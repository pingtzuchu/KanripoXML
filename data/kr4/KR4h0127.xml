<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>陳文紀卷一</head>
    <p>
<pb n="KR4h0127_WYG_001-1a"/>
欽定四庫全書<lb/>
　陳文紀卷一　　　　　　明　梅鼎祚　編<lb/>
　　武帝<hi>姓陳名霸先字奥國呉興長城下若里人仕梁歴髙耍太守監始興郡討度景有功位司</hi>
　　　<hi>空封揀公進疊為生裘葉因號陳都建業在珪字年廟白髙租</hi>
　　　壝虞荔書<hi>嵩宇共蛟舍桀翛姚人入腠鹿棠揚暢州太中正</hi>
　　　　<hi>謐仕築為逋苴撚黠骨侍兼中書舍人領太著弗崖崇亂堪簿頖里張彪之據會稽也荔</hi>
　　　　<hi>時崔烏廷髙柱丰翹遺荔吉支帝方為臨川點札灼窗贖割荔求律已乃應命至却高租</hi>
　　　　<hi>溺宋帝爾拉贐刦杉刓刦利</hi>
<pb n="KR4h0127_WYG_001-1b"/>
喪亂已來賢哲凋散君才用有美聲聞許洛當今朝廷<lb/>
惟新廣求異雋豈可栖遲東土獨善其身今令兄子將<lb/>
接出都想必副朝廷虚遲也<lb/>
　　　樟位告天丈<hi>永定峰牟</hi>
皇帝臣諱敢用峰牡昭告于皇皇后帝梁氏以圮剥薦<lb/>
臻歴運有極欽若天運以命干諱夫肇有烝民乃樹司<lb/>
牧選賢與能未常厥性放勛重華之世咸無意於受終<lb/>
當塗典午之君雖有心於楫讓皆以英才處萬乘髙勲<lb/>
<pb n="KR4h0127_WYG_001-2a"/>
御四海故能大庇黔首光宅區縣有梁末運仍葉遘屯<lb/>
獯醜憑陵久移神器承聖在外非能祀夏天未悔禍復<lb/>
罹㓂逆嫡嗣廢黜宗枝僭詐天地蕩覆紀綱泯絶諱爰<lb/>
初投袂大拯横流重舉義兵實勘多難廢王立帝實有<lb/>
厥功安國定社用盡其力是謂小康方期大道既而煙<lb/>
雲表色日月呈瑞緯聚東井龍見譙邦除舊布新既彰<lb/>
𤣥象遷虞事夏且恊謳謌九域八荒同布𠂻欵百神羣<lb/>
祀皆有誠願梁帝髙謝萬邦授以大寳諱自惟菲薄讓<lb/>
<pb n="KR4h0127_WYG_001-2b"/>
徳不嗣至于再三辭弗獲許僉以百姓須主萬機難曠<lb/>
皇靈眷命非可謙拒畏天之威用膺嘉祚永言夙志能<lb/>
無慙徳敬簡元辰升壇受禪告類上帝用答民心永保<lb/>
于我有陳惟明靈是饗<lb/>
　　　即位大赦詔<lb/>
五徳更運帝王所以御天三正相因夏殷所以宰世雖<lb/>
色分辭翰時異文質揖讓征伐迄用參差而育徳振民<lb/>
義歸一揆朕以寡昧時屬艱危國歩屢屯天維三絶肆<lb/>
<pb n="KR4h0127_WYG_001-3a"/>
勤先后拯厥横流藉將帥之功兼猛士之力一匡天下<lb/>
再造黔黎梁氏以天禄永終厯數攸在遵與能之典集<lb/>
大命于朕躬顧惟菲徳辭不獲亮式從天睠俯恊民心<lb/>
受終文祖升禋上帝繼迹百王君臨萬宇若渉川水罔<lb/>
知攸濟寳業初建皇祚惟新思俾惠澤覃被億兆可大<lb/>
赦天下改梁太平二年為永定元年賜民爵二級文武<lb/>
二等鰥寡孤獨不能自存者人糓五斛逋租宿債皆勿<lb/>
復收其有犯鄉里清議贓汙滛盜者皆洗除先注與之<lb/>
<pb n="KR4h0127_WYG_001-3b"/>
更始長徒敇繫特皆原之亡官失爵禁錮奪勞一依舊<lb/>
典<lb/>
　　　奉梁主為江隂王詔<lb/>
禮陳杞宋詩詠二客弗臣之重歴代斯敦梁氏欽若人<lb/>
祗憲章在昔濟河沉璧髙謝萬邦茅賦所加宜遵舊典<lb/>
其以江隂郡奉梁主為江隂王行梁正朔車旗服色一<lb/>
依前準宫館資待務盡優隆<lb/>
　　　勑州郡璽書<hi>元年</hi>
<pb n="KR4h0127_WYG_001-4a"/>
夫四王革代商周所以應天五勝相推軒羲所以當運<lb/>
梁徳不造䘮亂積年東夏崩騰西都蕩覆蕭勃干紀非<lb/>
唯趙倫侯景滔天踰于劉載貞陽反簒賊約連兵江左<lb/>
累屬於鮮卑金陵久非於梁國自有氤氲混沌之世龍<lb/>
圖鳯紀之前東漢興平之初西朝永嘉之亂天下分崩<lb/>
未有若於梁朝者也朕以虚薄屬當興運自昔登庸首<lb/>
清諸越徐門浪泊靡不征行浮海乘山所在勘定冐愬<lb/>
風塵騁馳師旅六延梁祀十翦疆㓂豈曰人謀皆由天<lb/>
<pb n="KR4h0127_WYG_001-4b"/>
啟梁氏以天禄斯改期運永終欽若唐虞推其鼎玉朕東<lb/>
西退讓拜手陳辭避舜子於箕山之陽求支伯于滄洲<lb/>
之野而公卿敦逼率土翹惶天命難稽遂享嘉祚今月<lb/>
乙亥升禮太壇言念遷桐但有慙徳自梁氏將末頻月<lb/>
亢陽火運斯終秋霖奄降翌日成禮圎丘宿設埃雲晚<lb/>
霽星象夜張朝景重輪泫三危之膏露晨光合璧帶五<lb/>
色之卿雲顧惟寡薄彌慙休祉昧旦丕顯方思至治卿<lb/>
等擁旄方岳相任股肱剖符名宇方寄恤隱王厯惟新<lb/>
<pb n="KR4h0127_WYG_001-5a"/>
念有欣慶想深求民瘼務在廉平愛惠以撫孤貧威刑<lb/>
以禦彊猾若有萑蒲之盜或犯戎商山谷之酋擅彊幽<lb/>
險皆從肆赦咸使知聞如或迷途俾在無貸今遣使人<lb/>
具宣往㫖念思善政副此虚懐<lb/>
　　　刪改科令詔<hi>陳承梁亂刑典疎闊武帝即位思革其弊下詔議制律令三十卷唯</hi>
　　　　<hi>重清議元年十月立刪律郎刪定律令</hi>
朕聞唐虞道盛設畫象而不犯夏商徳衰雖孥戮其未<lb/>
備泊乎末代綱目滋繁矧屬亂離憲章遺紊朕始膺寳<lb/>
<pb n="KR4h0127_WYG_001-5b"/>
厯思廣政樞外可搜舉良才刪改科令羣僚博議務存<lb/>
平簡<hi>隋書</hi>
　　　封長城矦蒨為臨川王詔<lb/>
東都齊國義乃親賢西漢城陽事兼功烈散騎常侍使<lb/>
持節都督會稽等十郡諸軍事宣毅將軍會稽太守長<lb/>
城縣矦蒨學尚清優神㝢凝正文參禮樂武定妖氛心<lb/>
力謀猷為家治國擁旄作守朞月有成辟彼關河功踰<lb/>
蕭㓂萑蒲之盜自反耕農篁竹之豪用禀聲朔朕以虚<lb/>
<pb n="KR4h0127_WYG_001-6a"/>
寡屬當興運提彼三尺賓于四門王業艱難頼乎此子<lb/>
宜隆上爵稱是元功可封臨川郡王邑二千户<lb/>
　　　永定二年正月乙未詔<lb/>
夫設官分職因事重輕羽儀車馬隨時隆替晉之五校<lb/>
鳴笳啟途漢之九卿傳呼竝列虞官夏禮豈曰同科殷<lb/>
朴周文固無恒格朕膺茲寳歴代是天工留念官方庶<lb/>
允時𠂻梁天監中左右驍騎領朱衣直閣竝給儀從北<lb/>
徐州刺史唱義之初首為此職亂離嵗久朝典不存後生<lb/>
<pb n="KR4h0127_WYG_001-6b"/>
年少希聞舊則今去左右驍騎宜通文武文官則用腹<lb/>
心武官則用功臣所給儀從同太子二衛率此外衆官<lb/>
尚書詳為條制<lb/>
　　　親祠南郊詔<hi>二年</hi>
朕受命君臨初移星琯孟陬嘉月備禮泰壇景候昭華<lb/>
人祗允慶思令億兆咸與惟新且往代祅氛于今猶梗<lb/>
軍機未息徴賦咸繁事不獲已久知下弊言念黔黎無<lb/>
忘寢食夫罪無輕重已發覺未發覺在今昧爽以前皆<lb/>
<pb n="KR4h0127_WYG_001-7a"/>
赦除之西㓂自王琳以下竝許反迷一無所問近所募<lb/>
義軍本擬西㓂竝宜解遣留家附業輓訂軍資未送者<lb/>
並停元年軍糧逋餘者原其半州郡縣軍戍竝不得輙<lb/>
遣使民間務存優養若有侵擾嚴為法制<lb/>
　　　宥沈泰部曲妻兒詔<hi>二年</hi>
罰不及嗣自古通典罪疑惟輕布在方策沈泰反覆無<lb/>
行遐邇所知昔有㣲功仍荷朝寄剖符名郡推轂累藩<lb/>
漢口班師還居方岳良田有踰於四百食客不止于三<lb/>
<pb n="KR4h0127_WYG_001-7b"/>
千富貴顯榮政當如此鬼害其盈天奪之魄無故猖狂<lb/>
自投獯醜雖復知人則哲惟帝其難光武有蔽于龎萌<lb/>
魏武不知於于禁但令朝廷無我負人其部曲妻兒各<lb/>
令復業所在軍人若有恐脅侵掠者皆以刼論若有男<lb/>
女口為人所藏竝許詣臺申訴若樂隨臨川王及節將<lb/>
立效者悉皆聽許<lb/>
　　　下選曹詔<hi>二年</hi>
梁時舊仕亂離播越始還朝廷多未銓序又起兵以來<lb/>
<pb n="KR4h0127_WYG_001-8a"/>
軍勲甚衆選曹即條文武簿及節將應九流者量其所<lb/>
擬<lb/>
　　　隆禮諸公主詔<hi>三年</hi>
南康始興王諸妺已有封爵依禮止是藩主此二王者<lb/>
有殊恒情宜隆禮數諸主儀秩及尚主可竝同皇女<lb/>
　　　賑恤呉州縉州詔<lb/>
開廩賑絶育民之大惠巡方恤患前王之令典朕當斯<lb/>
季俗膺此樂推君徳未孚民瘼猶甚重茲多壘彌疚納<lb/>
<pb n="KR4h0127_WYG_001-8b"/>
隍良由四聰弗達千里勿應博施之仁何其或爽殘弊<lb/>
之軌致此未康呉州縉州去嵗蝗旱郢田雖疏鄭渠終<lb/>
涸室靡盈積之望家有填壑之嗟百姓不足兆民何頼<lb/>
近已遣中書舍人江徳藻銜命東陽與令長二千石問<lb/>
民疾苦仍以入臺倉見米分恤雖徳非既飽庶微慰阻<lb/>
饑<lb/>
　　　日食服衮冕詔<hi>有司奏舊儀御前殿服朱紗袍通天冠詔曰</hi>
此乃前代承用意有未同合朔仰助太陽宜備衮冕之<lb/>
<pb n="KR4h0127_WYG_001-9a"/>
服自今以去永可為準<lb/>
　　　討熊曇朗詔<hi>曇朗為北江州刺史殺都督周文肓舉兵反</hi>
曇朗噬逆罪不容誅分命衆軍仍事掩討方加梟磔以<lb/>
明刑憲<lb/>
　　　踐阼封諸子矦詔<lb/>
維城宗子實固有周盤石懿親用隆大漢故會盟則異<lb/>
姓為後啟土則非劉勿王所以紏合枝幹廣樹蕃屏前<lb/>
王懋典列代恒規從子持節員外散騎常侍明威將軍<lb/>
<pb n="KR4h0127_WYG_001-9b"/>
雍州刺史監南徐州擬持節通直散騎常侍貞威將<lb/>
軍北徐州刺史褒從子晃炅從孫假節員外散騎常侍<lb/>
明威將軍訬假節信威將軍北徐州刺史吉陽縣開國<lb/>
矦諠假節通直散騎侍郎信武將軍祏假節散騎侍郎<lb/>
雄信將軍青州刺史廣梁太守詳貞威將軍通直散騎<lb/>
侍郎慧紀從孫敬雅敬泰竝枝戚密近劬勞王室宜列<lb/>
河山以光利建擬可永修縣開國侯褒鍾陵縣開國矦<lb/>
晃建城縣開國矦炅上饒縣開國矦訬䖍化縣開國侯<lb/>
<pb n="KR4h0127_WYG_001-10a"/>
諠仍前封祏豫章縣開國侯詳遂興縣開國侯慧紀宜<lb/>
黄縣開國侯敬雅寧都縣開國侯敬泰平固縣開國侯<lb/>
各邑五百户<lb/>
　　　贈周鐵虎詔<hi>鐵虎隨周文育西征玉琳敗績為琳所獲辭氣不屈見害髙祖下詔</hi>
天地之寳所貴曰生形魄之徒所重唯命至如捐生立<lb/>
節効命酬恩追逺懐昔信宜加等散騎常侍嚴威將軍<lb/>
太子左衛率潼州刺史領信義太守沌陽縣開國矦鐵<lb/>
虎器局沈厚風力勇壯北討南征竭忠盡力推鋒江夏<lb/>
<pb n="KR4h0127_WYG_001-10b"/>
致䧟凶徒神氣彌雄肆言無撓豈直温序見害方其理<lb/>
鬚龎徳臨危猶能瞋目忠貞如此惻愴兼深可贈中䕶<lb/>
軍將軍青冀二州刺史加封一千户并給鼓吹一部侯<lb/>
如故<lb/>
　　文帝<hi>名蒨字子華武帝兄始興昭烈王長子封臨川王拜侍中武帝崩遺詔徴立在位七年廟</hi>
　　　<hi>曰世祖</hi>
　　　與虞荔書<lb/>
君東南有美聲譽洽聞自應翰飛京許共康時弊而削<lb/>
<pb n="KR4h0127_WYG_001-11a"/>
迹丘園保茲獨善豈使稱空谷之望邪必願便爾俶<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>
且為出都之計惟遲披覯在於茲日<hi>削迹尺牘作刻跡誤</hi>
　　　勑虞荔<lb/>
　　　　<hi>初荔母隨荔入臺卒於臺内尋而城䧟情禮不申由是終身蔬食布衣不聽音樂時第二</hi>
　　　　<hi>弟寄寓閩中依陳寳應荔每言之輒流涕因以感疾帝以荔蔬食積久非羸疾所宜乃勑</hi>
　　　　<hi>荔終不從</hi>
能敦布素乃當為髙卿年事已多氣力稍減方欲仗委<lb/>
良須克壯今給卿魚肉不得固從所執也<lb/>
<pb n="KR4h0127_WYG_001-11b"/>
　　　即位詔<lb/>
上天降禍奄集邦家大行皇帝背離萬國率土崩心若<lb/>
䘮考妣龍圗寳厯眇屬朕躬運鍾擾攘事切機務南面<lb/>
須主西讓禮輕今便式膺景命光宅四海可大赦天下<lb/>
罪無輕重悉皆蕩滌逋租宿債吏民愆負可勿復收文<lb/>
武内外量加爵叙孝悌力田為父後者賜爵一級庶祗<lb/>
畏在心公卿畢力勝殘去殺無待百年興言號哽深増<lb/>
慟絶<lb/>
<pb n="KR4h0127_WYG_001-12a"/>
　　　天嘉元年春正月大赦詔<lb/>
朕以寡昧嗣篹洪業哀惸在疚治道弗昭仰惟前徳幽<lb/>
顯遐暢恭已不言庶㡬無改雖宏圗懋軌日月方𢎞而<lb/>
清廟廓然聖靈浸逺感尋永往瞻言罔極今四象運周<lb/>
三元告獻華夷胥洎玉帛駿奔思覃遺澤播之億兆其<lb/>
大赦天下改永定四年為天嘉元年鰥寡孤獨不能自<lb/>
存立者賜榖人五斛孝悌力田殊行異等加爵一級<lb/>
　　　親祠南郊詔<hi>元年</hi>
<pb n="KR4h0127_WYG_001-12b"/>
朕式饗上𤣥䖍奉牲玉髙禋禮畢誠敬兼𢎞且隂霾浹<lb/>
辰褰霽在日雲物韶朗風景清和慶動人祗忭流庶俗<lb/>
思俾黎元同此多祜可賜民爵一級<lb/>
　　　平王琳原宥詔<hi>元年</hi>
夫五運遞來三靈眷命皇王因之改創殷周所以樂推<lb/>
朕統厯承基丕隆鼎運期理攸屬數祚在斯豈僥倖所<lb/>
至寧卜祝可求故知神器之重必在符命是以逐鹿貽<lb/>
譏斷虵定業亂臣賊子異世同尤王琳識暗挈瓶智慙<lb/>
<pb n="KR4h0127_WYG_001-13a"/>
衛足干紀亂常自貽顛沛而縉紳君子多被縶維雖涇<lb/>
渭合流蘭鮑同肆求之厥理或有脅從今九罭既設八<lb/>
紘斯掩天網恢恢吞舟是漏至如伏波遊説永作漢蕃<lb/>
延壽脱歸終為魏守器改秦虞材通晉楚行藏用舍亦<lb/>
豈有恒宜嘉寛仁以彰雷作其衣冠士族預在凶黨悉<lb/>
皆原宥將帥戰兵亦同肆𤯝並隨材銓引庶收力用<lb/>
　　　蠲復詔<hi>元年</hi>
日者凶渠肆虐衆軍進討舟艦輸積權倩民丁師出經<lb/>
<pb n="KR4h0127_WYG_001-13b"/>
時役勞日久今氛祲廓清宜有甄被可蠲復丁身夫妻<lb/>
三年於役不幸者復其妻子<lb/>
　　　寛賦詔<hi>元年</hi>
自䘮亂以來十有餘載編户凋亡萬不遺一中原民庶<lb/>
蓋云無㡬頃者㓂難仍接筭歛繁多且興師以來千金<lb/>
日費府藏虚竭杼軸嵗空近所置軍資本充戎備今元<lb/>
惡克殄八表已康兵戈靜戢息肩方在思俾餘黎陶此<lb/>
寛賦今嵗軍糧通減三分之一尚書申下四方稱朕哀<lb/>
<pb n="KR4h0127_WYG_001-14a"/>
矜之意守宰明加勸課務急農桑庶鼓腹含哺復在茲<lb/>
日<lb/>
　　　録序蕭莊官屬詔<hi>元年</hi>
蕭莊偽署文武官屬還朝者量加録序<lb/>
　　　迎𦵏梁元帝詔<hi>元年</hi>
梁孝元遭離多難靈櫬播越朕昔經北面有異常倫遣<lb/>
使迎接以次近路江寧既有舊塋宜即安卜車旗禮章<lb/>
悉用梁典依魏𦵏漢獻帝故事<lb/>
<pb n="KR4h0127_WYG_001-14b"/>
　　　進舉賢良詔<hi>元年</hi>
朕以眇身屬當大寳負荷至重憂責實深而庶績未康<lb/>
胥怨猶結佇咨賢良發於夢想每有一言入聽片善可<lb/>
求何嘗不褒奬抽揚緘書紳帶而傅巖虚往穹谷尚淹<lb/>
蒲幣空陳旌弓不至豈當有乖則哲使草澤遺才將時<lb/>
運澆流今不逮古側食長懐寢興増嘆新安太守陸山<lb/>
才有啟薦梁前征西從事中郎蕭策梁前尚書中兵郎<lb/>
王暹竝世胄清華羽儀著族或文史足用或孝徳可稱<lb/>
<pb n="KR4h0127_WYG_001-15a"/>
並宜登之朝序擢以不次王公以下其各進舉賢良申<lb/>
薦淪屈庶衆才必萃大厦可成使棫樸載歌由庚在詠<lb/>
　　　令流移著籍詔<hi>元年</hi>
自頃䘮亂編户播遷言念餘黎良可哀惕其亡鄉失土<lb/>
逐食流移者今年内隨其適樂來嵗不問僑舊悉令著<lb/>
籍同土斷之例<lb/>
　　　令種麥詔<hi>元年</hi>
菽粟之貴重於珠玉自頃㓂戎游手者衆民失分地之<lb/>
<pb n="KR4h0127_WYG_001-15b"/>
業士有佩犢之譏朕哀矜黔庶念康弊俗思俾阻饑方<lb/>
存富教麥之為用要切斯甚今九秋在節萬寳可收其<lb/>
班宣逺近竝令播種守宰親臨勸課務使及時其有尤<lb/>
貧量給種子<lb/>
　　　崇儉詔<hi>元年</hi>
汙罇土鼓誠則難追畵卵彫薪或可易革梁氏末運奢<lb/>
麗已甚芻豢厭於胥史歌鍾列於管庫牛木被朱丹之<lb/>
采車馬飾金玉之珍逐欲澆流遷訛遂逺朕自諸生頗<lb/>
<pb n="KR4h0127_WYG_001-16a"/>
為内足而家敦朴素室靡浮華觀覽時俗常所扼腕今<lb/>
妄假時乗臨馭區極屬當淪季思聞治道菲食卑宫自<lb/>
安儉陋俾茲薄俗獲反淳風維雕鏤淫飾非兵器及國<lb/>
容所須金銀珠玉衣服雜玩悉皆禁斷<lb/>
　　　春夏停刑詔<hi>元年</hi>
古者春夏二氣不決重罪蓋以陽和布澤天秩是𢎞寛<lb/>
網省刑義符含育前王所以則天象地立法垂訓者也<lb/>
朕屬當澆季思求民瘼哀矜惻隱念甚納隍常欲式遵<lb/>
<pb n="KR4h0127_WYG_001-16b"/>
舊軌用長風化自今孟春訖于夏首罪人大辟事已欵<lb/>
者宜且申停<lb/>
　　　勲臣配食髙祖廟庭詔<hi>二年</hi>
姬業方闡望載渭濵漢厯既融道通圮上若乃儲精辰<lb/>
宿降靈惟岳風雲有感夢寐是求斯固舟楫鹽梅遞相<lb/>
表裏長世建國罔或不然至于銘徳太常從祀清廟以<lb/>
貽厥後來垂諸不朽者也前皇經濟區宇裁成品物靈<lb/>
貺式甄光膺寳命雖謩明濬發幽顯恊從亦文武賢能<lb/>
<pb n="KR4h0127_WYG_001-17a"/>
翼宣王業故大司馬驃騎大將軍瑱故司空文育故平<lb/>
北將軍開府儀同三司僧明故中䕶軍頴故領軍將軍<lb/>
擬或締構艱難經綸夷險或摧鋒冐刃殉義遺生或宣<lb/>
哲恊規綢繆帷幄或披荆汗馬終始勤劬莫不罄誠悉<lb/>
力屯泰以之朕以寡昧嗣膺丕緒永言勲烈思𢎞典訓<lb/>
便可式遵故實載揚盛軌可竝配食髙祖廟庭俾茲大<lb/>
猷永傳宗祏<lb/>
　　　親祠南郊詔<hi>三年春正月</hi>
<pb n="KR4h0127_WYG_001-17b"/>
朕負荷寳圖亟回星琯兢兢業業庶㡬治定而徳化不<lb/>
孚俗弊滋甚永言念之無忘日夜陽和布氣昭事上𤣥<lb/>
躬奉牲玉誠兼饗敬思與黎元被斯寛惠可普賜民爵<lb/>
一級其孝悌力田別加一等<lb/>
　　　曲赦京師詔<hi>五年</hi>
朕以寡昧屬當負重星籥亟改冕旒弗曠不能仰恊璿<lb/>
衡用調玉燭傍慰蒼生以安黔首兵無寧嵗民乏有年<lb/>
移風之道未𢎞習俗之患猶在致令民多觸網吏繁筆<lb/>
<pb n="KR4h0127_WYG_001-18a"/>
削獄犴滋章雖由物犯囹圄淹滯亦或有寃念俾納隍<lb/>
載勞負戾加以膚湊不適攝衛有虧比獲微痊思覃寛<lb/>
惠可曲赦京師<lb/>
　　　修治前代王侯忠烈墳冡詔<hi>六年</hi>
梁室多故禍亂相尋兵甲紛紜十年不解不逞之徒虐<lb/>
流生氣無頼之屬暴及徂魂江左肇基王者攸宅金行<lb/>
水位之主木運火徳之君時更四代嵗逾二百若其經<lb/>
綸三業縉紳民望忠臣孝子何世無才而零落山丘變<lb/>
<pb n="KR4h0127_WYG_001-18b"/>
移陵谷或皆剪伐莫不侵殘玉杯得於民間漆簡傳於<lb/>
世載無復五株之樹罕見千年之表自大祚光啟恭惟<lb/>
揖讓爰暨朕躬聿修祖武雖復旂旗服色猶行杞宋之<lb/>
計每車駕巡遊眇瞻河雒之路故喬山之祀蘋藻弗虧<lb/>
驪山之墳松栢恒守唯戚藩舊壟士子故塋掩殣未周<lb/>
樵牧猶衆或親屬流𨽻負土無期子孫𡨕滅手植何寄<lb/>
漢髙留連於無忌宋祖惆悵於子房丘墓生哀生靈共<lb/>
惻者也朕所以興言永日思慰幽泉維前代王矦自古<lb/>
<pb n="KR4h0127_WYG_001-19a"/>
忠烈墳冡被發絶無後者可檢行修治墓中樹木勿得<lb/>
樵採庶幽顯咸暢稱朕意焉<lb/>
　　　曲赦京師詔<hi>六年</hi>
朕自居民牧之重託在王公之上顧其寡昧鬱於治道<lb/>
加以屢虧聽覽事多壅積寃滯靡申幽枉弗鑒念茲罪<lb/>
戾有甚納隍而惠澤未流愆陽累月今嵗序云暮元正<lb/>
向肇欲使幽圄之内同被時和可曲赦京師<lb/>
　　　改元天康大赦詔<lb/>
<pb n="KR4h0127_WYG_001-19b"/>
朕以寡徳篹承洪緒日昃劬勞思𢎞景業而政道多昧<lb/>
黎庶未康兼疹患淹時亢陽累月百姓何咎實由朕躬<lb/>
念茲在茲痛如疾首可大赦天下改天嘉七年為天康<lb/>
元年<lb/>
　　　遺詔<hi>天康元年</hi>
朕疾苦彌留遂至不救修短有命夫復何言但王業艱<lb/>
難頻嵗軍旅生民多弊無忘愧惕今方隅乃定俗教未<lb/>
𢎞便及大漸以為遺恨社稷任重太子可即君臨王侯<lb/>
<pb n="KR4h0127_WYG_001-20a"/>
將相善相輔翼内外恊和勿違朕意山陵務存儉速大<lb/>
歛竟羣臣三日一臨公除之制率依舊典<lb/>
　　　誅矦安都詔<hi>安都從髙祖征伐有功髙祖崩翼奉世祖入繼大統及衡陽王昌將</hi>
　　　　<hi>入濟漢而薨安都之謀也封清逺郡公自是威名日重驕恣無禮舍人蔡景厯奏其謀反</hi>
　　　　<hi>世祖收安都下詔于嘉徳殿西省賜死</hi>
昔漢厚功臣韓彭肇亂晉倚蕃牧敦約稱兵託六尺於<lb/>
龎萌野心竊發寄股肱於霍禹凶謀潛搆追惟往代挺<lb/>
逆一揆永言自古患難同規矦安都素乏遥圖本慙令<lb/>
<pb n="KR4h0127_WYG_001-20b"/>
徳幸屬興運預奉經綸㧞跡行間假之毛羽推於偏帥<lb/>
委以馳逐位極三槐任居四嶽名器隆赫禮數莫儔而<lb/>
志唯矜已氣在陵上招聚逋逃窮極輕狡無頼無行不<lb/>
畏不恭受脤専征剽掠一逞推轂所鎮裒歛無厭寄以<lb/>
徐蕃接鄰齊境貿遷禁貨鬻賣居民推埋發掘毒流<lb/>
泉壤睚眦僵尸罔顧彞憲朕以爰初締構頗著功績飛<lb/>
驂代邸預定嘉謀所以淹抑有司每懐遵養杜絶百辟<lb/>
日望自新欵襟期於話言推丹赤於造次策馬甲第羽<lb/>
<pb n="KR4h0127_WYG_001-21a"/>
林息警置酒高堂陛㦸無衛何嘗内隱片嫌去栢人而<lb/>
勿宿外恊猜防入成臯而不留而勃戻不悛驕暴滋甚<lb/>
招誘文武密懐異圖去年十二月十一日獲中書舍人<lb/>
蔡景歴啟稱矦安都去月十日遣別駕周宏實來景歴<lb/>
私省宿訪問禁中具陳反計朕猶隱忍待之如初爰自<lb/>
北門遷授南服受命經停姦謀益露今者欲因初鎮將<lb/>
行不軌此而可忍孰不可容賴社稷之靈近侍誠慤醜<lb/>
情彰暴逆節顯聞外可詳案舊典速正刑書止在同謀<lb/>
<pb n="KR4h0127_WYG_001-21b"/>
餘無所問<lb/>
　　　周鐵虎配食髙祖廟庭詔<lb/>
漢室功臣形寫宫觀魏朝猛將名配宗祧功烈所以長<lb/>
存世代因之不朽故侍中䕶軍將軍青冀二州刺史沌<lb/>
陽縣開國侯鐵虎誠節鯁亮力用雄敢王業初基行間<lb/>
累及垂翅賊壘正色㓂庭古之遺烈有識同壯隕身不<lb/>
屈雖隆榮等營魂易逺言追嘉惜宜仰陪壖寢恭頒饗<lb/>
奠可配食髙祖廟庭<lb/>
<pb n="KR4h0127_WYG_001-22a"/>
　　　賻䘏周敷詔<hi>敷髙祖時以平王琳功授豫章太守天嘉初攻周廸破之後為廸所</hi>
　　　　<hi>誘害文帝下詔</hi>
使持節散騎常侍都督南豫州縁江諸軍事鎮南將軍<lb/>
南豫州刺史西豐縣開國侯敷受任遐征淹時違律虚<lb/>
衿姦詭遂貽䘮身但夙著勤誠亟勞戎旅猶深惻愴愍<lb/>
悼于懐可存其茅賦量所賻䘏還𦵏京邑<lb/>
　　　討留異詔<hi>異東陽著姓矦景亂署東陽太守尋仕梁元帝信安令入陳歴授縉州刺</hi>
　　　　<hi>史領東陽異雖外示臣節恒懐兩端與王琳潛通琳平世祖乃下詔討之異奔陳寳應寳</hi>
<pb n="KR4h0127_WYG_001-22b"/>
　　　　<hi>應敗并擒異送都斬于建康市</hi>
昔四罪難𢎞大媯之所無赦九黎亂徳少昊之所必誅<lb/>
自古皇王不貪征伐茍為時蠧事非獲已逆賊留異數<lb/>
應亡滅繕甲完聚由來積年進謝羣龍自躍于千里退懷<lb/>
首鼠恒持於百心中嵗密契番禺既𢎞天網賜以名爵<lb/>
敦以國姻儻望懐音猶能革面王琳竊據中流翻相應<lb/>
接別引南川之嶺路専為東道之主人結附凶渠唯欣<lb/>
禍亂既祅氛盪定氣沮心孤類傷鳥之驚弦等窮獸之<lb/>
<pb n="KR4h0127_WYG_001-23a"/>
謀觸雖復遣家入質子陽之態轉遒侍子還朝隗囂之<lb/>
心方熾朕志相成養不計疵慝披襟解帶敦喻殷勤蜂<lb/>
目彌彰梟聲無改遂置軍江口嚴戍下淮顯然反叛非<lb/>
可容匿且縉邦膏腴稽南殷曠永割王賦長壅國民竹<lb/>
箭良材絶望京輦萑蒲小盜共肆貪殘念彼餘甿兼其<lb/>
慨息西戎屈膝自欵重關秦國依風竝輸侵地三邊已<lb/>
乂四海咸寧唯此微妖所宜清殄可遣使持節都督南<lb/>
徐州諸軍事征北將軍司空南徐州刺史桂陽郡開國<lb/>
<pb n="KR4h0127_WYG_001-23b"/>
公安都指往擒戮罪止異身餘無所問<lb/>
　　　尚書下討周廸符<hi>廸臨川著姓矦景亂據有其地領臨川内史平蕭勃遷江</hi>
　　　　<hi>州刺史陳世祖初與周敷黄法氍共屠熊曇朗敷等詣闕加賞世祖徴廸及其子趦趄不</hi>
　　　　<hi>至乃隂與留異相結天嘉三年尚書下符討廸廸衆潰竄臨川太守駱牙誘斬之</hi>
告臨川郡士庶昔西京為盛信越背誕東都中興萌寵<lb/>
違戻是以鷹鸇競逐<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>醢極誅自古有之其來尚矣逆<lb/>
賊周廸本出輿臺有梁䘮亂暴掠山谷我髙祖躬率百<lb/>
越師次九川濯其泥沙假以毛羽裁解豚佩仍剖虎符<lb/>
<pb n="KR4h0127_WYG_001-24a"/>
卵翼之恩方斯莫喻皇運肇基頗有誠欵國歩艱阻竟<lb/>
微効力龍節繡衣籍王爵而御下熊旗組甲因地險而<lb/>
陵上日者王琳始貳蕭勃未夷西結三湘南通五嶺衡<lb/>
廣勘定既安反側江郢紛梗復生携背擁據一郡茍且<lb/>
百心志貌常違言迹不副特以新呉未靜地逺兵彊互<lb/>
相兼并成其形勢收獲器械俘虜士民竝曰私財曽無<lb/>
獻㨗時遣一介終持兩端朝廷光大含𢎞引納崇遇遂<lb/>
乃位等三槐任均四嶽富貴隆赫超絶功臣加以出師<lb/>
<pb n="KR4h0127_WYG_001-24b"/>
逾嶺逺相響援按甲斷江翻然猜拒故司空愍公敦以<lb/>
宗盟情同骨肉城池連接勢猶脣齒彭亡之禍坐觀難<lb/>
作階此舋故結其黨羽于時北宼侵軼西賊慿陵扉屨<lb/>
糇糧悉以資㓂爵號軍容一遵偽黨及王師凱振大定<lb/>
區中天網恢𢎞棄之度外璽書綸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撫慰綢繆冠葢縉<lb/>
紳敦授重疊至於熊曇朗勦滅豐城克定葢由儀同法<lb/>
氍之元功安西周敷之効力司勲有典懋賞斯舊惡直<lb/>
醜正自為仇讎悖禮姦謀因此滋甚徴出湓城歴年不就<lb/>
<pb n="KR4h0127_WYG_001-25a"/>
求遣侍子累載未朝外誘逋亡招集不逞中調京輦規<lb/>
冀非常擅歛征賦罕歸九府擁遏二賈害及四民潛結<lb/>
賊異共為表裏同惡相求密加應援謂我六軍薄伐三<lb/>
越未寧屠破述城虜縳妻息分襲湓鎮稱兵蠡邦拘逼<lb/>
酋豪攻圍城邑幸國有備應時衂殄假節通直散騎常<lb/>
侍仁武將軍尋陽太守懐仁縣伯華晈明威將軍盧陵<lb/>
太守益陽縣子陸子隆竝破賊徒剋全郡境持節散騎<lb/>
常侍安西將軍定州刺史領豫章太守西豐縣侯周敷<lb/>
<pb n="KR4h0127_WYG_001-25b"/>
躬扞溝壘身當矢石率茲義勇以寡摧衆斬馘萬計俘<lb/>
虜千羣廸方收餘燼還固墉堞使持節安南將軍開府<lb/>
儀同三司髙州刺史新建縣侯法氍雄績早宣忠誠夙<lb/>
著未奉王命前率義旅既援敷等又全子隆裹糧擐甲仍<lb/>
躡飛走批熊之旅驅馳越電振武之衆叱咤移山以此<lb/>
追奔理無遺類雖復杇株將㧞非待尋斧落葉就殞無<lb/>
勞烈風但去草絶根在於未蔓撲火止燎貴乎速滅分<lb/>
命將帥實資英果今遣鎮南儀同司馬湘東公相劉廣<lb/>
<pb n="KR4h0127_WYG_001-26a"/>
徳兼平西司馬孫曉北新蔡太守魯廣達持節安南將<lb/>
軍呉州刺史彭澤縣侯魯悉達甲士萬人歩出興口又<lb/>
遣前呉興太守胡櫟樹功將軍前宣城太守錢法成天<lb/>
門義陽二郡太守樊毅雲麾將軍合州刺史南固縣侯<lb/>
焦僧度嚴武將軍建州刺史辰縣子張智達持節都督<lb/>
江呉二州諸軍事安南將軍江州刺史安呉縣矦呉明<lb/>
徹樓艦馬歩直指臨川前安成内史劉士京巴山太守<lb/>
蔡僧貴南康内史劉峯廬陵太守陸子隆安城内史闕<lb/>
<pb n="KR4h0127_WYG_001-26b"/>
慎並受儀同法氍節度同會故郡又命尋陽太守華皎<lb/>
光烈將軍巴州刺史潘純陁平西將軍郢州刺史欣樂<lb/>
縣侯章昭達竝率貔豹逕造賊城使持節散騎常侍鎮<lb/>
南將軍開府儀同三司湘州刺史湘東郡公度分遣偏<lb/>
禆相繼上道戈船蔽水彀騎彌山又詔鎮南將軍開府<lb/>
儀同三司歐陽頠率其子弟交州刺史盛新除太子右<lb/>
率邃衡州刺史矦曉等以勁越之兵踰嶺北邁千里同<lb/>
期百道俱集如脱稽誅更淹旬晦司空大都督安都已<lb/>
<pb n="KR4h0127_WYG_001-27a"/>
平賊異凱歸非久飲至禮畢乗勝長驅勦撲凶醜如<lb/>
燎毛髪已有明詔罪唯廸身黎民何辜一皆原宥其有<lb/>
因機立功賞如別格執迷不改刑茲罔赦<lb/>
　　　尚書下討陳寳應符<hi>寳應晉安著姓梁末襲父為晉安太守入陳授閩州</hi>
　　　　<hi>刺史世祖録其本系編為宗室寶應本留異婿異謀逆遣兵助之又資周廸兵出㓂臨川</hi>
　　　　<hi>都督章昭達破廸世祖因命討寳應尚書下符寳應敗就執送都伏誅</hi>
告晉安士庶昔隴西旅拒漢不稽誅遼東叛渙魏申宏<lb/>
略若夫無諸漢之策勲有扈夏之同姓至於納呉濞之<lb/>
<pb n="KR4h0127_WYG_001-27b"/>
子致横海之師違姒啟之命有甘誓之討況廼族不繫<lb/>
於宗盟名無紀于庸器而顯成三叛舋深四罪者乎案<lb/>
閩冦陳寳應父于卉服支孽本迷愛敬梁季䘮亂閩隅<lb/>
阻絶父既豪俠扇動蠻陬椎髻箕坐自為渠帥無聞訓<lb/>
義所資姦謟爰肆蜂豺俄而解印炎行方謝網漏吞舟<lb/>
日月居諸弃之度外自東南王氣實表聖基斗牛聚星<lb/>
允符王迹梯山航海雖若欵誠擅割瓌珍竟㣲職貢朝<lb/>
廷遵養含𢎞寵靈隆赫起家臨郡兼晝繡之榮裂地置<lb/>
<pb n="KR4h0127_WYG_001-28a"/>
州假藩麾之盛即封户牖仍邑櫟陽乗華轂者十人保<lb/>
弊廬而萬石又以盛漢君臨推恩婁敬隆周朝會廼長<lb/>
滕矦由是紫泥青紙逺賁恩澤鄉亭龜組頒及嬰孩自<lb/>
谷遷喬孰復為擬而苞藏鴆毒敢行狼戾連結留異表<lb/>
裏周迪盟㰱婚姻自為脣齒屈彊山谷推移嵗時及我<lb/>
彀騎防山定秦望之西部戈船下瀬克匯澤之南川遂<lb/>
敢舉斧並助凶孽莫不應弦摧衂盡殪醜徒每以罪在<lb/>
酋渠憫茲驅逼所收俘馘並勒矜放仍遣中使爰降詔<lb/>
<pb n="KR4h0127_WYG_001-28b"/>
書天網恢𢎞猶許改思異既走險廸又逃刑誑侮王人<lb/>
為之川藪遂使袁熙請席逺歎頭行馬援觀蛙猶安井<lb/>
底至如遏絶九賦剽掠四民闔境資財盡室封奪凡厥<lb/>
倉頭皆略黔首蝥賊相扇叶契連蹤乃復踰超瀛溟㓂<lb/>
擾浹口侵軼嶺嶠掩襲述城縛掠吏民焚燒官寺此而<lb/>
可縱孰不可容今遣沙州刺史俞文冏明威將軍程文<lb/>
季假節宣猛將軍成州刺史甘他假節雲旗將軍譚瑱<lb/>
假節宣猛將軍前監臨海郡陳思慶前軍將軍徐智逺<lb/>
<pb n="KR4h0127_WYG_001-29a"/>
明毅將軍宜黄縣開國侯慧紀開逺軍將軍新除晉安<lb/>
太守趙彖持節通直散騎常侍壯武將軍定州刺史康<lb/>
樂縣開國侯林馮假節信威將軍都督東討諸軍事益<lb/>
州刺史余孝頃率羽林二萬䝉衝葢海乗跨滄波掃蕩<lb/>
巢窟此皆明耻教戰濡須鞠旅累從楊僕亟走孫恩斬<lb/>
蛟中流命馮夷而鳴鼔黿鼉為駕<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>方壺而建旗義安<lb/>
太守張紹賔忠誠欵到累使求軍南康内史裴忌新除<lb/>
輕車將軍劉峰東衡州刺史錢道戢並即遣人仗與紹<lb/>
<pb n="KR4h0127_WYG_001-29b"/>
賓同行故司空歐陽公昔有表奏請宣薄伐遥途意合<lb/>
若伏波之論兵長逝遺誠同子顔之勿赦征南薨謝上<lb/>
策無忘周南餘恨嗣子弗忝廣州刺史歐陽紇克符家<lb/>
聲聿遵廣略舟師歩卒二萬分趨水扼長鯨陸掣封狶<lb/>
董率衡廣之師會我六軍潼州刺史李䐗明州刺史戴<lb/>
晃新州刺史區白獸壯武將軍修行師陳留太守張遂<lb/>
前安成内史闕慎前廬陵太守陸子隆前豫章太守任<lb/>
蠻奴巴山太守黄法慈戎昭將軍湘東公世子徐敬成<lb/>
<pb n="KR4h0127_WYG_001-30a"/>
呉州刺史魯廣達前呉州刺史遂興縣開國矦詳使持<lb/>
節都督征討諸軍事散騎常侍䕶軍將軍眧逹率緹<lb/>
騎五千組甲二萬直渡邵武仍頓晉安按轡揚旌夷山<lb/>
堙谷指期掎角以制飛走前宣城太守錢肅臨川太守<lb/>
駱牙太子左衛率孫詡尋陽太守莫景隆豫章太守劉<lb/>
廣徳並隨機鎮遏絡驛在路使持節散騎常侍鎮南將軍<lb/>
開府儀同三司江州刺史新建縣開國侯法氍戒嚴中<lb/>
流以為後殿斧鉞所臨罪唯元惡及留異父子其黨主<lb/>
<pb n="KR4h0127_WYG_001-30b"/>
帥雖有請泥函谷相背淮隂若能翻然改圖因機立效<lb/>
非止肆𤯝仍加賞擢其建晉士民久被驅迫者大軍明<lb/>
加撫慰各安樂業流寓失鄉即還本土其餘立功立事<lb/>
已具賞格若執迷不改同惡趦趄斧鉞一臨罔知所赦<lb/>
　　　衡陽王昌䘏典詔<hi>昌為髙祖第六子梁時矦景平拜長城國世子荆州䧟遷</hi>
　　　　<hi>于西魏及高祖崩周人乃遣還世祖即位使矦安都迎昌害之以溺漢江薨下詔褒䘏</hi>
夫寵章所以嘉徳禮數所以崇親乃歴代之通規固前<lb/>
王之令典新除使持節散騎常侍都督湘州諸軍事驃<lb/>
<pb n="KR4h0127_WYG_001-31a"/>
騎將軍湘州牧衡陽王昌明哲在躬珪璋早秀孝敬内<lb/>
湛聰睿外宣梁季艱虞宗社顛墜西京淪覆䧟身關隴<lb/>
及鼎業初基外蕃逆命聘問斯阻音介莫通睠彼機橋<lb/>
將隣烏白今者羣公戮力多難廓清輕傳入郛無勞假<lb/>
道周朝敦其繼好驂駕歸來欣此朝聞庶歡昬定報施<lb/>
徒語曽莫輔仁人之云亡殄悴斯在奄焉薨殞倍増傷<lb/>
悼津門之慟空在桓岫之切不追靜言念之心焉如割<lb/>
宜隆懋典以恊徽猷可贈侍中假黄鉞都督中外諸軍<lb/>
<pb n="KR4h0127_WYG_001-31b"/>
事太宰揚州牧給東園温明祕器九旒鑾輅黄屋左纛<lb/>
武賁班劒百人輼輬車前後部羽葆鼓吹葬送之儀一<lb/>
依漢東平憲王齊豫章文獻王故事仍遣大司空持節<lb/>
迎䕶䘮事大鴻臚副其羽衛殯送所須隨由備辦<lb/>
　　　南康王曇朗子方泰為世子詔<hi>曇朗高祖母弟休先子梁紹泰</hi>
　　　　<hi>初為中書侍郎監南徐州時齊請和求髙祖子姪為質以曇朗行及齊背約髙祖與戰大</hi>
　　　　<hi>破之誅其將蕭軌等齊人亦害曇朗世祖天嘉元年以曇朗子方泰為南康王世子二年</hi>
　　　　<hi>齊人結好方始知之於是襲爵乃下詔追贈曇朗</hi>
<pb n="KR4h0127_WYG_001-32a"/>
南康王曇朗出隔齊庭反身莫測國廟方修奠饗須主<lb/>
可以長男方泰為南康世子嗣南康王<lb/>
　　　封第二子伯茂為始興王詔<hi>髙祖兄始興王道談生世祖及高宗</hi>
　　　　<hi>梁末高宗遷關右高祖受禪遥以髙宗襲封始興嗣王及世祖入繼時高宗在周世祖以</hi>
　　　　<hi>本宗乏饗下詔以伯茂嗣封</hi>
日者王基肇建封樹枝戚朕親地攸在特啟大邦弟頊<lb/>
嗣承門祀雖土宇開建薦饗莫由重以遭家不造閔凶<lb/>
夙遘儲貳遐隔轊車未返猥以眇身膺茲景命式循龜<lb/>
<pb n="KR4h0127_WYG_001-32b"/>
鼎氷谷載懐今既入奉大宗事絶藩祼始興國廟蒸嘗<lb/>
無主瞻言霜露感尋慟絶其徙封嗣王頊為安成王封<lb/>
第二子伯茂為始興王以奉昭烈王祀賜天下為父後<lb/>
者爵一級庶申罔極之情永保山河之祚<lb/>
　　　尚書八座奏崇始興王伯茂<hi>舊制諸王受封未加戎號者不置佐</hi>
　　　　<hi>史於是八座尚書奏詔可</hi>
夫増崇徽號飾表車服所以闡彰厥徳下變民望第二<lb/>
皇子新除始興王伯茂體自尊極神姿明頴玉暎觽辰<lb/>
<pb n="KR4h0127_WYG_001-33a"/>
蘭芬綺嵗清輝美譽日茂月升道鬱平河聲超衮植皇<lb/>
情追感聖性天深以本宗闕緒篹承藩嗣雖珪社是膺<lb/>
而戎章未襲豈所以光崇睿哲寵樹皇枝臣等參議宜<lb/>
加寧逺將軍置佐史<lb/>
　　　封鄱陽王伯山䇿<hi>世祖第三子</hi>
於戲夫建樹藩屏翼奬王室欽若前典咸必由之惟爾<lb/>
夙挺珪璋生知孝敬令徳茂親僉譽所集啟建大邦實<lb/>
惟倫序是用敬遵民瞻錫此圭瑞往欽哉其勉樹聲業<lb/>
<pb n="KR4h0127_WYG_001-33b"/>
永保宗社可不慎歟<lb/>
　　　尚書八座奏封鄱陽郡王伯山<lb/>
臣聞本枝惟允宗周之業以𢎞盤石既建皇漢之基斯<lb/>
逺故能恊宣五運規範百王式固靈根克隆卜世第三<lb/>
皇子伯山發睿徳於齠年表岐姿於丱日光昭丹掖暉<lb/>
映青闈而玉圭未秉金錫靡駕豈所以敦序維翰建樹<lb/>
藩戚臣等參議封鄱陽郡王<lb/>
　　廢帝<hi>諱伯宗字奉業世祖嫡長子立二年宣帝廢之</hi>
<pb n="KR4h0127_WYG_001-34a"/>
　　　即位詔<lb/>
上天降禍大行皇帝奄弃萬國攀號靡及五内崩殞朕<lb/>
以寡徳嗣膺寳命煢煢在疚懼甚綴旒方頼宰輔匡其<lb/>
不逮可大赦天下<lb/>
　　　改元光大大赦詔<lb/>
昔昊天成命降集寳圖二后重光九區咸乂閔余沖薄<lb/>
王道未昭荷茲神器如渉靈海庶親賢竝建牧伯惟良<lb/>
天下雍熙緬同刑措今三元改厯萬國充庭清廟無追<lb/>
<pb n="KR4h0127_WYG_001-34b"/>
具僚斯在言瞻宁位觸感崩心思播遺恩俾覃黎獻可<lb/>
大赦天下改天康二年為光大元年孝悌力田賜爵一<lb/>
級<lb/>
　　　到仲舉韓子髙付廷尉詔<hi>仲舉為侍中尚書僕射文帝崩宣帝受遺</hi>
　　　　<hi>詔以尚書令入輔仲舉等慮朝望有歸乃矯㫖遣還東府事發同謀並誅仲舉廢居私宅</hi>
　　　　<hi>不自安每乘小輿與右衛將軍韓子高謀宣帝收子髙仲舉及其子郁並付廷尉賜死</hi>
到仲舉庸力小才坐叨顯貴受任前朝榮寵隆赫父參<lb/>
王政子據大邦禮盛外姻勢均戚里而肆其驕闇凌傲<lb/>
<pb n="KR4h0127_WYG_001-35a"/>
百司遏密之初擅行國政排黜懿親欺蔑台衮韓子髙<lb/>
蕞爾細㣲擢自卑末入參禁衛委以心腹蜂蠆有毒敢<lb/>
行反噬仲舉子髙共為表裏隂搆姦謀密為異計安成<lb/>
王朕之叔父親莫重焉受命導揚禀承顧託以朕沖弱<lb/>
屬當保佑家國安危事歸宰輔伊周之重物無異議將<lb/>
相舊臣咸知宗仰而率聚凶徒欲相掩襲屯據東城進<lb/>
逼崇禮規樹仲舉以執國權陵斥司徒意在専政潛結<lb/>
黨附方危社稷頼祖宗之靈姦謀顯露前上虞令陸昉<lb/>
<pb n="KR4h0127_WYG_001-35b"/>
等具告其事並有據驗并尅今月七日縱其凶惡領<lb/>
軍將軍明徹左衛將軍衛尉卿寳安及諸公等又竝知<lb/>
其事二三舋迹彰於朝野反道背徳事駭聞見今大憝<lb/>
克殱罪人斯得竝可收付廷尉肅正刑書罪止仲舉父<lb/>
子及高三人而已其餘一從曠蕩竝所不問<lb/>
　　　誅華皎家口詔<hi>皎世本小吏以功歴湘州刺史有異志勾引周兵又奉梁蕭巋</hi>
　　　　<hi>為主巋授皎司空光大初宣帝輔政遣呉明徹為湘州而以淳于量程靈洗等共討之復</hi>
　　　　<hi>恐上流宰守竝為皎扇惑下詔曲赦皎敗誅</hi>
<pb n="KR4h0127_WYG_001-36a"/>
逆賊華皎極惡窮凶遂樹立蕭巋謀危社稷弃親即讎<lb/>
人神憤惋王師電速水陸爭前梟剪之期匪朝伊暮其<lb/>
家口在北里尚方宜從誅戮用明國憲<lb/>
　　　曲赦湘巴二州詔<lb/>
賊皎輿皁微賤特逢奬擢任據藩牧屬當寵寄背斯造<lb/>
育興構姦謀樹立蕭氏盟約彰露鴆毒存心志危宗<lb/>
社扇結邊境驅逼士庶蟻聚巴湘豕突鄢郢逆天反地<lb/>
人神忿嫉征南將軍量安南將軍明徹郢州刺史靈洗<lb/>
<pb n="KR4h0127_WYG_001-36b"/>
受律専征備盡心力撫勞驍雄舟師俱進義烈爭奮兇<lb/>
惡奔殄獻㨗相望重氛載廓言念泣罪思與惟新可曲<lb/>
赦湘巴二州凡厥為賊所逼制預在兇黨悉皆不問其<lb/>
賊主帥節相竝許開恩出首一同曠蕩<lb/>
　<lb/>
　<lb/>
　<lb/>
　陳文紀巻一<lb/>
</p>
<p>
</p>
  </div>
<div>
                <head>陳文紀巻二</head>
    <p>
<pb n="KR4h0127_WYG_002-1a"/>
欽定四庫全書<lb/>
　陳文紀巻二　　　　　　明　梅鼎祚　編<lb/>
　　宣帝<hi>名頊字紹世文帝弟徙封安成王廢文帝子伯宗自立在位十四年廟曰髙宗</hi>
　　　即位詔<hi>太建元年</hi>
夫聖人受命王者中興並由懿徳方作元后髙祖武皇<lb/>
帝揖拜堯圖經綸禹跡配天之業光辰象而利貞格地<lb/>
之功侔川岳而長逺世祖文皇帝體上聖之姿當下武<lb/>
之運築宫示儉所務唯徳定鼎初基厥謀斯在朕以寡<lb/>
<pb n="KR4h0127_WYG_002-1b"/>
薄才非聖賢夙荷前規方傳景祚雖復親承訓誨志守<lb/>
藩維詠季子之髙風思城陽之逺託自元儲紹國正位<lb/>
君臨無道非㡬佇聞刑措豈圖王室不造頻謀亂階天<lb/>
歩艱難將傾寳厯仰惟嘉命爰集朕躬我心貞確堅誓<lb/>
蒼昊而羣辟啟請相諠渭橋文母尊嚴懸心長樂對揚<lb/>
璽紱非止殷湯之三辭履渉春冬何但代王之五讓今<lb/>
便肅奉天策欽承介圭若據滄溟踰增兢業思所以雲<lb/>
行雨施品物咸亨當與黔黎普同斯慶可改光大三年<lb/>
<pb n="KR4h0127_WYG_002-2a"/>
為太建元年大赦天下在位文武賜位一階孝悌力田<lb/>
及為父後者賜爵一級異等殊才竝加策序鰥寡孤獨<lb/>
不能自存者人賜榖五斛<lb/>
　　　太建二年秋蠲䘏詔<lb/>
懐逺以徳抑惟恒典望恩倖澤民之常情頃年江介襁<lb/>
負相隨﨑嶇歸化亭候不絶宜加䘏養答其誠心維是<lb/>
荒境自投有在都邑及諸州鎮不問逺近竝蠲課役若<lb/>
克平舊土反我侵地皆許還鄉一無拘限州郡縣長明<lb/>
<pb n="KR4h0127_WYG_002-2b"/>
加甄別良田廢村隨便安處若輙有課計即以擾民論<lb/>
　　　又詔<lb/>
民惟邦本著在典謨治國愛民抑又通訓朕聽朝晏罷<lb/>
日仄劬勞方流惠澤覃被億兆有梁之季政刑廢缺條<lb/>
綱弛紊僭盜薦興役賦征徭尤為煩刻大陳御㝢拯茲<lb/>
餘弊滅扈勘黎弗遑創改年代彌流將及成俗如弗解<lb/>
張物無與厝夕惕疚懐有同首疢思從卑菲約已濟民<lb/>
雖府帑未充君孰與足便可刪革去其泰甚冀永為定<lb/>
<pb n="KR4h0127_WYG_002-3a"/>
准令簡而易從自今維作田值水旱未收即列在所言<lb/>
上折除軍士年登六十悉許放還巧手於役死亡及與<lb/>
老疾不勞訂補其籍有巧隠并王公百司輙受民為程<lb/>
䕃解還本屬開恩聽首在職治事之身須通相檢示有<lb/>
失不推當局任罪令長代換具條解舍户數村度後人<lb/>
戸有増進即加擢賞若致減散依事准結有能墾起荒<lb/>
田不問頃畆少多依舊蠲税<lb/>
　　　班兵制十三科詔<hi>太建四年</hi>
<pb n="KR4h0127_WYG_002-3b"/>
國之大事受脤興戎師出以律禀策於廟所以乂安九<lb/>
有克成七徳自頃掃滌羣穢廓清諸夏乃貔貅之戮力<lb/>
亦帷幄之運籌雖左衽已戡干戈載戢呼韓來謁亭鄣<lb/>
無警但不教民戰是謂棄之仁必有勇無忘武備磻溪<lb/>
之傳韜訣榖城之授神符文叔懸制戎規孟徳頗言兵<lb/>
略朕既慙暗合良皆披覽兼昔經督戎備嘗行陣齊以<lb/>
七歩肅之三鼓得自胷襟指掌可述今竝條制凡十三<lb/>
科宜即班宣以為永准<lb/>
<pb n="KR4h0127_WYG_002-4a"/>
　　　求言舉才詔<hi>太建四年</hi>
舉善從諌在上之明規進賢謁言為臣之令範朕以寡<lb/>
徳嗣守寳圖雖世襲隆平治非寧一辨方分職旰食早<lb/>
衣傍闕爭臣下無貢士何其闕爾鮮能抗直豈余獨運<lb/>
匪薦讜言置鼓公車罕論得失施石象魏莫陳可否朱<lb/>
雲折檻良所不逢禽息觸楹又為難值至如衣褐以見<lb/>
擔簦以遊或耆艾絶倫或妙年異等干時而不偶左右<lb/>
莫之譽黒貂裘敝黄金且殫終身滯淹可為太息又貴<lb/>
<pb n="KR4h0127_WYG_002-4b"/>
為百辟賤有十品工拙竝騖勸沮莫分街謡徒擁廷議<lb/>
斯闕實朕之弗明而時無獻替永言至治何廼爽歟外<lb/>
可通示文武凡厥在位風化乖殊朝政紕蠧正色直辭<lb/>
有犯無隱兼各舉所知隨才明試其蒞政亷穢在職能<lb/>
否分別矢言俟茲黜陟<lb/>
　　　寛復姑孰封畿詔<lb/>
姑熟饒曠荆河斯擬愽望關畿天限嚴峻龍山南指牛<lb/>
渚北臨對熊繹之餘城邇全琮之故壘良疇美柘畦畎<lb/>
<pb n="KR4h0127_WYG_002-5a"/>
相望連宇髙甍阡陌如繡自梁末兵災凋殘略盡比雖<lb/>
務優寛猶未克復咫尺封畿宜須殷阜且衆將部下多<lb/>
寄上下軍民雜俗極為蠧耗自今有罷任之徒許分留<lb/>
部下其已住江外亦令迎還悉在南州津裏安置有無<lb/>
交貨不責市估萊荒墾闢亦停租税臺遣鎮監一人共<lb/>
刺史津主分明檢押給地賦田各立頓舍<lb/>
　　　創築東宫詔<hi>太建四年</hi>
梁氏之季兵火薦臻承華焚蕩頓無遺構寳命惟新迄<lb/>
<pb n="KR4h0127_WYG_002-5b"/>
將二紀頻事戎旅未遑修繕今工役差閒椽楹有擬來<lb/>
嵗開肇創築東宫可權置起部尚書將作大匠用主監<lb/>
作<lb/>
　　　還熊曇朗等首級詔<hi>太建五年</hi>
古者反噬叛逆盡族誅夷所以藏其首級誡之後世比<lb/>
者所戮止在一身子嗣或存梟縣自足不容久歸武庫<lb/>
長比月支惻隠之懐有仁不忍維熊曇朗留異陳寳應<lb/>
周廸鄧緒等及今者王琳首竝還親屬以𢎞廣宥<lb/>
<pb n="KR4h0127_WYG_002-6a"/>
　　　曲赦江右淮北諸州詔<hi>太建六年</hi>
王者以四海為家萬姓為子一物乖方夕惕猶厲六合<lb/>
未混旰食彌憂朕嗣纂鴻基思𢎞經畧上符景宿下叶<lb/>
人謀命將興師大拯淪溺灰琯未周凱捷相繼拓地數<lb/>
千連城將百蠢彼餘黎毒茲異境江淮年少猶有剽掠<lb/>
鄉閭無頼摘出隂私將帥軍人罔顧刑典今使苛法蠲<lb/>
除仁聲載路且肇元告慶邊服來荒始覩皇風宜覃曲<lb/>
澤可赦江右淮北南司定霍光建朔合豫北徐仁北兖<lb/>
<pb n="KR4h0127_WYG_002-6b"/>
青冀南譙南兗十五州郢州之齊安西陽江州之齊昌<lb/>
新蔡髙唐南豫州之歴陽臨江郡士民罪無輕重悉皆<lb/>
原宥將帥職司軍人犯法自依常科<lb/>
　　　原除南川等郡逋租詔<hi>太建六年</hi>
去嵗南川頗言失稔所督田租于今未即豫章等六郡<lb/>
太建五年田租可申半至秋豫章又逋太建四年檢田<lb/>
税亦申至秋南康一郡嶺下接應民間尤弊太建四年<lb/>
田租未入者可特原除庻修墾無廢歲取方實<lb/>
<pb n="KR4h0127_WYG_002-7a"/>
　　　慰撫青齊詔<hi>太建六年</hi>
戢情懐善有國之令圖拯弊救危聖範之通訓近命師<lb/>
薄伐義在濟民青齊舊𨽻膠光部落久患凶戎爭歸有<lb/>
道棄彼農桑忘其衣食而大軍未接中途止憩胊山黄<lb/>
郭車營布滿扶老携幼蓬流草䟦既䘮其本業咸事遊<lb/>
手饑饉疾疫不免流離可遣大使精加慰撫仍出陽平<lb/>
倉榖拯其懸罄并充糧種勸課士女隨近耕種石鼈等<lb/>
屯適意修墾<lb/>
<pb n="KR4h0127_WYG_002-7b"/>
　　　樂遊苑大會詔<hi>太建八年</hi>
元戎凱旋羣師振旅旌功策賞宜有饗宴今月十七日<lb/>
可幸樂遊苑設絲竹之樂大會文武<lb/>
　　　原逋祖詔<hi>太建九年</hi>
朕昧旦求衣日旰方食思𢎞億兆用臻俾乂而牧守莅<lb/>
民亷平未洽年常租賦多致逋餘即此務農宜𢎞寛省<lb/>
可起太建以來訖八年流移叛戸所帶租調七年八年<lb/>
叛義丁五年訖八年叛軍丁六年七年逋租田米粟夏<lb/>
<pb n="KR4h0127_WYG_002-8a"/>
調綿絹絲石麥等五年訖七年逋貲絹皆悉原之<lb/>
　　　録淮泗戰功詔<hi>太建十年</hi>
懋賞之言明於訓誥挾纊之美著在撫巡近嵗薄伐廓<lb/>
清淮泗摧鋒致果文武畢力櫛風沐雨寒暑亟離念切<lb/>
在茲無忘終食宜班榮賞用酬厥勞應在軍者可竝賜<lb/>
爵二級并加賚䘏付選即便量處<lb/>
　　　停減供役詔<hi>太建十年</hi>
惟堯葛衣鹿裘則天為大伯禹弊衣菲食夫子曰無間<lb/>
<pb n="KR4h0127_WYG_002-8b"/>
然故儉徳之恭約失者鮮朕君臨宇宙十變年籥旰日<lb/>
勿休乙夜忘寢跂予思治若濟巨川念茲在茲懔同馭<lb/>
朽非貪四海之富非念黄屋之尊導仁壽以置羣生寧<lb/>
勞役以奉諸已但承梁季亂離斯瘼宫室禾黍有名亡<lb/>
處雖輪奐未覩頗事經營去泰去甚猶為勞費加以戎<lb/>
車屢出千金日損府帑未充民疲征賦百姓不足君孰<lb/>
與足興言靜念夕惕懐抱垂訓立法良所多慙斲雕為<lb/>
朴庶㡬可慕雉頭之服既焚弋綈之衣方襲損撤之制<lb/>
<pb n="KR4h0127_WYG_002-9a"/>
前自朕躬草偃風行冀以變俗應御府堂署所營造禮<lb/>
樂儀服軍器之外其餘悉皆停息掖庭常供王侯妃主<lb/>
諸有俸䘏竝各量減<lb/>
　　　申明刑獄詔<hi>太建十一年</hi>
昔軒轅命于風后力牧放勛咨爾稷契朱虎冕旒垂拱化<lb/>
致隆平爰逮漢列五曹周分六職設官理務各有攸司<lb/>
亦㡬期刑措卜世彌永並頼羣才用康庶績朕日昃劬<lb/>
勞思𢎞治要而機事尚擁政道未凝夕惕于懐罔知攸<lb/>
<pb n="KR4h0127_WYG_002-9b"/>
濟方欲仗茲舟檝委成股肱徴名責實取寧多士自今<lb/>
應尚書曹府寺内省監司文案悉付局參議分判其軍<lb/>
國興造徴發選序三獄等事前須詳斷然後啟聞凡諸<lb/>
辨決務令清乂約法守制較若畫一不得前後舛互自<lb/>
相矛楯致有枉滯紆意舞文糾聽所知靡有攸赦<lb/>
　　　又詔<lb/>
舊律以枉法受財為坐雖重直法容賄其制甚輕豈不<lb/>
長彼貪殘生其舞㺯事渉貨財寧不尤切今可改正枉<lb/>
<pb n="KR4h0127_WYG_002-10a"/>
法受財者科同正盜<lb/>
　　　太建十一年大赦詔<lb/>
畵冠弗犯革此澆風孥戮是蹈化於薄俗朕肅膺寳命<lb/>
迄將一紀思經邦濟治憂國愛民日仄劬勞夜分輟寢<lb/>
而還淳反朴其道靡階雍熙盛美莫云能致遂乃鞫訊<lb/>
之牒盈於聽覽舂釱之人煩於牢犴周成刑措漢文斷<lb/>
獄杼軸空勞邈焉既逺加以蕞爾醜徒軼我彭汴淮汝<lb/>
氓庶企踵王略治兵誓旅義存拯救飛芻挽粟征賦頗<lb/>
<pb n="KR4h0127_WYG_002-10b"/>
煩暑雨祈寒寧忘咨怨兼宿度乖舛次舍違方若曰<lb/>
之誡責歸元首愧心斯積馭朽非懼即建子令月微陽<lb/>
初動應此嘉辰宜播寛澤可大赦天下<lb/>
　　　崇儉詔<hi>太建十一年</hi>
昔堯舜在上茅屋土階湯禹為君藜杖韋帶至如甲帳珠<lb/>
絡華榱璧璫未能雍熙徒聞侈欲朕企仰前聖思求訟<lb/>
平正道多違澆風又靡至今貴里豪家金鋪玉舄貧居<lb/>
陋巷彘食牛衣稱物平施何其遼逺爟烽未息役賦兼<lb/>
<pb n="KR4h0127_WYG_002-11a"/>
勞文吏姦貪妄動科格重以旗亭關市税斂繁多不廣<lb/>
都内之錢非供水衡之費逼遏商賈營謀私蓄靖懐衆<lb/>
弊宜事更張弗𢎞王道安拯民蠧今可宣勑主衣尚方<lb/>
諸堂署等自非軍國資須不得繕造衆物後宫僚列若<lb/>
有游長掖庭啟奏即皆量遣太子秘戲非會禮經樂府<lb/>
倡優不合雅正並可刪改市估津税軍令國章更須詳<lb/>
定唯務平允別觀離宫郊間野外非恒饗宴勿復修治<lb/>
并勑内外文武車馬宅舍皆循儉約勿尚奢華違我嚴<lb/>
<pb n="KR4h0127_WYG_002-11b"/>
規抑有刑憲所由具為條格標榜宣示令喻朕心焉<lb/>
　　　太建十二年十一月原丹陽等十郡丁租詔<lb/>
朕君臨四海日旰劬勞思𢎞至治未臻斯道而兵車聚<lb/>
出軍費尤煩芻漕控引不能徴賦夏中亢旱傷農畿内<lb/>
為甚民失所資嵗取無託此則政刑未理隂陽舛度黎<lb/>
元阻饑君孰與足靖言興念余責在躬宜布惠澤溥沾<lb/>
氓庶其丹陽呉興晉陵建興義興東海信義陳留江陵<lb/>
等十郡并謝署即年田税禄秩並各原半其丁租半申至<lb/>
<pb n="KR4h0127_WYG_002-12a"/>
來嵗秋登<lb/>
　　　呉明徹拜豫州刺史増封詔<hi>明徹督諸軍北伐進逼壽春齊遣王</hi>
　　　　<hi>琳拒守兵敗追殺琳髙宗下詔曰</hi>
壽春者古之都會襟帶淮汝控引河洛得之者安是稱<lb/>
要害使侍中持節都督征討諸軍事征北大將軍開<lb/>
府儀同三司南平郡開國公明徹雄圖克舉宏略葢世<lb/>
在昔屯夷締構皇業乃掩衡岳用清氛沴實吞雲夢即<lb/>
叙上游今茲蕩定恢我王略風行電掃貔武爭馳月陣<lb/>
<pb n="KR4h0127_WYG_002-12b"/>
雲梯金湯奪險威陵殊俗惠漸邊氓惟功與能元戎是<lb/>
屬崇麾廣賦茂典恒宜可都督豫合建光朔北徐六州<lb/>
諸軍事車騎大將軍豫州刺史増封并前三千五百户<lb/>
餘如故<lb/>
　　　給呉明徹鈇鉞詔<hi>太建八年進位司空又詔</hi>
昔者軍事建旌交鋒作鼓頃日訛替多乖舊章至於行<lb/>
陣不相甄別今可給司空大都督鈇鉞龍麾<lb/>
　　　贈周宏正侍中中書監詔<lb/>
<pb n="KR4h0127_WYG_002-13a"/>
追逺褒徳抑有恒規故尚書右僕射領國子祭酒豫州<lb/>
大中正宏正識宇凝深藝業通備辭林義府國老民宗<lb/>
道暎庠門望髙禮閣卒然殂殞朕用惻然可贈侍中中<lb/>
書監䘮事所須量加資給<lb/>
　　　皇孫生詔<lb/>
皇孫初誕國祚方熙思與羣臣共同斯慶内外文武賜<lb/>
帛各有差為父後者賜爵一級<lb/>
　　　與邊將書<lb/>
<pb n="KR4h0127_WYG_002-13b"/>
　　　　<hi>盧潛范陽涿人北齊世祖初為揚州刺史領行臺尚書在淮南十三年大樹風績為陳人</hi>
　　　　<hi>所憚陳主與其邊將書</hi>
盧潛猶在壽陽聞其何當還北此虜不死方為國患卿<lb/>
宜深備之<hi>北齊書武此書北齊書但云陳主不言何帝按潛以  平三年自淮南徴為五兵尚書則</hi>
<hi>陳宣帝之太建四年也其前八年為文帝今書云聞其何當還北又似其時將徴矣聊屬宣帝</hi>
　　　遺詔<hi>太建十四年正月</hi>
朕爰自遘疾曽未浹旬醫藥不瘳便屬大漸終始定分<lb/>
夫復奚言但君臨寰宇十有四載誠則雖休勿休日慎<lb/>
<pb n="KR4h0127_WYG_002-14a"/>
一日知宗廟之負重識王業之艱難而邊鄙多虞生民<lb/>
未乂方欲蕩清四海包呑八荒有志莫從遺恨幽壤皇<lb/>
太子叔寳繼體正嫡年業韶茂纂統洪基社稷有主羣<lb/>
公卿士文武内外俱罄心力同竭股肱送往事居盡忠<lb/>
誠之節當官奉職𢎞翼亮之功務在叶和無違朕意凡<lb/>
厥終制事從省約金銀之飾不須入壙明器之具皆令<lb/>
用瓦惟使儉而合禮勿得奢而乖度以日易月既有通<lb/>
規公除之制悉依舊制在位百司三日一臨四方州鎮<lb/>
<pb n="KR4h0127_WYG_002-14b"/>
五等諸侯各守所職並停奔赴<lb/>
　　後主<hi>名叔寳字元秀宣帝嫡長子在位七年隋伐陳被執封長城公</hi>
　　　與詹事江摠書<hi>摠見後</hi>
　　　　<hi>陸堬字幹玉呉郡人少篤學美詞藻為東宫學士兼管記遷太子洗馬中舍人後主時為</hi>
　　　　<hi>皇太子欲博覽羣書以子集繁多命瑜抄撰未就而卒太子手令舉哀遣使弔祭與摠書</hi>
管記陸瑜奄然殂化悲傷悼惜此情何已吾生平愛好<lb/>
卿等所悉自以學渉儒雅不逮古人欽賢慕士是情尤<lb/>
篤梁室亂離天下靡沸書史殘缺禮樂崩淪晚生後學<lb/>
<pb n="KR4h0127_WYG_002-15a"/>
匪無牆面卓爾出羣斯人而已吾識覽雖局未曽以言<lb/>
議假人至於片善小才特用嗟賞況復洪識竒士此故<lb/>
忘言之地論其博綜子史諳究儒墨經耳無遺觸目成<lb/>
誦一褒一貶一激一揚語𤣥析理披文摘句未嘗不聞<lb/>
者心伏聽者解頥會意相得自以為布衣之賞吾監撫<lb/>
之暇事隙之辰頗用譚笑娯情琴樽間作雅篇豔什迭<lb/>
互鋒起每清風朗月美景良辰對羣山之參差望巨波<lb/>
之滉瀁或翫新花時觀落葉既聽春鳥又聆秋鴈未嘗<lb/>
<pb n="KR4h0127_WYG_002-15b"/>
不促膝舉觴連情發藻且代琢磨間以嘲謔俱怡耳目<lb/>
竝留情致自謂百年為速朝露可傷豈謂玉折蘭摧遽<lb/>
從短運為悲為恨當復何言遺跡餘文觸目増泫絶絃<lb/>
投筆恒有酸恨以卿同志聊復叙懐涕之無從言不冩<lb/>
意<lb/>
　　　即位詔<hi>太建十四年</hi>
上天降禍大行皇帝奄弃萬國攀號擗踊無所迨及朕<lb/>
以哀煢嗣膺寳厯若渉巨川罔知攸濟方頼羣公用匡<lb/>
<pb n="KR4h0127_WYG_002-16a"/>
寡薄思播遺徳覃被億兆凡厥遐邇咸與惟新可大赦<lb/>
天下在位文武及孝悌力田為父後者並賜爵一級孤<lb/>
老鰥寡不能自存者賜榖人五斛帛二疋<lb/>
　　　勸農詔<hi>太建十四年三月</hi>
躬推為勸義顯前經力農見賞事昭往誥斯乃國儲是<lb/>
資民命攸屬豐儉隆替靡不由之夫入賦自古輸藁惟<lb/>
舊沃饒貴于十金磽确至於三易腴塉既異盈縮不同<lb/>
詐偽日興簿書嵗改稻田使者著自西京不實峻刑聞<lb/>
<pb n="KR4h0127_WYG_002-16b"/>
諸東漢老農懼於祗應俗吏因而侮文輟耒成羣游手<lb/>
為伍永言妨蠧良可太息今陽和在節膏澤潤下宜展<lb/>
春耨以望秋坻其有新闢塍畝進墾蒿萊廣袤勿得度<lb/>
量征租悉皆停免私業久廢咸許占作公田荒縱亦隨<lb/>
肆勤儻良守教耕淳民載酒有茲督課議以賞擢外可<lb/>
為格班下稱朕意焉<lb/>
　　　九品以上各薦一人詔<hi>太建十四年</hi>
夫體國經野長世字氓雖因革儻殊弛張或異至於旁<lb/>
<pb n="KR4h0127_WYG_002-17a"/>
求俊乂爰逮側微用道和羮是隆大厦上智中主咸由<lb/>
此術朕以寡薄嗣膺景祚雖哀疚在躬情慮惽舛而宗<lb/>
社任重黎庶務殷無由自安拱黙敢忘康濟思所以登<lb/>
顯髦彦式備周行但空勞宵夢屢勤史卜五就莫來八<lb/>
能不至是用申旦凝慮景夜損懐豈以食玉炊桂無因<lb/>
自達將懐寳迷邦咸思獨善應内外衆官九品已上可<lb/>
各薦一人以會彚征之㫖且取備實難舉長或易小大<lb/>
之用明言所施勿得南箕北斗名而非實其有負能仗<lb/>
<pb n="KR4h0127_WYG_002-17b"/>
氣擯壓當時著賔戲以自憐草客嘲以尉志人生一世<lb/>
逢遇誠難亦宜去此幽谷翔茲天路趨銅駞以觀國望<lb/>
金馬而來庭便當隨彼方圎飭之矩矱<lb/>
　　　求言詔<hi>太建十四年</hi>
昔睿后宰民哲王御㝢雖徳稱汪濊明能普燭猶復紆<lb/>
已乞言降情訪道髙咨岳牧下聽輿臺故能政若神明<lb/>
事無悔吝朕纂承丕緒思隆大業常懼九重已邃四聰<lb/>
未廣欲聽昌言不疲痺足若逢廷折無憚批鱗而口柔<lb/>
<pb n="KR4h0127_WYG_002-18a"/>
之辭儻聞於在位腹誹之意或隠於具僚非所以𢎞理<lb/>
至公緝熙帝載者也内外卿士文武衆司若有智周政<lb/>
術心練治體救民俗之疾苦辯禁網之疏密者各進忠<lb/>
讜無所隠諱朕將虚已聽受擇善而行庶深鑒物情匡<lb/>
我王度<lb/>
　　　省繁費禁左道詔<hi>太建十四年</hi>
朕臨御區宇撫育黔黎方欲康濟澆薄蠲省繁費奢僭<lb/>
乖衷實宜防斷應鏤金銀薄及庶物化生土木人綵花<lb/>
<pb n="KR4h0127_WYG_002-18b"/>
之屬及布帛幅尺短狹輕疎者竝傷財廢業尤成蠧患<lb/>
又僧尼道士挾邪左道不依經律民間淫祀祅書諸珍<lb/>
怪事詳為條制並皆禁絶<lb/>
　　　發遣淮泗質任詔<hi>太建十四年</hi>
中嵗克定淮泗爰渉青徐彼土酋豪竝輸罄誠欵分遣<lb/>
親戚以為質任今舊土淪䧟復成異域南北阻逺未得<lb/>
會同念其分乖殊有愛戀異地中原斯民一也何獨譏<lb/>
禁使彼離析外可即檢任子館及東館并帶保任在外<lb/>
<pb n="KR4h0127_WYG_002-19a"/>
者並賜衣糧頒之酒食遂其鄉路所之阻逺便發遣船<lb/>
仗衛送必令安達若已預仕宦及別有事義不欲去者<lb/>
亦隨其意<lb/>
　　　改元至徳詔<hi>至徳元年</hi>
朕以寡薄嗣守鴻基哀惸切慮疹恙纒織訓俗少方臨<lb/>
下靡筭懼甚踐冰慄同馭朽而四氣易流三光遄至纓<lb/>
紱列陛玉帛充庭具物匪新節序疑舊緬想前徳永慕<lb/>
昔辰對軒闥而哽心顧扆筵而慄氣思所以仰遵遺構<lb/>
<pb n="KR4h0127_WYG_002-19b"/>
俯勵薄躬陶鑄九流休息百姓用𢎞寛簡取叶陽和可<lb/>
大赦天下改太建十五年為至徳元年<lb/>
　　　原除太建十四年租調詔<hi>至徳二年</hi>
耕鑿自足乃曰淳風貢賦之興其來尚矣葢由庚亟務<lb/>
不獲已而行焉但法令滋章姦盜多有俗尚澆詐政鮮<lb/>
惟良朕日旰夜分矜一物之失所泣辜罪已愧三千之<lb/>
未措望訂初下使疆䕃兼出如聞貧富均起單弱重弊<lb/>
斯豈振窮扇暍之意歟是乃下吏苛歛之計也故曰百姓<lb/>
<pb n="KR4h0127_WYG_002-20a"/>
不足君孰與足自太建十四年望訂租調逋未入者並<lb/>
悉原除在事百僚辯斷庶務必去取平允無得便公害<lb/>
民為已聲績妨紊政道<lb/>
　　　修孔子廟祀詔<hi>至徳三年</hi>
宣尼誕膺上哲體資至聖祖述憲章之典並天地而合<lb/>
徳樂正雅頌之奥與日月而偕明垂後昆之訓範開生<lb/>
民之耳目梁季湮微靈寢忘處鞠為茂草三十餘年敬<lb/>
仰如在永惟愾息今雅道雍熙由庚得所斷琴故履零<lb/>
<pb n="KR4h0127_WYG_002-20b"/>
落不追閱笥開書無因循復外可詳之禮典改築舊廟<lb/>
蕙房桂棟咸使惟新芳蘩潔潦以時饗奠<lb/>
　　　王公以下各薦所知詔<hi>至徳四年舉藝文作江摠撰  士詔</hi>
堯施諌鼔禹拜昌言求之異等久著前徽舉以淹滯復<lb/>
聞昔典斯乃治道之深規帝王之切務朕以寡昧丕承<lb/>
鴻緒未明虚已日旰興懐萬㡬多紊四聰弗達思聞蹇<lb/>
諤採其謀計王公以下各薦所知旁詢管庫爰及輿皁<lb/>
一介有能片言可用朕親加聽覽佇於啟沃<hi>前徽藝文作前冊佇</hi>
<pb n="KR4h0127_WYG_002-21a"/>
<hi>於作佇茲</hi>
　　　至徳四年十一月大赦詔<lb/>
惟刑止暴惟徳成物三才是資百王不改而世無抵角<lb/>
時鮮犯鱗渭橋驚馬弗聞庭爭桃林逸牛未見其㫖雖<lb/>
剽悍輕侮理從鉗釱蠢愚杜黙宜肆矜𢎞政乏良哉明<lb/>
慙則哲求諸刑措安可得乎是用屬寤寐以軫懐負黼<lb/>
扆而於邑復茲合璧輪缺連珠緯舛黄鍾獻吕和氣始<lb/>
萌𤣥英告中履長在御因時宥過抑乃斯得可大赦天<lb/>
<pb n="KR4h0127_WYG_002-21b"/>
下<lb/>
　　　改元禎明大赦詔<lb/>
栢皇大庭鼓淳和於曩日姬王嬴后被澆風於末載刑<lb/>
書已鑄善化匪融禮義既乖姦宄斯作何其淳朴不反<lb/>
浮華競扇者歟朕居中御物納隍在睠頻恢天網屢絶<lb/>
三邊元元黔庶終罹五辟葢乃康哉寡薄抑焉法令滋<lb/>
章是用當宁弗怡矜此向隅之意今三元具序萬國朝<lb/>
辰靈芝獻於始陽膏露凝於聿嵗從春施令仰乾布徳<lb/>
<pb n="KR4h0127_WYG_002-22a"/>
思與九有惟新七政可大赦天下改至徳五年為禎明<lb/>
元年<lb/>
　　　大政殿訊獄詔<hi>禎明二年</hi>
夫議獄緩刑皇王之所垂範勝殘去殺仁人之所用心<lb/>
自畵冠既息刻吏斯起法令滋章手足無措朕君臨區<lb/>
宇屬當澆末輕重之典在政未康小大之情興言多愧<lb/>
眷茲狴犴有軫哀矜可克日於大政殿訊獄<lb/>
　　　追封呉明徹詔<hi>周滅齊髙宗將事徐方遣明徹北伐兵敗清口就執以憂憤遘</hi>
<pb n="KR4h0127_WYG_002-22b"/>
　　　　<hi>疾卒于長安後主至德元年詔封</hi>
李陵矢竭不免請降于禁水漲猶且生獲固知用兵上<lb/>
術世罕其人故侍中司空南平郡公明徹爰初躡足迄<lb/>
届元戎百戰百勝之竒決機決死之勇斯亦侔於古焉<lb/>
及招定淮肥長驅彭汴覆勍冦如舉毛掃鋭師同沃雪<lb/>
風威慴於異俗功效著於同文方欲息駕隂山解鞍瀚<lb/>
海既而師出已老數亦終竒不就結纓之功無辭入禇<lb/>
之屈望封崤之為易冀平翟之非難雖志在屈伸而奄<lb/>
<pb n="KR4h0127_WYG_002-23a"/>
中霜露埋恨絶域甚可嗟傷斯事已往累逢肆赦凡厥<lb/>
罪戾皆䝉灑濯獨此孤魂未霑寛惠遂使爵土湮没饗<lb/>
醊無主棄瑕録用宜在茲辰可追封邵陵縣開國侯食<lb/>
邑一千户以其息惠覺為嗣<lb/>
　　　程文季降封詔<hi>文季忠壯公靈洗子隨呉明徹北討敗績為周所囚逃歸被害</hi>
　　　　<hi>至徳元年追贈散騎常侍又詔曰</hi>
故散騎常侍前重安縣開國公文季纂承門緒克荷家<lb/>
聲早嵗出軍雖非元帥啟行為最致果有聞而覆䘮車<lb/>
<pb n="KR4h0127_WYG_002-23b"/>
徒允從黜削但靈洗之立功扞禦久而見思文季之埋<lb/>
魂異域有足可憫言念勞舊傷茲廢絶宜存廟食無使<lb/>
餒而可降封重安縣侯邑一千户以子饗襲封<lb/>
　　　贈徐陵特進詔<lb/>
慎終有典抑乃舊章令徳可甄諒宜追逺侍中安右將<lb/>
軍左光禄大夫太子少傳南徐州大中正建昌縣開國<lb/>
侯陵弱齡學尚登朝秀頴業髙名輩文曰詞宗朕近嵗<lb/>
承華特相引狎雖多卧疾方期克壯奄然殞逝震悼于<lb/>
<pb n="KR4h0127_WYG_002-24a"/>
懐可贈鎮右將軍特進其侍中左光禄鼓吹侯如故并<lb/>
出舉哀䘮事所須量加資給<lb/>
　　　贈司馬申侍中進侯爵詔<lb/>
慎終追逺欽若舊則闔棺定諡抑乃前典故散騎常侍<lb/>
右衛將軍文始縣開國伯申忠肅在公清正立已治繁<lb/>
處約投軀殉義朕任寄情深方康庶績奄然化往傷惻<lb/>
于懐可贈侍中䕶軍將軍進爵為侯増邑為五百户諡<lb/>
曰中給朝服一具衣一襲剋日舉哀䘮事所須隨由資<lb/>
<pb n="KR4h0127_WYG_002-24b"/>
給<lb/>
　　　制答尚書八座奏始興王叔陵<hi>叔陵髙宗第二子為湘州刺史</hi>
　　　　<hi>淫虐不道髙宗不豫入侍疾及崩䘮次以剉藥刀斫後主又斫太后數下因突走蕭摩訶</hi>
　　　　<hi>馬客等追斬之奏聞制從</hi>
凶逆梟獍反噬宫闈頼宗廟之靈時從釋滅撫情語事<lb/>
酸憤兼懐朝議有章宜從所奏也<lb/>
　　　尚書八座奏始興王叔陵<lb/>
逆賊故侍中中軍大將軍始興王叔陵幼而狼戻長肆<lb/>
<pb n="KR4h0127_WYG_002-25a"/>
貪虐出撫湘南及鎮九水兩藩甿庶掃地無遺蜂目狼<lb/>
聲狎近輕薄不孝不仁阻兵安忍無禮無義唯戮是聞<lb/>
及居偏憂婬樂自恣産子就館日月相接晝伏夜遊恒<lb/>
習姦詭抄掠居民歴發丘墓謝太傅晉朝佐命草創江<lb/>
左斲棺露骸事驚聽視自大行皇帝寢疾翌日未瘳叔<lb/>
陵以貴介之地參侍醫藥外無戚容内懐逆弑大漸之<lb/>
後聖躬號擗遂因匍匐手犯乘輿皇太后奉臨又加鋒<lb/>
刃窮凶極逆曠古未儔頼長沙王叔堅誠孝懇至英果<lb/>
<pb n="KR4h0127_WYG_002-25b"/>
奮發手加挫拉身蔽聖躬叔陵仍奔東城招集兇黨餘<lb/>
毒方熾自害妻孥雖應時梟懸猶未攄憤怨臣等參議<lb/>
請依宋代故事流尸中江汙瀦其室并毁其所生彭氏<lb/>
墳廟還謝氏之塋<lb/>
　　　𦵏新安王伯固詔<hi>伯固宣帝第五子與始興王叔陵情好大叶遂謀不軌叔</hi>
　　　　<hi>陵於䘮次傷後主出奔東府伯固單馬馳赴為臺兵所殺</hi>
伯固同茲悖逆殞身塗路今依外議意猶弗忍可特許<lb/>
以庶人禮𦵏<lb/>
<pb n="KR4h0127_WYG_002-26a"/>
　　　又詔<lb/>
伯固隨同巨逆自絶于天俾無遺育抑有恒典但童孺<lb/>
靡識兼預葭莩置之甸人良以惻憫及伯固所生王氏可<lb/>
竝特宥為庶人<lb/>
　　　江摠授尚書令策<lb/>
於戲夫文昌政本司㑹治經韋彪謂之樞機李固方之<lb/>
斗極況其五曹斯綜百揆是諧同冢宰之司專臺閣之<lb/>
任惟爾道業標峻㝢量𢎞深勝範清規風流以為準的<lb/>
<pb n="KR4h0127_WYG_002-26b"/>
辭宗學府衣冠以為領袖故能師長六官具瞻允塞明<lb/>
府八座儀刑載逺其端朝握揆朕所望焉往欽哉懋建<lb/>
爾徽猷亮采我邦國可不慎歟<lb/>
　　　手勅姚察<lb/>
　　　　<hi>察累居憂服兼齋素日久因加氣疾柴瘠過甚遣使宣㫖重加慰喻令從晩食手勅曰</hi>
卿羸瘠如此齋菲累年不宜一飯有乖將攝若從所示<lb/>
甚為佳也<lb/>
　　　勅答尚書令江摠等<lb/>
<pb n="KR4h0127_WYG_002-27a"/>
　　　　<hi>吏部尚書蔡徴移中書令後主力擇其人摠等咸共薦察勅答之乃伸筆草詔讀以示察</hi>
姚察非惟學藝優博亦是操行清修典選難才今得之<lb/>
矣<lb/>
　　　勅報謝貞<hi>貞見後</hi>
　　　　<hi>貞為南平王友掌記室事以母憂去職頃之勅起還府貞累啟固辭勅報之貞竟以毁卒</hi>
省啟具懐雖知哀煢在疚而官俟得才禮有權奪可便<lb/>
力疾還府也<hi>並陳書</hi>
　　　答隋書<lb/>
<pb n="KR4h0127_WYG_002-27b"/>
　　　　<hi>髙宗殂隋主遣使赴弔書稱姓名頓首後主答之益驕書末云隋主不悦遂謀取陳</hi>
想彼統内如宜此宇宙清泰<hi>資治通鑑</hi>
　　　題孫瑒誌銘後四十字<hi>瑒為起部尚書卒多創立江摠為其誌銘後主</hi>
　　　　<hi>題銘後就宅鐫之</hi>
秋風動竹煙水驚波㡬人樵徑何處山阿今時日月宿<lb/>
昔綺羅天長路逺地久靈多功臣未勒此意如何<lb/>
　　　侍中司馬申誌銘<hi>後主自製誌銘其卒章曰</hi>
嗟乎天不與善殱我良臣<lb/>
<pb n="KR4h0127_WYG_002-28a"/>
　　宣太后<hi>章氏諱要兒呉興烏程人髙祖踐阼為皇后至廢帝立尊為太皇太后</hi>
　　　廢立令<hi>廢帝光大二年下令黜帝為臨海王立髙宗嗣位</hi>
中軍儀同鎮北儀同鎮右將軍䕶軍將軍八座卿士昔<lb/>
梁運季末海内沸騰天下蒼生殆無遺噍髙祖武皇帝<lb/>
撥亂反正膺圖御籙重懸三象還補二儀世祖文皇帝<lb/>
克嗣洪基光宣寳業惠養中國綏寧外荒並戰戰兢兢<lb/>
劬勞締構庶㡬鼎運方隆殷夏伯宗昔在儲宫本無令<lb/>
聞及居崇極遂騁凶淫居處諒闇固不哀戚嬪嬙丱角<lb/>
<pb n="KR4h0127_WYG_002-28b"/>
就館相仍豈但衣車所納是譏宗正衰絰生子得誚右<lb/>
師七百之祚何憑三千之罪為大且費引金帛令充椒<lb/>
閫内府中藏軍備國儲未盈朞稔皆已空竭太傅親承<lb/>
顧託鎮守宫闈遺詔綢繆義深垣屏而欑塗未御翌日<lb/>
無淹仍遣劉師知殷不佞等顯言排斥韓子髙小竪輕<lb/>
佻推心委仗隂謀禍亂決起蕭牆元相雖持但除君側<lb/>
又以余孝頃密邇京師便相徴召殃慝之咎凶徒自擒<lb/>
宗社之靈祅氛是滅於是密詔華皎稱兵上流國祚憂<lb/>
<pb n="KR4h0127_WYG_002-29a"/>
惶㡬移醜類乃至要招逺近叶力巴湘支黨縱横㓂擾<lb/>
黟歙又別勅歐陽紇等攻逼衡州嶺表紛紜殊淹弦望<lb/>
豈止罪浮於昌邑非唯聲醜於太和但賊䜿皆亡祅徒<lb/>
已散日望懲改猶加淹抑而悖禮忘徳情性不悛樂禍<lb/>
思亂昏慝無已張安國蕞爾凶狡窮為小盜仍遣使人<lb/>
蔣裕鉤出上京即置行臺分選凶黨賊皎妻吕舂徒為<lb/>
戮納自奚宫藏諸永巷使其結引親舊規圖戕禍盪主<lb/>
侯法喜等太傅麾下慣遊府朝㗖以深利謀興肘腋適<lb/>
<pb n="KR4h0127_WYG_002-29b"/>
又盪主孫泰等潛相連結大有交通兵力殊彊指期挺<lb/>
亂皇家有慶厯數遐長天誘其衷同然開發此諸文迹<lb/>
今以相示是而可忍誰則不容祖宗基業將懼傾霣豈<lb/>
可復肅恭禋祀臨御兆民式稽故實宜在流放今可特<lb/>
降為臨海郡王送還藩邸太傅安成王固天生徳齊聖<lb/>
廣深二后鍾心三靈佇眷自前朝不豫任摠邦家威惠<lb/>
相宣刑禮兼設指揮嘯咤湘郢廓清闢地開疆荆益風<lb/>
靡若大戊之承殷厯中都之奉漢家校以功名曽何髣<lb/>
<pb n="KR4h0127_WYG_002-30a"/>
髴且地彰靈璽天表長彗布新除舊祥禎咸顯文皇知<lb/>
子之鑒事甚帝堯傳弟之懐久符太伯今可還申曩<lb/>
志崇立賢君方固宗祧載貞辰象中外宜依舊典奉迎<lb/>
輿駕未亡人不幸屬此殷憂不有崇替容危社稷何以<lb/>
拜祠髙寢歸祔武園攬筆澘然兼懐悲慶<lb/>
　　　降始興王伯茂温麻侯令<hi>伯茂進號中衛將軍與廢帝遊處是時髙</hi>
　　　　<hi>宗輔政物望所歸伯茂甚不平帝既廢黜太后令降伯茂出居別館路遇盜殞髙宗志也</hi>
伯茂輕薄爰自弱齡辜負嚴訓彌肆凶狡常以次居介<lb/>
<pb n="KR4h0127_WYG_002-30b"/>
弟宜秉國權不涯年徳逾逞狂躁圖為禍亂扇動宫闈<lb/>
要招麤險觖望臺閣嗣君䘮道由此亂階是諸凶徳咸<lb/>
作謀主允宜罄彼司甸刑斯剭人言念皇支尚懐悲懣<lb/>
可特降為温麻侯宜加禁止別遣就第不意如此言増<lb/>
泫歎<lb/>
　　巴陵王沇等<lb/>
　　　上文帝請封衡陽王昌表<hi>沇等率百僚上表詔可  事見文帝優䘏</hi>
　　　　<hi>詔初昌之自周還也王琳梗於中流昌居安陸琳平後天嘉元年濟江</hi>
<pb n="KR4h0127_WYG_002-31a"/>
臣聞宗子維城隆周之懋軌封建藩屏有漢之𢎞規是<lb/>
以卜世斯永是資邢衛鼎命靈長實頼河楚伏惟陛下<lb/>
神猷光大聖徳欽明道髙日月徳侔造化往者王業惟<lb/>
始天歩方艱參奉權謨匡合義烈威略外舉神武内定<lb/>
故以再康禹迹大庇生民者矣及聖武升遐王師逺次<lb/>
皇嗣夐隔繼業靡歸宗祧危殆綴旒非喻既而傳車言<lb/>
反公卿定策纂我洪基光昭景運民心有奉園寢克寧<lb/>
后來其蘇復在茲日物情天意皎然可求王琳逆命逋<lb/>
<pb n="KR4h0127_WYG_002-31b"/>
誅嵗久今者連結犬羊乗流縱釁舟旗野陣綿江蔽陸<lb/>
兵疲民弊杼軸用空中外騷然藩籬罔固乃旰食當朝<lb/>
憑流授律蒼兕既馳長虵自剪廓清四表澄滌八紘雄<lb/>
圖遐舉仁聲逺暢徳化所覃風行草偃故以功深於微<lb/>
禹道大於惟堯豈直社稷用寧斯乃黔黎是頼第六皇<lb/>
弟昌近以妙年出質提契㓂手偏隔關徼旋踵末由陛<lb/>
下天倫之愛既深克讓之懐常切伏以大徳無私至公<lb/>
有在豈得狥匹夫之恒情忘王業之大計憲章故實式<lb/>
<pb n="KR4h0127_WYG_002-32a"/>
遵典禮欽若姬漢建樹賢戚湘中地維形勝控帶川阜<lb/>
扞城之寄匪親勿居宜啟服衡疑兼崇徽飾臣等參議<lb/>
以昌為使持節散騎常侍都督湘州諸軍事驃騎將軍<lb/>
湘州牧封衡陽郡王邑五千户加給皁綸三望車後部<lb/>
鼓吹一部班劒二十人啟可奏行<lb/>
　　始興王叔陵<hi>字子嵩宣帝第二子以謀逆誅</hi>
　　　與何之元書<hi>之元廬江灊人</hi>
　　　　<hi>之元為王琳司空府諮議參軍琳立蕭莊署之元為中書侍郎遣使齊還至壽春而琳敗</hi>
<pb n="KR4h0127_WYG_002-32b"/>
　　　　<hi>齊主以為揚州別駕及陳軍北伐得淮南地叔陵為湘州刺史齎書召之之元始與陳朝</hi>
　　　　<hi>有隙讀書至云云遂至湘州再遷中衛府諮議參軍禎明中卒于晉陵</hi>
孔璋無罪左車見用<hi>南史</hi>
　　晉熙王叔文<hi>字子才宣帝第十二子為湘州刺史降隋授開府宜州刺史</hi>
　　　致隋秦王書<hi>秦王俊見後</hi>
　　　　<hi>隋軍濟江破臺城秦王至漢口叔文自湘州刺史還朝至巴州乃致書請降</hi>
竊以天無二日晦明之序不差土無二王尊卑之位乃<lb/>
別今車書混一文軌大同敢披丹欵申其屈膝<lb/>
<pb n="KR4h0127_WYG_002-33a"/>
　　　上隋文帝表<hi>文帝雖嫌其不忠方欲輯柔江表乃授開府</hi>
昔在巴州已先送欵乞知此情望異常例<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0127_WYG_002-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳文紀巻二<lb/>
</p>
<p>
</p>
  </div>
<div>
                <head>陳文紀巻三</head>
    <p>
<pb n="KR4h0127_WYG_003-1a"/>
欽定四庫全書<lb/>
　陳文紀巻三　　　　　　明　梅鼎祚　編<lb/>
　　蔡景歴<hi>字茂世濟陽考城人善尺牘工草𨽻入陳歴員外散騎常侍兼御史中丞度支尚書</hi>
　　　答髙祖書<lb/>
　　　　<hi>景歴梁時解褐諸王府佐爲海陽令矦景亂簡文帝爲景所幽景歴與南康嗣王謀挾簡</hi>
　　　　<hi>文出奔事泄見執獲免因客游京口矦景平髙祖爲平東將軍東揚州刺史鎭朱方以書</hi>
　　　　<hi>要之景歴對使人答書筆不停輟文不重改髙祖欽賞仍更報答即板征北府中軍記室</hi>
䝉降札書曲垂引逮伏覽循回載深欣暢竊以世求名<lb/>
<pb n="KR4h0127_WYG_003-1b"/>
駿行地能致千里時愛奇寶照車遂有徑寸但雲咸斯<lb/>
奏自輟巴渝杞梓方雕豈眄樗櫪仰惟明將軍使君矦<lb/>
節下英才挺茂雄姿秀㧞運屬時艱志匡多難振衡岳<lb/>
而綏五嶺滌灨源而澄九𣲖帶甲十萬彊弩數千誓勤<lb/>
王之師摠義夫之力鯨鯢式剪役不踰時氛霧廓清士<lb/>
無血刃雖漢誅禄産舉朝寔賴絳矦晉討約峻中外一<lb/>
資陶牧比事論功彼奚足筭加以抗威兖服冠蓋通於<lb/>
北門整斾徐方詠歌溢於東道能使邊庭卧鼓行旅露<lb/>
<pb n="KR4h0127_WYG_003-2a"/>
宿巷不拾遺市無異價洋洋乎功德政化曠古未儔諒<lb/>
非膚淺所能殫述是以天下之人向風慕義接踵披衿<lb/>
雜遝而至矣或帝室英賢貴游令望齊楚秀異荆呉岐<lb/>
嶷武夫則猛氣紛紜雄心四據陸㧞山岳水斷蚪龍六<lb/>
鈞之弓左右馳射萬人之劍短兵交接攻壘若文鴦焚<lb/>
艦如黄蓋百戰百勝貔貅為羣文人則通儒博識英才<lb/>
偉器雕麗暉煥摛掞絢藻子雲不能抗其筆元瑜無以<lb/>
髙其記尺翰馳而聊城下清談奮而嬴軍却復有三河<lb/>
<pb n="KR4h0127_WYG_003-2b"/>
辯客改哀樂於須㬰六奇謀士斷變反於倐忽治民如<lb/>
子賤踐境有成折獄如仲由片辭從理直言如毛遂能<lb/>
厲主威銜使若相如不辱君命懷忠抱義感恩狥已誠<lb/>
斷黄金精貫白日海内雄賢牢籠斯備明將軍徹鞍下<lb/>
馬推案止食申爵以榮之築館以安之輕財重氣卑躬<lb/>
厚士盛矣哉盛矣哉抑又聞之戰國將相咸推引賓游<lb/>
中代岳牧竝盛延僚友濟濟多士所以成將軍之貴但<lb/>
量能校實稱才任使圓行方止各盡其宜受委責成誰<lb/>
<pb n="KR4h0127_WYG_003-3a"/>
不畢力至如走賤妄庸人耳秋冬讀書終慙專學刀筆<lb/>
為吏竟闕異等衡門衰素無所聞達薄官輕資焉能逺<lb/>
大自陽九遘屯天步艱阻同彼貴仕溺於巨㓂亟鄰危<lb/>
殆僃踐薄冰今王道中興殷憂啓運獲存微命足為幸<lb/>
甚方歡飲啄是謂來蘇然皇鑾未反宛洛無曠四壁固<lb/>
三軍之餘長夏無半菽之産遨遊故人聊為借貸屬此<lb/>
樂土洵美忘歸竊服髙義暫謁門下明將軍降已顔色<lb/>
二三士友假其餘論菅蒯不弃折簡賜畱欲以雞鶩厠<lb/>
<pb n="KR4h0127_WYG_003-3b"/>
鴛鴻於池沼將移瓦礫叅金碧之聲價昔折脅游秦忽<lb/>
逢盻採擔簦入趙便致畱連今雖羇旅方之非匹樊林<lb/>
之賁何用克堪但眇眇纖蘿憑喬松以自聳蠢蠢輕蚋<lb/>
託驂尾而遠鶩竊不自涯願僃下走且為腹背之毛脫<lb/>
充鳴吠之數增榮改觀為幸巳多海不厭深山不讓高<lb/>
敢布心腹惟將軍覽焉<lb/>
　　周𢎞正<hi>字思行汝南安城人顒孫梁太常卿都官尚書入陳歴尚書右僕射</hi>
　　　奏記梁晉安王綱<lb/>
<pb n="KR4h0127_WYG_003-4a"/>
　　　　<hi>梁晉安王為丹陽尹引𢎞正為主簿歴司議侍郎昭明太子薨其嗣華陽公不得立以晉</hi>
　　　　<hi>安王為皇太子𢎞正奏記其抗直守正皆此類</hi>
竊聞撝謙之象起於羲軒爻畫揖讓之源生於堯舜禪<lb/>
受其來尚矣可得而詳焉夫以廟堂汾水殊途而同歸<lb/>
稷契巢許異名而一貫出者稱為元首處者謂之外臣<lb/>
莫不内外相資表裏成治斯蓋萬代同規百王不易者<lb/>
也暨于三王之世寢以陵夷各親其親各子其子乃至<lb/>
七國爭雄劉項競逐皇漢扇其俗有晉揚其波謙讓之<lb/>
<pb n="KR4h0127_WYG_003-4b"/>
道廢多歴年所矣夫文質遞變澆淳相革還樸反古今<lb/>
也其時伏惟明大王殿下天挺將聖聰明神武百辟冠<lb/>
冕四海歸仁是以皇上發德音下明詔以大王為國之<lb/>
儲副乃天下之本焉雖復夏啓周誦漢儲魏兩此數君<lb/>
者安足為大王道哉意者願聞殿下抗伯夷上仁之義<lb/>
執子臧大賢之節逃玉輿而弗乗弃萬乗如脱屣庶改<lb/>
澆競之俗以大呉國之風古有其人今聞其語能行之<lb/>
者非殿下而誰能使無為之化復興於邃古讓王之道<lb/>
<pb n="KR4h0127_WYG_003-5a"/>
不墜於來今豈不盛歟豈不盛歟𢎞正陋學書生義慙<lb/>
稽古家自汝潁世傳忠烈先人決曹掾燕抗辭九諫髙<lb/>
節萬乗正色三府雖盛德之業將絶而狂直之風未墜<lb/>
是以敢布腹心肆其愚瞽如使芻言野説少陳於聽覽<lb/>
縱復委身烹鼎之下絶命肺石之上雖死之日猶生之<lb/>
年<hi>陳書作來今通鑑  來葉</hi>
　　　請梁武帝釋乾坤二繫啓<lb/>
　　　　<hi>𢎞正遷國子博士啓髙祖周易疑義五十餘條又請釋乾坤二繫詔答之</hi>
<pb n="KR4h0127_WYG_003-5b"/>
臣聞易稱立象以盡意繫辭以盡言然後知聖人之情<lb/>
幾可見矣自非含微體極盡化窮神豈能通志成務探<lb/>
賾致逺而宣尼比之桎梏絶韋編於漆字軒轅之所聽<lb/>
瑩遺𤣥珠於赤水伏惟陛下一日萬機匪勞神於瞬息<lb/>
凝心妙本常自得於天眞聖智無以隱其幾深明神無<lb/>
以淪其不測至若爻畫之包於六經文辭之窮於兩繫<lb/>
名儒劇談以歴載鴻生抵掌以終年莫有試遊其藩未<lb/>
嘗一見其涘自制旨降談裁成易道析至微於秋毫渙<lb/>
<pb n="KR4h0127_WYG_003-6a"/>
曾氷於幽谷臣親承音旨職司宣授後進詵詵不無傳<lb/>
業但乾坤之藴未剖繫表之妙莫詮使一經深致尚多<lb/>
所惑臣不涯庸淺輕率短陋謹與受業諸生清河張譏<lb/>
等三百一十二人於乾坤二繫象爻未啓伏願聽覽之<lb/>
閒曲垂提訓得使微臣鑽仰成其篤習後昆好事專門<lb/>
有奉自惟多幸懽沐道於堯年肄業終身不知老之將<lb/>
至天尊不聞而冐陳請氷谷寘懷罔識攸厝<lb/>
　　　梁武帝詔答周𢎞正<lb/>
<pb n="KR4h0127_WYG_003-6b"/>
設卦觀象事遠文高作繫表言辭深理奥東魯絶編之<lb/>
思西伯幽憂之作事逾三古人更七聖自商瞿稟承子<lb/>
庸傳授篇簡湮没歲月遼遠田生表菑川之譽梁丘擅<lb/>
瑯邪之學代郡范生山陽王氏人藏荆山之寶各盡𤣥<lb/>
言之趣説或去取意有詳略近搢紳之學咸有稽疑隨<lb/>
答所問已具别解知與張譏等三百一十二人須釋乾<lb/>
坤文言及二繫萬幾小暇試當討論<lb/>
　　　謝東宫賜縠袍啟<lb/>
<pb n="KR4h0127_WYG_003-7a"/>
或儔名麗辭等質輕霧或色華少海用寶叢臺或粲彼<lb/>
三英縫茲五緎品頌歲襲祿奪春耕蒿席可充緼袍易<lb/>
足<lb/>
　　　謝梁元帝賚春秋糊屏風啟<lb/>
昔琉璃見重雲母稱珍雖盡華麗有傷真朴豈若三體<lb/>
五例對玩前史一字褒貶坐卧箴規無復楚臺之風得<lb/>
同鄒谷之暖<lb/>
　　　謝梁元帝賚玉門棗啟<lb/>
<pb n="KR4h0127_WYG_003-7b"/>
安期舊美安息髙名臣金馬之榮未獲趨奉方朔之賜<lb/>
遽降洪恩<lb/>
　　　謝勅賚紫鮓啓<lb/>
珍韜江浦味越茗川昔聞八駿東征止收黑水之麥七<lb/>
華西討才獲苦山之菜豈如兩階干舞四方來格臨朝<lb/>
拱黙任土爭貢<lb/>
　　　謝勅賚烏紗㡌等啓<lb/>
雖復魏宣二端豈能比今茲賜廣微四縫未足方其華<lb/>
<pb n="KR4h0127_WYG_003-8a"/>
飾既受非望之恩方貽匪報之誚<hi>竝藝文類聚</hi>
　　　謝賚漆枹根屧啟<lb/>
䝉此慈物便得輕舉<hi>北堂書鈔</hi>
　　　測囚法議<hi>梁代舊律測囚之法日一上起自晡鼓盡于二更及比部郎范泉刪定律</hi>
　　　　<hi>令以舊法測立時久非人所堪分其刻数日再上廷尉以為新制過輕請集八座丞郎并</hi>
　　　　<hi>祭酒孔奐行事沈洙五舍人㑹尚書省詳議時髙宗為安成王録尚書集衆議之𢎞正為</hi>
　　　　<hi>尚書左丞議及沈洙議上衆以為宜依范泉前制髙宗謂沈長史議得中宜更博議左丞</hi>
　　　　<hi>宗元饒請依沈議施行</hi>
<pb n="KR4h0127_WYG_003-8b"/>
凡小大之獄必應以情正言依凖五聽驗其虚實豈可<lb/>
全恣考掠以判刑罪且測人時節本非古制近代以來<lb/>
方有此法起自晡鼓迄于二更豈是常人所能堪忍所<lb/>
以重械之下危墮之上無人不服誣枉者多朝晚二<lb/>
時同等刻數進退而求於事為𠂻若謂小促前致實罪<lb/>
不伏如復時節延長則無愆妄欵且人之所堪既有彊<lb/>
弱人之立意固亦多途至如貫髙榜笞刺爇身無完膚<lb/>
戴就熏針並極困篤不移豈關時刻長短掠測優劣夫<lb/>
<pb n="KR4h0127_WYG_003-9a"/>
與殺不辜寧失不經罪疑惟輕功疑惟重斯則古之聖<lb/>
王垂此明法愚謂依范泉著制於事為永<lb/>
　　　舎人盛權議<lb/>
比部范泉新制尚書周𢎞正明議咸允虞書惟輕之旨<lb/>
殷頌敷正之言竊尋廷尉監沈仲由等列新制以後凡<lb/>
有獄十一人其所測者十人款者惟一愚謂染罪之囚<lb/>
獄官宜明加辯析窮考事理若罪有可疑自宜啓審分<lb/>
判幸無濫測若罪有實驗乃可啓審測立此則枉直有<lb/>
<pb n="KR4h0127_WYG_003-9b"/>
分刑宥斯理范泉今牒述漢律云死罪及除名罪證明<lb/>
白考掠已至而抵隱不服者處當列上杜預注云處當<lb/>
證驗明白之狀到其抵隱之意竊尋舊制深峻百中不<lb/>
欵者一新制寛優十中不欵者九參㑹兩文寛猛寔異<lb/>
處當列上未見釐革愚謂宜付典法更詳處當列上之<lb/>
文<lb/>
　　　衡陽王長史沈洙議<lb/>
夜中測緩急易欺兼用晝漏於事為允但漏刻賖促今<lb/>
<pb n="KR4h0127_WYG_003-10a"/>
古不同漢書律厯何承天祖沖之暅之父子漏經並自<lb/>
關鼓至下鼓自晡鼓至關鼓皆十三刻冬夏四時不異<lb/>
若其日有長短分在中時前後今用梁末改漏下鼓之<lb/>
後分其短長夏至之日各十七刻冬至之日各十二刻<lb/>
伏承命旨刻同勒令檢一日之刻乃同而四時之用不<lb/>
等廷尉今牒以時刻短促到罪人不欵愚意願去夜測<lb/>
之昧從晝漏之明斟酌今古之間參㑹二漏之義捨秋<lb/>
冬之少刻從夏日之長晷不問寒暑並依今之夏至朝<lb/>
<pb n="KR4h0127_WYG_003-10b"/>
夕上測各十七刻比之古漏則上多昔四刻即用今漏<lb/>
則冬至多五刻雖冬至之時數刻侵夜正是少日於事<lb/>
非疑庶罪人不以漏短而為捍獄囚無以在夜而致誣<lb/>
求之鄙意竊謂允合<lb/>
　　　尚書左丞宗元饒議<lb/>
竊尋沈議非頓異范正是欲使四時均其刻數兼斟酌<lb/>
其佳以㑹優劇即同牒請寫還删定曹詳改前制<lb/>
　　周𢎞讓<hi>𢎞正弟愽學多通始仕不得志隱句容茅山既為矦景中書侍郎承聖中為國子祭</hi>
<pb n="KR4h0127_WYG_003-11a"/>
　　　<hi>酒入陳天嘉初以白衣領太常光禄大夫</hi>
　　　宋齊故事奏<hi>陳初武帝詔求宋齊故事太常卿周𢎞讓奏帝遂依之</hi>
齊氏承宋武用元徽舊式宗祀朝饗奏樂俱同唯北郊<lb/>
之禮頗有増益皇帝入㙺門奏永至飲福酒奏嘉胙太<lb/>
尉亞獻奏凱容埋牲奏幽𨽻帝還便殿奏休成衆官入<lb/>
出竝奏肅咸此乃元徽所闕永明六年之所加也唯送<lb/>
神之樂宋孝建二年秋起居注云奏肆夏齊永明中改<lb/>
奏昭夏<hi>杜氏通典</hi>
<pb n="KR4h0127_WYG_003-11b"/>
　　　與徐陵薦方圓書<lb/>
吾荷朝恩得安丘壑身名兩泰夫復奚言但願沐浴堯<lb/>
風遨遊舜日安服飽食以送餘齒然性靈未能灰弭其<lb/>
間復須友生言晤後來英俊竝出方為時生林谷之中<lb/>
鮮逢退逸惟趙郡方圓栖遲天目年過强仕不慕時榮<lb/>
文史足用學藝優敏中歲暫游宛洛䝉弟識異其人方<lb/>
儲之𦙍衣冠未絶雅奉閒逸得性丘林與吾朋遊積有<lb/>
年歲今復同在巖壑畢志風雲琴按清商詩題空谷比<lb/>
<pb n="KR4h0127_WYG_003-12a"/>
幽貞道缺考槃絶詠賁五履二兩爻無聞方今公旦作<lb/>
輔億兆攸賴激貪懲競儻自圓起弟以捜揚佐世水鏡<lb/>
求賢脫能登此仄陋綸言是屬翹弓遠賁則山谷咸勸<lb/>
足令廉風復振懦夫能立豈不𢎞哉圓若䝉此旌招未<lb/>
必不鑿坏而達於廊廟之用脱不能賁然來思而於退<lb/>
讓之道於斯為貴恐弟未究東川人士聊復起予今言<lb/>
吾家上宰之貴無以微禆萬一此舉脱復入聽少得不<lb/>
負夙心周𢎞讓白<hi>綸一作論</hi>
<pb n="KR4h0127_WYG_003-12b"/>
　　　徐陵答周處士書<lb/>
　　　　<hi>𢎞讓頻徴不出晩仕矦景彭城劉孝先亦辭辟命在蜀為武陵王紀世子諮議叅軍二隱</hi>
　　　　<hi>並獲譏於代按陵此答意頗微有所啁𢎞讓本居茅山比云天目蓋在陳時也</hi>
辱去年三月二十七日告仰披華翰甚慰翹結承歸來<lb/>
天目得肆閒居差有㺯玉之俱仙非無孟光之同隱優<lb/>
游俯仰極素女之經文升降盈虚盡軒皇之圖藝雖復<lb/>
考盤在阿不為獨宿詎勞金液惟飲玉泉比夫煑石紛<lb/>
紜終年不爛燒丹辛苦至老方成及其得道冥眞何勞<lb/>
<pb n="KR4h0127_WYG_003-13a"/>
逸之相懸也又承有方生亦在天目理當仰稟明師摠<lb/>
斯秘要豈如張陵弟子自墜髙巖孫泰門人競投滄海<lb/>
何其樂乎聖朝虚心版築尚想丘園若彼能赴嘉招便<lb/>
當謹申髙命但其人往歲亦望至京師觀此風神確乎<lb/>
難㧞故以忘懷爵禄詎持犧牲之談髙視公卿獨騁蜡<lb/>
蛵之訓所恐有道三辟公車十徴若斯者終當不屈此<lb/>
既然矣請復詳言昔楚國兩龔同時紆組漢陰二老相<lb/>
携抱甕兄之幽貞若其鑿坯負石方同形影結綬彈冠<lb/>
<pb n="KR4h0127_WYG_003-13b"/>
無容越楚况乎糞土䕫龍羶臊名器已所不欲非應及<lb/>
人忽承來音良以多惑何則潁陽巢父不曾令薦許由<lb/>
商洛園公未聞求徴綺季斯所未喻髙懷而躊躇於矛<lb/>
楯也惟遲山阿近信更惠芳音如或誠言謹便聞奏第<lb/>
夙勞比劇不復多呈徐君白<hi>並文苑英華作差一作羌便一  使</hi>
　　周𢎞直<hi>字思方𢎞讓弟梁昌州刺史入陳歴太常卿光禄大夫</hi>
　　　遺家疏<lb/>
　　　　<hi>𢎞直遇疾且卒遺疏勑其家</hi>
<pb n="KR4h0127_WYG_003-14a"/>
吾今年已來筋力減耗可謂衰矣而好生之情曾不自<lb/>
覺惟務行樂不知老之將至今時制云及將同朝露七<lb/>
十餘年頗經稱足啓手告全差無遺恨氣絶已後便買<lb/>
市中見材材必須小形者使易提挈歛以時服古人通<lb/>
制但下見先人必須僃禮可著單衣裙衫故履既應侍<lb/>
養宜僃紛帨或逢善友又須香煙棺内惟安白布手巾<lb/>
麤香爐而已其外一無所用<lb/>
　　杜之偉<hi>字子大呉郡錢塘人仕梁邵陵王刑獄叅軍陳大匠卿遷大中大夫</hi>
<pb n="KR4h0127_WYG_003-14b"/>
　　　上髙祖求解著作啓<lb/>
　　　　<hi>初髙祖為丞相之偉補記室叅軍遷中書侍郎領大著作及受禪除鴻臚卿啓求解著作</hi>
　　　　<hi>優敕不許</hi>
臣以紹泰元年忝中書侍郎掌國史于今四載臣本庸<lb/>
賤謬蒙盻識思報恩奬不敢廢官皇厯惟新驅馭軒昊<lb/>
記言記事未易其人著作之材更宜選衆御史中丞沈<lb/>
烱尚書左丞徐陵梁前兼大著作虞荔梁前黄門侍郎<lb/>
孔奐或清文贍筆或彊識稽古遷董之任允屬羣才臣<lb/>
<pb n="KR4h0127_WYG_003-15a"/>
無容遽變市朝再妨賢路堯朝皆讓誠不可追陳力就<lb/>
列庶幾知免<lb/>
　　沈烱<hi>字初明呉興武康人梁御史中丞入陳加通直散騎常侍</hi>
　　　為王僧辯答貞陽矦書<hi>徐陵傳淵明往復致書皆陵詞王僧辯答書文</hi>
　　　　<hi>苑英華亦作陵為僧辯答非也按沈烱傳僧辯羽檄軍書皆出於烱</hi>
孤子僧辯頓首頓首席威卿反命具有奉答馬嵩仁至<lb/>
又奉去月二十入日誨増用傾悚秦為不道西都失守<lb/>
率土臣妾莫不驚惶喪君有君實惟典禮繼世嗣厯明<lb/>
<pb n="KR4h0127_WYG_003-15b"/>
於通誥所以百辟羣司四方岳牧共立大計僉議所歸<lb/>
故紹晉安殿下用傳寶祚樹立之宜無由遠謀鄰國足<lb/>
下宗枝蕃戚德譽早隆既身限北庭事隔匡贊今者借<lb/>
助齊主揚斾南轅但嗣守洪基即既其主若阿衡帝載<lb/>
誠所推揖𢎞佐中興誰曰不可所望齊朝永存信誓謹<lb/>
當命北舟人奉迎麾駕無容進枉齊兵遠於江表仰冀<lb/>
弼諧時政用極奮庸但江東之地數千餘里民附國險<lb/>
水陸衿帶若舊京從命揚徐承旨又恐西南之地二十<lb/>
<pb n="KR4h0127_WYG_003-16a"/>
餘州不即威懷容為齊國之患而糧裹之宜更遲動靜<lb/>
祗展之日冀在一二謹因馬嵩仁并遣貞威將軍通直<lb/>
郎散騎常侍馬塡口宣諮述孤子王僧辯頓首頓首<lb/>
　　　為王僧辯重答貞陽矦啓<lb/>
僧辯頓首頓首白席威卿至奉今月五日誨披函伸紙<lb/>
號耻交哀天未悔禍地維重絶九縣沸騰四海悲憤嗣<lb/>
主欽明濬哲齊聖廣淵體自宸極受命文祖主梁祀者<lb/>
非此而誰且年倍漢昭弗明上官之詐德踰姬誦彌昭<lb/>
<pb n="KR4h0127_WYG_003-16b"/>
周旦之誠今海内衣冠中朝卿士或南陽舊𨽻官成天<lb/>
監之初代邸故臣榮光承聖之始莫不人竭其力爭求<lb/>
効命輸心嗣主以報先帝之恩今荆陜淪覆正是江北<lb/>
數縣即東南藩翰萬里而遥主甲治兵舳艫相接長波<lb/>
天限方漢城池修德綏民中興可待孤子本以庸懦加<lb/>
復窮喘且平生素蓄志不在位世䝉朝寵身實許國武<lb/>
皇擢之千里先主申其三顧因此踰濫遂居端右屬天<lb/>
步艱難寄深憂積方欲詢于髦傑採之輿皁同康時務<lb/>
<pb n="KR4h0127_WYG_003-17a"/>
共贊皇猷一彼車書刷茲讎耻然後守其矦服歸老赤<lb/>
松至如今日使須白事披奉來誨承彼送還今璇枝令<lb/>
戚播越秦虜明公儻能入朝同奬王室伊呂之任僉曰<lb/>
仰歸寧不副茲仄席濟扶匡救若斯言不渝更聽後旨<lb/>
便遣鷁舟虹舸奉迎麾斾但閲來朝意在主盟今江東<lb/>
所奉彼屬披圖未䝉朝意鄭拒子忽左史是之漢背劉<lb/>
襄班書稱允況屬疎於昔彌不敢聞命謀期通識賜亮<lb/>
此誠孤子王僧辯頓首頓首<hi>未䝉朝意一作未䝉朝音號耻有誤</hi>
<pb n="KR4h0127_WYG_003-17b"/>
　　　為王僧辯奉貞陽矦啓<lb/>
　　　　<hi>裴之横敗績僧辯遂謀納淵明仍定君臣之禮啓曰</hi>
自秦兵㓂陜臣便營赴援纔及下船荆城䧟没即遣劉<lb/>
周入國具表丹誠左右勲豪初竝同契周既多時不還<lb/>
人情疑阻比冊降中使復遣諸處詢謀物論參差未甚<lb/>
決定始得矦瑱信示西㓂權景宣書令以眞跡上呈觀<lb/>
視將帥恣欲同泰若一朝仰違大國臣不辭灰粉悲梁<lb/>
祚永絶中興伏願陛下便事濟江仰藉皇齊之威憑陛<lb/>
<pb n="KR4h0127_WYG_003-18a"/>
下至聖之略樹君以長雪報可期社稷再輝死且非吝<lb/>
請押别使曹沖馳表齊都續啓事以聞伏遲拜奉在促<lb/>
　　　為王僧辯重奉貞陽矦啟<lb/>
員外常侍姜暠還奉勅伏具動止大齊仁義之風曲被<lb/>
鄰國䘏災救難申此大猷皇家枝戚莫不榮荷江東冠<lb/>
冕俱知憑賴今㰱不忘信信實由𠂻謹遣臣第七息顯<lb/>
顯所生劉并弟子世珍往彼充質仍遣左民尚書周𢎞<lb/>
正至歴陽奉迎艫舳浮江俟一龍之渡清宫丹陛候六<lb/>
<pb n="KR4h0127_WYG_003-18b"/>
傳之入萬國傾心同榮晉文之反三善克宣方流宋昌<lb/>
之議國祚既隆社稷有奉則羣臣竭節報厚施於大齊<lb/>
戮力展愚効忠誠於陛下今遣吏部尚書王通奉啓以<lb/>
聞<lb/>
　　　為王僧辯與陳武帝盟文<hi>侯景之逆浮江西冦梁元帝承制以僧辯</hi>
　　　　<hi>為大都督入援累破其軍至江州武帝亦以都督率衆出南江至湓口與僧辯㑹於白茅</hi>
　　　　<hi>灣登壇盟誓皆淚下霑襟辭色慷慨遂共誅景時沈烱從僧辯為其文</hi>
賊臣侯景凶羯小胡逆天無状構造姦惡違背我恩義<lb/>
<pb n="KR4h0127_WYG_003-19a"/>
破掠我國家毒害我生民移毁我社廟我高祖武皇帝<lb/>
靈聖聰明光宅天下劬勞兆庻亭育萬民如我考妣五<lb/>
十所載哀景以窮見歸全景將戮之首置景要害之地<lb/>
崇景非次之榮我高祖於景何薄我百姓於景何怨而<lb/>
景長㦸彊弩陵䠞朝廷鋸牙郊甸殘食含靈刳肝斮趾<lb/>
不懕其快曝骨焚尸不謂為酷高祖菲食卑宫春秋九<lb/>
十屈志凝威憤終賊手大行皇帝温嚴㳟黙丕守鴻名<lb/>
於景何有復加忍毒皇枝繦抱已上緦功以還窮刀極<lb/>
<pb n="KR4h0127_WYG_003-19b"/>
爼既屠且鱠豈有率土之濵謂為王臣食人之禾飲人<lb/>
之水忍聞此痛而不悼心况臣僧辯臣霸先等荷稱國<lb/>
藩湘東王臣諱泣血銜哀之寄摩頂至足之恩世受先<lb/>
朝之德身當將相之任而不能瀝膽抽腸共誅姦逆雪<lb/>
天地之痛報君父之仇則不可以稟靈含識戴天履地<lb/>
今日相國至孝𤣥感靈武斯發己破賊徒獲其元帥止<lb/>
餘景身尚在京邑臣僧辯與臣霸先恊和將帥同心共<lb/>
契必誅凶竪尊奉相國嗣膺鴻業以主郊祭前途若有<lb/>
<pb n="KR4h0127_WYG_003-20a"/>
一功獲一賞臣僧辯等不推已讓物先身帥衆則天地<lb/>
宗廟百神之靈共誅共責臣僧辯臣霸先同心共事不<lb/>
相欺負若有違戾明神殛之<lb/>
　　　奏漢武帝表<hi>烱仕梁元帝領尚書左丞荆州陷為西魏所虜授儀同三司嘗經漢</hi>
　　　　<hi>武通天䑓為表奏之陳已思歸之意其夜夢有宫禁之所兵衛甚嚴聞有人言甚不惜放</hi>
　　　　<hi>卿還少日便獲東歸</hi>
臣聞橋山雖掩鼎湖之靈可祠有魯遂荒大庭之迹無<lb/>
冺伏惟陛下降德猗蘭纂靈豐谷漢道既登神仙可望<lb/>
<pb n="KR4h0127_WYG_003-20b"/>
射之罘於海浦禮日觀而稱功横中流於汾河指柏梁<lb/>
而高宴何其樂也豈不然歟既而運屬上仙道窮晏駕<lb/>
甲帳珠簾一朝零落茂陵玉盌遂出人間陵雲故基共<lb/>
原田而膴膴别風餘趾帶陵阜而茫茫覉旅縲臣能不<lb/>
落淚昔承明既厭嚴助東歸駟馬可乗長卿西返恭聞<lb/>
故實竊有愚心黍稷非馨敢望徼福但雀臺之弔空愴<lb/>
魏君雍丘之祠未光夏后瞻仰煙霞伏増悽戀<hi>陳書無後六句</hi>
<hi>見南史作南史既荒作遂荒樂也作樂甚宛出  遂出趾作跡既厭作見厭</hi>
<pb n="KR4h0127_WYG_003-21a"/>
　　　為王僧辯奉梁元帝勸進表<hi>候景陷京城元帝時為湘東王鎮荆</hi>
　　　　<hi>州承制拜僧辯安東將軍江州刺史率衆軍討景所至皆㨗及聞簡文帝弑奉表勸進令</hi>
　　　　<hi>再辭讓明年景誅僧辯等又奉表始即位於江陵  陳書沈烱傳僧辯令烱製表其文甚</hi>
　　　　<hi>工當時莫有能逮者</hi>
衆軍薄伐塗次九水即日獲臨城縣使人報稱侯景弑<lb/>
逆皇帝賊害太子宗室在㓂庭者竝罹禍酷六軍慟哭<lb/>
三辰改曜哀我皇極四海崩心我大梁纂堯構緒基商<lb/>
啓祚太祖文皇帝狥齊作聖肇有六州髙祖武皇帝聰<lb/>
<pb n="KR4h0127_WYG_003-21b"/>
明神武奄龕天下依日月而和四時履至尊而制六合<lb/>
麗正居貞大横固祉四葉相係三聖同基蠢爾凶渠遂<lb/>
憑天邑閶闔受白登之辱象魏致堯城之疑雲扆承華<lb/>
一朝俱酷金楨玉幹莫不同寃悠悠彼蒼何其罔極臣<lb/>
聞喪君有君春秋之茂典以德以長先王之通訓少康<lb/>
則牧衆撫職祀夏所以配天平王則居正東遷宗周所<lb/>
以卜世漢光以能捕不道故景歴重昌中宗以不違羣<lb/>
議故江東可立儔今考古更無二謀伏惟陛下至孝通<lb/>
<pb n="KR4h0127_WYG_003-22a"/>
幽英武靈斷當七九之厄而應千載之期啓殷憂之明<lb/>
而居百王之㑹取威定霸嶮阻艱難建社治兵載循古<lb/>
道家國之事一至於斯天祚大梁必將有主軒轅得姓<lb/>
存者二人髙祖五王代實居長乗屈完而陳諸侯拜子<lb/>
武而服大輅功齊九有道濟生民非奉聖明誰嗣下武<lb/>
臣聞日月貞明太陽不可以闕照天地貞觀乾道不可<lb/>
以久惕黄屋左纛本為億兆而尊鸞輅龍章蓋以郊禋<lb/>
而貴寶器存乎至重介石愼於易差黔首豈可少選無<lb/>
<pb n="KR4h0127_WYG_003-22b"/>
君宗祏豈可一日無主伏願陛下掃地升中柴天改物<lb/>
事迫凶危運鍾擾攘蓋不勞宗正奉詔博士擇時南面<lb/>
即可居尊西向無所讓德四方既知有奉八百始可同<lb/>
期殘冦濳居器藏社處乾象既傾坤儀已覆斬莽輗車<lb/>
燒卓照市廓清函夏正為塋陵開雪宫闈庻存鐘鼎彼<lb/>
黍離離伊何可言陛下繼明闡祚即宫舊楚左廟右社<lb/>
之制可以權宜五禮六樂之容歲時取備金芝九莖瓊<lb/>
茅三脊要衛率職尉候相望坐廟堂以朝四夷登靈臺<lb/>
<pb n="KR4h0127_WYG_003-23a"/>
而望雲物禪梁甫而封泰山臨東濱而禮日觀然後與<lb/>
三事大夫更謀都鄙左纒右澗夾雒可以為居抗殿疏<lb/>
龍惟王可以在鎬何必勤勤建業也哉臣等不勝控欵<lb/>
之至謹拜表以聞<lb/>
　　　勸進第二表<lb/>
紫宸曠位赤縣無主百靈聳動萬國回皇雖醉醒相扶<lb/>
同歸景亳式歌且誦總赴唐郊猶懼陛下俛首潸然讓<lb/>
德不嗣傳車在道方愼宋昌之謀法駕已陳尚杜耿純<lb/>
<pb n="KR4h0127_WYG_003-23b"/>
之勸岳牧翹首天民累息臣聞星回日薄擊雷鞭電者<lb/>
之謂天岳立川流吐霧蒸雲者之謂地苞天地之混成<lb/>
洞陰陽之不測而以裁成萬物者其在聖人乎故云天<lb/>
地之大德曰生聖人之大寶曰位黄屋廟堂之下本非<lb/>
獲已而居明鏡四衢之罇蓋由應物取訓伏惟陛下稽<lb/>
古文思英雄特達比以周旦則文王之子方之放勛則<lb/>
帝摰之季千年旦暮可不在斯庭闕湮亡鐘鼎淪覆嗣<lb/>
膺景厯非陛下而誰豈可使赤眉更立盆子隗囂託置<lb/>
<pb n="KR4h0127_WYG_003-24a"/>
髙廟陛下方復從容高讓用執謙光展其矯行偽書誣<lb/>
罔正朔見機而作斷可識矣匪疑何卜無待蓍龜日者<lb/>
公卿失馭禍纒霄極矦景憑陵姦臣互起率戎伐頴無<lb/>
處不然勸明誅晉側足皆爾刁斗夜鳴烽火相照中朝<lb/>
人士相顧銜悲凉州義徒東望殞涕惵惵黔首將欲安<lb/>
歸陛下英略緯天沈明内斷横劍泣血枕戈嘗膽農山<lb/>
圯下之策金匱玉鼎之謀莫不定筭扆帷決勝千里擊<lb/>
靈鼉之皷而建翠華之旗驅六州之兵而總九伯之伐<lb/>
<pb n="KR4h0127_WYG_003-24b"/>
四方雖虞一戰以霸斬其鯨鯢既章大戮荷校㓕耳莫<lb/>
匪姦回史不絶書府無虚月自洞庭安波彭蠡底定文<lb/>
昭武穆芳若椒蘭敵國降城和如親戚九服同謀百道<lb/>
俱進國耻家怨計期就雪社稷不墜繄在聖明今也何<lb/>
時而申帝啓之避凶危若此方陳泰伯之辭國有具臣<lb/>
誰敢奉詔天下者髙祖之天下陛下者萬國之歡心萬<lb/>
國豈可無君髙祖豈可廢祀即日五星夜聚八風通吹<lb/>
雲煙紛郁日月光華百官象物而動軍政不戒而備飛<lb/>
<pb n="KR4h0127_WYG_003-25a"/>
艫巨艦竟水浮川鐵馬銀鞍陵山跨谷英傑接踵忠勇<lb/>
相顧湛宗族以酬恩焚妻子以報主莫不覆楯銜威提<lb/>
斧擊衆風飛電耀志㓕凶醜所待陛下昭告后土䖍奉<lb/>
上帝廣發明詔師出以名五行夕返六軍曉進便當盡<lb/>
司㓂之威窮蚩尤之伐執石趙而求璽斬姚秦而取鐘<lb/>
修掃塋陵奉近宗廟陛下豈得不仰存國計俯從民請<lb/>
漢宣嗣位之後即遣蒲類之軍光武登極既竟始有長<lb/>
安之㨗由此言之不無前凖臣等或世受朝恩或身荷<lb/>
<pb n="KR4h0127_WYG_003-25b"/>
重遇同休等戚自國刑家茍有腹心敢以死奪不任慺<lb/>
慺之至謹重奉表以聞<lb/>
　　　勸進第三表<hi>大寳三年三月王僧辯等平矦景傳首江陵又奉表勸進至冬十一</hi>
　　　　<hi>月即位</hi>
臣僧辯等言衆軍以今月戊子惣集建康賊景鳥伏獸<lb/>
窮頻撃頻挫奸竭詐盡深溝自固臣等分命將士百道<lb/>
同趨突騎短兵犀函鐡楯結隊千羣持㦸百萬止紂七<lb/>
步圍項三重轟然大潰羣兇四㓕京師少長俱稱萬歲<lb/>
<pb n="KR4h0127_WYG_003-26a"/>
長安酒食於此價髙九縣雲開六合清朗矧伊黔首誰<lb/>
不載躍伏惟陛下咀痛茹哀嬰憤忍酷自紫庭綘闕胡<lb/>
塵四起壖垣好畤冀馬雲屯泣血臨兵嘗膽誓衆而呉<lb/>
楚一家方與七國俱反管蔡流言又以三監作亂西凉<lb/>
義衆阻秦塞而不達并州遺民跨飛狐而見絶豺狼當<lb/>
路非止一人鯨鯢不梟倐焉五載雄武克振怨耻並雪<lb/>
永尋霜露伊何可勝臣等輒依故實奉修祖廟使者持<lb/>
節分告園陵嗣君升遐龍輴未殯承華掩曜梓宫莫測<lb/>
<pb n="KR4h0127_WYG_003-26b"/>
並隨局僃辦禮具凶荒四海同哀六軍袒哭聖情孝友<lb/>
理當感慟日者百司羣岳仰祈宸鑑以析珪之功既歸<lb/>
有道當璧之禮允屬聖明而優詔謙沖窅然凝邈飛龍<lb/>
可躋而乾爻在四帝閽云呌而閶闔未開謳歌載馳是<lb/>
用翹首所以越人固執燻丹穴以求君周民樂歸越岐<lb/>
山而事主漢王不即位無以貴功臣光武止蕭王豈謂<lb/>
紹宗廟黄帝迷於襄城尚訪治民之道放勛入於姑射<lb/>
當使罇爼有歸伊此儻來豈聖人所欲帝王應運不獲<lb/>
<pb n="KR4h0127_WYG_003-27a"/>
已而然伏讀璽書尋諷制㫖領懷物外未奉慈衷陛<lb/>
下日角龍顔之姿表於狥齊之日彤雲素靈之瑞基於<lb/>
應物之初博覽則大哉無所與名深言則曄乎文章之<lb/>
觀忠為令德孝實動天加以英威茂略雄圖武筭指麾<lb/>
則丹浦不戰顧眄則阪泉自蕩地維絶而重紐天柱傾<lb/>
而更植鑿河津於孟門百川復啓補穹儀以五石萬物<lb/>
再生縱陛下拂袗衣而遊廣成登弇山而去東土羣臣<lb/>
安得仰訴兆庶何所歸仁况郊祀配天罍觴禮曠齊宫<lb/>
<pb n="KR4h0127_WYG_003-27b"/>
清廟匏竹不陳仰望鸞輿匪朝伊夕瞻言法駕載渇且<lb/>
饑豈可久稽衆議有曠彛典况舊邦凱復函洛已平髙<lb/>
奴櫟陽宫館雖敗榮河清洛佳氣猶存臯門有亢甘泉<lb/>
四敞土圭測景仙人承露斯蓋九州之赤縣六合之樞<lb/>
機愽士奉圖書而稍還太常定禮儀而己列豈得不揚<lb/>
清警而赴名都振玉鑾而旋正寢昔東周既遷鎬京遂<lb/>
其不復長安一亂陜洛永以為居夏禹以萬國朝諸侯<lb/>
文王以六州匡天下方之跡基百里劒杖三尺以殘楚<lb/>
<pb n="KR4h0127_WYG_003-28a"/>
之地抗拒六戎一旅之卒剪夷三叛坦然大定御辯東<lb/>
歸解五牛於冀州秣六馬於譙郡緬求前古其得比歟<lb/>
對揚天命何所讓德有理存焉敢重祈奏臣僧辯等誠<lb/>
惶誠恐頓首頓首死罪死罪<lb/>
　　　為百官勸進陳武帝表<lb/>
臣聞春榮秋落四時所以迭代金行水流五德所以互<lb/>
序昔陶唐告終有虞氏作漢魏禪讓晉宋以之登庸夫<lb/>
有非常之功有非常之賞能利天下者受天下之利陛<lb/>
<pb n="KR4h0127_WYG_003-28b"/>
下造化之功日用之德褰裳去之物誰仰訴頃五星夜<lb/>
聚八風通吹豐露呈甘卿雲舒簇白狼遠至素雉朝飛<lb/>
天意顯然靈貺可覩<lb/>
　　　上陳文帝陳情表<hi>烱為御史中丞以母老表請歸養帝詔答之</hi>
臣嬰生不幸弱冠而孤母子零丁兄弟相長謹身為養<lb/>
仕不擇官承襲朝命偶在亂世冐危履險自死輕生妻<lb/>
息誅夷昆季屠㓕但餘老母得逢興運臣母妾劉今年<lb/>
八十有一臣叔母妾丘七十有五私門弟姪故自無人<lb/>
<pb n="KR4h0127_WYG_003-29a"/>
妾丘兒孫又久亡滅兩家侍養餘臣一人前帝知臣之<lb/>
孤㷀眷臣以州里不欲使頓居草萊又復矜臣温凊所<lb/>
以一年之内再三休沐臣之屢披丹欵頻冐宸鑒非欲<lb/>
茍違朝廷逺離畿輦一者以年將六十湯火居心每<lb/>
跪讀家書前懼後喜温枕扇席無復成童二者職居彞<lb/>
憲邦之司直若自虧身體何問國章前德綢繆始許哀<lb/>
放内侍近臣多悉此㫖正以選賢與能廣求明哲趦趄<lb/>
荏苒未始取才而上𤣥降戾奄至今日德音在耳墳土<lb/>
<pb n="KR4h0127_WYG_003-29b"/>
遽乾悠悠昊天哀此罔極兼臣私心煎切彌迫近時慺<lb/>
慺之祈轉忘塵觸伏惟陛下睿哲聰明嗣興下武刑于<lb/>
四海𢎞此孝治寸管求天仰歸帷扆有感必應實望聖<lb/>
明特乞霈然申其私禮則王者之德覃及無方矧彼翔<lb/>
沈孰非㴠養<lb/>
　　　文帝詔答<lb/>
省表具懷卿譽馳咸雒情深宛沛日者理切倚閭言歸<lb/>
異域復牽時役遂乖侍養雖周生之思每欲棄官戴禮<lb/>
<pb n="KR4h0127_WYG_003-30a"/>
垂文得遺從政前朝光宅四海劬勞萬幾以卿才為獨<lb/>
步職居専席方深委任屢屈情禮朕嗣奉洪基思𢎞景<lb/>
業顧茲寡薄兼纒哀疚實頼賢哲同致雍熈豈便釋簡<lb/>
南闈解紱東路當令馮親入舎荀毋從官用覩朝榮不<lb/>
虧家禮尋勅所由相迎尊累使卿公私得所竝無廢也<lb/>
　　　為陳太傅讓表<lb/>
奏六代之舞不能祚天具百神之歌無以動聖延首當<lb/>
閽轉増危慄百川沸騰百室如燬釋位同謀諸侯摠至<lb/>
<pb n="KR4h0127_WYG_003-30b"/>
盟書㑹府餘臣一人若使幅巾衡巷口絶平呉朝遊赤<lb/>
松暮過濟北出就侯服入褫龍章則四郊有壘誰守社<lb/>
稷如其雄㦸在前强弩自衛負孺子之圖飾緣鶺之鼎<lb/>
軍威重於䕶將國禮貴於寒門則臣道尚卑孰云非逼<lb/>
臣所以出謝公卿入訓妻子拜長陵之園謁太祖之廟<lb/>
不以九族違恩義不以百姓負國家所期陛下與北極<lb/>
同壽朝廷與南山同固<lb/>
　　　為周儀同失律後復官讓表<lb/>
<pb n="KR4h0127_WYG_003-31a"/>
日者驂驚鄭馬害在晉軍獄囚悲其夜數縲人切其曉<lb/>
奏危光似燭察命如絲云誰之尤自貽其咎假令誅以<lb/>
妻子戮及墳墓漢非負德陵實孤恩况伏鑕俛眉遂受<lb/>
淮隂之間吞聲飲恨不與臧洪共死陛下憐而宥之伊<lb/>
臣豈不獨愧喪其子弟六謝父兄百萬之師千夫有長<lb/>
問臣安在誰曰董司魂遊奉高不知何對<lb/>
　　　為周𢎞正讓太常表<lb/>
臣聞玉舄雕楹不取材於蟠木丹青繡黼豈襲冕於蘿<lb/>
<pb n="KR4h0127_WYG_003-31b"/>
薜何則適用各有所宜朝野不可一㫖叔孫之分定禮<lb/>
儀倍資典實刁恊之躬為唱引豈易其儀倘賔主闕對<lb/>
封禪失儀責以司存云誰之咎況南史執簡轉見違才<lb/>
君舉必書尤難妄冐<hi>賔主闕對御覽作九賔闕相</hi>
　　　太極殿銘<lb/>
臣聞在天成象紫宫所以昭著在地成形赤縣居其區<lb/>
宇太極殿者資兩儀之意焉大壯顯其全模土圭測其<lb/>
正影周曰路寢漢稱前殿雖名號參差其實一也主上<lb/>
<pb n="KR4h0127_WYG_003-32a"/>
未明求衣日旰㤀食隳樂壞禮造次留神漢陛秦除莫<lb/>
不葺復而此殿興造累歲未成外遘戎機内憂民力劬<lb/>
勞深慮荏苒移時至陳永定六合既清五禮稍備雕楹<lb/>
玉舄華榱璧璫揆之有日而猶一柱楩楠豫章地淪外<lb/>
㓂楚材晉用非復我求既而新亭前江有流查甚壯盤<lb/>
根錯節枝葉葱蒨津人以聞正堪時用於是將作受詔<lb/>
冬官奉職百工並作屢降乗輿匠石磨礱必經天旨儉<lb/>
而不固泰而不奢億兆塡塡而樂成也曾未數旬煥然<lb/>
<pb n="KR4h0127_WYG_003-32b"/>
雲構昔晉朝繕造文杏有闕梅梁瑞至畫以標花自是<lb/>
迄今又獲神物即樟樹焉殿之某間即某柱是也銘曰<lb/>
軒轅狹堂夏后卑宫文來質往蹇産彌崇體制八都開<lb/>
茲萬戸灼爍雄梁徘徊大廡璧月宵懸卿雲晝聚豈伊<lb/>
開陽飛來應柱嘉辰令月新寢告成青槐赤棘郎將司<lb/>
兵翠被負扆百辟公卿鐘鼓八佾簫韶九成庸臣再拜<lb/>
天子萬齡<lb/>
　　　太尉始興昭烈王碑銘<lb/>
<pb n="KR4h0127_WYG_003-33a"/>
古者帝王之興莫不崇建親屏泰伯讓而退封武哀終<lb/>
而受號則有之矣至若勒功鼎鼐銘德太常清廟尊乎<lb/>
國家揚名顯乎子弟在昭烈王見之焉若夫嬀水遙源<lb/>
石砮遐集五絲作而詠南風八世興而和鳴鳯籍帝王<lb/>
之基居正卿之族有由來矣孔融汝頴之論許其少多<lb/>
傅暢諸公之書頗有賢哲自漢至魏涉江而東緜邈蟬<lb/>
聨言之耆舊皇上革命應運大啓邦國麟趾盤石之宗<lb/>
固宜金楨玉幹之戚畢封文叔掩被之悲無泯仲謀援<lb/>
<pb n="KR4h0127_WYG_003-33b"/>
鞍之慟逾切乃封始興郡王永定元年下詔曰天倫所<lb/>
感義本因心名器追崇則惟恒典亡兄梁故南兖州刺<lb/>
史長城縣公德範沈邃風度寛厚性與天通深乎靡測<lb/>
昔彈冠入仕譽重城華宣力艱難遂顧洪業雖時非季<lb/>
漢勢異桓王海内挹其風流生民懷其大德者矣朕受<lb/>
天明命爰膺寶厯言尋永往興慕増懷可奉贈太尉公<lb/>
昔之密戚近親宗英令德若河間之不羣沛獻之受象<lb/>
東平之樂善陳思之藻麗實聞之也未有身死忠貞名<lb/>
<pb n="KR4h0127_WYG_003-34a"/>
存前代若王之義烈者銘曰稽古帝舜重瞳有裔曰陳<lb/>
祚土纂虞之系騰波汝頴承流嬀汭四岳有後六奇獻<lb/>
計惟寔惟忠卿長羣公浮舟震澤佳氣葱葱岐周七十<lb/>
商亳百里婉婉中陽帝出攸止太常景皇季孫讓子天<lb/>
下不踐間之惇史入孝出忠清輝何已苞指周藏風流<lb/>
懿德言爲世範行成士則名山可鐫豐碑易勒惜哉往<lb/>
矣殞身凶慝鼎命既遷山河是始光啓代郡德表永祀<lb/>
周以别功魯侯戻止禮茂廟堂恩加松杞<lb/>
<pb n="KR4h0127_WYG_003-34b"/>
　　　武帝哀䇿文<lb/>
望三靈而摽目蹐九地而崩心哭仍几之將撒慟祖鬯<lb/>
之虚斟黄屋祲而白日掩紫極涵而浮雲隂其辭曰悠<lb/>
悠嬀水鬱鬱姚墟惟帝之系在唐作虞正卿之後握此<lb/>
靈符雕雲布族祥星結樞負茲大鏡未拾遺珠爰初發<lb/>
跡斬蛇鞠旅大定番禺載戡海渚承釁而運席卷中流<lb/>
王室如燬乃合諸侯負鐵誓衆釋位同謀俱登涿鹿實<lb/>
斷蚩尤道濟一匡功歸四履爰惣百官訓于天子儻來<lb/>
<pb n="KR4h0127_WYG_003-35a"/>
有運事非獲已翠龜負字赤雀銜書謳歌適夏禮樂遷<lb/>
虞負扆正位升壇受圖二儀協序五緯同符門歌麟趾<lb/>
室詠騶虞奉常定日太卜蠲時升中備物方告雍熈天<lb/>
甘玉露地秀金芝休禎未答靈貺徒欺吏求穆卜詔絶<lb/>
良醫羲躔失御天街禠蹕夏采升榮宫車宴出洞閨移<lb/>
凶充庭罷吉閉窅窅之窮燈去昭昭之遊日歸大暮之<lb/>
不暘降幽宫而長畢巫咸筮吉容成戒期文衛如在葆<lb/>
鐸相悲去畢陌而東顧望橋山而路遲臣攀龍而尚在<lb/>
<pb n="KR4h0127_WYG_003-35b"/>
䰟過沛而何之侍低昂之靈纛奉寂寂之空帷銅爵没<lb/>
於修松平陵隱於深栢節鼖鼓之哀音燎爟火於通夕<lb/>
薤露落而暮日寒𤣥霜凝而壟草白銘功德於旂常被<lb/>
徽音於鐘石廻天儀於清廟袝祖考而來格播茂實與<lb/>
英聲鬱氛氲於宗祏<lb/>
　　　祭梁呉郡袁府君文<lb/>
夫宫鳴徴應響韻相趨桂馥蘭芬期臭在斯道合一朝<lb/>
豈忘千載日者明德世彦振纓王室坐嘯大邦顯治巨<lb/>
<pb n="KR4h0127_WYG_003-36a"/>
麗竊以不敏出宰句呉上郡下邑都城接雉雖王事靡<lb/>
盬無失豫遊窺洞庭於五湖登姑蘇於九曲身後之事<lb/>
一至於斯今者長樂未央己夾樗里之墓公宫魯庫非<lb/>
復少昊之墟成土一棺未知何託解劔絮漿轉增歔欷<lb/>
　　　歸䰟賦序<lb/>
古語稱遊䰟升極周易有歸䰟卦屈原著招魂篇故知<lb/>
䰟之可歸其日已久余自長安反乃作歸魂賦<lb/>
　　張種<hi>字士苖呉郡人仕梁歴御史中丞入陳終金紫光禄大夫</hi>
<pb n="KR4h0127_WYG_003-36b"/>
　　　與沈烱書<lb/>
虎丘山者呉岳之神秀者也雖復峻極異於九天隱磷<lb/>
殊於太一衿帶城傍獨超衆嶺控繞川澤顧絕羣岑若<lb/>
其峰崕刻削窮造化之瑰詭絕澗杳㝠若鬼神之髣髴<lb/>
珍木靈草茂瓊枝與碧葉蜚禽走獸必負義而膺仁是<lb/>
以歴代高賢輕舉栖託梵臺雲起寶刹星懸自非玉牒<lb/>
開祥金精緼耀豈其神恠若此者乎<hi>超一作越</hi>
　　　沈烱答張種書<lb/>
<pb n="KR4h0127_WYG_003-37a"/>
若乃三江五湖洞庭巨麗寫長洲之茂苑登九曲之層<lb/>
臺山髙水深雲蒸霧吐其中之秀異者實虎丘之靈<lb/>
阜焉冬桂夏柏長蘿修竹靈源袐洞轉側超絶逺澗<lb/>
深崖交羅戸穴<hi>並藝文類聚崖一作巖</hi>
　<lb/>
　<lb/>
　<lb/>
　<lb/>
<pb n="KR4h0127_WYG_003-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳文紀卷三<lb/>
</p>
<p>
</p>
  </div>
<div>
                <head>陳文紀卷四</head>
    <p>
<pb n="KR4h0127_WYG_004-1a"/>
欽定四庫全書<lb/>
　陳文紀卷四　　　　　　明　梅鼎祚　編<lb/>
　　徐陵<hi>字孝穆東海郯人摛子由梁入陳歴遷左光禄大夫太子少傅  一</hi>
　　　在北齊與齊僕射楊愔書<hi>愔字遵彦𢎞農華隂人歴尚書令封開封</hi>
　　　　<hi>王見誅</hi>
　　　　<hi>陵仕梁歴通直散騎常侍使魏㑹齊受魏禪元帝承制於江陵復通使於齊陵累求復命</hi>
　　　　<hi>拘留不遣乃致書於愔竟不報後隨貞陽矦蕭淵明還入仕陳  此書見陳書文苑英華</hi>
　　　　<hi>異者互注</hi>
<pb n="KR4h0127_WYG_004-1b"/>
叩頭叩頭夫一言所感凝暉照於魯陽一志冥通飛泉<lb/>
湧於疏勒況復元首康哉股肱良哉鄰國相聞風教相<lb/>
期者也天道窮剝鍾亂本朝情計馳惶公私哽懼而骸<lb/>
骨之請徒淹歲寒顚沛之祈空盈卷軸是所不圖也非<lb/>
所仰望也執事不聞之乎昔分鼇命鳸之世觀河拜洛<lb/>
之年則有日烏流災風禽騁暴天傾西北地缺東南盛<lb/>
旱坼三川長波含五嶽我大梁應金圖而有亢纂玉鏡<lb/>
而猶屯何則聖人不能為時斯固窮通之恒理也至如<lb/>
<pb n="KR4h0127_WYG_004-2a"/>
荆州刺史湘東王機神之本無寄名言陶鑄之餘猶為<lb/>
堯舜雖復六代之舞陳於總章九州之歌登於司樂虞<lb/>
䕫拊石晉曠調鍾未足頌此英聲無以宣其盛德者也<lb/>
若使郊禋楚翼寧非祀夏之君戡定艱難便是匡周之<lb/>
霸豈徒豳王徙雍朞月為都姚帝遷河周年成邑方今<lb/>
越裳藐藐馴雉北飛肅眘茫茫風牛南偃吾君之子含<lb/>
識知歸而答旨云何所不投身斯其未喻一也又晉熈<lb/>
等郡皆入貴朝去我潯陽經塗何幾至於鐺鐺曉漏的<lb/>
<pb n="KR4h0127_WYG_004-2b"/>
的宵烽隔溆浦而相聞臨高臺而可望泉流寶盌遥憶<lb/>
湓城峰號香爐依然廬嶽日者鄱陽嗣王治兵滙𣲖屯<lb/>
戍淪波朝夕牋書春秋方物吾無從以躡屩彼何路而<lb/>
齊鑣豈其然乎斯不然矣又近者邵陵王通和此國郢<lb/>
中上客雲聚魏都鄴下名卿風馳江浦豈盧龍之徑於<lb/>
彼新開銅駞之街於我長閉何彼途甚易非勞於五丁<lb/>
我路為難如登於九折地不私載何其爽歟而答旨云<lb/>
還路無從斯所未喻二也晉熈廬江義陽安陸皆云欵<lb/>
<pb n="KR4h0127_WYG_004-3a"/>
附非復危邦計彼中途便當靜宴自斯以北桴鼓不鳴<lb/>
自此以南封疆未壹<hi>英華云自斯以北桴鼔不鳴鄰憓所通自此以南玉靈未缺</hi>如<lb/>
其境外脱殞輕軀幸非邊吏之羞何在匹夫之命又此<lb/>
賔游通無貨殖沗非韓起聘鄭私買玉環呉札過徐躬<lb/>
要寶劔由來宴錫凡厥囊裝行役淹留皆己虗罄散有<lb/>
限之微財供無期之久客斯可知矣且據圖刎首愚者<lb/>
不為運斧全身庸流所鑒何則生輕一髪自重千鈞不<lb/>
以賈盗明矣骨肉不任充鼎爼皮毛不足入貨財盗有<lb/>
<pb n="KR4h0127_WYG_004-3b"/>
道焉吾無憂矣又公家遣使脱有資須本朝非隆平之<lb/>
時游客豈皇華之勢輕裝獨宿非勞聚柝之儀微騎閒<lb/>
行寧望輶軒之禮歸人將從私具驢騾縁道亭郵惟希<lb/>
蔬粟若曰留之無煩於執事遣之有費於官司或以顚<lb/>
沛為言或云資裝可懼固非通論皆是外篇斯所未喻<lb/>
三也又若以吾徒應還矦景矦景凶逆殱我國家天下<lb/>
含靈人懷憤厲既不獲投身社稷衛難乗輿四冡磔蚩<lb/>
尤千刀剸王莽安所謂俛首頓膝歸奉㓂讎佩弭腰鞬<lb/>
<pb n="KR4h0127_WYG_004-4a"/>
為其皁𨽻日者通和方敦曩睦凶人狙詐遂駭狼心頗<lb/>
疑宋萬之誅彌懼荀罃之請所以奔蹄勁角専恣憑陵<lb/>
凡我行人偏膺讎憾政復葅䈥醢骨抽舌探肝於彼凶<lb/>
情猶當未雪海内之所知也君矦之所具焉又聞本朝<lb/>
公王都人士女風行雨散東播西流京邑丘墟葌蓬蕭<lb/>
瑟偃師還望咸為草萊霸陵回首俱沾霜露此又君之<lb/>
所知也彼以何義爭免㓂讎我以何親爭歸委質昔距<lb/>
平貴將懸重於陸公叔向名流深知於鬷蔑吾雖不敏<lb/>
<pb n="KR4h0127_WYG_004-4b"/>
常慕前修不圖明庶有懷翻其以此量物昔魏氏將亾<lb/>
羣兇挺爭諸賢戮力想得其朋為葛榮之黨邪為邢杲<lb/>
之徒邪如曰不然斯所未喻四也假使吾徒還為凶黨<lb/>
矦景生於趙代家自幽恒居則台司行為連率山川形<lb/>
勢軍國彞章不勞請箸為籌便當屈指能筭景以逋逃<lb/>
小醜羊豕同羣身寓江臯家留河朔舂舂井井如鬼如<lb/>
神其不然乎抑又君之所知也且夫宫闈祕事竝若雲霄<lb/>
英俊訏謨寧非帷幄或陽驚以定䇿或焚藳而奏書<lb/>
<pb n="KR4h0127_WYG_004-5a"/>
朝廷之士猶難參預羇旅之人何階耳目至於禮樂㳂<lb/>
革刑政寛猛則謳歌己遠萬舞成風不知手之舞之足<lb/>
之蹈之也安在揺其牙齒為間諜者哉若謂復命西朝<lb/>
終奔東虜雖齊梁有隔尉候奚殊豈以河曲之難浮而<lb/>
曰江關之可濟河橋馬度寧非宋典之姦關路雞鳴皆<lb/>
曰田文之客何其通蔽乃爾相妨斯所未喻五也又兵<lb/>
交使在雖著前經儻同狥僕之尤追肆寒山之怒則凡<lb/>
諸元帥竝釋縲囚爰及偏禆同無翦馘乃至鍾儀見赦<lb/>
<pb n="KR4h0127_WYG_004-5b"/>
朋笑遵途襄老䝉歸虞歌引路吾等張<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>拭玉修好尋<lb/>
盟渉泗之與浮河郊勞至于贈賄公恩既被賔敬無違<lb/>
今者何□翻䝉貶責若以此為言斯所未喻六也若曰<lb/>
祅氛永久喪亂悠然哀我奔波存其形魄固已銘茲厚<lb/>
德戴此洪恩譬渤澥而俱深方嵩華而猶重但山梁飲<lb/>
啄非有意於籠樊江海飛浮本無情於鐘鼓況吾等營<lb/>
魂己謝餘息空留悲黙為生何能支久是則雖䝉養䕶<lb/>
更夭天年若以此為言斯所未喻七也若云逆豎殱夷<lb/>
<pb n="KR4h0127_WYG_004-6a"/>
當聽反命高軒繼路飛蓋相隨未解其言何能善謔夫<lb/>
屯亨治亂豈有意於前期謝常侍今年五十有一吾今<lb/>
年四十有四介已知命賔又杖鄉計彼后生肩隨而已<lb/>
豈銀臺之要彼未從師金竈之方吾知其訣政恐南陽<lb/>
菊水竟不延齡東海桑田無由佇望若以此為言斯所<lb/>
未喻八也足下清襟勝託書囿文林凡自洪荒終乎幽<lb/>
厲如吾今日寧有其人爰至春秋微宜商略夫宗姬殄<lb/>
墜霸道昏凶或執政之多門或陪臣之涼德故臧孫有<lb/>
<pb n="KR4h0127_WYG_004-6b"/>
禮翻囚與國之賔周伯無□空怒天王之使遷箕卿於<lb/>
兩館縶驥子於三年斯匪貪亂之風邪寧當今之高例<lb/>
也至於雙崤且帝四海爭雄或搆趙而侵燕或連韓而<lb/>
謀魏身求盟於楚殿躬奪璧於秦庭輸寶鼎以託齊王<lb/>
馳安車而誘梁客其外膏唇販舌分路揚鑣無罪無辜<lb/>
如兄如弟逮乎中陽受命天下同規廵省諸華無聞幽<lb/>
辱及三方之霸也孫甘言以娬媚曹屈詐以羈縻旍軫<lb/>
歲到於句呉冠蓋年馳於庸蜀則客嘲殊險賔戲已深<lb/>
<pb n="KR4h0127_WYG_004-7a"/>
共盡遊談誰云猜忤若使捜求故實脱有前蹤恐是叔<lb/>
世之姦謀而非為邦之勝略也抑又聞之雲師火帝澆<lb/>
淳乃異其風龍躍麟驚王霸雖殊其道莫不崇君親以<lb/>
詔物敦敬養以治民預有邦司曾無隆替吾奉違温凊<lb/>
仍屬亂離冦虜猖狂公私播越蕭軒靡御王舫誰持瞻<lb/>
望鄉關何心天地自非生憑廩竹源出空桑行路含情<lb/>
猶其相愍常謂擇官而仕非曰孝家擇事而趨非云忠<lb/>
國況乎欽承有道驂駕前王郎吏明經鴟鳶知禮廵方<lb/>
<pb n="KR4h0127_WYG_004-7b"/>
省化咸問髙年東序西膠皆尊耆耋吾以圭璋玉帛通<lb/>
聘来朝屬世道之屯期鍾生民之否運兼年累載無申<lb/>
元直之祈銜泣吞聲長對公閭之怒情禮之訴將同逆<lb/>
鱗忠孝之言皆應齚舌是所不圖也非所仰望也且天<lb/>
倫之愛何得忘懷妻子之情誰能無累夫以清河公主<lb/>
之貴餘姚書佐之家莫限髙卑皆被驅略自東南醜虜<lb/>
抄販饑民臺署郎官俱餒墻壁況吾生離死别多歴暄<lb/>
寒孀室嬰兒何可言念如得身還鄉土躬自推求猶冀<lb/>
<pb n="KR4h0127_WYG_004-8a"/>
提携俱免凶虐夫四聰不達華陽君所謂亂臣百姓無<lb/>
寃孫叔敖稱為良相足下髙才重譽叅贊經綸非豹非<lb/>
貔聞詩聞禮而中朝大議曾未矜論清禁嘉謀安能相<lb/>
及諤諤非周舎容容類胡廣何其無諍臣哉歲月如流<lb/>
半生何幾晨看旅鴈心赴江淮昏望牽牛情馳揚越朝<lb/>
千悲而掩泣夜萬緒而回腸不自知其為生不自知其<lb/>
為死也足下素挺詞鋒兼長理窟匡丞相解頥之説樂<lb/>
令君清耳之談向所諮疑誰能曉諭若鄙言為戮來旨<lb/>
<pb n="KR4h0127_WYG_004-8b"/>
必通分請灰釘甘從斧鑊何但規規黙黙齰舌低頭而<lb/>
已哉若一理存焉猶希矜眷何必期令我等必死齊都<lb/>
足趙魏之黄塵加幽并之片骨遂使東平拱樹長懷向<lb/>
漢之悲西洛孤墳恒表思鄉之夢干祈以屢哽慟増深<lb/>
徐陵叩頭再拜<hi>公私英華作公孫非西北東南作西柱東門機神作幾神無寄作无寄歌作音</hi>
<hi>英聲作英華戡定艱難作龕定京師斯其作斯所又晉熈作又聞晉熈鐺鐺曉漏作鍾鍾曉嘇非寶盌作寶蓋</hi>
<hi>躡屩作躡屐又近者邵陵王作不謂邵陵王綸名卿作公卿晉熈廬江作又晉熈聚柝作聚囊四冡作四家誤</hi>
<hi>千刀剸王莽作千臠割王莽俛首作俛眉日者通和作闕又日者偏膺作偏鐘公王都人作王都居人京邑作城</hi>
<pb n="KR4h0127_WYG_004-9a"/>
<hi>俱沾作皆沾何親作何勲有懷作為懷邪作也假使作又假使景以作重以舂舂井井作鄉井鄉邑並若作杳</hi>
<hi>若可濟作有濟寧非作曽非皆曰作皆是寒山作韓山同無翦馘作同加恩禮妖氛永久作妖氛未久誤哀我</hi>
<hi>作哀悼戴此作載此營魂作營魄后生陳書作侯生誤佇望作可望凡自終乎作凡自終于驥子作樂子寧當</hi>
<hi>今之高例作寧比當今之高列馳安車作憑安車娬媚本魏帝謂孫權語作娥眉非旍軫作旄軫銘物作詔物</hi>
<hi>邦司作邦家亂離作亂罹誤源出作身出廵方省化陳書作廵省方化誤將同作翻同齚舌英華作對舌非鄉</hi>
<hi>土作鄉壤非豹作非虎嘉謀作嘉謨平生作人生掩泣作下泣夜作夕又作暮詞鋒作詞峰何必作何故増深</hi>
<hi>作良深</hi>
　　　在北齊與梁太尉王僧辯書<lb/>
<pb n="KR4h0127_WYG_004-9b"/>
　　　　<hi>大清六年三月僧辯討平矦景時陵在北齊與僧辯書及陵隨貞陽矦之入也僧辯得陵</hi>
　　　　<hi>甚喜接待饋遺其禮甚優以陵為尚書吏部郎掌詔誥  矦景㓂京師陵父摛先在圍城</hi>
　　　　<hi>之内陵不奉家信便蔬食布衣若居憂恤摛以憤疾卒故書稱孤子</hi>
太清六年六月五日孤子徐陵頓首昔者雲師火帝非<lb/>
無戰陣之風堯誓湯征咸用干戈之道至於揺山蕩海<lb/>
驅電乘雷殱厥兇渠無虧皇極若夏鍾夷羿周厄犬戎<lb/>
漢委珠囊秦亾寶鏡然則皆聞之矣未有膺龍圖以建<lb/>
國御鳯邸以承家二后欽明三靈交泰而天崩地坼妖<lb/>
<pb n="KR4h0127_WYG_004-10a"/>
㓂横行者也自古銅頭鐵額興暴皇年檮杌窮竒流災<lb/>
中國王彌石勒吞噬關河綠林青犢之羣黒山白馬之<lb/>
衆校彼兵荒無聞前史八王故事曽未混淆九州春秋<lb/>
非云禍亂我皇受命中興光宅天下泰寧𤨏𤨏安敢執<lb/>
鞭建武栖栖何期扶轂抑又聞之陶唐既作天歸鳥喙<lb/>
之臣豐畢將興特挺鷹揚之佐明公量苞金鉉神表玉<lb/>
璜儷衮欽才平階佇德固以留連管樂惆悵風雲濡足<lb/>
維時投竿斯在去歲兇徒不騁言次巴丘鼔聲聞一柱<lb/>
<pb n="KR4h0127_WYG_004-10b"/>
之臺烽火照三休之殿公則懸麾羽扇猶對投壺戎羯<lb/>
咸奔鯨鯢俱剪樓船萬軸還繫昆明胡馬千羣皆輸長<lb/>
樂於是乎夏首西浮雲行電邁彭波東滙谷静山空扼<lb/>
鵲尾而據王畿登牛頭而掃天闕漸臺偽帥仍傳首於<lb/>
帝京郿塢元兇咸刳腸於軍市青羗赤狄同畀豺狼胡<lb/>
服夷言咸為京觀公園陵盡拜忠貫長沙神主咸安勲<lb/>
踰高宻重以秦宫既獲魯殿猶存闢緑草於應門開青<lb/>
槐於武庫長安五陵之族鄠杜六遷之民襁負而歸都<lb/>
<pb n="KR4h0127_WYG_004-11a"/>
壥斯滿鬻脂藏脯遊騎擊鐘故市新城飛甍華屋東莞<lb/>
舊宅人識桑榆南頓荒田家分禾黍豈以鄉名穀熟邑<lb/>
號禾興而己哉若夫卦起龍文書因鳥跡劬勞王室大<lb/>
拯生民自開闢以來未之有也雖十六才子明允篤誠<lb/>
八百諸矦專心同德中宗佐命俱畫丹青光武功臣皆<lb/>
懸星象棧道木閣田單之奉霸齊綰璽將兵周勃之扶<lb/>
彊漢壤蟲之比黄鵠轍鮒之仰河宗未足云也孤子階<lb/>
縁多幸叨簉皇華鄉國屯危公私憔迫邳肜之切長亂<lb/>
<pb n="KR4h0127_WYG_004-11b"/>
心胸徐庶之祈終無開允既而屏居空館多歴歲時釁<lb/>
犯幽祗躬當勦滅何圖釁咎災極蒼旻號慕煩寃肝腸<lb/>
屠殞酷痛柰何無狀柰何惟桑與梓飜若天涯杖柏栽<lb/>
松悠然長絶明明日月號呌無聞茫茫宇宙容身何所<lb/>
窮劇柰何自沗膺嘉聘仍屬亂離上下年尊偏嬰此酷<lb/>
昔人迎門請盗恒懷廢寢之憂當輓輿櫬猶有危途之<lb/>
懼況乎逆㓂崩騰京師播越興居動止長隔山河朝夕<lb/>
饘<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>誰經心眼程糜不繼原粟何資瞻望風雲朝夕嗚<lb/>
<pb n="KR4h0127_WYG_004-12a"/>
咽固乃遊魂已謝非復全生餘息空留非為全死同氷<lb/>
魚之不絶似蟄蟲之猶蘇良可哀也良可哀也自東都<lb/>
紹漢南亳興殷修好徴兵彌留星琯韓宣范武方駕連<lb/>
鑣蘇秦張儀朱輪華轂而孤子三危是擯四罪同科聽<lb/>
别馬而長號杖歸旍而永慟王稽反命既無託乗之恩<lb/>
椒舉相逢誰為班荆之位昔人違齊處魯時降徴求亾<lb/>
晉奔秦猶䝉招請問管寧於遼左追王朗於浙東竝物<lb/>
譽時賢卿門公族懸須應務深挾情祈斯豈庸賤之儔<lb/>
<pb n="KR4h0127_WYG_004-12b"/>
耶非餘生之敢望也但預在輶軒誠為過誤珪璋特達<lb/>
通聘河陽貂珥雍容尋盟漳水差有黄門啓封非無青<lb/>
紙詔書羣將州司郊迎負弩鄉亭里候飾館陳兵豈是<lb/>
復介而奔齊寧當竊妻而逃晉己焉哉羗難得其言也<lb/>
漢之谷吉捐軀者幾人楚之申胥埋魂者何極孤子何<lb/>
所歎焉但頓伏苫廬徒延光晷夫以啁噍鷰雀躑躅鳴<lb/>
號含識懷靈未有其痛且夫曾耕雨雪猶尚悲歌蘇使<lb/>
幽囚無馳哽噎公履忠𢎞孝冠冕縉紳化感煙雲量標<lb/>
<pb n="KR4h0127_WYG_004-13a"/>
海岳行縻仲月王政無塞分穀高年仁風斯逺固以衣<lb/>
纓仰訓黎庶投懷今日憔惶彌布洪澤雖復孤骸不返<lb/>
方為漠北之塵營魄知歸終結江南之草孤子徐君頓<lb/>
首<hi>文苑英華君英華注云君疑是古人自稱如王勣書中亦作王  又一本作名當考今按作名是也豈有</hi>
<hi>稱孤子自署為君漢晉人别傳多不稱名稱君者以其門人或故吏所撰耳今姑依原本  戰陣一作戰伐階</hi>
<hi>縁作實縁肝腸作肝腹羌作差曾耕一作魯耕誤曽子雨雪曲見琴操無馳二字有誤漠一作漢</hi>
　　　在北齊與宗室書<lb/>
陵白臨淮負海是謂徐州顓頊高陽世有明德自興王啓<lb/>
<pb n="KR4h0127_WYG_004-13b"/>
霸無勞委劍之鋒開國承家實饗彤弓之賜其後金<lb/>
柯玉葉霞振雲從耆舊通人茂才多士或以天下之貴<lb/>
負石自沈王命之尊拂衣髙蹈或熊衣雉製青組朱旗<lb/>
儒盛江東文髙河北或復分齊處魯移魏居燕𤓰瓞雖<lb/>
遥芳枝無逺昔有王如王莽無關控鵠之宗劉曜劉淵<lb/>
彌非偃龍之族又有朱家别録邾子之苖何氏殊源韓<lb/>
矦之𦙍三烏五鹿時事無恒東郭西門遷訛非一吾宗<lb/>
雖廣未有駢枝咸自駒王同分才子正以金衡委御玉<lb/>
<pb n="KR4h0127_WYG_004-14a"/>
斗宵亾胡賊憑陵中原傾覆我則供犧牷於東國載主<lb/>
祏於南都二百餘年家于揚越此則盧諶不去裴寧仍<lb/>
留高宦燕秦遲廻鄉壤山河有隔叙覯無縁望冀馬而<lb/>
増勞瞻賔鴻而永歎昔竇公累世光武稱其外家許都<lb/>
遥逺靈王思其舊宅其言雖大可以喻小況在宗親寧<lb/>
無停眷比月應雩龍星移殷鳥天明和煦體中何如願<lb/>
百年之老興居多福萬石之君寒暑清豫其外族忠孝<lb/>
比屋連甍信義勇於干戈詩書甘於酒醴或有漁獵三<lb/>
<pb n="KR4h0127_WYG_004-14b"/>
史紛綸五經都講開<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>詩生負帙邦君佇德寧無掛榻<lb/>
之思州將欽風應有題車之命南陽坐嘯寄以共治東<lb/>
海行歌資其主弼梁竦不好徒為大言鄧禹平生惟望<lb/>
如此若栖遲偃仰因事丘中桃果三名栗園千樹持竿<lb/>
而釣徴聘不來負耒而耕公矦靡屈何其高也盖復休<lb/>
哉如脱推延或遲並問吾階縁人乏叨簉皇華王事無<lb/>
淹公禮將畢既而揚都蕩覆方離獫狁之災越界風塵<lb/>
復蹈輶軒之禮屏居空館多歴歲時舋犯靈祗招延禍<lb/>
<pb n="KR4h0127_WYG_004-15a"/>
罰號慕無窮肝膽屠殞煩寃胸臆不自堪居無心柰何<lb/>
無狀柰何自徘徊河朔亟積寒暄風患彌留半體枯廢<lb/>
折臂為公雖非羊祜跛足而使無慙郤克固以形如槁<lb/>
木心若死灰匍匐苫廬纔有魂氣夫迷山之客遲遥響<lb/>
於巖崖窮海之賔望孤煙於洲嶼況乃宗均魯衛地匪<lb/>
燕呉車騎相望舟艫朝夕三條不逺五達非難信乃闊<lb/>
然遂不䝉問昔桃花之峽長避秦嬴芝草之山遥然滄<lb/>
海猶復漁船可入何況平途不兼旬月勞懷既積輙命<lb/>
<pb n="KR4h0127_WYG_004-15b"/>
行人弦望之間遲枉歸翰儻二三兄弟能敦昭穆之詩<lb/>
求我漳濵幸問劉楨之疾陽春改節竝念將宜扶力為<lb/>
書多不詮次陵白<hi>耆舊通人茂才多士一作耆舊先賢通人多士持竿作執竿復蹈作無復</hi>
　　　為梁貞陽矦蕭淵明與太尉王僧辯<lb/>
　　　　<hi>淵明初以南豫州刺史為大都督北伐軍敗歸魏為散騎常侍及西魏與梁岳陽王察陷</hi>
　　　　<hi>江陵世祖見害太尉王僧辯司空陳霸先奉元帝子晉安王方智以太宰承制齊受魏禪</hi>
　　　　<hi>文宣帝髙洋使上黨王渙率衆送淵明還為梁主前所獲梁諸將湛海珍等皆聽從書與</hi>
　　　　<hi>僧辯將届壽陽僧辯拒境不納淵明往復致書論還國繼統之意已而裴之横戰死僧辯</hi>
<pb n="KR4h0127_WYG_004-16a"/>
　　　　<hi>乃啓納淵明於是齊師北反侍中裴英起衛送淵明入建康即位改元天成冬霸先襲殺</hi>
　　　　<hi>僧辯立晉安王是為敬帝以淵明為太傅建安王齊人復徴淵明霸先將遣疽發背薨</hi>
　　　　<hi>徐陵傳陵為梁湘東王中記室叅軍兼通直散騎常侍使魏齊受魏禪及送貞陽矦為梁</hi>
　　　　<hi>嗣遣陵隨還淵明往復致書皆陵詞也</hi>
淵明頓首頓首昔自天狼炳曜非無戰陣之風參虎揚<lb/>
芒便有干戈之務至於夏鍾夷羿周厄犬戎漢委珠囊<lb/>
秦亾寶篋彰於史籍可得而聞未有國家殲危遂若當<lb/>
今者也我大梁膺龍圖而受命御鳯邸以承天軒頊比<lb/>
<pb n="KR4h0127_WYG_004-16b"/>
於諸矦湯武方於兒戯三光有乂四海無波靈貺咸臻<lb/>
表裏禔福非日非月蒼生仰其照臨如雲如雨天下䝉<lb/>
其恩䕃而屯亨有數剝極為災梟獍豺狼肆逞兇逆後<lb/>
主誕資上聖光啓中興大剪仇讎方平宗社雖復瀟湘<lb/>
舉斧庸蜀彎弓凡厥兇徒誰不殲撲豈圖天未悔禍䘮<lb/>
亂薦臻羗虜無厭乗此多難䖍劉我南國蕩覆我西京<lb/>
奉聞驚號肝膽崩潰雖復金行板蕩火政淪亾緑林青<lb/>
犢之羣黒山白馬之卒八王故事曽未混淆九州春秋<lb/>
<pb n="KR4h0127_WYG_004-17a"/>
誰去禍亂昔隆周徙播皆憑晉鄭之功彊漢阽危終假<lb/>
虚牟之力今者武皇之子無復一人藐是孤孫還同三<lb/>
叛等子頹而為暴同劉芳而入關乞命諸戎勢何支久<lb/>
孤宗室之長爰自布衣皇運之初彌承天德何則據鞍<lb/>
輟哭雖紹霸圖獨居掩涕終討家怨孤二三昆季方可<lb/>
戴天被此恩慈如何酬答所以徐彭之役不吝輕軀哀<lb/>
荷之誠久聞朝聽況復邦家不造至此横流宗社無依<lb/>
何所逃責因以提戈負劍卧泣行號言念荆巫志雪讎<lb/>
<pb n="KR4h0127_WYG_004-17b"/>
耻大齊觀書有洛輯瑞榮河功格蒼旻德滿天地慈孝<lb/>
之道通於百靈仁信之風覃於萬國是以日月所照舟<lb/>
車所通候海水以來賔瞻蒼雲以奉貢昔自軒農炎昊<lb/>
曾無宣國之規虞夏商周非有伐戎之略豈知華夷仰<lb/>
德逺近同心穀價無堯湯之憂糧儲同水火之賤精兵<lb/>
利器勢勇靁霆天馬龍媒量比山谷斯固開闢已來未<lb/>
之有也至於親鄰之道夙契逾深無改曩懷増感彌篤<lb/>
以為興亾繼絶事昞前經推擇庸虚命守宗禩方欲<lb/>
<pb n="KR4h0127_WYG_004-18a"/>
仰憑神武清我㓂讎㫖喻難違諸懷更恧明公誕膺時<lb/>
運光贊本朝勒瑞姜璜書名何鼎故以通期管樂㝠契<lb/>
風雲戮不世之渠兇殱滔天之巨㓂重以三湘放命七<lb/>
國連從征旅東西必翦妖逆雖復棧道木閣田單之奉<lb/>
舊齊綰璽將兵周勃之扶隆漢中宗佐命俱畫丹青光<lb/>
武功臣皆懸星象非貔非虎之封同心同德之勞校彼<lb/>
功庸曾何髣髴但與存與亾期於體國喪君有君寧容<lb/>
無主夙承所立猶則孱䝉天步方難寧可𢎞濟自淹留<lb/>
<pb n="KR4h0127_WYG_004-18b"/>
大國志荷恩私朝夕宫闈預奉顔色黄河白日亟亶誠<lb/>
言分災䘏患事非虚㫖但善相小國終資大賢定我邦<lb/>
家繄公是賴淮流不竭豈獨瑯邪望能喻此𠂻懷思之<lb/>
無忽近陸居士有啓陳其禍亂朝㫖即命河東王岳等<lb/>
勤率羆熊便相抵赴道阻且長雖無之及所聞西浮夏<lb/>
首便當險隘之衝南捍巴陵方拒窺窬之㓂上黨王皇<lb/>
齊寵弟是號宗英親御戎軒逺于將送裴侍中英起淮<lb/>
南貴族兼事戎行躍冀馬者千羣披燕犀者萬隊來自<lb/>
<pb n="KR4h0127_WYG_004-19a"/>
河陽曾不旬日持節徐武潼三州諸軍事散騎常侍明<lb/>
逺將軍東徐州刺史始興縣開國矦湛海珍等竝前朝<lb/>
舊將夙著勲庸推轂海邊屬是喪亂雖復㧞身有道志<lb/>
雪朝怨咸預戎行共指鄉國江淮舊𨽻悉已招携方禀<lb/>
英謨共翦讎難去月將晦便屇壽春已具舟師將臨江<lb/>
浦使人入境行陳所懷撥日覘光遲在還牘當使宗祊<lb/>
有主余同小白之勲家國無虞公保阿衡之貴何其美<lb/>
也豈不休哉言念此私但以號咽蕭淵明頓首<hi>方可一作方爾</hi>
<pb n="KR4h0127_WYG_004-19b"/>
　　　答王太尉書<lb/>
姜常侍暠至復枉去月三十日告具公所懷良以慨息<lb/>
孤雖庸薄不及通賢猶曰生民寧無心識自皇家禍亂<lb/>
亟積寒暄九州萬國之人皤木流沙之地莫不行號卧<lb/>
泣想望休平何況於孤預在宗室家荷報雪之恩身䝉<lb/>
鞠養之愛者先皇之慈也蒸嘗不絶於私廟子弟得嗣<lb/>
於南藩者後主之惠也朱方之地建業之都誰家丘陵<lb/>
誰家官廟豈有為人臣子荷此恩靈親執干戈自殉家<lb/>
<pb n="KR4h0127_WYG_004-20a"/>
國公之忠孝信感人神公之盟誓事同懸象雖復宗盟不<lb/>
造骨肉為讎安可相期盡如蕭詧耶古者天子六軍是<lb/>
為萬乗今日凶荒致闕斯禮偏禪將校尚握精兵州郡<lb/>
官曹各有交吏未有居稱扆座行曰乗輿遂無五尺之<lb/>
童髙謝千人之長於公明允意復云何國家凋荒既乏<lb/>
屯衛皇齊與睦幸惠優矜何乃自起趦趄茍違鄰德克<lb/>
勘禍亂欲立功名咸自軍師豈在芻𨽻湛海珍等前朝<lb/>
舊將差匪齊人分給羸兵即是梁甲非云背信豈曰渝<lb/>
<pb n="KR4h0127_WYG_004-20b"/>
盟朝野羣雄何所擕貳且公天資命世再造皇家梁代<lb/>
之桓文蕭宗之伊管誰其逺近不稟英謨如有姦囘正<lb/>
速齊斧尚何憂於共工何畏於有苖哉所覽來書既為<lb/>
疑難上黨王㳟承朝㫖不敢相同方篤鄰和不容全異<lb/>
如須減損更遲行人張廷尉種等所具此無多及蕭淵<lb/>
明頓首<hi>謨一作謀</hi>
　　　重與王太尉書<lb/>
淵明頓首頓首席威卿等還枉此月十四日告披覽未<lb/>
<pb n="KR4h0127_WYG_004-21a"/>
周良深慨息昔長平建䇿猶聞蝕昴之徴疎勒効忠時<lb/>
致飛泉之感豈在余涼德書不盡言遂使吾賢猶迷所<lb/>
執斯故銜哀掩涙仍復披陳者也孤以庸薄寧有霸圖<lb/>
矦服于周常懼盈滿豈望身居黄屋手御青綸揖讓而<lb/>
對三靈端委而朝百辟詢諸圉牧莫不皆知援誓神明<lb/>
固自無爽但大齊仁信之道關於至誠睦鄰之懷由於<lb/>
孝德遂䝉殊奬歸嗣本朝拜首陳辭敦誘彌廣既而仇<lb/>
讎未殄方憑大國之威宗祏阽危尤仰親仁之德僶俛<lb/>
<pb n="KR4h0127_WYG_004-21b"/>
恩寄號靦惟深而勅諭分明信誓殊重乃云邦家有乂<lb/>
社稷無虞凡廣陵歴陽皆許見還白水黄河屢奉然諾<lb/>
至於夏藩衝要控遏上流且命彊兵為我臨據若其自<lb/>
有精甲能捍醜徒並用還梁皆如前㫖以孤頻經忝竊<lb/>
屢守淮淝門生故吏遍於江右凡諸部曲竝使招携投<lb/>
赴戎行前後雲集霜戈雪㦸無非武庫之兵龍甲犀渠<lb/>
皆是雲臺之仗文物以紀之聲明以發之斯實不世之<lb/>
隆恩寧曰循常之恒禮則公固天所授𢎞濟本朝曲阜<lb/>
<pb n="KR4h0127_WYG_004-22a"/>
同功營丘等烈若夫伊尹庖厨賤宰霍光階闥小臣諸<lb/>
葛亮無應變之才管夷吾非王者之相論其世業較彼<lb/>
勤勞書契已來罕有明德且程嬰之義自古為難荀息<lb/>
之忠良以喜慰但先朝秉玉鏡之符御金輪之寶菩薩<lb/>
之化行於十方仁壽之功沾於萬國兇人矦景遂殄邦<lb/>
家何況於今亦有呉㑹江東如掌差匪虚言淮陽在面<lb/>
方此非局不稼不穡多歴歲時犬東小東全無機杼關<lb/>
中醜虜寧非冐頓之鋒齊國彊兵便是軒轅之陣西<lb/>
<pb n="KR4h0127_WYG_004-22b"/>
南當扼㗋之勢東北承撫背之機首尾交侵華夷俱騁<lb/>
而沖人數歲復子方賒德未感於黎蒸威不加于將帥<lb/>
斯等怏怏非少主臣安有碌碌因人成事公之才具雖<lb/>
復明允勢何如於天監時何若於大同棄與國之隆恩<lb/>
當滔天之猛㓂匡救之德翻未有從忠許之謀誰其相<lb/>
曉卧薪待火方此弗危繫草從風儔之非切若能思其<lb/>
上策審此英圖見引軨獵之車還向長安之邸一則二<lb/>
則惟在大賢外相内相終當相屈正當擕諸舊𨽻率我<lb/>
<pb n="KR4h0127_WYG_004-23a"/>
賔游朝服簮纓直拜園寢梁人望國俱登赤馬之舟齊<lb/>
師臨江仍轉蒼鷹之斾分袖南浦揚鞭北風民不疲勞<lb/>
軍無怨讟如其執事尚秉前言將恐戎麾便濟江表何<lb/>
則西浮夏首己據咽㗋東進彭波次指心腹廣陵京口<lb/>
烽煙相望魯柝聞邾方之尚逺胡桑對薊匹此為遥水<lb/>
陸爭前龍虎交至則揚都蕩定功自齊師江左臣民非<lb/>
關梁國豈不追慙後主崇寄之恩還負齊朝親鄰之意<lb/>
東門黄犬固以長悲南陽白衣何可復得立兹幼弱非<lb/>
<pb n="KR4h0127_WYG_004-23b"/>
曰大勲滅我宗祊何所逃舋今復遣前吉州刺史馬嵩<lb/>
仁至彼更具往懷想不遠而復無貽祗悔也若英謨有<lb/>
在方興祀夏之功明監如違便等過殷之歎存亾社稷<lb/>
一在於公臨紙崩號不復多及蕭淵明頓首頓首<hi>未周一作</hi>
<hi>未終建䇿作失策徴作奇效作徴時致作實致猶迷所執作猶迷前報對作叶歸嗣作還嗣方憑作乃憑彌廣</hi>
<hi>作彌厲宗祏作宗社尤仰作終仰惟深作載深臨據作此據若其作如其雲臺作靈臺寧曰作豈曰等烈作並</hi>
<hi>烈勤勞作勲勞良以喜慰作甚可嘉慰先朝作前朝仁壽之功作仁壽之風淮陽作淮南便是作乃是西南作</hi>
<hi>東南東北作西北交侵作齊侵俱騁作俱逞復子作天子黎蒸作神人斯等作斯曹少主下一有之字明允作</hi>
<pb n="KR4h0127_WYG_004-24a"/>
<hi>光明誰其作誰云非切作非匹英圖作英謀率我作進從我朝服簮纓作朝簮夕纓舟作山夏首作夏口東</hi>
<hi>彭波次指心腹作東匯彭波披其心腹方之作方茲匹此作比此爭前作俱前蕩定作薄定梁國作梁祚追慙</hi>
<hi>作退慙南陽作河南大勲作天助宗祊作宗祧逃舋作逃責今復遣前吉州刺史馬嵩仁至彼作使指祗悔作</hi>
<hi>禍悔祀夏作嗣夏公作斯忠許有誤</hi>
　　　與司空陳霸先書<lb/>
淵明頓首頓首軒轅既作遇蚩尤之兵顓頊為君阻共<lb/>
工之亂雖復揺山蕩谷驅電乗雷殘厥兇渠曾靡遺孽<lb/>
未有時當至治世在欽明元惡滔天遂䧟邦家者也我<lb/>
<pb n="KR4h0127_WYG_004-24b"/>
大梁開金繩之寶牒紐玉鏡之珍符功烈與造化相侔<lb/>
德施與風雲俱遠戴日戴斗何向不賔太平之基無思<lb/>
無届逆賊矦景殲亂本朝釁重聰彌凶逾羿浞後主天<lb/>
經地緯義冠人靈驅馭熊羆遂剪勍盗少康祀夏何可<lb/>
對揚太戊興<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>彌無等級不圖天未悔禍喪亂薦臻羗<lb/>
賊慿陵侵蕩荆漢乗輿幽辱既䧟兇徒黎獻崩騰莫不<lb/>
淪没故以哀窮兆庶痛極蒼旻者也夫諸矦釋位寧非<lb/>
亂禍之朝宗子維城本濟殷憂之日武皇遺胄皆䧟虜<lb/>
<pb n="KR4h0127_WYG_004-25a"/>
庭乞命偷生何能支久孤宗室之長爰自布衣辛癸之<lb/>
朝容身靡託追惟先業大庇生民既雪伯升之怨仍紹<lb/>
桓王之霸孤二三昆季情禮獲申等預蕃枝偏承皇德<lb/>
近歲彭都之役得備戎昭鞍甲之勞庶酬天寵況復邦<lb/>
家不造至此横流凶狡猶存何所逃責固以提戈負劍<lb/>
卧泣行號言念荆巫志雪讎耻大齊德竝天地明符日<lb/>
月隆禮詔俗張樂被民義感華夷仁侔造化玉羊銀甕<lb/>
嘉瑞必彰澤馬山車禎符摠集若夫中原猛士本自無<lb/>
<pb n="KR4h0127_WYG_004-25b"/>
窮沙塞精兵斯何有量是以家國之富文景所未儔兵<lb/>
馬之强秦漢所未敵但親鄰之道既篤夙私明發之懷<lb/>
彌敦先好以為興亾繼絕聖典通規爰命無庸嗣守社<lb/>
稷既方慿大國庶討仇讎恩喻難違諸懷慙哽公體茲<lb/>
懋德毗奉中興歸自番禺志在討亂至於雲行電邁谷<lb/>
靜山空扼鵲尾而定王畿登牛頭而掃天闕漸臺偽帥<lb/>
將傳首於帝京郿塢元兇皆横屍於軍市髙庸茂烈振<lb/>
古希儔承此欣然深所嘉數今者殷憂未己禍難相尋<lb/>
<pb n="KR4h0127_WYG_004-26a"/>
宗社無依奥主宜立夙承所眷尚在沖年王室猶難何<lb/>
以康濟董矦幼弱終覆漢朝馬業童䝉仍傾晉室所謂<lb/>
前事之不忘後事之龜兆也孤過荷恩靈預奉惟幄黄<lb/>
河白日亟降誠言分災䘏患事非虚㫖但當小國之禮<lb/>
無失敬恭闔境人民俱勞寤寐方窮人爵之重以報非<lb/>
常之功惠覽今書希能留意也上黨王文高劉德武冠<lb/>
曹彰爰降宗英遠于將送裴侍中英起贊奉師德俱事<lb/>
戎間月壘連營雲旗蔽野同集江淮翼我歸斾湛海珍<lb/>
<pb n="KR4h0127_WYG_004-26b"/>
等並前朝舊將夙著勲庸江左氛妖投身齊國今者皆<lb/>
蒙恩奬竝在戎行歸附明公共剪讎難去月將晦便留<lb/>
壽春己具舟艫將臨巢浦若公為内主方同國子之勲<lb/>
余以定家得免臧孫之歎豈不功名富貴共<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>無疆前<lb/>
望鄉關惟増號哭蕭淵明頓首頓首<hi>戎昭一作戎行何有一作有何</hi>
　　　答王太尉書<hi>此貞陽答前書</hi>
姜暠至枉示具公忠義之懷家國喪亂于今積年三后<lb/>
蒙塵四海騰沸天命元輔匡救本朝𢎞濟艱難建武宗<lb/>
<pb n="KR4h0127_WYG_004-27a"/>
祏至於丘園板築尚想來儀公室皇枝豈不虚遲聞孤<lb/>
還國理㑹高懷但近再命行人或不宣具公既詢謀卿<lb/>
士訪逮藩維㳂泝往來理淹旬月使乎屇止殊副所期<lb/>
便是再立我蕭宗重興我梁國億兆黎庶咸蒙此恩社<lb/>
稷宗祧曽不相愧近軍次東關頻遣信裴之横處示其<lb/>
可否答對驕凶殊駭聞矚上黨王陳兵見衛欲叙安危<lb/>
無識之徒忽然逆戰前旌未舉即自披猖驚悼之情彌<lb/>
以傷惻上黨王深自矜嗟不傳首級更蒙封樹飾棺厚<lb/>
<pb n="KR4h0127_WYG_004-27b"/>
殯務從優禮齊朝大德信感神民方仰藉皇威敬慿元<lb/>
宰討逆賊於咸陽誅叛子於雲夢同心協力克定邦家<lb/>
覽所示權景宣書上流諸將本有忠略棄親向讎庶當<lb/>
不爾防奸定亂終在於公今且頓東關更待來信未知<lb/>
水陸何處見迎夫建國立君布在方䇿入盟出質有自<lb/>
來矣若公之忠節上感蒼旻羣帥同謀必匪攜貳則齊<lb/>
師反斾義不陵江如致爽言誓以無克韜旗側席遲復<lb/>
行人曹沖奉表齊都即押送也渭橋之下惟遲叙言汜<lb/>
<pb n="KR4h0127_WYG_004-28a"/>
水之陽預有號懼<lb/>
　　　裴之横答貞陽矦書<hi>之横字如岳河東聞喜人邃兄子</hi>
之横白足下定國等至枉雅誨具高氏致送之㫖即彼<lb/>
行人遠到京城大慰應有成命但江山夐阻未奉朝廷<lb/>
報辭第下國之麟趾先朝所寄籍彼鄰好義深主祀自<lb/>
宜單車入境端委還朝而朱斾啓行戎旌望國江東士<lb/>
子未達高懷僕早預簮裾夙叨眷與弦矢既暌江淮成<lb/>
阻青藜裁封雖斷西鳥之辭白雪在天豈無北風之歎<lb/>
<pb n="KR4h0127_WYG_004-28b"/>
但變故紛紛忠貞宜顯寒松負雪誠愧節者之徒勁草<lb/>
疾風寧忘烈士之槩齊師若反斾淮路退舎淝水彼之<lb/>
敬送止縉紳之徒此之奉迎則軒蓋而已伏聽朝旨遲<lb/>
申展敬之横白<hi>並文苑英華</hi>
　　　重與裴之横書<lb/>
　　　　<hi>淵明與上黨王渙至東關敬帝以之横為鎮北將軍都督衆軍出守鄿城沒于陣</hi>
張佛奴昨還得去月二十九日書覽以增慨昔桓公始<lb/>
反管仲親射其車重耳初還吕卻終焚其室頃家國多<lb/>
<pb n="KR4h0127_WYG_004-29a"/>
患頻遘閔凶前事不忘便為龜兆所以皇齊大德禮秩<lb/>
兼常威武紛紜洪恩汪濊況復旌旗照日鼓吹從風文<lb/>
物俱華羽衛相鬱書契已來斯未有也卿天監之始門<lb/>
宦有成承聖之初身名俱泰正應勤王効命酬二后之<lb/>
恩憂國如家報三靈之寵何有方規異志茍樹童䝉阻<lb/>
地險於長川忘天討之應及孤昔忝蕃維非無游士平<lb/>
原之館乃乏如錐田文之家差有彈欽雖李廣麾下莫<lb/>
不封矦衛青故人多懷彼此豈可文辭簡略禮等平交<lb/>
<pb n="KR4h0127_WYG_004-29b"/>
披封伸紙益多歎異相䑕無儀表詩人之作茅鴟刺傲<lb/>
彰魯史之文宿昔相期不應如此衆軍即便頓江關相<lb/>
見在近不復多及蕭淵明頓首再拜<lb/>
　　　陳霸先答貞陽矦書<hi>英華亦作徐陵代答非</hi>
　　　　<hi>初齊之請納貞陽也霸先以為不可遣使詣僧辯苦爭之往反數四僧辯竟不從</hi>
某頓首頓首使人孔文端至奉此月四日誨兼翰累牘<lb/>
俯加循覽以悲以慰先皇聖德在躬體道康哲允恭克<lb/>
讓就日望雲𤣥雀銜書皇天眷命光宅區宇司牧黎元<lb/>
<pb n="KR4h0127_WYG_004-30a"/>
澤與風行恩隨雨散朔南暨教要荒貢篚而運鍾百六<lb/>
時屬陵夷賊臣矦景内奰中國掘剪公室鞭撻㝢縣三<lb/>
光掩曜四海分崩嗣后大孝發𠂻志清國舋載齊車以<lb/>
誓衆墨衰裳而鞠旅遥授兵略沿流電邁不崇朝而戮<lb/>
封豕纔信宿而剪奔鯨雖天未絶梁伊帝之力方欲克復<lb/>
梁雍吞滅崤函即都渚宫將議進取而穹昊不惠頻降<lb/>
愍凶秦氏虎狼肆其虐暴主上幽辱鑾輿播遷悲結萬<lb/>
姓痛深九服社稷須主天下難曠晉安殿下地惟密戚<lb/>
<pb n="KR4h0127_WYG_004-30b"/>
親實愛子弱表狥齊幼而岐嶷羣公卿士岳牧藩鎮莫<lb/>
不頓首屈膝請嗣宗祧王太尉秉德居宗實為元輔僕<lb/>
以不敏預叅末將今朝野寧宴方鎮恊和戮力華夷同<lb/>
奬王室庶竭股肱蕩刷讎舋殿下夙標令譽早播明德<lb/>
親則章興地惟邢蔣昔因多故託身大國今䝉發勑巳<lb/>
次壽春載披來旨實深傾注但帝子承制非為乏主冡<lb/>
宰匡翊寧俟長君雖則未學頗聞前載成王踐阼曾未<lb/>
壯年昭帝君臨實惟童孺若以家國多故思濟艱難仰<lb/>
<pb n="KR4h0127_WYG_004-31a"/>
惟尊戚莫不屬望分陜之寄側聽高旨如使不繼親地<lb/>
便議崇極上相居中自當奉報昔仲子舎孫檀弓有作<lb/>
趙求外主穆嬴以啼前事不忘可為故實蕃維末鎮敢<lb/>
用多陳遠降誨函惟深哽佩陳某頓首頓首<hi>陵夷一作屯夷發𠂻</hi>
<hi>一作發哀章興謂朱虚矦章東牟矦興居一作章典誤</hi>
　　　又答僧辯書<lb/>
　　　　<hi>僧辯因求以敬帝為皇太子貞陽又答僧辯書使送質于鄴巳渡江乃踐偽位仍授僧辯</hi>
　　　　<hi>大司馬領太子太傅揚州收</hi>
<pb n="KR4h0127_WYG_004-31b"/>
王尚書通至復枉示知欲遣賢弟世珍以表誠質具悉<lb/>
憂國之懷復以庭中玉樹掌内明珠無累胸懷志在匡<lb/>
救豈非劬勞我社稷𢎞濟我邦家慙歎之懷用忘興寢<lb/>
晉安王東京貽厥之重西都繼體之賢嗣守皇家寧非<lb/>
民望但世道喪亂宜立長君以其蒙孽難可承業成昭<lb/>
之德自古希儔沖質之危何代無此孤身當否運志不<lb/>
圖生忽荷不世之恩仍致非常之舉自惟虚薄競懼己<lb/>
深若建承華本歸皇胄心口相誓惟擬晉安如或虚言<lb/>
<pb n="KR4h0127_WYG_004-32a"/>
神明所殛覽今所示深遂本懷戢慰之情無寄言象但<lb/>
公憂勞之重既稟齊恩忠義之情復及梁貳華夷兆庶<lb/>
豈不懷風宗廟明靈豈不相感正爾廻斾仍向歴陽所<lb/>
期質累便望來彼衆軍不渡已著盟書斯則大齊聖主<lb/>
之恩規上黨英王之然諾得原失信終不為也惟遲相<lb/>
見使在不賒鄉國非遥觸目號咽<hi>並梁書</hi>
　　　又答僧辯書<lb/>
周尚書𢎞正張廷尉種姜常侍暠等至枉此月二十六<lb/>
<pb n="KR4h0127_WYG_004-32b"/>
日告并遣賢弟子世珍賢子顯等具忠欵之至公養孤<lb/>
之恩愛甚鄧矦少子之懷情深張禹豈非憂勞社稷用<lb/>
忍肌膚天下含靈誰無悲愧余遭家不造敬累吾賢言<lb/>
念忠誠益以號咽但皇齊大德過見憂矜微借輕兵以<lb/>
垂將送意謂江東凋弊累積寒暄供膳資儲理當多闕<lb/>
輙白上黨王止請三千人二百疋而己凱衆人殊尚有<lb/>
疑難將恐諸士未喻雅懷今復命周尚書及姜常侍還<lb/>
彼具陳一二夫以受為㓂非有晉邦不送為譏終無楚<lb/>
<pb n="KR4h0127_WYG_004-33a"/>
國五千步卒既謝李陵三千羸兵亦等無忌公之明義<lb/>
理不為嫌行人失辭尚停然諾臨江摠轡企望音郵惟<lb/>
遲來書此不多具蕭某白<lb/>
　　　與北齊荀昻兄弟書<hi>此入梁後與昻兄弟勸使歸梁昂疑前隨貞陽在齊</hi>
張佛奴至未枉還告但以勞悒夫興亾繼絶往帝之通<lb/>
規分災恤患聖王之恒典自敦龎既散詐偽萌生時託<lb/>
親鄰信有澆慝大齊道冠三皇風高九代仁信之本關<lb/>
於至誠言與之恩由於孝德孤謬蒙殊奬還嗣本朝勅<lb/>
<pb n="KR4h0127_WYG_004-33b"/>
諭分明言誓殊重若使邦家克定境内無虞凡廣陵歴<lb/>
陽皆許見還白水黄河屢奉然諾彛章禮數莫不優華<lb/>
斯乃不世之殊恩寧是悠常之恒事王太尉勲踰呂望<lb/>
德冠伊衡凡厥英謀筭靡遺䇿豈容當滔天之巨冦違<lb/>
大國之隆恩計彼賢明必當不爾卿維兄及弟莫非雄<lb/>
才江外風塵不染兇㓂賈氏三虎豈獨貴於前修荀家<lb/>
八龍信服在於今日近者州司不道或致流言朝聽矜<lb/>
明己如前及想謀元宰善保良圖南道主人以相<lb/>
<pb n="KR4h0127_WYG_004-34a"/>
付也見所答東海徐湛書粗具來意昔桓慿莒衆文用<lb/>
秦攻是假鄰國之威以僃非常之變若使江東宰匠具<lb/>
領齊恩時命封疆遠相迎接故當携諸舊𨽻率我賓游<lb/>
朝服簮纓直拜園寢梁人望國自合水而浮舟齊師言<lb/>
歸指滄江而廻斾如其彼相未悟良機將恐戎麾遂踐<lb/>
京邑若其求成取敗豈謂和風龍馬雲旗差不相涉一<lb/>
二復令張佛奴口具相見在近此不多及蕭淵明疏<hi>並三</hi>
<hi>國典録攻悠常一作尋常秦  一作秦政</hi>
<pb n="KR4h0127_WYG_004-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳文紀卷四<lb/>
</p>
<p>
</p>
  </div>
<div>
                <head>陳文紀巻五</head>
    <p>
<pb n="KR4h0127_WYG_005-1a"/>
欽定四庫全書<lb/>
　陳文紀巻五　　　　　　明　梅鼎祚　編<lb/>
　　徐陵<hi>二</hi>
　　　為陳武皇作相時與嶺南酋豪書<lb/>
　　　　<hi>梁高祖末交州人李賁反詔武帝為交州司馬領武平太守與刺史楊㬓南討時蕭勃為</hi>
　　　　<hi>定州刺史有異志因詭說㬓帝勸㬓進討斬賁及侯景亂帝以高要太守將率兵赴援迎</hi>
　　　　<hi>勃鎮廣州勃遣腹心譚世逺與蔡路養相結同遏義軍武帝大破之梁元帝江陵陷武帝</hi>
　　　　<hi>立梁元子方智於尋陽是為敬帝勃遂舉兵度嶺出南康其都督歐陽頠墌口城主傅泰</hi>
<pb n="KR4h0127_WYG_005-1b"/>
　　　　<hi>並戰敗被擒勃為下所殺釋陵入梁依王僧辯為吏部郎武帝誅僧辯  陵為尚書左丞</hi>
夫否終斯泰屯極則亨若日月之迴環猶陰陽之報復<lb/>
近者數鍾九厄王室中微聖主欽明還承寶運即是高<lb/>
祖武皇帝之孫世祖孝皇帝之子重光累聖𦙍國承家<lb/>
天下生民孰不歸德賊勃不涯疎戚希纂帝圖信是奸<lb/>
兇階兹禍亂自王宫再淪於醜逆虜馬四飲於江沲社<lb/>
稷阽危鑾輿幽辱勃身居列岳自御彊兵高視超趄坐<lb/>
觀成敗既而天維重綴國步還康翻畫凶圖更謀神鼎<lb/>
<pb n="KR4h0127_WYG_005-2a"/>
且其兵馬之任資於長昆方牧之權由於承聖操兄戈<lb/>
而斬姪藉國寵而弑君不忠不義莫斯為甚比春初便<lb/>
遣大都督歐陽頠墌城主傅泰等兇徒數十遂到臨川<lb/>
吾奉承朝筭指畫戎略樊滕耿賈戮力爭驅天地靈祇<lb/>
水陸開道獲傅泰不勞於一箭擒歐陽無待於尺兵偽<lb/>
黨皆俘連城盡拔所收軍資不可稱算去月十六日德<lb/>
州刺史陳法武等願憤迴戈仍梟兇豎一夫挺劍傳首<lb/>
上京萬里澄清人神慶躍彼豪門著姓典牧方州拘隔<lb/>
<pb n="KR4h0127_WYG_005-2b"/>
天朝亟離寒暑公私憤歎豈可為懐今王道平夷理增<lb/>
懽忭朱明戒節比復何如軍士平安境内清謐吾以庸<lb/>
薄叨秉國鈞恒務牽纒諸有勞弊自天數云否朝禍薦<lb/>
臻東夏崩騰西京蕩覆身惟許國任在勤王宣力皇家<lb/>
靡有寧嵗一還京師保持鴻業四驅夷狄奪得江左始<lb/>
則杜龕元惡張彪不恭據有㑹稽連蹤巨震隨機討掩<lb/>
觸向平夷叛臣任約徐嗣徽等屢引齊虜前年末既踐<lb/>
京師江畔邊城皆為戎戍頼貔貅騁力衞霍同心殱厥<lb/>
<pb n="KR4h0127_WYG_005-3a"/>
胡夷不日清殄去年將夏傾國大來鐵騎八千許匹甲<lb/>
士二十餘萬胡塵飛於北闕虜鼓震於南宫躬率偏禆<lb/>
聊與挑戰虜便土崩瓦解投險赴坑大小皆擒鯨鯢盡<lb/>
戮三江之上塞水無流千里之間伏屍相枕生獲大都<lb/>
督蕭軌裴英起東方老李希光王敬寶等虜中驍將惟<lb/>
此數人屢破關西之兵頻取淮右之地一朝俘斬無復<lb/>
孑遺逺邇敬欣華夷怖慴如聞彼虜稍是危亡尋命熊<lb/>
羆欲就征討方可以雷行趙魏電掃幽并混一車書勢<lb/>
<pb n="KR4h0127_WYG_005-3b"/>
在朝暮而侯瑱跋扈江州公私阻絶即平北賊仍事南<lb/>
征肉袒面縛歸首闕庭即為申聞優其禮秩台儀不貶<lb/>
位遇兼常今所擒歐陽頠傅泰等莫不𢎞宥政爾授其<lb/>
兵馬處以榮祿坦然游狎無介懐抱年號武平國即清<lb/>
宴君之聞此寧不欣躍但昔縁王事游踐貴鄉日想山<lb/>
川依然舊識吾既忝荷朝私位逾台衮身持帝王之柄<lb/>
手握天下之圖故鄉如此誠為衣繡故人不見還同宵<lb/>
錦天涯藐藐地角悠悠言面無由但以情企今者王猷<lb/>
<pb n="KR4h0127_WYG_005-4a"/>
帝載化被無垠浮海窮山罔不咸格投竿負鼎馳步蒼<lb/>
龍崕穴丘園爭趨金馬君之才具信美登朝如戀本鄉<lb/>
不能游宦門中子弟望遣來儀當為申聞各處榮祿深<lb/>
加將保念嗣音郵今遣某甲等使彼指此不多陳諱白<lb/>
<hi>墌城英華作摭城通鑑作蹉城誤慴一作懼稍是疑誤無由一作無因咸格一作昭格</hi>
　　　為陳武帝作相時與北齊廣陵城主書<lb/>
　　　　<hi>梁敬帝紹泰二年齊遣水軍儀同蕭軌等衆十萬出<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>口向梁山戰却頓軍保蕪湖武帝</hi>
　　　　<hi>時為司空率宗室王侯及羣臣將帥刑牲告天以齊人背約發言慷慨士卒益奮齊軍進</hi>
<pb n="KR4h0127_WYG_005-4b"/>
　　　　<hi>𤣥武湖西北幕府山南呉明徹侯安都等大破之虜蕭軌東方老王敬寶李希光裴英起</hi>
　　　　<hi>凡四十六人其軍士得竄至江者縛荻筏以濟中江而溺流屍京口翳水彌岸按此書當</hi>
　　　　<hi>在此捷之後</hi>
籍甚英風常懐眷屬封疆有限寤寐增勞辱此月九日<lb/>
告深慰情佇方秋尚熱體中何如戎帳艱辛無乃為弊<lb/>
吾以庸薄謬膺台鉉既荷先帝拔擢之恩兼䝉今主責<lb/>
成之寄政以皇齊大德世紹和風方藉威靈庶平讎耻<lb/>
提擕小國願預藩臣還詔哀矜許垂容納奉勅須質便<lb/>
<pb n="KR4h0127_WYG_005-5a"/>
遣入朝部下諸將哀吾誠節一兒一弟無所遺恡立志<lb/>
立義無負上天但故丞相諸子及湛海珍等並依勅旨<lb/>
馳遣渡江主上又遣吏部尚書王通鴻臚卿謝岐等至<lb/>
和州與司馬行臺共為盟誓而蕭軌等決信叛亾茍相<lb/>
陵易鬱從東道馳至北郊既逼宫闈無容静黙兩兩相<lb/>
對俱有損傷彼聞人馬因此奔散且置兵之地溝澗且<lb/>
多退兵之時投赴相積近遣張都來此具是行人所見<lb/>
但廣陵建業纔隔一江戰塲去岸不盈五里軍人退散<lb/>
<pb n="KR4h0127_WYG_005-5b"/>
理反家鄉縁岸村人復有舟檝且蘆牌荻筏竟浦浮江<lb/>
千百為羣前後相繼吾又勒兵按甲不聽討捕若無恐<lb/>
懼並應安達假使在此不可更生至彼而殂差非吾過<lb/>
如其枉理必是興軍見伐於有道之人加兵於無罪之<lb/>
國若彼王師如此又是違盟后土皇天山川社稷察其<lb/>
怨語寧容相祐辱告承上黨殿下及匹婁領軍應來江<lb/>
右師出無名此是何義小之事大差無違禮彼之陵我<lb/>
自是乖言𤣥天所伐匹馬無違翻見怨尤一何非理若<lb/>
<pb n="KR4h0127_WYG_005-6a"/>
彼鬼神有知寧可斯背鬼神無知何用盟㰱去嵗抑達<lb/>
摩等石頭天井連月亢陽三子纔降連冬大雪黄袍盡<lb/>
没白帳皆浮既因之以泥塗兼加之以疾疫蕭裴既退<lb/>
雲霧便除從爾以來稍成災旱定知衣冠之國禮樂相<lb/>
承天道不言不容都滅長江𣺌渺巨浪湯湯如鬬艦舟<lb/>
師詎有深利近梁山之戰即是前車蕪湖之役可為明<lb/>
鏡昔晉侯不能乘鄭馬趙將不能用楚兵一非水土難<lb/>
為騁力揚州卑濕厥土塗泥如遇秋霖杳同江漢假令<lb/>
<pb n="KR4h0127_WYG_005-6b"/>
蚩尤重出白起還生控代馬而陵波躡胡靴而湔水終<lb/>
難逞效詎有成功六州勇士雖有百萬十姓豪傑徒勞<lb/>
千億不能為患斷可知矣昔我平世天下乂安人不識<lb/>
於干戈時無聞於桴鼓故得兇人侯景濟我横江天步<lb/>
中危實由忘戰自亂離己久人解用兵女子無愧於韓<lb/>
彭童兒不殊於衞霍呉鉤甚利蜀甲殊輕槊動風霜弩<lb/>
穿金石高樓大艦槩日凌雲叱咤而起風雷吹嘘如倒<lb/>
山嶽侯車騎國家重將分陜上流近隔以邊塵時虧表<lb/>
<pb n="KR4h0127_WYG_005-7a"/>
疏王途既泰貢賦相望尋令子弟侍奉京邑蕭太保龍<lb/>
驤於賁海王儀同虎視於洞庭若望高峰便當投袂何<lb/>
則凡諸將帥各䕶家鄉非直吾人獨憂宗社日者頻辱<lb/>
司馬行臺及諸公有告裴行臺當今方邵此諸賢莫非<lb/>
英傑其餘軍士悉是驍雄庸蜀氐羗之兵烏丸白虜之<lb/>
騎以此衆戰誰能禦之何為比吾陪薄相懸何惡諸君<lb/>
身名俱滅來告以細柳之軍踰於灞上吾恐今之趙括<lb/>
不及廉頗也近張舍人至始奉嚴勅朝廷遣劉叔經仍<lb/>
<pb n="KR4h0127_WYG_005-7b"/>
往啓聞願達丹誠用停王赫伏計天慈理當懸照此身<lb/>
日月所鑒天地所明豈敢虚言欺妄宸極足下既未知<lb/>
始末容有疑恠大軍多士希惠矜𢎞量非此失時騰表<lb/>
疏幸停師旅已存盟信庶其小國永申藩禮天心無爽<lb/>
邇遐一同投筆悚慨不復多白陳諱頓首<hi>槩日一作槩月車騎一作</hi>
<hi>車駐白虜一作百虜矜作務並誤一同作同知何為至何惡諸君有脫誤</hi>
　　　為陳武帝與周宰相書<lb/>
　　　　<hi>武帝以梁敬帝太平二年冬十月受禪是為周明帝元年明帝從兄晉公字文䕶為大冡</hi>
<pb n="KR4h0127_WYG_005-8a"/>
　　　　<hi>宰輔政明年為太師按此當是踐阼後與䕶有云去月乙亥昇禮大壇則此其年十一月</hi>
　　　　<hi>書也而其儀式不似與彼國相者</hi>
昔有天地便立帝王革昊帷農遷虞斯夏莫不三靈所<lb/>
祐五運相推梁德不造固天攸棄雖復東漢之末區宇<lb/>
沸騰西晉之亡生民蕩覆未足以方其禍亂譬彼䖍劉<lb/>
者也吾謬以庸薄屬當興運自昔登庸清諸百越徐聞<lb/>
浪泊靡不征行銀洞珠宫所在清乂自還麾南極伐逆<lb/>
東都宣力驅馳亟淹寒暑六延梁社十剪彊冦黄帝與<lb/>
<pb n="KR4h0127_WYG_005-8b"/>
蚩尤七十戰魏祖在軍中三十年方厥劬勞未為勤苦<lb/>
加以百神所感明靈應期萬里徂征虬龍表瑞於是中<lb/>
軍勇銳上將横行承此休符遂興王業梁氏以天祿斯<lb/>
改期運永終欽若唐風推其鼎命吾驚惶三讓拜手陳<lb/>
辭盈廷公卿稽顙敦偪眷言潁水徒抱素心尚想汾陽<lb/>
無因高蹈猥以庸薄遂膺天寵去月乙亥昇禮大壇言<lb/>
念遷徊但有慙愧昔賓門之始境外無交雖遣行人未<lb/>
申嘉好今上天有命光膺寶厯永興周室方同斷金我<lb/>
<pb n="KR4h0127_WYG_005-9a"/>
運惟新宜修朝聘今遣侍中都官尚書周𢎞正銜使長<lb/>
安故指有白陳某白<hi>南極一作南拯誤梁社作梁祀驚惶三讓一作周惶固讓</hi>
　　　為陳主與周冡宰宇文䕶論邊境事書<lb/>
　　　　<hi>此書英華作為武帝與䕶按書云啓稱蕭巋後梁主蕭詧以陳文帝天嘉三年薨子巋代</hi>
　　　　<hi>立且云周陳欵好一紀於兹合武帝文帝僅十年則此當在宣帝初矣作武帝大誤今但</hi>
　　　　<hi>改正云陳主巴按蕭巋傳巋嗣位五年陳湘州刺史華皎  州刺史戴僧朔竝來附巋言</hi>
　　　　<hi>其狀于周高祖詔衞公直元定等赴之與陳將呉明徹等戰於沌口直軍不利元定遂没</hi>
　　　　<hi>巋大將軍李廣等亦為陳人所虜長沙巴陵竝陷於陳事在廢帝光大元年此書應在後</hi>
<pb n="KR4h0127_WYG_005-9b"/>
國有三慶民有四安所謂通和是由鄰睦況周陳欵好<lb/>
一紀于兹懷抱相期百世方逺灌𤓰之美久勅邊吏拾<lb/>
橡之尤想應無忽梁氏以漸水東為安湘小郡宜立巴<lb/>
州多歴年所此於荆部本包分界近得刺史符元舉啓<lb/>
稱蕭巋忽遣杜元茂神僧訓等將率人馬踰潰涉澌便<lb/>
置城隍謀為侵軼適荷鄰德合州見還不容今眷仍縱<lb/>
蕭氏元舉累移論及翻相河漢更往研問便騁鋒鏑彼<lb/>
軍人恃勇遂致俘擒聞此紛紜甚以驚歎其商奄餘孽<lb/>
<pb n="KR4h0127_WYG_005-10a"/>
才力甚微為暴邊城良慿大國但情均忌器不可加兵<lb/>
便勅軍司以禮相放且前歳所立疆城本以南平等五<lb/>
郡輸薦貴朝至如安湘既屬巴郡幸承鄰惠無候渉言<lb/>
故下漸東惟如澧北政是標其大桶屬荆州之界耳彼<lb/>
此方申分好義絶規圖所貴惟和所重惟信夫以南平<lb/>
等郡地曠民豐雲夢之田楚王為寶呉當勁蜀晉拒彊<lb/>
秦資彼山川竝為州鎮朕若棄其仁義務廣封域寧容<lb/>
延歲竝貢周朝今者和親已固山岳而方謀尺寸之土<lb/>
<pb n="KR4h0127_WYG_005-10b"/>
用益兼葭之地哉幸非竊疾相見鍳容江陵小冦既爾<lb/>
䖍劉前至之言或相誣罔一二因使人宇文平口具其<lb/>
懷耿耿故此相白陳諱頓首<hi>今眷一作眷顧故下一作放下踰潰作踰淄  此書</hi>
<hi>多誤</hi>
　　　為陳主答周主論和親書<lb/>
　　　　<hi>周武帝天和七年以其兄大冡宰晉公宇文䕶專政暴慢計誅之按其時乃陳宣帝之太</hi>
　　　　<hi>建四年此書當是為宣帝與周武也</hi>
使人使持節車騎大將軍儀同三司大都督治司城使<lb/>
<pb n="KR4h0127_WYG_005-11a"/>
主杜子暉中軍山遂伯使副鮑宏等至省告具懷夫聖<lb/>
君明辟司御兆民則天象地佇育黔首故張旜以往拭<lb/>
玉而來同在蒼生恢宏文武雖毁戈鑄㦸末擬上皇散<lb/>
馬休牛載懐偃伯非期與睦忽爽和風奚用殱師信由<lb/>
天討追尋曩好歎想兼懷言覿今書甫承家難知以冡<lb/>
宰執政擅同淵藪令尹當朝妄專征伐無君之讁俾墜<lb/>
其師無將之誅已從司冦刑名既肅國步還康希篤親<lb/>
鄰敬開衷欵若二境交歡俱饗多福八荒期乂良副所<lb/>
<pb n="KR4h0127_WYG_005-11b"/>
懷今遣具位某甲等使不復多述陳某頓首<hi>並文苑英華</hi>
　　　重答朝臣<lb/>
　　　　<hi>武帝崩六日成服時朝臣共議大行皇帝靈坐俠御人衣服吉凶之制博士沈文阿議宜</hi>
　　　　<hi>服吉劉師知議須服衰絰乃啟取陵決斷陵同文阿議謝岐等同師知議陵重答云奏聞</hi>
　　　　<hi>上從師知</hi>
老病屬纊不能多說古人爭議多成怨府傅𤣥見尤於<lb/>
晉代王商取陷於漢朝謹自三緘敬同高命若萬一不<lb/>
死猶得展言庶與羣賢更申揚㩁<lb/>
<pb n="KR4h0127_WYG_005-12a"/>
　　　與顧記室書<hi>顧野王為安東臨川王府記室叅軍疑即其人陵天嘉六年除散騎</hi>
　　　　<hi>常侍御史中丞按此書當是其時</hi>
吾伏事天朝本非舊𨽻殿下殊恩逺垂薦拔故常戰戰<lb/>
慄慄甘心痛謹庶其愚老無負明據近者既居臺轄唯<lb/>
務奉公去年正月十五日尚書官大朝元凱既集丞郎<lb/>
肅然忽有陳慶之兒陳暄者帽簮釘額絛布裹頭虜袍<lb/>
通踝胡靴至膝直來郎座遍相排抱或坐或立且歌且<lb/>
詠吾即呼舍吏責列不答而走反為憾恚妄相陷辱至<lb/>
<pb n="KR4h0127_WYG_005-12b"/>
六月初遂作盲書便見誣謗聖朝明鑒悉知虚罔唯云<lb/>
吾取徐樞為臺郎南司檢問了不窮推承訓劾為信言<lb/>
致成隳免此事寃枉天下所無吾市徐樞宅為錢四萬<lb/>
任人市估文券歴然不䝉申理見枉虚巧二者樞是故<lb/>
少府卿鱗之子鱗殞身侯景之役又為西臺所贈兖州<lb/>
左衞官位甚高未知其子何忝郎署魏晉之前如為久<lb/>
逺宋齊以降其例甚多如徐愛阮佃夫之子可不得郎<lb/>
官耶紀文卿公向璡皆為列棘豈冗雜曹郎乎三者樞<lb/>
<pb n="KR4h0127_WYG_005-13a"/>
入身梁朝解褐岳陽王小府墨曹承聖時為故敬帝晉<lb/>
安王諷席文墨具存陜西官爵乃多浮濫更補臺郎不<lb/>
為勝擢未知何忽推宅貨官四者徐領軍節度自啓樞<lb/>
為郎勅付選序吾既不啓據又不為選職所可相關止<lb/>
是得中侯相聞為呈啓而已以此見罪一何寃濫吾昔<lb/>
在承華是弟所悉行年六十無復儕儔非意餘生忽此<lb/>
誣謗堯有驚於䜛說孔將惑於拾塵雖復聖主機明不<lb/>
能悉照殿下德高兩獻風美二南億兆歸心衣冠有托<lb/>
<pb n="KR4h0127_WYG_005-13b"/>
久願通啓披訴聖明伏見軍戎多務所以不敢祈冒弟<lb/>
與吾遊眷亟迴星紀故人如此寧不矜歎耶侍言有便<lb/>
云何且為啓聞一䝉神鑒照其枉直方殁幽泉無恨灰<lb/>
壤伏覲謁帝承明緒言多次服矜遺老曲賜湔濯則殿<lb/>
下前時妄澤匪復偏私遂呉良延薦之恩無王丹所舉<lb/>
之謬吾得方辭武騎永附梁賓雖媿家丞庶呈秋實縁<lb/>
弟深眷故此敬慿千謁非宜益懷悚慨徐陵白<hi>文苑英華  文</hi>
<hi>劵作文勝誤書一作戎機雖媿作雖魏</hi>
<pb n="KR4h0127_WYG_005-14a"/>
　　　為吏部尚書答諸求官人書<lb/>
　　　　<hi>陵天康元年遷吏部尚書領大著作自以梁末以来遷授失所於是提舉綱維綜覈名實</hi>
　　　　<hi>時有冒進求官諠競不已者陵乃為書宣示衆咸服焉時論比之毛玠</hi>
自古有吏部尚書者品藻人倫簡其才能尋其門胄逐<lb/>
其少多量其官爵但古來數千年非無明時也非無明<lb/>
主也自有才用雖美階級不通門户雖高官資殊屈若<lb/>
斯人者其例甚多請問諸君此是何義夫一千錢一斛<lb/>
米之多少猶關相祿況復皇朝官爵理係𤣥天内典謂<lb/>
<pb n="KR4h0127_WYG_005-14b"/>
之為業外書稱之為命五行有驛馬之言六甲有官鬼<lb/>
之說必令驛馬時發官鬼尅身所望偕榮便當果遂如<lb/>
其不爾決是難諧豈可改尚書作官鬼驅老僕為驛馬<lb/>
耶若見問尚書何不分判用與不用許與不許僕答云<lb/>
君非屈滯豈可相期決言應果若今驛馬差爽便是乖<lb/>
信此關君命僕何以相答耶若朝散之流行止之屬門<lb/>
戸相似人才不殊選家斟酌無能為爾若陟大位清官<lb/>
悉由𤣥命夫人君賓用竝是前縁故宋文帝云人豈無<lb/>
<pb n="KR4h0127_WYG_005-15a"/>
運命每有好官缺輒憶羊𤣥保梁武帝云世間人言有<lb/>
目色我特不目色范悌自此而論豈非前業且世諺云<lb/>
圖官在亂世覓富在荒年梁孝元帝承侯景之凶荒王<lb/>
太尉接荆州之禍敗爾時喪亂無復典章故使官方窮<lb/>
此紛雜自紹泰太平及永定中聖朝草創爾時州州自<lb/>
帝郡郡稱王天下干戈尚無條序兼以府庫空虛賞賜<lb/>
懸乏白銀之寶難得黄紙之板易營假以官榮代於錢<lb/>
絹義在撫綏無計多少又有非舊非勲非地非才託節<lb/>
<pb n="KR4h0127_WYG_005-15b"/>
將而求官因時人以買位賣官既賤皆為清顯故員外<lb/>
常侍路上比肩諮議叅軍市中無數四軍五校車載斗<lb/>
量豈是朝章應其如此今衣冠禮樂日富年華主上體<lb/>
成王之風太傅𢎞周公之德西戎北狄畏我王威時既<lb/>
清矣時既平矣何可猶作亂世意而覓非分之官耶凡<lb/>
人所以稱屈滯者身巳不無寸能官又不及父祖既是<lb/>
明時可以於邑所見諸君多踰本分猶言太屈未喻高<lb/>
懐若問梁朝朱領軍等竝為卿相此不踰其本分耶此<lb/>
<pb n="KR4h0127_WYG_005-16a"/>
天子所用非關選序舊章秦有車府令趙高直為丞相<lb/>
漢有高廟令田千秋亦為丞相此復可為例耶僕七十<lb/>
之嵗朝思夕計竝願與諸賢為真善知識曾無嫌隙差<lb/>
可周旋非欲令君作此怨訴但既忝衡流應須粉墨庶<lb/>
其允當無負朝寄耳去年疾患亦餘氣息不能相答通<lb/>
作此書所望諸賢深明鄙意徐君白<hi>文苑英華</hi>
　　　同前<lb/>
自古吏部尚書者品藻人倫簡其才能尋其門胄逐其<lb/>
<pb n="KR4h0127_WYG_005-16b"/>
大小量其官爵梁元帝承侯景之凶荒王太尉接荆州<lb/>
之禍敗爾時喪亂無復典章故使官方窮此紛雜永定<lb/>
之時聖朝草創干戈未息亦無條序府庫空虚賞賜懸<lb/>
乏白銀難得黄札易營權以官階代於錢絹義存撫接<lb/>
無計多少致令員外常侍路上比肩諮議叅軍市中無<lb/>
數豈是朝章應其如此今衣冠禮樂日富年華何可猶<lb/>
作舊意非理望也所見諸君多踰本分猶言大屈未喻<lb/>
高懐若問梁朝朱領軍异亦為卿相此不踰其本分邪<lb/>
<pb n="KR4h0127_WYG_005-17a"/>
此是天子所拔非關選序梁武帝云世間人言有目色<lb/>
我特不目色范悌宋文帝亦云人世豈無運命每有好<lb/>
官缺輒憶羊𤣥保此則清階顯職不由選也秦有車府<lb/>
令趙高直至丞相漢有高廟令田千秋亦為丞相此復<lb/>
可為例邪既忝衡流應須粉墨所望諸賢深明鄙意<hi>忝南</hi>
<hi>史作㐱</hi>
　　　與章司空昭達書<hi>昭達字伯通呉興武康人梁大同中為東宫直入陳歴司</hi>
　　　　<hi>空</hi>
<pb n="KR4h0127_WYG_005-17b"/>
　　　　<hi>歐陽紇字奉聖長沙臨湘人為廣州刺史十餘年高宗以其久在南服頗疑之詔徵為左</hi>
　　　　<hi>衞將軍紇懼遂反昭達為侍中儀同討紇平之進車騎大將軍遷司空  歐陽紇反高宗</hi>
　　　　<hi>令陵長子儉持節喻旨紇黙然不應懼儉阻衆不許入城置於孤園寺遣人守衞紇既舉</hi>
　　　　<hi>事儉從間道馳還高宗命昭達討紇儉監其軍按書僕一子屯窮云云者謂此也</hi>
君白日聖朝受命天下廓清所餘殘兇惟有歐紇南通<lb/>
交管北據衡疑兄弟叔姪盤阻川洞百越之賮不供王<lb/>
府萬里之民不由國家明公受脤嚴冬持兵杪嵗開氷<lb/>
踐露焫火宵行便屇舍淮乃其神速未騁三畧非勞六<lb/>
<pb n="KR4h0127_WYG_005-18a"/>
竒薄交旗鼓仍平醜類自太清之末永定以來所闢疆<lb/>
界不過郡邑今兹赴捷二十餘州若較此功庸方兹英<lb/>
力漢之馬援不能為擬呉之步隲故是相懸況孫處宗<lb/>
之叛徒正槌盪主耳公私慶快豈可而言且僕一子屯<lb/>
窮妖徒所制五嶺遐夐存亾不測懸懐飲淚破膽復全<lb/>
䝉荷英恩保其身命餘年仰戴何力能勝今遣主師某<lb/>
馳往稱慶徐君呈<hi>焫一作炬人一作接</hi>
　　　與王呉郡僧智書<lb/>
<pb n="KR4h0127_WYG_005-18b"/>
孤子徐陵頓首昔林宗道主時人多慕德之賓無忌雄<lb/>
豪天下盡希風之客況復王家沈黙謝氏混𤣥名貴公<lb/>
門譽華卿子而秦峯阻夐浙水悠長諮訴無因但用窮<lb/>
結比青葽已戒白露方漙體中何如願聞康勝鄧仲華<lb/>
服衮之年荀令則擁麾之日徒云早達未可同功今日<lb/>
相方豈不高視竊承富春頃嵗多難薦臻邑閈皆空黔<lb/>
黎將盡御史舊榻零落不存太傅齊室荒茫無處自神<lb/>
麾所屇襁負斯歸新屋方華故田斯墾府吏閒坐長使<lb/>
<pb n="KR4h0127_WYG_005-19a"/>
誦經督郵無事惟慮吹笛東苞海水俱承幕府之威西<lb/>
洎江沱同仰惟良之化政差邊張何其神也孤子無心<lb/>
靦冒茍郄光陰風疾彌留示有餘息恩將公聘窮擯虜<lb/>
庭博望侯極跡於黄河栘中監流滯於滄海自斯以後<lb/>
惟有庸賤本應埋魂趙魏析骨幽并豈意餘年復反鄉<lb/>
國仰屬伊公在亳渭老師周旌賁丘園採拾衡巷遂以<lb/>
哀駘不棄甕盎無遺還顧庸虚未應偕此竊承君侯過<lb/>
被以光輝屢有吹嘘之言頻䝉薦延之澤故得周行紫<lb/>
<pb n="KR4h0127_WYG_005-19b"/>
閣升降丹墀㸃汙清朝豈不荒愧雖復華陰砥柱帶地<lb/>
窮深嵩高維岳極天為重未可以方斯盛典譬此洪恩<lb/>
年迫桑榆豈期酬報政以川波非逺對奉無因夜夢子<lb/>
長之游朝覽希道之疏浮雲西北徒懐魏帝之文行雨<lb/>
東南思假飛山之便窮誠已結荒係逾深方事祈寒願<lb/>
加珍納謹扶力白書迷乏不次孤子徐陵頓首<hi>長使一作長史</hi>
<hi>栘中監蘇武也舊作移誤</hi>
　　　答族人梁東海太守長孺書<hi>其人梁末入北齊</hi>
<pb n="KR4h0127_WYG_005-20a"/>
恩報近嵗奉使來歸辱彼河清年中告行并惠以明鏡<lb/>
亟離寒暑雖復時陳梁鶴日照孫鸞言慰相思反增離<lb/>
眷劉傅三常侍還又承書札銀鈎甚麗玉疏依然開封<lb/>
伸紙破愁為笑素秋方屇溽暑稍闌體中何如善保元<lb/>
吉藂臺之璧少海之珠何必鄉里所在為貴卿託身大<lb/>
國既巳積年彼朝英彦理相欽挹方當交辟三命清宦<lb/>
兩宫何乃濶然遲有問也吾七十之嵗崦嵫巳迫朽老<lb/>
之疾隨年而甚徒懐北邙之切未遂東都之期牽役承<lb/>
<pb n="KR4h0127_WYG_005-20b"/>
閒但有衰頓賢從君政佐佑興基中舍諶殿中並休宜<lb/>
自别有書問來告訪吾文章吾自歸來鄉國亟徙炎涼<lb/>
牽課疲朽不無辭製而應物隨時未曾編録既承今告<lb/>
輒復搜檢行人相繼别簡知音但既乏新聲全同古樂<lb/>
正恐多慙於恊律致睡於文侯耳燕南趙北地角天涯<lb/>
言接末由但以潛欷善敬德中郎竝比境之良選皇華<lb/>
之上求若可輶軒别當委白君問<hi>恩報當是君報孫鸞一作孤鸞中舍一作</hi>
<hi>中書</hi>
<pb n="KR4h0127_WYG_005-21a"/>
　　　與李那書<hi>那周人周書無傳周武帝遣治御正殷不害等使陳陵書所云殷儀同及</hi>
　　　　<hi>那答殷御正者是也此陵於殷見那詩文與那書那答之</hi>
籍甚清徽常懐虚眷山川緬邈河渭像於經星顧望風<lb/>
流長安逺於朝日青葽戒節白露為霜君子惟宜福履<lb/>
多豫雍容廊廟獻納便繁留使催書駐馬成檄車騎將<lb/>
軍賓客盈座丞相長史瞻對有勞脫惠箋繒慰其翹想<lb/>
吾栖遲茂陵之下卧病漳水之濱迫以崦嵫難為砭藥<lb/>
平生壯意竊愛篇章忽覿高文載懐勞佇此後殷儀同<lb/>
<pb n="KR4h0127_WYG_005-21b"/>
至止王人授館用阻班荆常在公筵敬析名作獲殷公<lb/>
所借陪駕終南入重陽閣詩及荆州大乗寺宜陽石像<lb/>
碑四首鏗鏘竝奏能驚趙鞅之魂輝煥相華時瞬安豐<lb/>
之眼山澤晻靄松竹叅差若見三峻之峰依然四皓之<lb/>
廟甘泉鹵薄盡在清文扶風輦路悉陳華簡昔魏武虚<lb/>
帳韓王故臺自古文人皆為詞賦未有登兹舊閣歎此<lb/>
幽宫標句清新發言哀斷豈止悲聞帝瑟泣望羊碑一<lb/>
詠歌梁之言便掩盈懐之淚至如披文相質意致縱横<lb/>
<pb n="KR4h0127_WYG_005-22a"/>
才壯風雲義深淵海方今二乘斯悟同免化城六道知<lb/>
歸皆踰火宅宜陽之作特㑹幽衿所覩黄絹之詞彌懐<lb/>
白雲之頌但恨耆闍逺嶽檀特高峰開士羅浮康公懸<lb/>
溜不獲銘兹雅頌耀彼幽巖循環省覽用忘饑渴握之<lb/>
不置恒如趙璧翫之不足同於玉枕京師長者好事才<lb/>
人爭造蓬門請觀高製軒車滿路如看太學之碑街巷<lb/>
相填無異華陰之市但豐城兩劍尚不俱來韓子雙環<lb/>
必希皆見莫不以好龍無别木雁可嗤載望瓊瑶因乏<lb/>
<pb n="KR4h0127_WYG_005-22b"/>
行李金風己勁玉質宜調書不盡言但聞爻繫徐陵頓<lb/>
首<hi>青葽一作青要火作大耆闍逺嶽一作賖逺二字闍作閣並誤耆闍檀特佛國山名</hi>
　　　李那答徐陵書<lb/>
繁霜應管能響豐山之鐘𤣥雲觸石又動流泉之奏矧<lb/>
伊物候且或㝠符況乃衿期相忘道術楚齊風馬呉㑹<lb/>
浮雲行李無因音塵不嗣殷御正銜命來歸嘉言累札<lb/>
江南橘茂薊北桑枯陰慘陽舒行止多福足下泰山竹<lb/>
箭浙水明珠海内風流江南獨步扶風計吏議析祥禽<lb/>
<pb n="KR4h0127_WYG_005-23a"/>
平陵孝廉辯酬文豹況復麗藻星鋪雕文錦縟風雲景<lb/>
物義盡緣情經綸憲章辭殫表奏久以京師紙貴天下<lb/>
家藏調移齊右之音韻改河西之俗豈直揚雲藻翰獨<lb/>
留千金嗣宗文雅惟傳好事僕世傳經術才謝劉歆家<lb/>
有賜書學匪班嗣弱年有意頻愛雕蟲嵗月三餘無忘<lb/>
肄業戸牗之間時安筆硯嚬眉難巧學步非工恒經牧<lb/>
孺之譏屢被陳思之誚羞逢仲子類君山之鼓琴屢見<lb/>
子將同本初之車服不謂殷侯虚談成價遂同布鼓輕<lb/>
<pb n="KR4h0127_WYG_005-23b"/>
響雷門燕石空雕終慙比德楚軍雖拂實愧棲桐豈若<lb/>
邯鄲舉袖惟聞變曲恊律飛塵必應不顧是以日南寶<lb/>
貝遥望歸秦合浦文犀更希還漢芳春行獻鸎其鳴矣<lb/>
懸豫章之床置長安之驛厚築墻垣思逢鄭僑之聘工<lb/>
歌周頌佇奏延陵之樂書繒有復道意無伸李那頓首<lb/>
<hi>橘茂一作橘戊歆作欣並誤</hi>
　　　答李顒之書<hi>按書顒之亦北齊人</hi>
近謬枉清音無申窮眷忽辱來告文製兼美君山西盛<lb/>
<pb n="KR4h0127_WYG_005-24a"/>
族素挺風流河北辭林本所嗟賞子桓虚座寧不敬期<lb/>
伯喈倒屣固以相屬一日復其草土思<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣裾披素清<lb/>
顔但覺形穢公輔之量不負高名王佐之才信表天骨<lb/>
孺子之榻雖其可懸仲康之車彌軫恒眷孤子昔縁素<lb/>
乏叨簉皇華今日形容無關天壤殘光烱烱慮在昏明<lb/>
餘息綿綿待盡鐘漏安可以樹揚名士游處盛賓來喻<lb/>
泰高如為善謔文艷質寡何似上林華而不實將同桂<lb/>
樹但忘年之欵昔有張裴鄰國之交非無嬰札儻哀駘<lb/>
<pb n="KR4h0127_WYG_005-24b"/>
可恱甕盎非疑方願投衿庶比傾葢頃陳湯之疾嵗月<lb/>
增深羊祜之疴秋冬彌劇且年光遒盡觸目崩心扶力<lb/>
含毫諸不申具孤子徐陵頓首白<hi>並文苑英華誤畏<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣裾作思敝  見後</hi>
<hi>漢趙岐書辭林一作辭人昔緣作皆縁誤張裴一作張華</hi>
　　　薦陸瓊<hi>瓊字伯玉呉郡呉人雲公子歴吏部尚書</hi>
　　　　<hi>高宗爲司徒妙簡僚佐陵時為吏部尚書薦瓊乃除司徒左西掾</hi>
新安王文學陸瓊見識優敏文史足用進居郎署嵗月<lb/>
過淹左西掾缺允膺兹選階次小踰其屈滯已積<lb/>
<pb n="KR4h0127_WYG_005-25a"/>
　　　安成王讓録尚書表後啓<hi>安成王即宣帝</hi>
臣聞間平就國乃盛漢之常儀郕霍無官實宗周之明<lb/>
典何則皇季之重非待歴階王爵之隆自高羣辟況臣<lb/>
戢翼要荒亟離寒暑進慙趙勝能定楚從退匪齊文馳<lb/>
免秦厄固以内切皇心外貽家耻甘輸重餌降禮單于<lb/>
列城十五如請和璧市鄉三十聊同寶劍武夫力而獲<lb/>
諸原微臣還而反諸敵瞻言馬駿著隴右之功追念曹<lb/>
彰克烏丸之虜前王子弟若此勲庸偏其反而豈可勝<lb/>
<pb n="KR4h0127_WYG_005-25b"/>
愧<lb/>
　　　謝兒報坐事付治中啓<hi>陵子儉一名報歴為御史中丞其坐事未見有</hi>
　　　　<hi>載</hi>
夫拾金樵路高士所羞整冠李下君子斯慎兒報不能<lb/>
謹潔敢觸嚴網右趾鐵繫事允法科左校論輸實由恩<lb/>
宥老臣過庭之訓多謝古賢折笄之杖有愧前達<lb/>
　　　謝勅賜祀三皇五帝餘饌啓<lb/>
竊以甘泉之殿舊禮羲軒長樂之宫本圖堯舜自東京<lb/>
<pb n="KR4h0127_WYG_005-26a"/>
晩世曠代無聞西漢盛儀復覩今日金壺流十旬之氣<lb/>
玉案備千品之羞昔絳羅為薦既延王母紫蓋為壇允<lb/>
招太一同斯美號理致衆星臣以餘年豫聞清祀如陪<lb/>
瑶席遂飲瓊漿<lb/>
　　　謝勅賚燭盤賞答齊國移文啓<lb/>
昔班彪草移阮瑀裁書馳譽當年遂無加賞非常大賚<lb/>
始自今恩雖賈逵之頌神雀竇攸之對鼮鼠漢臣射覆<lb/>
之言魏士投壺之賦方其寵錫獨有光前官燭斯燃更<lb/>
<pb n="KR4h0127_WYG_005-26b"/>
慙良吏宵光可學乃㑹耆年臣職居南史身典東觀謹<lb/>
述私榮傳之方策<lb/>
　　　謝賚麕啓<lb/>
臣昨既陪羽獵仍宴上林固謝長卿之文彌慙子雲之<lb/>
賦預割鮮禽已同監浦頻䝉大臠更異梁王詰旦歸來<lb/>
猶為飽飫虞衡所獻復降命恩賜細君以為歡非屠門<lb/>
而大嚼<lb/>
　　　謝東宫賚蛤蜊啓<lb/>
<pb n="KR4h0127_WYG_005-27a"/>
船俗嚴戈漁人資設于彼海童冒兹水豹望樓闕之氣<lb/>
得波潮之下<lb/>
　　　謝賚蛤啓<lb/>
鴻化<hi>闕</hi>雀入猶新纔變秋成已聞冬獻<hi>並藝文類聚魚又謝勅賚烏賊  啓</hi>
<hi>云賚逮庸臣伏增銘悚</hi>
　　　勸進梁元帝表<hi>陵初為通直散騎常侍聘魏於鄴奉表</hi>
臣陵言臣聞封唐有聖還承帝嚳之家居代維賢終纂<lb/>
高皇之祚無為稱於革舄至治表於垂衣而撥亂反正<lb/>
<pb n="KR4h0127_WYG_005-27b"/>
非間前古至如金行重作源出東筦炎運猶昌枝分南<lb/>
頓豈得掩顯姓於軒轅非才子於顓頊莫不因時多難<lb/>
俱繼神宗者也伏惟皇帝陛下出震等於勛華鳴謙同<lb/>
於旦奭握褒秉鉞將在御天玉縢珠衡先彰元后神祗<lb/>
所命非惟太室之祥圖諜斯歸何止堯門之瑞若夫大<lb/>
孝聖人之心中庸君子之德固以作訓生民貽風多士<lb/>
一日二日研覽萬機允文允武包羅羣藝擬兹三大賓<lb/>
是四門歴試諸難咸熙庶績斯無得而稱也自無妄為<lb/>
<pb n="KR4h0127_WYG_005-28a"/>
象鍾禍上京梟獍䖍劉宗社蕩墜銅頭鐵額興暴皇年封<lb/>
豨修虵行災中國靈心所宅下武其興望紫極而長號<lb/>
瞻丹陵而殞慟家寃將報天賜黄鳥之旗國害宜誅神<lb/>
奉𤣥狐之錄尅李軼於河津征陶謙於海岱滕公擁樹<lb/>
雄氣方嚴張繡交兵風神彌勇忠誠貫於日月孝義感<lb/>
於氷霜如雷如霆非貔非虎前驅效命元惡斯殱既挂<lb/>
膽於西州方燃臍於東市蚩尤三塜寧謂嚴誅王莽千<lb/>
剸非云明罰青羗赤狄同界豺狼胡服夷言咸為京觀<lb/>
<pb n="KR4h0127_WYG_005-28b"/>
邦畿濟濟還見隆平宗祀愔愔方承多福自氤氲渾沌<lb/>
之世驪連栗陸之君卦起龍圖文因鳥跡雲師火帝非<lb/>
無戰陣之風堯誓湯征咸用干戈之道星躔東井時破<lb/>
崤潼雷震南陽初平尋邑未有援三靈之已墜救四海<lb/>
之羣飛赫赫明明龔行天罰如當今之盛者也於是<lb/>
卿雲似蓋晨映姚鄉甘露如珠朝華原寢芝房感德咸<lb/>
出銅池蓂莢伺辰無勞銀箭重以東漸𤣥菟西踰白狼<lb/>
高栁生風扶桑銜日莫不編名屬國歸質鴻臚荒服來<lb/>
<pb n="KR4h0127_WYG_005-29a"/>
賓遐邇同福其文昭武穆跗萼也如彼天平地成功業<lb/>
也如此久應旁求掌故詢諮天官斟酌繁昌經營高邑<lb/>
宗王啓霸非勞武德之侯清蹕無虞何事長安之邸揚<lb/>
龍旂以饗帝御鳯扆以承天厯數在躬疇與為讓去七<lb/>
月二十四日兼散騎常侍栁暉等至鄴伏承聖旨謙沖<lb/>
為而不宰或云洛陽未復函谷無泥旋駕金陵方膺天<lb/>
睠愚謂大庭少昊非有定居漢祖殷宗皆無恒宅登封<lb/>
岱嶽猶署明堂巡狩章陵時行司𨽻何必西瞻虎踞乃<lb/>
<pb n="KR4h0127_WYG_005-29b"/>
建王宫南望牛頭方稱天闕抑又聞之𤣥珪既錫蒼玉<lb/>
無陳乃棫樸之愆期非包茅之不貢雲和之瑟久廢甘<lb/>
泉孤竹之管無聞方澤豈不懼歟伏願陛下因百姓之<lb/>
心振萬邦之命豈可逡巡固讓方求石户之農高謝為<lb/>
君徒引箕山之客未知上德之不德惟見聖人之不仁<lb/>
率土翹瞻蒼生何望昔蘇季張儀違鄉負俗尚復招三<lb/>
方以事趙請六國以尊秦況臣等預奉皇華親承朝命<lb/>
珪璋特達通聘河陽貂珥雍容尋盟漳水加牢貶館隨<lb/>
<pb n="KR4h0127_WYG_005-30a"/>
世汙隆瞻望鄉關誠均休戚但輕生不造命與時乖忝<lb/>
一介之行人同三危之逺擯承閒内殿事絶耿弇之恩<lb/>
封奏邊城私等劉琨之哭不勝區區之至謹拜表以聞<lb/>
臣陵云云<hi>握褒秉鉞藝文作握符執鉞高謝為君作高謝君臨</hi>
　　　讓左僕射初表<lb/>
臣聞七十之嵗揚雄擬經六十之年平津對策若斯彊<lb/>
壯無歎耆老臣勵則胄華軒冕才允卿相出納流譽朝<lb/>
野具瞻臣𢎞正國老儒宗情尚虚簡𤣥風勝業獨王當<lb/>
<pb n="KR4h0127_WYG_005-30b"/>
年臣種氣懐沈密文史優裕東南貴秀朝廷親賢並見<lb/>
壯猷皆宜左執若漢武好少則微臣已老若周文愛老<lb/>
則有此羣才伏願天明更謀梓匠求其妙選稱是能官<lb/>
　　　又讓右僕射初表<lb/>
加以言尋盟好仍屬亂離先零盜其牛馬烏孫竊其印<lb/>
綬子卿茹雪叔向為凶雖獲東歸備離此厄昔李廣遺<lb/>
恨不值漢初甯戚自悲不逢堯禪臣隨望聖運實在權<lb/>
輿時叅決勝之籌頗奏發兵之䜟當塗錫舍非無董昭<lb/>
<pb n="KR4h0127_WYG_005-31a"/>
之誠典午禪文不降張華之賞<lb/>
　　　讓五兵尚書表<lb/>
臣聞仲尼大聖猶云書不盡言士衡高才常稱文不逮<lb/>
意臣比衰疴日積思緒茫然頻託朋遊為裁章表雖復<lb/>
陳琳健筆未盡愚懐孫惠辭人頗如煩飾所以高天緬<lb/>
邈弗降昭回瞻拜絲綸更增憂憊臣雖不敏弱冠登朝<lb/>
伊昔承華豫遊多士晩逢興運爰濫寵私爾時四郊多<lb/>
壘七雄分爭國家制度日不暇給趙宫論受命之宜隨<lb/>
<pb n="KR4h0127_WYG_005-31b"/>
邑奉升壇之禮而叅聞秘計弗解單于之兵飛箭馳書<lb/>
未動聊城之將不期枚乗老叟忽降時恩馮唐暮年見<lb/>
申明主擢宰京邑朝坐棘林遂致洛陽無雨非止長安<lb/>
多盜其宜屏錮用寘嚴科猶處名僚久為叨竊但著書<lb/>
天祿雖如劉向朔望登朝轉同王隠於其朽劣尚可從<lb/>
容司㑹文昌邈然非據<lb/>
　　　讓散騎常侍表<lb/>
臣聞五十知命宗師之格言六百辭滿通賢之高槩昔<lb/>
<pb n="KR4h0127_WYG_005-32a"/>
墨子諸生褰裳救楚魯連隠士高論郤秦況乎謬䝉知<lb/>
巳寧無感激洪私過誤寘以通班司憲文昌遂偕常伯<lb/>
今者昆吾小器諦視不見𤣥黄鈞天並奏静聽能聞鐘<lb/>
鼓雖神農分藥岐伯提針㝠衆因緣難可匡救陛下嗣<lb/>
臨寶厯光闡大猷屬意銓衡留情槱棫燕臺裝玉儻不<lb/>
精真齊客吹竽諒宜澄簡南郊奉乘當求鄭黙之才西<lb/>
省文辭應用羅含之學<lb/>
　　　為王儀同致仕表<lb/>
<pb n="KR4h0127_WYG_005-32b"/>
尺波歸海恒歎不居爝火為薪猶悲假續況復星迴日<lb/>
薄通人有乞告之言鐘鳴漏盡前史有夜行之誡五陵<lb/>
鼎族家傳軒冕四姓卿侯榮由恩澤雖虚名靡實世官<lb/>
非才年力方强不能辭退今三元肇慶六吕司春得<lb/>
奉萬夀之盃豫叅百辟之禮便釋朝衣謹遵初服方同<lb/>
孔光之杖載遊戸庭廣德之車方懸私館<lb/>
　　　為始興王讓琅邪二郡太守表<lb/>
甫離懐袖裁脫綺紈適荷隆私使膺珪組執玉不起摳<lb/>
<pb n="KR4h0127_WYG_005-33a"/>
衣未勝自甘泉通火細栁屯兵旁帶戎塵頗同疆場言<lb/>
瞻漢草乃曰中州遥望胡桑已成邊郡誠復居藩體國<lb/>
應思馬駿之功論地維親宜慕蕭彰之勇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0127_WYG_005-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳文紀巻五<lb/>
</p>
<p>
</p>
  </div>
<div>
                <head>陳文紀巻六</head>
    <p>
<pb n="KR4h0127_WYG_006-1a"/>
欽定四庫全書<lb/>
　陳文紀巻六　　　　　　明　梅鼎祚　編<lb/>
　　徐陵<hi>三</hi>
　　　進武帝為長城公詔<lb/>
德懋懋官功懋懋賞皇王盛則所謂元龜司空公南徐<lb/>
州刺史長城縣開國侯諱志懐寅亮風度𢎞逺體文經<lb/>
武明允篤誠曩者率五嶺之彊兵誅四海之讎敵固以<lb/>
勒功彞鼎書勲太常克定京師勤勞自重自鎮撫枌榆<lb/>
<pb n="KR4h0127_WYG_006-1b"/>
永寧豐沛東涼既息北蔡無歸代馬燕犀氣雄天下裹<lb/>
糧坐甲固敵是求方欲大討於秦崤敦修於輿睦叶謀<lb/>
上相爰納朕躬思所以敬答忠勲用申朝典可進爵為<lb/>
長城縣公<lb/>
　　　為梁封陳武帝初為陳公詔<hi>徐陵傳云自陳創業文檄軍書及禪</hi>
　　　　<hi>授詔䇿皆陵所製而九錫尤美</hi>
肇昔元胎剖判太素氤氲崇建人皇必憑洪宰故賢哲<lb/>
之后牧伯征于四方神武之君大監治乎萬國又有一<lb/>
<pb n="KR4h0127_WYG_006-2a"/>
匡九合渠門之賜以隆戮帶圍温行宫之寵斯茂時危<lb/>
所以貞固運泰所以光熙斯乃千載同風百王不刋之<lb/>
道也太傅義興公允文允武迺聖迺神固天生德康濟<lb/>
黔首昔在休期早隆朝寄逺踰滄海大拯交越皇運不<lb/>
造書契未聞中國其亡兵凶總至哀哀噍類譬彼窮牢<lb/>
悠悠上天莫云斯極否終則泰元輔應期救此將崩援<lb/>
茲已溺乗舟履輦架險浮深經略中途畢殱羣醜洎乎<lb/>
石頭姑熟流髓履腸一朝指撝六合清晏是用光昭下<lb/>
<pb n="KR4h0127_WYG_006-2b"/>
武翼亮中都雪三后之勍讎夷三靈之巨慝堯治禹佐<lb/>
未始能階殷相周師固非云擬重之以屯剥餘象荆楚<lb/>
大崩天地無心乗輿委御五湖薦食競謀諸夏八方棊<lb/>
跱莫有匡救彊臣致命黜我沖人顧影於荼孺之魂甘<lb/>
心於甯卿之辱却鞍下髻求哀之路莫從竊鈇逃責容<lb/>
身之地無所公神兵奄至不日清澄惟是孱䝉再膺天<lb/>
籙斯又巍巍蕩蕩無德而稱焉加以仗兹忠義屠彼祅<lb/>
逆震部夷氛稽山罷祲番禺蠡澤北鄙西郊殱厥凶徒<lb/>
<pb n="KR4h0127_WYG_006-3a"/>
罄無遺種斯則兆民之命修短所縣率土之基興亡是<lb/>
賴於是刑禮兼訓㳂革有章中外咸平遐邇寧一用能<lb/>
使陽光合魄曜象呈暉棲閣遊庭抱仁含信宏勲該於<lb/>
厚地大道格于𤣥天羲農炎昊以來巻領垂衣之世聖<lb/>
人濟物未有如斯者也夫備物典策桓文是膺助理陰<lb/>
陽蕭曹不讓未有功高於㝢縣而賞薄於伊周凡厥人<lb/>
祗固懷延佇實由公謙撝自牧降損為懷嘉數遲囘永<lb/>
言増歎豈可申兹雅尚久廢朝猷宜戒司勲敬升鴻典<lb/>
<pb n="KR4h0127_WYG_006-3b"/>
且重華大聖媯汭惟賢盛德之祀無忘公侯之門必復<lb/>
是以殷嘉亶甫繼后稷之官堯命羲和纂重黎之位況<lb/>
其本枝攸建宜誓山河者乎其進公位相國摠百揆封<lb/>
十郡為陳公備九錫之禮加璽紱逺遊冠綠綟綬位在<lb/>
諸侯王上其鎮衞大將軍揚州牧如故<lb/>
　　　九錫策文<lb/>
大哉乾元資日月以貞觀至哉坤元慿山川以載物故<lb/>
惟天為大陟配者欽明惟王建國翼輔者齊聖是以文<lb/>
<pb n="KR4h0127_WYG_006-4a"/>
武之佐磻溪藴其玉璜堯舜之臣濙河鏤其金版況乎<lb/>
體得一之鴻姿寧陽九之危厄拯横流於碣石撲燎火<lb/>
於崑岑驅馭於韋彭跨蹍於齊晉神功行而靡用聖道<lb/>
運而無名者乎今將授公典䇿其敬聽朕命日者昊天<lb/>
不弔鍾亂于我國家網漏吞舟彊胡内贔茫茫宇宙惵<lb/>
惵黎元方足圓顱萬不遺一太清否亢橋山之痛已深<lb/>
大寶屯如平陽之禍相繼上宰膺運康救兆民鞠旅於<lb/>
滇池之南揚旌於桂嶺之北懸三光於已墜謐四海於<lb/>
<pb n="KR4h0127_WYG_006-4b"/>
羣飛屠猰㺄於中原斮鯨鯢於濛汜蕩寧上國光啓中<lb/>
興此則公之大造於皇家者也既而天未悔禍夷醜薦<lb/>
臻南夏崩騰西京蕩覆羣胡孔熾藉亂乗間推納藩枝<lb/>
盜假神器冡司昏撓旁引冦讎既見貶於桐宫方謀危<lb/>
於漢閣皇運已殆何殊贅旒中國揺然非徒如綫公赫<lb/>
然投袂匡救本朝復莒齊都平戎王室朕所以還膺寶<lb/>
厯重履宸居挹建武之風猷謌宣王之雅頌此又公之<lb/>
再造於皇家者也公應務之初登庸惟始三川五嶺莫<lb/>
<pb n="KR4h0127_WYG_006-5a"/>
不窺臨銀洞珠宫所在寧謐孫盧肇釁越貊為災番部<lb/>
阽危勢將淪殄公赤旗所指祅壘洞開白羽纔撝兇徒<lb/>
粉潰非其神武久喪南藩此又公之功也大同之末邊<lb/>
政不修李賁狂迷竊我交愛敢稱大號驕恣甚於尉陀<lb/>
據有連州雄豪熾於梁碩公英謩雄筭電掃風行馳御<lb/>
樓船直跨滄海新昌典徹備履艱難蘇歴嘉寧盡為京<lb/>
觀三山獠洞八角蠻<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>逖矣水寓之鄉悠哉火山之國<lb/>
馬援之所不届陶璜之所未聞莫不懼我王靈爭朝邊<lb/>
<pb n="KR4h0127_WYG_006-5b"/>
候歸賝天府獻狀鴻臚此又公之功也自冦虜陵江宫<lb/>
闈幽辱公枕戈嘗膽提劍撫心氣涌青霄神飛紫闥而<lb/>
番禺連率本目諸夷言得其朋是懐同惡公仗此忠誠<lb/>
乗機勦定執沛令而釁鼓平新野而據鞍此又公之功<lb/>
也世道初艱方隅多難勲門桀黠作亂衡嶷兵切池隍<lb/>
衆兼夷獠公以國盜邊警知無不為䘏是同盟誅其醜<lb/>
類莫不魚驚鳥散面縛頭懸南土黔黎重保蘇息此又<lb/>
公之功也長驅嶺嶠夢想京畿縁道酋豪遞為榛梗路<lb/>
<pb n="KR4h0127_WYG_006-6a"/>
養渠率全據大都蓄聚逋逃方謀阻亂百樓不戰雲梯<lb/>
之所未窺萬弩齊張高綳之所非敵公龍驤虎步嘯咤<lb/>
風雲山靡堅城野無彊陣清祅氛於灨石滅沴氣於雩<lb/>
都此又公之功也遷仕凶慝屯據大皋乞活類馬騰之<lb/>
軍流民多杜弢之衆推鋒轉鬬自北徂南頻嵗稽誅實<lb/>
惟勍虜公坐揮三略遥制六竒義勇同心貔貅騁力雷<lb/>
奔電擊谷静山空列郡無犬吠之驚叢祠罷孤鳴之盜<lb/>
此又公之功也王師討虜次届淪波兵乏兼儲士有饑<lb/>
<pb n="KR4h0127_WYG_006-6b"/>
色公囘麾蠡澤積糓巴丘億庾之詠斯豐壺漿之迎是<lb/>
衆軍民轉漕曽無砥柱之難艫舳相望如運敖倉之府<lb/>
犀渠貝胄顧蔑雷霆高艦層樓仰捫霄漢故使三軍勇<lb/>
鋭百戰無前承此兵糧遂殄兇逆此又公之功也若夫<lb/>
英圖邁俗義旅如雲湓壘猜攜用淹戎畧公志唯同奬<lb/>
師克在和鵠塞非虞鴻門是㑹若晉侯之誓白水如蕭<lb/>
王之推赤心屈禮交盟人祗感咽故能使舟師竝路逺<lb/>
邇朋心此又公之功也姑孰襟要崤函阻慿冦虜據其<lb/>
<pb n="KR4h0127_WYG_006-7a"/>
關梁大盜負其扃鐍公一校裁撝三雄並奮左掎右角<lb/>
沙潰土崩木甲殪於中原氊裘赴於江水他他藉藉萬<lb/>
計千羣鄂坂之隘斯開夷庚之道無塞此又公之功也<lb/>
義軍大衆俱集帝京逆豎兇徒猶屯皇邑若夫表裏山<lb/>
河金湯嶮固疏龍首以抗殿揃華岳以為城雜虜慿焉<lb/>
彊兵自若公囘兹地軸抗此天羅曽不崇朝俾無遺噍<lb/>
軍容甚穆國政方修物重睹於衣冠民還瞻於禮樂楚<lb/>
人滿道爭睹於葉公漢老銜悲俱歡於司𨽻此又公之<lb/>
<pb n="KR4h0127_WYG_006-7b"/>
功也内難初静諸侯出關外郡傳烽鮮卑犯塞莫非沮<lb/>
渠當戸中貴名王冀馬列於淮南胡笳動於徐北公舟<lb/>
師步甲亘野横江殱厥羣羝遂殫封豨莫不絓木而止<lb/>
戎車靡遺遇濘而旋歸驂盡殪此又公之功也公克黜<lb/>
禍難劬勞皇室而孫甯之黨翻啓狄心伊洛之間咸為<lb/>
虜戍雖金陵佳氣石壘天嚴朝闇戎塵夜喧胡鼓公三<lb/>
籌既畫八陣斯張裁舉靈旗亦抽金僕咸俘醜類悉反<lb/>
高墉異李廣之皆誅同龎元之盡赦此又公之功也任<lb/>
<pb n="KR4h0127_WYG_006-8a"/>
約叛渙梟聲不悛戎羯貪婪狼心無改穹廬氊幕抵北<lb/>
闕而為營烏孫天馬指東都而成陣公左甄右落箕張<lb/>
翼舒掃是欃槍驅其獫狁長狄之種埋於國門椎髻之<lb/>
酋烹於軍市抗秦坑而盡沸噎濉水而不流此又公之<lb/>
功也一相居中自折彝鼎五湖小守妄懐同惡公夙駕<lb/>
兼道秉羽杖戈玉斧將揮金鉦且戒祅酋震懾遽請灰<lb/>
釘爇櫬以表其含𢎞焚書以安其反側此又公之功也<lb/>
賊龕兇横陵虐具區阻兵安忍慿災怙亂自古蟲言鳥<lb/>
<pb n="KR4h0127_WYG_006-8b"/>
跡渾沌洪荒凡或䖍劉未此殘酷公雖宗居汝潁世寓<lb/>
東南育聖誕賢之鄉含章挺生之地眷言桑梓公私憤<lb/>
切卓爾英狀承規奉筭戮此大憝如烹小鮮此又公之<lb/>
功也亂離永久羣盜孔多浙左兇渠連兵搆逆豈止千<lb/>
兵五校白雀黄龍而已哉公以中軍無率選是親賢奸<lb/>
冦途窮漼然冰泮刑溏之所文命動其大威雷門之間<lb/>
句踐行其嚴戮英規聖跡異代同風此又公之功也同<lb/>
姓有扈頑兇不賓慿藉宗盟圖危社稷觀兵匯澤勢震<lb/>
<pb n="KR4h0127_WYG_006-9a"/>
京師驅率南蠻已為東帝公論兵於廟堂之上決勝於<lb/>
罇爼之間冦賈樊滕浮江下瀨一朝揃撲無待甸師萬<lb/>
里澄清非勞新息此又公之功也豫章祅冦依慿山澤<lb/>
繕甲完聚名歴嵗時結從連横爰洎交廣吕嘉既獲呉<lb/>
濞已摐命我還師征其不恪連營盡拔偽黨斯擒曜聖<lb/>
武於匡山回神旌於蠡浱此又公之功也自八紘九野<lb/>
<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>剖豆分竊帝偷王連州比縣公武靈已暢文德又宣<lb/>
折簡馳書風猷斯逺至於蒼蒼浴日杳杳無雷北洎丈<lb/>
<pb n="KR4h0127_WYG_006-9b"/>
夫之鄉南踰女子之國莫不屈膝膜拜求吏欵關此又<lb/>
公之功也京師禍亂亟積寒暄雙闕低昻九門寥豁寧<lb/>
秦宫之可顧豈魯殿之猶存五都簮弁百僚卿士胡服<lb/>
縵纓咸為戎俗高冠厚履希復華風宋微子麥穟之歌<lb/>
周大夫黍離之歎方之於斯未足為悲矣公求衣昧旦<lb/>
昃食高舂興構宫闈具瞻遐邇郊庠宗稷之典六符十<lb/>
等之章還聞太始之風流重覩永平之遺事此又公之<lb/>
功也公有濟天下之勲重之以明德凝神體道合德符<lb/>
<pb n="KR4h0127_WYG_006-10a"/>
天用百姓以為心隨萬幾而成務耻一物非唐虞之民<lb/>
歸含靈於仁夀之域上德不德無為以為夏長春生顯<lb/>
仁藏用忠信為寶風雨弗愆仁惠為基牛羊勿踐功成<lb/>
治定樂奏咸雲安上治民禮兼文質物色丘園衣裾里<lb/>
巷朝多君子野無遺賢菽粟同水火之饒工商富猗頓<lb/>
之旅是以天無藴寶地有呈祥潏露卿雲朝團曉映山<lb/>
車澤馬服馭發閑既景煥於圖書方葳蕤於史諜高勲<lb/>
踰於象緯積德冠於嵩華固無得而稱者矣朕又聞之<lb/>
<pb n="KR4h0127_WYG_006-10b"/>
前王宰世茂賞尊賢式樹蕃長摠征羣伯二南崇絶四<lb/>
履遐曠泱泱表海祚土維齊巖巖泰山俾侯于魯抑又<lb/>
勤王反鄭夾輔遷周召伯之命斯隆河陽之禮咸備況<lb/>
復經營宇宙寧唯斷鼇足之功𢎞濟蒼生非直鑿龍門<lb/>
之嶮而疇庸報德寂爾無聞朕所以垂拱當宁載懷慙悸<lb/>
者也今授公相國以南豫州之陳留南丹陽宣城揚州<lb/>
之呉興東陽新安新寧南徐州之義興江州之鄱陽臨<lb/>
川十郡封公為陳公錫兹青土苴以白茅爰定爾邦用<lb/>
<pb n="KR4h0127_WYG_006-11a"/>
建冡社昔旦奭分陜俱為保師晉鄭諸侯咸作卿士兼<lb/>
其内外禮實攸宜今命使持節兼太尉王通授相國印<lb/>
綬陳公璽紱使持節兼司空王瑒授陳公茅土金獸符<lb/>
第一至第五左竹使符第一至第十相國秩踰三鉉任<lb/>
摠百司位絶朝班禮由事革其以相國摠百揆除録尚<lb/>
書之號上所假節侍中貂蟬中書監印章中外都督太<lb/>
傅印綬義興公印䇿其鎮衞大將軍揚州牧如故又加<lb/>
公九錫其敬聽後命以公禮為楨幹律等銜䇿四維皆<lb/>
<pb n="KR4h0127_WYG_006-11b"/>
舉八柄有章是用錫公大輅戎輅各一𤣥牡二駟以公<lb/>
賤寶崇糓疏爵待農室富京坻民知榮辱是用錫公衮<lb/>
冕之服赤舄副焉以公調理陰陽燮諧風雅三靈允降<lb/>
萬國同和是用錫公軒縣之樂六佾之舞以公宣導王<lb/>
猷𢎞闡風教光景所照鞮象必通是用錫公朱戸以居<lb/>
以公抑揚清濁褒德進賢髦士盈朝幽人虚谷是用錫<lb/>
公納陛以登以公嶷然廊廟為世鎔範折衝四表臨御<lb/>
八荒是用錫公虎賁之士三百人以公執兹明罰期在<lb/>
<pb n="KR4h0127_WYG_006-12a"/>
刑措象恭無赦干紀必誅是用錫公斧鉞各一以公英<lb/>
猷逺量跨厲嵩溟抱一車書括囊寰宇是用錫公彤弓<lb/>
一彤矢百玈弓十玈矢千以公天經地義貫徹幽明春<lb/>
露秋霜允恭粢盛是用錫公秬鬯一卣圭瓚副焉陳國<lb/>
置丞相以下一遵舊式往欽哉其恭循朕命克相皇天<lb/>
𢎞建邦家允興洪業以光我高祖之休命<lb/>
　　　梁禪位陳詔<lb/>
五運更始三正迭代司牧黎庶是屬聖賢用能經緯乾<lb/>
<pb n="KR4h0127_WYG_006-12b"/>
坤彌綸區宇大庇黔首闡揚鴻烈革晦以明積代同軌<lb/>
百王踵武咸由此則梁德湮微禍亂薦發太清云始見<lb/>
困長蛇承聖之季又罹封豕爰至天成重竊神器三光<lb/>
亟沈七廟乏祀含生己泯鼎命斯墜我武元之祚有如<lb/>
綴旒靜惟屯剝夕惕載懐相國陳王有命自天降神惟<lb/>
嶽天地合德晷曜齊明拯社稷之横流提億兆之塗炭<lb/>
東誅逆叛北殱獯醜威加四海仁漸萬國復張崩樂重<lb/>
興絶禮儒館聿修戎亭虚候大功在舜盛績惟禹巍巍<lb/>
<pb n="KR4h0127_WYG_006-13a"/>
蕩蕩無得而稱來獻白環豈直皇虞之世入貢素雉非<lb/>
止隆周之日固以效珍川陸表瑞煙雲甘露醴泉旦夕<lb/>
凝涌嘉禾朱草孳植郊甸道昭於悠代勲格於皇穹明<lb/>
明上天光華日月革故著於𤣥象代德彰於圖䜟獄訟<lb/>
有歸謳謌爰適天之厯數實有攸在朕雖庸藐闇於古<lb/>
昔永稽崇替為日巳久敢忘列代之遺典人祇之至願<lb/>
乎今便遜位别宫敬禪于陳一依唐虞宋齊故事<lb/>
　　　策<lb/>
<pb n="KR4h0127_WYG_006-13b"/>
咨爾陳王惟昔上古厥初生民驪連栗陸之前容成大<lb/>
庭之代並結繩寫鳥杳㝠慌惚故靡得而詳焉自羲農<lb/>
軒昊之君陶唐有虞之主或垂衣而御四海或無為而<lb/>
子萬姓居之如馭朽索去之如脱敝屣裁遇許由便能<lb/>
捨帝暫逢善巻即以讓王故知𤣥扈璇璣非關尊貴金<lb/>
根玉輅示表君臨及南觀河渚東沈刻璧精華既竭耄<lb/>
勤巳倦則抗首而笑唯賢是與䜎然作歌簡能斯授遺<lb/>
風餘烈昭晰圖書漢魏因循是為故實宋齊授受又𢎞<lb/>
<pb n="KR4h0127_WYG_006-14a"/>
斯義我高祖應期撫運握樞御宇三后重光祖宗齊聖<lb/>
及時屬陽九封豕薦食西都失馭夷狄交侵乃臮天成<lb/>
輕弄龜鼎惵惵黔首若崩厥角微微皇極將甚綴旒惟<lb/>
王乃聖乃神欽明文思二儀竝運四時合序天錫智勇<lb/>
人挺雄傑珠庭日角龍行虎步爰初投袂日迺勤王電<lb/>
掃番禺雲撤彭蠡揃其元惡定我京畿及王賀帝𢎞貿<lb/>
兹冠履既行伊霍用保沖人震澤稽陰竝懐叛逆獯羯<lb/>
醜虜三亂皇都裁命偏師二邦自殄薄伐獫狁六戎盡<lb/>
<pb n="KR4h0127_WYG_006-14b"/>
殪嶺南叛渙湘郢結連賊帥既擒兇渠傳首用能百揆<lb/>
時序四門允穆無思不服無逺不屇上達穹昊下漏深<lb/>
泉蛟魚竝見謳歌攸屬況乎長彗横天已徵布新之兆<lb/>
璧日斯既實表更姓之符是以始創義師紫雲曜彩肇<lb/>
惟尊主黄龍負舟楛矢素翬梯山以至白環玉玦慕德<lb/>
而臻若夫安國字萌本因萬物之志時乗御宇良㑹樂<lb/>
推之心七百無常期皇王非一族昔木德既季而傳祚<lb/>
于我有梁天之厯數允集明哲式遵前典廣詢羣議王<lb/>
<pb n="KR4h0127_WYG_006-15a"/>
公卿尹莫不攸屬敬從人祗之願授帝位於爾躬四海<lb/>
困窮天祿永終王其允執厥中軌儀前式以副溥天之<lb/>
望禋祀上帝時膺大禮永固洪業豈不盛歟<lb/>
　　　璽書<lb/>
君子者自昭明德達人者先天弗違故能進退咸亨動<lb/>
静元吉朕雖䝉寡庶乎景行何則三才剖判九有區分<lb/>
情性相乖亂離云起是以建彼司牧推乎聖賢授受者<lb/>
任其時來皇王者本非一族人謀是與屈已從萬物之<lb/>
<pb n="KR4h0127_WYG_006-15b"/>
心天意斯歸鞠躬奉百靈之命謳歌所徃則攘袂以膺<lb/>
之菁華己竭乃褰裳而去之昔在唐虞鑒于天道舉其<lb/>
黎獻授彼明哲雖復質文殊軌沿革不同歴代因循斯<lb/>
風靡替我大梁所以考庸太室接禮二宫月正元日受<lb/>
終文祖但運不常夷道無恒泰山岳傾偃河海沸騰電<lb/>
目雷聲之禽鉤爪鋸牙之獸咀齧含生不知紀極二后<lb/>
英聖相承在天六夷貪狡爭侵中國縣王都帝人懐干<lb/>
紀一民尺土皆非梁地朕以不造幼罹閔凶仰慿衡佐<lb/>
<pb n="KR4h0127_WYG_006-16a"/>
亟移年序周成漢惠邈矣無階惟是童䝉必貽顛蹷若<lb/>
使時無聖哲世靡艱難猶當高蹈於滄洲自求於泰伯<lb/>
者矣惟王應期誕秀開籙握圖性道故其難聞嘉庸已<lb/>
其被物乾行同其燾覆日御比其貞明登承聖於復禹<lb/>
之功樹鞠子於興周之業滅陸渾於伊洛殱驪戎於鎬<lb/>
京大小二震之驍徒東南兩越之勍冦遽行天討無遺<lb/>
神䇿於是祖述堯舜憲章文武大樂與天地同和大禮<lb/>
與天地同節鼓之以雷霆順之以風雨仁霑葭葦信及<lb/>
<pb n="KR4h0127_WYG_006-16b"/>
豚魚殷牗斯空夏臺虚設民惟大畜野有同人升平頌<lb/>
平無偏無黨固以雲飛紫蓋水躍黄龍東伐西征晻映<lb/>
川陸榮光曖曖已冒郊廛甘露瀼瀼亟流庭苑車轍馬<lb/>
跡誰不率從蟠木流沙誰不懐德祥圖逺至非唯赤伏<lb/>
之符靈命昭然何止黄星之氣海口河目賢聖之表既<lb/>
彰握旄執鉞君人之狀斯偉且自攝提無紀孟<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>殄滅<lb/>
枉矢宵飛天弧曉映久矣夷羊之在牧時哉蛟龍之出<lb/>
泉革運之兆咸徵惟新之符並集朕所以欽若勲華屡囘<lb/>
<pb n="KR4h0127_WYG_006-17a"/>
星琯昔者木運斯盡予高祖受焉今厯去炎精神歸樞<lb/>
紐敬以火德傳于爾陳逺鑒前王近謀羣辟明靈有悦<lb/>
率土同心今遣使持節兼太保侍中尚書左僕射平樂<lb/>
亭侯王通兼太尉司徒左長史王瑒奉皇帝璽綬受終<lb/>
之禮一依唐虞故事王其時陟元后寧育兆民光闡洪<lb/>
猷以承昊天之休命<lb/>
　　　陳文帝登阼尊皇太后詔<lb/>
朕以虚薄才非𢎞濟竊守蕃維常懼盈滿豈圖蒼昊不<lb/>
<pb n="KR4h0127_WYG_006-17b"/>
弔國步艱難皇嗣元良藐在崤渭二臣奉迎川塗靡從<lb/>
六傳還朝淹留永日今國圖無主家業事隆上奉父母<lb/>
之嚴規下逼羣公之廷諍遂以庸質升纂帝基對揚大<lb/>
化彌增號懼今宜式遵舊則奉上皇后尊號為皇太后<lb/>
御慈訓宫一依前典若中流靜宴皇嗣歸來輒當解紱<lb/>
於箕山之陽歸老於瑯琊之國復子明辟還承寶圖若<lb/>
問與夷無媿園寢<lb/>
　　　封始興王詔<lb/>
<pb n="KR4h0127_WYG_006-18a"/>
漢祖天倫伯叔追封晉元世系瑯邪傳國仰惟二后重<lb/>
光率由前典朕昔因蕃次䝉繼本宗分在要荒久離寒<lb/>
燠天嘉紹祚别命皇枝歸自崤函禮隔登獻每至霜庭<lb/>
可履矚垣寢而懐悲風樹鳴條望章陵而增感今嗣王<lb/>
乖德獲罪慈訓永言主奠宜自朕躬但國步時艱皇基<lb/>
務切復奉家業升纂帝圖重違情禮言深哽慟可以第<lb/>
二皇子叔陵為始興王<lb/>
　　　皇太子臨辟雍頌<lb/>
<pb n="KR4h0127_WYG_006-18b"/>
臣聞天大王大詳於道德之言天文人文顯於爻象之<lb/>
說是以大君革命黔首所以庇焉聖人創物文籍所以<lb/>
生焉咸由此道制為民極莫不對越上靈裁成庶類濟<lb/>
世育德昭被昆蟲皇帝世膺下武體資上德握天鏡而<lb/>
授河圖執玉衡而運乾象皇太子耀彼重離光兹匕鬯<lb/>
儀天以行三善儷極以照四方惟忠惟孝自家刑國乃<lb/>
武乃文化成天下侍中國子祭酒新安王宗室羽儀衣<lb/>
冠準的惟善為樂造次必儒粤以十一年三月二十一<lb/>
<pb n="KR4h0127_WYG_006-19a"/>
日受詔𢎞宣發論語題攝齊升堂摳衣即席對揚天人<lb/>
開闡大訓清言既吐精義入神副德爰動音辭鋒起問<lb/>
難泉涌辯紛綸之異定倫理之疑玉振鏘鏘雲浮雨<lb/>
布介王繫奉聖蹤馳辯秀出信令張禹慙其師法何宴<lb/>
忸其訓詁穆穆焉洋洋焉此實虞朝之盛德生民之壯<lb/>
觀者也臣抑又聞之魯頌聿興史克宣其懿晉雍大啓<lb/>
王廙逞其詞所以述休平之風揚君上之德輕以下才<lb/>
敢為頌曰皇運勃啟膺圖受命紫蓋東臨黄旗南映<lb/>
<pb n="KR4h0127_WYG_006-19b"/>
積仁累德重明疊聖四海無浪三階已平儲駕戾止和<lb/>
鸞有聲𢎞風講肆崇儒肅成丹書貴道黄金賤籯洙泗<lb/>
興業闕里增榮<lb/>
　　　太極殿銘<lb/>
夫紫蓋黄旗揚都之王氣長久虎踞龍蟠金陵之地體<lb/>
貞固天居爽塏大寢尊嚴高應端門仰模營室歸于有<lb/>
德譬彼河圖傳我休明義同商鼎太極殿者法氐象元<lb/>
王者之位以尊左平右墄天子之堂為貴往朝煨燼多<lb/>
<pb n="KR4h0127_WYG_006-20a"/>
歴年所世道隆平宜其休復監軍鄒子度啓稱即日忽<lb/>
有一大梓柱從流來泊在後渚岸嵯峨容與若漢水之<lb/>
仙槎揺漾波濤似新亭之龍刹孤拔靈山允彰天貺昔<lb/>
梁氏承聖將圖繕修東虜窺江西胡犯蹕定之方中亟<lb/>
興師旅揆之以日輒有災故是知秦人所止實漢祖而<lb/>
為宫呉都佳氣乃元皇而斯宅千櫨赫奕萬栱崚層植<lb/>
綠芰而動微風舒丹蓮而制流火甘泉逺望覩正殿之<lb/>
崢嶸函谷遥看美皇居之佳麗信可以齊三光而示宇<lb/>
<pb n="KR4h0127_WYG_006-20b"/>
宙㑹萬國而朝諸侯爰命微臣乃為銘曰雍畤相望參<lb/>
差未央偃師迴顧崔嵬德陽高捫太一正覩瑶光峨峨<lb/>
靈柱赫赫流樟美矣宫室嘉哉令日御扆垂旒當朝靖<lb/>
蹕樂備韶夏禮兼文質帝旅無諠王旗斯謐肅肅卿士<lb/>
邕邕承弼漢座雕屏周人檻櫺城隅有勒殿省皆銘況<lb/>
復皇寢宜昭國經方流典訓永樹天庭<lb/>
　　　後堂望美人山銘<hi>庾信集亦載</hi>
高堂凝雨洛浦無洲何處相望山邊一樓峰因五婦石<lb/>
<pb n="KR4h0127_WYG_006-21a"/>
是三侯險逾地肺危鄰天柱禁苑斜通春人恒聚樹裏<lb/>
聞歌枝中見舞恰對粧臺諸窓併開遥看已識試喚便<lb/>
迴豈如織女非秋不來<hi>雨集作石洲作舟鄰作陵恒作常併作晝試作直如作同</hi>
　　　麈尾銘<lb/>
爰有妙物窮兹巧制員上天形平下地勢靡靡絲垂綿<lb/>
綿縷細入貢宜呉出先陪楚壁懸石拜帳中玉舉既落<lb/>
天花亦通神語用動捨黙出處隨時揚斯雅論釋此繁<lb/>
疑拂靜塵暑引飾妙詞誰云質賤左右宜之<lb/>
<pb n="KR4h0127_WYG_006-21b"/>
　　　陳文皇帝哀䇿文<lb/>
維太康元年太嵗丙戌四月丁未朔二十七日癸酉大<lb/>
行皇帝崩于有覺殿殯于太極之西階粤六月丙寅將<lb/>
遷於永寧陵禮也容車晩駕幄殿晨張旌帷具列綍翿<lb/>
成行哀子嗣皇帝諱擗蜃輅於丹陛攀龍帷於紫庭趨<lb/>
過窮於屏闈拜慟感於明靈東京飛其瑞露北陸霣其<lb/>
祥星乃詔雲臺之史稽採咸池之曲叶大雅於鳴金同<lb/>
藏書於羣玉其辭曰<lb/>
<pb n="KR4h0127_WYG_006-22a"/>
若水傳帝薰風御民重光所集世載于陳赫矣高祖悠<lb/>
哉上旻蟬聨寶胄暉煥郊禋我皇誕聖膺此家慶道主<lb/>
衢罇神凝懸鏡洛書天表河紀靈命納揆馳芳賓門流<lb/>
詠稽陰克伐震野勤王亳道增構豳風㑹昌言瞻少昊<lb/>
實仗高陽効駕軫轕清宫未央歡覃兆庶德洎遐荒穆<lb/>
齊高寢上膳長樂肅肅承顔哀哀薦酌悼園恭儉章陵<lb/>
謙約大寶崇名無聞改作纂武升歴遺愛實繁三湘九<lb/>
𣲖沴氣雲昏力折天柱才傾地門甘泉夜照細栁朝屯<lb/>
<pb n="KR4h0127_WYG_006-22b"/>
谷魅山鬼横流塞源赫赫英謩赳赳雄斷遍行天討無<lb/>
遺神筭鬱掃江淮長驅巴漢九夷百越雷隨風渙北俘<lb/>
昆邪西戡伊靬荷負皇極劬勞庶幾勤民聽政昃食宵<lb/>
衣服貴綈皁風移閫闈唐山罷奏濮水韜徽訪採狂狷<lb/>
搜敭仄微世感中孚民惟大畜外戸無閉高垣奚築降<lb/>
情儒雅凝懐庠塾御廡為歡臨雍彌肅禮兼三代樂備<lb/>
九成天資武德地照文明墨履斯在幪巾自清連珠合<lb/>
璧曜爽流精獸舞時豫禽歌頌平帝載維逺王靈維大<lb/>
<pb n="KR4h0127_WYG_006-23a"/>
候雨占風荒中海外憬彼鞮譯咸承冠帶是曰君臨斯<lb/>
為交泰白環已貢𤣥珪克禎東河佇楫北狄思征鉞斧<lb/>
將戒璁珩未鳴星淫去楚日沴悲荆億兆何釁穹旻遽<lb/>
傾嗚呼哀哉大禹胼胝重華腒腊仰惟勞務同斯違懌<lb/>
發夢無徵昭祈奚益聽茂陵之鐘皷抱喬陽之劍舄雖<lb/>
髣髴於宸儀終纒綿以號擗嗚呼哀哉三占已吉四海<lb/>
同奔列賵天宇崩號帝閽千門啓於閶闔萬乘警於靈<lb/>
輼槐風悲於輦道松雨思於郊源鑾旂動而虚蹕宿衞<lb/>
<pb n="KR4h0127_WYG_006-23b"/>
靜而空尊嗚呼哀哉卑陌平夷流山蟠固紀無遷市唐<lb/>
有通樹經白社之修途迴青門之廣路思沛邑以東臨<lb/>
懷周京以西顧嗚呼哀哉機神不測性道難稱充窮靡<lb/>
寄孺慕奚慿唯封云亭之與禪父肅玉牒之與金繩揚<lb/>
英聲而永久共日月而俱升嗚呼哀哉<lb/>
　　　丹陽上庸路碑<lb/>
臣聞在天成象咸池屬於五潢在地成形滄海環於四<lb/>
瀆國險者固其金湯儲蓄者因於轉漕貨財為禮專俟<lb/>
<pb n="KR4h0127_WYG_006-24a"/>
㑹通厥田為上皆資滲漉大矣哉坎德之為用也是以<lb/>
握圖之主財以利民御斗之君因之顯教上哉少昊初<lb/>
命水官逖矣高陽爰重㝠職舜為太尉於是九澤載疏<lb/>
禹作司空然後百川咸導開華山於高掌鑿靈沼於周<lb/>
原莫匪神功皆由聖德我大梁之受天明命勞已濟民<lb/>
有道稱皇無為曰帝若夫雲雷草創翦商黜夏之勲鑄<lb/>
寶鼎於昆吾安能紀勤陳鳴鐘於豐岳豈易揄揚斯固<lb/>
名言之所絶也及乎膺斯寶運大拯横流屈至道於汾<lb/>
<pb n="KR4h0127_WYG_006-24b"/>
陽勞凝神于藐射聖人作樂簫韶備以九成喆王盡禮春官<lb/>
摠於三代豈止金門桴竹玉尺調鐘公帶獻明堂之圖<lb/>
匡衡建后土之議若斯而已乎天降丹鳥既序孝經河<lb/>
出應龍乃𢎞周易若夫固天將聖垂意藝文五色相宣<lb/>
八音繁㑹不移漏刻纔命口占御紙風飛天章海溢皆<lb/>
紫庭黄竹之詞晨露卿雲之藻漢之兩帝徒有詠歌魏<lb/>
之三祖空云詩賦以為彭老之教終没愛河儒墨之宗<lb/>
方難火宅豈如五詩八㑹之殊文天上人中之妙典雪<lb/>
<pb n="KR4h0127_WYG_006-25a"/>
山羅漢爭造論門鷲嶺名僧俱傳經藏香象之力特所<lb/>
未勝秋兔之毫書而莫盡忠信為寶禳祈免於白駒明<lb/>
德惟馨山川舍於騂犢至如月離金虎泥染石牛薈蔚<lb/>
朝興滂沲晩注而清蹕纔動纎羅不揺高閈將臨油雲<lb/>
自闢陽烏馭日寧懼武賁之弓飛雨彌天無待期門之<lb/>
蓋震維舉德非曰尚年若發居鄷猶莊在漢濤如白馬<lb/>
既礙廣陵之江山曰金牛孰辨梅湖之路專州典郡青<lb/>
鳬赤馬之船皇子天孫鳴鳯飛龍之乗莫不欣斯利涉<lb/>
<pb n="KR4h0127_WYG_006-25b"/>
玩此修渠乍擁楫而長歌乃摐金而鳴籟斯實曠世之<lb/>
竒功無疆之鴻烈者也銘曰后王降德于衆兆民高文<lb/>
象緯妙義幾神業冠遷夏功踰入秦時惟大畜象及同<lb/>
人慧雨方霤禪枝獨春帝德惟厚皇恩甚深觀乎禹迹<lb/>
見我堯心<lb/>
　　　為司空徐州刺史侯安都德政碑<lb/>
巖巖天柱大矣周山之峯桓桓地軸壯哉崑崙之阜三<lb/>
光懸而不墜九土鎮以無疆承乾合德之君則天體元<lb/>
<pb n="KR4h0127_WYG_006-26a"/>
之后所以並咨四鎮咸建五臣業配蒼祗功成㝢縣至<lb/>
於流名雅頌著美風詩年代悠然寂寥無紀其能繼兹<lb/>
歌詠者司空侯使君乎自文昭武穆胙土開家濮水盛<lb/>
其衣簮滎波分其緒秩仁義之道夷門美於大梁儒雅<lb/>
之風司徒重於强漢自通人許劭託命於江湖高士袁<lb/>
忠寄身於交越俱違建安之難獨處衡山之陽祖天資<lb/>
秀傑世載雄豪卓富擬於公侯班佃必於旌鼓父光祿<lb/>
大夫邑里開通德之門州縣無抗禮之客自茫茫禹迹<lb/>
<pb n="KR4h0127_WYG_006-26b"/>
赫赫宗周家滅驪戎國亡夷羿我高祖武皇帝迎河圖<lb/>
於浪泊括地象於炎洲南興涿鹿之師北問共工之罪<lb/>
天生宰輔堯年致白虎之祥神賜英賢殷帝感蒼龍之<lb/>
傑公亦觀時佇聖嘯咤風雲跪開黄石之書高詠𤣥池<lb/>
之野沈吟梁甫自比管仲之才惆悵莘郊久負伊生之<lb/>
歎自羯虜侵華羣蠻縱軼後皋桂部之地四戰五達之<lb/>
郊郡境賢豪將謀禦難長者僉論推公主盟義士雄民<lb/>
星羅霧集公既膺五聘方啓六韜率是驍徒仍開嶺嶠<lb/>
<pb n="KR4h0127_WYG_006-27a"/>
自大討瀟湘同兹樊酈下軍違命上策不宣敗我王師<lb/>
受拘勍盜大陳格于文祖咸秩具神率土依風羣靈禀<lb/>
朔公亦忠為令德天纂之謀呉帳斯開衞門無擁雖復<lb/>
季孫還魯隨武濟河國慶民歡相儔匪若即授使持節<lb/>
開府儀同三司丹陽尹昔光武不尤於馮異穆公深禮<lb/>
於孟明終報王官之師遂舉咸陽之地斯乃聖主之宏<lb/>
畧而名臣之逺圖者焉皇帝以陶唐啓國致玉版於河<lb/>
宗顓頊承家佐金天於江水經綸草昧定鼎之業居多<lb/>
<pb n="KR4h0127_WYG_006-27b"/>
締構權輿斷鼇之功相半固以英聲馳於海外信義感<lb/>
於寰中主器攸歸當璧斯在公於是抗表長信清宫未<lb/>
央從億兆以同心引公卿而定策馳輕軒於軨轕奉大<lb/>
駕於中都七廟之基於焉永固萬邦之本由此克寧乃<lb/>
復進司空公南徐州刺史於是鎮之以清靜安之以惠和<lb/>
望杏敦耕瞻蒲勸穯室歌千耦家喜萬鍾陌上成陰桑<lb/>
中可詠春鶊始囀必具籠筐秋蟀載吟競鳴機杼或肅<lb/>
拜靈祀躬瞻舞雩去駕擁於風塵還旌阻於飄沐京坻<lb/>
<pb n="KR4h0127_WYG_006-28a"/>
嵗積非勞楚堰之泉倉廩年豐無用秦渠之水雖復東<lb/>
過小縣夏雨逐其輕輪南渡滄江秋濤弭其張蓋固不<lb/>
得同年而語矣若夫聽採民訟昏曉必通召引軒櫺躬<lb/>
親辯決立受符於前案無留詣於後曹接務高城之中<lb/>
非異甘棠之下欣欣美俗濟濟都塵以賈琮郭賀之風<lb/>
行建武永平之化於是州民散騎常侍王瑒等拜表宫<lb/>
闕請揚兹美化樹彼高碑民欲天從允彰絲誥銘曰鬱<lb/>
鬱三象茫茫九州綿天慘沴浹地䖍劉赫矣高祖爰清<lb/>
<pb n="KR4h0127_WYG_006-28b"/>
國讎元勲佐命力牧風侯亦既旋歸邦家有暉宫亭蠡<lb/>
浦奮翅高飛電巻勍冦風行國威文身被髮作貢來綏<lb/>
我皇纂武攀號東序謁渭同周迎門惟吕流矢為暴攙<lb/>
搶斯舉喋喋蒼黎危危刀俎自我徂征妖氛克平爰驅<lb/>
犬彘實翦長鯨北震巢浦南俘灌城青羗巻介赤狄迴<lb/>
兵蹈舞難踰歌謡靡宣曰我黎庶俱祈上𤣥山移兩越<lb/>
海變三田公為上相復倍斯年<lb/>
　　　廣州刺史歐陽頠德政碑<lb/>
<pb n="KR4h0127_WYG_006-29a"/>
弱水導其洪源軒臺表其增殖懿哉少府師儲皇於二<lb/>
京盛矣司徒傳儒宗於九世廣陵邕邕族擅江右勃海<lb/>
赫赫名重洛陽若夫岳鎮龍蟠星懸鶉火衡山誕其高<lb/>
德湘水降其清輝千仭孤標萬頃無度年當小學志冠<lb/>
成童因孝為心欲仁成體屯騎府君早棄榮祿易簀之<lb/>
日幾將毁終不杖之言深非通制遺貲巨萬富擬猗頓<lb/>
裁變槐榆並賑宗戚南茨大麓北眺清湘得性於橘洲<lb/>
之間披書於杏壇之上三冬文史五經縱横頻致嘉招<lb/>
<pb n="KR4h0127_WYG_006-29b"/>
確乎難拔既而帝啓黄樞神亡赤伏天地崩霣川冡沸<lb/>
騰羣悍酋豪更為禍亂朝披羽檄夜炤爟烽浴鐵蔽於<lb/>
山原摐金駭於樓堞公疲兵屢出獨據胡床勍賊重圍<lb/>
尚凭書几揚灰既散駕棒將揮咸剋凶梁以保衡服常<lb/>
以二主䝉塵三光掩曜出入逾於嘗膽殷憂獨其撫心<lb/>
不治第宅深符去病志梟羣醜彌同越石自禹珪既錫<lb/>
堯玉已傳物變謳謡風移笙管商周之際孤竹尚其哀<lb/>
歌曹劉之間蘇子猶其狂哭況番禺連帥實謂宗枝迷<lb/>
<pb n="KR4h0127_WYG_006-30a"/>
我天機自窺梁鼎以公威名本重逼統前軍乾數難違<lb/>
剝象終悔高祖永言惟舊彌念竒功即訓皇家深𢎞朝<lb/>
紀檻車才至輿櫬巳焚祝史祅於夷吾壇塲延於井伯<lb/>
綢繆安樂造次訏謀爰珥豐貂允光金蟪但八柱之土<lb/>
蠻夷不賓九疑之陽兵凶嵗積以公昔在衡皋深留夙<lb/>
愛仁恩可以懷猛獸威名可以懼啼兒乃授持節散騎<lb/>
常侍衡州刺史我皇帝從唐侯以𦙍國屈啟筮而登家<lb/>
一恭寶祚開定江沔三改琁衡苞羅湘峽昔中宗屈申<lb/>
<pb n="KR4h0127_WYG_006-30b"/>
於處仲高祖遺恨於平城漢武承基方通沙塞晉明紹<lb/>
運裁平姑孰方其盛業綽有光前踐阼之初進公位征<lb/>
南將軍廣州刺史又都督東衡州二十州諸軍事宜公<lb/>
乃務是民天敦其分地火耕水耨彌亘原野賊盜皆偃<lb/>
工賈競臻鬻米商鹽盈衢滿肆新垣既築外戸無扄脂<lb/>
脯豪家鐘鼎為樂揚袪灑汗振雨流風市有千金之租<lb/>
田多萬箱之詠僧釋慧羨等來朝絳闕備啓丹誠乞於<lb/>
大路康莊式刋豐琰庶樊卿寶鼎復述台司之功羊叟<lb/>
<pb n="KR4h0127_WYG_006-31a"/>
高碑更紀征南之德於是跪開黄素爰登紫泥鑒此誠<lb/>
祈皆如所奏乃詔庸臣為其銘曰赫赫宗陳桓桓鼎臣<lb/>
千乗建學五典攸因盛德斯逺公門日新嵩高惟岳貺<lb/>
甫生申去衡移廣遷征自鎮悠悠銅界藐藐金鄰莫逺<lb/>
非督無思不賓三江靡浪五嶺奚塵式歌式舞仁哉至<lb/>
仁公其饗福於萬斯春<lb/>
　　　晉陵太守王勵德政碑<lb/>
若夫睢陵世傳巳詳載德之華徐州先賢亦著清風之<lb/>
<pb n="KR4h0127_WYG_006-31b"/>
美偉哉文獻光啓中興郭莖表其深源何籌慙其逺慶<lb/>
豈惟桓氏之鳴玉張家之珥貂袁姓之朱衣楊宗之華<lb/>
轂又有佽飛遮列班弓夾門濯龍俯望緹騎盈道奕世<lb/>
如此何其盛哉君以藍田美玉大海明珠灼灼美其聲<lb/>
芳英英照其符彩風神雅淡識量寛和既有崔琰之鬚<lb/>
眉非無鄭𤣥之腰帶爛爛如高巖下電騷騷若長松裏<lb/>
風勢利無擾於胷襟行藏不槩於懷抱家門雍睦孝友<lb/>
為風上交不諂下交不瀆脱貂救厄情靡矜吝釋馬窮<lb/>
<pb n="KR4h0127_WYG_006-32a"/>
途唯濟危殆至於網羅圖籍脂粉藝文學侣挹其精微<lb/>
詞宗稱其妙絶出為仁武將軍晉陵太守五雞二彘勤<lb/>
䘏有方問羊知馬鉤鉅兼設濟北移樹累政之所未治<lb/>
汝南爭水連年之所無斷一朝明決曾不留滯四民商<lb/>
販咸用殷阜銘曰康哉寶運美矣良臣胄自灃水源于洛濱<lb/>
公侯世及辛輔相因曰我民秀山川降神風情穆穆孝<lb/>
友恂恂學則經笥文為世珍高風逺矣曠代難倫鼎鉉<lb/>
虚職台階未臻安知霜霰遽夭松椿碣石斯表民情既<lb/>
<pb n="KR4h0127_WYG_006-32b"/>
陳徒然下拜何報陽春<lb/>
　　　司空河東康簡王墓誌<lb/>
夫聖人至德天道福謙大哉堯舜貽慶長逺明兩之盛<lb/>
中陽纂於豢龍百世之祀皇家兆於鳴鳯違青丘於海<lb/>
北應紫蓋於江南帝系王基重光累葉高祖之建天柱<lb/>
列聖之補地維蕩蕩乎民無得而名焉者也王資神昴<lb/>
緯託曜房靈體斯孝烈不由師保月生之對曾何用於<lb/>
擬議日近之言亦無階於等級封河東王加侍中淑貌<lb/>
<pb n="KR4h0127_WYG_006-33a"/>
與金燧相宜清顔與玉壺同照授使持節南徐州刺史<lb/>
武羌旅拒亭障遷移漠草非長廣之東湖萊近荆門之<lb/>
北王常譏庾翼使白面之非才深慕曹彰歎黄鬚之為<lb/>
可火精不退奚應善言水蛭難消徒持陰德薨于沙鎮<lb/>
時年一十有七追贈司空加鼓吹班劍諡曰康簡王洛北<lb/>
占墳河南除道葭悲煙殿之聲劍動豐城之氣豈惟晉<lb/>
皇寵悼重琅邪之贈官魏后高文制蒼舒之哀誄<lb/>
　　　司空章昭達墓誌<lb/>
<pb n="KR4h0127_WYG_006-33b"/>
周原膴膴佳氣葱葱王業攸興帝圖斯盛在昔光武佐<lb/>
命鄰縣者鄧侯高祖元臣同郡者蕭相公台輔之量便<lb/>
著綺紈瑚璉之姿無待雕琢起家為東宫直前所奉之<lb/>
君則梁簡文皇帝既而黑山巨盜慿陵上國白水彊胡<lb/>
䖍劉中夏公傾其産業募是驍雄思報皇儲累殱鯨冦<lb/>
屬豳風有象代邸方隆搜荆楚之英才資班輸之妙略<lb/>
百樓忽起登雲霄而俯臨萬弩俱張隨雷霆而並震揚<lb/>
兵於九天之上決勝於千里之中殪彼羣兇皆無旋踵<lb/>
<pb n="KR4h0127_WYG_006-34a"/>
陳寶應志懷反叛容引周迪資其食力更事窺窬公奉<lb/>
詔崇朝飲氷將力前茅後勁步驟奔馳仍同甌閩殄其<lb/>
巢窟若夫鳴虵之洞深谷隠於蒼天飛猨之嶺喬樹參<lb/>
於雲日宜越艇而登嶠䝉燕犀而涉江威武紛紜震山<lb/>
風海於是咸俘偽帥悉據高墉爰洎滄溟莫不懲艾既<lb/>
而齊人無信將謀郢藩鬬艦戈船窺江淹漢公纔聞羽<lb/>
檄遽稟師期馳襲荆鄖應時燒蕩方欲宣威隴汧大討<lb/>
梁華屬上將之韜光逢中台之掩曜太建三年薨於軍<lb/>
<pb n="KR4h0127_WYG_006-34b"/>
幕爾乃青烏相墓白鵲標墳林有逃車樹同華蓋前旍<lb/>
熊軾後乘龍轜介士發三河之民哀鐃同駟馬之曲長<lb/>
安傳坐恩禮盛於西京襄陽墮淚悲慟喧於南峴<lb/>
　　　裴使君墓誌<lb/>
君五音之候兼其方牧八陣之圖窮其巧變用能戰必<lb/>
勝攻必取督稱無難兵號解煩朝飛火箭夜聳雲梯燧<lb/>
象從奔聨狼已合於是厥顔不撓極咍諸戎龎德高聲<lb/>
肆言羣逆胡夷摠至猶持子路之纓鋒刃相交終荷温<lb/>
<pb n="KR4h0127_WYG_006-35a"/>
生之節每以財輕篻籜義重嵩衡割宅字貧友之孤開<lb/>
門延故人之殯篤好朋遊居常滿席每至鮮雲藹藹披<lb/>
王安之衣明月團團似班姬之扇日帶花以如笑風鳴<lb/>
條而若歌傍列絲桐對揚文酒一石之後逾能斷獄五<lb/>
斗之量猶未解酲嗟乎潘岳之詩致哀周密莊公之誄<lb/>
用愍相遺<lb/>
　　　為䕶軍長史王質移文<lb/>
比金風已勁玉露方團宜及窮秋幸踰高塞當使孤旌<lb/>
<pb n="KR4h0127_WYG_006-35b"/>
不反隻騎無還非止湯羅豈知堯德其承比年民墊仍<lb/>
嵗藴隆粒粟貴於隨珠分糜乏於齊鼎且氐羌旅拒已<lb/>
跨伊瀍胡羯慿陵方踰汾潞刺虎之勢時期卞生拾蜯<lb/>
之機彌驗蘇子但國家體兹明信有同皎日豈唯風雨<lb/>
之旦猶救匹夫宵夢之言無欺幽壤賊華皎近以臨蕃<lb/>
有譴作牧無章既懼檻車之徵便憂齊斧之戮遂乃治<lb/>
兵楚夢竊載干戈傍引西戎共謀東夏偽周遣其衞國<lb/>
公宇文直等摠統獯獫為其羽翼醜徒濟岸來攻郢城<lb/>
<pb n="KR4h0127_WYG_006-36a"/>
逆豎浮舟同趣夏浦王師艤棹素在中流羣帥爭驅應<lb/>
時殱蕩羌胡寶馬縱横七澤之中荆楚樓船彌滿三江<lb/>
之上俘禽所獲水陸無遺華皎擢自蒭微叨居蕃翰情<lb/>
慙犬馬罔顧恩靈翻執干戈自圖家國聞諸間諜具彼<lb/>
鄰謀乃授冬官即為鄉導雖傷仁義之俗非敢有私期<lb/>
和與之情猶冀無失<lb/>
　　　又移齊文<lb/>
獲去月二十日移承羯冦平殄同懐慶悦眷言鄰穆深<lb/>
<pb n="KR4h0127_WYG_006-36b"/>
副情佇夫天網之大固無微而不擒神武之師本無征<lb/>
而不克至如戎王傾其部落逆豎道其鄉關非厥英圖<lb/>
殆難戡戮況復洞庭遐曠兵食殷阜西窮版屋北罄氊<lb/>
廬聲冠符姚勢兼聰勒庸蜀寶馬彌山不窮巴漢樓船<lb/>
凌波無際我之元戎上將恊力同心承稟朝謩致行明<lb/>
罰為風為火殪彼䝉衝如霆如雷擊其舟艦𦍑兵楚賊<lb/>
赴水沈沙弃甲則兩岸同奔横屍則千里相枕江川盡<lb/>
滿譬睢水之無流原隰窮胡等陰山之長哭於是黑山<lb/>
<pb n="KR4h0127_WYG_006-37a"/>
叛邑諸城洞開白虜連羣投戈請命長沙鵩鳥靡復為<lb/>
妖湘川石鷰自然還儛克翦無筭縲禽不貲欲計軍俘<lb/>
終難巧厯所獲其龍駒驥子百千其羣更開首蓿之園<lb/>
方廣騊駼之廏於是衞霍甘陳虬髭瞋目心馳隴路志<lb/>
飲河源乗勝長驅未知所限豈如桓温不武弃彼關中<lb/>
殷浩無能長兹羌賊方且西踰酒郡抵我境而置邊亭<lb/>
東略鹽池為齊朝而反侵地此政亦剪妖氛未窮巢窟<lb/>
便聞慶捷愧佩良深<lb/>
<pb n="KR4h0127_WYG_006-37b"/>
　　　檄周文<lb/>
主上恭膺寶厯嗣奉瑶圖既稟聖人之材兼富神武之<lb/>
略乂安兆庶共靖戎華用戢干戈永銷鋒鏑況復追惟<lb/>
在楚無忘玉帛之言軫念過曹猶感盤餐之惠年馳玉<lb/>
節之使嵗降銀車之恩庶使懐音微悟知感而反其藏<lb/>
匿招我叛臣翊從瀟湘空竭關隴荆梁左右漢沔東西<lb/>
籲地呼天望佇哀救夫一人掩泣猶愴滿堂百姓為心<lb/>
彌切宸扆大都督呉明徹台司上將德茂勲高威著荆<lb/>
<pb n="KR4h0127_WYG_006-38a"/>
湘化聞庸蜀叱咜而平宿豫吹嘘而定夀陽席巻江淮<lb/>
無淹弦望<lb/>
　　　玉臺新詠序<lb/>
凌雲槩日由余之所未窺千門萬戸張衡之所曾賦周<lb/>
王璧臺之上漢帝金屋之中玉樹以珊瑚作枝珠簾以<lb/>
瑇瑁為押其中有麗人焉其人也五陵豪族充選掖庭<lb/>
四姓良家馳名永巷亦有潁川新市河間觀津本號嬌<lb/>
娥曾名巧笑楚王宫内無不推其細腰衞國佳人俱言<lb/>
<pb n="KR4h0127_WYG_006-38b"/>
訝其纎手説詩敦禮非直東隣之自媒婉約風流無異<lb/>
西施之被敎弟兄恊律自小學歌少長河陽由來能舞<lb/>
琵琶新曲無待石崇箜篌雜引非因曹植傳鼓瑟於楊<lb/>
家得吹簫於秦女以至寵聞長樂陳后知而不平畫出<lb/>
天仙閼氏覽而遥妬且如東隣巧笑來侍寢於更衣西<lb/>
子微顰將横陳於甲帳陪游馺娑騁纎腰於結風長樂<lb/>
鴛鴦奏新聲於度曲粧明蟬之薄鬢照墜馬之垂鬟反<lb/>
挿金蓮横抽寶樹南都石黛最發雙蛾北地燕支偏開<lb/>
<pb n="KR4h0127_WYG_006-39a"/>
兩靨亦有嶺上仙童分丸魏帝腰中寶鳳授厯軒轅金<lb/>
星與婺女爭華麝月共姮娥競爽驚鸞冶袖時飄韓掾<lb/>
之香飛燕長裾宜結陳王之佩雖非圖畫入甘泉而不<lb/>
分言異神仙戲陽臺而無别真可謂傾國傾城無對無<lb/>
雙者也加以天精開朗逸思雕華妙解文章尤工詩賦<lb/>
琉璃研匣終日隨身翡翠筆牀無時離手清文滿篋非<lb/>
唯芍藥之花新製連篇寧止葡萄之樹九日登高時有<lb/>
緣情之作萬年公主非無累德之辭其佳麗也如彼其<lb/>
<pb n="KR4h0127_WYG_006-39b"/>
才情也如此既而椒宫宛轉柘館陰岑絳鶴晨嚴銅蠡<lb/>
畫靜三星未夕不事懐衾五日猶餘誰能理曲優游少<lb/>
託寂寞多閒厭長樂之疎鐘勞中宫之緩箭輕身無力<lb/>
怯南宫之𢷬衣生長深宫笑扶風之織錦雖復投壺玉<lb/>
女為歡盡於百驍爭愽齊姬心賞窮於六箸無怡神於<lb/>
暇景唯屬意於新詩可得代彼萱蘇㣲蠲愁疾但往世<lb/>
名篇當今巧製分諸麟閤散在鴻都不藉篇章無由披<lb/>
覽於是然脂暝寫㺯筆晨書選録艷歌凡為十巻曾無<lb/>
<pb n="KR4h0127_WYG_006-40a"/>
參於雅頌亦靡濫於風人涇渭之間若斯而已于是麗<lb/>
以金繩裝之寶軸三臺妙札亦龍伸蠖屈之書五色花<lb/>
牋皆河北膠東之紙高樓紅粉仍定魯魚之文辟惡生<lb/>
香聊防羽陵之蠧雲飛六甲高擅玉函鴻烈仙方長推<lb/>
丹枕至如青牛帳裏餘曲既終朱鳥窓前新粧已竟方<lb/>
當開兹縹帙散此緗編永對玩於書帷長循環於纎手<lb/>
豈如鄧學春秋儒者之功難習竇傳黄老金丹之術不<lb/>
成固勝西蜀豪家託情窮於魯殿東臺甲館流詠止於<lb/>
<pb n="KR4h0127_WYG_006-40b"/>
洞簫孌彼諸姬聊同棄日猗與彤管麗矣香奩<lb/>
　　尹義尚<lb/>
　　　與徐僕射陵書<hi>義尚與陵梁末使魏魏亾入齊至是陵己還南義尚猶留鄴下</hi>
義尚白漳濱江涘眇若天涯去鴈歸鴻雲蜚難寄瞻言<lb/>
鄉國泣珠淚而盈懐寤寐德音仰煙霞而疾首既而暑<lb/>
往寒來愁雲滿塞河氷自結非由漢后之軍艸霧恒嚴<lb/>
寧假公超之術霜飄虎踞詎知朔野之寒雪覆龍岑徒<lb/>
憶清江之煖眷言疇昔邈矣遐哉係仰清顔願常豐勝<lb/>
<pb n="KR4h0127_WYG_006-41a"/>
雍容廊廟時宣匡奏之風偃息康莊無廢怡神之道義<lb/>
尚望國窮魂繁憂積嵗雖其未殞豈曰生年日者謬忝<lb/>
後車陪游上國曾觀禮樂見季子之知音經奉侍言嗟<lb/>
鄭僑之博物如軍書愈疾之製碑文妙絶之詞猶貴紙<lb/>
於鄴中尚傳聲於許下逮乎百六之年仍罹再三之酷<lb/>
吉凶禮數綿歴嵗時嘗膽茹辛備同艱險每冀穹蒼有<lb/>
感大國矜憫以禮言歸馭驛俱反何期毳毛湮淪墜灑<lb/>
漳濱之水逸翮摩霄輕託蓬萊之頂信知有幸無幸見<lb/>
<pb n="KR4h0127_WYG_006-41b"/>
死生之殊倫才與不才驗沈浮之異趣昔秦歸趙璧還<lb/>
得連城晉失楚材直亾其寶自國祚中絶行李不通等<lb/>
避世於桃源同留寓于仙嶺每瞻牛候馬想金陵之聖<lb/>
人今覩皇華知有熊之建國賓堯仕舜猶是八才緯武<lb/>
經文方儔四貴幸甚幸甚昔楊朱岐路悲始末之長離<lb/>
蘇武河梁歎平生之永别雖復音塵可嗣終隔風雲夢<lb/>
想時通無因覯止依依望楚寸陰有待百年將半輕生<lb/>
若是命也如何今車書同軌行李相繼猥荷文移通賜<lb/>
<pb n="KR4h0127_WYG_006-42a"/>
論及輶軒既以復命義尚未被哀矜竊以晉楚釋囚共<lb/>
成親好今乃拘彼求此不亦難乎夫以匹夫投分猶須<lb/>
坦蕩況兩國二君那宜細計彼若才如廉樂猶恐不習<lb/>
禁兵茍非其人留之何益然三戰三敗卒成彊伯之功<lb/>
七縱七擒終仗天威之力由此言之彼此如耳徐元直<lb/>
西蜀之謀士關雲長劉氏之驍將須歸即遣知叛弗追<lb/>
今之與古何其異趣且二國叶和長江共有如首如尾<lb/>
可以同規或貳或猜豈名唇齒是以隔河分㰱君子知<lb/>
<pb n="KR4h0127_WYG_006-42b"/>
其不終衷甲尋盟春秋貶其行詐伏承聖上欽明英賢<lb/>
佐輔方知解網之氣用表無偏之化若彼之俘虜猶且<lb/>
䝉歸此之南冠何辭不遣如其茍相猜貳信不由衷雖<lb/>
篤親鄰義尚何罪不任辛酸之念輕陳萬一之情伏願<lb/>
仁人少存疇昔承閒之便希復開言昔張子餘年誠稱<lb/>
呉王之賜微躬邁影實仰含𢎞之仁載筆漣洏罔知所<lb/>
運<hi>草霧一作苦露後漢張公超能作五里霧全用此事作露非虎踞作虎渠後車作後陣並誤每瞻牛候馬</hi>
<hi>一遺馬字求此一作來此</hi>
<pb n="KR4h0127_WYG_006-43a"/>
　　　徐陵報尹義尚書<lb/>
别離二國雲雨十年心想河陽言銅爵而無逺神游漳<lb/>
水與金鳯而俱蜚北使還辱去冬十月十一日告忽同<lb/>
言叙循還巧製欣慰良深河朔年芳雖當淹晩白溝浼<lb/>
浼春流已清紫陌依依長楊稍合體中何如豈無鄉思<lb/>
弟三秦世胄六輔良家文武兼能志懐開逺谷永之筆<lb/>
無慙古人蓋延之功高視前彦而淹留趙魏亟歴寒暄<lb/>
企望鄉關理多悲切聖朝欽明纂厯大拯生民戮巨海<lb/>
<pb n="KR4h0127_WYG_006-43b"/>
之奔鯨殱中原之封豕晉君之說長安逺於日邊揚雄<lb/>
有言交州在於天際則輸賝王府屈膝閶門川洞酋豪<lb/>
彊梁溟海神兵一指率土咸康方當偃伯於靈臺韜戈<lb/>
於武庫變大風於五禮驅蒸民於昌辰物色英聲搜揚<lb/>
俊傑投竿負鼎馳步蒼龍巖穴丘園爭趨金馬而弟留<lb/>
河北義等周邵懐此殊才實可傷嗟吾崦嵫既暮容鬢<lb/>
皤然風氣彌留砭藥無補追惟疇昔共備行人室家安<lb/>
危賓禮升降懸壺代哭俱歴春冬移館于箕同兹辛苦<lb/>
<pb n="KR4h0127_WYG_006-44a"/>
鳴蜩抱樹亟見藏氷歸鴈銜蘆多經寒食靖言念此如<lb/>
何可忘握翫來書彌其承臉夫以擁腫之木得免因於<lb/>
不才觳觫之牛自保由其無用以余鄙陋未友龔生惟<lb/>
歎吾賢不同蘧瑗耳若推溝拯溺每切皇衷逸翮飄鱗<lb/>
見優機檻所以降尺一之書馳輶軒之使心期與國必<lb/>
遂還途寧謂親鄰更成難請言尋雅告所及縲囚便訪<lb/>
鴻臚幸無淹使聞諸司冦或有邊俘前嵗中流是維同<lb/>
惡燕禽望闕冀馬臨江裁頓雲羅自投天網京觀之塜<lb/>
<pb n="KR4h0127_WYG_006-44b"/>
宜彰武功周醜之門方申明罰而聖朝好生惡殺收雷<lb/>
寢電兵車所獲雖同長萬之來恩澤從容無異荀罃之<lb/>
禮方之於弟況擬非倫伊昔梁朝共奉嘉聘張兹大帛<lb/>
處彼高閎庭奏歌鐘座延僑肸賓客之叙方於阼階田<lb/>
獵之禽同於君膳正以鄉關阻亂致爾拘留家國隆平<lb/>
義應旋反況復韓宣屢至宰孔頻還翻爾遲迴豈云鄰<lb/>
睦弟遂鍾儀之操對此皇華高厚之詩一何非類關徐<lb/>
㢘樂之況三戰七擒之言此日借子之矛攻子之室彼<lb/>
<pb n="KR4h0127_WYG_006-45a"/>
之使客猶尚不還此於齊都豪門貴戚周行匪例事義<lb/>
相懸豈與大弟同年而語吾本自凡流以復衰老稍近<lb/>
東岱不奢擊壤之年惟欣堯俗若耶之復長保安卧時<lb/>
思之<hi>若耶至此闕誤</hi>不棄忝亞宗卿非得侵官天扆但當今芃<lb/>
芃在詠濟濟盈朝才冠卿雲智同荀郭文辭富於江海<lb/>
高論泊於雲霄趨走丹墀之門侍奉清規之内弟來欵<lb/>
言至欲附所聞聨類非宜更其多惑若使良有<hi>闕二字</hi>猶<lb/>
希贈鯉之書郵驛方通復行蜚鶬之信執筆潸然不知<lb/>
<pb n="KR4h0127_WYG_006-45b"/>
何向<hi>並徐陵集高心想英華作目懸一指作所指燕禽作燕旗誤  閎作高閑叙作致高厚作高后誤</hi>
　<lb/>
　<lb/>
　<lb/>
　<lb/>
　<lb/>
　<lb/>
　陳文紀巻六<lb/>
</p>
<p>
</p>
  </div>
<div>
                <head>陳文紀巻七</head>
    <p>
<pb n="KR4h0127_WYG_007-1a"/>
欽定四庫全書<lb/>
　陳文紀巻七　　　　　　明　梅鼎祚　編<lb/>
　　袁樞<hi>字踐言陳郡陽夏人歴尚書左僕射</hi>
　　　加錢藏駙馬都尉議<hi>髙祖女先適陳留太守錢蕆生子岊主及岊並卒梁</hi>
　　　　<hi>世及髙祖受禪追封公主將𦵏議欲加蕆駙馬都尉并贈岊官樞為都官尚書議時以樞</hi>
　　　　<hi>議為長</hi>
昔王姬下嫁必適諸侯同姓為主聞於公羊之説車服<lb/>
不繫顯於詩人之篇漢氏初興列侯尚主自斯以後降<lb/>
<pb n="KR4h0127_WYG_007-1b"/>
嬪素族駙馬都尉置由漢武或以假諸功臣或以加於<lb/>
戚屬是以魏曹植表駙馬奉車趣為一號齊職儀曰凡<lb/>
尚公主必拜駙馬都尉魏晉以來因為瞻準葢以王姬<lb/>
之重庶姓之輕若不加其等級寧可合卺而酳所以假<lb/>
駙馬之位乃崇於皇女也今公主早薨伉儷已絶既無<lb/>
禮數致疑何須駙馬之授案杜預尚晉宣帝第二女髙<lb/>
陵宣公主晉武踐阼而主已亡泰始中追贈公主元凱<lb/>
無復駙馬之號梁文帝女新安穆公主早薨天監初王<lb/>
<pb n="KR4h0127_WYG_007-2a"/>
氏無追拜之事逺近二例足以據明公主所生既未及<lb/>
成人之禮無勞此授今宜追贈亭侯<hi>授南史作校</hi>
　　劉師知<hi>沛國相人歴中書舍人掌詔誥預世祖顧命以忤髙宗與到仲舉等賜死</hi>
　　　髙祖靈座俠御人服議<hi>髙祖崩六日成服朝臣共議靈座俠御人所服</hi>
　　　　<hi>吉凶之制博士沈文阿議宜服吉師知為中書舍人議當從縗舍人蔡景歴江徳藻謝岐</hi>
　　　　<hi>等並同師知議文阿重議乃啟取尚書左丞徐陵決斷師知又議必應縗服岐徳藻景歴</hi>
　　　　<hi>又議同劉舍人陵重答文阿猶執所見乃具録二議奏聞竟從師知</hi>
既稱成服本備䘮禮靈筵服物皆悉縞素今雖無大行<lb/>
<pb n="KR4h0127_WYG_007-2b"/>
俠御官事按梁昭明太子薨成服俠侍之官悉着縗斬<lb/>
唯着鎧不異此即可擬愚謂六日成服俠靈座須服縗<lb/>
絰<lb/>
　　　蔡景歴議<lb/>
雖不悉準按山陵有吉凶羽儀成服唯凶無吉文武俠<lb/>
御不容獨鳴玉珥貂情禮二三理宜縗斬<lb/>
　　　沈文阿重議<lb/>
檢晉宋山陵儀靈輿梓宫降殿各侍中奏又成服儀稱<lb/>
<pb n="KR4h0127_WYG_007-3a"/>
靈輿梓宫容俠御官及香橙又檢靈輿梓宫進止儀稱<lb/>
直靈俠御吉服在吉鹵簿中乂云梓宫俠御縗絰在凶<lb/>
鹵簿中是則在殿吉凶兩俠御也<lb/>
　　　徐陵斷<lb/>
梓宫祔山陵靈筵祔宗廟有此分判便驗吉凶按山陵<lb/>
鹵簿吉部伍中公卿以下導引者爰及武賁鼓吹執葢<lb/>
奉車竝是吉服豈容俠御獨為縗絰邪斷可知矣若言<lb/>
公卿胥吏竝服縗苴此與梓宫部伍有何差別若言文<lb/>
<pb n="KR4h0127_WYG_007-3b"/>
物竝吉司事者凶豈容袵絰而奉華葢縗衣而升玉輅<lb/>
邪同博士議<lb/>
　　　師知又議<lb/>
左丞引梓宫祔山陵靈筵祔宗廟必有吉凶二部成服<lb/>
不容上凶愽士猶執前斷終是山陵之禮若龍駕啟殯<lb/>
鑾輿兼設吉凶之儀由來本備準之成服愚有未安夫<lb/>
䘮禮之制自天子達案王文憲䘮服明記云官品第三<lb/>
侍靈人二十官品第四下達士禮侍靈之數竝有十人<lb/>
<pb n="KR4h0127_WYG_007-4a"/>
皆白布袴褶著白絹㡌内䘮女侍數如外而着齊縗或<lb/>
問内外侍靈是同何忽縗服有異答云若依君臣之禮<lb/>
則外侍斬内侍齊頃世多故禮隨事省諸矦以下臣吏<lb/>
葢微至於侍奉多出義附君臣之節不全縗冠之費實<lb/>
闕所以因其常服止變㡌而已婦人侍者皆是卑𨽻君妾<lb/>
之道既純服章所以備矣皇朝之典猶自不然以此而<lb/>
推是知服斬彼有侍靈則猶俠御既著白㡌理無彤服<lb/>
且梁昭明儀注今則見存二文顯證差為成準且禮出<lb/>
<pb n="KR4h0127_WYG_007-4b"/>
人情可得消息凡人有䘮既陳筵几繐帷靈房變其常<lb/>
儀蘆箔草廬即其凶禮堂室之内親賔具來齊斬麻緦<lb/>
差池哭次𤣥冠不弔莫非素服豈見門生故吏綃縠間<lb/>
趨左姬右姜紅紫相揉况四海遏密率土之情是同三<lb/>
軍縞素為服之制斯一遂使千門旦啟非塗堊於彤闈<lb/>
百僚戾止變服麤於朱韍而耀金在列鳴玉節行求之<lb/>
懐抱固為未愜準以禮經彌無前事豈成服之儀譬以<lb/>
山陵之禮𦵏既始終已畢故有吉凶之儀所謂成服本<lb/>
<pb n="KR4h0127_WYG_007-5a"/>
成䘮禮百司外内皆變吉容俠御獨不何謂成服若靈<lb/>
無俠御則已有則必應縗服<lb/>
　　　謝岐又議<lb/>
靈筵祔宗廟梓宫祔山陵實如左丞議但山陵鹵簿備<lb/>
有吉凶從靈輿者儀服無變從梓宫者皆服苴縗爰至<lb/>
士禮悉同此制此自是山陵之儀非關成服今謂梓宫<lb/>
靈扆共在西階稱為成服亦無鹵簿直是爰自胥吏上<lb/>
至王公四海之内必備縗絰案梁昭明太子薨略是成<lb/>
<pb n="KR4h0127_WYG_007-5b"/>
例豈容凡百士庶悉皆服重而侍中至於武衛最是近<lb/>
官反鳴玉紆青與平吉不異左丞既推以山陵事愚意<lb/>
或謂與成服有殊若爾日俠御文武不異維侍靈之人<lb/>
主書宣傳齋幹應勑悉應不改<hi>悉皆南史作悉此日</hi>
　　　蔡景歴又議<lb/>
俠御之官本出五百爾日備服居廬仍於本省引上登<lb/>
殿豈應變服貂玉若別攝餘官以充簮珥則爾日便有<lb/>
不成服者山陵自有吉凶二儀成服凶而不吉猶依前<lb/>
<pb n="KR4h0127_WYG_007-6a"/>
議同劉舍人<lb/>
　　　江徳藻乂議<lb/>
愚謂祖𦵏之辰始終永畢達官有追贈須表恩榮有吉<lb/>
鹵簿恐由此義私家放斆因以成俗上服本變吉為凶<lb/>
理不應猶襲紈綺劉舍人引王衛軍䘮儀及檢梁昭明<lb/>
故事此明據已審愽士左丞乃各盡事𠂻既未取證須<lb/>
更詢詳宜諮八座<lb/>
　　　徐陵重答<lb/>
<pb n="KR4h0127_WYG_007-6b"/>
老病屬纊不能多説古人爭議多成怨府傅𤣥見尤於<lb/>
晉代王商取䧟於漢朝謹自三緘敬同髙命若萬一不<lb/>
死猶得展言庶與羣賢更申揚㩁<lb/>
　　　侍中沈府君序集<lb/>
陳亢有云趨庭學詩又聞君子毛萇亦曰登髙能賦可<lb/>
為大夫言其善觀民風則與圖王政若沈恭子者斯乃<lb/>
當世賢<hi>闕</hi>至如敦厚之詞足以吟詠情性身之文也貞<lb/>
固之節可以宣被股肱邦之光也然此者君之小道猶<lb/>
<pb n="KR4h0127_WYG_007-7a"/>
曰餘行何則徳之所本教之所由實乃孝篤天倫義感<lb/>
殊類有美於斯鬱為髙士則余與夫子古所謂世親者<lb/>
歟亦所謂友益者歟疇昔一面朅來二紀自摠角而接<lb/>
清塵䝉長者之嘉釂屯險驟更懽娯中阻班超既反盛<lb/>
憲猶存春秋美景朝遊夕宴酒酣得意賦詩聨章顧余<lb/>
不肖齒義懸絶降徳忘年交情彌至増榮廣駕知已難<lb/>
忘南浦之送未淹北邙之辭仍反子時屬有烽燧方勤<lb/>
帷扆遂使褐裘莫計寳劒無追痛此生芻同茲宿草九<lb/>
<pb n="KR4h0127_WYG_007-7b"/>
原方逺百身寧贖若乃帳懸秋月一鴈孤飛落花春風<lb/>
數鸎爭弄伯牙之絃寂寥長絶山陽之管惆悵徒聞夫<lb/>
盛烈清徽便傳乎帝載遺文餘論被在乎民謡者斯所<lb/>
以没而猶彰死且不朽今乃撰西還所著文章名為後<lb/>
集<lb/>
　　沈文阿<hi>字國衛呉興武康人梁儒林峻子仕梁國子博士領歩兵校尉掌儀禮入陳歴兼國</hi>
　　　<hi>子博士領羽林監</hi>
　　　稱大行議<hi>陳永定三年七月武帝崩新除尚書左丞庾持稱晉宋以來皇帝大行儀</hi>
<pb n="KR4h0127_WYG_007-8a"/>
　　　　<hi>注宋祖一日告南郊太廟奏策奉謚梓宫將登輼輬侍中版奏已稱某謚皇帝遣奠出於</hi>
　　　　<hi>陛階下方以此時乃讀哀策而前代策文猶云大行皇帝請明加詳正國子博士領歩兵</hi>
　　　　<hi>校尉知儀禮沈文阿等議詔可</hi>
應劭風俗通前帝謚未定臣子稱大行以別嗣主近推<lb/>
梁儀自梓宫將登輼輬版奏皆稱某謚皇帝登輼輬伏<lb/>
尋今俎祭已奉策謚哀策既在庭遣祭不應猶稱大行<lb/>
且哀策<hi>闕</hi>書藏於𤣥宫謂依梁儀稱謚以傳無窮<hi>隋書</hi>
　　　文帝謁廟禮文議<hi>帝即位尅日謁廟詔愽士議其禮文阿議詔可施行</hi>
<pb n="KR4h0127_WYG_007-8b"/>
民物推移質文殊軌聖賢因機而立教王公隨時以適<lb/>
宜夫千人無君不散則亂萬乘無主不危則亡當隆周<lb/>
之日公旦叔父吕召爪牙成王在䘮禍㡬覆國是以既<lb/>
𦵏便有公冠之儀始殯受麻冕之策斯葢示天下以有<lb/>
主慮社稷之艱難逮乎末葉縱横漢承其弊雖文景刑<lb/>
厝而七國連兵或踰月即尊或崩日稱詔此皆有為而<lb/>
為之非無心於禮制也今國諱之日雖抑哀於璽紱之<lb/>
重猶未序於君臣之儀古禮朝廟退坐正寢聽羣臣之<lb/>
<pb n="KR4h0127_WYG_007-9a"/>
政今皇帝拜廟還宜御太極殿以正南面之尊此即周<lb/>
康在朝一二臣衛者也其壤奠之節周禮以玉作贄公<lb/>
侯以珪子男執璧此瑞玉也奠贄既竟又復致享天子<lb/>
以璧王后用琮秦燒經典威儀散滅叔孫通定禮尤失<lb/>
前憲奠贄不珪致享無帛公王同璧鴻臚奏賀若此數<lb/>
事未聞於古後相沿襲至梁行之夫稱觴奉壽家國大<lb/>
慶四廂雅樂歌奏歡欣今君臣吞哀萬民抑割豈同於<lb/>
惟新之禮乎且周康賔稱奉珪無萬壽之獻此則前準<lb/>
<pb n="KR4h0127_WYG_007-9b"/>
明矣三宿三咤上宗曰饗斯葢祭儐受福寧謂賀酒邪<lb/>
愚以今坐正殿止行薦璧之儀無賀酒之禮謹撰謁廟<lb/>
還升正寢羣臣陪薦儀注如別<hi>立教南史作逗教萬民作兆庶</hi>
　　沈不害<hi>字孝和呉興武康人歴通直散騎常侍兼尚書左丞</hi>
　　　上文帝請立國學書<hi>自梁季䘮亂至陳天嘉初國學未立不害時為衡陽</hi>
　　　　<hi>王記室參軍兼嘉徳殿學士上書</hi>
臣聞立人建國莫尚於尊儒成俗化民必崇於教學故<lb/>
東膠西序事隆乎三代環林璧水業盛於兩京自淳源<lb/>
<pb n="KR4h0127_WYG_007-10a"/>
既逺澆波已扇物之感人無窮人之逐欲無節是以設<lb/>
訓垂範啟導心靈譬彼染藍類諸琢玉然後人倫以睦<lb/>
卑髙有序忠孝之理既明君臣之道攸固執禮自基魯<lb/>
公所以難侮歌樂已細鄭伯於是前亡干戚舞而有苗<lb/>
至泮宫成而淮夷服長想洙泗之風載懐淹稷之盛有<lb/>
國有家莫不尚已梁太清季年數鍾否剥戎狄外侵姦<lb/>
回内奰朝聞鼓鼙夕炤烽火洪儒碩學解散甚於坑夷<lb/>
五典九丘湮滅逾乎帷葢成均自斯墜業瞽宗於是不<lb/>
<pb n="KR4h0127_WYG_007-10b"/>
修裒成之祠弗陳裸享釋菜之禮無稱俎豆頌聲寂寞<lb/>
遂踰一紀後生敦恱不見函丈之儀晚學鑚仰徒深倚<lb/>
席之歎陛下繼厯升統握鏡臨㝢道洽寰中威加無外<lb/>
濁流已清重氛載廓含生熙阜品庶咸亨宜其𢎞振禮<lb/>
樂建立庠序式稽古典紆迹儒宫選公卿門子皆入于<lb/>
學助教愽士朝夕講肄使擔簦負笈鏘鏘接衽方領矩<lb/>
歩濟濟成林如切如磋聞詩聞禮一年可以功倍三冬<lb/>
於是足用故能擢秀雄州揚庭觀國入仕登朝資優學<lb/>
<pb n="KR4h0127_WYG_007-11a"/>
以自輔蒞官從政有經業以治身轖駕列庭青紫拾地<lb/>
古者王世子之貴猶與國子齒降及漢儲茲禮不墜暨<lb/>
乎兩晉斯事彌隆所以見師嚴而道尊者也皇太子天<lb/>
縱生知無待審喻猶宜晦迹俯同専經請業奠爵前師<lb/>
肅若舊典昔闕里之堂草萊自闢舊宅之内絲竹流音<lb/>
前聖遺烈深以烱戒況復江表無虞海外有截豈得不<lb/>
開闡大猷恢𢎞至道寧可使𤣥教儒風弗興聖世盛徳<lb/>
大業遂藴堯年臣末學小生詞無足筭輕獻瞽言伏増<lb/>
<pb n="KR4h0127_WYG_007-11b"/>
悚惕<lb/>
　　　文帝詔答<lb/>
省表聞之自舊章弛廢㣲言將絶朕嗣膺寳業念在緝<lb/>
熙而兵革未息軍國草創常恐前王令典一朝冺滅卿<lb/>
才思優洽文理可求𢎞惜大體殷勤名教付外詳議依<lb/>
事施行<lb/>
　　江徳藻<hi>字徳藻濟陽考城人仕梁南兖州治中入陳歴御史中丞終新喻令</hi>
　　　沈孝軌弟息除靈議<hi>建康令沈孝軌門生陳三兒牒稱主人翁靈柩在周</hi>
<pb n="KR4h0127_WYG_007-12a"/>
　　　　<hi>主人奉使關内因欲迎䘮久而未返此月晦即是再周主人弟息見在此者為至月未除</hi>
　　　　<hi>靈内外即吉為待主人還情理申竟以事諮左丞江徳薄議後依沈洙議奏可</hi>
王衛軍云久䘮不葬唯主人不變其餘親各終月數而<lb/>
除此葢引禮文論在家内有事故未得葬者耳孝軌既<lb/>
在異域雖已迎䘮還期無指諸弟若遂不除永絶婚嫁<lb/>
此於人情或為未允中原淪䧟已後理有事例宜諮沈<lb/>
常侍詳議<lb/>
　　沈洙<hi>字宏道呉興武康人兼尚書左丞衡陽王長史</hi>
<pb n="KR4h0127_WYG_007-12b"/>
　　　沈孝軌弟息除靈議<lb/>
禮有變正又有從宜禮小記云久而不𦵏者唯主祭者<lb/>
不除其餘以麻終月數者除䘮則已注云其餘謂傍親<lb/>
如鄭所解衆子皆應不除王衛軍所引此葢禮之正也<lb/>
但魏氏東關之役既失亡屍柩𦵏禮無期議以為禮無<lb/>
終身之䘮故制使除服晉氏䘮亂或死於虜庭無由迎<lb/>
殯江左故復申明其制李𦙍之祖王華之父竝存亡不<lb/>
測其子制服依時釋縗此竝變禮之宜也孝軌雖因奉<lb/>
<pb n="KR4h0127_WYG_007-13a"/>
使便欲迎䘮而戎狄難親還期未尅愚謂宜依東關故<lb/>
事在此國内者竝應釋除縗麻毁靈附祭若䘮柩得還<lb/>
別行改葬之禮自天下㓂亂西朝傾覆流播絶域情禮<lb/>
莫申若此之徒諒非一二寧可䘮期無數而弗除衰服<lb/>
朝廷自應為限制以義斷恩通訪愽識折之禮𠂻<hi>主祭南史</hi>
<hi>作主䘮</hi>
　　　皇太后服安吉君禫除議<hi>天嘉元年八月尚書儀曹請今月晦皇太</hi>
　　　　<hi>后禫除儀注沈洙議</hi>
<pb n="KR4h0127_WYG_007-13b"/>
至親朞斷加降故再朞而再周之䘮斷二十五月但重<lb/>
服不可頻除故變之以纎縞創巨不可便愈故稱之以<lb/>
祥禫禫者淡也所以漸祛其情至加父在為母出適後<lb/>
之子則屈降之以朞朞而除服無復衰麻縁情有本同<lb/>
之義許以心制心制既無杖絰可除不容復改𤣥綅既<lb/>
是心憂則無所更淡其心也且禫杖朞者十五月已有<lb/>
禫制今申其免懐之感故斷以再周止二十五月而已<lb/>
所以宋元嘉立義心䘮以二十五月為限大明中王皇<lb/>
<pb n="KR4h0127_WYG_007-14a"/>
后父䘮又申明其制齊建元中太子穆妃䘮亦同用此<lb/>
禮惟王儉古今集記云心制終二十七月又為王逡所<lb/>
難何佟之儀注用二十五月而除案古循今宜以再周<lb/>
二十五月為斷今皇太后於安吉君心䘮之期宜除於<lb/>
再周無復心禫之禮<hi>隋書</hi>
　　許亨<lb/>
　　　南北郊祭五祀奏<hi>天嘉中亨為大中大夫領大著作攝太常卿奏制曰</hi>
昔梁武帝云天數五地數五五行之氣天地俱有故南<lb/>
<pb n="KR4h0127_WYG_007-14b"/>
北郊内並祭五祀臣按周禮以血祭社稷五祀鄭𤣥云<lb/>
隂祀自血起貴氣臭也五祀五官之神也五神主五行<lb/>
𨽻於地故與理沈疈辜同為隂祀既非煙柴無關陽祭<lb/>
故何休云周爵五等者法地有五行也五神位在北郊<lb/>
圓丘不宜重設<lb/>
　　　乂除星位奏<lb/>
梁武帝議箕畢自是二十八宿之名風師雨師自是箕<lb/>
畢下𨽻非即星也故郊雩之所皆兩祭之臣按周禮大<lb/>
<pb n="KR4h0127_WYG_007-15a"/>
宗伯之職云槱燎祀司中司命風師雨師鄭衆云風師<lb/>
箕也雨師畢也詩云月離于畢俾滂沱矣如此則風伯<lb/>
雨師即箕畢星矣而今南郊祀箕畢二星復祭風伯雨<lb/>
師恐乖祀典<lb/>
　　　文帝制報<lb/>
若郊設星位任即除之<lb/>
　　　又祀天三獻奏<hi>制依議</hi>
梁儀注曰一獻為質三獻為文事天之事故不三獻臣<lb/>
<pb n="KR4h0127_WYG_007-15b"/>
按周禮司樽所言三獻施於宗祧而鄭注一獻施於羣<lb/>
小祀今用小祀之禮施於天神大帝梁武此義為不通<lb/>
矣且樽俎之物依於質文拜獻之禮主於䖍敬今請凡<lb/>
郊丘祀事準於宗祧三獻為允<hi>隋書</hi>
　　王元規<lb/>
　　　郊壇増修丈尺議<hi>宣帝以南北二郊卑下更議増廣太建十一年尚書祠部</hi>
　　　　<hi>郎王元規議詔從</hi>
按前漢黄圗上帝壇徑五丈髙九尺后土壇方五丈髙<lb/>
<pb n="KR4h0127_WYG_007-16a"/>
六尺梁南郊壇上徑十一丈下徑十八丈髙二丈七尺<lb/>
北郊壇上方十丈下方十二丈髙一丈即日南郊壇廣<lb/>
十丈髙二丈二尺五寸北郊壇廣九丈三尺髙一丈五<lb/>
寸今議増南郊壇上徑十二丈則天大數下徑十八丈<lb/>
取於三分益一髙二丈七尺取三倍九尺之堂北郊壇<lb/>
上方十丈以則地義下至十五丈亦取二分益一髙一<lb/>
丈二尺亦取二倍漢家之數禮記云為髙必因丘陵為<lb/>
下必因川澤因名山升中于天因吉土饗帝子郊周官<lb/>
<pb n="KR4h0127_WYG_007-16b"/>
云冬日至祠天於地上之圎丘夏日至祭地於澤中之<lb/>
方丘祭法云燔柴於泰壇祭天也瘞埋於泰折祭地也<lb/>
記云至敬不壇埽地而祭於其質也以報覆燾持載之功爾<lb/>
雅亦云丘言非人所造為古圎方兩丘並因見有而祭<lb/>
本無髙廣之數後世隨事遷都而建立郊禮或有地吉<lb/>
而未必有丘或有見丘而不必廣絜故有築建之法而<lb/>
制丈尺之儀愚謂郊祀事重圓方二丘髙下廣狹既無<lb/>
明文但五帝不相沿三王不相襲今謹述漢梁并即日<lb/>
<pb n="KR4h0127_WYG_007-17a"/>
三代壇不同及更増修丈尺如前聽㫖尚書僕射臣繕<lb/>
左户尚書臣元饒左丞臣周確舍人臣蕭淳儀曹郎臣<lb/>
沈客卿周元規議<hi>隋書</hi>
　　虞荔<hi>字山披㑹稽餘姚人仕梁歴鎮西諮議參軍入陳除太子中庶子領大著作</hi>
　　　鼎録序<lb/>
昔虞夏之盛逺方皆至使九牧貢九金鑄九鼎於荆山<lb/>
之下于昆吾氏之墟白若甘攙之地圖其山川竒怪百<lb/>
物而為之備使人知神姦不逢其害以定其祥鼎成三<lb/>
<pb n="KR4h0127_WYG_007-17b"/>
足而方不炊而自沸不舉而自藏不遷而自行九鼎既<lb/>
成定之國都桀有亂徳鼎遷于殷載祀六百殷紂暴虐<lb/>
鼎遷于周成王定鼎於郟鄏卜世三十卜年七百天所<lb/>
命也及顯王姬徳大衰鼎淪入泗水秦始皇之初見於<lb/>
彭城大發徒出之不能得焉<lb/>
　　虞寄<hi>字次安荔之弟歴建安王諮議終太中大夫</hi>
　　　諫陳寳應書<hi>寳應晉安候官人</hi>
　　　　<hi>寄梁代為岳陽王中記室矦景亂隨兄茘入臺京城䧟遁還鄉里張彪將鄭瑋劫寄奔晉</hi>
<pb n="KR4h0127_WYG_007-18a"/>
　　　　<hi>安寳應方據有閩中得寄甚喜每欲引為僚屬寄固辭景平寄勸令自結髙祖寳應從之</hi>
　　　　<hi>髙祖受禪以寳應為閩州刺史領會稽太守世祖嗣位進號宣毅將軍録其本系編為宗</hi>
　　　　<hi>室是時留異為縉州刺史領東陽太守潛有逆謀寳應娶異女寄微知其意乃為居士服</hi>
　　　　<hi>以拒絶之常居東山寺偽稱脚疾不起及異反寳應復資其部曲寄因書諌寳應大怒以</hi>
　　　　<hi>寄有民望且優容之章昭達等討寳應兵敗走蒲田顧謂其子曰早從虞公計不至今日</hi>
　　　　<hi>既被擒凡諸賔客皆伏誅惟寄以先識免禍異亦為矦安都所執  此書見陳書南史文</hi>
　　　　<hi>苑英華稍異互注</hi>
東山居士虞寄致書於明將軍使君節下寄流離世故<lb/>
<pb n="KR4h0127_WYG_007-18b"/>
飄寓貴鄉將軍待以上賔之禮申以國士之眷意氣所<lb/>
感何日忘之而寄沈痼彌留愒隂將盡常恐卒填溝壑<lb/>
涓塵莫効是以敢布腹心冐陳丹欵願將軍留須臾之<lb/>
慮少思察之則瞑目之日所懐畢矣夫安危之兆禍福<lb/>
之機匪獨天時亦由人事失之毫釐差以千里是以明<lb/>
智之士據重位而不傾執大節而不失豈惑於浮辭哉<lb/>
將軍文武兼資英威不世往因多難杖劎興師援旗誓<lb/>
衆抗威千里豈不以四郊多壘共謀王室匡時報主寧<lb/>
<pb n="KR4h0127_WYG_007-19a"/>
國庇民乎此所以五尺童子皆願荷㦸而隨將軍者也<lb/>
及髙祖武皇帝肇基草昧初濟艱難于時天下沸騰民<lb/>
無定主豺狼當道鯨鯢横擊海内業業未知所從將<lb/>
軍運洞微之鑒折從衡之辯策名委質自託宗盟此將<lb/>
軍妙筭逺圗發於𠂻誠者也及主上繼業欽明睿聖選<lb/>
賢與能羣臣輯睦結將軍以維城之重崇將軍以裂土<lb/>
之封豈非宏謨廟略推赤心於物者也屢申明詔欵篤<lb/>
殷勤君臣之分定矣骨肉之恩深矣不意將軍惑於邪<lb/>
<pb n="KR4h0127_WYG_007-19b"/>
説翻然異計寄所以疾首痛心泣盡繼之以血萬全之<lb/>
策竊為將軍惜之寄雖疾侵耄及言無足采千慮一<lb/>
得請陳愚管願將軍少戢雷霆賖其晷刻使得盡狂瞽<lb/>
之説披肝膽之誠則雖死之日由生之年也自天厭梁<lb/>
徳多難薦臻寰宇分崩英雄互起龍戰虎爭竊號假名<lb/>
鋭精持鋒不可勝紀<hi>陳書南史無龍戰至持鋒三句</hi>人人自以為得之<lb/>
然夷凶翦亂拯溺扶危四海樂推三靈眷命揖讓而居<lb/>
南面者陳氏也豈非厯數有歸惟天所授當璧應運其<lb/>
<pb n="KR4h0127_WYG_007-20a"/>
事甚明一也主上承基明徳逺被天綱再張地維重紐<lb/>
夫以王琳之强矦瑱之力進足以揺蕩中原爭衡天下<lb/>
退足以屈强江外雄長偏隅然或命一旅之師或資一<lb/>
士之説琳即瓦解氷泮投身異域瑱則厥角稽顙委命<lb/>
闕庭斯又天假之威而除其患其事甚明二也今將軍<lb/>
以藩戚之重擁東南之衆盡忠奉上戮力勤王豈不勲<lb/>
髙竇融寵過呉芮析珪判野南面稱孤其事甚明三也<lb/>
且聖朝棄瑕忘過寛厚得人改過白新咸加叙擢至如<lb/>
<pb n="KR4h0127_WYG_007-20b"/>
余孝頃潘純陀李孝欽歐陽頠等悉委以心腹任以爪<lb/>
牙胸中豁然曾無纎芥況將軍舋非張繡罪異盧諶當<lb/>
何慮於危亡何失於富貴此乂其事甚明四也方今周<lb/>
齊鄰睦境外無虞并兵一向匪朝伊夕非有劉項競逐<lb/>
之機楚趙連從之勢何得雍容髙拱坐論西伯其事甚<lb/>
明五也且留將軍狼顧一隅亟經摧衂聲實虧䘮膽氣<lb/>
衰沮髙瓖向文政留瑜黄子玉此數人者將軍所知首<lb/>
鼠兩端惟利是視其餘將帥亦可見矣孰能被堅執鋭<lb/>
<pb n="KR4h0127_WYG_007-21a"/>
長驅深入縶馬埋輪奮不顧命以先士卒者乎此又其<lb/>
事甚明六也且將軍之彊孰如矦景將軍之衆孰如王<lb/>
琳武皇滅矦景於前今上摧王琳於後此乃天時非復<lb/>
人力且兵革己後民皆厭亂其孰能棄墳墓捐妻子出<lb/>
萬死不顧之計從將軍於白刃之間乎此又其事甚明<lb/>
七也歴觀前古鑒之往事子陽季孟傾覆相尋餘鄯右<lb/>
渠危亡繼及天命可畏山川難恃況將軍欲以數郡之<lb/>
地當天下之兵以諸侯之資拒天子之命强弱逆順可<lb/>
<pb n="KR4h0127_WYG_007-21b"/>
得侔乎此又其事甚明八也且非我族類其心必異不<lb/>
愛其親豈能及物留將軍身縻國爵子尚王姬猶且棄<lb/>
天屬而弗顧背明君而孤立危急之日豈能同憂共患<lb/>
不背將軍者乎至於師老力屈懼誅利賞必有韓智晉<lb/>
陽之謀張陳井陘之事此又其事甚明九也且北軍萬<lb/>
里逺鬬鋒不可當將軍自戰其地人多顧後梁安背向<lb/>
為心修旿匹夫之力衆寡不敵將帥不侔師以無名而<lb/>
出事以無機而動以此稱兵未知其利夫以漢朝呉楚<lb/>
<pb n="KR4h0127_WYG_007-22a"/>
晉室頴顒連城數十長㦸百萬㧞本塞源自圖家國其<lb/>
有成功者乎又其事甚明十也為將軍計者莫若不逺<lb/>
而復絶親留氏秦郎快郎隨遣入質釋甲偃兵一遵詔<lb/>
㫖且朝廷許以鐵劵之要申以白馬之盟朕不食言誓<lb/>
之宗社寄聞明者覽未形智者不再計此成敗之效將<lb/>
軍勿疑吉凶之㡬間不容髪方今蕃維尚少皇子幼沖<lb/>
凡預宗枝皆蒙寵樹況以將軍之地將軍之才將軍之<lb/>
名將軍之勢而能克修蕃服北面稱臣寧與劉澤同年<lb/>
<pb n="KR4h0127_WYG_007-22b"/>
而語其功業哉豈不身與山河等安名與金石相敝願<lb/>
加三思慮之無忽寄氣力緜微餘隂無㡬感恩懐徳不<lb/>
覺狂言鈇鉞之誅其甘如薺<hi>世故南史作艱故莫効陳書南史作莫報思察英華</hi>
<hi>作思審不世一體作動俗折從衡英華作屢折從衡明詔英華作文詔翻然陳書作遽生愚管書史作愚筭有</hi>
<hi>歸南史作有在所授英華作所在承基陳書作人基雄長南史作雄張至如陳書作至於孝頃英華作孝頎誤</hi>
<hi>爪牙英華作牙爪盧諶書史作畢諶之執南史作之事何得英華作可得狼顧南史作狼狽聲實虧䘮英華作</hi>
<hi>聲虧䘮所知英華作所魄親信縶馬書史作擊馬誤之彊英華作之勢傾覆英華作下没餘鄯右渠英華作餘</hi>
<hi>黨渠魁非之日英華作之下之事作之勢修旿南史作宵旰誤稱兵英華作移兵莫若英華作豈若覽南史英</hi>
<pb n="KR4h0127_WYG_007-23a"/>
<hi>華作鑒再計英華作計始非稱臣下英華有者乎二字文意不貫其甘書史作甘之</hi>
　　顧越<hi>字思南呉郡鹽官人仕梁領國子愽士入陳歴散騎常侍</hi>
　　　上文帝論宫僚疏<hi>越天嘉中遷黄門侍郎侍講東宫以宫僚未盡時彦且太</hi>
　　　　<hi>子仁弱宣帝有奪宗之兆内懐憤激上疏帝深感焉而竟不能改太子立為宣帝所廢</hi>
臣梁世薄宦禄不代耕季年板蕩竄身窮谷幸屬聖明<lb/>
得奉昌運朝廷以臣微渉藝學逺垂徴引擢臣以貴任<lb/>
資臣以厚秩二宫恩遇有異凡流木石知感犬馬識養<lb/>
臣獨何人罔懐報徳伏惟皇太子天下之本養善春宫<lb/>
<pb n="KR4h0127_WYG_007-23b"/>
臣陪侍經籍於今五載如愚所見多有曠官輔弼丞疑<lb/>
未極時選至如文宗學府㢘潔正人當趨奉龍樓晨游<lb/>
夕論恒聞前聖格言往賢政道如此則非僻之語無從<lb/>
而入臣年事侵廹非有徼求政是懐此不言則為有負<lb/>
明聖敢奏狂瞽願留中不泄<hi>南史</hi>
　　顧野王<hi>字希馮呉郡呉人仕梁中領軍入陳歴黄門侍郎光禄卿</hi>
　　　進玉篇啟<hi>凡十五萬八千六百四十一言唐初孫强増三十巻宋祥符中頒刻</hi>
　　　　<hi>大同九年三月二十八日黄門侍郎兼大學博士顧野王啟進自為叙  殿下為簡文帝</hi>
<pb n="KR4h0127_WYG_007-24a"/>
竊聞兩儀俶啟九皇始君情性初動有巢肇制三聖代<lb/>
立十紀遞興龍牒浮河龜書起洛八卦既陳六爻攸敘<lb/>
篆素之流是焉而出至於精課源妙求其本始末學敷<lb/>
淺誠所未詳雖復研考六經校讎百氏殊非庸菲所能<lb/>
子奪謹依條例同異具以上呈伏惟聖皇馭㝢膺籙受<lb/>
圖徳尚昊軒功超媯姒通妙廣運乃聖乃神經天曰文<lb/>
止戈為武百工維理庶績咸熙勸以九歌撝之八柄修<lb/>
文徳以來要服舞十戚以格有苗是故仁風所扇九服<lb/>
<pb n="KR4h0127_WYG_007-24b"/>
蒙靈正朔所班四荒懐徳取衣雒樹則肅慎識受命之<lb/>
興夷波海水則越裳知聖人之徳豈但中和樂職近播<lb/>
岷峨徳廣所覃旁流江漢殿下天縱岳峙叡哲淵凝三<lb/>
善自然匪須勤學六行前哲寧以勞喻是以聲覃八表<lb/>
譽浹九垓規範百司陶鈞萬品猶復留心圗籍俛情篆<lb/>
素糾先民之積謬振往古之重疑簡册所傳莫今比盛<lb/>
野王沾濡聖道沐浴康衢不揆愚淺妄陳狂狷徒夢收<lb/>
腸終當覆瓿空思朱墨懼必無傳悚悸交心罔知攸措<lb/>
<pb n="KR4h0127_WYG_007-25a"/>
謹啟<hi>玉篇</hi>
　　　玉篇序<hi>野王父烜為梁臨賀王記室以儒術知名故序云預纉過庭  按其題大廣益</hi>
　　　　<hi>會玉篇序則唐孫强及宋呉鋭丘雍等所廣益為名也</hi>
昔在庖犧始成八卦暨乎蒼頡肇創六爻政罷結繩教<lb/>
興書契天粟晝零市妖夜哭由來尚矣爰至𤣥龜龍馬<lb/>
負河洛之圗赤雀素鱗摽受終之命鳯羽為宇掌理成<lb/>
書豈但人功亦猶天授故能傳流奥典鉤探至頥揚顯<lb/>
聖謨耀光洪範文遺百代則禮樂可知驛宣萬里則心<lb/>
<pb n="KR4h0127_WYG_007-25b"/>
言可述授民軌物則縣方象魏興功命衆則誓威師旅<lb/>
律存三尺政仰八成聽稱責於附別執士師於兩造勒<lb/>
功名於鍾鼎頌美徳於神祗故百官以治萬民以察雕<lb/>
金鏤玉升崧岳而告平汗竹裁縑寫憲章而授政莫不<lb/>
以版牘施於經緯文字表於無窮者矣所以垂帷閉户<lb/>
而覿遐年之世藏形晦跡而識逺方之風遵覽篆素以<lb/>
測九垓則靡差膚寸詳觀記録以游八裔則不謬毫釐<lb/>
鑒水鏡於往謨遺元龜於今體仰瞻景行式備昔文戒<lb/>
<pb n="KR4h0127_WYG_007-26a"/>
慎荒邪用存古典故設教施法無以尚茲經世治俗豈<lb/>
先乎此但微言既絶大㫖亦乖故五典三墳競開異義<lb/>
六書八體今古殊形或字各而訓同或文均而釋異百<lb/>
家所談差互不少字書巻軸舛錯尤多難用尋求易生<lb/>
疑惑猥承明命預纘過庭總會衆篇校讎羣籍以成一<lb/>
家之製文字之訓備矣而學慙精博聞見尤寡才非通<lb/>
敏理辭彌躓既謬先蹤且乖聖㫖謹當端笏擁篲以俟<lb/>
嘉猷<lb/>
<pb n="KR4h0127_WYG_007-26b"/>
　　　虎丘山序<lb/>
夫少室作鎮以峻極而標竒太華神掌以削成而稱貴<lb/>
若茲山者髙不概雲深無藏影卑非培塿淺異棘林秀<lb/>
壁數尋被杜蘭與苔蘚椿枝十仞掛藤葛與懸蘿曲澗<lb/>
潺湲修篁䕃暎路若絶而復通石將頽而更綴抑巨麗<lb/>
之名山信大呉之勝壤若乃九功六義之興依永和聲<lb/>
之製志由興作情以詞宣形言諧於韶夏成文暢於鐘<lb/>
律由來尚矣未有登髙能賦而韜斐麗之章入谷忘歸<lb/>
<pb n="KR4h0127_WYG_007-27a"/>
而忽鏗鏘之節故總轡齊鑣競雕蟲於山水雲合霧集<lb/>
爭歌頌於林泉于時風清邃谷景麗修巒蘭佩堪紉胡<lb/>
繩可索林花翻灑乍飄颺於蘭臯山禽囀響時弄聲於<lb/>
喬木班草班荆坐蟠石之上濯纓濯足就滄浪之水傾<lb/>
縹瓷而酌㫖酒剪緑葉而賦新詩肅爾若與三逕齊蹤<lb/>
鎗然似共九成偕韻盛矣哉聊述時事寄之翰墨<lb/>
　　徐君敷<hi>御史中丞</hi>
　　　劾南康嗣王方泰奏<hi>髙宗幸大壯觀閲武方泰當從不行㣲服往民間淫</hi>
<pb n="KR4h0127_WYG_007-27b"/>
　　　　<hi>人妻為州所録乂率人仗傷禁司兼御史中丞徐君敷奏聞上可其奏</hi>
臣聞王者之心匪漏網而私物至治之本無屈法而申<lb/>
慈謹案南康王陳方泰宗屬雖逺幸託葭莩刺舉莫成<lb/>
共治罕績聖上𢎞以悔往許其録用宫闈寄切宿衛是<lb/>
尸豈有金門旦啟玉輿曉蹕百司馳騖千隊騰驤憚此<lb/>
翼從之勞妄興晨昏之請翻以危冠淇上袨服桑中臣<lb/>
子之諐莫斯為大宜從霜簡允置冬官臣等參議請依<lb/>
見事解方泰所居官下宗正削爵土謹以白簡奏聞<lb/>
<pb n="KR4h0127_WYG_007-28a"/>
　　　劾武陵王伯禮奏<hi>伯禮世祖第十子為呉興太守恣行暴掠大建十一年被</hi>
　　　　<hi>代遷延不發君敷奏聞詔可</hi>
臣聞車屨不俟君命之通規夙夜匪懈臣子之恒節謹<lb/>
案雲旗將軍持節都督呉興諸軍事呉興太守武陵王<lb/>
伯禮夙擅英猷久馳令聞惟良寄重枌鄉是屬聖上愛<lb/>
育黔黎留情政本共化求瘼赴早皇心遂復稽緩歸驂<lb/>
取移凉燠遲回去鷁空淹載路淑慎未彰違惰斯在繩<lb/>
愆檢迹以為懲戒臣等參議以見事免伯禮所居官以<lb/>
<pb n="KR4h0127_WYG_007-28b"/>
王還第謹以白簡奏聞<lb/>
　　宗元饒<hi>南郡江陵人歴吏部尚書</hi>
　　　劾奏蔡景歴<hi>髙宗大建五年呉明徹北伐所在克㨗方欲進圗彭城景歴諌稱師</hi>
　　　　<hi>老將驕不宜過窮逺略髙祖惡之出為豫章内史未行以在省之日贓汙狼藉御史中丞</hi>
　　　　<hi>宗元饒奏劾詔可及明徹敗即日追還</hi>
臣聞士之行已忠以事上廉以持身茍違斯道刑茲罔<lb/>
赦謹按宣逺將軍豫章内史新豐縣開國侯景歴因藉<lb/>
多幸豫奉興王皇運權輿頗參締構天嘉之世贓賄狼<lb/>
<pb n="KR4h0127_WYG_007-29a"/>
藉聖恩録用許以更鳴裂壤崇階不逺斯復不能改節<lb/>
自勵以報曲成遂乃専擅貪汙彰于逺近一則已甚其<lb/>
可再乎宜置刑書以明秋憲臣等參議以見事免景歴<lb/>
所居官下鴻臚削爵土謹奉白簡以聞<lb/>
　　　劾奏合州刺史陳裒<hi>裒贓汙狼藉遣使就渚歛魚又於六郡乞米元饒劾</hi>
　　　　<hi>奏詔可</hi>
臣聞建旟求瘼實寄廉平褰帷恤隠本資仁恕如或貪<lb/>
汙是肆徴賦無厭天網雖疎茲焉弗漏謹案鍾陵縣開<lb/>
<pb n="KR4h0127_WYG_007-29b"/>
國侯合州刺史臣裒因藉多幸預逢抽擢爵由恩被官<lb/>
以私加無徳無功坐尸榮貴譙肥之地久淪非所皇威<lb/>
尅復物仰仁風新邦用輕彌俟寛惠應斯作牧其寄尤<lb/>
重爰降曲恩祖行宣室親承規誨事等言提雖廉潔之<lb/>
懐誠無素蓄而禀兹嚴訓可以厲精遂乃擅行賦歛専<lb/>
肆貪取求粟不厭愧王沈之出賑徴魚無限異羊續之<lb/>
懸枯置以嚴科實惟明憲臣等參議請依㫖免裒所應<lb/>
復除官其應禁錮及後選左降本資悉依免官之法<lb/>
<pb n="KR4h0127_WYG_007-30a"/>
　　傅縡<hi>字宜事北地靈州人秘書監兼中書通事舍人</hi>
　　　獄中上後主書<hi>縡為文典麗甚為後主所重然性木彊不持撿操因疎縡舍人</hi>
　　　　<hi>施文慶等譖縡受髙麗使金下獄縡憤恚上書後主怒賜死</hi>
夫君人者恭事上帝子愛下民省嗜欲逺謟佞未明求<lb/>
衣日旰忘食是以澤被區宇慶流子孫陛下頃來酒色<lb/>
過度不䖍郊廟之神専媚淫昏之鬼小人在側宦豎弄<lb/>
權惡忠直若仇讎視生民如草芥後宫曵綺繡廐馬餘<lb/>
菽粟百姓流離僵尸蔽野貨賂公行帑藏損耗神怒人<lb/>
<pb n="KR4h0127_WYG_007-30b"/>
怨衆叛親離恐東南王氣自斯而盡矣<hi>君人英華作人君下民南史作</hi>
<hi>黔黎生民作百姓英華作生民百姓離散史作兆庶流離僵英華作轉誤</hi>
　　章華<hi>字仲宗呉興人</hi>
　　　極諌後主書<hi>華為太市令辭疾欝欝不得志禎明初上書極諌被殺</hi>
昔髙祖南平百越北誅逆虜世祖東定呉會西破王琳<lb/>
髙宗尅復淮南辟地千里三祖之功亦至勤矣陛下即<lb/>
位于今五年不思先帝之艱難不知天命之可畏溺於<lb/>
嬖寵惑於酒色祀七廟而不出拜妃嬪而臨軒老臣宿<lb/>
<pb n="KR4h0127_WYG_007-31a"/>
將棄之草莽謟佞讒邪昇之朝廷今疆場日蹙隋軍壓<lb/>
境陛下若不改弦易張臣見麋鹿復逰於姑蘇臺矣<hi>並陳</hi>
<hi>書</hi>
　　徐伯陽<hi>字隠忍東海人仕梁侯官令入陳歴新安王府諮議參軍</hi>
　　　皇太子釋奠頌<hi>天嘉十一年後主時為皇太于幸太學命伯陽為辟雍頌甚見</hi>
　　　　<hi>佳賞</hi>
穆穆皇儲峩峩副主道尊主鬯徳崇監撫春誦夏絃冬<lb/>
書秋羽漢召趨幄周朝問豎翔集禮闈逍遥義府四海<lb/>
<pb n="KR4h0127_WYG_007-31b"/>
無浪三階已平儲駕戾止和鸞有聲𢎞風講肄崇儒肅<lb/>
成丹書貴道黄金賤籝洙泗興業闕里増榮青槐䕃市<lb/>
𤣥冕飛纓<lb/>
　　陳暄<hi>義興國山人支才俊逸後主在東宫引為學士及即位遷通直散騎常侍興江摠孔範等</hi>
　　　<hi>並為狎客以事悸死</hi>
　　　與兄子秀書<lb/>
　　　　<hi>暄嗜酒無節操徧歴王公門沈湎喧嘵過差非度秀憂之致書於暄友人何胥冀以諷諌</hi>
　　　　<hi>暄聞之與秀書</hi>
<pb n="KR4h0127_WYG_007-32a"/>
旦見汝書與孝典陳吾飲酒過差吾有此好五十餘年<lb/>
昔呉國張長公亦稱耽嗜吾見張時伊已六十自言引<lb/>
滿大勝少年時吾今所進亦多於往日老而彌篤惟吾<lb/>
與張季舒耳吾方與此子交歡於地下汝欲夭吾所志<lb/>
耶昔阮咸阮籍同游竹林宣子不聞斯言王湛能𤣥言<lb/>
巧騎武子呼為癡叔何陳留之風不嗣太原之氣巋然<lb/>
翻成可恠吾既寂漠當世朽病殘年産不異于顔原名<lb/>
未動于卿相若不日飲醇酒復欲安歸汝以飲酒為非<lb/>
<pb n="KR4h0127_WYG_007-32b"/>
吾以不飲酒為過昔周伯仁渡江惟三日醒吾不以為<lb/>
少鄭康成一飲三百杯吾不以為多然洪醉之後有得<lb/>
有失成厮養之志是其得也使次公之狂是其失也吾<lb/>
常譬酒之猶水水可以濟舟亦可以覆舟故江諮議有<lb/>
言酒猶兵也兵可千日而不用不可一日而不備酒可<lb/>
千日而不飲不可一飲而不醉羙哉江公可與共論酒<lb/>
矣汝驚吾墮馬侍中之門䧟池武陵之第徧布朝野自<lb/>
言焦悚丘也幸茍有過人必知之吾生平所願身没之<lb/>
<pb n="KR4h0127_WYG_007-33a"/>
後題吾墓云陳故酒徒陳君之神道若斯志意豈避南<lb/>
征之不復賈誼之慟哭者哉何水曹眼不識杯鐺吾口<lb/>
不離瓢杓汝寧與何同日而醒與吾同日而醉乎正言<lb/>
其醒可及其醉不可及也速營糟丘吾將老焉爾蕪多<lb/>
言非爾所及<hi>南史飲夭一作笑以不  酒作不以</hi>
　　張正見<hi>字見賾清河東武城人梁彭澤令入陳為撰史著士累遷通直散騎侍郎</hi>
　　　謝賜錢啟<lb/>
豈期疲痾壁立猥蒙殊賜名稱榆莢非投飲馬之橋價<lb/>
<pb n="KR4h0127_WYG_007-33b"/>
重圓泉寧棄呪鷄之野暫移周府纔經漢鑄始降王門<lb/>
忽光私室青鳬委質笑夷甫之不言赤仄垂緍重河間<lb/>
之能數<hi>初學記</hi>
　　姚察<hi>字伯審呉興武康人梁原鄉令入陳歴吏部尚書終隋太子内舍人</hi>
　　　陳讓終䘮表<hi>察居父憂起兼東宫通事舍人頻有陳讓詔答俄敕知著作郎事</hi>
臣私門舋禍併罹殃罰偷生晷漏兾伸情禮而尫疹相<lb/>
仍苴葈穢質非復人流將畢苫壤豈期朝恩曲覃被之<lb/>
纓紱尋斯寵服彌見慙靦且宫闥秘奥趨奏便繁寧可<lb/>
<pb n="KR4h0127_WYG_007-34a"/>
以茲荒毁所宜叨預伏願至徳孝治矜其理奪使殘魄<lb/>
喘息以遂餘生<lb/>
　　　後主詔答<lb/>
省表具懐卿行業淳深聲譽素顯理狥情禮未膺刀筆<lb/>
但叅務承華良所期寄久茲抑奪不得致辭也<lb/>
　　　遺命<hi>察入隋歴授太子内舍人大業二年終于東都</hi>
吾家世素士自有常法吾意歛以法服竝宜用布上周<lb/>
於身又恐汝等不忍行此必不爾須松板薄棺纔可周<lb/>
<pb n="KR4h0127_WYG_007-34b"/>
身土周于棺而已𦵏日止麤車即送厝舊塋北吾在梁<lb/>
世當時年十四就鍾山明慶寺尚禪師受菩薩戒自爾<lb/>
深悟苦空頗知回向矣嘗得流連山寺一去忘歸及仕<lb/>
陳代諸名流遂許與聲價兼時主恩遇官途遂至通顯<lb/>
自入朝來又蒙恩渥既牽纒人世素志弗從且吾習蔬<lb/>
菲五十餘年既歴嵗時循而不失瞑目之後不須立靈<lb/>
置一小牀每日設清水六齋日設齋食菓菜任家有無<lb/>
不須別經營也<lb/>
<pb n="KR4h0127_WYG_007-35a"/>
　　謝貞<hi>字元正陳郡陽夏人南平王友招逺將軍</hi>
　　　遺族子凱疏<lb/>
　　　　<hi>貞以母憂哀毁病亟遺言告凱貞貞病篤吏部尚書姚察往省之問以後事  曰族子凱</hi>
　　　　<hi>等粗自成立已有疏付之弱兒甫六嵗名靖字依仁情累所不能忘敢以為託耳察啟後</hi>
　　　　<hi>主敕長給衣糧</hi>
吾少罹酷禍十四傾外䕃十六鍾太清之禍流離絶國<lb/>
二十餘載號天蹐地遂同有感得還侍奉守先人墳墓<lb/>
於吾之分足矣不悟朝廷採拾空薄累致清階縱其隕<lb/>
<pb n="KR4h0127_WYG_007-35b"/>
絶無所酬報今在憂棘晷漏將盡歛手而歸何所多念<lb/>
氣絶之後若直棄之草野依僧家尸陁林法是吾所願<lb/>
正恐過為獨異耳可將薄板周身載以露車覆以葦茨<lb/>
坎山而埋之又吾終尠兄弟無他子孫靖年幼少未閑<lb/>
人事但可三月施小牀設香水盡卿兄弟相厚之情即<lb/>
除之無益之事勿為也<hi>陳書</hi>
　<lb/>
　陳文紀巻七<lb/>
</p>
<p>
</p>
  </div>
<div>
                <head>陳文紀巻八</head>
    <p>
<pb n="KR4h0127_WYG_008-1a"/>
欽定四庫全書<lb/>
　陳文紀巻八　　　　　　明　梅鼎祚　編<lb/>
　　江總<hi>字總持濟南考城人䋔子梁太子中舍人入陳歴尚書令陳平入隋為上開府</hi>
　　　自叙略<hi>總之自叙時人謂之實録</hi>
歴升清顯備位朝列不邀世利不渉權幸嘗撫躬仰天<lb/>
太息曰莊青翟位至丞相無迹可紀趙元叔為上計吏<lb/>
光乎列傳官陳以來未嘗逢迎一物干預一事悠悠風<lb/>
塵流俗之士頗致怨憎榮枯寵辱不以介意大建之世<lb/>
<pb n="KR4h0127_WYG_008-1b"/>
權移羣小謟嫉作威屢被摧黜奈何命也後主昔在東<lb/>
朝留意文蓺夙荷昭晉恩紀契闊嗣位之日時寄謬隆<lb/>
儀刑天府釐正庶績八法六典無所不統昔晉武帝策<lb/>
荀公曽曰周之冢宰今之尚書令也況復才未半古尸<lb/>
素若茲晉太尉陸玩云以我為三公知天下無人矣軒<lb/>
冕儻來之一物豈是預要乎弱嵗歸心釋教年二十餘<lb/>
入鍾山就靈曜寺則法師受菩薩戒暮齒官陳與攝山<lb/>
布上人遊欵深悟苦空更復練戒運善於心行慈於物<lb/>
<pb n="KR4h0127_WYG_008-2a"/>
頗知自勵而不能蔬菲尚染塵勞以此負愧平生耳<lb/>
　　　陶貞白先生集序<lb/>
昔劉向通古今之學馬融見天下之書京房察風雨之<lb/>
占裴楷曉隂陽之術子政傷於簡易季長敝於驕侈君<lb/>
明遂不旋踵公矩纔免殛誅鮮有盡羙之迹罕聞克終<lb/>
之譽若夫徳行博敏孔室四科經術深長鄭門六藝丹<lb/>
陽陶先生備斯矣至如紫臺青簡緑帙丹經玉版秘文<lb/>
瑶氊怪牒靡不貫彼精微殫其㫖趣葢非常之絶伎命<lb/>
<pb n="KR4h0127_WYG_008-2b"/>
世之異人焉文集缺亡未有編録門人補輯若逢遼東<lb/>
之本好事研搜如誦河西之篋奉敕校之鉛墨緘以緹<lb/>
緗藏彼鴻都副在延閣<lb/>
　　　山水納袍賦序<lb/>
皇儲監國餘辰勞謙終宴有令以納袍降賜何以奉揚<lb/>
恩徳因題此賦<lb/>
　　　華貂賦序<lb/>
領軍新安殿下以副貂垂錫仰銘恩澤謹題小賦<lb/>
<pb n="KR4h0127_WYG_008-3a"/>
　　　陳六宫謝表<lb/>
恭膺禮命愧集丹縷之顔拜奉曲私愁縈翬羽之色魯<lb/>
宫夜火伯媛匪驚楚榭奔濤貞姜何懼豈期日月騰影<lb/>
風雲冩潤遂復位崇九御聲髙六列象服増華丹軿耀<lb/>
彩何以弼佐王風克柔隂化兢惶並集追想流荇之詩<lb/>
荷據相并遂失鳴環之節<lb/>
　　　六宫謝表<lb/>
鶴籥晨啟雀釵曉映恭承盛典肅荷徽章歩動雲袿香<lb/>
<pb n="KR4h0127_WYG_008-3b"/>
飄霧縠媿纒艷粉無情拂鏡愁縈巧黛息意臨牕妾聞<lb/>
漢水贈珠人間絶世洛川拾翠仙處無䨇或有風流行<lb/>
雨窈窕初日聲髙一笑價起兩環乃可桂殿迎春蘭房<lb/>
侍寵借班姬之扇未掩驚羞假蔡琰之文寧披悚戴<lb/>
　　　太保蕭公謝儀同表<lb/>
阪泉野戰曽無汗馬之勞代邸運籌又闕前戈之勇薄<lb/>
伐専征早遊邊外執玉奉酎又虧朝則王人降止朝册<lb/>
逺臨奉述敇書曲停表奏滄波阻夐既杜敬仲之辭關<lb/>
<pb n="KR4h0127_WYG_008-4a"/>
路悠長致絶趙襄之讓心馳紫路登文石而莫由目送<lb/>
白雲拜承明而無日<lb/>
　　　為沈尚書君理讓右僕射領吏部表<lb/>
辛香以來安石以後遵其軌躅必大厦之棟梁摠其寄<lb/>
任亦巨川之舟楫未有綿力薄材輕膺此舉<lb/>
　　　為衡陽王讓呉郡表<lb/>
芝泥馳印發命開函<hi>闕</hi>頴之誠夏霜易霣兢惶之至春<lb/>
氷可渉臨輜囘軾即事何取廣川無聲頗知自匹<lb/>
<pb n="KR4h0127_WYG_008-4b"/>
　　　讓尚書令表<lb/>
臣弱嵗立朝本無竒志每謂任登常伯足承基緒值梁<lb/>
季不造收拙人間東竄三江南徂百越不知秦漢十有<lb/>
七年心跡退黜平生畢矣但野性疎懶不屑死増俯仰<lb/>
乖時人物多忤天飛踐阼任寄隆重謬以商丘之木遂<lb/>
比舟檝之材燕岱之石混同瑚璉之器當由崇賢使舉<lb/>
早守名節竊以天府文昌萬方之藪天官冡宰無所不<lb/>
統禮尊三獨事昭百揆曠職云久三十餘載一旦開置<lb/>
<pb n="KR4h0127_WYG_008-5a"/>
必資望實豈期廷典私偏濫庸菲薄陛下聽覽餘辰曲<lb/>
垂昭納遂斯反汗髙選具瞻則敝葢敝帷使臣暮齒嵗<lb/>
制月制賖臣皓髮<lb/>
　　　讓尚書僕射表<lb/>
藻鏡官方品裁人物門驚如市不慙屋漏心抱如水無<lb/>
欺暗室但屢淹星鳥每知忝素世網拘束事歸僶俛今<lb/>
此召會尤増據蒺竊以端揆副職官稱師長革履升降<lb/>
傳呼寵赫儀刑朝首冠冕彞倫兼復參摠衡流匡佐聖<lb/>
<pb n="KR4h0127_WYG_008-5b"/>
治妄膺重責必踐危機<lb/>
　　　讓吏部尚書奏<lb/>
竊以漢置五曹方今六尚魏隆八凱擬古六卿近喻喉<lb/>
舌逺膺樞斗至如東京許郭西晉裴王仰首伸眉可得<lb/>
論列此矣但臣門基世緒晉宋已來内侍帷扆入尸衡<lb/>
尺或年甫將立或嵗未强仕是以退思弱冠追傷疇昔<lb/>
早塵華任見知名輩常謂忝竊匪朝伊夕豈期梁室多<lb/>
故有志無時平生意氣颯爾零落特由邀奉嘉運千載<lb/>
<pb n="KR4h0127_WYG_008-6a"/>
一時惟奮寵靈遂臻於此<lb/>
　　　謝敕給鼓吹表<lb/>
略尋近古逖聽前事王文憲匡佐革命沈隠侯經綸始<lb/>
運騎吹之榮猶難忝冐以臣況此實非倫輩豈可更崇<lb/>
文物重假名器髙臺迢遞未朱夏而登臨芳樹華滋非<lb/>
青春而奏曲<lb/>
　　　除太子詹事謝東宫啟<lb/>
　　　　<hi>摠天嘉中遷左民尚書轉太子詹事以與太子為長夜之飲養良娣陳氏為女太子微行</hi>
<pb n="KR4h0127_WYG_008-6b"/>
　　　　<hi>摠舍文帝怒免之</hi>
庇身修徳濫迹端形陳蘿故葛攀附不涯解角蜕鱗超<lb/>
踰非次方辭璽會覬收渥澤<lb/>
　　　除尚書令謝臺啟<hi>摠至徳中授尚書令給鼓吹一部加扶</hi>
竊以昔之冡司今曰端揆頃同台衮無人則闕臣之朽<lb/>
薄安可叨賁謹當奏承夜月兾奉三司之㫖聲寄浮雲<lb/>
方祈九天之路<lb/>
　　　除尚書令斷表後啟<lb/>
<pb n="KR4h0127_WYG_008-7a"/>
司會治本冢宰朝端搢紳所屬儀刑攸在皇代以來無<lb/>
人則闕陛下將備厥職用穆臣僚不容始自庸菲以讙<lb/>
物議當今藩翰至戚不無其才廊廟重臣亦有其器伏<lb/>
願檢俞往之則闡平章之道臣沿心布欵有理存焉<hi>治一</hi>
<hi>作化用一作以才一作人檢一作慎</hi>
　　　上毛龜啟<hi>按藝文云隋江摠上毛龜啟則此入隋所上</hi>
臣聞聖王受命以代紹興日月精明之狀煙雲爛熳之<lb/>
采神鼎出於汾隂寳玉開於張掖靈山奥澤卉木呈祉<lb/>
<pb n="KR4h0127_WYG_008-7b"/>
靜海澄波鱗介禔福靡不顯符瑞以固洪基肇徴祥以<lb/>
光永世者也影合四靈光分五色懐星拖月負字銜圗<lb/>
<hi>並藝文類聚</hi>
　　　皇太子太學講碑<lb/>
我大陳之御天下若水渙其長瀾瑶星躔其永厯重華<lb/>
誕睿興於大鹿之野敬仲繼業盛矣鳴鳯之占兼以鴻<lb/>
才海富逸思泉瀉含毫落紙動八闋之歌謡隻句片言<lb/>
諧五聲之節奏雲飛風起追壓漢帝之辭髙觀華池逺<lb/>
<pb n="KR4h0127_WYG_008-8a"/>
跨魏王之什爰復建藏書之册開獻書之路帷帳叢殘<lb/>
家壁遺逸紫臺祕典緑帙竒文羽陵蠧迹嵩山落簡外<lb/>
史所掌廣内所司靡不飾以鉛槧雕以緗素此文教之<lb/>
修也<lb/>
　　　呉興郡廬陵王徳政碑<lb/>
卓爾吾王天人可擬早成夙智謙懐虚已偃息流略翺<lb/>
翔文史三雍雅對九師名理好古如斯學兼之矣睢陽<lb/>
肇構碣石初開賜田待士牓道求材剖符彭國述職琅<lb/>
<pb n="KR4h0127_WYG_008-8b"/>
臺去謡曙鼓留歌暮來<lb/>
　　　廣州刺史歐陽頠墓誌<lb/>
公家習尚書少府儒髙於漢册世居渤海太守文重乎<lb/>
晉原中原䘮亂避地南徙公孝敬純深友悌敦睦家積<lb/>
遺財並讓諸季兼賙同壤公含章内暎逺識沈通窒嗜<lb/>
欲謹言行資貞幹事廉隅梁室不造凶羯慿凌公被鋭<lb/>
執堅有志匡復梁孝元帝授散騎常侍東衡州刺史始<lb/>
興縣侯而犬戎弑逆宗社播遷陳纂揖讓攸歸髙祖恩<lb/>
<pb n="KR4h0127_WYG_008-9a"/>
加惟舊授使持節都督南衡二十二州諸軍事廣州刺<lb/>
史進為開府儀同三司山陽郡公進號征南將軍加鼓<lb/>
吹一部巫山逺曲喧騎吹于日南芳樹清音肅軍容于<lb/>
海截追贈車騎將軍司空公渉獵六經優游百氏寛徭<lb/>
省賦化百越之歸心撫寒投醪感三軍之死力在室如<lb/>
賔寧慙屋漏不貪為寳每畏人知殺青無兼兩之疑薏<lb/>
苡豈懐珠之謗如羊如粟不改夷齊之心遺慶遺風方<lb/>
留豹産之徳<lb/>
<pb n="KR4h0127_WYG_008-9b"/>
　　　特晉光禄大夫徐陵墓誌銘<lb/>
耕耘書圃弋獵文塲藻思綺合尺牘繡揚辭奔太史筆<lb/>
利干將心緘武庫口定雌黄奉使廵採絶域遐深市朝<lb/>
遷貿陵谷相侵形寄王績名宣攀附髙排閶闔欝轉雲<lb/>
路年踰致仕齒及懸車夜漏方盡馳光復斜平原出宿<lb/>
庠序為家隴愁宿霧松悲閒鳥地迥雲低山重樹小九<lb/>
原孤月三泉送旐疇曩行役共上河梁余因病免君事<lb/>
逺將痛心期之徂謝憫時代之銷亡兾鐫石於𤣥冢留<lb/>
<pb n="KR4h0127_WYG_008-10a"/>
清風於故鄉<lb/>
　　　故侍中沈欽墓誌<lb/>
早結南陽之親致興沛市之役四埏多難三江屢梗君<lb/>
敦淳化以勵澆風庶滌清流以蕩濁俗早遘紫雲遂濡<lb/>
碧海奮里閈之寵躍車馬之貴哂竇氏之青山恥郭家<lb/>
之金穴<lb/>
　　　司農陳暄墓誌銘<lb/>
其文䯋骫其筆縱横背碑即誦據馬俄成誹諧見賞調<lb/>
<pb n="KR4h0127_WYG_008-10b"/>
笑忘情兩宫寵官四主恩榮萬事依息一朝追送疇昔<lb/>
命觴文可吟諷今日酹酒長悲且慟<lb/>
　　　魯廣達墓銘<hi>廣逹為中領軍隋伐陳與賀若弼力戰兵敗就執以憤慨卒摠題詩</hi>
　　　　<hi>棺頭又製墓銘其略曰</hi>
災流淮海險失金湯時屯運極代革天亡爪牙背義介<lb/>
胄無良獨標忠勇率禦有方誠貫皎日氣凛嚴霜懐恩<lb/>
感報撫事何忘<lb/>
　　　芳林園天淵池銘<lb/>
<pb n="KR4h0127_WYG_008-11a"/>
嵗次執徐月維大吕爰命梓匠廣修畚鍤標置舊址開<lb/>
浚昔基東西彌望雲霧之所澄蕩南北紆縈虹霓之所<lb/>
引曜曉川漾璧似日御之在河宿夜浪浮金疑月輪之<lb/>
馳水府前瞰萬雉列榭參差却拒三襲危巒聳峭瓌鳥<lb/>
異禽自學歌舞神木靈卉不知揺落但叔皮覽海序蛟<lb/>
螭之汎濫吉甫臨舟羙檉松之蓊茸尚復著在吟詠緘<lb/>
彼緹緗况我君門盛事未記謬領待詔謹製銘云石溝<lb/>
溜密蘭渚潮平九華閣道百丈層盈液搖殿色殿寫波<lb/>
<pb n="KR4h0127_WYG_008-11b"/>
明<lb/>
　　　永陽王齋後山亭銘<lb/>
叢臺造日淄館連雲錦墻列繢繡地成文吾王卓爾逸<lb/>
趣不群梅梁蕙閣桂棟蘭枌竹深葢雨石暗迎曛激流<lb/>
疑疏搆峰似削苔滑危磴藤攀聳㟧樹影搖窓池光動<lb/>
幕月澄瑶溆風清近壑雪㟁難消花園易落髙桐百尺<lb/>
垂楊五株開榮九畹結秀三珠山條紫的水葉紅鬚抽<lb/>
芳繞霤接翠分衢亭讙旅鶴浦噪驚鳬前列枚馬後招<lb/>
<pb n="KR4h0127_WYG_008-12a"/>
申白諷誦楚詩精微沛易叢桂留賞散金匪惜不羡睢<lb/>
陽還嗤碣石馳聲終古服義無斁<lb/>
　　　𤣥圃石室銘<lb/>
仙嵓石榻仙宇石墻地云正域道示修羊紫煙碧露絳<lb/>
雪𤣥霜廣成不踐王烈未翔移華甲觀徙構震方逺跨<lb/>
飛梁俛臨倒景瓊蘂珠樹金階玉井映日分暉搖風共<lb/>
影岫濃翠合林虚桂靜朔去偷桃董來貨杏檐非刻削<lb/>
户恣登臨迎春花近避暑凉深秋雲巻闇冬霰停隂桐<lb/>
<pb n="KR4h0127_WYG_008-12b"/>
棲鳯采竹化龍吟輕飛亂色激溜成音天縱儲睿生知<lb/>
作兩弦誦餘隟仁智為賞河曲停遊洛濵息往祥梨吐<lb/>
秀瑞燕流響一物或鐫萬國斯仰<lb/>
　　　方鏡銘<lb/>
此鏡以照着衣鏡背圖刻八卦二十八宿仁壽殿前無<lb/>
以加斯彫麗也𤣥枵命巧仲吕呈祥金鐫石漢銅鑄丹<lb/>
陽價珍負局影麗髙堂圗星擬葢寫卦隨方明齊水止<lb/>
照與天長増輝兎苑永侍龍光<lb/>
<pb n="KR4h0127_WYG_008-13a"/>
　　　莊周畵頌<lb/>
玉潔蒙縣蘭薫漆園丹青可久雅道斯存夢中化蝶水<lb/>
外翔鯤出俗靈府師心妙門垂竿自若重聘忘言悠哉<lb/>
天地共是籠樊<lb/>
　　　陳宣帝哀策文<lb/>
望蜃綍而攀摽拜龍菆而慟絶變五統而凄凉廻三辰<lb/>
而慘切感川岳而地維傾號穹蒼而天柱折千秋茂徳<lb/>
萬世鴻名爰詔掌禮式序英聲其辭曰媯水樞宿姚墟<lb/>
<pb n="KR4h0127_WYG_008-13b"/>
大虹謳歌承厯揖讓受終重規帝緒踵武王風名山紀<lb/>
迹清廟傳功我后丕承思𢎞祖業莅政恭已臨朝凝黙<lb/>
煥爛九功葳蕤七徳憲章昭著威靈允塞爰兹發迹天<lb/>
歩艱難連華滕衛比譽應韓羽儀戚右軒冕朝端祈膺<lb/>
當璧繇顯大横延喜授玉告善飛旌神器有奉性道無<lb/>
名詩頌唐年樂舞姬日仁聲汪濊武義洋溢理訟摠街<lb/>
凝情衢室廵望如禮幽祇咸秩疆垂畔援關檄䖍劉治<lb/>
兵丹浦獲醜青丘屠釣且拔管庫方捜如龍駕鼔獻雉<lb/>
<pb n="KR4h0127_WYG_008-14a"/>
焚裘天必呈祥地寧愛寳神禽竒獸嘉榖靈草屈軼<lb/>
抽階飛黄伏皁綺雲舒慶珠星照老廣敷丘索𢎞啟膠<lb/>
庠書林吐馥文囿含鏘南洽侯衛北暢遐荒殷羅自解<lb/>
周圄無傷金英掩色玉床弗豫天駟催鑣王良失御鑄<lb/>
鼎奚益綴衣何處漫漫幽夜冥冥上仙長違拜日失意<lb/>
祈年寧神卜兆晏駕迴天銅驎感泣銀海埋田出徳陽<lb/>
之廣殿動繁笳之哀囀渡洛水之浮橋望偃師之近縣<lb/>
背紫陌而未逺隠黄山而不見鐸啟挽而依依馬嘶風<lb/>
<pb n="KR4h0127_WYG_008-14b"/>
而戀戀平原欲晦落日將垂鳯葢飄而水暗鸞蹕聳而<lb/>
山危曵虵旗之舒巻開翠野之參差鳥哀哀而驚曙松<lb/>
瑟瑟而吟枝異故鄉之絲竹非舊宅之塤箎掃秋葉而<lb/>
無盡薦春櫻而願知北邙已謝西陵何有逺宿蒼梧便<lb/>
乖仁壽聲合韶濩道宣户牖共瀛海而恒流並嵩華而<lb/>
莫朽<lb/>
　　　梁故度支尚書陸君誄<lb/>
君諱襄字師卿呉人也祖惠徹宋車騎府法曹行參軍<lb/>
<pb n="KR4h0127_WYG_008-15a"/>
父閑揚州別駕齊永元紹厯蕭遥光謀反伏誅閑以州<lb/>
職見害子絳其日并命忠孝之道萃此一門襄時年十<lb/>
四號毁殆滅布衣蔬食終于身世起家著作佐郎出為<lb/>
永寧縣令累遷臨川王廬陵王法曹外兵記室入為太<lb/>
子洗馬掌管記中書舍人管記如故為丹陽尹丞俄遷<lb/>
太子庶子掌管記揚州治中太子家令領國子博士管<lb/>
記如故丁母顧夫人憂廬乎墓所服闋又從家令轉中<lb/>
庶子並掌管記遷中散大夫金華宫家令出為鄱陽内<lb/>
<pb n="KR4h0127_WYG_008-15b"/>
史除尚書吏部郎秘書監領揚州大中正度支尚書<lb/>
太清二年三月京師傾覆君竄跡還鄉呉民陸黯起義<lb/>
民攻郡擾攘之際憂憤而終春秋七十有二余避世河<lb/>
滸暫之呉國百舍不容千里無饋陸公國士之眷惠好<lb/>
之深朝同飦粥夕共瓢飲契闊晤言流連晦朔日月逝<lb/>
矣懐古何忘臨哀能誄久願搖筆時事迍邅不遑削槀<lb/>
梁季適越未戢干戈陳世入仕累牽物役杼軸於懐四<lb/>
十餘載隋開皇九年於長安致仕懸車已洎就木㡬何<lb/>
<pb n="KR4h0127_WYG_008-16a"/>
但東海成田南冠永縶龜山更促空想吹笛之哀馬角<lb/>
徒生絶望通波之水嗚呼哀哉攬涕操觚乃為誄曰<lb/>
媯苗碩茂完裔繁昌賔門穆穆筮仕鏘鏘食采命氏遐<lb/>
哉陸鄉四升臺省八辟賢良分柯振葉令聞令望𤣥蕤<lb/>
朱韠翠弁金鐺流聲世祀列讃祠堂別駕貞烈志存名<lb/>
教捐生狥主知死不撓暉映泉壤痛此忠孝於鑠夫子<lb/>
積徳累仁韜光戢耀隠璞含真居哀能痛至情通神淚<lb/>
枯隴樹哀感馴禽永慟家禍長號不辰𤣥黄絶睇蔬布<lb/>
<pb n="KR4h0127_WYG_008-16b"/>
終身心符屈婞室等原貧分甘共慼内族外姻求之今<lb/>
古斯為異人月下奏章螢前讀史給紙蘭臺觀書洛市<lb/>
强學待問潤身為已結髮濯纓登朝入仕昂昂逸驥逐<lb/>
日千里宛宛長離陵江迅起枳棘栖鳯化行乳雉平臺<lb/>
累陟石扇暫履跧伏不競棼絲自理綺席無譏師訓胄<lb/>
子驥足時務俊民斯俟秋實選能春華備羙思媚儲后<lb/>
遊息承華書記策擢爵命増加彈碁擊筑沉李浮𤓰追<lb/>
隨飛葢侍從鳴笳二儀廻幹四氣淹賖離景遽沉前星<lb/>
<pb n="KR4h0127_WYG_008-17a"/>
淹滅撫已惟舊懐恩守節昔荷故臣攀號聲折登髙能<lb/>
賦大夫就列金華式肇更奉清切修竹貞松含霜抱雪<lb/>
下車軒日求瘼康時良辰坐嘯朗夜卧治懸魚化靜佩<lb/>
犢去思廣宏條教精察毫釐典選搜揚操刀密勿不紊<lb/>
朱紫傍無請謁秘署學林得人超忽延閣緗素校文遺<lb/>
闕工妙鉛槧譽成朞月鴈行攸序龍作簡材讓珠不拜<lb/>
賜劒恩來帝曰俞往爾行兼該金城失險玉弩流災年<lb/>
臻几杖病息草萊世故天禍臣悲主辱露盡朝陽風驚<lb/>
<pb n="KR4h0127_WYG_008-17b"/>
夜燭黄鵠超遥白駒何促事廹歸魂依然啟足悠悠世<lb/>
路辛苦艱虞尋戈滿道暴骨交衢家無半菽地絶飛芻<lb/>
念君桑梓零落凋枯傷君井邑孑戾﨑嶇䘮亂絶卜葵<lb/>
藿荒蕪凄凉故友擗摽遺孤臨穴外野撫棺窮途嗚呼<lb/>
哀哉為善豈懼修名難假徳履中和道周文雅不朽之<lb/>
迹非謂泉下亹亹清風泠泠獨寫嗚呼哀哉<lb/>
　　何之元<hi>廬江灊人始興王諮議參軍卒于隋</hi>
　　　梁典序<hi>之元鋭精著述以為梁世肇自武皇終于敬帝其興亡之運盛衰之迹足以垂</hi>
<pb n="KR4h0127_WYG_008-18a"/>
　　　　<hi>鑒戒定褒貶究其始終起齊永元元年迄于王琳遇獲七十五年行事草創為三十巻號</hi>
　　　　<hi>曰梁典其叙曰</hi>
記事之史其流不一編年之作無若春秋則魯史之書<lb/>
非帝王之籍也按三皇之簡為三墳五帝之策為五典<lb/>
此典義所由生也至乃尚書述唐帝為堯典舜帝為舜<lb/>
典斯又經文明據是以典之為義大矣哉若夫馬史班<lb/>
漢述帝稱紀自茲厥後因相祖習及陳壽所撰名之曰<lb/>
志摠其三國分路揚鑣唯何法盛晉書變帝紀為帝典<lb/>
<pb n="KR4h0127_WYG_008-18b"/>
既云師古在理為優故今之所作稱為梁典梁有天下<lb/>
自中大同以前區㝢寧晏太清以後㓂盜交侵首尾而<lb/>
言未為盡美故開此一書分為六意以髙祖創基因乎<lb/>
齊末尋宗計本起自永元今以前如干巻為追述髙祖<lb/>
生自布衣長于弊俗知風教之臧否識民黎之情偽爰<lb/>
逮君臨𢎞斯政術四紀之内實云殷阜今以如干巻為<lb/>
太平世不常夷時無恒治非自我後仍屬横流今以如<lb/>
干巻為叙亂洎髙祖晏駕之年太宗幽辱之嵗謳歌獄<lb/>
<pb n="KR4h0127_WYG_008-19a"/>
訟向西陜不向東都不庭之民流逸之士征伐禮樂歸<lb/>
世祖不歸太宗撥亂反正厥庸斯在治定功成其勲有<lb/>
屬今以如干巻為世祖至于四海困窮五徳升替則敬<lb/>
皇紹世仍以禪陳今以如干巻為敬帝驃騎王琳崇立<lb/>
後嗣雖不達天命然是其忠節今以如干巻為後嗣主<lb/>
至在太宗雖加美諡而大寳之號世所不遵葢以拘于<lb/>
賊景故也承聖紀厯自接太清神筆詔書非宜輒改詳<lb/>
之後論葢有理焉夫事有始終人有業行本末之間頗<lb/>
<pb n="KR4h0127_WYG_008-19b"/>
宜詮叙按臧榮緒稱史無裁斷猶起居注耳由此而言<lb/>
實資詳悉又編年而舉其嵗次者葢取分明而易尋也<lb/>
若夫獫狁孔熾鯁我中原始自一君終為二主事有相<lb/>
渉言成漫混今以未分之前為北魏既分之後髙氏所<lb/>
輔為東魏宇文所挾為西魏所以相分別也重以葢彰<lb/>
殊體繁省異文其間損益頗有凡例<lb/>
　　　梁典髙祖事論<lb/>
歴究前書詳觀往行昭晰千載氤氲萬古考其寛猛知<lb/>
<pb n="KR4h0127_WYG_008-20a"/>
布政之善惡驗其黜陟識其主之是非以曩求今工拙<lb/>
可見齊季昏虐政由羣小朝宰被無辜之誅藩戚懼淫<lb/>
刑之害髙祖痛兄弟之戮因天下之心舉荆雍之師興湯<lb/>
武之伐指揮則智勇風從號令則遐邇響應取鄢郢若<lb/>
拉枯定金陵如沃雪黄鉞既斬白旗乃懸師不疲勞民<lb/>
無怨黷樂推有在代徳是膺逆取順守享年四紀萬㡬<lb/>
事廣六職務殷負扆君臨勤於聽覽兢兢罔倦乾乾不<lb/>
已加以藝業之美莫以比倫洞曉儒𤣥該羅内外舉洙<lb/>
<pb n="KR4h0127_WYG_008-20b"/>
泗之餘教針其膏肓採周孔之遺文正其魚魯於是廣<lb/>
開庠序敦勸後生親自觀試策其優劣由近及逺咸從<lb/>
風化執經者連袂負笈者排肩濟濟多士於斯為盛至<lb/>
若御民之術未為得也敢以狂瞽請究其説夫根深者<lb/>
葉茂源廣者流長故聖王欲其茂長前為深廣是以擇<lb/>
沃壤以置王畿國都圜于六鄉封城號于千里其外則<lb/>
布之以五等列之以萬國分疆畫野立樹黨閭境隴以<lb/>
懐其仁桑梓以安其俗諸侯守境土以事於上天子執<lb/>
<pb n="KR4h0127_WYG_008-21a"/>
賞罰以臨于下有功則褒無道則廢二伯弼于内朝九<lb/>
牧佐于外政間之以賢戚叅之以懿親宏仁義於區中<lb/>
被禮樂於遐表忠信之禮達謙讓之風行爾乃覬覦之<lb/>
心絶兵戈之舋息刑辟靡用獄訟罔興然後龜龍遊于<lb/>
池沼鸞鳯栖于苑囿及其末世雖主昏於上民亂於下<lb/>
猶晉鄭有依桓文是相絶而更續顛而必扶數百年外<lb/>
方至於滅周道既没斯風漸䘮洎于後代其弊尤甚罔<lb/>
恤民之不存而憂士之不禄蒞民之長守次更為前人<lb/>
<pb n="KR4h0127_WYG_008-21b"/>
未安後人便及迎新送故疲於道塗為君者甚多民者<lb/>
甚少由是君臣之義薄狡惡之萌興下上遞憎甚于仇<lb/>
敵百城恣其暴奪億兆困其誅求捐棄舊鄉奔亡他縣<lb/>
地荒邑散私少官多於是倉庫既空賦歛更重天示譴<lb/>
禍地出妖祥饑疫互生水旱交至民不堪命轟然土崩<lb/>
數十年間還為黎庶髙祖溥覽今古備觀興亡猶復躡<lb/>
其遺風襲其弊法澆薄逾甚淆紊日滋梁氏之有國少<lb/>
漢之一郡大半之人並為部曲不耕而食不蠶而衣或<lb/>
<pb n="KR4h0127_WYG_008-22a"/>
事王侯或依將帥携帶妻累隨逐東西與藩鎮共侵漁<lb/>
助守宰為蝥賊收縛無罪逼迫善人民葢流離室皆荒<lb/>
毁由是劫抄蜂起盜竊羣行陵犯公私經年累月抵罪<lb/>
者比室䧟辟者接門眚災亟降囹圄隨滿朝散夕聚有<lb/>
若市㕓加以朝務内叢而官方外曠有其位而無其職<lb/>
非其事而侵其官四海至殷機事輻凑人君雖敏有所<lb/>
不周人君雖明有所不照豈可専於親覽忘彼責成就<lb/>
此而言大失有二習守膠之弊棄更張之善屈子投江<lb/>
<pb n="KR4h0127_WYG_008-22b"/>
寧論其痛賈生慟哭豈喻其悲自五胡競逐晉室東徒<lb/>
權寓江濵遂淹時代桓伐燕秦而不振劉克函洛而還<lb/>
亡至於宋齊疆塲侵蹙髙祖躡斯顛運有志吞并斯實<lb/>
王者之宏材有國之通準然六納魏主一入洛陽竟無<lb/>
所成得不補失民既勞止訖可小康昔勾踐之欲滅呉<lb/>
前為其政兵强國富然後用之一舉而虜夫差再舉而<lb/>
霸中國髙祖進不擇將退不教民雖慕古人安能有濟孫<lb/>
子曰善戰者前勝而後求戰善勝者前戰而後求勝明<lb/>
<pb n="KR4h0127_WYG_008-23a"/>
者出師必先料敵豈可暗茲人事幸彼天時者哉且國<lb/>
有累卵之憂俗有土崩之勢開幸人之志兆亂臣之心<lb/>
遂使侯景被吾甲而冦王城驅我人而圍天闕勢若破<lb/>
竹易若轉圜萬里糜沸四方瓦解社稷淪胥龜玉毁廢<lb/>
事非一夕其所由來漸矣太宗孝慈仁愛實守文之君<lb/>
惜乎為賊所殺至乎文章妖艷隳墜風典誦於婦人之<lb/>
口不及君子之聽斯乃文士之深病政教之厚疵然雕<lb/>
蟲之技非關治急壯士不為人君焉用世祖聰明特達<lb/>
<pb n="KR4h0127_WYG_008-23b"/>
才藝兼美詩筆之麗罕與為匹伎能之事無所不該極<lb/>
星象之功窮蓍龜之妙明筭法于馬室不愧鄭𤣥辨雲<lb/>
物於魯臺無慚梓慎至於帷籌將略朝野所推遂乃撥<lb/>
亂反正夷凶殄逆紐地維之已絶扶天柱之將傾黔首<lb/>
蒙拯溺之恩蒼生荷仁壽之惠微管之力民其夷乎鯨<lb/>
鯢既誅天下且定早應移鑾西楚返駕東都禋祀宗祊<lb/>
清蹕宫闕西周岳陽之敗績信<hi>闕</hi>宇文之和通以萬乘<lb/>
之尊居二境之上夷虜乗釁再覆皇基率土分崩莫<lb/>
<pb n="KR4h0127_WYG_008-24a"/>
之攸暨謀之不善乃至于斯敬皇世祖之裔允膺下武<lb/>
而貞陽以傍枝外入濫尸非次陳武興勤王之師至正<lb/>
當璧之后驅斥僭王誅鉏亂臣國亡重康彞倫復叙既<lb/>
而天不福善早逝登遐土徳代興火行告謝驃騎王琳<lb/>
逺申胥之志藴荀息之忠爰納嗣君更紹頽運於是嘯<lb/>
命方岳大興師旅龍虎戰鬬水潰山崩君臣播越寄命<lb/>
齊土若乃萇宏興周而速咎王永復秦而延殃天欲亡<lb/>
之非人能救夫創天下者至明者也䘮天下者至暗者<lb/>
<pb n="KR4h0127_WYG_008-24b"/>
也是以禹湯興其功桀紂廢其業莫不得之者前主失<lb/>
之者後君逮至梁室有異於此何則髙祖撥亂除殘翻<lb/>
身招于禍亂世祖復讎雪恥翻手命于㓂讐敬皇繼祀<lb/>
而鼎移後嗣紹基而祚徙書曰皇天無親唯徳是輔自<lb/>
天所祐歸于有徳之元官自有梁備觀成敗昔因出軸<lb/>
流寓齊都窮愁著書竊慕虞子但梁室極促簡牘多闕<lb/>
所得遺逸略不盡舉未獲旋反更窮搜訪采其聞見者<lb/>
撮其衆家一代之事可得觀矣<lb/>
<pb n="KR4h0127_WYG_008-25a"/>
　　毛喜<hi>字伯武滎陽陽武人歴南安内史徴為光禄大夫領左驍騎將軍</hi>
　　　弟還帖<lb/>
事務殷繁<hi>闕</hi>足疲叅吾者忽劣劣理弟還久叙接有日<lb/>
其間故臨不具毛喜<hi>東書堂帖  有闕字</hi>
　　伏知道<lb/>
　　　為王寛與婦義安主書<hi>寛太常卿固之子官至司徒左長史侍中</hi>
昔魚嶺逢車芝田息駕雖見妖婬終成揮忽遂使家勝<lb/>
陽臺為歡非夢人慚蕭史相偶成仙輕扇初開欣看笑<lb/>
<pb n="KR4h0127_WYG_008-25b"/>
靨長眉始畵愁對離粧猶聞徙佩顧長廊之未盡尚分<lb/>
行幰兾迥陌之難迴廣攝金屏莫令愁擁恒開錦慢速<lb/>
望人歸鏡臺新去應餘落粉熏爐未徙定有餘烟淚滴<lb/>
芳衾錦花長濕愁隨玉軫琴鶴恒驚已覺錦水丹鱗素<lb/>
書稀逺玉山青鳥仙使難通綵筆試操香牋遂滿行雲<lb/>
可託夢想還勞九重千日詎想倡家單枕一宵便如蕩<lb/>
子當令照影䨥來一鸞羞鏡勿使窺窓獨坐嫦娥笑人<lb/>
<hi>藝文類聚</hi>
<pb n="KR4h0127_WYG_008-26a"/>
　　姚最<hi>一作勗呉興人</hi>
　　　續畵品<lb/>
夫丹青妙極未易言盡雖質沿古意而文變今情立萬<lb/>
象於胸懐傳千祀於毫翰故九樓之上備表仙靈四門<lb/>
之墉廣圗賢聖雲閣興拜伏之感掖庭致聘逺之別凡<lb/>
斯緬邈厥迹難詳今之存者或其人冥滅自非淵識博<lb/>
見孰究精粗擯落蹄筌方窮致理但事有否泰人經盛<lb/>
衰或弱齡而價重或壯齒而聲遒故前後相形優劣舛<lb/>
<pb n="KR4h0127_WYG_008-26b"/>
錯至如長康之美擅髙往策矯然獨歩終始無雙有若<lb/>
神明非庸識之所能效如負日月豈末學之所能窺荀<lb/>
衛曹張方之蔑矣分庭抗禮未見其人謝陸聲過於實<lb/>
良可於邑列於下品尤所未安斯乃情有抑揚畵無善<lb/>
惡始信曲髙和寡非直名謳泣血謬題寧止良璞將恐<lb/>
疇訪理絶永成淪䘮聊舉一隅庶同三益夫調墨染翰<lb/>
志存精謹課茲有限應彼無方燧變墨回治㸃不息眼<lb/>
眩素縟意猶未盡輕重微異則妍鄙革形絲髮不從則<lb/>
<pb n="KR4h0127_WYG_008-27a"/>
懽慘殊觀加以頃來容服一月三改首尾未周俄成古<lb/>
拙欲臻其妙不亦難乎豈可曽未渉川遽云越海俄覩<lb/>
魚鱉謂察蛟龍凡厥等曹未足與言畵矣陳思王云傳<lb/>
出文士圖生巧夫性尚分流事難兼善躡方趾之迹易<lb/>
不知圓行之歩難遇象谷之風翔莫測吕梁之水蹈雖<lb/>
欲游刃理解終迷空慕落塵未全識曲若永尋河書則<lb/>
圖在書前取譬連山則言由象著今莫不貴斯鳥跡而<lb/>
賤彼龍文消長相傾有自來矣故倕斷其指巧不可為<lb/>
<pb n="KR4h0127_WYG_008-27b"/>
杖策坐忘既慚經國據梧䘮偶寧足命家若惡居下流<lb/>
自可焚筆若冥心用舍幸從所好戲陳鄙見非謂毁譽<lb/>
十室難誣佇聞多識今之所載並謝赫所遺猶若文章<lb/>
止於兩巻其中道有可采使成一家之集且古今書評<lb/>
髙下必詮解畵無多是故備取人數既少不復區別其<lb/>
優劣可以意求也<lb/>
　　　湘東殿下<hi>梁元帝初封湘東王嘗畵芙蓉湖醮鼎圖</hi>
右天挺命世幼禀生知學窮性表心師造化非復景行<lb/>
<pb n="KR4h0127_WYG_008-28a"/>
所能希渉畵有六法真仙為難王於像人特盡神妙心<lb/>
敏手運不加㸃治斯乃聽訟部領之隙文談衆藝之餘<lb/>
時復遇物援毫造次驚絶足使荀衛閣筆袁陸韜翰圗<lb/>
製雖寡聲聞於外非復討論木訥可得而稱焉<lb/>
　　　劉璞<lb/>
右𦙍祖之子少習門風至老筆法不渝前制體韻精研<lb/>
亞於其父信代有其人兹名不墜矣<lb/>
　　　沈標<lb/>
<pb n="KR4h0127_WYG_008-28b"/>
右雖無偏擅觸類皆渉性尚鉛華甚能留意雖未臻全<lb/>
美殊有可觀<lb/>
　　　謝赫<lb/>
右寫貌人物不俟對看所須一覽便工操筆㸃刷研精<lb/>
意在切似目想毫髮皆無遺失麗服靚粧隨時變改直<lb/>
眉曲鬢與世事新別體細㣲多自赫始遂使委巷逐末<lb/>
皆類效顰至于氣韻精靈未窮生動之致筆路纎弱不<lb/>
副壯雅之懐然中興以後象人莫及<lb/>
<pb n="KR4h0127_WYG_008-29a"/>
　　　毛惠秀<lb/>
右其於繪事頗為詳悉太自矜持畨成羸鈍遒勁不及<lb/>
惠逺委曲有過於稜<lb/>
　　　蕭賁<lb/>
右雅性精密後來難尚含毫命素動必依真嘗畵團扇<lb/>
上為山川咫尺之内而瞻萬里之遥方寸之中乃辨千<lb/>
尋之峻學不為人自娯而己雖有好事罕見其迹<lb/>
　　　沈粲<lb/>
<pb n="KR4h0127_WYG_008-29b"/>
右筆迹調媚専工綺羅屏幛所圗頗有情趣<lb/>
　　　張僧繇<hi>五代梁時呉興人</hi>
右善圗塔廟超越羣工朝衣野服今古不失竒形異貌<lb/>
殊方夷夏實叅其妙俾書作夜未嘗厭怠惟公及私手<lb/>
不停筆但數紀之内無須臾之閒然聖賢矖矚小乏神<lb/>
氣豈可求備于一人雖云晚出殆亞前品<lb/>
　　　陸肅<hi>一本作宏肅</hi>
右綏之弟早藉趨庭之教未盡敦閱之勤雖復所得不<lb/>
<pb n="KR4h0127_WYG_008-30a"/>
多猶有名家之法方效輪扁甘苦難没<lb/>
　　　毛稜<hi>惠秀姪</hi>
右惠逺之子便㨗有餘真巧不足善於布置略不煩草<lb/>
若比方諸父則牀上安牀<lb/>
　　　稽寳鈞　　聶松<lb/>
右二人無的師範而意兼真俗賦彩鮮麗觀者恱情若<lb/>
辨其優劣則僧繇之亞<lb/>
　　　焦寳願<lb/>
<pb n="KR4h0127_WYG_008-30b"/>
右雖早游張謝而靳固不傳旁求造請事均盜道之法<lb/>
殫極斲輪遂致兼採之勤衣文樹色時表新異㸃黛施<lb/>
朱重輕不失雖未窮秋駕而見賞春坊輸奏薄伎謬得<lb/>
其地今衣冠緒裔未聞好學丹青道湮良足為慨<lb/>
　　　袁質<lb/>
右蒨之子風神俊爽不墜家聲始逾志學之年便嬰痟<lb/>
癎之病曽見草莊周木鴈卞和抱璞兩圗筆勢遒正繼<lb/>
父之美若方之體物則伯仁龍馬之頌比之書翰則長<lb/>
<pb n="KR4h0127_WYG_008-31a"/>
𦙍埋骨之方雖復語迹異途而妙理同歸一致苗而不<lb/>
實有足悲者無名之實諒在斯人<lb/>
　　　釋僧珍　　釋僧覺<lb/>
右珍蘧道愍之甥覺姚曇度之子並弱年漸漬親承訓<lb/>
勗珍乃易於酷似覺豈難負析薪染服之中有斯二道<lb/>
若品其工拙葢嵇聶之流<lb/>
　　　釋迦佛陀　　吉底俱　　摩羅菩提<lb/>
右此數手並外國比丘既華戎殊體無以定其差品光<lb/>
<pb n="KR4h0127_WYG_008-31b"/>
宅威公雅耽好此法下筆之妙頗為京洛所知聞<lb/>
　　　解蒨<lb/>
右全法章蘧筆力不逮通變巧㨗寺壁最長<lb/>
　<lb/>
　<lb/>
　<lb/>
　<lb/>
　陳文紀巻入<lb/>
</p>
<p>
</p>
  </div>
        </body>
</text>\m</TEI>
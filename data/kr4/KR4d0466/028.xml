<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十八</head>
    <p>
<pb n="KR4d0466_WYG_028-1a"/>
欽定四庫全書<lb/>
　雪樓集卷二十八　　　　元　程文海撰<lb/>
　　詩<lb/>
　　　次韻廣西王景韓憲僉見寄<lb/>
江漢飄零一夢初少年心事了無餘雙鳬乗鴈妨賢路<lb/>
五栁孤松憶弊廬黄鶴樓前塵隔扇碧蓮峯下雨随車<lb/>
新詩乍見如公面有使頻將慰索居<lb/>
　　　次韻郭西埜見寄二首<lb/>
<pb n="KR4d0466_WYG_028-1b"/>
我本山中一倦民出山猶幸挹真醇何妨共結雞豚社<lb/>
鬬取樽前見在身<lb/>
自别君来肺欲塵清泉那得取諸隣夜来夢與山靈語<lb/>
華子岡頭見異人<lb/>
　　　次韻盧疎齋就以贈别二首<lb/>
百川晝夜流萬折不能止羣山勢崩奔終古乃在此人<lb/>
生費推輓三嘆中夜起瀟湘有佳人朗月鑑秋水思之<lb/>
不可見曠若隔千祀相逢在嵗晏使我寝食美又言當<lb/>
<pb n="KR4d0466_WYG_028-2a"/>
逺别東去數千里何由小躊躇招招彼舟子<lb/>
芥拾琥珀針不言自相得留君我無辭送君我無力願<lb/>
君加飡飯努力崇明徳江空餘深寒出入慎扶翼梅花<lb/>
照清頴夢寐耿玉色矯首東南雲金門幸回憶<lb/>
　　　寄王寛夫侍御<lb/>
墨池曽别右軍來回首何時笑口開昨夜東風吹好夢<lb/>
故人今上鳯凰臺<lb/>
　　　寄趙子敬治書二首<lb/>
<pb n="KR4d0466_WYG_028-2b"/>
父老猶能記福星煌煌今在太微庭五年江漢烟生土<lb/>
惟有甘棠一樹青<lb/>
南北參辰十五年狂奴狂態故依然何時握手平生事<lb/>
夜夜南樓月滿天<lb/>
　　　寄潘景梁都事二首<lb/>
𣺌𣺌美人天一方思如江漢不勝長東風唤起三山夢<lb/>
月滿庭花㡬樹香<lb/>
憔悴江湖見在身十年前事只清塵鳯凰臺上闌干曲<lb/>
<pb n="KR4d0466_WYG_028-3a"/>
應念天涯有故人<lb/>
　　　觀空軒<lb/>
焚蘭登上方倚策得幽觀塵心一昭曠風篠正凌亂道<lb/>
人欲觀空花臺對香案融融雨初潤靡靡春将半未詳<lb/>
姚與魏縠葉珊瑚榦豈無豪貴惜亦有子孫看風光本<lb/>
何有可愛不可玩殷勤道人心邀我揭柔翰故知非佛<lb/>
事聊用標讃嘆無根優鉢曇過眼河沙筭書成小窺簷<lb/>
紛紛現霄漢<lb/>
<pb n="KR4d0466_WYG_028-3b"/>
　　　舜舉畫棠棃練雀<lb/>
霜暈棠棃臉風梳練雀翎含毫心欲醉開卷眼還醒<lb/>
　　　送孟子周御史<lb/>
翰林逼華盖學士如堵墻我昔従東来白鷗入鵷行又<lb/>
如彼棲苴稊米扵太倉無補舜裳衣幸識堯文章孟氏<lb/>
古作者周鄒漢平昌當時梧竹間鸞鵠今髙翔瞻前忽<lb/>
在後復若揚粃糠相知始相識此樂殊未央非無酒與<lb/>
肴三嗅不肯嘗英韶發孤奏二柏失老蒼何以傲嵗寒<lb/>
<pb n="KR4d0466_WYG_028-4a"/>
篋笥留耿光何以慰别懐願保濟逺航<lb/>
　　　送劉欽夫御史<lb/>
乗驄萬里行光華動南極江漢及早春草木皆喜色欽<lb/>
夫吾所欽握手如舊識詩書與禮樂談笑出珪璧寒亭<lb/>
列山尊我欲勞逺客再四招不來威鳯方覽徳使我心<lb/>
恧而無以見雙柏忽辭黄鶴磯遄返烏衣宅瞻言在中<lb/>
河杳杳浪花白天空雲水闊欲送無羽翼輕舟行順流<lb/>
頗以戒潮汐努力重明時夀身夀家國<lb/>
<pb n="KR4d0466_WYG_028-4b"/>
　　　周耐軒總管挽詞<lb/>
總角誇神秀懸車見達尊雙旌傳宦學千里賴生存馬<lb/>
鬛山扉夜厖眉繐帳昏嵗寒留屐齒凄斷不堪論<lb/>
　　　鄧中齋挽詞<lb/>
中齋吾所敬一别㡬飛螢栗里蔵名字歐鄉有典刑龍<lb/>
蛇那起起鴻鴈已㝠㝠淚眼河汾述猶占處士星<lb/>
　　　送劉仲誠歸潯陽<lb/>
不見匡山久髙人得飽㸔遺民甘入社中允竟辭官南<lb/>
<pb n="KR4d0466_WYG_028-5a"/>
極光芒逼東風紫翠寒君歸煩問訊五老近平安<lb/>
　　　寄郭西埜憲僉二首<lb/>
風净㸔花陌上塵遥知露冕正行春麻姑定向方平語<lb/>
三十年來第一人<lb/>
投林心似後棲鴉黄鶴留連老嵗華千里家山棠䕃好<lb/>
春風何日岸烏紗<lb/>
　　　送尹生歸江西<lb/>
江漢秋深鴈過稀悠悠歸思夢先知輸君去住無多事<lb/>
<pb n="KR4d0466_WYG_028-5b"/>
顧我留行待㡬時野岸曉光千棹急平湖寒影數峯欹<lb/>
拍肩試向洪厓說倘有黄花覓一枝<lb/>
　　　家山飛雲圖<lb/>
吳雲楚客两覊孤我亦先人有敝廬風雪江湖歸路逺<lb/>
不知誰為冩成圖<lb/>
　　　次韻程文卿并束憲府諸公<lb/>
嵗晚江湖一舸歸故人水驛寄新詩風霜客鬢非前日<lb/>
氷雪梅花似舊時閩嶠十年常在望西山千里重相思<lb/>
<pb n="KR4d0466_WYG_028-6a"/>
喜逢官府清平日林下従今生有涯<lb/>
　　　寄陳止善繡使<lb/>
王春煦萬宇八使来宣昭使君古徳星所至聞虞韶憶<lb/>
經沙羡陌弭節睠久要相望江北南鄙吝一日消漢江<lb/>
鴨頭緑奉以磊磈澆驪駒曲未終渺然但清颷匡山綵雲<lb/>
起繡衣已當霄迢迢江閩際往往山岳摇豈意桑梓間<lb/>
猶得親華鑣衡門劣容車聊以永今朝至今謦欬留使<lb/>
我神思超瞻言既匪易既見終成遥遥知按行處氣壓<lb/>
<pb n="KR4d0466_WYG_028-6b"/>
滄海潮繙經有晋石水底字未銷山靈知素約寤寐苦<lb/>
見招使君幸踐之毋謂方乗軺<lb/>
　　　次韻王山仲見貽<lb/>
清退庵中老風流昔所親江雲猶薄暮宰木早先春文<lb/>
采傳家舊詩章發興新朝宗秋水在去去自知津<lb/>
　　　次韻王子炎見貽<lb/>
每逢佳句百憂寛頗覺鷗盟尚未寒傳語烏衣兩公子<lb/>
頻抄新作寄人㸔<lb/>
<pb n="KR4d0466_WYG_028-7a"/>
　　　西湖小景<lb/>
一片無情水笙歌日日春至今圖畫裏輸與眼明人<lb/>
　　　送南豐曾敬齋學正歸省<lb/>
芹藻香中識嵗華滿懐霜橘苦思家来時賸載螺江酒<lb/>
要及枝南第一花<lb/>
　　　畫牛<lb/>
觳觫春来苦羣兒未必知良工如有意好冩駕犂時<lb/>
　　　張山泉自愚荘来徃仙岩<lb/>
<pb n="KR4d0466_WYG_028-7b"/>
曾宿喬林絶壑邉月明終夜聴山泉宫商斷續初無譜<lb/>
欲問張君借五絃<lb/>
　　　甲辰秋三谷山房落成次人韻二首<lb/>
随牒年年東復西歸來結屋傍叢祠詩書何地不千載<lb/>
山水扵人有宿期傳後莫忘初葉祖落成恰是菊花時<lb/>
君㸔石上晋人字一一琳琅金薤垂<lb/>
書是先人屋壁蔵牙籖重理鎮山房一爐香火見尊祖<lb/>
百世兒孫尚肯堂著在名山期衆共向来遺愛豈民忘<lb/>
<pb n="KR4d0466_WYG_028-8a"/>
詩成難盡意中事石磴蒼蒼澗水長<lb/>
　　　送益清陳君<lb/>
齒宿如何意更新黄花清露共精神絶憐康樂經行地<lb/>
還遇淵明行輩人樓對夕紅誰拄笏澗涵秋碧蹔垂綸<lb/>
區區太史占星聚不見髙陽有後陳<lb/>
　　　次韻趙卿月見寄<lb/>
林泉遺世味幕府念平生尺玉偏勞寄雙魚不忍烹有<lb/>
山随李廣無酒飲公榮戯問朱簾客應知暮雨情<lb/>
<pb n="KR4d0466_WYG_028-8b"/>
　　　用前韻送閻伯雍<lb/>
期子銷殘臘寒江水又生宦途謀北運客味厭南烹早<lb/>
就金門獻先㸔玉樹榮家公應問我泉石正闗情<lb/>
　　　題畫屏折枝十二首<lb/>
　　　　牡丹<lb/>
天香銷卯酒國色艷朝暾無地堪池舘留㸔到子孫<lb/>
　　　　雞冠<lb/>
旌節餘空樹金錢失舊妍蕭蕭風雨夕獨立聳貂蟬<lb/>
<pb n="KR4d0466_WYG_028-9a"/>
　　　　棃花<lb/>
清香發妙質皓齒映明眸惆悵東䦨俗移來白雪樓<lb/>
　　　　長春<lb/>
生意春長在人間自四時紅衿映肉色消得簡齋詩<lb/>
　　　　黄葵<lb/>
金椀傾初日檀心颭曉風殷勤挹黄露擬進建章宫<lb/>
　　　　碧桃<lb/>
平地碧雲起明璫冠翠𬎼種時和玉露折處宴瑶池<lb/>
<pb n="KR4d0466_WYG_028-9b"/>
　　　　来禽<lb/>
婀娜骨仍瘦匀圓韻有餘折來配青李如對右軍書<lb/>
　　　　棃子<lb/>
玉屑金莖露蒙之緗色裘霜刀為發蔀内熱得真㳺<lb/>
　　　　枇杷<lb/>
磊落黄金彈梢頭萬顆饒詩人如識面未必賦椒聊<lb/>
　　　　木𤓰<lb/>
糁糁金沙面宣城出貢餘倘令和鼎食豈必愧瓊琚<lb/>
<pb n="KR4d0466_WYG_028-10a"/>
　　　　櫻桃<lb/>
百顆輸先獻圓疑火齊甘赤瑛盤裏好味不改筠籃<lb/>
　　　　石榴<lb/>
珠囊碼碯裏玉醴水晶房三嚥華池潤仙家辟糓方<lb/>
　　　送章明叔<lb/>
相看未足又相違鴻鵠東風接翅飛兩槳吳船人易逺<lb/>
一篙春水鱖初肥驚心㡬度經年别握手何時萬里歸<lb/>
早向斯文収汗馬華岡南岸有漁磯<lb/>
<pb n="KR4d0466_WYG_028-10b"/>
　　　寄陸義齋憲使<lb/>
闗山不碍暗香來枝北枝南樹樹開花外有人持漢節<lb/>
㝷詩應上越王䑓<lb/>
　　　寄姚牧庵參政二首<lb/>
黄鶴山頭楚觀鍾唤醒陳夢欠従容歸来坐聽春林雨<lb/>
還憶簾前翠萬重<lb/>
牛斗之間氣更明三台星裏見文星滕王閣上新碑刻<lb/>
處處人家有素屏<lb/>
<pb n="KR4d0466_WYG_028-11a"/>
　　　陳氏山居書院前剏橋名道山<lb/>
共說山居好烟霞幾許深架中書有種橋下水無心酒<lb/>
聚陳遵客花留蔣詡吟宿舂應可到吾亦慣登臨<lb/>
　　　補之畫梅<lb/>
開卷見横枝逃禪不可期忽思霜月夜獨坐小忩時<lb/>
　　　陳小庭求詩戲贈<lb/>
羊角峯前擬峴䑓竹林深處小庭開遥知日日吟詩苦<lb/>
損却空堦幾寸苔<lb/>
<pb n="KR4d0466_WYG_028-11b"/>
　　　李生北行<lb/>
白玉堂容四海黄金臺貯千年好去江南年少薰風一<lb/>
路朝天<lb/>
　　　麓石圖<lb/>
雲根無數壓溪灣萬里擕来只等閒我有澗邉蒼玉筍<lb/>
如何空寄夢魂間<lb/>
　　　送霍可與晉卿理問<lb/>
素履詩書在明時獄訟稀鶯花梁苑酒金紫老萊衣外<lb/>
<pb n="KR4d0466_WYG_028-12a"/>
省分天縡南河近帝畿平反須作意回首是黄扉<lb/>
　　　劉敬之尚書挽詞<lb/>
儒效通今古尚書獨邁倫風沙臣節苦禮樂國容新地<lb/>
隔龍泉夜庭留玉樹春曲終無限思併憶舊平津<lb/>
　　　白无咎素軒<lb/>
下基厚地上髙天饑即加餐困即眠幾度詩成還閣筆<lb/>
恐將文字涴天全<lb/>
　　　少陵春逰圖<lb/>
<pb n="KR4d0466_WYG_028-12b"/>
杜陵野客正㝷詩花栁前頭思欲迷一様東風驢背穩<lb/>
曲江怎似浣花溪<lb/>
　　　喬達之畫江山秋晚圖三首<lb/>
遮日西来正暮秋買魚沽酒醉船頭如今見畫渾疑夢<lb/>
知是南湖第㡬洲<lb/>
千山木落鴈飛初樵屋漁梁路有無京國貴人真巨力<lb/>
盡移生計入新圖<lb/>
别来事事可名家獨我空添兩鬢華天際有山歸未得<lb/>
<pb n="KR4d0466_WYG_028-13a"/>
逺峯休着淡雲遮<lb/>
　　　寄題終南遇仙宫宫在甘泉之下渼陂之上<lb/>
甘泉祠祀渼陂逰盛事曽傳古雍州故國風雲逢聖世<lb/>
化人宫殿倚髙秋神仙可學妨吾懶詩句難成愧客留<lb/>
聞道終南多㨗徑定應容易到崑丘<lb/>
　　　李氏奉親圖<lb/>
髙唐李家宜入史世世順孫并孝子今人創見古㝷常<lb/>
養志承顔政如此春風秋月花滿川小車長耳相後先<lb/>
<pb n="KR4d0466_WYG_028-13b"/>
生綃二尺粉墨具中有至樂無由宣坐中親賔歌拍手<lb/>
宇宙之間一尊酒黄犬東門竟不歸青牛西去知存否<lb/>
何如我翁八十强紅顔雪鬢雙電光醉歸不怕驢自穩<lb/>
有兒左右扶車箱長聞貞觀開元際老大昇平飽嬉戯<lb/>
丹青不見見殘編好護新圖示來世<lb/>
　　　鳯林李以翁教授父主簿公行實<lb/>
場屋知何事丘園有宿儒一官聊慰藉萬竹自蕭踈玉<lb/>
樹春回後黄花酒熟初典刑今益少五字當生芻<lb/>
<pb n="KR4d0466_WYG_028-14a"/>
　　　文明門外劉氏野春園二首<lb/>
杜曲桑麻韋曲花青山遥共酒旗斜閒時也欲㝷詩去<lb/>
長夏門前第㡬家<lb/>
東風如海畫難真沁水平泉逺近鄰却是野亭春最好<lb/>
題詩題字有聞人<lb/>
　　　石上三生圖<hi>圓澤峽猿精也其歌可見然古今皆無人及之</hi>
巫峽三聲斷王城一夢回坐横牛背稳不道故人来<lb/>
　　　雪騎圖<lb/>
<pb n="KR4d0466_WYG_028-14b"/>
都城五月已炎歊咫尺西山迹謾遥何處只今如此雪<lb/>
煩君小住我聨鑣<lb/>
　　　張子恵院判孝顯堂<lb/>
日出北堂諼草緑冷艷生香䕃華屋荆花七樹樹樹髙<lb/>
一一種時如種玉主人今住天中央曉從西府朝明光<lb/>
歸来一曲塤箎合共羡張家孝顯堂<lb/>
　　　寄題吳氏晚香堂<lb/>
櫪山有髙人樵歸得秋菊種之清溪岸繞此白雲屋華<lb/>
<pb n="KR4d0466_WYG_028-15a"/>
滋無早晏所貴受命獨朝来濃露下芬芳出岩谷未知<lb/>
叢上金何似庭際玉更欣萱草長色入眉鬢緑松桂相<lb/>
與榮棃棗况已熟東籬一尊酒千載有餘馥願保黄中<lb/>
姿餐英寄遐躅<lb/>
　　　氷雪相看堂<lb/>
每過髙堂意颯然却疑身近廣寒邉雲霄直上無多路<lb/>
氷雪相看别一天勁竹喬松心有託方壺圓嶠畫難傳<lb/>
六街紅透炎官傘借我風櫺一榻眠<lb/>
<pb n="KR4d0466_WYG_028-15b"/>
　　　次韻王寅夫尚書述懐<lb/>
皇家盛制作後進殊未諳眷言廓齋老有如車指南髙<lb/>
者秩天秩下以商周參恭惟建官百佇之錫命三君懐<lb/>
秋雨霽空碧何恬恬北南三十年取世亦已廉近聞鉅<lb/>
鹿下一騑駕兩驂復言江漢民船尾紛相衘競迎新使<lb/>
君使君装已嚴皆喜遇好官清介侔張堪誰知跂望久<lb/>
各抱空歸慙華國賴典刑潤下資流謙五字賢長城何<lb/>
幸獲或擔傳之寄千載雅頌俱縢緘願言隆鼎彝無窮<lb/>
<pb n="KR4d0466_WYG_028-16a"/>
在遷談<lb/>
　　　解安卿恵紅藥嘉種<lb/>
風翻花藥春當堦平生謝朓縈吟懐我還于京三百日<lb/>
空庭枉費東風來人言秋半宜求種公籞私園勞僕従<lb/>
集賢解君解我心對面珍叢肯移送狂香浩態根裏蔵<lb/>
露珠葉葉凝恩光主人帝城東畔住一花一木都向陽<lb/>
知憐我屋偏城北雪早霜多禁不得行行遶徧屋西東<lb/>
旋為佳人覓佳宅手提井華不敢澆造次恐傷黄玉苗<lb/>
<pb n="KR4d0466_WYG_028-16b"/>
天公念花仍念我夜深暗雨鳴蕭蕭復疑猛洒兼繁滴<lb/>
拂曉来看三歎息初逢無以效殷勤佇待紅燈照瑶席<lb/>
　　　胡紫山挽詞三首<lb/>
一尊淮海話相逢抵掌揚眉四海空落日逺山依舊紫<lb/>
眼前回首但霜風<lb/>
召節曾趨供奉班許教孤鶴綴鵷鸞鵷鸞不肯㝷常出<lb/>
孤鵷無端自往還<lb/>
太息何人似此公未輸天下頌中庸何時絮酒平生足<lb/>
<pb n="KR4d0466_WYG_028-17a"/>
蒿里三章一夢通<lb/>
　　　贈燕恊律<lb/>
洞庭之野有遺音木葉蕭蕭自滿林欲向此中㝷節奏<lb/>
天空人逺夜雲深<lb/>
　　　蒙節婦<lb/>
江上山頭望夫石當年顔貌誰曾識行人疑是復疑非<lb/>
長使徃来縁絶壁何如秦中雷寡妻少擕雙稚留空閨<lb/>
征夫不返頭雪白旌表在門嚢有詩<lb/>
<pb n="KR4d0466_WYG_028-17b"/>
　　　牟陵陽八十<lb/>
陵陽先生八十時白鬚紅頰身深衣青門𤓰熟有伏臘<lb/>
磻溪釣直無是非門前載酒欲問字亭角倚杖方尋詩<lb/>
少㣲政爾光不夜髙士若匪先生誰<lb/>
　　　題祁提㸃秋山圖<lb/>
仙人縮地古今同何處移来水外峯我與白鷗曽有約<lb/>
可憐相見畫圖中<lb/>
　　　贈接花孟老<lb/>
<pb n="KR4d0466_WYG_028-18a"/>
看朱成碧酒闌珊更訪街西白牡丹今日看花人白髪<lb/>
接花容易接春難<lb/>
　　　題髙彦敬烟嵐圖<lb/>
西南多連峯東北多大野大野少人耕連峯有人冩冩<lb/>
之紿卧逰誰為識真者獨有房山公癖山如癖馬向宦<lb/>
浙河干収拾不盈把雲烟何慘澹水木亦蕭洒匪徒妙<lb/>
丹青秀句蔚騷雅胸中殊磊磈筆底聊復且君㸔諸可<lb/>
翫何者獨非假削平藝稻梁庶以飽天下<lb/>
<pb n="KR4d0466_WYG_028-18b"/>
　　　樺陽谷十韻<lb/>
　　　　樺陽谷<lb/>
天上官班地上行樺陽泉石託幽貞自従再踏蒼龍尾<lb/>
毎望西南眼倍明<lb/>
　　　　養浩堂<lb/>
不向髙堂日撃鮮歸休何以度流年紛紛移體兼移氣<lb/>
獨對青山養浩然<lb/>
　　　　向日亭<lb/>
<pb n="KR4d0466_WYG_028-19a"/>
寛閒何地不容光况是親扶日轂長未信城南天尺五<lb/>
每家亭樹對朝陽<lb/>
　　　　招隱亭<lb/>
不見朱欄十二干遶簷叢桂想團團但招雲月休招隱<lb/>
雲儘無心月耐看<lb/>
　　　　貯月溪<lb/>
水底空明透㡬重溪光全似水精宫可應只貯凉蟾在<lb/>
無限魚蝦亦見容<lb/>
<pb n="KR4d0466_WYG_028-19b"/>
　　　　静芳池<lb/>
風裳水佩錦廻環南蕩西湖六月間却是主人心更苦<lb/>
滿衣秋露曉凭䦨<lb/>
　　　　代竹園<lb/>
逺近蒼雲接水雲沁園花許鴈来分當時淇澳青青草<lb/>
千載人言是此君<lb/>
　　　　比徳泉<lb/>
泉將比徳徳無涯相暎相輝玉絶瑕一尺自渾千丈潔<lb/>
<pb n="KR4d0466_WYG_028-20a"/>
下寜流處莫淘沙<lb/>
　　　　鬬檞軒<lb/>
槐棘春風日夜新檻前山木老能神兩賢豈是真相厄<lb/>
大樹將軍此後身<lb/>
　　　　肄射砰<lb/>
觀徳仍觀絶藝希蝨懸秋髪射侯㣲従今谷口榛中石<lb/>
夜夜須防獵射歸<lb/>
　　　三生圖<lb/>
<pb n="KR4d0466_WYG_028-20b"/>
三生石上性長存死别如何不斷魂開卷故人還滿眼<lb/>
此情今更不堪論<lb/>
　　　劉單州棄官赴兄台州之䘮<lb/>
一手有急一手赴左不良行右須駐人心取舍有重輕<lb/>
所以劉侯如脫兔好官尚有兄則無死今不死孤不孤<lb/>
久思古人今始見我欲書之寄董狐<lb/>
　　　王氏嘉遯齋<lb/>
東山太傅寧無意少室遺公自得名雨露四簷天尺五<lb/>
<pb n="KR4d0466_WYG_028-21a"/>
未應嘉遯了平生<lb/>
　　　送洪子蘭奉使歸髙麗<lb/>
青禁虚心待上賔鋒車就遣遇庭人龍城<hi>遼東廣寧府</hi>日近<lb/>
歸装暖玉署花寒别夢新洗馬陳情曽有表乗軺拜慶<lb/>
古無倫天東嘉樹知多少喬梓如今最得春<lb/>
　　　寄題韓雲卿漁莊<lb/>
太行之陽有盤谷别有漁莊在東麓基雲匠月三十年<lb/>
突兀眼前成此屋汲中明府昌黎公平生往哲将無同<lb/>
<pb n="KR4d0466_WYG_028-21b"/>
愛山未辦茅一把且種五栁摇髙風只今盤盤知㡬礎<lb/>
堂構殷勤遵雅素玉龍擎重棟梁新不數王家老槐樹<lb/>
門前洹水行漁舠沙平浦逺無驚濤天開圖晝屏周遭<lb/>
秋風蘋蓼春風桃搴芳拾翠輟所操月明舉網登銀刀<lb/>
侑以大白湘溪毛醉看太行首獨搔長歌欵乃清而豪<lb/>
聲飛于天鶴九臯唤歸羽儀萬仙曹天闗虎豹不敢嘷<lb/>
太清雲翳無纎毫此時此屋更突兀午橋花竹中天髙<lb/>
　　　送程君儁學正歸潯陽<lb/>
<pb n="KR4d0466_WYG_028-22a"/>
五老催歸客天寒道路長殘冬渉易水㡬日到潯陽學<lb/>
見吾宗盛身随聖道昌未應嗟晚達松菊近柴桑<lb/>
　　　郝氏世徳詩<lb/>
啓漢優三略興周冠九人王功今古在侯服嵗時新奮<lb/>
建名相亞臯䕫徳有隣向来忠孝傳彌覺眼前真<lb/>
　　　申屠大用挽詞<lb/>
故人為别㡬秋風竟爾難㝷一笑同表表自能尊素學<lb/>
行行都憶避青驄殊亭雪捲詩初換甓社珠移事已空<lb/>
<pb n="KR4d0466_WYG_028-22b"/>
老我只今看宿草短章那更後諸公<lb/>
　　　榮歸亭<lb/>
昌邑淮隂欠此亭繡衣髙暎鐵衣明至今無限遺榮在<lb/>
玉樹欣欣遶砌生<lb/>
　　　王秋澗先生挽詞二首<lb/>
六藝流名舊諸生属意深雄文探虎穴妙墨過雞林不<lb/>
朽絲綸重無端齒髪侵故應持斧日早有挂冠心<lb/>
解瑟清王度馳環聚老臣江闗聲氣合輦路笑言親去<lb/>
<pb n="KR4d0466_WYG_028-23a"/>
住猶如夢存亡已隔塵獨餘秋澗水顧影一傷神<lb/>
　　　華隱<lb/>
御風來往不留塵水墨何由染此身我亦平生一丘壑<lb/>
㡬時閒似畫中人<lb/>
　　　漁翁圖<lb/>
漁翁牽纑漁婦紡膝上兒看掉車響溪南溪北趂冬晴<lb/>
水急船多欠新網祝兒休啼手正忙網成得魚如汝長<lb/>
　　　枯木<lb/>
<pb n="KR4d0466_WYG_028-23b"/>
野樹無心緑寒鴉作意飛向來回首處疑是復疑非<lb/>
　　　危橋<lb/>
危橋那可試獨歩更堪驚不見當時畫空懸異日情<lb/>
　　　樗亭<lb/>
幸免斧斤厄常驚嵗月新少年欺擁腫老子愛輪囷<lb/>
　　　奉賀國王太傅丞相受封<lb/>
龍飛天子答勲勞疊組重珪極衮褒周室同心惟吕伋<lb/>
漢家異姓有張敖天垣斗極星辰貴烟閣雲䑓地位髙<lb/>
<pb n="KR4d0466_WYG_028-24a"/>
千載國傳彞範舊好毗湯舜選伊臯<lb/>
　　　宣和畫馬<lb/>
夜半房星下九闗渥洼龍種入天閑宣和得此渾無用<lb/>
神駿争雄粉墨間<lb/>
　　　五王避暑圖<lb/>
淮南恩少難為弟有庳天回始念兄得似開元全盛日<lb/>
一樓華蕚友于情<lb/>
　　　夀劉樗庵八十<lb/>
<pb n="KR4d0466_WYG_028-24b"/>
名父佳兒世所希此身端合享期頥挂冠神武聊存我<lb/>
序齒耆英復讓誰師吕不論千載上相周猶待十年遲<lb/>
新求盛事人能說文獻公家好本支<lb/>
　　　寄劉中菴參政二首<lb/>
不得劉公一紙書酒情詩思近何如太初岩下凉多少<lb/>
亦有工夫燕坐無<lb/>
河南父老望車音早有清風慰所臨他日劇談三太息<lb/>
政應聊復試初心<lb/>
<pb n="KR4d0466_WYG_028-25a"/>
　　　中庵詞附<lb/>
　　　　人至承以二絶句見貺清簡幽深情意都盡<lb/>
　　　　披閱諷詠如接芝宇感慰可勝言哉輙有小<lb/>
　　　　詞録奉一笑且以寄企嚮之意云劉敏中上<lb/>
　短夢驚回北忩一陣芭蕉雨雨聲還住斜日明髙樹<lb/>
　　起望行雲送雨前山去山如霧斷虹猶怒直入山<lb/>
　深處<lb/>
　　　送李景山侍郎使安南<lb/>
<pb n="KR4d0466_WYG_028-25b"/>
北户之東旭日升容光必照破羣㝠防風後至心何在<lb/>
陸賈重來語可聽化洽不聞冬吠雪氣先遥想夜占星<lb/>
交州九郡皆王略他日殷勤話所經<lb/>
　　　贈杭州開元宫王眉叟法師<lb/>
星宫浮逰随所躔上極𤣥始下九烟出沒無迹合自然<lb/>
誰能居之惟列仙虎林之宫曰開元飛光躡景與時遷<lb/>
我持絳節曾東騫仙人種杏邀我前翺翔接羽逰木天<lb/>
雲庭坐詠太一篇赤明日月如千年方平羽駕初来還<lb/>
<pb n="KR4d0466_WYG_028-26a"/>
黄姑去舍空瓊田超然而止開𤣥𤣥金堂玉室千萬間<lb/>
𤣥中正炁廻靈淵洞真神章大帝頒九刼無始環中環<lb/>
溪分素河月流灣至虚生白心甚閒又乗剛風九豹闗<lb/>
我欲従之不能攀青瑶為簡緑玉編託之胎禽寄飛軒<lb/>
黄庭之師為我言東行何時相後先<lb/>
　　　李渙母八十詩三首<lb/>
乳下孤兒已了官眼前銀鹿共盤桓欲知八十年間事<lb/>
雪皎霜寒在鬢端<lb/>
<pb n="KR4d0466_WYG_028-26b"/>
髙門大扁里閭驚孝子慈孫女婦貞别有河東李渙母<lb/>
不曾旌表衆知名<lb/>
截髪供賔手斷機従来烈女有佳兒劉家中表熊家學<lb/>
文采風流定可知<lb/>
　　　送完顔總管赴平陽<lb/>
汾水西南古晋州雙旌五馬漢諸侯庭無坐吏官班重<lb/>
地有遺民帝化留荆樹春風誇列土甘棠清䕃羡髙秋<lb/>
征騑莫嘆長安逺回首朝陽是薊丘<lb/>
<pb n="KR4d0466_WYG_028-27a"/>
　　　送何仲韞平章赴汴省<lb/>
梁楚氷川大半開懸知鈞軸載春來清都雨露流中土<lb/>
左界星辰接上台别意謾言書數寄去思終見詔頻催<lb/>
安輿翼翼鳴珂引夾路人争拜老萊<lb/>
　　　題盧君用所蔵手卷二首<lb/>
　　　　己未御書小景<lb/>
流落殘春筆名蹤定可知君王方旰食猶為一題詩<lb/>
　　　　盧學士詩卷<lb/>
<pb n="KR4d0466_WYG_028-27b"/>
渺渺蒲江逺年年桂樹秋空餘詩卷在天地與長留<lb/>
　　　寄夀張天師母周七十<lb/>
雙鶴飛來堕碧牋上清金母慶希年恵風和暢先三日<lb/>
南極逍遥自一天星逐馬蹄催逺使露分仙掌趂初筵<lb/>
従今嵗月吾能測青子蟠桃色正鮮<lb/>
　　　送岳州馮道録<lb/>
夜半黄金化石頭洞中人向玉京逰丹砂欲度三千士<lb/>
月斧先脩十二樓位託星辰須北拱道行江漢與東流<lb/>
<pb n="KR4d0466_WYG_028-28a"/>
相逢紫極崔先叟為問秋聲好在不<lb/>
　　　題扇面<lb/>
葫蘆纏蔓急菜葉鬬花妍為問将雛鳯丹成爾亦仙<lb/>
　　　踈山雲老半間三首<lb/>
常住元無所住非空畢竟俱空長老半間何在問他明<lb/>
月清風<lb/>
三界十方周遍千門萬户㝷常唤取雲歸管業老僧自<lb/>
有禪房<lb/>
<pb n="KR4d0466_WYG_028-28b"/>
萬嶺松杉宻宻兩闗雲氣深深㑹見重來矮佛樹生肘<lb/>
上成林<lb/>
　　　賡牧庵與李仲元詩<lb/>
世祖攬天下盈庭盡瑰竒聮翩萬國士慷慨皆已知嚴<lb/>
嚴許文正扶道應昌期李君此時俱好學何常師駢肩<lb/>
謁萬乗天光煥倫彝相顧各少壮自許涅不緇别來能<lb/>
㡬何嵗月忽吾欺出入三十載嗟君位猶卑但聞徳日<lb/>
充足慰心所馳今上繼聖明左右豈一䕫君方賛南省<lb/>
<pb n="KR4d0466_WYG_028-29a"/>
厚禄我何禆還歸養痾瘵暫與軒冕辭忽覽古人書恍<lb/>
覿君子儀常恐前修業易為後世嗤君獨保厥初進退<lb/>
各有為君如岩上松昭質終不虧我如道旁馬筋力今<lb/>
已疲許公不可招諸老誰憗遺琅琅姚君篇傾倒無所<lb/>
疑豈獨君所知而亦我所私因風繼斯作聊用豁余思<lb/>
　　　李仲元所蔵畫卷<lb/>
髙人意在飛鴻外使者空餘立馬心可是凉州最知己<lb/>
従今薤谷更須深<lb/>
<pb n="KR4d0466_WYG_028-29b"/>
　　　寄夀吳閒閒二親<lb/>
東閣真人擁紫鸞来従帝所奉親歡番君舊里開新國<lb/>
吳猛天仙拜地官萬里罡風參玉佩百壺宫露輟金盤<lb/>
華堂未覺秋香晚氷雪相看正耐看<lb/>
　　　山水圖<lb/>
挺挺短長烟樹嵬嵬逺近雲岑為待濟川舟楫江邉立<lb/>
到如今<lb/>
　　　趙克敬耘庵<lb/>
<pb n="KR4d0466_WYG_028-30a"/>
瓮竇蓬樞慣田里雨笠風簔親耒耜汗肩龜手剪蓬蒿<lb/>
甌窶汙邪年髙秭不應牛角挂書策誤引鶴書招禄仕<lb/>
筆耕紙耨不堪煮飢啼寒號長滿耳君侯奕葉卿相家<lb/>
小却鑾坡弄文史民庸吏績来奏最歩玉登金不違咫<lb/>
便當華屋開朱門車馬駢喧誇世美胡為宴坐立名字<lb/>
踰我里兮折我杞大篇短章來羣公說古論今精義理<lb/>
老儂了不辦許事擬買烏犍歸教子<lb/>
　　　遯軒<lb/>
<pb n="KR4d0466_WYG_028-30b"/>
錦韉金絡玉花驄血汗黄塵赤日中何似茂林脩竹裏<lb/>
陶家一枕北忩風<lb/>
　　　畫竹<lb/>
生來有節照雲端蒼雪崚嶒傲嵗寒欲問平安無便鴈<lb/>
眼明一叚碧琅玕<lb/>
　　　臨右軍帖<lb/>
漏痕釵脚悮無神空向墨池㝷右軍欲輟平生草𤣥手<lb/>
為書一幅弔藤文<lb/>
<pb n="KR4d0466_WYG_028-31a"/>
　　　李庭訓御史挽詞<lb/>
天為斯文地胡然奪此翁士林嗟博洽言路惜公忠儒<lb/>
術今方貴書生命自窮箕裘有傳業積厚報須豐<lb/>
　　　趙閒閒畫松自題詩<lb/>
詞華推哲匠才大古云難如許明堂具偏宜畫裏看<lb/>
　　　答陳玉峯覔紙帳<lb/>
城南有詩老贈我意綿綿住久家猶客更長坐不眠来<lb/>
㝷白紙帳去敵紫茸氊我愧蘇司業賡酬欠酒錢<lb/>
<pb n="KR4d0466_WYG_028-31b"/>
　　　寧山耆艾圖詩二首<lb/>
桑隂栁影團圞坐瓦鉢甆甌陸續傳名字不須排甲乙<lb/>
相忘相與作忘年<lb/>
洛下耆英吾不見香山九老昔曾摹可憐白首明光殿<lb/>
却羡五陵年少圖<lb/>
　　　題山水便面<lb/>
烟水㝠迷山逺近髙山臨水更清寒畫樓迥倚風前構<lb/>
商舶遥従海嶠還雲起亂峯生巧思鳥飛殘照入遐觀<lb/>
<pb n="KR4d0466_WYG_028-32a"/>
生綃盈尺無窮意誰識經營惨淡間<lb/>
　　　吏部郎中韓希賢父九十叔八十六<lb/>
及壮抽身下九天歸来兄弟伏生年古今人為功名老<lb/>
福夀天扵孝義偏松柏相看忘嵗晚芝蘭競秀喜階前<lb/>
二踈翻被黄金惱得似韓家二叟賢<lb/>
　　　七真山洞雲觀<lb/>
七真之山白雲裏綘闕神宫半空起祁君有志于君成<lb/>
更賜雄材自天子東臨滄海西崑崙森森翠節排天門<lb/>
<pb n="KR4d0466_WYG_028-32b"/>
三更日射芙蓉色六月石挂氷霜痕山頭髣髴清虚府<lb/>
洞底隂岑太行路青苔能識六龍車明月長懸萬年樹<lb/>
峯盤澗復氣絪緼瑶草金芝日日新君王自有長生藥<lb/>
端拱無為萬國春<lb/>
　　　安山朱琰<lb/>
聞說朱家擅二難安山山下大河干骨無踈戚還蒿里<lb/>
地有膏腴築杏壇種徳何曾期厚報服田猶恐抱空餐<lb/>
力能掩骼仍興學誰信為農却了官<lb/>
<pb n="KR4d0466_WYG_028-33a"/>
　　　洞明祁真人像<lb/>
箬笠簑衣七尺翁掀髯猶似舊相逢只今無路随青竹<lb/>
自昔疑君是赤松明月在天元不老精金蔵火豈能鎔<lb/>
七真岩谷長春境唯有浮雲盡日封<lb/>
　　　舜舉梨花折枝<lb/>
粉面丹心淺綘𥜗清明時候古城隅一枝獨背春風老<lb/>
盡日廵簷撚白鬚<lb/>
　　　舜舉黄蜀葵<lb/>
<pb n="KR4d0466_WYG_028-33b"/>
淡黄衫子道家粧露白風清殿衆芳只有向陽心尚在<lb/>
紛紛紅紫任低昻<lb/>
　　　送王景開長官<lb/>
楊栁隂隂燕子春東風萬里動游塵還将碧澗紅泉夢<lb/>
又送青原白鷺人子壮有才須逺噐吾衰無計乞閒身<lb/>
南歸若見沙鷗伴莫道遲廻忘卜隣<lb/>
　　　厓雲<lb/>
道人家住祝融尊漭漭蒼蒼不可分何日相從青壁下<lb/>
<pb n="KR4d0466_WYG_028-34a"/>
焚香把酒看氤氲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_028-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷六</head>
    <p>
<pb n="KR4d0466_WYG_006-1a"/>
欽定四庫全書<lb/>
　雪樓集卷六　　　　　　元　程文海　撰<lb/>
　玉堂類藳<lb/>
　　敕賜碑<lb/>
　　　大元國學先聖廟碑<lb/>
皇慶二年春皇帝若曰我元𦙍百聖之統建萬民之極<lb/>
誕受厥命作之君師世祖混一區宇亟修文敎成宗建<lb/>
廟學武宗追尊孔子所以崇化育材也朕纂丕圖監前<lb/>
<pb n="KR4d0466_WYG_006-1b"/>
人成憲期底于治可樹碑於廟詞臣文之臣某拜手稽<lb/>
首奉詔言曰臣聞邃古之初惟民生厚風氣漸靡聖人<lb/>
憂之越有庠序學校之制天下之治胥此焉出中統二<lb/>
年以儒臣許衡為國子祭酒選朝臣子弟充弟子員至<lb/>
元四年作都城畫地宫城之東為廟學基二十四年備<lb/>
置監學官元貞元年詔立先聖廟乆未集大徳三年春<lb/>
丞相臣哈喇哈遜達爾罕大懼無以祗徳意乃身任之<lb/>
飭五材鳩衆工責成工部郎中臣賈馴馴心計指授晨<lb/>
<pb n="KR4d0466_WYG_006-2a"/>
夕匪懈工師用勸十年秋廟成謀樹國子學御史臺臣<lb/>
復以為請制可至大元年冬學成廟度地頃之半殿四<lb/>
阿崇尺六十有五廣倍之深視崇之尺加十焉配享有<lb/>
位從祀有列重門修廊齋廬庖庫為楹四百七十有八<lb/>
學在廟西地遜於廟者十之二中國子監東西六館自<lb/>
堂徂門環列鱗比通敎養之區為間百六十有七制加<lb/>
孔子大成之號祠以太牢賛釋奠雅樂江南復户四十<lb/>
肄之春秋二祀先期必命大臣攝事皇帝御極陞先儒<lb/>
<pb n="KR4d0466_WYG_006-2b"/>
周敦頥程顥程頥司馬光張載邵雍朱熹張栻吕祖謙<lb/>
許衡從祀廣弟子員為三百進庻民子弟之俊秀相觀<lb/>
而善業精行成者歳舉從政又詔天下三歳一大比興<lb/>
賢能於是崇宇峻陛陳器服冕聖師巍然如在其上敎<lb/>
有業息有居親師樂友諸生各安其學咸曰大哉天子<lb/>
之仁至哉相臣之賢工曹之勤其知政治之本源矣臣<lb/>
竊謂天地至神非風雨霜露罔成其功斯道至大非聖<lb/>
君賢相罔致其化人性至善非詩書禮樂罔就其器列<lb/>
<pb n="KR4d0466_WYG_006-3a"/>
聖相承謂天下可以武定不可以武治所以尊夫子建<lb/>
辟雍復科舉誠欲人人被服儒行為天下國家用耳然<lb/>
則黎民於變時雍顧不在兹乎於戱隆哉臣某謹拜手<lb/>
稽首而獻頌曰<lb/>
皇元受命誕惟作京以撫萬邦既訖武功載修文教登<lb/>
其俊良於穆宣聖垂範罔極首尊而彰曰爾胄子弗典<lb/>
于學曷風四方學以聚之廪以餼之日就月將大徳嗣<lb/>
服乃建孔廟乃經辟雍考制程材審時相宜遹成厥功<lb/>
<pb n="KR4d0466_WYG_006-3b"/>
辟雍洋洋冕服皇皇群士景從聖道既明渙號既加我<lb/>
皇御天執道之中軌物牖民翼翼乾乾帝學益宏庶政<lb/>
惟和我化用宣躋祀儒師賔興群材丕紹厥先相古盛<lb/>
時訏謨逺猶罔不由賢天錫皇祖神聖文武以有萬國<lb/>
威何不加令何不行求何不獲惟學是務惟才是育下<lb/>
民允廸越厥左右咸有一徳以匡乃辟惟帝時憲惟臣<lb/>
克念濟濟茂碩禮明樂備永作神主播頌無斁<lb/>
　　　林國武宣公神道碑<lb/>
<pb n="KR4d0466_WYG_006-4a"/>
世祖皇帝有天下将帥用命士卒効死謀無遺䇿戰無<lb/>
堅敵以成混一之功夐掩前古而非偶然之故也威足<lb/>
以服其強武足以賈其勇知足以竭其謀仁足以結其<lb/>
心功必賞過必罰六者皆任将帥之具惟帝兼之此其<lb/>
無敵於天下哉逮夫聖子神孫繼志述事懋延之恩交<lb/>
於忠良之裔崇報之詔集於勲舊之門所以勸賢勵能<lb/>
報本反始之道亦未有如今日者若林國武宣公㧞迹<lb/>
行陣列功帝室生都顯官沒胙大國君臣之際胥盡矣<lb/>
<pb n="KR4d0466_WYG_006-4b"/>
皇慶二年冬天子復命臣某表其世系詮其行事掲諸<lb/>
墓道以著功臣之思於戱何其盛耶臣昔待罪行御史<lb/>
臺識武宣於揚州嚴威篤實偉人也臣今幸得執筆史<lb/>
官奉明詔雖甚朽鈍不敢辭讓謹按公諱旺扎勒圗巴圖爾<lb/>
欽察人自丙辰歳以材武從軍己未扈從攻武昌先登<lb/>
中統三年從諸王噶必齊征逆璮於濟南再合戰再破<lb/>
之至元四年略地荆南至襄陽與宋師遇戰勝之洎攻<lb/>
襄樊水陸大戰凡四連勝之遂梯樊城焚樓櫓勇冠軍<lb/>
<pb n="KR4d0466_WYG_006-5a"/>
幙府上功授武略将軍新軍千户從丞相巴延丞相阿<lb/>
珠破沙洋新城繇沙武渡江功多賜金符十二年春與<lb/>
宋将孫虎臣戰丁家洲敗之改武義将軍夏戰楊子橋<lb/>
秋戰焦山冬破常州明年夏攻泰州新城功尤多江南<lb/>
平䇿勲賜虎符遷信武将軍管軍總管髙郵軍逹嚕噶<lb/>
齊軍陞路仍達嚕噶齊進懐逺大将軍加昭勇大将軍<lb/>
十八年閩賊陳弔眼亂詔以鎮國上将軍福建等處征<lb/>
蠻都元帥往討之賊㨿三饒千壁嶺明年破其營擒之<lb/>
<pb n="KR4d0466_WYG_006-5b"/>
至漳州斬以狥又明年加管軍萬戸兼高郵路達嚕噶<lb/>
齊又明年改高郵萬户府達嚕噶齊二十三年入朝進<lb/>
驍騎衞上将軍江浙等處行中書省左丞兼管本萬户<lb/>
軍未幾行省遷揚州置宣慰司浙西以中書左丞行浙<lb/>
西宣慰使初江淮行樞宻按塔哈出征日本難其代有<lb/>
司以公奏上深然之未行而院革㑹福建置行省復奏<lb/>
公為左丞上方倚公以逺不許遄有江浙之命二十五<lb/>
年遙授尚書左丞兼管本萬户軍馬宣慰如故復行省<lb/>
<pb n="KR4d0466_WYG_006-6a"/>
于杭立淮東宣慰司于揚州行淮東宣慰使二十七年<lb/>
改資徳大夫江西等處行樞宻副使兼廣東宣慰使元<lb/>
貞元年入覲拜榮祿大夫江浙等處行中書省平章政<lb/>
事大徳元年閏十二月八日以官薨年五十九明年二<lb/>
月二日葬于高郵城西十五里茆塘之原至大元年制<lb/>
贈効忠宣力定逺功臣開府儀同三司太尉上柱國追<lb/>
封林國公謚武宣配某氏追封林國夫人最公前後以<lb/>
功被賞者凡八白金以兩計者六百成器者一楮幣以<lb/>
<pb n="KR4d0466_WYG_006-6b"/>
緍計二千四百有九十織金服一襲馬一匹鞍轡弓矢<lb/>
各一副公自荷戈戎行摧堅挫鋭小大十七戰戰輙勝<lb/>
及為高郵興學勸農政平訟理年穀豐熟人無夭札四<lb/>
方之民襁負而至郡有虎手格殺之生致其二人為立<lb/>
生祠浙盗猖蹶煑海為鹽為公私害公下車收捕籍為<lb/>
軍民以無事烏乎諡法折衝禦侮曰武宣力四方曰宣<lb/>
易名武宣不亦宜乎此固天授聖主然非世祖知人之<lb/>
明當天下方興之運雖有超世之姿㧞俗之材孰能樹<lb/>
<pb n="KR4d0466_WYG_006-7a"/>
功立業若此哉矧當軍旅用事而治民獨懇懇焉如古<lb/>
循吏抑又難矣臣又聞有同人郭萬戸者援公例求虎<lb/>
符上謂叅知政事特穆爾曰彼戰勝攻取若之乎輸忠<lb/>
竭力若之乎所至無不合朕心若之乎所授無不如朕<lb/>
志若之乎彼胡可比旺扎勒圖巴圖爾樞宻院量其功賞<lb/>
可也方至元入見時公感疾敕太醫往視尚方賜飲膳<lb/>
又數數賜問疾未間則憂小差則喜及其愈也賜醫者楮<lb/>
幣萬緍烏乎待臣若此而有不盡忠者乎公誠千一之<lb/>
<pb n="KR4d0466_WYG_006-7b"/>
遇矣曾大父某大父某父某子男十四人長特穆爾特<lb/>
古斯襲髙郵上萬戸府達嚕噶齊遷資徳大夫遙授右<lb/>
丞淮東淮西道宣慰使兼管本萬戸軍馬次伯勒齊固圖<lb/>
繇江浙行省左丞為資善大夫燕南河北道肅政亷訪使<lb/>
次婁圖武徳將軍常州路無錫州達嚕噶齊次布哈次<lb/>
伯勒齊武略將軍湖州路長興州達嚕噶齊次察爾特<lb/>
穆爾忠顯校尉髙郵打捕屯田提舉曰達嚕噶齊次拜布<lb/>
哈次成格勒次徹伯爾琨為浮屠氏次巴拉次赫赫次察<lb/>
<pb n="KR4d0466_WYG_006-8a"/>
察爾次佛保次華善女四人長適昭勇大将軍户部尚<lb/>
書且實勒次適司徒洪塔喇海次適張托音次適揚州<lb/>
路泰興縣丞㳺徳宣孫男二十三人長曰錫桑襲明威<lb/>
将軍鎮守揚州高郵上萬户府達嚕噶齊女十三人曽<lb/>
孫男一人女一人銘曰<lb/>
桓桓武宣奮自戎伍精銳霆行猷謀神與始從王師江<lb/>
漢之滸山東俶擾奪其旗鼓我師載南洸洸虎旅方城<lb/>
失險淮海遄沮城必先登戰莫能禦豈惟天命亦以公<lb/>
<pb n="KR4d0466_WYG_006-8b"/>
武何以報之綰符疊組蹈江躒閩跨呉兼楚以蕃以宣<lb/>
爰遏爰撫賊授其首鹽無私煑㕓有歸頑野有遺黍嚴<lb/>
嚴生祠穹碑翊翊惟公之疾憂勞聖主惟疾之愈喜形<lb/>
當宁惟帝之知惟功之叙云胡不憗摧我梁柱何以贈<lb/>
之大爵廣土我思世祖光宅海宇知人善任相照肺腑<lb/>
寒者煦之清風其暑夙興夜寐如覿堯禹我瞻武宣高<lb/>
原膴膴平生之言永隔幽阻天子聖仁徳嫓皇祖勒銘<lb/>
貞石式憲千古<lb/>
<pb n="KR4d0466_WYG_006-9a"/>
　　　武都智敏王述徳之碑<lb/>
有元延祐元年春閏月癸未晦上御嘉禧殿詔賜大司<lb/>
徒瑪努勒父武都王述徳之碑命平章政事翰林學士承<lb/>
㫖秦國公孟諭詞臣為文夫褒功崇徳無逺弗錄以勸<lb/>
百工弼成孝治者天子之事也追求往牒論撰世美播<lb/>
之金石勒示永乆者史臣之職也臣幸得待罪太史敢<lb/>
以穢陋辭謹按武都王諱黙色斯伯什巴里人世出輝<lb/>
和爾族大父諱巴拉瑪妣曰伊徳根父諱阿爾齊蘇為<lb/>
<pb n="KR4d0466_WYG_006-9b"/>
本部都統妣曰巴噶呼圖克王㓜負竒質年十五盡通<lb/>
本國書太祖聞其名徴至闕下一見大恱曰此兒目中<lb/>
有火他日可大用授之睿宗俾視顯懿荘聖皇后邑入<lb/>
㑹計惬當復事世祖日見親用憲宗賔天王首勸進曰<lb/>
皇帝奄棄臣民神器不可以乆曠太祖嫡孫惟大王最<lb/>
長且賢宜即皇帝位諸王塔齊爾額森格哈丹等咸韙<lb/>
其言乞從所請世祖踐阼眷賚益隆㑹立中書省平章<lb/>
政事王文統奏以為相不拜南征時與近臣布扎爾為<lb/>
<pb n="KR4d0466_WYG_006-10a"/>
斷事官及諸王阿哩克布克叛相距漠北布扎爾有貳心<lb/>
王知之奏徙中都親監以往上以為忠數命收召豪俊<lb/>
罔羅側陋使車所至凡所引薦皆極其選詔與安圖並<lb/>
拜為丞相又固辭上語丞相安圖丞相巴延御史大夫<lb/>
伊囉勒諾延等曰賢哉黙色斯求之彼族誠鮮矣夫王<lb/>
剛嚴闓敏周慎端信早居帷幄謀謨宻勿世莫得聞方<lb/>
倚之鈞陶天下柱石廊廟謂宜銘功象鼎圖形麟閣竟<lb/>
以至元四年四月六日薨年六十二三宫震悼庻尹流<lb/>
<pb n="KR4d0466_WYG_006-10b"/>
涕曰奪我良臣昭睿順聖皇后出内帑買地京城之西<lb/>
高良河之上以禮𦵏焉特諡敏惠公武宗繼聖追念先<lb/>
猷制贈推忠同徳佐理功臣太師開府儀同三司上柱<lb/>
國追封武都王改諡智敏配輝和爾氏曰布色穆爾翁<lb/>
吉喇特氏曰齊逹勒並追封武都王夫人布色穆爾生<lb/>
子四托音榮禄大夫宣政院使太府卿特穆爾布哈通奉<lb/>
大夫翰林學士承㫖賽音哲爾朝列大夫安西路同知總管<lb/>
府事伊徳爾平梁府逹嚕噶齊女二長適平章政事㢘某<lb/>
<pb n="KR4d0466_WYG_006-11a"/>
次適輝和爾氏齊逹勒順聖皇后諸妹也生子五瑪努勒<lb/>
今開府儀同三司大司徒章佩卿阿實特穆爾終翰林<lb/>
學士承㫖金紫光禄大夫領太常禮儀院事贈推誠保<lb/>
徳濟羙功臣開府儀同三司上柱國追封武都王諡忠<lb/>
簡竒塔特布哈早世舒克丹懐逺大将軍吉州路逹嚕噶<lb/>
齊額古爾布哈資善大夫中書左丞女二長適輝和爾氏次<lb/>
適杭州總管劉紹慶他姬子二和尼齊雲南都元帥唐<lb/>
古特中奉大夫四川等處宣慰司副都元帥孫男二十<lb/>
<pb n="KR4d0466_WYG_006-11b"/>
四女三托音子曰察罕雅遜資徳大夫四川等處行中書<lb/>
省左丞僧家努行大司農少卿布尼雅錫哩同知澧州路<lb/>
總管府事烏舎唐州逹嚕噶齊㙮納錫哩宿衛士瑪努<lb/>
勒子曰阿勒坦早世多爾濟巴勒翰林侍讀學士女長<lb/>
適都水監卿特穆爾格次適翰林待制王哈喇布哈次適<lb/>
大司徒阿僧格阿實特穆爾子曰拜特穆爾廬州路達嚕<lb/>
噶齊呼圖克真州達嚕噶齊科綽太常少卿和尼宿衛士<lb/>
伊埒布哈子曰格爾檀州達嚕噶齊長安特穆爾布哈子<lb/>
<pb n="KR4d0466_WYG_006-12a"/>
曰哈噶徳福托里布哈長夀伊徳爾子曰阿斯蘭開成路<lb/>
達嚕噶齊和尼齊子曰舒蘇布哈唐古特子曰多爾濟嘉<lb/>
琿伊伯格勒長尚巴延徹爾曽孫男琳沁巴勒女二人皆<lb/>
大司徒孫也竊惟太祖皇帝仁聖神武聞一介童孺之<lb/>
賢即萬里徴聘而不疑卒能收功帝室垂裕後昆前古<lb/>
帝王所未嘗有武都王生遺華要沒享榮名慶流子孫<lb/>
光輔累聖聯輝竹帛襲迹王侯非天之所啓耶銘曰<lb/>
殷湯聘莘周文獵渭賢知斯立遐邈誰棄於赫太祖高<lb/>
<pb n="KR4d0466_WYG_006-12b"/>
視曠世暨暨武都㧞自童稚萬里就徴罔敢或貳聖子<lb/>
神孫男女大器目光爛爛出類㧞萃儲精槧牘䇿足委<lb/>
積謀猷帷帳摧堅拉銳翼戴功成再辭相位聯姻戚畹<lb/>
身忘其貴海内延頸思圖至治云胡一不憗埋忠九地載<lb/>
鍾賢嗣克述克繼夙夜在公鞠躬盡瘁群公列卿分符<lb/>
析瑞中朝讓能遐壤懐惠河山啓土如帶如礪光融奕<lb/>
葉期且千祀豐碑有辭天子錫類<lb/>
　　　海雲簡和尚塔碑<lb/>
<pb n="KR4d0466_WYG_006-13a"/>
達摩以襌宗倡南海上六傳為大鑒又五傳為臨濟又<lb/>
十六傳而為佛日圓明海雲大宗師師歴事太祖太宗<lb/>
憲宗世祖為天下襌門之首沒後五十八年改元延祐<lb/>
春三月丁未集賢大學士臣顥昭文舘大學士臣明埒<lb/>
棟阿奉詔加諡光天普照佛日圓明海雲祐聖國師修<lb/>
其塔命翰林學士承㫖臣某為文刻石臣某謹按師名<lb/>
印簡宋姓嵐谷寧逺人七歳授孝經開卷問開者何宗<lb/>
明者何義父母竒之俾從浮屠顔公祝髪明年師沼公<lb/>
<pb n="KR4d0466_WYG_006-13b"/>
授經論通講說居嵐州廣惠寺日乞食以養餘即為粥<lb/>
以食餓者金宣宗聞之賜號通𤣥廣惠大師天兵破嵐<lb/>
州以師及沼公歸賜號寂照英悟大師稱之曰小長老<lb/>
沼沒弟章公住燕之慶壽寺有名徃依之章昔夢師來<lb/>
即請為記室又思沼沒時屬師有賀八十之語心獨喜<lb/>
年十九住興州仁智寺歴燕之慶壽竹林易之興國興<lb/>
安之永慶昌平之開元真定之臨濟雲中之龍官華嚴<lb/>
諸大刹而主永慶者二慶壽者三放浪遼海上手刺血<lb/>
<pb n="KR4d0466_WYG_006-14a"/>
和金泥書大乘三聚戒本十有六部布之天下為國祝<lb/>
釐焉四方賂遺洎累朝賜予金帛珍寳巨萬惟以之建<lb/>
寺齋僧振貧乏而已凡主大㑹七度弟子千餘名王才<lb/>
侯受戒律者百數士民奔走依向者以千萬計皇太后<lb/>
尤深敬禮累號燕趙國大禪師佑聖安國大襌師光天<lb/>
鎮國大士丁巳四月三日趣畫天風海濤飛雲之状于<lb/>
華嚴之西壁詰朝而逝年五十六喪車行諸主鉢納合<lb/>
等秉爐前導火舉有黄金梵相飛出白鶴羣舞于上烟<lb/>
<pb n="KR4d0466_WYG_006-14b"/>
燼所泊皆成舎利五色或大如彈丸還葬慶壽之西南<lb/>
隅賜諡佛日圓明大宗師諸大弟子分舎利葬秦趙間<lb/>
者為塔七始師由山西來燕夜宿松鋪岩下因擊火大<lb/>
悟復叅一公𤣥公章公諸碩師道大顯白與公卿大臣<lb/>
言必語以輔國安民時相夏里之徒方事嚴刻師勸以<lb/>
平政息役以弭灾蝗體仁本恕以正刑賞選俊乂罷㳺<lb/>
獵以養國體孔孟之道萬世帝王法程宜加表樹以興<lb/>
學校世祖在潜邸數延問佛法之要在家出家異同對<lb/>
<pb n="KR4d0466_WYG_006-15a"/>
曰佛性被一切處非染非靜非生非滅何有同異殿下<lb/>
親為皇弟重任藩寄宜稽古審得失舉賢錯枉以尊主<lb/>
庇民為務佛法之要孰大於此㑹朝廷将試天下僧丞<lb/>
相以問師曰山僧元不看經一字不識固問師曰國家<lb/>
先務節用愛民鉏奸立善以保天命我輩烏足計哉上<lb/>
聞而嘉之裕皇始生師摩頂訓之名壬子夏授以銀章<lb/>
領天下宗敎事非所樂也以其徒朗公輩攝之是年新<lb/>
大興之普濟禪寺特更賜額海雲至元四年城京都有<lb/>
<pb n="KR4d0466_WYG_006-15b"/>
司定基正直師塔命遷三十步許環之唯師之道高廣<lb/>
洞達慈濟篤實儒言而佛歸其道易知其化易行所以<lb/>
致褒寵於列聖揚休光於奕世非偶然也有語錄曰雜<lb/>
毒海行于世銘曰<lb/>
粤若達摩肇迹南海廿有七傳至師而大惟師生知黙<lb/>
識頓悟秉時鍾運歸我聖祖少躋講肆長歴璮場孔艱<lb/>
且勤厥道用光智而弗作惠而弗有彌虚而塞彌静而<lb/>
乆雷行四朝風動九壤飛琛走貨雲謝電往濟濟王侯<lb/>
<pb n="KR4d0466_WYG_006-16a"/>
揔揔學人問法指心求治以身徳敎並流内外揔綂弗<lb/>
合弗離弗滌弗壅汝懸我觧汝溺我援泮渙萬流忽為<lb/>
一源惟師之道倬爾有煒寺標海雲塔遷城阯惟明天<lb/>
子是信是尊渙號孔嘉宜爾萬年<lb/>
　　　靳同知墓碑<lb/>
天子治隆海内仁周天下閔勞卹善罔有内外言朝以<lb/>
入恩夕以出榮生哀死達于顯幽聖人之徳至矣哉延<lb/>
祐二年春正月己巳上御嘉禧殿集賢大學士臣顥言<lb/>
<pb n="KR4d0466_WYG_006-16b"/>
在昔金季平陽人靳和能識帝王之真率衆三千歸我<lb/>
太宗皇帝太宗嘉之錫以虎符官以鎮南大元帥俾擊<lb/>
葛伯鰲背彈平青龍諸砦㧞之壬辰秋復從破河南授<lb/>
絳州軍民長官以死其子用服勤州縣出入臺憲民懐<lb/>
其惠吏畏其威者五十餘年今天不憗遺奄然死矣父<lb/>
子忠藎未及大用臣實悲之冡上之刻惟陛下幸焉於<lb/>
是詔翰林學士承㫖臣某撰文臣賡篆額集賢侍讀學<lb/>
士臣倜書丹臣某謹按府君諱用字佑之漢汾陽侯強<lb/>
<pb n="KR4d0466_WYG_006-17a"/>
之後世為平陽曲沃人父和勇而好義以乙酉歸國甲<lb/>
寅致仕至元二年秋八月朔年六十七終府君六嵗學<lb/>
於張理之日誦數百言十六見諸王㧞都命長平陽工<lb/>
人遷曲沃翼城令有能聲至元六年改榮河尹奉法循<lb/>
理勸農興學賦役平允人用大和十二年移汲汲當南<lb/>
北衝民鮮事夥㑹江南新破饟給緐重吏多引去府君<lb/>
曰君命也我不可以效之乃發倉廪以賑匱乏開東道<lb/>
以便輸役悉視民之利病而罷行之歳中墾田至七百<lb/>
<pb n="KR4d0466_WYG_006-17b"/>
餘頃部使者王博文郡太守董文用察舉㢘能尹襄陵<lb/>
居數月入為右警巡副使事至立斷豪貴側目二十二<lb/>
年拜監察御史二十四年僉陜西漢中道提刑按察司<lb/>
事二十八年僉嶺北湖南道肅政㢘訪司事所向風動<lb/>
而湖南地控嶺海郴桂之間部使罕至吏暴民困㓂盗<lb/>
時作府君入境招徠逃散震斥頑獷民賴至今大徳改<lb/>
元知解州解人多藉煑鹽怙威凌冒發其奸状盡繩以<lb/>
法使府却立莫敢抗八年擢岳州路治中㑹建寺五臺<lb/>
<pb n="KR4d0466_WYG_006-18a"/>
山詔選可任本寺規運所提㸃者有司以君應詔到官<lb/>
期月廪庫充溢乃上言乞骸骨歸里以朝列大夫同知<lb/>
晉寧路揔管府事致仕日與山僧野老彈琴詠詩以樂<lb/>
餘齡皇慶二年十有一月某日乃始生之旦家人以次<lb/>
上壽畢坐而言曰吾壽命已終永訣于此言訖而沒春<lb/>
秋七十有六越五日權厝宅之西園送者數千人嗚呼<lb/>
惟府君公忠廉愛剛直謹簡故能臨民以徳執法不阿<lb/>
所至立祠勅頌不忘厥懿而敭歴五十餘年十九在外<lb/>
<pb n="KR4d0466_WYG_006-18b"/>
不獲宻邇清光大展厥猷為可憾爾嘗聞府君為御史<lb/>
時御史大夫伊埒諾延引至上前適有獻白海青者上<lb/>
顧曰卿為御史摧奸擊暴亦如此禽乃不負耳府君拜<lb/>
曰敢不欽承天子威命嗟夫君臣之間一見之頃遇物<lb/>
相戒如此而有不治者乎今上雖弗及親用其人猶以<lb/>
臣顥一言追褒前美不遺踈逖群臣於此得無感於心<lb/>
乎至矣哉聖人之徳也府君娶賈氏有子六人徳政進<lb/>
義校尉邳州判官徳仁早世徳信将仕郎泗州等處打<lb/>
<pb n="KR4d0466_WYG_006-19a"/>
捕屯田提舉徳謙徳淵禁直宿衞徳昌好學善屬文将<lb/>
以某年某月某日葬府君於某處銘曰<lb/>
在帝太宗握符御乾天威所加鳥駭獸遷仡仡鎮南其<lb/>
徒三千歸于有仁金虎是懸功不待竟去不待年孰成<lb/>
其忠大夫翩翩煦之春陽濯之秋鮮野有禾稼邑有誦<lb/>
弦才長景促南陌東阡逖逖晉郊洋洋平川彼高者丘<lb/>
懐哉此賢鷙鳥之喻其言如天有詔勒辭過者下焉<lb/>
　　　雲國公楊氏世徳碑<lb/>
<pb n="KR4d0466_WYG_006-19b"/>
𢎞農楊氏自太尉震有功烈於漢重休襲嘉達于我朝<lb/>
益烜其光皇帝嗣位之二年夏六月制開府儀同三司<lb/>
壽國公燕京閭為雲國公明年詔以馴象五曳豐碑樹<lb/>
先塋命詞臣撰文大顯楊氏嗚呼楊氏之先其盛徳矣<lb/>
乎其有忠孝之節匡濟之志而不克究施乃大啓于今<lb/>
乎将水不積不深徳不積不昌衍大熾盛固自有時乎<lb/>
謹按雲國公五世祖諱興隆始居汴事金章宗為軍帥<lb/>
年三十八而卒生子諱永昌值金亂湛浮井邑以壽終<lb/>
<pb n="KR4d0466_WYG_006-20a"/>
有子諱福一諱阿里忼愾多大略年十六襲祖父官國<lb/>
亡率衆來歸從憲宗攻潼川将砲卒萬餘戰釣魚山死<lb/>
之子諱徳榮年㓜失怙徙家大同輕財好義有郷曲之<lb/>
譽是為雲國公之父中統五年外祖母魏國慶育夫人<lb/>
巴氏薦其名裕宗召至京師命給事順宗邸至元二十<lb/>
二年某月某日卒葬京城北之狼冡夫人富察氏陳氏<lb/>
祔是歳雲國公夫人李氏入宫為今上乳母大徳十一<lb/>
年春三月雲國公佐上平内難武宗即位立上為皇太<lb/>
<pb n="KR4d0466_WYG_006-20b"/>
子錄阿保翼戴之勞封壽國公李氏為壽國夫人至大<lb/>
元年正月授開府儀同三司四年秋閏月追贈曾祖父<lb/>
資徳大夫中書右丞上䕶軍諡安惠祖父儀同三司大<lb/>
司徒柱國諡武荘父開府儀同三司太傅上柱國諡康<lb/>
懿並追封壽國公曾祖妣富察氏祖妣陳氏妣陳氏富<lb/>
察氏並追封壽國夫人李夫人以受封之秋卒祔葬先<lb/>
塋惟雲國公自世祖以來歴事累朝咸被顯寵前後受<lb/>
賜金幣竒服重器不可勝計皇帝御天下皇太后受天<lb/>
<pb n="KR4d0466_WYG_006-21a"/>
下養眷遇益隆恩賞益厚遂封兩國贈先世賜甲第官<lb/>
其子安寧典寳大監弟篤思繇中議大夫太子右庻子<lb/>
起家遍歴清要九轉為資善大夫領北等處行中書省<lb/>
左丞妻張氏封𢎞農郡夫人葢楊氏數世願忠而不假<lb/>
以命願孝而不遂其志積慶浚澤以底于今一旦聯圭<lb/>
而朝列鼎而祭高爵厚禄榮及祖孫乃基于慶育之一<lb/>
言而以李夫人興豈非天之所命耶昔漢東武侯母嘗<lb/>
養武帝被恩穠渥貴重一時而其子孫奴從者弗率㡬<lb/>
<pb n="KR4d0466_WYG_006-21b"/>
危於讒賴帝慈仁獲守富貴若楊氏父子兄弟事上克<lb/>
勤遇下克恭難不顧身寵不忘危其能保功名垂竹帛<lb/>
光祖宗刻金石也宜哉抑其先固建之以徳耶李夫人<lb/>
乃不少延悲夫銘曰<lb/>
茫茫陜郊逖矣𢎞農太尉興漢代侯世公金流大梁乃<lb/>
樹元戎材與時違齎志以終受命天朝魚山繼忠太傅<lb/>
忠厚起家大同竟闢雲土大開厥逢婉婉淑媛養帝九<lb/>
重英英伯仲執事東宫出入艱勤夷險匪躬翼聖扶危<lb/>
<pb n="KR4d0466_WYG_006-22a"/>
載纉武功群蒙褰披日升于中列爵既疏茅土是封胡<lb/>
在先世徳盛而窮胡在今日位高而豐匪善之埤曷報<lb/>
之隆惟帝之徳惟臣之恭作此銘詩式示顯融<lb/>
　　　袁州大仰山重建太平興國禪寺碑<lb/>
皇元有天下佛法益尊大天下名山思致崇極以稱徳<lb/>
意皇慶元年袁州大仰山重建太平興國禪寺成有司<lb/>
圖上其事詔加刲開山祖師小釋迦曰慧慈靈感昭應<lb/>
大通正覺禪師二神曰顯徳仁聖忠佑靈濟廣慶王曰<lb/>
<pb n="KR4d0466_WYG_006-22b"/>
福徳聖仁忠衞康濟順慶王命詞臣發揚烈休勒垂堅<lb/>
珉臣某謹按唐宰相陸公希聲塔銘師名慧寂世韶州<lb/>
族葉氏文宗朝從溈山大圓師悟曹溪心地直指之奥<lb/>
又從國師志和尚得𤣥機境智之妙又按宜春圖經㑹<lb/>
昌元年師來自郴遇二白衣神指其地居之葢方是時<lb/>
國正侮蔑佛法學徒陵遲幾不自立而師應七葉之運<lb/>
龍縱此山歴歳數百其道大暴於天下斯亦竒矣神蕭<lb/>
姓伯大分次隆初宅水上游忽夜半風雨遷廟于堵田<lb/>
<pb n="KR4d0466_WYG_006-23a"/>
漢晉以來或淖高原為田或助官軍弭盗禦灾捍患神<lb/>
恠不可度已迄今水旱疾疫之禱輒響應廟而祀者㡬<lb/>
半天下非聰明正直能致然耶神得師而化乃宏師得<lb/>
神而道益彰故合祠于師之室封秩必俱大徳癸卯冬<lb/>
十有二月乙亥寺灾明年長老希陵圖復厥宇冰涉暑<lb/>
陟不懈輸幣薦貨者川至為殿閣各四樓亭各二堂六<lb/>
祠一若方丈衆寮若門廡軒庭若庾庫庖湢以區計廿<lb/>
有八丹碧煥燦制度宏宻廣員倍于舊而加美焉攅峰<lb/>
<pb n="KR4d0466_WYG_006-23b"/>
突嶂靈潭健瀑風景不改于昔而増勝焉十方來者莫<lb/>
不驚異讃歎惝怳四顧而忘歸又建棲隠禪院于城南<lb/>
門為出入祝釐之所噫勤矣陵何氏世以儒顯金華去<lb/>
為釋嗣雪嵓欽師之學為臨濟十八葉孫外𢎞而内峻<lb/>
學禪而行律故施諸其徒則尊嚴整齊而學成者衆示<lb/>
諸行事則感動聴信而業樹者隆凡三錫命曰大圓佛<lb/>
鑑禪師於戱是道也藏用於體則静無不為推體而用<lb/>
則動無不虛慧慈以之承六祖開名山二神以之輔有<lb/>
<pb n="KR4d0466_WYG_006-24a"/>
道惠四方佛鑑以之廓敎基宏法緒其致顯累朝宣光<lb/>
聖代北儕泰華南友衡廬巋乎大江之右微而著毁而<lb/>
完豈徒然哉繫之辭曰<lb/>
惟大仰山周八百里據楚之袁昔有神人伯仲赫靈廟<lb/>
食其間在唐武宗粤小釋迦至自郴山歴澗絶谷神獻<lb/>
異境瓶鉢以安躪危躒難道䘮不悖既固既完湜湜曹<lb/>
溪益澽而䟽流為大川畎滌澮決廣治混冥㑹于一源<lb/>
道得其正地得其勝來學日緐後五百年室燬徒墮適<lb/>
<pb n="KR4d0466_WYG_006-24b"/>
啓聖元莫盛匪今莫高匪禪或鐫而刓乾乾佛鑑統壹<lb/>
儒釋有光厥先揚溈激濟惡衣糲食以示學人學人若<lb/>
林直指其心有覺有聞表正失惑遐邇丕變順風駿奔<lb/>
崇構拓阯高朗博碩如祇陁園青山為城白雲為屯翼<lb/>
翼言言由甲底壬克潰厥成孔勩且勤職司上言天子<lb/>
嘉之景命攸敦於赫慧慈洎于大神鼎峙齊尊靈宫既<lb/>
抗休號允鑠尚迪恩綸天清地寧保有無疆壽我聖君<lb/>
太史稽首播頌萬億永殿山門<lb/>
<pb n="KR4d0466_WYG_006-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_006-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷六<lb/>
</p>
<p>
</p>
  </div>
</body>
</text>
</TEI>
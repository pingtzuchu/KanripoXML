<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷十九</head>
    <p>
<pb n="KR4d0466_WYG_019-1a"/>
欽定四庫全書<lb/>
　雪樓集卷十九　　　　　元　程文海　撰<lb/>
　　碑銘<lb/>
　　　趙國公田府君神道碑銘<lb/>
世祖皇帝肇造九有海内忠智藝能之士咸徴至京師<lb/>
循名索實寸善必録人亦莫敢為欺至元南征聞中山<lb/>
田公善易召問宋平之期對曰丙子已而果然上大恱<lb/>
欲官之公拜曰臣言偶中陛下幸官臣臣福淺必嗇臣<lb/>
<pb n="KR4d0466_WYG_019-1b"/>
壽固辭賜束帛官其子忠良留侍中累遷太常卿火徳<lb/>
末群㓙搆邪謀危社稷太常力爭之不屈今上入平内<lb/>
難迎立武宗録功拜大司徒至大二年秋七月有㫖錫<lb/>
公光禄大夫大司徒趙國公公聞遽謂二子曰亟廣㕔<lb/>
事吾將死吾不及拜命矣命下而薨是月二十有五日<lb/>
也年八十七而㕔事之工甫畢賔親臨弔得以成禮某<lb/>
年某月某日歸葬中山翟城鄉王吕杉東原先塋又四<lb/>
年大司徒以状来請曰忠良與子列周行接燕好三十<lb/>
<pb n="KR4d0466_WYG_019-2a"/>
有八年矣知先世莫若子幸奮子之筆掲徳墓門以惠<lb/>
我子孫某不得讓謹按公諱閏字閏之其先平陽趙縣<lb/>
人曽大父官裕州因家焉再世以亂離居中山遂為中<lb/>
山人大父諱嗣叔字起宗讀書務知大義不為章句儒<lb/>
有至性事親孝嘗侍疾衣不解帶者四十餘日歳出金<lb/>
幣易粟貸貧民負不能償者焚其劵河北亂人争来依<lb/>
計口給食人安如歸盜賊四起郡縣不能制乃聚衆自<lb/>
保聞天兵且至縱令自便曰爾䓁宜自逃生母為我慮<lb/>
<pb n="KR4d0466_WYG_019-2b"/>
衆感泣曰去將安之遂與二子率衆二百餘人間道詣<lb/>
睿宗行在所賜金符弓矢拜千夫長漢人降者𨽻焉為<lb/>
軍前鋒申裕獨樹原良鳯岡數戰皆有功號敢死軍焉<lb/>
黄陂之役金兵大合率敢死數百擣其中軍金兵大亂<lb/>
俄而復發倉卒為流矢所中二子馳殺射者創甚猶戒<lb/>
子以忠孝語絶而卒年若干父諱子成字成之勇悍多<lb/>
智畧事父母守家法少好兵書善騎射裕州盜日衆兵<lb/>
禁尚嚴乃置長竿植利錐其上長尺有半又作袖矢之<lb/>
<pb n="KR4d0466_WYG_019-3a"/>
法盜聚南山中日索食閭井即預給米為粥以食之唯<lb/>
不敢入田氏門坐五十步外傳言往來既月欲去來需<lb/>
金帛故怒罵辱之忿而退料必復來勞衆設伏以待旦<lb/>
果大至袖矢斃其酋長伏俱發大敗之奪其巢壘輦金<lb/>
帛悉送官由是知名辟聘交至皆不就隨父攻城破柵<lb/>
常為士卒先説其帥田鎮海曰俘多百工有技藝冝存<lb/>
之備任使鎮海言之上上以為然命閲實未㡬饟不繼<lb/>
將盡屠老弱及無技能者復進言今之兵為民拯焚溺<lb/>
<pb n="KR4d0466_WYG_019-3b"/>
也臨陣降者尚不可殺已為民而殺之可乎散之河北<lb/>
使自食其力足以結人心從之活二千餘家號種田户<lb/>
上命兄子實為緫管領之子成佩父金符為人匠緫管<lb/>
詣𢎞州乆之引疾上所佩符南還聞河南蕩析留中山<lb/>
前河北種田者亦來相依所居成聚幸流轉生還計將<lb/>
終焉屏絶人事日具酒肴速親友酣歌道舊為樂人欲<lb/>
延致即欣然而往或連旬不返婆娑嬉遊年七十終無<lb/>
子以子實之子為之後公也孝友篤實力農務學不樂<lb/>
<pb n="KR4d0466_WYG_019-4a"/>
仕進嘗憩桑下得遺槖滿貯金也守弗去頃之二人踉<lb/>
蹌來揖公曰見吾金耶驗之信悉還其主請以半遺公<lb/>
曰我欲之而待子耶曰願報公徳公曰金子之金何徳<lb/>
之報尤嗜醫卜之書讀醫書三年悟曰醫不可為也夫<lb/>
人之血氣衰盛隂陽薄戰其道猶可知若㣲陽伏於盛<lb/>
隂之下微隂潜於極陽之中毫釐不辨生死懸絶而可<lb/>
輕哉棄不學研精於易及六壬之說逮被徴而還技益<lb/>
進復潜心釋典常教二子勤學親師取友以身率之既<lb/>
<pb n="KR4d0466_WYG_019-4b"/>
而曰占筮之學易大難士雖未學可習而能苐用之冝<lb/>
得其道耳至是父子身被國恩榮及先世祖贈昭文舘<lb/>
大學士中奉大夫謚忠毅父贈資徳大夫尚書左丞謚<lb/>
武康並追封趙國公夫人信陽呉安撫之女慈順儉勤<lb/>
為婦為母儀于族婣先公卒與祖妣曹氏妣陳氏並追<lb/>
封趙國夫人子男三司徒居長次忠亮為臨沂廵檢卒<lb/>
次澍翰林國史院司直孫男五天澤翰林侍講學士從<lb/>
規國子生蚤世從矩從鈞從義皆力學女九六為士人<lb/>
<pb n="KR4d0466_WYG_019-5a"/>
妻餘未行曽孫女二某竊謂皇元建國世祖混一之盛<lb/>
自古鮮及非偶然也以誠待物故盡物之情以寛御衆<lb/>
故衆樂為用爵賞當功不求備於人故小大任職而天<lb/>
下以勸知公之志而不強之以禄卒享期頥之年受大<lb/>
國之封知司徒之賢而留以遺後果能立功社稷顯名<lb/>
天下君臣之道胥盡矣嗚呼家世孝弟慈惠而未食其<lb/>
報忠智才勇而未盡其用源蓄本冨以有今日天道果<lb/>
逺哉易曰積善之家必有餘慶又曰知進退存亡而不<lb/>
<pb n="KR4d0466_WYG_019-5b"/>
失其正田氏有焉銘曰<lb/>
綿綿有嬀陳後啓齊條流布濩漢綬唐珪伊祁之墟厥<lb/>
𦙍攸棲揚英掞華世載典彛金運波流去家裕州羣盜<lb/>
滿山禁我戈矛掲竿䄂矢馘醜斃酋彷徨四顧何地可<lb/>
休率衆間闗來趨輦下父子兄弟驅馳戎馬或攻而城<lb/>
或戰而野父中流矢子殺射者欲活爾俘慷慨陳謨殺<lb/>
降不祥民何罪辜于農于工各緫爾徒工處于𢎞河北<lb/>
農居翩其南還冥鴻拂天頋瞻河南莽無人烟息駕中<lb/>
<pb n="KR4d0466_WYG_019-6a"/>
山吾將老焉酣歌暢詠以樂餘年悃悃光禄克承克似<lb/>
羲圖孔傳洞洽超詣優優進退灼灼興廢聖恩孔嘉臣<lb/>
分知止有子侍中𢎞毅恪恭身為國維心與天通職在<lb/>
奉常蟊賊内訌以斥羣翳捧日太空趙邦恢恢山明水<lb/>
暎維忠與孝世篤其慶有髙者阡松茂栢盛我作銘詩<lb/>
過者起敬<lb/>
　　　故綏寕令王君墓表<lb/>
豐城王氏居槎溪上者八世至綏寧君諱義端字元剛<lb/>
<pb n="KR4d0466_WYG_019-6b"/>
受易於廬陵歐陽先生守道與兄義山俱有名義山字<lb/>
元髙擢宋淳祐壬戌第官于朝君以叔祖泉澤入仕試<lb/>
進士四與計偕不第以恩監江陵白水鎮辟江州武平<lb/>
令攝吉州吉水令佐江西提倉幙遷武岡綏寧令累階<lb/>
文林郎天兵渡江江上諸郡不守徳祐元年文丞相起<lb/>
兵江西熟知君智略辟與幙議君仰天嘆曰天乎事已<lb/>
至此去将安歸涕泣而謝之自是終其身不出其在吉<lb/>
也冨民葉殺人賄吏以縊聞君當聚撿致錢三百萬拒<lb/>
<pb n="KR4d0466_WYG_019-7a"/>
之抵葉死豪商奪民地事歴䑓部連歳不决逮死者數<lb/>
人下君治得白黔商而還民地有趙鋹者與弟有隙嗾<lb/>
家僮七十餘人焚弟廪憲怒欲盡殺之君詣府力争乃<lb/>
論如律大兵且至同辟地于贛者四十餘家艤舟城下<lb/>
夜半叛卒内外起黎明操戈逼舟衆惶恐君奮入賊中<lb/>
執其渠手諭以禍福率錢帛分勞之衆賴以安誘其渠<lb/>
詣憲府謝宻語憲曰能斬即斬之不能亟安反側憲慰<lb/>
而遣之同里鄢氏女未嫁而侍婢病死仇訐于吏吏詰<lb/>
<pb n="KR4d0466_WYG_019-7b"/>
以姦殺婢㓕口求賂君白守事以辨周三者殺人委涂<lb/>
而自為證言之令周伏辜其亷直好義類如此晚嵗杜<lb/>
門窮經教子郡守部使者時從訪問亹亹竟日惟以忠<lb/>
孝為言人或勸君仕曰我不能死可復仕乎論著有經<lb/>
疑十五篇史論四十八篇經邦讜論二十四巻雜著若<lb/>
干巻大徳丙午九月一日卒年八十七自為之誌十二<lb/>
月丙辰葬里之東穰嘉之原曽大父某大父某父某妣<lb/>
聶氏娶趙無子先三十三年卒子男三胡出也希文蚤<lb/>
<pb n="KR4d0466_WYG_019-8a"/>
世揆今為潮州路儒學教授葵吉安路黄茅鎮廵檢女<lb/>
五皇慶二年余承乏禁林揆來謁泣且拜曰先子力學<lb/>
守貞不幸棄諸孤葬已八載而墓上之碑未立先伯父<lb/>
與公季父侍讀公為同年進士揆又辱游公門幸哀而<lb/>
賜之言余觀綏寧之才之學不如何人其知己又皆賢<lb/>
公卿而卒不得一第葢有不幸焉者矣然嗜仁如膾炙<lb/>
赴義如骨肉以明哲而保其身獨非幸也耶即使君為<lb/>
状元為宰相棲遲末路為士者恥之其幸不幸又何如<lb/>
<pb n="KR4d0466_WYG_019-8b"/>
也於乎文信公亦知人哉銘曰<lb/>
嗟嗟綏寧才豈不足以决科智豈不足以立功而竟然<lb/>
耶不賢而逹余孰少多賢而不逹命也柰何有徳有年<lb/>
有子承家若綏寧者我又何嗟<lb/>
　　　寗求已夫人章氏墓誌銘<lb/>
夫人諱福順姓章氏世家南城遷綏里父履坦博學豪<lb/>
宕好遊冇聲蜀漢間為外祖包文肅公恢所知鄉先生<lb/>
呉某居家教授學者數百人元塘先生寗君求已最後<lb/>
<pb n="KR4d0466_WYG_019-9a"/>
至諸生盡傾人人自謂出其下章方擇壻遂以女妻之<lb/>
後果登宋景定壬戌進士第仕轉為文林郎某官夫人<lb/>
㓜失所恃事祖母孝謹祖母愛之不忍違離挽元塘贅<lb/>
其家元塘之父某魁碩剛鯁寡言笑少許可人得其一<lb/>
言不啻重璧夫人始歸一日祀先夙興執冡婦禮周旋<lb/>
肅給如世族大家驚曰吾家其興乎家本寒儒夫人蠶<lb/>
繅組紉以供養祭節縮衣食以植田廬尊上禮下絶甘<lb/>
分少以厚婣族撫孤拯弱給贍産蓐以篤鄉黨相其君<lb/>
<pb n="KR4d0466_WYG_019-9b"/>
子佐洪昇杭三大府逺官嶺外所至號稱能官婦道之<lb/>
盡人用模楷元塘初為洪理囚飯必呈官請嘗官不在<lb/>
庭亦唱呼過庭下夫人聞則遣取親嘗又日視庖有餘<lb/>
食命老奴飯囚之羸疾者杭有慈㓜局収養棄孩官出<lb/>
錢帛乳哺願子之者給衣食三年吏卒乳母軰或殘之<lb/>
而以己子代之或以己子冒之夫人宻呼乳嫗亷得實<lb/>
以白姦用禁止其在横浦衣冠辟地者來依元塘延納<lb/>
於外夫人供給於内至者如歸别去莫不涕泗謂元塘<lb/>
<pb n="KR4d0466_WYG_019-10a"/>
如父夫人如母携家還里道路猶榛梗日語女婦軰曰<lb/>
萬有不幸吾與若赴水而已毋辱人手卒幸全夫人識<lb/>
量明恕臨事周慎動有禮法毎謂某人今然後當然其<lb/>
事今爾後必爾無不中元塘居官亷介疾惡少頋望常<lb/>
從容諷諌式協于中子弟成人出必戒以小心謹恪毋<lb/>
負知己毋忝先人元塘晚歳杜門謝世事賓友過從論<lb/>
新道舊觴豆無虚日亂世遺老優游閭巷十餘年而卒<lb/>
為完人内助有力焉皇慶元年六月二日以疾終年八<lb/>
<pb n="KR4d0466_WYG_019-10b"/>
十五子男二立大材器頴異先二十二年卒成大博洽<lb/>
沉敏嘗佐湖北憲以夫人年老棄歸女二長適同里吳<lb/>
逵次適廬陵朱煒㓜嫁而夭孫男二世良世元女三曽<lb/>
孫四將以某年月日葬雅俗鄉新安里某原其孤成大<lb/>
以書介信豐令吳越所為狀抵京師請銘余父子叔侄<lb/>
與元塘相知乆余於成大又獨深聞夫人之行懿信且<lb/>
詳銘非余其誰冝於虖君子之得成其政保其名後嗣<lb/>
之得浚其學逹其志豈非有賢婦賢母哉若夫人者可<lb/>
<pb n="KR4d0466_WYG_019-11a"/>
謂賢矣銘曰<lb/>
藹兮蔚柔而一于嗟千年仰維則<lb/>
　　　謝元禮墓誌銘<lb/>
南城謝元禮先生以至大四年八月八日卒年八十四<lb/>
將以皇慶二年某月某日葬太平鄉金塘之原其友潮<lb/>
陽尹趙艮塘䓁十人為書介其子升孫所次行實来京<lb/>
師請銘其墓嗟斯人之不作感友道之猶存勿銘得乎<lb/>
君諱炎元禮其字也㓜孤母孔適盧冒盧姓長通六經<lb/>
<pb n="KR4d0466_WYG_019-11b"/>
長於易前軰老生皆折節與之游盧甚賢之兄天鍚死<lb/>
一男二女皆㓜稚君憂曰謝氏絶矣日夜號泣乞歸謝<lb/>
盧不許踰年乃許歸則撫遺孤開門授徒以給衣食嫁<lb/>
娶毋喪哀毁致疾終不御酒肉疾殆夢神人為方授之<lb/>
而愈䘏盧之後尤極恩意亡友傅氏子窮餓不能自存<lb/>
輟食以飯之不足又營度儲偫以給之傅日來取米如<lb/>
寄数嵗傅死乃己平居見子姪及親故之子行脩學進<lb/>
喜形於色不則慼然以憂雖屢空未嘗千於人太守趙<lb/>
<pb n="KR4d0466_WYG_019-12a"/>
時稼聞其賢舘之郡齋或訟于郡弗直覬君一言君終<lb/>
不言有賣炭者過門君售之既償直頃復還其餘賣者<lb/>
怪焉君曰汝適言若干今踰若干以還汝不受強必與<lb/>
之其臨財若此所遇雖極貪濁暴抗莫忍欺君學者相<lb/>
從不逺千里往往擢髙科登膴仕君再賦于鄉而已宋<lb/>
亡郡有盱江書院居西城之外當兵衝白于郡遷之城<lb/>
中身經理之既成郡檄君為長亦不就晚病目稍讀佛<lb/>
書卒之日方與升孫劇論圓覺金剛經倐然而逝有觀<lb/>
<pb n="KR4d0466_WYG_019-12b"/>
易若干巻藏于家曽祖鼎祖榮父起祖妻左氏先卒子<lb/>
男二長升孫慎修好學次謙孫蚤世女嫁崔萬有孫男<lb/>
二皆生九年而夭余嘗聞賣炭事好為人道之輙掩口<lb/>
盧胡以為闊迂嗟夫世復有闊迂若謝元禮者乎薄物<lb/>
細故而不欺若此世之紛紛為奪為盜者聞君之風亦<lb/>
可少愧矣余識君踰四十年乃今銘其墓於萬里外南<lb/>
望慨然銘曰<lb/>
神明通孝之隆䘏孤窮義之從窮約耿介有李泰伯吕<lb/>
<pb n="KR4d0466_WYG_019-13a"/>
灌園之遺風嗚呼維公<lb/>
　　　大慈化禪寺大藏經碑<lb/>
佛以慈濟為善敎人以布施為善果施之善莫大於經<lb/>
經者佛傳心設教之具也而其為書繁多世鮮能備亦<lb/>
莫能以是施儀天興聖慈仁昭懿壽元皇太后命刻大<lb/>
藏經板于武昌既成輦至京師印本流傳天下名山巨<lb/>
刹則賜之皇帝即位之三載為皇慶二年夏四月袁州<lb/>
南泉山大慈化禪寺住持普蓮宗主明照慧覺大師慈<lb/>
<pb n="KR4d0466_WYG_019-13b"/>
昱以是請乃命有司具舟車凾載驛置即其寺而賜焉<lb/>
寺乃普菴寂感妙濟真覺昭貺大德惠慶禪師道場也<lb/>
昱属其徒嗣暠來京師請某文以志其事以侈上賜某<lb/>
竊惟佛有敎以來累朝崇尚之至四海感化之普未有<lb/>
盛於今日者皇太后以佛慈濟為任刻經布施俾天下<lb/>
之人聞經悟法興善逺過臻于休明其功徳𢎞逺矣夫<lb/>
經精粗隠顯無可鏬漏隨感而觸無間賢愚昔普菴一<lb/>
讀華嚴合論汗流被體直透上乘遂基数百年香火而<lb/>
<pb n="KR4d0466_WYG_019-14a"/>
其敎漸被于四方四方之人懐金負貨衝衢溢陌所祈<lb/>
必應如食得飽寺無釡庾之田日飯数千之衆功用明<lb/>
焯如此可不敬哉普菴本末具載諸碑昱其嫡嗣也行<lb/>
卓量𢎞寺再焚再建益雄䴡環袁之境陸之榛險者闢<lb/>
而夷水之阻絶者梁而通有以利衆竭智畢力師葢守<lb/>
普菴之教者而皇太后心佛之心果益脩敎益彰冝矣<lb/>
經以某月某日至袁官僚稚耋迓于境上鐃鼓幢纛雲<lb/>
合雷奮動盪心目如親普菴如見諸佛遂以是日宣㫖<lb/>
<pb n="KR4d0466_WYG_019-14b"/>
安奉于寺之大藏云謹再拜而献文曰<lb/>
佛之設教彌亘千葉出言為經經以寓法法如朗日髙懸<lb/>
太空向之者明背之者蒙赫赫我朝崇佛尊經宣其恵和<lb/>
天下謐寧惟皇太后心與佛㑹勒經布施周被四海南泉<lb/>
之盤大禪所安其居桓桓登降照爛朝集千車暮攅萬鞅<lb/>
惟禪是依維佛是仰琅函瓊笈降自天宫迷者倐見聵者<lb/>
頓聦萬衆驩呼百靈鼓舞戴以巨鼇天龍為䕶凡誦是經<lb/>
及聞經者願如普菴一語汗下徧恒河沙皆被佛力成<lb/>
<pb n="KR4d0466_WYG_019-15a"/>
是功徳以報皇國法輪團團聖壽如天奉我太后彌億<lb/>
萬年<lb/>
　　　魏郡伯申公神道碑<lb/>
太常申卿之父卒之四十四年天子推恩贈中議大夫<lb/>
上騎都尉追封魏郡伯母追封魏郡太君明年將伐石<lb/>
表墓以文属余申古姜姓之國於周為伯爵其後以封<lb/>
為氏宋徽宗時有諱天禄者居汴善為方供奉掖庭門<lb/>
懸金斗以識號金斗申家兵亂徙秦州之社樹坪是生<lb/>
<pb n="KR4d0466_WYG_019-15b"/>
良輔良輔娶馮生仲庚字西叔是為中議公皆世其業<lb/>
中議公好仁樂義智勇過人年弱冠天兵下河南身馳<lb/>
戎馬陕虢申裕間盧氏縣守將約囉君緫管馬君聞其<lb/>
賢㧞置戯下舉族往依焉宋游騎突至獲約囉殺於熊<lb/>
耳嶺公率敢死数十人赴之誓不得屍不返果得屍以<lb/>
歸事定秦州舊業無復存者頋申土而樂之曰吾申人<lb/>
也今至此非天欲復其始乎筮之吉因家焉訪婣族之<lb/>
在者惟得姨母之夫于申女之叔于穣皆養之終身嵗<lb/>
<pb n="KR4d0466_WYG_019-16a"/>
具善藥以備鄉之有疾而貧者若窮途逆旅無所歸者<lb/>
必躬自調䕶又裹糧槖金俾逹其所止無問邑里姓名<lb/>
有冨民夫婦暴疾垂絶公以方匕起之約酬兼金良焉<lb/>
不果酬鄉人誚之公一不問常教其子曰人與天地為<lb/>
三天地以生生為心而人不能推而擴之猶謂之人乎<lb/>
昔人以醫比相良有以也敢不勗哉至元己巳六月十<lb/>
有八日卒年六十七逺近聞者如聞父兄之喪夫人京<lb/>
兆宋氏柔順端凝不妄言笑有為婦為母之道後公八<lb/>
<pb n="KR4d0466_WYG_019-16b"/>
年卒年七十一合葬南陽縣東泓河之薛家原子男六<lb/>
人政郡監酒教河渠使敬太常也整亦監酒敦蚤世敏<lb/>
提舉江陵醫籍孫男八人克荘克柔克實克温克強克<lb/>
恭克毅克亷嗟夫世常謂善之不可為天道之不可信<lb/>
誣矣哉予觀天之於不善人常若厚然而一朝之敗如<lb/>
摧枯拉朽如燎毛洪爐何其易耶於善人常若薄然而<lb/>
傳世数十彌逺而光逾乆而昌又何篤耶申氏由汴而<lb/>
申四世矣太常君始能結知世祖出入供奉未嘗不稱<lb/>
<pb n="KR4d0466_WYG_019-17a"/>
㫖每候上問進苦口之言未嘗不嘉納至有身不滿七<lb/>
尺而辯雄萬夫之稱被玉帯白金之錫服勤四朝眷賚<lb/>
如一歴御藥院使祕書丞祕書監大常卿致仕通顯矣<lb/>
而考妣享茅土之榮兄弟子姪有鄉里之譽居申之吉<lb/>
斯其徴乎謂善之不可為謂天道之不可信果誣矣哉<lb/>
銘曰<lb/>
為善之方莫醫之良天地之徳鬼神所藏昔有金斗式<lb/>
顯于梁徙秦而申四世彌昌其系維申始封維伯家復<lb/>
<pb n="KR4d0466_WYG_019-17b"/>
于國封復于爵伊善之崇其始其復洋洋魏邦勿替攸<lb/>
蓄<lb/>
　　　莘縣楊氏先塋碑<lb/>
左司都事楊君昇士允孝友人也皇慶二年秋遷江西<lb/>
行省左右司郎中喟然來謂余曰昇之先自曽大父始<lb/>
居莘曽未四世散而之四方者有矣吉凶之禮廢緩急<lb/>
之義闕親者益踈而踈者益逺今茍無述焉將何以考<lb/>
訓于後按家牒訪遺老得曽大父之槩附以系次之略<lb/>
<pb n="KR4d0466_WYG_019-18a"/>
敢請以銘乃詳而叙之楊之裔出漢太尉震世居𢎞農<lb/>
之華隂至諱陶者徙汴事宋徽宗為易州儀曹金㧞燕<lb/>
死焉大定間子登朝贈朝請大夫朝請生通奉大夫永<lb/>
定軍節度使邦基詩畫妙一時嘗為秘書監有名生奉<lb/>
直大夫郊社令皓奉直以上皆居燕死皆葬燕城西南<lb/>
十里赤村之原奉直生歸德監酒庭直字端卿是為昇<lb/>
之曽大父弱冠以澤補承奉班祗候一日内直忽暴疾<lb/>
若癎舁及家而瘳居累年自謂分薄不復出貞祐南遷<lb/>
<pb n="KR4d0466_WYG_019-18b"/>
思名臣之後強起監嵩州酒復監歸徳酒金亂隠居嵩<lb/>
山習射獵壬辰北渡遂家于莘以詩禮訓子孫而性嚴<lb/>
重善容儀燕不惰行不趨衣食喪祭動適豐儉邑人化<lb/>
之尤博涉典故每談歴歴如畫晚潜心養生之道年近<lb/>
八十猶能細書作行春秋薦獻齋明盛服拜俯進退不<lb/>
少怠以大定辛丑十月二十三日生于燕某年戊午九<lb/>
月十四日卒于莘葬縣西南三里西亷之原娶賈氏先<lb/>
卒有子曰某小字解愁少落魄好游侠女蘭英適汴梁<lb/>
<pb n="KR4d0466_WYG_019-19a"/>
張某玉英適河南都監史某繼戴氏先八年卒年六十<lb/>
九有子曰澧字瑞之沉毅慎介少與父居嵩孝養無違<lb/>
禮號長者年七十二卒淵字澄之嘗任百夫長卒于碭<lb/>
山某小字泰安金亂與長兄解愁皆失所在女秀英適<lb/>
潞州馮某惠英適易州王某澧有兄曰滋字榮之他姫<lb/>
賈氏生也孫男八人滋娶李氏生子三居仁字子静仕<lb/>
江淮間為漕運押綱官居謙字子益歴考城等縣典史<lb/>
居中字子庸澧娶張氏生子二居寛字子裕為國朝名<lb/>
<pb n="KR4d0466_WYG_019-19b"/>
臣累遷中奉大夫參知政事至元二十四年以剛直忤<lb/>
權奸死于位年五十五居簡字子敬年十八試吏從世<lb/>
祖南渡積勞凡九遷至奉訓大夫知唐州所至號能官<lb/>
後以愬其兄寃還所籍入復官其二孫為人所稱元貞<lb/>
𥘉卒于官年五十七贈大中大夫大司農卿上輕車都<lb/>
尉追封𢎞農郡侯諡正惠配梁氏追封𢎞農郡夫人淵<lb/>
娶孫氏生子三居貞字子正居義字子冝慶元路定海<lb/>
縣主簿居信字子誠曽孫男二十有一人居仁子昆居<lb/>
<pb n="KR4d0466_WYG_019-20a"/>
謙子昻昺居中子晏昌易炅居寛子朂景勗為集賢學<lb/>
士奉直大夫卒居簡子昇左司也嘗歴監察御史禮部<lb/>
郎中有盛名曼濮州觀城尉居貞子昶居義子暹旻晟<lb/>
曇晃昱居信子昪杲旦女若干人惟勗景昆逮事歸徳<lb/>
君𤣥孫男二人元鈞同知冠州事元鐸濟寧録事判官<lb/>
皆景之子今居仁之後家汶居謙之後家太康居中之<lb/>
後家息淵之後皆家鎮江餘在莘凡叙歸徳而下書卒<lb/>
而不地者皆在莘書卒而不年不名者闕也於虖古今<lb/>
<pb n="KR4d0466_WYG_019-20b"/>
喪亂以來強宗大姓崩離蕩析淪胥凘盡者可勝計哉<lb/>
有敬先敦後懇懇焉若左司者乎由太尉以至於今葢<lb/>
千數百餘歳矣猶赫然為天下望族其所蓄豈不深固<lb/>
哉後之子孫茍推左司之意則自莘而上孰非追思永<lb/>
慕之地而何踈間之患耶傳曰慎終追逺民徳歸厚矣<lb/>
楊氏其庶乎銘曰<lb/>
維歸徳肇於莘紹𢎞農期永延裕之忠敬之恭澤滂流<lb/>
沛溶溶繄左司祖之思悼厥支逖以離纂前聞訊後昆<lb/>
<pb n="KR4d0466_WYG_019-21a"/>
掲𤣥䃉耀景文巋峩峩莘之墟千萬年念厥𥘉<lb/>
　　　彭城郡獻穆侯劉府君神道碑銘<lb/>
上𥘉即位定封贈之制秩二品者恩及祖父於是河南<lb/>
江北䓁處行中書省㕘知政事敏中之祖贈嘉議大夫<lb/>
禮部尚書追封彭成郡侯諡獻穆配馮氏趙氏並追封<lb/>
彭城郡夫人公諱鼎字漢寳姓劉氏濟南章丘人羙鬚<lb/>
髯有器度語音如鐘博聞強記不事舉子業臨機制變<lb/>
才智㨗出時人方之管樂云公生有異質方嵗許母欲<lb/>
<pb n="KR4d0466_WYG_019-21b"/>
立之地弗下席焉乃下再試復然人亦竒之年十五父<lb/>
當之官頋公曰汝了家事否公對曰苐去勿憂也及父<lb/>
代歸貲産倍去時鄉人為之語曰劉五郎可謂男児十<lb/>
五奪父志矣金季喪亂民多失業公慨然曰明昌𥘉歳<lb/>
大旱吾大父發廪以濟民泰和間自冬至春大雪吾父<lb/>
日為粥于門以食過者祖父遺我以厚吾可獨薄乎且<lb/>
緩急人之所常有也坐而視之仁者不為乃推財發廩<lb/>
賑乏食饑逺近踈戚皆頼焉已而㓂盜四起骨肉不相<lb/>
<pb n="KR4d0466_WYG_019-22a"/>
保有壮士五十人來從公願為守衛問之乃嘗所賙䘏<lb/>
者故終喪亂之世家無一日之憂者五十人力也頃有<lb/>
盜柵歴城南山中為民患郡邑不能制公獨從一二人<lb/>
直登其柵喻以福禍賊<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>從公降以功授忠顯校尉歴<lb/>
城令境有大澤號遥墻濼豪民李據其地為姦徴令不<lb/>
行公一日往濼中伏壮士道傍以一老蹩者自隨至其<lb/>
門門者識公趨入公隨以入李方袒跣卧堂上使一女<lb/>
子扇見公愕然公徐曰適以公事過此故來相訪李喜<lb/>
<pb n="KR4d0466_WYG_019-22b"/>
起迎勞命酒酒飲設食食盡極歡而罷握手以出語且<lb/>
行公屡頋示将宻語者李麾左右去復行至前伏起執<lb/>
之以歸杕殺之金之亡諸侯分制各郡濟南張侯聞公<lb/>
賢召以自佐及歸國朝侯行省山東公授廣武將軍益<lb/>
都緫判兼安撫濟南淄徳軍民勸農使行左右司郎中<lb/>
事時庶務草創翕張施置一以倚公泛應曲當動為成<lb/>
式益都李全聽讒分三道舉兵攻濟南侯大怒謀悉師<lb/>
拒之公方乆疾曰彼衆我寡将若何扶憊入見侯曰侯<lb/>
<pb n="KR4d0466_WYG_019-23a"/>
毋怒侯苐入老夫為侯却之公立遣四使致書李全及<lb/>
其三帥三帥得書勒兵待命全發書撫掌大笑曰我固<lb/>
言之矣此老在何益趣罷兵脩好如故壬辰正月二十<lb/>
九日以疾卒春秋五十一葬邑東南五里綉江東南壖<lb/>
廣平之原先人兆次先世葬邑之錦川至公始自大父<lb/>
而下遷于今塋大父諱照有才學以貲雄鄉里不居賤<lb/>
得之貨不徴難償之責號為長者父諱珂嘗喪兄不御<lb/>
酒肉三年終長清豐齊稅監公再娶皆有賢徳馮夫人<lb/>
<pb n="KR4d0466_WYG_019-23b"/>
年六十二卒生女一適馮趙夫人年七十三卒生子四<lb/>
長景石歴濟南緫府山東轉運經歴濵州教授贈正奉<lb/>
大夫㕘知政事追封彭城郡公諡文靖次晟章丘令次<lb/>
昱次昺女適韓孫男七人女五人景石子曰敏中今翰<lb/>
林學士承㫖榮禄大夫知制誥兼脩國史曰乙早世長<lb/>
女適魏次適常晟一女適霍昺之子曰大醜曰某皆早<lb/>
卒曰敏政曰某某長女適韓次適曹曽孫男若干人女<lb/>
若干人葢公死後三十餘年天下統一至今君子猶悼<lb/>
<pb n="KR4d0466_WYG_019-24a"/>
之曰向以劉将軍雄才贍智使得遇世祖以驅馳卿相<lb/>
豈足道哉惜也天不假之以年命矣夫皇慶二年秋翰<lb/>
林君追述祖徳䟽上恩属銘其墓道乃撰次而銘之銘<lb/>
曰<lb/>
昔在金季中原雲擾諸侯擁衆保其城堡羣盜滿山野<lb/>
無青草洸洸廣武奮自儒門或執或誘盜潰以奔遂佐<lb/>
濟南歸我聖元既有旌旄亦賛省垣飛書却敵如魯仲<lb/>
連國有能臣民有慈父胡不憖遺仰及世祖坐籌帷幄<lb/>
<pb n="KR4d0466_WYG_019-24b"/>
折衝尊俎管樂雖賢猶愧于古生不盡用死有餘榮千<lb/>
載盤盤觀我彭城<lb/>
　　　清州髙氏先徳之碑<lb/>
清州守髙從簡以集賢學士王君徳淵所状先徳介集<lb/>
賢大學士陳君顥謀不朽於余謹按髙氏齊公子髙之<lb/>
後從簡五世祖居河間有子五人勝用誠敬恭敬仕金<lb/>
至泗州通判恭遼東縣尹用娶張氏生三男慶進禄金<lb/>
之亂天兵略地河朔携家往依信安張侯侯營砦固守<lb/>
<pb n="KR4d0466_WYG_019-25a"/>
父子常在行間貞祐南播舉家渡河客陳蔡間金亡北<lb/>
還販粥於冀居南宫復遷静海卒葬獨流村慶㝷徙東<lb/>
安後家清州慶字伯福倜儻仁愛好學樂施在東安時<lb/>
日浮舟往來逐鹽盬之利嘗遇盜亡其劵盜敗獲劵召<lb/>
驗辭以未嘗遇盜人怪之曰彼窮餓廹耳我言吏殺之<lb/>
矣在清州嵗饑糴于大名舟次宋家口老稚数百遮拜<lb/>
曰不食数日矣幸全活散其半而去娶蔡氏生五男通<lb/>
信仁義仲一女曰壽仁字濟川年十二失怙母教之學<lb/>
<pb n="KR4d0466_WYG_019-25b"/>
日誦千言長習律令喟然嘆曰為吏受賕獲罪辱先守<lb/>
亷奉公衣食弗給長蘆當燕齊之交天下之要區也鹽<lb/>
盬之利半中州之賦豪商大賈車擊舟連可廢著為業<lb/>
乃從張運使徙居焉中市而立權天下之貨四方販負<lb/>
日受指畫操其要因其勢豫其時審其地人什常貧我<lb/>
五常冨故言利者以髙氏為師而好仁急義有父之遺<lb/>
風焉嘗早行得遺物一囊物色其主還之留其半為謝<lb/>
竟不受友人姚仁甫私以鹽引五百寄之賣買疾病無<lb/>
<pb n="KR4d0466_WYG_019-26a"/>
子曰我死寡妻願托命焉無一言及所寄姚死給其家<lb/>
三年属兄弟異財乃悉以所寄歸之又贖里中臧獲之<lb/>
良為齊民者二家嫁娶族子姪之貧者十餘仲兄居兩<lb/>
舍外死而孤寡無所養割私産以厚之籍在軍伍命從<lb/>
簡於河西搆屋数十間僦以給其役不以及諸昆弟母<lb/>
疾衣不解帶母戒之就寢曰児㓜失父不知侍養嘗自<lb/>
誓遇人患難必相扶持而况母乎居喪哀㡬於毁仲父<lb/>
季父皆乆疾且死湯藥𦵏送咸竭其誠歳丙寅遷其母<lb/>
<pb n="KR4d0466_WYG_019-26b"/>
及二父喪葬清州河東之上管村踰四十年髙岸為谷<lb/>
大徳丁酉復舉三喪洎親族未葬者一十七喪營於長<lb/>
蘆之郭家砦環植松栢千餘株明年放逋責三十五萬<lb/>
緡有竒五月二十九日卒年六十八六月十有五日葬<lb/>
于郭家砦之先塋送者干餘人娶褚氏子男一從簡也<lb/>
以吏起家由清鹽司判官九轉而知清州積階奉訓大<lb/>
夫孫二曰興宗曰朝宗夫自太公有勞于周封于齊冨<lb/>
國畜民桓公以覇而子髙之後世載史氏豈非有積徳<lb/>
<pb n="KR4d0466_WYG_019-27a"/>
耶河間数世遭值喪亂用鹽盬起卒大于清州亦以長<lb/>
者然耶清州之先數有天幸曽大父避地信安孫通俘<lb/>
于兵事定復還南渡既登舟追騎奄至子慶弗及投水<lb/>
就舟獲全其祖父所友多天下名士伯福之友曰竇文<lb/>
正公黙濟川之友曰馬右丞紹李少傅謙夾谷尚書濟<lb/>
吉耶律祭酒有尚髙都水仲淵其尤著者銘曰<lb/>
營丘始封富用魚鹽九府既脩桓景具瞻子傒之相命<lb/>
氏以髙𣲖逺條敷載籍彌昭降及河間蕩流懋遷伯福<lb/>
<pb n="KR4d0466_WYG_019-27b"/>
操舟濟川居廛擅利天下馳聲諸侯濟衆遺恩棄盜忘<lb/>
仇人言貴冨禮義乃生茍非其人色變豆羹國富保民<lb/>
家富睦親積流成淵積行成仁藹藹清州碩膚以完掲<lb/>
徳先塋千載攸觀<lb/>
　　　揚州重建𤣥妙觀碑<lb/>
至元中詔賜天下天慶觀額曰𤣥妙凡省臣守臣軍府<lb/>
外署在其治者嵗時朔望咸集而祝釐焉他觀莫得與<lb/>
比故天下𤣥妙觀宏壯嚴飭罔敢怠荒惟揚州嵗乆弗<lb/>
<pb n="KR4d0466_WYG_019-28a"/>
治薈蔚圯委狐伏䑕竄列像弗蔽賛拜無所風雨驟至<lb/>
折撓相枕藉大宗師過而見之曰是吾責也選道士領<lb/>
之得馮道原任以脩復之効未㡬馮死時凝和冲妙崇<lb/>
正法師敎門髙士九江雷希復剏通真觀于真州曰是<lb/>
可任即命以揚州道塲攝觀事董其役至則料材用之<lb/>
實十無二三焉乃謁寓公巨家賈市商舶量錙最銖以<lb/>
聚之不足又割通真之贏以佐之寓材于江伐石于山<lb/>
徴工役徒畚糞壌正表位早作而夕息恱使而勤省悉<lb/>
<pb n="KR4d0466_WYG_019-28b"/>
新之廣殿崇陛重門脩廊㑹者在堂燕者在室庖廪廐<lb/>
庫各安其次鼓有嘉響鐘無厲音神示頋享倪耋嗟嘆<lb/>
鳴呼盛矣惟天大建元徳啓大宗師懋宣𤣥化光翼四<lb/>
朝流聲布烈充軼内外授賢任能敷弼𢎞教一起髙士<lb/>
赫然揚土不亦賢乎而昔者老聃氏之去周也徘徊闗<lb/>
吏豈有意嚴尸祝而雄棟宇哉然自古聖主名臣功烈<lb/>
之及民者咸秩而祀之矧兹道徳之隆乎而余竊有感<lb/>
焉一土木未足多也非知人善任則百年之廢猶故也<lb/>
<pb n="KR4d0466_WYG_019-29a"/>
况其大者耶是役也經始於至大戊申之冬落成於庚<lb/>
戌之夏賛其言者葆和純素持正法師揚州路道判上<lb/>
官與齡皇慶元年夏大宗師以聞降璽書䕶持雷希復<lb/>
本觀住持提㸃明年秋属廣平程某為刻辭辭曰<lb/>
道以體求鴻荒寂寥道以用著神人景昭盤盤廣陵淮<lb/>
海攸經翼翼靈宫既廢而興惟大宗師手攬𤣥樞握隂<lb/>
抱陽賛我聖符頋瞻海邦雨潤風飛有弗軌儀為教之<lb/>
疵矧彼𤣥闗通都廣㕓顛而不扶咎孰執焉既獲其人<lb/>
<pb n="KR4d0466_WYG_019-29b"/>
纉兹戎功崴巍廓深臣民具恭匪授罔受匪承罔成惟<lb/>
師之明惟雷之能施於有政壹是此心曷績弗凝曷土<lb/>
弗欽真源綿綿帝壽如天刻此好辭垂之萬年<lb/>
　　　洞陽萬壽宫碑<lb/>
聖天子承熈洽尚清静天下之崇老氏號為宫為觀者<lb/>
廢而興微而著可數已臨江新淦之東二十里有地曰<lb/>
洞陽有山曰皇人之山相傳晉許旌陽所游憩有觀曰<lb/>
洞陽之觀不知始何代傳次住持道士郭務𤣥居之郭<lb/>
<pb n="KR4d0466_WYG_019-30a"/>
君秀朗邁越好道術文章大徳六年謁余武昌東遊龍<lb/>
虎山見三十八代天師天師奇之授龍興玉隆萬壽<lb/>
宫講師三年改惠州道判未㡬遷臨江至大四年詔天<lb/>
師入朝郭君白言弟子所居洞陽地夐産薄宋淳祐間<lb/>
㡬廢頼住持朱可道力振之今幸遭聖代非大有建樹<lb/>
能終保無他乎性師留意即日更定觀額曰洞陽萬壽<lb/>
宫取道經天真皇人之語名其山曰天真福地以告𤣥<lb/>
教嗣師師曰宜如天師命皇慶元年上之集賢以聞特<lb/>
<pb n="KR4d0466_WYG_019-30b"/>
降璽書授務𤣥宏道通真崇教法師洞陽萬壽宫住持<lb/>
提㸃是年秋八月開宫布職一如玉隆故事官属䖍恭<lb/>
稚耋讃歎咸韙上之賜嘉君之勤君又曰是徒羙其名<lb/>
耳非壯其棟宇無以稱上恩非廣其田疇無以接四方<lb/>
而豐屋大厦賢人逹士聞而効財効壌者不謀而旁集<lb/>
遂盡撤其屋而新之其中曰金闕寥陽之殿東曰開天<lb/>
之樓西曰錦惟之閣亢以重門翼以脩廊㑹有堂燕有<lb/>
室寮次廣䆳庖廪宏固榜其闗曰都仙之府凡為屋若<lb/>
<pb n="KR4d0466_WYG_019-31a"/>
干礎費若干緡經始於某年某月落成於某年某月闢<lb/>
田若干畆曰萬仙荘居養並舉報稱兼至山峙然以大<lb/>
水溔然以浚人于于然而來矣衆益喜君之志有成曰<lb/>
不可以不識乃謁文於予予觀老氏書其言理身治人<lb/>
之道詳矣類非今所為者若旌陽則世所謂列仙之流<lb/>
然其功於人甚大施之秩祀也固宜郭君儒者誠能去<lb/>
巫覡之末求清静之本俾天下皭然知老氏之為道如<lb/>
此則是宫也將必以君故名天下亘萬世又奚止如今<lb/>
<pb n="KR4d0466_WYG_019-31b"/>
日之觀哉重為之辭曰<lb/>
迢迢洞陽巍巍髙山上有𤣥雲下有流泉洋洋新宫内<lb/>
明外暎昔也何衰今也何盛郭當其世𥘉寔病之其師<lb/>
為言天子命之載經載營亦既勤止来游来憩以養以<lb/>
食我觀世間孰不可為曷成匪公曷敗匪私道以人𢎞<lb/>
地以人勝我未克正物孰克繇正既新爾宫爾田亦豐<lb/>
繄古有言擇善而從晨鍾杳杳夕鼓考考以祝聖人之<lb/>
壽莫若有道呼役神物訶厲譴慝以徇世人之欲莫若<lb/>
<pb n="KR4d0466_WYG_019-32a"/>
有徳維道維徳可以上佐天子躋天下於仁壽之域咨<lb/>
爾洞陽罔有弗欽此非予之言乃老聃氏之心<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_019-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十</head>
    <p>
<pb n="KR4d0466_WYG_020-1a"/>
欽定四庫全書<lb/>
　雪樓集卷二十　　　　　元　程文海　撰<lb/>
　　碑銘<lb/>
　　　彭城郡劉文靖公神道碑銘<lb/>
有元碩儒濟南劉公抱器懐寳不及大施於天下以死<lb/>
爰有冡嫡誕襲厥慶克浚其道以學行為天子大臣從容<lb/>
進退作世模凖皇慶元年推恩二代公贈正奉大夫㕘<lb/>
知政事追封彭城郡公諡文靖配魏氏追封彭城郡夫<lb/>
<pb n="KR4d0466_WYG_020-1b"/>
人明年公之子與余同官未㡬移疾去示亷鐸行状請<lb/>
為文碑諸墓道以肆上恩謹按公諱景石字文瑞章丘<lb/>
人曽大父諱照好學樂施大父諱珂以孝友聞金長清<lb/>
縣豐齊稅監父諱鼎有王佐才國朝為廣武將軍益都<lb/>
緫判兼安撫濟南淄徳軍民勸農使行左右司郎中事<lb/>
今贈嘉議大夫禮部尚書追封彭城郡侯諡獻穆母馮<lb/>
氏繼趙氏並追封彭城郡夫人公生而卓茂十歳通五<lb/>
經能詞章尚書公與客語公侍有持火鎌過庭下者客<lb/>
<pb n="KR4d0466_WYG_020-2a"/>
命賦詩公應聲曰金惟主斷割兹鎌復何謂出火濟窮<lb/>
途本以剛為貴一座大驚由是知名年十四丁父艱居<lb/>
喪哀毁或勸從刀筆吏可速逹公曰學儒先志也可舍<lb/>
而他乎學益篤後稍從仕以亷直自立淄萊二州新城<lb/>
蒲䑓長山三縣咸統于淄吏治曠軼公私交弊行省檄<lb/>
公監治期月之間政化大行上下恱服歴濟南緫府山<lb/>
東轉運經歴奉職不回乆之自以剛潔不能低昻以疾<lb/>
免歸日與長山某叅議清陽張郎中益津髙提學大定郭<lb/>
<pb n="KR4d0466_WYG_020-2b"/>
處士邢州智處士中山王詳議為忘年交商校經義評<lb/>
論古今以夜繼日或見其貧厚相賂遺雖故人弗受也<lb/>
嘗曰世味不可深深則難返私惠不可受受則難報晚<lb/>
讀釋老書曰此可以治心不可以治世可治心而治世<lb/>
者舍聖人之道何以哉其子多疾手書戒之曰曽子有<lb/>
言吾日三省吾身汝亦當日三省汝身飲食起居中節<lb/>
乎視聽言動合禮乎進徳脩業及時乎毋以荒恣敗身<lb/>
毋以自信敗徳母以因循廢學至元更化憲府交辟不<lb/>
<pb n="KR4d0466_WYG_020-3a"/>
起俄授濵學教授曰上命也不可辭到官再宿而去濵<lb/>
人止之不可留詩為别末云駕言陟秦䑓放目豁憂煎<lb/>
跂足望東海大聲賢魯連蓬萊如可到隨此謝世縁凉<lb/>
風吹客衣日暮生蒼烟徘徊不能去心思空茫然還濟<lb/>
南二十三年五月二十日卒殯歴城東之七里原大徳<lb/>
九年六月七日葬章丘明秀鄉祖塋西南之新塋魏夫<lb/>
人祔𥘉尚書公擇婦曰莫若魏貟外之女魏君正人女<lb/>
必賢遂求㛰夫人貞静孝儉範于中外至元二十四年<lb/>
<pb n="KR4d0466_WYG_020-3b"/>
八月十三日卒年六十七子男二長敏中由河南江北<lb/>
等處行中書省參知政事為翰林學士承㫖榮禄大夫<lb/>
知制誥兼脩國史次早世孫男四燕孫燕駒皆下殤從<lb/>
禮從道方力學女二長適承事郎利用監提控兼照磨<lb/>
魏誼次適士人常文孫嗚呼日月不居典型彫謝余與<lb/>
公之子上下三十年慨想公之風流渺長往而不待庸<lb/>
辭謬學乃得備載記於無窮不亦幸乎惟公之志誦其<lb/>
詩可知己公之道觀其嗣可見己所以封名邦錫羙號<lb/>
<pb n="KR4d0466_WYG_020-4a"/>
流耀金石與國同其休豈非天哉銘曰<lb/>
孰生哲人伊濟之南有鏘其音如玉如金哲人維何其<lb/>
碩伊劉志與時仇身與道周桓桓劉公人憂我樂孔孟<lb/>
不邅後世誰若父昔王佐子今國器維公之樂雖死弗<lb/>
貳膴膴彭城厥土千里茫茫新封如帶如礪相古哲人<lb/>
罔屈匪信維哲且明以覺後人<lb/>
　　　福州西禪寺用晦暉和尚塔銘<lb/>
達摩得法南海上第六祖慧能居曺溪禪宗常盛於東<lb/>
<pb n="KR4d0466_WYG_020-4b"/>
南宋之季若癡絶無凖雪岩霜林之属軌物牖民學者<lb/>
萬數天子遣問公卿致聘氓俗士女䖍禮拜跪交絡門<lb/>
路此必其道有足尊者至元中予㢘問閩海識西禪大<lb/>
師圎智慈慧魁大混合實而不野通而不肆端源呈舒<lb/>
薈翳刜刋髙坐講演䟽逹飽蒲拄拂所示懸觧妙悟究<lb/>
其授受蚤獲游從諸老間予益信君子之學必有由來<lb/>
師諱道暉池姓福州懐安桐口人年十五出家事候官<lb/>
末山寺仁逺大師受戒具繇西禪出江西遡浙江而歸<lb/>
<pb n="KR4d0466_WYG_020-5a"/>
凡歴諸禪一充維那三掌書記一主前板自景定元年<lb/>
秀峯出世至西禪十居壇埸退處西菴年八十四無疾<lb/>
而逝是為某年十二月有五日藏于西竺之西塔曰怡<lb/>
怡之塔在神光時嘗買大藏經一藏入寺又置田園相<lb/>
其弟晙師建顯慶禪寺于西竺皇慶二年秋其徒端堯<lb/>
等走京師謁銘惟師道峻而徳淵體空而化𢎞悼前修<lb/>
之不作懼正法之莫傳予又嘗挹其風儀接其聲聞銘<lb/>
不可己巳銘曰<lb/>
<pb n="KR4d0466_WYG_020-5b"/>
佛法南建其妙曰禪逹摩既東曹溪六傳學熾徒緐道<lb/>
流徳宣與時汙隆隨山為川暨于西禪蚤事諸老涉吳<lb/>
歴楚霜披雪槁居壇秉拂用信厥道其明昏昏其晦皜<lb/>
皜真源未息末教横被師頋而憂人競而靡西菴既謝<lb/>
為悲為喜其來非行其去非止福州荔枝綿州附子西<lb/>
竺之西㣲言斯紀<lb/>
　　　河東郡公布都公夫人李氏墓碑<lb/>
夫人京兆李氏金進士試長安今諱君寳之女皇贈正<lb/>
<pb n="KR4d0466_WYG_020-6a"/>
奉大夫䕶軍河東郡公諱布都納之妻榮禄大夫平章<lb/>
政事商議中書省事察罕之母元光壬午十有二月四<lb/>
日生至元戊子正月十有九日卒某年某月某日葬墓在徳<lb/>
安孝感之白雲山平章任湖廣理問日買田宅于兹因<lb/>
葬焉至大庚戌某月追封河東郡太夫人皇慶癸丑九<lb/>
月以狀匄文刻諸墓𥘉長安君娶蔡氏生三女夫人居<lb/>
其仲始九歳隨父官洛陽天兵南伐城䧟家破軍帥成<lb/>
格勒一見夫人驚曰此女丰度異常他日必貴問其姓<lb/>
<pb n="KR4d0466_WYG_020-6b"/>
曰李氏而帥之妻西夏主之後也亦李氏乃鞠如己子<lb/>
而恩意加焉成格勒者諸王錫喇之愛將也時河東公<lb/>
以巴喇勒哈歸命數從王攻戰有功與成格勒同官于解<lb/>
後以不肯代成格勒為總管成格勒賢之以夫人歸焉<lb/>
因家于解夫人躬莭儉慎喪祭和上下正内外不動聲<lb/>
色而教被婣族不出閨閫而化行邑里河東公亦未老<lb/>
而謝事優游鄉井終其天年號為善人長者人謂有警<lb/>
戒相成之道焉其子八人長平章也博涉經史才徳過<lb/>
<pb n="KR4d0466_WYG_020-7a"/>
人早為忠宣公鄂囉齊所知㧞置幙下累遷為湖廣行<lb/>
省理問改行樞宻院經歴棄官讀書白雲山俄起為武<lb/>
昌治中河南行省郎中入僉詹事院事進昭文舘大學士<lb/>
太子府正拜參知政事㝷以平章政事議中書事亷慎<lb/>
廣厚所至稱賢次博囉早世次博囉徹爾敦武校尉百<lb/>
夫長次博囉台湖廣行省宣使卒次博除太倉令卒次<lb/>
濟噶台封武畧將軍寳慶路達嚕噶齊次多羅台性至<lb/>
孝樂志琴冊髙尚不仕朝廷為旌其門次鼐滿台敦武<lb/>
<pb n="KR4d0466_WYG_020-7b"/>
校尉邵陽縣逹嚕噶齊子孫曽𤣥七十餘人皆足世其<lb/>
家嗚呼譲其徳之至乎河東一譲夫人以歸遂基百世<lb/>
盛大之業忠孝萃於一門夫人固詩禮之冑𦙍耶賢矣<lb/>
哉銘曰<lb/>
譲為徳基化由内始河東秉義公侯繼起藹藹夫人婉<lb/>
婉令儀蘭閟其芬玉韞其輝維儉維勤克慈克孝家承<lb/>
内則邑被隂教維京兆父厥懿攸鍾維河東公爰配以<lb/>
隆葬雖邦異封則同壌白雲央央焄蒿悽愴是夫是婦<lb/>
<pb n="KR4d0466_WYG_020-8a"/>
是母是子刻此銘詩百世之軌<lb/>
　　　故國子助教李性學墓碑<lb/>
至元二十三年余以侍御史行御史䑓事被㫖求賢江<lb/>
南過揚州㑹故人為提刑按察使曰郡庠有李性學先<lb/>
生識之乎曰未也極道其問學文章余固願見使三往<lb/>
不見連騎詣之終不遇自是性學之名職職胸懐間遂<lb/>
歴两浙江東西得士二十三人獻之天子天子盡用之<lb/>
布諸中外愈恨不得李性學先生還䑓性學適長明道<lb/>
<pb n="KR4d0466_WYG_020-8b"/>
書院得與論議窮日夜談經博達精粹超詣獨見易詩<lb/>
數百家可坐析立辨也為文閎宻深厚類永嘉葉適又<lb/>
博通星官歴翁浮屠道士百家之言私獨念曰茍入侍<lb/>
必與俱一日忽持一卷書詣䑓言僧格必誤國累數千<lb/>
言衆大驚以聞未㡬僧格果敗天子立徴性學至則以<lb/>
為國子助教學者數百人凡經指授莫不充充然相慶<lb/>
以為得師公卿貴人皆折節願與交名動京師已而竟<lb/>
以疾卒無子弟親戚以治喪無贏錢財以給喪今江浙<lb/>
<pb n="KR4d0466_WYG_020-9a"/>
等處行中書省左丞吳君某與三数知己以禮葬京城<lb/>
西南三十里盧溝橋之南吳君某園中皇慶二年夏吳<lb/>
君自江南還憮然謂余曰嗟夫性學不幸客死今若干<lb/>
年矣吾雖去京師往來余懐也吾懼死者日益逺知者<lb/>
日益寡不有識焉盧溝之丘且夷矣知性學莫若君君<lb/>
其為文吾將礱石刻諸墓性學庶㡬不朽矣盧溝南北<lb/>
使客之衝千載之下豈無賢者哀而酹之也嗚呼始終<lb/>
哉吳君乎夫吳君位丞弼名天下非待假託附麗以聞<lb/>
<pb n="KR4d0466_WYG_020-9b"/>
今顯後而惓惓焉一窮士死生之際亦可少愧天下輕<lb/>
薄之為交者且性學數千里外孤生雖甚賢不見斥於<lb/>
人頋已幸又何望得此於人哉吳君可謂知友道矣可<lb/>
謂義人矣性學之賢從可知己性學名淦建昌南城人<lb/>
世為詩書家其人魁大少飲酒一食能盡肉數斤善談<lb/>
論逹政治不娶不知有男女事或端坐至旦竒士也平<lb/>
生著作頗冨聞河中知府田衍多得而藏之惜已死不<lb/>
及出而行於世卒以某年某月某日葬以某年月日得<lb/>
<pb n="KR4d0466_WYG_020-10a"/>
年若干銘曰<lb/>
于嗟乎性學知足以知聖賢而學則閎矣氣足以怵公<lb/>
卿而言足徴矣行足以信友朋而没獲寕矣而年不永<lb/>
位不稱丘首不克正命也夫命也夫<lb/>
　　　羅壵墓誌銘<lb/>
皇慶元年秋盱江吳東之病于京師廣平尉明安岱爾<lb/>
慕其名載與俱歸邯郸不數月竟死明年冬十有一月<lb/>
二十有七日其友豫章羅壵亦暴死京師二人余知也<lb/>
<pb n="KR4d0466_WYG_020-10b"/>
一歳之間俱喪焉未有以抒余悲延祐改元春三月壵<lb/>
之父某來歸其喪長秋寺卿訥古徳勒謂余銘以慰其<lb/>
父心𥘉壵來京師其同舟者寺卿之子也因就壵受司<lb/>
馬氏通鑑歸而言之父至是薦授長秋寺架閣庫管勾<lb/>
兼照磨居官三十有六日而没時年二十八曩余識東<lb/>
之於武昌余見其學也若古人然然其氣貎萎薾言呐<lb/>
呐不能出口知非遐齡之具也及上即位之𥘉余被召<lb/>
過豫章壵以書謁余又數見于此余觀其骨勁而神潜<lb/>
<pb n="KR4d0466_WYG_020-11a"/>
類致逺器者寡言而專志類善飬氣者不意其遽死也<lb/>
其父之言曰壵㓜而知孝年十二即却酒肉以祈親年<lb/>
長而知學叢書數千卷日以從師取友讀書績文為事<lb/>
常夜分不寐或遂坐至旦又示余所纂記著述誠用心<lb/>
勤矣豈以勤心之過反促其齡耶壵之於東之非徒友<lb/>
之葢師之也皆苦學早死然壵有父以歸其喪東之之<lb/>
骨未知孰歸之也悲夫壵字奕髙娶嚴氏有子曰謙始<lb/>
八歳女二俱㓜以某年月日葬某縣某鄉某原銘曰<lb/>
<pb n="KR4d0466_WYG_020-11b"/>
㓜而期壽其親兮父則歸爾骨也長而學致其君兮禄<lb/>
未逮而没也彼邯郸之丘兮則孰為之碣也其不幸也<lb/>
耶其幸也耶<lb/>
　　　元都水監羅府君神道碑銘<lb/>
維至元十有二年世祖皇帝下江南招納降附緫攬英<lb/>
傑披腹心掲恩信靡不揚聲奮烈移忠本朝以成聖人<lb/>
立賢無方之羙國之得人莫盛於斯若都水監羅侯其<lb/>
一也侯諱璧字仲玊年十三而孤事母則以孝聞長而<lb/>
<pb n="KR4d0466_WYG_020-12a"/>
魁岸沈鷙好學善騎射𥘉習舉子業既而歎曰大丈夫<lb/>
生世當以竒䇿取勲名安能卑卑作腐儒語耶聞蜀帥<lb/>
朱<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>孫募士即仗劒往從之一見大被器使累功為武<lb/>
翼大夫制西路馬步軍副緫管帥移鎮荆湖辟與俱至<lb/>
江陵天兵大入境率所部忠銳軍降㑹太夫人訃至歸<lb/>
葬乃入覲授宣武將軍管軍千戸𨽻丞相阿珠招収淮<lb/>
軍討歙㓂有功領本州安撫事十五年從張元帥廣南<lb/>
賜金符轉明威將軍管軍緫管鎮金山居四年海盜屏<lb/>
<pb n="KR4d0466_WYG_020-12b"/>
跡徙上海督造海艘再月而畢明年朝廷議轉江南之<lb/>
粟以實京師下其事行省侯獨以海道便部漕舟率先<lb/>
道海自楊村入不數十日至京師賜金虎符進懐逺大<lb/>
將軍管軍萬戸兼管海道運粮二十四年納延叛給餉<lb/>
遼陽浮海抵錦州小凌河廣寕府十寨務加昭勇大將<lb/>
軍又明年督漕至直谷既輸之倉白潞河决漂廬舍突<lb/>
障塞势益張官吏凛凛侯為方樹柵築堤捍之倉以完<lb/>
鍚宴中書堂陞昭毅大將軍同知淮西道宣慰司事使<lb/>
<pb n="KR4d0466_WYG_020-13a"/>
貪暴列城化之民不堪侯循行郡邑籍其罪以示之大<lb/>
恐求自新使亦衰止於是簡獄訟均賦役脩政令興學<lb/>
校正造作之法嚴漕運之防政教大行進便冝十二䇿<lb/>
上皆嘉納又請棄两淮廢田以給貧民令耕三年以上<lb/>
量視其入從之嵗得粟數十萬斛拜鎮國上將軍海北<lb/>
海南道宣慰使都元帥㑹征交趾公私煩費郡邑騷然<lb/>
惟本道民以不擾頃遭黎㓂之地所向焚蕩民無所歸<lb/>
發廪賑之然後上聞活者萬計島夷蜑蠻畏威慕義有<lb/>
<pb n="KR4d0466_WYG_020-13b"/>
同齊民董屯田治塩法百弊悉去大徳三年除饒州路<lb/>
揔管兼府尹未行改廣東道宣慰使都元帥其治一如<lb/>
海南而恩威過之初諸洞蠻二十餘萬負固奪民田以<lb/>
食租賦不入乃誘致其酋假以官秩曉以福禍令諭其<lb/>
黨相率奉版籍以歸北軍之戍者不能其水土多瘴癘<lb/>
死為善藥給諸郡以療之有請増塩額置轉運司者抑<lb/>
而屏之民既恱服建逺華樓以壮其觀未㡬詣行省白<lb/>
事因移疾求解職不許請于朝又不許越父老聞之争<lb/>
<pb n="KR4d0466_WYG_020-14a"/>
赴䑓省乞留乃還㝷除都水監換正奉大夫通州多水<lb/>
患鑿二渠以殺之又浚阜通河而廣其堤歳増漕六十<lb/>
餘萬斛而人不病至大元年治水邳徐間訖功求免益<lb/>
堅復命與河南省何平章脩两淮屯田二年秋得疾還<lb/>
至維揚曰余殆將死矣首丘之義而可忘乎趣歸鎮江<lb/>
舍報恩道院其故宅也疾愈復劇却醫藥戒家人我且<lb/>
死母事浮屠子坤載刲股為粥以進弗納以九月十日<lb/>
薨年六十六明年四月癸酉葬丹徒縣長樂鄉太山之<lb/>
<pb n="KR4d0466_WYG_020-14b"/>
原郡守以下送者吏民數千人延祐改元春三月其孤<lb/>
以浙東海右道肅政廉訪副使臧夢觧所為狀來請銘<lb/>
其墓道嗚呼余知侯有年矣以侯之才之政已過人若<lb/>
此至於知天命之有歸寕屈己以行志憫世俗之茍得<lb/>
寕違時以守貞以世祖之為君而言必嘉奨以順徳之<lb/>
為相而事必咨詢居松江减其田之入而上取以法建<lb/>
義塾敎其鄉之士而下勸於學非賢且智而能之乎其<lb/>
克終也宜哉曽大父諱明大父諱煜父諱大義宋承信<lb/>
<pb n="KR4d0466_WYG_020-15a"/>
郎淮東將領娶陳氏繼李氏湯氏子男一坤載也孫女<lb/>
一銘曰<lb/>
炎景南謝天戈于征江流湯湯羅侯在荆惟侯桓桓歸<lb/>
我神武綰符抗旌化極海浦曷憂京師轉粟于南超凌<lb/>
鯨波夷險一心惟侯之才孰曰不可惟侯之徳孰慊于<lb/>
我低徊卿監亦既升朝未究厥施纓載南彯時惟至大<lb/>
聮軒累葢奚侯之明急流勇退不有嵗寒孰知松栢翹<lb/>
翹勁草表於疾風宜一人是知宜大臣是咨胡不丞疑<lb/>
<pb n="KR4d0466_WYG_020-15b"/>
胡不憖遺茫茫故鄉太山之原勒銘周阿過者式焉<lb/>
　　　自觀先生王君墓碣<lb/>
唐之季太原王該奉母黄避地江南至廬陵家焉好善<lb/>
急義世稱長者王家宋紹興中有盧溪先生庭珪與胡<lb/>
忠簡公銓友皆以剛直名王益顯繇該十五世至廸功<lb/>
郎次魚次魚生鄉貢進士畿畿生如箎如箎生宜孫仍<lb/>
孫㓜孫宜孫善為文好竒古㓜孫字季稚是為自觀先<lb/>
生性篤孝母劉疾苦痰醫莫之治一日夢讀南陽活人<lb/>
<pb n="KR4d0466_WYG_020-16a"/>
書或指甘桔湯良覺如夢立愈寳祐丙辰赴闕上書言<lb/>
國事餘萬言不報歸教授于鄉宋之亡其友文丞相兵<lb/>
敗執以歸過廬陵謁于驛舍為文祭之期以必死辭氣<lb/>
忼愾左右嗚咽莫能仰視自是日與賔客過從守經執<lb/>
禮浩然以終也數詣府陳救荒弭盜之術民頼焉有妖<lb/>
僧惑衆自利日就禱以千數白于邑屏之某與鄉人處<lb/>
諄諄然且教且諌有鬬者輙自解曰獨不愧王先生乎<lb/>
嘗宿友人胡斗南菜羮亭食有羹曰古人食必祭即唱<lb/>
<pb n="KR4d0466_WYG_020-16b"/>
四句曰惟神生也何神逝也何處飄然乘風尚或余頋<lb/>
食已危坐至旦曰予逝矣予逝矣未㡬卒于家年七十<lb/>
六娶劉氏勤儉孝慈先三年卒子男七福徳吉長觀真<lb/>
東福徳長蚤世女適彭嘉龍孫男二留禄卒以大徳二<lb/>
年正月十有一日葬以二月三日墓在邑之里田大山<lb/>
之原有中庸大學章句二卷太極圖説擬荅朱陸辨深<lb/>
衣圖辨經籍論易通貫三為一圖家傳譜系簡便經驗<lb/>
二方各一卷雜著若干卷歐陽先生守道謂其學從陸<lb/>
<pb n="KR4d0466_WYG_020-17a"/>
氏文自蘇氏云烏乎亦尚徳博雅君子哉延祐改元閏<lb/>
三月其子真以状来京師乞銘真又賢冝銘銘曰<lb/>
死可生生可亡孝且忠窮何傷螺之山下有江江洋洋<lb/>
王氏昌<lb/>
　　　静山處士陳君墓誌銘<lb/>
饒之安仁有隠君子曰陳恢叟恢叟之父甚賢而貧有<lb/>
曠地數十畆以樹桑為業凡喪祭冠昬衣食賔客之事<lb/>
皆仰焉又計其贏命其子從師問學恢叟即感憤自奮<lb/>
<pb n="KR4d0466_WYG_020-17b"/>
與湯東澗吴道心諸老游非聖人之書弗敢著於心非<lb/>
君子之行弗敢服于躬早作而夜思期不負其親而已<lb/>
學益明行益髙於是近者曰陳先生吾師也逺者曰陳<lb/>
先生吾師也翕然慕而從之有終恢叟之身弗改事者<lb/>
諸門弟子間相與謀欲請為廣其業遽止之曰毋累我<lb/>
毋累我且為歌詩以喻其意與仲父起元俱號稱君子<lb/>
其脩身事親治家居鄉之道人取以為則焉大徳二年<lb/>
九月十有九日無疾而逝年五十一恢叟諱應洪自號<lb/>
<pb n="KR4d0466_WYG_020-18a"/>
静山居士曽大父文炳大父彦雲父麗娶某氏子男三<lb/>
長曰垕繇慶逺路龍溪書院山長為翰林國史院書佐<lb/>
次淵次日新為老氏學賜號崇𤣥冲道明復真人孫男<lb/>
三能廌英女一延祐改元夏四月垕來告曰不幸先子<lb/>
棄諸孤且十有七年矣惟是貧弗能禮也殯于里之楊<lb/>
園將以某月日啓葬于鄉之古塘惟垕之不肖幸以筆<lb/>
札從公于太史氏日新又以祠官事今上獲從公游且<lb/>
並辱公之知非公之文將何以慰先子於地下而垕死<lb/>
<pb n="KR4d0466_WYG_020-18b"/>
有餘痛願公匄之銘予為之題曰静山處士陳君之墓<lb/>
而銘之曰<lb/>
古人云渭川千畆竹可以比封君江陵千樹橘可與千<lb/>
戸侯等然其人所以垂後著稱者亦如是而已陳氏徒<lb/>
頼區區數畆之桑卒饜詩書之澤至於今弗替而益大<lb/>
世獨以長厚聞豈非賢哉<lb/>
　　　海北海南道宣慰使馬府君神道碑<lb/>
海北海南道宣慰使馬君卒之二十三年子壽祖赴調<lb/>
<pb n="KR4d0466_WYG_020-19a"/>
京師既授撫州臨川縣尹來言曰壽祖無肖幸頼先人<lb/>
餘澤曩在南城獲知於公今又有臨川之命是天以壽<lb/>
祖卒教于公也性先公没且葬有年矣諸孤寡弱無以<lb/>
承先志使先公之行不大暴於天下夙夜是懼惟公賜<lb/>
之銘敢以状請君諱成龍成都廣都人世為大官曽祖<lb/>
珏某官祖徳顯某官父某某官君少有大志涉獵經史<lb/>
善騎射至元十三年師入宋宋太皇太后詔内外悉罷<lb/>
兵内附君以右武大夫濠州團練使利戎司金都統制<lb/>
<pb n="KR4d0466_WYG_020-19b"/>
承宣使奉常徳府印綬版籍詣轅門降夏入覲召見賜<lb/>
金符授昭勇大將軍昭州安撫使属以兵狥下湖南江<lb/>
西廣東西一十六郡遷昭毅大將軍招討使尋拜輔國<lb/>
上將軍海北海南道宣慰使到部恵安氓庶招徕黎獠<lb/>
置屯田以養軍脩庠序以勸學政化大行属征交趾公<lb/>
私煩費君供給罔後而民弗擾又出新意造大艦數十<lb/>
號海哨馬部至㢘州師頼以濟三年謝歸治第潭之城<lb/>
南敎子孫宴賔友割田分金以賑乏居善藥以拯疾怡然<lb/>
<pb n="KR4d0466_WYG_020-20a"/>
以終二十九年十有二月二十有八日卒年六十有六<lb/>
夫人婁氏宋緫制泗州軍馬順之女貞淑慈儉至大四<lb/>
年春三月二十有一日無疾而逝冬十有一月二十有<lb/>
三日合葬善化縣長沙鄉巽山之原子男五興祖明威<lb/>
將軍鎮巢副萬户没王事壽祖承徳郎撫州路臨川縣<lb/>
尹兼勸農事復祖襲守萬戸承祖光祖女適忠翊校尉<lb/>
潭州路湘潭州判官趙伯顔孫男三徳孫堅孫福孫女<lb/>
二銘曰<lb/>
<pb n="KR4d0466_WYG_020-20b"/>
物盛則虧時過則㣲天命豈常有徳乃歸惟宋之亡仁<lb/>
哉太皇毋俾我民而病我疆列郡承風涕泣内附市不<lb/>
易肆野不易處惟蜀馬氏世禄于趙承宣既來亦以内<lb/>
詔智符擁衆還廸于南招降納叛威愛允覃載輯海邦<lb/>
髙牙大纛政洽化流胥暨時教進不違天退不待年盤<lb/>
盤長沙大第雲連宋祚有終馬氏罔墜巽山之碑過者<lb/>
墮淚<lb/>
　　　程某夫人齊氏墓誌銘<lb/>
<pb n="KR4d0466_WYG_020-21a"/>
新安處士程某之夫人齊氏年五十有八以至元二十<lb/>
有六年五月八日卒又明年十月某日葬里之長原又<lb/>
二十有三年處士命其子復心請銘于某同宗也夫人<lb/>
諱静真世為鄱陽大姓祖某父某母某氏幼孤無兄弟<lb/>
鞠於從父從父憐而愛之析其産半以嫁半以立其父<lb/>
後為父後者弗成厥家家破并奪夫人産以自益夫人<lb/>
既歸程氏或勸處士言之邑夫人止之曰從父所以立<lb/>
先人後者願以承宗祧也不幸而至於此復以我故而<lb/>
<pb n="KR4d0466_WYG_020-21b"/>
罪之將如宗祧何處士曰吾意政爾乃止事後姑盡其<lb/>
孝相夫子盡其順治喪祭昏嫁給賦役延名師以教子<lb/>
常易奩具以濟其乏慈儉雍穆儀于内外臨終猶戒其<lb/>
子善事其父治喪勿用佛老嗚呼可謂賢矣子男二若<lb/>
水復心皆賢而文復心上四書圖説將與秩以父老引<lb/>
年以本郡儒學教授致仕時年六十孫男二暹遜女二<lb/>
長適顧某曽孫男若干人女若干人銘曰<lb/>
為孝女為賢婦為慈母而早死使存也始與夫子偕八<lb/>
<pb n="KR4d0466_WYG_020-22a"/>
十有四而死也二十有六年吁其天乎<lb/>
　　　邠州大開元寺喜和尚塔銘<lb/>
皇慶二年秋八月十有八日邠州大開元寺圎融洪辨<lb/>
大師右脇累足而化光發屋外年五十三僧臘三十五<lb/>
荼毗舎利湧出葬東岡明年夏六月其徒行秀為狀願<lb/>
銘塔石師名法喜王姓邠之新平人父選母寗七歳隨<lb/>
親入佛廬即樂而忘返稍長願從浮屠學當州洪福寺<lb/>
講主性公法行髙峻遂從受戒具十八遊大梁事孝嚴<lb/>
<pb n="KR4d0466_WYG_020-22b"/>
温公温公門徒千數師出其右居五嵗竟代温主講席<lb/>
已而去之五䑓山入闗道益著所至升座講説人見有<lb/>
異氣熊熊繞身歸者日衆又慨然歎曰佛法非顯不傳<lb/>
非秘不尊詣京師謁大金剛上師膽八一見授以秘乘<lb/>
成宗即位賜號圎融洪辨大師主當州洪福寺明年改<lb/>
平江雙塔寺講主一夕夢異人告曰寺將有刼難師宜<lb/>
急去因北還寺果没於海濤被㫖居開元而開元與雙<lb/>
塔皆頽圮乆師至輙大其棟宇廣其延納自施大藏經<lb/>
<pb n="KR4d0466_WYG_020-23a"/>
一藏于開元雙塔雖淪廢而開元至今頼之度弟子三<lb/>
千而行秀居首嗣法五十而可宗居最惟師夙悟真乘<lb/>
生應法運顯秘並行而弗悖功徳兼隆而弗居非混洽<lb/>
洪融獨見特立者能若是哉銘曰<lb/>
佛以時出法由運興惟兹喜公兆自七齡洪福發藻孝<lb/>
嚴避鋒杖錫五䑓振衣闗中白毫出頂緇衣雲從爰來<lb/>
京師秘宻是宗三承景命往主𢎞刹昔無完墉今若貝<lb/>
闕神人啓夢我道斯皇林林學徒惟師是望云何長往<lb/>
<pb n="KR4d0466_WYG_020-23b"/>
秋月麗天師來無期同法永延<lb/>
　　　吴君載墓誌銘<lb/>
始余與金溪吳氏仲季事族祖徽菴先生于臨汝精舍<lb/>
意相得驩甚至元丙子以來余日有事於四方率數嵗<lb/>
乃一集集率一二日去余悲之然猶冀其相見之未艾<lb/>
也大徳五年聖可死余銘之九年時可死余銘之余始<lb/>
痛其離闊之無窮期矣今時可之嗣垕子又死焉其仲<lb/>
弟應子亦又以銘累余嗚呼以時可為父而喪其冡嫡<lb/>
<pb n="KR4d0466_WYG_020-24a"/>
以聖可為季父而殞其猶子以應子為弟而哭其長兄<lb/>
豈天故短其命欲余銘耶何銘之忍也垕子字君載其<lb/>
學有家傳復從馮得一先生受詩益邃於理治内制外<lb/>
執經行權咸協于中余數與語芥利禄泯臧否遐瞰髙<lb/>
蹈泊然獨立有隠君子之風柰何嗇於天而不得中壽<lb/>
以死余懼天下之為善者自怠為惡者之日侵也然死<lb/>
生命也君載之心固在此而不在彼也余獨悲與君再<lb/>
世相知而遽爾也則亦已矣焉耳時可諱徳溥宋登仕<lb/>
<pb n="KR4d0466_WYG_020-24b"/>
郎聖可諱可孫宋進士及第尉瑞之新昌入國朝為建<lb/>
昌路儒學教授諱堯仁諱士亨者君之曽大父大父也<lb/>
三世皆為名儒配曰葛氏先卒繼俞氏子男二斗孫婁<lb/>
孫女二長適鄧承先次適上官瑜孫男二増坤女四以<lb/>
皇慶二年九月某日卒年五十二以明年某月日葬延<lb/>
福鄉福林原銘曰<lb/>
生不並世兮余孰與之相從相從而不我知兮孰戚欣<lb/>
于厥中十年而三銘其人兮得不為之哀恫邈緬緬兮<lb/>
<pb n="KR4d0466_WYG_020-25a"/>
前者不可作而後者不可窮<lb/>
　　　周仲芳墓誌銘<lb/>
周氏出姫姓有居撫之金溪者為儒家且五百年藤州<lb/>
守衮七世孫曰桂芳字仲芳種學績文好仁急義蚤有<lb/>
名郡邑間余家相距三舍而未之識人謂仲芳曽大父<lb/>
監建寕府都作院冕大父監江州湖口鎮公儀父登仕<lb/>
郎耑子三世皆非通顯其騰踔驚奮揚英飛烈焜霍千<lb/>
載者必在仲芳已而仲芳持家亂離息影太平樹果植<lb/>
<pb n="KR4d0466_WYG_020-25b"/>
花弹琴詠詩消揺㐮羊以樂其志以善其身以裕其子<lb/>
孫而已人又幸曰夫有徳者必壽仲芳嘗侍父疾五年<lb/>
衣不解帶保鄉民數千垂絶之命於阽危睚眦之間可<lb/>
謂有徳矣竟以皇慶二年十有一月十八日年六十一<lb/>
而卒嗟乎所謂天者誠不可知矣然視世之顛暝貴冨<lb/>
恣睢形勢身死名㓕者不既多乎此固仲芳之志也將<lb/>
以某年月日葬某鄉某原其孤以状介其友至京師乞<lb/>
銘余聞仲芳之為亦可謂鄉里之賢者也乃叙而銘之<lb/>
<pb n="KR4d0466_WYG_020-26a"/>
仲芳娶余氏先卒男四徳厚鎮江路官醫提領徳謙為<lb/>
從弟後徳懋早世楫方力學女一適鷺洲書院山長鄧<lb/>
觀國孫男女若干人銘曰<lb/>
為學不顯其道為徳不食其報閟青山兮終老青山峩<lb/>
峩吁其柰何<lb/>
　　　故同知處州路緫管府事袁府君神道碑銘<lb/>
世祖即位二十有七年某被㫖求賢江南時四明袁君<lb/>
以永嘉之命居里以應詔不起後數年與君之子桷同<lb/>
<pb n="KR4d0466_WYG_020-26b"/>
與史事相知狀君平生請為墓道碑文烏乎君諱洪字<lb/>
季源袁氏之先轂宋嘉祐中為開封進士蘇文忠公守<lb/>
杭為通判終處州守贈光禄大夫其宗慤亦舉進士為<lb/>
祥符丞因家祥符祥符生贈少保謂少保生贈太保皐<lb/>
靖康亂從青州軍還四明太保生贈太師衛國公昇嘗<lb/>
攝治大獄連千餘人悉焚其牘太師生同知樞宻院事<lb/>
資政殿大學士銀青光禄大夫奉化郡開國公致仕贈<lb/>
太師越國公韶越公㓜學于族父正獻公燮嘉泰中與<lb/>
<pb n="KR4d0466_WYG_020-27a"/>
正獻公俱坐道學廢後繼為侍從尹京十年居政府號<lb/>
稱能臣生中散大夫嚴州守似道賢如其父君其仲子<lb/>
也曽祖妣太恭人楊氏贈齊國夫人祖妣吉國太夫人<lb/>
陳氏贈周國夫人妣恭人王氏贈令人君七歳通詩書<lb/>
春秋十七以澤監鎮江大軍倉京尹馬樞宻光祖辟為<lb/>
佐以敏逹聞禮部李尚書伯王中書劉舍人震孫皆以<lb/>
治劇才薦改佐两浙轉運幕轉運使胡太𥘉阿僻君數<lb/>
謝病去不許度宗聞其名用為太社令宰相賈似道不<lb/>
<pb n="KR4d0466_WYG_020-27b"/>
樂四明人君與同郡為侍從執政守倅者六十餘人皆<lb/>
被廢日相從講學口不挂時事賈後悔起奉華州雲䑓<lb/>
祠禄咸淳九年通判建康明年冬國事日蹙大帥趙溍<lb/>
委以府事出督江上兵城中大駭夜縱火剽掠相率出<lb/>
郭去君宻捕斬首亂數人乃安諸將益桀驁日以語侵<lb/>
君且請較射君出私帑具賞與射君先發三矢三中衆<lb/>
驚服溍遁諸將釋兵歸又聞賈平章兵敗保揚州淮西<lb/>
緫領費伯恭遁入海乃㣲服詣行在所授浙西安撫司<lb/>
<pb n="KR4d0466_WYG_020-28a"/>
主管機冝文字改松江制置司參議官不拜而歸明年<lb/>
天兵下臨安至元十五年入覲召見授朝列大夫同知<lb/>
邵武路緫管府事二十年改温州並以疾辭大德二年<lb/>
改處州命下而卒二月十有八日也年五十四葬鄞縣<lb/>
桃源鄉慈溪之原君早從王鑐先生學戒以躬行守而<lb/>
弗失父事兄賔州浚一物不私有嚴州遺澤二以譲兄<lb/>
子馬公嘗命徴責旁縣不受令潜說友為轉運檄督寕<lb/>
國絹十六萬匹曰此絹自嘉熈以來名存實亡莫若止<lb/>
<pb n="KR4d0466_WYG_020-28b"/>
取景定至今年逋且昔者嘗以不能謝馬公矣潜恐蠲<lb/>
數夥亟命他吏卒如公言𥘉至建康慮囚句容治偽造<lb/>
楮幣者縱連坐二百餘人宋之亡諸無頼往往以小睚<lb/>
眦構䧟衣冠之士陳叅議允平者在䧟中帥府命招討<lb/>
王世強捕治君儒服入白且語帥曰新附之民人情未<lb/>
安不絶告訐羅織之禍非所以示綏懐也帥悟釋允平<lb/>
自是叱去上變者君還自建康即去聲色謝榮利延師<lb/>
教子盛饌樂賔客人有不能䘮葬昏嫁者出財以相之<lb/>
<pb n="KR4d0466_WYG_020-29a"/>
有疾為藥以救之有過委曲覆䕶之不及中壽而卒識<lb/>
者惜之唯君承七葉之盛貫六籍之藴際興亡之㑹進<lb/>
不阿以茍容退不矯以自潔安時委運以明哲終豈不<lb/>
謂善人哉予昔不能力薦之天子今乃得宣遺羙託金<lb/>
石故樂為之辭君娶史氏宋太師丞相越忠定王浩之<lb/>
曽孫資政殿學士贈太傅忠宣公彌堅之孫直敷文閣<lb/>
荆湖轉運副使賔之之女有淑徳再娶楊氏五世居太<lb/>
學父曰應翔太平州判官子一桷也翰林待制文林郎<lb/>
<pb n="KR4d0466_WYG_020-29b"/>
兼國史院編脩官夫人出女三長適宋丞相史荘肅公<lb/>
嵩之之孫似伯次適工部尚書余天任之孫昌期次適<lb/>
資政殿大學士史岩之之孫益伯孫男三章早世瓘珖<lb/>
俱力學女四長適同知餘姚州事趙孟貫餘在室銘曰<lb/>
昔在宋世有赫袁氏宋禄有終袁氏罔替優優處州濯<lb/>
濯厥聞太守之子樞宻之孫惟君之生遭世多艱任運<lb/>
而行益光厥先末承休恵三辭郡貳命雖不猶義則弗<lb/>
匱有子郁郁有孫奕奕有之似之維民之則<lb/>
<pb n="KR4d0466_WYG_020-30a"/>
　　　掲應強妻何氏墓誌銘<lb/>
豐城處士掲君應強没之十二年配孺人何氏卒子倧<lb/>
羙哭㡬絶語其諸弟史舘編脩傒斯曰吾不徳禍及吾<lb/>
母吾向者以汝獲識翰林程公公天下士也辱銘吾母<lb/>
吾死且瞑目然今我不可以見汝其為死請公仁人必<lb/>
不我拒若然則汝亦與有榮耀焉傒斯以狀采請孺人<lb/>
諱妙静世為豐城人宋禮部延世之曽孫性勤儉好詩<lb/>
禮景定甲子歸于處士遭罹多艱不失婦道處士既没<lb/>
<pb n="KR4d0466_WYG_020-30b"/>
撫諸孫盡其愛晚好佛老氏盖賢婦也處士字子常祖<lb/>
大成父三畏皆以徳自好叔父三京嘗為貴州鬰林令<lb/>
有聲處士文行脩明為鄉里所師其居多竹人稱之曰<lb/>
森玊先生孺人以宋寳祐庚戌三月三日生以延祐元<lb/>
年八月二十九日卒子一倧羙多材贍智好吟詩至大<lb/>
中求祖之所自出至於南海帥府檄為潮陽掾已而棄<lb/>
歸葢足世其家者孫男三壬午生申金璧女三洪智早<lb/>
世来崇許適徐引兒為從兄瓘之婿范清女以明年某<lb/>
<pb n="KR4d0466_WYG_020-31a"/>
月日葬于某鄉某原銘曰<lb/>
婦人之徳不出于閾非其子之賢曷以示無極<lb/>
　　　許㡬先墓碣<lb/>
延祐二年春三月七日天子始䇿進士廷對者五十有<lb/>
六人國子生盱江許晉孫與焉授將仕郎南城丞廼輯<lb/>
大父處士君善行来拜曰晉孫不肖幸塵末第歸拜二<lb/>
親而吾祖不及見矣惟吾祖之墓未有所表著者敢請<lb/>
君諱開字㡬先其先汴人宋南渡始宅盱曽大父晦之<lb/>
<pb n="KR4d0466_WYG_020-31b"/>
大父昌宋團練使父通宋進義校尉君㓜孤刻志勇自<lb/>
立身長七尺能蹶張挽強晚好易明歴數善相人論禍<lb/>
福如辨白黒諸貴勢大人多禮致之有名江湖間至元<lb/>
中詔徴江東謝枋得過盱相見傳舍中與語一日夜執<lb/>
手不忍别居鄉尤以孝友稱年近九十猶能日書細字<lb/>
数百坐語至夜分乃寐大徳九年六月九日無疾而卒<lb/>
年八十有九三日而歛貌如生延祐改元冬十有一月<lb/>
庚申葬南城太平鄉金塘之原配趙氏與君同年生先<lb/>
<pb n="KR4d0466_WYG_020-32a"/>
二年卒子男二炎明時霖好老氏學女一柔嘉適徐孫<lb/>
男三晉孫益孫鼎孫女二端婉皆適徐銘曰<lb/>
天之蒼蒼吾可厯乎物之茫茫吾可極乎前之積後之<lb/>
昌非人之則乎<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_020-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷二十<lb/>
</p>
<p>
</p>
  </div>
</body>
</text>
</TEI>
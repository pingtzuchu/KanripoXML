<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十四</head>
    <p>
<pb n="KR4d0466_WYG_024-1a"/>
欽定四庫全書<lb/>
　雪樓集卷二十四　　　　元　程文海　撰<lb/>
　　題䟦<lb/>
　　　題趙仲逺所藏韓幹三馬<lb/>
仲逺出三馬圖不著何人作然畫肉不畫骨奚官皆唐<lb/>
人大類韓幹幹以畫肉見稱吁畫馬可也相馬以是不<lb/>
失馬哉仲逺慎諸<lb/>
　　　䟦魚山李氏社倉事後<lb/>
<pb n="KR4d0466_WYG_024-1b"/>
官有常平私有社倉皆所以利民也常平廢不復舉社<lb/>
倉之存者亦無幾矣今年春余歸母䘮於南城之南主<lb/>
于魚山李氏識魚山翁之子仁壽獨能嗣其翁所立社<lb/>
倉規制至于今不廢吁可謂難矣仁壽老猶嗜學其才<lb/>
足以用而隠居求志能不失其世守也豈偶然哉<lb/>
　　　䟦虞子及家蔵趙千里義鶻行圖<lb/>
義鶻事子美得之樵夫傳至今以子美詩故使不遇子<lb/>
美一時且泯没無聞况可垂千年乎然則未可薄待世<lb/>
<pb n="KR4d0466_WYG_024-2a"/>
之人以為不鶻若也有如此鶻而名湮㓕者盖亦多矣<lb/>
悲夫事固繫乎其所遇也夷齊亘古今義人也遇夫子<lb/>
而名始彰雖然夷齊豈求名於後世哉<lb/>
　虞子及家寳蔵此卷盖趙千里所畫至元壬辰夏五<lb/>
　余如京師子及逺餞袖以見示與鄧聞詩吴㓜清同<lb/>
　觀于吴城山之寓舎三復嘉禾葉侯䟦語簡而有味<lb/>
　無庸復贅辭以子及之請也聊署紙尾而歸之時月<lb/>
　離于畢程某識<lb/>
<pb n="KR4d0466_WYG_024-2b"/>
　　　䟦魏鶴山帖<lb/>
鶴山翁記州縣學十数究學道之本原藥學者之痼疾<lb/>
黔陽其尤深切著明者也小有才則溺益深居近利則<lb/>
壞逾速又黔陽一篇之警䇿翁曽孫資深出示此卷乃<lb/>
在渠陽時與李肩吾賡韻筆精墨妙又復明掲二語以<lb/>
誨人惟恐後生晚進讀文字只作一場話說過也前軰<lb/>
喫緊教人如此三復降嘆<lb/>
　　　䟦静恭楊文安公庭傑遺事<lb/>
<pb n="KR4d0466_WYG_024-3a"/>
昔余季父西渠翁繇淮南幕府歸省甞手文一篇愛賞<lb/>
不置曰此同僚見山楊公之作時余尚少未能省也及<lb/>
余與蜀人唐静卿同直翰苑言眉山楊氏經學文章之<lb/>
盛為詳盖静卿楊所自出獨余以生晚不逮前軰風流<lb/>
為恨則思識其子孫焉今年歸自京師㓜清来相勞苦<lb/>
視其箧有見山公之子焱翁所述文安公遺事與王文<lb/>
公遣妾事大類然一出真實無毫髪矯亢意或又過之<lb/>
詩曰相在爾室尚不愧于屋漏此君子慎獨之學也楊<lb/>
<pb n="KR4d0466_WYG_024-3b"/>
氏之世宦宜哉見山距文安六世位亦通顯矣而無緡<lb/>
錢鍾粟遺其子其所以遺之者盖有以也焱翁字掞卿<lb/>
初以父澤授法曹復以進士貢禮部今隐不仕貧甚而<lb/>
守益堅余未見世徳如此而有不昌者也掞卿俟之至<lb/>
元癸巳陽月下弦廣平程某識其末<lb/>
　　　題姚抑齋送徐丞之崇仁序後<lb/>
夫子曰吾之於人也誰毁誰譽如有所譽者其有所試<lb/>
矣浮光徐君繇省從事佐望邑其行也抑齋姚端夫有<lb/>
<pb n="KR4d0466_WYG_024-4a"/>
贈言焉端夫正人慎許可而所以與徐君者甚厚期徐<lb/>
君者甚深也豈徒為是褒美而已哉君治邑未朞年而<lb/>
賢士大夫多稱之新一堂於公署之北名之曰相山以<lb/>
端夫贈言至而徴大字於余相山直邑之南髙聳特起<lb/>
自昔以祠欒巴巴漢良吏也所至有功徳于民與杜喬<lb/>
周舉諸君子並受朝命為使者行部郡縣君日坐是堂<lb/>
對是山追想古人之遺風而尚友之以為世良吏則其<lb/>
名其堂當與是山相為不朽余之字又何足為輕重乎<lb/>
<pb n="KR4d0466_WYG_024-4b"/>
而端夫所與所期真為不虚譽矣夫樂道人之善余與<lb/>
端夫同是心也既為書三大字而復識端夫贈言之末<lb/>
如此徐君朂哉至元三十一年嵗在甲午春分逺齋程<lb/>
某書<lb/>
　　　書鄒次陳所蔵先世告身後<lb/>
余少游臨川覧郡志慕宜黄鄒公之為人公諱極登治<lb/>
平四年進士第元祐初提㸃江西刑獄事官滿匄祠未<lb/>
幾致仕時年猶未五十日與方外異人逍遥烟霞泉石<lb/>
<pb n="KR4d0466_WYG_024-5a"/>
間固急流勇退仙風道骨中人也然自昔賢人君子可<lb/>
大用而不及究者其後常有人而不知公之子孫為何<lb/>
如癸巳冬入閩獲與公之七世孫次陳偕叩其家世乃<lb/>
知公之後以名登于禮部吏部者累累有之且出公提<lb/>
刑告身及初任太和主簿告身示余余於是重有感也<lb/>
嗚呼世之為人子孫而不能保其先世所有者多矣何<lb/>
獨告身也哉次陳字周弼少年掇世科文學器識亦既<lb/>
光于前矣而所蔵先世告身又能至于今不失以為世<lb/>
<pb n="KR4d0466_WYG_024-5b"/>
世子孫傳家之寳則公之後豈不為常有人矣乎涪翁<lb/>
嘗與往還集中有曰松滋令者公伯子云至元三十一<lb/>
年暮春之初逺齋程某識<lb/>
　　　書王西溪中丞徐容齋参政贈邵炳炎手墨後<lb/>
天下初一閩士邵君炳炎詣闕上書天子下其議踰年<lb/>
有命貳㑹府兼領一道學事未朞年去官再詣闕上書<lb/>
有命叅議行省為上介使海外不至而復於是君倦逰<lb/>
矣自北而南走諸公間以歸一時多贈言焉及昇中丞<lb/>
<pb n="KR4d0466_WYG_024-6a"/>
西溪王公書歸去来辭歸盤谷序以贈及叅政容齋<lb/>
徐公書簡齋送張仲宗歸閩中詩以贈烏乎二公之心<lb/>
豈特以華君之歸而已哉是誠有羨於君之歸也昔之<lb/>
君子之出而仕也役於人以憂人之憂者也伊尹傅説<lb/>
辭耕築而起若不得已然未三聘未旁求二子将終身<lb/>
樂其所樂而已則夫後之君子之既出而遄歸也能不<lb/>
役於人以憂人之憂而得以自樂其樂非天下之至樂<lb/>
歟余是以知二公之誠有羨於君也余備位南䑓時事<lb/>
<pb n="KR4d0466_WYG_024-6b"/>
二公為長故知二公為深王官將滿告歸未及遂而逝<lb/>
徐之心猶王之心也至今縻于浙欲歸而未可豈特二<lb/>
公有羨於君而已哉余亦誠有羨於君也夫以君之得<lb/>
以如張如李如陶而歸也余之未得以如君而得見二<lb/>
公之所書也不有似越流人之見其所知乎如之何其<lb/>
不喜而賛也雖然張之歸閩致其仕也君之歸陶之倦<lb/>
而還耳其遂無心以出乎哉余未去將又為君書昌黎<lb/>
送石處士序凡去就出處何常惟義之歸昌黎語也余<lb/>
<pb n="KR4d0466_WYG_024-7a"/>
於君亦云至元甲午四月晦廣平程某書于閩海憲司<lb/>
之繡綵堂<lb/>
　　　䟦朱文公通鑑綱目槀<lb/>
遂良出示通鑑綱目豪一幅書建武二十六年七年事<lb/>
曰朱子之筆維昔道學諸儒於字畫盖不数数然也獨<lb/>
朱子少嘗學書而其字畫竒偉卓絶片紙流落人之好<lb/>
之寳之也殊尤雖然朱子之為人綱目之為書其所以<lb/>
可好可寳者夫豈以其字哉覧者詳焉至元甲午中秋<lb/>
<pb n="KR4d0466_WYG_024-7b"/>
廣平程某識<lb/>
　　　題興化路學修造䟽後<lb/>
按莆廟學宋咸平間方著作儀所建迄今三百餘年屋<lb/>
老可想矣往時士大夫談所學必曰自孔氏然稽之誌<lb/>
載儀剏始後未聞有出一語及改作事三百年如天覆<lb/>
燾之澤一畆之宫輙憚其難若此而郡冷掾欲以區區<lb/>
之志起廢於一旦談何容易余於是且壯其志而嘉其<lb/>
来請也因捐鶴俸復書其後為方今士大夫學孔氏者<lb/>
<pb n="KR4d0466_WYG_024-8a"/>
之勸云元貞元年十一月二十三日廣平程某書于三<lb/>
山繡綵堂<lb/>
　　　䟦山谷草書徐禧送靈源上人二詩<lb/>
涪翁書徐徳占贈靈源二詩豈亦喜其清新耶徳占永<lb/>
樂之舉欲因熏腐之餘以立功名此豈足以語方外之<lb/>
學者想其捋湏揚壺䘮身覆衆之狀已歴歴在源公目<lb/>
中矣大徳元年四月二十日白雪道人觀<lb/>
　　　䟦東坡帖<lb/>
<pb n="KR4d0466_WYG_024-8b"/>
蘇公坐謫時有在都城見叔黨而障面者及遷儋耳鄭<lb/>
嘉㑹靖老乃能以海舶載書千餘卷為借亦可嘉已公<lb/>
和淵明贈羊長史詩以謝之有好學真伯業比肩比相<lb/>
如之句千載而下知有靖老士烏可不自附於青雲哉<lb/>
此帖言所借書収掌如法前軰借人書籍愛䕶如此皆<lb/>
盛徳事吾黨所當服膺<lb/>
　　　䟦大慧帖<lb/>
大慧坐張橫浦謫衡陽僧中之豪傑也前軰謂使其冠<lb/>
<pb n="KR4d0466_WYG_024-9a"/>
章甫衣逢掖力量氣魄當是晦菴象山一軰人今觀與<lb/>
其徒作别書如此真蔡子應所謂靈岩山下大脫空者<lb/>
合爪起敬<lb/>
　　　䟦啇季顯所蔵王鹿菴先生詩<lb/>
至元丙子余至京師拜承㫖鹿菴王公于玉堂之署蒼<lb/>
然而古雅凝然而敦厖望之肅如也既而獲近清光䝉<lb/>
聖眷實維公奨進汲引之力公長史館余備貟末属朝<lb/>
夕接緒言故知公出處為甚悉初山東反仄公豫料其<lb/>
<pb n="KR4d0466_WYG_024-9b"/>
敗棄妻子脫身来歸先皇帝嘉之寵以殊禮其告老也<lb/>
上東門祖餞榮於䟽傅兩宫錫賚特厚賜田給稍官其<lb/>
壻於鄉郡以奉之晚嵗雍容里閈天佚壽齒寄情賦詠<lb/>
蕭散閒適盖風韻似香山而忠義剛介之氣則又過之<lb/>
嵗月荒寒墓木已拱每念㳺從之舊未嘗不以之興懷<lb/>
来閩四載同寅東昌商公季顯一日示公居山東時古<lb/>
詩数首束祍端誦宛如侍几硯時也惟公之趣與香山<lb/>
同故其詩不期而同惟商公之趣與公同故所好亦不<lb/>
<pb n="KR4d0466_WYG_024-10a"/>
期而同余雖不知詩而知商公與公之所以同者又有<lb/>
出於詩之外也泛濫烟雲俛仰古今不知同余心者又<lb/>
何人哉大徳丁酉暢月既望謹書<lb/>
　　　䟦梅花集<lb/>
梅花之詠萌於六朝逹於唐盛於宋以吟為事者謂無<lb/>
梅字為俗故有作者必曰梅何其多也然廣平一賦無<lb/>
傳後来傑作膾炙人人口者亦止一聮半韻耳又何寡<lb/>
也百十年来賦者百数家和者又数十家梅且遭矣抑<lb/>
<pb n="KR4d0466_WYG_024-10b"/>
有疑焉余留黄金䑓邉二十年意雪霜貿貿非江左比<lb/>
此花竒絶傲兀當有大賞音而諸公間不惟無一字及<lb/>
梅花且未睹豈北南風氣固爾殊哉余歸自閩得閩士<lb/>
謝君無疑百詠讀之於梅不可謂無意者属余多故未<lb/>
暇細論君年壯方有四方之事異時馳騁風雪中孤標<lb/>
雅韻挺然特出百詠當有新什余亦當為君大書特書<lb/>
不一書罔俾此兄笑人寂寂<lb/>
　　　書何希之試䇿後<lb/>
<pb n="KR4d0466_WYG_024-11a"/>
宋進士試訖甲戌是年甲科余首識第二人路君萬里<lb/>
繼識第四人熊君朋来盖余家寓豫章二君皆豫章人<lb/>
也第一人王君龍澤仕國朝為監察御史始識之第六<lb/>
人何君希之臨川人聞其兄弟四人相繼中進士第晚<lb/>
嵗隐居無求翛然世外自守如澹䑓子羽之正而宰邑<lb/>
者每禮於其廬可謂賢已而未及識或以君所試䇿示<lb/>
余余讀之竟竟而歎何歎也旣往盡歸閒指㸃未来須<lb/>
竢别枝梧邵子云大徳己亥十月之望廣平程某書<lb/>
<pb n="KR4d0466_WYG_024-11b"/>
　　　題山中白雲編<lb/>
梁公大莭唐一人耳太行片雲尚能感人至今因想公<lb/>
之忠誠所以感當世者此之充也然慈母之線每動念<lb/>
於游子是獨何心使其日在膝下仰睇雲浮千貌萬態<lb/>
亦何足芥蔕阿奴碌碌誠可羨也盱江山長嚴季安示<lb/>
余編詩題曰山中白雲余且有感矣曩留京師去雙親<lb/>
萬里嘗取逺以名齋以志逺遊之過迨今回首徒重澘<lb/>
然盱汝一衣帶間君且歸矣山深酒熟奉以為壽從板<lb/>
<pb n="KR4d0466_WYG_024-12a"/>
輿賦閒居試問天壌之内孰易此樂<lb/>
　　　題長沙譚生卷<lb/>
臣子盡心力以為其君父本人心天理之常耳自忠孝<lb/>
之名立世道亦槩可知宋之靖康國之大不幸也而譚<lb/>
君之祖得為忠臣長沙之俘家之大不幸也而譚君之<lb/>
身得為孝子余覧其銘詩為之廢卷三歎古人云求忠<lb/>
臣必於孝子之門亦懿哉譚氏之傳家也<lb/>
　　　題趙方塘作劉子逺字說後<lb/>
<pb n="KR4d0466_WYG_024-12b"/>
余與方塘翁同朝者餘十年别之亦十年矣来黄鶴讀<lb/>
所為劉子逺字說如旦莫語時也為之悵然且人生能<lb/>
幾十年今乃屡十不一十耶雖然自其可久者而觀則<lb/>
去之千萬里後之千萬世猶旦莫耳苟營營於毁譽沾<lb/>
沾於耳目雖名喧勢震自以為逺矣而非也然則十年<lb/>
夫何足歎向余築室京師題曰逺齋盖有志乎是而今<lb/>
吾猶故如文卿之善教子逺之善學庶其不負方塘翁<lb/>
之祝也喜而書其後<lb/>
<pb n="KR4d0466_WYG_024-13a"/>
　　　䟦立齋字後<lb/>
吏以刀筆為譚仁義者所賤乆矣法選吏於儒㫖哉然<lb/>
冒以入者十九於聖賢立身之說如梵夾然余官中外<lb/>
垂三十年閱金於沙燁然而光目為之眩持莭湖右吏<lb/>
有朱芾者進止氣貌儒也視其言亦儒也余方以吏事<lb/>
責之弗暇及儒一日進請余書立齋字問之則曰小室<lb/>
之扁諸儒亦既銘序之矣因出諸袖間則或奨或承其<lb/>
言立也章矣噫立未易言也亦未易能也以其所頌者<lb/>
<pb n="KR4d0466_WYG_024-13b"/>
為規而不以為喜庶乎其可<lb/>
　　　題楊從善卷後<lb/>
大徳四年秋蒙恩使湖右舟至吴城有儒其體貌者頎<lb/>
然迎拜曰湖右書吏楊從善與語質温而業廣意静而<lb/>
志勤盖稱其體貌也有字乎曰希元於是携之偕行者<lb/>
半月既至凡抱文書以前者余一一束以吏事嚮之頎<lb/>
然者亦不見其儒矣然每思盡江行未盡之語而未暇<lb/>
一日持卷軸来祈一言視之大夫士歌頌其讀書之竹<lb/>
<pb n="KR4d0466_WYG_024-14a"/>
軒余乃知所謂稱其體貌盖有本源而竹與軒特筌蹄<lb/>
耳又請余書大字曰中菴儒以無過不及為中法家者<lb/>
流輕重適平為中其義一也子方縁吏業儒倘於此勉<lb/>
焉日孳孳焉則余之所謂體貌特今之所見而己又豈<lb/>
可量哉子今遷属湘南行有日余於竹有所不暇言湘<lb/>
南竹鄉也有賢使君曰踈翁簡書之暇子其端拜於庭<lb/>
請問竹之所以為竹者五年三月晦前一日程某書于<lb/>
嵗寒亭<lb/>
<pb n="KR4d0466_WYG_024-14b"/>
　　　重題羅生卷後<lb/>
後十有四年余官湖右而恭有之子將其父命来請曰<lb/>
僕老矣弗能游矣惟是辱公贈言今箧之如新敢介永<lb/>
徳以見且謁教焉向余承乏南䑓齒髪壯志氣銳下筆<lb/>
亹亹数百言不休字畫亦勉自振飭年運而往舊蹟觧<lb/>
后至前幾不自識若此卷者是也於是頋永徳曰老者<lb/>
豈獨而父哉詩則我既言之矣進而論其本則喜怒哀<lb/>
樂之未發謂之中發而皆中莭謂之和表裏二者而性<lb/>
<pb n="KR4d0466_WYG_024-15a"/>
情之詩其太倉稊米也豪髪無遺恨波瀾獨老成昔人<lb/>
評詩云爾然則老而後成是固一說也子歸而求之<lb/>
　　　書趙公朂齋記後<lb/>
至元二十六年權奸秉政民物騷然僕以侍御史自行<lb/>
䑓入奏覬有所悟權奸聞而大恚請必殺之頼天子聖明<lb/>
屢請而屢不許諸大賢亦憐其志並加覆䕶幸免虎口<lb/>
而朂齋趙公當時大賢一人也覆䕶尤力盖公以忠勩<lb/>
發身以愷悌接物勞於王事有年權奸之時亦多故矣<lb/>
<pb n="KR4d0466_WYG_024-15b"/>
强者激弱者遯怯則附而公安歩徐言於其間全正氣<lb/>
於惡候偃巨防於横流故彼不至極而隨敗公之功為<lb/>
多而非獨於僕為然也然公不自為功衆亦鮮能知之<lb/>
晉楚離居萬里相望辱寄巨軸于武昌且命曰其為我<lb/>
益一辭視之朂齋記也夫公之所以名齋者胡君之言<lb/>
信而有徴矣僕之文不如胡公又將何辭乎雖然僕盖<lb/>
有所感矣是非之公固有歴千載而猶未定者毋怪乎<lb/>
焚林抱木之徒也然則不知而不愠者信君子矣惟朂<lb/>
<pb n="KR4d0466_WYG_024-16a"/>
其在我而已者斯不亦又君子矣乎僕於是而益知所<lb/>
勉矣抑胡君之所言或者亦僕之所知而僕之所知胡<lb/>
君未之見焉用告于讀斯記者至於公之所命僕盖無<lb/>
以復之也<lb/>
　　　題象山先生遺墨後<lb/>
朱陸二公来往翰墨情與甚真若此帖者甚多余家亦<lb/>
寳数紙恨不使妄有異同者一一見之<lb/>
　　　題王氏遺墨後<lb/>
<pb n="KR4d0466_WYG_024-16b"/>
學者僅知初竂公以文章獨歩一時不知其得所矜式<lb/>
見其出入宣靖不知其不肯詭隨盖公及識東坡知所<lb/>
慕用字畫亦儼然令尹中郎復生學者其可無見聞者<lb/>
嘉叟從張魏公游人品自不待論翰墨猶犖犖有竒氣<lb/>
逮至提刑公世雖益近而家聲則益逺矣今徳植又能<lb/>
自絜於洙泗材諝美茂有絶塵之姿家聲由是將益大<lb/>
不逺千里需余一言是豈非繩祖武之盛心乎惜吾無以<lb/>
助其見聞而徒黔紙尾耳雖然徳植今得庠序課最上<lb/>
<pb n="KR4d0466_WYG_024-17a"/>
考功金門天開穆穆布列其見聞觀感豈江海之濱之<lb/>
比哉固將有下堂執手以升者當是時徳植勉㫋請伸<lb/>
此卷<lb/>
　淮水清王氏寧枝葉美茂他姓莫如也山長君族有<lb/>
　三槐家有初竂所宜世濟其美今君名庭槐而字徳<lb/>
　植濟美之志可謂决矣然徳植雙聲不利於口曷不<lb/>
　遂曰濟羙坐客咸曰然乃書以易之<lb/>
　　　題淵明圖<lb/>
<pb n="KR4d0466_WYG_024-17b"/>
當其時或交臂而不之識亦既逺矣乃共以筆墨追求<lb/>
之聊代淵明一笑<lb/>
　　　書五代死莭傳後<lb/>
大徳五年御史詹君奉使湖廣余以官守間獲欵語聞<lb/>
君談忠孝大莭慷慨激烈至五代王鐵鎗事尤凛凛生<lb/>
風及詢家世知為緫制公之適子也緫制公宋末戰死<lb/>
其忠勇與彦章同其死之事又同然則惟其有之是以<lb/>
似之似特為君發也暇日因取彦章傳繕寫而歸之筆<lb/>
<pb n="KR4d0466_WYG_024-18a"/>
墨非工髙山仰止之意不能自已焉耳昔黄太史暗寫<lb/>
孟愽傳誤處不過三四今余展卷㝷行然後落筆而猶<lb/>
不能無誤人之相去何啻九牛毛哉併志余愧<lb/>
　　　䟦郝仲明御史自叙<lb/>
至元丙戌余待罪南䑓始識今監察御史郝君仲明見<lb/>
其於吏事明而有㫁心竒之而未暇與語也既而余言<lb/>
事忤時宰羈留京師時仲明在内䑓間得與語而未知<lb/>
其學也戊戌余歸自閩與呉㓜清論易學則曰江西亷<lb/>
<pb n="KR4d0466_WYG_024-18b"/>
司經歴郝君於此用工専而且精余駭曰吾仲明耶余<lb/>
與之共事乆曽㣲一言及於易仲明之深蔵若虚固可<lb/>
喜而余之闇於知人則甚矣自是往来于胸中思一見<lb/>
而問焉及来湖右㑹仲明来監選事乃始扣擊一二於<lb/>
澹齋許君所得其自叙而讀之䟽其師授之源發其心<lb/>
得之藴固皆吾平昔之所未聞者益恨余之闇於知人<lb/>
也噫易更聖三有道四說者非一家得此者遺彼未易<lb/>
言也余起諸生沉埋傳註至研極則往往口㦸而舌縮<lb/>
<pb n="KR4d0466_WYG_024-19a"/>
仲明乃遍參諸方深造道妙如此盛哉惜方縻於公事<lb/>
未能難疑問荅盡發祕藏姑書此以識余過他日書成<lb/>
當膝行順下風以請<lb/>
　　　題禊帖<lb/>
曩聞遊五䑓者人人言見文殊問之則或雜雲物或現<lb/>
光相或渺渺然山谷間又問之則曰神人其可即哉澹<lb/>
齋示此帖因識所聞<lb/>
　　　題張君用贈行卷<lb/>
<pb n="KR4d0466_WYG_024-19b"/>
名爲天子耳目之司任無小大皆不可苟䑓緫於上憲<lb/>
列於下監察御史絡脉於其間皆所以逹聰明目䋲愆<lb/>
糾繆扶治本清化源也顧使庸悍詭墨之流得執簡牘<lb/>
以吏於中焉嘻其非矣余承乏䑓端凡再考去之十年<lb/>
耳今之官往往曩之吏焉者然則可弗重歟穰人張君<lb/>
用余来湖右所貢吏也䑓不以爲非而俾吏察院將行<lb/>
手一卷以進視之則陳說禮法是非蜂起余卷而謂之<lb/>
曰爾知禮與法乎畔于此必麗于彼合乎彼亦必合乎<lb/>
<pb n="KR4d0466_WYG_024-20a"/>
此未始有同異也今議迂闊者必曰儒詬深刻者必曰<lb/>
吏禮豈迂闊而法豈深刻哉然持衡而視其兩端若一<lb/>
俯一仰焉非平矣甚則權墮而衡折爾余所知也其亟<lb/>
行乎慎爾所持毋負所舉<lb/>
　　　書鄧中齋名謝氏三子說後<lb/>
至元戊子余官南䑓時中齋鄧公客于昇傾盖劇談互<lb/>
有所發别去十五年聞其訃於武昌又明年謝君汝霖<lb/>
持其名三子說来讀之意覈而言慤猶若對面語也當<lb/>
<pb n="KR4d0466_WYG_024-20b"/>
是時汝霖齒髪彊壯意悟飄洒往来余二人之間余亦<lb/>
志氣方銳不知老之將至今汝霖諸子皆振振濟濟頎<lb/>
然出於其父歳月不問可知然少者壯壯者老老者死<lb/>
此天道人事之常而於中齋所謂攸好徳可勉自貽哲<lb/>
命可知者當惕然以思耳太上立徳其次立功其次立<lb/>
言此學者所願學焉者謝氏三徳倘能以中齋之訓自<lb/>
勵則於立功立言如木之有枝泉之有流耳然而石者<lb/>
泉之母也宻則清土者木之基也厚則茂未有身不立<lb/>
<pb n="KR4d0466_WYG_024-21a"/>
而能是三者也亦未有能是三者而身不立者也三徳<lb/>
其𢡟敬之故待中齋舉其二而缺其三者猶有所待也<lb/>
汝霖將何以復之乎<lb/>
　　　題家人經傳衍義後<lb/>
家人之卦辭曰父父子子兄兄弟弟夫夫婦婦而家道<lb/>
正正家而天下定齊景公問政於孔子孔子對曰君君<lb/>
臣臣父父子子嗚呼使君君臣臣父父子子兄兄弟弟<lb/>
夫夫婦婦豈有亂與亡哉夫惟聖人耐以天下爲一家<lb/>
<pb n="KR4d0466_WYG_024-21b"/>
故治天下之道備於家人一卦非己備也所以爲治道<lb/>
之備者始於此也嗚呼自天子以至於庶人皆父父子<lb/>
子兄兄弟弟夫夫婦婦獨非聖人之治乎予於是深有<lb/>
感於此書矣有問治天下之道於徳亮者請執衍義以<lb/>
往抑以風自火出之象推之風以動化言火以家宅言<lb/>
盖曰化天下必自一家始也爐鞴之說固善若曰火自<lb/>
風出乃可徳亮謂爲何如<lb/>
　　　書桂林瑞芝圖後<lb/>
<pb n="KR4d0466_WYG_024-22a"/>
天地好生人亦孰不畏死而欲生然生不可必求而有<lb/>
或力求之者學仙是也死非所求而終若求之者囚辟<lb/>
是也萬死一生之際而能使之必生其惟良醫與仁恕<lb/>
之吏乎夫其使之必生也非能益造化之數也非敢亂<lb/>
章程之名也盡吾心而體天地人之心以求之耳故曰<lb/>
求其生而弗得則死者與我皆無憾真誥曰人能遍服<lb/>
五芝可絶粒輕舉本草曰凡芝皆延年起死彼學仙與<lb/>
醫者能言之未必得之今桂林傳舎之芝見於仁恕平<lb/>
<pb n="KR4d0466_WYG_024-22b"/>
反之後是則所謂芝者誠生氣之祥不死之劑乎然仙<lb/>
與醫雖得之未必效之果而及之衆也且仙者之求其<lb/>
生未若醫者之求人之生也醫之求人之生又未若仁<lb/>
恕者求人之生之公之溥也然則芝何足圖如王君者<lb/>
乃可圖耳<lb/>
　　　題羅伯達卷<lb/>
余讀諸公贈羅伯達文序而知士之不可不求知於人<lb/>
也伯達譙人自湘憲改吏湖右者二載余雖知其老成<lb/>
<pb n="KR4d0466_WYG_024-23a"/>
歴練介然有守不激不隨同儕有疑咸咨之然亦不知<lb/>
其名父之子所謂介然有守不激不隨者盖淵源有所<lb/>
自也大徳癸卯波遷桂憲余方惜其去無以尼之將發<lb/>
手一卷求贈言余讀之曰嗟夫矯矯亢亢惡圎喜方者<lb/>
果皆晚遇耶卷中諸賢其許與不妄彼既已知之矣復<lb/>
何庸贅獨以垂老無罪而入瘴癘地又奪其儕之所審<lb/>
决者是則可念耳若曰必余言而後見知於人則人之<lb/>
見知者亦淺矣知不知非余之所知五嶺皆炎熱宜人<lb/>
<pb n="KR4d0466_WYG_024-23b"/>
獨桂林是則子所當知者<lb/>
　　　題姜尚志所述祖徳卷後<lb/>
爲人祖考之心孰不欲其子孫之皆賢以永其家者覃<lb/>
之心思守之行事顯之教言至於著之彛器而祖考之<lb/>
術若幾窮矣子孫亦嘗以其心而反事之乎知此則知<lb/>
姜生尚志之心矣欲其祖考之賢聞於人顧肯甘於身<lb/>
之不賢而聞於人哉雖然春生秋殺孰主張是亦盡其<lb/>
道之當然者故造物者以無心為貴今人言濟衆之事<lb/>
<pb n="KR4d0466_WYG_024-24a"/>
必曰隂徳夫既曰隂徳矣何庸人知宋莒公之蟻芥出<lb/>
於戯劇而其所報盡於世俗之所羨慕而不可得意彼<lb/>
亦一橋也其用力甚易而猶若是然則尚志亦安之哉<lb/>
何庸人知且詩不云乎毋念爾祖聿修厥徳尚志亦安<lb/>
之哉<lb/>
　　　書傳道集<lb/>
夫子曰予欲無言又曰吾無行而不與二三子者然則<lb/>
以言明道非得已也道至伊洛而大明逮紫陽益無餘<lb/>
<pb n="KR4d0466_WYG_024-24b"/>
藴凡公所著與其門弟子之記録何啻數千百萬言或<lb/>
不可數計唐虞以来於斯為盛今故家遺俗存十一於<lb/>
百千公之族𦙍亦或淪落其髙第弟子子孫徒藏其片<lb/>
言隻字以爲身榮以為家鎮嗚呼是亦可見道之升降<lb/>
矣若止齋先生清規懿學讀其宰石之志凛然平生猶<lb/>
足以立懦夫於百嵗之後其子孫又能世其學而不變<lb/>
君子之澤豈必五世而斬哉夫止齋所傳之道堯舜之<lb/>
道也堯舜之道孝弟而已萬君方以其學而及人其必<lb/>
<pb n="KR4d0466_WYG_024-25a"/>
自兹始<lb/>
　　　題唐名臣言行類編<lb/>
人有古今不同時而合志往聞斯語今親見之余觀中<lb/>
齋楊侯拳拳於唐之名臣緝其行事以爲斯集其慕用<lb/>
之意已深夫豈以安邉境立功名而自足哉然逢時展<lb/>
用孰無此心今侯盛年敏志况古人所就有不足爲而<lb/>
又生當其時亦何所欲而不遂唐事特其土苴耳雖然<lb/>
房杜爲唐臣稱首而何以傳無可載之功竢侯造朝言<lb/>
<pb n="KR4d0466_WYG_024-25b"/>
還當相與一一評之<lb/>
　　　䟦唐括子舉遺安堂記後<lb/>
躬貴冨而幸爵秩廣園田以遺其子孫者欲其安於貴<lb/>
富也處賤貧而以一經一業遺其子孫使之安於賤貧<lb/>
者有幾盖有之矣其子孫能安其賤貧者又有幾思徳<lb/>
公之言讀翰林之記而後知世固未始無也子舉家遼<lb/>
東昔管㓜安索居于彼者數十年聘召者屡而卒不至<lb/>
至使時君畫其衣冠容狀問其起居辭令以慰願見之<lb/>
<pb n="KR4d0466_WYG_024-26a"/>
心若㓜安者真能安矣抑誰遺之乎吾不知徳公子孫<lb/>
如何今子舉好學自脩安於先訓吾深有所感矣喜而<lb/>
書其後<lb/>
　　　題翟氏貞莭<lb/>
柏舟之詩起於父母不明其志是故惓惓懇懇永歌嗟<lb/>
嘆覬於聞者閔而舎之也使若翟氏泯然自由於志莭<lb/>
之中内外相安無奪之者則三百五篇無此篇而二千<lb/>
八百餘年之後不復知有衛世子共伯之妻矣然則所<lb/>
<pb n="KR4d0466_WYG_024-26b"/>
遇亦有幸不幸哉抑未知夫家爵里氏名若貧賤而能<lb/>
然謂之知義富貴而能然謂之秉禮禮也義也古人先<lb/>
得我心之所同然而其流行不匱於閭閻閨閾驗之尤<lb/>
信<lb/>
　　　䟦掲曼碩文槀<lb/>
余識掲曼碩不四三年初識出其詩文知於兹事必收<lb/>
汗馬之功自時厥後屡見屡期若王良造父之御駸駸<lb/>
然益逺而益未止何曼碩之敏且巧若此乎柳子有言<lb/>
<pb n="KR4d0466_WYG_024-27a"/>
吾之俯也滋甚<lb/>
　　　題南翁編<lb/>
五色不蘄眩而目自眩五音不蘄感而心自感至理之<lb/>
中有自然者存不可以意求而力索也猶之於文三才<lb/>
之所生也宇宙之所馮也治忽之所徴也而或者不察<lb/>
置盂水而吹之曰此亦天下之至文不亦惑乎南翁深<lb/>
於斯道其發也如豐山之鍾其成也如匠慶之鐻吾於<lb/>
是而知兹事未嘗忘特猶儵之與忽不可必其相遭耳<lb/>
<pb n="KR4d0466_WYG_024-27b"/>
喜而識之于篇抑文章一小技於道未爲尊少陵翁謙<lb/>
以自貶而惰與不能者以藉口吾欲因南翁編告之<lb/>
　　　書張文振實記後<lb/>
士有常言曰宇宙内事即已分内事此言誠是也然必<lb/>
志與才並時與位偕而後可行斯言往余聞文振於朝<lb/>
行既又識文振於閩粤知其以宇宙内事為已分内事<lb/>
者然猶未深悉其平生歸自湖右聞父老談張史君之<lb/>
美者踵相接今觀斯記所謂功崇惟志業廣惟勤者耶<lb/>
<pb n="KR4d0466_WYG_024-28a"/>
他人觀之未必知之知之未必信之余則固已知之而<lb/>
益信之矣題曰實記允非欵言雖然志也才也時也位<lb/>
也制於已者二而非已之所能制者亦二今文振豐於<lb/>
三而少嗇其一而非文振所能制也豈非制之者猶有<lb/>
所待乎不然翼乎如鴻毛之遇順風沛乎如巨魚之縱<lb/>
大壑矣何事不立哉夫制之者有所待以否余雖不知<lb/>
而事之有待於人者皆是也然則制之者尚何待乎<lb/>
　　　題熊氏生意稾<lb/>
<pb n="KR4d0466_WYG_024-28b"/>
天地以生爲心聖人以天地爲心然天地之大人猶有<lb/>
所憾博施濟衆堯舜其猶病諸然則兼天地聖人之心<lb/>
以爲心者其惟醫乎醫之於人也技若賤而甚貴施若<lb/>
狹而甚博也俱民也而死生獨寄焉非貴乎身不必徧<lb/>
也而其書公焉非博乎醫之道與聖通矣臨川吳君㓜<lb/>
清吾所敬也熊君又㓜清所敬者焉予取熊君之書讀<lb/>
之其術周其說博信乎可敬也已况服膺唐虞三代之<lb/>
言以文之益可敬也已不逹則爲良醫熊君之志逹已<lb/>
<pb n="KR4d0466_WYG_024-29a"/>
乎惜予不早與㓜清從事於斯以逹其志也因志吾志<lb/>
　　　書何安子四書後<lb/>
四書至朱子註釋精矣然朱子修改易簀未已天假之<lb/>
年則今本猶未爲定本也勉齋之說有朱子所未發者<lb/>
雙峰之說又有勉齋所未及者亦可見義理之無窮矣<lb/>
後之讀者於先儒之㫖曽未貫徹而或有妄肆誹議者<lb/>
焉一也庸一也妄其失惟均鄉貢進士何定夫能於朱<lb/>
子之說有所發明不阿隨又不詭異可謂善學者矣惜<lb/>
<pb n="KR4d0466_WYG_024-29b"/>
乎泯泯無聞於世也其子捧其父書求序引欲以傳於<lb/>
世余嘉之爲書其後他日當與黄饒二先生之說並傳<lb/>
定夫名安子自號志軒<lb/>
　　　書何太虚集易象後<lb/>
聖人俯仰逺近取象以畫易盖不可窮也彖爻之辭說<lb/>
卦之賛因其所有言之耳而後之註易者曾莫之及間<lb/>
及者往往穿鑿傅會不出乎自然此朱子所病也故曰<lb/>
文辭象數或肆或拘何君太虚以彖爻所取象類而析<lb/>
<pb n="KR4d0466_WYG_024-30a"/>
之得之者固多矣昔余在集賢見台州一老儒日以錢<lb/>
布卦觀其象得之者多親切吾友吳㓜清亦言曾於古<lb/>
祠香爐中取炭燼畫卦於案觀之此卦通又㓕之畫他<lb/>
卦豁然有悟嗚呼安得三君日相聚共竟斯事哉<lb/>
　　　䟦麓泉記後<lb/>
盱余明可工小兒醫求余書麓泉二字扁其所居之室<lb/>
吾友呉㓜清爲講麓泉之義而記之無餘藴矣復求余<lb/>
言今之術者曰醫也星命也地理也談相也星命地理<lb/>
<pb n="KR4d0466_WYG_024-30b"/>
與夫談相者口舌爲大耳精不精未害也惟醫不可以<lb/>
不精而其計效目前亦豈能如星命地理與夫談相者<lb/>
之迂且誕乎哉古者醫師之職嵗㑹其成十全為上十<lb/>
失三失四斯下矣漢詔問太倉公方伎所長及所能治<lb/>
病者有其書無有皆安受學受學幾何幾甞有所驗何<lb/>
縣里人也何病醫藥已其病之狀皆何如誠以醫者人<lb/>
命死生之所係要非可以虚譽求也㓜清記麓泉之義<lb/>
而不記其驗吾家孫子三嵗而病謁諸醫或曰驚或曰<lb/>
<pb n="KR4d0466_WYG_024-31a"/>
風明可一見曰此傷暑也飲以一齊而愈吾弟女子昉<lb/>
一嵗而病痬既苦河魚三日諸醫却立明可飲以三齊<lb/>
精神如常時他小児頼明可而活者復多計明可出入<lb/>
城市其所療所全當不可僂數惜未有記之者自今以<lb/>
往某病某證以某藥巳録而記之他日詔問執此以往<lb/>
而不在余區區者之一言也<lb/>
　　　䟦韓生夢康樂字卷<lb/>
通於神明光于四海無所不通此孝子慈孫之能事也<lb/>
<pb n="KR4d0466_WYG_024-31b"/>
盖天地間惟一氣耳人生其間得是氣之全由是理之<lb/>
正則逺而天地近而父母推之以及人之老之幼皆是<lb/>
氣之流行而安有扞格而不能相通者昔之人有能由<lb/>
是理秉是心而貫於微顯者不可遽數已嘗試言之齧<lb/>
指而心痛微而顯者也見饋而泣涕顯之顯者也觀於<lb/>
此則韓氏子之夢寐誠可謂微而顯者矣嗚呼人於一<lb/>
髪膚之不若人非至痛甚害於身猶或視之恝然况夫<lb/>
形骸之隔哉余於是不能不深有感於斯文矣抑由古<lb/>
<pb n="KR4d0466_WYG_024-32a"/>
以来若韓生之爲子者未可謂無人也而或不表於世<lb/>
以終其身者何邪寕非有幸不幸乎然而非孝子之所<lb/>
務也傳不云乎親吾親也雖然孝子慈孫之心是亦可<lb/>
念已<lb/>
　　　題李雪菴臨諸家法帖後<lb/>
具一隻眼然後能識又須具一隻手然後能臨今觀此<lb/>
卷是能以一手眼化爲千手眼者蘭奢蘭奢<hi>蘭奢華言好也</hi>
　<lb/>
<pb n="KR4d0466_WYG_024-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷二十四<lb/>
</p>
<p>
</p>
  </div>
</body>
</text>
</TEI>
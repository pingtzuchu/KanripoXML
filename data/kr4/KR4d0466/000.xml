<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集目録</head>
    <p>
<pb n="KR4d0466_WYG_000-1a"/>
欽定四庫全書　　　　　集部五<lb/>
　雪樓集目録　　　　　　别集類四<hi>元</hi>
　　卷一　　　玉堂類藁一<lb/>
　　　制詔　　諭　　　冊文　　祭文<lb/>
　　　齋意　　青詞　　祝文<lb/>
　　卷二　　　玉堂類藁二<lb/>
　　　制詞<lb/>
　　卷三　　　玉堂類藁三<lb/>
<pb n="KR4d0466_WYG_000-1b"/>
　　　制詞<lb/>
　　卷四　　　玉堂類藁四<lb/>
　　　制詞　　表　　　牋　　致語<lb/>
　　卷五　　　玉堂類藁五<lb/>
　　　敕賜碑<lb/>
　　卷六　　　玉堂類藁六<lb/>
　　　敕賜碑<lb/>
　　卷七　　　玉堂類藁七<lb/>
<pb n="KR4d0466_WYG_000-2a"/>
　　　敇賜碑<lb/>
　　卷八　　　玉堂類藁八<lb/>
　　　敕賜碑<lb/>
　　卷九　　　玉堂類藁九<lb/>
　　　敕賜碑　記　　　應制詩　贊<lb/>
　　卷十<lb/>
　　　奏議存藁<lb/>
　　卷十一<lb/>
<pb n="KR4d0466_WYG_000-2b"/>
　　　記<lb/>
　　卷十二<lb/>
　　　記<lb/>
　　卷十三<lb/>
　　　記<lb/>
　　卷十四<lb/>
　　　序　　　引<lb/>
　　卷十五<lb/>
<pb n="KR4d0466_WYG_000-3a"/>
　　　序　　　引<lb/>
　　卷十六<lb/>
　　　碑銘<lb/>
　　卷十七<lb/>
　　　碑銘<lb/>
　　卷十八<lb/>
　　　碑銘<lb/>
　　卷十九<lb/>
<pb n="KR4d0466_WYG_000-3b"/>
　　　碑銘<lb/>
　　卷二十<lb/>
　　　碑銘<lb/>
　　卷二十一<lb/>
　　　碑銘<lb/>
　　卷二十二<lb/>
　　　碑銘<lb/>
　　卷二十三<lb/>
<pb n="KR4d0466_WYG_000-4a"/>
　　　銘　　　箴　　贊　　説<lb/>
　　　祭文　　祝文　　書　　　啓<lb/>
　　卷二十四<lb/>
　　　題跋<lb/>
　　卷二十五<lb/>
　　　題跋　　雜著<lb/>
　　卷二十六<lb/>
　　　詩<lb/>
<pb n="KR4d0466_WYG_000-4b"/>
　　卷二十七<lb/>
　　　詩<lb/>
　　卷二十八<lb/>
　　　詩<lb/>
　　卷二十九<lb/>
　　　詩<lb/>
　　卷三十<lb/>
　　　詩　　樂府<lb/>
<pb n="KR4d0466_WYG_000-5a"/>
　　　　臣等謹案雪樓集三十卷元程鉅夫樓鉅夫<lb/>
　　　　初名文海以字行建昌人雪樓者郢州有白<lb/>
　　　　雪樓鉅夫嘗以名其寓故世即以是稱之鉅<lb/>
　　　　夫少與吳澄同學宋末從季父飛卿入元遂<lb/>
　　　　留宿衛世祖竒其才改授應奉翰林文字累<lb/>
　　　　官翰林學士承㫖追封楚國公諡文憲事蹟<lb/>
　　　　具元史本傳鉅夫宏才博學被遇四朝忠亮<lb/>
　　　　鯁直為時名臣虞集嘗稱宋季士習卑陋以<lb/>
<pb n="KR4d0466_WYG_000-5b"/>
　　　　時文相尚病其陳腐則以竒險相髙江西尤<lb/>
　　　　甚鉅夫始以平易正大之學振文風作士氣<lb/>
　　　　元代古文之盛實自鉅夫創之蘇天爵元文<lb/>
　　　　類亦録鉅夫古文十餘篇大抵皆制誥碑版<lb/>
　　　　紀功銘徳之作而不及其詩盖生平所注力<lb/>
　　　　者在此其順宗諡冊諸篇元史亦有取焉誠<lb/>
　　　　以廟堂制作温厚典雅有合於訓誥遺風足<lb/>
　　　　為歐陽修王安石等嗣音固非南宋以來雕<lb/>
<pb n="KR4d0466_WYG_000-6a"/>
　　　　鏤藻繢者所可及也鉅夫所撰如玉堂類稿<lb/>
　　　　奏議存稿及詩文集雜著本各自為部其子<lb/>
　　　　大本合輯為四十五卷門人掲傒斯校正之<lb/>
　　　　此本併作三十卷乃至正癸夘其曽孫溍所<lb/>
　　　　重編刋校未竟至明洪武甲戌詔取其書入<lb/>
　　　　秘閣越明年始刋成之云乾隆四十五年五<lb/>
　　　　月恭校上<lb/>
　　　　　　　　　　總纂官臣紀昀臣陸錫熊臣孫士毅<lb/>
<pb n="KR4d0466_WYG_000-6b"/>
　　　　　　　　　　總　校官<hi>臣</hi>陸費墀<lb/>
<pb n="KR4d0466_WYG_000-7a"/>
雪樓集原序<lb/>
聲音與政通文章與時髙下原其始則理與氣合道與時<lb/>
合要其歸則亦泯然而無間三代而上醇乎醇者也漢<lb/>
猶近古其文則雄偉渾厚由其氣質未漓故其發為聲<lb/>
音者似之魏晉以降剥剖分裂作者厖乎不醇豈風氣<lb/>
乖而習弗善與至唐韓栁氏出起弊扶弱剗垢易新遂<lb/>
為後世作者之宗匠宋盛於前而靡於後金則無以議<lb/>
為也我國家以泰初混龎之氣開闢宇宙世祖皇帝合<lb/>
<pb n="KR4d0466_WYG_000-7b"/>
南北為一家于斯之時人物之生辟猶春陽始達生意<lb/>
奮發甲者畢坼勾者畢出挺英揚㽔駢榮競秀條逹暢<lb/>
茂滋息雨露而收其實者也公生於宋淳祐巳酉當我<lb/>
憲宗嗣服前之二歲至至元丙子江南始平遂以侍子<lb/>
入見尋命入翰林年方壯也自始識學至於有立其所<lb/>
以儲精畜思藏器待時鬱而未施者固天所以遺聖明<lb/>
之世膺作興之運以恢宏大業黼黻太平者也公之文<lb/>
悉本於仁義輔之以六經陳之為軌範措之為事業滔<lb/>
<pb n="KR4d0466_WYG_000-8a"/>
滔汨汨如有源之水流而不窮曲折變化合自然之度<lb/>
愈出愈偉誠可謂一代之作者矣初世皇之在潛邸也<lb/>
已喜儒士凡天下之鴻才碩徳靡不延訪招致左右爰<lb/>
暨即位乃考文章明制度興禮制樂為天下法一時名<lb/>
士彚征並進文采炳蔚度越前代如王文康公鶚王文<lb/>
忠公磐李文正公冶太常徐公世隆内翰圖克坦公履之<lb/>
儔多前金遺逸皆為我用惟公南來際遇隆渥逮事四<lb/>
朝四十餘年雖出入顯要而居侍從之列者有半仕履<lb/>
<pb n="KR4d0466_WYG_000-8b"/>
之乆一人而已故其謨謀獻納輸忠盡職一寓之文古<lb/>
所謂立徳立言而不朽者公其有馬今其存者内外制<lb/>
詞及諸襍文若干篇詩若干首樂府若干首摠四十五<lb/>
卷仲子大本之所録也嗚呼盛哉公諱文海字鉅夫後<lb/>
避武宗御名以字行雪樓其號云至正十有四年歳在<lb/>
甲午四月生明前一日後學李好文謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十五</head>
    <p>
<pb n="KR4d0466_WYG_025-1a"/>
欽定四庫全書<lb/>
　雪樓集卷二十五　　　　元　程文海　撰<lb/>
　　題䟦<lb/>
　　　書張鍊師詩後<lb/>
大徳九年冬承乏禁林有告以假舘玉堂之東者明年<lb/>
春直學士李公䋲之爲言月泉張鍊師之材因示其詩<lb/>
即假舘者也余讀而驚焉既而師又以詩逮余余因得<lb/>
詳其本末噫嘻使遇合於當年操觚染翰豈必在徐宋<lb/>
<pb n="KR4d0466_WYG_025-1b"/>
下哉夫文章乃宇宙間光霽之氣詩又其鏗鏘而共喜<lb/>
者若又出於不圖非望者之口則其喜益宜况又若師<lb/>
之波瀾老成乎方今文治鼎隆羣材彚進語有之唐虞<lb/>
之際於斯為盛余初驚焉將復愧之矣詩凡若干篇䋲<lb/>
之學士静軒承㫖既為之序因書其後<hi>徐充華唐太宗時妃嬪上書諫</hi>
<hi>征髙麗者宋若昭開元時尚宫夫人有文學上令教六宫</hi>
　　　䟦金蕭輔國行狀<hi>宇文虚中誌銘王鹿菴跋</hi>
志義幹略之臣何代無之顧不幸而當廢興之㑹往往<lb/>
<pb n="KR4d0466_WYG_025-2a"/>
湮淪流沛其能少槩見者又未必聞於天下信於後世<lb/>
其間獨幸不與氣運俱盡且獲名流于今若輔國者所<lb/>
謂存十一於千百然則翰墨之功其可少哉王氏者蕭<lb/>
之中外諸孫也相與守此尚有典刑雖然鹿菴翁不笑<lb/>
吾贅乎<lb/>
　　　䟦楊巽溪行狀<lb/>
觀楊君西淮事因憶宋莒公其及物小大逺不同然彼<lb/>
則彰於人而此則終身幾無知者根深者發遲而巨吾<lb/>
<pb n="KR4d0466_WYG_025-2b"/>
知人之報必厚於蟻之報也惻隠之心仁之端學者類<lb/>
能誦之若楊君者誠古之所謂君子哉<lb/>
　　　題安暹州同知黎承事安南志<lb/>
廼者將指江漢頗聞陳王戯下有文雅之士今觀此志<lb/>
殆非虚傳漢交州七郡嵗舉孝亷與中州齒以黎君之<lb/>
材擢而用之豈必後扵他人顧獨以筆墨自娯於山湖<lb/>
間豈其職哉然余徒能言之尚庶幾見之<lb/>
　　　題任令迎侍贈言卷<lb/>
<pb n="KR4d0466_WYG_025-3a"/>
聞昔循吏迎侍在官民有母子相訟者吏乃如常日侍<lb/>
膳曲盡事親之禮而俾訟者自庭下觀之訟者感悟自<lb/>
相尅責泣拜請罪吏曰未也如是者歴日訟者悔色見<lb/>
面乃戒而遣之由是風化大行今任令尹奉二親如山<lb/>
西而求言於搢紳意至美也若徒詠歎揚溢非令尹求<lb/>
言之本心用敢以所聞贈令尹盖陽岡老人所知是行<lb/>
也將不爲令循吏乎千聞不如一見跂余望之<lb/>
　　　題李氏家集<lb/>
<pb n="KR4d0466_WYG_025-3b"/>
余少與吳君㓜清學於臨汝時人莫之知適部使者堂<lb/>
山李公来未始識面忽獨知余二人於數百人中待之<lb/>
者特異余二人自亦不知其何以辱此也後四十年余<lb/>
寓灤陽李東甫携其家集見示中有賀公登第之詩由<lb/>
是知東甫乃公族見元賔所與如元賔况公之諸孫且<lb/>
又能輯諸祖父羣從之作兼述平生亹亹欵欵惟懼乆<lb/>
或失之嗟夫爲人後者不當若是耶余又因知李氏代<lb/>
有可稱而絶識逺致想不獨堂山公爲然也<lb/>
<pb n="KR4d0466_WYG_025-4a"/>
　　　䟦山谷帖<lb/>
涪翁嘗云作字貴指實掌虚臂不着紙今㝷此卷筆勢<lb/>
知其真蹟不疑卞和之笥豈有燕石子文之謂也至大<lb/>
元年清明日觀<lb/>
　　　䟦魏國公碑隂<lb/>
至大元年平章軍國魏公欽承上命加恩三世樹碑宰<lb/>
上公又摹勒前後加恩制者凡七于石惟太上有立徳<lb/>
其次立功立言是之謂不朽今魏公父子祖孫世濟盛<lb/>
<pb n="KR4d0466_WYG_025-4b"/>
美咸建勛績于皇家台鼎公珪峻赫相望雖畢原邗應<lb/>
文昭武穆無以尚之于以見聖天子報功錫類之仁而<lb/>
孝子慈孫之事備矣宣昭令猷宜永作則詩不云乎髙<lb/>
山仰止景行行止欲知公之世徳其必之魏觀之<lb/>
　　　䟦長江萬里圖<lb/>
岷江發源於徼外東女康延川東流入塞爲里不知其<lb/>
幾經越齟齬若三峽者又不知其幾然後至于灌口然<lb/>
則自灌口至夷山之陽特其下流耳而所經越齟齬又<lb/>
<pb n="KR4d0466_WYG_025-5a"/>
若是人徒見其經地接天時不見其廻局逆折日與石<lb/>
<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>時也噫豈惟水哉<lb/>
　　　題史侯修河詩卷<lb/>
二千石民之父母也子有疾父母庸有弗知知之庸有<lb/>
不動心者故凡力之所得爲者無不爲也此之謂民之<lb/>
父母漢以六事察舉郡國而溝洫與其一焉是固二千<lb/>
石所當盡心吾觀序篇而後知史侯真民之父母也漢<lb/>
氏以来河爲中國大患至親屈萬乗臨塞又國因之誅<lb/>
<pb n="KR4d0466_WYG_025-5b"/>
罰輔弼大臣使郡國有如史侯亦何攘攘至是哉嗟夫<lb/>
二千石真民之父母也然利之而不為興害之而不為<lb/>
除謬政暴令以忸其私是特狼羊耳顧且曰吾課當最<lb/>
嗟夫觀此得無少愧矣乎<lb/>
　　　䟦雪齋墨蹟<lb/>
余季父西渠公初以中二千石見雪齋先生先生贈以<lb/>
詩遂刻于石余每一摩挲感念疇昔於邑者乆之觀此<lb/>
帖後牧菴抆淚之語則猶子之情盖一也雪齋名迹不<lb/>
<pb n="KR4d0466_WYG_025-6a"/>
下古人字畫亦非後来所及黄氏其永寳之<lb/>
　　　書郝子明贈行詩卷<lb/>
傳曰當官而行何彊之有余觀郝君子明其所謂能官<lb/>
者歟鄉君行部盱撫余適里居君之為政余巳見而知<lb/>
之暨留京五年談者誦君爲内縣之敏至今未息及今<lb/>
使經東淮道塗之人言郝僉事郝僉事者余又聞而知<lb/>
之見所見聞所聞將人人能言君之政矣亦豈獨江淮<lb/>
間哉雷尊師方外士也談君尤吃吃不離口視余此卷<lb/>
<pb n="KR4d0466_WYG_025-6b"/>
因書而歸之<lb/>
　　　䟦張仲端所藏蘇才翁詩<lb/>
以名臣孫子而壻相門材藝美茂又盖一世使不處朋<lb/>
黨之朝猶為憸人妒<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>况時方水火争復髙自置的如<lb/>
此其不闗弓者幾希惜哉余偶客沙羡仲端出以見示<lb/>
意悟飄洒如見平生且知張氏自尚書公寳蔵至今世<lb/>
家風流文獻於此可覘子美知之亦足以慰然千秋萬<lb/>
嵗名寂寞身後事憐才君子尚三嘆而有遺音廣平程<lb/>
<pb n="KR4d0466_WYG_025-7a"/>
某觀<lb/>
　　　䟦王衡父誌銘<lb/>
廣平程某賛曰余觀黄叔度史家幾無能名其貴重盖<lb/>
若是彼隨時之士何甞不以聲名自詭而或終不見稱<lb/>
或返得詬焉者何耶王君之親山林務道者也而王君<lb/>
欲顯其親甚於身嗟夫務道顧不顯哉<lb/>
　　　書留犢畫卷<lb/>
嘗有以留犢事聞于世祖皇帝帝曰彼在官得子亦肯<lb/>
<pb n="KR4d0466_WYG_025-7b"/>
留否大哉聖言世或未之聞也史臣程某謹書<lb/>
　　　䟦東平張氏所藏諸賢墨蹟<lb/>
右自遺山至王詳議尺牘凡十四家二十七紙皆張氏<lb/>
所藏也觀尚書公所與不問可知其賢僕扵卷中獨恨<lb/>
不及奉公與遺山杖屦若左山鹿庵復齋𢎞道子勉秋<lb/>
澗諸賢皆甞從容左右而鹿菴上俾與游者也嗚呼前<lb/>
軰落筆見心無有避飾僕於此卷深有所感母謂尺牘<lb/>
實足爲世道升降之驗惟子勉有一紙疑其家人小子<lb/>
<pb n="KR4d0466_WYG_025-8a"/>
所書識者必能辨之仲端能世其家亦不多有僕因興<lb/>
感并志喜云廣平程某<lb/>
　　　䟦墨竹葉卷<lb/>
羅浮山竹人傳仙翁嘗畫符於葉上至今此山竹葉當<lb/>
中有黄文一道繆屈往復如蝸書如梵字方外者流折<lb/>
爲逺信且誇說而深神之道人喜幻也若湘江公安之<lb/>
竹則又出於思君去國貞節相符勁心同感者今坡公<lb/>
題名乃在治平不在熈寧紹聖而葉葉相傳留墨不絶<lb/>
<pb n="KR4d0466_WYG_025-8b"/>
何爲其然也子不語怪方將順西江之途一訪視之<lb/>
　　　䟦雪擁藍關圖<lb/>
當舉世波流之中獨嶄然自立皭然不溷雖不識一字<lb/>
亦足爲堂堂正正大丈夫雪甚馬瘏身可屈節不可屈<lb/>
也花葉幻詩政與大顛書問一律觀此卷者但當賞筆<lb/>
墨形似之工耳<lb/>
　　　題晴川樂府<lb/>
蘇詞如詩秦詩如詞此盖意習所遣自不覺耳要之情<lb/>
<pb n="KR4d0466_WYG_025-9a"/>
吾情味吾味雖不必同人亦不必彊人之同然一往無<lb/>
留如戴晉人之吷則亦安在其為寫中腸也哉余於近<lb/>
世諸家惟清真犂然當於心晴川樂府殊有宗風雨坐<lb/>
空山試閱一觧便如輕衫駿騎上下五陵花發鶯啼垂<lb/>
楊拂面時也起敬起敬<lb/>
　　　䟦徐長卿推官事蹟<lb/>
徐君長卿潔亷方直薦紳知名嘗長盱幕熟於民情治<lb/>
要後之言善佐郡政者必君為首稱今以推劾之官再<lb/>
<pb n="KR4d0466_WYG_025-9b"/>
莅此府年加而知益明氣老而節愈勁一府有亷吏千<lb/>
里無寃民省闥憲部咸器倚之凡難决易墨者悉以諉<lb/>
君君操正剸煩庭無留事百城觀聼為驚焉而余與君<lb/>
游從獨乆知君才美無施不宜豈此一節足以盡其所<lb/>
長哉因覧此卷為書其後安得十數元道州百鮮于子<lb/>
駿古人所嘆余今亦云<lb/>
　　　䟦周氏慈雲菴記後<lb/>
右番昜周氏慈雲菴記一卷丞相江文忠公天下號為<lb/>
<pb n="KR4d0466_WYG_025-10a"/>
能文李明通亦江左名士其記嚴且重若此非良載賢<lb/>
孝詎致此哉其子應極事今上春宫由集賢司直翰林<lb/>
待制復為集賢待制又能以其父所以事其母者事其<lb/>
母可謂世濟其美者矣周氏其益昌乎程某䟦<lb/>
　　　䟦宗人子冲家廣平譜<lb/>
按廣平程氏分南北宗盖自東晉以来相去千餘嵗相<lb/>
望數千里今乃秩然若同居合席慨然有思逺念始之<lb/>
心譜叙之功大哉然書㫁自唐虞太史公乃上泝黄帝<lb/>
<pb n="KR4d0466_WYG_025-10b"/>
可謂博矣而叙舜為帝顓頊六世孫稱鯀為帝顓頊之<lb/>
子其信然邪則吾宗上自周大司馬下迄于今流離䘮<lb/>
亂更歴變代或㣲或著可盡得譜而叙之邪而求其古<lb/>
今盛大蕃衍之端莫不繇積善累徳而始是卷也亦篤<lb/>
近舉逺之意乎凡我同姓其母忘譜牒之本皇慶改元<lb/>
二月朔日宗人某書<lb/>
　　　䟦安南國王陳平章詩集<lb/>
右平章政事安南國王集一卷詩二百三十樂府十皆<lb/>
<pb n="KR4d0466_WYG_025-11a"/>
至元中歸朝後作皇慶元年入覲間以視余始獲讀之<lb/>
夫本以忠孝仁智之道博以詩書六藝之文更以艱難<lb/>
險阻之變<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>以憂歡離合之情其居既殊所遇亦異故<lb/>
其落筆如大將治軍旅賢輔立朝廷紀律嚴明條令整<lb/>
肅而不失舂容閒暇之意過人逺矣昔越裳氏慕周徳<lb/>
而朝觀其辭令已知為詩禮之邦安南古越裳也自漢<lb/>
唐以来世多聞人覧此又疑非古所及已嗚呼其亦治<lb/>
世之音乎秋九月望日廣平程某謹書其後<lb/>
<pb n="KR4d0466_WYG_025-11b"/>
　　　䟦吳氏經徳堂記<lb/>
安仁吳垍伯厚示余陸文安公所為乃祖經徳堂記余<lb/>
㓜嘗讀其文已謂發揮盛大非䟽䖝魚釋草木者所可<lb/>
共語今又觀當日諸老題詠閎深暢逹益不可徒以文<lb/>
字求烏乎諸賢逺矣師道不立心學不明聖人之書視<lb/>
為迂闊欲經徳之不回難巳伯厚年壯力贍氣和宜日<lb/>
夜孜孜切問而近思求名堂之本以紹先哲弗得弗措<lb/>
若今伯厚已不失為孝子慈孫况又光於今日哉世俗<lb/>
<pb n="KR4d0466_WYG_025-12a"/>
窮逹毫髪不足計也吾悔已晚矣伯厚朂之<lb/>
　　　䟦酸齋詩文<lb/>
右詩文一卷故勲臣楚國武定公之孫酸齋所作皇慶<lb/>
二年二月拜翰林侍讀學士與余同僚因出此稾余讀<lb/>
至洪弟之永州序懇欵教告五七言詩長短句情景淪<lb/>
至廼歎曰妙年所詣已如此况他日所觀哉君初<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>萬<lb/>
夫長政教並行居頃之遜其弟以學行見知於上而有<lb/>
今命余聴其言審其文盖功名冨貴有不足易其樂者<lb/>
<pb n="KR4d0466_WYG_025-12b"/>
世徳之流詎可涯哉<lb/>
　　　書柯自牧自序救荒事蹟後<lb/>
人言救荒無良法余謂不然頋所行如何耳方大徳之<lb/>
末天下旱蝗飢疫荐臻發粟之使相望於道而吳越齊<lb/>
魯之郊骨肉相食餓莩满野行數十里不聞人聲此固<lb/>
天災然皆如右三君所陳亦可少庶幾矣嗚呼豈獨救<lb/>
荒爲然哉<hi>王彦博元復初有䟦皆自序救荒</hi>
　　　䟦掲景哲訪祖詩卷<lb/>
<pb n="KR4d0466_WYG_025-13a"/>
按豐城掲氏出自盱之廣昌紹興八年分南豐為廣昌<lb/>
縣治揭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耆則未縣時掲氏固已盛矣而遷豐城者亦<lb/>
云自五季之亂至今兩族譜牒猶可考然廣昌之族祖楚<lb/>
司揭氏豐城之族祖漢安道侯何也余舊家郢郢中亦<lb/>
有掲氏其名炎發者嘗與鄉貢大徳中余識其外孫許<lb/>
雲卿于武昌觀其所藏外祖譜牒亦祖司揭氏郢故楚<lb/>
都豈司掲氏之後為信耶抑世固有兩族耶而豐城之<lb/>
族既出廣昌不當所祖之異也必岐於夾漈之說此皆<lb/>
<pb n="KR4d0466_WYG_025-13b"/>
逺不可考獨於景哲南海唱和詩卷令人起悠然之思<lb/>
　　　題菊隠堂卷<lb/>
廣信孫君希文種菊象元觀之東偏構堂曰菊隠因其<lb/>
父所自號也初菊隠翁有子八人最㓜者曰逢吉慶衍<lb/>
慶衍希文也翁年踰七袠二子尚少乃命入龍虎山事<lb/>
林性初為道士捐象山之麓舊宅一區田若干頃園地<lb/>
山林若干畆為象元觀以託二子翁没二十餘年矣而<lb/>
希文髙懐雅致浮逰南北視世如晴雲飛埃獨依依然<lb/>
<pb n="KR4d0466_WYG_025-14a"/>
惟翁之思升堂若聞其音聲對菊若睹其儀形歴歴焉<lb/>
如翁始居嗚呼孝矣哉余聞學仙者以孝為本世無仙<lb/>
則已有則非君而誰何時登君之堂撫君之菊酌寒泉<lb/>
以酹翁也且問陸子静讀書何所<lb/>
　　　䟦子大本書度人經後<lb/>
右度人經一部馮道恭求吾兒大本為書之刻本印施<lb/>
夫道家之書老莊不可及已此經其要本於大道辭甚<lb/>
詭而義甚宻世俗日誦以求福田利益未必皆悟所謂<lb/>
<pb n="KR4d0466_WYG_025-14b"/>
度人者馮本盱江人㓜遭亂離覊旅京師獨好老氏之<lb/>
學不娶不茹葷酒浮湛市井間人鮮能知之盖真志於<lb/>
老氏之流歟刻既成為書其後延祐元年三月某日<lb/>
　　　䟦姚雪齋贈周定甫詩後<lb/>
右少師姚文獻公贈周君定甫先生詩一卷定甫事世<lb/>
祖潜邸中統建元召為中書詳定官明年置行省平陽<lb/>
授左右司郎中又明年建十路宣慰司遷北京平灤廣<lb/>
寧宣慰司叅議至元元年詔以中書都事從姚公董選<lb/>
<pb n="KR4d0466_WYG_025-15a"/>
西京平陽大原時姚公為左丞六年立提刑按察司僉<lb/>
河南按察司事姚公贈詩盖此時也十年遷遼東副使<lb/>
十三年改江東宣慰副使十八年進湖南按察司居五<lb/>
年改湖北以翰林侍讀學士召竟引年謝歸定甫博學<lb/>
逺識所至立名節姚公與周旋乆故知之深號一時賢<lb/>
公卿順徳忠獻王之平章湖廣行省也用其子徳貞為<lb/>
掾大徳中余亷問湖北始識之渾然才徳君子也延祐<lb/>
改元夏忽持是卷来謁嗚呼翰墨猶新典刑如昨余與<lb/>
<pb n="KR4d0466_WYG_025-15b"/>
子亦俱老矣能無慨乎尚世守之哉六月日䟦<lb/>
　　　䟦李仲淵御史記楊耀卿塞河事後<lb/>
余觀御史李君仲淵所記楊堅州盟津塞河事得三美<lb/>
焉夫河决之為中國患乆矣至有勤天子臨塞之者今<lb/>
朝廷能以才選堅州堅州果能竭誠盡力不三旬而底<lb/>
功知人也功既上即拜陜西行省貟外郎明賞也書稱<lb/>
彰善居癉惡之先御史職近之仲淵能紀其事甚核而<lb/>
文不忘職也一舉而三美具焉善之善者也髙山大河<lb/>
<pb n="KR4d0466_WYG_025-16a"/>
神姦之所家赤蛇之事又何怪焉世有工歌者一發其<lb/>
音聲以繼宣房之作以鳴國家之盛則又善也<lb/>
　　　䟦李仲淵作劉簡州墓誌銘後<lb/>
右監察御史李仲淵所作劉簡州墓誌銘一首觀所載<lb/>
簡州單騎入劉整軍可謂勇而有謀者惜未究厥用以<lb/>
死仲淵筆力政欲以孤軍逐北封侯萬里者余却而避<lb/>
之矣延祐元年秋孟廣平程某䟦<lb/>
　　　䟦富珠哩翀子翬編脩叙瘍醫盍彦澤孝義後<lb/>
<pb n="KR4d0466_WYG_025-16b"/>
右史舘編脩富珠哩翀子翬所叙瘍醫盍彦澤孝義詳<lb/>
矣逢原待制復欲老朽着語于後是狐裘而羔袖之也<lb/>
辭不獲乃詳其本末贅之按彦澤乃祖伯仲以醫事金<lb/>
金滅復從太宗世祖征伐著勞盖乆伯氏既家燕仲氏<lb/>
居秦相去數千里皆一傳而㣲两家十二䘮未入土天<lb/>
道若有不可知者及伯母李以醫入宫彦澤因得以世<lb/>
業給事尚方彦澤方日夜以畢葬為憂而適有藩王之<lb/>
召受寵錫厚賚西道長安東還京師兩家之䘮不再嵗<lb/>
<pb n="KR4d0466_WYG_025-17a"/>
而畢葬始知天道决非偶然此固彦澤孝心所致亦祖<lb/>
宗所積者厚也至於䘏災捍患扶老慈㓜事伯母如母<lb/>
嫁娶教育能竭力两家如彦澤者抑又難矣嗟夫世之<lb/>
不幸如盍氏者衆矣有甚幸如盍氏者曽幾何人乃祖<lb/>
建之以忠乃孫承之以孝垂㣲而復為世所稱不亦甚<lb/>
可貴重哉延祐改元八月二十二日書<lb/>
　　　䟦趙崇徳應奉玉簪軒記<lb/>
右翰林應奉恒山趙君崇徳玉簪軒記一首君得意之<lb/>
<pb n="KR4d0466_WYG_025-17b"/>
作不止此而以此名軒以此作記則世所未有也此花<lb/>
南北皆有之幽淡髙素不在蘭蕙水仙下獨鮮稱於人<lb/>
何哉今不知君之遇玉簪乎玉簪之遇君乎不知世復<lb/>
有遇不遇若此者乎余三讀為之躍然以喜愀然以悲<lb/>
也書以識予感年月日䟦<lb/>
　　　書贈凖提師序後<lb/>
夫動天地感鬼神莫大於誠故曰不誠無物昔嘗有一<lb/>
村媪每見人誦經心甚慕焉或戯以周氏千文為經授<lb/>
<pb n="KR4d0466_WYG_025-18a"/>
之遂日夜誦念不止不知其非經也或告以為非經則<lb/>
怒越嵗餘几案置粟豆皆自躍起媪信益篤京師薛氏<lb/>
婦乆寡傭賃為食一日自言觀音夢授金剛凖提呪日<lb/>
夜持誦可以已人之疾可以衣食終身既而果然人皆<lb/>
異之號曰凖提師嗚呼彼以村媪心偶慕之而人授之<lb/>
其效尚如此况此以一無依之寡妾一旦得所謂觀音<lb/>
夣授又曰可以已人之疾又曰可以衣食終身宜何如<lb/>
其敬信之也而有不誠者乎荘周曰用志不分乃凝於<lb/>
<pb n="KR4d0466_WYG_025-18b"/>
神夫神凝則誠矣經咒云乎哉燕喜老人趙國公求余<lb/>
書凖提事因及村媪以見所以動天地感鬼神在誠而<lb/>
不在經咒也遂書所序之後<lb/>
　　　䟦東坡邵茂誠詩集引墨蹟<lb/>
右玊君仲益所藏蘇文忠公邵茂誠詩集引墨蹟一卷<lb/>
觀蘇文忠所述茂誠盖賢者也茂誠雖賢而身兼貧病<lb/>
不遇短命無子五窮天下誰復哀之者而茂誠亦不求<lb/>
哀於人者蘇公以天下之士一識於孫莘老家讀其文<lb/>
<pb n="KR4d0466_WYG_025-19a"/>
叙其同年之好後十五年乃能哭其䘮序其文哀其人<lb/>
拳拳若此茂誠亦卒托此以傳嗚呼此所以為蘇公也<lb/>
歟世之觀此帖而無所感發其心豈人也哉<lb/>
　　　䟦知命堂記<lb/>
孔子罕言命者何也若知之而不言乎則固曰吾無隠<lb/>
乎爾矣我叩其兩端而竭焉矣若以為不知乎則固曰<lb/>
不知命無以為君子矣小人不知天命而不畏矣且仁<lb/>
義禮智天之命也而君子則曰有性聲色安佚人之性<lb/>
<pb n="KR4d0466_WYG_025-19b"/>
也而君子則曰有命然則脩吾之所當為而順天之所<lb/>
為斯可以謂之知命者歟讀斯記而嘆美張君之能以<lb/>
此得名於諸公間也因衍其㫖而歸之<lb/>
　　　書知止堂卷<lb/>
詩云緡蠻黄鳥止于丘隅子曰於止知其所止可以人<lb/>
而不如鳥乎此證知止之義而深切著明者也今堂以<lb/>
知止名其可仕則仕可止則止者乎抑知止不殆者乎<lb/>
若曰知止而后有定則知之在心所止在至善是有學<lb/>
<pb n="KR4d0466_WYG_025-20a"/>
問思辨之功焉而非歸休一堂以自安之謂也然則吾<lb/>
見其進未見其止<lb/>
　　　題凉國敏慧公畫像<lb/>
延祐三年春詔臣某為凉國敏慧公碑銘翰林待制趙<lb/>
穆又示以公遺像紫衣玉帶端笏山立猶若有所奉時<lb/>
也為之歛袵三肅惟公位太師封大國其禮服在古則<lb/>
宜衮冕九章貂冠赤舄今聖天子稽古如堯一用文治<lb/>
於軍國之容將必有所述作然則安得復有如公者欽<lb/>
<pb n="KR4d0466_WYG_025-20b"/>
承其間金玉王度乎至公之可賛者某亦既奉詔論撰<lb/>
著之無窮矣此不復贅<lb/>
　　　題蒲傳正墨蹟<lb/>
周公躬吐握以下士漢相亦開東閣以延材後世乃禁<lb/>
宰相私第見客此任法不任人之弊也傳正一世髙材<lb/>
器宇英邁觀其心畫所謂但恨二王無臣法得之文獻<lb/>
風流政爾似續伯長尚友之誼侑以讜言皆所謂使君<lb/>
於此不凡者耶<lb/>
<pb n="KR4d0466_WYG_025-21a"/>
　　　書開封張氏世譜後<lb/>
右開封張氏世譜及徐國公以下碑志一卷按張氏當<lb/>
五季之亂徙自清河傳至于今十有四矣方宋盛時父<lb/>
子兄弟聮圭疊組布列中外或杖節鉞或秉樞轄或力<lb/>
諫以盡忠或殺身以著節仁謀義略英聲偉績焜耀載<lb/>
籍何其盛耶及宋祚南遷金源氏起中原為兵革之場<lb/>
世族故家磨滅幾盡而張氏丘壠之藏譜牒之載金石<lb/>
之刻猶宛然巋然不淪為禾黍化為灰燼者豈非先世<lb/>
<pb n="KR4d0466_WYG_025-21b"/>
積累之厚子孫繼承之賢耶觀於其孫仲仁可見矣仲<lb/>
仁字子仁急仁勇義好賢下士出於天性歴天門書院<lb/>
山長杭州教授江浙副提舉籍田署丞詹事翰林兩院<lb/>
經歴上自公卿下逮兒童走卒莫不稱其賢嗚呼以子<lb/>
仁之髙材卓識如此際休明之運如此其有不興者乎<lb/>
傳曰公侯之子孫必復其始余於張氏卜之矣<lb/>
　　　題程氏譜系<lb/>
古人於譜系甚不輕也漢魏以前有專門學至唐乃漸<lb/>
<pb n="KR4d0466_WYG_025-22a"/>
廢耳吾姓布天下或望安定或望廣平相習相仍又何<lb/>
以知其必果哉古學不講此其一也新安内翰畨昜丞<lb/>
相皆其桀者廣平之宗於斯為盛而炳文又中奉之孫<lb/>
也炳文亦思光此譜乎宗人某書<lb/>
　　雜著<lb/>
　　　西岳降獵圖<lb/>
𤣥雲蓊薈中車一乗南轅駕牛三䇿而輓者二人前有<lb/>
二女子騎後有輦舁而可見者四人女子騎而從者八<lb/>
<pb n="KR4d0466_WYG_025-22b"/>
前馬及執器物者十一人執仗導以北車之前儀衛繽<lb/>
紛而南者其隊八二人手弓箙矢而趍騎二䩨弓而持<lb/>
矛三女子騎一臂隼驅犬于馬前執琴執器臂隼者男<lb/>
子五少前女子騎者十有四其一以孺子載其不騎而<lb/>
從者亦五二騎最先啓行並張弓挾矢而馳絏犬臂鷹<lb/>
隼而隨者各一其次一貴人騎從者十有三壺矢彈麾<lb/>
竿杖各有執也鷹四隼二犬一擾龍者一人旗六繼之<lb/>
以蛇戯者一人騎四又繼之首騎秉角以吹怪獸如狻<lb/>
<pb n="KR4d0466_WYG_025-23a"/>
猊者二從者如騎之數而加其三有介者有矛者有盖<lb/>
者有雲中半隠半見者不能了也嗚呼此豈屈子騷經<lb/>
逺遊之所賦者乎及觀平齋洪公䟦語則曰西岳降獵<lb/>
圖也嗚呼異哉評畫者率謂狗馬難鬼神易以其茫昧<lb/>
不可致詰故此固茫昧不可致詰之事也而所畫狗馬<lb/>
鷹隼器服人物一一皆世間所有精緻絶倫有目者類<lb/>
能辨之非名家其孰能馳騁筆意如此嗚呼屈子以所<lb/>
有而託之於所無此畫以所無而實之以所有無有有<lb/>
<pb n="KR4d0466_WYG_025-23b"/>
無一道也世有誑而不信者乎嗚呼盲者固無以與乎<lb/>
諔詭之觀也至元三十一年嵗在甲午暮春之初逺齋<lb/>
程某書于三山憲司繡綵堂<lb/>
　　　明生樓<hi>并序</hi>
　　天壽顯慶禪寺開山晦岩晙禪師架樓於東偏問<lb/>
　　名於白雪道人取大明生於東之義濃墨大字扁<lb/>
　　之曰明生樓書已合掌白佛為說偈言<lb/>
日一周天宿于高舂厥明曷始自東曈曈認東為明執<lb/>
<pb n="KR4d0466_WYG_025-24a"/>
縛不通謂東匪明非愚則䝉東家之西西家之東眼入<lb/>
為幻與料想同摸日如盤盤聲如鐘聴鐘為日且瞽且<lb/>
聾我晦非晦八䆫玲瓏咸池若木入我晦中宛其見樓<lb/>
在太虚空<lb/>
　　　姜清叟畫格<lb/>
論畫以形似見與兒童隣固也然畫而不似何以畫為<lb/>
盖能以意求之者鮮而以形索之者多然則形意兼盡<lb/>
傑出横生畫者以意而形其形觀者以形而意其意善<lb/>
<pb n="KR4d0466_WYG_025-24b"/>
之善者也姜清叟最善於此其来也予置之烟霞泉石<lb/>
間半月海濵之琴當浩乎沛然其歸矣書以送之<lb/>
　　　書徐氏二女事<lb/>
清淳釣䑓徐氏二女也性素孝愛父師顔字子愚由太<lb/>
學諸生入官至元丙子家避兵于山清為遊騎所得即<lb/>
告其母曰我死矣以顙扣石血被面不死自投於水拯<lb/>
之不受竟死翌日兵又至淳驚而縊或救之蘇又自投<lb/>
崖下以死其父為詞哀之吾友掲此事以視予夫常人<lb/>
<pb n="KR4d0466_WYG_025-25a"/>
之所甚懼者死也故凡可以得不死者何所不為今二<lb/>
女不懼死而懼於受辱可謂異於常人矣彼雖儒家其<lb/>
於舎生取義豈必素講哉而皆毅然不可奪若此素講<lb/>
者或返不若焉可尚也己雖然不幸而當干戈之㑹閭<lb/>
閻溝壑若二女者何限盖其所懼誠有甚於死者然耳<lb/>
嗚呼<lb/>
　　　趙方塘學士哀辭<hi>并序</hi>
　　天水趙晦叔襟韻髙朗豈弟正直大徳七年卒於<lb/>
<pb n="KR4d0466_WYG_025-25b"/>
　　官得年六十有二非夭為學士翰林非賤逢聖世<lb/>
　　受知明主非不逹國家賻䘏三子歸竁故山非不<lb/>
　　幸生榮死哀邈焉寡儔後三年其僚友廣平程某<lb/>
　　来京師頋念疇昔傷其不可復見也為辭哀之辭<lb/>
　　曰<lb/>
繄顥蒼之御氣兮亦渾淪混澒而不可分彼變化惝怳<lb/>
儵忽以無倪兮誠苟且因質而就文處其中曰最靈兮<lb/>
又何異乎廣野之上朝氛粲焉斐焉可翫兮執之已亡<lb/>
<pb n="KR4d0466_WYG_025-26a"/>
聴弗聞三殤豈必可唁兮彭鏗非足欣惟情之攸属兮<lb/>
固不能已於噭噭之與云云嗟江湖之留人孔力兮羌<lb/>
不察余之離羣列星晱晹以鄉晨兮夢又不覿夫斯君<lb/>
起援斗柄之低昂兮期共酌而交醺劃中道之棄余兮<lb/>
扶宰木之參雲昔者余壯而君強兮水朝宗而並湊楚<lb/>
瀬之與吳波兮有不素期之邂逅偉冠佩之魁磊兮頋<lb/>
獨衣製而短後嘒孤管啁嘐以寡調兮配雲和而雜奏<lb/>
廼針芥之相獲兮契非夙而何驟盖味草木之苦甘兮<lb/>
<pb n="KR4d0466_WYG_025-26b"/>
初無算於年齒之長以㓜濯余河漢之秋泠兮起余豐<lb/>
鍾之纎扣觀余以文獻之故家兮息余於笑言之廣囿<lb/>
雖客食并日以不聊兮沛多聞之為富署既同而朝並<lb/>
入兮退亦接席而連霤懿昆弟之情兮通有無若昏媾<lb/>
太微清都欎其特起兮獻替陟降於左右血奸宄於三<lb/>
寸兮聞者縮領返頋而疾走罄中誠之悃欵以剴劘兮<lb/>
咸私慮其誰救上方淵如泊如以納聴兮君亦端笏儼<lb/>
立而垂綬不欺為臣之忠兮正直神所佑雖九死而猶<lb/>
<pb n="KR4d0466_WYG_025-27a"/>
生兮况聖人之在宥惟大節之靡虧惑兮百行奚言之<lb/>
必又烏乎已乎不可見兮林宗碑之以伯喈之作兮尚<lb/>
彷彿其形容彼天雲之既霽兮匪北南則西以東水氣<lb/>
上兮湧滃騰浡相與仍集于太空何逝者一仆不可作<lb/>
兮猶鼓盤石之以迅風思君平生之邁往兮倘追不返<lb/>
之㝠鴻抑乗六氣之辯以上征兮無所之而弗通儼鑾<lb/>
坡之綦迹兮謬余布武而厠羣公詡詡猶往日兮念聆<lb/>
君話言之獨無從甚脩嫮而自植兮季也尤彪外而弸<lb/>
<pb n="KR4d0466_WYG_025-27b"/>
中保池鳯之一毛以永其家兮庶幾妥晝夜于幽宫病<lb/>
余不聞兮既又不與送其終君既隠焉用文之兮㣲是<lb/>
蔑以抒余之深恫君其知抑否兮徒焄蒿悽愴之集余<lb/>
衷烏乎已乎死者既莫可測知兮生者其哀曷窮<lb/>
　　　徐母吳氏誄<hi>并序</hi>
　　弋陽徐覺民既葬其母二年以誌銘徴輓歌盖孝<lb/>
　　子之欲報其親寧有紀極哉雖然輓則輓矣即其<lb/>
　　誌而誄之以答其心誄曰<lb/>
<pb n="KR4d0466_WYG_025-28a"/>
延陵之淑東海之節盥笄升堂交賀咸恱如賔一紀於<lb/>
禮無闕嘻其所天云何中折有孤㷀然觧丱而絰燈青<lb/>
夜𤣥松堅玉潔㓜學壯行厚望寧觖三釜匪豐終報慈<lb/>
烈豈無安輿我有房闥訓以在公母嗟乆别保兹天年<lb/>
往即同穴婦徳母儀世教未竭於焉誄之意妍辭拙何<lb/>
以知之宰上有碣<lb/>
　　　魏國公先世述<lb/>
爲人子孫介介然以光揚祖宗為心孝之至也人莫不<lb/>
<pb n="KR4d0466_WYG_025-28b"/>
有是心抑有遂不遂焉者頋其子孫所立何如耳訓有<lb/>
之母念爾祖聿修厥徳盖身立而後名揚名揚而後幽<lb/>
者顯㣲者著光於當時流於後世况夫世禄不墜代有<lb/>
聞人其可自同欒卻胥原黙而無述乎此今平章公之<lb/>
意也一日示以先世事實欲加櫽括兾示無窮僕讀之<lb/>
曰家世河西髙曽以上仕於國中位丞弼者七世曾大<lb/>
父達吉斯為其國必濟必濟者猶宰相也今贈效忠翊<lb/>
運保徳功臣開府儀同三司太傅柱國追封魏國公賜<lb/>
<pb n="KR4d0466_WYG_025-29a"/>
謚康懿夫人梁氏追封魏國夫人實生錫哩堪布是為<lb/>
貞獻公堪布者河西軍職也太祖聖武皇帝西征時貞<lb/>
獻公捴兵塞上知天命有歸大統當一遂首以所部歸<lb/>
國公因扈駕徂征俾與阿都齊往招沙州城中聞其来<lb/>
盛賫牛酒出迎貞獻公覺其詐促阿都齊上馬果伏兵<lb/>
四起追之阿都齊馬乏公易以己馬使先馳去自乗乏<lb/>
馬擊敗追兵而還時阿都齊巳先至備以上聞上問公<lb/>
曰汝易馬之意云何汝獨無汝身耶公對曰阿都齊舊<lb/>
<pb n="KR4d0466_WYG_025-29b"/>
臣也臣乃初附雖死何傷上嘉歎乆之圍肅州州將錫<lb/>
哩都水公伯氏也欲以城内附為衆所害戕及其家城<lb/>
既破上命屠之惟都水親戚奴婢等一百六户不殺及<lb/>
命都水子孫世<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>其州逹嚕噶齊命貞獻公為集賽台<lb/>
博囉齊定宗以親王西征阿蘇欽察諸國公領壯士先<lb/>
登遂克阿蘇上因賜公名巴圖以旌其勇軍還太宗皇<lb/>
帝命公與伊瑪徹爾為伊克扎爾固齊定宗即位又命<lb/>
公與哈達為伊克扎爾固齊丁未年又命與伊囉斡齊<lb/>
<pb n="KR4d0466_WYG_025-30a"/>
為伊克扎爾固齊治事於燕京又以大名𨽻御前俾兼<lb/>
大名路逹嚕噶齊憲宗即位頒虎符往蒞大名路至燕<lb/>
則行伊克扎爾固齊事世祖皇帝伐宋公扈征車至鄂<lb/>
州感疾上命輿歸大名就醫藥竟薨年六十二官給驛<lb/>
傳歸葬肅州先塋今贈推忠佐命宣力功臣開府儀同<lb/>
三司太師上柱國追封魏國公賜謚貞獻夫人田氏追<lb/>
封魏國夫人與公合葬實生阿嚕是為毅敏公中統元<lb/>
年受宣命虎符<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>職至元五年上命從雲南王出鎮哈<lb/>
<pb n="KR4d0466_WYG_025-30b"/>
喇章管領集賽台及筆且齊再授虎符充雲南諸路宣<lb/>
慰使都元帥攻取金齒白衣緬烏䝉也可不薛等國戰<lb/>
功為多又以伐宋命公將雲南軍自左右江經畧撫字<lb/>
以功升雲南行中書省㕘知政事加中書右丞至元二<lb/>
十四年命公南征交趾大小一十八戰多所殺獲與鎮<lb/>
南王合兵追<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>交趾世子興道轉戰二十餘陣功常冠<lb/>
軍遂病瘴毒還至中慶路而没年五十七世祖皇帝嗟<lb/>
愍自資徳大夫雲南行中書省右丞贈銀青榮禄大夫<lb/>
<pb n="KR4d0466_WYG_025-31a"/>
平章政事謚毅敏公給驛馬五十致其䘮還葬大名夫<lb/>
人王氏祔焉今贈秉忠執徳威逺功臣開府儀同三司<lb/>
太師上柱國追封魏國公賜謚忠莭夫人王氏追封魏<lb/>
國夫人三男三女男曰嘉琿今為某官曰額森特穆爾<lb/>
今為某官曰和多都三女曰新濟曰某曰額森特穆爾僕<lb/>
讀己因思自古勝國之臣入仕中朝有能繼勛趾美不<lb/>
可謂代無其人然往往乍續乍絶若亡若存或冺焉而<lb/>
終以汨没豈天道歟抑人事之未盡善也書云世禄之<lb/>
<pb n="KR4d0466_WYG_025-31b"/>
家鮮克由禮以蕩陵徳實悖天道然則彼之所以若是<lb/>
者豈有他哉今觀貞獻公家譜系秩然男女以班雖下<lb/>
至於百世猶可攷見即此已足以昭其人事之善又况<lb/>
乃出於百戰勲伐之家非世守簡編者乎誠所謂絶無<lb/>
寡有者宜其珪珮蝉聮益昌而大也平章公被遇三朝<lb/>
受列聖之眷不以身名為泰而以克紹為念源浚淵深<lb/>
端有未憖今者欽服上恩追榮三世世胙魏邦為國幹<lb/>
輔將又樹碑宰上寓印埏中永為子孫不朽之訓嗚呼<lb/>
<pb n="KR4d0466_WYG_025-32a"/>
上之所以下下下之所以尊尊而親親信乎各盡其道<lb/>
矣嗚呼美哉僕既為之三太息復為書之于篇而綴以<lb/>
言焉至大元年五月日廣平程某書<lb/>
　　　舎芸<lb/>
莘野洪氏種學穫藝不芸而芸舎芸之義孰有爾田而<lb/>
舎爾芸我芸惟心亦孔之勤弗耒弗耜無冬無夏一日<lb/>
不芸已荒吾稼惟無可芸舎之為得朂哉莘乎自彊不<lb/>
息<lb/>
<pb n="KR4d0466_WYG_025-32b"/>
　　　古輦圖<lb/>
右畫古輦一荷者百人扶者十人輦脚八人輦階十二<lb/>
人執仗而前者一人後者二人奉席一人盖鹵簿圖中<lb/>
之一事耳惟輦乃車属駕之以人故字从二夫起自夏<lb/>
后氏歴代因之至隋始不施輪而以人荷唐制七䓁有<lb/>
仙遊芳亭大小玉之號出則先五輅以行此卷未知何<lb/>
人其雍梁之遺歟東平王孫太常禮儀院使拜珠公出<lb/>
以示余因叙著如右或曰尊為天子蔑以加矣其勢之<lb/>
<pb n="KR4d0466_WYG_025-33a"/>
重惟天地侔之如以其身言則一車六馬足以載而何<lb/>
紛紛為余曰不然以天下之大而一人以身任之其視<lb/>
百夫荷一人孰重或者無以對廼遂記之以諗觀者<lb/>
　　　欒之昻傳<lb/>
欒君者名之昻字子英世家盟津金之亡大父玉父翔<lb/>
舉家徃依東平嚴實實下士好客用玉為勸農官翔為<lb/>
廣備庫使徙居陽平遂為陽平人之昻好讀書善法律<lb/>
性又至孝亷直恭敏得推擇為吏歴户刑二曹掾至元<lb/>
<pb n="KR4d0466_WYG_025-33b"/>
二十一年出為長沙丞時大舉伐交趾倭軍務刻急惟<lb/>
之昻無所失期幕府以為能一夕夢有饋牛肉者發器<lb/>
骨肉離矣覺而惡之未幾母張訃至幕府聞之下令敢<lb/>
以䘮謁告者坐之詣府涕泣請不許數月夢如初竟弃<lb/>
官去至武昌復聞父之䘮而二親死皆所夢之夕也乃<lb/>
弃妻子倍道趍陽平妻子㝷亦載二美木以歸遂啓窆<lb/>
易棺衾以葬二親面如生之昻廬墓三年幾至毁滅翰<lb/>
林侍講學士王構為序其事而傳之居四年徴為大農<lb/>
<pb n="KR4d0466_WYG_025-34a"/>
掾後遷定陶尹政化大行民為刻石頌徳用部使者薦授<lb/>
中平路推官詳讞平允獄無寃者㑹詔遣使廵行天下<lb/>
訪求民隠察吏能否所至多暴酷使入境吏民交稱欒<lb/>
推官之賢始甚信愛之隨以譛言羅織其罪欲以巳意<lb/>
盡易獄當之昻抱牘力争某事當某罪某事當某律吾<lb/>
寕執法而死不能矯法以生使大怒必得己意乃己之<lb/>
昂仰天歎曰天乎天子任我以刑者欲吾司平於民也<lb/>
今若此吾将焉用遂憤恚發病死時年五十六有子曰<lb/>
<pb n="KR4d0466_WYG_025-34b"/>
仁曰智<lb/>
太史氏曰欒仁者翰林之從事也頗能言其父事及讀<lb/>
王承㫖構為侍講時所序長沙事而哀其情又讀李少<lb/>
傅謙為學士時為定陶民所撰去思碑而傷其志語曰<lb/>
衆口鑠金積毁銷骨今以衆人譽之而信之不足以一<lb/>
人短之而聴之有餘人獨何心此忠臣良士所以扼腕<lb/>
長嘆憤死而不顧也余故并采王李二君所載而為之<lb/>
傳以附忠孝之義焉<lb/>
<pb n="KR4d0466_WYG_025-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_025-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷二十五<lb/>
</p>
<p>
</p>
  </div>
</body>
</text>
</TEI>
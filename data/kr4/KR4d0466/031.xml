<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪樓集附録</head> <lb/>
    <p>
<pb n="KR4d0466_WYG_031-1a"/>
欽定四庫全書<lb/>
　雪樓集附録<lb/>
　元史本傳<lb/>
程鉅夫名文海避武宗廟諱以字行其先自徽州徙郢<lb/>
州京山後家建昌叔父飛卿仕宋通判建昌世祖時以<lb/>
城降鉅夫入為質子授宣武將軍管軍千户他日召見<lb/>
問賈似道何如人鉅夫條對甚悉帝說給筆扎書之乃<lb/>
書二十餘幅以進帝大竒之因問今居何官以千户對<lb/>
<pb n="KR4d0466_WYG_031-1b"/>
帝謂近臣曰朕觀此人相貌已應貴顯及聴其言論誠<lb/>
聰明有識人也可置之翰林丞相和爾郭斯傳㫖至翰<lb/>
林以其年少奏為應奉翰林文字帝曰自今國家政事<lb/>
得失及朝臣邪正宜皆為朕言之鉅夫頓首謝曰臣本<lb/>
疏逺之臣蒙陛下知遇敢不竭力以報尋進翰林修撰<lb/>
屢遷集賢直學士兼祕書少監至元十九年奏陳五事<lb/>
一曰取㑹江南仕籍二曰通南北之選三曰立考功歴<lb/>
四曰置貪贓籍五曰給江南官吏俸朝廷多采行之賜<lb/>
<pb n="KR4d0466_WYG_031-2a"/>
地京師安貞門以築居室二十年加翰林集賢直學士<lb/>
同領㑹同館事二十三年見帝首陳興建國學乞遣使<lb/>
江南搜訪遺逸御史臺按察司並宜㕘用南北之人帝<lb/>
嘉納之二十四年立尚書省詔以為㕘知政事鉅夫固<lb/>
辭又命為御史中丞臺臣言鉅夫南人且年少帝大怒<lb/>
曰汝未用南人何以知南人不可用自今省部臺院必<lb/>
參用南人遂以鉅夫仍為集賢直學士拜侍御史行御<lb/>
史臺事奉詔求賢於江南初詔令皆用蒙古字帝特命<lb/>
<pb n="KR4d0466_WYG_031-2b"/>
以漢字書之帝素聞趙孟藡葉李名鉅夫當臨行帝宻<lb/>
諭必致此二人鉅夫又薦趙孟頫余恁萬一鶚張伯淳<lb/>
胡夢魁曾晞顔孔洙曾冲子凌時中包鑄等二十餘人<lb/>
帝皆擢置臺憲及文學之職還朝陳民間利病五事拜<lb/>
集賢學士仍還行臺二十六年時相僧格專政法令苛<lb/>
急四方騷動鉅夫入朝上疏曰臣聞天子之職莫大於<lb/>
擇相宰相之職莫大於進賢茍不以進賢為急而惟以<lb/>
殖貨為心非為上為徳為下為民之意也昔漢文帝以<lb/>
<pb n="KR4d0466_WYG_031-3a"/>
决獄及錢穀問丞相周勃勃不能對陳平進曰陛下問<lb/>
决獄責廷尉問錢穀責治粟内史宰相上理隂陽下遂<lb/>
萬物之宜外鎮撫四夷内親附百姓觀其所言可謂知<lb/>
宰相之職矣今權姦用事立尚書省鈎考錢穀以剥害<lb/>
生民為務所委任者率皆貪饕徼利之人江南盗賊竊<lb/>
發良有以也臣竊以為宜清尚書之政損行省之權罷<lb/>
言利之官行恤民之事於國為便僧格大怒羈留京師<lb/>
不遣奏請殺之凡六奏帝皆不許鉅夫既還行臺二十<lb/>
<pb n="KR4d0466_WYG_031-3b"/>
九年又召鉅夫與胡祇遹姚燧王惲雷膺陳天祥楊恭<lb/>
懿髙凝陳儼趙居信十人赴闕賜對三十年出為福建<lb/>
閩海道肅政亷訪使興學明教吏民甚畏愛之大徳四<lb/>
年遷江南湖北道肅政亷訪使至官首治行省平章家<lb/>
奴為民害者上下肅然八年召拜翰林學士商議中書<lb/>
省事十年以亢旱暴風星變鉅夫應詔陳弭災之策其<lb/>
目有五曰敬天曰尊祖曰清心曰持體曰更化帝皆然<lb/>
之雲南省臣言世祖親平雲南民願刻石㸃蒼山以紀<lb/>
<pb n="KR4d0466_WYG_031-4a"/>
功徳詔鉅夫撰其文十一年拜山南江北道肅政亷訪<lb/>
使復留為翰林學士至大元年修成宗實録二年召至<lb/>
上都三年復拜山南江北道肅政亷訪使四年與李謙<lb/>
尚文等十六人同赴闕賜對便殿拜淛東海右道肅政<lb/>
亷訪使復留為翰林學士承㫖皇慶元年修武宗實録<lb/>
二年旱鉅夫應詔陳桑林六事忤時宰意明日帝遣近<lb/>
臣賜上尊勞之曰中書集議惟卿言甚當後臨事其極<lb/>
言之於是詔鉅夫偕平章政事李孟參知政事許師敬<lb/>
<pb n="KR4d0466_WYG_031-4b"/>
議行貢舉法鉅夫建言經學當祖程頥朱熹傳註文章<lb/>
宜革唐宋宿弊命鉅夫草詔行之三年以病乞骸骨歸<lb/>
田里不允命尚醫給藥官其子大本郊祀署令以便侍<lb/>
養時令近臣撫視且勞之曰卿世祖舊臣惟忠惟貞其<lb/>
勉加饔粥少留京師以副朕心鉅夫請去益堅特授光<lb/>
禄大夫賜上尊命廷臣以下飲餞於齊化門外給驛南<lb/>
還勅行省及有司常加存問居三年而卒年七十泰定<lb/>
二年贈大司徒柱國追封楚國公諡文憲<lb/>
</p>
<p>
</p>
  </div>
</body>
</text>
</TEI>
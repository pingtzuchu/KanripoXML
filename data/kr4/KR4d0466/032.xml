<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0466_WYG_032-1a"/>
　年譜　　　　　　　　　　　諸孫世京編録<lb/>
公諱文海字鉅夫避武宗皇帝御名以字行程氏之先自<lb/>
成周之世伯符始國於程至伯休父佐宣王中興忠誠<lb/>
君嬰保晉趙文子忠佑公元譚西晉守廣平移節新安<lb/>
忠壯公靈銑佐命于陳代著忠績世居歙縣之黄墩復<lb/>
遷于休寧縣之閔川口宋元豐中有曰處士巽者於公<lb/>
為七世祖巽生緒緒生仁勝皆以經學教授潛徳弗耀<lb/>
髙祖徴士諱宥興性仁厚有大略樂善好施嘗遊漢上<lb/>
<pb n="KR4d0466_WYG_032-1b"/>
樂其風土卜築郢州京山縣之西髙渠上薦辟不起卒<lb/>
𦵏其地曾祖安僖公諱子明沈静方嚴寡言笑重然諾<lb/>
天兵破襄漢避地于鄂時㳂邊流寓者凡數千人悉為<lb/>
經理之使各得其所卒𦵏夀昌之槲林村皇贈集賢侍<lb/>
讀學士中奉大夫䕶軍追封楚郡公祖簡懿公諱徳秀<lb/>
魁岸有器幹復東入彭蠡寓隆興新建縣之呉城山從<lb/>
之者數百家㳂江閫帥檄委紏合鄉井以自䕶遂結豪<lb/>
傑料丁壯利器積粮掘壕樹栅以為固外兵莫犯民咸<lb/>
<pb n="KR4d0466_WYG_032-2a"/>
徳之初以季子登朝恩封承務郎復以功擢夀春府軍<lb/>
事判官主管淮西安撫使司機宜文字晚以宣義郎致<lb/>
仕卒𦵏呉城之吳林皇贈資善大夫中書左丞上䕶軍<lb/>
追封楚郡公三子長累贈光禄大夫大司徒柱國楚國<lb/>
孝肅公諱翔卿次同知荆湖北道宣慰使司事巖卿次<lb/>
翰林侍讀學士兼國子祭酒飛卿公簡懿公母弟宋逸<lb/>
士徳萃子也襁褓來後大宗孝肅公以為嗣孝肅公資<lb/>
性明敏練逹事情持家御衆斬斬有法椿藼夀考叔季<lb/>
<pb n="KR4d0466_WYG_032-2b"/>
宦成孝友之著焉公幼有異質恢廓不羣承學父師及<lb/>
長卓有成立徳祐乙亥季父侍讀公通判建昌攝守事<lb/>
公侍諸父奉大母太夫人就養未幾天兵南下建昌内<lb/>
附侍讀公受命為守遂舉家居焉公不能忘郢故取郢<lb/>
之白雪樓以名所寓而後學因稱雪樓先生後賜地築<lb/>
室京師又扁其齋曰逺故又曰逺齋先生云<lb/>
宋淳祐九年己酉<lb/>
　　夏四月十七日戊午午時公生于呉城山<lb/>
<pb n="KR4d0466_WYG_032-3a"/>
寳祐元年癸丑<lb/>
　　公五歲入小學讀書即通大義父師初命名曰槱<lb/>
　　之後字周翰<lb/>
景定元年庚申<hi>是年兀中統元年</hi>
　　公年十二歲　是年天兵渡江公侍大父母避兵<lb/>
　　于海浦兵退歸呉城從仲父宣慰公受業對客賦<lb/>
　　詩作文應聲而成人服其敏<lb/>
三年壬戌<lb/>
<pb n="KR4d0466_WYG_032-3b"/>
　　公年十四歲是年季父侍讀公登進士第省試<lb/>
　　三塲文公一覽成誦聞者驚異<lb/>
咸淳元年乙丑<hi>是年元至元二年</hi>
　　公年十七歲初從學于龍淵胡自明先生明年徃<lb/>
　　就學胡氏家塾<lb/>
三年丁卯<lb/>
　　公年十九歲游臨川讀書臨汝書院受學于族祖<lb/>
　　徽菴先生若庸與翰林學士呉文正公澂為同門<lb/>
<pb n="KR4d0466_WYG_032-4a"/>
　　徽菴乃饒雙峯先生髙第弟子有字義行世<lb/>
六年庚午<lb/>
　　公年二十二歲赴湖北省試及歸道經夀昌過白<lb/>
　　狐嶺謁獅泉李先生珏見公所答策文驚曰三篇<lb/>
　　皆欲為國家措置大事他日必非常人有司迄不<lb/>
　　敢取<lb/>
八年壬申<lb/>
　　公年二十四歲初贅于臨川嘉禄徐氏廣胖居士<lb/>
<pb n="KR4d0466_WYG_032-4b"/>
　　霆發女也<lb/>
徳祐元年乙亥<lb/>
　　公年二十七歲　是年侍讀公參制置司事于洪<lb/>
　　公從之居講學東湖之上侍讀公尋拜郡建昌公<lb/>
　　侍諸父奉太夫人就養冬十二月天兵南下建昌<lb/>
　　内附<lb/>
大元至元十三年丙子<lb/>
　　公年二十八歲始更名文海字鉅夫　是年春公<lb/>
<pb n="KR4d0466_WYG_032-5a"/>
　　從侍讀公入覲世祖皇帝于上京授公宣武將軍<lb/>
　　銀牌管軍千户<lb/>
十四年丁丑<lb/>
　　夏六月子大年生<lb/>
十五年戊寅<lb/>
　　公年三十歲　是年春公挈家入備宿衞冬十一月<lb/>
　　九日上召見香殿問卿在江南知賈似道為何如<lb/>
　　人公條對似道始終所以忠邪狀上大説給紙扎<lb/>
<pb n="KR4d0466_WYG_032-5b"/>
　　命悉書其詞敷奏稱㫖特命改直翰林俾從諸老<lb/>
　　游<lb/>
十六年己夘<lb/>
　　夏六月授應奉翰林文字朝列大夫<lb/>
十七年庚辰<lb/>
　　冬十一月進翰林修撰<lb/>
十八年辛巳<lb/>
　　公年三十三歲　春正月陞中順大夫祕書少監<lb/>
<pb n="KR4d0466_WYG_032-6a"/>
　　冬十二月遷集賢直學士中議大夫兼秘書少監<lb/>
十九年壬午<lb/>
　　夏六月公建言吏治五事一曰取㑹江南仕籍二<lb/>
　　曰通南北之選三曰置考功歴四曰置貪贓籍五<lb/>
　　曰給江南官吏俸禄朝廷皆采行之　是年有㫖<lb/>
　　賜地十畝于安貞門㶚河之西樂道里俾築居室<lb/>
　　公作逺齋于室南有齋記詩文<lb/>
二十年癸未<lb/>
<pb n="KR4d0466_WYG_032-6b"/>
　　公年三十五歲　春三月加翰林集賢直學士同<lb/>
　　領㑹同館事<lb/>
二十一年甲申<lb/>
　　冬十一月四日夫人徐氏卒年三十七後追封楚<lb/>
　　國夫人<lb/>
二十二年乙酉<lb/>
　　是年夫人俞氏來歸宋昭孝太妃女弟也<lb/>
二十三年丙戌<lb/>
<pb n="KR4d0466_WYG_032-7a"/>
　　公年三十八歲　春正月改集賢直學士進階少<lb/>
　　中大夫　三月公入見陳乞興建國學遣使江南<lb/>
　　搜訪遺逸御史臺按察司並宜參用南士上即命<lb/>
　　建國子監詔公仍本官拜嘉議大夫侍御史行御<lb/>
　　史臺事賫漢字詔書乘驛求賢江南夏四月公至<lb/>
　　行臺視事承詔禮遣葉李趙孟藡赴闕公遂遍歴<lb/>
　　諸郡廣求賢俊<lb/>
二十四年丁亥<lb/>
<pb n="KR4d0466_WYG_032-7b"/>
　　春公率所薦趙孟頫張伯淳等二十餘人赴闕復<lb/>
　　命上皆擢以文學風憲清要之職公復奏陳民間<lb/>
　　利病五事　夏四月特拜集賢學士仍還行臺<lb/>
二十五年戊子<lb/>
　　夏四月子大光生<lb/>
二十六年己丑<lb/>
　　公年四十一歲　夏四月子大本生　時首相僧<lb/>
　　格專政法令苛急四方騷動公乘傳入朝奏疏劾<lb/>
<pb n="KR4d0466_WYG_032-8a"/>
　　之僧格怒凡六奏請害公上皆不允命臺臣館公<lb/>
　　俟命<lb/>
二十七年庚寅<lb/>
　　春有㫖還公行臺未幾大臣交劾僧格如公所言<lb/>
　　明年僧格伏誅<lb/>
二十八年辛夘<lb/>
　　夏五月子大來生<lb/>
二十九年壬辰<lb/>
<pb n="KR4d0466_WYG_032-8b"/>
　　夏五月召公及姚燧陳天祥等十老臣赴闕賜對<lb/>
　　勞問甚悉<lb/>
三十年癸巳<lb/>
　　公年四十五歲　秋七月拜正議大夫福建閩海<lb/>
　　道肅政亷訪使　冬十二月至福州視事興學明<lb/>
　　教吏民甚畏愛之<lb/>
大徳元年丁酉<lb/>
　　公年四十九歲　春二月子大觀生　冬閩海代<lb/>
<pb n="KR4d0466_WYG_032-9a"/>
　　歸<lb/>
四年庚子<lb/>
　　公年五十二歲　春二月拜江南湖北道肅政亷<lb/>
　　訪使　秋閏八月至武昌視事首治行省平章家<lb/>
　　奴之為民害者上下肅然　冬作歲寒亭于署後<lb/>
　　有詩文題詠一卷<lb/>
五年辛丑<lb/>
　　公重建南陽書院㓜嘗游習其處有自作記文<lb/>
<pb n="KR4d0466_WYG_032-9b"/>
七年癸夘<lb/>
　　公年五十五歲湖北連年大祲公以公田禄入<lb/>
　　悉賑貧病之不能存者惠濟甚衆　是年冬代歸<lb/>
八年甲辰<lb/>
　　公年五十六歲　是年秋公築室盱江城西麻源<lb/>
　　第三谷建閣藏書數千卷扁曰程氏山房復作三<lb/>
　　賢祠于左祠孝肅宣慰侍讀三公其地即晉人所<lb/>
　　謂華子岡者有自作藏室銘并陵陽牟巘記文臨<lb/>
<pb n="KR4d0466_WYG_032-10a"/>
　　川鄭松圖誌　冬十一月召拜翰林學士知制誥<lb/>
　　同修國史<lb/>
九年乙巳<lb/>
　　夏六月加商議中書省事專使驛召赴闕秋八<lb/>
　　月公拜命作晉錫堂于家呉文正公記之　冬至<lb/>
　　京師<lb/>
十年丙午<lb/>
　　春公奉㫖撰世祖平雲南碑文成賜其省臣伊蘇<lb/>
<pb n="KR4d0466_WYG_032-10b"/>
　　岱爾刻石㸃蒼山夏亢旱暴風星變公應詔集<lb/>
　　議致灾弭灾其目有五曰敬天曰尊祖曰清心曰<lb/>
　　持體曰更化<lb/>
十一年丁未<lb/>
　　公年五十九歲　冬十月拜山南江北道肅政亷<lb/>
　　訪使　十一月武宗即位素熟公名留為翰林學<lb/>
　　士知制誥同修國史商議中書省事特加正奉大<lb/>
　　夫公避御名以字行<lb/>
<pb n="KR4d0466_WYG_032-11a"/>
至大元年戊申<lb/>
　　公年六十歲是年公奉詔修成宗實録撰追尊<lb/>
　　順宗諡册文成　秋特制贈父翔卿正奉大夫㕘<lb/>
　　知政事郢國公諡孝肅母李氏郢國夫人仍授長<lb/>
　　子大年承事郎同知南豐州事<lb/>
二年己酉<lb/>
　　夏五月驛召公偕平章何瑋左丞劉正等赴上京<lb/>
　　議政令尋命公奉使湖廣行省銓廣海吏選冬<lb/>
<pb n="KR4d0466_WYG_032-11b"/>
　　竣事移疾歸<lb/>
三年庚戌<lb/>
　　秋九月復拜山南江北道肅政亷訪使<lb/>
四年辛亥<lb/>
　　公年六十二歲　春二月仁宗即位分遣詔使召<lb/>
　　老臣尚文蕭㪺等十六人赴闕公與焉　夏四月<lb/>
　　賜對便殿　六月授淛東海右肅政亷訪使　秋<lb/>
　　九月拜翰林學士承㫖資善大夫知制誥兼修國<lb/>
<pb n="KR4d0466_WYG_032-12a"/>
　　史<lb/>
皇慶元年壬子<lb/>
　　公年六十四歲是年春公奉詔修武宗實録成<lb/>
　　詔陞翰林院位從一品有謝表及進三朝實録表<lb/>
　　　冬十一月進公榮禄大夫<lb/>
二年癸丑<lb/>
　　春三月上立中宫命公撰玉册文成　夏六月旱<lb/>
　　廷臣集議公獨舉成湯桑林六事自責為可行時<lb/>
<pb n="KR4d0466_WYG_032-12b"/>
　　宰不說上特遣近侍賜上尊勞公秋詔偕平章<lb/>
　　李孟參政許師敬議行貢舉法議定上命公草詔<lb/>
　　行之撰國學先聖廟碑文成<lb/>
延祐二年乙夘<lb/>
　　公年六十七歲春奉詔撰加上皇太后尊號册<lb/>
　　文成勅待詔畫公像儒臣製贊以賜是年公得<lb/>
　　末疾尋愈<lb/>
三年丙辰<lb/>
<pb n="KR4d0466_WYG_032-13a"/>
　　公年六十八歲春疾復作公上章乞骸骨歸田<lb/>
　　里上不許命尚醫給藥近臣勉留特授中子大本<lb/>
　　承事郎郊祀署令俾侍公疾夏得請南還特加<lb/>
　　光禄大夫降制追榮三代贈官錫諡賜上尊儷錦<lb/>
　　命廷臣祖餞大本乘驛侍行諭行省有司問安否<lb/>
　　勿令致仕　秋九月公過呉城山告祠祖父母修<lb/>
　　葺壠墓長子大年任行省檢校官謁告侍養冬<lb/>
　　十月公至盱江<lb/>
<pb n="KR4d0466_WYG_032-13b"/>
四年丁巳<lb/>
　　初上嘗勅平章韓國公李孟賜程氏世徳碑文成<lb/>
　　傳至盱江至是公力疾拜命戒諸子宜盡忠孝以<lb/>
　　成報國之志仍令大本還京供職<lb/>
五年戊午<lb/>
　　公年七十　春三月十五日丙子楚國夫人俞氏<lb/>
　　卒年五十八　秋七月十八日丙子亥時公薨於<lb/>
　　正寢<lb/>
<pb n="KR4d0466_WYG_032-14a"/>
六年己未<lb/>
　　春正月庚申諸子奉二柩安厝于南城縣可封鄉<lb/>
　　繞堆大磐山治命也　秋門人應奉翰林文字掲<lb/>
　　傒斯狀公行業上于太史氏<lb/>
泰定元年甲子<lb/>
　　集賢大學士王約言于朝請加公封諡事下太常<lb/>
　　定議博士栁貫撰諡議上聞<lb/>
二年乙丑<lb/>
<pb n="KR4d0466_WYG_032-14b"/>
　　秋七月制贈光禄大夫大司徒柱國追封楚國公<lb/>
　　諡文憲<lb/>
至正十八年戊戌<lb/>
　　監察御史王彛等言故贈大司徒程鉅夫累朝簡<lb/>
　　注中外具瞻為時名臣為國元老宜錫功臣之號<lb/>
　　并賜神道之碑以備褒崇以彰激勸<lb/>
十九年己亥<lb/>
　　夏四月甲子丞相太平傳㫖中書命參議兼經筵<lb/>
<pb n="KR4d0466_WYG_032-15a"/>
　　官危素撰神道碑文集賢待制趙雍書丹同知太<lb/>
　　常禮儀院事周伯琦篆額文成以賜公孫翰林應<lb/>
　　奉世京仍勅行省守臣樹碑墓道<lb/>
公生丁時艱刻意勵學以研精性理為務幾二十餘年<lb/>
已而運遭革命入事世皇寵遇優渥出入禁闥獻替輸<lb/>
忠一以撫安羣黎為第一義建言興建國學搜訪遺逸<lb/>
臺憲參用南北之人科目取經明行修之士敷陳利病<lb/>
讜議時政摧抑權姦責弭灾變上皆嘉納之故能出膺<lb/>
<pb n="KR4d0466_WYG_032-15b"/>
澄清之寄入居謀謨之職立綱陳紀為時名臣始終一<lb/>
節表表愈偉累朝眷遇逈出等倫混一以來朔南之士<lb/>
一人而已其立身行已經綸大節太史氏既已書之公<lb/>
所著玉堂類藁九卷奏議一卷詩文三十五卷先正亦<lb/>
已序述詳備矣不肖孫復摭取歲月大槩次為年譜綴<lb/>
於文集之前俾讀者開卷有所考觀立言君子毋誚其<lb/>
僭踰可也至正二十有七年丁未春二月望諸孫世京<lb/>
百拜謹述<lb/>
<pb n="KR4d0466_WYG_032-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_032-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集年譜<lb/>
</p>
<p>
</p>
  </div>
</body>
</text>
</TEI>
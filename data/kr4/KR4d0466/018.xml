<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR4d0466_WYG_018-1a"/>
欽定四庫全書<lb/>
　　雪樓集卷十八　　　　　元　程文海　撰<lb/>
　　　碑銘<lb/>
　　　大元河東郡公布都公神道碑銘<lb/>
至大三年制昭文舘大學士正奉大夫太子府正察罕<lb/>
祖考某可贈正議大夫輕車都尉追封河東郡侯妣某<lb/>
氏可追封河東郡太夫人父布都納可贈正奉大夫䕶<lb/>
軍追封河東郡公母某氏可追封河東郡太夫人眀年<lb/>
<pb n="KR4d0466_WYG_018-1b"/>
察罕拜叅知政事即詣史官廣平程某而請曰察罕西<lb/>
方之人也先君慕聖朝德化萬里来歸沐煦養生息之<lb/>
仁家於解抱孫長息於觧沒而埋骨於解天子不以臣<lb/>
不肖有列於朝褒崇之恩上逮祖考惠至渥也惟是先<lb/>
君冡上之表未樹大懼失墜無以顯休命發幽潜願先<lb/>
生哀而賜之銘謹按國史院編修官辛良史所為行狀<lb/>
河東公諱布都納西域巴喇勒哈人世為大家本俗以族<lb/>
顯無姓字歴三世輙不知名國初歲在庚辰大兵西征<lb/>
<pb n="KR4d0466_WYG_018-2a"/>
巴喇勒哈平於是公生十有三年矣少失怙恃好竒節聚<lb/>
族而謀曰天方授聖元神武無敵於天下我國亦臣伏<lb/>
不敢後盍往從之乃悉族来歸時諸王錫喇引重兵鎮<lb/>
朔方公羙髯長大勇冠軍王竒之戊戌南征圍安豐軍<lb/>
校巴延台者薄城城上梃長鈎及之懸以上左右錯愕<lb/>
公時在後隊望見奮出大呼助巴延台引却人鈎俱墜<lb/>
禽戮陣前一軍皆驚勝氣百倍城䧟䇿功賞獨厚王由<lb/>
是知公㧞置帳下名以巴圖爾初河東陕右民賦之𨽻王<lb/>
<pb n="KR4d0466_WYG_018-2b"/>
者以成格勒緫管之附治解州乃以公為副因家焉辛<lb/>
亥春長安僧讎誣𤣥都道士謀置毒于酒将不利王有<lb/>
司連逮數百人死榜掠者往往而是公時使王所和林<lb/>
力狀其寃王悟命釋之公晝夜兼馳至長安諭教諸道<lb/>
士謂公自天而下相率焚香遮道哭且號曰我軰更生<lb/>
将何以報但願公多賢子孫秦民父老迄今誦之癸丑<lb/>
貢職王嘉公識大體且辯㨗可代成格勒緫管公叩頭<lb/>
曰臣得給事左右薦由成格勒王縱憐之義不可謹辭<lb/>
<pb n="KR4d0466_WYG_018-3a"/>
王嗟異從之賜名馬重錦弓矢以旌之至元庚午告老<lb/>
而歸居里中恂恂然至于濟人利物之事則不敢讓鄉<lb/>
人争訟不願詣官而詣公公諭以理咸心服而去公不<lb/>
解中國書言必中義動必中法天性也切切以教子為<lb/>
務嘗戒之曰我不幸少年百罹不得學爾等安居暇食<lb/>
宜勉讀聖人書行中國禮他日面墻悔之無及至元十<lb/>
四年忠宣公鄂囉齊開省湖廣聞察罕通經義練軍務<lb/>
辟置幕府察罕以親老辭公曰吾素教汝讀書知禮義<lb/>
<pb n="KR4d0466_WYG_018-3b"/>
者將以有為也食其禄辦其事是亦為孝不當以我為<lb/>
念諸弟足養也於是察罕始出仕嵗晚敕斷家事弄孫<lb/>
自娱日與里社過從射燕優游將終身焉一日至迎祥<lb/>
觀正襟瞑坐衆以公假寤乆之撼摇已逝矣時至元庚<lb/>
辰夏四月七日也享年七十三葬惠政鄉曲范村之原<lb/>
夫人亰兆李氏父登進士第金末遷河南夫人方九歲<lb/>
歸戎帥成格勒為養女静秀丰整帥以同寅歸公焉後<lb/>
公八年卒子男八人長察罕也以忠宣薦起家授四萬<lb/>
<pb n="KR4d0466_WYG_018-4a"/>
户知事遷行省理問行樞宻院經歴行省郎中大德丁<lb/>
未妙揀東宮官僚召除僉詹事院未幾進昭文舘大學<lb/>
士太子府正至大辛亥春今天子即位擢置中書次博<lb/>
囉早世次博囉徹爾敦武校尉百夫長次博囉台湖廣<lb/>
行省宣使卒次博除太倉令卒次濟噶台將仕郎華隂縣<lb/>
達嚕噶齊次多羅台不仕好琴書有至性州以純孝聞<lb/>
旌其門次鼐滿台敦武校尉邵陽縣達嚕噶齊孫曽男<lb/>
女六十七人嗚呼盛哉嘗論皇元之興天下之一初也<lb/>
<pb n="KR4d0466_WYG_018-4b"/>
其人多敦龎顓蒙忠信篤實不為言語文字而躬行實<lb/>
踐暗合道義庶幾古人故其福力亶厚子孫蕃衍有非<lb/>
後来尋常所能及者觀河東公詎不信然銘也何辭銘<lb/>
曰<lb/>
猗與皇元開闢一初人生而純與古為徒惟河東公泰<lb/>
山喬岳不言躬行與道暗合辛勤来歸義眀君臣維忠<lb/>
維孝貽厥後人為解世家作廟始祖衮衣赤舄時乃天<lb/>
祐有之似之魁偉沉深遇合以時冨貴何心我作銘詩<lb/>
<pb n="KR4d0466_WYG_018-5a"/>
用詔来裔母迷厥初永永千祀<lb/>
　　　故登仕郎吳君墓誌銘<lb/>
蘭林吳公之封其友廣平程某識而銘之二年友竹君<lb/>
亦殁孤垕子以狀来亰師曰昔者先人讀季父之銘而<lb/>
悲曰知我者鮑叔小子識之今言猶在耳而日月有期<lb/>
敢又以請嗟夫二惠弱一猶惻而并亡之因思少之時<lb/>
與君兄弟游顧嵗月若與我無與年大以来漸如夣覺<lb/>
今則已若隔生信矣三十年為一世也君家撫州金溪<lb/>
<pb n="KR4d0466_WYG_018-5b"/>
吳塘盖數百年矣深道居士濬與汪公藻熊公彦詩軰<lb/>
交其孫景立饒州助教曽孫堯仁𤣥孫士亨是為秋山<lb/>
翁君為翁仲子名德溥字時可季蘭林也出為宗人後<lb/>
偕君學於臨汝精舎師徽菴程先生而友三人相得甚<lb/>
懽未始一日不羣居並坐旣則僕有四方之事自是契<lb/>
闊矣君又晚得末疾竟弗繼見以殁君姿敏甚於文如<lb/>
騰雲建水聲燄獵獵然部使者郡守二千石而下咸期<lb/>
之深季蚤策名期君者益衆君偃然不為意或以登仕<lb/>
<pb n="KR4d0466_WYG_018-6a"/>
告身强之出而已晚矣天兵南下林無安棲君外調内<lb/>
娛仰事俯育如他日翁老而彌剛母劉病日進君給百<lb/>
役以奉公上率百指以寧晨昏不使疾聲暴色小得至<lb/>
膝下又推其餘能以芘閭里或勸之仕輙惻然曰吾不<lb/>
忍頃刻離也繇是二親逍遥壽終墓十里外朔望必一<lb/>
往拜不廢以至終身友愛天至季出仕乆則躬徃視之<lb/>
為留乆之篤於交游無所顧恡或聞風蹐門皆将迎勞<lb/>
徠不使觖望去嘗造官舟潯陽役人困踣十七八君亦<lb/>
<pb n="KR4d0466_WYG_018-6b"/>
良憊然見必拯而活之後十年猶有拜而謝於道周者<lb/>
娶於余六子曰垕辰應良復来三壻曰余天麒鄧慶老<lb/>
余天一孫十二人男斗孫婁孫翼孫宜孫女八人曽孫<lb/>
男女各一君事親孝治家勤持身恪與物仁義方之訓<lb/>
亹亹餘澤盖未慭也生於丁酉九月卒於乙巳八月卜<lb/>
以大德十一年某月某日葬于某鄉某里梧岡之原嗚<lb/>
呼蚤暮相規朋友之務也而契闊若此乎昔歲志蘭今<lb/>
兹銘竹山陽鄰笛盡焉此心銘曰<lb/>
<pb n="KR4d0466_WYG_018-7a"/>
天之生材厥惟艱哉来者不可待往者又烏能来維此<lb/>
良朋旣窅然而深歸吾誰與偕<lb/>
　　　黃伯雲墓誌<lb/>
君子無幸而有不幸小人有幸而無不幸無不幸者豈<lb/>
獨無患禍乎非也彼之所為固有以召之非偶然忽然<lb/>
而遭之之謂也君子之為行也兢兢是故善作祥降若<lb/>
夫慮溢於情涯事生於意表吾亦未如之何而以身殉<lb/>
道亦又何不幸之有且夫髙門縣薄無不走者固矣至<lb/>
<pb n="KR4d0466_WYG_018-7b"/>
於專養其内者亦庸詎知異日膏猛虎之口哉余聞廬<lb/>
陵黃伯雲之事喟然悲之伯雲儒先生專門毛詩學深<lb/>
於六義著書盈篋其所獨悟出毛鄭逺甚江丞相搢紳<lb/>
大儒獨推伯雲善學至元中吳㑹雖平冦盜竊出伯雲<lb/>
一日携所著有所詣賊妄意䄂中之藏斃以一矢即之<lb/>
書也先是丙子初妻戴與其大女子不屈於兵以死夫<lb/>
又復然其長子定哀父母之若是也不食肉者三十年<lb/>
余尤悲之余留京師定輯其家世瞿瞿然請曰父将改<lb/>
<pb n="KR4d0466_WYG_018-8a"/>
封願矜而榮之一言按伯雲名從龍世衣冠曽大父萬<lb/>
頃大父欽父秀實母劉㑹孟之姑也二子伯雲長仁厚<lb/>
孝友貧而好振定之弟曰通其大女子之壻曰沈次二<lb/>
壻皆曰歐陽孫男五今封地曰儒行鄉毛竹原祔于祖<lb/>
也死時年五十有三余旣悲其不幸復為推其然以祛<lb/>
世惑且慰其子之心而使刻其石曰<lb/>
觧衣佐刺濟曲逆薏苡連車躓新息銜䄂文書大人惑<lb/>
夫禍福之不常疑似之易成盖自昔記之矣嗟夫學以<lb/>
<pb n="KR4d0466_WYG_018-8b"/>
成身豈顧累之哉<lb/>
　　　俞景隆墓誌銘<lb/>
臨川黃君述其同郡俞景隆之事来曰炎發之故人也<lb/>
葬願匄銘余辭不獲盖余與黃君善黄君之為人也慤<lb/>
語有之不知其人視其友又曰達視其所舉富視其所<lb/>
與而孟子録鄭人之言曰尹公之他端人也其取友必<lb/>
端夫薰蕕之不同器牛驥之不同皁自古記之矣是故<lb/>
喜中郎之似則不計其誰何見元賔所與如見元賔彼<lb/>
<pb n="KR4d0466_WYG_018-9a"/>
豈不知生死之道殊親踈之勢異哉誠愛切於心故也<lb/>
然則黃君之請不得不力而余之辭也又烏得而力哉<lb/>
按俞氏繇徽徙撫将十世矣<graphic n="KR1402" url="https://raw.githubusercontent.com/kanripo/KR-Gaiji/master/images/KR1402.png" mimeType="image/png"/>隆名應元業儒博敏嘗<lb/>
從里中儒先生曽子良學復肄業於白鹿洞受知江丞<lb/>
相及雙峯饒先生乃升居洞學講席乆然後歸既不得<lb/>
志於場屋則退而養志重親之心甚豫也親既考終以<lb/>
禮送之亦自營樂丘於新莊而構堂於其前命曰歸真<lb/>
蒔花竹貯烟霞常游衍觴詠於其下几列名書數十卷<lb/>
<pb n="KR4d0466_WYG_018-9b"/>
永日危坐焚香沃盥而讀之屋益潤子孫益長植以繁<lb/>
有子三人仁英仁傑仁偉英已卒孫九六男三女曽孫八<lb/>
三男子五女子而身亦益老盖七十有七歲矣以至大<lb/>
元年夏四月卒将以某月日歸于歸真之兆余既為之<lb/>
次其事已而歎曰鄉稱善人斯亦足矣正命而終斯亦<lb/>
可矣尚子平有云但未知生之與死何如爾因語黃君<lb/>
曰天地一寓也萬物一假也死生一往復也彼將奚以<lb/>
為真乎冰之為水也孰受之氣之為風也孰與之歸歟<lb/>
<pb n="KR4d0466_WYG_018-10a"/>
其将安歸黃君曰惜歸者之既逺質斯理之無從尚刻<lb/>
以訊于幽宫是爲銘<lb/>
　　　鄧德光墓誌銘<lb/>
予往聞南武城氏有佳壻焉曰鄧觀國徳光而未之識<lb/>
及居京師又有来言南城教諭鄧某文學行能者余獨<lb/>
心志之蒙恩過家里中父老子弟無不詣余武城氏昆弟<lb/>
在焉余一一顧接相勞若如平生歡獨不見所謂鄧某<lb/>
者居乆之武城昆弟戚然相告曰家有子壻不幸蚤世<lb/>
<pb n="KR4d0466_WYG_018-10b"/>
其先世之生類皆一時俊乂故其殁也往往有賢卿大<lb/>
夫為銘其墓石今子壻将窆而石未有文敢介先君之<lb/>
故請以爲眀公累若何子壻家本番昜今其居邑曰金<lb/>
溪鄉曰雲林五世祖需宋承節郎監復州沔陽鎮需生<lb/>
曄進武校尉廣西經略司属官曄生槐進武校尉監吉<lb/>
州永和鎮槐生顯子顯子生瑛以儒相傳至子壻觀國<lb/>
益好學有文歴冝黃星子廬陵南城四邑教諭娶于周<lb/>
有子曰辰周沒又為家子壻其死也年三十八雖其平<lb/>
<pb n="KR4d0466_WYG_018-11a"/>
生行事不少表見不應銘典然眀公辱以先君之孫之<lb/>
壻而匄之一言先君而有知也其將何恵之敢忘敢請<lb/>
余為之閔黙不能却盖余平生於士苟有一善則余心<lb/>
之願見之也甚於士之願見於余若觀國余聞之甚習<lb/>
徯之甚乆而終以不見且其博謇好修事親有禮屢為<lb/>
百里師而不困以彼其材亦獨何所不得其志哉而顧<lb/>
僅爾是誠可念已余於武城又有世好乃不遂却而為<lb/>
之銘其墓在白馬鄉髙橋之原葬以某年月日南武城<lb/>
<pb n="KR4d0466_WYG_018-11b"/>
者故冬官侍郎曾文荘公之采邑也其言稱先君先君<lb/>
者文荘公從子故常平使者勁節公也来謁銘者國子<lb/>
進士文种將仕郎修而觀國修之子壻也銘曰<lb/>
深衣之歛若斧之封兹非孔子之徒歟雖不年何慊<lb/>
　　　縣尹鄭君墓誌銘<lb/>
至元中余初入奉宿衛携孥自隨時子大年始晬甚弱<lb/>
乳藥兼哺請醫與俱醫以老為解因薦進其甥曰此儒<lb/>
也而工方與之俱如吾行矣乃與之俱即鄭純道也贍<lb/>
<pb n="KR4d0466_WYG_018-12a"/>
敏通暢書無不觀處療甚精審不特過秦中過邯鄲為<lb/>
某醫某醫也方是時渉寒温者五六千里小大皆無恙<lb/>
純道力也既至公卿間聞其善為方邀致無虚日由是<lb/>
交益廣譽益起上方勸能因得試令而其邑乃在巴蜀<lb/>
中時純道親留江南辭不愿往改録判南劒州純道不<lb/>
以崇庳為意亟歸迎養時閩地甫定兵民紛揉郡又當<lb/>
道過客使車晝夜至事取趣辦衆睨其為已而翕然推<lb/>
重不意其為乃爾也既代交薦之得<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>縣主簿兼尉縣<lb/>
<pb n="KR4d0466_WYG_018-12b"/>
與郴桂溪洞相犬牙異時日罹冦暴純道至選役夫五<lb/>
百蠲其庸假以利器使為鄉導立烽燧謹闗梁廣耳目<lb/>
㓂動無不預覺輙馳擊掩襲深入窮追由是㓂不敢動<lb/>
民得安業眀年鄰郡盜起復深入掎角收所掠邑民甚<lb/>
衆郡上其功不報先是邑為㓂燬乃建邑庠招諸生釋<lb/>
奠肄業以餘力起敝廢皆完循資得景徳鎮稅課提領<lb/>
人皆於此自潤而純道官滿過余余視其貧與昔等耳<lb/>
時余忝召純道亦調集京師守銓者兩年乃得岩邑未<lb/>
<pb n="KR4d0466_WYG_018-13a"/>
幾又聞所代者以瘴癘暴死益不樂然不可改也至大<lb/>
二年冬余始見其子華孫於里中則知純道視事不數<lb/>
月竟以瘴癘暴死於官悲夫純道長身豐下氣貎壮偉<lb/>
汎愛多可無新故咸樂之然銓邑者其故人也固有幸<lb/>
不幸耶華孫既以至大二年八月九日己未葬之于靈<lb/>
峰之原而以表墓為請按其先琮由信仕盱遂為盱人<lb/>
曰慶曰浚曰文煥者純道之曽祖祖父也純道凡三娶<lb/>
有五子惟華孫善孫為之服餘嗣他姓女為王氏婦華<lb/>
<pb n="KR4d0466_WYG_018-13b"/>
孫醫甚工今為江西醫司都目盖初妻黄氏出也純道<lb/>
名公大以淳祐己酉四月六日生以至大戊申十月二<lb/>
十四日殁銘曰<lb/>
嗟夫純道與余同年月生而有十日長耳誠不意其歘<lb/>
往也自今余至亰師無復有能知三十年之舊事而相<lb/>
與縱談抵掌者矣嗟夫<lb/>
　　　勇遂侯碑<lb/>
故金吾衛上将軍和濠二州招討使賜諡勇遂侯王公<lb/>
<pb n="KR4d0466_WYG_018-14a"/>
諱喜字恱道宿州符離人也至元十二年王師東西大<lb/>
舉渡江公鎮歴陽奉所守上職方氏天子嘉之錫圭入<lb/>
見行至濮上而病遂捐舘舎訃聞軫悼特加贈禭賜諡<lb/>
易名又官其子凡以顯荅勤敏者恩意殊等東南列城<lb/>
聞之莫不競勸不期年而江表大定由聖天子得經逺<lb/>
柔服之道也公系出侍中朴侍中為周世宗股肱心膂<lb/>
之臣世宗又五代有志恢張王略之主君臣相得幾若<lb/>
力牧大鴻之於軒轅張文成諸葛忠武之於漢也不幸<lb/>
<pb n="KR4d0466_WYG_018-14b"/>
功業方殷命之不淑然而周疆江淮卒如侍中經畫之<lb/>
素至於禮樂律歴之精賾體國經野之縝微悉利賴之<lb/>
若夫混區宇之長謨雖易世之後猶有功焉是可謂興<lb/>
王之良佐者矣勇遂公親其後昆承輝襲寵為時名臣<lb/>
于翰于蕃真隐若一敵國江淮草木迨今猶知其名又<lb/>
能察天運之始終拯民生於阽墜使國家靡有汗馬之<lb/>
勞坐定千里王功民庸俱茂焉簡在帝心欽遲延想倘<lb/>
獲近天顔奉大對其契合建置庸詎知不侍中之似也<lb/>
<pb n="KR4d0466_WYG_018-15a"/>
惜哉至大二年冬某自禁林出使因奉恩制歸告先郢<lb/>
國孝肅公墓公之子虎英適為臨川太守為某道先世<lb/>
之詳已而請曰先人荷國寵靈施及後嗣水木源本夙<lb/>
夜靡敢忽忘惟是鄉者虎英㓜孤不能有以掲榮焯懿<lb/>
詩不云乎永錫爾類區區誠願儌福於先郢國孝肅公<lb/>
貺以文辭刻之冡上則豈惟世世子孫永有視效抑凡<lb/>
委質竭力者亦知所歆慕焉此虎英之所深志而力祈<lb/>
者惟公念之某上惟聖明加恵崇報之大典下惟孝子<lb/>
<pb n="KR4d0466_WYG_018-15b"/>
慈孫之至情宜不可以却且某者世祖皇帝之老臣也<lb/>
嘗宿衛禁中凡當時經逺柔服之規盖在耳目今苟辭<lb/>
以不文而不少冩萬一以章勇遂之功而成太守之志<lb/>
殆非所以對越在天之靈也其何敢然乃敬諾則退而<lb/>
徴其事公之先自符離徙齊安名皆弗傳公娶髙氏有<lb/>
子三人虎臣虎炳虎英虎英㓜而襲職為昭勇大将軍<lb/>
和州招討使繼守番昜武岡南安皆有績業其守臨川<lb/>
勤於政治忠孝兩盡尚庻幾焉碑宜有詩詩曰<lb/>
<pb n="KR4d0466_WYG_018-16a"/>
淮水之清王氏之寧冠冕蟬聨世載忠貞維周侍中謨<lb/>
弼世宗相得彌彰魚壑毛風民㡬太平大命之嬰閟其<lb/>
經綸曰篤其慶集勇遂侯敦弓厹矛以殿淮州以作民<lb/>
休朝宗百川星邁于垣言逺有光曷殞中天将印侯封<lb/>
赫赫隆隆以闡皇猷以隧幽宫幽宫岑岑廣谷喬林煙<lb/>
雲欝冥氣降澤深孰終孰傳以象以賢四馬加騑繼其<lb/>
蕃宣為國世臣功名日新報上之勤爰以及親豐碑桓<lb/>
桓是斵是刋子範臣規畀爾永觀<lb/>
<pb n="KR4d0466_WYG_018-16b"/>
　　　稾城王公墓誌銘<lb/>
國家以神武不殺定四海必有武備故分軍旅據要㑹<lb/>
而兵民異掌往往不相下相怒相戕民弗康惟建昌之<lb/>
在行者萬户王君忠信純誠知止戈之義人用大和吏<lb/>
民以寧老稚至今誦之余初朝亰師及見其叔父冀國<lb/>
忠穆公慶端事裕宗為詹事夙夜禁衛勇力絶人而平<lb/>
居禮讓若書生知其家之能賢至大四年余被召㑹萬<lb/>
户君遷雲南宣慰元帥則出其先公行状求銘於余余<lb/>
<pb n="KR4d0466_WYG_018-17a"/>
曰世徳也是宜書公諱思敬居真定之稾城族大以蕃<lb/>
父諱吉其季曰善為金吾衛上將軍左副都元帥即忠<lb/>
穆之父今平章政事之祖也公嘗為百夫長嚴整盡職<lb/>
已而去不仕時真定中山民苦於役錢征之急而無所<lb/>
於出金吾悉力代民償之又率其族公為之先輸其族<lb/>
之未輸者民之貧無出者至空其家不顧也昆弟六人<lb/>
公行在二克友克恭終始誠一或欲異居公喻以義同<lb/>
室無間言其居鄉恤患周急有忿争者不之官而之公<lb/>
<pb n="KR4d0466_WYG_018-17b"/>
公為理解皆恱服而去州里化之成羙俗焉以大徳十<lb/>
一年十一月二十四日無疾而逝年八十有四周月而<lb/>
葬先塋之側妻趙氏先公卒有子曰元繼葉氏生子三<lb/>
徳信毅徳宣慰元帥也孫男九人女若干人曾孫男二<lb/>
人銘曰<lb/>
維善國有良臣維世徳後益振名不亡澤逾新我銘之<lb/>
貽後人<lb/>
　　　故登仕郎蔚州安定縣主簿馮君墓碣<lb/>
<pb n="KR4d0466_WYG_018-18a"/>
蔚州安定主簿馮君卒之六年其子禮與順徳王寧為<lb/>
樞府掾寧與余善介以請銘寧㓗白好修取友必端按<lb/>
馮君行應銘法宜書君諱善主字君恊右北平石城人<lb/>
性至孝父仁義死遺言貸竇氏銀三十兩往償之竇謂<lb/>
已償君不直竇氏言持銀詣憲府請母死廬墓終喪初<lb/>
學於張簡之聞許文正公以經學教胄子徒歩至亰師<lb/>
從之公歎其淳篤公殁千里赴弔於懐欲廬其墓諸生<lb/>
弗欲懐人義之遺布三百匹曰吾為許先生來因利之<lb/>
<pb n="KR4d0466_WYG_018-18b"/>
弗忍為也乃歸服心喪三年未嘗御酒肉至元二十五<lb/>
年始以耶律祭酒薦得平灤路儒學正教授冀州遼陽<lb/>
所至以君出許先生門争從之游在冀州州割田五頃<lb/>
入學給祭祀養生徒在遼陽部使者洪君大開義學聘<lb/>
君為之師初石城兵燬夫子廟弗治君度而新之拜闕<lb/>
里求孔顔孟十哲像祀之廟主興州宜興簿政化大行<lb/>
改蔚州安定未行以大徳十一年九月晦卒於家年六<lb/>
十二以某年月日葬某鄉原嗚呼世固有學而為士者<lb/>
<pb n="KR4d0466_WYG_018-19a"/>
矣學而弗篤篤而弗行行焉又不得名公卿大夫借聲<lb/>
助譽卒窮悴困蹙遂以士詬病方是時在許公之門者<lb/>
莫不震耀焯鑠君乃嗇一簿領匪命也夫然以君之學<lb/>
亦不可謂不行矣娶某氏生子四長禮也次禋桓州學<lb/>
正次祐國子學録祺博士弟子員女二長嫁國子監掾<lb/>
張徳次適舅氏張璉子懐孫男詵詵女四銘曰<lb/>
其生也惇惇其死也諄諄其封也芚芚歴千載兮永存<lb/>
　　　婁道輿墓誌銘<lb/>
<pb n="KR4d0466_WYG_018-19b"/>
始余從族祖徽菴先生學臨汝書堂聞婁氏獵獵起場<lb/>
屋堂距城數里未及迹其門友其人侍季父西渠公守<lb/>
盱江適婁君徳剛為郡功曹文學政事為一郡所推右<lb/>
始與其弟兄游且升堂拜其母自是過臨川未嘗不造<lb/>
焉至元之末余使閩以徳剛之弟道輿薦授廣州濓泉<lb/>
書院山長以疾辭大徳四年余移節湖北明年道輿寔<lb/>
来復舉為桂陽石林書院山長㑹徳剛之子志淳亦授<lb/>
南嶽書院長廼與偕行及余謝歸亦尋還一再㑹道輿<lb/>
<pb n="KR4d0466_WYG_018-20a"/>
失賢配哭愛女又喪其仲兄髙懐雅志已非疇昔九年<lb/>
余被召留中至大二年董湖北選事事已而還則道輿<lb/>
亡矣余弔焉為之慟今天子即位余待罪禁林其弟起<lb/>
莘及其孤以書來言曰先兄且属纊有緒言曰知我莫<lb/>
若程公我死必得公銘乃葬葬有期願公哀而賜之銘<lb/>
余惟相知餘四十年生不幾見而遽殁烏得無情乎謹<lb/>
按龔孟夔所為狀婁之先有諱郝者由嘉興徙居臨川<lb/>
郝於嘉定間參知政事忠簡公機為從兄弟樂善好學<lb/>
<pb n="KR4d0466_WYG_018-20b"/>
藏書數千巻號南坡居士郝生忠州文學必中必中生<lb/>
從政郎知福州閩安鎮建號艮堂以學行為三衢徐霖<lb/>
廣信徐直方所器為忘年友與同郡林實大段浚趙崇<lb/>
懌章貢曾原一相友善由是知名有别業曰徳厚荘以<lb/>
奉祭祀恤婣舊者至今世守之建生四男子南良起南<lb/>
文輔起莘南良徳剛也擢咸淳戊辰第文輔道輿也與<lb/>
仲兄皆與鄉貢君少篤學資性過人出則侍其父閩安<lb/>
公周旋諸老間入則見其母韓夫人持家斬斬如法家<lb/>
<pb n="KR4d0466_WYG_018-21a"/>
子弟不敢越毫髪而忠厚之意常行其中故君之弟兄<lb/>
成於家庭之訓居多伯氏早喪二親繼殁君扶孤撫㓜<lb/>
支顛翼弊教養昏嫁歲時薦享秩然詩禮如平時其長<lb/>
石林也興廢補滯各得士友之心及還宅中堂奉宗祧<lb/>
處弟子姪東西偏凡有未安者各使得其所不幸遂沒<lb/>
若君者可謂賢哉娶李氏男志漙女安正適饒徳榮李<lb/>
及安正皆先六年卒君生以淳祐癸卯卒以至大己酉<lb/>
七月十三日將以某年月日葬于臨川縣明賢鄉厚澤<lb/>
<pb n="KR4d0466_WYG_018-21b"/>
原君初有讀書之室環以竹扁曰竹坡云嗚呼余過臨<lb/>
川盖嘗登青雲之丘而永歎焉彼昔之渠渠煌煌者一<lb/>
無有也而重樓複舘髙花羙木巋然百年之舊惟婁氏<lb/>
已與其兄弟游蒼顔皓髮褒衣博帯行若思坐若遺言<lb/>
呐呐不能出口若與世甚不相類者卒以保先人之業<lb/>
以不泯墜忠厚之可長也信不誣矣若子姪皆純茂秀<lb/>
朗足世其家然則君亦跛男子之遺裔乎何其世之多<lb/>
賢也銘曰<lb/>
<pb n="KR4d0466_WYG_018-22a"/>
構爾基樹爾滋危爾持積不施吁其悲<lb/>
　　　黄志尹墓誌銘<lb/>
豐城黄志尹名所志以學行文章為後林李户部客至<lb/>
元戊寅秋九月俘于兵粥於長安鄭子誠家子誠儒長<lb/>
者與蕭維斗友一見志尹命諸子師事之遂名長安中<lb/>
家長安三十年餘觧后商人故同里附書問其家子允<lb/>
子随商至長安則志尹死矣鄭氏云大徳甲辰日南至<lb/>
一夕大醉卒允子哭啟封負骨而歸将以某年月日葬<lb/>
<pb n="KR4d0466_WYG_018-22b"/>
蘇陂之原書扺京師属其妻之舅氏揭傒斯乞銘於余<lb/>
夫自昔士君子不幸遭喪亂流落者多矣幸而生還者<lb/>
幾人幸而人不奴𨽻畜又得尊禮者幾人甚不幸而死<lb/>
死而能歸其骨志尹抑又幸已嗚呼允子其遂昌乎志<lb/>
尹得年五十九祖嘉言父元興初娶蘇氏有子一人去<lb/>
家後兩月乃生允子也在長安娶某氏無子先卒孫男<lb/>
呼都克丹孫女一銘曰<lb/>
子生而父不知父死而於子乎歸余辭以銘之幸而悲<lb/>
<pb n="KR4d0466_WYG_018-23a"/>
　　　大慶壽寺大藏經碑<lb/>
聖人之書皆不得已而有言者也西方之聖人虚空為<lb/>
本寂㓕為宗而積其書至五千四十八卷其得已哉盖<lb/>
迷待法而悟故不可以無法法待言而立故不可以無<lb/>
言書者言之寄也於是後世尊其書建大寳藏而藏之<lb/>
名曰大藏經俾學之者沿經以求法悟法以成佛然則<lb/>
由言語文字以至虚空寂㓕經之功不既大矣乎國家<lb/>
崇佛法建大佛寺必置經藏聚天下之工書者泥黄金<lb/>
<pb n="KR4d0466_WYG_018-23b"/>
繕寫以示其嚴選天下之善鎪者材羙木傳刻以致其<lb/>
廣京師諸寺日飯僧端坐羣誦撞鍾吹螺晝夜不絶歳<lb/>
又一再遣使乗驛奉香幣徧天下亦如之斯盡恒河沙<lb/>
界並受其福於虖至矣東南海濵之國髙句䴡古稱詩<lb/>
書禮義之邦奉佛尤謹皇元之有天下聞風來附世祖<lb/>
皇帝結之恩待之禮亦最優異父子繼王並列貳館今<lb/>
王又以聰眀忠孝為皇帝皇太后所親幸大徳乙巳乃<lb/>
施經一藏入大慶夀寺歸羙以報于上寺為裕皇祝釐<lb/>
<pb n="KR4d0466_WYG_018-24a"/>
之所於亰城諸刹為最古皇慶元年夏六月謂某為文<lb/>
以勒于石傳曰知之者不如好之者好之者不如樂之<lb/>
者王之於佛法知之者與好而樂之者與是日天新雨<lb/>
王延至其邸始入諸僧列坐梵唄之聲洋洋滿庭復至<lb/>
一室門闥静深窻户無塵花木芳潤王親肅客户外入<lb/>
就席言論恂雅禮意歡浹一僧隅坐轉法華每舉一佛<lb/>
名一菩薩號王必以手加額而致敬焉王雖與客語意<lb/>
未嘗不在經也然則王於佛法誠好而樂之者矣經豈<lb/>
<pb n="KR4d0466_WYG_018-24b"/>
徒施哉嗟夫是心也以之為國則聖夀長皇圖昌以之<lb/>
為家則富子孫國永存以之為身則六根清净萬法綂<lb/>
一乃至無有言説直入上乗正覺寳是經者復能日以<lb/>
是經為人演説俾迷者悟愚者覺盡恒河沙界並受其<lb/>
福是則王之所以布施國家之所以崇信聖人之所以<lb/>
立言之初心也王名璋好賢樂善有徳有文逮事世祖<lb/>
以皇甥為世子入宿衛被賞識成宗朝選尚公主大徳<lb/>
末年從今上平内難立武宗有功為推忠揆義恊謀佐<lb/>
<pb n="KR4d0466_WYG_018-25a"/>
運功臣開府儀同三司太子太師上柱國駙馬都尉瀋<lb/>
王征東行中書省右丞相嗣髙䴡國王今上即皇帝位<lb/>
策勲加太尉寺住持西雲師名子安法行髙卓累朝所<lb/>
器重賜號佛光慈照明極净慧大禪師官榮禄大夫大<lb/>
司空領臨濟一宗事惟王賢王也藏經大施也師又主<lb/>
其寺不可無詩以頌其美而垂于後乃作詩曰<lb/>
我聞佛法第一義無有言語及文字若非言語及文字<lb/>
迷者何以見真諦佛大慈悲大智慧發大願力度萬世<lb/>
<pb n="KR4d0466_WYG_018-25b"/>
如矇冥行得經術如堕溝壑獲引臂如渡大海舟檝利<lb/>
皇元功徳配天地佛法尊信古無二琳宫寶刹徧四裔<lb/>
髙䴡嗣王帝戚懿願大慶夀大布施寳經入萬四千偈<lb/>
天龍百萬常守衛珊瑚璃琉碼碯貝車渠摩尼及火齊<lb/>
黄金白璧諸羙異遍地莊嚴等瑣細佛光老禪念一切<lb/>
受持此經永不墜永與浩刼湔障累聖夀無疆四海治<lb/>
興聖怡愉億萬歲施經功徳不思議<lb/>
　　　徐真人道行碑<lb/>
<pb n="KR4d0466_WYG_018-26a"/>
道無為也而無不為老氏之為道無為自化清静自正<lb/>
其學可以修身可以治國遺書具存為神仙之説者宗<lb/>
焉神而明之與時偕行巻舒闔闢不失其正非有道之<lb/>
士有至焉者不能也秦之亂子房佐劉氏蹶嬴䠞項基四<lb/>
百年之漢出於圯上之一編文景之治清寧静壹庶幾<lb/>
三代得於盖公之一言亂則致其功治則致其化力行<lb/>
而不顯功成而不居道固然也金之季王重陽起咸陽<lb/>
為天下全真教祖馬鈺譚處端劉處𤣥丘處機王處一<lb/>
<pb n="KR4d0466_WYG_018-26b"/>
郝大通等為之徒隠顯變化震撼于秦隴燕齊晉魏之<lb/>
間人皆以為仙徴聘之使聨鞅結騎尊敬寵信貴賤罔<lb/>
間所過貪者亷暴者慈而不知其然㧞死命奮敗軍而<lb/>
不以為能迹其行事幾於道矣皇元龍興列聖崇尚其<lb/>
教益大皇慶元年冬十有二月朝元萬夀宫孫真人履<lb/>
道状其師徐君之行來徴文謹按師諱志根梁之扶溝<lb/>
人父某仕金至昭武将軍師沉質魁偉弱冠為道士學<lb/>
於王真人志謹初重陽入梁主太寧坊王氏甞曰吾後<lb/>
<pb n="KR4d0466_WYG_018-27a"/>
必宅是金亡其地為墟後六十四年志謹即之為宫廣<lb/>
袤七里賜名朝元工未竟而志謹傳之姬志真志真傳<lb/>
之李志居志居傳之師師躬畚鍤率夫役勤力而勞心<lb/>
早作而夜休克潰于成壯䴡甲四方至元某年制授本<lb/>
宗掌教真人乙酉賜號崇𤣥誠徳洞陽真人壬寅優詔<lb/>
存撫師益奮勵以𢎞道濟物自任逺近慕嚮雲歸川赴<lb/>
宫之役夜自輦土石道得遺槖數百金伺其主乃㩁場<lb/>
盜也懇致其半師曰女亡命利此為貧耳我欲之固全<lb/>
<pb n="KR4d0466_WYG_018-27b"/>
有何半耶速持去速持去邏卒不女貸盜愧謝而去師<lb/>
未嘗言盜後傳其事河朔歳飢民争襁負趍河南無所<lb/>
於歸師館糓唯恐後被掠者購而歸之眀年秋成或歸<lb/>
或留或愿入為道士惟其欲大徳中待選行省者嵗乆<lb/>
食盡来謁師悉不拒日就食者數百人一日當祝釐羣<lb/>
官咸在師設齋坐衆人堂下相君驚曰此何為者師告<lb/>
之故且曰食此數月矣相大感動即調遣在官之帑庾<lb/>
歲簡亷慎者掌之聴其出内無所問甲辰六月十日夜<lb/>
<pb n="KR4d0466_WYG_018-28a"/>
有星隕于寢所無疾而逝年九十一室中唯冠巾杖屨<lb/>
數日乃歛顔色不少變蠅蚋莫敢近某年某月某日葬<lb/>
城西北仙蜕園嗚呼其有道者耶即不為老顧不立事<lb/>
立功為名公卿耶余嘗讀老氏書而慕之歴考古之所<lb/>
謂僊者若狂若俠若疾其出入如鬼神前知如蓍龜不<lb/>
知其何道要其歸則本忠孝寳慈儉皆不悖於老氏世<lb/>
無其人乆矣豈知又有若重陽諸子者耶上下數百年<lb/>
亦豈盡無之耶而卒埋沒泯滅又何也重陽倡道代有<lb/>
<pb n="KR4d0466_WYG_018-28b"/>
眀哲非遭遇聖明尊道隆徳崇樹名教其能宣光六合<lb/>
垂訓萬世若此其盛耶余故重孫請述師之概俾後之<lb/>
學者覧觀焉自重陽全真開化真君以來各有錫號具<lb/>
諸碑師以郝為祖王為父姬李為兄而今孫君之嗣掌<lb/>
教事也先是歸河東師知其賢累請不起固請乃起賜<lb/>
號泰定虚白文逸真人道甚髙銘曰<lb/>
大䝉必眀大虧必盈四海横流大道以興金鎔火冷白<lb/>
日炳炳飛龍在天衆陽乃騁咸陽匹夫老聃之徒振衣<lb/>
<pb n="KR4d0466_WYG_018-29a"/>
終南天下風驅亦有七子是承是似墜不能壓鳩不能<lb/>
死天子既崇所嚮聞風城撤其關戰弛其弓與時上下<lb/>
應物變化徳盛功隆雲螭我駕赫赫朝元奕奕洞陽匪<lb/>
柔匪剛襮圓裏方躬操畚鍤不知其勤恤窮振滯不知<lb/>
其仁榮非師有年非師壽太始之先鴻濛之友<lb/>
　　　葉隐君墓表<lb/>
閩之葉盛於莆世多聞人達官近代丞相顒尚書大有<lb/>
尤灼著者後遷南劒尤溪之華山族益蕃至夢曉買田<lb/>
<pb n="KR4d0466_WYG_018-29b"/>
築室于仕陽鎮家焉卒葬里之厚溪三子季曰三友好<lb/>
善有信義為鄉里稱讀書明理不為章句之學暇則彈<lb/>
琴賦詩投壺雅歌以自娛丙子正月十有九日室人云<lb/>
亡乃皇元大兵渡江之第三年也又明年二月十有八<lb/>
日君亦卒時方劻勷皆藁葬至元庚辰閩既内附仲子<lb/>
元徳入亰師獲事濟陽王以慎重有材略見親幸辛卯<lb/>
署府户計總管大徳癸巳長子宗榮亦授梅州長官至<lb/>
大戊申元徳始謁告南還省墳墓十月二十有四日遂<lb/>
<pb n="KR4d0466_WYG_018-30a"/>
啟殯合葬於湖山距家半舎而近立祠墓下復先世田<lb/>
三十畝奉烝嘗亡何宗榮死元徳以禮塟之先塋之旁<lb/>
之湯山撫其孤嫠經紀其家事畢還亰師皇慶壬子夏<lb/>
六月謁余於禁林聴其言觀其行盖孝友純慤人也状<lb/>
乞表其先人之墓嗚呼自古承平子孫稍自樹能不失<lb/>
其世者亦可以為賢矣一旦臨患難狼狽顛踣公卿降<lb/>
而皁𨽻為負販為盗賊姦宄藐不知先世為何若元徳<lb/>
者遭變故失怙恃投身艱棘居數千里外歴三十餘年<lb/>
<pb n="KR4d0466_WYG_018-30b"/>
自致貴富依依追逺卒復故初有承平士大夫所難者<lb/>
其先世之澤可見已宜得吾文按三友字某得年五十<lb/>
二配張氏有賢行得年五十五子二孫男四女一銘曰<lb/>
方時之攘攘生不得禮其死存不能保其亡匪惟爾邦<lb/>
餘三十年去者復死者塟祭有田孝友以光曾幾人何<lb/>
則惟爾臧惟後之慶<lb/>
　　　處士聶君墓誌銘<lb/>
處士聶君諱復孫字仁甫居盱水上世仕宋曾祖諱有<lb/>
<pb n="KR4d0466_WYG_018-31a"/>
朝請大夫知江州軍州事贈少師祖諱子述華文閣學<lb/>
士宣奉大夫衛郡開國公贈少傅父諱世清承直郎武<lb/>
岡軍判官君生承平時襲貴冨能諄諄謹篤以賢子弟<lb/>
自好宋亡天下為元君獨以長厚為鄉里所親善人用<lb/>
不忍侵犯克全其家余去盱三十年而歸盖靡然異矣<lb/>
君褒衣博帯周旋揖遜未嘗見其斯須之忽造次之失<lb/>
雖豪奴悍吏卒然遇之莫不退然自喪鞠然以慕豈偶<lb/>
然耶余常舉為子弟勸夫天下之俗與時遷移强者挽<lb/>
<pb n="KR4d0466_WYG_018-31b"/>
之於前疾者驅之於後守而不易其所者寡矣少年自<lb/>
信為行老而逆施者有矣平居以學自勵出悦紛華者<lb/>
有矣盱之人稱信厚有古君子之風者惟君與曽履祥<lb/>
然履祥名頴瑞亦世家仕咸淳間且光顯矣竟以處士<lb/>
卒君初以大父澤授登仕郎未調而革命遂終身焉至<lb/>
大庚戌七月四日卒得年七十二初娶鍾六年而沒無<lb/>
子再娶趙生三男鈞錡公亮一女適張子言先十五年<lb/>
沒孫男三公旦公晉汝郎女一許嫁饒普曽孫男申郎<lb/>
<pb n="KR4d0466_WYG_018-32a"/>
君有弟曰渙孫蚤世其孤銳方襁褓君長育之教訓而<lb/>
冠昏之無子又以公亮子之故惟鈞錡為之服以某年<lb/>
月日塟南城縣太平鄉大義之原書來亰師乞銘余觀<lb/>
盱之盛族聶氏之子孫彬彬然必其先世之積也厚繼<lb/>
而承之者賢耳堯舜萬乗之主且大聖人也子一不肖<lb/>
國非其國况士大夫之家乎銘曰<lb/>
猗歟處士戎承于衛周規折矩内仁外義嗟時之人毋<lb/>
忝厥世處士是式以畀後嗣<lb/>
<pb n="KR4d0466_WYG_018-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷十八<lb/>
</p>
<p>
</p>
  </div>
</body>
</text>
</TEI>
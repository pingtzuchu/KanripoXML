<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷三</head>
    <p>
<pb n="KR4d0466_WYG_003-1a"/>
欽定四庫全書<lb/>
　雪樓集卷三　　　　　　元　程文海　撰<lb/>
　玉堂類藁<lb/>
　　制詞<lb/>
　　　故平章政事薩里贈推忠守正佐理功臣太傅<lb/>
　　　　開府儀同三司上柱國追封徐國公謚忠肅<lb/>
　　　　制<lb/>
紹筑水之封葢仰思於基構列雲臺之像亦追念於股<lb/>
<pb n="KR4d0466_WYG_003-1b"/>
肱惟兹世勞在昔先正有美忠嘉之克肖眷言褒䘏之<lb/>
是宜故具官某惇大而直方剛毅而亷潔以閥閱之胄<lb/>
而加之博學以鼎爼之器而濟之純誠獨發奸謀兾回<lb/>
淵聴譴不辭於九死刑迄正於四凶文祖知其匪躬具<lb/>
臣為之愧色乃若旬宣之績暨夫綏定之勛惠洽閭閻<lb/>
恩加庠序剸煩治劇而事皆可法興利除害而知無不<lb/>
為兼衆循吏之所僅能有古名將之所不逮家無餘積<lb/>
塗有公言方觀長孺之在朝人皆知憚緬徯𤣥成之正<lb/>
<pb n="KR4d0466_WYG_003-2a"/>
已天不憗遺兹用胙以徐方躋于周傅表功錫號節惠<lb/>
易名視台宰之多儀簉邦家之八柱昭予令典慰爾遺<lb/>
忠於戯華屋山丘深起思賢之詠白雲弓劔諒深扈聖<lb/>
之勤尚敷遺於後人益對揚於休命可<lb/>
　　　故妻鴻和納哩罕氏追封徐國夫人制<lb/>
積行累功之盛爰致公封匹尊齊體之賢宜從夫爵匪<lb/>
獨光其家祭抑以煥於國章故具官某故妻某氏毓自<lb/>
名家嬪于貴族雞鳴著詠知婦徳之無違鵠峙在庭昭<lb/>
<pb n="KR4d0466_WYG_003-2b"/>
母儀之有素云何不淑蚤爾長歸追封湯沐之恩俯慰<lb/>
桮棬之感於戯褘衣闕翟空留服飾於丹青石室金縢<lb/>
尚繼勲名於帶礪諒惟懿識不昧欽承可<lb/>
　　　妻宗氏封徐國太夫人制<lb/>
錫之山川既追崇於大國宜其家室亦正位於小君以<lb/>
勵忠臣以彰孝治故具官某妻宗氏清心玉映淑徳蘭<lb/>
馨相饋祀於高華所期偕老撫遺孤於艱棘乃曰未亡<lb/>
後嗣賴以有成名閥因之不墜盍佐北堂之養俾從東<lb/>
<pb n="KR4d0466_WYG_003-3a"/>
土之封於戯膏沐誰容寧慕六珈之盛飾風猷未遠庻<lb/>
幾二惠之能賢其服殊恩益修内訓可<lb/>
　　　丞相托克托故曽祖父固都斯追封某王制<lb/>
家國同休表生平之為善淵源遠被宜奕世之流芳粤<lb/>
若孫曾為吾丞弼爰推恩於欲報兼示眷於具瞻具官<lb/>
某故曾祖父某禀間氣於兩儀之間稱竒材於六合之<lb/>
表風流譽處雖梗槩之無傳閥閱聲名尚光華而有耀<lb/>
克昌厥後以迄于今用追禭於多儀并申榮於三世以<lb/>
<pb n="KR4d0466_WYG_003-3b"/>
昭令徳以廸遠猷於戯貴震一方故國之風雲已矣爵<lb/>
超五等中天之雨露湛然英爽未渝欽承無怠可<lb/>
　　　故曾祖母某氏<lb/>
積善降祥於子孫而益著報功崇徳雖伉儷而必偕用<lb/>
稱情文亦彰孝治具官某故曾祖母某氏相中閨於裔<lb/>
土婦禮無違啓後嗣於清時家門未憗譽齊三鳳功恊<lb/>
　一䕫用沿開國之封追畀從夫之爵於戯周禮下王后<lb/>
　一等當知在昔之匪輕蕭氏有丞相八人彌覺於今之<lb/>
<pb n="KR4d0466_WYG_003-4a"/>
為盛柔嘉如在懿惠其承可<lb/>
　　　故祖父且錫勒<lb/>
加恩泉壤有國所以勸功尚論本原後嗣於焉濟美榮<lb/>
其大父慰我元臣具官某故祖父某世載賢稱親逢聖<lb/>
作㑹孟津者八百咸秉盛心列要服于五千悉歸至治<lb/>
乃風猷之弗替而聲教之所漸代有其人不忝厥祖睠<lb/>
在廷之三俊實承祀之諸孫宜極追崇用昭眷倚於戯<lb/>
王公皆爵孰如君命之榮伯仲能賢佇見家聲之振肆<lb/>
<pb n="KR4d0466_WYG_003-4b"/>
惟幽哲歆此殊章可<lb/>
　　　故祖母某氏<lb/>
翟茀以朝莫起小君於窀穸龍旂承祀宜從大父於烝<lb/>
甞用勸造邦亦嘉尊祖具官某故祖母某氏以名門之<lb/>
懿淑為令婦之表儀慶集子孫國賴棟梁之助恩均昭<lb/>
穆家傳帶礪之盟再命所加九京斯顯於戯坐間銀鹿<lb/>
諒知終列於王官肘後金章惜不及觀於相印永惟柔<lb/>
識尚服明綸可<lb/>
<pb n="KR4d0466_WYG_003-5a"/>
　　　故父雅雅<lb/>
同心同徳事不間於古今懋賞懋官誼無分於存殁睠<lb/>
此賛襄之彥資其揚顯之心具官某故父某惇厚有聞<lb/>
忠貞弗懈日磾歸漢胄本出於王家伯冏事周職莫親<lb/>
於僕正執干戈而衛社負覊絏以從君勲在五朝勤非<lb/>
一日用啓承家之慶仍居佐命之功冐九死而不可囘<lb/>
挺然臣節佐萬機而能有守簡在朕心觀俊宅之盡忠<lb/>
見義方之善教爰推罔極追錫有章於戯四世五公掩<lb/>
<pb n="KR4d0466_WYG_003-5b"/>
前聞而獨盛一門三㦸喜同氣之相輝尚顧寵綏益安<lb/>
顯祀可<lb/>
　　　母歡台氏封康國太夫人制<lb/>
來章有慶肇開西土之封壽考維祺方受北堂之養從<lb/>
頒湯沐俾侑㫖甘具官某母某氏名世高門宜家令配<lb/>
蚤資内助五朝之翼亮無違晚邵母儀三季之忠勤有<lb/>
自光分鼎席譽葢槐庭肆予孝治之時副爾顯親之志<lb/>
於戯通侯子為丞相昔列遷書邦君妻曰夫人今昌魯<lb/>
<pb n="KR4d0466_WYG_003-6a"/>
語嘉承茂渥益介期頥可<lb/>
　　　故榮禄大夫河南江北等處行中書省平章政<lb/>
　　　　事何瑋贈推忠佐理同徳功臣太傅開府儀<lb/>
　　　　同三司上柱國追封梁國公謚文正制<lb/>
允文允武遽興殄瘁之嗟懋賞懋官庸舉報崇之典故<lb/>
具官何某家傳忠孝徳備柔剛事軍旅而敦詩書生閥<lb/>
閱而習政務踐敭臺省憚汲黯之在廷勤勩蕃宣式樊<lb/>
侯之維翰教興庠序惠洽閭閻論事後成敗國之蓍龜<lb/>
<pb n="KR4d0466_WYG_003-6b"/>
以身佩安危朝之柱石朕方求助天不憗遺兹用胙以<lb/>
召棠躋于周傅表功錫號節惠易名視台宰之多儀簉<lb/>
邦家之八柱昭予異眷慰爾遺忠於戯華屋山丘深思<lb/>
賢於既往丹書帶礪應濟美於方來爾其顧歆是為不<lb/>
朽可<lb/>
　　　故妻張氏追封梁國夫人制<lb/>
錫之山川既追榮於先正宜其家室亦有位於小君以<lb/>
彰國恩以勵臣節故具官何瑋故妻張氏誕生名閥來<lb/>
<pb n="KR4d0466_WYG_003-7a"/>
嬪高閎淑慎其身既百年之偕老柔嘉維則將永世以<lb/>
流芳爰錫絲綸從封湯沐於戯正位乎内雖死之日猶<lb/>
生之年在後之人行已也恭事上也敬尚惟不昧服我<lb/>
異恩可<lb/>
　　　趙王專故曽祖父巴雅爾罕贈宣忠恊力翊衛<lb/>
　　　　果毅功臣太傅開府儀同三司上柱國駙馬<lb/>
　　　　都尉追封趙王謚武毅制<lb/>
古今大義莫重君君而臣臣國家異恩豈但親親而貴<lb/>
<pb n="KR4d0466_WYG_003-7b"/>
貴睠予懿戚代有偉人自其祖之匪躬至于今而五世<lb/>
忠勤益著典禮宜崇某王某故曽祖父某胄出名門身<lb/>
逢聖運年方齠齔從太祖以西征約結婚姻尚帝姫而<lb/>
敦好累建開疆之偉績遂為佐命之元勲迄流慶於孫<lb/>
曾亶有光於竹帛兹用贈之周傅王此趙邦簉八柱以<lb/>
承天列三能而開府表功錫號節惠易名於戯爵至於<lb/>
王甚盛蔑以加矣世濟其美爾祖其與享之毋忘寵章<lb/>
是在後嗣可<lb/>
<pb n="KR4d0466_WYG_003-8a"/>
　　　故曾祖母齊國大長公主阿老罕布濟克追封皇<lb/>
　　　　高祖姑趙國大長公主制<lb/>
肇造興邦賴臣子翼扶之力相成有道實皇家肺腑之<lb/>
親褒䘏宜崇哀榮斯至某王某故曾祖母某神明毓粹<lb/>
智畧超凢决勝運籌凛有丈夫之風烈起家裕後聿開<lb/>
戚畹之王封為室家之道其義豐為子孫之謀其效遠<lb/>
追惟懿行盍胙大邦用衍絲綸有光窀穸於戯丕謨丕<lb/>
烈予亦念於前人維孝維忠爾尚佑于後嗣諒存英爽<lb/>
<pb n="KR4d0466_WYG_003-8b"/>
不昧欽承可<lb/>
　　　故祖父阿爾布哈贈懐忠竭力效勇定遠功臣太<lb/>
　　　　師開府儀同三司上柱國駙馬都尉追封趙<lb/>
　　　　王謚武襄制<lb/>
盡忠効節閔予戚里之賢沿流遡源嘉乃世臣之後誕<lb/>
揚恤典載在賛書某王某故祖父某以太祖之外孫尚<lb/>
世皇之季主富貴固其素有居上不驕智勇可謂兼全<lb/>
遇戰則克是以生名家之子迄能為死節之臣丕顯其<lb/>
<pb n="KR4d0466_WYG_003-9a"/>
先式開厥後是用遷封大國峻秩上公錫號表勲易名<lb/>
叶行旌邦家之一柱視宰路之多儀以發幽光以隆孝<lb/>
祀於戯九京可作賴有不朽者存奕世其昌保此無窮<lb/>
之聞英魂如在茂渥其承可<lb/>
　　　故祖母伊埒追封皇祖姑趙國大長公主制<lb/>
於惟帝姫下嬪世戚雖生於宫掖車服不繫其夫而施<lb/>
于子孫家國俱賴其助肆敷愍冊式慰孝思某王某故<lb/>
祖母某穠矣棣華粹然玉質在室不煩於姆訓為婦克<lb/>
<pb n="KR4d0466_WYG_003-9b"/>
盡於壼儀始自正家咸詠肅雝之徳居然生子聿為節<lb/>
義之臣是用追啓新封進遷大國於戯若稽䘏典名位<lb/>
何以復加垂裕後昆富貴所以長守尚惟不昧歆此殊<lb/>
恩可<lb/>
　　　丞相特穆岱爾故曾祖父蘇海贈翊運宣力保<lb/>
　　　　大功臣太尉開府儀同三司上柱國追封歸<lb/>
　　　　徳王謚武烈制<lb/>
水注而為江河其發源也必遠木大而為梁棟其植本<lb/>
<pb n="KR4d0466_WYG_003-10a"/>
也必深積盛徳於百年嘉元臣之三世惟有是似曰篤<lb/>
不忘具官某故曾祖父某從太祖之肇基為元勲而佐<lb/>
命金甲琱戈而親行陣篳路藍縷以啓山林如霆如雷<lb/>
張六師之聲燄于疆于理開萬里之版圖聞鼓鼙而興<lb/>
懐幸孫曾之濟美兹用分茅以胙超爵而王儀既視於<lb/>
秉鈞階仍升於掌武表功柱國定謚易名誕錫殊恩遠<lb/>
彰前烈於戯有餘之慶始賞而復公侯不朽者存受祉<lb/>
以施孫子顧惟英爽不昧欽承可<lb/>
<pb n="KR4d0466_WYG_003-10b"/>
　　　故曾祖母伊蘇衮氏追封歸徳王夫人制<lb/>
錄善追榮既封王而裂土抗尊齊體宜錫爵以從夫具<lb/>
官某故曾祖母某氏先正令妻元臣王母宜家宜室致<lb/>
門户之方興如山如河想徳容之甚盛丕昭壼範庸拓<lb/>
沐封於戯顏如舜英慨浮榮之易落書藏金匱尚令聞<lb/>
之無竆惟爾淑靈服兹休命可<lb/>
　　　故祖父布拉吉達贈推誠保徳定遠功臣太尉<lb/>
　　　　開府儀同三司上柱國追封歸徳王謚忠武<lb/>
<pb n="KR4d0466_WYG_003-11a"/>
　　　　制<lb/>
立身揚名嘉元臣之盡孝報本反始原祖徳之自來乃<lb/>
備哀榮肆頒命數具官某故祖父某生為名將蚤事太<lb/>
宗効忠於憲皇授鉞之時迄平欽察宣力於定廟帥師<lb/>
之日遄有中原從世祖當潜見之初扈王旅征西南之<lb/>
國駐㸃蒼下大理言聴計從㧞善闡平雲南師武臣力<lb/>
旋有征南之役俾代親王而行天不憗遺衆所嗟惜觀<lb/>
我家成大一統之業皆累朝有不二心之臣流慶本支<lb/>
<pb n="KR4d0466_WYG_003-11b"/>
為今柱石是用表勲作謚掌武視儀聿作國楨肇開王<lb/>
爵偹宻章之異渥慰泉壤之遺忠於戯一門萬石之家<lb/>
葢益修於孝謹四世五公之盛尚永篤於忠貞佑爾後<lb/>
人欽予寵命可<lb/>
　　　故祖母額森氏追封歸徳王夫人制<lb/>
雲臺麟閣越在昔之造邦翟茀朱幩盍從夫而有爵載<lb/>
揚䘏典庸備追榮具官某故祖母某氏名閥姫姜能臣<lb/>
伉儷柔嘉維則既正位於室家儆戒相成迄流芳於彛<lb/>
<pb n="KR4d0466_WYG_003-12a"/>
鼎宜其象服衍以脂田於戯五楘詩存無復平生之閔<lb/>
六珈儀盛猶當永世之傳歆此明綸安於顯祏可<lb/>
　　　故父穆爾呼察贈推忠佐理同徳功臣太師開<lb/>
　　　　府儀同三司上柱國追封歸徳王謚忠貞制<lb/>
盡忠之士雖死猶生積善之家其後必大睠予良弼慶<lb/>
自前人具官某故父某智勇而靖深雄毅而明敏左右<lb/>
世祖平定雲南旋扈聖於武昌入與謀於家國維時中<lb/>
統討叛濟南攻城每㧞槊以先登對壘嘗褁創而出陣<lb/>
<pb n="KR4d0466_WYG_003-12b"/>
方王旅藉虎臣之力而將軍遺馬革之屍莫贖其身式<lb/>
開厥後兹用顯庸賜謚超爵分封躋三事以經邦表一<lb/>
柱而開府追榮身後式慰孝思於戯龍虎風雲秉國嘉<lb/>
象賢之嗣山河帶礪剖符峻異姓之王益闡幽光永垂<lb/>
来裔可<lb/>
　　　故母蘇爾台氏追封歸徳王夫人制<lb/>
忠於君孝於親既極報崇之典正乎外位乎内宜旌伉<lb/>
儷之賢是生偉人爰立作相盍䟽湯沐以重烝嘗具官<lb/>
<pb n="KR4d0466_WYG_003-13a"/>
某故母某氏琬琰自將笄笲素謹身閑内則蚤積順於<lb/>
閨門慶衍後人寖陞華於宰輔兹用從封茅土光賁幽<lb/>
扄慰報本之深思勵教忠之大義於戯孰不美副珈之<lb/>
飾生也有涯庻幾安列鼎之歆沒而不朽可<lb/>
　　　故丞相和拉布哈贈<hi>闕</hi>　　　功臣太師開府<lb/>
　　　　儀同三司上柱國追封歸徳王謚忠獻制<lb/>
皇皇帝業念祖宗創始之難翼翼世臣備國家報功之<lb/>
典故具官某奮由閥閱勇赴勲名相我世皇時維中統<lb/>
<pb n="KR4d0466_WYG_003-13b"/>
省臺院寺詳酌古以建官文物典章新造邦之立政致<lb/>
規模之宏遠備左右之勤勞胡不百年可為一慨兹用<lb/>
王之大國位以太師既晉陟於階勲復兼崇其謚號以<lb/>
彰舊徳以勵羣工於戯異姓封王命數蔑以加矣長富<lb/>
與貴忠孝所以守之尚迪後人欽承休命可<lb/>
　　　故妻某氏追封歸徳王夫人制<lb/>
念舊追榮朕所以王異姓抗尊齊體邦稱曰君夫人爰<lb/>
均國恩俾從夫爵故具官某故妻某氏必有令徳乃嫓<lb/>
<pb n="KR4d0466_WYG_003-14a"/>
元臣朝廷有儀諒閨門之有度仁義相接亦夙夜之相<lb/>
成何間幽明益崇命數於戯夫夫婦婦澤既被於重泉<lb/>
君君臣臣義當明於奕世淑靈不昧寵命其歆可<lb/>
　　　故知樞宻院事達勒達哈贈効誠正義安遠功<lb/>
　　　　臣某官追封某謚某制<lb/>
洪惟皇祖於鑠武功厥有禦侮之臣備著捍邊之績用<lb/>
䟽䘏典式表殊恩故具官某起自世家奮為名將前無<lb/>
堅敵既累奏於膚公願為忠臣遂益堅於大節究觀終<lb/>
<pb n="KR4d0466_WYG_003-14b"/>
始盍備哀榮賜謚表勲增秩超爵於戯國家之恩侔天<lb/>
地無間顯幽君臣之義昭日星惟殫忠孝尚迪來裔欽<lb/>
承寵嘉可<lb/>
　　　故妻某氏追封某夫人制<lb/>
嘉我世臣已備報崇之典閔其君子亦惟伉儷之賢爵<lb/>
俾從夫恩昭追遠故具官某故妻某氏篤生華閥作嫓<lb/>
高閎宜于而家豈但矜其車甲勸之以義諒不廢於君<lb/>
臣迄致良人終為名將載嘉懿範爰畀愍章誕啓新封<lb/>
<pb n="KR4d0466_WYG_003-15a"/>
以光窀穸於戯萬鍾五鼎惜無偕老之年副笄六珈祭<lb/>
以如生之禮尚惟不昧欽此來歆可<lb/>
　　　故中書右丞相達爾罕哈喇哈遜故曾祖父達<lb/>
　　　　爾罕竒吉里贈推忠佐命宣力功臣太師開<lb/>
　　　　府儀同三司上柱國追封順徳王謚忠武制<lb/>
觀宰相繫年之表近閔良臣慕帝王有真而來遠思乃<lb/>
祖爰稽䘏典誕播明綸故具官某故曾祖父某卓識超<lb/>
羣沉幾先物我太祖當在潜之際怯烈氏有害正之謀<lb/>
<pb n="KR4d0466_WYG_003-15b"/>
聞姦宄刻期而肆兇乃晝夜間行而上變我故有備彼<lb/>
乃成擒方凉土之未臣帥師克夏出金人之不意反斾<lb/>
平燕惟此有不二心之臣是以成大一統之業澤流孫<lb/>
子世篤忠貞嗟宰木之成隂盍分茅而列壤是用秩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
三公之貴爵超五等之崇節惠易名表勛錫號於戯風<lb/>
雲龍虎尚想見於當時帶礪山河期有光於奕世英靈<lb/>
如在寵命其歆可<lb/>
　　　故曽祖母喀爾沁氏追封順徳王夫人制<lb/>
<pb n="KR4d0466_WYG_003-16a"/>
勛莫大於造國念昔先臣爵所貴於從夫昭兹懿範爰<lb/>
申贈典以既朕心故具官某故曾祖母某氏生有淑姿<lb/>
長諧嘉偶室家閔君子諒每戒於懷安食漿迎王師故<lb/>
首明於歸往足光内則盍列世封於乎通籍禁中惜音<lb/>
容之已遠題碑墓上庻名譽之俱傳歆此異恩昌于後<lb/>
裔可<lb/>
　　　故祖父達爾罕博囉齊贈叶忠翊亮定遠功臣<lb/>
　　　　太師開府儀同三司上柱國追封順徳王謚<lb/>
<pb n="KR4d0466_WYG_003-16b"/>
　　　　忠毅制<lb/>
皇皇帝業念開國之元勛翼翼世臣嘉象賢之有子身<lb/>
亡而功固在骨朽而名如新爰著賛書式隆䘏典故具<lb/>
官某故祖父某惟昔厥考乃心先朝義固有於君臣情<lb/>
實均於父子䇿勛盟府推第一之蕭何為將世家亦無<lb/>
雙之李廣延賞作千夫之長平金收屢戰之功迨及賢<lb/>
孫蔚為名相瞻言先正有慨予𠂻是用儀視公台封開<lb/>
王爵表崇勛而錫號節二惠以易名於呼功加於時澤<lb/>
<pb n="KR4d0466_WYG_003-17a"/>
乃垂於後嗣世濟其美名勿墜於前人尚爾有知服我<lb/>
休命可<lb/>
　　　故祖母旺扎勒岱爾氏追封順徳王夫人制<lb/>
考徳必論其世者欲浚忠厚之源列爵必從其夫者以<lb/>
著貞順之效伉儷之重褒䘏是宜故具官某故祖母某<lb/>
氏静柔其徳淑慎爾儀夫既象其父賢汝亦稱其家婦<lb/>
誕敷漏澤光賁幽扄於呼異姓封王葢以勛勞之舊父<lb/>
業傳子勉旃忠義之家尚爾淑靈歆予寵命可<lb/>
<pb n="KR4d0466_WYG_003-17b"/>
　　　故父達爾罕囊嘉岱贈宣忠孝節保大功臣太<lb/>
　　　　傅開府儀同三司上柱國追封順徳王謚忠<lb/>
　　　　愍制<lb/>
事君致身克紹前人之烈生子似父聿為名相之家萃<lb/>
忠孝於一門歴祖孫而五世載敭異渥光賁重泉故具<lb/>
官某故父某沉深善謀果毅冠世蚤從憲廟有事西川<lb/>
轉戰無前既累奏駿功之㨗忘身臨難不幸遺馬革之<lb/>
屍世憐死事之忠天厚積善之慶成季之勛未泯紀于<lb/>
<pb n="KR4d0466_WYG_003-18a"/>
太常西平之子復賢光于奕世是用爵躋極品號表崇<lb/>
勛既視秩於三公復易名於二惠以旌大節以勵羣工<lb/>
嗚呼既死無復生惟榮名之不朽盛徳必有報在爾後<lb/>
之能承國有異恩朕之篤意可<lb/>
　　　故母托遜哈納氏追封順徳王夫人制<lb/>
光榮累世睠我忠臣之門赫奕殊恩顯爾夫人之徳維<lb/>
兹之澤實自其原故具官某故母某氏慈順可貞静嘉<lb/>
有則良人節義必是妻能勸其夫後嗣忠賢非是母曷<lb/>
<pb n="KR4d0466_WYG_003-18b"/>
生是子爵至王而極矣國之禮亦宜之於呼如山如河<lb/>
既追錫小君之號宜家宜室實有開奕世之祥益衍慶<lb/>
源永垂來裔可<lb/>
　　　御史中丞托歡母旺扎勒氏封順徳王太夫人制<lb/>
車服之繫是夫者妻之道身名之顯其母者子之賢肇<lb/>
錫嘉名有光世閥具官某母某氏篤生賢嗣世我良臣<lb/>
致忠孝之有傳亦保懐之能教是用因先王爵稱太夫<lb/>
人於呼召虎旬宣惟召公而是似魯侯燕喜壽魯母以<lb/>
<pb n="KR4d0466_WYG_003-19a"/>
攸宜欽我寵章受兹介福可<lb/>
　　　皇太后故曾祖父追封濟寧王謚忠武阿齊諾<lb/>
　　　　延濟勒追封魯王仍諡忠武制<lb/>
洪惟壽母用宏濟于艱難肆朕眇躬獲丕承于上下推<lb/>
毓慶兩朝之本宜追崇四世之親尊號皇太后故曾祖<lb/>
父追封某王某天挺英豪世積忠厚服勤太祖奄有庻<lb/>
邦逮事世皇遂為懿戚惟當今之聖善皆先世之冲和<lb/>
雖已啓於王封猶未蔽于朕志庸加異數改錫大邦仍<lb/>
<pb n="KR4d0466_WYG_003-19b"/>
忠武之嘉名備哀榮之盛典於呼黄河如帶泰山如礪<lb/>
國其永存新甫之栢徂徠之松廟斯孔碩尚歆景命允<lb/>
建外家可<lb/>
　　　故曾祖母某氏追封魯忠武王妃制<lb/>
世為后族實顯有功夫乃婦天故從其爵式衍東朝之<lb/>
慶益䟽戚里之封尊號皇太后故曾祖母某氏徳為母<lb/>
儀言為内則風化素彰於閨壼祚𦙍乃正于家邦是生<lb/>
吾母之慈大受天下之養兹用貴其象服胙以龜蒙庸<lb/>
<pb n="KR4d0466_WYG_003-20a"/>
昭泉壤之榮以副宫闈之望於呼賢如明徳惜馬氏之<lb/>
未王福萃太任底周南之美化尚其幽懿服我休嘉可<lb/>
　　　開府儀同三司知樞宻院事額森特穆爾故曽祖<lb/>
　　　　父嘉木和爾贈純誠保徳翊戴功臣太尉開<lb/>
　　　　府儀同三司上柱國追封泰安王謚武毅制<lb/>
維師若尚父載嘉繼志述事之賢修法有魯僖爰舉崇<lb/>
徳報功之典誕敷愍澤光賁幽扄具官某故曾祖父某<lb/>
慷慨激昻果毅沈鷙東征西伐必斬將以搴旗左翼右<lb/>
<pb n="KR4d0466_WYG_003-20b"/>
張實亡身而許國惟太祖之神聖識名臣之子孫用集<lb/>
殊勛大開厥後是用表東岱而賜履超五等而追王既<lb/>
錫嘉名復頒渙號於呼故國非謂喬木丕勞爾先孝子<lb/>
必出忠臣永垂後裔英靈不昧休命其承可<lb/>
　　　故曾祖母翁吉喇特珍氏追封泰安王夫人制<lb/>
為婦配名世之家必有令徳封王受曾孫之慶是豈常<lb/>
恩爰泝淵源式隆命數具官某故曾祖母某氏貞静著<lb/>
于閨梱孝儉儀于族婣夫子無回顧之憂尊章有善事<lb/>
<pb n="KR4d0466_WYG_003-21a"/>
之譽立功者成其業為國者忘其家維爾之賢克正乎<lb/>
内是以弼亮至于四世忠孝萃于一門俾從列爵之封<lb/>
庸表為善之報嗚呼茫茫我土亦曰安若泰山蟄蟄爾<lb/>
孫尚惟生此王國眷焉幽懿歆此明嘉可<lb/>
　　　故祖父蘇爾呼圖克贈推誠宣力佐運功臣太尉<lb/>
　　　　開府儀同三司上柱國追封泰安王謚忠定<lb/>
　　　　制<lb/>
有大勛勞必世享其禄位追榮典冊宜先逮其祖宗睠<lb/>
<pb n="KR4d0466_WYG_003-21b"/>
惟閥閱之家可後寵章之䘏具官某故祖父某謀而能<lb/>
斷勇而不矜專摧陷廓清之功而弗居備險阻艱難之<lb/>
嘗而弗挫述乃祖帷幄之寄啓厥子柱石之隆至于孫<lb/>
而益昌皆其徳之未艾是用泰岳中土也以為爾邦王<lb/>
章大名也以為爾爵申以嘉號備其異恩嗚呼慨念先<lb/>
朝可謂得人之盛尚迪爾後亦克惟朕之承與國同休<lb/>
其命弗替可<lb/>
　　　故祖母唐古珍氏追封泰安王夫人制<lb/>
<pb n="KR4d0466_WYG_003-22a"/>
婦之爵從其夫古今之達道祖之榮及其妣國家之至<lb/>
恩既積顯庸宜臻異數其官某故祖母某氏謹身節用<lb/>
嫓徳娠賢家門增盛大之基朝宁獲忠良之佐上不墜<lb/>
于祖訓下益衍於後人所謂世臣亦惟爾敬是用分茅<lb/>
泰岳襲爵真封永以王夫人之稱配食忠定君之廟嗚<lb/>
呼魚軒翟茀何殊貴盛於當年瑜珥瑶環尚迪子孫於<lb/>
百世幽靈不昧休命其歆可<lb/>
　　　故父某官贈推忠宣力賛運功臣太傅開府儀<lb/>
<pb n="KR4d0466_WYG_003-22b"/>
　　　　同三司上柱國追封泰安郡王謚武穆博爾<lb/>
　　　　歡加贈推忠宣力賛運功臣太師開府儀同<lb/>
　　　　三司上柱國追封泰安王仍謚武穆制<lb/>
開國承家惟克篤於前烈定功行賞以啓佑於後人爰<lb/>
備哀榮庸嘉忠藎具官某故父某官贈某官某勇智佀<lb/>
乎祖父勲業冠乎朝廷在世祖成宗之時備出將入相<lb/>
之績誓師南指淮海來歸轉饟西征闗隴晏卧降王斬<lb/>
帥絶施勞伐善之言執法秉鈞得憂國愛民之體上既<lb/>
<pb n="KR4d0466_WYG_003-23a"/>
委以心腹爾亦竭其股肱蔚為名臣載在史氏雖已加<lb/>
乎寵命猶未愜於朕心是用節惠表勛錫爵啓土追恩<lb/>
既往垂勸方來嗚呼天有柱地有維不憗一老河如帶<lb/>
山如礪其永世王禰廟有光朕命無斁可<lb/>
　　　故母追封泰安郡王夫人克哷展氏加追封泰<lb/>
　　　　安王夫人制<lb/>
夫得賢婦子有賢母惟家之隆生違至養死獲至恩斯<lb/>
善之報爰䟽異渥庸表幽扄具官某故母追封某夫人<lb/>
<pb n="KR4d0466_WYG_003-23b"/>
某氏柔順利貞恭儉節用以爾茂族相我元臣立非常<lb/>
之功有無竆之聞篤生令子復列中朝襲數世之勛勞<lb/>
保一家之忠厚是用錫河岳之履為湯沐之封以示寵<lb/>
綏式昭愍䘏嗚呼木欲静而風不止嘗聞孝子之悲源<lb/>
之深者流必長尚衍後人之慶眷惟魂爽服此休嘉可<lb/>
　　　母扎拉展氏封泰安王夫人制<lb/>
報功者君之仁顯親者子之志用章孝治誕布明綸具<lb/>
官某母某氏有林下風蔚閨中秀嫓徳元老宜于而家<lb/>
<pb n="KR4d0466_WYG_003-24a"/>
教子義方利於吾國兼為婦為母之懿備從夫從子之<lb/>
榮是用錫之山川隆其命數昭世閨範稱君夫人於戯<lb/>
象服是宜雖君子不能偕老正位乎内而家人見為利<lb/>
貞益介壽祺茂對休命可<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷三<lb/>
</p>
<p>
</p>
  </div>
</body>
</text>
</TEI>
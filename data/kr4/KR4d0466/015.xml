<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷十五</head>
    <p>
<pb n="KR4d0466_WYG_015-1a"/>
欽定四庫全書<lb/>
　雪樓集卷十五　　　　　元　程文海　撰<lb/>
　　序　引<lb/>
　　　贈歐陽南陽序<lb/>
古之君子不出家而成教於國若無所事乎逰也然以<lb/>
一鄉一國為未足而必尚友天下之善於是始有結駟<lb/>
過都重趼不息者而師友之淵源廣矣洙泗及門三千<lb/>
大抵異邦人也然則士其可懐居也哉聖人之教四而<lb/>
<pb n="KR4d0466_WYG_015-1b"/>
文為先其論君子之於友也亦必自文始然則士其可<lb/>
以舍文也哉陶唐氏開聖治之初者也夫子賛之不過<lb/>
曰有文章西伯周公大聖人也諡皆不過曰文道徳禮<lb/>
樂至周備矣而言三代者亦不過曰周尚文然則士其<lb/>
可徒以辭章為文乎哉歐陽南陽生臨江之俊士也祖<lb/>
父皆儒先生長者義方素明生又材質秀穎志尚不羣<lb/>
其為學也力自奮㧞刮磨不肯蹈陳襲陋觀其所為詩<lb/>
賦諸篇飄飄然殊有凌雲之高御風之逺也自以居幽<lb/>
<pb n="KR4d0466_WYG_015-2a"/>
守獨從師取友之未𢎞而父母之望未酬也於是四方<lb/>
之行昉自今始而首造於余豈以余為可與論文者歟<lb/>
余聞之欲窮山林川澤之觀者必即其都㑹焉夫京師<lb/>
固士大夫之鍾聚也生其行乎凡生之蓄於今者乃余<lb/>
之發於昔者也生其行哉余固卜其於師友必有遇也<lb/>
嗟夫古學不講久矣以生之材之志余尤望其於道終<lb/>
有得也故余以古之士與夫古之所謂文者先言之而<lb/>
冀生返觀之庶乎立身養志之不茍也京師遇吾故人<lb/>
<pb n="KR4d0466_WYG_015-2b"/>
乎為我謝焉曰今歐陽生勝昔歐陽生韓門不拒幸甚<lb/>
　　　送雲伯讓序<lb/>
不擇官而仕為捧檄而喜昔人豈矯情哉為親也人子<lb/>
之於親幸而及養則三釡亦足樂不然萬鍾於我何加<lb/>
焉雲謙伯讓蚤年來江南猶及見諸老前謁余於金陵<lb/>
𬒳服儒雅吾固異之别二十餘年復見於京師見識議<lb/>
論益老成又二年復見之則掾於宗正府意其驊騮開<lb/>
路一日千里忽來訪余曰謙以嵗月遷餘杭總府知事<lb/>
<pb n="KR4d0466_WYG_015-3a"/>
即之官願得一言余訝其逺來久客取之廉而去之遽<lb/>
也則曰小人有母韓夫人平生睦族善婣憐貧敬老切<lb/>
切以教子為事重師友厚賔客凡所為有益於其子者<lb/>
無不為也新年八十一嵗七子十三孫謙幸成名老母<lb/>
留江南而西浙湖山演迤風土清淑宜於老者侍膝下<lb/>
奉色養官事之暇則板輿輕軒花朝月夕東㳺西衍舉<lb/>
夀觴以怡慈顔尚庶幾焉余曰嘻子知所本如此豈惟<lb/>
便養推之宦業思過半矣夫知事八品官爾其任與三<lb/>
<pb n="KR4d0466_WYG_015-3b"/>
品等曰知事知事一府之事有不知者乎行一不義罪<lb/>
一不辜必反而思曰吾親聞之得無不可於意否役一<lb/>
夫歛一物則必又曰某家有老者乎得無妨其養否某<lb/>
家有㓜者乎得無傷其慈否告而長語而僚必公私俱<lb/>
得而后己悦乎親仁乎下獲乎上宦業之昌由愛親一<lb/>
念而推之耳子盍行乎吾何言耶天都英俊之域名公<lb/>
碩彦發言為詩聞子之風必有大篇短章争歌頌者吾<lb/>
為發其端繋以五言六韻<lb/>
<pb n="KR4d0466_WYG_015-4a"/>
人孰不有母及養能幾人歸無慈顔喜萬鍾空一身雲<lb/>
子退急流八袠念老親低頭蓮幙日適意綵衣春平反<lb/>
多不疑閒居賦安仁忠孝重山岳富貴輕埃塵<lb/>
　　　高大有積慶堂詩序<lb/>
南城高君大有世以好賢樂善稱趙閑閑嘗為其祖簽<lb/>
省書積慶堂三大字以表樹焉今復新其構而揭之以<lb/>
奉太夫人之養可謂肯堂矣易曰積善之家必有餘慶<lb/>
夫一善易能也一慶易致也積之為難古人固有如孫<lb/>
<pb n="KR4d0466_WYG_015-4b"/>
叔敖之瘞蛇宋景文之度蟻適然一念之興遂致卿相<lb/>
若執劵而索償余謂是説求之吾聖人之書若有不相<lb/>
似者終莫若舜之孳孳夫惟孳孳於善故無不善又若<lb/>
蜀先主之戒其子曰勿以惡小而為之勿以善小而不<lb/>
為此乃近道乃積慶之基也若大有之承祖敬親尚賢<lb/>
之意若此吾知其慶之積也必矣余聞高氏久而未識<lb/>
大有也吾知大有以宗人仲和僉院之言及觀李野齋<lb/>
所為詩益信故書此以為他日升堂㑹慶之本<lb/>
<pb n="KR4d0466_WYG_015-5a"/>
　　　紹運詳節序<lb/>
史學自古為難孔子叙書斷自唐虞司馬遷始以洽聞<lb/>
廣覽上及古初自是以來編年紀歴日以繁浩或出一<lb/>
家自相謬戾或參稽互見多所異同白首著述求其統<lb/>
㑹條分户析終至缺疑理固然耳南臺御史謙齋君好<lb/>
古樂賢端直不撓有古賢士大夫之風一日過余出示<lb/>
其客張君致逺所編紹運詳節一卷上下凡幾千年一<lb/>
目可極可謂節而詳者其志於惠後學深矣然天開地<lb/>
<pb n="KR4d0466_WYG_015-5b"/>
闢帝王迭興史氏傳疑古今通患其所不可深詰者多<lb/>
矣余獨喜因御史之舊獲知張君之學又因張君之書<lb/>
益見御史之賢於是乎書<lb/>
　　　黎景高詩序<hi>安南人</hi>
予嘗讀黎君景高安南志郎官湖記等作未始不撃節<lb/>
驚嘆去之耿耿不能忘於心今復覽此編其五七言詩<lb/>
森整豐暇若不經意而乃得於苦心長短句穠麗婉至<lb/>
字字欲與花月争妍而決非兒女口中語善夫景高如<lb/>
<pb n="KR4d0466_WYG_015-6a"/>
斵輪手圓䂓而方矩靡不合乎度如伶倫管含宫而激<lb/>
商靡不應乎節惟其學之審積之厚故其發也無不中<lb/>
然予不獨愛其文復敬其人也介而不隘通而不流温<lb/>
温而春澄澄而秋至於懐恩感義慷慨奮激有古烈丈<lb/>
夫之風觀其始終彰憲侯一事可見已故其為文建辭<lb/>
起義皆有感而作非茍然者嗚呼誠有徳君子哉其由<lb/>
京師而歸江南也乃叙以贈之<lb/>
　　　贈彭斯立序<lb/>
<pb n="KR4d0466_WYG_015-6b"/>
廬陵彭斯立工篆刻一日擕所刻若古印章者謁逺齋<lb/>
曰是可以不朽予曰是可以不朽乎曰未也吾刻古帖<lb/>
可上擬閣本淳化若絳若潭若臨江武陵直下視之耳<lb/>
吾又將取今名卿巨公雄文大章盡刻之配古以傳願<lb/>
得公手書所為文四五十篇歸刻之予曰子之技善矣<lb/>
哉子之志異矣哉古帖若絳若潭若臨江武陵其初一<lb/>
淳化也今雖並傳懸絶若此誠以摹刻善否然也予嘗<lb/>
得而觀之皆弔䘮問疾簡記之辭多不過十數字少者<lb/>
<pb n="KR4d0466_WYG_015-7a"/>
數字其如洛神樂毅賀㨗表者絶無而僅有耳非所謂<lb/>
雄文大章人亦無四五十篇者又皆後世好事者收而<lb/>
藏之朝廷搜求遂入秘府宋淳化始刻之摹以示人間<lb/>
也非其人志於傳而書且刻也子今欲予書而刻之而<lb/>
傳之耶夫傳者必名善書刻雖工如文若書之未善何<lb/>
若予之文藏之金匱石室者不可浪出應俗之作又皆<lb/>
散落漫不記省亦未必可傳亦不能至四五十篇之多<lb/>
且老懶不喜書將何以稱子求况古以文章名家或千<lb/>
<pb n="KR4d0466_WYG_015-7b"/>
數百篇或三四篇或一二篇赫然天地間者又不待手<lb/>
書刻而傳之亦非可手書刻而傳之也文之傳不傳繋<lb/>
其文之善否書之傳不傳繋其書之善否非帖比也予<lb/>
誠無以稱子求也茍有志焉子行四方有善書若文者<lb/>
擇之可也不必予也予於斯文刻不刻不敢計也傳不<lb/>
傳不敢知也獨喜斯立技之善而志之異叙其語以贈<lb/>
之世必有頼子以不朽者<lb/>
　　　歴代帝王紀年纂要序<lb/>
<pb n="KR4d0466_WYG_015-8a"/>
史莫信於書春秋莫博於史記後之稽古者舍此何以<lb/>
哉然孔子斷自唐虞政以世近而可信也司馬遷乃上<lb/>
述黄帝以來又逺詳其世次先儒固嘗疑之矣至於諸<lb/>
家編紀㳂訛襲舛此皆好博之過後惟康節經世書以<lb/>
歴紀之始明白可信然好竒惑異者猶不能據依著述<lb/>
紛然莫之統壹近平章白雲翁以政事餘暇悉取諸家<lb/>
紀載而集正之一以康節為準名曰歴代帝王紀年纂<lb/>
要亦上及羲農者因備博覽而已嗚呼白雲知所去取<lb/>
<pb n="KR4d0466_WYG_015-8b"/>
哉白雲信道篤學博觀約取於天下之務莫不盡然不<lb/>
獨是書也是書既經乙覽復徴予序夫康節所以可信<lb/>
者以其信孔子也白雲所以可信者以其信康節也然<lb/>
則可信者莫若孔子信孔子者莫若康節信白雲者端<lb/>
在此編矣<lb/>
　　　王氏孝節序<lb/>
予學於臨汝書院時信之貴溪月嵓先生為之長先生<lb/>
與予同宗其學渾渾而𢎞其行侃侃而和其言恂恂而<lb/>
<pb n="KR4d0466_WYG_015-9a"/>
善誘其子植甚賢娶五年而殁植之室餘干王氏又甚<lb/>
賢宋咸淳壬申年十九歸於植植死終䘮誓不改嫁事<lb/>
舅姑生死無違禮先生既殁嵗至元壬午一夕盜入室<lb/>
姑疾在牀王守不去盜欲刃其姑王叩頭號泣乞以身<lb/>
代盜兩釋之姑以考終嗚呼世莫親於父子兄弟不幸<lb/>
孝友之道不明臨小利害即相視若秦越以王氏匹婦<lb/>
守其身事其親死生患難不足動其心卓卓如此不亦<lb/>
難乎予有以知先生之道雖不獲大焯於當世其所以<lb/>
<pb n="KR4d0466_WYG_015-9b"/>
儀於家訓於後者深矣王氏年已六十康强寡疾勤儉<lb/>
有則子孝婦順如己事其舅姑閭里族婣軌範之邦人<lb/>
士歌誦之予又有以知先生之世必由是而益昌天道<lb/>
之不爽明矣予自去先生驅馳王事出入中外幾四十<lb/>
年幸無大過每思臨汝親炙時如一日今復聞王氏孝<lb/>
節之盛遂書其大者以授先生之孫同文天下有以樹<lb/>
教化移風俗佐隆平之治者於此必有取焉王氏名静<lb/>
婉皇慶元年九月程某序<lb/>
<pb n="KR4d0466_WYG_015-10a"/>
　　　温國司馬文正公墓碑老杏圖詩序<lb/>
司馬文正公以純誠古學位宰輔雖童兒婦女知其為<lb/>
端人其薨也勅命蘇文忠公為文表其墓至尊親書其<lb/>
額曰清忠粹徳之碑未幾仆於羣憸之口嗚呼邦國殄<lb/>
瘁固基於紹聖哉而斷碑之罅隨有杏生焉盤屈葢偃<lb/>
擁其龜趺若非偶然者金皇統間夏邑王令及墓僧建<lb/>
祠修復老杏迄今二百餘年矣而無恙白雲翁家與之<lb/>
鄰益用封植繪而為圖皇慶之元翁以平章政事預國<lb/>
<pb n="KR4d0466_WYG_015-10b"/>
論議留京師廼出是圖及修復之碑以示廣平程某序<lb/>
之且將求當代名筆賦詠以發揮之某曰草木寜有知<lb/>
哉生得其所而不剪伐於樵童牧豎幸已所以異之愛<lb/>
之圖而傳之乃秉彛好徳之良心也白雲有志於洓水<lb/>
公而曰天人之際在是亦何不可者遂為詩曰<lb/>
吾聞精誠可以貫金石誰謂草木真無情君看穹龜涑<lb/>
水上老杏布䕶數百齡風枝雨葉擁幢葢陰森若有神<lb/>
物憑洓水先生三代士青春行天和且平問學深探古<lb/>
<pb n="KR4d0466_WYG_015-11a"/>
人賾徳化直與元氣并蘇公雄文照四海比較當世誰<lb/>
重輕豐碑俯仰漫興廢百朴不奪二老名由來宋祚圮<lb/>
中葉已在紹聖非崇寜夏臺大人獨好事異國肯與扶<lb/>
顛傾古祠香火今幾載大字深刻羅軒屏何人卜居占<lb/>
此土白雲老子今疑丞摩挱往事起惆悵表顯更為圖<lb/>
丹青乃知天地崇至誠陳根斷石猶寵靈此心豈有古<lb/>
今異遺迹試向天人徴<lb/>
　　　送布哷齊平章北還詩序<lb/>
<pb n="KR4d0466_WYG_015-11b"/>
古之有天下者必由得賢以興我朝自太祖受命至於<lb/>
世祖統一萬國雲龍風虎之士隨方而至莫不鞠躬盡<lb/>
瘁以立顯功若今江浙行省平章政事布哷齊之祖克<lb/>
哷公三世佐運翼聖南征北伐東誅西討忘軀委命以<lb/>
致其業以有人民土田至大初先帝御極今上在春宫<lb/>
始申追贈之命夫上公之爵大國之胙其祖父皆所宜<lb/>
有而平章公既承其忠於前復昭其孝於後於是立廟<lb/>
以祀伐石以載煥然功臣之中可不謂賢乎嗟夫使世<lb/>
<pb n="KR4d0466_WYG_015-12a"/>
臣大家於慎終追逺之道皆能若是則天下之俗有不<lb/>
歸於厚者哉其將歸刻姚君端夫之文也詩以送之<lb/>
皇元定海㝢羣材集如雲於時克哷氏聯翩策殊勲忘<lb/>
軀力從戎佐運應天人金戈一指揮號令㨗如神金源<lb/>
絶其流遼水飛埃塵功成寜後賞所志四海賔茫茫大<lb/>
國開皇上天地仁再世三公上乃孫復秉鈞温温平章<lb/>
公高行邁等倫立廟展孝思伐石表至恩卓然世俗中<lb/>
見此不世臣請身從南來素志一旦伸今晨告我别秋<lb/>
<pb n="KR4d0466_WYG_015-12b"/>
風集冠紳㑹見穹碑成突兀摩蒼旻上以報先世下以<lb/>
厚斯民<lb/>
　　　代白雲山人送李耀州歸白兆山建長庚書院<lb/>
　　　　序<lb/>
國家樹教育材之本莫先於學校而天下之學廪稍不<lb/>
足者士既無所於養廪稍之有餘者祗益郡縣勾稽覬<lb/>
望之資教官率以將迎為勤㑹計為能而怠於教事非<lb/>
其人皆不賢其勢然也惟書院若庶幾焉而居城邑𨽻<lb/>
<pb n="KR4d0466_WYG_015-13a"/>
有司者其弊政與前等近世士君子之賢者往往因前<lb/>
修之迹據江山之㑹割田析壤建為書院既不𨽻於有<lb/>
司而教育之功乃得專焉馮翊李君仲章為徳安府判<lb/>
官時予方家白雲山中君㝷亦買田築室於城西三十<lb/>
里白兆山之麓而居之乃李太白題桃花岩處相傳太<lb/>
白嘗讀書於此予既出山君亦累遷耀州守皇慶二年<lb/>
春君赴調京師南還割田二頃建河南書院乃二程先<lb/>
生之父作尉之邑予語君曰君居白兆山非君家太白<lb/>
<pb n="KR4d0466_WYG_015-13b"/>
所逰歴乎獨不可建書院為教育之地哉君慨然曰此<lb/>
吾志也願歸割應城田四百畝建長庚書院聘名師教<lb/>
鄉里子弟以成公之命予既韙之行有日重為告曰今<lb/>
天子仁聖夙夜孜孜以樹教育材為務君力是舉既無<lb/>
城邑之累而有江山之勝士又得所養而不𨽻有司教<lb/>
可專也審矣利莫大焉徳安文物之盛必自君始君之<lb/>
名與太白此山相無窮不亦休哉君勉成之予歸白雲<lb/>
山幸逰息焉<lb/>
<pb n="KR4d0466_WYG_015-14a"/>
　　　用晦和尚語録序<lb/>
佛法非言不立非人不傳此用晦和尚語録所以述也<lb/>
若因人以求法則其人已滅因言以求法則法不可言<lb/>
是用晦和尚語録未嘗述也和尚十五出家為僧七十<lb/>
一載遭遇佛法盛明遍參東南諸大長老九居壇場為<lb/>
人説法撰得千言萬語畢竟如何測之不見其涯求之<lb/>
莫得其緒似言非言似述非述若知和尚未言前便是<lb/>
元聳既述後即師未常言徒未嘗述用晦和尚語録序<lb/>
<pb n="KR4d0466_WYG_015-14b"/>
竟皇慶二年九月日叙<lb/>
　　　龍虎山志序<lb/>
翰林侍講學士臣明善奉勅志龍虎山𤣥教嗣師臣全<lb/>
節屬臣某序之臣伏讀終篇山川之竒人物之盛前後<lb/>
宫宇之廢興累朝恩數之隆尚聚此書矣然天下山之<lb/>
大者曰岳水之大者曰凟曰海顧以兹山先豈無意乎<lb/>
意龍虎之得名以張氏張氏老氏之學也繇東漢迄今<lb/>
綿千數百年而益振朝廷且尊而信之此志之所由作<lb/>
<pb n="KR4d0466_WYG_015-15a"/>
乎嗟夫治道貴清静老氏之道也原於軒黄文景用之<lb/>
其所成就可睹已然流而為神仙巫祝豈本㫖哉若所<lb/>
載天師恒之對唐高宗曰能無為天下治乾曜之對宋<lb/>
仁宗曰茍能反古之朴行以簡易志慮清明神氣完和<lb/>
矣奚事冲舉政和中訪高士王道堅以修煉延年之術<lb/>
曰清静無為軒黄所以致治多欲求仙漢武所以罔功<lb/>
修煉非天子事已而命之<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>厄奏曰修徳可以廻天禬<lb/>
<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>之事不敢誤國端平初徴留用光入朝荅使者曰歸<lb/>
<pb n="KR4d0466_WYG_015-15b"/>
奏天子治天下道徳五千言足矣山林野人來將奚益<lb/>
若四人之言誠祈天永命之貞符哉庶幾善學老氏者<lb/>
可謂豪傑之士矣今天子撫盈成之運正清静無為之<lb/>
日嗣師數陳老氏之本上嘉納之此志之獨先龍虎宜<lb/>
也臣故敢叙作志之意以示後之學者<lb/>
　　　歐陽南陽手藁序<lb/>
臨江有竒士曰歐陽南陽予識之三年矣見輙對客操<lb/>
觚櫝長歌大賦踔厲風發氣落落不可下其為言也必<lb/>
<pb n="KR4d0466_WYG_015-16a"/>
欲與常人殊嗚呼何其能耶夫杞梁之妻非善哭也情<lb/>
之哀也易水之夫非工歌也義之感也養由基之射調<lb/>
弓而猿號黄帝張咸池之樂於洞庭之野而㳺魚出聽<lb/>
藝之精而音之至也得之天而應於物也世之號能言<lb/>
者不若是不類談兵趙括歟天非一時也地非一邦也<lb/>
人非一俗也物非一態也言不極不足以盡其變言其<lb/>
可易言哉南陽之逰京師也諸公交薦之其羽儀於天<lb/>
朝也非逺矣覽其集心異之遂為之辭<lb/>
<pb n="KR4d0466_WYG_015-16b"/>
　　　送白雲平章序<lb/>
白雲公以四朝耆望潛邸舊臣皇慶初預參大政明年<lb/>
遷平章政事延祐改元春三月引年致政平章李秦公<lb/>
以言上曰知足哉是翁特加光禄大夫賜歸田里朝之<lb/>
人祗聞徳言歡舞詠歌顛瞑昭蘇震炫黯黮相顧而歎<lb/>
天子能待臣以禮白雲公能事君以義秦公能成人之<lb/>
美如此方公罷戎幙屏居白雲山時買田築室鳴琴誦<lb/>
書幾與世遺矣庸詎知一旦桓圭赤舄坐乎廟堂之上<lb/>
<pb n="KR4d0466_WYG_015-17a"/>
黜陟百官盛極若此者哉自予識公武昌幾十五載外<lb/>
和而内直好學而樂善曾無毫髪易其素其去常人固<lb/>
萬萬矣至於感老氏知足之言服孔子在得之戒從二<lb/>
疏當年之樂飄然反其初服於公特其職分猶足以風<lb/>
勵天下為萬世美談夫一出一處一進一退而國家之<lb/>
輕重繋焉此古之所以貴夫賢士大夫也然士大夫雖<lb/>
賢非遇明天子其遺恨千古者多矣若公者可不謂至<lb/>
幸矣乎因率同志作為歌詩以颺之且為他日續二疏<lb/>
<pb n="KR4d0466_WYG_015-17b"/>
傳張本<lb/>
　　　續孟伸䝉子序<lb/>
續孟二卷伸䝉子三卷唐林公慎思所作其書列於唐<lb/>
藝文志宋崇文總目夫以孟子才號亞聖書次六經自<lb/>
司馬遷揚雄韓愈之徒尊信篤好以為大有功於聖門<lb/>
至司馬光李覯軰乃著書譏毁學者固自有次第哉二<lb/>
書免於世俗之見亦幸矣夫然二書文深義宻諄切反<lb/>
覆不悖於聖人之道誠有補於世教也公字䖍中福州<lb/>
<pb n="KR4d0466_WYG_015-18a"/>
長樂人兄弟五同讀書邑之稠巖山石室公中咸通十<lb/>
年第又中宏詞㧞萃科賜其鄉曰芳桂里曰大宏繇秘<lb/>
書省校書郎至尚書水部郎中黄巢犯長安罵賊而死<lb/>
葢賢者也其幾世孫崇萬來京師求予序之嵩萬今為<lb/>
浮屠氏云延祐改元四月晦<lb/>
　　　送李善甫知沁州序<lb/>
許文正公承朱子之學為我朝儒宗及其門者人人皆<lb/>
自愛重為賢士天下尤稱賢者曰平章布呼宻公至元<lb/>
<pb n="KR4d0466_WYG_015-18b"/>
中予於平章坐識其同舍生李君善甫葢已矯然於時<lb/>
其為學也内而修身齊家外而事君治民一以文正為<lb/>
歸與君一合一離一見一聞上下餘三十年未嘗少變<lb/>
其度信學之有源也至大四年予𬒳召過豫章君將為<lb/>
行省檢校握手相勞苦俯仰今昔慨然興懐予待罪翰<lb/>
林之三年君亦赴調京師日與還往如初見時已而宰<lb/>
臣之知君者交賛之曰善甫沁人也逰宦外久得無思<lb/>
其鄉否即奏為沁知州行有日來别予曰君是行也有<lb/>
<pb n="KR4d0466_WYG_015-19a"/>
民社之寄矣况父母之邦乎展其所學正在今日然予<lb/>
聞臺之知君者復不少忍令不行其學於天下乎其不<lb/>
久息於沁也必矣予旦夕候君西門之外<lb/>
　　　嚴元徳詩序<lb/>
自劉㑹孟盡發古今詩人之秘江西詩為之一變今三<lb/>
十年矣而師昌谷簡齋最盛餘習時有存者無他李變<lb/>
眩觀者莫敢議陳清俊覽者無不悦此學者急於人知<lb/>
之弊也變眩清俊固非二子之本亦非㑹孟教人之意<lb/>
<pb n="KR4d0466_WYG_015-19b"/>
也因其所長各有取焉耳去年識廬陵嚴氏二仲曰元<lb/>
友元正其詩若文雅厚深宻非求一日之聞者近復得<lb/>
其季元徳所為詩亦往往可誦以三子卓越之資生㑹<lb/>
孟之鄉加之父師之訓乂有歐陽公諸老遺風餘思宜<lb/>
所底若此然吾於元徳猶有欲言者㑹孟於古人之作<lb/>
若生同時居同鄉學同道仕同朝其心情笑貌依微俯<lb/>
仰千態萬狀言無不似似無不極其言曰吾之評詩過<lb/>
於作者用意故㑹孟談詩近世鮮能及之夫學者必求<lb/>
<pb n="KR4d0466_WYG_015-20a"/>
之古不求之古而徒膠膠戛戛取合於一時其去古人<lb/>
也益逺矣其不為㑹孟所笑者亦寡矣求古之道當何<lb/>
如能如㑹孟之融㑹斯可矣而猶必以養性情正徳行<lb/>
為本二仲歸試以吾言告之<lb/>
　　　忍恕堂詩序<lb/>
京師有袁氏者父母既䘮兄弟同財而居嘗相推讓保<lb/>
其家和人以為難又懼夫情之或遷義之弗盡字其堂<lb/>
之額曰忍恕朝夕監觀以自發焉且以示後子孫予聞<lb/>
<pb n="KR4d0466_WYG_015-20b"/>
之曰嗟夫聖人之道忠恕而已雖天地由之既恕矣復<lb/>
何事於忍乎豈學有淺深恕必由忍而入乎學恕而先<lb/>
之以忍則用力必至信道必篤或遷之機弗盡之微無<lb/>
自而起矣恕其庶幾乎雖以是名堂可也使天下皆袁<lb/>
氏唐虞之世何足過哉朝之大夫士皆為文辭以稱道<lb/>
之屬廣平程某為之序<lb/>
　　　李氏忠節序<lb/>
夫為人臣而有馬革之忠為人婦而有栢舟之節非幸<lb/>
<pb n="KR4d0466_WYG_015-21a"/>
也義也於是而有祠廟之褒門閭之旌封爵之加亦義<lb/>
也非幸也忠臣貞婦豈不欲長保君臣之樂伉儷之情<lb/>
哉不幸而蹈危躒變寜忘身而徇義以為不若是不足<lb/>
以為人此豈得已而為之哉中統三年李璮之叛濮陽<lb/>
李文秀以武衛親軍千户從諸王噶必齊征之戰死濟<lb/>
上其妻頓氏年始二十有九終䘮骨立誓死不嫁治家<lb/>
訓子卓然有倫子永既長授宣武將軍侍衛親軍總管<lb/>
未幾蚤世撫其遺孤以至成人復襲武畧將軍侍衛親<lb/>
<pb n="KR4d0466_WYG_015-21b"/>
軍千户於是頓氏年八十二嵗嫠居五十餘年不易縞<lb/>
素鄉里尊之有司始上其事請表其門於朝而翰林修<lb/>
撰彭君允道屬予序之嗚呼治亂相仍生死相因夫䘮<lb/>
子天母孫纍然何其不幸矣乎然視世之飽食高位而<lb/>
有曠職安居美室而有過行其不幸又何如也故李氏<lb/>
之不幸乃斯民萬世之幸也摛文掞藻之士可無以詠<lb/>
歌之乎<lb/>
　　　温州路達嚕噶齊拜特穆爾徳政序<lb/>
<pb n="KR4d0466_WYG_015-22a"/>
東南海濵諸郡温最劇大徳十一年夏四月拜特穆爾<lb/>
來守是邦首興學校勸農桑使民知本裂姦貪震豪横<lb/>
抑奔競之風禁苛暴之政使民畏刑建忠臣之祠表孝<lb/>
子之墓禮先賢之後使民尚徳是嵗大旱徧走羣望引<lb/>
咎痛自責闔境雨足大有秋明年環温諸郡飢疫相仍<lb/>
流民數千人來歸為之儲偫以食之為之廬舍以居之<lb/>
為之藥物以救其疾為之櫬轊以給其死及其返船又<lb/>
為之裹囊而導之出疆明年秋七月呉越大蝗蝗且入<lb/>
<pb n="KR4d0466_WYG_015-22b"/>
境至境皆死人以為徳化所致民有高姓者售私鹽或<lb/>
捕詣吏吏受賕反以捕者犯連逮甚衆漕使檄君詰之<lb/>
具正其罪濬平陽河渠五十五萬五千九百餘丈嵗溉<lb/>
田四千餘頃郡庾庫久敝為委吏憂徙之爽塏繚以重<lb/>
垣以固之又為常平倉其旁以備荒政不期月之間民<lb/>
順吏從田野四闢盜賊寢息囹圄空虚頌聲咸作乃召<lb/>
郡博士及羣士之賢者修其圖志求古今之遺迹山川<lb/>
之勝概為之臺榭逰觀樂民之樂而政成矣至大三年<lb/>
<pb n="KR4d0466_WYG_015-23a"/>
受代去民思之至今惟君生長富貴而孝友肫篤好賢<lb/>
下士得於天性又能本仁遷義履公律廉為天子分憂<lb/>
者如此予雖未之識而翰林經歴張子仁編修章徳元<lb/>
縷縷為予道之且屬予序二子皆賢者其言有徴因書<lb/>
以為守令之勸<lb/>
　　　李雪菴詩序<lb/>
古今詩僧至齊已無本之流非不工而超然特見高出<lb/>
物表徑與道合未有若寒山子之詩雲頂敷之頌得其<lb/>
<pb n="KR4d0466_WYG_015-23b"/>
㫖者惟昭文館大學士雪菴大宗師乎師以澹泊為宗<lb/>
虚空為友以堅苦之行為頭陀之首葢數十年矣適然<lb/>
遇㑹濡毫伸紙發而為詩有寒山雲頂之高無齊已無<lb/>
本之靡不假徽軫宫商自諧得之目前深入理趣謂不<lb/>
足以流芳聲於四海振遺響於千禩可乎樵夫織婦邂<lb/>
逅一語猶萬世不可跂及況衣道食徳遐觀曠覽若大<lb/>
宗師者耶世欲知師之道此固特其糠粃然求其至亦<lb/>
不外乎此也詩云乎哉詩云乎哉平章政事張閭公右<lb/>
<pb n="KR4d0466_WYG_015-24a"/>
丞曹公參政李公得本於十二代宗師焦空菴將刻諸<lb/>
梓而俾予序之延祐二年夏六月既望廣平程某序<lb/>
　　　李仲淵御史行齋謾藁序<lb/>
自予識御史李君仲淵而後知天下真有以古文為任<lb/>
者邪説興而大道廢議論勝而文氣卑其來久矣古人<lb/>
一章一句該體用具本末備終始猶有餘後世累千萬<lb/>
言欲究其理而不足非文之至也耶若原道原人太極<lb/>
圖説通書西銘等作方可稱繼三代者思必如是而為<lb/>
<pb n="KR4d0466_WYG_015-24b"/>
文則天下之文廢矣又豈通論哉作述之體既殊古今<lb/>
之尚亦異學足紹先聖之道言足垂將來之法而已豈<lb/>
必模三墳擬大誥而後為古乎此仲淵之所憂而吾之<lb/>
所以知仲淵也仲淵材峻而氣渾學富而行實其為政<lb/>
簡而敬和而平以扶綱常任教化為本至其不可奪則<lb/>
卓然有古遺直之風故其文精鑿沉欎不假議論而理<lb/>
自見不托迂怪而格自竒其本則六經其辭則雜出西<lb/>
漢而下其可任以古文者仲淵其人乎然文之盛衰世<lb/>
<pb n="KR4d0466_WYG_015-25a"/>
道之占也我朝之盛自古所未有獨於文若未及者豈<lb/>
倡之者未至而學之者未力耶今天子方以復古為己<lb/>
任於上𢎞其風浚其流懔焉而任於其下者非我軰之<lb/>
責耶而吾老矣仲淵不可辭也仲淵名原道亳人有集<lb/>
曰行齋謾藁見示屬予以序不勝狐裘羔袖之愧<lb/>
　　　章徳元近藁序<lb/>
予自衰疾以來愈不喜為文雖談之亦自厭也為之愈<lb/>
力而愈逺談之愈切而愈病常欲一旦盡謝去前好湔<lb/>
<pb n="KR4d0466_WYG_015-25b"/>
滌腸胃収視歛息以自愛也而適然意㑹輙復為之而<lb/>
不知葢士君子釋此無以達於情而接於物也至於談<lb/>
則絶之久矣如滛聲美色而逺之矣安能日嘐嘐然與<lb/>
物相仇耶近得東嘉章君徳元與予同史館年相近也<lb/>
道相似也乂敦信而豈弟古君子人也心甚好之乃時<lb/>
與之談向如滛聲美色而逺之者如沐猴衣冠執干而<lb/>
舞非不俯仰中節投之以果則不覺攘臂而起矣此非<lb/>
絶之不深制之不嚴為知者然也君之詩若文質厚而<lb/>
<pb n="KR4d0466_WYG_015-26a"/>
氣和一以理為主蒼然正色貫松栢而後彫不知世之<lb/>
知君者復幾人也安知數十年後無索君於茫洋之間<lb/>
溟涬之外者耶予之所謂欲謝去者行見之矣姑為君<lb/>
　一言君名嚞嘗著東嘉郡志二十卷甚有法<lb/>
　　　贈王太醫序<lb/>
廬陵王君東野善為方繇郡官醫提領入為興聖宫太<lb/>
醫諸貴戚近侍公卿大夫皆以老謹争相延致君亦輙<lb/>
能以效自見延祐二年春二月予暴得末疾幾不知人<lb/>
<pb n="KR4d0466_WYG_015-26b"/>
君入診曰脉大浮盛得之氣虚而風乗之宜服三生飲<lb/>
間投以小續命湯數日疾可已嘉興徐元善復入診一<lb/>
如君言服之三日手可舉足可履服之五日手可至髪<lb/>
際足可因人而行服之七日手可至顛足可因杖而行<lb/>
服之十日手可舉物足可去杖與人矣惟舌本微彊害<lb/>
於言以問君君曰脾脉絡胃夾咽上連舌本散舌下心<lb/>
之别脉上繋舌本此心脾受風未除也宜服解語丹服<lb/>
之十日舌不彊語不害若君之醫可謂良矣而徐君不<lb/>
<pb n="KR4d0466_WYG_015-27a"/>
立異以為功亦可尚也夫始余之疾聞君之言而喜及<lb/>
得徐君益信然當是時君誠賢徐君一立異衆必茫然<lb/>
不知為計矣予有弗病矣乎頼二君子皆良醫其識同<lb/>
其心又同是天以賜予也嗟夫方今之受病又甚於余<lb/>
者衆矣不知皆能得良醫如東野同心如元善者治之<lb/>
否乎彼嚚嚚然計功而害能專欲而擅利危人之身絶<lb/>
人之命而不顧予甚懼君之不嘗遇徐君以成其功也<lb/>
其必審所以自處哉他日天子詔其上所驗幸并以愚<lb/>
<pb n="KR4d0466_WYG_015-27b"/>
言為對<lb/>
　　　送艾庭梧序<lb/>
臨川艾氏多聞人或以詩鳴或以文高或以明經顯予<lb/>
少學臨川多與之逰去年秋有客候於予謁入曰臨川<lb/>
艾庭梧敬候先生亟見之則吾同舍生從子也問其字<lb/>
曰伯蒼問其年則予去臨川時猶未生也問其所從學<lb/>
則皆良友碩師出其詩若文及與之談經則兼昔人諸<lb/>
長而有之予甚驚亦不意去臨川四十餘年復有斯人<lb/>
<pb n="KR4d0466_WYG_015-28a"/>
也問其所為來則曰吾生四十年前欲一望大河之外<lb/>
不可得今幸遭盛明極日月所出車轍馬迹皆可至柰<lb/>
何守一丘一壑而自比於井中之蛙乎吾將浮游乎齊<lb/>
魯燕趙韓魏秦隴之郊問古帝王之所都聖賢之所起<lb/>
其餘風遺俗猶有存者乎其高人魁士猶有伏畎畝偃<lb/>
林藪而未起者乎吾將求之以益吾所欲聞此所以為<lb/>
來曰子寜欲仕乎則大笑曰先生何量人之淺也方今<lb/>
明君在上賢公卿滿朝才士如林職修政舉文武備用<lb/>
<pb n="KR4d0466_WYG_015-28b"/>
又何待三千里外一窮書生乎吾不為是也予大驚然<lb/>
心猶疑之居嵗餘數相從察其志益堅學益閎文益雄<lb/>
予始知其言之不欺而志之可尚也而信之猶未篤夫<lb/>
京師者天下㳺士之區富貴利達之塗以子之材而求<lb/>
諸豈有長為山林之臞子乃舍衆人之所趨就衆人之<lb/>
所迂雖日日語人人有弗疑者乎今果去我而逰飄乎<lb/>
其不可留嗟夫予愧子矣予不敢復量天下士矣子其<lb/>
待乎明年春歸俟我於臨川之上<lb/>
<pb n="KR4d0466_WYG_015-29a"/>
　　　胡彦承文藁序<lb/>
予比從李御史仲淵識胡君彦承彦承嘗學於蕭徴君<lb/>
維斗維斗與予善予知之深故喜彦承之善學也今復<lb/>
從翰林直學士薛君公諒得盡讀彦承所為詩文六十<lb/>
篇益知彦承之所以為學也夫文與學高下學之進文<lb/>
從之矣以彦承為丞相之孫太守之子生長富貴出入<lb/>
禁闥身取禄位於他人宜如何方且誅茅為園鑿嵓為<lb/>
室㳺目終華洗耳河渭顛暝乎詩書之囿沉酣乎仁義<lb/>
<pb n="KR4d0466_WYG_015-29b"/>
之藪然後又求正於有道尚友乎千載其過人不亦逺<lb/>
乎然非文不足以知彦承之所以為學非彦承不足以<lb/>
知學之所以為善又非維斗不足以致彦承於道也則<lb/>
予之敬彦承也徒止於文乎彦承名居祐京兆人<lb/>
　　　送王克誠引<lb/>
予讀張希孟之言而益謂師友之不可不尚也向予忝<lb/>
與中書末議克誠實掾東曹雖不相語而間相面知其<lb/>
逰蕭夫子之門於當世人物取與弗輕也去之七八年<lb/>
<pb n="KR4d0466_WYG_015-30a"/>
予既復來來又不能自引以去而聞克誠為秦省幕長<lb/>
矣希孟言以贈行又屬予繼夫克誠學問有源行之方<lb/>
大予其何贈乎嗟夫㓜而學壯而行人孰不有是心惟<lb/>
以己心酌人之心母以己學律人之學則可以相天子<lb/>
治天下而況於一方之寄乎克誠行矣予誠無以贈君<lb/>
乃遥祝之曰願以此學相天子治天下<lb/>
　　　里氏慶源圖引<lb/>
氏族之制所以定親疏别嫌疑厚人倫也古者國有牒<lb/>
<pb n="KR4d0466_WYG_015-30b"/>
家有譜然猶有拜汾陽之墓者矧二者并亡之歟其西<lb/>
北諸公以名稱相呼以部落為屬傳久而差失真尤甚<lb/>
此里氏慶源圖之所以作乎里氏者隆禧院使約爾珠所<lb/>
自氏也按里氏世高昌人高昌宅河西之境在唐為伊<lb/>
州其俗大抵與諸國類又世蹂金革雖豪王大族能自<lb/>
系其所自出者無幾惟里氏世仕其國為大官自大父<lb/>
薩竒蘇仗義歸朝佐定中夏為山東大都督其後列朝<lb/>
著寄方伯垂紳曵紱分符握節者餘六十人亦既盛矣<lb/>
<pb n="KR4d0466_WYG_015-31a"/>
而隆禧君大懼世代日益逺生齒日益衆無命氏以相<lb/>
别終亦荒唐杳渺不可知而已何以奉先而傳後哉乃<lb/>
以身事本朝者實自大父始而大父之名從世俗書有<lb/>
從土從田之文考若伯考之名皆有里字而春秋有里<lb/>
氏遂自氏曰里氏又遡而求之定其可知者自丞相棟<lb/>
裕勒以下至於今九世系以為譜號曰里氏慶源圖而<lb/>
隆禧為七世云君好學廣問於忠君孝親之道尤所篤<lb/>
慎嗚呼百世之下觀此圖者亦足以見人之不可以無<lb/>
<pb n="KR4d0466_WYG_015-31b"/>
學也尚敬念之哉尚敬念之哉<lb/>
　　　送高伯椿大年尹京山序<lb/>
郢余父母之邦也先世墳廬疆畎相望閭里雞犬相聞<lb/>
今僑居數千里外松楸之思霜露之感每當時序未嘗<lb/>
不西仰而薰心也集賢待制趙公為余言高君大年將<lb/>
之官京山余聞之喜葢君以修名廣業從事中朝習知<lb/>
為政之要家又世儒愷悌孝友有本有原且趙公之嘗<lb/>
僚也趙公於人賢賢賤不肖而於君尤加厚然則以斯<lb/>
<pb n="KR4d0466_WYG_015-32a"/>
人宰斯邑所謂牛刀之用枳棘之棲君或有不屑焉耳<lb/>
由邑人言之抑又何幸之甚也況今明天子在上有若<lb/>
君軰分憂宣化於下忠厚及於草木正直孚於鬼神由<lb/>
明達幽罔不安頼為政之良葢若此然則由余私言之<lb/>
幸不又甚於邑人乎云胡不喜夫郢楚之故都流風餘<lb/>
俗豈必猶存雖存亦奚足為明時道抑若子文叔敖亦<lb/>
彼為政之良者也以今之時以君之志又豈列國陪臣<lb/>
之所敢望雖然余聞彼之不治也久矣譬之農焉物土<lb/>
<pb n="KR4d0466_WYG_015-32b"/>
之宜而布其利驅蟲螟㧞荑稗又若牧焉去其敗羣視<lb/>
其後者而鞭之其不殖而繁者否也以君學古入官達<lb/>
於從政顧獨不知此哉而余乃諄諄然如八九十者葢<lb/>
閭里之厚望芻蕘之常談今逢明公下車代為父老誦<lb/>
言之耳詩不云乎維桑與梓必恭敬止況於封崇而雨<lb/>
露之者故余於君之將行夙駕於上東門以竢具此藉<lb/>
手焉<lb/>
　　　送郭元坦序<lb/>
<pb n="KR4d0466_WYG_015-33a"/>
閩之陬幅員凡幾千里連山絡其精神巨淵敞其眉目<lb/>
固必有瑰特者生乎其間然炎劉之世無聞焉中唐而<lb/>
權輿近代而坌溢嘻何其富也葢嘗思之昔者遷其民<lb/>
於江淮則彼之靈鍾美賦固已無所於寄而飛潛植動<lb/>
又烏足以當之永嘉以降北之去而南入者紛總總也<lb/>
則夫氣之蓄而厚者既有餘時之陶而化者復日異宜<lb/>
其出則穎然於軒冕之場處則繩然於材藝之藪也鄉<lb/>
余行春是陬甲乙數者猶四三人焉其典刑風裁足使<lb/>
<pb n="KR4d0466_WYG_015-33b"/>
余忘其為旅郭徳基氏㳺最親去之十年乃有伯仲欒<lb/>
欒訪余於京師則郭氏之二子駭其衣冠曰喪父之喪<lb/>
也何以來曰志母之志也為之閔然而悲伯曰元坦既<lb/>
仕矣余遂以仲薦幸中書不廢余言亦使仲仕既而伯<lb/>
超秩六品衣朱衣擁象笏為長史太傅府中幹譽望一<lb/>
府一府咸利頼之至大二年春銜命南禮名山川因將<lb/>
便道拜家慶余固竒其有以慰母於未没報父於罔極<lb/>
也又期以纉名徳於前人光簡冊於當世也欲為一書<lb/>
<pb n="KR4d0466_WYG_015-34a"/>
以寫余意以致其鄉黨之欣欣以寄四三人之猶存者<lb/>
未渉筆元坦兄弟來别適余亦有行役乃不暇書歸而<lb/>
見諸君子若四如居士夷白老人與小孤六平山諸君<lb/>
為我謝且問焉曰公等俱無恙否自有閩以來亦有荷<lb/>
布躡蹻入京師不一二年朱衣象笏以歸者否異時士<lb/>
大夫之子或齒膠庠或登天府即臧獲亦與有徳色然<lb/>
則余兹之喜顧不大愈於異時抑不過若異時否抑視<lb/>
為男子分内事初不為動獨鄙如余者乃助之抃否且<lb/>
<pb n="KR4d0466_WYG_015-34b"/>
余前言閩之言亦果不謬否公等其有以語我來也山<lb/>
川悠逺維其勞矣伯仲尚無忘余所欲者哉<lb/>
　　　王楚山詩序<lb/>
杜紫薇有云千首詩輕萬户侯葢隠居求志尊所聞行<lb/>
所知無所蘄乎外無所茍於身抒性情之真冩禮義之<lb/>
正陶天地之和其言論風㫖之重孰加焉尚何萬户侯<lb/>
之足道然余意張公子未足當斯言也余友楚山翁其<lb/>
幾之乎翁與余同里又同年生辟世牆東若君公每當<lb/>
<pb n="KR4d0466_WYG_015-35a"/>
風晨月夕山嬉水娯可嘯可詠可歌可吁者一寄此集<lb/>
也觀者美之如錦段玉案嗟夫誠有以自樂他何重輕<lb/>
然則以詩輕侯又未足為楚翁道也余將還西江因留<lb/>
其集而書此以謝焉<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_015-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十二</head>
    <p>
<pb n="KR4d0466_WYG_022-1a"/>
欽定四庫全書<lb/>
　雪樓集卷二十二　　　　元　程文海　撰<lb/>
　　碑銘<lb/>
　　　洛西書院碑<lb/>
洛水出京兆讙舉山東流至熊耳禹導之又東至今河<lb/>
南永寕之長淵相傳即出書之地地居洛邑之西故又<lb/>
為洛西韓岳烏喙明月金門諸峯列其前嶕嶢鹿跡鳯<lb/>
翼諸峯擁其後國初賈尚書損之辛徴君愿元員外好<lb/>
<pb n="KR4d0466_WYG_022-1b"/>
問楊轉運奐陳㕘議賡兄弟姚少傅樞諸儒皆講學其<lb/>
間下邽庸齋薛先生𤣥至風教大行弦誦之聲交于<lb/>
州里孝友之行被乎芻牧諸老既謝薛公云沒學者倀<lb/>
倀莫知攸歸公之冡嗣翰林直學士友諒思纉前志式<lb/>
承遺則割嵗入之竒倣書院之制爰建義塾用廸教事<lb/>
乃經乃營甫渉寒暑上則先聖先師堂陛有崇象設有<lb/>
嚴下則師承有飬講肄有序學者彬彬粲然復興又購<lb/>
司馬氏獨樂園故阯創五賢堂以祀伊洛諸儒以廣教<lb/>
<pb n="KR4d0466_WYG_022-2a"/>
飬之所延祐元年春國子監以聞陟義塾為洛西書院<lb/>
五賢堂為伊洛精舍書院置山長一人領之秋九月以<lb/>
從集賢大學士陳顥之請詔翰林學士承㫖劉賡書其<lb/>
額以賜於是山川澄鮮日星浮動紳珮翔舞稚耋嗟嘆<lb/>
若神龜之文始出熊耳之源載滌若諸儒先復在而親<lb/>
炙之噫上之化下其易如此然自三代以來庠序學校<lb/>
之制不廢後世义推其意為之書院精舍教養之術備<lb/>
矣而學者闊踈聖人之道寖逺寖微何哉人情役於所<lb/>
<pb n="KR4d0466_WYG_022-2b"/>
利風俗變乎所尚有非聖人莫能制者皇上踐阼赫然<lb/>
發憤誕脩聖人之政廣厲學官之路將俾闕里之俗逹<lb/>
于海表矧河洛奥區乎薛氏之舉忠孝兼之矣初薛公<lb/>
以郡教授為撿察使督衛輝河南餉遷轉運使尋謝病<lb/>
講學洛西中統中王文統用事以平陽太原宣撫使召<lb/>
不起以河南提舉學校官印綬即家授之亦不拜著易<lb/>
中庸解皇極經世圖聖賢心學編諸書以終友諒居官<lb/>
㡬五十年所至興學崇教以致其治嘗請陞周程諸儒<lb/>
<pb n="KR4d0466_WYG_022-3a"/>
從祀孔子既建書院精舍又構禹廟長淵之上以箕子<lb/>
配薛氏之學可識已書院之成摭洪範語名其堂曰彛<lb/>
訓東西序四齋曰好徳遵道叙倫明義尊洛書所自出<lb/>
也嗚呼是五者聖人所以建皇極參天地立民命學於<lb/>
斯者可徒以决科射䇿為學哉友諒既侈上賜属刻辭<lb/>
于詞臣某謹作詩曰<lb/>
遵彼洛汭瞻言禹迹洋洋其淵其沚湜湜九源既滌九<lb/>
疇攸錫於皇時命作我民極惟極之建哲王所務惟建<lb/>
<pb n="KR4d0466_WYG_022-3b"/>
之艱惟斁之懼譬彼流水必東其注湮之汨之洪流四<lb/>
騖神禹不作仲尼素王轍環天下我心憂傷孟氏無言<lb/>
予墨予楊倬矣周程爛兮景光我皇聿興天地與侔時<lb/>
夏輅殷樂虞冕周有洛之西羣儒所游翼翼薛公其音<lb/>
孔休人逺言存誰纉誰嗣詞林之老天子之史爰抗儒<lb/>
宫于洛之里教之食之烝我髦士大臣上言天子命之<lb/>
其名孔嘉惟其稱之彼愚彼頑此砭訂之永恊于極神<lb/>
其聽之<lb/>
<pb n="KR4d0466_WYG_022-4a"/>
　　　故翰林待制權君墓誌銘<lb/>
延祐二年九月十有九日甲子旦方㑹飲玉堂之署待<lb/>
制權君不至酒再行或馳報君已死葢未始聞其疾也<lb/>
衆驚且悼即罷酒赴弔則属纊未二十刻咸哭盡哀或<lb/>
留助喪事丙寅出殯郭東門外又咸送戊寅子翰子洙<lb/>
衰絰踵門泣且拜曰不幸先子棄諸孤有遺言我生六<lb/>
十有六年矣知我者莫若程先生我死必得先生文以<lb/>
葬今將以壬午忍死奉柩歸葬先塋敢以状請惟是藐<lb/>
<pb n="KR4d0466_WYG_022-4b"/>
諸孤暴罹大故荒惑迷亂先子言行未之能詳若夫大<lb/>
莭固公所知惟公念焉余哀其辭則敬諾按權氏太原<lb/>
舊族君諱秉忠字伯庸其先有諱平者宰潞之黎城卒<lb/>
于官葬縣北鳯皇山之陽子孫因家焉祖坦仕金為懐<lb/>
逺大將軍隰州刺史行黎城令國亂率其民柵山以守<lb/>
猶聘名儒楊先生以訓諸子日夜講誦不輟亂定乃還<lb/>
衆皆服之考從道深藏自好再世皆葬縣北之永泰里<lb/>
祖妣亷氏妣劉氏祔君㓜從真定李敬齋先生學工文<lb/>
<pb n="KR4d0466_WYG_022-5a"/>
辭不事産業至元十三年試諸郡儒生于真定餘五百<lb/>
人君中髙䓁例復其家明年山東東西道提刑按察使<lb/>
姜公彧察其行能用為掾歴户工二部東京遼陽二行<lb/>
省晝治牘夜讀書未嘗有毫髪過三十年調承事郎汴<lb/>
梁路封丘尹大徳四年遷同知鈞州事十年轉承務郎<lb/>
海陵尹治常居最海陵嵗饑出私粟以濟流民坌集授<lb/>
官舍以居至大三年就拜陕西諸道行御史䑓監察御<lb/>
史加承直郎所至拯寃滯詰貪墨吏民畏而愛之皇慶<lb/>
<pb n="KR4d0466_WYG_022-5b"/>
二年以平章政事李秦公之薦陞承徳郎授翰林待制<lb/>
兼國史院編脩官循恪易良人益尊其徳年勞應秩四<lb/>
品而君不自言余方薦為直學士而沒嗚呼君生後余<lb/>
一嵗耳竟去我而死乎其無與論徳考行者矣余嘗謂<lb/>
君性嗜酒非飬生之道然雖多不亂志癉惡非處下之<lb/>
宜然雖直不倨庶㡬古之君子已乎君娶張氏二子翰<lb/>
與洙也洙為國子生銘曰<lb/>
木嶄嶄兮厥草莽莽四序相禪兮忽消而已長人孔明<lb/>
<pb n="KR4d0466_WYG_022-6a"/>
兮君獨内朗人忌直兮君獨惡枉太行之陽兮黎之里<lb/>
君生出游兮歸以死余不知天之道兮或在其嗣<lb/>
　　　河中郭氏新塋碑<lb/>
汾陽王自朔方提兵入翦畔臣其後以司空中書令領<lb/>
河中尹兼靈州大都督由是蒲為朔方行營蒲帥常兼<lb/>
朔方節度既又分置邠寕一鎮然朔方寓蒲如故王本<lb/>
華州鄭人蒲華相距數舍而近視蒲猶家鎮蒲亦最乆<lb/>
王八子諸孫六十餘其居蒲者雖世次不可知然地以<lb/>
<pb n="KR4d0466_WYG_022-6b"/>
人著若今郭村郭原小郭村之類及石幢所刻郭氏子<lb/>
孫名字則其支分𣲖别於蒲者廣昔唐有天下三百年<lb/>
其間名將相能以功名始終如王者有㡬吾意其子孫<lb/>
宜世世克昌而乍續乍絶者葢自上元以來奸權迭用<lb/>
治日恒少雖其君之世位亦不能自保其必傳况臣下<lb/>
乎雖如王之忠誠大節上通於天猶且急需慢棄㡬不<lb/>
免於讒口况後嗣乎吾又意其子孫韜光自照不溷於<lb/>
時雖聲之不延而實則茂矣嗚呼亦孰知吾猶及見於<lb/>
<pb n="KR4d0466_WYG_022-7a"/>
數百載之下乎使道旁旅次邂逅逢迎知為汾陽之𦙍<lb/>
猶將脩容歛衽而與之言况所識又其賢者乎吾於是<lb/>
家先塋之述葢有感矣其舊塋在今河中府城東三十<lb/>
里曰新兆村旁有古寺寺有廢石幢刻郭氏子孫名甚<lb/>
衆父老謂為郭氏墳寺墳有古栢五驗之其兆葢已九<lb/>
世近代多故其不能來𦵏而菆於郭南者又三世矣至<lb/>
中書右司員外郎思貞始别買地於城東文學村啓郭<lb/>
南菆塗奉髙曽祖考三世及考興元府君之柩於武昌<lb/>
<pb n="KR4d0466_WYG_022-7b"/>
而族𦵏焉殤女祔髙祖是為郭氏新塋去舊十二里地<lb/>
凡若干畆背負崇岡大阜環擁如屏是為古紫金之山<lb/>
面則中條來對自南而東連延五老諸峯髙下逄迎如<lb/>
有所衞其西南則黄河太華百里而近西北則馬首諸<lb/>
峯遥相頋挹若聚首焉葢葬師之不謀而地自吉豈非<lb/>
天祐忠良之家也哉右司之考曰復亨字彦通年六十<lb/>
有二妣姫氏繼徐氏年六十有三祖曰信妣杜氏年皆<lb/>
踰六十髙曽二代名氏皆逸彦通<hi>缺</hi>　　　　　一見<lb/>
<pb n="KR4d0466_WYG_022-8a"/>
知為公輔器大加賞朂嘗為録事判官羣惡少年侮法<lb/>
售奸以為常彦通至復然彦通因以計痛䋲絶之政遂<lb/>
以成權臣誣害宰司没入其家彦通為之疏理有㫖蠲<lb/>
半自興元赴調京師為銓曹所抑彦通浩然便自闕下<lb/>
携三子縱觀江淮湘沔間没殯武昌歸葬于延祐元年<lb/>
十二月二十三日秦國公為文以祭亹亹不忘昔太白<lb/>
識汾陽於微時而汾陽不忘議者兩賢之然則自元禮<lb/>
林宗以來二姓世有夙契也異哉右司既以翰林侍講<lb/>
<pb n="KR4d0466_WYG_022-8b"/>
學士清河元君明善之銘志其考墓又徴文於廣平程<lb/>
某謂将表石新阡葢必嚴必慎孝子慈孫之心也然古<lb/>
人欲為不朽則必託之金石而其所以不朽往往出於<lb/>
金石之外其不可恃也如此然則脩吾之所能知者而<lb/>
已其不可知者固非吾之所能制也汾陽逺矣然喜聞<lb/>
而樂道其事者猶若宿昔此豈非脩吾所知之故哉右<lb/>
司端潔靖深加之好學敏劭事業功名方獵獵以起視<lb/>
汾陽葢將瞠若乎其後若乃先世松檟之所存山君川<lb/>
<pb n="KR4d0466_WYG_022-9a"/>
后當為之守識呵禁亦奚以刻畫文字為然余與右司<lb/>
相好因欲以其家之所修者告其子孫也乃不辭讓而<lb/>
仍之以詩曰<lb/>
虢仲虢叔王季之穆文王之卿上公之爵事由世遷受<lb/>
氏維郭大河之東地望攸属在漢有道薦紳之尊唐曰<lb/>
汾陽千載恒存允武允文澤流諸孫興元迤之嗣徳彌<lb/>
敦瞻彼蒲東新兆故刻石雖可隕名不可泐亦有喬林<lb/>
其樹維栢九世而更文學斯宅山冠水綬宛宛巍巍髙<lb/>
<pb n="KR4d0466_WYG_022-9b"/>
曽祖禰或啓或歸來于今阡式安以嬉清淑扶輿祥址<lb/>
慶基聿觀古源為陵為谷豈無能存匪帛伊竹咨爾山<lb/>
靈視兹宰木世萬子孫不疑何卜<lb/>
　　　趙儀可墓誌銘<lb/>
進士科由隋迄宋凡七百年矣得士固多失人亦不少<lb/>
得者非善所試也失者獨以不能合於所試耳夫君子不以<lb/>
言取人七百年間豈無明君良臣而治效終爾者抑有由也<lb/>
今之科制則不然而塲屋廢乆曏者聞人老死且盡其能<lb/>
<pb n="KR4d0466_WYG_022-10a"/>
與者亦鮮矣余自弱冠聞江右諸儒先稱詞賦家必及<lb/>
趙儀可儀可家廬陵廬陵師友眎他郡為衆儀可又以<lb/>
材力浮湛激昻其間故所就異而馳聲蚤科廢益衍其<lb/>
力於經史百家之言為文盈編授徒恒滿席聞科舉令<lb/>
下猶攘臂盱衡不自謂其老也然終不自得以死死時<lb/>
年七十有七矣其先大宋人曽祖慶善祖鶚飛父惠有<lb/>
二子曰文儀可也曰宗強兄弟皆㓜負雋氣相為師友<lb/>
儀可三貢于鄉入太學為諸生國朝為東湖書院山長<lb/>
<pb n="KR4d0466_WYG_022-10b"/>
選授南雄郡文學宗強弱冠擢第以宋韶州仁化主薄<lb/>
兼尉客死延平不知其瘞後二十年儀可躬往物色得<lb/>
之以歸為同域異穴於母易氏之墓田期兄弟合葬焉<lb/>
延祐元年冬十二月葬宗強於右明年正月七日儀可<lb/>
亦卒其子將葬之於左遂來乞銘夫銘必功烈徳義焉<lb/>
若儀可殆可銘乎其配先胡後丁有九男子重厚平復<lb/>
初剛直潔深及五女子十二孫五曽孫宗強死時年二<lb/>
十實至元丙子十月二十三日無子以剛嗣銘曰<lb/>
<pb n="KR4d0466_WYG_022-11a"/>
扶垂白以逺尋手足之骴舍異室之糓而就同氣兹非<lb/>
悌歟銘其何愧<lb/>
　　　故砲手軍捴管克哷君碑銘<lb/>
至大四年閠月二十有八日宣武將軍砲手軍捴管克<lb/>
哷君以疾卒于河南鳴臯鎮之正寝年五十五八月某<lb/>
日葬于鎮西北原延祐三年春三月嗣子穆延特穆爾以<lb/>
應奉翰林文字蒲道源所為状因翰林直學士薛君友<lb/>
諒請銘君諱實實岱蒙古人晚易名士希字及之大父<lb/>
<pb n="KR4d0466_WYG_022-11b"/>
錫喇濟蘇父雲都世為砲手軍千戸自太宗以來破金<lb/>
伐宋皆有功始屯聞喜之西薛荘後徙鳴臯家焉至元<lb/>
中命君世官將衆從丞相巴延南征以渡江功賜白金<lb/>
三百兩授武義將軍佩金符尋遷武徳將軍進本軍搃<lb/>
管天下既定兵革偃息乃即所屯建書院立社以教導<lb/>
民凡書院殿堂門廡齋序庖廪庋書之閣為屋五十楹<lb/>
請于有司置山長一人割田千畆以傋祭養事悉如制<lb/>
名曰伊川書院凡社壇壝之度牲殺之數升降薦獻之<lb/>
<pb n="KR4d0466_WYG_022-12a"/>
文不侈不儉以祈以報事悉如制名曰里社正喪祭之<lb/>
禮嚴長幼之節皆身率之禮讓漸興風俗浸羙矣大徳<lb/>
二年以足疾匄閒大肆于學手不釋卷與中書右丞陳<lb/>
君天祥翰林學士承㫖姚君燧盧君摯侍御史趙君簡<lb/>
諸老游名聲籍甚居十餘歳公卿交薦將起君翰林㑹<lb/>
卒君之南征也所至破軍殺將降城邑人爭取金帛婦<lb/>
女君圖書而已士之在俘者輙贖而歸之人既服其賢<lb/>
及閒居里有得巨黿于伊水之濵曰此濟源神周將軍<lb/>
<pb n="KR4d0466_WYG_022-12b"/>
也集巫覡鳴笳鼓迎而祠之畜之池中四方來祈禱者<lb/>
日以千數君取而烹之黿卒不能神人益畏君正直人<lb/>
有所訴不之邑而之君片言折之莫不感服有過惟恐<lb/>
君知之嗚呼若君者庶所謂古君子矣乎夫人塔塔氏<lb/>
呼圖克諾延之孫䝉古百戸薩喇之女子一即穆延特穆<lb/>
爾賢而有文藏書萬餘卷無不究覧君之卒築春露亭<lb/>
于墓側以致其時思買田百畆以供其嵗祀今嗣為千<lb/>
戸是將益昌其家女一托里塔納適䝉古副萬戸齊齊克<lb/>
<pb n="KR4d0466_WYG_022-13a"/>
圖孫男二女四穆延特穆爾娶鄭國忠宣公鄂囉齊之孫<lb/>
蒙古侍衛親軍副都指揮使拜珠之女再娶張氏君雖<lb/>
生貴族長戎馬而㢘敏好學有詩五百餘篇曰伊東拙<lb/>
藁藏于家自號曰西齋云銘曰<lb/>
惟天下之將治兮四海承風惟治之將隳兮家用弗從<lb/>
葢自古而然兮豈在今而不同相君子之賢知兮起于<lb/>
朔方被詩書以為衣兮襲仁義以為裳豈故俗之不足<lb/>
懐兮而吾儕之足希惟聖道之將明兮夫亦不知其所<lb/>
<pb n="KR4d0466_WYG_022-13b"/>
為劒差差而耀鋩兮雄千人于一夫何功之弗懋兮何<lb/>
謀之弗如頋獨好此窮固兮適遭時之謐寕既正直而<lb/>
無私兮又豈弟而亷清齊冨貴於浮雲兮庶吾道之足<lb/>
憑彼滛流之浩蕩兮渺四頋而靡極苟舍此以為防兮<lb/>
吾將安所兮休息士有所飬兮農有祈前有所承兮後<lb/>
有基嗟君子之不作兮尚千載而監兹<lb/>
　　　楚清先生墓表<lb/>
延祐二年冬臨川婁泰初書來京師曰楚清先生以今<lb/>
<pb n="KR4d0466_WYG_022-14a"/>
年夏五月二日卒烏虖先生服仁履義冝享百齡乃七<lb/>
十又六而止耶先生臨川人龔莫婣也先生自莫來後<lb/>
于龔莫有二兄曰若曰雷復在宋皆以進士入官先生<lb/>
亦再舉于鄉廷對列名第六授隆興府觀察推官兩浙<lb/>
轉運司幹辦公事遷臨安府觀察判官改福建轉運司<lb/>
幹辦公事積階儒林郎洪杭事殷議幙轇轕先生於文<lb/>
法如素習决之沛然所事守帥非一皆驚服倚頼之譽<lb/>
以大振最後考亭朱浚尤親權臣聞而欲一識之先生<lb/>
<pb n="KR4d0466_WYG_022-14b"/>
不往左授閩幙歸而屏居山中與名軰相從講學求聖<lb/>
賢樂地如是十許年乃還名聞四方士大夫至臨川者<lb/>
必詣焉得其㸃墨隻字為喜好善疾惡然不形於言後<lb/>
進有可教無識不識皆誘掖奨飾不進不休家非饒財<lb/>
恒以周急為務自莫來時方幼獨與母居孽叔豪奪其<lb/>
貲先疇大削先生既貴或得其劵以告謂可不勞而復<lb/>
先生笑曰昔誠鬻之今可強取耶既而孽叔子不惠蚤<lb/>
死叔無後或勸先生并其業先生不可曰詎可使吾叔<lb/>
<pb n="KR4d0466_WYG_022-15a"/>
不祀卒取契家子繼之為之冠昏舉叔之業畀之俾共<lb/>
祭養余聞先生大節葢如此而先生未嘗自異力學至<lb/>
老不廢夜誦如為諸生時性剛直絶畦畛為文辭伸紙<lb/>
冩心造次皆本於理有集五十卷外集若干卷友人唐<lb/>
浚述之曰子雲有云楚兩龔之潔其清矣乎臨川龔孟<lb/>
䕫字龍友世濟其清人皆稱之曰楚清先生其曽大父<lb/>
誠之大父良英父方母汪先生初名揚復娶晁氏昭徳<lb/>
文元公之後克盡婦道先三十年卒女一嫁侯敬孫亦<lb/>
<pb n="KR4d0466_WYG_022-15b"/>
俱卒男曰自厚有文聲先二十年卒婦鄧氏有至行孫<lb/>
男文潜能世其學孫女徳巽徳静壻張觀朱夏曽孫女<lb/>
二先生既卒文潜以其年六月丁酉葬先生于臨川縣<lb/>
積善鄉西盈之原實汪夫人墓左遂以述來徴銘余甞<lb/>
學於臨川先生時在仕國及先生隠閭巷余間以歸客<lb/>
經從每見益親然終不得朝夕見今方引年意謂川觀<lb/>
岩居將得從先生遊而乃不然嗚呼悲哉銘曰<lb/>
前之清膏蘭自㓕後之清松菊惟恱于此歸全山榮水<lb/>
<pb n="KR4d0466_WYG_022-16a"/>
澈後有千年尚其來閱<lb/>
　　　吳隠君墓誌銘<lb/>
余在臨川時有同舍生居金溪者曰吳氏兄弟三人伯<lb/>
諱徳鴻字儀可仲諱徳溥字時可季諱可孫字聖可皆<lb/>
甚賢其伯氏雖未識而相知深余自去臨川四十餘年<lb/>
夢寐未嘗不與吳氏相接大徳五年官武昌季氏没九<lb/>
年赴召京師仲氏没今也伯氏喪余復留滯禁林嗚呼<lb/>
筮仕以來家居者僅四五或半嵗或一嵗無過再嵗者<lb/>
<pb n="KR4d0466_WYG_022-16b"/>
使日得與吳氏相追逐其能㡬何况㑹不一二而别常<lb/>
八九者乎况相知數十載而猶未識者乎大徳五年至<lb/>
今十六載耳而喪其兄弟三人生不能盡其情死不能<lb/>
臨其穴語之塗人猶悲况所厚者乎然仲氏季氏之墓<lb/>
余皆銘之今復請銘其伯氏亦可少慰也夫吳氏家金<lb/>
溪吳塘里且十世矣家故饒財有贍恤之徳又多醇儒<lb/>
篤孝友之行故家政之脩咸稱呉氏而五福之備乃在<lb/>
儀可聖可在宋得進士第為新昌尉在國朝為建昌儒<lb/>
<pb n="KR4d0466_WYG_022-17a"/>
學教授最先卒時可僅補宋登仕郎卒差後而儀可明<lb/>
毛氏詩工文辭又從馮先生孝揚學而試輙不偶然能<lb/>
自樂雖家事壹不闗于心其始二弟治之二弟死子治<lb/>
之惟日事讀書談名理飲酒賦詩而已足不至城府者<lb/>
四十年無喜怒憂思無疾痛苛痒年八十一而終豈不<lb/>
得于彼乃得于此耶儀可性至孝至元中羣盜大入渾<lb/>
舍驚避母劉方病末疾君守不去哀懇得免人至今誦<lb/>
之惟儀可於人有君子之目於徳備五福之報斯亦難<lb/>
<pb n="KR4d0466_WYG_022-17b"/>
已仕不仕不足計獨與君相知数十嵗不一見而死為<lb/>
可悲耳祖諱堯仁父士亨配饒氏先卒子男三祥子茂<lb/>
子宏子女一適李人表祥子及李氏女亦先卒孫男二<lb/>
文孫程孫女五長適劉徳集次適余良琇次適余一龍<lb/>
餘幼曽孫女一卒以延祐二年十有一月辛亥葬卜明<lb/>
年九月某里之仙源其塋也銘曰<lb/>
洪範稱五福而不及貴豈貴可致而福不可備君獨得<lb/>
其所難人猶不能得其所易非天也耶非天也耶<lb/>
<pb n="KR4d0466_WYG_022-18a"/>
　　　濮州臨清縣主簿武先生墓表<lb/>
至元二十有二年秋七月趙郡武威卿先生卒冬十月<lb/>
葬于平棘縣棘蒲郷北邢原之先塋配任氏祔君名震<lb/>
攸緒之冑世居太原崞隂大父濟安始來平棘父元母<lb/>
趙惟君一子㓜入小學獨不敖惰父母愛其勤而憂其<lb/>
勩夕輙休之則伺親寝酣蒙牖篝燈誦中程廼止長就<lb/>
學于真定李迂軒先生鄰有樞宻判官白文舉名士也<lb/>
聞君夜誦獨苦大加期異太尉史忠武公禮致于第俾<lb/>
<pb n="KR4d0466_WYG_022-18b"/>
為諸孫師至元七年詔試儒生中者復遂中髙第十一<lb/>
年又詔舉學官衆以應詔遂為州學敎授樞宻趙公微<lb/>
時讀書學中既貴買田畆千五百為祭養資君悉索賦<lb/>
入一新殿堂齋房大集諸生脩教事由是趙學興盛為<lb/>
河朔先二十一年調將仕佐郎濮州臨清縣主簿明年<lb/>
春至邑發其素脩一施於政寛而肅明而平不苟不迂<lb/>
不為淺功近利而民之歸愛萃矣上下虚心属目冀見<lb/>
真儒之用不幸秋七月以病卒于官方革賦詠自如又<lb/>
<pb n="KR4d0466_WYG_022-19a"/>
為子戢講孝經第十二章章徹而逝嗚呼不亦好學知<lb/>
命君子哉壽五十有七年居官凡五朔邑中吏民無不<lb/>
失聲太息鄉之長者悲㓜者慕學士大夫相顧而唏曰<lb/>
自今無所考徳問業者矣葢其禀厚質醇學奥而材逹<lb/>
沈黙敦簡喜愠㡬亡謙虚為常不以已長格物不忮不<lb/>
競與人周詳朋從折簡求益者無虚日答已則燬其簡<lb/>
䆳於經史誨人亹亹無勌其辨論如貫珠如霞舉如繭<lb/>
絲之繰如風舩順流如抽闗而擴武庫也為文輙棄其<lb/>
<pb n="KR4d0466_WYG_022-19b"/>
藁門人裒集為若干卷理覈意精若古人之言然葢其<lb/>
平生以勤自得以之立身身立以之事親親驩以之蒞<lb/>
民民愛而恒謙以自牧故物不忌而名彰又有古人之<lb/>
徳者耶卒後三十有二年是為延祐二禩門人史灼述<lb/>
其行事子戢以述來請表于幽阡戢之言曰先子幸而<lb/>
以學發身不幸不得施之於世衆咸傷之而况其子今<lb/>
兹之請期慰往而導來倘獲諾焉雖不幸猶幸也余曰<lb/>
諾太史公稱燕趙多悲歌忼慨之士然則其於仁義道<lb/>
<pb n="KR4d0466_WYG_022-20a"/>
徳之云葢齗齗也然秦焚書而漢興燕人韓嬰趙人食<lb/>
子公軰皆以儒術專門授徒數百近代廢興相尋趙魏<lb/>
齊魯之郊無立草而學士大夫往往有以自衛卒存其<lb/>
存子貢所謂未墜於地不其然歟雖然若武先生者亦<lb/>
未可數得也配任氏先卒再娶于王四子男曰戡終平<lb/>
江廵捕官曰戢今為中書掾女壻曰程世英為晉邸侍<lb/>
官曰魏遵為士戢為宰属有清匂聲退食杜門惟以奉<lb/>
母教子為急先務親將賴以顕傳有之幸哉有子如此<lb/>
<pb n="KR4d0466_WYG_022-20b"/>
則謂之曰子姑自愛吾為子銘銘曰<lb/>
曲沃武公爰始舉晉厥祚曷延唐叔之𦙍六裂三峙迄<lb/>
為家人沒沒千載奮焉蜺伸亦粤安平衆慶我戚韜光<lb/>
襲靈吸錬泉石終以表世特立獨行代有子孫載其休<lb/>
聲我觀威卿愔愔大雅以道殉身不以用舍矧覺後覺<lb/>
聿若亨貞我以吾義彼以其名緇帷之林豈無尸祝亦<lb/>
有桐鄉在彼清澳邢原既長𤣥堂之方嗟爾子孫不匱<lb/>
不忘<lb/>
<pb n="KR4d0466_WYG_022-21a"/>
　　　僉廣西提刑按察司事胡公墓碣<lb/>
有元僉廣西海北道提刑按察司事胡公卒之十年子<lb/>
脩已䓁以容州判官陳偉状來請銘公名夢魁字景明<lb/>
澗泉朋友之所尚也建昌新城人幼已頴異父師不煩<lb/>
未冠以明經貢于鄉郡守面試以文頃刻而成守大驚<lb/>
賞既長復為首薦遂登進士第調澧州户曹改丹徒尉<lb/>
累遷浙西制置司㕘議官歸國朝奉母還里江西宣慰<lb/>
使檄攝本郡判官者二年旅覲得㫖予秩方俟命適余<lb/>
<pb n="KR4d0466_WYG_022-21b"/>
將㫖旁求遂薦于上擢僉廣西憲事嶺海吏治不律公<lb/>
所至發擿蕩滌之聞驚見懾同列亦為悚海南宣慰使<lb/>
最貪毒皆不敢問公條其宿惡劾罷之衆大驩快居四<lb/>
年所決黜甚衆民為建祠刻歌謡山谷間譽流中䑓㑹<lb/>
更憲號公亦乆瘴癘地倦且病而歸矣自是杜門却掃<lb/>
甫及挂冠即致其事公之初釋褐也包文肅公勉之曰<lb/>
子少年入仕所至叵量然自大者人小之自卑者人尊<lb/>
之公曰謹受教故平生謙謹委曲與人語唯恐傷之性<lb/>
<pb n="KR4d0466_WYG_022-22a"/>
強記自少至老諸書恒在口言論風㫖恒如布衣時服<lb/>
用稱是不識者不知為貴人所守凝一故蒞官行法不<lb/>
吐不茹風績偉然惜其用之不究也予雖同里閈而南<lb/>
北驅馳相從之日葢寡然每一挹之郁乎其容之温粹<lb/>
乎其論之篤粲然相與之情之文也今不可作矣悲夫<lb/>
公生於陳從母戴夫人愛而子之胡陳固同姓也戴夫<lb/>
人嚴甚内政斬斬家雖豐以古法束公於學衣不得兼<lb/>
帛食不得兼肉故早有成公又守其訓終身故自奉甚<lb/>
<pb n="KR4d0466_WYG_022-22b"/>
約曽祖儼祖孔昭父泰定公凡三合姓吴氏趙氏樊氏<lb/>
子十一人男克己先沒脩己正己進義副尉湖南道宣<lb/>
慰司照磨成已女婿張蜚英呂元嘉三十九代天師張<lb/>
嗣成樊溥孫承祀郎郊祀署令程大本曽宗垕譚括以<lb/>
大徳十一年六月二十三日暴病卒年七十四以某年<lb/>
月日葬公於南城縣太平鄉唱歌嶺之原所為詩文曰<lb/>
偶然集銘曰<lb/>
山才之芚宰如之新泉澗之奫淪曠然而望如有人嗚<lb/>
<pb n="KR4d0466_WYG_022-23a"/>
呼生者疇親<lb/>
　　　故常州路儒學教授袁君墓誌銘<lb/>
有溈之後至陳轅濤塗别姓為袁氏盛于漢演迤于晉<lb/>
宋隋唐之間宋祥符慶歴中有以世科雄文起豫章西<lb/>
山者是為豐城蒐湖袁氏之祖豐城今為富州云至元<lb/>
十三年余自盱入朝道蒐湖識袁君則成廣面大耳方<lb/>
瞳長爪言論忼慨竒偉人也後十年余以使事過豫章<lb/>
㑹君于校官及余廉問湖北則知君嘗仕漢鄂而分教<lb/>
<pb n="KR4d0466_WYG_022-23b"/>
浙西矣自是不復相聞今上即位召赴闕始識其子中<lb/>
立則言君已没矣又五年夏余謁去將南歸中立乃以<lb/>
熊君朋來所為状請銘君諱斗楠則成其字也曽祖諱<lb/>
晟祖諱植宋廸功郎梧州教授考諱濟宋承信郎廣州<lb/>
監稅君㓜從世父徳慶太守漸學弱冠為徐給事鹿卿<lb/>
所知延置賔舘陳工部杰長君九嵗耳明於易同學于<lb/>
郡之東湖書院遂從受業焉聞閩人劉升伯尤擅其學<lb/>
又往從之盡得其道㑹徳慶君調髙要丞携與俱峒獠<lb/>
<pb n="KR4d0466_WYG_022-24a"/>
跳梁丞當捕君出竒計佐之禽其酋太守林億上功補<lb/>
進義校尉東南十三副將聞母章氏喪而還服除復講<lb/>
易東湖徳慶君之子灝頥竟用其學取髙第而君試輙<lb/>
不偶繼丁父艱曽㕘政淵子雷尚書宜中交薦其才未<lb/>
及用而天下為元至元十七年江西始建儒學提舉<lb/>
司首辟為邑教諭改撫州臨汝書院山長遷興國大治<lb/>
教諭郡守史棣甚尊禮之言於伯兄湖廣行省平章政<lb/>
事格用為鄂州儒學正明年攝漢陽府敎授明年詔遣<lb/>
<pb n="KR4d0466_WYG_022-24b"/>
裴侍御留左司銓選廣海官以為静江路教授固辭明<lb/>
年調壽昌南湖書院山長元貞元年陞常州路儒學教<lb/>
授所至新黌舍闢土田嚴敎養士論恱服君既䆳於學<lb/>
尤長於醫著書立言人以為訓大徳八年冬十有一月<lb/>
甲子以疾終于家年七十八娶萬氏繼王氏俱先卒子<lb/>
男一人中立也萬氏出以髙材偉識克世其業居京師<lb/>
二十餘年名聲籍甚初授澧州醫學教授遷龍興並不<lb/>
赴孫男二長曰必里克台年十八為成宗宿衛士今始調<lb/>
<pb n="KR4d0466_WYG_022-25a"/>
將仕郎耒陽州判官次曰裕勒通曽孫男二曰諾海曰布<lb/>
哈君所著曰自家意思者三十卷傷寒纂要百二十卷<lb/>
藏于家實以卒之某年與萬氏合葬里之胡家墩惟余<lb/>
與君生同郡而不相識既識而君已老不㡬見而君遂<lb/>
没能無情乎余幸以衰疾得與君之子相周旋猶見君<lb/>
也嗟前脩之淪謝慨後來之悠邈乃為之銘銘曰<lb/>
藹洋洋豐之旁播之勤耜又良時靡常道甚臧位弗充<lb/>
壽則長嗟伊人逝茫茫前之嗇後之慶<lb/>
<pb n="KR4d0466_WYG_022-25b"/>
　　　王氏阡表<lb/>
將貽父母令名必果又曰幸哉有子如此余每誦之未<lb/>
嘗不喟然也夫脩身慎行恐辱其先此固人所當勉者<lb/>
庸知亦為子孫地乎人自非喪心失智孰不欲其子孫<lb/>
之興及考論其平生則或馮時逞私雖旦暮不計何暇<lb/>
身後之慮哉是故古之君子寕窮毋逹寕嗇毋豐葢其<lb/>
志慮甚逺也胙城王興祖之曽大父克温金季嘗佐輝<lb/>
州忠於國而惠於民民至今誦之余識興祖乆文雅粹<lb/>
<pb n="KR4d0466_WYG_022-26a"/>
温知其漱六藝之芳潤皭然逄掖中今見世系則知家<lb/>
本河朔華腴世故亡其譜牒其來胙城斷自曽大母申<lb/>
氏始髙祖曰魏金時進士寳豐令曽大父佐輝州值兵<lb/>
疫民不聊生廼出私財為粥為藥以拯餓病生者甚衆<lb/>
衆既懐惠承以捍城竟握節以死時年四十有二大父<lb/>
曰文立念其父因事死兵遂不仕以明經教授鄉里父<lb/>
澍有雋材弱冠貫穿經史於書無所不讀而以聖賢為<lb/>
歸文無不習而以明理為主不幸二十有二年得疾卒<lb/>
<pb n="KR4d0466_WYG_022-26b"/>
没之時抱興祖着膝前告母某氏及妻某氏曰人不患<lb/>
貧賤患無賢子孫此子異時庶㡬乎惟二母之望言終<lb/>
而没興祖時雖幼已知其意之悲即自奮稍長捐其先<lb/>
疇為資逺求師友力學成身䇿名庠序登天官入粉省<lb/>
蔚焉羣士之英二母華髪朱顔坐受劬劳之報志甚樂<lb/>
也然則澍雖不幸幸哉有子如此而興祖猶以祖父居<lb/>
約而操狹時左而願乖為子孫者位卑而名弗彰志勤<lb/>
而道苦逺無以貽親名是懼而謀於余余曰充子之心<lb/>
<pb n="KR4d0466_WYG_022-27a"/>
足以貽其先矣而何位卑之足計况一時之赫赫千載<lb/>
之寂寂乎子姑安之其慎母怠興祖有男若干人其先<lb/>
墓在某所銘曰<lb/>
善可為乎有貧且夭者矣不可為乎有位髙而金不少<lb/>
者矣觀輝州之忠惠其子孫之學問樹立則可為不可<lb/>
為瞭然矣曰然弗彰則亦既有此表矣<lb/>
　　　艾君哲阡表<lb/>
世之人於儒也或听听焉者何曰謂其無所可用也然<lb/>
<pb n="KR4d0466_WYG_022-27b"/>
則君君臣臣父父子子禮樂刑政以維之養生送死以<lb/>
厚之此二帝三王之道周公孔子之敎也而能誦其言<lb/>
道其事者誰耶曰儒也然則今之治天下未始不守二<lb/>
帝三王周公孔子之法縱或小戾亦非故倍之也今而<lb/>
謂誦其言道其事者為無所可用耶曰惟誦之道之而<lb/>
鄙之也嗟乎儒乎夫豈其然乎臨川之艾臨川之儒族<lb/>
也曰庭梧者亦儒也其言曰庭梧之曽大父棄疾年九<lb/>
十而不衰觀於天而知宋之將亡大父居仁有子思誠<lb/>
<pb n="KR4d0466_WYG_022-28a"/>
思明思明庭梧之父也族之人既皆儒誠亦然父獨否<lb/>
勞以致養衆訝其獨勞祖曰我非不之恤也顧人也皆<lb/>
儒殆將不保異時衆頼其勞耳其後宋果亡豪奪蜂起<lb/>
有家者大抵皆摧敗不支而儒為甚父所存護者獨全<lb/>
人始謂大父知言父生平不事作業獨好為人排難解<lb/>
紛拉強翼弱其慷慨赴義有古俠者風自州長吏以下<lb/>
皆諉以事嘗佐軍擒賊有功不居操心甚恪故為父老<lb/>
禱榮必應有志不遂者歸之輙得故咸尊嚮之没又甚<lb/>
<pb n="KR4d0466_WYG_022-28b"/>
悲思之今者庭梧匂文表其竁余既許諾則謂之曰若<lb/>
祖所謂儒特一時一族者耳且責功利於儒或儒以功<lb/>
利為事是皆道之不幸而世亦由以大不幸者是故君<lb/>
子體仁而行義苟用焉而體不具謂之支離之民子而<lb/>
為儒亦克慎諸且子非儒父將曷書庭梧謝而畢其言<lb/>
曰艾本新定今臨川者十三世楊氏母也植實禮頴四<lb/>
弟也植從黄冠師以夢也大徳十年十一月二十六父<lb/>
卒日也其明年十月庚寅窆也某山某原墓也余表而<lb/>
<pb n="KR4d0466_WYG_022-29a"/>
又誄之傋也曰<lb/>
考終卜之身逢吉卜之後人山木芚芚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_022-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷二十二<lb/>
</p>
<p>
</p>
  </div>
</body>
</text>
</TEI>
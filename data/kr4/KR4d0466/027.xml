<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十七</head>
    <p>
<pb n="KR4d0466_WYG_027-1a"/>
欽定四庫全書<lb/>
　雪樓集卷二十七　　　　元　程文海　撰<lb/>
　　詩<lb/>
　　　徐君允諧以長篇將荔枝為貺草草二絶奉謝<lb/>
　　　　風雨作秋西齋兀坐細讀來章念不可不報<lb/>
　　　　遂又次韻<lb/>
荔支樓下繡衣譜授記傳来却到予得見伊家玉樹種<lb/>
絶勝展翫樂天圖<lb/>
<pb n="KR4d0466_WYG_027-1b"/>
何人日啖三百顆輕缷霓裳見玉妃自得君詩氷雪味<lb/>
不知世上有甘肥<lb/>
我行炎方見子都粟肌皻面身橛株中蔵至美不自露<lb/>
風姿皎皎隱煆爐土人謂此玉樹貴兵間幸不供樵蘇<lb/>
李生五品竟汝遺太冲竊取夸全吳不材㪚木神所扶<lb/>
有果可食終剥膚君不見深山毛羣絢文彩織毳寜免<lb/>
充<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>毹大枝小枝折泄餘空留碧葉冬不枯塩蒸蜜漬<lb/>
意可逺盛之寒露清氷壺廟朝豈諳草野味猥以櫻實<lb/>
<pb n="KR4d0466_WYG_027-2a"/>
當醍醐蜀珍曾被真妃汙此事頗近寗子愚東閩猶是<lb/>
山澤臞遼遼道里懸中區倘經薦進亦爾耳始信禍福<lb/>
相乗除嶺南酸薄同黔驢香山只作巴峽圖莫嗤齊人<lb/>
識管晏知己賴有東家謨殊鄉殊嗜多受誣朔南酪茗<lb/>
更相奴詭名好化赤松子甘液下注根豐腴<lb/>
　　　漳境向治流逋四歸𢎞道有詩次韻志喜<lb/>
按臨建邵總稱賢又復深深入瘴烟自古清名能化暴<lb/>
及今赤子得安眠如雲冠盖誰曽識帶雨犂鋤爾自田<lb/>
<pb n="KR4d0466_WYG_027-2b"/>
従此海瀕霑聖化吾曺逭責樂餘年<lb/>
　　　寄賀𢎞道僉事改除江西<lb/>
聖明初服選掄新易地觀風着此人會見西江民吐氣<lb/>
久聞南嶠政如神只今寮寀情何極恵我鄉邦事亦均<lb/>
說與山中吳處士清時錫汝保閒身<lb/>
　　　畏獨恵中秋詩次韻邀月共發一粲<lb/>
萬里隂晴此夜秋天容竟日故幽幽要教好月特然霽<lb/>
蹔遣癡雲凝不収隱隱清光上東海堂堂勝賞賽南樓<lb/>
<pb n="KR4d0466_WYG_027-3a"/>
作詩合共閩人翫早放髯劉出一頭<lb/>
　　　夜深邀月不至悵然而睡再讀來詩次韻以謝<lb/>
天上人間各自秋姮娥不管下方幽暗陳瓜果充籩實<lb/>
冷聽梧桐觸井収已至三更仍抹漆空餘逸興欲登樓<lb/>
夢中桂影成金粟癡絶前身顧虎頭<lb/>
　　　暇日偕行臺唐古特御史登九仙山<lb/>
蹔停驄馬共㝷幽倚杖鼇峯頂上頭海浄潮平萬里眼<lb/>
風光月霽一天秋九仙定有重來約三島寜無可去舟<lb/>
<pb n="KR4d0466_WYG_027-3b"/>
古字苔深半明滅新詩聊復記曽逰<lb/>
　　　送𢎞道僉事之官江西<lb/>
趙侯丰骨氷千層入眼壁立清且熒烏府當年小盛却<lb/>
崇䑓獵獵寒颼生清問顛崖辛苦急我亦直指江南行<lb/>
雲龍上下逐東野讜論感激令人驚别来不作揚州夢<lb/>
獨想豸角摇風聲浮雲聚㪚抑何定王事靡盬無留停<lb/>
去年驅車下閩嶠驄馬却在西南坰闗山明月長耿耿<lb/>
逺欲見之悵未能邇来傾倒連床夜議論頗覺深逃形<lb/>
<pb n="KR4d0466_WYG_027-4a"/>
書囊無底談未了一札又促飛鴻冥江山共恨留不住<lb/>
私喜桑梓䕃餘清萱近北堂春日榮白雲望望雙眼明<lb/>
我家有老且望八倘許錫類遺君羮霜風飄飄榕葉鳴<lb/>
酒餞江頭須滿傾願言努力鋤荆棘浩歌天保荅升平<lb/>
　　　次劉雲卿御史同達勒達御史逰鼓山詩韻<hi>并序</hi>
　　屴崱峯距城二十里而近欲一往未能也去嵗禮<lb/>
　　部王君寅夫獨逰辱寄詩盛談雲夢之樂僕亦想<lb/>
　　像髙唐以對今𢎞毅雲卿二御史暇日登髙覽勝<lb/>
<pb n="KR4d0466_WYG_027-4b"/>
　　紀之扵叙冩之扵詩使人心曠神馳恨不並轡横<lb/>
　　翔排埃壒而出廖廓也率爾用韻<lb/>
登臨有約堕鴻㝠拄笏㸔雲空復情笑我北山文久勒<lb/>
輸君南岳記先成林深谷窈車聲轉海闊天髙筆興生<lb/>
何日得將塵俗耳倚欄同聽澗泉鳴<lb/>
　　　再次韻呈𢎞毅御史<lb/>
驄馬行行出杳冥笑擕僚屬叙幽情隂森竹樹芟夷去<lb/>
軒豁江山指顧成坐石傳杯懸瀑濺倚嵓扶杖亂雲生<lb/>
<pb n="KR4d0466_WYG_027-5a"/>
何時共卧超凡閣月滿空林翠浪鳴<lb/>
　　　寄賀盱江張監郡初上<lb/>
帝錫盱城保障哉朱轓皂盖凂雄才濟南書許人間見<lb/>
博望槎従天上来聞道門庭清似水不愁田里冷扵灰<lb/>
同寅太守今劉寵努力驅車共輓推<lb/>
　　　送蘭與盱守劉東厓<lb/>
結綬年時白玉京只今江海若為情蕭蕭六轡馳荒徼<lb/>
赫赫雙旌擁大城桑梓何時容我住蕙蘭微意况君清<lb/>
<pb n="KR4d0466_WYG_027-5b"/>
黄金横帶渾餘事千載相期不朽名<lb/>
　　　郭梅西息齋<lb/>
隂向秀葽測陽従小雪㸔千年啓龜蟄六月養鵬摶隱<lb/>
几天機熟閉門人境寛悠悠八十返静處得竒觀<lb/>
　　　題趙仲逺所蔵趙大年鵝鴨圖<lb/>
鵝鴨池邉畫作䦨輸他鳬鴈意幽閒王孫下筆厭覊束<lb/>
移在長汀短渚間<lb/>
　　　題仲經知事家蔵錢舜舉折枝<lb/>
<pb n="KR4d0466_WYG_027-6a"/>
花鳥徐黄死不傳筆端那得許清妍錢郎狡獪老猶在<lb/>
字畫翻騰作少年<lb/>
　　　題採蓮舟杯<lb/>
攀翻葉上露釀作杯中酒可能君不醉負此摻摻手<lb/>
　　　題仲經所蔵馬圖<lb/>
食之三品芻豆飾以千金轡環誰能解棄徽纆縦渠汧<lb/>
渭中間<lb/>
　　　題仲經家江貫道瀟湘八景圖八首<lb/>
<pb n="KR4d0466_WYG_027-6b"/>
　　　　平沙落鴈<lb/>
翩翩數行下灘磧俯蒼波此處稻粱好人問矰繳多<lb/>
　　　　烟寺晚鐘<lb/>
僧定鐘聲緩依稀聽不真渡頭風正急喚醒未歸人<lb/>
　　　　洞庭秋月<lb/>
萬頃玻瓈上輝輝玉一環望中青似粟約莫是君山<lb/>
　　　　瀟湘夜雨<lb/>
昏昏風浪裏瑟瑟打篷聲騷客千年恨靈妃萬古情<lb/>
<pb n="KR4d0466_WYG_027-7a"/>
　　　　漁村夕照<lb/>
落日寒潭静西風黄葉鳴鱸魚新出網分我一杯羮<lb/>
　　　　山市晴嵐<lb/>
旂亭新酒熟下馬試従容頗勝老兵對夕陽三两峯<lb/>
　　　　江天暮雪<lb/>
六月三山底城中似甑中客来開短軸亂雪舞江風<lb/>
　　　　逺浦帆歸<lb/>
八景瀟湘妙歸舟更色絲招招煩小住我賦式微詩<lb/>
<pb n="KR4d0466_WYG_027-7b"/>
　　　題歸去来圖<lb/>
春晴苦旱心如醉暑雨妨農鬢欲斑眼底家山歸去好<lb/>
吾生端的幾時閒<lb/>
　　　送李副使赴行䑓治書侍御史<lb/>
暑風㪚霖霪宇宙一清快青驄金盤陀夙駕趣行邁先<lb/>
聲所震薄已被江浙外两年七閩裏赤手理彫瘵髙明<lb/>
副縝宻通綽主剛介清時簡賢哲美績先奏最崇䑓借<lb/>
君重横榻政非泰蹇余忝嘗僚朝夕得箴誨瞠其塵埃<lb/>
<pb n="KR4d0466_WYG_027-8a"/>
中矯首飛霞佩男兒附青雲肯掇䑕壌嘬浮榮一瞬息<lb/>
醜好有千載期君天下寳玉雪善自愛<lb/>
　　　魏知事求樂閒字謾與一絶<lb/>
人人忙裏羡人閒到得閒時樂最難會着此心真樂處<lb/>
山林朝市一般㸔<lb/>
　　　九日宿璜坑<lb/>
重陽天借登臨便北上岡巒歩歩髙馳傳觀風忘路險<lb/>
無功及物愧民勞山深氣象涵千古風静塵埃絶一毫<lb/>
<pb n="KR4d0466_WYG_027-8b"/>
萸菊旅中無覔處明年何許約遊遨<lb/>
　　　十日山行午炊冲頭<lb/>
上山竹輿下山行據鞍穩坐須路平豈惟人力欲調適<lb/>
馬有肺腑亦求生閩山叢叢石壁立一嶺未了一嶺迎<lb/>
峯回路轉蹊徑小上如登天下如傾隙中梯齒度田畆<lb/>
亦有流水濺濺鳴老農終嵗營一飽大熟龠合論収成<lb/>
我来行縣當九月風髙雲朗氣適清平生心地一平直<lb/>
見此巇險魂為驚僕痡馬瘏亦良苦未必原隰周隱情<lb/>
<pb n="KR4d0466_WYG_027-9a"/>
箋天夜半借霹靂盡削磊磈除縦横皇皇大道坦然共<lb/>
四通八達朝瑶京<lb/>
　　　十一日浯畬登舟十絶<lb/>
天開圖畫作歩障連日山行已大竒換得漁舟更竒絶<lb/>
大年小景少游詩<lb/>
﨑嶇複嶺到江津倒卧舟中静閱人山上行人昨日我<lb/>
我思昨日始傷神<lb/>
瀨頭流水緑如油急取春芽試一甌揚子江心堪伯仲<lb/>
<pb n="KR4d0466_WYG_027-9b"/>
茶經従此合重修<lb/>
頗厭山蹊百險艱輕舠暫借一隅安灘頭力盡不得上<lb/>
行路人間是處難<lb/>
江清照見石粼粼貌得逰魚態度真說與長年輕蕩漿<lb/>
放他深處着潛鱗<lb/>
上頭石壁下驚湍一似龍蟠一虎耽幽獨莫教方士見<lb/>
山靈怕喚小仙嵓<hi>石壁一帶類龍虎仙嵓</hi>
重陽落在萬山中物色黄花杳不逢天恐詩人要題目<lb/>
<pb n="KR4d0466_WYG_027-10a"/>
江邉木末出芙蓉<lb/>
山容彷彿似盱江亦有人家占夕陽陸走舟行方未了<lb/>
晨飡何日奉髙堂<lb/>
桑田滄海兩茫茫一道清流自久長定有幽人在空谷<lb/>
說仙說佛說文章<lb/>
說仙說佛説文章自是山林不耐閒試數聖賢名世者<lb/>
話頭那有許多般<lb/>
　　　又五言一首<lb/>
<pb n="KR4d0466_WYG_027-10b"/>
斷岸刀裁出清湍磬折流山尖微見樹石罅劣容舟羣<lb/>
鷺驚人起雙鳬盡意浮哦詩忘行色征騎又江頭<lb/>
　　　板橋午食<lb/>
縣郭二十里板橋三五家西風熟禾黍陸地富桑麻去<lb/>
嵗遭洪水髙林帶舊槎他鄉豈不好無奈此生涯<lb/>
　　　十里頭<lb/>
夾道驩迎盡古松龍吟虎嘯滿天風吟詩未就人攔馬<lb/>
落向荒煙莽蒼中<lb/>
<pb n="KR4d0466_WYG_027-11a"/>
　　　次郭珙留逺大卿韻二首<lb/>
鏟彩韜光幾嵗寒深叢依舊炳斑斑心如止水絶㸃滓<lb/>
屋與閒雲分半間蹤跡久踈客城府篇章聊復主溪山<lb/>
後生不識龍鍾老少日聲名播九寰<lb/>
閱人多似粤中山客有可人千一難驚見貞元朝士在<lb/>
敢同絳縣老人㸔珠蔵大澤祗自媚木卧空山不受寒<lb/>
朱墨沉埋無好語和篇首首出衷肝<lb/>
　　　次韻王蘭思<lb/>
<pb n="KR4d0466_WYG_027-11b"/>
月露精神入筆端泠然雅韻洗髦蠻知章清味鑑湖水<lb/>
𢎞景髙標句曲山炊黍功名随舊夢種蘭嵗月自蒼顔<lb/>
何時乞得身無事分取閒雲一半間<lb/>
　　　百蝶圖<lb/>
政爾翩翩去其如栩栩何夢中千億化未覺百身多<lb/>
　　　張萱唐宫搗練圖<lb/>
月杵輕揮快似飛霜䊵熨帖浄輝輝詩人不識書師意<lb/>
微詠周南澣濯衣<lb/>
<pb n="KR4d0466_WYG_027-12a"/>
　　　書月樓<lb/>
長年南北事馳驅閒却西樓架上書削迹市朝専静退<lb/>
羡君事業付乗除神光清夜照千古素魄中秋朗太虚<lb/>
我欲借眠還肯否靈明回向此心初<lb/>
　　　次韻張仲豪御史見寄<lb/>
荔支熟後與君違羅髻猩紅又及期官冗不知為客倦<lb/>
詩豪猶足起吾衰田園亹亹生歸興江海悠悠感舊知<lb/>
千里相思無以贈明時行道復奚疑<lb/>
<pb n="KR4d0466_WYG_027-12b"/>
　　　荅王魯山<lb/>
江海交㳺白髮新眼明猶及識斯人縉雲氏接三皇舊<lb/>
鳬繹山蔵萬古春舉世誰能客毛遂髙風今始見元賔<lb/>
秋光未老黄花徤把酒相期萬里身<lb/>
　　　荅張仲豪御史<lb/>
山川相望風烟隔寒夜時時夢見君焜燿繡衣浮紫氣<lb/>
峥嶸椽筆倚青雲月随淮水明千里春減江城凍幾分<lb/>
老我三年閩粤國無才何以稱斯文<lb/>
<pb n="KR4d0466_WYG_027-13a"/>
　　　韓孔恵孝廉挽詞<lb/>
杜門三十載辟世抑何嚴身隱一時屈民彝萬古瞻徵<lb/>
君宋康節處士晋陶潛題墓真無媿三山韓孝廉<lb/>
　　　寄題李總管効忠堂<lb/>
恭惟湯武師仗義行以仁阿衡相鳴條尚父翼盟津霆<lb/>
聲纔一鼓六合皆陽春後来用武者草菅視其民功成<lb/>
荷圭爵萬骨随荒燐懐哉平江南時有臣如彬焚香對<lb/>
士卒誓不戮一人至今青史上厚徳誰與鄰天朝大一<lb/>
<pb n="KR4d0466_WYG_027-13b"/>
統皇靈被無垠桓桓巴延公秉鉞兵如神舟揚有澄波<lb/>
矢落無驚塵策勲談笑間視彬亦其倫誰歟賛籌幄李<lb/>
侯兩經綸拔鍪起襄樊一掃雲雷屯論功冠戎幙蚤合<lb/>
登要津胡然二十載尚爾朱兩輪皦如一寸忠寝飯常<lb/>
書紳為堂識不忘巨扁髙嶙峋邇來又遷轡三載建水<lb/>
濱清譽播海隅最聲徹嚴宸我聞忠之報豈止在一身<lb/>
斯堂貽子孫千古長如新髙門矗霄漢華屋如魚鱗金<lb/>
珠醉夢中歌舞紛前陳誰持芹曝心惓惓到君親感兹<lb/>
<pb n="KR4d0466_WYG_027-14a"/>
名堂意肝膽増輪囷窮為畎畝士達作廊廟臣功名儻<lb/>
來耳命義當自珍我語如可采庶幾附堅珉<lb/>
　　　次韻張仲豪御史<lb/>
世塗九事八欺謾安得春風處處懽人徯銓衡孚物論<lb/>
我知玉雪在臺端心游肯綮屠牛易眼著驪黄相馬難<lb/>
紙尾不為子木署要留選格與人㸔<hi>宋以蔡廓為吏部尚書廓謂傅亮曰</hi>
<hi>選事悉以見付不然不能拜也亮以語録尚書徐羡之羡之曰黄㪚以下悉以相委廓曰我不能為徐子木署</hi>
<hi>紙尾</hi>
<pb n="KR4d0466_WYG_027-14b"/>
　　　為曺仲堅題漁父圖<lb/>
風烟浩𣺌浪拍天百㠶齊開争一先輕舠蕩漾自来去<lb/>
詩人曽賞古漁父山圍别浦樹參差水浄沙明人迹稀<lb/>
大罾小罟較得失魴鱮暗作枯魚泣直針為鈎餌亦無<lb/>
烟波不見真釣徒林中茅屋是誰子袖手無言方隱几<lb/>
　　　李憲甫敦好堂<lb/>
如許聲華重情知計未能臨池思靖節愛石讓平泉此<lb/>
事凌千古斯文繫數椽相逢敦友好心誦大夫賢<lb/>
<pb n="KR4d0466_WYG_027-15a"/>
　　　書郭将軍墓銘後<lb/>
不用汾陽拜将軍閱世深虎頭當日相馬革老年心穎<lb/>
自囊問出詩留槊外吟能文欣有子安得過山林<lb/>
　　　送余率翁秩滿謁選并寄容齋承㫖肯堂學士<lb/>
江南四月梅子黄衣袖已試荷風香出門有客欲萬里<lb/>
使我憶得西山蒼西山何處雲半髮夜深斗極回寒芒<lb/>
磴泉自紅澗自碧樓倚白雪歌滄浪容齋遂慵兩相好<lb/>
劍氣耿耿龍騰驤我曽握手極千古逢之滿腹生琳琅<lb/>
<pb n="KR4d0466_WYG_027-15b"/>
曉天一笑江水長燕鳴岸雨催牙檣<lb/>
　　　别余琅山教授<lb/>
憶昔京華别誰知碧澗来一杯春事老两度冷官回喜<lb/>
色迎椿樹明時仗杞材可能𤓰熟巧綵袖照蓬萊<lb/>
　　　皮充齋挽詞<lb/>
宦籍公侯貴鄉評齒徳尊卷舒民寄命生死客填門美<lb/>
譽空遐想遺文欠細論傳家詩禮在賸馥茂蘭孫<lb/>
　　　送黄友章過南浦并寄蕭許二提舉<lb/>
<pb n="KR4d0466_WYG_027-16a"/>
咫尺朱簾外梅黄正釀酸谷雲雙井濕江月一天寒懸<lb/>
榻留徐穉開帆借子安斯文有宗主慎勿歎儒冠<lb/>
　　　上官秋旦挽詞二首<lb/>
妙年植門户壮志就功名汲汲尊倫紀諄諄似老成文<lb/>
功同武事茂實發英聲太息天何逺摧殘到紫荆<lb/>
黄金䑓畔路文彩憶鵷鸞大雅淡無語諸公争欲官可<lb/>
憐蒼黛色不及雪霜寒賴有新詩在江湖興未闌<lb/>
　　　題趙雲趣梅圖<lb/>
<pb n="KR4d0466_WYG_027-16b"/>
燭龍一歩九徘徊便恐昆明焮作灰避熱雪樓無去處<lb/>
天留半樹補之梅<lb/>
　　　題傅雨岩所蔵蕭臺二賢與雞山賡和墨跡<lb/>
蕭臺二妙競當年下筆曽期百世傳不是傅家敦世好<lb/>
只今誰與拾遺編<lb/>
　　　題傅雨岩所蔵劉龍洲與牧庵賡和墨跡<lb/>
四海龍洲客三生杜牧之篇章唐大厯人物宋淳熈雅<lb/>
道還諸老風流自一竒雨岩寳遺墨先友百年思<lb/>
<pb n="KR4d0466_WYG_027-17a"/>
　　　黄有山挽詞<lb/>
江右多文獻夫君獨槩量一官相始末十載了存亡夜<lb/>
月閩闗黒秋風盱樹黄有兒終大事百世此桐鄉<lb/>
　　　曾寄䆫千户挽詞<lb/>
家有元豐稾逢時又六韜水鳶従霧潦鞍馬尚風騷王<lb/>
府竒斯士皇恩選爾勞中營妖石隕新塜戢畬髙<lb/>
　　　次韻王楚山見寄二首<lb/>
嵗寒特立憶長松陡覺龍蛇落眼中學問青箱傳嫡𣲖<lb/>
<pb n="KR4d0466_WYG_027-17b"/>
詞華白雪尚鄉風田園到底還元亮城府曾先識徳公<lb/>
矯首詩筒頻餉我草書元不碍匆匆<lb/>
江山信美重登樓嵗嵗年年客裏留逺景記成懐蜀里<lb/>
孤雲望斷感邠州白鷗江上天連水黄鶴磯頭月滿洲<lb/>
厯厯楚山青不老㡬時握手話曾遊<lb/>
　　　送黄隆吉司獄<lb/>
兩辭有生死司獄定初情慎勿卑官職徒然記姓名如<lb/>
君自良吏佐邑著能聲章貢修何行行㸔獄市平<lb/>
<pb n="KR4d0466_WYG_027-18a"/>
　　　送嚴春山<lb/>
不是春山無釣磯要將喜色動慈闈一官豈為蘇洵冗<lb/>
百里欣同季路歸椒酒儘堪為夀獻梅簷趂得未花飛<lb/>
斯文衡鑑明公在千仞岡頭試振衣<lb/>
　　　陳中方挽詞<lb/>
秋風蟻戰萬人㸔回首真成半夢間博得風流歸泮水<lb/>
任將文物起賢闗青衫纔著陵遷谷紫紼重来日薄山<lb/>
阡送南陽家咫尺梅花寒絶淚潸潸<lb/>
<pb n="KR4d0466_WYG_027-18b"/>
　　　鴈塔李君擕草廬記来索詩戯題二絶<lb/>
看了除書損道心浮屠何事著虚名華山處士多閒管<lb/>
記得麻衣三字評<lb/>
君来喚醒少年狂淡墨春風鴈幾行塔頂夜寒星斗近<lb/>
尚堪為我說文昌<lb/>
　　　曽勁節恵梅二首<lb/>
任他桃李滿人間千載心期托嵗寒儘有江頭佳實在<lb/>
不妨身作老龍蟠<lb/>
<pb n="KR4d0466_WYG_027-19a"/>
癯仙歡舞送春来醉我新篘白玉醅索笑花前誰與共<lb/>
一尊合為主人開<lb/>
　　　趙安宇恵梅二首<lb/>
何必園林欲雪天問渠交友已忘年尊前一笑成珠玉<lb/>
知是詩仙是酒仙<lb/>
誰遣飛虬下九天人間小住却千年秪應標格孤山似<lb/>
肯與移來配水仙<lb/>
　　　曽勁節挽詞<lb/>
<pb n="KR4d0466_WYG_027-19b"/>
愁絶寒蓬對此君尚疑月夜有歸魂黄粱夢裏常平粟<lb/>
晚節香中獨樂園養志従来誇有子問安誰復辨諸孫<lb/>
千年馬鬛知何許不盡春風淚一樽<lb/>
　　　題靖夫弟畫屏折枝十二首<lb/>
　　　　紫牡丹<lb/>
豪貴說長安争先紫牡丹我無池舘地畫與子孫看<lb/>
　　　　梨花<lb/>
神清體綽約雲淡月朦朧道是玉環似輸渠林下風<lb/>
<pb n="KR4d0466_WYG_027-20a"/>
　　　　雞冠<lb/>
瑶臺欹綘幘秪欠一聲啼獨立西風裏由人喚木雞<lb/>
　　　　月桂<lb/>
本是堯蓂莢翻為月月紅殷勤煩好手移向玉除東<lb/>
　　　　碧桃<lb/>
紺髪緑毛冠瓊裾縹碧衫人間何處着除是補陀岩<lb/>
　　　　黄蜀葵<lb/>
玉杯蒸栗色那得許精神稽首黄金相天然妙色身<lb/>
<pb n="KR4d0466_WYG_027-20b"/>
　　　　櫻桃<lb/>
雨洗紅珠重香浮乳酪寒筠籃風味在消得赤瑛盤<lb/>
　　　　来禽<lb/>
翡翠圓成彈臙脂與㸃腮園丁休盡採怕有衆禽来<lb/>
　　　　梨子<lb/>
滿面黄金粟盈科白玉漿可能燒二顆口腹累君王<lb/>
　　　　石榴<lb/>
朱房含玉醴玳殻錯金鈿不枉煩符節﨑嶇十八年<lb/>
<pb n="KR4d0466_WYG_027-21a"/>
　　　　木𤓰<lb/>
珍重宣城貢瓊瑶直得詩霜餘風韻在細字冩臙脂<lb/>
　　　　枇杷<lb/>
翠葆擎珠琲金丸貯蔗漿雪中記髙樹花發傲羣芳<lb/>
　　　跋叚立夫詩卷<hi>并序</hi>
　　予初識叚君立夫扵南臺持憲嶺南甚有聲予使<lb/>
　　閩嶠不相聞五六載矣問之則曰寓武昌也自閩<lb/>
　　還盱君適来佐盱郡以一道清澄之才行千里牧<lb/>
<pb n="KR4d0466_WYG_027-21b"/>
　　養之政一府之視聽為之新予寓扵是而官扵是<lb/>
　　者得見如斯人焉如之何不喜暇時輙相従意謂<lb/>
　　可以忘老也而予又被命有湖右之役君舉酒為<lb/>
　　别且出示武昌一時名人送行詩卷學士姚公端<lb/>
　　夫叙實居其首予行匆匆不能悉已然君之不讋<lb/>
　　不戚不待端夫言而後知之也方今聖君賢相在<lb/>
　　上用人必當其才如君英英豈久沉郡僚底哉將<lb/>
　　欲為盱民借君一年恐不可得繫二詩扵卷末以<lb/>
<pb n="KR4d0466_WYG_027-22a"/>
　　識别後之思云<lb/>
君從武昌来我又武昌去南樓秋月髙永夜望盱母<lb/>
君如霜後鶻縶此轅下駒借留亦我意匪朝有除書<lb/>
　　　夀萬媪九十八嵗<lb/>
康强九十八嵗夀四子一女俱耋耆身見曾𤣥共五世<lb/>
一門二十四男兒阿誰積此善者慶萬母鄭姓家青綏<lb/>
此誠希有合旌異有未省録徴吾詩<lb/>
　　　送白敬父赴江西理問<lb/>
<pb n="KR4d0466_WYG_027-22b"/>
斯人官此孰能知江漢天成一叚竒南國樹能思召伯<lb/>
西風塵豈為元規相㸔未穏渾疑夢一笑無何又别離<lb/>
好泝澄江吾所飲思君還讀寓齋詩<lb/>
　　　題張知事所蔵王黄華墨竹姚雪齋詩卷二首<lb/>
黄華不見見琅玕蒼雪紛紛六月寒盡日摇毫描不就<lb/>
若為持與墨君㸔<lb/>
軒髯猶記雪齋老筆法詩情兩入㣲莫怪再三開卷軸<lb/>
近来耆舊眼中稀<lb/>
<pb n="KR4d0466_WYG_027-23a"/>
　　　送蕭深可尹溆浦就呈分司郭西埜僉事<lb/>
荒服今州縣提封古子男瀘溪遺愛在溆浦去程諳尚<lb/>
續台衡八何妨令尹三林宗方問俗氣象故渾涵<lb/>
　　　題雪寺歸僧圖<lb/>
石頭元路滑更着雪皚皚不敢辭辛苦諸方應供来<lb/>
　　　奉餞學舟老先生之武陵<lb/>
疾風吹雲雲不裂南紀酣酣三日雪辰陽冷掾故不冷<lb/>
破㡌棕鞵来作别先生自是我輩人錦袍丹紱曾青春<lb/>
<pb n="KR4d0466_WYG_027-23b"/>
黄金築臺不肯上水晶宫中一角麟一朝忽着儒冠起<lb/>
泛宅浮家五千里繫船花岸茹蒸霞為展皋比說詩禮<lb/>
仲尼未始三年淹我亦鳴榔下湘水蕭雲曹志上所知<lb/>
銓量當遣教五溪先生行止無不可瓜期况爾来遲遲<lb/>
問君此行何所之武陵思我還當歸是間少長致足樂<lb/>
采花食實薪桃枝落日天低洞庭野木葉蕭蕭風上下<lb/>
留君小住君掉頭前有十槳先饋者蒼蒼烟水解迷人<lb/>
莫倚川原物色新漢家會有蒲輪使珍重脩程穩致身<lb/>
<pb n="KR4d0466_WYG_027-24a"/>
　　　燕五峯右丞用安總管雪詩韻見貽次韻二首<lb/>
開門鷺羽舞僊僊時序峥嶸又一年萬象好㸔俱幻處<lb/>
兩儀渾似未分先挿空粉筆誰供畫散路銀盃不直錢<lb/>
狐兔只今難遁跡長弓俊鶻快三田<lb/>
五老峯頭不老僊詩来喜雪兆明年閒吟公自如忠獻<lb/>
懶讀吾方似孝先杯酒賸思澆磊磈街泥猶惜濺連錢<lb/>
斯時雅稱官居冷㡌擬僧伽衣稻田<lb/>
　　　燕五峯詩附<lb/>
<pb n="KR4d0466_WYG_027-24b"/>
　　　　比見諸名勝所賡安侯雪詩病中偶成兩章<lb/>
　　　　録呈一笑<lb/>
　疑是瓊樓上界仙㪚花布地又年年玉龍松老猶擎<lb/>
　重翠羽梅寒敢占先甲胄戍邊思挾纊貂裘換酒不<lb/>
　論錢舊家風味都休說預喜豐年賦大田<lb/>
　銀潢剪水出天仙此瑞今無二十年南紀歡騰三白<lb/>
　後北枝春遜六花先此時沙漠應如席曩日京都屢<lb/>
　賜錢臣子願豐無補報負丞祇恐愧藍田<lb/>
<pb n="KR4d0466_WYG_027-25a"/>
　　　　再用韻敬謝佳句之辱<lb/>
　凡花頃刻未為仙天上瓊花占大年鑱斸黄精憐我<lb/>
　老詩成白戰覺君先吟忩祇想銀河瀑凍屋空驚玉<lb/>
　蝶錢稽首君恩同一飽明年我亦賦歸田<lb/>
　髙寒驄馬自神仙氅玉風標見盛年梁苑賦成驚嵗<lb/>
　晏郢樓曲好占春先爐灰我愧懶殘芋茶沸君髙陸<lb/>
　羽錢忽憶西江擕手去漁簑江上看瓊田<lb/>
　　　次韻奉酬趙儀吉并柬問嘉會陳孟實<lb/>
<pb n="KR4d0466_WYG_027-25b"/>
雪灑溪藤卷復開雙魚能為故人來一官水國家千里<lb/>
三谷山房夢幾回安得清逰繼韓孟喜聞白戰起歐梅<lb/>
嵗寒亭下春初折試嚼君詩嚥一杯<lb/>
　　　又題嵗寒亭<lb/>
吾廬不暇理且復理斯亭風雨従渠破雲山送我青蒼<lb/>
龍千嵗質黄鶴九霄翎相與成三友今年聚徳星<lb/>
　　　題廖克讓所蔵喜酸圖啄木畫卷二首<lb/>
甕天従蚋集駢首欲何為倘使真知味應無浪皺眉<lb/>
<pb n="KR4d0466_WYG_027-26a"/>
山禽啄木響野客抱琴㸔我有芳春調無人為一彈<lb/>
　　　送禮部侍郎喬元朗使安南<lb/>
一士賢扵萬甲兵文星兩兩使星明林箐北户迎霜雪<lb/>
江漢西風送斾旌道路只今如咫尺男兒従此見生平<lb/>
經行賸着奚嚢貯更恐驩州有貢英<hi>唐賢相安公日南貢士也</hi>
　　　寄閻子静唐静卿二翰長<lb/>
故人天上近何如白玉堂中足寳書燭徹宫蓮三鼓後<lb/>
露漙仙掌九秋初江湖政共丹心老魚鴈全如緑鬂踈<lb/>
<pb n="KR4d0466_WYG_027-26b"/>
西北闌干天咫尺欲乗黄鶴却躊躇<lb/>
　　　因羅冲夫行寄臧魯山二首<lb/>
夢裏西江潑眼青隔林遥見繡衣明覺来得句無人寄<lb/>
恰有新秋鴈一聲<lb/>
兩鬂清秋半席風歸装無物有詩窮南樓那似西山好<lb/>
十二珠簾捲雨中<lb/>
　　　確齋侍御見寄方鏡新篇奉和二首<lb/>
老我平生坐惡圓又因秦鏡得新篇一方明月恰如此<lb/>
<pb n="KR4d0466_WYG_027-27a"/>
幾載磨磚竟炯然不必䖝魚銘表裏定無麞䑕鑑媸妍<lb/>
憑君穩著髙䑓上為助清光照大千<lb/>
挂壁従教鬼魅驚誤随書劔又江城神光内照初無用<lb/>
仙藥重磨漫有情此日容顔誰老大向来肝膽自分明<lb/>
蕭蕭萬象秋經眼安得同㸔更細傾<lb/>
　　　與郭西埜<hi>并序</hi>
　　家有小犀帶一相傳寳晉齋故物得之有自宜不<lb/>
　　妄也敬歸之西埜主人共服玩之萬一雖元章或<lb/>
<pb n="KR4d0466_WYG_027-27b"/>
　　未足嫓盛美而是物遷徙去来每不失所托政可<lb/>
　　為此帶賀乃詩以送之<lb/>
書畫船中物文犀獨未銷通天従過眼辟惡且圍腰尤<lb/>
物今何幸伊人故自超願君勤結束早晚立清朝<lb/>
　　　次韻寄謝譚梅屋四首<lb/>
盡日馳驅尚自强得詩題案復題墻梅花正繞深深屋<lb/>
不記麄官薛許昌<lb/>
寒溪對月影成三千里相思北斗南石白窪尊無限意<lb/>
<pb n="KR4d0466_WYG_027-28a"/>
譚君殊憶共君譚<lb/>
平生吾亦愛吾廬松桂成行蔽芾初料得山中人笑我<lb/>
豈無熊掌去求魚<lb/>
洞簫聽遍韻能和小為諸君更倚歌須信新詩如白髮<lb/>
一畨離别一畨多<lb/>
　　　次韻寄謝郭梅心三首<lb/>
　　　　劭農<lb/>
摩壘誰如此敵强平生屈賈為君忙已尊詩律今功父<lb/>
<pb n="KR4d0466_WYG_027-28b"/>
更識交情古子桑<lb/>
　　　　甘棠池上<lb/>
羊角峯前水墨池嵗寒心事幾南枝可憐獨見荼䕷面<lb/>
又值春酲未解時<lb/>
　　　　社日<lb/>
詩課無聊謾日供不如初震醒羣聾武昌樊口春寒夜<lb/>
夢嚼梅邉雪片鬆<lb/>
　　　耒陽譚子實出少陵祠古今題詠求詩就題其<lb/>
<pb n="KR4d0466_WYG_027-29a"/>
　　　　後<lb/>
金粟無人酹夕陽耒江行客奠椒漿風騷何與乾坤事<lb/>
山水長涵姓字香蘭畹大夫空浦溆錦官丞相有祠堂<lb/>
遥知一一忠魂在來往乗雲共帝鄉<lb/>
　　　用従周學士韻奉題竹岡二首<lb/>
淡墨重㸔帶路塵去年今日正行春不知誰有千竿玉<lb/>
我欲林中著此身<lb/>
江湖滿眼嘆殊鄉寒碧沉沉華子岡輸與咸寧吴令尹<lb/>
<pb n="KR4d0466_WYG_027-29b"/>
此君長伴兩相忘<lb/>
　　　餞詹御史<lb/>
相知不在早所貴得此心馳驅三十年見此玉樹林蒼<lb/>
蒼古顔色蔽芾喬木隂豈無雪與霜獨覺春意深懸知<lb/>
棟梁具不受寒暑侵髙枝有逸響聊以驚凡禽誰云節<lb/>
目多正直神所欽清風為我彈明月為我斟非酒味已<lb/>
長無絃浩知音我欲罄一歡回首千雲岑願共千嵗期<lb/>
昻霄政駸駸<lb/>
<pb n="KR4d0466_WYG_027-30a"/>
　　　寄尚參政<lb/>
黄鶴山前舊使星十年今在泰階明西江紫氣南樓夜<lb/>
長凭闌干到五更<lb/>
　　　江天暮景圖<lb/>
昏鴉零亂掩荆扉烟樹㣲茫水四圍我願卜鄰還要否<lb/>
門前恰有釣魚磯<lb/>
　　　題段郁文所蔵錢舜舉畫二首<lb/>
　　　　梨花<lb/>
<pb n="KR4d0466_WYG_027-30b"/>
一枝寒食兩落紙不沾濡他日成秋實還能寄我無<lb/>
　　　　白菊<lb/>
黄中雖正色潔白見芳心折得無人把何如晚逕深<lb/>
　<lb/>
　<lb/>
　<lb/>
　<lb/>
　雪樓集卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷一</head>
    <p>
<pb n="KR4d0466_WYG_001-1a"/>
欽定四庫全書<lb/>
　雪樓集卷一　　　　　　元　程文海　撰<lb/>
　玉堂類藁<lb/>
　　制詔　　諭　册文<lb/>
　　　命中書省從新整治制<lb/>
朕自即位以来累降詔㫖圖治惟勤績效未著蓋司民<lb/>
政者撫字乖方居風憲者彈劾失當不能副朕愛恤元<lb/>
元之意今命右丞相達爾罕左丞相阿固台中書省官<lb/>
<pb n="KR4d0466_WYG_001-1b"/>
從新整治其布告天下凡在官守自今以始洗心易慮<lb/>
各盡乃職貪污敗政者責罰黜降亷勤公正治有成效<lb/>
者特加陞擢期於政化流行黎民安業共享和平之治<lb/>
合行事理條列于后<lb/>
　　　命左右相詔<hi>至大元年七月</hi>
中書政本也軍國之務大小由之朕自即位以来厲精<lb/>
求治爰立輔相以總中書而期年于茲大效未著豈選<lb/>
用之不當歟何萬幾之猶紊而羣生之寡遂也今特命<lb/>
<pb n="KR4d0466_WYG_001-2a"/>
左丞相塔斯布哈為中書右丞相太保竒塔特布濟克為中<lb/>
書左丞相統百官平庶政便者舉行弊者革去一新綜<lb/>
理諸内外合行大小事務並聽中書省區處聞奏違越<lb/>
者論罪於戯設官分職慎毋紊於條綱持盈守成務先<lb/>
安於黎庶<lb/>
　　　皇慶改元詔<hi>至大四年九月</hi>
朕賴天地祖宗之靈纂承聖緒永惟治古之隆羣生咸<lb/>
遂國以乂寧朕夙興夜寐不敢怠遑任賢使能興滯補<lb/>
<pb n="KR4d0466_WYG_001-2b"/>
敝庶其臻茲斂時五福用敷錫厥庻民朕之志也踰年<lb/>
改元厥有彞典其以至大五年為皇慶元年<lb/>
　　　延祐改元詔<hi>正月丁未</hi>
惟天惟祖宗眷佑有國朕自即位于今四年比者隂陽<lb/>
失和星芒示儆豈朕躬脩徳之未至歟抑官吏之未選<lb/>
而政令之或乖歟思以回天心召和氣側身脩行實切<lb/>
余衷庸勅攸司各共廼職爰布惟新之令誕敷濟衆之<lb/>
仁可改皇慶三年為延祐元年於戯以實應天爰聿新<lb/>
<pb n="KR4d0466_WYG_001-3a"/>
於庶政用孚有衆同保合於太和<lb/>
　　　諭立魯齋書院<lb/>
諭陜西行省行臺大小諸衙門官吏人等中書省奏御<lb/>
史臺言故中書左丞許衡首明理學尊為儒師世祖皇<lb/>
帝在潛邸嘗以禮徴至六盤山提舉陜右學校文風大<lb/>
行西臺侍御史趙世延請依他郡先賢過化之地為立<lb/>
書院前齊哩克琨總管王某獻地宅以成之延請前國子<lb/>
司業某同主領教生徒乞降㫖撥田養士將王某量加<lb/>
<pb n="KR4d0466_WYG_001-3b"/>
旌勸准奏可賜額曰魯齋書院仰所在官司量撥係官<lb/>
田土入學奉朔望春秋之祀修繕祠宇廩餼師生務在<lb/>
作養人材講習道義以備擢用從本路正官主領敦勸<lb/>
行省行臺常加勉勵其王某令有司别加旌表仍禁治<lb/>
過徃使臣官員人等毋得在内停止䙝瀆飲宴聚理詞<lb/>
訟造作工役應贍學産業書院公事毋得諸人侵擾彼<lb/>
或恃此為過作非寧不知懼<lb/>
　　　順宗皇帝上尊諡册文<lb/>
<pb n="KR4d0466_WYG_001-4a"/>
臣聞顯親所以為子追逺所以厚民矧必百世祀而位<lb/>
弗隆為天子父而養弗逮流光積慶爰集眇躬亦既踐<lb/>
阼而纘先猷是宜稱秩而躋廟祏以循彞典以逹純誠<lb/>
欽惟皇考皇帝淵穆有容神明莫測文孫文子鍾至愛<lb/>
於兩宫宜君宜王膺具瞻於四海當璧之祥未卜棄屣<lb/>
之迹已遙興言欲報之恩昊天罔極對越有成之命夙<lb/>
夜惟寅昭哉𤣥徳之升聖矣生知之異衍莫衍於昌後<lb/>
嗣而有天下孝莫孝於配前烈而茂本支念茲繼體之<lb/>
<pb n="KR4d0466_WYG_001-4b"/>
初實切終身之慕謹遣攝太尉某奉册寳上尊諡曰昭<lb/>
聖衍孝皇帝廟號順宗伏惟明明降監序于祖宗攸躋<lb/>
攸寧永錫祚𦙍謹言<lb/>
　　　皇后玉册文<hi>皇慶二年二月</hi>
皇帝若曰朕荷天地祖宗之佑皇太后之訓嗣大歴服<lb/>
思底于治必樹元配表正六宫咨爾翁吉喇特氏是我家<lb/>
世戚嫡嗣所自出積徳流慶肆啓爾來嬪于朕淑慎孝<lb/>
恭令譽昭聞承命慈闈爰正爾位今遣攝太尉右丞相<lb/>
<pb n="KR4d0466_WYG_001-5a"/>
圖固勒授爾玉册玉寳命爾為皇后惟天地定位萬物<lb/>
以生日月並照萬國以明君后合徳萬化以成上以事<lb/>
上帝承宗廟下以親九族正萬邦為朕内助惟爾之賢<lb/>
其永念厥徳履中體順俾聖母暨予一人以寧匪惟爾<lb/>
嘉天亦永相念爾共享我有國欽哉<lb/>
　　　皇太后加上尊號玉册文<lb/>
維延祐三年歲次乙卯三月巳酉朔越二十有二日庚<lb/>
午皇帝臣<hi>御名</hi>謹稽首再拜言臣聞正始之道王化之<lb/>
<pb n="KR4d0466_WYG_001-5b"/>
基尚矣況母儀天下徳厚功隆者哉欽惟儀天興聖慈<lb/>
仁昭懿夀元皇太后陛下開兩朝之帝業紹祖宗之正<lb/>
傳曠古所稀於斯為盛以臣凉菲鞠育教誨底于有成<lb/>
定神器而措諸安遏亂略而反之正不動聲色天下歸<lb/>
仁惟我聖母全徳之致也自登大位八方謐清華夏蠻<lb/>
貊罔不率俾亦惟我聖母泰寧之應也日月星辰循其<lb/>
軌天地祖考降之祜九族既睦品物咸亨持盈守成臣<lb/>
何力焉亦惟我聖母福慶之積也然而治效方隆徽稱<lb/>
<pb n="KR4d0466_WYG_001-6a"/>
未備宜益崇髙之號允合天人之心是用參稽典禮惓<lb/>
惓懇懇謹奉玉册玉寳加上尊號曰儀天興聖慈仁昭<lb/>
懿夀元全徳泰寧福慶皇太后欽惟陛下得一以寧至<lb/>
静而方慈儉為寳茀禄是康永錫祚𦙍俾熾俾昌受茲<lb/>
顯號萬夀無疆臣鉅夫誠懽誠抃稽首再拜謹言<lb/>
　　祭文齋意　青詞<lb/>
　　　皇太后遣使祭諸神文一十九首<lb/>
　　　　后土<hi>平陽路</hi>
<pb n="KR4d0466_WYG_001-6b"/>
坤靈承天子育萬有丕基攸託元造以成念茲長樂之<lb/>
安居實自無疆之厚徳爰伸信指少逹純誠以報以祈<lb/>
永扶昌運<lb/>
　　　　東岳泰山<hi>泰安州</hi>
山岳之重尊岱為宗配天芘民國頼禔福端居長樂宻<lb/>
藉洪休禮具報祈益昌祚𦙍<lb/>
　　　　南岳衡山<hi>潭州路</hi>
祝融紫盖屛蔽天南清淑之靈無逺弗届<hi>同上</hi>
<pb n="KR4d0466_WYG_001-7a"/>
　　　　西岳華山<hi>華州</hi>
太華峙秀上司金天靈貺所加年豐物富<hi>同上</hi>
　　　　北岳恒山<hi>保定路曲陽縣</hi>
奠茲朔野仰止恒山凜然風威降佑作善<hi>同上</hi>
　　　　中岳嵩山<hi>河南</hi>府路<lb/>
嵩神峻極天地之中兆祉發祥均于四表<hi>同上</hi>
　　　　江瀆<hi>成都府</hi>
川瀆共尊維江之永滔滔南紀澤及邇遐長樂安居實<lb/>
<pb n="KR4d0466_WYG_001-7b"/>
永洪潤報祈兼舉流祚無疆<lb/>
　　　　河瀆<hi>河中府</hi>
啓沠自天界于中土睠言福澤端共靈長<hi>同上</hi>
　　　　淮瀆<hi>唐州</hi>
桐栢之源實參名瀆格于幽顯惟神是司<hi>同上</hi>
　　　　濟瀆<hi>懷孟路</hi>
導沇發祥源清行逺利澤之性潛顯無殊<hi>同上</hi>
　　　　東海<hi>萊州</hi>
<pb n="KR4d0466_WYG_001-8a"/>
三神出没百川朝宗朝陽既升景貺斯至安居長樂敢<lb/>
昧所原因報有祈永綿丕祚<lb/>
　　　　南海<hi>廣州</hi>
扶胥黄木厥有典文匪今斯今邦國徼福<hi>同上</hi>
　　　　西海<hi>河瀆附祭</hi>
虞淵汎濫水環神州涵佑蓄祥流光景命<hi>同上</hi>
　　　　北海<hi>濟瀆附祭</hi>
𤣥㝠之壑鯤化之池是為靈淵皇圖式固<hi>同上</hi>
<pb n="KR4d0466_WYG_001-8b"/>
　　　　東鎮沂山<hi>登州</hi>
琅琊穹隆作鎮東夏蓄洩雲雨集于休祥長樂静深敢<lb/>
忘鴻佑報祈備舉益鞏丕基<lb/>
　　　　南鎮㑹稽山<hi>紹興路</hi>
夏后登封玉帛萬國靈光永祚今古攸同<hi>同上</hi>
　　　　西鎮呉山<hi>隴州</hi>
汧岐之間古稱呉岳金方巨鎮平秩西成<hi>同上</hi>
　　　　北鎮醫巫閭山<hi>高州</hi>
<pb n="KR4d0466_WYG_001-9a"/>
奕奕龍山有周已顯仰高錫厚永奠皇圖<hi>同上</hi>
　　　　中鎮霍山<hi>霍州</hi>
隂陽之交必有崇鎮蟠深錫鉅奠于土中<hi>同上</hi>
　　　翁郭察圖建宫殿祭文四首<lb/>
　　　　太歲<lb/>
伏以肇建皇居載安黼座仰歲君之鎮静懼役事之震<lb/>
驚穆卜剛辰式陳明薦伏願京邑翼翼奠此八方四維<lb/>
福禄穰穰至于萬年億載<lb/>
<pb n="KR4d0466_WYG_001-9b"/>
　　　　后土<lb/>
伏以帝居肇造黼扆載安惟爾有神實司后土式伸昭<lb/>
告以格洪休伏願萬國來朝共仰京都之壯麗億年當<lb/>
宁永慿神力之䕶持<lb/>
　　　　九良<lb/>
伏以皇居肇造黼扆載安惟爾九良之神實司土木之<lb/>
柄輒陳菲薦用介繁禧伏願極正京畿來梯航於萬國<lb/>
尊瞻帝座保福禄於億年<lb/>
<pb n="KR4d0466_WYG_001-10a"/>
　　　　安吻告諸神<lb/>
伏以宫殿肇新始安螭吻神祇擁䕶用介鴻休穆卜剛<lb/>
辰式嚴祀事伏願梯航萬國仰京邑以來朝福禄億年<lb/>
保皇圖之永固<lb/>
　　　天夀節萬夀延真宫建醮道塲文二首<lb/>
　　　　齋意<lb/>
伏以天申休命丕承積慶之基序屬孟秋適届誕彌之<lb/>
旦念生成之有造薦蠲潔以逹誠靈宇載嚴真遊所集<lb/>
<pb n="KR4d0466_WYG_001-10b"/>
爰肅陳於淨醮祈上格於髙穹伏願諸福來崇克彰於<lb/>
善應萬靈增固永保於無疆<lb/>
　　　　青詞<lb/>
伏以大道無言宻啓乾嘉之運七月流火載符夙震之<lb/>
辰爰即琳宫肅陳清醮伏念丕圖全付凉徳奚堪期迓<lb/>
續於天休必祇承於帝命蘋蘩蕰藻昭明徳之惟馨上<lb/>
下神祇頼至誠之可動尚惟純佑俯賜鑒觀伏願祉錫<lb/>
眇躬保皇基之鞏固福隆太母介萬夀以怡愉嘉與羣<lb/>
<pb n="KR4d0466_WYG_001-11a"/>
生同臻至治<lb/>
　　　又行宫建醮事道塲文二首<lb/>
　　　　齋意<lb/>
伏以天啓皇圖用申休命時惟秋孟適届誕彌謹於十<lb/>
七日命萬夀延真宫道士一壇就幄殿之次修建正一<lb/>
消灾集慶清醮若干分位肅延飈馭敬演𤣥科伏願上<lb/>
帝垂慈衆真降監聖躬康泰享九州四海之隆平太母<lb/>
怡愉同億載萬年之長夀<lb/>
<pb n="KR4d0466_WYG_001-11b"/>
　　　　青詞<lb/>
伏以曰旦曰明宻運監觀之造載震載夙適逢生育之<lb/>
期爰肅行宫恪陳清醮伏念皇圖至重帝命惟新顧夙<lb/>
夜之祗承若淵冰而求濟不言善應雖黍稷之非馨有<lb/>
感必通幸蘋蘩之可薦敬將誠意仰逹髙穹伏願申命<lb/>
用休保列聖太平之業介福于母奉萬年長樂之觴<lb/>
　　　上親祀太廟祝文<lb/>
天鑒祖宗畀茲大寳盈成之㑹嗣守為難益以美名中<lb/>
<pb n="KR4d0466_WYG_001-12a"/>
心怵惕潔齊薦見祇奉明禋啓佑無疆式臻康乂<lb/>
　　　長春宫建金籙醮道塲文八首<lb/>
　　　　齋意<lb/>
伏以仰荷皇仁獲承大寳夙夜祗懼恐上拂於至和天<lb/>
地監臨矧升聞於凉徳乃自去秋而後雨澤愆期復於<lb/>
暮春以來星芒示儆爰感隂陽之沴將為民物之災實<lb/>
深太后之驚疑益重眇躬之寅畏側身修省䖍意禱祈<lb/>
謹命某官某道士於四月初五日就長春宫啓建上清<lb/>
<pb n="KR4d0466_WYG_001-12b"/>
正一金籙清醮二千四百分位修崇道塲七晝夜之科<lb/>
蕆教至某日滿散蠲消既徃之灾迓續方來之慶伏願<lb/>
兩儀恊序二氣致祥列星循度以安行諸福應誠而畢<lb/>
至風調雨順咸孚萬國之懽心時和歲豐永底慈闈之<lb/>
至養<lb/>
　　　　風伯祝文<lb/>
爰自去秋迄今春季時雨不降暴風頻興雲垂斾而屢<lb/>
褰澤雖下而未霈復覩乖曜孛于西維不勝恐懼之心<lb/>
<pb n="KR4d0466_WYG_001-13a"/>
庸致禱禳之敬式稽金籙寅事琳宫惟神稟命帝廷實<lb/>
司風柄願作清塵之瑞大霽鳴條之威相齋事以圓成<lb/>
格天心之仁愛祅災潛掃膏澤下流清清泠泠俾四時<lb/>
之平秩熙熙皥皥遂萬物之生成<lb/>
　　　　雨師祝文<lb/>
去秋以來種不入土維春之暮星復示災謹稽金籙之<lb/>
科儀仰扣紫清而禳度頼神祇之交助庶肸蠁之潛通<lb/>
惟是明神實司雨澤願齋壇之清浄致上帝之監觀咎<lb/>
<pb n="KR4d0466_WYG_001-13b"/>
證俱消甘霖時若曰暘而暘曰雨而雨實維豐年為君<lb/>
盡君為臣盡臣式寛憂顧<lb/>
　　　　建壇青詞<lb/>
天惟善應顧感召之由人道本無方因祈禳而設教念<lb/>
隂陽之乆否復星象之示愆祗即殊庭肅陳清醮蕆事<lb/>
九朝之禮積誠七日之間建金籙之瑶壇啓琅函之玉<lb/>
字伏願齋忱上逹帝監俯臨絶妖孽之萌芽災星退舎<lb/>
集福禧之潤澤甘雨應期下逮羣生悉資餘䕃<lb/>
<pb n="KR4d0466_WYG_001-14a"/>
　　　　九朝青詞<lb/>
飈馭降臨望清光而伊邇淵衷修省依道䕃以惟勤九<lb/>
肅朝儀載陳奏牘伏念惟皇作極理物代天顧雨澤之<lb/>
失期而星芒之示儆愆由眇已慮及羣生按金籙以修<lb/>
齋仰璇穹而請命冀闢蠲消之路幸垂仁愛之心伏願<lb/>
乾道清夷泰階正直庶徴各叙三光全而寒暑平六府<lb/>
孔修五穀熟而人民育永同夀母祗紹慶圖<lb/>
　　　　三清青詞<lb/>
<pb n="KR4d0466_WYG_001-14b"/>
道妙沖虛無方而善應天心仁愛有感而必通稽金籙<lb/>
以修齋望紫清而徼福伏念尊居人上職代天工自秋<lb/>
以來閔甘霖之閟澤迨春之暮驚祅祲之耀芒豈政令<lb/>
之失中抑膏澤之不下側身恐懼稽首祈禳伏願眷顧<lb/>
淵衷祓除沴氣五風十雨臻禹疇肅聖之時億載萬年<lb/>
奉文母怡愉之樂普資庶品同享太平<lb/>
　　　　昊天青詞<lb/>
眷命為君遇烖而懼見道知象有感則通稽首蘂珠薦<lb/>
<pb n="KR4d0466_WYG_001-15a"/>
誠蘋藻伏念位託臣民之上身膺歴數之歸自顧菲凉<lb/>
未堪艱大不雨妨於東作有星孛于西維莫測其端豈<lb/>
無所自貢緑章而罪已回蒼昊之好生伏願下監齋忱<lb/>
潛消沴氣天其申命方開熙洽之期神之格思益介簡<lb/>
穰之祉<lb/>
　　　　后土青詞<lb/>
天髙聽下本仁愛以為心地静徳方必順承之有道仰<lb/>
觀譴告俯切戰兢力祈上下之平成敬啓仙真而禳禬<lb/>
<pb n="KR4d0466_WYG_001-15b"/>
伏念尊居五位望繫羣生方茲徯雨澤之來蘇俄復睹<lb/>
星文之謫見深求其故内省諸身豈政令之失宜致隂<lb/>
陽之為咎既騰章於蒼昊庸申告於鴻厖伏願六氣惟<lb/>
均庻土交正田耕井飲野聞擊壤之謠雨施雲行時若<lb/>
配天之澤<lb/>
　<lb/>
　<lb/>
　雪樓集卷一<lb/>
</p>
<p>
</p>
  </div>
</body>
</text>
</TEI>
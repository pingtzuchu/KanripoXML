<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷十一</head>
    <p>
<pb n="KR4d0466_WYG_011-1a"/>
欽定四庫全書<lb/>
　雪樓集卷十一　　　　　元　程文海　撰<lb/>
　　記<lb/>
　　　逺齋記<lb/>
余來京師十年始築室室之東偏敞一齋為游息之所<lb/>
名曰逺客疑焉解之曰余生長東南望燕山在天上四<lb/>
海一家得以薄技岀入周衞違親數千里非逺乎余之<lb/>
始至也棲于南城之南凡八遷而宅于茲國中闤闠之<lb/>
<pb n="KR4d0466_WYG_011-1b"/>
地余不得有乃僻在城隅距舊棲又一舍而贏非逺乎<lb/>
客何疑客曰子之言則然大鵬九萬里一息二城相望<lb/>
咫尺日三數往復腹猶果然白雲舍雖數千里外以志<lb/>
養志如在膝下子以為逺未之思也客去遂記于齋壁<lb/>
至元二十四年夏五甲寅廣平程某記<lb/>
　　諸公題詠附<lb/>
　集賢學士程公十年于朝日近清光而親舎乃數千<lb/>
　里今以行臺侍御史得㫖南還庶幾便養而囘望闕<lb/>
<pb n="KR4d0466_WYG_011-2a"/>
　廷又二千里外日以近者人子之樂日以逺者人臣<lb/>
　之憂此逺齋所為作也夫忠臣孝子之眷眷於君親<lb/>
　也一以朝夕左右為樂然亦難乎兩全矣子之愛親<lb/>
　不可解於心臣之事君無所逃於天地間惟其所在<lb/>
　而致其道豈以逺近間哉余既從公觀光于上國又<lb/>
　將從公而南與公同其樂而不同其憂者思有以紓<lb/>
　公之憂焉為是言也或曰近多懼逺多譽人所樂而<lb/>
　公憂之何也之言也讀易而未知易之所以易何足<lb/>
<pb n="KR4d0466_WYG_011-2b"/>
　以知公之心呉澄書<lb/>
　　　　逺齋銘閻復<hi>子静</hi>
　吾友鉅夫自洪之燕有宅一區有田一㕓舉頭見日<lb/>
　尺五去天以逺名齋義或不然彼美鉅夫學為通儒<lb/>
　秉内相權乗御史車慶流千載道濟八區由是言之<lb/>
　不亦逺乎<lb/>
　　　張仲黙必葺軒記<lb/>
汴張君仲黙官淮南扁所寓曰必葺而謁記於余余曰<lb/>
<pb n="KR4d0466_WYG_011-3a"/>
子何葺之皇皇哉冨人之居崇閈屹墻雄柱脩梁疏疏<lb/>
晝窻沉沉夜堂故不俟棟撓榱崩藩拔級夷始求匠氏<lb/>
之方今子無屋屋於官而歸厥直之當游目環堵塗塈<lb/>
眯眶昻首上覆茅茨壓吭簷頽木蠧土洳草荒壁裂暑<lb/>
而漏日瓦破寒而受霜驟雨飛下顛風走旁偶客寄乎<lb/>
蘧廬葺不葺其何傷仲黙曰不然吾知葺吾居而已而<lb/>
葺之為官乎為私乎吾暇計乎哉今夫鳦之巢于誰氏<lb/>
之家也春而來秋而歸未始有定之也然有烏衣者頡<lb/>
<pb n="KR4d0466_WYG_011-3b"/>
頏于飛言采其泥言壘其棲雌雄偶居子孫焉以肥何<lb/>
嘗曰此王謝堂也烏用是脩之治之哉古之人有世一<lb/>
葺者矣厥考作室厥子肯堂是也有歲一葺者矣亟其<lb/>
乗屋其始播百榖是也有時時焉葺之者矣一日必葺<lb/>
其墻屋是也彼皆有為而葺也若夫吾之葺也何所為<lb/>
何所為椽桷之腐焉者鮮之磚甃之缺焉者填之垣翰<lb/>
之脆焉者堅之隙壤之莽焉者軒之吾知葺吾居而已<lb/>
而葺之為官乎為私乎吾暇計乎哉余聞而賢之曰噫<lb/>
<pb n="KR4d0466_WYG_011-4a"/>
天下事當葺者何限有得其說而推之者縣葺于而縣<lb/>
郡葺于而郡朝葺于而朝欲無興滯補廢得乎則又勉<lb/>
之曰人生天地間百年一蘧廬耳謂蘧廬而不脩之治<lb/>
之物欲之不除氣質之不改棄安宅於漂搖委廣居於<lb/>
蕩析則所以與天地相為不朽者烏在此獨非葺之大<lb/>
者耶仲黙聞余言躍然曰吾知葺吾外公獨敎我葺吾<lb/>
内葺吾外一日而必葺葺吾内終食造次顛沛而必葺<lb/>
外且不可不葺而况内乎哉余嘉仲黙之葺有大於墻<lb/>
<pb n="KR4d0466_WYG_011-4b"/>
屋者也次第其說以為之記<lb/>
　　　沖虚通妙先生王君祠堂記<lb/>
至元壬辰春將奉母喪歸于兆薙草穿壙畚土輦石事<lb/>
嚴積雨泥潦大懼弗克葬徧走山川家君曰此邦有王<lb/>
侍宸人謂司隂晴柄冰澗鄧主簿寔嗣其法有禱輒應<lb/>
盍求諸二月甲子朔往叩蚤猶陰晦雨垂垂欲下已而<lb/>
雲破日漏午大霽自是再旬不雨至甲申掩壙已乃雨<lb/>
竟月余歎曰異哉一日主簿君來謂余曰侍宸道法能<lb/>
<pb n="KR4d0466_WYG_011-5a"/>
呼吸為風雨在宋嘗被遇徽髙二朝没而邦人事之如<lb/>
生歲已丑旱禱而雨辛卯旱又禱而雨祠在天慶觀廡<lb/>
下卑䙝弗稱今即其昔所寓地于觀之左而改祠焉所<lb/>
以報也徴余文為記余寓盱未二十年客外之日十九<lb/>
不能悉盱故實獨識君久知君為侍從家賢子弟又因<lb/>
君知侍宸為此邦人所嚴事且於余之有禱也其應如<lb/>
響是可記也侍宸事迹具實録主簿君名桂孫字芳逺<lb/>
自號冰澗道人至元壬辰四月既望程某記<lb/>
<pb n="KR4d0466_WYG_011-5b"/>
　　　此君軒記<lb/>
古之爵五等而有土有民者曰君非有土有民而蒙是<lb/>
號必其德有可尚者也人而能是亦希矣竹物也而何<lb/>
以得此稱於子猷哉竹之德固可尚心虚而神清貫四<lb/>
時而不改也晉人尚雅趣頗以不事事為清虚吁比德<lb/>
於竹者如斯而已乎吾至官借宅於人而植竹於西軒<lb/>
之外復借子猷所以號竹者名吾軒吁吾軒借於人也<lb/>
軒之名借於人也皆非吾所自有也獨所以如竹者非<lb/>
<pb n="KR4d0466_WYG_011-6a"/>
可借於人而意子猷或未之知然則子猷之君此君亦<lb/>
借耳借歟非歟是未可知也吾將問之此君至元三十<lb/>
一年五月五日記<lb/>
　　　寧德縣重脩學記<lb/>
福州舊領縣十有二二百年來士學為東南最寧德較<lb/>
他縣若弗及雖然此以科舉之士言也初無與乎人才<lb/>
之實閩故家星錯棊置爾來潜深伏隩不見人而人不<lb/>
見者多矣若余所及見寧德孫君駪者又豈敢以科舉<lb/>
<pb n="KR4d0466_WYG_011-6b"/>
之士例視之哉君少年遊太學方衆人汲汲進取之時<lb/>
獨能師其同舎之先輩俞君晣從事於經學世務及既<lb/>
成進士官于浙往來猶造其師之廬而考業焉今老矣<lb/>
務學如少年時一日詣余請曰寧德自宋嘉祐始有學<lb/>
近歲邑再燬於冦火將及孔廟輒息異哉若或相之者<lb/>
宋末割長溪之半置福安縣國朝遂升長溪為福寧州<lb/>
而以寧德𨽻焉至元二十六年州之守行縣視廟學弗<lb/>
修畀金俾前邑令葺講堂新四齋兩廡三十年冬提學<lb/>
<pb n="KR4d0466_WYG_011-7a"/>
者命駪掌敎事學無廩養士之粟歲貯于私家非便首<lb/>
營搆之而縣大夫議大修完乃捐俸以倡諸生亦各出<lb/>
力以助縣主簿董其役鳩工度材成先聖殿眎昔加崇<lb/>
朶室囘廊靡不更理繚以宫墻二百八十堵有竒從祀<lb/>
金郷侯以下舊圖于殿壁兖公郕公沂公配饗西靣坐<lb/>
而三公之父立于後於禮為未協迺遵彛式分繪于左<lb/>
右廡以今年五月告成欽遇皇帝御極播告于天下上<lb/>
承祖訓嘉惠學校士類莫不聞風以興然勉勵宣明部<lb/>
<pb n="KR4d0466_WYG_011-7b"/>
使者之職也盍與本原古者建學造士之意以誨飭于<lb/>
邑之諸生乎為是敢有請某竊惟朱子以道鳴于建閩<lb/>
之士家藏其書人誦其說而能實傳其道者葢鮮前此<lb/>
猶曰有科舉之累也而今無之有能一日實用其力者<lb/>
乎謂朱子之後不復有朱子余不信也寧德雖下邑居<lb/>
若是其近世若是其未逺而孫君又嘗於科舉之外有<lb/>
所講聞矣余何言哉余何言哉惟聖朝之敦儒崇化州<lb/>
縣之為政知本與夫孫君之不失其所以敎是則可書<lb/>
<pb n="KR4d0466_WYG_011-8a"/>
已邑尉髙顯主簿李榮令甯柄其長曰超爾齊前令方<lb/>
秀仁守白璧也孫駪云至元甲午八月朔記<lb/>
　　　漳州路重建學記<lb/>
異時東南之學行天下漳為文公過化之地學官禮樂<lb/>
他郡則之按宋慶歴二年始建學于州治之東南政和<lb/>
間移置治左紹興九年復慶歴舊基中燬于兵至元二<lb/>
十有八年重建禮殿孑然於草莽瓦礫中卑庳苟且過<lb/>
者不知其為夫子之宫也聖上龍飛首詔各道肅政亷<lb/>
<pb n="KR4d0466_WYG_011-8b"/>
訪司勉勵學校雷行風動其曷敢不共僉事趙君𢎞道<lb/>
分司南還亟稱漳學興復一出郡博士郭廷煒之力廷<lb/>
煒以二十九年夏五月寔來時廟之東西各有隙地有<lb/>
司據之以聽訟以畜馬廷煒喟然曰此而不復不可以<lb/>
為學白于公歸侵疆乃鳩工度材首崇殿宇像四公十<lb/>
哲明年儀門成又明年學門洎東西廡成又明年講堂<lb/>
成脩髙廣深翼翼嚴嚴廊塾垣墉内外有截几席炊䰞<lb/>
百須具備郡人士又言屬縣廟學廢未復延煒造漳浦<lb/>
<pb n="KR4d0466_WYG_011-9a"/>
班荆以祭觀者感泣是營是度捐俸為倡而漳浦廟學<lb/>
亦成長泰龍岩放焉余聞而異之既而漳之士以圖及<lb/>
創修顛末來求余記於是𢎞道之言益信惟學校廢壞<lb/>
比比相望前修彫謝大雅寂寥持牒來為校官匽薄歲<lb/>
月忽不省存郭君乃能不愧於其職拮据捋荼卒致完<lb/>
美可謂難矣方今遭逢聖明敦儒崇化無有逺邇漳之<lb/>
士子藏修游息於斯盍亦相與厲而行精而業為詞章<lb/>
者母拘拘於科舉而用力乎詩書六藝之文明理義者<lb/>
<pb n="KR4d0466_WYG_011-9b"/>
母嘐嘐於訓詁而篤志乎聖賢體用之學孝弟忠信以<lb/>
養之禮義亷恥以維之求放心黜陋見而嚴恭祗畏以<lb/>
守之以盡其材成其德不至於古人不已是則朝家建<lb/>
學立師之意亦文公所望於漳之父老之裔孫也抑文<lb/>
公記漳學敎授㕔壁有云敎授之為職惟自任重而不<lb/>
苟者知之夫人能以自任不苟之心為心則天地萬物<lb/>
孰非吾事况一學乎郭君葢非苟然者其自任之重必<lb/>
能以是充之矣郭君莆人紹興旌表孝子之孫少擢進<lb/>
<pb n="KR4d0466_WYG_011-10a"/>
士第文行皆可書元貞元年四月朔記<lb/>
　　　台州路學講堂記<lb/>
夫子之道與天地並繇周敬王庚申距今千七百七十<lb/>
四載改物凡幾代未曽不右斯文我先皇帝混一函夏<lb/>
詔天下郡國士習先聖之術者並復其身厲賢也新天<lb/>
子嗣位訪落重申前詔以惠博士弟子貟繼志也某際<lb/>
遇兩朝亷問七閩奉條奬勸屬所選行義年尉薦宣化<lb/>
也凡職于斆者築室館士儲書聚誨思其居也臨海敎<lb/>
<pb n="KR4d0466_WYG_011-10b"/>
授新安許某不逺一力以書來諗台舊有學學有明道<lb/>
堂歳乙亥<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>于兵朔月月半部使府侯至坐直舎如斗<lb/>
大餘皆露立灌莽中前乎此師氏忨嵗愒日忽不省存<lb/>
某始至即謀此邦耆宿得錢氏屋五間脩髙廣深以儒<lb/>
人所助泉布倍直庚之移為講堂翼翼嚴嚴右祠先賢<lb/>
左庋器服從祭象似樽罍胡簋應圖合禮齋廡庖湢昔<lb/>
蕪今治几席炊䰞百須具備經始於癸已陽月落成於<lb/>
甲午相月又闢小學於門左侗稚師必士民之選章逢<lb/>
<pb n="KR4d0466_WYG_011-11a"/>
來者都授已課試署甲乙猥曰居官無官官之事處事<lb/>
無事事之心非敎授職也事若鮮淺願賜一言以紀顛<lb/>
末某竊謂官先事矣士不先志可與不也吾儒何儒斯<lb/>
文何文文王而下惟周公謚文憲夫子謚文宣周公之<lb/>
文制作之文也夫子之文雖不得位而制作豈止性天<lb/>
道云乎哉文不在茲之歎豈止删詩定書明禮正樂修<lb/>
春秋云乎哉如有用我東周可西時輅冕舞規模四代<lb/>
泰伯堯曰歴叙唐虞夏商周聖學之傳治道之盛此則<lb/>
<pb n="KR4d0466_WYG_011-11b"/>
吾夫子之儒之文宇宙宏闊學問浩大今儒無科舉之<lb/>
累而或昧辭遜羞惡之端間有志理義之實而或欠經<lb/>
天緯地之略平居講貫無半知解異時臨事必錯路歧<lb/>
故不患百年之無善治决不可一日而無真儒俗流變<lb/>
俱溝瞀嚾嚾解果其冠屈竒其服羣稟孔氏之門直視<lb/>
越下之茠若斯儒也有之無益無之無闕人材器也敎授<lb/>
造就人材官也儻以余言朝夕誨儒書者庶幾台之人<lb/>
士一一成材大器逺識時乃之德領聞髙風時乃之功<lb/>
<pb n="KR4d0466_WYG_011-12a"/>
某年某月某日記<lb/>
　　　建昌路重建太平橋記<lb/>
盱居江閩間南北往來必道竟上郡東舊有橋横江之<lb/>
壘十有三跨梁之楹七十有三中為亭東西為門至元<lb/>
丙子燬焉民病渉為梁以濟壬辰六月郡侯章公總管<lb/>
趙公帥同僚洎郡寓公大家度材鳩工癸已十一月始<lb/>
事越明年七月落成柱石棟宇髙廣雄麗視舊有加惟<lb/>
盱為江閩要處而橋又為盱要處是不可不復成之日<lb/>
<pb n="KR4d0466_WYG_011-12b"/>
適際聖天子龍飛之始河海晏清霄垠軒廓郡人名之<lb/>
曰太平既請書於余則又來告曰是役也君之父若叔<lb/>
與有力焉敢以記請余不得辭夫一物廢興莫不有數<lb/>
由丙子至甲午幾二十年而橋始復太平之世民有餘<lb/>
力一橋雖微可以觀治矣其自今始舟車之輻湊商賈<lb/>
之都㑹千萬里重譯之逺夷然而安曠然而四達凡自<lb/>
此塗出者其可不知君上之所賜乎既以諗盱之父老<lb/>
於是乎書且詩之曰<lb/>
<pb n="KR4d0466_WYG_011-13a"/>
維盱為郡江閩通衢郭東有橋又盱要樞前此簷楹星<lb/>
斗可㪺中厄於數或艇或泭而後來者思濟輿徒梯梁<lb/>
雖駕風雨則虞比來一載木運石驅鴈齒翬飛鬼呵神<lb/>
扶日東西行萬武奔趍邦人士語疇昔所無伊誰之功<lb/>
公侯大夫拜稽對揚臣何力乎明明天子澤被我盱涼<lb/>
颸暖曦晴江漫湖童謡老壤載歌袴襦祝橋壽耉其樂<lb/>
居居<hi>國語音魚</hi>臣賦此詩天保嵩呼<lb/>
　　　道一堂記<lb/>
<pb n="KR4d0466_WYG_011-13b"/>
余來閩之三載實大德初元雷雨作解獄訟不留文書<lb/>
頓省自公退食時與仙翁釋子談方外事一日髙士劉<lb/>
采山介僧中順來余識劉而未識順也問奚自則曰固<lb/>
儒也願有謁焉郷邑懐安北五里曰桐谿山水峻清谿<lb/>
上之士曰樊世顯師吕公居仁友林公少頴構堂象孔<lb/>
老瞿曇氏而祀之子朱子書其顔曰道一且為之記端<lb/>
平燬於鄰改作西山真公復書之復齋陳公續記之至<lb/>
元廢于兵今樊氏子孫廓而大之之書之記未有復者<lb/>
<pb n="KR4d0466_WYG_011-14a"/>
敢請余笑曰是非可以言語盡也虎谿三笑今日之事<lb/>
非歟畫史圖之道一在是矣奚而記雖然余孔子徒也<lb/>
知其一而非知其二也二子盍各言而一余將因而一<lb/>
而究吾子朱子所謂一者可也曰太上寶者三西方戒<lb/>
者三曰是其粗者耳又曰無争三昧則不争善勝也和<lb/>
光同塵則不垢不净也曰亦其粗者耳乃又曰進是則<lb/>
道德同焉心性同焉生死異而所以出生入死死而不<lb/>
亡者同焉敎亦多術矣殊塗而同歸余又笑曰是於吾<lb/>
<pb n="KR4d0466_WYG_011-14b"/>
儒人生而静積善積惡之義大學正心誠意洪範嚮用<lb/>
威用之旨似有合者二氏之道有以異乎無以異也二<lb/>
氏之於儒者之道有以異乎無以異也子朱子之所謂<lb/>
一儻在是乎嗟夫一陰一陽之謂道繼之者善也成之<lb/>
者性也孰無性也民之秉彛好是懿德孰非民也故以<lb/>
迹論之則一而三以道觀之則三而一初非比而同之<lb/>
而自有不能以不一者也推是以往雖萬者可一而况<lb/>
於三乎朱真數君子復起不易吾言矣抑又有說焉異<lb/>
<pb n="KR4d0466_WYG_011-15a"/>
而同則三固不能以不一同而異則一亦不能以不三<lb/>
故古今三者各自名家先儒亦有以為鼎立於天地間<lb/>
而闕一不可者然則各有一一試索言之黄冠者曰吾<lb/>
抱一為天下式也方袍者曰吾萬水而一月也余方營<lb/>
脗未皇二子詰之不置則應之曰弗貳以二弗參以三<lb/>
因次第其語而遺之俾記之堂上夏五月記<lb/>
　　　福寧州學記<lb/>
予為孫君駪記寧德縣學之三年而又以記福寧州學<lb/>
<pb n="KR4d0466_WYG_011-15b"/>
為請按長溪唐武德昉為望縣閩王氏析為寧德宋末<lb/>
又析為福安皇元一統肇州福寧二邑𨽻焉初惟夫子<lb/>
廟在縣治之東慶歴癸未遷城東南陬始有學自元祐<lb/>
庚午更新而堂宇備自師公古鄭公樵敎授而經術明<lb/>
自郷儒先㳺紫陽之門而絃誦衣冠盛歲久屋且敝至<lb/>
元丁亥白侯璧改作而颶風壞之元貞乙未樊侯忠又<lb/>
改作而颶風又壞之丙申陳侯翼請于省臺命同知州<lb/>
事孫璧董其事協謀悉力樹㦸門作禮殿繢從祀祠先<lb/>
<pb n="KR4d0466_WYG_011-16a"/>
賢㑹講有堂肄業有齋畚土輦石燥濕崇卑翼翼嚴嚴<lb/>
規宏而工宻可書已然予前記學其說殊未竟校庠序<lb/>
古矣明倫之外無他說也詞章勝德行微先儒有憂之<lb/>
歸而求之性命大雅不作假性命之說以媒利達而世<lb/>
道與人心俱往矣夫詞章性命之學猶不能無弊則夫<lb/>
管攝人心扶植世道必有攸在不然羣居終日翕翕訿<lb/>
訿相與商功利而較智術弊又甚焉聖朝一視逺邇制<lb/>
度考文嘉惠儒者𨽻名者不役于有司其以德行文學<lb/>
<pb n="KR4d0466_WYG_011-16b"/>
進者胥此途出新州者新學之兆也新學者新士習之<lb/>
機也士無科舉之累盍亦思古人所謂明人倫者為何<lb/>
事脩其孝弟忠信於家為孝子於郷為善人於國為忠<lb/>
臣斯無負於國家設學之意若夫工詞章而不窮其理<lb/>
談性命而不踐其實其不為功利智術之歸者無幾矣<lb/>
吾為此懼<lb/>
　　　閩縣學記<lb/>
閩為縣自隋始縣有學自宋慶歴始學在九仙山之麓<lb/>
<pb n="KR4d0466_WYG_011-17a"/>
粥民地為之廟成於熈寧方尹叔宅修於崇寧莊尹誼<lb/>
至元戊寅燬焉越五年剏禮殿又五年剏西齋苟完不<lb/>
旋踵而敝門逕欲蕪士非無志往往畫於力不足元貞<lb/>
二年春敎諭韓君挺特寔來以興復為已任謀於予乃<lb/>
諭縣官勸學子協力圖之鳩工度材脩廢補闕繚以重<lb/>
簷護以䦨楯新像設繪從祀而廟始嚴㑹講有堂易桷<lb/>
與瓦置二齋設小學而學始備以至門垣階序墁甃漆<lb/>
丹悉如式於是故老來觀讙謂前所無有諸生詣予徵<lb/>
<pb n="KR4d0466_WYG_011-17b"/>
記董子曰設庠序以化於邑然則邑學古庠序也所以<lb/>
明人倫也人而不倫則物矣科目興月書季攷姑設利<lb/>
禄毆靡使從豈道德果盡信哉故明倫之說為書生常<lb/>
談其於化民成俗之意戾甚閩為福附庸非深山窮谷<lb/>
比士風之盛五百年于此矣科舉廢後生無所事聰明<lb/>
日以放恣詩書而刀筆衣冠而皁𨽻小有材者溺愈深<lb/>
居近利者壊愈速不能不蹈先儒之憂天朝嘉惠學校<lb/>
𨽻名者復其身德行文學必繇此選是學校重矣况邑<lb/>
<pb n="KR4d0466_WYG_011-18a"/>
於民尤近哉今堂宇新士習盍與之俱新讀書窮理必<lb/>
思聖人所謂敎者何事充而仁義禮知之性盡而君臣<lb/>
父子兄弟夫婦朋友之職求無愧於為人由一邑之善<lb/>
士為一國天下之善士庶幾庠序不徒設道德可盡信<lb/>
且以解先儒溺深壊速之憂是惟明時崇儒重學之意<lb/>
而亦司敎化之責者所望於斯邑之士也尚勉旃哉韓<lb/>
君故孝亷孔惠公之子家學有淵源故於斯文篤意如<lb/>
此<lb/>
<pb n="KR4d0466_WYG_011-18b"/>
　　　同文堂記<lb/>
若昔聖人之興必有大制作所以通神明之德見天下<lb/>
之賾同人心而出治道也皇犧闡天苞神禹著地符一<lb/>
用此道皇元混一區宇日月所照共惟帝臣開闢以來<lb/>
所未有制蒙古字與正朔同被暨位諸字右其開闔布<lb/>
置井井有截與卦畫相表裏變動周流天造神化備前<lb/>
古之闕遺垂億載之矩矱還淳反朴約繁就簡舉而措<lb/>
之天下之民謂之事業百姓日用而不知烏乎至矣乃<lb/>
<pb n="KR4d0466_WYG_011-19a"/>
建翰林院設學校道有提舉郡有博士置弟子貟肄業<lb/>
者復之業成者官之際天薄海蹈詠鼓舞初福州路學<lb/>
客寄儒宫校官漫不省元貞乙未江陰宋君友諒寔來<lb/>
戸外屨滿請于公得舊廨省鞠場輦糞壤易朽腐不旬<lb/>
月庭堂門廡齋序庖湢悉完諸生列几研旦暮誦聲琅<lb/>
琅亷訪副使商公晦為扁其門曰蒙古字學君名其堂<lb/>
曰同文請予書且願有述夫書學尚矣先儒論六書七<lb/>
音之略以音諧聲以字母部諸字雖重百譯而文義如<lb/>
<pb n="KR4d0466_WYG_011-19b"/>
出一口葢唇舌喉齒牙之相須宫商角徵羽之相宣輕<lb/>
重髙下清濁之相錯自然之同也四方之音各殊閩又<lb/>
甚然而佔畢之士知類通達若建瓴破竹無留難者同<lb/>
可知已雖然字藝也學道也精粗本末初無二致天理<lb/>
民彞菽粟布帛知其同而不知其所以同可乎予將以<lb/>
予所知者語子字字從子學字從子事先生則為弟子<lb/>
必恭事父母則為人子必孝事君父則為臣子必忠傳<lb/>
曰車同軌書同文行同倫今天下車同矣文同矣學於<lb/>
<pb n="KR4d0466_WYG_011-20a"/>
斯者其必相與薰淑扶植倫紀人人皆有士君子之行<lb/>
是則同周官六藝書居其一賢者能者胥此焉興此聖<lb/>
朝敎育之意也諸君幸勉之哉宋君精敏篤實有志斯<lb/>
文故樂為之記而又以予所知者告之大德元年陽月<lb/>
朔日記<lb/>
　　　金谿縣㕔壁記<lb/>
金谿直撫之東竟宋淳化中改鎮為邑至元丙戌予自<lb/>
集賢奉詔出使道之所經目其溪山之勝邑無大川有<lb/>
<pb n="KR4d0466_WYG_011-20b"/>
山横亘數里名為幕山治所所面也官署敝陋曰丙子<lb/>
燬於冦草剏未暇完美後十有二年予歸自閩明年十<lb/>
一月僉事曽侯以書言曰金溪蕞爾邑往年公過之官<lb/>
署之敝陋既更脩矣葢自元貞二年濟南吳君來貳令<lb/>
與邑長協謀次年正月經始七月落成冨者助資而不<lb/>
為費貧者効力而不為煩治事之所壯麗顯敞於舊有<lb/>
加焉左典史舎右架閣吏房狴獄悉易而新又遷舊廨<lb/>
于後為公舘若宣聖之宫社稷之壇烈女之祠亭以送<lb/>
<pb n="KR4d0466_WYG_011-21a"/>
往而迎來關以衞内而閑外廢者具舉尉馬君實相其<lb/>
事僚吏士民咸樂其成願紀諸石以公之嘗至斯也敢<lb/>
以為請予謂朝廷為民設官邑於民為最近於官為最<lb/>
難其近也行一善民遄被其福行一不善民遄被其禍<lb/>
其難也拘於文法迫於督責而窘於公私之供給資用<lb/>
故其賢者靳靳自守齪齪不敢為或受成於吏以奉文<lb/>
法免督責而已其不賢者招權納賂瘠民以肥妻孥虚<lb/>
民以實囊槖秩滿則去視官署傳舎耳而暇完美之以<lb/>
<pb n="KR4d0466_WYG_011-21b"/>
為方來計哉斯邑之長貳能如此可謂賢矣繼至主邑<lb/>
簿者蕭君乂賢邑之民庶其有瘳乎昔召伯之於南國<lb/>
也所憇苃舎民愛之而不忘况朝夕治事之所哉凡治<lb/>
事於斯者其必徇今之文法而以古之循良為師避上<lb/>
之督責而以下之疾苦為念有所守有所為無所制於<lb/>
吏則民之不忘將有甚於南國之棠也諸君勉乎哉馬<lb/>
君名某蕭君名某吳君名某邑長名某時大德二年歲<lb/>
在戊戌十有二月朔具官程某記幷書<lb/>
<pb n="KR4d0466_WYG_011-22a"/>
　　　通真觀記<lb/>
道家無為又曰無不為猶之水焉無為者其止無不為<lb/>
者其流也昔之人由其說以之佐天下以之全身以之<lb/>
致時載之當年頌之後世予郢人也郢中父老為言長<lb/>
森有真牧先生者持老氏之敎絶江而東興瑞慶靖於<lb/>
九宫山孚惠先生其徒也又興夀聖靖於潯陽於今彌<lb/>
昌予聞而識之既而馳驅王事往往道出江淮間見所<lb/>
善洞淵法師雷君又興通真靖於白沙之江滸曰此吾<lb/>
<pb n="KR4d0466_WYG_011-22b"/>
先師之故祠也葢孚惠昔嘗治疫有功民德而祠之且<lb/>
百年而燬矣本江海故地泥沙斥鹵君畚土輦石峙板<lb/>
榦而基之繇至元甲申迄大德丁酉積十四年而殿堂<lb/>
門廡室房庖庫園田倉庾罔不畢備與九宫潯陽相髙<lb/>
盛矣守其敎者顧可諉曰道無為而已哉然而始基也<lb/>
予過之觀其煩而守之以一勞而處之以安成也又過<lb/>
之觀其處守無異焉然則無為無不為之旨不在茲乎<lb/>
嗚呼學無小大咸欲其傳也久而益非其宗至或自畔<lb/>
<pb n="KR4d0466_WYG_011-23a"/>
所受下至百工之事亦或然者余每竊喟焉今若雷君<lb/>
體無為而用無不為真老氏之徒歟噫傳真牧孚惠者<lb/>
雷君也傳雷君者誰乎後無有竊喟者焉斯傳矣君名<lb/>
希復號凝和冲妙崇正法師為通真第一代祖云<lb/>
　　　髙峯書院記<lb/>
髙峯者勉齋黄先生晚年所以名齋也宋嘉定癸酉勉<lb/>
齋宰新淦六十年間流風未泯也咸淳癸酉先叔父西<lb/>
渠公寔來為政一以勉齋為法致其尊慕以示風厲於<lb/>
<pb n="KR4d0466_WYG_011-23b"/>
是捐俸錢三百緡市曽氏宅一區為髙峯書院塈屋壁<lb/>
建門廡堂設勉齋像朱子而上别有祠歲十一月合九<lb/>
郷之士行郷飲酒禮至者二百七十有五人延致徽菴<lb/>
程先生若庸為諸生講說一時文物之盛觀聽之新逺<lb/>
近相傳以為希闊殊尤之舉次年三月剏燕居堂於西<lb/>
以祀先聖方將請賜額儲粟以待四方之學者而不幸<lb/>
以憂去乃命邑士張元晉鄒奎董雲章相其成陳茂謙<lb/>
韓謙復相繼長之公起復佐㳂江制閫又守建昌歸國<lb/>
<pb n="KR4d0466_WYG_011-24a"/>
朝入覲為翰林侍讀學士雖去新淦而髙峯未嘗不往<lb/>
來于懐也有之臨江新淦者必囑之護視書院之剏也<lb/>
鄧氏首助田若干畝新淦為州部使者分畀賔賢貢士<lb/>
在官之田而歲入倍他日然猶輸民田之賦於官元貞<lb/>
丙申楊震仲白之當路轉聞於上而始免輸大德戊戌<lb/>
臨川周栖梧奉行省命來為長修廢補敝於勉齋祠側<lb/>
設侍讀公祠又新内外重門増塑先師四國公像更造<lb/>
祭器燕器百用以完相與左右者廖𢎞毅楊景囦嚴志<lb/>
<pb n="KR4d0466_WYG_011-24b"/>
仁張應樞楊洪張戊孫書來謁記予昔者葢嘗親見叔<lb/>
父剏始之勤而慮善後者之難其人也楊君周君能若<lb/>
是敢不書以為來者勸雖然書院之設豈徒然哉西渠<lb/>
希勉齋者也勉齋希朱子者也朱子希夫子者也由勉<lb/>
齋之學遡朱子之學由朱子之道遡夫子之道有能一<lb/>
日志於斯事者乎不然居於斯游於斯為之師者官滿<lb/>
而去為之弟子者食已而出今猶夫人也後猶夫人也<lb/>
是豈勉齋之所以學於朱子而西渠公之所以望於後<lb/>
<pb n="KR4d0466_WYG_011-25a"/>
人者哉大徳四年八月朔日記<lb/>
　　　崇陽縣社壇記<lb/>
鄂屬邑七崇陽為望乖崖公舊治有異政焉大德五年<lb/>
春余來觀風考其遺蹟僅有存者而社壝窊陋最甚乃<lb/>
擇善地示以禮經俾之改築越三月而成其邑長來言<lb/>
曰下官魯不知文然郷者宰邑江山邑中修營咸刻石<lb/>
記今茲之役尚不可無以寧神而非公亦無以示逺意<lb/>
者亦欲如江山刻石不識可乎予曰可哉雖然張公之<lb/>
<pb n="KR4d0466_WYG_011-25b"/>
政非一事一物之謂也張公之政之異非求竒於撫字<lb/>
催科之外也為邑長於斯者尚其思之壇四在美美亭<lb/>
前東社西稷居前東風伯西雨師居後其制一本於晦<lb/>
菴朱子所定云達嚕噶齊瑪哈穆特尹李謙主簿髙義府<lb/>
尉孫玉翁日北至具官程某記幷書承事郎僉江南湖<lb/>
北道肅政亷訪司事郭貫篆額<lb/>
　　　鄂州路新社壇記<lb/>
入其都邑視其民人社稷其政可知也鄂為荆部大邦<lb/>
<pb n="KR4d0466_WYG_011-26a"/>
社稷之祀宜嚴以顯而顧弗然盖自宋淳熈十年更築<lb/>
新安朱子為之記記石故在而地久入浮圖郡吏相承<lb/>
綿蕝望祭於是嵗比不登民多流冗大德四年春緫管<lb/>
安侯祜以妙柬來首勤於民民郷治矣則與部使者謀<lb/>
築新社予為之行視得地於城東北隅髙明夷曠面勢<lb/>
具宜乃屬徒就事越明年成其數度悉本朱子所記<lb/>
且輦樹其石齋廬東又請予記予惟國家之所委寄者<lb/>
在是民人之所生息者在是可弗重歟守者衆矣侯獨<lb/>
<pb n="KR4d0466_WYG_011-26b"/>
能知之聖人先勤民而後致力於神侯又能承式之可<lb/>
尚也已謹書其事以為受民社者勸侯有風裁屢冠豸<lb/>
冠故所為類非俗吏所及云具官程某記幷書<lb/>
　　　武昌路記<lb/>
大德四年某月鄂州守臣安祜言祜幸甚欽承天子明<lb/>
命守此民社賴國家憲章脩明之力所守幸以無事洪<lb/>
惟世祖皇帝肅將天威寧一方夏鄂率服為南國先地<lb/>
居上游荆湘廣海之所走集爰建外省而州仍舊名殆<lb/>
<pb n="KR4d0466_WYG_011-27a"/>
非所以旌武功重方鎮也宜易州為府敢昧死請於是<lb/>
州上外省外省咨中書中書集學士禮官議咸曰鄂武昌<lb/>
故境先皇帝駐蹕之地也克集大勲寔本於此請如守<lb/>
臣言賜名曰武昌明年冬十一月中書以聞制曰可即<lb/>
日改鄂州為武昌路邦人大夫士趍讙族語共慶大賜<lb/>
乃合樂於公堂以樂之而謁於部使者程某曰願有記<lb/>
謹按州本江夏郡之沙羨孫權破敵樊口因制美名曰<lb/>
武昌隋以為縣而即沙羨為鄂州唐之中葉鄂為節鎮<lb/>
<pb n="KR4d0466_WYG_011-27b"/>
假邑名以名軍而郡通為武昌矣五方雜居四面輻湊<lb/>
江漢間一都㑹也世祖皇帝受天景命肇造區宇四征弗<lb/>
庭罔有不服觀兵南夏首幸于鄂黄鵠山之陽有車轍<lb/>
馬迹焉威靈所加至今過者悸汗不敢仰視方是時東<lb/>
望而天吳稽首南指而祝融先驅武功之所被葢逺矣<lb/>
越十有五載舉成筭授元臣枕席過師尅日獻凱于闕<lb/>
下光岳分而復合車書異而復同烈烈巍巍超軼今古<lb/>
雖至仁無敵於天下亦以伐功實始此州執其樞紐而<lb/>
<pb n="KR4d0466_WYG_011-28a"/>
進退之形格勢禁大江以南若運之掌矣孟子言天時<lb/>
人和而不遺地利者豈不以天人機括之所在非聖哲<lb/>
亦莫能用之歟故能臣妾覆載之内宗廟饗之子孫保<lb/>
之於戯之功之德可謂武而且昌矣皇帝躬仁聖纂基<lb/>
圖保大定功無競維烈革州為府之請慨然俞之先聖<lb/>
後聖其揆一也然則孫吳肇於前李唐僑於後葢駁乎<lb/>
無以議為亦孰知有開必先兆見千載揚休嫓美乃在<lb/>
此而不在彼乎使臣雖魯嘗以文墨受簡知宣昭遺烈<lb/>
<pb n="KR4d0466_WYG_011-28b"/>
誼弗得辭謹再<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>稽首為之記抑上之俞下之請豈相<lb/>
與誇美為快哉誠欲使自今以始無小無大凡従事於<lb/>
此土者體國家之勤勞念皇業之不易㫁一樹殺一獸<lb/>
猶必思其所以生而不敢縦矧於受任保其赤子可安<lb/>
居自豫而無祗懼惻隱之心乎然則是尤不可以不記<lb/>
也具官程某記<lb/>
　　　重修南陽書院記<lb/>
大德五年冬重修南陽書院成大成殿楚梓堂日新養<lb/>
<pb n="KR4d0466_WYG_011-29a"/>
正尚志立本四齋凡新屋百八十礎従祀兩廡武侯祠<lb/>
郷先賢祠尊經閣凡葺屋百八十八礎木千有竒瓦甓<lb/>
十四萬八千工萬二千二百而殿之役最大南陽書院<lb/>
者宋淳祐中忠襄孟公所建也時襄漢受兵士之流徙<lb/>
者聚於鄂公立學館六十間以處之括田租地利以養<lb/>
之聘賔師陳爼豆以敎之又肖祀先正諸葛武侯以表<lb/>
厲之故名某異時觀游其中而知公盛心也後四十年<lb/>
以使事來則藩㧞級夷僑祀夫子於講舎為之愀然欽<lb/>
<pb n="KR4d0466_WYG_011-29b"/>
惟詔書表章斯文冠軼百代宫墻宗廟休有烈光而名<lb/>
具實隳若此甚不稱聖天子崇儒興學化民成俗之意<lb/>
也且成於季世而荒茀於隆平武侯忠襄固不言諸君<lb/>
獨不愧於心乎乃俾亟圖之議既協有官守者輟俸以<lb/>
倡郷人邑子勸趍之故不以屬吏煩民而材良工堅細<lb/>
大弗苟經始於暮春之初訖役於十一月之望噫事未<lb/>
始不可為也人秉此心此屋豈使至此今一倡而翕然<lb/>
悉心展力復底于成庶足以稱表章之盛矣然思往者<lb/>
<pb n="KR4d0466_WYG_011-30a"/>
扶攜顛沛之人一旦有所芘賴中流一柱葢不足喻上<lb/>
既不鄙夷之且期以古人之事下亦相與求志達道共<lb/>
守所學以期無負而今之悉心展力者往往其子孫也<lb/>
詩云以似以續續古之人葢似之斯能續之國家長育<lb/>
人材之意不在茲乎嗟夫君子之於學亦猶此屋矣知<lb/>
恥則學無不成滅私則事無不集悉心展力者孰無子<lb/>
孫尚其敎告之嗚呼昔者南陽之人躬耕草廬而已是<lb/>
役也實賴郷人前進士王應龍率之儒學提舉武乙昌<lb/>
<pb n="KR4d0466_WYG_011-30b"/>
相之餘執事者山長史時敏書之碑陰具官程某記<lb/>
　　　又題名記<lb/>
勉勵學校使臣之職也僕受命此來思服厥事而南陽<lb/>
近在治所陊剥荒圯最甚乃弗獲已而一新之念創始<lb/>
之難因循之害伐石記其說矣然是豈一手一足之力<lb/>
哉協恭和衷事以克集不可忘也用紀名氏嵗月于右<lb/>
　　　靚淵堂記<lb/>
監察御史完顔公按事海南道過武昌予始識之承顔<lb/>
<pb n="KR4d0466_WYG_011-31a"/>
接辭肅而寛正而不亢知為愷悌人也時為大德四年<lb/>
之秋既事而返每見益親又明年奉使湖廣<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>語者彌<lb/>
月前之所見益信不誣一日謂予曰吾昆弟四人蒙恩<lb/>
皆綰章綬吾獨膺選任俾冠豸冠吾心常自以為非據<lb/>
每為之惕然懼蹙然不寧且慨然曰仕至此亦足矣尚<lb/>
安所求而不知止哉吾心葢澹乎如止水之淵矣盍為<lb/>
我言之予曰噫知足不辱知止不殆其言行於天下二<lb/>
千年于此不知者不必問知其說者亦莫能守也嘗泛<lb/>
<pb n="KR4d0466_WYG_011-31b"/>
觀僨臣敗子禍其身以及其國家者往往由此葢十七<lb/>
八焉且人心誠若水然其不風而波或流而不返或鍾<lb/>
聚汙潦或孟門瞿塘態亦多變矣今君以強艾之年退<lb/>
然不以冨貴自驕而以為戒澄不清撓不濁誠止水之<lb/>
淵已乎賈太傳有云澹乎若深淵之靚其幾是耶君笑<lb/>
曰子善為說辭吾奚以當然吾欲構一堂以靚淵題之<lb/>
何如予曰美哉夫淵之為德泓澄渟㴠蓄而不洩深故<lb/>
能靚靚故能照妍媸自形毫髪無隱可鑒而不可玩可<lb/>
<pb n="KR4d0466_WYG_011-32a"/>
親而不可犯望之者凜乎不可測而淵之為淵自若也<lb/>
豈非君之所以嫓美者乎詩云不競不絿不剛不柔君<lb/>
其有焉堂成請以是為記君小字<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>都服勤中外多歴<lb/>
年所不務赫赫名不為容容計而其所就則已加於人<lb/>
倍蓰矣然人罕能知之海南之事近故尤著云<lb/>
　<lb/>
　<lb/>
　<lb/>
<pb n="KR4d0466_WYG_011-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷八</head>
    <p>
<pb n="KR4d0466_WYG_008-1a"/>
欽定四庫全書<lb/>
　雪樓集卷八　　　　　　元　程文海撰<lb/>
　玉堂類槀<lb/>
　　敕賜碑<lb/>
　　　梁國何文正公神道碑<lb/>
延祐三年春三月丁卯太保庫楚丞相舒古言故平章<lb/>
政事何瑋蒙恩追錫寵章已極尊顯而墓碑未建惟陛<lb/>
下矜念之敢昧死請詔曰可其命臣某文之臣謹按何<lb/>
<pb n="KR4d0466_WYG_008-1b"/>
氏世家易之淶水至處士國清之後始大處士之孫葬<lb/>
易縣之貯梁原因徙家焉處士娶湯氏生淵終易州太<lb/>
守以孫貴特贈推誠宣力功臣銀青榮禄大夫大司徒<lb/>
追封易國公謚武宣娶鄧氏追封易國夫人生伯祥為<lb/>
易州等處行軍千戸兼軍民揔管從世祖渡江死鄂州<lb/>
贈推忠保節功臣太保儀同三司上柱國追封易國公<lb/>
謚忠毅三娶曰楊氏郭氏並追封易國夫人曰葉氏封<lb/>
易國太夫人楊夫人生子瑛瑛子德陸俱為千戸死軍<lb/>
<pb n="KR4d0466_WYG_008-2a"/>
中太夫人生公諱瑋字仲韞年十六從張蔡公柔見世<lb/>
祖世祖感其父之没授易州太守兄子繼死泣曰我先<lb/>
世功其墮乎乞解印綬從軍遂改行軍千戸鎮亳丞相<lb/>
巴延南征署帳前都鎮撫遷管軍揔管江南平轉太平<lb/>
路安撫司達嚕噶齊進户部尚書行兩淮都轉運使阿<lb/>
哈瑪特用事謝病歸阿哈瑪特敗召叅謀中書出為江南浙<lb/>
西道提刑按察使大名路揔管湖南道宣慰使以叅知<lb/>
政事召不拜除侍御史又以母疾辭改御史中丞尋兼<lb/>
<pb n="KR4d0466_WYG_008-2b"/>
領侍儀司大德十一年命為中書右丞固辭武宗即位<lb/>
聞公名遣使賜白金五十兩曰以識也拜太子副詹事<lb/>
加遙授平章政事議中書事賜玊帶衞率府立拜太子<lb/>
詹事兼率更復為中書左丞進右丞遄以子德嚴代為<lb/>
衛率使拜公河南江北等處行中書省平章政事提調屯<lb/>
田事賜錦衣貂裘尚書省建復以為行尚書省平章政<lb/>
事累官至榮禄大夫惟公之用兵也鎮亳時國家悉賦<lb/>
事襄樊宋將夏貴帥師乗虚至城下公先保城東北扼<lb/>
<pb n="KR4d0466_WYG_008-3a"/>
其衝貴縦兵燒北關進趣東北萬户托歡布哈統軍賈<lb/>
文備登城呼公引避公怒奮兵出戰宋師大敗南征丞<lb/>
相巴延令軍中敵我者屠之多殺戮公首諫丞相伐罪<lb/>
弔民以不殺為本丞相善其言涉溧過郢克黄家灣沙<lb/>
洋新城三障命公入撫則沙洋已屠矣進攻楊羅堡夏<lb/>
貴盛舟師上下援江丞相遣將先武磯以分其力擣虚<lb/>
渡江上流明日會楊羅公將其軍為先鋒與平章阿珠<lb/>
泝四十里至青山磯夜半接戰江中黎明亂流衝之抵<lb/>
<pb n="KR4d0466_WYG_008-3b"/>
南岸揚旗先登大兵悉渡貴敗走丁家洲之戰公首奪<lb/>
戰艦千餘宋師數十萬皆北公之為政也易民負先世<lb/>
錢者悉焚其券在太平破貪將之謀保三湖民不為亂<lb/>
為參議極言征交趾括民田選民間女子非計不用竟<lb/>
去浙西捕賊黄華俘良民三千餘下車治俘者還其民<lb/>
又致豪民十虎罪民大安大名民祠神儀衞弗度坐法<lb/>
公以愚無知釋之湖南大豪朱揔管奪民田訟有司久<lb/>
弗决公至立服公曰何不辨跽曰公拔浙西寃民三千<lb/>
<pb n="KR4d0466_WYG_008-4a"/>
餘人我死不敢欺叅政之召以政府貟冗願汰自已始<lb/>
不拜為中丞剛直無頋護陳十事以紓民力制國用備<lb/>
荒政重吏禄開賢路為急務且曰丞相安圖甚賢而相<lb/>
業前後異者葢初則有史丞相廉平章許左丞輩為之<lb/>
佐復相則諸老去矣成宗深然之地震上疏咎在大臣<lb/>
明日政府洪楚實勒茂巴爾斯阿喇卜丹皆罷逐臣薩達克<lb/>
齊巴特瑪新等復召連劾不報忿之欲更亷訪司為觀<lb/>
察司公辨而止監察御史郭章劾一郎中前在樞府受<lb/>
<pb n="KR4d0466_WYG_008-4b"/>
賕既抵罪忤權貴奏捕治章公入言曰陛下殺郭章如<lb/>
祖宗法度何上意解復陳十三事首曰信賞罰定律令<lb/>
和大臣杜僥倖未幾以議南郊不合去趣還臺太子德<lb/>
夀成宗繼賔天公言於御史大夫圖齊公社稷大臣盍<lb/>
亟言定大計圖齊尋卒中宫召議成宗祔廟事公曰國<lb/>
朝舊典惟宗藩親王得與此非臣敢知左丞相阿固岱<lb/>
變色以則天為言公曰彼有廬陵王何可同也出以勸<lb/>
右丞相達爾罕及中丞塔斯布哈急白今上及太后早<lb/>
<pb n="KR4d0466_WYG_008-5a"/>
為之所既而羣奸伏誅武宗至自上都問孰為何中丞<lb/>
及見諭曰聞卿忠藎其竭力匡輔無有所隱進十四策<lb/>
以擇相為先諸王圖列封越欲自賦置吏托克托等議建<lb/>
尚書省易幣法皆奏格之及來河南尚書省竟立河南<lb/>
無賴業掠賣良民悉捕治之行屯田至揚州民負鎮南<lb/>
王府錢舉家入傭歲滿没為奴白王釋之王府又以民<lb/>
易田不可奪之田白王還之妄人趙萬兒造妖言覺連<lb/>
黄南陽歸德汝汴數百家驗問皆農商萬兒伏辜増河<lb/>
<pb n="KR4d0466_WYG_008-5b"/>
南屯田米十七萬石又經理荆湖屯田廢地歲可出粟<lb/>
百餘萬所至尤以興學薦賢崇孝弟長恩信恤孤寡為<lb/>
任甞奏請割田千九百畝入大名校官出御史臺錢五<lb/>
十萬建國學以地三千畝立書院于南陽祠忠武侯三<lb/>
千畝入揚州三皇廟又請置洪澤芍陂屯田萬戸府儒<lb/>
學教授自太平還購書數萬卷迎劉因先生為師叅議<lb/>
中書薦劉宣等十餘人晚年數以母疾謝事天子感動<lb/>
賜尚醖嵗給十日侍養婣族不能自存者養之不能婚<lb/>
<pb n="KR4d0466_WYG_008-6a"/>
嫁𦵏送教育者資之正喪祭之禮嚴内外之分明本末<lb/>
之要審經權之義故入為孝子出為忠臣嗚呼賢哉以<lb/>
至大三年九月五日薨于官年六十六十月三日葬貯<lb/>
梁原以夫人張氏祔夫人參知政事容實勒之女貞静慈<lb/>
孝儀于九族有子三德嚴嘉議大夫衞率使德巽早世<lb/>
德温武略將軍副萬戸女一適張彦敏夫人之姪也夫<lb/>
人趙氏有子二德讓德謙孫二長曰杲武略將軍副萬<lb/>
戸次曰景皇慶某年某月贈推忠佐理同德功臣太傅<lb/>
<pb n="KR4d0466_WYG_008-6b"/>
開府儀同三司上柱國追封梁國公謚曰文正臣既奉<lb/>
詔撰次因竊伏念聖君賢臣一時遇會者有之矣至論<lb/>
其終始一致或罕能之若文正公言議風旨益逺而在<lb/>
益思而不可忘没已久矣而恩頋之勤不憖若此嗚呼<lb/>
凡百君子得無勗哉謹為之銘曰<lb/>
叔虞啟韓韓别為何司空相漢寖逺而波千幾百禩乃<lb/>
振于淶培深積隆紹挺雄材武宣起家専城以居忠毅<lb/>
奮忠星隕江蒲洸洸梁公投筆從戎我先孔勞我功曷<lb/>
<pb n="KR4d0466_WYG_008-7a"/>
終既存亳師遂涉大江于蕃于宣樹弱蹶彊風厲湘壖<lb/>
雷輥吳陬躍義踴仁威信澤流再入黄扉一陟霜臺襲<lb/>
和抑乖揚嘉斥囘言雖寡由舌不可移卒開聖明弼我<lb/>
丕基雍容承華心膂股肱苗豈不治羣螟復興乃殿雄<lb/>
邦于浚之都梁熈楚懐我黍與與其功孔多其命則那<lb/>
惟帝念功可頌可歌謚美封崇易水淵淵貯梁之原永<lb/>
矢弗諼<lb/>
　　　秦國昭宣公神道碑<lb/>
<pb n="KR4d0466_WYG_008-7b"/>
翰林學士承旨塔海既以忠勤左右天子為賢公卿延<lb/>
祐二年詔特贈其曽大父察克圖資德大夫中書右丞<lb/>
上護軍追封隴西郡公妣某氏追封隴西郡夫人大父<lb/>
琳沁光禄大夫中書平章政事柱國追封秦國公謚安<lb/>
僖妣濟黙䝉郭勒氏追封秦國夫人父哈荅孫推忠効<lb/>
義佐理功臣太傅開府儀同三司上柱國追封秦國公<lb/>
謚昭宣母伊埒哈瑪爾氏封秦國太夫人次徹辰氏追封<lb/>
秦國夫人明年春上復思太傅之勞命詞臣某文之碑<lb/>
<pb n="KR4d0466_WYG_008-8a"/>
以休顯之謹按太傳公蒙古人世居關中憲宗時安僖<lb/>
府君扈從至和林家焉公十五宿衞世祖藩邸號稱謹<lb/>
篤眷遇有加中統初命掌玊食至元二十年以昭信校<lb/>
尉為生料庫提㸃後四年納延叛從征有功加武略將<lb/>
軍又二年從至杭海元貞元年遷明威將軍宣德雲州<lb/>
銀埸都提舉大德改元陞懐逺大將軍淮東淮西屯田<lb/>
打捕揔管武宗即位進鎮國上將軍淮東淮西道宣慰<lb/>
使至大四年盜起四明賜三珠虎符拜資德大夫中書<lb/>
<pb n="KR4d0466_WYG_008-8b"/>
右丞浙東道宣慰使都元帥往捕之驅以入海因感瘴<lb/>
癘以某月某日薨于位年六十五以某年月日還葬京<lb/>
城太師莊之先塋有子五人長即塔海娶塔海徳濟氏蚤<lb/>
世追封秦國夫人有子曰托克托穆爾繼伊木圖氏封秦<lb/>
國夫人有子曰塔海呼圖克曰巴延布哈女五人珠克娶<lb/>
納雅珍氏有子曰都訥曰巴咱爾巴尼女一人拜珠娶托<lb/>
克托鼐氏有子曰六十二女二人埒里娶伊蘇楞氏有女<lb/>
一人鼎珠娶托里氏有子曰達忻公之子皆賢而塔海<lb/>
<pb n="KR4d0466_WYG_008-9a"/>
尤為累朝所器重方數歲世祖一見竒之命肄業國子<lb/>
學十六繼父内職從至杭海及事成宗為樞宻院㫁事<lb/>
官天德之末輔立武宗轉同僉樞宻院事陞副使尋為<lb/>
大司農遷同知宣徽院事今上在東宫或建言立黑軍<lb/>
衞帥府力諫止之由是寄以心膂知無不為及上踐阼<lb/>
歴集賢大學士太醫宣徽院使遂為翰林學士承旨知<lb/>
制誥兼修國史累階自太中大夫五遷為榮禄大夫益<lb/>
見親幸推恩錫類爰及其先焉臣甞謂國朝用人頗類<lb/>
<pb n="KR4d0466_WYG_008-9b"/>
漢初懐一藝抱一能莫不畢效其長立功當世故能成<lb/>
一統之業開萬世之基然功臣之後其盛且大者又必<lb/>
由先世積累之厚所致觀於秦公可見已夫自安僖以<lb/>
世族起關陜北事憲宗固知所歸矣一傳至太傅遂握<lb/>
藩維之寄分茅土之封豈無故而然耶杭海之役值歲<lb/>
飢㓙人無生氣公請於上賑之不足又出私帑相之全<lb/>
活不可勝計四明之亂一方騷然公驅除安集奮不顧<lb/>
身民用相保而病則危矣簡在上心終受顯服盖先既<lb/>
<pb n="KR4d0466_WYG_008-10a"/>
栽之後益培之宜再傳以有今日嗚呼天道福善其可<lb/>
誣哉銘曰<lb/>
上古邈矣爰徴有元列聖垂裳百辟聨軒位事惟能建<lb/>
官必賢幽遐並興矧此連根懐哉安僖鞭弭櫜鞬策足<lb/>
門右晞光日邊備艱載勞乃啟昭宣幼事世皇屬于天<lb/>
官夙夜在公忠篤貞堅執豆贊祭如臨于淵再從北征<lb/>
厥功茂焉卝賦既成來旬來宣成宗武宗葢著其勤髙<lb/>
牙大纛東甌是藩厥聞載馳遣車已還齒嗇于德誰執<lb/>
<pb n="KR4d0466_WYG_008-10b"/>
誰專惟子克承有隕自天奕奕衮裳我寳以桓二華八<lb/>
川國之以秦何以報之爾子爾孫何以表之隧石有文<lb/>
　　　嵩山少林寺裕和尚碑<lb/>
皇慶元年春制贈少林開山住持光宗正法大禪師裕<lb/>
司空開府儀同三司追封晉國公命詞臣文之碑臣某<lb/>
奉職惟謹佛法相傳有信具至達摩持以渡江梁武帝<lb/>
問語不契去之魏隠於嵩山少林寺面壁九年為禪宗<lb/>
初祖六傳而至惠能曰大鑒師為曹溪祖裕所居達摩<lb/>
<pb n="KR4d0466_WYG_008-11a"/>
處也其宗以湛然當寂為真空洞不虚為實廣大不蕩<lb/>
為際其教人亦惟曰性善其論曰推一而適萬則事無<lb/>
非真混萬而歸一則真無非事曰當仁又曰能仁陰有<lb/>
以心而賛格君皇猷未甞以福田利益嘐嘐語人而慈<lb/>
雲法雨陰覆陽被歴代帝主意欲清心静治使萬姓蒙<lb/>
福謂浮屠言可底行奉之罙至歳乙已時世祖居潜邸<lb/>
命師以明年於少林大作資戒㑹戊申太宗詔住和林<lb/>
興國辛亥憲宗召至北庭行在所居累月其言上當帝<lb/>
<pb n="KR4d0466_WYG_008-11b"/>
心洎世祖即阼命揔教門事賜號光宗正法俾建精舍<lb/>
於故里曰報恩給田若物以飯衆師去世若干年今上<lb/>
皇帝寵以贈典言行而道大也皇帝若曰洪惟世祖神<lb/>
武不殺本仁祖義以一天下朕欲昭我祖德持盈守成<lb/>
唯爾克紹乃初祖永孚于仁以宏濟我兆民頋先哲其<lb/>
逝朕弗克見于茲邈焉雖去來夢幻無得而名而封贈<lb/>
哀榮豈不在我其尊爾官隆爾爵以寄予思以迪後人<lb/>
以永譽於萬世師之住世也三閱藏經而成誦誘掖後<lb/>
<pb n="KR4d0466_WYG_008-12a"/>
學無倦色通羣書善翰墨吟詠提唱普說幾十萬言播<lb/>
在叢林而師未始以為能事幼遭世變㷀然無依道逢<lb/>
老比丘勸以學佛曰能誦法華經足矣師曰佛法止是<lb/>
乎比丘異之與偕謁古佛於仙岩曰此龍象種當為大<lb/>
器即為祝髮授具與雙溪廣公同執事者七年遊方來<lb/>
燕親炙報恩萬松師者又十年道益隆學者益廣其住<lb/>
少林也萬松海雲二老實為之主屬少林煨燼之餘蹔<lb/>
憩緱氏之永慶已而興仆起廢訓走說法施者如丘山<lb/>
<pb n="KR4d0466_WYG_008-12b"/>
來者如歸市嵩陽諸刹金碧一新洛陽白馬經筵不輟<lb/>
皆師力也而師瞑目燕坐張寂而黙若無與焉至元八<lb/>
年春詔天下釋子大集于京師師之學徒居三之一嗚<lb/>
呼盛哉師剛果强毅公勤㢘明平居風神閒敞襟度夷<lb/>
曠復嵩山如祖師再出世倡道垂教於天壤間如鼓雷<lb/>
霆而掲日月所謂大善知識標凖斯世存而不朽者與<lb/>
字好問人以雪庭稱之太原文水張氏子九齡入學日<lb/>
了千言鄉閭曰聖小兒方娠母有異夢及生家有吉徴<lb/>
<pb n="KR4d0466_WYG_008-13a"/>
其説法也洄池出泉古殿有光諸瑞非一云者其徒詳<lb/>
之矣此載其大者銘曰<lb/>
佛以仁傳聖以仁治其仁伊何此心而已混未嘗混照<lb/>
徹大地推未嘗推淵澄止水梁皇有為不諧其㫖誰直<lb/>
其原曹溪東逝逮我裕公道還北矣師少不凡見稱州<lb/>
里休林古佛真源指示至老游參持戒律已萬松海雲<lb/>
合辭招致參從渡河㡬三百指緇俗趨走營施山委<lb/>
嵩陽諸刹金碧翬跂洛陽大講經嵗不弛二百冊區羣<lb/>
<pb n="KR4d0466_WYG_008-13b"/>
廢盡起僧無徭役大衆歡喜曰一佛出世遇明天子其<lb/>
人已滅其道不死不空不住天地終始前人之遺後人<lb/>
之思帝命曰咨章服是宜百世其承之四方其則之唯<lb/>
爾法是依唯爾言是師臣拜稽首聖敬不違播為聲詩<lb/>
永之兹碑<lb/>
　　　太原宋氏先徳之碑<lb/>
皇慶二年夏車駕幸上都羣臣扈従獨昭文館大學士<lb/>
宋超弗克從於是儀天皇太后命倣古制為安車驛赴<lb/>
<pb n="KR4d0466_WYG_008-14a"/>
行在所且給裝錢甚厚明年改元為延祐元年二月二<lb/>
日制詔中書以超為翰林侍讀學士中奉大夫知制誥<lb/>
同修國史秋八月天子至自上都駐蹕龍虎臺公卿百<lb/>
官奉迎上顧翰林羣臣曰宋超於朕非他人比朕深賴<lb/>
其力用僚寀其善遇之羣臣敬聽欽承三年夏又詔臣<lb/>
其大父禧嘉議大夫戸部尚書上輕車都尉追封兾寧<lb/>
郡侯謚敬敏父和集賢侍讀學士中奉大夫護軍追封<lb/>
兾寜郡公謚文康大母李母李繼張妻王皆追封兾寜<lb/>
<pb n="KR4d0466_WYG_008-14b"/>
郡夫人秋某月又詔臣某文其先墓之碑嗚呼上恩至<lb/>
矣謹按宋氏世家太原之樂平縣長夀里髙祖某字德<lb/>
謙宋宣和時進士博學多能名與趙國器埒三晉以西<lb/>
皆宗之貴冨子孫欲昭其先者必德謙文為重逺近學<lb/>
者輻湊率皆有聞故晉之言師道者必首宋氏娶王有<lb/>
子曰洪在金為名進士父子以家學相傳自樹益茂其<lb/>
子即敬敏公禧也生文康公和字君和幼值亂離轉徙<lb/>
雲朔然猶嗜書不肯舎長通六經大指慨然有及物心<lb/>
<pb n="KR4d0466_WYG_008-15a"/>
遂刻意為方無所不習又博聞深辨之由是大通求治<lb/>
者填門均予善劑無間於顯晦約豐至其窘憊不自勝<lb/>
者既藥之又従而負米分賑之或親為調餌乃去活者<lb/>
滋無筭皆曰非宋君和吾何能生貧者感冨者謝宋氏<lb/>
名實俱積矣家破而完完而益振遂大時兵荒循環白<lb/>
骨彌望公自代地歸見而泫焉曰此皆鄰里鄉黨也傾<lb/>
貲取瘞之又率邑中旅祭之王生者其師也子父不相<lb/>
遇乃構堂迎致養其夫婦終身為之棺衾墳墓又戒子<lb/>
<pb n="KR4d0466_WYG_008-15b"/>
孫四時附祭無廢其篤行類此以至元二十七年正月<lb/>
己未卒年七十有八娶李氏以至元九年三月卒繼張<lb/>
以至元三十一年三月卒惟文康承詩書之緒不幸蚤<lb/>
阨乃能奮而自立蓄其盛心然慮其不可必遂則游藝<lb/>
以暢志觀其處心積行雖古之君子不過也葢自德謙<lb/>
以來既已三世為儒而力豐時嗇至于文康葢幾泯矣<lb/>
而歘然以伸内外兼飭復開厥家可謂英特之士者矣<lb/>
而超其季子也幼已不羣經方兼誦而師不煩文康甞<lb/>
<pb n="KR4d0466_WYG_008-16a"/>
撫而語人曰吾活人多矣天其酬以是乎少長即以尚<lb/>
友天下善士為急㑹料民為兵家與焉憤發曰世儒而<lb/>
今兵耶不脫非夫也乃辭親徒步來京師有忽吉甫者<lb/>
中山名儒也為諸道醫學提舉聚徒教授因往兼受二<lb/>
業僦舎五里外日啗虀粥戴星往來師嘉其勤苦使分<lb/>
教數十人乃立程度課督整勵衆皆有成師喜而薦之<lb/>
得太原醫學正二十四年轉將仕佐郎大都醫學教授<lb/>
距辭親時十載既而名聞禁中方用丁文康憂居喪一<lb/>
<pb n="KR4d0466_WYG_008-16b"/>
凖於禮有旨起直尚方賜以居宅俾視太師及公主疾<lb/>
愈賜衣鈔扈蹕栁林上顧林木不懌隠几而卧問侍臣<lb/>
以枯悴故歴十餘人皆不愜獨對曰栁水木也往者河<lb/>
經林間土潤木榮今河徙益逺故耳上悅矍然起坐稱<lb/>
善者久之二十九年詔除其更繇覃懐有御藥園設官<lb/>
提舉嵗従中遣使采製則中闤闠而立局逺屏行人聚<lb/>
民執役局中為公私大患其年使往盡革其弊民為歌<lb/>
謡稱頌之先是州醫官與提舉官屬有隙一日誣以用<lb/>
<pb n="KR4d0466_WYG_008-17a"/>
御局藥鼎烹所盜狗者有司置對方殷使適至察其跡<lb/>
可疑試語有司而兩造知不可隱皆首實遂止坐盜狗<lb/>
罪不然坐不敬者數十人哈喇楚巴圖爾上愛將也有疾<lb/>
上憂之奉詔往視既愈上大悅勞問從容因乗間以儒<lb/>
而為兵請上即諭中書樞宻曰哈喇楚巴圖爾萬人敵也<lb/>
宋超活之與活萬人同其削兵籍而𨽻醫二府奉詔施<lb/>
行遂遂脫兵之志魯國長公主及駙馬魯王皆得危疾<lb/>
詔馳傳視之至則遄愈主王皆感其更生奏以為應昌<lb/>
<pb n="KR4d0466_WYG_008-17b"/>
總管賫以妻妾奴婢金寳幣帛車帳駞馬牛羊甚衆悉<lb/>
謝不受告歸不許為留者二年主以圉人竊賣駿馬縛<lb/>
將殺之時適在坐為陳貴人賤畜之義力諫免之比還<lb/>
王之中外雖孩穉亦無一物故者三十一年詔視庫克<lb/>
楚太子疾愈上甚喜賜之衣鈔元貞元年夀寜公主伊<lb/>
埒哈雅公主小太子相繼有疾詔治皆愈上喜召至便<lb/>
殿迎笑賜坐慰勞賜以玉食時服裕聖皇太后因俾兼<lb/>
直隆福宫十一月太后小不安療即差賞以衣鈔貂㡌<lb/>
<pb n="KR4d0466_WYG_008-18a"/>
布達實哩公主下嫁髙麗王阿穆噶太子持節送之詔<lb/>
使護行貴賤萬人跋履皆無恙道經廣寧廣寧民行賈<lb/>
髙麗以罪為髙麗流竄躭羅者十一人躭羅絶島也非<lb/>
人所居至是其家邀訴至則語王追之存者七人耳為<lb/>
之衣服飲食而歸之且戒王毋得復然又具白太子申<lb/>
禁是後髙麗不敢流竄中州人大德元年阿穆噶太子<lb/>
疾視之愈二年又視魯國長公主疾又愈皆有重賜今<lb/>
上皇帝居潜小不安命往視尋可裕聖大喜褒賞再四<lb/>
<pb n="KR4d0466_WYG_008-18b"/>
今上設燕命坐手贈寳鈔白金且豫命宫人製金衣即<lb/>
燕所出以衣之今上視其宜稱甚悅寵豫優洽四年裕<lb/>
聖不安茹藥尋差賜衣鈔改承事郎掌醫署丞成宗皇<lb/>
帝疾時得少愈輒受賞六年陞承務郎十一年陞本署<lb/>
令遷奉訓大夫至大元年進正議大夫掌醫太監皇太<lb/>
后有㫖盡蠲户役二年視碩迪巴拉太子疾愈賜衣鈔<lb/>
他如奉詔視療貴臣帝師愈而蒙賜者不列今上居東<lb/>
宫綜軍國事有㫖充昭文館大學士皇太后録前功加<lb/>
<pb n="KR4d0466_WYG_008-19a"/>
賜寶鈔甚厚三年遷中奉大夫仍職昭文自昭文拜今<lb/>
職碑紀先世事而及此者以著有是祖父必有是子孫<lb/>
也今年六十矣而恂恂謙勤居閒危坐讀書至昃不廢<lb/>
自世祖時入侍宫闈出入四朝或畱中彌月非獨以方<lb/>
進葢正言讜議而將之以樸忠純誠故聞者不厭而所<lb/>
益宏多退無自矜之色與人忱恂表裏若一故列聖眷<lb/>
之亦終始若一中饋久虚上以内人汪氏繼室封兾寧<lb/>
郡夫人前後所得賜予及樂平租入常分遺二兄若姻<lb/>
<pb n="KR4d0466_WYG_008-19b"/>
友之賢者家無留貲技能雖髙未常自秘以惠淑後進<lb/>
為喜嗚呼制行立心若此可謂克肖者矣其躋榮介福<lb/>
孰曰不宜故因纂其前烈而牽連書之抑以啟後之觀<lb/>
感而勸慕云爾文康有三子伯曰越先卒仲曰起終汾<lb/>
州吏目孫頥江淮鹽引局副使豫中官位下都總管府<lb/>
掾泰衞王府侍官復掌醫少監學行能世其家恒印鈔<lb/>
庫大使有剸治材伯仲之子皆由季父以仕又以恩復<lb/>
其家孝敬振振蔚為太原名族然則今之恩紀郅隆者<lb/>
<pb n="KR4d0466_WYG_008-20a"/>
豈上之好賜下之幸致哉由其義故也新塋在某所文<lb/>
康而下四世皆葬焉越與其配李氏祔銘曰<lb/>
聖緬世殊術闊効䟽蠖屈螾伸若有若亡顯允德謙握<lb/>
懐瑾瑜不韞不沽大畀其徒維晉武國我以詩書惟守<lb/>
單平我貴曰儒我有子孫我道不孤卓彼文康竒肱之<lb/>
車乗風而徂復還于初此我堂構此我菑畬仁宅禮門<lb/>
闢義為塗襲其家珍與神聖俱彼墊以危我安我舒彼<lb/>
饑且渇我餔我濡彼以為命此以其劬野有其竁里有<lb/>
<pb n="KR4d0466_WYG_008-20b"/>
其居諒曰古人不逺是踰子濬其德維川維澤諸為忠<lb/>
誠于以醫國簡在帝心温恭朝夕豈無他人惟爾之特<lb/>
式公式侯帶裳幅舄報厥攸生烝甞廟祏噫嘻宋氏其<lb/>
盛匪棘樹之百年於焉始穡功無不酬酬無不極凡百<lb/>
周行毋怠而力世萬子孫視此貞石<lb/>
　　　秦國先墓碑<lb/>
書曰王人求多聞時惟建事又曰所寶惟賢則邇人安<lb/>
臣竊獨究觀我世祖聖德神功文武皇帝之治天下以<lb/>
<pb n="KR4d0466_WYG_008-21a"/>
道為車以德為馭揭日月而載雨露括宇宙而宏紀綱<lb/>
聖智亦云睿矣然於一技一能苟有以自見者㒺不舉<lb/>
而措之得用得行之地而致其功葢兼愛一視初無冨<lb/>
貴貧賤之分也故能大一統而垂萬年丕顯丕承式克<lb/>
至于今日陛下法天憲祖於多聞建事寶賢安邇之大<lb/>
經有加彌光故凡左右景従雍容廊廟者皆當時弼成<lb/>
基命之後昆也嗚呼不其盛歟至大三年詔追贈貝和<lb/>
中奉大夫護軍漁陽郡侯配鄂摩克氏追封漁陽郡夫<lb/>
<pb n="KR4d0466_WYG_008-21b"/>
人伊徳實托郭琳資善大夫上護軍漁陽郡公配約蘇<lb/>
鼐氏漁陽郡太夫人大乗多自翰林學士嘉義大夫贈<lb/>
榮禄大夫柱國薊國公配竒齊葉齊徳濟氏追封薊國<lb/>
夫人皇慶元年加贈郡侯為金紫光禄大夫上柱國大<lb/>
司徒秦國公謚康懿加贈郡公為懐忠保節功臣太保<lb/>
金紫光禄大夫上柱國秦國公謚安惠加贈薊公為推<lb/>
誠宣義功臣太傅開府儀同三司上柱國秦國公謚文<lb/>
敏三夫人氏皆改封秦國夫人焉是為今翰林學士承<lb/>
<pb n="KR4d0466_WYG_008-22a"/>
㫖光禄大夫崇福院使大慈多之曽祖祖父母也延祐<lb/>
三年詔樹碑于其先墓命臣某為之文謹按秦國康懿<lb/>
公伯什巴里人也世令德為有國中貴臣至文敏公學<lb/>
業益懋中統中自其國來覲天光世祖既知其家世甚<lb/>
盛又知其學問有源隨問隨對上大器之即命通籍禁<lb/>
門恒侍左右誦說經典益久益親賜侍宴衣冠貂裘㡌<lb/>
金帶銀器白玉佛像銀鈔等前後相望恩顧良勤且謂<lb/>
皇孫阿南達曰遺爾良師爾願學否對曰果有良師乃<lb/>
<pb n="KR4d0466_WYG_008-22b"/>
所願也遂詔為阿南達師未幾莽噶拉木太子薨皇孫嗣<lb/>
為安西王出鎮順聖皇后為之請于世祖願載師自隨<lb/>
上不允曰大乗多我所湏也餘人則可既而后又面請<lb/>
曰大乗多學業甚精聰明方正俾往訓導數年諸子有成<lb/>
然後乃還若何上不得已許之辭行三宫皆贈良馬金<lb/>
錢詔其子大理多入侍裕宗于東宫以文學供奉順聖<lb/>
又俾諾海駙馬巴薩大王從之學上又詔其子大慈多<lb/>
入侍禁中與托音俱以文學備顧問文敏既西行抵開<lb/>
<pb n="KR4d0466_WYG_008-23a"/>
城阿勒坦布哈阿多展三皇孫皆師之久而王將逺征曰<lb/>
巴克實老矣其留平凉少休矣巴克實者漢云博士也異<lb/>
時文敏亦曰吾老矣西來二紀矣吾思見至尊也使請<lb/>
王許之遂自平凉歸京師值世祖上賔成宗即政入見<lb/>
上深嗟閔曰先帝所篤敬忱愛者也今老矣其以三品<lb/>
禄之遂拜學士嘉議之命賜第于長安賜寶鈔以養之<lb/>
大德三年庚子寢疾薨于賜第年七十有二葬于某所<lb/>
太保生二子長即文敏公次曰大悲多終於宣政院提<lb/>
<pb n="KR4d0466_WYG_008-23b"/>
㸃所達嚕噶齊文敏有六子曰大理多終中順大夫樞<lb/>
宻院參議曰大慈多自州守陞轉運副使入為詹事集<lb/>
賢平章軍國凡十四遷而陟一品忠誠闓敏以文學侍<lb/>
中知無不言多所獻替中外以大用期之曰拜特穆爾終<lb/>
中順大夫陜西怯連都總管曰布雅尼錫哩未仕他姬子<lb/>
二曰僧努承務郎烏程縣達嚕噶齊提㸃有四子云云<lb/>
孫若干人惟我國家初基其邃古結繩之治未改及四<lb/>
方畢服逺或數千萬里則號令之明期會之一始不得<lb/>
<pb n="KR4d0466_WYG_008-24a"/>
不驅策諸國字書以為我用若秦公父子盖彼之授受<lb/>
有源業精而學博者也適當寤寐俊乂之朝謳歌來歸<lb/>
契合于一見之頃文子文孫為賔為師出入中外者三<lb/>
十年卒階清閟二子又克篤前人成烈日近耿光延寵<lb/>
歴朝世濟其美及考論其所自文學之外無他岐也然<lb/>
則守身之専得君之盛可謂絶無僅有者矣猗歟休哉<lb/>
臣既奉詔纂叙申之以銘銘曰<lb/>
於惟皇家統天載地肇修人紀建國君民教學為先無<lb/>
<pb n="KR4d0466_WYG_008-24b"/>
有逺邇矧是本支宜君宜王舎學何以可渠可摹孰克<lb/>
堪茲西方之美廣厦細旃啓心沃心見晚興喟詒謀輟<lb/>
愛輔彼緑車偕其行止邁彼壠坻亦再終星爰閔而憩<lb/>
言歸自鎬乃際鼎成嗚呼豐芑後聖一揆恩無不周世<lb/>
濟有子益顯于初相命公珪尊其簠簋豐碑桓桓發自<lb/>
德音以慰以禮非學何立非孝何行非忠何仕老臣奉<lb/>
詔詔爾雲仍其思其企<lb/>
　雪樓集卷八<lb/>
</p>
<p>
</p>
  </div>
</body>
</text>
</TEI>
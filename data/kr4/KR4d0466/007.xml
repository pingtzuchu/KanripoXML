<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷七</head>
    <p>
<pb n="KR4d0466_WYG_007-1a"/>
欽定四庫全書<lb/>
　雪樓集卷七　　　　　　元　程文海　撰<lb/>
　玉堂類藁<lb/>
　　敕賜碑<lb/>
　　　南陽書院碑<lb/>
皇帝即位之四年冬十有二月集賢大學士臣顥言臣<lb/>
幸得待罪周行在帝左右位崇智下無以仰答聖明有<lb/>
能推尊聖人之道表章大賢之業作興民俗敷宏治化<lb/>
<pb n="KR4d0466_WYG_007-1b"/>
者此真人臣之職而上之所宜聞也臣謹按南陽城西<lb/>
五里有岡阜隆然隠起曰卧龍岡有井淵然渟深曰諸<lb/>
葛井者相傳漢相忠武侯故宅民歳祠之巫覡雜揉薦<lb/>
獻無節黷禮慢賢君子病之至大初故河南行省平章<lb/>
政事何瑋行農至郡率官吏老長伏謁祠下顧瞻徘徊<lb/>
愾然興懐謂守臣史烜曰孔明三代而下一人而已武<lb/>
昌相去千有餘里猶建廟學而尊祀之况其所游處也<lb/>
哉出步祠東得隙地焉曰是足以建廟學矣遂以諉烜<lb/>
<pb n="KR4d0466_WYG_007-2a"/>
烜下邑主簿趙守訓董其役乃合僚吏禄入之贏以備<lb/>
傭相山之有良木石𨽻官者以具材審制度地與設官<lb/>
養士之宜上于省以聞報可至大二年春即工大修侯<lb/>
祠而加廣焉祠之東為孔子廟廟之後為學凡堂序門<lb/>
廡庖湢庫庾肄業之齋庋書之閣官守之舎咸備屋以<lb/>
間計祠十有二廟學四十有六皆端壮廣直不務侈麗<lb/>
皇慶元年秋落成割官之廢地四十頃籍于學置山長<lb/>
一人掌其敎而訖功且再歳矣廟學之顔麗牲之碑惟<lb/>
<pb n="KR4d0466_WYG_007-2b"/>
陛下幸焉即日下中書平章政事秦國公孟與翰林集<lb/>
議臣孟等言夫子廟宜因舊制殿曰大成之殿門曰大<lb/>
成之門侯之祠宜曰武侯之祠侯曰非澹泊無以明志<lb/>
非學無以廣材非静無以成學學為侯作也宜以講堂<lb/>
為静成之堂東序為明志之齋西為廣材之齋閣所以<lb/>
崇羣書也宜曰崇文之閣合而名之曰南陽書院制曰<lb/>
可其命翰林學士承㫖賡書之翰林學士承㫖某為<lb/>
碑文書篆并以付賡臣某竊謂周道既衰孔子作春秋<lb/>
<pb n="KR4d0466_WYG_007-3a"/>
而萬世君臣之法定曹操簒竊羣雄並起而争之春秋<lb/>
㡬廢昭烈掲大義發大號再造劉氏侯首稱漢賊不兩<lb/>
立王業不偏安間闗百折期復漢祚春秋之義煥然復<lb/>
明至今三尺之童猶知賊曹而帝漢者侯之功也傳曰<lb/>
有功於民則祀之侯之功萬世之功也况又居其鄉哉<lb/>
烏乎我朝聖祖神孫武定文承薄海内外罔不臣妾諸<lb/>
學子以及有位之人師聖人之道仰大賢之業夙興夜<lb/>
寐可不思廟學之所以建聖天子之所以命豈徒夸前<lb/>
<pb n="KR4d0466_WYG_007-3b"/>
人聳後觀哉所以敎天下知為君臣之道也烜世有勲<lb/>
伐今守饒州守訓供俸翰林云詩曰<lb/>
惟皇上帝降衷于民惟皇作極以君以臣皇風既邈王覇攸<lb/>
作乃修春秋褒善黜惡漢有天下擬迹舜禹厥徳既衰冠履<lb/>
易處不有昭烈孰扶天綱不有武侯春秋以亡河漢之間<lb/>
南陽之郭盤盤卧龍惟侯之宅山縈川絡霧矯霞舒尚想<lb/>
君王顧彼草廬惟侯之學伯仲伊吕惟侯之志光我漢祖<lb/>
躬耕之憂廊廟是蹈義信志詘四海其悼廟學之設惟<lb/>
<pb n="KR4d0466_WYG_007-4a"/>
侯之思天子之錫惟侯之儀高山景行君子所履詞臣<lb/>
作詩永作臣軌<lb/>
　　　武都忠簡王神道碑<lb/>
太祖時國字未立凡詔誥典祀軍國期㑹皆用輝和爾<lb/>
書時武都智敏王居部中年十五盡通其學冠諸部名<lb/>
動京師廼徴詣闕召對稱㫖詔侍睿宗世祖南征以為<lb/>
斷事官及即位有翼戴之勤再命為丞相不拜然内外<lb/>
尊禮咸視丞相凡與上謀議未嘗出以語人推轂天下<lb/>
<pb n="KR4d0466_WYG_007-4b"/>
賢俊未嘗有徳色故位列卿佐而名出宰相上有子男<lb/>
十一人孫男二十四人皆為顯官女四人孫女四人皆<lb/>
嫁世族羣臣之盛鮮與為比世其學者惟忠簡王王生<lb/>
有異質強敏過人為裕宗宿衞起家至元十五年從征<lb/>
有功授從仕郎樞宻院都事徽仁裕聖皇后召入内廷<lb/>
以字學訓成宗晉王十九年進朝列大夫樞宻院斷事<lb/>
官雪邊帥之誣衆譽翕然大徳二年遷翰林侍讀學士<lb/>
太中大夫復命輔迪武宗今上九年陞翰林學士正議<lb/>
<pb n="KR4d0466_WYG_007-5a"/>
大夫武宗即位以師傅恩特拜榮禄大夫大司徒翰林<lb/>
學士承㫖知制誥兼修國史至大元年加金紫光禄大<lb/>
夫領太常禮儀院事餘如故明年九月十日以疾薨于<lb/>
京師年六十一三宫弔賻制贈推誠保徳濟美功臣太<lb/>
師開府儀同三司上柱國追封武都王諡忠簡以某月<lb/>
某日葬高良河之濵智敏王之兆延祐二年某月上思<lb/>
舊學之懿欲永其行于石而以文屬臣某臣念嘗奉明<lb/>
詔為智敏王碑以臣荒陋方懼弗稱今復以命臣豈以<lb/>
<pb n="KR4d0466_WYG_007-5b"/>
臣與忠簡王嘗獲同僚知王為審耶敢不欽承謹按王<lb/>
諱阿實特穆爾輝和爾人世居伯什巴里入國朝乃徙於<lb/>
燕曽大父諱巴拉瑪大父諱阿迪斯世有名位父諱黙<lb/>
色斯至元四年薨特諡敏惠公大徳十一年贈推忠同<lb/>
徳佐理功臣太師開府儀同三司上柱國追封武都王<lb/>
改諡智敏母曰齊達勒翁吉拉特氏昭睿順聖皇后諸妹<lb/>
也追封武都王夫人生子五長曰瑪努勒今為開府儀同<lb/>
三司大司徒翰林學士承㫖領章佩監次即忠簡王至<lb/>
<pb n="KR4d0466_WYG_007-6a"/>
大中權臣用事公道壅底上雖聰睿剛斷樂聞直言羣<lb/>
臣恇怯畏忌惟王知無不言言無不聴朝廷舉諸大典<lb/>
多出王請盖王好謀而善諫上方眷倚而天不憗遺哀<lb/>
哉王之配曰托克托鼐氏封武都王太夫人有子男二科<lb/>
綽同僉太常禮儀院事多爾入宿衛曰和爾章氏有子男<lb/>
二拜特穆爾廬州路達嚕噶齊呼圖克真州達嚕噶齊女<lb/>
一錫錫適尚醖局都提㸃温都爾曰科爾沁氏無子惟<lb/>
智敏以長材宿學際明時遭聖主辭尊榮於再命保貞<lb/>
<pb n="KR4d0466_WYG_007-6b"/>
固於初心所以風當世澤後人者深矣而王師傅三朝<lb/>
益侈先業都清華之貴襲異姓之封昭旂常播簡册豈<lb/>
曰過哉乃叙而銘之其辭曰<lb/>
遐哉邈矣慨彼先覺窮深滌逺智敏之學方其逢時鳯<lb/>
嘴麟角日月耀彩風雲附足人具仰止高揖恬漠爰集<lb/>
忠簡克承于家夙夜通明從容承華既傳徳義復篤忠<lb/>
嘉直如朱弦藹若春葩菀兮莫贖萬古興嗟惟王之世<lb/>
功豐徳隆三秉鈞衡七守疆封兩典邦敎二領元戎或<lb/>
<pb n="KR4d0466_WYG_007-7a"/>
掌詞垣奉常大農曽未百年重卿累公嗚呼王哉曷起<lb/>
而從武都逖逖伊王之國赤舄奕奕伊王之服峩峩穹<lb/>
碑斯王之徳王雖不作服美無斁尚迪後人輔我皇極<lb/>
　　　陳氏先徳之碑<lb/>
天子既用潜邸舊臣陳顥為集賢大學士以制書就第<lb/>
拜其父榮禄大夫大司徒上柱國封趙國公母李氏楊<lb/>
氏並趙國夫人配完顔氏封亦如之又贈曾祖考昭文<lb/>
館大學士中奉大夫護軍諡通憲祖考資善大夫大司<lb/>
<pb n="KR4d0466_WYG_007-7b"/>
農卿上䕶軍謚康靖並追封趙郡公曾祖妣劉氏祖妣<lb/>
樊氏並追封趙郡夫人前妣王氏追封趙國夫人陳始<lb/>
居盧龍遷覇之信安復遷河間之清州延祐元年夏五<lb/>
月顥自覇啓曾祖祖及伯父三世之封改葬清之司馬<lb/>
荘明年春三月天子復賜先徳之碑而命臣某撰其辭<lb/>
謹按顥五世祖諱山以材勇仕金累遷穆琨監軍大安<lb/>
初守居庸闗聞太祖神武仁聖必有天下以兵内屬為<lb/>
平陽太原等路軍民都元帥後以年老歸信安金主南<lb/>
<pb n="KR4d0466_WYG_007-8a"/>
播河北山東羣盗並起有號兩淮張者㨿信安元帥單<lb/>
騎入謁說令北歸弗聴環信安百餘里皆水澤有蒲藕<lb/>
魚鼈可賴以食春秋積潦車馬不得進冬以水沃城則<lb/>
凍不可登張恃以為固數喻以禍福終不聴壬辰将帥<lb/>
滅金乃慷慨言曰今天下已定君保一孤城欲何為耶<lb/>
生民何罪城且屠矣張感動從之元帥娶禇氏邢氏生<lb/>
子課徳松課即通憲公禮賢下士繇千戸都綂為萬户<lb/>
與金人戰死是生康靖公徳娶孫氏常氏無子松娶趙<lb/>
<pb n="KR4d0466_WYG_007-8b"/>
氏生廥菑畬廥生昉畬生暉昕康靖修潔自好生國祥<lb/>
國瑞剛國瑞是為大司徒樂善喜賔客今年八袠猶聰<lb/>
明不衰國祥嘗提領稻田事實祔葬新塋娶徐氏殷氏<lb/>
有子曰克温克良克恭克遜克立剛善騎射終同知固<lb/>
安州事娶孟氏吕氏蕭氏有子曰克信克誠克忠惟顥<lb/>
寛敏信厚強學好義從翰林學士承㫖安藏事徽仁裕<lb/>
聖皇后安藏深釋敎后乃命顥祝髪受戒及從上覃懐<lb/>
入侍春坊益見親用武宗命以資徳大夫為釋敎都總<lb/>
<pb n="KR4d0466_WYG_007-9a"/>
綂上即位遂易冠服以榮禄大夫位集賢恩寵甚渥臣<lb/>
嘗觀前古士君子積徳累行不獲其報必有賢子孫出<lb/>
遭聖明大顯其道若陳氏之先知時審變輸忠伏節磊<lb/>
磊若此而顥果能遇非常之主朝夕左右言聴計從名<lb/>
在賢公卿之列親老益壮生享大國之封豈不信哉顥<lb/>
王夫人出夫人有賢徳為九族儀軌配完顔氏金翰林<lb/>
學士銀青榮禄大夫貞簡公蘇都爾之曽孫左諌議大夫<lb/>
蘇哷之孫也銘曰<lb/>
<pb n="KR4d0466_WYG_007-9b"/>
乾剛兮坤柔隂陽兮曷留何滄海兮不縮不盈何草木<lb/>
兮一春一秋豈積之有厚兮其培之有弗固惟先哲之<lb/>
孔明兮克置予于度嗟虞舜之大聖兮氏茲陳于既衰<lb/>
或受命而君兮或良弼而碩師歴周漢以㡳于今兮猶<lb/>
昭晰而弗虧孰夕風而朝露兮孰冬盛而夏腓伊盧龍<lb/>
之茂族兮既益熾而彌章俯黄流之奔猛兮吾将沂夫<lb/>
崑岡遭明哲而際運兮是果誰之所造匪夫傳之有則<lb/>
兮而繼之有道冠岌岌綬緌緌兮曰載錫此趙土既尊<lb/>
<pb n="KR4d0466_WYG_007-10a"/>
乃父兮遂及厥祖今視前而丕纉兮後復祗承于厥今<lb/>
何祚之有窮兮何福之不任世世鑑此貞石兮乃爾祖<lb/>
之志天子之心<lb/>
　　　姚長者碑<lb/>
皇帝在春宫時嘗幸勝因寺棟宇華潔象設嚴穆顧昭<lb/>
文館大學士頭陀敎宗師溥光而美之溥光對曰都民<lb/>
姚長者之力也因歴歴道長者平生由是長者名姓簡<lb/>
在帝心長者卒之明年十有一月集賢大學士陳顥言<lb/>
<pb n="KR4d0466_WYG_007-10b"/>
于上願表其墓以風厲天下之好善者詔臣某為之文<lb/>
臣謹按長者諱仲實字仲華河南人和粹謹厚好善不<lb/>
倦父守信仕金為千夫長沒於王事金亡奉母趙家于<lb/>
京師至元十三年為京敖鹽局使二十四年遷真州三<lb/>
務使居半歳慨然曰剥下以事上非我志也棄官而還<lb/>
以為京師天下之都㑹也東至于海西踰於崑崙南極<lb/>
交廣北抵窮髪舟車所通貨寳畢來可廢居以為富行<lb/>
之十年累貲巨萬乃曰積而不散禍之招也於是耳目<lb/>
<pb n="KR4d0466_WYG_007-11a"/>
之所及力之所至緩急患難知無不為謂人莫悲於死<lb/>
無以葬買雍荘地十餘頃為義塋以藏之歳将冬地且<lb/>
凍預為竁以備之人莫病於男女失其時貧不能婚嫁<lb/>
者資以助之人莫不幸於失身為奴贖而齊民者數十<lb/>
家飢則為食於路以餉餓者寒則置席于獄以藉囚者<lb/>
天子建辟雍獻美木十章米五十斛織金帛二端役夫<lb/>
羊裘九十襲勝因之剏也致幣五萬餘緡大藏經一藏<lb/>
若元正若天壽節若車駕行幸還若國有大慶必率諸<lb/>
<pb n="KR4d0466_WYG_007-11b"/>
耆耋執贄入賀元貞初裕聖皇太后册寳禮成詔賜綵<lb/>
繒百二十匹復其庸調又命為京師諸耆耋長念無以<lb/>
報上徳乃于萬安寺建水陸㑹清本庵藏黄籙醮施大<lb/>
藏經三藏于元國慈濟興福寺捐金永安寺白雲觀而<lb/>
祝釐焉至大庚戍春匄貧民責五萬餘緡還其劵前後<lb/>
施予不可勝計至元初于城東艾村得沃壤千五百餘<lb/>
畝構堂樹亭繚以榆栁環以流泉藥闌蔬畦綺錯棋布<lb/>
嘉果珍木區分井列日引朋儕觴詠嘯歌其間聘名師<lb/>
<pb n="KR4d0466_WYG_007-12a"/>
課子孫洎然無所干於世優游四十餘年以至大四年<lb/>
正月十有七日無疾而卒年七十三越五日葬漆園之<lb/>
先塋送者數千人塗祭巷哭哀聲徹天皆曰善人亡矣<lb/>
娶劉氏亦好善二子積中由御史臺譯史遷太史院積<lb/>
善四女孫男曰永安臣讀太史公書劇孟郭解輩事甚<lb/>
義而不軌於道白圭猗頓術可富而不聞其能散孰若<lb/>
長者一介之士名動萬乘聲流四方稱于後世豈不以<lb/>
好義而軌於道積而能散也歟烏乎賢哉銘曰<lb/>
<pb n="KR4d0466_WYG_007-12b"/>
於嗟長者生獨不群視人如已與古為鄰孰不為富暴<lb/>
刻是循孰不閔窮施者何人于嗟長者佩義服仁徳被<lb/>
死生惠及疎親相古之人卓孔之倫義豈不高匪道之<lb/>
遵吁嗟長者生遇聖神恩下九重名垂萬春藹藹天都<lb/>
鬱鬱漆園史臣勒石過者書紳<lb/>
　　　凉國敏慧公神道碑<lb/>
昔者聖人範金合土飭化八材以利天下後世者夫豈<lb/>
一手一足之為哉必有感㑹契合之數焉是故羲軒不<lb/>
<pb n="KR4d0466_WYG_007-13a"/>
並興倕般不並世我世祖聖徳神功文武皇帝受天景<lb/>
命以有九有之師思闡能仁安集率土乃中統元年西<lb/>
召帝師帕克巴俾之為上士綽爾濟斡建黄金浮圖于<lb/>
吐蕃以天竺泥波羅國良工之萃也發詔徴之國王奉<lb/>
詔蒐羅得八十人令自推一人為行長衆莫敢當有少<lb/>
年獨出當之問之年曰十七矣主以其㓜對曰身㓜心<lb/>
不㓜也遂使部衆以東帝師見而異之因使督役明年<lb/>
浮圖成自請歸養帝師竒其材勉以入見天子且為祝<lb/>
<pb n="KR4d0466_WYG_007-13b"/>
髪授以秘典日誦數千百言心印大明慧解殊勝因以<lb/>
薦聞上趣令侍臣徃召既至上目之乆乃問汝來大邦<lb/>
得無怖耶對曰聖人子視萬方子至父前何怖之有汝<lb/>
來何為對曰臣世家西土奉詔構塔于吐蕃者二載見<lb/>
彼土兵難願至尊安輯之特為蒼生來耳汝何所習對<lb/>
曰臣以心為師粗知繪塐鑄鏤上大恱命取古銅人示<lb/>
之曰此王檝奉使宋時所進闗鬲脉絡咸備嵗乆缺壊<lb/>
命匠繕葺皆辭不能汝能之乎輒諾奉詔至元二年乙<lb/>
<pb n="KR4d0466_WYG_007-14a"/>
丑補銅人成上閱之悉大喜呼辭不能者皆來使之諦<lb/>
觀曰爾辭不能此誰所補皆頓首謝曰天功非人所及<lb/>
也延祐三年春以集賢大學士邦寧顥之言有詔樹碑<lb/>
于凉國敏慧公墓道翰林學士承㫖某為之文臣某謹<lb/>
奉詔公諱阿爾尼格泥波羅國王之胄即前少年補銅人<lb/>
者也祖考宻迪哩贈中奉大夫䕶軍漢中郡公考拉克<lb/>
納贈資善大夫上䕶軍漢中郡公祖妣琨徳楞齊黙氏<lb/>
妣蘇黙哈達氏皆贈漢中郡太夫人公生三歳父母携<lb/>
<pb n="KR4d0466_WYG_007-14b"/>
以禮佛公仰視塔曰此心木及相輪寳瓶誰所為歟聞<lb/>
者驚異知為夙縁髫齓端嶷如成人入學誦習梵書未<lb/>
乆已通兼善其字尊宿自以為弗及尺寸經者藝書也<lb/>
一聞讀之即黙識之少長每有所成巧妙臻極既補銅<lb/>
人上深簡注工事無不命之若佑聖廟之肖貎如生若<lb/>
䕶國仁王之荘嚴無上若西園之玉塔陵空皆公心匠<lb/>
之權輿九年忽病中使宣問踵至而病益甚廼夢遊鈞<lb/>
天帝所下憇居庸之巔四天女饋以食食已曰公可歸<lb/>
<pb n="KR4d0466_WYG_007-15a"/>
矣既寤沉痾頓失詔給衞士十人尚方日供珍饌賜以<lb/>
飾金腰輿十年立諸色人匠總管銀章虎符命公長之<lb/>
統四品以下司局十有八鑄黄金為太子寳安西北安<lb/>
王印金銀字海青圓牌内廷大鵬金翅鵰尚醖巨甕又<lb/>
創為鑌鐡自運法輪行幸掲以前導十一年建乾元寺<lb/>
於上都制與仁王寺等上都國學始成肖祀夫子十哲<lb/>
詔公為之賜宅京師咸宜里金幣皆有差十三年建寺<lb/>
於涿州如乾元制初公之夫人某氏猶留鄉國順聖皇<lb/>
<pb n="KR4d0466_WYG_007-15b"/>
后嘗遣黄金賜之族薰利賜金輒匿之而以夫人適他<lb/>
姓弗從則幽之絶食者浹旬死拒得免是年特出中使<lb/>
賫黄金五百兩乗傳往召即凉國太夫人也十五年詔<lb/>
公返初服授光禄大夫大司徒兼領将作院印秩皆視<lb/>
丞相賜冕服玉帶錦衣金帶燕衣二十四襲貂裘㡌鞍<lb/>
轡車馬妻以宋景獻太子孫女郡主趙氏凡景獻府庫<lb/>
田宅悉賜之十六年建聖壽萬安寺浮圖初成有竒光<lb/>
燭天上臨觀大喜賜京畿良田畝萬五千耕夫指千牛<lb/>
<pb n="KR4d0466_WYG_007-16a"/>
百什器備十七年建城南寺二十年建興敎寺二十八<lb/>
年創渾天儀及司天器物世祖上賔公於私第為水陸<lb/>
大㑹四十九日以報又追寫世祖順聖二御容織幀奉<lb/>
安于仁王萬安之别殿元貞元年建三皇廟于京師又<lb/>
建萬聖祐國寺于五臺裕聖臨幸賞白金萬兩妻以戚<lb/>
里女囊和爾沁資送中給崇真萬壽宫成詔公位置像設<lb/>
大徳五年建浮圖于五臺始構有祥雲瑞光之異又命<lb/>
織成裕宗裕聖二御容奉安於萬安寺之左殿六年國<lb/>
<pb n="KR4d0466_WYG_007-16b"/>
學文廟成復命為之肖位遵先猷也公奉詔感激益盡<lb/>
心思焉八年建東花園寺鑄丈六金身九年建聖壽萬<lb/>
寧寺造千手眼菩薩鑄五方如來於是公已老矣最其<lb/>
平生所成凡塔三大寺九祠祀二道宫一若内外朝之<lb/>
文物禮殿之神位官宇之儀器組織鎔範摶埴丹粉之<lb/>
緐縟者不與焉嗚呼勤哉葢自列聖肇基往往草創至<lb/>
我世祖始建都邑統一函夏中外乂寧年榖屢熟故得<lb/>
以日力之餘展其工事又得不世之巧智如凉公者奉<lb/>
<pb n="KR4d0466_WYG_007-17a"/>
而成之可謂天地之盛時今古之慶㑹也公平居恒誦<lb/>
生滅滅以寂滅為樂先於五臺北山構招提一區四年<lb/>
而成浩然有退休志大徳十年閏正月甲午顧左右曰<lb/>
我若瞑目當帷堂設榻使我安寢以逝翌日沐浴而朝<lb/>
朝退示疾中使御醫相屬丁酉竟薨於寢上聞震悼輟<lb/>
朝詔近臣營䕶其家賜銀鈔二萬五千兩勑有司治𦵏<lb/>
事是夕星隕于庭眀日木稼越七日癸卯從本國闍維<lb/>
之禮夏五月癸酉塔于宛平縣香山鄉岡子原夀六十<lb/>
<pb n="KR4d0466_WYG_007-17b"/>
有二夫人賽音徳哷齊黙氏贈凉國太夫人次郡主趙<lb/>
氏繼夫人囊和爾沁蒙古氏次夫人中山湯氏焦氏天水<lb/>
趙氏隴西辛氏蒙古黙爾竒斯氏清河張氏太原閻氏<lb/>
子男六人曰阿僧格榮禄大夫大司徒凉國出也曰阿卓勒<lb/>
嘉議大夫諸色人匠總管府逹嚕噶齊閻出也曰阿濟<lb/>
格焦出也曰額布根張出也曰阿齊雅辛出也曰阿齊拉<lb/>
張出也女八人曰黙徳訥齊黙凉國出也適拉塔納新<lb/>
曰嘉納克實哩郡主趙出也為比丘尼曰額森徳濟湯<lb/>
<pb n="KR4d0466_WYG_007-18a"/>
出也壻平章政事巴咱爾曰展徳勒張出也適鄧州達嚕<lb/>
噶齊和拉布哈曰布延徳濟湯出也適中書舍人布哈曰<lb/>
呼圖克徳濟辛出也曰旺扎勒黙爾竒斯出也俱在室阿<lb/>
僧格娶道安氏武都王之孫大司徒翰林學士承㫖瑪努勒<lb/>
之女孫男二曰阿咱爾曰永安女一曰楚通俱幼至大四<lb/>
年加贈公開府儀同三司太師凉國公上柱國賜諡敏<lb/>
慧至是又蒙恩建碑焉惟公生自金方雖智由天性然<lb/>
所知不出其本及逢聖人之興不間萬里來歸于廷觀<lb/>
<pb n="KR4d0466_WYG_007-18b"/>
慕感效益開厥機故随命獻功以成一代之偉觀固曰<lb/>
時運亦人事也不然豈能承休光膺顯服若是之烈哉<lb/>
夫備物致用立成器以為天下利者聖人也而巧者述<lb/>
之若公之巧未知與古何先然而名則過之矣不亦盛<lb/>
乎銘曰<lb/>
聖人既作萬物斯覩聞而知歸如父如母如輻之凑如<lb/>
川之赴展體乗心各獲其素允我世祖天生聰明靡有<lb/>
弗燭靡為弗成翼翼凉公維金天精衣壊色衣介焉東<lb/>
<pb n="KR4d0466_WYG_007-19a"/>
征曠若發曚雲披日杲聿觀其辭既諒既好爾來伊何<lb/>
西民無告式廣徳心亦昭慈寳於焉定契君聖臣賢仁<lb/>
言利溥巧乃非先萬國來瞻事則宜然有創有承咸則<lb/>
千年我觀于前抑豈皆拙力有未暇或非所屑惟此凉<lb/>
公金紉玉切土木生輝嚕吰嶻嵲孰云覉旅命服在躬<lb/>
遄返其初對是顯庸榮生哀死慎始令終有子世官嘉<lb/>
聞曷窮宛平之原司徒之兆松檟隂隂岡縈水繞積慶<lb/>
在兹永世克肖何以銘之史臣奉詔<lb/>
<pb n="KR4d0466_WYG_007-19b"/>
　　　信都常忠懿王神道碑<lb/>
夫春秋迭運日月逓照必時和而後物生古今豪傑之<lb/>
士亦必有聖哲之主而後能依乘風雲聲流後世葢運<lb/>
之所啓氣之所㑹固自有時也初太祖皇帝既定中原<lb/>
選兾人常公資入宿衞八年復選掌内宰是生諾敏總<lb/>
管奴婢贈太傅烏爾圖太傅以父職事憲宗二年夏㑹<lb/>
諸侯王于驢駒河之上命宿張具河忽大漲列鼎横潰<lb/>
太傅身救獲免㑹無廢禮上深嘉賞然竟以此得疾賜<lb/>
<pb n="KR4d0466_WYG_007-20a"/>
白金三百兩為湯藥費傳歸療治而以其奴拉忻代事<lb/>
且出宫女妻之明年卒實為信都王之父王諱約爾珠世<lb/>
祖南征還至順徳思太傅之勤問有子乎曰有召見復<lb/>
俾侍中居四年敕以拉忻還之王固辭曰拉忻奉至尊<lb/>
乆豈宜復為臣奴臣死不敢上嘆賞良乆賜楮幣二千<lb/>
五百貫償之因謂侍臣曰約爾珠忠純出於天性宜友賢<lb/>
成徳遂命與董文忠出入宿衞又問丞相色珍御史大<lb/>
夫博囉曰約爾珠室乎曰未也賜白金二千五十兩乘遽<lb/>
<pb n="KR4d0466_WYG_007-20b"/>
歸娶自是日益親幸至元九年裕宗在青宫求可總宿<lb/>
衞者上以王畀之一日復召入近臣諫曰畀之而復奪<lb/>
之無乃不可乎上笑曰朕特戱耳賜巾服寳環佩刀還<lb/>
侍太子徽仁裕聖皇后亦召王之夫人加以本朝冠服<lb/>
慰賚甚厚頃之賜金束帶及臧獲十人扈從北征恩渥<lb/>
彌至昭睿順聖皇后聞王之賢亦賜織金服錦段及楮<lb/>
幣萬五千貫三十一年授奉訓大夫典膳署令改中順<lb/>
大夫家令司丞成宗即位賜珠衣㡌及楮幣三萬五千<lb/>
<pb n="KR4d0466_WYG_007-21a"/>
貫元貞二年轉嘉議大夫吏部尚書内宰司丞大徳二<lb/>
年進資善大夫同知宣徽院事八年某月某日以疾薨<lb/>
年六十一葬玉泉山之陽王娶馬氏生二子長曰布哷<lb/>
齊至元十四年生始八歳裕皇養之宫中年十七太夫<lb/>
人疾篤刲股和藥以進疾愈而終不言裕皇以為孝選<lb/>
宫中良家子徐氏妻之丁信都王憂哀毁踰制再三詔<lb/>
之起乃起賜玉帶加資善大夫同知宣徽院事武宗踐<lb/>
阼入侍興聖宫賜以裕皇遺服一襲進徽政使固辭乃<lb/>
<pb n="KR4d0466_WYG_007-21b"/>
以為同知徽政事皇慶元年陞光禄大夫封趙國公仍<lb/>
賜尚服錦綺衣黄金寳幣白鶻延祐二年冬加紫金光<lb/>
禄大夫徽政使次曰小和尚大徳九年以奉訓大夫代<lb/>
其兄為内宰司丞尋遷少中大夫領皇子碩徳宿衞士<lb/>
女一人適正議大夫吏部尚書諾鸞孫男女五人趙國<lb/>
公之子曰雅克布哈甫齔成宗愛之召居禁中賜稱太子<lb/>
及長為娶御史大夫博囉之女為夫人内帑備奩具親<lb/>
迎之日貞慈静懿皇后幸其第内族畢至既而夫人早<lb/>
<pb n="KR4d0466_WYG_007-22a"/>
世生四子皆天博囉復以季女繼之自武宗至今上繼<lb/>
統官凡四遷為集賢學士領典瑞卿階四遷為資徳大<lb/>
夫三賜海青俊禽他物以巨萬計加榮禄大夫守司徒<lb/>
不拜司丞之子邁珠婁拉克善舒紳女一在室王之子若<lb/>
孫既益貴盛延祐二年特贈王推誠宣力保徳功臣太<lb/>
師開府儀同三司上柱國追封信都王諡忠懿祖効順<lb/>
功臣太保金紫光禄大夫上柱國諡安穆父推忠守義<lb/>
功臣太傅儀同三司上柱國諡恭敏皆追封趙國公祖<lb/>
<pb n="KR4d0466_WYG_007-22b"/>
妣侯氏妣孟氏皆追封趙國夫人配馬氏封信都王太<lb/>
夫人明年春正月集賢大學士典瑞卿曹勛帥卿佐僚<lb/>
吏即臣某家傳詔為王神道碑文臣謹奉詔按其家所<lb/>
述及考之國史叙次於右惟太保之純恪恭慎太傅之<lb/>
憂國忘身王之孝友忠敏出參入陪勤勞帝室其所積<lb/>
盖已深且厚矣宜乎貴列三能王封異姓子孫咸建大<lb/>
邦上承殊眷湛恩景命被于五世開國以來羣臣臻此<lb/>
亦鮮矣夫天之所厚在徳聖人之所貴亦莫如徳天與<lb/>
<pb n="KR4d0466_WYG_007-23a"/>
聖人一也世方區區覬海岳之報于㳙埃之功不亦逺<lb/>
乎然王非運之所啟氣之所㑹際吾君之聖且明亦不<lb/>
能底是也嗚呼時哉銘曰<lb/>
粤若稽古君臣所遭伊負鼎爼太公鼔刀書載一徳家<lb/>
傳六韜振古如斯仰之彌高繼軌並馳世豈無之皇皇<lb/>
我朝廼有太師太師訏訏繩其祖武位超列爵國啟廣<lb/>
土其嗣伊何天子所倚其孫伊何帝視如子惟此常氏<lb/>
頻恩積賚胡然而盛胡然而大世篤忠貞帝心簡在詞<lb/>
<pb n="KR4d0466_WYG_007-23b"/>
臣作銘天子命之子孝臣忠永監於兹<lb/>
　　　袁州普庵禪師塔銘<lb/>
袁州大慈化寺普庵寂感妙濟真覺昭貺禪師加諡慧<lb/>
慶大德之四年冬十月乙酉以光禄大夫三藏普覺圓<lb/>
明廣照法師布爾尼雅實哩復加號其塔曰定光靈瑞<lb/>
之塔集賢大學士顥昭文館大學士都功徳使明埒棟<lb/>
阿傳詔中書以刻辭屬臣某惟禮樂刑政聖人所以致<lb/>
天下之治也此既不足然後凡有血氣者皆欲肆其趍<lb/>
<pb n="KR4d0466_WYG_007-24a"/>
利避害之心而是非之理冺矣當是時有能以空言誇<lb/>
譬福禍猶足以恐動脅誘使趍於善此慈氏之學亘百<lb/>
世曠四海宗之而不能已也况學其學而以濟衆利世<lb/>
為功不失其傳者乎惟師之生當炎祚板蕩之際象敎<lb/>
陵遲之後遂指心之夢于壽隆雖父母莫能抑其勇契<lb/>
歸一之妙于大溈雖鬼神莫能窺其會情忘體合天動<lb/>
物與而師之道成矣楮衣糲食藜杖芒屨而民歸于儉<lb/>
廣津梁崇塔廟禦灾捍患而民懐於惠而師之化漙矣<lb/>
<pb n="KR4d0466_WYG_007-24b"/>
迨師之沒騰英厲響赫赫隆隆不加寸威奔走千里不<lb/>
賴尺壤食指萬數歴祀二百六被大諡再表靈塔臨濟<lb/>
以來未之有也欽惟皇上御歴紹統憂勤黎元以師澤<lb/>
民之乆褒而顯之使民知為善之利是亦慈氏之仁也<lb/>
淵乎㫖哉銘曰<lb/>
聖人制治隨世而異循源達本用而不匱方古之隆不<lb/>
敎而從洎古之逺敎之或窮玩常嗜詭翳世之靡合離<lb/>
反真其道乃信於皇我元居檏之刓毁剞折劂我治用<lb/>
<pb n="KR4d0466_WYG_007-25a"/>
完儀軒法昊翼以慈寳偽既靡遁真亦克保惟普庵師<lb/>
沒二百年其道之昭猶火之然弗迫而却弗驅而前仰<lb/>
沬承流被乎大千彼濟于深此夷于巇彼禳此祈惟普<lb/>
庵是師惟師之學允罔或覺惟聖天子以優以渥師諡<lb/>
孔嘉師塔孔華惟億萬年賛我皇家<lb/>
　<lb/>
　<lb/>
　<lb/>
<pb n="KR4d0466_WYG_007-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷七<lb/>
</p>
<p>
</p>
  </div>
</body>
</text>
</TEI>
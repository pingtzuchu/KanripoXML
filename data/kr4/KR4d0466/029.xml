<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷二十九</head>
    <p>
<pb n="KR4d0466_WYG_029-1a"/>
欽定四庫全書<lb/>
　雪樓集卷二十九　　　　元　程文海撰<lb/>
　　詩<lb/>
　　　薩迪勒黙色謙齋御史瑞竹<lb/>
江南御史彈琴處揷竹為楥竹自成不見稚叢縁節上<lb/>
渾疑隣筍過墻生清隂已比甘棠愛直氣先占衣繡榮<lb/>
廻首荆䑓舊亭下髙枝應有鳯凰鳴<lb/>
　　　龍眠二馬二首<lb/>
<pb n="KR4d0466_WYG_029-1b"/>
蕭蕭騣尾傍塵埃曽際風雲萬里開却憶少年河畔路<lb/>
鳴鞭落日驏騎回<lb/>
廻顧飛龍玉轡頭還思閒卧逐犂牛何時放與江南好<lb/>
草軟沙平得自由<lb/>
　　　張鏔君哲清節堂<lb/>
張君少也孤鞠育賴母慈母也貞且潔堅苦力自持教<lb/>
兒讀詩書不見兒貴時兒豈不欲養養已無所施娟娟<lb/>
寒梅花皎皎叢菊枝芳時苦氷霜未春已離披天地何<lb/>
<pb n="KR4d0466_WYG_029-2a"/>
不仁古今同一悲巍巍清節堂行坐常見之何以報阿<lb/>
母勿負母所期聊為清節吟庶補南陔詩<lb/>
　　　吳道人息庵<lb/>
厭盡人間尚愛詩結茅投老已嫌遲翛然鳥倦雲歸後<lb/>
正是風清月白時斫桂欲將枝并折畫江漸與扇相遺<lb/>
死灰槁木蒲團上又到身中子午期<lb/>
　　　楊唐州挽詞<hi>子士允</hi>
天道由來逺楊家重可憐阿兄忠見嫉乃弟善無年往<lb/>
<pb n="KR4d0466_WYG_029-2b"/>
事成孤憤修名竟兩全唐州千載意有子幸能傳<lb/>
　　　蘇李相别圖<lb/>
漠漠隂風吹草低蕭蕭漢節對羣羝少卿心事元無異<lb/>
家共長安萬里西<lb/>
　　　淵明髙卧圖<lb/>
手撫髙松石更竒披襟脫屣醉眠時壺中酒盡琴無軫<lb/>
說着羲皇總不知<lb/>
　　　鄄城陳景新賑粟辭賞<lb/>
<pb n="KR4d0466_WYG_029-3a"/>
伏波躬耕輕萬斛卜式還聞辭爵禄潁川太守復何人<lb/>
往往挾持求大欲陳君好義不言功猶落玉堂揮翰中<lb/>
見說鄄城諸邑子近來相尚起廉風<lb/>
　　　衛州王景先省郎祖母八十<lb/>
萱草花開宿雨乾北堂稱夀玉杯寛幾千蜀道陳情易<lb/>
八十京華就養難忠厚已従今日見艱虞莫忘昔年看<lb/>
阿婆心事諸孫福河朔聲名庶不刋<lb/>
　　　周南翁悠然軒<lb/>
<pb n="KR4d0466_WYG_029-3b"/>
開軒臨四野野草細扵毛白鳥湖上起青山雲外髙援<lb/>
琴忘舊譜洗盞對新醪落日䦨干角詩成漸逼陶<lb/>
　　　寄題郎官湖太白祠亭<hi>黎僉事崱景髙所脩</hi>
昔持黄華節觀風漢陽城城南十頃湖空有郎官名太<lb/>
白不肯顧髙祠風雨傾亟召郡博士為我時經營我復<lb/>
棄官去無由觀厥成再以王事臻夙夜有期程豈無濟<lb/>
勝具對面慙髙情安南古交州黎子真豪英好事竭肝<lb/>
膽摛文嚴且明連年湖上住日愛湖水清殘碑出沈翳<lb/>
<pb n="KR4d0466_WYG_029-4a"/>
繚垣制縦横象設儼邃穆飛簷欎峥嶸蒲荷取次發竹<lb/>
樹皆光晶素月濯古華澄波送新聲黄鶴怨崔顥鸚鵡<lb/>
愁襧衡歘若張李来復與岑輔并仍歌五字詩酌以白<lb/>
玉觥由來磊落士况值天下平萬古為一時四海為一<lb/>
泓神交溟涬外氣合如弟兄遂使郎官湖燁燁流芳榮<lb/>
我歸玉堂署君亦来上京示我新記文忽疑夢乍驚題<lb/>
詩謝謫仙心與孤鴻征<lb/>
　　　徐㢘訪母<lb/>
<pb n="KR4d0466_WYG_029-4b"/>
大梁進士邢家女嫁得徐郎在覊旅姑章但識寄来衣<lb/>
阿婦未聞堂上語姑章不待阿婦歸升堂空有淚沾衣<lb/>
可憐積善生男子不見婦歸兒貴時諸姑歸閻新無夫<lb/>
迎歸事之如舅姑有男我娶女我嫁阿姑自言今世無<lb/>
頃聞父死惟老母輦致平陽奉朝暮邢家子姪各有歸<lb/>
誰識良人心更古良人已沒諸孤長富貴聨翩照鄉黨<lb/>
門庭日廣車馬多但恨姑章隔泉壤<lb/>
　　　寄鄭信卿參政<lb/>
<pb n="KR4d0466_WYG_029-5a"/>
闕下相看未忍分過門誰料不逢君竟叅華省江南去<lb/>
定有新聲天上聞夜静每勞瞻紫氣春深幾欲和停雲<lb/>
豫章䑓下南歸路何日論心到夕曛<lb/>
　　　題陳天賜載之詩後<lb/>
亹亹辭家日悠悠上國心闗河題欲徧雲海夢初深卷<lb/>
裏英雄迹人間正始音成連舟已逺空對伯牙琴<lb/>
　　　書韓氏八十詩卷<hi>宋筠作序</hi>
八袠更齊年兒孫孝且賢衣冠驚乍見今古㡬能全徳<lb/>
<pb n="KR4d0466_WYG_029-5b"/>
是耆期本家宜福禄綿國初人物在獨對宋公篇<lb/>
　　　王仲庸八十李受益𨽻書養志以扁其堂<lb/>
大興王氏世忠厚乃祖向來醫國手活人千萬不論功<lb/>
富貴浮雲亦何有隱君八十字仲庸同牢孟光夀且同<lb/>
妻賢子孝萬事足有善可樂酒可中皇慶天子初嗣位<lb/>
賜帛髙年興孝治此時二老拜恩榮新搆華堂名養志<lb/>
李侯八法元蒼蒼奮筆為挽千鈞强三牲五鼎亦易得<lb/>
楣間歘見三鳯凰薄俗悠悠不堪數君家盛徳天所與<lb/>
<pb n="KR4d0466_WYG_029-6a"/>
聖朝望治猶渇饑敢信今人不如古羡君有子真賢孝<lb/>
澤滿鄉閭犯無校祝君夀命金石堅永與聖朝扶世道<lb/>
　　　賀亨復都事榮親堂<lb/>
勸忠褒徳感恩私風木無情喜又悲五等已分茅土貴<lb/>
百年莫忘蓼莪詩但令報主存先訓更覺榮親永孝思<lb/>
遥想茫茫濟陽路棠棃千樹擁穹碑<lb/>
　　　上賜潘司農龍眠拂菻婦女圖<lb/>
拂菻迢迢四萬里拂菻美人瑩秋水五代王商盡作圖<lb/>
<pb n="KR4d0466_WYG_029-6b"/>
龍眠後出尤精緻手持玉鍾玉為顔前身應住補陀山<lb/>
長眉翠髮四羅列白㲲覆頂黄金環女伴駢肩擁孤樹<lb/>
背把閒花調兒女一兒在膝嬌欲飛石榴可憐故不與<lb/>
凉州舞徹来西風琵琶檀板移商宫娛尊奉長各有意<lb/>
風俗雖異君臣同百年承平四海一此圖還従袐府出<lb/>
司農潘卿拜賜歸㸃染猶須玉堂筆天門蕩蕩萬國臣<lb/>
驛騎横行西海濵聞道海中西女種女生長嫁拂菻人<lb/>
　　　題濟南安氏章服卷<lb/>
<pb n="KR4d0466_WYG_029-7a"/>
笏滿床頭酒滿鍾家能孝友國能忠一門又見安員外<lb/>
八葉寧論漢侍中賸種葵花傾曉日深培荆樹貯春風<lb/>
江州陳氏三千口七百餘年㸑養同<lb/>
　　　趙一徳季潤忠孝詩<lb/>
南昌趙氏子早嵗遭艱虞骨月不相保萬里為國俘釋<lb/>
縛燕趙間遂為鄭家奴蕩蕩天宇濶亹亹日月徂轉瞬<lb/>
四十年朝夕勞且劬主翁豈無恩不得齊民俱主翁父<lb/>
子沒悉力持且扶有客南昌来解后談厥初問知家中<lb/>
<pb n="KR4d0466_WYG_029-7b"/>
事五内猶摧刳父兄死未葬有母八十餘再拜主母前<lb/>
涕泗下漣如委曲陳其情願母哀其愚主母為之悲暫<lb/>
許奉康娛星言整去装策馬登長途山川日以異旬朔<lb/>
奄相踰日暮不留行忽已臻其廬升堂拜慈母再世得<lb/>
相於慟哭父兄前隣里皆欷歔生者幸少慰死者歸黄<lb/>
壚主恩不可忘母養不可虚黽勉與母辭復返鄭氏居<lb/>
主母驚且喜左右咸歡呼趙子令至前授以咫尺書汝<lb/>
孝通神明汝義薄天衢永為故鄉民汝去勿躊躇趙子<lb/>
<pb n="KR4d0466_WYG_029-8a"/>
再拜謝洒血滿襟裾主恩一未報何用早歸歟主翁積<lb/>
忠勞封諡焉可無穹碑表墓畢逝将還故墟主翁有遺<lb/>
嗣無罪倐見誅奮身伏王庭誓死訴寃誣白日廻其光<lb/>
天道劃昭蘇豈獨全鄭門髙風動皇都滔滔天下者廻<lb/>
首成榛蕪安知磊落人淪此氓𨽻徒飛檄下九天大字<lb/>
旌其閭郁郁文獻邦盛事暎梅徐母夀渉千齡聞有駟<lb/>
馬車吾聞善必報此理天不渝我作忠孝詩永激頑懦<lb/>
夫<lb/>
<pb n="KR4d0466_WYG_029-8b"/>
　　　送傅道士<lb/>
新拜天書領故山飄飄歸鶴振髙翰九霄風露秋標格<lb/>
萬里雲霞玉佩環舌齒存亡真大訓精神清净勝還丹<lb/>
由来孝敬神仙事莫遣山林有厚顔<lb/>
　　　趙際可天馬圖<lb/>
天馬出西極神龍不能追目為紫電光歕作風雷飛天<lb/>
馬不常有晝中或見之見之夢寐不可得得之不用終<lb/>
何為穆王無復瑶池宴漢武秦皇不相見何當真馬生<lb/>
<pb n="KR4d0466_WYG_029-9a"/>
渥洼来與天子駕鼓車<lb/>
　　　趙母八十<lb/>
梓潼八十趙氏母内外之孫廿又五生長兵凶老太平<lb/>
盛徳冲和天所與臺中濯濯兒更賢捧觴百拜阿母前<lb/>
願将忠孝報天子桃花海上春如烟<lb/>
　　　和陶詩<lb/>
秋風吹庭樹宻葉潜銷落𤣥燕寧久翔白鴈紛南泊清<lb/>
晨得尊酒㝠然還獨酌年運倐徂謝春秋焉能託依依<lb/>
<pb n="KR4d0466_WYG_029-9b"/>
仰先哲緬邈空述作江漢日東流寒花繞叢薄開卷撫<lb/>
休運振衣望丘壑<lb/>
　　　葛老竹軒<lb/>
開軒忘寵禄種竹作幽人霧罷清隂合霜侵粉節匀虚<lb/>
中堪體道直上似持身應有同心者移家與卜隣<lb/>
　　　早行圖<lb/>
萬山廻合路紆縈獨策羸驂欵欵行却憶麻源三谷裏<lb/>
畫橋擕酒聽溪聲<lb/>
<pb n="KR4d0466_WYG_029-10a"/>
　　　寄喬達之<lb/>
東魯相逢兩見秋忽傳南牧古筠州向來不負甘棠訟<lb/>
此去真分黄屋憂政裂多門従古患民罹百病自今瘳<lb/>
中朝人物如君幾縦樂江南得久留<lb/>
　　　豐城熊蒙泉挽詞<lb/>
故國三吳暮橋門六舘秋文章歸自誌賔客拜荒丘但<lb/>
覺風流逺誰將嵗月遒青山延慶里落日不勝愁<lb/>
　　　夀李秋谷<lb/>
<pb n="KR4d0466_WYG_029-10b"/>
薇省星辰近鑾坡日月遲上公開瑞旦舊學蔚明時玉<lb/>
琯微陽動宫壺喜氣随已傳蕭應昴復說傅騎箕琥珀<lb/>
蒼松液珊瑚碧樹枝茂生豪傑士来作太平基憶昔公<lb/>
初起方時事已隳艱虞身保障謀議國蓍龜赤手除蛟<lb/>
虎丹心見藿葵一朝周典禮萬世漢官儀宗廟重鍾簴<lb/>
乾坤再柱維泰階寒耿耿遐壤日熈熈大小陳綱紀神<lb/>
姦鑄鼎彜桂枝增秀發蔓草極芟夷鄉校惟聞頌朝廷<lb/>
總得宜端由天子聖亦在哲人推昭代才何盛斯文柄<lb/>
<pb n="KR4d0466_WYG_029-11a"/>
獨持立言成凖範析理貫書詩餘事歸青史新篇藹素<lb/>
期朝趨雙闕内夕夢北山陲顧問常前席論思每執規<lb/>
力援寒畯溺已視庶民飢姓字喧童稚仁恩被等衰功<lb/>
髙門似水心静爵空縻報主期堯舜為臣志吕伊山河<lb/>
分陜地勲業太常旗早達謙盈理居多寵禄辭戰兢存<lb/>
夙夜贔屭負安危即此觀天道宜能永福綏直為天下<lb/>
祝不是老夫私<lb/>
　　　次韻秋谷西郊書事<lb/>
<pb n="KR4d0466_WYG_029-11b"/>
車馬城西何處村青山緑酒鴈紛紛天開勝日晴如洗<lb/>
地轉微陽氣欲醺應倚長松詢白髪還臨絶澗望紅雲<lb/>
髙賢自古閒難得夾道争瞻李相君<lb/>
　　　贈李肖岩<lb/>
海内畫手如雲起冩真近說中山李一入都門天下聞<lb/>
半紙無由及田里羣公列卿日闐咽過眼得皮仍得髄<lb/>
含毫泚墨笑且談忽見威儀在屏几精神遒遒出眉目<lb/>
炯若寒蟾映秋水自言貌盡千萬人不獨形殊心更異<lb/>
<pb n="KR4d0466_WYG_029-12a"/>
邪正惟存瞭眊間英雄多在風塵裏我聞其人未曽識<lb/>
姓名籍籍常在耳皇慶元年秋九月退食詞林方徙倚<lb/>
黄花遶屋白日寒風罷天髙鴈如蟻忽従集賢趙司直<lb/>
剥啄叩門到堦戺掃堂展席開清尊相對蒼然感衰齒<lb/>
京華出入四十載顧影周行若疣贅只堪杖屨老林丘<lb/>
何用形容汙縑紙解包拂硯起盤礴落筆童奴亦驚喜<lb/>
平生傳冩盈筐箧豈有踈髯白如洗懸之素壁日相看<lb/>
従此嵗寒吾與爾黄金百鎰未能報贈君肖岩兩竒字<lb/>
<pb n="KR4d0466_WYG_029-12b"/>
君王思治方旰食夙夜求賢每虚已願君莫問江南北<lb/>
徧厯幽遐閱多士魚塩版築鼓刀徒今人豈無古人比<lb/>
莫待九重勞夢寐便合圖歸獻天子<lb/>
　　　緝熈殿御題紫薇花扇面夀郝中丞<hi>十一月廿五日</hi>
江南千里花茫茫紫薇静對中書堂畫工㑹得無窮意<lb/>
一枝宛轉留芬芳緝熈殿裏日月長御筆落處蛟龍翔<lb/>
花前未覺風流逺扇底猶含雨露香烏府先生黄閣老<lb/>
髙敞新齋坐霜昊聊持此畫託千年従今永伴中書考<lb/>
<pb n="KR4d0466_WYG_029-13a"/>
　　　夀白雲山人<lb/>
白雲山人起西域陽春為心玉為徳初従南土佐元戎<lb/>
萬里聲名已輝赫頃得雄藩展驥足武昌城裏初相識<lb/>
黄鶴秋風庾亮樓大江落日曹公壁此時㝡好安太守<lb/>
旦暮過従豁胸臆君為郎署向河南我欲江西老一庵<lb/>
再承天詔還京闕君已中書坐賛參萬國山河歸美化<lb/>
千年治亂入髙談紫薇紅藥天光轉翠竹蒼松客夢酣<lb/>
聖明天子今軒昊敬老尊賢古来少皇恩忽先一陽回<lb/>
<pb n="KR4d0466_WYG_029-13b"/>
大政仍資共探討天教初度臨長至我識仁人多夀考<lb/>
安得移家與卜隣嵗晚風流成二老<lb/>
　　　禹柏圖<lb/>
我昔觀風江漢域大别寺中觀古柏皮空骨立二千尺<lb/>
扣之鏗然若金石雙龍盤拏爪角怒白晝歘恐風雷黒<lb/>
小枝旁出勢蜿蜒復似逰龍顧深澤蒼蒼數葉森北向<lb/>
貞心不受螻蟻蝕我時見此獨驚怪僧言相傳禹所植<lb/>
别来夢寐常髣髴恨不圖之堂上壁安南國王住漢陽<lb/>
<pb n="KR4d0466_WYG_029-14a"/>
府中好事黎侯崱皇慶元年同入覲忽持墨本來相覔<lb/>
開緘蕭蕭朔風起半幅生綃萬鈞力恰如大禹疏鑿時<lb/>
天斧雷硠鬼神役自言得之寺僧手寺僧得之故侯宅<lb/>
舊本糢糊鎻暗塵上有東坡手題墨臨摹欲遣天下知<lb/>
國王命我來索詩此柏㑹有摧朽日此卷豈有消磨時<lb/>
我聞此語坐太息神禹至今㡬興衰人間老樹亦無數<lb/>
此樹應以人而竒門前馬鳴君欲歸黄河東去浮雲西<lb/>
歸語山僧謹護持莫令此柏凌空飛<lb/>
<pb n="KR4d0466_WYG_029-14b"/>
　　　次韻吳閒閒梅花<lb/>
故園爛熳看花處愛月畏風愁夜雨漱芳亭上一相逢<lb/>
忽似江南花下語薄裁瓊靨嬌難狎細剪氷鬚繁可數<lb/>
却憐主人閒更閒病眼摩挱吟欲舞亦擬南城覔數株<lb/>
安得萬錢買連土<lb/>
　　　題蘇黄遺墨<hi>并序</hi>
　　伯杭郎中示余所蔵蘇黄二帖惓惓忠孝如見其<lb/>
　　心兩翁遺墨流落天下者多矣君獨寳此可尚已<lb/>
<pb n="KR4d0466_WYG_029-15a"/>
　　夫為之詩曰<lb/>
兩翁心事幾人同二帖惓惓孝與忠惟有太平賢御史<lb/>
時将舒卷挹髙風<lb/>
　　　送羅元發教授應昌<lb/>
擕書别帝京王國得儒生路出開平逺雲連絶漠横鳯<lb/>
瑶諷夕吹龍海夾寒城善教無南北因成萬里名<lb/>
　　　送髙君尹尉氏<lb/>
聞君别親故宰邑出王畿青天大梁道落日黄河西尉<lb/>
<pb n="KR4d0466_WYG_029-15b"/>
氏古稱劇長材無不宜民心如蹄涔微撓即濁之但使<lb/>
各生遂豈在信嚴威撫字考寧下㢘信謹所持勿謂百<lb/>
里小可為天下師宿麥日夜深農務将及時君行不可<lb/>
遲君㑹不可期努力樹嘉政足慰平生知<lb/>
　　　九歌圖<lb/>
瀟湘南下洞庭深無力能援楚國沉縦使九歌堪入畫<lb/>
何人冩得放臣心<lb/>
　　　題雪景圖五首<lb/>
<pb n="KR4d0466_WYG_029-16a"/>
竹所每徑造雪溪俄夜逰人生適意耳何去復何留<lb/>
家近長安市居然静勝喧為言賢令尹不為雪闗門<lb/>
布被冷扵氷紙忩明似月推枕理殘書未肯甘汨沒<lb/>
天地玉清境郊原瑶樹林無邉詩興在只向㶚橋㝷<lb/>
介矣閔仲叔髙哉井大椿夫君見何晚大雪不干人<lb/>
　　　舜舉梅竹折枝<lb/>
吳興畫手早相知粉墨凄凉嵗月移惟有寒梅并翠竹<lb/>
京華相對獨題詩<lb/>
<pb n="KR4d0466_WYG_029-16b"/>
　　　黄華老人墨迹<lb/>
讀罷黄華水調歌漁簑鶴氅奈情何溪邉梅樹湖邉石<lb/>
怪底新年入夢多<lb/>
　　　送王義父還黄陂重建河南書院<lb/>
少年匹馬逰淮浦雙鳯亭前憶同譜黄陂老尉有佳兒<lb/>
伊洛洸湟接東魯黄州精舍久寂寥河南故號無今古<lb/>
江漢奔渾想源委宇宙褰開見規矩惟有中書白雲老<lb/>
幾度扁舟為凝竚思賢撫迹意無極慷愾伊誰闢榛莾<lb/>
<pb n="KR4d0466_WYG_029-17a"/>
郡人好事王義父手擲千金如糞土去年赴調來京師<lb/>
解后乃與中書語願公早歸白雲下看我峥嶸抗新宇<lb/>
我有良田二百畆永與諸生共勤苦京師聞者皆嘆息<lb/>
磊落新篇慰覊旅期君努力成此志坐為江山發矇瞽<lb/>
文光夜揷翼軫寒聖道春融天地溥待君業就當識之<lb/>
盛事千年照淮楚<lb/>
　　　謝西溪<lb/>
君住西溪第㡬灣青原白鷺思漫漫灘聲夜應書聲起<lb/>
<pb n="KR4d0466_WYG_029-17b"/>
樹色朝連野色寒昔在蓬山歸是夢今㳂湘水去為官<lb/>
過家誰共臨流賦試拂沙頭舊釣竿<lb/>
　　　成翛然孝感詩<lb/>
世祖舊臣成太史笑人拘忌說隂陽但憐墓草臨衢路<lb/>
敢許棺花結祲祥千疊香山新改兆一枝玉樹已傳芳<lb/>
由來孝是昌隆本狐首青烏信渺茫<lb/>
　　　寄商季顯㢘使<lb/>
商侯守官四十年清如氷壺直扵弦平生知己惟霜竹<lb/>
<pb n="KR4d0466_WYG_029-18a"/>
卷蔵淇澳懐渭川七閩同寮許相寄日月悠悠今幾嵗<lb/>
每過聊城不遇君想見珍緹鎻寒翠玉堂望望北歸鴻<lb/>
何日霜枝在眼中不是人間無處得卷舒長揖故人風<lb/>
近聞歸自西江側况復家居臨大驛也知愛竹仍愛詩<lb/>
若得吾詩當兩易<lb/>
　　　雪樓探梅圖<lb/>
竹樹參差老不才四山壁立雪皚皚凌寒何許龍鍾老<lb/>
獨對梅花待酒來<lb/>
<pb n="KR4d0466_WYG_029-18b"/>
　　　玉荷杯夀内<lb/>
曾預方平㑹金盤捧玉杯蓬萊幾清淺又見碧蓮開<lb/>
　　　天山胡氏春暉堂<lb/>
春暉堂前蘭葉齊春暉堂後萱草肥阿兒日晏王府歸<lb/>
上堂稱觴舞僛僛兒能讀書母所教兒能為善母所導<lb/>
兒孫滿眼才且賢母恩深厚何以報天融地和日載陽<lb/>
願母夀年天地長<lb/>
　　　利翥彦祥樗亭四詠<lb/>
<pb n="KR4d0466_WYG_029-19a"/>
　　　　柏龍<lb/>
庭前老柏苔蘚澀拔地盤拏奮鬚鬛變化愁随霹靂飛<lb/>
摩挱若有風雷入主人獨抱嵗寒心苦節貞姿日月深<lb/>
門外黄塵三十丈何時乗此去為霖<lb/>
　　　　松石<lb/>
地底流脂成琥珀地上枯枝并為石皴皮剥落棟梁材<lb/>
瘦骨崚嶒風雨色根離葉盡碧枝空此心不轉與誰同<lb/>
前身不是赤松子安知獨非黄石公<lb/>
<pb n="KR4d0466_WYG_029-19b"/>
　　　　太湖石<lb/>
震澤波濤日夜翻澤中老石久都穿何人掇取樗亭看<lb/>
白玉圍腰下九天<lb/>
　　　　春月菊<lb/>
開遍幽花不待秋不當重九更風流唯應細嚼枝頭蘂<lb/>
爛熳青春醉不休<lb/>
　　　真樂亭<lb/>
闗右山水邦竇氏烟霞人讀書不求官為樂得其真孤<lb/>
<pb n="KR4d0466_WYG_029-20a"/>
亭抗林表嘉樹藹氤氲野色雨餘逺天香風定聞見月<lb/>
為素秋逢花即芳春詩成寄逺客酒熟分比隣閒雲時<lb/>
獨留馴禽日相親一與物情遣安知賤與貧<lb/>
　　　送李宗明<lb/>
賈公門下客李氏舊名家萬里辭京去孤舟背郭賖吳<lb/>
山新店雨楚樹故林花定有懐賢者逢君久嘆嗟<lb/>
　　　子昻為閒閒畫竹石作别<lb/>
仙舟發御河别楮洒蒼波雙樹尊前出叢篁石上多月<lb/>
<pb n="KR4d0466_WYG_029-20b"/>
明行亂影風静倚柔柯還似看棊處㝷雲入薜蘿<lb/>
　　　孤雲<lb/>
渺渺従何起亭亭只自飛朝随風鶴去暮逐雨龍歸幾<lb/>
度超滄海多應㸃翠㣲何時能借我裁作羽人衣<lb/>
　　　夀額森特穆爾知院<hi>四月初三日</hi>
開國元勲後明公食肉飛山河雄帶礪社稷寄樞機禁<lb/>
直星辰近天光日月依因君弧矢旦梅實記初肥<lb/>
　　　白鶴歌<hi>并序</hi>
<pb n="KR4d0466_WYG_029-21a"/>
　　右丞李君明之性至孝弱冠時父有罪當刑君請<lb/>
　　代之暨赴刑所世祖皇帝宻㫖緩刑遣近侍候之<lb/>
　　君欣然就死略無不滿意馳報詔並釋之母病盲<lb/>
　　君日䑛其目目乃復明已而為昭睿順聖皇后所<lb/>
　　知擢為大護國仁王寺總管寺之役方興髙深大<lb/>
　　小之宜君實度之梓匠工役之勤君實董之簿書<lb/>
　　之期㑹錢榖之出納一無私焉迄致重門複殿金<lb/>
　　碧交輝巍巍煌煌為京師諸寳坊冠冕一日羣鶴<lb/>
<pb n="KR4d0466_WYG_029-21b"/>
　　翔舞所居簷間人皆以為孝感所致翰林王鹿庵<lb/>
　　李韋軒商左山諸大老賦詩美之繼作者無慮百<lb/>
　　家凡數大軸皇慶二年夏余被㫖撰碑文至寺與<lb/>
　　雪菴宗師偕來徜徉觀覽緑隂鬰然師指庭中喬<lb/>
　　松鉅柏曰此李君手植也今年㡬八袠官且一品<lb/>
　　子貴孫茂而君方聰眀康强日婆娑嬉逰扵是間<lb/>
　　其人必有大過人者言未既君擕所蔵瑞鶴詩卷<lb/>
　　出示且索余詩余既美君孝行之盛又悲卷中諸<lb/>
<pb n="KR4d0466_WYG_029-22a"/>
　　老無復平昔乃作白鶴之歌以著余感云<lb/>
白鶴來羽毰毸舞且鳴久徘徊白鶴非鶩雞何由致庭<lb/>
階主人孝行深可哀父當刑子代之天子哀其情父子<lb/>
得並生母方盲子䑛之天地哀其誠母目得復明主人<lb/>
孝行世所驚白鶴雖禽鳥豈無性與情白鶴去還復顧<lb/>
青天遥遥髙且逺但願主人世世還相似白鶴長來庭<lb/>
下住<lb/>
　　　劉處士挽詞<lb/>
<pb n="KR4d0466_WYG_029-22b"/>
處士真終始文康若父兄各求千載志豈為一時名花<lb/>
下琴尊在階前竹樹榮精魂渺何許日暮玉河聲<lb/>
　　　題何澄畫村田樂<lb/>
番番白叟宛宛黄童飽食而嬉樂與嵗同　白叟番番<lb/>
黄童宛宛今日何長舊日何短　明君在上良臣在下<lb/>
今汝樂只誰識憂者　　右三章章四句<lb/>
　　　楊士允郎中将赴江西省幕出示勉庵記因題<lb/>
　　　　其後兼以贈行<lb/>
<pb n="KR4d0466_WYG_029-23a"/>
髙齋對時雨竹樹藹青青手披勉庵文忽念君子行君<lb/>
子今何行江右撫列城君子當世彦累世飄華纓忠貞<lb/>
所服襲孝友日光明自従列中朝海内仰清聲云何有<lb/>
逺適天意在黎氓顧惟大江南去國數日程貢賦天下<lb/>
九舟車日無停有民此有財暴本必傷生井法廢已久<lb/>
貧富始相形貧以食其力冨以蓄其贏貧多富恒少相<lb/>
養乃相成俗吏守一隅上下蕩無經民心國之本可正<lb/>
不可傾願君執其綱一視使其平矧今用文治禮讓漸<lb/>
<pb n="KR4d0466_WYG_029-23b"/>
可興勉哉君子政素學此足徴<lb/>
　　　題楊士允志雅堂<lb/>
楊君志大雅百行繩祖武庋書充棟梁列噐雜今古退<lb/>
食即披玩朋來共容與書以味其道噐以觀其度蔵之<lb/>
貽子孫用之奉明主<lb/>
　　　題米元暉忘機圖<lb/>
扁舟輕不渡斷岸斜初轉白鳥波上閒青山意中逺已<lb/>
知江湖樂還驚嵗年晚海翁那有機相忘自應遣<lb/>
<pb n="KR4d0466_WYG_029-24a"/>
　　　菊圃王朋益挽詞<lb/>
忠讜人皆忌剛㢘性獨存初還淮土節又作魏城藩勇<lb/>
退中年志全歸聖主恩悠然堂下菊白露滿空園<lb/>
　　　封氏節婦<lb/>
中山節婦人所無年二十六身孀居朝躬蠶繅夜辟纑<lb/>
上事尊章下惸孤自食苦淡奉甘腴力持門户勤且劬<lb/>
只今春秋七十餘一生皎潔氷霜如堂前隂隂槐栁榆<lb/>
堂後藹藹萱花初兒衣斑斑白玉壺方瞳素髪紅氍毹<lb/>
<pb n="KR4d0466_WYG_029-24b"/>
阿婆髙節摩天衢阿孫聲名滿皇都阿婆夀命金石俱<lb/>
阿孫世世髙門閭中山節婦人所無<lb/>
　　　題楊紫陽跋盧諮議詩卷<lb/>
二老已青山斯文尚世間傳家欣有後開卷若承顔治<lb/>
亂何堪說乗除只等閒秪應存世徳珠去自能還<lb/>
　　　南忩<lb/>
緑樹隂隂鳥自啼薰風寂寂日長時客來欲問南忩意<lb/>
庭下蕭然半局棋<lb/>
<pb n="KR4d0466_WYG_029-25a"/>
　　　送司徒錫喇卜法師歸秦州<lb/>
秦州法師沙羅巴前身恐是鳩摩羅讀書誦經踰五車<lb/>
洞視孔釋為一家帝聞其人徵自遐辯勇精進世莫加<lb/>
視人言言若空花我自翼善刋淫侉雄文大章爛如霞<lb/>
又如黄河發崑阿世方浩浩觀流波五護尊經鬰嘉䶗<lb/>
受詔翻譯無留瑕辭深義奥極研摩功力已被恒河沙<lb/>
經成翩然妙蓮華大官寵錫真浮苴舍我竟去不可遮<lb/>
青天蕩蕩日月賖何時能來煮春茶<lb/>
<pb n="KR4d0466_WYG_029-25b"/>
　　　虀庵<lb/>
瓮裏青黄碧緑卷中㓜婦受辛欲為氷壺作傳酒醒雪<lb/>
夜何人<lb/>
　　　薛氏佚老園<lb/>
客至自洛陽為說永寧城城南十畆園風物有餘清園<lb/>
中有髙堂佚老以為名紅紫昻復低時至自敷榮廻溪<lb/>
䕃弱栁長渠泛落英好風來無期幽鳥相和鳴况有賔<lb/>
與客美酒長共傾借問主者誰闗輔舊諸生為官伊洛<lb/>
<pb n="KR4d0466_WYG_029-26a"/>
中扵焉委餘齡斯人骨已朽但有名與聲兹園雖未荒<lb/>
令我懐典刑幸従公子㳺同列在王庭題詩繼茂躅永<lb/>
言播芳馨<lb/>
　　　陳氏宗敬堂<lb/>
堂前衆花發堂上春酒香上有百嵗翁語笑何琅琅下<lb/>
有四世孫醉後相扶将翩翩舞且歌五綵曳朝陽祝翁<lb/>
金石夀勸翁白玉觴朝吟屋東麻暮賦池西楊富貴豈<lb/>
不榮孰若夀且康園有果與蔬田有稻與梁甘腴豈不<lb/>
<pb n="KR4d0466_WYG_029-26b"/>
美稼穡不可忘古來賢達人敬仲誰敢當卜齊事已逺<lb/>
遺𦙍尚髙唐<lb/>
　　　筆歌贈張進中<lb/>
宣城諸葛無消息京師張氏雄江北張氏之筆如秋鷹<lb/>
神王骨勁随縦横又如囊錐乍脫穎毛生厯階楚王驚<lb/>
朝廷年年冩佛經千人萬人集佛庭張氏施筆知㡬萬<lb/>
寳蔵赫奕騰金英張氏施筆真施筆有口未嘗言福徳<lb/>
至尊得之猶愛惜衆人區區豈常得張氏初年學劉逺<lb/>
<pb n="KR4d0466_WYG_029-27a"/>
劉逺之名翻有靦始知一技足名世况乃窮年究墳典<lb/>
我行偶出鍾樓南馬前長揖求停驂坐我土床勸我酒<lb/>
不得公句終身慚學書豈但記名字用筆貴能知筆意<lb/>
莫愁世無王右軍且合相我太史氏<lb/>
　　　送武當張真人赴召祈雨南歸<lb/>
聖主憂凶嵗真人下碧岑雲辭武當黒雨入薊門深獨<lb/>
抱回天力常存濟物心兩宫宣賜罷歸鶴杳沉沉<lb/>
　　　張儀之餘慶堂<lb/>
<pb n="KR4d0466_WYG_029-27b"/>
炎宋南遷日羣公従六龍徳門張氏最戚畹主恩重國<lb/>
敗家仍破身全慶尚鍾髙堂帝城裏千載亢名宗<lb/>
　　　集賢直學士文學山挽詞<lb/>
身是忠臣後心懸聖主朝瀛洲纔接武炎海逺乗軺敢<lb/>
謂都門别俄成楚些招青原在何許南望颯風飈<lb/>
　　　曹承㫖擲雙陸得畫犬一卷索賦<lb/>
四海為家天地開諸侯方物集燕䑓豈惟雉自越裳至<lb/>
亦有獒従西域来依依母子䑛且乳或寝或行縁復顧<lb/>
<pb n="KR4d0466_WYG_029-28a"/>
區區禽獸猶如此况乃君臣并父子夜户不閉不可忘<lb/>
犬四方無虞不可忘戰黄金千鎰璧十雙不如曹公一<lb/>
擲得老厖畫師畫此豈無意安得猛士守四方<lb/>
　　　林縣尉救火<lb/>
懐寧林少府為政近来無大火中宵起驚民四面呼炎<lb/>
烟和月黒猛勢挾風驅即恐全城燬那能大屋塗朝衣<lb/>
當烈熖頓首望天衢臣職多遺闕斯人何罪辜誠深如<lb/>
見帝言訖欲忘軀倐若銀河决仍将碧海輸參差餘萬<lb/>
<pb n="KR4d0466_WYG_029-28b"/>
室歡舞立千夫火本無情者君真有徳歟存心皆惻隱<lb/>
何物不沾濡天地原無間豚魚尚可爭吾詩非溢美庶<lb/>
作後人摹<lb/>
　　　長江歸櫂圖<lb/>
靄靄天始晴蒼蒼景将晚江波日東流逰子何時返<lb/>
　　　張𢎞道挽詞<lb/>
辭家随叔父結髮學飛仙短死非闗命長生不在年夀<lb/>
寧増母筭心已悟真筌何意人間事猶勤聖主憐<lb/>
<pb n="KR4d0466_WYG_029-29a"/>
　　　姚文獻公汾晉水玉山和尚二詩墨跡<lb/>
汾晋祠前水自流玉山老衲亦荒丘數行殘墨姚公帖<lb/>
霜日閒看雪滿頭<lb/>
　　　題樊川别墅<lb/>
嚴家賣藥長安市種徳流芳已三世孝思獨在神禾原<lb/>
更築樊川植蘭桂亭䑓髙下春風香神禾欝欝正相望<lb/>
白雲時負䦨干起翠柏應参雲漢長終南山色年年好<lb/>
富貴榮華似秋草但能嵗活千萬人對酒看花可終老<lb/>
<pb n="KR4d0466_WYG_029-29b"/>
　　　秋江釣月<lb/>
荷簔非避世持竿不求賞夙抱江海心寧為利名鞅天<lb/>
明紫烟裏日暮清波上四顧無人知孤舟自来往<lb/>
　　　畫兔<lb/>
君王罷㳺獵重徳不重射狡兔秋田中食粟得閒暇<lb/>
　　　雲雷詩<lb/>
四十年前春夢裏魚龍晝起陸成池雲收雷罷須臾事<lb/>
正是青天白日時<lb/>
<pb n="KR4d0466_WYG_029-30a"/>
　　　題許仲仁墨跡<lb/>
殘雪詞林退食時小忩開卷鬢如絲音傳正始誰同調<lb/>
氣逼元和稍自持文字不随前軰盡風流却許後人知<lb/>
霜清日冷梅花瘦獨對爐熏看欲癡<lb/>
　　　夀李右丞八十<lb/>
八袠康强似壮年平生忠孝得扵天居隣金地心如佛<lb/>
坐對雲山興欲仙瑞鶴時聞賔客賦綵衣争羡子孫賢<lb/>
功成名遂身先退久視長生自有傳<lb/>
<pb n="KR4d0466_WYG_029-30b"/>
　　　張母貞節<lb/>
歌罷柏舟心欲無此生寧用表鄉閭雲中白髮張君母<lb/>
絶勝人間偉丈夫<lb/>
　　　題歸來圖<lb/>
山多兮險幽龍騰兮虎逰山人去兮乗雲忽歸来兮躡<lb/>
浮縣厓兮木欄䕃蒼松兮望流泉流泉兮在下白團團<lb/>
兮誰宇岩扉兮石户去不見跡兮来無所餐露芳兮月<lb/>
腴将子無去兮吾與同居<lb/>
<pb n="KR4d0466_WYG_029-31a"/>
　　　黛石山夀張宗師<lb/>
蓬莱山上白雲根鑿得嶙峋黛色鮮不受神人梁碧海<lb/>
曽供媧氏補青天懸厓日暖生靈液深谷春回響細泉<lb/>
看到後天終不老長盛香案玉皇前<lb/>
　　　江臯雪霽圖<lb/>
茫茫積雪霾四野一葉扁舟順流下不知前村雪㡬深<lb/>
早有擕琴探梅者小橋初日暎青林隔岸樓䑓聳玉岑<lb/>
對此窅然思郢曲朔風滿面獨長吟<lb/>
<pb n="KR4d0466_WYG_029-31b"/>
　　　王東泉八十二首<lb/>
懸車三十載閉户自長吟鳥語日移席花香春滿林龜<lb/>
蒙五畆宅箕頴四朝心獨往吾雖愧當時憤更深<lb/>
先生今八十千嵗以為期花竹年年好溪山處處宜東<lb/>
阡復南陌美酒與新詩放浪樊籠外世人那得知<lb/>
　　　送喻道士歸漢中白雲觀<lb/>
秦公有揖客身着羽人衣玉井一為别白雲長自飛還<lb/>
従京國見又向漢中歸廻語故人道吾生已息機<lb/>
<pb n="KR4d0466_WYG_029-32a"/>
　　　汪忠卿御史梅庵<lb/>
家住新安生虎林繡衣風節老梅心客来若問封侯事<lb/>
笑指庵前月色深<lb/>
　　　胡景清得母<lb/>
三十餘年失母慈闗山阻絶塞鴻悲一朝相見灤河上<lb/>
却話初逢離亂時<lb/>
　　　題元裕之贈劉濟川詩後二首<hi>濟川齊王豫之孫</hi>
赫赫齊王化古墳還従文字識王孫王孫不向齊中老<lb/>
<pb n="KR4d0466_WYG_029-32b"/>
目斷并州何處村<lb/>
元子文章學老坡百年人物擅闗河風流併逐浮雲㪚<lb/>
况我看詩鬢已皤<lb/>
　　　王梅叟溪山對月圖<lb/>
明月照飛瀑倒瀉清溪曲溪上一株松亭中人似玉<lb/>
　　　題盧仲實歸養詩卷<lb/>
昔君滁州佐戎幕棄官歸養何其樂今君調官向京國<lb/>
心雖欲養寧復得一别滁州已十年阿翁三載隔重泉<lb/>
<pb n="KR4d0466_WYG_029-33a"/>
平生為養可無恨但恨無由再相見東風吹花楊栁新<lb/>
金河水暖波鱗鱗京華之樂春復春少年馬上知何人<lb/>
　　　雪中行吟七賢圖<lb/>
長庚自是謫仙人子美逢時稷卨臣風雪茫茫五君子<lb/>
凍吟猶得望清塵<lb/>
　　　送呉思可守汀州<lb/>
同袍趙濟寧夙昔說君名京國初相識閩山忽逺行分<lb/>
憂天子寄平政庶民情但使心如水能令瘴癘清<lb/>
<pb n="KR4d0466_WYG_029-33b"/>
　　　葛推官平反<lb/>
大梁秋官仁且明刑者復續死者生昔無一兒慰目前<lb/>
瓊枝玉樹今森然力田種苗苗或荒君家種徳子滿堂<lb/>
子孫世世不可忘<lb/>
　　　用韻賦解安卿雙頭牡丹<hi>并序</hi>
　　瑞雲紅牡丹兩花并蒂詩人以為解氏子孫競爽<lb/>
　　之祥是矣而詩中比之麗人亡是公也輙用韻反<lb/>
　　騷<lb/>
<pb n="KR4d0466_WYG_029-34a"/>
並蔕開花自一竒人鍾和氣物何私文華軾轍趨京日<lb/>
風韻機雲入洛時定與子孫呈上瑞肯同兒女逞多姿<lb/>
䦨干穩護紅雲著實在枝頭驗我詩<lb/>
　　　送扎法經歴赴山西幕<lb/>
我昔居南䑓與君日相従回首三十年謂君已飛翀及<lb/>
兹復相見微名不償功雖蒙聖主知進退何従容好爵<lb/>
誰不縻君視如飄風寜為正直窮不為壬巧通歘起佐<lb/>
西幕激烈孝與忠别我升車行念我雙鬢蓬君行展髙<lb/>
<pb n="KR4d0466_WYG_029-34b"/>
材一罄平生胸我志在丘壑睠焉息微躬冥冥朝陽鳯<lb/>
夏雨生梧桐寂寂澗底松蒼然嵗寒中朂哉君子心庶<lb/>
用存始終<lb/>
　<lb/>
　<lb/>
　<lb/>
　<lb/>
　雪樓集卷二十九<lb/>
</p>
<p>
</p>
  </div>
</body>
</text>
</TEI>
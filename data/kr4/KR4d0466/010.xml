<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷十</head>
    <p>
<pb n="KR4d0466_WYG_010-1a"/>
欽定四庫全書<lb/>
　雪樓集卷十　　　　　　元　程文海　撰<lb/>
　奏議存槀<lb/>
　　吏治五事<lb/>
　　　取㑹江南仕籍<lb/>
昨者欽奉聖㫖許令江南曽有官人齎告勑赴省換授<lb/>
此最良法姦臣賣弄遂至顛倒求仕者憑外省之咨而<lb/>
外省貪饕尤其可畏有錢者無告勑可以得咨無錢者<lb/>
<pb n="KR4d0466_WYG_010-1b"/>
有告勑却不得咨求仕之人有賣家喪業而卒不沾一<lb/>
命者亦有全無根脚大錢計㑹白身而一旦受宣命者<lb/>
亦有外省等官將空頭咨示旋來内省尋趂有錢人貟<lb/>
書填姓名亦有内省官吏通同作計公行添揷人貟又<lb/>
有一等潑皮歹人置局京師計㑹保官誣冩根脚保明<lb/>
而得官者吏治之弊至此已極今省府欲行考究似覺<lb/>
費力今有㨗法可以永除病根欲乞選清強通曉官貟<lb/>
無論南北每省差兩貟前去同本道按察司取㑹江南<lb/>
<pb n="KR4d0466_WYG_010-2a"/>
州縣城郭鄉村鄰甲保明詣實元在亡宋有官人貟姓<lb/>
名一槩置籍明書本人郷貫三代及入仕根脚齎擎前<lb/>
來省部以憑照勘遇有求仕人貟一閱而知真偽極為<lb/>
便當仍與申飭外省遇有求仕者合與行下本郡令鄉<lb/>
都鄰甲保明本人是何出身即量輕重咨來不許邀阻<lb/>
其有外省官吏遷調人難許令求仕人赴御史行臺及<lb/>
按察司論訴庶幾公私兩得便當籍成之後却與商略<lb/>
白身人求仕格式行下江南<lb/>
<pb n="KR4d0466_WYG_010-2b"/>
　　　通南北之選<lb/>
聖主混一車書兼愛南北故北南之人皆得入仕惜乎<lb/>
北方之賢者間有視江南為孤逺而有不屑就之意故<lb/>
仕於南者除行省宣慰按察諸大衙門出自聖㫁選擇<lb/>
而使其餘郡縣官屬指缺願去者半為販繒屠狗之流<lb/>
貪汙狼藉之輩南方之賢者列姓名於新附而冒不識<lb/>
體例之譏故北方州縣並無南方人士且南方歸附已<lb/>
七八年是何體例難識如此欲乞令省部刷具北南府<lb/>
<pb n="KR4d0466_WYG_010-3a"/>
州司縣官貟脚色叅對今後北南選房流轉定奪若以<lb/>
南人為未識體例則乞於北方州郡每處且與㕘用一<lb/>
二人一任囘日却與通行定奪其北人注南缺而不赴<lb/>
者重與罪過庶幾吏稱民安可以上副聖主兼愛南北<lb/>
之意<lb/>
　　　置考功歴<lb/>
國朝建御史臺雖有考課之目而未得其要莫可致詰<lb/>
欲乞照前朝體例應諸道府州司縣下至曹掾等各給<lb/>
<pb n="KR4d0466_WYG_010-3b"/>
出身印紙歴子一卷書本人姓名出身於其前俾各處<lb/>
長吏聨御結罪保明書其歴任月日在任功過于後秩<lb/>
滿有司詳視而差其殿最則人之賢否一覽而知考核<lb/>
得實庻無僥倖<lb/>
　　　置貪賍籍<lb/>
國朝内有御史臺外有行臺按察司其所以關防貪官<lb/>
汙吏者可謂嚴矣而貪汙狼藉者往往而是何也葢其<lb/>
弊在於以徴贓為急務於按劾則具文故今日斥罷於<lb/>
<pb n="KR4d0466_WYG_010-4a"/>
東明日擢用於西隨仆隨起此棄彼用多方計置反得<lb/>
美官相師成風愈無忌憚欲乞省臺一體應内外諸路<lb/>
官貟有以貪贓罷者置籍稽考未許收用其吏人犯贓<lb/>
者重置于法永不叙用内外一體照應庻幾官吏知所<lb/>
警戒<lb/>
　　　給江南官吏俸錢<lb/>
仕者有禄古今定法無禄而欲責之以廉難矣江南州<lb/>
縣官吏自至元十七年以來並不曽支給俸錢真是明<lb/>
<pb n="KR4d0466_WYG_010-4b"/>
白放令喫人肚皮椎剥百姓欲乞自今並與支給各官<lb/>
合得俸錢其有貪贓者重罪不恕人自無辭<lb/>
　　民間利病<lb/>
　　　江南買賣微細宜許用銅錢或多置零鈔<lb/>
竊惟江南小民多而用錢細初歸附時許用銅錢當時<lb/>
每鈔一貫凖銅錢四貫自銅錢不用每鈔一貫所直物<lb/>
件比歸附時不及十分之二在前上司指揮官收銅錢<lb/>
有私藏者坐以重罪其拘收到官者必多或民間尚有<lb/>
<pb n="KR4d0466_WYG_010-5a"/>
窖藏亦難盡知計江南銅錢比故宋時雖或鎔廢其到<lb/>
官者寧無十分之五在民者寧無十分之一若盡發在<lb/>
官之錢使民間以鈔一貫就官買錢若干添貼使用其<lb/>
有民間窖藏未入官者立限出首納官免罪如限外不<lb/>
首私自發掘行用許鄰右主首諸色人捕告騐實坐以<lb/>
元罪有誣告者亦反坐之試行一二年如公私果便永<lb/>
逺行用如其不便然後再禁公私亦無所損如不復用<lb/>
銅錢更宜増造小鈔比來物貴正縁小鈔稀少謂如初<lb/>
<pb n="KR4d0466_WYG_010-5b"/>
時直三五分物遂増為一錢一物長價百物隨例省府<lb/>
雖有小鈔發下而州郡庫官不以便民為心往往憚小<lb/>
勞而不領取提調官亦置不問於是小經紀者盡廢民<lb/>
日困而鈔日虚宜令増造小鈔數倍常年分降江南州<lb/>
郡特便細民博易亦利民重鈔之一端也<lb/>
　　　軍人作過甚者責其主將仍重各路達嚕噶齊<lb/>
　　　　之權<lb/>
各路管民官與管軍官不相統一軍卒肆凶小民受害<lb/>
<pb n="KR4d0466_WYG_010-6a"/>
管軍官不肯問而管民官不敢問又甚則如臨江之兵<lb/>
揮刃以擬總府吉州之兵奮拳以歐府官此風何可浸<lb/>
長國家置達嚕噶齊本令兼管軍民江南諸路達魯花<lb/>
赤固多失職亦縁地逺軍驕故不能制宜特降㫖今後<lb/>
諸處經過屯戍軍兵敢於民間剽奪姦汙者本路達嚕<lb/>
噶齊即將犯人凖法處㫁如漏失本人姓名具管軍官<lb/>
姓名呈省自其牌子頭至百户定罪有差若十人以上<lb/>
同罪罪其主將事體重者奏裁似望每翼頭目各務鈐<lb/>
<pb n="KR4d0466_WYG_010-6b"/>
束其下不致生事軍民相安逺方幸甚<lb/>
　　　百姓藏軍器者死而刼盜止杖百單七故盜日<lb/>
　　　　滋宜與藏軍器同罪<lb/>
盜之害民刼盜為甚刼盜不已羣盜生焉故自古立法<lb/>
刼盜必死江南比年殺人放火者所在有之被害之家<lb/>
纔行告發巡尉吏卒名為體覆而被害之家及其鄰右<lb/>
先已騷然及付有司則主吏又敎以轉攤平民坐展歲<lb/>
月幸而成罪又不過杖一百七而枝蔓逮捕平人之死<lb/>
<pb n="KR4d0466_WYG_010-7a"/>
獄中者乃十四五况刼盜幸免必圖報復而告發之家<lb/>
無遺種矣被賊刼者誰敢告發盜勢日張其禍何可勝<lb/>
言夫諸藏兵器者處死况以兵器行刼而罪乃止於杖<lb/>
此何理也故盜無所畏黨日以多今後强盜持軍器刼<lb/>
人財物贓證明白只以藏軍器論罪郡府以便宜從事<lb/>
並免待報庶使㓙人警畏平民安帖其於治勢實非小<lb/>
補<lb/>
　　　江南和買物件及造作官船等事不問所出地<lb/>
<pb n="KR4d0466_WYG_010-7b"/>
　　　　面一切遍行合屬處處擾害合令揀出産地<lb/>
　　　　面行下<lb/>
凡物各有所出所聚處非其處而謾求如縁木求魚鑿<lb/>
冰求火無益國家徒擾百姓如紵絲邵緙木棉紅花赤<lb/>
藤桐油鰾膠等物非處處皆出家家俱有者也而行省<lb/>
每遇和買不問出産在何地面件件都是遍行合屬其<lb/>
各道宣慰司承行省文字如此亦遍行合屬總管府總<lb/>
管府又遍行合屬司縣遂使江南百姓因遍行二字處<lb/>
<pb n="KR4d0466_WYG_010-8a"/>
處受害及申到和買諸物又行移體覆今日體覆明日<lb/>
體覆動輒半年一年及上司放支價錢官吏通同不復<lb/>
給散於民虚寫收管粘入卷中以備照刷公私俱弊欲<lb/>
令省家先計必合和買物件某物出於何處聚於何處<lb/>
采之公論置簿籍記如在江東止行下江東在兩浙則<lb/>
止行下兩浙量逺近立限期仍令本處宣慰司止行下<lb/>
所出所聚去處委廉幹正官一貟依時給價於係官錢<lb/>
内即行放支結保申呈如後經手官吏作弊事發欽依<lb/>
<pb n="KR4d0466_WYG_010-8b"/>
至元十九年聖㫖條畫盜官財物罪犯追㫁又造船一<lb/>
事其弊與前略同自至元十八年至今打造海船粮船<lb/>
哨船行省文字並不問某處有板木某處無板木某處<lb/>
近河採伐利便又有船匠某處在深山採伐不便又無<lb/>
船匠但槩驗各道戸計敷𣲖船數遍行合屬宣慰司宣<lb/>
慰司仍前遍行合屬總管府以江東一道言之溧陽廣<lb/>
德等路亦就建康打造信州鉛山等處亦就饒州打造<lb/>
勾喚丁夫逺者五六百里近者三二百里離家逺役辛<lb/>
<pb n="KR4d0466_WYG_010-9a"/>
苦萬狀凍死病死不知其幾又兼木植或在深山窮谷<lb/>
去水甚逺用人扛擡過三五十里山嶺不能到河官司<lb/>
又加箠楚所以至元二十一年寧國路旌德縣民余社<lb/>
等因而作閧亦可鑒也又所用木植鐵炭麻灰桐油等<lb/>
物官司只是椿配民户民户窘急直一錢物一兩買納<lb/>
處處一例不問有無其造成船隻並係倉卒應辦元不<lb/>
牢固随手破壞或致誤事宜令今後凡是海船止於沿<lb/>
海州郡如建德冨陽等處打造粮船哨船止於江西湖<lb/>
<pb n="KR4d0466_WYG_010-9b"/>
南湖北等處打造仍乞照故宋時打造官船體例差官<lb/>
領錢與河海船匠議價打造每人願造若干船隻領若<lb/>
干錢寫立文書須管十分堅牢如有違約追罰價錢依<lb/>
法治罪所委官在彼守待了畢交領囬還則民户無逺<lb/>
役之費匠戸無差役之苦官吏無催督之勞或有欺盜<lb/>
發覺照依盜官財物例追㫁公私兩便而所造船隻亦<lb/>
可為長久之用<lb/>
　　　江南諸色課程多虚額妄増宜與蠲減<lb/>
<pb n="KR4d0466_WYG_010-10a"/>
江南茶鹽酒醋等税近來節次增添比初歸附時十<lb/>
倍以上今又逐季増添正縁一等管課程官虚添課額<lb/>
以諂上司其實利則大槩入已虚額則長掛欠籍姑以<lb/>
酒課言之自前日有司陡増酒課每米一石收息鈔十<lb/>
兩而江南糯米及所用麴糵等工本通僅七兩以七兩<lb/>
工本而官先收十兩和息寜有此理所以杭州建康城<lb/>
裏酒價不半月間每瓶驟増起二伯文其他可類推也<lb/>
前來欽奉聖㫖諸色課程從實恢辦既許從實豈可虚<lb/>
<pb n="KR4d0466_WYG_010-10b"/>
増除節次累増課額實數及有續次虚増數目特與杳<lb/>
照並行蠲減從實恢辦庶將來不致陷失嵗課亦不致<lb/>
重困民力<lb/>
　　　建昌路分小於撫州而雜造段匹三倍撫州工<lb/>
　　　　役太不均宜只依撫州例諸處凡似此不均<lb/>
　　　　者比附施行<lb/>
竊惟建昌雖名一路而在宋時止稱為軍宋初本是撫<lb/>
州屬縣兩處民戸物産大不相侔况建昌四縣近又割<lb/>
<pb n="KR4d0466_WYG_010-11a"/>
出管内南豐一縣以為州事力小弱甚矣今江西却令<lb/>
建昌路安機一百張毎年造生熟段匹二千二百五十<lb/>
段而鄰近撫州路止安機二十五張建昌何重撫州何<lb/>
輕撫建甚近土性亦同非建昌獨宜織造也縁建昌曽<lb/>
有一路官刻下民媚上司妄添數額遂不可減作俑有<lb/>
自流毒無窮本郡不堪其憂臣昔家此實所備知如令<lb/>
比附撫州體例特與末減似望公私易為趂辦段匹又<lb/>
加精好而本路之民少得一分之寛然此特建昌一路<lb/>
<pb n="KR4d0466_WYG_010-11b"/>
與織造一事也其他路分及工匠等事似此不均者亦<lb/>
乞令各處有司比附上項事理施行生民幸甚<lb/>
　　　江南官吏家逺俸薄又不能皆有職田不能自<lb/>
　　　　贍故多貪殘宜於係官田地撥與職田<lb/>
江南官吏多是北人萬里㩦家鈔虚俸薄若不漁取何<lb/>
以自贍中前曽令依腹裏郡縣體例各各給與職田而<lb/>
行省行下必令於荒閒田地内摽撥夫江南州郡安得<lb/>
處處皆有荒閒田地只為此語糊塗浮汎得職田者遂<lb/>
<pb n="KR4d0466_WYG_010-12a"/>
無幾人轉見窘迫恣意貪殘今欲與一一添俸則費鈔<lb/>
愈多虚鈔愈甚莫惟職田之為便也宜令行省徧下諸<lb/>
道諸路郡縣凡各處係官田土即撥與各官充合得職<lb/>
田比腹裏體例母令減少使潔已守職者既免飢寒之<lb/>
憂其病民蠧國者自甘懲汰之罰如此然後治平可冀<lb/>
也<lb/>
　　　議安南<lb/>
九月二十日錫哩瑪勒承㫖達實宻官人及樞宻院衆官<lb/>
<pb n="KR4d0466_WYG_010-12b"/>
等傳奉聖㫖令臣等議安南國事欽奉如此臣等議得<lb/>
自古帝王招來海外諸蕃小國率以恩信覊縻使之稱<lb/>
臣奉幣而已難於一一責備安南臣屬日久蕞爾小夷<lb/>
安敢與我抗敵但以大兵猝入其境愚妄失措遂至弄<lb/>
兵以正理論之宜加誅討但彼生靈無辜可為哀閔兼<lb/>
安南奉貢近三十年一旦滅之恐海外諸蕃不知底裏<lb/>
聞之震駭有虧聖朝來逺之意况比年用兵占城沿海<lb/>
州縣百姓勞動今安南既自知罪願増歲幣聖度天寛<lb/>
<pb n="KR4d0466_WYG_010-13a"/>
宜亦包容但彼中未嘗遣使請命遽以朝命許之恐輕<lb/>
國體宜令行省移文安南開示聖上寛大之意令彼遣<lb/>
使奉表謝罪齎所増十分嵗幣入貢彼若不來徒以虚<lb/>
辭疑貳我師然後加兵亦未為晚臣等愚見如此伏取<lb/>
聖裁<lb/>
　　　學校<lb/>
臣聞國於天地必需才以為用而人才之盛非自盛也<lb/>
全在國家敎育之勤其衰也反是參之歷代可考也國<lb/>
<pb n="KR4d0466_WYG_010-13b"/>
家自中統建元以來中外臣僚亦時聞表表偉傑者皆<lb/>
自往時故老宿儒薰陶浸灌而然歴時既久以次淪謝<lb/>
邇來晨星寥寥無幾何矣臣不知更十餘年後人物當<lb/>
何如其瑣瑣也而主國論者恬不知怪視學校為不急<lb/>
謂詩書為無用不知人才盛衰張本於此葢甞有㫖行<lb/>
貢舉求好秀才上意非不諄切而妄人輒隂沮之應故<lb/>
事而集議凡幾作輟矣然則無怪乎選任之非才政治<lb/>
之不理也今已至此後當若何臣愚欲望陛下明詔有<lb/>
<pb n="KR4d0466_WYG_010-14a"/>
司重學校之事慎師儒之選京師首善之地尤當興建<lb/>
國學選一時名流為國人矜式優以餼廪隆以禮貌庶<lb/>
四方觀感有所興起外而名都大邑敎官有缺不但循<lb/>
常例取庸人而已必使廷臣推擇可以為人表儀者條<lb/>
具聞奏令有禄可養而不匱職比親民而加優視敎化<lb/>
之廢興為考第之殿最其諸生有經明行修者特與蠲<lb/>
免賦役依已降詔㫖施行似望國家敎育有方多士鼓<lb/>
舞不倦他日隨取隨足無臨事乏材之歎天下幸甚伏<lb/>
<pb n="KR4d0466_WYG_010-14b"/>
取聖裁<lb/>
　　　好人<lb/>
臣謹奏臣聞治天下者必盡天下之才故曰立賢無方<lb/>
曰旁招俊乂若限以方所徴以技藝雖曰用人猶無人<lb/>
也國家既已混一江南南北人才所宜參用而環視中<lb/>
外何寥寥也豈以其疎逺而遂鄙之歟此羣臣之私意<lb/>
非陛下至公之度也臣何以知之臣往在江南屢聞明<lb/>
詔一則曰求好秀才二則曰求好秀才而以好秀才致<lb/>
<pb n="KR4d0466_WYG_010-15a"/>
之陛下者幾何人江南非無士也亦非陛下不喜士也<lb/>
是羣臣負陛下也且陛下遣使江南丁寧之曰求好人<lb/>
夫所謂好人者大而可以用於時細而可以驗於事葢<lb/>
無所不該矣而凡出使者皆昧陋愚淺不達聖見之髙<lb/>
明止以卜相符藥工伎為好人之尤此何謂也不惟不<lb/>
達聖見且使逺方有識之士或以淺窺朝廷臣竊恥之<lb/>
臣之愚陋雖未足以為好人然世所謂好人者儻無則<lb/>
已有則臣必識之江南百餘州縣之廣袤數百餘年之<lb/>
<pb n="KR4d0466_WYG_010-15b"/>
涵養豈無一二表表當世不負陛下任使者臣奉命而<lb/>
往布宣德意庶幾遇之如得其人以驗臣言則望陛下<lb/>
先試以一職任事使之自卑而髙自難而易小有益則<lb/>
小進之大有功則大用之磨以歲月自見能否且陛下<lb/>
如用若人則不但愚臣得舉所知而已他時奉命出使<lb/>
者皆知陛下德意將見異人輩出不逺數千里為朝廷<lb/>
用得人之盛視古無愧臣不勝大願謹録奏聞伏候聖<lb/>
㫖<lb/>
<pb n="KR4d0466_WYG_010-16a"/>
　　　公選<lb/>
臣某謹奏臣於至元十五年十一月初九日欽奉聖㫖<lb/>
節該您省得的勾當說者官人每好的歹的說者欽奉<lb/>
如此臣竊惟國家自平江南以來内而省部宻院等衙<lb/>
門外而行省行院宣慰司總管府州縣官並皆參用南<lb/>
人惟御史臺行臺按察司獨不用南人臣不知其說也<lb/>
夫南北人情風俗地里各各不同若欲諳悉各處利害<lb/>
須是參用各處人貟况江南自歸附以來已十餘年而<lb/>
<pb n="KR4d0466_WYG_010-16b"/>
偏逺險惡去處盜賊時時竊發雖官吏貪殘所致亦縁<lb/>
行臺按察諸司耳目不及每年察司官名曰巡按其實<lb/>
何曽徧歴止於安静地分遷延翺翔聞有小警即行退<lb/>
避至於偏逺險惡去處曠數年不敢一到其間小民被<lb/>
官吏苛虐無所告訴激而為盜官吏反欲因此有所虜<lb/>
掠每有一二人竊盜便稱某郡某縣一同作歹上司聞<lb/>
此欣然出兵子女玉帛恣其所欲真盜何甞捕得而無<lb/>
辜一切受禍朝廷於江南設行臺按察正欲察訪利病<lb/>
<pb n="KR4d0466_WYG_010-17a"/>
果得其人何至如此非惟官不得人亦縁南北事體不<lb/>
同所用皆北人而無南人故不能諳悉各處利害如舟<lb/>
車之於水陸不能易地以為功也臣愚欲望聖慈特降<lb/>
睿㫖御史行臺自中丞以下隨路按察司自察使以下<lb/>
並合公選南方曉事耆舊及清望有風力人貟每路或<lb/>
一或二不定貟數與北方官貟同共講論區畫庶幾諳<lb/>
悉江南事體用知逺人情偽内臺侍御史至監察御史<lb/>
等官亦合參用一二南官以備采訪不勝生民之幸謹<lb/>
<pb n="KR4d0466_WYG_010-17b"/>
録奏聞如蒙采擇乞送中書省召耆老大臣集議施行<lb/>
伏取聖裁<lb/>
　　　論時相<lb/>
臣聞天子之職莫大於擇相宰相之職莫大於進賢苟<lb/>
不知以進賢為急而惟以殖貨為心非為上為德為下<lb/>
為民之意也昔漢文帝以决獄錢榖問之丞相周勃不<lb/>
能對陳平對曰陛下問决獄責廷尉問錢榖責治粟内<lb/>
史宰相上佐天子理陰陽下遂萬物之宜外鎮撫四夷<lb/>
<pb n="KR4d0466_WYG_010-18a"/>
内親附百姓觀其所言可謂知宰相之職矣今權姦用<lb/>
事立尚書省以鈎考錢榖剥割生民為務所委任者率<lb/>
皆貪饕徴利之徒四方盜賊竊發良以此也臣竊以為<lb/>
清尚書之政損行省之權罷言利之官行恤民之典於<lb/>
國為便謹冐昧以聞伏取聖㫖<lb/>
　　　論行省<lb/>
竊謂省者古來宫禁之别名宰相常議事其中故後來<lb/>
宰相治事之地謂之省今天下疎逺去處亦列置行省<lb/>
<pb n="KR4d0466_WYG_010-18b"/>
此何義也當初只為巴延丞相等帶省中相衘出平江<lb/>
南因借此名以鎮壓逺地止是權宜之制今江南平定<lb/>
已十五餘年尚自因循不改名稱太過威權太重凡去<lb/>
行省者皆以宰相自負驕倨縱横無敢誰何所以容易<lb/>
生諸姦弊錢粮羡溢則百端欺隠如同已物盜賊生發<lb/>
則各保界分不相接應甚而把握兵權伸縮由已然則<lb/>
有省何益無省何損又其地長短不均江淮一省管兩<lb/>
淮兩浙江東延袤萬里都是繁劇要㑹去處而他省有<lb/>
<pb n="KR4d0466_WYG_010-19a"/>
所不及其五分之一如此偏枯難為永制今欲正名分<lb/>
省冗官宜罷諸處行省立宣撫司一浙東西二江東西<lb/>
三淮東西四福建五廣東西六湖南北自江淮以南止<lb/>
幷為六箇宣撫司其為宣撫使者許帶舊日相衘外如<lb/>
諸道宣慰司今日止是過道衙門有無不加損益宜盡<lb/>
行革罷歸其權於宣撫司凡舊日行省宣慰司職事皆<lb/>
於宣撫司責辦其江淮諸道軍馬分立六箇元帥府但<lb/>
是有宣撫司處便有一箇元帥府管諸萬戸以下軍官<lb/>
<pb n="KR4d0466_WYG_010-19b"/>
專一討滅盜賊如此軍民之事有何乖誤何必令外面<lb/>
權臣借大名分竊大威權以恣横於東南哉<hi>元末各省專恣不相</hi>
<hi>救援以底于亡大明革省立布政司與公言相合云</hi>
　　　議災異<lb/>
中書省臣欽奉聖旨以恒暘暴風星芒之變同御史臺<lb/>
集賢翰林院㑹議者竊惟事有本末政有後先今特摭<lb/>
其本與先者言之其略有五一曰敬天二曰尊祖三曰<lb/>
清心四曰持體五曰更化具列于後<lb/>
<pb n="KR4d0466_WYG_010-20a"/>
　一敬天<lb/>
　　天育萬物不能自理乃立之君以主之故君者所<lb/>
　　以代天育物也惟明君能知天監在上赫赫甚邇<lb/>
　　凡一語動一政令罔不兢兢業業思合天則期當<lb/>
　　天心若論官則曰天命有德五服五章不敢乗一<lb/>
　　時之喜怒而輕予奪之也若論刑則曰天討有罪<lb/>
　　五刑五用不敢因一時之喜怒而出入之也凡事<lb/>
　　如此謹守勿失於是陰陽和風雨時而萬物育天<lb/>
<pb n="KR4d0466_WYG_010-20b"/>
　　相之也乃若政令之或爽天必出災異以儆之而<lb/>
　　儆之者所以仁愛人君欲其久安長治而萬物得<lb/>
　　其育也故明君遇此則必省躬以知懼昭德而塞<lb/>
　　違誠格政修天意乃得於是災變弭而和氣復矣<lb/>
　　故雖堯湯之世不能無水旱而卒以無害者堯湯<lb/>
　　用此道也<lb/>
　一尊祖<lb/>
　　自古帝王創建國家無不自艱難而得之而傳之<lb/>
<pb n="KR4d0466_WYG_010-21a"/>
　　子孫猶菑畬者之望播穫作室者之待堂構也夫<lb/>
　　固不易哉我太祖皇帝起自朔方身歴百戰收附<lb/>
　　諸國惡衣菲食櫛風沐雨何如其辛勤也世祖皇<lb/>
　　帝親歴行陣心籌計畫恭儉敬畏以有天下混一<lb/>
　　南北何如其辛勤也主上以仁明天縱之聖紹膺<lb/>
　　景命葢常以此存心思祖宗開基建業之不易而<lb/>
　　遇是儆也固益兢兢業業用一財則必曰此民力<lb/>
　　也自祖宗艱難而得之也豈可輕用官一人則必<lb/>
<pb n="KR4d0466_WYG_010-21b"/>
　　曰此國柄也自祖宗艱難而致之也豈可輕與動<lb/>
　　静整敕每事如此則百司自然供職庶政自然脩<lb/>
　　舉祖宗在天之靈必皆歡恱而天佑響荅福禄日<lb/>
　　臻邦基益固矣<lb/>
　一清心<lb/>
　　心者一身之主而萬事之本也夫目之於視耳之<lb/>
　　於聽口之於言手之於執足之於履皆惟心之所<lb/>
　　使心得其正則接物臨事之際視聽言動皆得其<lb/>
<pb n="KR4d0466_WYG_010-22a"/>
　　正而無有繆誤乖戾之患况四海之廣萬幾之微<lb/>
　　皆仰治于一人而一人之所仰者非惟心乎葢水<lb/>
　　必止乃可以涵物像鏡必明乃可以别妍醜故帝<lb/>
　　王貴清心清者静一不遷之謂也若聲色之娯飲<lb/>
　　宴之樂所不能無尤當節適使不至撓吾心之清<lb/>
　　心清則四海之廣無不燭萬幾之微無不察光明<lb/>
　　洞徹不言而信讒䛕不得施邪偽不敢前百官有<lb/>
　　司各安其職無有撓格之患則法制流行紀綱振<lb/>
<pb n="KR4d0466_WYG_010-22b"/>
　　舉災變息而天下治矣語曰本立而道生故帝王<lb/>
　　以清心為本實総攬權綱之要道也<lb/>
　一持體<lb/>
　　事莫不有體體者得其要之謂爾人君任宰輔以<lb/>
　　馭百官守法度以信萬民斯其體也若乃任一小<lb/>
　　官罰一小過有司之事耳而人君親之則有司懼<lb/>
　　矣夫上下正政令壹賦歛以時用度有節賞罰必<lb/>
　　信此天下之守也而朝行夕改守無所止則臣下<lb/>
<pb n="KR4d0466_WYG_010-23a"/>
　　恐懼皆思為己而怠其所職殃害及民怨讟不免<lb/>
　　而或召災異故為君之道在乎持大體先有司裁<lb/>
　　制予奪必信必一則雍熈之治可坐而致何災異<lb/>
　　之有哉<lb/>
　一更化<lb/>
　　傳有之琴瑟不調甚者必解而更張之為政不行<lb/>
　　甚者必變而更化之今有司所甚患者曰財用不<lb/>
　　足曰選法撓亂曰官府不治三者而已改弦更張<lb/>
<pb n="KR4d0466_WYG_010-23b"/>
　　此其時也盍亦思其所由乎財用不足豈非所入<lb/>
　　者有限所出者無窮與選法撓亂豈非賢不肖混<lb/>
　　淆越格者多而非格者不少與官府不治豈非賞<lb/>
　　罰不明而名節素不勵與宜敕有司詳校一歲錢<lb/>
　　榖所入幾何所出幾何若所出皆為當出則財之<lb/>
　　不足將無法可理若猶有不當出而可以已者如<lb/>
　　不急之營繕無名之賜予據其名件一皆止之則<lb/>
　　財用必足矣又詳校銓選除合格外越格與非格<lb/>
<pb n="KR4d0466_WYG_010-24a"/>
　　者幾何任迴量其根脚功過定奪仍原其所由跡<lb/>
　　轍一禁絶之則選法必行矣官府之制上下内外<lb/>
　　相維相資各有條理果皆得人何有不治然人材<lb/>
　　不齊善惡必有故賞罰立焉若善者當賞而不賞<lb/>
　　惡者當罰而不罰則善者變而為惡而惡者狃而<lb/>
　　益甚又如犯至不叙大罪也而或巧圖復用老病<lb/>
　　謝事常理也或戀不忍去至有貪欺害民善於自<lb/>
　　蔽不即敗露上官不以審風憲不以察因習成風<lb/>
<pb n="KR4d0466_WYG_010-24b"/>
　　不知有恥治何由興宜嚴敕省臺公賞罰勵名節<lb/>
　　由京朝始則官府自治矣凡此三者更化之大略<lb/>
　　也三者果更民力必紓人材必多祥瑞必集國勢<lb/>
　　必隆然非更之之難行之之難也非行之難守之<lb/>
　　之難也惟聖天子以敬天尊祖清心之德守而行<lb/>
　　之又何難哉<lb/>
　　　銅錢<lb/>
鑄金為幣起於上古至周太公立九府圜法於是有貨<lb/>
<pb n="KR4d0466_WYG_010-25a"/>
泉之名泉即銅錢也歴代相循以為國寶雖形制増損<lb/>
互有差殊然自周以來上下二千年有國家者未嘗一<lb/>
日廢棄葢金銀雖可貴非民間皆有之物惟銅錢不貴<lb/>
不賤為諸貨之母可以流布通行以此名之為泉言如<lb/>
泉流不竭也多者藏蓄為業雖遭水火亦無所傷貧者<lb/>
手持一錢入市亦可得一錢之物所以上下同寶古今<lb/>
通行今國家雖以寶鈔為幣未嘗不以銅錢貫百為數<lb/>
然則鈔乃錢之子錢乃鈔之母也子母相權乃可經久<lb/>
<pb n="KR4d0466_WYG_010-25b"/>
實廢其母而虚用其子所以鈔愈多而物愈貴也民間<lb/>
為見公家不用銅錢所在凡有窖藏錢寶之家往往衷<lb/>
私立價販賣與下海商船及爐冶之家銷鑄什器遂使<lb/>
歴代寶貨翻為民間所私兼自古有國家者皆因仍歴<lb/>
代見有之錢行用如五銖半兩開元通寶之類乃漢唐<lb/>
以來舊錢今縱以鑄錢事重費多未議舉行亦合收拾<lb/>
民間見有銅錢量冝立價官為收買見數與寶鈔相權<lb/>
並行庶使利權歸一不啟僥倖之心其於鈔法亦有補<lb/>
<pb n="KR4d0466_WYG_010-26a"/>
益又兼即目行用庫皆以平準為名以官倒金銀與寶<lb/>
鈔相凖立價故也今既開禁民間金銀價愈騰踴若不<lb/>
收拾銅錢為鈔之平凖誠恐將來日久弊深猝難整治<lb/>
愚見如此取自集議聞奏施行<lb/>
　<lb/>
　<lb/>
　<lb/>
　<lb/>
<pb n="KR4d0466_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪樓集卷十<lb/>
</p>
<p>
</p>
  </div>
</body>
</text>
</TEI>
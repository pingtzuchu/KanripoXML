<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪樓集卷四</head>
    <p>
<pb n="KR4d0466_WYG_004-1a"/>
欽定四庫全書<lb/>
　雪樓集卷四　　　　　　元　程文海　撰<lb/>
　玉堂類藁<lb/>
　　制詞<lb/>
　　　榮禄大夫平章政事同知徽政院事左都威衞<lb/>
　　　　使王桓故曽祖父永安州都監増贈榮禄大<lb/>
　　　　夫平章政事追封冀國公謚武康制<lb/>
尊祖敬宗思廣天下之孝序功錄徳遂及勲臣之先以<lb/>
<pb n="KR4d0466_WYG_004-1b"/>
勵事君以勸教子具官王某故曾祖父某官某齊家有<lb/>
法裕後惟仁基四世之忠良備累朝之任使出則為良<lb/>
將帥入而為名公卿具有顯庸實由積徳是用表勛錫<lb/>
爵節惠易名誕布恩榮式光泉壤嗚呼河山渺渺載瞻<lb/>
大國於岐梁子孫繩繩永底厥后為堯舜尚迪爾後式<lb/>
副朕心可<lb/>
　　　故曾祖母李氏追封冀國夫人制<lb/>
為國以禮恩宜體於群臣致位崇班封乃及於三代具<lb/>
<pb n="KR4d0466_WYG_004-2a"/>
官王某故曾祖母李氏惟和惟一有徳有功主饋共稱<lb/>
其賢率下咸服其愛遂鍾賢子克收名世之勛施及文<lb/>
孫屹作中朝之佐是用尊以小君之號從其列土之封<lb/>
庻極哀榮以示恩意嗚呼積善有餘慶必基閨閫之間<lb/>
為國生良臣允副笄珈之盛幽靈不昧明命其歆可<lb/>
　　　故祖父金吾衞上將軍知中山府事左副都元<lb/>
　　　　帥善贈銀青榮禄大夫大司徒追封冀國公<lb/>
　　　　謚武靖制<lb/>
<pb n="KR4d0466_WYG_004-2b"/>
有功當封雖遠必録無徳不報既往可追矧予宣力之<lb/>
臣復有詒謀之美宜隆命數以備哀榮具官王某故祖<lb/>
父某官某以忠孝立身以仁義發迹用士致其死力治<lb/>
民得其懽心入真定之兵三百餘人定中山以南四十<lb/>
二郡不殺降以規賞常捐已以活人為吏則稱其㢘循<lb/>
為將則號為智勇宜子孫之盛大皆徳澤之深長是用<lb/>
倣周法以易名表兾方而啓宇仍躋崇秩庸示殊恩嗚<lb/>
呼仕至執金吾緬想勲勞之舊名在太史氏榮書邦邑<lb/>
<pb n="KR4d0466_WYG_004-3a"/>
之新英爽如存休命勿替可<lb/>
　　　故祖母李氏追封冀國夫人制<lb/>
我有世臣其功可及於古人稱賢婦厥徳猶誦于今爰<lb/>
錫寵章儷封大國具官王某故祖母李氏勤儉慈愛柔<lb/>
嘉静恭宗族視為範儀舅姑稱其孝謹内勉君子外濟<lb/>
時艱發倉廪以賑嵗飢脫簮珥以紓民責有脂澤以遺<lb/>
後宜湯沐之從夫嗚呼詒厥孫謀夙夜每勤於儆戒烝<lb/>
畀祖妣春秋永治於禴祠苗裔相承昌熾未艾可<lb/>
<pb n="KR4d0466_WYG_004-3b"/>
　　　故父榮禄大夫平章政事僉書樞宻院事兼徽<lb/>
　　　　政副使左都威衞使贈金紫光禄大夫大司<lb/>
　　　　徒上柱國追封冀國公謚忠穆慶端加贈推<lb/>
　　　　忠宣力功臣太傅開府儀同三司上柱國仍<lb/>
　　　　追封冀國公改謚忠武制<lb/>
居朝廷之上必有腹心之臣在軍旅之中則有爪牙之<lb/>
士惟是二者鮮能兼之緬懐勛舊之賢爰舉褒崇之典<lb/>
具官王某故父某官贈某官某番番良士翼翼小心世<lb/>
<pb n="KR4d0466_WYG_004-4a"/>
祖識其有為裕皇知其可任出則扈從警蹕入則守衞<lb/>
宫庭營威武而儲峙富強軍神鋒而訓習明練平山東<lb/>
鎮清口遇賞則辭饟和林剪乃顔有功不伐庻幾古之<lb/>
良將信為國之重臣雖握樞衡如在筦庫宜後人之允<lb/>
蹈致大賚而啓封表四字以䇿勛視三公而開府載疇<lb/>
偉績改錫嘉名嗚呼金城湯池嗟不憗于一老岐山壺<lb/>
口今以作于爾邦永襲休明式昌嗣𦙍可<lb/>
　　　故母追封冀國夫人李氏仍冀國夫人制<lb/>
<pb n="KR4d0466_WYG_004-4b"/>
為臣居丞弼以顯其親推恩及祖宗况在其母用光泉<lb/>
壤申衍脂田具官王某故母追封某夫人李氏育徳高<lb/>
閎來嬪茂族夫能盡臣道皆内助之得人子復列台衡<lb/>
亦義方之有訓雖偕老之詩莫賦而孝養之禮無從是<lb/>
用因子致崇從夫錫爵嗚呼父子亦既濟美宜大其家<lb/>
名器所以馭臣匪私於汝服予休渥保爾利貞可<lb/>
　　　妻劉氏封冀國夫人制<lb/>
國家凡賚於臣工恩澤必加於伉儷葢内有主饋之寄<lb/>
<pb n="KR4d0466_WYG_004-5a"/>
則外盡事君之忠于以見夫婦之體齊而君臣之義大<lb/>
具官王桓妻劉氏相其夫子宜于室家春秋克敬於烝<lb/>
嘗夙夜諒多於儆戒用能保其禄位以不墜於箕裘宜<lb/>
錫脂田式昭婦道欽予休命對爾新封可<lb/>
　　　故金紫光禄大夫平章政事翰林學士承㫖祕<lb/>
　　　　書監領崇福司事秦國公愛綏贈推誠恊力<lb/>
　　　　賛治功臣太師開府儀同三司上柱國追封<lb/>
　　　　拂林王謚忠獻制<lb/>
<pb n="KR4d0466_WYG_004-5b"/>
功大者位隆勞多者賞厚備國家之䘏典必勛舊之良<lb/>
臣故具官某有服大僚克勤小物既宣力於憲廟復受<lb/>
知於世皇使於四方挺節竆荒之外列于庻位正色周<lb/>
行之間早已歴於機衡晚乃分於茅土太息九原之不<lb/>
作若為千載之可傳夫官莫隆於師而爵莫貴於王且<lb/>
號以表其勲而謚以著其行具此衆美可謂特恩豈惟<lb/>
旌爾之賢所以為後之勸嗚呼身没而名不朽足慰平<lb/>
生邦舊而命維新益昌乃世英靈有濯寵渥其歆可<lb/>
<pb n="KR4d0466_WYG_004-6a"/>
　　　故妻沙喇氏追封拂林王夫人制<lb/>
王封異姓特隆念舊之恩妻曰夫人盍俾從夫之爵故<lb/>
具官某故妻某氏位正乎内徳恊于中其夫歴事於累<lb/>
朝有子咸躋於膴仕盛大固由於世徳訓戒亦本於閨<lb/>
門庸啓拂林之邦式慰焄蒿之感嗚呼死生契闊百兩<lb/>
之御百兩之將終始哀榮五鼎而養五鼎而祭歆予漏<lb/>
澤佑爾後人可<lb/>
　　　榮禄大夫知樞宻院事穆呼哩封廣平王制<lb/>
<pb n="KR4d0466_WYG_004-6b"/>
國非謂喬木必有勛勞之世臣爵莫貴封王宜畀子孫<lb/>
之賢者具官某乃祖先父累朝元功逮予纂承之初資<lb/>
爾翼助之力左右厥辟握掌武之樞機夙夜在公長周<lb/>
廬之禁衞是用超之五等胙以大邦嗚呼丕勞爾先故<lb/>
有生而富貴克篤前烈尚永保於忠貞明聴朕言對揚<lb/>
休命可<lb/>
　　　太保庫楚故祖父某追封祁連王制<lb/>
昔在初載粤有藎臣濟朕于艱難保朕于冲㓜必乃祖<lb/>
<pb n="KR4d0466_WYG_004-7a"/>
之攸訓至厥孫而始彰宜異其愍䘏之恩以稱其積累<lb/>
之善具官某故祖父某忠厚為本勤儉為基徳可致富<lb/>
貴而弗居謀可建功業而弗有故其施於後也大所以<lb/>
食其報也豐是用䟽西土而啟封超五等而錫爵皆推<lb/>
原其所自庸垂勸於方來嗚呼思克犖之邅迴以有今<lb/>
日望祁連之峻極庸建爾邦魂兮如生歆兹成命可<lb/>
　　　故祖母某氏追封祁連王夫人制<lb/>
論忠臣之功莫大於保其體求孝子之志莫先於顯其<lb/>
<pb n="KR4d0466_WYG_004-7b"/>
親載疇爾庸遂及祖妣具官某故祖母某氏静恭可則<lb/>
勤儉有常惟積善以深培本根宜再傳而致位台衮蔚<lb/>
為元老輔朕眇躬既加異姓之王宜命從夫之爵有光<lb/>
門閥式表國恩嗚呼魂魄故郷想天山之不改烝嘗禰<lb/>
廟諒翟茀之如存不昧祗承式昌嗣續可<lb/>
　　　故父某追封祁連王制<lb/>
惟國家之大臣應天地之昌運雖鍾河岳之秀實本祖<lb/>
父之賢具官某故父某簡質繼其前人忠信篤于後嗣<lb/>
<pb n="KR4d0466_WYG_004-8a"/>
乃左乃右在朕有保翼之良惟艱惟勤於今為柱石之<lb/>
重欲報之徳每念其先爰啓大邦超上公而命爵載䟽<lb/>
美號詔太常而易名增閥閱之光華慰焄蒿之悽愴嗚<lb/>
呼父為師子為保既備哀榮君以禮臣以忠尚全終始<lb/>
英魂不爽漏澤惟歆可<lb/>
　　　故母某氏追封祁連王夫人制<lb/>
母之鞠育其子正欲大其家聲君之寵綏其臣孰若尊<lb/>
其先世爰䟽異數昭示至恩具官某故母某氏功見於<lb/>
<pb n="KR4d0466_WYG_004-8b"/>
宜家徳足以裕後篤生良輔以保朕躬翼衞於㓜冲之<lb/>
時扈從於艱危之際始終盡瘁夙夜在公遠追古之名<lb/>
臣蔚為今之元老推其積善之自錫以從夫之封稱王<lb/>
夫人建祁連國嗚呼非此母不生此子果若人言有其<lb/>
徳必得其名時乃天道歆兹明命慰爾幽靈可<lb/>
　　　開府儀同三司上柱國江浙等處行中書省左<lb/>
　　　　丞相拜布哈故曾祖父某官達實端多卜贈<lb/>
　　　　服勤濟美功臣太保儀同三司追封居延王<lb/>
<pb n="KR4d0466_WYG_004-9a"/>
　　　　謚安敬制<lb/>
父傳之子萃忠孝於一門祖逮于孫備哀榮於三世具<lb/>
官某故曽祖父某官某志在功烈心無死生力戰則聞<lb/>
皷而不聞金臨事則見義而不見利威稜憺乎群國武<lb/>
勇冠於三軍方太祖之在潜知歴數之有屬故見危而<lb/>
授命寕殺身以成仁共憐李廣之數竒尚想張巡之眦<lb/>
裂是以王加異姓國啓新封錫號以賛其忠易名以表<lb/>
其節嗚呼龍翔黒水昌期曾感於風雲蚓食黄泉漏澤<lb/>
<pb n="KR4d0466_WYG_004-9b"/>
仍沾於雨露精神不爽休命惟歆可<lb/>
　　　曾祖母和斯徳濟徳哷氏追封居延王夫人制<lb/>
漏澤九泉莫厚於國家之典追榮三代惟施於宰輔之<lb/>
臣矧忠義之相傳由閨門之有度具官某故曾祖母某<lb/>
氏儆戒成於夫子教訓及於兒孫國爾忘家世載其美<lb/>
追原懿徳盍啓新封嗚呼在昔艱虞厚報豈圖於今日<lb/>
致身富貴長守是在於後人苖裔相承昌熾未艾可<lb/>
　　　故祖父達爾罕托恰勒贈推誠保徳功臣太傅<lb/>
<pb n="KR4d0466_WYG_004-10a"/>
　　　　開府儀同三司上柱國追封居延王諡莊敏<lb/>
　　　　制<lb/>
事君致身人臣之大節封王列土國家之異恩既忠於<lb/>
前宜榮於後具官某故祖父某驅馳百戰終始一心雖<lb/>
身沒而名存况父忠而子孝亦天啓於昌運故世產其<lb/>
英賢將軍豈惡於生恐傷於義壯士既得其死甘喪其<lb/>
元此汝所以存心於理宜其有後是用誕頒爵號以答<lb/>
勛庸昭乃辟之弗忘俾爾孫之有勸嗚呼聞皷鼙而思<lb/>
<pb n="KR4d0466_WYG_004-10b"/>
將帥如見平生指帶礪而誓河山庻幾不朽精神如在<lb/>
恩渥其歆可<lb/>
　　　祖母額森諾郭蘇徳哷氏追封居延王夫人制<lb/>
君臣以義合故有死事之臣夫婦以徳從必獲稱家之<lb/>
婦克兼是美宜享其榮具官某故祖母某氏淑慎其儀<lb/>
柔嘉維則若夫若子繼沒於三軍為母為妻獨守於一<lb/>
節是用乃孫之貴載加大國之封嗚呼如山如河緬想<lb/>
克宜於象服于疆于理尚惟永胙於脂田昭爾幽靈歆<lb/>
<pb n="KR4d0466_WYG_004-11a"/>
予休命可<lb/>
　　　故父贈揚武守正功臣太保儀同三司追封延<lb/>
　　　　國公諡忠節布哈穆爾加贈揚武守正定遠功<lb/>
　　　　臣太師開府儀同三司上柱國追封居延王<lb/>
　　　　仍諡忠節制<lb/>
朕思良將為有死之將軍世選爾勞惟象賢之濟美録<lb/>
功惟重頒爵故超具官某故父贈某官某業紹祖宗才<lb/>
兼文武杖節邊陲之外甫脫命於纍囚息肩卿監之中<lb/>
<pb n="KR4d0466_WYG_004-11b"/>
復聞謀而上變大建征西之府以為逐北之圖彼乃懼<lb/>
而詐降爾竟歸而遇害惟天福善生子世家雖已錫之<lb/>
山川宜益尊其名號以勵後世以慰當年嗚呼馬革褁<lb/>
屍獨殺身而報國虎頭食肉終啓土以封王爾魄如生<lb/>
朕命維允可<lb/>
　　　故母阿爾台呼塔噶氏追封居延王夫人制<lb/>
盡忠為臣既封王而列土正家有婦宜錫爵以從夫具<lb/>
官某故母某氏妻道可書母儀可則其夫死事力求屍<lb/>
<pb n="KR4d0466_WYG_004-12a"/>
於莽中負骨來歸上祈哀於闕下鞠躬盡瘁守節持家<lb/>
㷀然母子之依致此公台之貴緬懐賢範益厚徽章嗚<lb/>
呼副笄六珈尚想宜家而宜室萬鍾五鼎庻幾事死如<lb/>
事生佑爾後人歆予寵命可<lb/>
　　　故母托里氏追封居延王夫人制<lb/>
嫓賢伉徳既克稱於名家厚本浚源乃篤生於良輔慨<lb/>
違至養庸畀䘏章具官某故母某氏幽閒之姿貞順之<lb/>
行内而正其閨閫外則和於族婣生備嘗於艱難沒宜<lb/>
<pb n="KR4d0466_WYG_004-12b"/>
躋于祭祀是用改從王爵封以居延下齊夫子於𤣥䑓<lb/>
上配爾姑於禰廟嗚呼母之愛其子咸願致於公台朕<lb/>
以廣其恩故特隆於命數其歆景命允迪後人可<lb/>
　　　妻布雅木齊氏封延國夫人制<lb/>
惟國家推恩而命爵於夫婦齊體而抗尊彰厥有常達<lb/>
于庻位具官某妻某氏生於盛大之族嬪于忠孝之門<lb/>
貞靜純和既克勤于中饋儆戒畏慎諒多賛于夫君宜<lb/>
加湯沐之封以為伉儷之重益勉婦道用相爾家可<lb/>
<pb n="KR4d0466_WYG_004-13a"/>
　　　御史大夫巴圖母某氏封泰安王太夫人制<lb/>
官徳懋者莫大於親榮濟世美者實原於母訓誕敷命<lb/>
數光賁庭闈具官某母某氏蚤以名家嬪于華胄事尊<lb/>
章而盡禮處婣族而可儀夫克成其大勲助由中饋子<lb/>
能繼其先志教有義方宜疏泰岳之封庸正小君之位<lb/>
嗚呼三牲五鼎養喜逮於親年副笄六珈貴盍齊於王<lb/>
者其承景命永介壽祺可<lb/>
　　　銀青榮禄大夫安南國王遥授湖廣等處行中<lb/>
<pb n="KR4d0466_WYG_004-13b"/>
　　　　書省平章政事陳益稷加金紫光禄大夫餘<lb/>
　　　　如故制<lb/>
委質歸朝既去逆而効順以爵馭貴宜崇徳而報功誕<lb/>
播明綸用孚衆聴具官陳某知畏天者事大期保境以<lb/>
全民慕帝王之有真見幾而作懼祖宗之不祀自㧞而<lb/>
來以忠孝之誠受知於世皇蒙天地之恩嗣封於故國<lb/>
始者周王之赫怒伐罪弔民終焉舜帝之誕敷班師振<lb/>
旅彼迷不復爾守彌堅拯溺救焚從王師凡一再舉適<lb/>
<pb n="KR4d0466_WYG_004-14a"/>
舘授粲留湖右幾三十年身歴事於四朝志不渝於初<lb/>
節肆朕踐阼亟其來朝是用增新秩以示恩仍舊封而<lb/>
授職嗚呼内寧外撫朕不忘銅柱之南近恱遠來爾益<lb/>
拱辰星之北祗若休命永肩一心可<lb/>
　　　仰山慧慈靈感昭應大通禪師加封慧慈靈感<lb/>
　　　　昭應大通正覺禪師制<lb/>
佛法本空實慈仁而利物神道設教大變化以無方某<lb/>
山某禪師自唐㑹昌以來有小釋迦之號因縁出現知<lb/>
<pb n="KR4d0466_WYG_004-14b"/>
幾刼之修來願力宏深致二神之獻宅大哉徳施之普<lb/>
巋然江水之西爰即舊封肆加美諡嗚呼求神通索妙<lb/>
用未嘗有為畏天命閔人窮是乃正覺隂翊王度永鎮<lb/>
名山可<lb/>
　　　仰山顯徳仁聖忠佑靈濟王加封顯徳仁聖忠<lb/>
　　　　佑靈濟廣慶王福徳聖仁忠衞康濟王加封<lb/>
　　　　福徳聖仁忠衞康濟順慶王制<lb/>
山川出雲為雨者是名曰神功烈在民則祀之乃古之<lb/>
<pb n="KR4d0466_WYG_004-15a"/>
制有嘉靈跡爰錫賛書某山某王能自得師聿來胥宇<lb/>
乗蜿蟺扶輿之氣為聦明正直之神水旱疾疫之不常<lb/>
遇烖輒禱伯仲塤篪之相應如響隨聲兹既達於予聞<lb/>
其並增於美號嗚呼為民請命故致力於山靈明徳惟<lb/>
馨繼自今其世享祭則如在感而遂通可<lb/>
　　　太保庫楚妻旺扎勒台氏封應國夫人制<lb/>
朕聞家人正而天下定鵲巢應而王道成葢國之本在<lb/>
家而女正位乎内有嘉賢淑作儷元臣具官某妻某氏<lb/>
<pb n="KR4d0466_WYG_004-15b"/>
生后族之中服女師之訓配其爵位宜而室家是用貴<lb/>
因其夫榮開大國肆誕敷於明命其祗服於訓詞於戯<lb/>
邦君之妻曰夫人乃古之制婦人以義勸君子惟汝<lb/>
之賢欽念寵嘉益勤敬戒可<lb/>
　　　御史大夫伯都母王氏封泰安王太夫人制<lb/>
國之名臣必有内助之美家之孝子必有母訓之嚴自<lb/>
昔予聞于今乃見具官某母王氏貞静表于閨閫慈儉<lb/>
儀于族婣方良人任社稷之勞必勸以義及有子任耳<lb/>
<pb n="KR4d0466_WYG_004-16a"/>
目之寄克教以忠勛庸備載於鼎彛命數猶稽於象服<lb/>
爰錫從夫之爵以慰愛親之心於戯被山帶河雖君子<lb/>
之不待前周後魯於賢嗣以攸觀永篤忠貞以介眉壽<lb/>
可<lb/>
　　　通奉大夫侍御史趙世延故祖父蒙古漢軍征<lb/>
　　　　行大元帥按扎爾贈推忠勛庸功臣太保儀<lb/>
　　　　同三司上柱國追封秦國公諡武宣制<lb/>
應天順人惟祖宗之仁聖建邦啓土亦將帥之勤勞睠<lb/>
<pb n="KR4d0466_WYG_004-16b"/>
比盈成申之褒贈具官趙某故祖父某官某才兼文武<lb/>
徳備忠良挺不世之姿佐方興之運率師滅夏莫不望<lb/>
風而降假道破金咸謂自天而下以帝王之兵不殺為<lb/>
本故秦蜀之衆長驅而平遂收百戰之功逈出諸將之<lb/>
右慕興唐之英衞老不辭難方佐漢之良平謀無遺策<lb/>
九京不作千載如生是用進位台衡表勛柱石冠四字<lb/>
以錫號節二惠而易名榮開白社之封載在丹書之府<lb/>
嗚呼望三千之組練古名將何以加渺百二之山河爾<lb/>
<pb n="KR4d0466_WYG_004-17a"/>
嗣孫其是似尚維英爽歆此寵嘉可<lb/>
　　　故祖母白氏追封秦國夫人制<lb/>
夫將帥之後有清白之名必閨閫之間有勤儉之教具<lb/>
官趙某故祖母白氏出於令族配我良臣起從諸王歴<lb/>
事五帝南征北伐當建業之難内撫外攘受總戎之寄<lb/>
賞則均於士伍功必讓於偏禆惟爾謹身節用以正乎<lb/>
家勞心焦思以淑于後施于孫子允稱執法之中在我<lb/>
國家宜贈從夫之爵以正位號以極哀榮嗚呼生將門<lb/>
<pb n="KR4d0466_WYG_004-17b"/>
歸將門獨秉詩書之訓始婦道終婦道是膺象服之宜<lb/>
魂而有知歆予景命可<lb/>
　　　故太傅錄軍國重事錄太醫院事依前開府儀<lb/>
　　　　同三司宣徽院使領大司農司事特爾格贈推<lb/>
　　　　誠佐理翊戴功臣太師開府儀同三司上柱<lb/>
　　　　國追封秦國公諡忠穆制<lb/>
豐水有芑儲材式遺於子孫南山得賢圖任正資於耆<lb/>
舊遽亡一鑑孰作九京故具官某喬木世臣高山景行<lb/>
<pb n="KR4d0466_WYG_004-18a"/>
推前人未䆒之志廣太上好生之仁全活知幾百人出<lb/>
入將五十載貳公宏化為商鼎之鹽梅事君致身作周<lb/>
邦之屏翰弼亮四世終始一心生雖極於顯庸沒盍伸<lb/>
於䘏典是用胙之大國躋以上公錫號而表勛易名而<lb/>
開府於戯載瞻西土永懐徳義之言啓迪後人益賛邦<lb/>
家之固英魂不爽寵命其承可<lb/>
　　　故妻輝和爾通郭囉氏追封秦國夫人制<lb/>
慎終追遠本葢繫於家人崇徳報功恩式隆於䘏典故<lb/>
<pb n="KR4d0466_WYG_004-18b"/>
具官某故妻某氏毓芳名族作儷元臣約婚爰自於初<lb/>
年歴夫艱阻歸國竟尋於舊好宜其室家事姑備孝養<lb/>
之隆教子熟義方之訓緬懐賢範加厚徽章雖文駟雕<lb/>
軒生未正小君之號然鸞誥象服沒猶荒大國之封尚<lb/>
克歆承式昌嗣續可<lb/>
　　　故妻冉氏追封秦國夫人制<lb/>
朕聞生榮死哀禮無先於爵賞男外女内義莫重於人<lb/>
倫所以録既沒之勛庸推而及平生之閨閫故具官某<lb/>
<pb n="KR4d0466_WYG_004-19a"/>
故妻冉氏慈孝而恭儉貞静而淑和作配世臣號稱賢<lb/>
婦胙既開於大國封可後於從夫於戯副笄六珈豈異<lb/>
當年之榮耀山河百二尚貽後嗣之昌隆咨爾幽靈服<lb/>
我休命可<lb/>
　　　妻張氏封秦國夫人制<lb/>
咨爾故具官某妻張氏婦人從夫爵者也爾夫以四朝<lb/>
元老為我近臣九京不可作矣用開大國以封之躋上<lb/>
公以贈之惟爾盡婦道以正家篤義方而教子肆頒異<lb/>
<pb n="KR4d0466_WYG_004-19b"/>
數以慰爾死生契濶之思其益敬恭永對光寵可<lb/>
　　　某官布拉吉達封河南王制<lb/>
撫帝業之艱難爰恩將帥啓功臣之盟誓宜及子孫咨<lb/>
爾在廷聴予作誥具官某知明識遠心廣體胖勛名克<lb/>
篤於前人藩翰乆勤於外服昔將平於内難朕大投艱<lb/>
方深計於中途卿獨决進志存弼亮身佩安危所謂社<lb/>
稷之臣盍享尊榮之報廼復煩於機務非示寵於忠良<lb/>
是用命汝襲諸侯王以長守於富貴歸丞相印以自養<lb/>
<pb n="KR4d0466_WYG_004-20a"/>
於壽齡既不遠於京師可以時而朝覲允資重望坐鎮<lb/>
一方於戯表河之南念爾乃祖乃父為國之屏敬哉有<lb/>
土有民永建厥家母棄朕命可<lb/>
　　　光禄大夫同知徽政院事趙國公常布哷齊故<lb/>
　　　　曾祖父資贈効順功臣太保金紫光禄大夫<lb/>
　　　　上柱國追封趙國公諡安穆制<lb/>
朕惟徳盛位隆勞多賞厚故爵有五等之制恩有三世<lb/>
之推豈朕所私乃國之典具官常某故曾祖父某鍾河<lb/>
<pb n="KR4d0466_WYG_004-20b"/>
岳之氣逢祖宗之時助玉食之調和佐瑶圖之開闢出<lb/>
參輦轂入侍禁闈惟風夜不懈於忠勤致孫曾益躋於<lb/>
顯盛是用詔太常而定諡命中書以授官以賁九原以<lb/>
勸百辟於戯表恒山而賜履惟爾之賢建上公以錫名<lb/>
亦榮之至尚迪爾後母忝世臣可<lb/>
　　　故曾祖母侯氏追封趙國夫人制<lb/>
掌先朝九重之養厥有内臣啓名家累世之昌必資賢<lb/>
配允為餘慶宜渙異恩具官常某故曾祖母侯氏惟儉<lb/>
<pb n="KR4d0466_WYG_004-21a"/>
惟勤克淑克慎至曾孫而建土皆積善之降祥是用正<lb/>
位小君儷封全趙於戯魚軒翟茀已無及於當年礪山<lb/>
帶河尚永存於奕葉眷惟幽爽不昧欽承可<lb/>
　　　故祖父烏爾圖贈推忠守義功臣太傅儀同三<lb/>
　　　　司上柱國追封趙國公諡恭敏制<lb/>
一善必錄聖哲所以得人五世其昌忠良故宜有後風<lb/>
雲不改茅土方新具官常某故祖父某大節傳家小心<lb/>
事主負覊絏而從巡狩知無不為和鼎鼐以輔經營死<lb/>
<pb n="KR4d0466_WYG_004-21b"/>
而後已迄啓孫曾之慶聿開閥閲之華載錫公封俾從<lb/>
禰祀於戯洗而揚觶豈無杜蕢之正言書以汗青不遇<lb/>
董狐之良史朕方慨想爾尚顧歆可<lb/>
　　　故祖母孟氏追封趙國夫人制<lb/>
洪惟我祖建官必得其人粤若汝家得君最親於衆何<lb/>
愛從夫之爵以副尊祖之心具官常某故祖母孟氏徳<lb/>
嫓臣工禮明閨閫上致舅姑之養下教子孫之忠宜啓<lb/>
世封式綿家慶於戯母儀婦道早稱徳耀之賢象服脂<lb/>
<pb n="KR4d0466_WYG_004-22a"/>
田永顧邯鄲之胙服予休命相爾後人可<lb/>
　　　故父資善大夫同知宣徽院事約爾珠贈推誠宣<lb/>
　　　　力保徳功臣太師開府儀同三司上柱國追<lb/>
　　　　封信都王諡忠懿制<lb/>
祖宗創業時非一手足之為家國同休古有萬子孫之<lb/>
祝矧惟邇列亶是世臣爰推漏澤之恩以慰在廷之彥<lb/>
具官常某故父某官某致身得地禀性自天方當就傅<lb/>
之年已識事親之禮近耿光於世祖承明眷於裕皇由<lb/>
<pb n="KR4d0466_WYG_004-22b"/>
鼎爼以造邦小試阿衡之事業指鹽梅而喻相諒多啓<lb/>
沃之謀猷迨予訪落之初念爾老成之遠克昌後嗣益<lb/>
茂前聞是用躋異姓之王封視多儀於公府表駿功而<lb/>
作號錫美諡以易名少極哀榮用光幽顯於戯周家五<lb/>
等列爵顧兹命數之已超金氏七葉侍中尚衍聲名於<lb/>
不朽肆惟英爽不昧欽承可<lb/>
　　　母馬氏封信都王太夫人制<lb/>
胙之民社固追念於世勞相其階庭又丕昭於母訓盍<lb/>
<pb n="KR4d0466_WYG_004-23a"/>
䟽湯沐以賁晨昏具官常某母馬氏有内則之修勤得<lb/>
老氏之慈儉周旋中禁閨門儆戒以相成燕坐北堂簮<lb/>
笏怡愉而就養由國命婦陞王夫人於戯從夫爵而爵<lb/>
既崇保家聲而聲益振受兹祉福宜爾子孫可<lb/>
　　　妻徐氏封趙國夫人制<lb/>
小君之稱所以正位乎内從夫之爵所以勸功于朝宜<lb/>
畀恩言俾榮志養具官常某妻徐氏居然令徳所謂家<lb/>
由婦興嬪于世臣豈特母以子貴何愛魚軒之寵以成<lb/>
<pb n="KR4d0466_WYG_004-23b"/>
翟茀之華夫豈眷私葢彰孝治於戯怡愉鶴髪無以夫<lb/>
人而自安敬戒雞鳴庻幾君子之偕老可<lb/>
　　　加賜普庵禪師塔名制<lb/>
朕聞佛氏以空寂為宗則凡學其道者寧欲建名號殊<lb/>
稱謂以示天下後世哉而國家非此無以昭尊徳樂道<lb/>
之意也朕自即位以來聞袁州大慈化寺普菴寂感妙<lb/>
濟真覺昭貺大徳慧慶禪師印肅紹臨濟之緒超華嚴<lb/>
之境德映當代澤被方來其道甚尊顯心切慕之既累<lb/>
<pb n="KR4d0466_WYG_004-24a"/>
錫大諡惟塔號未稱可加賜定光之塔曰定光靈瑞之<lb/>
塔主者施行<lb/>
　　表　牋　致語<lb/>
　　　天壽節中書省賀表<hi>大徳丙午</hi>
誕開熈運合九五以毓乎聖神丕衍鴻圖撫億兆而膺<lb/>
乎壽富欣逢華旦喜溢中秋<hi>中賀</hi>欽惟皇帝陛下大徳<lb/>
體元𤣥功致泰無為而治猶勤典禮之修不令而行益<lb/>
廣恩言之布當千齡之慶㑹得萬國之懽心臣等幸列<lb/>
<pb n="KR4d0466_WYG_004-24b"/>
台衡光依宸極河清海晏龍飛常御於中天星拱雲從<lb/>
虎拜敢先於率土<lb/>
　　　翰林院陞從一品謝表<lb/>
天開文運治載睹於熈朝地切禁林恩比崇於極品具<lb/>
僚胥慶斯道增華<hi>中謝</hi>欽惟皇帝陛下徳與日新聖由<lb/>
天縱遇儒臣而特異相古所無進院秩以示優自今而<lb/>
始親授銀章之重益為玉署之榮臣等學愧前修位隆<lb/>
徃代典謨訓誥敢忘黼黻之勤元首股肱願効賡歌之<lb/>
<pb n="KR4d0466_WYG_004-25a"/>
盛<lb/>
　　　進三朝實録表<hi>皇慶元年十月九日</hi>
一人御極聿嚴金匱之藏三后在天實監玉堂之紀粤<lb/>
若稽古克底成書<hi>中謝</hi>欽惟皇帝陛下孝友慈仁温文<lb/>
睿哲統之垂業之剏今昔繼承功以著徳以彰在兹纂<lb/>
録首崇筆削之任式宏龜鑑之圖臣等職忝禁林才非<lb/>
良史繫年繫月豈足盡於先朝作典作謨庻有徴於今<lb/>
日<lb/>
<pb n="KR4d0466_WYG_004-25b"/>
　　　興聖宫元旦中書省賀表<lb/>
正月始和禮聿嚴於元㑹聖人教愛養莫大於尊親宇<lb/>
宙維新臣民均慶<hi>中賀</hi>欽惟皇太后陛下身為内則徳<lb/>
嫓周南興明聖於兩朝皇圖益衍昭慈仁於四海帝治<lb/>
彌昌是宜宫壼之基克底邦家之盛臣等職慚百揆忠<lb/>
守一心地乆天長願岡陵之齊壽風和日麗普覆載以<lb/>
常春<lb/>
　　　中宫元旦中書省賀牋<lb/>
<pb n="KR4d0466_WYG_004-26a"/>
三陽肇序彰泰道之方亨萬物皆春表坤元之厚載歡<lb/>
騰海宇喜溢宫庭<hi>中賀</hi>敬惟皇后殿下寛裕有容柔嘉<lb/>
維則功宻孚於宗社徳允稱於禕䄖輔賛皇猷廣二南<lb/>
之風教昌延聖祚茂百世之本支聿増彤史之光式衍<lb/>
椒房之慶臣等幸逢盛旦忝備台司仰日月之儷明誕<lb/>
昭内治在璣衡而齊政永紀長年<lb/>
　　　文廟落成祝聖致語<lb/>
伏以建國君民學為先務歸美報上頌必有祈方追蹤<lb/>
<pb n="KR4d0466_WYG_004-26b"/>
三代之宏規敢推本一人之大徳欽惟皇帝陛下承天<lb/>
御極繼聖受圖虞夏商周所弗臣悉同文軌風雨霜露<lb/>
無非教咸被聲光肇卜上庠首營新廟宫墻翼翼聿來<lb/>
學禮之徒爼豆振振共藴祝堯之志臣等夙叨化育幸<lb/>
際平成爰酌禮於古今庸致嚴於朔望思皇多士於樂<lb/>
辟雍作之君作之師首善繫四方之本教以忠教以孝<lb/>
感恩同萬歳之呼<lb/>
　雪樓集卷四<lb/>
</p>
<p>
</p>
  </div>
</body>
</text>
</TEI>
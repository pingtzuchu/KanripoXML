<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山海漫談</head>
    <p>
<pb n="KR4e0199_WYG_000-1a"/>
欽定四庫全書　　　　　集部六<lb/>
　山海漫談　　　　　　　别集類五<hi>明</hi>
　　提要<lb/>
　　　　<hi>臣</hi>等謹案山海漫談三巻明任環撰環字應<lb/>
　　　　乾號復菴長治人嘉靖甲辰進士厯知廣平<lb/>
　　　　沙河滑縣遷蘇州同知以禦倭功擢按察司<lb/>
　　　　僉事整飭蘇松二府兵備道山東右㕘政事<lb/>
　　　　蹟詳明史本傳是集為其鄉人庾璵所刻凡<lb/>
<pb n="KR4e0199_WYG_000-1b"/>
　　　　文二巻詩詞一巻環禦倭頗著竒蹟當時皆<lb/>
　　　　以為賞薄不足酧勞其遺集久散佚其子孫<lb/>
　　　　搜求輯録所得不及十之一仍名曰山海漫<lb/>
　　　　談從其初也其文既得諸殘燬之餘故有見<lb/>
　　　　即收不暇銓擇多潦草應酧之作然就其存<lb/>
　　　　者論之古文皆嶄嶄有筆力且髙簡有法度<lb/>
　　　　其中如蘇門雙節記重修白雲茅屋記重修<lb/>
　　　　文廟祭噐記啟明山先生書雖不免㕘襍俗<lb/>
<pb n="KR4e0199_WYG_000-2a"/>
　　　　格至于送蕭西泉朱蒲西二序徳風亭滑縣<lb/>
　　　　行館二記與王南崖荅王東臺二書皆絶非<lb/>
　　　　明人文集以時文為古文者雖置之作者間<lb/>
　　　　可也詩如槎泛星河秋作客劒横滄海夜談<lb/>
　　　　兵之類亦間有可觀而冗俗者多則其後人<lb/>
　　　　編次失于刪汰之過也然環之為人無愧忠<lb/>
　　　　孝亦不必以韻語䋲之矣乾隆四十二年十<lb/>
　　　　月恭校上<lb/>
<pb n="KR4e0199_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
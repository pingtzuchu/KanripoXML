<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>黙齋遺稿卷上</head> <lb/>
    <p>
<pb n="KR4d0329_WYG_001-1a"/>
欽定四庫全書<lb/>
　黙齋遺稿卷上<lb/>
　　　　　　　　　　　　宋　游九言　撰<lb/>
　詩<lb/>
　　園鶴<lb/>
擲米不盈掬羣雀下階除昂昂圃中鶴飯糗不可呼嬉<lb/>
翔白雲外飲啄青山隅日淡烟水鄉風曬翎羽舒羣雞<lb/>
汝自況乘軒我何拘秋原忽清唳杳杳聞碧虛志士甘<lb/>
<pb n="KR4d0329_WYG_001-1b"/>
水菽三四羞猿狙寄語飛鳴侣悠悠差自如<lb/>
　　烏鵲<lb/>
鴉烏鳴屋山平生不為惡乾鵲噪庭樹一世常牢落安<lb/>
有无妄福凶災或無作身貧乏名譽屋漏無愧怍春風<lb/>
拂茅簷聽汝相嘲謔禍福心悠悠曲肱常自樂<lb/>
　　聞蝉<lb/>
悄悄山郭暗故園應掩扉蝉聲深樹起林外夕陽稀<lb/>
　　秋雨歎<lb/>
<pb n="KR4d0329_WYG_001-2a"/>
戊午七月隂氣寒重雲低濕天漫漫髙簷流㵼下簷溢<lb/>
旅人愁絶居人寃市井滂沱豈足計老農涕泣猶辛酸<lb/>
両年巨川舟楫亂田萊風過生微瀾㑹稽湧溢鑑湖水<lb/>
黄岩移徙陶家山積骸荒溝如敝屣餘生骨立皮膚乾<lb/>
秋來黄雲蔽滿野瘦妻弱稚期朝餐誰知造化不可料<lb/>
㤙加魚鱉嬉禾田日光弗覩動逾月瓦嗚晝夜愁珊珊<lb/>
安得長梯掃氛翳雲漢萬里清光還腐儒撫事泥災變<lb/>
頻掻白首空<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR4d0329_WYG_001-2b"/>
　　遇雨<lb/>
一雨摧時節微凉暑氣通天青雲澹薄山逈日空濛聴<lb/>
訟多餘暇韋編足細窮却慙為宦拙閒處得秋風<lb/>
　　暮春<lb/>
已過清眀穀雨天燕忙鶯嬾蝶蜂翾風和日暖才三月<lb/>
花落春歸又一年得意自應談事業有懐誰肯卧林泉<lb/>
荷鉏帶月行歌處付與孤踪百世傳<lb/>
　　夜色<lb/>
<pb n="KR4d0329_WYG_001-3a"/>
夜色正幽悄夢回常自悲悠悠節物改冉冉心事非兒<lb/>
嬉意不足掻首忽成絲炎寒扇洪罏槖籥日煎治冥鴻<lb/>
戲雲路蝸蠅蝕昏卑功名難力致志勉與心期旦晝多<lb/>
營營至此盍停思誰能澄夜氣一息存端倪五更百慮<lb/>
起嘹嘹聽啼雞<lb/>
　　新作盆池戱書<lb/>
瓦盆片石壘青蒼興入湖山寄小忩細看纎鱗無限樂<lb/>
不妨斗水學西江<lb/>
<pb n="KR4d0329_WYG_001-3b"/>
　　引鏡<lb/>
引鏡忽自照山野良足嗤定無貂蝉冠罩此麋鹿姿寒<lb/>
飢走世路鬚髮罥蠶絲歸來頻自嘆久别舍前溪輸與<lb/>
傍鄰子釣舸㺯漣漪空懐萬卷冨共歎三綱欹秋原山<lb/>
杳杳脱葉風披披早路已相失好取桑榆西<lb/>
　　聽鄭三弹雙韻子歌<lb/>
寒忩積雪生虛明玉壺風折層簷氷朱霞秀色妙公子<lb/>
理絃燈下聲亭亭遊絲兩兩掛孤月雙聲應手無留停<lb/>
<pb n="KR4d0329_WYG_001-4a"/>
月寒照戸砌虫泣雲凍出浦邊鴻征蒼蠅撲紙忩欲透<lb/>
蜾蠃穴桑兒未成琵琶寛詳雙韻切含凄盡向絃中説<lb/>
酒酣踈綺雜娛嬉誰道壯夫心更折一從敵騎下河南<lb/>
學得聲容難辨别鷓鴣金屋沸歌吹鼠頭寶陌行靴韈<lb/>
帕腰慢舞作彎弧捉耳釂觴真折馘眼前猶聽舊歌辭<lb/>
鳯韶豈獨鏘虞時罷弹三喟寢不熟風定寒江靜夜悲<lb/>
　　讀道書作<lb/>
岩居秉貞操所慕在𤣥虛清夜眼齋宇終身觀道書形<lb/>
<pb n="KR4d0329_WYG_001-4b"/>
㤀氣自充性達理不餘於道雖未庻已超名迹拘至樂<lb/>
在襟懐山水非所娛寄語狂馳子營營竟焉如<lb/>
　　金陵野外廢寺<lb/>
寒花窈嫋蔓頺墻古寺蒼苔晝掩房犬吠屋頭山杳杳<lb/>
蟲鳴階隙草荒荒池塘淡日蒹葭冷籬落西風橘柚黄<lb/>
六代江山金碧地斷碑留得管興亡<lb/>
　　題上藍西堂秀老壁<lb/>
槎牙此老是枯松衲破寒忩百病攻嬴得雪霜皮骨在<lb/>
<pb n="KR4d0329_WYG_001-5a"/>
幾看桃李謝春風<lb/>
　　讀法華經示㢲上人<lb/>
上上不須説我法妙難思汝師釋迦文深欲警羣癡有<lb/>
如優曇花可玩不可持瑶車駕大武火宅鳴狐狸中道<lb/>
息化城寶坊須竟躋將令脱塵網誘設華多辭吾事不<lb/>
須爾父子相恬嬉常行存日用妙處参天倪一性本昭<lb/>
徹春䑓自熈熈汝亦有父母棄去他人依免懐報何日<lb/>
敬養終無時先靈為餒鬼由汝身披緇如云識此心有<lb/>
<pb n="KR4d0329_WYG_001-5b"/>
生皆秉彛謂升兠率天無路誰能知試于清夜闌回首<lb/>
誦吾詩<lb/>
　　義靈廟迎享送神曲<hi>并序</hi>
宣和二年冬清溪民方臘嘯聚首破睦州二浙震動知<lb/>
台州趙資道通判李景淵聞亂憂頋官吏騷然獨司户<lb/>
曹事睢陽滕侯膺力陳備禦守與丞廹大義不敢違然<lb/>
咸無固志侯乃為書别父母兄弟遂議大脩城守且議<lb/>
曰州歲發漕司糴本為緡錢十七萬半猶未行姑留弗<lb/>
<pb n="KR4d0329_WYG_001-6a"/>
遣諸邑秋税應折錢者輸米守勿任漕責侯請身之軍<lb/>
儲遂充乃擇胥吏𨽻役營壁子弟聚而教習號忠義兵<lb/>
復慮細民無頼或餌於寇盡擇市㕓游手名役而實給<lb/>
之報益急郡寮詾動欲行侯謁守請止之通判遽言户<lb/>
曹忠矣如衆論何侯責曰大夫世列顯貴荷國深恩身<lb/>
按察而首亂階可斬也丞色沮竟先出其孥守聞已遣<lb/>
由是傾城士庻讙囂四出侯不能禁獨召所給細民諭<lb/>
以利害貸兩獄罪囚令共立功皆感勵願從三年春仙<lb/>
<pb n="KR4d0329_WYG_001-6b"/>
居民吕師嚢應賊導之破縣報至守丞遂奔侯慮惑衆<lb/>
斬死囚十三聲言某官以下棄城皆伏誅矣師囊水陸<lb/>
並下蔽塞川野城上望之危懼欲變侯誓於衆曰城之<lb/>
存亾即某之死生也上天監之迺晝夜乘堞用寧衆心<lb/>
凡攻城日盡破其機械賊失利退一舍據招延寺侯慮<lb/>
戕及原野命開門取逋亾官吏及士民數萬歸曳柴負<lb/>
粟益脩守備師囊果悉衢婺之旅號十九萬復廹城侯<lb/>
親執弧矢連殪二酋闔城奮呼出戰師嚢宼温州更遣<lb/>
<pb n="KR4d0329_WYG_001-7a"/>
舟師梁忠陳橲追襲温人喜開門迎之朝廷命將始至<lb/>
然侯所上功皆聽守丞歸為狀已弗自言而温州之㨗<lb/>
復飭二校遜功王師於以見侯忠厚不伐非競名者時<lb/>
姦臣閹尹用事守既逃罪丞以熈豐故家貴宦連結反<lb/>
得進職就綰州符侯僅比捕盗七人之賞改京秩去為<lb/>
衢州司録事守貳同時而賞亦異章况侯之功乎是時<lb/>
郡士潘君大年陳君師恭與侍郎陳君公輔序記始末<lb/>
皆有因人成事之嗟羣情可見矣台人遂自為辭題曰<lb/>
<pb n="KR4d0329_WYG_001-7b"/>
滕戸曹焉後金人南下所至紛擾侯貳政淮寧剪巨寇<lb/>
保陳州及居憂南京士民遮使者願起侯少尹卒捍重<lb/>
圍應天之人祠之名堂清忠漕淮西復破敵於蔡州人<lb/>
祠之名堂忠惠盖仗義不一獨台州守貳棄城身為曹掾<lb/>
可去而不去卒以死守使敵圍京師而見用於朝不肯<lb/>
以堂堂社禝與人必矣夷考宣政之末縉紳最盛侯僅<lb/>
以一官之微保全四郡所活生齒不知筭計彼平時荷<lb/>
寵光踐中外艱難之際竟何如乎而侯自立功後勸進<lb/>
<pb n="KR4d0329_WYG_001-8a"/>
大元帥於濟州反以遷都廷爭五事見嫉時相廢居興<lb/>
化既還無室廬可棲台之父老迎至天台卒老死葬焉<lb/>
世事又可勝嘆乎廟祠戸曹逾七十年紹熈己酉適進<lb/>
職者之孫踵來貳郡乃増繪其祖更名雙廟邦人訴於<lb/>
朝隨即撤去得正舊像賜廟號義靈繼室趙夫人猶存邦<lb/>
人復走千里併其孫仲宜迎居廟旁侯之烈久矣亦知<lb/>
台之士大夫之不忘德也嘗慨天下之事邪正是非皆<lb/>
可易位惟人心不可厚誣是謂天髙地厚立人極而不<lb/>
<pb n="KR4d0329_WYG_001-8b"/>
昧倘弗恃此則古來憸佞得志變亂白黑多矣守城之<lb/>
績可卑戸曹之廟可隳台人之心誰得而移之増廟于<lb/>
孫亦欲光其祖君子勿罪獨深慨當時姦臣盗弄國柄<lb/>
不過營私安知積欺不已馴致靖康之禍九廟震摇萬<lb/>
方流毒豈特一州而已寧不痛哉某客丹丘覩邦人歲<lb/>
祭乃作迎享送神三辭俾祝巫歌以侑觴辭曰<lb/>
北固山兮朝暉鼛鼓奏兮吹箎盼夫君兮來止紛老稚<lb/>
兮扶携歛芳馨兮薦豆君弗語笑兮我懐悽聊相羊兮<lb/>
<pb n="KR4d0329_WYG_001-9a"/>
引釂慰我願兮無違<lb/>
青溪煽兮氛妖洶二浙兮波濤花石粲兮江南驛騷匪<lb/>
氓好亂兮生不聊歘蠻方兮同嘯紛醜類兮江臯愬精<lb/>
誠兮上天哀萬命兮孤墉屬櫜鞬兮奮厲忽並殪兮兩<lb/>
兇嗟我父子兮耕農何以報德兮維孝與忠千齡萬代<lb/>
兮子孫之從<lb/>
巫覡醉兮君馬嘶風雲驅兮吹靈旗凌浩蕩兮將何之<lb/>
山靡迤兮白鶴飛歲歳今兮望君歸君遊勿逺兮我民<lb/>
<pb n="KR4d0329_WYG_001-9b"/>
之依山阿寂寞兮頺陽西<hi>白鶴山有侯别廟</hi>
　　訪薛道士不值<lb/>
三茅俯千山杖藜山氣佳來尋薛道士空房鎻烟霞微<lb/>
霜染紅葉晞露浥黄花舞逐西風去湖水夕陽斜<lb/>
　　冬雨不止<lb/>
忽忽時節改白曰藏光輝重隂潤九野小雨紛微微蒼<lb/>
山寒氣深髙林霜葉晞田家秋成意落落乖所期曠望<lb/>
獨興懐戚戚愁寒飢事至當復遣且掩荒園扉<lb/>
<pb n="KR4d0329_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0329_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙齋遺稿巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉斗山人集</head>
    <p>
<pb n="KR4d0440_WYG_000-1a"/>
欽定四庫全書　　　　　集部五<lb/>
　玉斗山人集　　　　　　别集類四<hi>元</hi>
　　提要<lb/>
　　　　<hi>臣</hi>等謹案玉斗山人集三巻舊本題南宋王<lb/>
　　　　奕撰考集中奠大成至聖文宣王文稱至元<lb/>
　　　　二十六年嵗在巳丑江南儒生王奕等其玉<lb/>
　　　　忩如菴記則稱嵗癸巳前奉㫖特補玉山儒<lb/>
　　　　學教諭癸巳為至元三十年然則奕食元禄<lb/>
<pb n="KR4d0440_WYG_000-1b"/>
　　　　久矣跡其出處與仇逺白珽相類題南宋者<lb/>
　　　　誤也奕字敬伯玉山人所著有斗山文集十<lb/>
　　　　二巻梅嵓雜詠七巻今並不傳惟此集尚存<lb/>
　　　　本名東行斐藁明嘉靖壬寅其鄉人陳中州<lb/>
　　　　為刋板佚其詩四首而别附以遺文二篇始<lb/>
　　　　改題今名奕詩稍失之麤然磊落有氣勝宋<lb/>
　　　　季江湖一派素與謝枋得相善枋得北行以<lb/>
　　　　後尚有唱和詩十首其寄周月湖絶句亦有<lb/>
<pb n="KR4d0440_WYG_000-2a"/>
　　　　起觀疆宇皆周土只有西山尚屬商句皆以<lb/>
　　　　宋之遺民自居則其出為學官當在巳丑之<lb/>
　　　　後然其祭文宣王文稱天混圖書氣通南北<lb/>
　　　　九域甫一可輿可舟祖庭觀丁歌稱幸際天<lb/>
　　　　地還清寧於新朝並無所怨尤祭曽子文稱<lb/>
　　　　某等律以忠孝實為罪人願保髮膚以遂終<lb/>
　　　　慕亦未敢髙自位置視首䑕兩端業已偷生<lb/>
　　　　隳節而猶思倔强自異者固尚有間矣集中<lb/>
<pb n="KR4d0440_WYG_000-2b"/>
　　　　詩文雜編頗乖體例然無闗于宏㫖今亦姑<lb/>
　　　　仍原本録之焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_012-1a"/>
顔魯公文集巻之十二<lb/>
　　　　　　　　　　　　　　　錫山安國刋<lb/>
　　序<lb/>
　　　尚書刑部侍郎贈尚書右僕射孫逖文公集<lb/>
　　　序<lb/>
古之為文者所以導達心志發揮性靈本乎詠歌終<lb/>
乎雅頌帝庸作而君臣動色王澤竭而風化不行政<lb/>
之興衰實繫于此然而文勝質則綉其鞶帨而血流<lb/>
漂杵質勝文則野於禮樂而木訥不華歴代相因莫<lb/>
能適中故詩人之賦麗則以詞人之賦麗以滛此其<lb/>
<pb n="KR4c0028_SBCK_012-1b"/>
效也漢魏已還雅道微缺梁陳斯降宫躰聿興既馳<lb/>
騁於末流遂受嗤扵後學是以沈隠侯之論謝康樂<lb/>
也乃云靈均巳來此未及覩盧黄門之序陳拾遺也<lb/>
乃云道喪五百嵗而得陳君若激昻頺波雖無害於<lb/>
過正榷其中論不亦傷於厚誣何則雅鄭在人理亂<lb/>
由俗桑閒濮上胡為乎綿古之時正始皇風奚獨乎<lb/>
凡今之代盖不然矣其或斌斌彪炳郁郁相宣膺期<lb/>
運以挺生奄寰瀛而首出者其惟僕射孫公乎公諱<lb/>
逖河南鞏人其先自樂安武水寓于涉而從焉父嘉<lb/>
之以詞學登科官至宋州司馬公風裁徵明天才傑<lb/>
<pb n="KR4c0028_SBCK_012-2a"/>
出學窮百氏不好非聖之書文統三變特深稽古之<lb/>
道故逸氣上躋而髙情四達羗索隠乎混元之始表<lb/>
獨立於常均之外不其盛歟年數嵗即好屬文十五<lb/>
時相國齊公崔日用試土火爐賦公雅思遒麗援翰<lb/>
立成齊公駭之約以忘年之契爾後遂有大名故其<lb/>
試言也年未弱冠而三擅甲科吏部侍郎王丘試竹<lb/>
簾賦降階約拜以殊禮待之相國燕公張説覧其䇿<lb/>
而心醉其序事也則伯樂川記及諸碑誌皆卓立千<lb/>
古傳於域中其為詩也必有逸韻佳對冠絶當時布<lb/>
在人口其詞言也則宰相張九齡欲掎摭疵瑕沉吟<lb/>
<pb n="KR4c0028_SBCK_012-2b"/>
久之不能易一字公之除庶子也苑咸草詔曰西掖<lb/>
掌論朝推無對議者以為知言凡斯夥多庸可悉數<lb/>
故燕國深賞公才俾與張九齡許景先韋述同遊門<lb/>
庭命子均垍施伯仲之禮江夏李邕自陳州入計繕<lb/>
寫其集齎以詣公託知已之分其為先達所重也如<lb/>
此公文雅有清鑒典考功時精覈進士雖權要不能<lb/>
逼所奬擢者二十七人數年間宏詞判等入甲者一<lb/>
十六人授校書者九人其餘咸著名當世巳而多至<lb/>
顯官明年典舉亦如之故言第者必稱孫公而巳夫<lb/>
然信可謂人文之宗師國風之哲匠者矣公凡所著<lb/>
<pb n="KR4c0028_SBCK_012-3a"/>
詩歌賦序䇿問賛碑志表䟽制誥等不可勝紀遭二<lb/>
朝之亂多有散落子宿綘成等夙奉過庭之訓咸以<lb/>
文章知名同時䑓省乃編次公文集為二十巻列之<lb/>
于左庶乎好事者傳寫諷誦以垂乎無窮亦何必藏<lb/>
名山而納石室也真卿昔觀光乎天府實荷公之奬<lb/>
擢見命為序豈究端倪時則永泰元年仲秋之月至<lb/>
若世系閥閲盖存諸别傳此不復云<lb/>
　　　懷素上人草書歌序<lb/>
開士懷素僧中之英氣㮣通踈性靈豁暢精心草聖<lb/>
積有嵗時江嶺之間其名大著故吏部尚書韋公陟<lb/>
<pb n="KR4c0028_SBCK_012-3b"/>
覩其筆力朂以有成今禮部侍郎張公謂賞其不覊<lb/>
引共遊䖏兼好事者同作歌以賛之動盈巻軸夫草<lb/>
藁之作起於漢代杜慶崔瑗始以妙聞迨乎伯英尤<lb/>
擅其美義獻兹降虞陸相承口訣手授以至于吳郡<lb/>
張旭長史雖恣性顛逸超絶古今而楷法精詳特為<lb/>
真正某早嵗嘗接游居屢䝉激勸教以筆法資質劣<lb/>
弱又嬰物務不能懇習迄用無成追思一言何可復<lb/>
得忽見師作縱横不群迅疾駭人若還舊觀向使師<lb/>
得親承善誘亟揖䂓模則入室之賓舍子奚適嗟嘆<lb/>
不足聊書以冠諸篇首<lb/>
<pb n="KR4c0028_SBCK_012-4a"/>
　　　送劉太冲序<lb/>
劉太冲彭城之華望者也自開府垂明於宋室澤州<lb/>
考績於國朝道素相承世傳儒雅尚矣夫其果行修<lb/>
潔斯文彪蔚鄂木照乎栘華龍驥驤乎雲路則公山<lb/>
正禮䇿髙足於前冲與太真嗣家聲於後有日矣昔<lb/>
余作郡平原拒胡羯而請與從事掌銓吏部第甲乙<lb/>
而超升等夷爾來蹉跎猶屑卑位雖才不偶命而徳<lb/>
其無隣故冲之西遊斯有望矣江月弦魄秦淮頂潮<lb/>
君行句溪正及春水朂哉之子道在何居<lb/>
　　　送辛子序<lb/>
<pb n="KR4c0028_SBCK_012-4b"/>
醇白之士曰隴西辛晃銳業班漢顓門名家十五而<lb/>
志學克明五十而勵精益懋拳拳不失慕囬也之服<lb/>
膺衮衮可聴同茂先之善説昔我髙叔祖鄆州使君<lb/>
著決疑一十二巻問答稱為大顔曽伯祖祕書監府<lb/>
君集註觧成一十二帙　儒斟酌煩省捃摭英華勒<lb/>
成三十篇名之曰漢畧夫其發凡舉例晃序言之巳<lb/>
詳惜乎困於縑緗不獲繕寫遂使精義沉鬱闇然未<lb/>
彰吁足嘆也二月初吉金陵氣暖抵淮上之諸侯所<lb/>
如必合及滁川之美景未至方歡群子賦詩以寵之<lb/>
顔魯公文集巻之十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_018-1a"/>
顔魯公神道碑銘<lb/>
　　　正議大夫行太子右庶子史館修撰上柱國<lb/>
　　　晉昌縣開國男令狐峘述<lb/>
惟深也故能通天下之志惟機也故能成天下之務<lb/>
君子極深而研機不出戶而制動行諸已而馭化其<lb/>
惟盛徳乎有唐名臣贈司徒魯郡文忠公顔公奉大<lb/>
順爲元功建大節爲至忠以安横流以紐頽綱秉是<lb/>
一心祗事四朝今上興元元年八月三日蹈危致命<lb/>
薨于蔡州之難貞元二年春蔡州平冬十一月二旬<lb/>
有三日嗣子櫟陽尉頵祕書省正字碩衘恤奉喪歸<lb/>
<pb n="KR4c0028_SBCK_018-1b"/>
于萬年縣之舊原皇帝徹懸震悼乃冊贈上公詔有<lb/>
司具鼓吹羽儀送干墓所遣中謁者吊祭賻錢五十<lb/>
萬粟三百碩命太常考行誄徳謚曰文忠凡厥士庻<lb/>
臬方侯伯識與不識晞聲想形莫不惕焉荆焉感慕<lb/>
恩齊爲人子者益孝爲人臣者益忠爲人弟者益順<lb/>
爲人吏者益敬有以見盛德之儀形也公諱眞卿字<lb/>
淸臣琅琊臨沂人蓋孔宣父之門人回曰好學知機<lb/>
道亞聖人公其後也五代祖之推北齊黃門侍郞爲<lb/>
海内大儒著家訓稽聖賦冤魂誌及文集藏在書府<lb/>
歷代傳之高祖思魯亦儒行仕我太宗掌記秦府列<lb/>
<pb n="KR4c0028_SBCK_018-2a"/>
于國史曾祖勤禮著作郞弘文館學士祖昭甫晉曹<lb/>
二王侍讀贈華州刺史考惟貞薛王友贈太子少保<lb/>
儲和葆冲是感間氣用集于我公公受天純休克廣<lb/>
前烈識度玄逺節行不羣早孤太夫人殷氏躬自訓<lb/>
育公承奉慈顔幼有老成之量家貧屢空布衣糲食<lb/>
不改其樂餘力務學甘味道藝五經微言及百氏精<lb/>
理無所不䆒旣聞之必行之尤攻文詞善隷書書格<lb/>
勁逸抗行鍾張弱冠進士岀身㝷判入高第授祕書<lb/>
省校書郎天寳初制策甲科作尉醴泉又以八使表<lb/>
能遷于長安未㡬拜監察御史荐承詔㫖巡撫河隴<lb/>
<pb n="KR4c0028_SBCK_018-2b"/>
曾至五原有冤訟久而不决公理之得情郡人悅伏<lb/>
時方炎亢而甘澤澍焉巷俗謡言謂之御史雨又士<lb/>
族有斁於名敎者朝廷有侮於憲度者公悉彈奏正<lb/>
以禮法憲綱震肅朝㫖嘉焉遷武部員外郞屬宰臣<lb/>
楊國忠以外戚登庸惡不附已者出爲平原太守公<lb/>
性本弘𥙿及到官推是道也以臨其人躬疾苦以勸<lb/>
義寛征徭以勸學令不肅而信行敎不敷而化洽十<lb/>
四年賊臣安祿山豕突蟻動逆常于紀徵師矯命自<lb/>
薊長驅公血憤中激乃宣言曰焉有人臣忍容巨逆<lb/>
必當竭節龔行天討㑹郡中方集靜塞軍屯丁三千<lb/>
<pb n="KR4c0028_SBCK_018-3a"/>
餘人公因之又召境内舉武藝者仍發財募義勇之<lb/>
士未踰旬成萬人軍於是戒嚴固守仍表其狀是時<lb/>
海内承平禄山竊發兩河之間未有奉章表者時祿<lb/>
山䧟洛陽害留守李憕中丞盧奕御史蔣淸以三人<lb/>
之首傳脅河北列郡至平原公斬其使收三人之首<lb/>
哭而葬之遂有表上聞初玄宗每朝以薄俗罪巳及<lb/>
得公表大悅稱歎者久之顧謂左右曰眞卿何如人<lb/>
而所爲乃得爾因就拜戸部侍郎兼領平原又加河<lb/>
北採訪招討使仍賜以詔書云卿之一門義冠千古<lb/>
由是公之德聲震于天下時公從父兄常山太守杲<lb/>
<pb n="KR4c0028_SBCK_018-3b"/>
卿同公建議憤激于衷生縛賊將何千年高邈獻于<lb/>
闕下遂通太原之路忠烈之風出于一門詩云孝子<lb/>
不匱永錫爾類夫忠臣亦如之是時饒陽太守盧全<lb/>
誠濟南太守李隨清河長史王懷忠景城司馬李暐<lb/>
各擁兵數千或至萬人以附于公鄴郡太守王燾被<lb/>
禄山移攝河間燾俾椽吏李奐斬僞署河間長史杜<lb/>
兼睦以河間衆歸于公北海太守賀蘭進明率精銳<lb/>
五千濟河有詔助公討伐自是仁者赴仁義者赴義<lb/>
勇者不敢愛其力智者不敢袐其謀清河詞客李㠋<lb/>
少年有才獻竒於公以通鄰好增補軍實前殿中侍<lb/>
<pb n="KR4c0028_SBCK_018-4a"/>
御史沈震監山尉穆寜武邑尉李銑淸河主簿張澹<lb/>
淸池尉賈載各杼器能參贊成務公以長事進明衆<lb/>
同甘苦莫不畢力惟公之使賊帥袁知泰恃衆犯我<lb/>
聊城之西公一鼓而破之夷斬萬計其時河朔一十<lb/>
七郡同日嚮順連兵二十萬橫絕燕趙旁貫井陘啓<lb/>
土門通太原河北節度使李光弼朔方節度使郭子<lb/>
儀得橫行河朔復常山趙二郡大破賊帥史思明于<lb/>
嘉山皆公之由也推誠無私信及旁郡平盧將劉正<lb/>
臣以漁陽來歸公以漁陽賊之本根欲堅其意乃割<lb/>
愛子頗令越海與正臣通問兼遺之軍資十有餘萬<lb/>
<pb n="KR4c0028_SBCK_018-4b"/>
俄而㓂䧟京師駕在靈武往來傳置梗扼不通公以<lb/>
帛書表章封於蠟丸内俾健歩宵行晝伏四逺以聞<lb/>
因奉詔肅宗即位之𥘉遣使乘驛布於江淮王命再<lb/>
通繄兹是賴又遷工部尚書兼御史大夫採訪招討<lb/>
等使如故其年冬十月賊將尹子竒史思明等以勁<lb/>
兵十萬發自燕南先䧟滄瀛次陵德棣猛若燎火衝<lb/>
如决防公内無兼月之蓄外絶同盟之援度勢量力<lb/>
議無幸給不敢委身待擒貽國之耻遂于麾下歸于<lb/>
鳳翔有詔遷憲部尚書㝷兼御史大夫西京平公思<lb/>
復舊章屢進讜議觸鱗忤㫖竟不久留出爲馮翊太<lb/>
<pb n="KR4c0028_SBCK_018-5a"/>
守換蒲州刺史充本州防禦使又爲酷吏所搆貶饒<lb/>
州刺史遷昇州刺史充浙西道節度使時劉展在於<lb/>
睢陽反狀巳萌公乃訓偏師利五刃水陸戰備以時<lb/>
增修都綂使李峘奏以爲過防駭衆肅宗有詔追拜<lb/>
刑部侍郎進爵絲公㝷而劉展陵䧟江淮李峘敗績<lb/>
奔走時之議者皆多公之先覺怨峘之阻計馬御史<lb/>
中丞敬羽詐佞取恩惡公剛直乃以謗語隂中之天<lb/>
威然責命斯極貶蓬州長史代宗卽位移利州刺史<lb/>
未之任徵拜戶部侍郞轉吏部侍郎加銀靑光禄大<lb/>
夫進金紫光禄大夫除江陵尹兼御史大夫充荆南<lb/>
<pb n="KR4c0028_SBCK_018-5b"/>
節度觀察使未辭闕而鑾輿幸陜州公扈蹕行在拜<lb/>
尚書右丞及還京遷刑部尚書續兼御史大夫充朔<lb/>
方宣慰使進封魯部食邑二千戸宰臣元載怙權專<lb/>
政毎有公議公正言引經不爲之屈指擿如將䂓之<lb/>
載心衘色忿蓄而將發者數四矣會攝享太廟公以<lb/>
祭器不修啓于宰臣載因奏公謗讟時政貶峽州别<lb/>
駕未到任換吉州别駕移撫州刺史轉湖州刺史政<lb/>
尚淸靜長孤養耆徹　浚隍式廉明進　特責大<lb/>
指而巳郡人悅之立碑頌德而耽嗜文籍卷不釋手<lb/>
初在德州嘗著韻海鏡源遭難而止至是乃延集文<lb/>
<pb n="KR4c0028_SBCK_018-6a"/>
士纂而成文古今文字該於理者摭華撮要罔有不<lb/>
備爲三百六十卷以其包荒萬彚其廣如海自末㝷<lb/>
源照之如鏡遂以名之又著吳興集十卷廬陵集十<lb/>
卷臨川集十卷並行於代大曆末奸臣伏誅宰臣楊<lb/>
綰常衮舉公舊德宜在中朝徵拜刑部尚書公乃奏<lb/>
上所著韻海鏡源帝嘉之藏於集賢書院及祕閣公<lb/>
前後三領大司㓂以年老辤榮上愛其才遷吏部尚<lb/>
書淸汰九流用正庶官代宗晏駕朝廷以鴻儒詳練<lb/>
典故舉充禮儀使祗護陵寢率禮無違加光禄大夫<lb/>
太子少師使如故著禮儀集十卷上方倚以爲相爲<lb/>
<pb n="KR4c0028_SBCK_018-6b"/>
權臣所忌遷太子太師外示崇高實以散地處之也<lb/>
建中四年賊臣李希烈阻兵淮右詔公奉使宣慰豺<lb/>
狼方熾或諭公逗遛以需公曰君命也焉避之旣見<lb/>
希烈奉宣朝㫖詞不屈志不撓賊黨乃交刃脅之嫚<lb/>
罵不遜公視之凛如責以悖逆希烈不敢亢逼而退<lb/>
久之置酒大㑹將餞公復命行有時矣遇叛臣李元<lb/>
平䧟我汝海委質賊庭公於座上數其背恩厲氣叱<lb/>
責叛者慙赧宻以異語動於希烈希烈意變遂執公<lb/>
囚於官舍防以甲士或掘穽于側或積薪千前或紿<lb/>
以瘞塡或許以焚爍虐毒萬計期公毀節公謂之曰<lb/>
<pb n="KR4c0028_SBCK_018-7a"/>
碩假一劍豈勞多端服義而終乃其所也賊竟不敢<lb/>
逼貞元初希烈䧟汴州是時公幽辱巳三歲矣度必<lb/>
不全乃自爲墓誌以見其志是年遇害于汝州之龍<lb/>
興寺春秋七十有六自登朝及作藩牧人常以安居<lb/>
厚俗爲務獎善伐惡爲志言非至公不發於口事非<lb/>
直道不機於心植操則夷齊之高也理戎則羊陸之<lb/>
仁也當朝則汲黯之正也蒞下則廉范之通也藴是<lb/>
具美行乎至儉强暴莫敢衝千飈不能動大義久廢<lb/>
公起之醇風久醨公還之茍非賢人之業何以臻此<lb/>
然虚巳下士不以名位自高茍有道者蓬門鶉衣必<lb/>
<pb n="KR4c0028_SBCK_018-7b"/>
與抗禮在平原嘗薦安陵處士張鎬有公輔之量數<lb/>
年間鎬位列鼎司論者稱之善與人交執友之子義<lb/>
均甥姪介操所至不遷其守剛而中禮介而容衆靜<lb/>
而無懣動而有光便於巳希權倖不爲也君有命蹈<lb/>
湯火不辭也心在弭亂不在功志圖報國不圖生故<lb/>
其殺身成仁視死如歸雖漢之龔勝魏之王經無以<lb/>
加焉昔衞銘孔悝魯頌僖公載在禮經形于雅什僉<lb/>
以爲公之事君事親愛敬直淸跬歩不忘德充也服<lb/>
義戴仁顛沛以之行極也探賾儒府述古立言文經<lb/>
也勤勞王家靖難安仁武功也頌聲不昭後嗣何觀<lb/>
<pb n="KR4c0028_SBCK_018-8a"/>
於是故吏廬州刺史李㠋乃刋石建碑旌於不朽以<lb/>
峘嘗沗公㑹府公卿之未備位史臣俾讃丕烈永示<lb/>
將來敢竭不才恭述所聞銘曰<lb/>
天祚聖唐降賢救時烈烈魯公毓德應期巖峙玉眞<lb/>
伊傳之師文武忠信天子是毗亦旣升朝偘然正色<lb/>
潤我王度作藩于德賊爲豺虺流蠆下國公整王旅<lb/>
殄掃妖慝解紛以和柔逆以忠萬里狂飈半爲淳風<lb/>
君子知微遇變則通　全庻人入奉宸聰乃副丞相<lb/>
是司喉舌周旋七命内外胥悅營營靑蠅不害其㓗<lb/>
危行言遜保兹明哲用啓土宇俾侯于魯式是百辟<lb/>
<pb n="KR4c0028_SBCK_018-8b"/>
彛倫攸敘亂靡有定盜擾淮浦帝曰汝賢代予宣撫<lb/>
孰不懷忠處死難之於赫我公視險若夷猛獸斷斷<lb/>
履之不疑扇彼薄俗惟緝惟熈昔在申伯作藩周室<lb/>
詩人歌頌尚播聲律矧我文忠人之紀綱功侔四時<lb/>
節貫雪霜煥乎立言没而彌彰日居月諸垂範無疆<lb/>
顔魯公神道碑銘終<lb/>
</p>
<p>
</p>
  </div>
</body>
</text>
</TEI>
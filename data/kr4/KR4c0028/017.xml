<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_017-1a"/>
顔魯公文集舊史本傳<lb/>
　　　　　　　　　　　　　　　　錫山安國刋<lb/>
顔眞卿字淸臣琅琊臨沂人也五代祖之推北齊黃<lb/>
門侍郎眞卿少勤學業有詞藻尤工書開元中舉進<lb/>
士登甲科事親以孝聞四命爲監察御史充河西隴<lb/>
右軍試覆屯交兵使五原有冤獄久不决眞卿至立<lb/>
辯之天方旱獄决乃雨郡人呼之爲御史雨又充河<lb/>
東朔方試覆屯交兵使有鄭延祚者母卒二十九年<lb/>
殯僧舍垣地眞卿劾奏之兄弟三十年不齒天下聳<lb/>
動遷殿中侍御史東都畿採訪判官轉侍御史武部<lb/>
<pb n="KR4c0028_SBCK_017-1b"/>
員外郞楊國忠怒其不附巳出爲平原太守安禄山<lb/>
逆節頗著眞卿以霖雨爲託修城浚池隂料丁壯儲<lb/>
廪實乃陽會文士泛舟外池飲酒賦詩或䜛於禄山<lb/>
禄山亦宻愼之以爲書生不足虞也無㡬禄山果反<lb/>
河朔盡䧟獨平原城守具備乃使司兵參軍李平馳<lb/>
奏之玄宗𥘉聞禄山之變嘆曰河北二十四郡豈無<lb/>
一忠臣乎得平來大喜顧左右曰朕不識顔眞卿形<lb/>
狀何如所爲得如此禄山𥘉尚移牒眞卿令以平原<lb/>
博平軍屯七千人防河津以博平太守張獻以爲副<lb/>
眞卿乃幕勇士旬日得萬人遣錄事參軍李擇交綂<lb/>
<pb n="KR4c0028_SBCK_017-2a"/>
之簡悅以刁萬歲和琳徐浩馬相如高抗朗等爲將<lb/>
禄山旣䧟洛陽殺留守李憕御史中丞盧奕判官蔣<lb/>
清以三首遣叚子光來徇河北眞卿恐摇人心乃詐<lb/>
謂諸將曰我識此三人首皆非也遂腰斬子光宻藏<lb/>
三首異日乃取三首冠飾草續支體棺殮祭殯爲位<lb/>
慟哭人心益附祿山遣其將李欽溱高邈何千年等<lb/>
守土門眞卿從父兄常山太守杲卿與長史袁履謙<lb/>
謀殺溱邈擒千年送京師土門旣開十七郡同日歸<lb/>
順共推眞卿爲帥得兵二十餘萬横絶燕趙詔加公<lb/>
戸部侍郎依前平原太守淸河客李㠋年二十餘與<lb/>
<pb n="KR4c0028_SBCK_017-2b"/>
郡人來乞師謂眞卿曰耳公義烈首唱大順河朔諸<lb/>
郡恃公爲長城今淸河實公之西鄰也僕幸寓家得<lb/>
其虚實知可爲長者用今計其畜積足以三平原之<lb/>
富士卒可以二平原之強公因而橅之腹心輔車之<lb/>
郡其他小城運之如臂之使指耳唯公所意誰敢不<lb/>
從眞卿借兵千人㠋將去眞卿謂之曰兵出也吾子<lb/>
何以敎我㠋曰今聞朝廷使程千里綂衆十萬自太<lb/>
行東下將出<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口爲賊所扼兵不得前今若先代魏<lb/>
郡斬袁知泰太守司馬垂使爲西南主分别開<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口<lb/>
之路出千里之兵使討鄴幽陵平原淸河合同志十<lb/>
<pb n="KR4c0028_SBCK_017-3a"/>
萬之衆徇洛陽分兵而制其衝計王師亦不下十萬<lb/>
公當堅壁無與挑戰不數十日賊必潰而相圖矣眞<lb/>
卿然之乃移牒淸河等郡遣其大將李擇交副將平<lb/>
原縣令范冬馥禆將和琳徐浩等進兵與淸河四千<lb/>
人合勢而博平以千人來三郡之師屯於博平去堂<lb/>
邑縣西南十里袁知泰遣其將白嗣深乙舒䝉等以<lb/>
二萬人來拒戰賊大敗斬首萬餘級肅宗幸靈武授<lb/>
工部尚書兼御史大夫河北採訪招討使祿山乘虛<lb/>
遣史思明尹子竒急攻河北諸郡饒陽河間景城樂<lb/>
安相次䧟没獨平原博平清河郡城守然人心危盪<lb/>
<pb n="KR4c0028_SBCK_017-3b"/>
不可復振至德元年十月弃郡度河歷江淮荆襄二<lb/>
年四月朝於鳳翔授憲部尚書㝷加御史大夫中書<lb/>
舎人兼吏部侍郎崔漪帶酒容入朝諫議大夫李何<lb/>
忌在班不肅眞卿劾奏之貶漪爲右庻子何忌爲西<lb/>
平郡司馬元帥廣平王領朔方蕃漢兵號二十萬來<lb/>
收長安出辭之日百寮致謁於朝堂百寮拜答拜辤<lb/>
亦如之王當闕不乘馬歩出木馬門而後乘管崇嗣<lb/>
爲王都虞候先王上馬眞卿進狀彈之肅宗曰朕兒<lb/>
子每出一一敎誡之故不敢失禮崇嗣老將有足疾<lb/>
姑欲優容之卿勿復言乃以奏狀還眞卿雖天子蒙<lb/>
<pb n="KR4c0028_SBCK_017-4a"/>
塵典法不廢洎鑾輿將復宫闕遣左司郞中李巽先<lb/>
行陳告宗廟之禮有司署祝文稱嗣皇帝眞卿謂禮<lb/>
儀使崔器曰上皇在蜀可乎器遽奏改之中㫖宣勞<lb/>
以爲名儒深逹禮體時太廟爲賊所毀眞卿奏曰春<lb/>
秋時新宫災魯成公三日哭今太廟旣爲盜築毀請<lb/>
壇於野皇帝東向哭然後遣使竟不能從軍國之事<lb/>
知無不言爲宰相所忌出爲同州刺史轉蒲州刺史<lb/>
爲御史唐旻所搆貶饒州刺史旋拜昇州刺史浙江<lb/>
西道節度使徵爲刑部尚書李輔國矯詔遷玄宗於<lb/>
西宫眞卿乃首率百寮上表請問起居輔國惡之奏<lb/>
<pb n="KR4c0028_SBCK_017-4b"/>
貶蓬州長史代宗嗣位拜利州刺史遷戸部侍郞除<lb/>
荆南節度使未行而罷除尚書右丞車駕自陜將還<lb/>
眞卿請皇帝先謁五陵九廟而後還宫宰相元載謂<lb/>
眞卿曰公所見雖美其如不合事宜何眞卿怒前曰<lb/>
用捨在相公耳言者何罪然朝廷之事豈堪相公再<lb/>
破除耶載深衘之旋改檢校刑部尚書知省事累進<lb/>
封魯郡公時元載引用私黨懼朝臣論奏其短乃請<lb/>
百官凡欲論事皆先白長官長官白宰相然後上聞<lb/>
眞卿上疏曰御史中丞李進等傳宰相語稱奉進止<lb/>
縁諸司官奏事頗多朕不憚省覽但所奏多挾䜛毀<lb/>
<pb n="KR4c0028_SBCK_017-5a"/>
自今論事者諸司官皆湏先白長官長官白宰相宰<lb/>
相定可否然後奏聞者臣自聞此語巳來朝野囂然<lb/>
人心亦多衰退何則諸司長官皆逹官也言皆專逹<lb/>
於天子也郞官御史者陛下腹心耳目之臣也故其<lb/>
出使天下事無巨細得失皆令訪察迴日奏聞所以<lb/>
明四目逹四聰也今陛下欲自屏耳目使不聰明則<lb/>
天下何述焉詩云營營青蠅止於棘䜛言罔極交亂<lb/>
四國以其能變白爲黑變黑爲白也詩人深惡之故<lb/>
曰取彼䜛人投卑豺虎豺虎不食投卑有北則夏之<lb/>
伯明楚之無極漢之江充皆䜛人也孰不惡之陛下<lb/>
<pb n="KR4c0028_SBCK_017-5b"/>
惡之深得君人之體矣陛下何不深迴聽察其言虛<lb/>
誣者則䜛人也因誅殛之其言不虛者則正人也因<lb/>
奬勵之陛下捨此不爲使衆人皆謂陛下不能明察<lb/>
倦於聽覽以此爲辭拒其諫諍臣竊爲陛下痛惜之<lb/>
臣聞太宗勤於聽覽庻政以理故著司門式云其有<lb/>
無門藉人有急奏者皆令鹽門司與仗家引奏不許<lb/>
關礙所以防壅蔽也并置立仗馬二疋湏有乘騎便<lb/>
往所以平治天下者正用此道也天寳後李林甫威<lb/>
權日盛羣臣不先<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>宰相輙奏事者仍託以他故中<lb/>
傷猶不敢明約百司令先白宰相又閹官袁思藝日<lb/>
<pb n="KR4c0028_SBCK_017-6a"/>
宣詔至中書玄宗動靜必告林甫先意奏請玄宗驚<lb/>
喜若神以此權柄恩寵日甚道路以目上意不下宣<lb/>
下情不上逹此所以漸致潼關之禍皆權臣誤主不<lb/>
遵太宗之法故也陵夷至于今日天下之弊萃于聖<lb/>
躬豈陛下招致之乎蓋其所從來者漸矣自艱難之<lb/>
初百姓尚未彫弊太平之理立可便致屬李輔國用<lb/>
權宰相專政遞相姑息莫肯直言大門三司不安反<lb/>
側逆賊散落將士北走党項合集土賊至今爲患僞<lb/>
將更相驚恐因思明危懼扇動却反又今相州敗散<lb/>
東都䧟没先帝由此憂勤至於損夀臣毎思之痛切<lb/>
<pb n="KR4c0028_SBCK_017-6b"/>
心骨今天下兵戈未戢瘡痏未平陛下豈得不日聞<lb/>
讜言以廣視聽而欲頓隔忠讜之路乎臣竊聞陛下<lb/>
在陜州時奏事者不限貴賤務廣聞見乃堯舜之事<lb/>
也凡百臣庻以爲太宗之理可翹足而待也臣聞君<lb/>
子難進易退由此言之朝廷開不諱之路猶恐不言<lb/>
况懷猒怠令宰相宣進止使御史臺作條目不令直<lb/>
進從此人人不敢奏事則陛下聞見只在三數人耳<lb/>
天下之士方鉗口結舌陛下後見無人奏事必謂朝<lb/>
廷無事可論豈知懼不敢進耳此即林甫國忠復起<lb/>
矣凡百臣庻以爲危殆之期又翹足而至也如今日<lb/>
<pb n="KR4c0028_SBCK_017-7a"/>
之事曠古未有雖李林甫楊國忠尚猶不敢公然如<lb/>
此今陛下不早覺悟漸成孤立後縱悔之無及矣臣<lb/>
實知忤大臣者罪在不測不忍孤負陛下無任邈迫<lb/>
之至其激切如此於是中人爭寫内本布於外後攝<lb/>
祭太廟以祭器不修言於朝載坐以誹謗貶硤州别<lb/>
駕撫州湖州刺史元載伏誅拜刑部尚書代宗崩爲<lb/>
禮儀使又以高祖巳下七聖謚號繁多乃上議請𥘉<lb/>
謚爲定時㑹袁傪以謟言排之遂罷楊炎爲相惡之<lb/>
改太子少傅禮儀使如舊外示崇寵内實去其權也<lb/>
盧𣏌專權忌之改太子太師罷禮儀使諭於眞卿曰<lb/>
<pb n="KR4c0028_SBCK_017-7b"/>
方靣之任何處爲便眞卿候𣏌於中書曰眞卿以𥚹<lb/>
性爲小人所憎竄逐非一今巳羸老幸相公庇之相<lb/>
公先中丞傳首至平原面上血眞卿不敢衣拭以舌<lb/>
䑛之相公忍不相容乎𣏌矍然而拜而含怒心㑹李<lb/>
希烈䧟汝州𣏌乃奏曰顔眞卿四方所信使諭之可<lb/>
不勞師旅上從之朝廷失色李勉聞之以爲失一元<lb/>
老貽朝廷羞乃宻表請留又遣逆於路不及𥘉見希<lb/>
烈欲宣詔㫖希烈養子千餘人露刃爭前迫眞卿將<lb/>
食其肉諸將叢遶慢罵舉刃以擬之眞卿不動希烈<lb/>
遽以身蔽之而麾其衆衆退乃揖眞卿就館舎因逼<lb/>
<pb n="KR4c0028_SBCK_017-8a"/>
爲章表令雪巳碩罷兵馬累遣眞卿兄子峴與從吏<lb/>
凡數輩繼來京師上皆不報每與諸子書令嚴奉家<lb/>
廟恤諸孤而巳希烈大宴逆黨召眞卿坐使觀倡優<lb/>
斥黷朝政爲戯眞卿怒曰相公人臣也柰何使此曹<lb/>
如是乎拂衣而起希烈慙亦呵止時朱滔王武俊田<lb/>
悅李納使在坐目眞卿謂希烈曰聞太師名德久矣<lb/>
相公欲建大號而太師至非天命正位欲求宰相孰<lb/>
先太師乎眞卿正色叱之曰是何宰相耶君等聞顔<lb/>
杲卿無是吾兄也禄山反自舉義兵及被害詬罵不<lb/>
絶於口吾今年向八十官至太師守吾兄之節死而<lb/>
<pb n="KR4c0028_SBCK_017-8b"/>
後巳豈受汝輩誘脅耶諸賊不敢復出口希烈乃拘<lb/>
眞卿令甲士十人守掘方丈坎於庭曰坑顔眞卿怡<lb/>
然不介意後張伯儀敗績於安州希烈令齎伯儀旌<lb/>
節首級誇示眞卿眞卿慟哭投地後其大將周曾等<lb/>
謀襲汝州因迴兵殺希烈奉眞卿爲節度事洩希烈<lb/>
殺曾等遂送眞卿於龍興寺眞卿度必死乃作遺表<lb/>
自爲墓誌祭文常至寢室西壁下云吾殯所也希烈<lb/>
旣䧟汴州僣僞號使人問儀於眞卿眞卿曰老夫耄<lb/>
矣曾掌國禮所記者諸侯朝覲禮耳興元元年王師<lb/>
復振逆賊慮變起蔡州乃遣其將辛景臻安華至眞<lb/>
<pb n="KR4c0028_SBCK_017-9a"/>
卿所乃積柴于庭中沃之以油且傳逆詞曰不能屈<lb/>
節當自燒眞卿乃投火景臻遽止之復告希烈德宗<lb/>
復宫闕希烈弟浠淸在朱泚黨中例伏誅希烈聞之<lb/>
怒興元元年八月三日乃使閹奴與景臻等殺眞卿<lb/>
先曰有敕眞卿拜奴曰宜賜卿死眞卿曰老臣無狀<lb/>
罪當死然不知使人何日從長安來奴曰從大梁來<lb/>
眞卿罵曰乃逆賊耳何敕耶遂縊殺之年七十七及<lb/>
淮泗平貞元元年陳仙竒使護送眞卿喪歸京師徳<lb/>
宗痛悼異常廢朝五日諡曰文忠復下詔曰君臣之<lb/>
義生錄其功殁厚其禮况才優匡國忠至㓕身朕自<lb/>
<pb n="KR4c0028_SBCK_017-9b"/>
興歎勞於寤寐故光祿大夫守太子太師上柱國魯<lb/>
郡顔眞卿器質天資公忠傑出出入四朝堅眞一志<lb/>
屬賊臣擾亂委以存諭拘脅累歲死而不撓稽其盛<lb/>
節寔謂猶生朕致貽斯禍慙悼靡及式崇嘉命兼延<lb/>
爾嗣可贈司徒仍賜布帛五百端男頵碩等喪制終<lb/>
所司奏超授官秩貞元六年十一月南郊赦書節文<lb/>
授眞卿一子五品正員官故頵得錄用文宗詔曰朕<lb/>
毎覽國史見忠烈之臣未嘗不嗟嘆久之思有以報<lb/>
如聞從覽弘式實眞卿之孫永惟九原旣不可作旌<lb/>
其嗣續諒協典彛考績巳深於宦徒者命列於中臺<lb/>
<pb n="KR4c0028_SBCK_017-10a"/>
官次未齒於縉紳者俾佐於左輔庻使天下之再新<lb/>
義風以眞卿曾孫弘式爲同州參軍<lb/>
史臣曰每思先軫免胄子路結纓雖云其忠未聞於<lb/>
道如成公孝於家能於軍忠於國是武之英也苟無<lb/>
楊炎弄權若任之爲將遂展其才豈有朱泚之禍焉<lb/>
如淸臣富於學守其正全其節是文之傑也茍無盧<lb/>
𣏌惡直若任之爲相遂行其道豈有希烈之叛焉夫<lb/>
國得賢則安失賢則危徳宗内信姦邪外斥良善幾<lb/>
致危也宜哉噫仁以爲已任不亦重乎死而後巳不<lb/>
亦逺乎二君守道殁身爲時垂訓希代之士也光文<lb/>
<pb n="KR4c0028_SBCK_017-10b"/>
武之道焉<lb/>
贊曰自古皆死得正爲順二公云亡萬代垂訓<lb/>
顔魯公舊史本傳終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_016-1a"/>
顔魯公文集後序<lb/>
　　　　　　　　　留　元剛<lb/>
文章節義非二致也聖人入德之序由孝<lb/>
弟而謹信汎愛而親仁行有餘力以學文<lb/>
士君子循本逹末自得諸已則英華之發<lb/>
外皆源而流者也世變旣降以文名家者<lb/>
攅羅列聚而信道不惑守節仗義眇然亡<lb/>
㡬是以善觀人者必先節義而後文章文<lb/>
<pb n="KR4c0028_SBCK_016-1b"/>
章之輕重在一身節義之輕重在國家存<lb/>
而爲節義發而爲文章盡之於一身推之<lb/>
於國家漢唐以來魯公一人而巳公之忠<lb/>
烈始卒不渝穹宙昭明凛凛如在雖庸人<lb/>
孺子莫不知之而予猶以軼言　事彷彿<lb/>
一二㡬於畫渾沌者惟觀之節義然後可<lb/>
以觀公之文章公豈求工於文者哉公之<lb/>
心與天地並星辰河漢山川草木自然之<lb/>
<pb n="KR4c0028_SBCK_016-2a"/>
文也不論其心而徒論其文豈知公者耶<lb/>
公之文不多見而天下後世仰公之名景<lb/>
則敬慕不能者蓋重其所先畧其所後也<lb/>
故存亡詳簡有不暇計而其所可見者雖<lb/>
僅存而不詳然有功於名敎大矣觀所奏<lb/>
論事先白長官之疏嬰逆鱗陵熖勢抗言<lb/>
不忌上㒒射爭坐位之書詆英義朝恩而<lb/>
弗恤自二十六第進士三十四舉制科閱<lb/>
<pb n="KR4c0028_SBCK_016-2b"/>
官四十有五而居中者纔十載六遭貶斥<lb/>
竟至殺身英風勁氣使人感涕憤發萬世<lb/>
而下頽波以障懦習以激彼希指阿䛕俛<lb/>
首循黙嗜寵目前貽臭身後視此孰榮辱<lb/>
受替歸北㡬至餬口拙於生事食粥憂煎<lb/>
固不如屬猒富貴者之適欲而公論則有<lb/>
在也前後忤權臣者五楊國忠李輔國元<lb/>
載楊炎皆誅戮盧𣏌亦竄死公之流芳遺<lb/>
<pb n="KR4c0028_SBCK_016-3a"/>
馥殁且不朽廼輩聲名與糞壤俱腐禍福<lb/>
得失之理昭昭不誣而昧者輒快於所睹<lb/>
不慮於不見豈不痛哉雖然盧𣏌䧟公於<lb/>
死非死公也乃擠唐于亡也以公之所試<lb/>
諒公之所存使其端委廟堂精神折衝則<lb/>
敢於弄兵者未必自是紛紛嗚呼唐亦䆮<lb/>
㝷不復振矣安有朝無若人而可以國乎<lb/>
所以識者未爲公恨而深爲唐恨也予後<lb/>
<pb n="KR4c0028_SBCK_016-3b"/>
公三百九十四年而生又三十五年而守<lb/>
東嘉訪公之來孫自五代徙居于此本朝<lb/>
皇祐紹興間嘗錄其後官者六人忠義之<lb/>
澤滲漉悠久有自來矣求公文而刋之將<lb/>
以砥礪生民而家無藏本得劉原父所序<lb/>
十二卷即嘉祐中宋次道集其刻于金石<lb/>
者也篇簡漫漶字義舛譌乃以史傳諸書<lb/>
碑蹟雜記銓次年譜繫以見聞參異訂疑<lb/>
<pb n="KR4c0028_SBCK_016-4a"/>
摉亡補失其渉於公之筆缺而無攷則不<lb/>
敢及焉故書遺亡網羅未備尚俟後人按<lb/>
藝文志行狀神道碑公佐吉州有廬陵集<lb/>
十卷刺撫州有臨川集十卷刺湖州有吳<lb/>
興集十卷韻海鏡源三百六十卷爲禮儀<lb/>
使有禮儀集十卷今並逸而不傳<lb/>
<pb n="KR4c0028_SBCK_016-4b"/>
<pb n="KR4c0028_SBCK_016-4b"/>
顔魯公文集後序<lb/>
顔魯公集有二予家舊藏本凡十五卷人<lb/>
間所傳又有宋東嘉守留元剛本視予家<lb/>
者十五而闕其三前有劉原父序云輯於<lb/>
吳興沈侯而不書其名字考之館閣書目<lb/>
謂嘉祐中宋敏求惜公文不傳乃集其刻<lb/>
於金石者爲十五卷及觀元剛之序則云<lb/>
原父所序即敏求集其刻於金石者而乃<lb/>
<pb n="KR4c0028_SBCK_016-5a"/>
止十二卷何也按公行狀謂其佐吉州有<lb/>
廬陵集刺撫州有臨川集刺湖州有吳興<lb/>
集并韻海鏡源爲禮儀使有禮儀集今墓<lb/>
碑所載惟禮儀集而新舊唐書列傳於公<lb/>
著述悉皆不載此殆作史之體然邪元剛<lb/>
復謂公所著書逸而不傳而其本有公文<lb/>
補遺及年譜行狀皆予家所無而予家本<lb/>
自和政公主碑至顔夫人碑十首又元剛<lb/>
<pb n="KR4c0028_SBCK_016-5b"/>
之所未有此又何也舊本皆以詩居首今<lb/>
僣爲編訂以奏議第一表次之碑銘次之<lb/>
書序與記之類又次之而以詩終焉若補<lb/>
遺諸作則各從其類卷仍十五以符舊集<lb/>
之數而年譜碑狀列傳諸文别爲繕寫以<lb/>
附於後其間字之譌繆復爲校讐損壞不<lb/>
可讀者姑且闕之維公精忠大節皎如日<lb/>
星不俟贊頌予獨恠夫歐陽永叔曾南豐<lb/>
<pb n="KR4c0028_SBCK_016-6a"/>
皆世之大儒君子永叔謂公尊嚴剛勁象<lb/>
其筆畫而不免惑於神仙之說南豐謂公<lb/>
文章往往雜於神仙浮屠而不皆合於理<lb/>
則又似知公之未盡者夫公之屢遭斥逐<lb/>
困於小夫其視人間世眞若有不足居而<lb/>
欲逍遥乎埃壒之表則神仙浮屠乃公之<lb/>
藉以逰戯而欲釋其憤鬱不平者也世或<lb/>
又傳公死而爲仙以予觀之公之忠節固<lb/>
<pb n="KR4c0028_SBCK_016-6b"/>
將與天地相爲乆永神仙浮屠果足以累<lb/>
公也哉毗陵安民泰欲梓公集少傅石淙<lb/>
公旣爲之序而復求予言予久用心於此<lb/>
因民泰之請不覺躍然遂爲書之<lb/>
嘉靖癸未九月三日中憲大夫太僕寺少<lb/>
卿致仕吳郡都穆序<lb/>
<pb n="KR4c0028_SBCK_016-7a"/>
<pb n="KR4c0028_SBCK_016-8a"/>
</p>
<p>
</p>
  </div>
</body>
</text>
</TEI>
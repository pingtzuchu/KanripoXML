<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_021-1a"/>
顔魯公文集補遺<lb/>
　　　　　　　　　　　　　　　　錫山安國刋<lb/>
　　　裴將軍詩<lb/>
大君制六合猛將清九垓戰馬若龍虎騰陵何壯哉<lb/>
將軍臨八荒烜赫耀英材劍舞若游電隨風縈且迴<lb/>
登高望天山白雲正崔嵬入陣破驕虜威名雄震雷<lb/>
一射百馬倒再射萬夫開匈奴不敢敵相呼歸去來<lb/>
功成報天子可以畫麟臺<lb/>
　　　迂獻懿二祖及禘祫議<hi>見唐文粹與廟亨議意同而辭簡故並存</hi>
<hi>之</hi>
<pb n="KR4c0028_SBCK_021-1b"/>
今議者有三一謂獻祖親逺而遷不當祫宜藏主西<lb/>
室二謂二祖宜祫食與太祖並昭穆缺東向位三謂<lb/>
引二祖祫禘卽太祖永不得全其始宜以二主祔德<lb/>
明廟雖然與人神未猒也景帝旣受始卦矣百代不<lb/>
遷矣而又配天尊無與上至禘祫時暫屈昭穆以申<lb/>
孝尊先實明神之意所以敎天下之孝也况晉蔡謨<lb/>
等有成議不爲無據請大祫享奉獻主東向懿主居<lb/>
昭景主居穆重本尚順爲萬代法夫祫合也有如别<lb/>
亨德明是乃分食非合食也時議者舉然於是還獻<lb/>
懿祖主祫於廟如眞卿議<lb/>
<pb n="KR4c0028_SBCK_021-2a"/>
　　　干祿字書序<lb/>
史籕之興備存往制筆削所誤抑有前聞豈唯豕上<lb/>
加三蓋亦馬中關五迨斯以降舛謬寔繁積習生常<lb/>
爲弊滋甚元孫伯祖故秘書監貞觀中刋正經籍因<lb/>
錄字體數𥿄以示讎校楷書當代共傳號爲顔氏字<lb/>
様懷鈆是賴汗簡攸資時訛頓遷歲久還變後有羣<lb/>
書新定字様是學士杜延業續修雖稍增加然無條<lb/>
貫或應出而靡載或詭衆而難依且字書源流起於<lb/>
上古自改改篆行隷漸失本眞若總據說文便下筆<lb/>
多礙當去泰去甚使輕重合宜不揆庸虛久思編輯<lb/>
<pb n="KR4c0028_SBCK_021-2b"/>
頃因閑暇方契宿心遂參校是非較量同異其有義<lb/>
理全僻罔勿畢該點畫小虧亦無所隱勒成一卷名<lb/>
曰干祿字書以平上去入四聲爲次<hi>毎轉韻處朱點其上</hi>
具言俗通正三體<hi>大較則有三體非謂每字總然</hi>
偏旁同者不復廣出<hi>謂悤殳氏回舊召之類是也</hi>
字有相亂因而附焉<hi>謂肜究䆒椲椲之類是也</hi>
所謂俗者例皆淺近唯籍帳文案劵契樂方非渉雅<lb/>
言用亦無爽儻能改革善不可加所謂通者相承久<lb/>
逺可以施表奏牋啓尺牘判狀固免詆訶<hi>若湏作文</hi>
<hi>言及選曺銓試兼擇正體用之尤佳</hi>
<pb n="KR4c0028_SBCK_021-3a"/>
所謂正者並有憑據可以施著述文章對策碑碣將<lb/>
爲允當<hi>進士考試理冥必遵正體明經對策貴合經</hi>
<hi>注本文碑書李作八分任别誨舊則</hi>有此區别其故<lb/>
何哉夫筮仕觀光惟人所急循各貴實有國恒䂓旣<lb/>
考文辭兼詳翰墨升沉是繋安可忽諸用捨之間尤<lb/>
湏折衷目以干禄義在玆乎綆短汲深誠未逹於涯<lb/>
涘岐多路惑庻有歸於適從如曰不然請俟來哲<lb/>
　　　項王碑隂述<lb/>
西楚霸王當秦之末與叔梁避讎　吳蓋今之湖州<lb/>
也雖滅秦而宰制天下䰟魄猶思樂玆邦至今廟食<lb/>
<pb n="KR4c0028_SBCK_021-3b"/>
不絶其神靈事跡具竟陵子陸羽所載圖經大曆七<lb/>
年眞卿䝉刺是州十二載姦臣伏法恩命追眞卿上<lb/>
都　剋期首路竟陵是諗予以故碑顚趾嘗因<lb/>
　　巳而復　之眞卿乃命再加崇樹<lb/>
紀之時則仲夏方生明之日<lb/>
　　　祭伯父豪州刺史文<lb/>
維乾元元年歲次戊戌十月庚子卄一日庚申第十<lb/>
三姪男銀靑光禄大夫使持節饒州諸軍事饒州刺<lb/>
史上輕車都尉丹陽縣開國侯眞卿敢昭告于亡伯<lb/>
故朝議大夫豪州刺史府君之靈日者羯胡祿山俶<lb/>
<pb n="KR4c0028_SBCK_021-4a"/>
擾河洛生靈塗炭兵甲靡夷二兄杲卿任常山郡太<lb/>
守忠義憤發首開土門擒斬逆豎挫其凶慝先蓋授<lb/>
衞尉卿兼御史中丞城孤援絶身䧟賊庭聖朝哀榮<lb/>
襃贈太子太保甥姪八人李明盧逖等被賊害者並<lb/>
贈五品京官嫂及兒女皆被拘囚<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>略昭宣宇宙淸<lb/>
廓脫于賊手並得歸京眞卿比在平原遭罹凶逆與<lb/>
杲卿同心協德亦著微誠二聖憫焉授戸部侍郎河<lb/>
北採訪招討使又遷工部憲部二尚書再兼御史大<lb/>
夫出爲同蒲饒三州刺史聖恩錫類大門贈華州刺<lb/>
史兄弟兒姪盡蒙國恩允南授膳部郎中允臧授侍<lb/>
<pb n="KR4c0028_SBCK_021-4b"/>
御史威明試太僕丞頍授太子洗馬頂授協律郞熲<lb/>
授秘書省校書郞賜緋魚袋泉明顥頲頴等並蒙遷<lb/>
改一門之内生死哀榮眞卿時赴饒州至東京得申<lb/>
拜掃又方逺辭違伏増感咽謹以淸酌庶羞之奠以<lb/>
伯母河南縣君元氏配尚饗<lb/>
　　　與李太保帖<lb/>
辭後明日至宅奉送承巳當時出<lb/>
獲重捧袂至今爲恨仲春漸暄不審太保尊體何如<lb/>
眞卿粗爾不審初到如何佇承異績以慰瞻係因中<lb/>
郞張漵往謹附狀不宣謹狀二月十四日刑部尚書<lb/>
<pb n="KR4c0028_SBCK_021-5a"/>
顔眞卿狀上李太保大夫公閤下　張漵昨艱難時<lb/>
首末得力願在麾下有容足處庇之幸甚謹空<lb/>
奏事官至蒙問増慰馳誠冬閏初寒伏惟太保尊體<lb/>
安適眞卿悲疢可言蕃㓂推退爲憲之功忝沐深情<lb/>
俱增喜躍前後不逢之信遂闕修狀何時入奏未間<lb/>
悲係無喻謹還狀不次謹狀閏月十有四日刑部尚<lb/>
書顔眞卿狀上李太保大夫公閤下謹空<lb/>
眞卿粗自奉别渴仰何勝昨緣馬奔遂失馳謁想蒙<lb/>
情恕也眞卿十五日離家大小俱安汍汍病瘡少愈<lb/>
勿憂爲佳正逺披承益期自愛謹勒叅候不次刑部<lb/>
<pb n="KR4c0028_SBCK_021-5b"/>
尚書顔眞卿頓首李太保大夫公閤下千手賛已領<lb/>
訖然尚少第二隔恐在書府希更根㝷足踈拙抵罪<lb/>
聖慈含弘猶佐列藩不逺伊邇省躬荷德恩貸實深<lb/>
競慄之誠在物何喻仲春暄甚不審太保尊體何如<lb/>
所苦當轉勝也眞卿緣驛上無馬私乘泡轉㡬死前<lb/>
進不得今日始至藍田卽便取路不獲執别此情如<lb/>
何珍重珍重謹附狀不次謹狀二月十一日硤州别<lb/>
駕顔眞卿狀上李太保大夫公閤下<lb/>
　　　與澄<lb/>
眞卿承聞大華嚴會巳遂圜成取來日要詣彼隨喜<lb/>
<pb n="KR4c0028_SBCK_021-6a"/>
如何如何幸同副老草不悉眞卿頓首和南澄師大<lb/>
德侍老　十日敬空<lb/>
　　　與御史帖<lb/>
眞卿謹别上書于御史閤下竊聞尊候平和眞卿瞻<lb/>
仰瞻仰前所會廟上諸公未悟唯御史論髙百寮振<lb/>
古未有雜事可置况朝廷自有次序不足念乎眞卿<lb/>
　　　守政帖<lb/>
政可守不可不守吾去歲中言事得罪又不能逆道<lb/>
茍時爲千古罪人也雖貶居逺方終身不耻緒汝等<lb/>
當湏會吾之志不可不守也<lb/>
<pb n="KR4c0028_SBCK_021-6b"/>
　　　廣平帖<lb/>
得示問廣平碑本了來數日故當封呈眞卿頓首<lb/>
　　　修書帖<lb/>
賊軍未平使僕不憤見故先修書但召諸子弟與語<lb/>
不具眞卿<lb/>
　　　中夏帖<lb/>
眞卿頓首中夏以還暑氣日甚病懶益不喜所爲前<lb/>
欲書石當湏稍凉作之也幸不以差緩過之京人來<lb/>
何消息嘉否<lb/>
　　　文殊帖<lb/>
<pb n="KR4c0028_SBCK_021-7a"/>
近作一文殊師利菩薩碑但欲發揚主上聖意蓋不<lb/>
近文律耳今奉呈充蓋醬之用可乎眞卿白<lb/>
　　　訊後帖<lb/>
眞卿具前楮訊後所苦何如立斯極位雄廷江上佳<lb/>
山秀水在公庭戶想日有樂事甚得佳士相延公高<lb/>
才逸韻自有晉宋間人風坐此肆局不易處上方招<lb/>
致仁者如公之豈久在江左乎行聞迅召以快士議<lb/>
眞卿頓首<lb/>
　　　移蔡帖<lb/>
貞元元年正月五日眞卿自汝移蔡天也天之昭明<lb/>
<pb n="KR4c0028_SBCK_021-7b"/>
其可誣乎有唐之德則不朽耳十九日書<lb/>
顔魯公文集補遺終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_009-1a"/>
顔魯公文集巻之九<lb/>
　　　　　　　　　　　　　　　錫山安國刋<lb/>
　碑<lb/>
　　　晉紫虚元君領上真司命南嶽夫人魏夫人<lb/>
　　　仙壇碑銘<lb/>
夫人諱華存字賢安任城人晉司徒劇陽文康公舒<lb/>
之女也師于小有清虛真人王裒裒命中侯上仙范<lb/>
邈為立傳其略云夫人挺瓊蘭之流映體自然之靈<lb/>
璞志逸雲霞明潔鮮蔚天才卓異玄標幽拔少讀老<lb/>
莊三傳五經百子無不該覽性樂神仙味真慕道少<lb/>
<pb n="KR4c0028_SBCK_009-1b"/>
服胡麻散茯苓丸吐納氣液攝生夷静親戚往來一<lb/>
無闗見常欲别居閑處父母不許年二十四强適太<lb/>
保掾南陽劉文幼彦生二子璞遐幼彦後為脩武令<lb/>
夫人心期幽靈精誠苦盡逮子息粗立乃離隔室宇<lb/>
齋于别寢清脩百日忽有太極真人安度明東華大<lb/>
神方諸青童扶桑碧河湯谷神王景林真人小有仙<lb/>
王清虚真人王裒來降裒謂夫人曰聞子密緯真氣<lb/>
太帝君敕我授子神真之道青童曰清虚爾之師也<lb/>
度明曰子苦心求道道今來矣景林曰虚皇鑒爾勤<lb/>
感太極已注子於王札子其朂哉青童又曰子不受<lb/>
<pb n="KR4c0028_SBCK_009-2a"/>
聞上道内法晨景玉經者仙道無縁得成也後日當<lb/>
㑹洛陽山中爾勤密之矣三君乃命侍女開玉笈出<lb/>
太上寳文八素隠身大洞㝠經高仙羽玄等書三十<lb/>
一巻手授夫人焉此皆王君昔遇南極夫人西城真<lb/>
人王方乎於陽洛山所受之本經也山中有洞臺是<lb/>
清虚之别宫王君至是北向祝誓於夫人曰太上三<lb/>
元九皇高真虚微八道玉清玉泉裒為太帝所敕于<lb/>
魏華存又説太極白簡青籙金刻玉文有得見此三<lb/>
十一巻書者之姓名也凡此寶書起自清虚真人受<lb/>
太師西城王君紫元夫人從是當七人得之以白玉<lb/>
<pb n="KR4c0028_SBCK_009-2b"/>
為簡青玉為字至是夫人為四矣於是景林又受夫<lb/>
人黄庭内景經令晝夜誦讀萬遍得乃洞觀鬼神此<lb/>
乃不死之道也於是四真吟唱各命玉女彈琴擊鐘<lb/>
吹簫合節而發歌歌畢王君乃解語夫人向所授書<lb/>
存思指歸寳經節度行事口訣諸要粗訖徐乃别去<lb/>
凡二夕一日共㑹在曲静之中自此之後王君及西<lb/>
城真人諸元君夫人互有來往或與隔壁共庭初不<lb/>
駭悟已而幼彦以暴疾殞世值天下荒亂夫人撫養<lb/>
内外傍救窮乏超羣先覺乃携細小徑來東南及兒<lb/>
息各大並處官位至于守静之思與日而進也凡在<lb/>
<pb n="KR4c0028_SBCK_009-3a"/>
世八十三年以成帝咸和九年嵗在甲午王君乃與<lb/>
東華青童來降與夫人靈藥兩齊使頓服之尅期㑹<lb/>
于陽洛宫夫人服藥稱疾閉目寢息飲而不食七日<lb/>
夜半太一玄仙遺飇車來迎夫人用藏景之法託形<lb/>
神劍化成死骸始終外朗仙化内逸冥變隠適從此<lb/>
而絶子璞時為庾司空司馬遐時為陶太尉從事中<lb/>
郎安城太守故夫人自此隠化淪景須㬰至陽洛山<lb/>
明日青童君太極四真人清虚王君三天法師張道<lb/>
陵等凡四十七真人降教夫人於隠元之臺王君令<lb/>
夫人清齋五百日讀大洞真經并分别登真祕奥道<lb/>
<pb n="KR4c0028_SBCK_009-3b"/>
陵授以新出明威章■入静存祝吏兵符籙之訣衆<lb/>
真各標至訓三日而去道教所以備教委曲者以夫<lb/>
人在世為女官祭酒領職理故也夫人遂脩齋讀經<lb/>
誦研萬過積十六年顔如少女於是龜山九靈太真<lb/>
西王母金闕聖君南極元君乃共來迎夫人遂白日<lb/>
升晨北詣上清宫玉闕之下太微天帝中央王老君<lb/>
三素高元君太上玉晨大道君太素三元君扶桑大<lb/>
帝君今闕後聖君各令使者致命授夫人玉札金文<lb/>
位為紫虚元君領上真司命南嶽夫人比秩仙公使<lb/>
治天台大霍山洞臺之中主下訓奉道教授當真仙<lb/>
<pb n="KR4c0028_SBCK_009-4a"/>
者而男之高仙曰真人女曰元君於是夫人受錫事<lb/>
畢王母及金闕聖君南極元君各去使夫人於王屋<lb/>
小有之中更齋戒三日畢九微元君龜山王母三元<lb/>
夫人馮雙禮珠臮諸衆仙並降夫人於小有清虚上<lb/>
宫絳房之中時夫人與王君爲賔主焉神肴羅陳金<lb/>
觴四奏名命侍女陳曲成之鈞九雲合節八音零粲<lb/>
於是西王母擊節而歌歌畢馮雙禮珠彈雲璈而答<lb/>
歌餘真人各歌須㬰司命神仙請隷屬及南嶽神靈<lb/>
迎官並至虎旂龍輦激曜數百里中西王母諸真乃<lb/>
共與夫人東南行俱詣天台霍山臺又便道過句曲<lb/>
<pb n="KR4c0028_SBCK_009-4b"/>
金壇茅叔申宴㑹二日二夕又共適于霍山夫人安<lb/>
駕玉宇然後各别初王君告夫人曰學者當去疾除<lb/>
病因受甘草丸所謂糓仙方也夫人服之而仙夫人<lb/>
能隷書為王君立傳事甚詳悉又述青精䭀飰汪黄<lb/>
庭内景經自後屢降茅山子璞後至侍中䝉使傳法<lb/>
于司徒琅琊王舍人楊羲䕶軍長史許穆穆子玉斧<lb/>
並升仙事具陶弘景真誥所呼南真即夫人也初夫<lb/>
人既渡江徧逰名山至臨川郡臨汝水西立壇置精<lb/>
舍院東百餘步造冢壙又於石井山建立壇塲往來<lb/>
逰憇嵗月深乆楱蕪淪翳雖備載圖經而略遺無跡<lb/>
<pb n="KR4c0028_SBCK_009-5a"/>
有唐女道士黄令㣲道行高逺八十而有少容蹀屣<lb/>
而行奔馬不及時人見其顔色殊異號曰花姑聞夫<lb/>
人靈迹長壽二年嵗在壬辰冬十月乃訊于洪州西<lb/>
山道士胡超超能通神明遥指郭南六里烏龜原有<lb/>
石龜每犯田苗被人擊首折其處是也姑與道流尋<lb/>
訪見龜在壇中央其下得尊像油甕鎗刀燈盞之類<lb/>
俄夢夫人指九曲池於壇南獲之塼砌猶在景雲中<lb/>
睿宗使道士葉善信將繡像幡花來修法事仍於壇<lb/>
西置洞靈觀度女道士七人開元初玄宗使醮祭祈<lb/>
禱不絶每有風雨或聞簫管之聲入室禮謁必須嚴<lb/>
<pb n="KR4c0028_SBCK_009-5b"/>
潔不爾必有虵虎驚吼之異時時有雲如烏鳥羣飛<lb/>
垂帶直下壇上倐忽不見西出如向井山前後非一<lb/>
已而花姑肸蠁間如有告者曰井山古跡汝須崇建<lb/>
俄聞異香從西來姑行宿洞口聞鐘磬之音遲明入<lb/>
山果遇壇殿餘趾遂建立屋宇屢聞仙梵之響環壇<lb/>
數里有採斫及不精潔者必有恠異之警有野象中<lb/>
箭來投花姑姑為㧞之後毎齋前則衘蓮藕以獻姑<lb/>
開元九年姑欲上升告弟子曰勿釘吾棺可以絳紗<lb/>
羃之已而霆雷震擊紗上有孔大如鷄卵棺中唯有<lb/>
被覆木簡屋上穿可容人座前奠瓜數日生蔓結實<lb/>
<pb n="KR4c0028_SBCK_009-6a"/>
如桃者二每至忌辰則風雨鬱勃直入室内玄宗聞<lb/>
而駭之覆視明白使道士蔡偉編入後仙傳二十九<lb/>
年春三月乙酉使道士齎龍璧來醮忽有白鹿自壇<lb/>
東出至冢間而滅五色仙蛾集壇上刺史范陽張景<lb/>
佚以為聖徳感應立碑頌述天寳八載以夫人得道<lb/>
升仙之所度女道士二人見修香火大曆三年真卿<lb/>
叨刺是州言崇禮謁郊郭䝉邃雚蒲震驚女弱曹逃<lb/>
豺狼窟聚真儀如在壇殿巋然瞻仰徘徊悄焉若失<lb/>
有仙壇觀道士譚仙巖者修真目逺法侣是宗請以<lb/>
男官黄道士二七人抽隷洞靈共申灑掃高行女道<lb/>
<pb n="KR4c0028_SBCK_009-6b"/>
士黎瓊仙七人萃居壇院精力住持已久率勵往來<lb/>
增修觀宇從之不日遹暨厥成仙迹之載崇師之力<lb/>
也敢備其本末而為頌云銘曰<lb/>
紫虚元君維魏夫人位列五嶽名高七真凝華台胤<lb/>
奪志劉嬪太帝昭懇清虛降神羣仙畢㑹玉笈斯陳<lb/>
服道日損精心益勤蜕形神劍託馭飈輪適抵陽洛<lb/>
遄登隠元黄庭朗詠白日升晨西降王母東過叔申<lb/>
傳法侍中許楊<hi>陽非或作</hi>為隣伊昔南渡爰居汝濵壇塲<lb/>
處所埋沒荒榛實賴花姑諗于胡尊果獲靈迹烏龜<lb/>
之原次尋井山實叶曩言嫣然簡解紗羃空存野象<lb/>
<pb n="KR4c0028_SBCK_009-7a"/>
㗸藕靈瓜吐根恠異昭彰不可殫論二聖竦駭屢崇<lb/>
明因于嗟女弱香火堙淪真卿刺州謁拜思頻乃命<lb/>
仙子增修鼎新花姑侍傍異代同塵曷表玄徳銘功<lb/>
翠珉垂諸來裔坱？無垠<lb/>
　　　撫州臨川縣井山華姑仙壇碑銘<lb/>
華姑者姓黄氏諱令微撫州臨川人也少乃好道風<lb/>
神卓異天然絶粒年十二度為天寳觀女道士年八<lb/>
十髪白靣紅如處子狀時人謂之華姑牒屣而行奔<lb/>
馬不及聞魏夫人仙壇在州郭之南草木榛翳結廬<lb/>
求之不得長壽二年嵗在壬辰冬十月壬申朔訪于<lb/>
<pb n="KR4c0028_SBCK_009-7b"/>
洪州西山胡天師天師名超能役使鬼神見其懇切<lb/>
遥指姑所居南二百步曰烏龜原中有石龜每蹂踐<lb/>
田苗百姓患之乃擊斷其首即其處也明日與姑登<lb/>
山顧望西面有池水焉即師謂姑曰池中有所見乎<lb/>
曰無師遂舉左手令姑自腋下觀之四仙浴焉師曰<lb/>
余有道分必當得之因留與語數日䖍誠尋訪遂獲<lb/>
石龜於壇中央掘其下得尊像及刀鋸各一油甕五<lb/>
口燈盞數十箇天后聞之盡收入内姑嘗於旦夕精<lb/>
思想象之間忽有告曰壇南有九曲池汝可開之姑<lb/>
從而獲焉塼砌盡在他日有異香綵雲從西南而來<lb/>
<pb n="KR4c0028_SBCK_009-8a"/>
其夕夢有人謂姑曰井山道塲何不修葺姑未及往<lb/>
忽然感疾姑曰得非違尊教所致乎翌日病愈又聞<lb/>
異香而宿于谷口聞鍾聲遲明入山果獲壇殿地砌<lb/>
北半峯有自然石井深可三尺濶丈餘故名井山天<lb/>
欲雨則雲霧先起姑既建置精舍時聞仙梵之音環<lb/>
壇五七里間莫敢樵採姑遂灑掃修葺極其力焉人<lb/>
或不㓗不誠必遭蛇虎恠異之警迷不能出矣至今<lb/>
猶然有野象爲獵人所射來姑前姑爲㧞箭其後每<lb/>
至齋時即㗸蓮藕以獻姑開元九年欲上昇之際忽<lb/>
謂弟子曰不須釘吾棺可以絳紗羃之數夕有雷震<lb/>
<pb n="KR4c0028_SBCK_009-8b"/>
繞視紗頂孔如鷄卵屋穿容人棺中唯被覆木簡而<lb/>
巳弟子奠瓜數日生蔓長數尺結實二顆其大如桃<lb/>
姑同學弟子黎瓊仙恒服茯苓胡麻絶粒四十餘秋<lb/>
年八十齒髪不衰六七嵗時親覩其事每至忌晨即<lb/>
風雲蓊鬱直入室内村墅路人往往見綵雲白鶴飛<lb/>
入洞口清齋行道時每有一朱鬃白馬在壇側逼之<lb/>
則奔而出外捨之則隨而復來靈異昭彰不可談悉<lb/>
仙巖史玄同左通玄等每至三元恒修齋醮大曆三<lb/>
年真卿獲刺是州明年春三月山下有女道士曾妙<lb/>
行夢一女師令上層華樹層層掇飡及悟猶飽因是<lb/>
<pb n="KR4c0028_SBCK_009-9a"/>
不食嘗於觀中見黎瓊仙跪而拜曰夢中所見乃尊<lb/>
師也因請依之于今覺韶顔潤澤䖍修香火於此山<lb/>
遐邇駭慕焉於乎昔麻姑得道而名山南真仙昇於<lb/>
龜原華姑翥於兹嶺瓊仙妙行接踵而出非夫天地<lb/>
肸蠁從古以然則何以仙氣氤氲若斯者矣真卿幸<lb/>
因述職親覩厥猷若黙而不言則來者奚述乃為銘<lb/>
曰<lb/>
綽綽華姑真仙品徒芳蓮比色逸駿爭驅南郭從魏<lb/>
西山訪胡腋窺浴泉原獲龜烏靈跡既儼曲池猶汚<lb/>
鼎新廟貌煥發規模名曰井山終焉不逾象來藕獻<lb/>
<pb n="KR4c0028_SBCK_009-9b"/>
馬見鬃朱簡解空存紗穿上徂奠瓜吐實藹室雲趨<lb/>
妙行精持高真是俞勒銘翠琰永播玄都<lb/>
　　　浪跡先生玄真子張志和碑<lb/>
士有牢籠太虛　掖玄造擺元氣而詞鋒首出軋無<lb/>
間而理窟肌分者其唯玄真子乎玄真子姓張氏本<lb/>
名龜齡東陽金華人父逰朝清真好道著南華象罔<lb/>
説十巻又著冲虚曰馬非馬證八巻代莫知之母留<lb/>
氏夢楓生腹上因而誕焉年十六逰太學以明第擢<lb/>
第獻策肅宗深䝉賞重令翰林待詔授左金吾衛録<lb/>
事參軍仍改名志和字子同尋復貶南浦尉經量移<lb/>
<pb n="KR4c0028_SBCK_009-10a"/>
不願之任得還本貫既而親喪無復宦情遂扁舟垂<lb/>
綸浮三江泛五湖自謂烟波釣徒著十二卷凡三萬<lb/>
言號玄真子遂以稱焉客或以其文論道縱横謂之<lb/>
造化鼓吹京兆韋詣為作内解玄真又述太易十五<lb/>
巻凡二百六十有五卦以有無為宗觀者以為碧虚<lb/>
金骨兄浦陽尉鶴齡亦有文學恐玄真浪跡不還乃<lb/>
於㑹稽東郭買地結茅齋以居之閉竹門十年不出<lb/>
吏人嘗呼為掏河夫執畚就役曾無忤色又欲以大<lb/>
布為褐裘復徐氏聞之手為織纊一製十年方暑不<lb/>
解所居草堂椽柱皮節皆存而無斤斧之跡文士効<lb/>
<pb n="KR4c0028_SBCK_009-10b"/>
柏梁體作歌者十餘人浙江東觀察使御史大夫陳<lb/>
公少逰聞而謁之坐必終日因表其所居曰玄真坊<lb/>
又以門巷湫隘出錢買地以立閈閎旌曰迴軒巷仍<lb/>
命評事劉太真為叙因賦柏梁之什文士詩以美之<lb/>
者十五人既門隔流水十年無橋陳公遂為剏造行<lb/>
者謂之大夫橋遂作告大夫橋文以謝之常以豹皮<lb/>
為度騣皮為屩隠素木几酌班螺盃鳴榔杖拏隨意<lb/>
取適垂釣去餌不在得魚肅宗嘗錫奴婢各一玄真<lb/>
配為夫妻名夫曰漁僮妻曰樵青人問其故魚僮使<lb/>
捧釣收綸蘆中鼓枻樵青使蘇蘭薪桂竹裏煎茶竟<lb/>
<pb n="KR4c0028_SBCK_009-11a"/>
陵子陸羽校書郎裴脩嘗謂問有何人往來答曰太<lb/>
虚作室而共居夜月為燈以同照與四海諸公未嘗<lb/>
離别有何往來性好畫山水皆因酒酣乘興擊鼓吹<lb/>
笛或閉目或背面舞筆飛墨應節而成大曆九年秋<lb/>
八月訊真卿于湖州前御史李㠋以縑帳請焉我揮<lb/>
灑横抪<hi>布音</hi>而纎纊霏拂亂槍而攅毫雷馳須臾之間<lb/>
千變萬化蓬壺髣髴而隠見天水微茫而昭合觀者<lb/>
如堵轟然愕貽在坐六十餘人玄真命各言爵里紀<lb/>
年名字第行於其下作兩句題目命酒以蕉葉書之<lb/>
授翰立成潛皆屬對舉席駭歎竟陵子因命畫工圖<lb/>
<pb n="KR4c0028_SBCK_009-11b"/>
而次焉真卿以舴艋既弊請命更之答曰儻恵漁舟<lb/>
願以為浮家泛宅沿泝江湖之上往來苕霅之間野<lb/>
夫之幸矣其詼諧辯捷皆此類也然立性孤峻不可<lb/>
得而親踈率誠澹然人莫窺其喜愠視軒裳如草芥<lb/>
屏嗜欲若泥沙希跡乎道丈夫同符乎古作者莫可<lb/>
測也忽焉去我思徳兹深曷以寘懐寄諸他山之石<lb/>
銘曰<lb/>
邈玄真超隠淪齊得喪甘賤貧泛湖海同光塵宅漁<lb/>
舟垂釣綸輔明主斯若人豈烟波終此身<lb/>
　　　茅山玄靖先生廣陵李君碑銘<lb/>
<pb n="KR4c0028_SBCK_009-12a"/>
先生姓李氏諱含光廣陵江都人本姓弘以孝敬皇<lb/>
帝廟諱改焉二十一代祖宏江夏太守避王莽徙居<lb/>
晉陵遂爲郡人高祖文嶷陳桂陽王國侍郎曾祖榮<lb/>
皇朝雷州司馬祖師龕隠居以求其志徙于江都父<lb/>
孝感博學好古雅修彭𣆀之道與天台司馬鍊師子<lb/>
微爲方外之交尤以篤慎著干州里考行議謚曰正<lb/>
隠先生母瑯琊王氏賢明有徳行先生孩提則有殊<lb/>
異晬日獨取孝經如捧讀焉羈丱好静處誦習墳典<lb/>
年十八志求道妙遂師事同邑李先生遊藝數年神<lb/>
龍初以清行度爲道士居龍興觀尤精老莊周易之<lb/>
<pb n="KR4c0028_SBCK_009-12b"/>
深趣執喪過哀口不甞甘㫖之味食唯穬麥而已封<lb/>
植膳羞皆經其手號毁骨立親族莫不傷之開元十<lb/>
七年從司馬鍊師於王屋山傳授大法靈文金記一<lb/>
覽無遺綜核古今該明奥㫖玄宗知先生徧得子微<lb/>
之道乃詔先生居王屋山陽臺觀以繼之歲餘請居<lb/>
茅山纂修經法頻徴皆謝病不出天寳四載冬乃命<lb/>
中官齎璽書徵之既至延入禁中每欲諮禀必先齋<lb/>
沐他日請傳道法先生辤以足疾不任科儀者數焉<lb/>
玄宗知不可强而止先生嘗以茅山靈跡剪焉將墮<lb/>
真經秘籙亦多散落請歸修葺乃特詔於楊許舊居<lb/>
<pb n="KR4c0028_SBCK_009-13a"/>
紫陽以宅之仍賜絹二百疋法衣兩副香爐一具御<lb/>
製詩及序以餞之又禁於山側採捕漁獵食葷血者<lb/>
不得輒入公私祈禱咸絶牲牢先生以六載秋到山<lb/>
是嵗詔書三至渥澤頻繁暉映崖谷初山中有上清<lb/>
真人許長史楊君陶隠居自寫經法歴代傳寳時遭<lb/>
喪亂散逸無遺先生奉詔捜求悉備其跡而進上之<lb/>
先時玄宗將求大法請先生為師先生竟執謙冲辤<lb/>
疾而退臮七載春玄宗又欲受三洞真經以其年春<lb/>
之三月中官齎璽書云其月十八日尅授經誥是日<lb/>
於大同殿潔修其事遂遙請先生為玄師并賜衣一<lb/>
<pb n="KR4c0028_SBCK_009-13b"/>
襲以伸師資之禮因以玄靖為先生之嘉號焉仍詔<lb/>
刻石於華陽洞宫以誌之是嵗夏五月隠居先生合<lb/>
丹之所有芝草八十一莖散生於松石之間詔碑先<lb/>
生與中官啓告靈仙緘封表進夏又詔以紫陽觀側<lb/>
近二百戸太平崇元兩觀各一百户並蠲其官徭以<lb/>
供香火秋七月又徴先生既至請居道觀以養疾九<lb/>
載春辤歸舊山其年夏六月前生靈芝之所又產三<lb/>
百餘莖煌煌秀異人所莫覩先生又圖而奏之是嵗<lb/>
冬又徴先生於紫庭别院館之十載秋先生又懇辤<lb/>
告老御製序詩以餞之十有一載先生奉詔與門人<lb/>
<pb n="KR4c0028_SBCK_009-14a"/>
韋景昭等於紫陽之東鬱岡山别建齋院立心誠肅<lb/>
是夜仙壇林間遍生甘露因以上聞特詔嘉異初隠<lb/>
居先生以三洞真法傳昇玄先生昇玄付體玄先生<lb/>
體玄付正一先生正一付先生自先生距於隠居凡<lb/>
五葉矣皆總集妙門大正真法所以茅山爲天下道<lb/>
學之所宗矣於戲是非可齊也我物均焉生死可忘<lb/>
也覺夢同焉如出可域心於變化之際哉先生以大<lb/>
曆已酉嵗冬十一月十有四日遁化於茅山紫陽之<lb/>
别院春秋八十有七其年十二月八日門人赴喪而<lb/>
至者凡數千人號奉冠舃遷窆于雷平山之西陲遺<lb/>
<pb n="KR4c0028_SBCK_009-14b"/>
命以松棺竹杖木几水瓶香奩香爐置於藏門内弟<lb/>
子等仰奉嘉猷克遵儉徳先生識真淳業行髙古道<lb/>
窮情性之本學冠天人之際所以優㳺句曲鬱為王<lb/>
者之師出入明庭特寵肩輿之貴是知順風而問昔<lb/>
稱於黄帝望山而請今見於玄宗矣又博覽羣言長<lb/>
於著撰嘗以本草之書精明藥物事闗性命難用因<lb/>
循著音義兩巻又以老莊周易為潔静之書著學記<lb/>
義略各三篇内學記二篇以續仙家之遺事皆名實<lb/>
無違詞㫖該博初先生幼年頗工篆籀而隷書尤妙<lb/>
或賞之云賢於其父因投筆不書玄宗詔山人王旼<lb/>
<pb n="KR4c0028_SBCK_009-15a"/>
强請先生楷書上經一十三紙以補楊許之闕先生<lb/>
能於陰陽數術之道而不以藝業為能極於轉鍊服<lb/>
食之事而不以夀養為極但㝠懐素朴妙味玄津非<lb/>
夫博大之至人孰能盡於此真卿乾元二年以昇州<lb/>
刺史充浙江西節度欽承至徳結慕玄微遂專使致<lb/>
書於茅山以抒誠懇先生特令韋鍊師景昭復書於<lb/>
真卿恩眷綢繆足勵超然之至然可師可仰望紫府<lb/>
而非遙王事不遑寄白雲而悠逺臮大曆六年真卿<lb/>
罷刺臨川旋舟建鄴將宅心小嶺長庇高蹤而轉刺<lb/>
吳興事乖夙願徘徊郡邑空懐尊道之心瞻望林巒<lb/>
<pb n="KR4c0028_SBCK_009-15b"/>
永負借山之記而景昭臮郭閎等以先生茂烈芳猷<lb/>
願銘金石乃邀道士劉明素來託斯文真卿與先生<lb/>
門人中林子殷淑遺名子韋渠牟嘗接采真之逰緒<lb/>
聞含一之徳敢强名於巷黨曷足辨於鴻䝉其詞曰<lb/>
抱一混茫人之紀綱先生以之氣王神强乃啓玄㫖<lb/>
玄門以彰乃為帝師帝道惟康甘露呈瑞靈芝効祥<lb/>
上士云感高風再揚鶴返仙廟雲辤帝鄉退歸而老<lb/>
妙識行藏徳本無累道心有常寔曰形解孰云坐亡<lb/>
代石表墓勒銘傳芳谷變陵遷厥跡彌光<lb/>
顔魯公文集巻之九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_010-1a"/>
顏魯公文集巻之十<lb/>
　　　　　　　　　　　　　　　錫山安國刋<lb/>
　　墓碣墓誌<lb/>
　　　曹州司法參軍祕書省麗正殿二學士殷君<lb/>
　　　墓碣銘<lb/>
善父母之謂孝睦昆友之謂悌孝悌也者其仁之本<lb/>
歟經天緯地之謂文博古知今之謂學文學也者其<lb/>
徳之藴歟誰其兼之即我伯舅殷君其人矣君諱踐<lb/>
猷字伯起陳郡長平人五代祖不害<hi>不古非舊集作</hi>以孝見<lb/>
梁書高祖英童周御正中大夫麟趾學士曽祖聞禮<lb/>
<pb n="KR4c0028_SBCK_010-1b"/>
唐太子中書舍人弘文舘學士祖令言校書郎淄川<lb/>
令父子敬太常博士吳令累葉皆以徳行名義儒學<lb/>
翰墨聞扵前朝君即吳縣之元子㓜而聰悟紀倫長<lb/>
而典禮不易年十三日誦左傳二十五紙讀稽聖傳<lb/>
一遍亦誦之博覽群言尤精史記漢書百家氏族之<lb/>
説至扵陰陽數術醫方刑法之流無不該洞焉與賀<lb/>
知章陸象先我伯父元孫韋述友善賀呼君為總龜<lb/>
以龜千年五聚問無不知也君性方正志業淳深識<lb/>
理清逺人皆望而服之解褐杭州參軍刺史宗璟以<lb/>
相國之重簡貴自居無所推揖每見君必特加禮敬<lb/>
<pb n="KR4c0028_SBCK_010-2a"/>
政事之諉諈者皆咨决焉開元初舉文儒異等授秘<lb/>
書省學士尋改曹州司法叅軍麗正殿學士與韋述<lb/>
袁暉同修王儉今書七志及群書四錄流别銓次皆<lb/>
折衷扵君璟與蘇頲既入相每引君詢以當代之務<lb/>
友于兄弟群從宗黨必盡糺綏之恩長妹蘭陵郡太<lb/>
夫人真卿先妣也中年孀[婺-矛+牙]遺孤十人未能自振君<lb/>
悉心訓奬皆究恩意故能長而有立開元九年秋七<lb/>
月九日有叔父臨黄尉子玄之䘮哀慟嘔血終于京<lb/>
師通化坊之私第夫人蘭陵蕭氏司空瑀之玄孫括<lb/>
州司馬宋國公興宗之女賢和齊肅秉修禮度能讀<lb/>
<pb n="KR4c0028_SBCK_010-2b"/>
論語周易泛觀史傳率諸婦以和義故閨範修睦焉<lb/>
君之捐舘以清白留遺家道索然夫人躬甘菲糲勸<lb/>
勉桑穡晏息晨興以率勵僮僕行之數嵗經費羨焉<lb/>
教誨三子攝寅克齊等皆克負荷攝大斌令克齊髙<lb/>
平尉為真卿河東覆屯軍試判官並不幸早世寅聰<lb/>
達有精識能繼先父之業有大名扵天下舉宏詞太<lb/>
子校書永寧尉箠殺謾吏貶移澄城丞久疾將殁顧<lb/>
瞻太夫人欲訣不忍其子監察御史亮年未志學隠<lb/>
而潜䀌之及寅卒斬指剪髪寘于棺中誓事太夫人<lb/>
不敢渝常日■有疾不脱衣帶者數年故白燕巢于<lb/>
<pb n="KR4c0028_SBCK_010-3a"/>
苫楣乾元元年太夫人季女適于邠州司法陸超板<lb/>
輿随牒俄而遘疾三月朔日終于超之官舍春秋八<lb/>
十有一龜筮未從因權殯于三水亮以校書郎遷夀<lb/>
安尉爲真卿荆南節度推官廣徳二年十有二月與<lb/>
弟今榮陽尉永匍匐徒步力䕶雙櫬合祔君夫人于<lb/>
新安縣之龍澗原三子塋從理命也嗚呼以君之才<lb/>
之美被服純行加人數等清修素業爲代元龜竟不<lb/>
得賛皇極而叶彛倫登泰階而儀百辟不其惜矣嗟<lb/>
乎仲尼聖者也終于魯司冦而■官與之比公明達<lb/>
者也年纔四十八而君夀與之齊豈聖賢之道有遭<lb/>
<pb n="KR4c0028_SBCK_010-3b"/>
遇乎將運命之數有窮通乎兹小子所以献疑而述<lb/>
報施也大曆五年夏五月真卿以恩宥刺撫扵州採<lb/>
石刻頌丹寄碣扵墓左銘曰<lb/>
殷之後昆奕葉儒門盛烈存兮君能濟美於穆不已<lb/>
明徳尊兮運促道長身殁名揚教義敦兮合袝先窆<lb/>
述遵理命哀順孫兮髙墳崔嵬龍澗之隈映鮮原兮<lb/>
斯焉窆止以望吾子慰營魂兮<lb/>
　　　京兆尹兼中丞杭州刺史劒南東川節度使<lb/>
　　　杜公墓誌銘<lb/>
九有無虞行師貴扵衽席四方取則鈎距資乎浩穰<lb/>
<pb n="KR4c0028_SBCK_010-4a"/>
誰其有之則杜公其人矣公諱濟字應物京兆杜陵<lb/>
人皇主客郎中續之曽孫明堂令知讓之孫贈太子<lb/>
少保惠之第三子姿度韶舉心靈敏達在家必聞既<lb/>
藴睦親之志所居則化多稱不器之能解褐南鄭主<lb/>
簿州主司馬垂引在使幕轉長杜尉隴西法曹皇甫<lb/>
侁江西採訪推官授大理司直攝殿中侍御史賜緋<lb/>
魚袋尋正除殿中歴宰郿渭南成都三縣綿將刺史<lb/>
賜紫金魚袋户部郎中加朝散大夫廣徳中檢校駕<lb/>
部郎中上柱國允嚴武劒南行軍司馬杜鴻漸分蜀<lb/>
為東西川以公為副元帥判官知東川節度拜太中<lb/>
<pb n="KR4c0028_SBCK_010-4b"/>
大夫綿劒梓遂都防禦使梓州刺史兼中丞時冦盜<lb/>
充斥公示以威信八將之不隕公之力焉尋拜東川<lb/>
節度使俄而移軍復為遂將都督徵拜給事中間嵗<lb/>
拜京兆少尹明日還京兆尹出為杭州刺史公務清<lb/>
簡庭落若無吏焉不幸感風疾以大曆十二年嵗次<lb/>
丁已秋七月二日辛亥薨于常州之别舘春秋五十<lb/>
有八夫人京兆韋氏太子中舍迪之第三女也沉敏<lb/>
精深髙明柔克幹夫人之蠱以懋厥家生三子四女<lb/>
而公即世夫人星言晝哭躬䕶櫬轊與子楊以冬十<lb/>
一月二十有四日壬申歸窆公于萬年縣洪原鄉之<lb/>
<pb n="KR4c0028_SBCK_010-5a"/>
少陵原袝先塋也嗚呼以公之志業材力宜其振揮<lb/>
鱗翮凌厲清浮而命迮成山功虧長世吁足恨也真<lb/>
卿忝居友壻亟接周行痛音徽之永隔感存歿其何<lb/>
已銘曰<lb/>
藹藹顒顒時維杜公業先䑓省政洽軍戎乃尹京師<lb/>
乃麾江東帝方俟理命則不融内子䕶喪哀哀送終<lb/>
　　祭文<lb/>
　　　祭姪李明文<lb/>
維乾元元年嵗次戊戌九月庚午朔三日壬申第十<lb/>
三叔銀青光禄大夫使持節蒲州諸軍事蒲州刺史<lb/>
<pb n="KR4c0028_SBCK_010-5b"/>
上輕車都尉丹陽縣開國侯真卿以清酌庶羞祭于<lb/>
亡姪贈贊善大夫季明之靈惟尔挺生夙撰㓜徳宗<lb/>
廟瑚璉階庭蘭玉每慰人心方期戩糓何圖逆賊間<lb/>
亹稱兵犯順尔父竭誠常山作郡余時受命亦在平<lb/>
原仁兄愛我俾爾傳書爾既歸止爰開土門土門既<lb/>
開兇威大蹷賊臣不乆孤域圍逼父陷子死巢傾卵<lb/>
覆天不悔祸誰為荼毒念爾遘殘百身何贖嗚呼哀<lb/>
哉吾承天澤移牧河闗泉明比者再陷常山擕爾首<lb/>
櫬及兹同還撫念摧切震悼心顔方俟逺日卜爾幽<lb/>
宅魂而有知無嗟久客嗚呼哀哉尚饗<lb/>
</p>
<p>
</p>
  </div>
</body>
</text>
</TEI>
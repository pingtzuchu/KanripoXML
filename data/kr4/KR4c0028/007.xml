<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_007-1a"/>
顔魯公文集<lb/>
　　　　　　　　　　　　　　　鍚山安國<lb/>
　巻之七<lb/>
　　碑<lb/>
　　　郭公廟碑銘<lb/>
昔申伯翰周降神於維嶽仲父匡晉演慶於筮淮而<lb/>
猶見美詩人騰芳史册豈比夫神明積高之壤百二<lb/>
懸隔之都三峯發地而削成九派浮天而噴激炳靈<lb/>
毓粹奕葉生賢括宇宙而禀和總河山而藴秀莫與<lb/>
京者其惟郭宗乎其先蓋出周之虢叔虢或為郭因<lb/>
<pb n="KR4c0028_SBCK_007-1b"/>
而氏焉代爲太原著姓漢有光禄大夫廣徳生孟儒<lb/>
爲馮翊太守子孫始自太原家焉後轉徙于華山之<lb/>
下故一族今爲華州鄭縣人夫其築臺見師瘞子致<lb/>
養家承金穴之貴政有露冕之高或哲或謀或肅或<lb/>
乂皆海有珠而鳥有鳯也閥閲之盛其流益光隋有<lb/>
金州司倉諱履球府君懋其徳輝不屑下位克己復<lb/>
禮州邦化焉篤生唐凉州司法諱昶府君能世其業<lb/>
以伸其道逺近宗之不隕厥問生美原縣主簿贈兵<lb/>
部尚書諱通府君清識澈照博綜羣言始登王畿鬱<lb/>
有佳稱道悠運促靡及貴仕垂于後昆沒而見尊是<lb/>
<pb n="KR4c0028_SBCK_007-2a"/>
生我諱敬之府君府君幼而好仁長有全徳身長八<lb/>
尺二寸行中絜矩聲如洪鍾河目電照虬鬚蝟磔進<lb/>
退閑雅望之若神以仲由之　事兼翁歸之文武始<lb/>
自涪州録事參軍轉瓜州司倉雍北府右果毅加逰<lb/>
擊將軍申王府典軍金吾府折衝兼左衛長上原州<lb/>
别駕遷扶州刺史未上除左威衛左郎將兼監牧南<lb/>
使渭吉二州刺史侍中牛仙客韙君清節奏授綏州<lb/>
遷壽州累加中大夫策勲上柱國以天寳三載春正<lb/>
月十日遘疾終于京師常樂坊之私第春秋七十有<lb/>
八乾元三年春二月以公之寳胤開府儀同三司司<lb/>
<pb n="KR4c0028_SBCK_007-2b"/>
徒兼中書令柱國汾陽郡王曰子儀有大勲于王室<lb/>
乃下詔曰故中大夫壽州刺史郭敬之果君子之行<lb/>
毓達人之徳才光文武政美中和生此大賢為我良<lb/>
弼頃以孽胡作亂黔首罹殃朕於是鬱興神武之師<lb/>
克掃攙搶之氣而子儀帥彼勁卒赫然先驅取京洛<lb/>
如拾遺剪凶殘猶振槁功存社稷澤潤生人是用寵<lb/>
洽哀榮義申存歿可贈太保於戲府君體含弘之素<lb/>
履秉冲邈之高烈言必主於忠信行不違於直方清<lb/>
白為吏者之師死生敦交友之分端一之操不以夷<lb/>
險槩其懐堅明之姿不以雪霜易其令用情不間於<lb/>
<pb n="KR4c0028_SBCK_007-3a"/>
踈逺泛愛莫遺於賤貧拳拳服膺終始靡二故所居<lb/>
則化所去見思人到于今稱之斯不朽矣傳曰徳盛<lb/>
必百代祀其有後也宜哉恭惟令公先皇之佐命臣<lb/>
也少而美秀長而瓌偉姿性質直天然孝悌寛仁無<lb/>
比騎射絶倫所蒞以清白見稱居常以經濟自命弱<lb/>
冠以邦鄉之賦驟膺將帥之舉四擢高第有聲前朝<lb/>
三為將軍再守大郡累典兵要必聞休績天寳末安<lb/>
禄山反于范陽令公以節度使擁朔方之衆圍高秀<lb/>
巖于雲中破史思明于嘉山先帝之幸朔方赴行在<lb/>
於靈武擊同羅于河曲走崔乾祐于蒲坂今上之為<lb/>
<pb n="KR4c0028_SBCK_007-3b"/>
元帥也首副旄鉞㑹迴訖于扶風摧兇冦于洨水追<lb/>
餘孽于陜服長驅河洛弼成睿圖再造生靈克清天<lb/>
步乂函夏之未乂安天下之未安一年之間區宇大<lb/>
定不休哉徒觀眞元和降精間氣生徳感星辰而作<lb/>
輔應期運以濟時忠於國而孝於家威可畏而儀可<lb/>
象盛徳繄物寛身厚下用人由已從善如流沉謀祕<lb/>
於鬼神精義貫於天地推赤誠而許國蹈白刄以率<lb/>
先霆擊於雲雷之初鷹揚於廟堂之上大凡二曆鼎<lb/>
司兩升都座四作元帥九年中書歴事三聖而厥徳<lb/>
維懋易相二十而受遇益深蓋尅復上都者再戡定<lb/>
<pb n="KR4c0028_SBCK_007-4a"/>
東京者一其餘麾城摲邑得儁摧鋒亦非遽數之所<lb/>
周也信可謂王國之虓虎生人之廕庥者歟非太保<lb/>
之邁種不孤則何以鍾美若是况于友于著睦矕龍<lb/>
虎者十人貽厥有光紆青紫者八九勲庸舉集今古<lb/>
莫儔昔奮號尊榮紅粟纔霑於萬石惲家全盛朱輪<lb/>
不出於十人繇我觀之事不侔矣於乎清廟之興所<lb/>
以仁祖考鴻伐之刻亦以垂子孫爰剏制於舊居將<lb/>
永圖而觀徳中堂有侐丕搆克崇感霜露而怵惕以<lb/>
増敘昭穆而敬恭斯在庶乎觀盥顒若既無斁於永<lb/>
懷入室僾然必有覿乎其位哀榮既極情禮用申仁<lb/>
<pb n="KR4c0028_SBCK_007-4b"/>
人之所及逺哉孝子之事親終矣豈惟温温孔父逺<lb/>
稱鑱鼎之銘穆穆魯侯獨美龍旂之祀其詞曰<lb/>
郭之皇祖肇尤虢土逮于後昆實守左輔徙華陰兮<lb/>
<hi>其一</hi>源長流光施于司倉凉州兵部克熾而昌載徳<lb/>
深兮<hi>其二</hi>篤生太保允懋厥道神之聴之永錫難老<lb/>
式如金兮<hi>其三</hi>於穆令公汾陽啓封文經武緯訓徒<lb/>
陟空簡帝心兮<hi>其四</hi>含一不二格于天地愷悌君子<lb/>
邦之攸塈昭徳隂兮<hi>其五</hi>芝馥蘭芳羽儀公堂子子<lb/>
孫孫為龍為光鏘璆琳兮<hi>其六</hi>乃立新廟肅雍允劭<lb/>
神保是聴孝思孔炤亶居歆兮<hi>其七</hi>乃立高碑盛美<lb/>
<pb n="KR4c0028_SBCK_007-5a"/>
奚㩼日月有既徽猷永垂映來今兮<hi>其八</hi>廣徳二年<lb/>
嵗次甲辰十一月甲午朔二十一日甲寅建<lb/>
　　　銀青光禄大夫海濮饒房睦台六州刺史上<lb/>
　　　柱國汲郡開國公康使■君神道碑銘<lb/>
君諱希銑字南金其先出于周武王同母少弟衛康<lb/>
叔封之後也史記云成王長用事舉康叔為周司冦<lb/>
賜衛寳祭器以彰有徳封子康伯支庶有食邑于康<lb/>
者遂以氏焉代為衛大夫至漢有東郡太守超始居<lb/>
汲郡超之裔孫魏强弩將軍權權生晉虎賁中郎將<lb/>
泰泰生■太守威威生蘭陵令奮節將軍翼隨晉元<lb/>
<pb n="KR4c0028_SBCK_007-5b"/>
帝過江為吳興郡丞因居烏程事見山謙之呉興記<lb/>
翼生豫章太守鎮鎮生征虜司馬建武將軍欽信欽<lb/>
信生宋晉熈王兵曺參軍黯黯生南臺■高高生齊<lb/>
驃騎大將軍孟真孟真生梁散騎侍郎僧朗僧朗生<lb/>
陳給事中五兵尚書宗■為山陰令子孫始居㑹稽<lb/>
遂為郡人焉曾祖孝範江夏王府法曹臨海縣令祖<lb/>
英隋齊　騎曺江寧縣令皇朝隨郡王行軍倉曹<lb/>
父國安明經高第以碩學掌國子監領三舘進士教<lb/>
之策授右典戎衛録事參軍直崇文館太學助教遷<lb/>
博士白獸門内供奉崇文館學士贈杭州長史君郎<lb/>
<pb n="KR4c0028_SBCK_007-6a"/>
長史府君之叔子也年十四明經登第補右内率府<lb/>
胄曹應詞藻宏麗舉甲科拜祕書省校書郎轉左金<lb/>
吾衛録事參軍應博通文史舉高第授太府寺主簿<lb/>
轉丞又應明於政理舉拜洛州河清令加朝散大夫<lb/>
　州司馬徳州長史轉定州屬突厥侵　君以偏師<lb/>
抗之遷海州刺史　功以勑書賜方岳繡袍一領雜<lb/>
綵二百段下車未幾詔擇政術尤異者察使奏公恩<lb/>
制襃異遷濮州加銀青光禄大夫累封汲郡開國公<lb/>
策勲上柱國轉饒州八為國子司業以　貶房州<lb/>
轉睦州遷台州所至之邦必聞美政開元初入計至<lb/>
<pb n="KR4c0028_SBCK_007-6b"/>
京抗表請致仕玄宗允許仍　三年請歸鄉敕書襃<lb/>
美賜衣一襲并雜綵等仍給傳驛至本州冬十月二<lb/>
十有二日不幸遘疾薨于㑹稽覺胤里第春秋七十<lb/>
一夫人陳郡殷氏太子中舍人聞禮之曽孫右清道<lb/>
率令徳之孫　州録事參軍子恩之第五女<lb/>
先天二年封丹陽郡夫人公薨之年殁於東都章善<lb/>
坊私第春秋六十九嗣子朝散大夫婺州司馬襲汲<lb/>
郡公元　㑹稽縣男元瑾宣州司士京兆府奉先尉<lb/>
㑹稽縣男元瑒朝議郎前獲嘉丞元懷等䖍以天寳<lb/>
四載　月四日窆于山陰縣籬渚村之先塋卜逺日<lb/>
<pb n="KR4c0028_SBCK_007-7a"/>
而葬合焉禮也嗚呼君負不器之姿包周身之智■<lb/>
■且恵慤愿而恭金玉其相敬明其道文意　二<lb/>
雅所祗政事優■百■所則嘗撰自古以來清白吏<lb/>
圖四卷仍自為序賛以見其志宰相黄門侍郎韋承<lb/>
慶中書舍人馬吉甫等美而同述焉盛行於世赴海<lb/>
州時君兄徳言為右臺侍御史■為偃師令俱以詞<lb/>
學擅名時同請歸鄉拜掃朝野榮之與狄仁傑岑羲<lb/>
韋承慶嗣立元懷景姚元崇友善至是咸傾朝同賦<lb/>
詩以餞之近代未有此比君之四代祖至于大父為<lb/>
諸王掾屬者七人歴尚書郎給事中侍御史者二人<lb/>
<pb n="KR4c0028_SBCK_007-7b"/>
君之先君崇文學士府君有文集十巻注駁文選異<lb/>
義二十巻漢書■十巻自述文集二十巻元昆修書<lb/>
學士顯府君文集十巻撰詞苑麗則二十巻海藏連<lb/>
珠三十巻累壁十巻姪祕書監集賢院侍講學士■<lb/>
元撰周　累義二十巻秀州長史元瓌著于録<lb/>
寳典三十巻姪刑部員外郎璀男美原尉南華撰代<lb/>
耕心鏡十巻　百二十巻君之先君至<lb/>
南華四代進士登甲科者七人舉明經者一十三人<lb/>
時　門頗盛美矣君之女曰辨恵盩厔縣令<lb/>
陜郡長史郜象釴妻君之孫台州司今户參軍<lb/>
<pb n="KR4c0028_SBCK_007-8a"/>
嵗而卒汾州司田叅軍真弼德州平昌縣令輔旻崇<lb/>
玄學生曙懷州武陟尉憺宣州南陵尉渭鄉貢明經<lb/>
緯綸皆修身踐言敦詩悦禮紹承餘訓克禀義方及<lb/>
君告老鄒自然陳光壁閭丘景陽陶暹送至越州邑<lb/>
子謝務遷僧陸鑒校書郎陳齊卿恒爲文酒之㑹論<lb/>
者休焉惬求舊之■崇乞言之禮天乎不憗其恨若<lb/>
何大曆十一年元瓌　乞願言<lb/>
刋勒懼沒徽猷求無愧之詞垂不朽之事顧惟未學<lb/>
曷足當仁銘曰汲公恂恂德懋　多士東南<lb/>
有筠緝熈代業詞章發身佐軍貔虎典校麒麟三擢<lb/>
<pb n="KR4c0028_SBCK_007-8b"/>
崑玉再司　汭驥展河漘驟貳嘉州錫命<lb/>
斯頻繡寵方岳榮加搢紳六登■洽膠庠<lb/>
　　華墓表申　見節文昭友仁懸車告老衣錦<lb/>
熈神連壁襲懿梓澤齊彬饋酳未濟春濛遽淪朝廷<lb/>
惋悼逺近悲辛季子象賢恐懼鬱堙　鴻伐千秋<lb/>
不泯<lb/>
　　　逰擊將軍左領軍衛大將軍兼商州刺史武<lb/>
　　　闗防禦使上柱國歐陽使君神道碑銘<lb/>
使君諱琟字琟渤海人其先出自帝顓頊高陽氏滿<lb/>
有歐陽伯和伯和孫高高孫地餘並列儒林晉有堅<lb/>
<pb n="KR4c0028_SBCK_007-9a"/>
石著名文苑賢達繼軌其來邈乎六代祖僧寳始自<lb/>
渤海徒居長沙五代祖頠陳山陽郡公高祖紇陳開<lb/>
府儀同三司左屯衛大將軍交廣等十九州諸軍事<lb/>
廣州刺史襲山陽郡公功業並著于前史曽伯祖詢<lb/>
皇朝銀青光禄大夫給事中率更令崇賢館學士以<lb/>
詞學徳行見重前朝軍法孤標垂名不朽曾祖胤年<lb/>
十七以門子入侍見賞太宗　八加正議大夫魯王<lb/>
傳奉使和突厥不拜虜庭朝廷嘉之回封南海郡公<lb/>
施光二州刺史祖諶洛州鞏縣令父機漢州什邡令<lb/>
以休懿傳世著聞于家邦使君即什邡之第四子志<lb/>
<pb n="KR4c0028_SBCK_007-9b"/>
尚恬曠顓精於詩易春秋尤明吏術所居則理開元<lb/>
十八年解褐安西大都䕶府參軍充湯嘉惠節度推<lb/>
勾宫外憂去職服闋補北庭大都䕶府户曹參軍節<lb/>
度使蓋嘉運奏授金滿令仍充營田判官以破賊功<lb/>
當遷請回授幼弟孤姪者三人教義稱之二十九年<lb/>
河西節度使奏授晉昌郡户曹參軍攝晉昌令轉張<lb/>
掖郡張掖令攝司馬知郡事按吏贓罪罪人誣訟于<lb/>
使司百姓苖秀康順忠等三十人皆截耳稱寃節度<lb/>
使王捶駭焉奏與上下考轉岳州長史時屬荒旱人<lb/>
多莩餒君以禄俸職田并率官吏食餓者千餘人凡<lb/>
<pb n="KR4c0028_SBCK_007-10a"/>
月餘遂多全活劍南節度使楊國忠奏知三峽轉運<lb/>
改衡陽郡長史賜緋魚袋天寳末羯胡作亂綂江湖<lb/>
之兵先至南陽加賜紫金魚袋充魯炅南陽節度副<lb/>
使攝淮南郡長史充當郡防禦使時南陽為賊所圍<lb/>
諸將選懦莫敢先救至徳元載君以當郡防禦士至<lb/>
新野芙蓉鄉遇賊合戰斬其將犯圍而入炅壯而徳<lb/>
之賊圍解加逰擊將軍左金吾衛中郎將兼南陽郡<lb/>
司馬遷右驍衛將軍兼上洛郡太守充武闗防禦使<lb/>
肅宗降璽書云卿以特達之姿抱殊常之畧武闗防<lb/>
守委卿一人屬賊陷商於復圍　浙川<lb/>
<pb n="KR4c0028_SBCK_007-10b"/>
以保乂人吏逆賊悉力來攻六十餘日糧盡救絶遂<lb/>
陷賊庭賊將甘言怵君令至城下以紿炅君忠勇感<lb/>
激捨生徇義抗聲謂炅曰鳯翔諸將已收長安琟不<lb/>
能效死軍前辱大夫所使願大夫保守忠義克終令<lb/>
圖賊以兵刃毆君君志氣彌厲因被執送洛陽今天<lb/>
子收復兩京僅得脱禍其事具向城令王瀟南陽記<lb/>
炅又奏君充節度兵馬使君遂辭疾不行税駕于鄭<lb/>
之别墅君所居以清白㢘慎聞于朝廷禄俸之餘必<lb/>
賙親族之貧者先疇舊業悉畀羣從一簮不私于其<lb/>
身又常持誦金剛凈名經向逾三紀不茹葷血者十<lb/>
<pb n="KR4c0028_SBCK_007-11a"/>
年至是無儋石之儲而處順安時不改其度蓋澹如<lb/>
也識者歸高焉粤以上元二年秋九月十四日寢疾<lb/>
而終春秋六十有五夫人高平徐氏安西都䕶高平<lb/>
縣公欽識之女婦順母儀克明休徳以大曆二年夏<lb/>
六月二十五日終于岳州客舍享年五十有六其孤<lb/>
嵩臮中子崙少子峯等銜恤允窮竭力襄事以大曆<lb/>
十年冬十月二十四日合祔君臮夫人于滎澤縣廣<lb/>
武原遵理命也崙不逺千里泣而求䝉敢述無愧之<lb/>
詞式揚不朽之烈銘曰<lb/>
猗那使君世　清芬顓經飾吏休有令聞天子命我<lb/>
<pb n="KR4c0028_SBCK_007-11b"/>
參卿西軍驟遷大縣克懋殊勲讓行親睦耳截寃分<lb/>
縻禄食餓馳師解紛孤城再邑罷卒益振麾守商於<lb/>
移兵浙濆綢繆宸睠焜燿天文力盡冦多師陷身屯<lb/>
詭詞紿賊解路是羣脱禍歸朝義高天雲乞骸延闕<lb/>
税駕洧溱志敦禪誦茹絶羶葷處順齊終聊樂我云<lb/>
刻諸金石永永不泯<lb/>
顔魯公文集巻之七<lb/>
</p>
<p>
</p>
  </div>
</body>
</text>
</TEI>
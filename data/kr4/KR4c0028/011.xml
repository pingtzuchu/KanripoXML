<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0028_SBCK_011-1a"/>
顔魯公文集巻之十一<lb/>
　　　　　　　　　　　　　　　錫山安國刋<lb/>
　　書帖<lb/>
　　　與李太保帖<lb/>
不審所苦何如奉計已痊復真卿緣馬病朝迴巳乏<lb/>
未遂馳謁謹勒㕘候不次謹狀十一日刑部尚書顔<lb/>
真卿狀上李太保大夫公閣下　千手贊檢未得帖<lb/>
之謹空　拙於生事舉家食粥來巳數月今又罄竭<lb/>
秪益憂煎輙侍深情故令投告惠及少米實濟艱勤<lb/>
仍恕干煩也真卿狀<lb/>
<pb n="KR4c0028_SBCK_011-1b"/>
隂寒不審太保所苦何如承渴已損深慰馳仰所檢<lb/>
贊猶未獲望於文書細檢也病妻服藥要少鹿肉脯<lb/>
有新好者望惠少許幸甚幸甚專馳謁不次謹狀二<lb/>
十九日刑部尚書顔真卿狀上李太保大夫公閣下<lb/>
謹空<lb/>
　　　與盧倉曹帖<lb/>
昨奉辭但増悵仰承已過埭不得重別情深惘然珎<lb/>
重謹此不宣真卿白二十四日<lb/>
　　　與蔡明逺帖<lb/>
蔡明逺鄱陽人真卿昔刺饒州即嘗趨事及來江右<lb/>
<pb n="KR4c0028_SBCK_011-2a"/>
無改厥勤靖言此心有足嘉者一昨縁受替歸北中<lb/>
止金陵闔門百口㡬至餬口明逺與夏鎮不逺數千<lb/>
里冒涉江湖連舸而來不愆晷刻竟達命于秦淮之<lb/>
上又随我于邦溝之東追攀不疲以至邵伯南埭始<lb/>
終之際良有可稱今既已事方旋指期斯復江路悠<lb/>
緬風濤浩然行李之間深宜尚慎不宣真卿報<lb/>
聞鄒㳺與明逺同来欲至采石計其不久亦合及吾<lb/>
淮泗之間脱若未到見之宜傳此意遣此不宣真卿<lb/>
報蔡明逺<lb/>
　　　與夫人帖<lb/>
<pb n="KR4c0028_SBCK_011-2b"/>
真卿頓首奉承十四日遷厝承問悲慕不能自勝惟<lb/>
攀慕不及摧毁何堪痛當奈痛當奈何凝寒惟動静<lb/>
支適兒子等保侍真卿離官已久事湏十間前至鄭<lb/>
州汴州已來專奉侍一日只擬一驛計過大事後發<lb/>
猶恐遲必望知此緩急勿遲滯足下不来義無獨去<lb/>
之法必請矜此狼狽所望今到汴州水下不愁河凍<lb/>
書祭器等先下舡去真卿十一日且發東京佇望早<lb/>
来早来謹不次真卿頓首夫人閣下　十一月八日<lb/>
　問訊頌翽䝉郎郎和奴光嚴深逺憶或至十三日<lb/>
得發<lb/>
<pb n="KR4c0028_SBCK_011-3a"/>
　　　寒食帖<lb/>
天氣殊未佳汝定成行否寒食只數日間得且住為<lb/>
佳耳<lb/>
　　　蔡州帖<hi>題驛舎壁</hi>
真卿奉命来此事期未竟止終忠勤無有旋意然中<lb/>
心悢悢<hi>作悢非悢舊集</hi>始終不改㳺于波濤宜得斯報千百<lb/>
年間察真卿心者見此一事知我是行亦足達扵時<lb/>
命耳　人心無路見時事只天知<hi>句不載舊集侈二</hi>
　　　與郭僕射書<lb/>
十一月日某謹奉書于右僕射定襄郡王郭公閣下<lb/>
<pb n="KR4c0028_SBCK_011-3b"/>
葢太上有立徳其次有立功是之謂不朽抑又聞之<lb/>
端揆者百寮之師長諸侯王者人臣之極地今僕射<lb/>
挺不朽之功業當人臣之極地豈不以才為世出功<lb/>
冠一時挫思明跋扈之師抗迴紇無厭之請故得身<lb/>
畫凌煙之閣名藏太室之廷吁足畏也然美則美矣<lb/>
而終始之難故曰滿而不溢所以長守富也髙而不<lb/>
危所以長守貴也可不儆懼乎書曰爾唯弗矜天下<lb/>
莫與汝爭功爾唯不伐天下莫與汝爭能以齊桓公<lb/>
之盛業片言勤王則九合諸侯一匡天下葵丘之㑹<lb/>
微有振矜而叛者九國故曰行百里者半九十里言<lb/>
<pb n="KR4c0028_SBCK_011-4a"/>
晩節末路之難也從古至今臮我髙祖太宗已來未<lb/>
有行此而不理廢此而不亂者也前者菩提寺行香<lb/>
僕射指麾宰相與兩省䑓省巳下常㕘官並為一行<lb/>
坐魚開府及僕射率諸軍將為一行坐若一時從權<lb/>
猶未可何况積習更行之乎一昨以郭令公以父子<lb/>
之軍破犬羊兇逆之衆衆情忺喜恨不頂而戴之是<lb/>
用有興道之㑹僕射又不悟前失竟率意而指麾不<lb/>
顧班秩之髙下不論文武之左右茍以取悦軍容為<lb/>
心曾不顧百寮之側目亦何異清晝攫金之士哉甚<lb/>
非謂也君子愛人以禮不聞姑息僕射得不深念之<lb/>
<pb n="KR4c0028_SBCK_011-4b"/>
乎某竊聞軍容之為人清修梵行深入佛海況乎收<lb/>
東京有殄賊之業守陜城有戴天之功朝野之人所<lb/>
共貴仰豈獨有分於僕射哉加以利衰塗割恬然於<lb/>
心固不以一毁加怒一敬加喜尚何半席之座咫尺<lb/>
之地汩其志哉且鄉里上齒宗廟上爵　朝廷上位<lb/>
皆有等威以明長㓜故得彝倫叙而天下和平也且<lb/>
上自宰相御史大夫兩省五品已上供奉官自為一<lb/>
行十二衛大將軍次之三帥三公令僕少師保傅尚<lb/>
書左右丞侍郎自為一行九卿三監對之從古以然<lb/>
未嘗參錯至如節度軍將各有本班卿監有卿監之<lb/>
<pb n="KR4c0028_SBCK_011-5a"/>
班將軍有將軍之位縱是開府特進並是勲官用䕃<lb/>
即有髙卑㑹讌合依倫敘豈可裂冠毁冕反易彝倫貴<lb/>
者為賤所凌尊者為卑所偪一至於此振古未聞如<lb/>
魚軍容階雖開府官郎監門將軍朝廷列位自有次<lb/>
敘但以功績既髙恩澤莫二出入王命衆人不敢為<lb/>
比不可令居本位湏别示有尊崇只可於宰相師保<lb/>
座南横安一位如御史䑓衆尊知雜事御史別置一<lb/>
榻使百寮共得瞻仰不亦可乎聖皇時開府髙力士<lb/>
承恩傳宣亦只如此横座亦不聞别有禮數亦何必<lb/>
令他失位如李輔國倚承恩澤徑居左右僕射及三<lb/>
<pb n="KR4c0028_SBCK_011-5b"/>
公之上令天下疑恠乎古人云益者三友損者三友<lb/>
願僕射與軍容為直諒之友不願僕射為軍容佞柔<lb/>
之友　又一昨裴僕射誤欲令左右丞勾當尚書當<lb/>
時輙有訓對僕射恃貴張目見尤介衆之中不欲顯<lb/>
過今者興道之㑹還爾遂非再謁入座尚書欲令便<lb/>
向下座州縣軍城之禮亦恐未然朝廷公讌之宜不<lb/>
應若此今既若此僕射意只應以為尚書之與僕射<lb/>
若州佐之與縣令乎若以尚書同於縣令則僕射見<lb/>
尚書令得如上佐事刺史乎益不然矣今既三㕔齊<lb/>
列足明不同刺史且尚書令與僕射同是二品只校<lb/>
<pb n="KR4c0028_SBCK_011-6a"/>
上下之階六曹尚書並正三品又非隔品致敬之類<lb/>
尚書之事僕射禮數未敢有失僕射之顧尚書何乃<lb/>
欲同卑吏又據宋書百官志八座同是第三品隋及<lb/>
國家始升作二品髙自標致誠則尊崇向下擠排無<lb/>
乃傷甚況再於公堂猲咄常伯當為令公初到不願<lb/>
紛披僶俛就命亦非理屈朝廷紀綱湏共存立過爾<lb/>
隳壞亦恐及身明天子忽震電含怒責斁彝倫之人<lb/>
則僕射其將何辭以對<hi>補遺</hi>
　　贊<lb/>
　　　李侍御寫真賛<hi>陂縣丞幹皃乾元二年黄州黄</hi>
<pb n="KR4c0028_SBCK_011-6b"/>
前殿中侍御史正議大夫行洛陽縣令隴西李構年<lb/>
三十七<lb/>
洛陽精堅强項稱賢粉繢圖出風䂓宛然脺容昭寫<lb/>
卓立神全舉板迎揖吾將答焉<lb/>
　　題名<lb/>
　　　華嶽廟題名<lb/>
皇唐乾元元年嵗次戊戌冬十月戊申真卿自蒲州<lb/>
刺史䝉恩除饒州刺史十有二日辛亥次于華隂與<lb/>
監察御史王延昌大理評事攝監察御史穆寧評事<lb/>
張澹華隂令劉嵩主簿鄭鎮同謁金天王之神祠<lb/>
<pb n="KR4c0028_SBCK_011-7a"/>
　　　東林寺題名<lb/>
唐永泰丙午嵗真卿以罪佐吉州夏六月壬戌與殷<lb/>
亮韋栢<hi>作栢非桓舊集</hi>尼賈鎰<hi>作鑑非鎰舊集</hi>同次于東林寺則同<lb/>
愔熙怡二公惠秀正義二律師臮楊鷫存焉仰廬阜<lb/>
之鑪峰想逺公之遺烈升神運殿禮僧伽衣覩生法<lb/>
師塵尾扇謝靈運翻湼槃經貝多梵夾忻慕之不足<lb/>
聊寫刻于李張二公耶舍禪師之碑側<lb/>
　　　西林寺題名<lb/>
唐永泰丙午嵗真卿以踈拙貶佐吉州夏六月癸亥<lb/>
與殷亮韋柏尼<hi>作栢非柏舊集</hi>賈鎰<hi>作鑑非鎰舊集</hi>楊鷫憇于西林<lb/>
<pb n="KR4c0028_SBCK_011-7b"/>
寺有法真律師深究清淨毗尼之學即律祖師志恩<lb/>
之上足余内弟正義之阿闍黎也緬懷逺見二公之<lb/>
遺烈導余躋重閣示余以張僧繇畫盧舍那佛像臮<lb/>
梁武帝蹙線繡鉢袋因寓題歐陽公所撰永公碑隂<lb/>
　　　靖居寺題名<lb/>
唐永泰二年真卿以罪佐吉州聞青原靖居寺有幽<lb/>
絶之致御史韓公涉刺史梁公乘嘗見招欲同遊而<lb/>
不果大暦二年十月壬寅評事韋甫已使將歸乃與<lb/>
别駕李　清河房澄同官主簿陸涓甫男七步真<lb/>
卿子姪蔡　泚頥旰等同宿于下坊明日及僧明則<lb/>
<pb n="KR4c0028_SBCK_011-8a"/>
智清而登禮焉因覩行思天師經始雙泉之靈迹道<lb/>
契律師纂戎　路之祕藏徘徊瞻仰乃援翰而勒于<lb/>
碑隂<lb/>
　　　題湖州碑隂<lb/>
太保謝公東晋咸和中以呉興山水清逺求典此郡<lb/>
郡西至長城縣通水陸今尚稱謝公塘及遷去郡人<lb/>
用懐思刻石記功焉歴代至皇唐天寶末群盗起公<lb/>
之碑誌失扵所在脊求蕪沒深為愴然借舊史遺文<lb/>
敬刋息石公之雅量弘度盖嗟嘆之不足<lb/>
<pb n="KR4c0028_SBCK_011-8b"/>
</p>
<p>
</p>
  </div>
</body>
</text>
</TEI>
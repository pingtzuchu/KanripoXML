<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>斗南老人集</head>
    <p>
<pb n="KR4e0067_WYG_000-1a"/>
欽定四庫全書　　　　　集部六<lb/>
　斗南老人集　　　　　　别集類五<hi>明</hi>
　　提要<lb/>
　　　　<hi>臣</hi>等謹案斗南老人集六巻明胡奎撰奎字<lb/>
　　　　虚白海寧人生元至順間嘗遊貢師泰之門<lb/>
　　　　明初以儒學徴官寧王府教授是集前有寧<lb/>
　　　　王權序稱其晚年泊舟鄱陽望湖亭見石刻<lb/>
　　　　東坡黒雲堆墨未遮山詩次韻和之俄見一<lb/>
<pb n="KR4e0067_WYG_000-1b"/>
　　　　叟來誦其詩曰子非斗南老人耶因以自號<lb/>
　　　　其事頗怪疑好事者附㑹之莫由詰其真妄<lb/>
　　　　也朱彛尊靜志居詩話稱吾鄉雲東逸史曽<lb/>
　　　　手録其稿舊藏項氏天籟閣繼歸髙氏稽古<lb/>
　　　　堂後為華山馬思賛所藏案今世所傳奎集<lb/>
　　　　皆出天籟閣抄本止有四巻前有項元汴題<lb/>
　　　　識而無寧王原序此本為明初寧王府文英<lb/>
　　　　館所刋見於寧藩書目崑山徐氏傳是樓又<lb/>
<pb n="KR4e0067_WYG_000-2a"/>
　　　　從原刻影抄實分六巻凡詩一千九百餘首<lb/>
　　　　與項氏所藏互校乃知彼多所脱佚不為足<lb/>
　　　　本觀寧王序中又載宗哲徐將軍居西山有<lb/>
　　　　道士過訪食蕨道士吟一絶句云一拳打得<lb/>
　　　　地皮穿握住東風不放拳只待杜鵑啼血後<lb/>
　　　　展開鳯尾始朝天問其所作以箸書斗南一<lb/>
　　　　人四字時先生未有是稱後得先生稿方知<lb/>
　　　　先生是也與望湖亭和詩一事文相連屬而<lb/>
<pb n="KR4e0067_WYG_000-2b"/>
　　　　朱彛尊静志居詩話獨未采錄知彛尊所見<lb/>
　　　　惟天籟閣殘本其記望湖亭事亦從都穆南<lb/>
　　　　濠詩話摭入耳奎詩不事雕飾往往有自然<lb/>
　　　　之致彛尊謂其功力既深格調未免太熟誦<lb/>
　　　　之若古人集中所已有者其言誠不為過然<lb/>
　　　　舂容和雅其長處亦不可掩視後來之捃拾<lb/>
　　　　摹擬者固有間矣乾隆四十六年四月恭校<lb/>
　　　　上<lb/>
<pb n="KR4e0067_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4e0067_WYG_000-4a"/>
斗南老人集序<lb/>
是詩者斗南虚白胡先生之詩也其序也涵虚子臞仙<lb/>
之所作也凡欲舉其事必先昭揭其文以發揮之務在<lb/>
煇煌炫赫以光厥績然有其詩而無其文如舟之無水<lb/>
不能以行遠今先生之詩又非艖艇之比乃萬斛之舟<lb/>
焉非巨浸不能以達江海莊子所謂夫水之積也不厚<lb/>
則負大舟也無力予之文實不足以比巨浸之厚而先<lb/>
生之詩實不侔乎艖艇之小故借予之文以假巨浸庶<lb/>
<pb n="KR4e0067_WYG_000-4b"/>
㡬可以達於江海通於天下是有望於斯文也乃呼中<lb/>
書君即墨侯而告曰詩之行於世也多矣而作詩者又<lb/>
多矣而無一人與焉雖孩提之兒亦能言之而童顛沒<lb/>
齒者不能作也是知人之為詩者易而不知詩之為人<lb/>
者難難易之説非窮微至妙而不能以窺其徼也茍非<lb/>
酌天和㱃𤣥化而得性理之端倪者曷足以觀於此哉<lb/>
先生淛之海寧人也生於元至順乙亥及長師事於參<lb/>
政貢師泰之門因客與師泰評古詩有太行積雪都消<lb/>
<pb n="KR4e0067_WYG_000-5a"/>
盡船到舒州水正高之句師泰曰太行在何處舒州在<lb/>
何處紕謬太甚時先生方十有二嵗在傍笑曰太行雪<lb/>
消時莫不天下雪都消盡耶師泰竒其神童曰此子日<lb/>
後必能作詩後歴元三朝聲譽聳於京臺詩名震於淵<lb/>
藪我朝國初以儒學授教授予求為王門師居豫章七<lb/>
年予憫其衰老遣使送歸海寧明年卒於家時年七十<lb/>
有五先生以詩鳴於世者乆矣然生而穎悟天性不凡<lb/>
其胸次之量又是一般涵飬與人不同處多但託興於<lb/>
<pb n="KR4e0067_WYG_000-5b"/>
詩酒隠化淪景有出世間語非神仙中人莫能及也白<lb/>
玉蟾有曰収入酒生涯擁出詩世界盖有得於此矣鴻<lb/>
飛㝠㝠弋人何慕籬下燕雀徒啾啾耳豈不然乎其高<lb/>
處若披太華之朝霞呌天門之閶闔泛泛者莫能及也<lb/>
駑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之競騏驥愈望愈逺不過伏櫪俛首而已其幽深<lb/>
䆳遠者飄然如凌霄之鶴雖鄒衍相如不足以形容其<lb/>
高其雄傑豪邁者凜然如嘯風之虎雖季子張儀不足<lb/>
以張皇其大其咀嚼道妙者雖邵子种放不足以研襲<lb/>
<pb n="KR4e0067_WYG_000-6a"/>
其賾其遊方之外者雖子休列生不足以摹寫其真酩<lb/>
酊造化盤礴宇宙鬼神為之駭矚兩稱斗南之名可謂<lb/>
異矣昔宗哲徐將軍居西山有道士過訪飲間童子以<lb/>
蕨獻於几上道士指之曰一拳打得地皮穿握住東風<lb/>
不放拳只待杜鵑啼血後展開鳯尾始朝天問其所作<lb/>
以箸書斗南一人四字於几上時先生未有是稱宗哲<lb/>
曰昔狄仁傑稱斗南一人莫非仁傑之詩乎道士但揺<lb/>
手大笑俛而不答少頃酒酣失其所在宗哲異之後得<lb/>
<pb n="KR4e0067_WYG_000-6b"/>
先生詩藁方知先生詩也其道士仙也先生之詩鬼神<lb/>
亦嘗取矣稱為斗南一人豈非神仙中人耶及先生歸<lb/>
海寧泊於番君之望湖亭見碑上有東坡詩曰黑雲堆<lb/>
墨未遮山白雨跳珠亂入船巻地風來忽吹散望湖亭<lb/>
下水連天先生賡其韻曰鷗外淸波鴈外山望湖亭下<lb/>
繫歸船夜深起坐占風信龍在珠宮月在天書于壁間<lb/>
乆之或有老人狀貎甚竒觀其詩曰幾六百年無此詩<lb/>
矣爾非斗南老人耶乃為長揖舉首不知所往因是以<lb/>
<pb n="KR4e0067_WYG_000-7a"/>
斗南為其號時人皆稱之為詩仙信不誣矣故命壽諸<lb/>
梓以傳無窮焉涵虚子臞仙書<lb/>
</p>
<p>
</p>
  </div>
</body>
</text>
</TEI>
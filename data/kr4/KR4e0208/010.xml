<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻十</head> <lb/>
    <p>
<pb n="KR4e0208_WYG_010-1a"/>
欽定四庫全書<lb/>
　石洞集巻十<lb/>
　　　　　　　　　　　　明　葉春及　撰<lb/>
　志論一<lb/>
　　順徳縣<lb/>
　　　敘<lb/>
敘曰萬厯甲申余至五羊城吴西公以志請歸羅浮山<lb/>
則又至羅浮山歸白鶴峯則又至白鶴峯固以請乃許<lb/>
<pb n="KR4e0208_WYG_010-1b"/>
之古圖志徃徃竝稱余嘗放羅太史圖惠安今以施於<lb/>
順徳志則地理建置賦役祠祀官師流寓人物選舉雜<lb/>
志凡九篇奪邑中士夫權是懼故居其半亦殺青矣餘<lb/>
業皆具草寘篋中未示人也客見之曰裘非一狐固然<lb/>
不有純白乎五色相間謂之文一色不雜謂之純皆足<lb/>
珍也苟悦漢紀無妨孟堅左丘明一人之身内外傳竝<lb/>
存相資故爾余曰諾呉西公遂重鋟梓而圖别行昔孔<lb/>
子作春秋其事桓文其文火義則自謂竊取之矣事非<lb/>
<pb n="KR4e0208_WYG_010-2a"/>
文不傳文非義不裁義以命文文以敘事是為經義者<lb/>
宜也筆削失宜何以曰義舊志事猥瑣而文穢鄙李氏<lb/>
庶㡬焉今無所繫不書即用舊文删潤亦過半矣意長<lb/>
才短無所取裁持三言以誚我何以解焉乙酉季秋朔<lb/>
石洞葉春及書<lb/>
　　　地理志論<lb/>
自古聖人曷嘗不因時敷土便事哉冀之幽并青之營<lb/>
猶唐虞之世也夫地廣則生齒夥生齒夥則<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>亂間生<lb/>
<pb n="KR4e0208_WYG_010-2b"/>
地廣則方制逷方制逷則敎象難浹人身之氣首壅則<lb/>
瘍足不至而盭泳沫阻於遐深亦不軌之時有也余觀<lb/>
天下初縣生聚敎訓積數十年逺或百年徃徃稱雄陟<lb/>
禹之迹俱虞十人舉瓢一池而罟之百則萬國何稱焉<lb/>
即如順徳在曩時固全烝之一臠而大裘之一腋也百<lb/>
餘年來名賢國輔翰卿志節死義之臣前後相望應書<lb/>
之士滿公車矣豈非地事遘㑹於天時哉故曰聖人之<lb/>
功時為之庸詎不信夫辟不必地聚不必民因其山川<lb/>
<pb n="KR4e0208_WYG_010-3a"/>
綏其都里慎其城守險其走集修其隄防物其土宜正<lb/>
其風俗本禮而為之敎則惟在牧夫哉則惟在牧夫哉<lb/>
　　　地理志總論<lb/>
論曰縣倚東南隅其四至就縣言之耳西北二至請置<lb/>
縣已云其實石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出五斗口而北龍江白藤出仰船岡<lb/>
而西方中以論提封則誤矣堡近逺圖若村增損多寡<lb/>
舊志或不同吾據今書之也序圖宜順堡各以一數之<lb/>
總其凡今雜亂無紀重複不則疎缺或曰析自南海則<lb/>
<pb n="KR4e0208_WYG_010-3b"/>
然版在天府不得而更矣甘溪之末乃蛋人河泊所革<lb/>
置此鱗介而衣冠之王政也<lb/>
　　　古蹟論<lb/>
論曰李承箕言有蹟不如無蹟古聖賢所歴其風人自<lb/>
不忘非若後世借此夸人可姗笑也詩社何詩步青雲<lb/>
名館是富貴之志耳甚當然猶因舊志次之余覽徃時<lb/>
所謂詩社里塾皆稱古蹟否則附於宫室洎近世至五<lb/>
六十區大氐鄉人邑屋遊觀之所非有名徳休問可傳<lb/>
<pb n="KR4e0208_WYG_010-4a"/>
也一切削之如西京隳壊巋然靈光獨存亦簡牘一快<lb/>
哉善建不拔吾聞諸老子<lb/>
　　　建置志論<lb/>
設官分職以為民極必有治所揆文奮武賑乏恤孤至<lb/>
於遊觀皆王道也古者天子之居茅茨采椽土階三等<lb/>
况乎郡邑後世易以華美定上下而辨等威帝王之道<lb/>
若循環一質一文何足異焉君子攸芋無亦惟民是務<lb/>
夙夜以思思其難而圖其易兢競所以治若汰然於百<lb/>
<pb n="KR4e0208_WYG_010-4b"/>
姓之上堂百里而門萬里使人望之如帝室紫宫而不<lb/>
可即或慶讓之所不及廢址斷垣鞠為茂草小人有闔<lb/>
廬以避寒暑燥濕故者新墜者舉堂堂大邑而直四竟<lb/>
之内不治謂政敎何是慢之過也汰則民殘慢則民廢<lb/>
殘而且廢何以在上余罪言也夫<lb/>
　　　預備倉論<lb/>
論曰諸司職掌司府州縣各有倉以給嵗用豐盈是也<lb/>
名在㑹典洪武初令縣四鄉立倉一曰預備正統五年<lb/>
<pb n="KR4e0208_WYG_010-5a"/>
遣使者督行東南二倉即此廣州志預備倉三并豐盈<lb/>
誤矣二倉不積榖廢久嘉靖志遂以古蹟目之又誤今<lb/>
有司奉承徳意嵗千石盡入豐盈數年之後匪惟腐敗<lb/>
不可食主守且受其罪陳新相易有三年之積則勿居<lb/>
而儲價以待亦何憂惡嵗哉<lb/>
　　　社倉論<lb/>
論曰五夫社倉朱子言數年間左提右挈上説下效為<lb/>
鄉閭立無窮之計盖其難哉曾仲魁一言逺近響應登<lb/>
<pb n="KR4e0208_WYG_010-5b"/>
髙而呼聲非加疾其勢急也然榖猶寓祠廟法固未備<lb/>
未幾多侵牟乃請歸縣豈非無劉如愚父子哉里社不<lb/>
皆可任聴之懼計私害公謹其出入則鉤校靡密上下<lb/>
相遁自昔病之矣<lb/>
　　建置志總論<lb/>
論曰里一亭坐里正三老十有九章聴民訟制也祇具<lb/>
文於縣門射圃匪獨觀徳欲得穿札之士用之廢者十<lb/>
九即存有足音乎洪武間建社學有司奉職無狀髙皇<lb/>
<pb n="KR4e0208_WYG_010-6a"/>
帝發艱哉之嘆而止正統初復并責督學使者郡邑學<lb/>
尚廢墜何乃社乎預備倉置四鄉正慮移民今遷城中<lb/>
金矢罕入故空虛社倉又令甲所不及矣巡司僦居於<lb/>
城郭民兵罷憊於道路屯卒偷怠乎壟間戍兵逍遥乎<lb/>
河上孔子曰文武之道布在方策其人存則其政舉方<lb/>
今盛明王道四達豈直方䇿之遺也不舉得乎<lb/>
　　　賦役志論<lb/>
董仲舒言古者税民不過十一役民不過三日後世率<lb/>
<pb n="KR4e0208_WYG_010-6b"/>
二三十倍盖傷秦漢之際云余觀周自生齒以上登於<lb/>
天府夫各授田孰隠而失百畝凡起徒役雖家舍一二<lb/>
人田與追胥則人人任之矣今豪黨之家與吏為市丁<lb/>
數十而一登政雖重乎實數十人共之也農耕富民之<lb/>
田見税十五率畝而收二石為米九斗而輸三升於公<lb/>
合農之半是六十而税一也烏覩所謂二三十倍於古<lb/>
哉盖古事省而無聚食之人後世聚兵而食男子疾耕<lb/>
不足於糧饟其他經費若宫室賜予之屬不與焉故秦<lb/>
<pb n="KR4e0208_WYG_010-7a"/>
漢來一切巧奪乎民尊為挈令山海闗市之租盡入大<lb/>
農佐賦其在邑中田賦里甲之外鹽漁及諸課税徭傳<lb/>
衛所郡縣屯戍之兵皆出丁田輕彼而重於此是朝三<lb/>
也縣官空虛大農嵗以殿最長吏獻程不及且得罪不<lb/>
敢言薄斂緩征事矣毋令貧者丁多富者糧少侵漁絶<lb/>
於宿胥以䑕為虎里正行於其甲不能亦庶㡬所以治<lb/>
士初試官如入闇室墮弱以吏為師賢豪又鄙瑣之儒<lb/>
者徃徃稱述孔子安得辭計吏曰有主見謂知大體而<lb/>
<pb n="KR4e0208_WYG_010-7b"/>
不一料量哉余故詳著於篇為長度式覽焉<lb/>
　　户口論<lb/>
論曰洪武詔天下户置帖書其鄉貫丁口名嵗編給於<lb/>
民其籍藏部後册率十嵗一更户口脱漏罪自長吏而<lb/>
下以多寡為差至嚴重矣邑册始景泰壬申户口至十<lb/>
嵗輒増𢎞治間匪有兵革之事荒札之烖也耗甚豈孝<lb/>
宗仁厚有司奉宣徳意偽增者不敢實之抑胥為政闔<lb/>
闢㺯走不免哉今視景泰戸增而口損唐人户有調丁<lb/>
<pb n="KR4e0208_WYG_010-8a"/>
有庸我朝取民惟其丁不惟其户户大丁米鱗崪算事<lb/>
必重無患離析一身之繇乃至當賦一石有身為患此<lb/>
其趨辟不亦宜乎戸絶三之一口五一不啻更賦亦厪<lb/>
厪矣軍匠宜存餘弓田後糧無虛懸削之可也女大小<lb/>
口徒給鹽鹽不口給而必登之法如是耳胥云不登小<lb/>
口自昔已然及上户千乃一二烏所稱浩穰哉五分邑<lb/>
中之户軍居其二故多清句之苦或言邑以朶集適配<lb/>
軍他衞所近者百里逺數千里老疾物故亡逃率以伍<lb/>
<pb n="KR4e0208_WYG_010-8b"/>
産子補之無則取於原貫徃句卒至常一二嵗乃歸得<lb/>
賂從此逝有矣句者多解者鮮送者未返行者業亡逃<lb/>
抵家其弊日滋更變姓名損增字畫移易州縣奉頭而<lb/>
竄占籍殊絶之域不可勝數也宣徳間遣直指使者清<lb/>
天下尺籍補其闕切者紀録亡逃則蹤迹之户絶丁盡<lb/>
徃徃見稱或同名若無名籍不可詰問里老胥人實為<lb/>
逋逃主本流鄉簿以嵗清册叅之罪胥人之飛詭及里<lb/>
老之縱匿嚴謫戍之條其庶乎余觀唐豫約其鄉補軍<lb/>
<pb n="KR4e0208_WYG_010-9a"/>
審送少壯當行之人無墨貨欺隠取罪則猶盛世之風<lb/>
哉諺曰句一軍害百口充一軍禍三族言解之為旤也<lb/>
軍政廢即令得軍徒縻我倉廥將焉用之以亡逃之饟<lb/>
募勇悍之兵亦計之兩得哉<lb/>
　　　田賦論<lb/>
論曰秋租鈔出於地田惟官租有之粤無此豈初折米<lb/>
帶秋糧以徴後遂冺其名乎如夏税米初尚二石四斗<lb/>
有竒至𢎞治僅存三升糧嵗增亦不覺其亡矣成化間<lb/>
<pb n="KR4e0208_WYG_010-9b"/>
田地如故而糧之增者二百餘石何以故耶官民諸則<lb/>
頗繁屯軍與民爭田覈屯田而有餘也歸於官遂名屯<lb/>
軍餘田有之自隆慶始屯軍依民例皆此類也夫田非<lb/>
彼即此烏用創名為哉弓田後諸則皆廢姑存之俟他<lb/>
日攷鏡焉<lb/>
　　　官民田論<lb/>
論曰膠柱哉官民田之議也官田傳自前代如公職等<lb/>
有司奉錢淵明令公田種秫是也官親挈以授農人嵗<lb/>
<pb n="KR4e0208_WYG_010-10a"/>
収其入無富人淫於其間故其科也重民田農人受於<lb/>
富人既入大半之税縣官不得更重取之故其科也輕<lb/>
後世無復在官之田科仍舊貫故薄征蠲役以節適章<lb/>
皇帝減官田租挈詔雨下睿皇帝於蘇州減至八十餘<lb/>
萬石豈不仁哉然未易弦而張之也朱子謂漳有官田<lb/>
職田學田名不一輕重亦異吏縁為奸欲九等定畮總<lb/>
一州税租之數而分𨽻焉今幸弓田宜上書請如朱子<lb/>
而削官田之目乃如江西版中田地無論所著并書官<lb/>
<pb n="KR4e0208_WYG_010-10b"/>
民不則三壤祇以官田為上何哉王者有分土無分民<lb/>
他縣人置田於此人宜從田憚委輸之勞以田徑歸其<lb/>
縣我亦患其逋負縱之逃遁昧薆職此之由階之為奸<lb/>
又何禁焉邑瀕海有沙潬田西水東注流塊下積則沙<lb/>
潬漸髙植蘆積土數千百畮可趼而待也其利不貲常<lb/>
嚚訟自戴御史議以抵浮糧弓田後糧無浮沙潬亦弓矣<lb/>
若桂洲南青步海中葉沙等則與香山壤界其田五百<lb/>
餘頃聞弓田時民多潛籍香山盖利之云知縣葉初春<lb/>
<pb n="KR4e0208_WYG_010-11a"/>
至始正之然不能歸其半嗚呼吴楚交兵由爭桑女子<lb/>
豈一家之故哉上田科米雖加一升其則故重中田又<lb/>
減官米一升乃視民三合較一畝之賦新故不逺民之<lb/>
不察嘖有煩言所謂不見其睫也<lb/>
　　　農桑論<lb/>
論曰髙皇帝令天下户植桑豈非成周遺意哉然大司<lb/>
徒辯十有二壤之物以教稼穡樹藝禹貢蠶桑惟兗州<lb/>
耳藉令不皆桑而樹其土之宜木征亦如之豈不良美<lb/>
<pb n="KR4e0208_WYG_010-11b"/>
奉法不䖍徒以空文塞詔紙上栽桑之諺在在而是則<lb/>
有司過哉<lb/>
　　　屯田論<lb/>
論曰祖宗法不能守莫屯田甚也洪武中分軍屯田再<lb/>
定於永樂一軍受田二十畝以所獲為饟而輸餘糧六<lb/>
石於官則定於正統云屯軍自食兩人又給一人仰於<lb/>
民無幾况初十分其軍少壯乗城老弱屯種屯者三城<lb/>
者七二八一九四六中分隨地緩急坐食寡矣自屯卒不<lb/>
<pb n="KR4e0208_WYG_010-12a"/>
更而視田為世業典賣時有或居城市召佃坐収其入<lb/>
抵糧而食其餘久之佃為主卒為客問之田所在不能<lb/>
道移易欺占所由起也逃絶嬗授之際姦人易乘豪黨<lb/>
之徒以武斷於鄉曲或至侵剋并軍丁奴之何可勝數<lb/>
故額日削夫國家所為軍屯即丘甸之遺有倉以儲有<lb/>
場以教不獨授田而責之入也倉場失亡日箠楚之六<lb/>
石猶不能無負安望折衝禦侮哉春耕籍漫漶久議者<lb/>
嘗欲稽之憚於旁午天下一家軍民皆朝廷子弓田時<lb/>
<pb n="KR4e0208_WYG_010-12b"/>
披籍而求懸互訐之賞開首改之門亦其㑹也今不欲<lb/>
吹糠哉於其存者正經界核逃故明承補還春耕之舊<lb/>
憲臣嵗行部省視之庶弭患於將來失今不治後又甚<lb/>
焉尺籍闕征行戍守徴發屯軍給之饟而以餘子耕固<lb/>
當細糧徴在衛所不具論<lb/>
　　漁課論<lb/>
論曰國家漁課達於山谷溪澗之水芥為之舟課亦不<lb/>
免故皆敷於里甲邑以海為池課之宜也㸃視初必皆<lb/>
<pb n="KR4e0208_WYG_010-13a"/>
業漁之人死徙千無一存而算舟以抵徒見出没鮫人<lb/>
之室而烏知不然哉閩人嘗奏漁册十年一更以新補<lb/>
故余令惠安盖為之矣夫漁業有浮實乘潮掇取若棹<lb/>
艇徃來浮業也繒門禾蟲阜之類實業也邑中實業盡<lb/>
入豪宗利役貧民而不佐公家之賦今不欲更而張之<lb/>
與小民争一手一足之利并度豪宗甚非計也鴨阜起<lb/>
於洪武永樂間其圖具在雖非漁業以之抵課有四善<lb/>
焉免逋負一去蟊賊二抑兼并三弭暴亂四矣因噎廢<lb/>
<pb n="KR4e0208_WYG_010-13b"/>
食則亦不察於民故哉<lb/>
　　　鹽糧論<lb/>
論曰五代以官鬻鹽民不能與為市折閲則分五等之<lb/>
户而抑配之後鹽不給徴鈔如故今所謂户口食鹽何<lb/>
七百年一轍也管仲謹正鹽筴男女之厯至於升兩後<lb/>
世祖述或失其意既正於商而以空名寓筴儒者多羞<lb/>
五伯今視伯何如哉<lb/>
　　　料價論<lb/>
<pb n="KR4e0208_WYG_010-14a"/>
論曰閩中八分丁料始於御史灼本糧定銀附徴於糧<lb/>
事已而民不知豳以行於吾粤皆仁人之用心也初議<lb/>
卒不能守欲湯之滄不如絶薪止火而已則在吾君相<lb/>
哉<lb/>
　　　牛税論<lb/>
論曰六擾獨屠牛有𣙜律禁之故也法應殺輸其皮角<lb/>
利刀錐之入而令鼓刀而屠百里内日殺啼噭數百則<lb/>
法不足信矣以老易少猶得全牛之半仁者不為即令<lb/>
<pb n="KR4e0208_WYG_010-14b"/>
程子而愚長攘竊而害農人未可謂非實旤也禁天下<lb/>
毋屠牛頃有詔軍市租倚辦於此不敢奉宣嶺海之間<lb/>
方數千里豈少此瑣𤨏哉願執事者之慮之也<lb/>
　　　里役論<lb/>
論曰里長者里之長也天下之勢自下而上甲首上有<lb/>
里長里長上有縣令縣令上有郡守郡守上有藩司藩<lb/>
司上有六卿而天子加焉余嘗謂里長下縣令一等非<lb/>
躗言也有司不長之故長者不樂為計丁應日以免為<lb/>
<pb n="KR4e0208_WYG_010-15a"/>
幸供張不辦而期㑹之時愆箠扑交下駢首何校交臂<lb/>
請囚鉗釱纍纍踵相接於道路胥靡之徒不觳於此矣<lb/>
老人固以徳齒推擇今闒茸輩徒拜揖送迎官府為儀<lb/>
程功商物以取刀錐之利或竊貲於鬻獄有司亦𨽻畜<lb/>
之駔㑹之人不賤於此矣何必上古隋唐鄉職猶以品<lb/>
官名士為三老漢甚衆國初之制豈不然哉奈何輕之<lb/>
如此蘇氏之言曰逺莫如近近莫於其所與兢圖治理<lb/>
效必自所與競始矣<lb/>
<pb n="KR4e0208_WYG_010-15b"/>
　　　均徭論<lb/>
論曰王介甫當國所貫行孰不仇也他未論雇役人人<lb/>
今誕章矣美惡隨人侏儒哉徃五年役它亦有十年者<lb/>
嵗額等而各甲丁糧不齊經費輕重相懸於是為一段<lb/>
維之總邑丁糧畫而十以均適今復以叢於十年者年<lb/>
一徴之丘仲深負米之喻未可謂非便事也寜殺無笞<lb/>
其亦可哉<lb/>
　　　條鞭論<lb/>
<pb n="KR4e0208_WYG_010-16a"/>
論曰始料最繁自邵御史折而帶徴於糧民誦簡便此<lb/>
條鞭之權輿也民壯驛傳銀戴御史亦嘗帶徴而不混<lb/>
糧之内自是或行或罷霍文敏計兩粤便事常搤掔今<lb/>
即均徭均平向皆役於五年十年者嵗編之又通為一<lb/>
民知嵗輸㡬何而不知某糧㡬何某役㡬何謂之條鞭<lb/>
稱名少而耳目専未知天下聖人之政東南舉稱之矣<lb/>
何者錯薪翹翹不知一束之易操也岐路㝠㝠不知一<lb/>
塗之易遵也雖然無畛出納之際胥為政能殿最我能<lb/>
<pb n="KR4e0208_WYG_010-16b"/>
督責我將盡力以赴之否則歸罪於民上下倀倀以瞽<lb/>
遇瞽余嘗為縣既合之又分之民知其分以期其合官<lb/>
受其合而理其分若八音竝奏不相奪倫嵗終縷疏其<lb/>
負以胥後命民亦甚便官亦甚逸則在心計爾矣<lb/>
　　　鋪甲論<lb/>
論曰國家以里甲任民推擇齒徳為老人里中有盜<lb/>
戍卒罪人逋逃及惡人不能捕者里甲老人集衆禽之<lb/>
具教民榜盖時衞所以禦大寇廵司兵以緝細奸間有<lb/>
<pb n="KR4e0208_WYG_010-17a"/>
如所云不過老人里長帥甲首追胥未聞總小甲也總<lb/>
小甲立亦不能任盜賊故又變為保甲夫甲一耳里變<lb/>
為鋪鋪變為保非三保甲哉實效不責而徒空名之更<lb/>
過矣<lb/>
　　　祠祀志論<lb/>
今天子百神主天下郡邑經祠有司各以其職用事而<lb/>
不領於祠官諸侯祭其畺内即天子所柔也牲幣牢具<lb/>
有故無所興侐其廟宇毖其壇垓豐備其登刑簠簋忠<lb/>
<pb n="KR4e0208_WYG_010-17b"/>
信於民無寜矯舉以祭不獨夕牲薦鬯而始兢兢神必<lb/>
答焉休徴見風雨時若降之嘉生故子路以宰有人民<lb/>
社稷非敢為佞也人非響至灼燿鬼責之未嘗媟媠者<lb/>
衆佛老之宫金碧照寰㝢瞽宗茀草不剪有矣謂令甲<lb/>
何閭閻愚民動於光景至割俛仰以奉之猶自以為不<lb/>
足也明禋忽於此腏食淫於彼余故述典祀籩豆之事<lb/>
陟降之禮則有司存余不敢言之也<lb/>
　　　先師廟論<lb/>
<pb n="KR4e0208_WYG_010-18a"/>
論曰宋濓之議韙矣安逺之謫則無以異故耶今毁象<lb/>
祠啓聖退况融輩畧施行矣而樂猶未備也制州縣樂<lb/>
得式於府可不務哉可不務哉<lb/>
　　　壇祀論<lb/>
論曰洪武禮制里社稷壇視縣社稷里厲壇視縣厲直<lb/>
年里正帥百一十户行之春秋社日用大統厯厲祭視<lb/>
縣祭畢燕誓民非土榖不生鬼有歸則不為厲如制侯<lb/>
禳禬禜不患無所此廢淫祀縱矣欲彼禁反經哉故曰<lb/>
<pb n="KR4e0208_WYG_010-18b"/>
丘夷川實非虛言也吴廷舉禁淫文曰律祀典神祇有<lb/>
司致祭不當祀而祭杖頃行龍山龍江見五嶽廟中禺<lb/>
五帝冕而執圭東嶽泰山在濟南西嶽華山在西安北<lb/>
嶽恒山在真定南嶽衡山在衡州嵩山在河南為中嶽<lb/>
五嶽視三公諸侯在其域内乃得祭之祭用木主號如<lb/>
其山壇而不屋天子有事告以薌無則已今帝之而不<lb/>
知其公也僭諸侯之事而不知其庶人也季氏旅於泰<lb/>
山孔子譏之况庶人乎淫昏之鬼充斥閭巷家為巫史<lb/>
<pb n="KR4e0208_WYG_010-19a"/>
四十保大氐盡叢祠矣嵗時伏臘醵錢禱賽椎牛擊鼓<lb/>
戲倡舞像男女雜沓忽祖禰為出門之祭富者長奢貧<lb/>
者殫家甚至攻剽嚚訟之徒資以決筴是奸盜之主而<lb/>
禮法之蠧也知縣不佞有人民社稷之寄民神雜擾不<lb/>
可放物罪則在予四十保淫祠悉毁之其材以修保之<lb/>
亭壇有餘輸縣營繕象投水火民孝弟力田奉公自求<lb/>
多福不然於我政人得罪求助鬼神無及已於是毁淫<lb/>
祠八百餘所御史汪宗噐惡之計竹木斤兩以罪嗚呼<lb/>
<pb n="KR4e0208_WYG_010-19b"/>
不辯善淫而以其睚眦報愧淫鬼矣<lb/>
　　　鄉賢祠論<lb/>
論曰名宦鄉賢所以報功昭徳章軌垂勸也不綜覈其<lb/>
素祇以官爵子孫蟬緌蟹匡數世之後神主流出户外<lb/>
矣善乎唐應徳氏之言曰以位則魯國之社當大牢於<lb/>
三桓不當於棲棲削迹之人子孫得私三桓之力皆奉<lb/>
其祖父從於大烝而孔子作春秋特書弗父何叔梁紇<lb/>
於僑札上矣是故吉州之祠羅文恭欲抱其父以歸雅<lb/>
<pb n="KR4e0208_WYG_010-20a"/>
淫并奏賢不肖混淆豪傑之士所以羞與噲伍也部檄<lb/>
釐之幸甚或有為黎丘大人之説者則名實難哉<lb/>
　　　崇義祠論<lb/>
論曰奎死袁州瑞死萬年故志不録祇於子賞官見之<lb/>
豈少之哉以死勤事祀於其所可也劉義稱龍頭人故<lb/>
竝祠然與史多不同乖異余弗能詳之矣語在本傳<lb/>
　　　官師志論<lb/>
泉而目之貪豈不妄哉南海珠璣犀瑇瑁果布之凑㫝<lb/>
<pb n="KR4e0208_WYG_010-20b"/>
者猶外府也至輒甘心焉曰泉實然故舉而辱我石門<lb/>
在邑東北建邑百三十餘年吏大小無慮四百有亷有<lb/>
鄙蒼梧吴公乃與處默方駕稱二吴何乃罪泉哉賈庸<lb/>
播耕主人費家而美食調布而求易錢固祈深耕熟耘<lb/>
也庸客致力而疾耕盡巧而正畦陌亦美食錢布使也<lb/>
毁其防而殘苗是庸受直而螟鼯報徳也令以下至於<lb/>
流外孰非庸於國者無令曰子實民養而殘民以逞乎<lb/>
貪夫殉財烈士殉名盖各適其適矣狐丘之盜譽之則<lb/>
<pb n="KR4e0208_WYG_010-21a"/>
悦盜之則怒何則彼固<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>戾未嘗不忸怩負此聲也盡<lb/>
節奉職而不章徹何以示勸恣行不軌豐肉褕衣没其<lb/>
犬馬之齒誅而逃於後世則貪冒之夫寘力焉摭故牒<lb/>
訪遺老列職名稍著其行事亦當世得失之林也硜硜<lb/>
不讓而好盡言以招人則余有罪焉矣<lb/>
　　　吴廷舉傳論<lb/>
論曰淮南振落公孫𢎞而憚長孺守節死義宸濠畏獻<lb/>
臣巡撫江西耽耽哉皆山之虎豹也獻臣與獻吉同官<lb/>
<pb n="KR4e0208_WYG_010-21b"/>
訟其横自以與梁文康蔣文定友取容武宗朝不能正<lb/>
則自劾焉所謂面折不能容人之過哉崔文敏稱貞才<lb/>
潔履厚行定力信矣布政時許佛朗機貢粤人以為貶<lb/>
夫越裳重譯周公不為啓釁事變叵測應如轉圜安可<lb/>
執也况獻臣議即沮格奈何罪之樹髙而風集焉人髙<lb/>
而毁生焉所從來矣<lb/>
　　　沈鈇傳論<lb/>
論曰余至廣州徃來縉紳先生間其談沈公率多壯厲<lb/>
<pb n="KR4e0208_WYG_010-22a"/>
之氣夫武王訪道而以武稱文王大勇而以文顯非有<lb/>
不足語其盛也沈公節用愛人尊髙年敬有徳推奬賢<lb/>
士諸善政不可殫數奈何獨鋤彊稱哉余以為沈公計<lb/>
魁梧嚴峻及觀厥容貌乃逡逡如儒生常有以下人者<lb/>
志念深矣區志才論篤君子也詩沈公曰懸知烏攫肉<lb/>
寜厭釡生魚公庭時肅肅里巷日與與人以為然<lb/>
　　　陳表傳論<lb/>
論曰余觀𢎞治志陳表之魚官也以陳言云不知所言<lb/>
<pb n="KR4e0208_WYG_010-22b"/>
者何承箕去表二十餘年其於遺文古事不啻追亡摉<lb/>
匿豈於表遺之令表所稱誦可著廟廊當與葉平遥比<lb/>
矣然士多有困厄所言不用自令沉鬰而死可勝道哉<lb/>
　　　官師志總論<lb/>
論曰四岳堯遜之位明徳可知十二牧即不逮稷契輩<lb/>
皆亮工之臣也自九官埀益所讓外此無名者畧甚官<lb/>
師第志善惡亦足備勸懲矣或言上古文書省約邑宜<lb/>
詳郡郡宜詳國故諸家表官下逮筦庫余不得而違也<lb/>
<pb n="KR4e0208_WYG_010-23a"/>
始未年月多不詳亦無庸詳哉嗚呼丞簿而下何罷斥<lb/>
之衆耶薄待而厚責之亦勢之不能得也是故善無㣲<lb/>
而不書惡有巨而獲免盖不獨丞簿下矣<lb/>
　　　流寓志論<lb/>
至治之世四夷賔服中國乂安天子深拱於穆清羣臣<lb/>
竝受其福當是時操賞罰貴賤之權以臨馭㝢内君子<lb/>
則加諸膝小人則隊諸淵賢者通籍於廟廊不賢者秉<lb/>
耒於隴畝是故禦魑魅於四裔乃渾敦窮竒禱杌饕餮<lb/>
<pb n="KR4e0208_WYG_010-23b"/>
之徒野無遺賢人各安其居守其職未有踰河蹈海結<lb/>
軌名山聞某所有賢者則贏糧而從之也小雅廢而四<lb/>
夷侵盖至宋而天地之綱絶矣邑去崖門百餘里勤王<lb/>
之臣至焉賞罰貴賤之權施或不能盡協粤稱邊徼遷<lb/>
人接踵其山羅浮其浸南海亦探竒者所願遊也張𢎞<lb/>
範自夸滅宋劘崖銘功其意無峴山矣不與元同族者<lb/>
惡而讎其石蘇劉義亡國之𨽻逋播之人也乃爼豆於<lb/>
大良與𢎞範孰多乎鄒李兩公時尊官右職何算竟灰<lb/>
<pb n="KR4e0208_WYG_010-24a"/>
燼兩公踽踽覊旅論其爵位不如彼之赫奕論其徳澤<lb/>
無政事以及民也至今想其人而識其所遊之處䲭鴞<lb/>
羣號聞者不懌鳯凰來儀固人所快覩哉𢎞治志以劉<lb/>
義邑人按其譜余本諸史與鄒李列於流寓嘉靖志所<lb/>
列余以為斥晏也舍之<lb/>
　　　李承箕傳論<lb/>
論曰余鄉問念菴羅太史世卿何如人哉太史曰才子<lb/>
陳子嘗謂世卿在白沙朝夕與論名理天地間所聞見<lb/>
<pb n="KR4e0208_WYG_010-24b"/>
古今載籍所存無不語未語者此心通塞徃來之機生<lb/>
生化化之妙待世卿自得之太史止才之也豈竟未得<lb/>
耶周梁石題李氏義學其語又别果孰是乎陳子言順<lb/>
徳人謗世卿由吴獻臣固獻臣游揚太過或志故則不<lb/>
傳其書無惑哉<lb/>
　　　人物志論<lb/>
豪傑不著名於圖書不録功於盤盂紀年之牒空虛有<lb/>
激哉韓非之言也丈夫以七尺軀戴皇天而履后土豈<lb/>
<pb n="KR4e0208_WYG_010-25a"/>
徒林林總總等春秋於草木固將骨朽名存如孫叔豹<lb/>
云爾蒼頡以前若載籍之所不齒無論齒矣古今經藝<lb/>
百家賢聖之篇不傳者多傳者少不傳者其間名姓有<lb/>
知之乎㣲獨不傳者傳者三五公外其間名姓有知之<lb/>
乎此其大者朽遲小者朽速遲速之度莫之予奪是故<lb/>
太上立徳其次立功其次立言猶不能以無朽三者不<lb/>
立欲以不肖之身竊空名於後世朝菌而㝠靈之希君<lb/>
子謂不如速朽之愈也人物國初獨有孫蕡闗敏功言<lb/>
<pb n="KR4e0208_WYG_010-25b"/>
雖不如古立亦庶㡬千里一士是比肩立百世一賢若<lb/>
隨踵也建邑百餘年賢士大夫充溢編簡夫非桔梗之<lb/>
睪黍與百貨竝列善評者價不失一故不於其彚而於<lb/>
巻分俟善評者即朴為璞以欺吾不能也自小雅不廢<lb/>
巷伯凖也安能廢之榮啓期言萬物人為貴吾為人男<lb/>
尊女卑男為貴吾為男至列女而男子可思矣<lb/>
　　　闗敏區禹民梁曾甫傳論<lb/>
論曰元綱絶而維弛儁雄豪傑建號竝起其它小鄉聚<lb/>
<pb n="KR4e0208_WYG_010-26a"/>
屯兵保界審力相時何可勝數也當是時自致侯王小<lb/>
者將吏元功剖符食邑慶流後世不幸亦葅醢隨之如<lb/>
龍飛上天魚鼈鱦蟧隨沫正營何足定宅哉吾粤則東<lb/>
莞功最髙寵最盛敏禹民一詣軍降生有榮位死有顯<lb/>
號可謂鼓舞豪傑者乎如曾甫不先二子死者其功名<lb/>
亦不可勝道哉<lb/>
　　　張泰傳論<lb/>
論曰余兒時讀陳子書想張叔亨之為人比長聞湛文<lb/>
<pb n="KR4e0208_WYG_010-26b"/>
簡謂執業白沙見其友張司徒謙柔而剛正卓然大雅<lb/>
君子也然司徒貧甚霍文敏計兩廣便事順徳張泰博<lb/>
羅張津皆司徒家産不曾於舊之豪寸陵遲衰㣲久則<lb/>
墳墓不守兩公皆未考後世不得蒙黒衣之澤當塗以<lb/>
章文懿請名敎之幸也余善津子碩其家蓬蓽碩賢嵗<lb/>
貢不仕事母太夫人孝菽水厪具以衽帨又撱之泰宜<lb/>
然嗚呼以優待士大夫孰不咈然怒者奈何出孟下哉<lb/>
　　　張善昭張澯傳論<lb/>
<pb n="KR4e0208_WYG_010-27a"/>
論曰余見方孝孺練子寜未嘗不涕泣沾襟也余邑王<lb/>
御史度亦坐姦黨宗家外屬編五百五十户莫為善昭<lb/>
今天子一切宥之豈惟諸臣善昭死且不朽明倫大典<lb/>
聖人不易一時諸臣未免膠柱漢宋要立義較然不欺<lb/>
其志可不謂忠耶或傳澯兒時有妖降於其室為語它<lb/>
日登第除拜頗騐戊寅前數夕復求止之澯不聴神怪<lb/>
之談縉紳所不道信然斷而敢行鬼神避之若澯不愧<lb/>
乃祖矣<lb/>
<pb n="KR4e0208_WYG_010-27b"/>
　　　梁儲傳論<lb/>
論曰文康公草秦王制及不草威武大將軍敕縉紳多<lb/>
誦之秦誓稱邦之榮懐杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>由一人大臣上輔天子下<lb/>
鎮撫海内豈百司庶府仡仡於展采錯事間哉休休有<lb/>
容天下皆其才矣女無美惡入宫見妒士無賢不肖入<lb/>
朝見嫉文康薦起成都居其下所謂一个臣非耶李文<lb/>
逹名相攻已者必甘心焉近世尤甚小者戍邊大則首<lb/>
領不保文康於李鐸輩反擢用此數公於秦誓何當也<lb/>
<pb n="KR4e0208_WYG_010-28a"/>
或疑文康愚於武宗朝大忠無所拂辭悟言無所排擊<lb/>
道固委蛇盖謂是乎<lb/>
　　　梁景行傳論<lb/>
論曰宗烈貳守逺郡輒上書言事此其志豈抑首下僚<lb/>
汶汶已哉漢法令長罷廢用使者言復起以故能盡其<lb/>
才今非進士死灰矣吴獻臣薦宗烈毎自以為弗如也<lb/>
嗚呼非豪傑孰能之若廵撫張公亦非俗吏哉<lb/>
　　　張拱辰傳論<lb/>
<pb n="KR4e0208_WYG_010-28b"/>
論曰司寇洪公朝選為余言考察不叙漢宋禁錮名賢<lb/>
之餘烈也故正直之士為時所忌相率入其彀中拱辰<lb/>
見過太宰因憸人劾而違之㣲霍文敏㡬不白倪太宰<lb/>
岳亦莊㫤邑子也㫤既致仕大計復推諸老疾之條如<lb/>
此甚衆乃知文敏真大臣哉<lb/>
　　　陳善藏傳論<lb/>
論曰善藏余同舉人也五十始舉序齒實録今當壯多<lb/>
隠年世變可觀矣人情貪耆禄位髪種種改白為皂仡<lb/>
<pb n="KR4e0208_WYG_010-29a"/>
仡道路肩相摩踵相接也丘仲深謂毋令卧而踰嶺足<lb/>
為寒心善藏服官政之年懐璞而不輕試志何逺哉余<lb/>
來大良觀其所為詩畫翩翩千仞之象其人可想見云<lb/>
　　　人物志總論<lb/>
論曰納言周公采謂余志難人物吾吉州更諸儒不敢<lb/>
言志事何者縉紳多而編簡狹口語易生也令公吴人<lb/>
亦云孔子稱斯民三代之所以直道而行孔子次春秋<lb/>
其義則丘業自言何至托於民以自解民無私枉聖人<lb/>
<pb n="KR4e0208_WYG_010-29b"/>
違之不能也如以民十六族竝書若髙陽帝辛諸子又<lb/>
多乎哉不然於我何罪齊景公奄有東海不能以千駟<lb/>
得之於民夷齊西山之餓夫也民顧稱之夫亦三代之<lb/>
遺直爾即如子長先生終身空室蓬户褐衣蔬食不厭<lb/>
無子孫闗説至與卿大夫争光梁孟祥余初頗疑及見<lb/>
李世卿志聞於大良父老三代之道猶然在邑中也人<lb/>
謂我自解乎宦官陳凖世卿所録附之<lb/>
　　　唐豫傳論<lb/>
<pb n="KR4e0208_WYG_010-30a"/>
論曰𢎞治雜志唐豫余觀其所為鄉約假令非苟知之<lb/>
亦鞠躬君子也是時㑹天下新去湯火黎民得息肩於<lb/>
田畝髙皇帝詳延宿學老儒咸登於朝勸學興禮以為<lb/>
天下先舉孝弟力田𢎞鄉里之化至於永樂家給人足<lb/>
廩廪鄉必世而仁矣故其俗淳龎如此云<lb/>
　　　陳珷傳論<lb/>
論曰余覽珷狀盖出梁文康云成化丁酉正月置西厰<lb/>
五月罷以商輅項忠六月復以戴縉王億至壬寅冬十<lb/>
<pb n="KR4e0208_WYG_010-30b"/>
一月以御史徐鏞輩而汪直罷狀珷與郭和抗疏西厰<lb/>
復革乃在戊戌之前恐非也即使不出文康不信其以<lb/>
汪直適戍則人人能道之矣惜也利令智惽行百里半<lb/>
於五十是故君子非無賄之難立而無令名之患詎不<lb/>
信哉鄉里之人無軼材茂行猥自託於無舉無刺徃徃<lb/>
稱賢珷倜儻大節而以眚掩余故表之無令獨蒙惡聲<lb/>
焉且告於好修者<lb/>
　　　薛當時阮珩傳論<lb/>
<pb n="KR4e0208_WYG_010-31a"/>
論曰余觀薛阮兩生盖質行而文者也雖不遇而死當<lb/>
時受知於憲僉珩見賞於督學遂致登名簡牒聲施後<lb/>
世若兩生者亦不為不遇哉<lb/>
　　　羅虞臣傳論<lb/>
論曰龎中丞尚鵬讀虞臣上霍相公書未嘗不掩巻嘆<lb/>
息也盖重傷其志云王漸逵言虞臣豪宕使氣不可近<lb/>
晚有養性求仁之意終日仡仡絶筋喘汗於道路之間<lb/>
髙堂邃宇固所願托足而棲乎奈何望崦嵫而太迫老<lb/>
<pb n="KR4e0208_WYG_010-31b"/>
子所以貴早服也<lb/>
　　　周氏潘氏李氏傳論<lb/>
三人皆死者嗚呼死生亦大矣丈夫誦法先王言議乃<lb/>
薄千古食焉而避其難要同死至背之况婦人乎三人<lb/>
皆死故首之<lb/>
　　　吴妙静鄧六娘傳論<lb/>
二人皆不字者李承箕不傳六娘而見於鄧寶傳且曰<lb/>
春秋書莒人滅鄫六娘取李氏子後其父不嗣同矣能<lb/>
<pb n="KR4e0208_WYG_010-32a"/>
誓不適人節亦有可取焉顧獨遺吴貞女何也豈以尚<lb/>
浮屠乎則疑之乎吴貞女與博羅陳孝女大相類陳氏<lb/>
祠自蕭梁職於龍華寺至督學魏校乃稱孝女云故宅<lb/>
亦為豪右所奪何一轍也又聞倫教梁鑒殷女祐娘不<lb/>
字撫其姪彦<lb/>
　　　選舉志論<lb/>
掇巍科隮膴仕紆紫拕金揖讓萬乘之主食肉貴富上<lb/>
顯父母下為妻子榮利豈非士之情哉君人者非寵禄<lb/>
<pb n="KR4e0208_WYG_010-32b"/>
人社稷是保臣人者非竊人寵禄社稷是役修於家壊<lb/>
之天子之廷盡為賈山所愍則何頼焉况也吾修之未<lb/>
嘗而於壊何有不亦鋭乎其舉之乎聞有縉紳大夫與<lb/>
軍將遊於孔子之廟大夫歴指先賢問曰彼為誰彼為<lb/>
誰盖嗤不知書云答曰吾武人吾安能彼之知但聞諸<lb/>
公非進士也問者大慙繇斯以談在彼不在此志選舉<lb/>
於人物之後或舉之而不傳或不舉而傳之即未論世<lb/>
其人盖可知哉景泰置邑選舉乃自宋元地順徳斯順<lb/>
<pb n="KR4e0208_WYG_010-33a"/>
徳矣先賢良方正諸科古之道也乃録進士次舉人次<lb/>
嵗貢今之制也吏而官之不遺昭噐使也武舉竝録視<lb/>
鄉貢也貤䕃附焉選舉之所及也納粟與焉選舉衰矣<lb/>
他志或及義民非仕格吾無取焉<lb/>
　　　雜志論<lb/>
天地之道豈不大哉帝車中央或緯或經㣲星一萬附體而<lb/>
成三條四瀆主名山川培塿灉濋其别相聯故有大而不可<lb/>
遺有小而不可捐胥徒府史乃備百官五色不雜不成文章<lb/>
<pb n="KR4e0208_WYG_010-33b"/>
五味不雜不成和羮五聲不雜惡覩雲門之與咸英故曰雜<lb/>
者物之賾也理之囿也所求於雜無不有也是故孔子傳易<lb/>
雜卦終焉班孟堅諸子十家居其一見王治之無不貫相生<lb/>
而不如水火相成而不如仁義敬和則余之所録也夫<lb/>
　志論二<lb/>
　　永安縣<lb/>
　　　圖敘<lb/>
畫方計里圖其疆域郡縣大小若户口田賦多寡并圖<lb/>
<pb n="KR4e0208_WYG_010-34a"/>
之羅文恭法也余業用於惠安順徳矣永安初縣山尤<lb/>
厜㕒命虞道工乘樏以圖圖凡四都三而總一參伍錯<lb/>
綜博訪故老三四易而始就夫圖山川猶貌人也長短<lb/>
肥瘠不肖况乎經脈則何貴焉戸口田賦籍在縣綱目<lb/>
不相凖正之一以目而御綱都列各圖而登萬厯十年<lb/>
之籍賦更之所出也弓田書於其都皆其都之田也屯<lb/>
田附焉亦其都之田也各圖不書田麗於人非一都之<lb/>
田也田有官民賦有輕重琴江與兩都亦復不同賦役<lb/>
<pb n="KR4e0208_WYG_010-34b"/>
志具矣<lb/>
　　　代令作<lb/>
石洞葉先生與念菴羅先生善法廣輿圖畫方計里以<lb/>
圖永安覈户口田賦而正版籍之誤心亦苦矣不佞則<lb/>
有感焉幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>七百里可謂大版籍厪七里可謂小法為<lb/>
户七百七十寓籍居半老子稱小國寡民非耶治大國<lb/>
若亨小鮮小將若何覩其小撙節愛養之心生矣圖其<lb/>
大生聚敎訓之心生矣是治小國之道也不佞之未能<lb/>
<pb n="KR4e0208_WYG_010-35a"/>
逮以俟君子<lb/>
　　　志敘<lb/>
葉春及曰永安七里立邑厪十八年天地無窮雖萬世<lb/>
可知也則在今乎則在今乎故志之邑胡以始邑胡以<lb/>
制作建置志第一聚衆人而為令合衆井而成邑作都<lb/>
里志第二以辯區域以奠民居以阜財求以固封守作<lb/>
山川志第三有土有民斯田賦可則而更繇可事作賦<lb/>
役志第四物有美人有習本乎土之所為使作俗産志<lb/>
<pb n="KR4e0208_WYG_010-35b"/>
第五阜民成俗其惟良有司乎作官師志第六無謂五<lb/>
步必有異卉作人物志第七前事之不忘後事之師也<lb/>
作前事志第八凡八篇其事核其辭危其稱文小而鏡<lb/>
鑒大知我之不知罪則有矣原撰次之意作永安志敘<lb/>
　　　代令作<lb/>
永安承大亂之後民得去湯火歸田野剪荆棘敺豺虎<lb/>
而居之惟是篳車藍縷尚不足以佐百姓不佞謬吏兹<lb/>
土夙夜競兢撫流徙度土田定賦更薄征斂重積貯養<lb/>
<pb n="KR4e0208_WYG_010-36a"/>
孤疾本秩禮嚴什伍治兵戎詰奸慝正罪法伐山通道<lb/>
自官寺學校祠廟倉廥城池至於杠梁廏置亦增修矣<lb/>
三皇以前㡬千萬嵗其君神聖生人之道豈真如鹿豕<lb/>
然一無事者唐虞來乃頗可著則非載記之故乎邑新<lb/>
猶開闢之始也失今不記後何觀焉以請石洞葉先生<lb/>
葉先生為作八志綴以四圖其於疆里山川徭賦民風<lb/>
吏治賢士大夫理亂之原阸塞户口多少强弱之處燦<lb/>
然具矣後之君子求治理故於是乎在豈惟不佞頼之<lb/>
<pb n="KR4e0208_WYG_010-36b"/>
　　　建置志論<lb/>
論曰折置之議已始於嘉靖三十四年是時賊楊立誅<lb/>
府以歸善秋鄉鳯凰岡磜頭等違縣五日海豐鵝埠嶺<lb/>
違歸海兩縣亦各二日山海之寇儵忽出没最要害度<lb/>
地創縣控制便南贛督府下其議竟寢楊載鳴則謂歸<lb/>
海諸邑地若廣逺戸口寖耗得其人察姦馴暴不降堂<lb/>
序而山谷具達奚必增邑不然徒益民一厲也力勝百<lb/>
鈞而加之萬蔑不仆矣嗟夫當時議行豈有一十四年<lb/>
<pb n="KR4e0208_WYG_010-37a"/>
殺戮之慘乎賊不畏民朝廷之畏官亦然故賊鮮犯城<lb/>
官惟城兢兢民蔑如也永安縣民乃免於鋒鏑咽而固<lb/>
有食可廢哉若鵝埠嶺覆疏具矣<lb/>
　　　烈女傳論<lb/>
石洞子曰賊起嘉靖庚申歴十三四年横行六七百里<lb/>
破寨㡬百婦女虜者幾千人矣惟余母姨方氏陳子明<lb/>
妻諸生王國禎妻余母舅方世景女及黄五姐烈而死<lb/>
豈非難哉是皆正氣鬱於胷中莫邪為鈍矣豈非難哉<lb/>
<pb n="KR4e0208_WYG_010-37b"/>
　　　永安縣圖論<lb/>
縣違郡城二百餘里重繭三日乃至水行自倍皆﨑嶇<lb/>
萬山中異時未縣罪人梨來者鮮龍蛇易生嘉隆間盜<lb/>
賊蝟毛而起其地然也縣宜矣取歸善古名寛得長樂<lb/>
琴江凡三都北抵康禾南據烏禽嶂袤一百一十里東<lb/>
距米潭西至龍川江廣二百一十里幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>幾七百里連<lb/>
嵕複嶂盡其地徯隧㟏岈少夷衍或二三十里無室廬<lb/>
故在版之里厪七正戸七百七十多歸善受田之人也<lb/>
<pb n="KR4e0208_WYG_010-38a"/>
琴江好氣而足智古名寛得椎少文地肥美饒五榖大<lb/>
家以儒術顯則三都同耳古名縣治在焉列肆而居執<lb/>
役而食皆異邑無土著者城内虛議鬻官地而賤其價<lb/>
予民實之甚善茹毛飲溪便利久恐未必樂從也逺方<lb/>
竒民聚琴江古名寛得傭耕逋民隠之第此鷹而彼虎<lb/>
也舊屯十二今存其七廢等兩巡司本以游徼為官無<lb/>
為厲多矣四竟今無虞乎上鎮黄花北近藍能大小逕<lb/>
東出程揭貉獠坪南嶺南通螺溪馬公寨黄峝新村捲<lb/>
<pb n="KR4e0208_WYG_010-38b"/>
蓬南鄰松坑盌窰徃皆盜賊門户獨西無外患可徒睫<lb/>
之視哉<lb/>
　　　古名都圖論<lb/>
自欖溪入筰行二百里至火帶皆古名古名之圖三其<lb/>
序盖江口始今不能别自火帶以下皆秋鄉江旁溪注<lb/>
之甚衆水道紆曲舟行半日從陸以趨尚不及數里云<lb/>
兩山蹙沓江流如線樹木蔚薈故多鬰燠之氣民皆佃<lb/>
作度下石則林田烏石以上乃有著姓巖前有葉太守<lb/>
<pb n="KR4e0208_WYG_010-39a"/>
其人賢者匪獨科第重也地膏沃饒五榖然多富人之<lb/>
産秋冬間漕歸舳艫銜接水湍石徑灘三百六十乃至<lb/>
瀧頭上益淺不可漕載不過十石令之藩議疏濬之排<lb/>
其填閼而鑿横江之石亦鋭矣春夏水漲沙隨之行石<lb/>
礧礧京積恐不能卒就也縣在此都民亦勞止圍子<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
李郊若竹車峝間皆有猺依憑崖谷伐山而㽦爇草而<lb/>
播患吾擾彼彼不為患磜頭山烏禽嶂昔固盜區而相<lb/>
思逕通下嵐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石逕通松坑鳯凰逕通梁化梅坑逕通<lb/>
<pb n="KR4e0208_WYG_010-39b"/>
陽烏潭亦通松坑烏禽嶂亦通陽烏潭羊角嶂通左坑<lb/>
散灘逕通藍口設有掲竿之徒皆要害今周道矣安定<lb/>
休息庶其樂俗乎<lb/>
　　　寛得都圖論<lb/>
北界河源二合南趾古名東入縣而佛子凹綰轂其口<lb/>
龍川江西下都之門戸在焉義容神兩江皆皇流衡貫<lb/>
都内入龍川江而神江之源最逺聚落數十盤錯兩江<lb/>
間被山排碕豐草茂樹散為夷陸原隰衍沃自昔以為<lb/>
<pb n="KR4e0208_WYG_010-40a"/>
上田瀝口其望姓也藍能作難則栢埔不得安枕桃子<lb/>
園阸塞弄兵之民負焉故苦竹派祈望嘉靖中徙寘于<lb/>
此今舊貫矣瀕江南北要津有傳有司嵗發廪錢共其<lb/>
擊刺一候人任耳民不與知惟當縣孔道行李之徃來<lb/>
屝屨是給負輓之役讁及穉子寡婦不免<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>勞人將<lb/>
息肩於苦竹派由清溪度員墩出猪母坑右手之螫而<lb/>
嫁於左夫非七尺之軀哉惟仁人免我願在位者之仁<lb/>
之也上下窖鐡冶昔嘗鼓鑄下鳯凰岡隃梁化因材於<lb/>
<pb n="KR4e0208_WYG_010-40b"/>
山以入幕府佐饟後賊大起咽之是懼不敢言鼓鑄事<lb/>
矣鶴子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>銀穴睨者大衆若然其咽恐甚山海天地之<lb/>
藏也待虞而出待工而成待商而通商不出則三寶絶<lb/>
第吾疾方瘳奚敢復益之哉<lb/>
　　　琴江都圖論<lb/>
石馬西馳突起鷄公嶂過芙蓉逕入都白葉簾紫官山<lb/>
諸嶂怵㚟南走隃貉獠坪至南嶺出漏裏海豐歸善之<lb/>
山由此始矣是為邑之脊旅水東西分流若兩脅然西<lb/>
<pb n="KR4e0208_WYG_010-41a"/>
皆入秋鄉江東㑹琴江入横流渡言語習尚與古名異<lb/>
山川風氣信不誣哉都多著姓有詩書之敎矜然諾而<lb/>
好氣其民務稼穡饒積聚有餘以出米潭大梧至潮上<lb/>
鎮中鎮其㑹也上方近河源密坑海豐長樂之間逃軍<lb/>
坑直其下方異時兩處丱開奸民趨之如水赴壑則南<lb/>
嶺赤溪以至上鎮當其要道日夜行鞫鞫不絶東與海<lb/>
掲程鄉地比三縣盜起不得安枕而卧矣故昔壘寨是<lb/>
都為獨多云宋末文信國提兵至循屯南嶺當是時四<lb/>
<pb n="KR4e0208_WYG_010-41b"/>
面楚歌死灰能復然乎嗟嗟一旅一成克復舊物天若<lb/>
祚宋因龍川之迹制南粤之兵庶幾夏后之烈惜哉天<lb/>
之所廢千載下徒令忠義之士眥裂髪豎仰南嶺起敬<lb/>
耳繇是而觀南嶺信險固不義之民徃徃負之乃設文武將<lb/>
吏屯戍其地今空壘矣狡然思逞其兇何日蔑有其可忽諸<lb/>
　志論三<lb/>
　　博羅縣<hi>博羅縣修志革已具學憲旴江羅公謂太守林公必葉絅齋於是别駕請於先生盡</hi>
　　　<hi>刪潤焉作者不悦分部公亦不悦駁下博士弟子弟子弃之志遂罷今録一十篇</hi>
<pb n="KR4e0208_WYG_010-42a"/>
　　　地理志論<lb/>
古者畫地居民豈若布帛幅裂爾哉上觀天時隂陽風<lb/>
雨殊焉下察地理廣谷大川異焉中驗人事剛柔緩急<lb/>
分焉故豐可新閭巷里社可改山川不可易也博羅秦<lb/>
縣得名之故班史不詳或言三山一股浮海來傅於羅<lb/>
山山名羅浮縣名博羅職此轉傅為博然西漢書已稱<lb/>
博羅矣第羅浮若蹲䲭象山扶輿旁薄上走河源下至<lb/>
増江之口官寺邑屋縉紳素封咸在如令崧嶽不誣兹<lb/>
<pb n="KR4e0208_WYG_010-42b"/>
邑謂不藉於山川不可也他若隄防亭臺津梁墟市閭<lb/>
閈古蹟丘墓與夫移風易俗之道雖人官之能而因地<lb/>
之利并著之作地理志<lb/>
　　　津渡論<lb/>
葉春及曰渡當孔道官募渡人屬於民者則民自募嵗<lb/>
取其直以供賦事此皆世業載在負版郡賦役志嘉靖<lb/>
三十一年渡六十八可考也歸善李令因競盡奪於官<lb/>
使人人自渡謂抑兼并無總貨於一人其名似美故上<lb/>
<pb n="KR4e0208_WYG_010-43a"/>
官信而行之城下艇多或可以濟大江舟楫上下有程<lb/>
孰利一錢而艤舟以渡也荒村窮谷竟日無舟臨河浩<lb/>
嘆若有主朝夕於斯行李徃來無寜濡滯此於利害相<lb/>
去逺矣况鄉人渡者率不與直塲圃既登家賦粟一斗<lb/>
渡廢即得舟加索不免終嵗所費數倍此外邀虛名内<lb/>
貽實禍者也李在勢已不行但有牘民洶洶若博羅諸<lb/>
渡多豫章置里正収直以奉烝嘗東莞鍾憲副鼎貴利<lb/>
而奪之為豫章者宜左袒矣<lb/>
<pb n="KR4e0208_WYG_010-43b"/>
　　　祀典志論<lb/>
邑必建學建學必祀先師禮莫殷此先師廟遍天下皆<lb/>
謂據我此蘇氏得泉之喻也夫人履后土而戴皇天食<lb/>
土之毛山川流峙吾竟風雲雷雨隆施吾竟若社稷若<lb/>
城隍功最鉅徳施於民則祀况十宗乎鬼而歸之乃不<lb/>
為厲皆經祠載於令甲鬼道勝故多淫於是山川爵臣<lb/>
子王髙皇革於前肅皇正於後可謂明聖者乎宦賢二<lb/>
尤儳冒神不享非類言行悖於聖人非類甚矣强而置<lb/>
<pb n="KR4e0208_WYG_010-44a"/>
諸宫墻之畔死而有知能不顙泚孝子慈孫慎毋泚其<lb/>
先人哉作祀典志<lb/>
　　　名宦傳論<lb/>
博羅令始於秦是時趙佗比肩事主列城而居崛起龍<lb/>
川遂并嶺表南面稱孤博羅不能代興與天下誅無道<lb/>
秦後世無稱可恨也天下一家儋人之爵食人之禄恵<lb/>
安元元其柄在我方駕卓魯孰能禦之名亦闇而弗章<lb/>
何哉上下千餘年惟豫章以學顯仙遊以死重諸君子<lb/>
<pb n="KR4e0208_WYG_010-44b"/>
隨時建事大氐如此矣人言賤近貴逺目所覩覯其勢<lb/>
必然如令聖果仲尼而吾乃為西家𤣥果子雲而吾乃<lb/>
為中壘不然以今視昔反令人賤逺耳因舊載稍增之<lb/>
作名宦傳<lb/>
　　　王亘傳論<lb/>
肇慶志王亘淳熙中為博羅令築隨龍蘇村二堤百姓<lb/>
頼其利後知南恩一統志誤作旦於是博羅名宦稱宋<lb/>
丞相前博羅令王文正公楊載鳴知非文正乃云王旦<lb/>
<pb n="KR4e0208_WYG_010-45a"/>
淳祐間人與文正同名遂誤舉而誤書之也豈知其為<lb/>
亘乎千里謬於毫釐信矣<lb/>
　　　流寓傳論<lb/>
君紫宫負黼扆袗衣鼓琴則治世之士哉而堯舜是矣<lb/>
登嶄巖友鹿豕潄石枕流則避世之士哉而巢繇是已<lb/>
堯之汾水黄帝之空同無亦遊方之外依托而言非其<lb/>
質也要之山林朝市静躁不同謀野而獲登髙而賦故<lb/>
抗志虛曠玩心髙明者徃徃麏至乃若逐臣遷客為世<lb/>
<pb n="KR4e0208_WYG_010-45b"/>
所仇危於累卵抑鬱牢愁無所憤洩不若緇黄免於榮<lb/>
辱王喬韓衆庶幾旦暮遇之駕八龍載雲旗以翺翔於崑<lb/>
崙之陽赤水之濵若屈原逺遊是也羅浮靈岳在邦域<lb/>
中自昔放逐南來匪不遊覽當其暫得於心蜉蝣天地<lb/>
恬澹愉快若出世網百世之下清風灑灑有鳯凰千仞<lb/>
之象亦未為不幸哉作流寓傳<lb/>
　　　人物傳論<lb/>
選舉志士之舉者人物惟其賢舉不舉勿論矣故有舉<lb/>
<pb n="KR4e0208_WYG_010-46a"/>
而不傳或不舉而傳之匪徒録獻臣亦彰潛徳示戒勉<lb/>
也如令舉者悉傳志足矣又焉用此博羅崇山巀嶭而<lb/>
羅浮象為之宗峻峭嶄巖萬仞壁立有忠節亷介之象<lb/>
旁薄重厚有垂紳端笏正色立朝安社稷殿邦家之象<lb/>
清水白石飛瀑流沫有濡毫灑翰珠璣錯落之象部婁<lb/>
纍纍其子孫也王御史雖家歸善水東系出水北汪思<lb/>
言獻之大有何孝子張司徒若融縣之節伯仲彭澤謂<lb/>
嶽神非耶嗟嗟天地常存山川不改靈淑之氣豈有息<lb/>
<pb n="KR4e0208_WYG_010-46b"/>
耶然志難矣楊載鳴嘉靖丙辰纂郡志最好綜核其言<lb/>
傳恵人物而益信鄉評之重也一善惟恐弗書一不善<lb/>
惟恐書之直道而行其是之謂矣而不録於載鳴者誣<lb/>
其為郎時闗説不從用此釋憾則誣能免於後乎郡壬<lb/>
寅志分傳丙辰不分而有附傳今聯綴書之覽者如校<lb/>
文髙下自見列女亦人物也姚宻女之列千載之下讀<lb/>
之髪豎何論竇氏哉作人物傳<lb/>
<hi>御火某于甲丙辰志不録必有以矣縣志草所上如丙辰郡倅所請如縣志草後其家謁于郡以强先生不可</hi>
<pb n="KR4e0208_WYG_010-47a"/>
<hi>則自為傳言武定之敗御史上變朔方釁起又以諌被杖云考武定恣横楊文襄惡於始劾者御史趙鏜夏貴</hi>
<hi>溪惡於終劾者給事中髙時則下獄死矣總督侍郎曾銑上復朔方議咸寜侯仇鸞訐之貴溪竝坐於是上怒</hi>
<hi>臺諫皆杖之十本以不諫杖而欲冒忠諫之名里人可欺國史可掩乎先生持論不詭隨人皆此類也</hi>
　　　張津傳論<lb/>
葉春及曰余聞劉丈人梧四明余本督學嶺南行部至<lb/>
惠稱廣漢不絶口曰吾明聖之聖即吾不能嶺南一人<lb/>
也張生沆謁王伯安於䖍州伯安受謁曰廣漢在歸而<lb/>
求之有餘師沆謂碩吾壹不知而翁之名之重也責沈<lb/>
<pb n="KR4e0208_WYG_010-47b"/>
宜矣張家傳亦四明人㑹余公車當是時島夷孔棘家<lb/>
傳言父老毎泣張太守在吾豈憂島夷哉名不虛立士<lb/>
不虛附信矣碩與余善愿樸不類貴介公子少應鄉試<lb/>
朋儕囂於黄文裕之門黄時以解首家居相與争言而<lb/>
獨指目碩通志遂有詆詞以此相復何異賈豎女子霍<lb/>
文敏言順徳博羅兩司徒皆貧雖未考當任子如章文<lb/>
懿語在兩粤便事若文敏豈不賢哉邑令李長盛欲為<lb/>
請諡如蕭山魏驥廣昌何喬新不果其奏具存<lb/>
<pb n="KR4e0208_WYG_010-48a"/>
　　　翟宗魯傳論<lb/>
余聞尚書郎琯其舅臨河欲渡脰㾓矣適一生來請負<lb/>
長者既渡問為誰拱手曰翟宗魯久之乃知為翟先生<lb/>
翟先生自諸生慕古人多竒節别傳淵明軼事附㑹不<lb/>
免水流濕火就燥居上流天下之善皆歸曷足怪哉以<lb/>
余所見翟先生義至髙其貧逾甚即淵明何以加焉然<lb/>
淵明本老莊不耻乞食江州使龎通之齎酒邀於栗里<lb/>
至則欣然共酌其達如此先生步趨孔孟惟誠敬為兢<lb/>
<pb n="KR4e0208_WYG_010-48b"/>
兢嚴於一食一飲故人以為苦太上甘節其次苦節其<lb/>
下喪節苦之不敢猥藉口於甘夫然故多饕餮之徒矣<lb/>
　　　雜志論<lb/>
説文雜五采合也從衣從集佳在木上亦其義哉人情<lb/>
美繡而惡雜畫繢之事雜五色五采備而後繡成若之<lb/>
何惡之文猶製錦巨細竒正典常諔詭法語寓言并苞<lb/>
兼總而文備矣寜獨諸子而有雜家易之雜卦左之錯<lb/>
經皆是物也第明天地之性則神怪不能惑知萬物之<lb/>
<pb n="KR4e0208_WYG_010-49a"/>
情則非類不能罔雖小蟲水草樝梨橘柚酸辛酸苦縮<lb/>
唇澁齒日陳乎前恃以養生則不越乎五榖也作襍志<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_010-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻十<lb/>
</p>
<p>
</p>
  </div>
</body>
</text>
</TEI>
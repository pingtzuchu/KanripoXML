<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻一</head> <lb/>
    <p>
<pb n="KR4e0208_WYG_001-1a"/>
欽定四庫全書<lb/>
　石洞集巻一<lb/>
　　　　　　　　　　　　明　葉春及　撰<lb/>
　應詔書一<lb/>
　　　上書疏<lb/>
福建等處承宣布政使司福州府閩清縣儒學署教諭<lb/>
事舉人臣葉春及謹奏為應詔上書事嘉靖四十五年<lb/>
十二月二十六日恭遇皇帝陛下嗣登寳位衍舊恩𢎞<lb/>
<pb n="KR4e0208_WYG_001-1b"/>
新化斥方士罷祠醮召錄建言得罪之臣止織造採買<lb/>
崇儉黜奢省内府上供親自勉以厚天下縮監局之贏<lb/>
以賦邊陲蠲兵工之逋以贍氓隸減田租議刑獄除不<lb/>
急之官懲不肖之吏決資格越拘攣不愛髙爵厚禄以<lb/>
待豪傑之士哀憐百姓困於盜賊典兵蔽葢御史論而<lb/>
治之詔到原籍廣東惠州府歸善縣臣從吏民之後奔<lb/>
走伏聽莫不歡欣踴躍舉手呼萬歲葢髯垂鼎水雖弓<lb/>
劍難攀而國有聖君自謳歌胥戴也詔又曰其凡可以<lb/>
<pb n="KR4e0208_WYG_001-2a"/>
正士習糾官邪安民生足國用等項長策仍許諸人直<lb/>
言無隱臣又歡欣踴躍舉手呼萬歲葢士習不正故官<lb/>
邪官邪故民生不安民生不安故國用不足此二帝所<lb/>
以咨嗟而求三王所以彊勉而圖也陛下同之矣非大<lb/>
聖人孰能軫念於斯者乎雖然君譬表也君譬盂也影<lb/>
之敧正在表水之方員在盂則自古記之矣治本之端<lb/>
乃在陛下臣竊不勝犬馬心奉詔四事加以端治本為<lb/>
綱五各列其目著書三萬餘言端治本之目曰崇聖學<lb/>
<pb n="KR4e0208_WYG_001-2b"/>
曰廣聖知曰勵聖治曰用忠言曰謹終始凡五正士習<lb/>
之目曰重師儒曰敦行實曰置特科曰迭餼廩曰興社<lb/>
學凡五糾官邪之目曰決資格曰清仕進曰審舉劾曰<lb/>
御尊卑曰擇將帥曰正刑禮凡六安民生之目曰結民<lb/>
心曰較賦稅曰均里甲曰修軍政曰制驛傳曰去盜賊<lb/>
凡六足國用之目曰省費冗曰闢土田曰理屯鹽凡三<lb/>
目通二十有五昧死奏聞材質椎戅學識謭蕪臣則知<lb/>
矣但念少養於學長舉於鄉廪之復之又續食之奚啻<lb/>
<pb n="KR4e0208_WYG_001-3a"/>
中人數十家之産退不能力農以奉公上荷殳以備行<lb/>
伍進不能效寸尺之勞竭涓埃之報此所以日夜腐心<lb/>
惕然而内懼也况值聖作之昌期際物覩之嘉㑹處清<lb/>
問之盛朝懷自獻之㣲悃是以忘區區之愚附九九之<lb/>
義干進好名非臣志也今謹將所著書昧死開坐惟陛<lb/>
下俯賜觀覽焉<lb/>
　　端治本<hi>凡五篇</hi>
　　　崇聖學<lb/>
<pb n="KR4e0208_WYG_001-3b"/>
臣聞物有至物人有至人至物則麟鳯是已至人則聖<lb/>
人是己夫至人而不離於人則聖人者人人能之也皆<lb/>
天之所生者也同是人而謂之至人則聖人者非人人<lb/>
能之也必天之所厚者也天子者其天之至厚至厚者<lb/>
乎何以明其然也五都之豪智必豪於五都而五都之<lb/>
人俛首下之矣十室之長才必長於十室而十室之人<lb/>
交臂事之矣天子者四海之所共尊兆民之所共仰者<lb/>
也雖有儁傑莫不臣妾則其才智必厚於天故曰天子<lb/>
<pb n="KR4e0208_WYG_001-4a"/>
者其天之至厚至厚者乎是故臣之於其君也不徒曰<lb/>
上也曰聖上也於其君之言也不徒曰㫖也曰聖㫖也<lb/>
豈虛哉誠有所易能矣肇自生民以來君之聖者莫盛<lb/>
於堯舜故孔子序書首於唐虞所以為萬世帝王立極<lb/>
也今陛下首出庶物君臨萬邦此天固有以厚陛下矣<lb/>
令出而率土歸心仁施而敷天頌徳此天固將以聖陛<lb/>
下矣履聖人之位躬聖人之資舍堯舜何適哉此臣之<lb/>
所以願陛下矣夫人皆信其近而疑其逺易其近而難<lb/>
<pb n="KR4e0208_WYG_001-4b"/>
其逺何則逺者所不見也由堯舜而來三千餘年逺矣<lb/>
持物而數之自一而千自千而三瞬息而畢然則堯舜<lb/>
亦瞬息間之帝王耳豈逺不可為哉且其為聖不過曰<lb/>
欽曰恭曰精一而已陛下胡不自近而求之敬一箴者<lb/>
先帝作聖之功而堯舜傳心之灋也由今而上亦三千<lb/>
年間之典謨矣何待逺求書曰别求聞由古先哲王又<lb/>
曰祗遹乃文考紹聞衣徳言此之謂也故臣願陛下學<lb/>
必希聖希聖必灋堯舜灋堯舜必從事於敬一夫一者<lb/>
<pb n="KR4e0208_WYG_001-5a"/>
何也純一於理之謂也一念理矣間之以欲則二一時<lb/>
理矣間之以欲則二能敬則可一矣敬者無内外無動<lb/>
静無逺近無久暫無大小無衆寡無敢慢者也是心之<lb/>
本體也夫人不可不敬而天子為急何者執缶者趨執<lb/>
玉者傴執愈重則敬愈至也天子之所執者天之命也<lb/>
人之心也宗社之樞而家國之柄也天命之去留在敬<lb/>
人心之向背在敬宗社之安危在敬家國之存亡在敬<lb/>
可不敬乎故曰天子為急夫人不可不敬而天子為難<lb/>
<pb n="KR4e0208_WYG_001-5b"/>
何者攻之者衆也臣聞天子以一人之身享萬乘之樂<lb/>
終日之間其雜遝而前者非歌鐘狗馬之娛則姣治嫺<lb/>
都之色也非精熒詭異之觀則便嬛婉佞之態也夫心<lb/>
者易動而欲者易攻以易動交易攻則懸旌不足喻矣<lb/>
故曰天子為難雖然急則有矣曰難未也天理人欲迭<lb/>
為勝負敬勝百邪非虛言也以敬為急則不見其難見<lb/>
其難者未急焉耳故臣願陛下急於敬一敬則一一則<lb/>
無欲無欲則静虛動直而聖學成矣是故心之未感敬<lb/>
<pb n="KR4e0208_WYG_001-6a"/>
以養之理與心涵一物無所容也幾之方萌敬以察之<lb/>
心與理游一隙無所乗也根於其心發於其政出乎其<lb/>
身加乎其民恪乎若大祭之承也凜乎若六馬之馭也<lb/>
大廷敬矣而尤嚴於深宫燕處之時羣臣敬矣而尤謹<lb/>
乎親暱暬御之習自一言一笑一出一入之間以至於<lb/>
一刑一賞一用一舍之際莫不純乎天理而絶乎人欲<lb/>
焉尊居九重而常周四海之慮心存一日而常懷萬世<lb/>
之圖事似無虞而常為有備之戒無有内外動静無有<lb/>
<pb n="KR4e0208_WYG_001-6b"/>
逺近久暫無有大小衆寡一以貫之敬之至也如是可<lb/>
以修已可以安人可以安百姓可以育萬物可以位天<lb/>
地諸福之物可致之祥莫不畢至而聖學終矣箴曰君<lb/>
徳既修萬邦則正天親民懷永延厥慶光前垂後綿衍<lb/>
蕃盛此之謂也夫人君莫不欲聖而惡愚然而不能去<lb/>
逸而事敬何哉是未得敬之樂也夫敬非拘攣煩苦之<lb/>
謂也心本至舒而理亦無滯縱之則一毫無所踰執之<lb/>
則一毫無所勞故欽而曰安恭而曰温必安而後可以<lb/>
<pb n="KR4e0208_WYG_001-7a"/>
言欽必温而後可以言恭其體固如此也人君惟不得<lb/>
其從容之趣而徒見其檢束之形是以遂便於放逸之<lb/>
趨而愈失其凖繩之正此聖學之所以不明而得失之<lb/>
間非細故矣且夫天之所以厚於我者聖人之所必承<lb/>
也帝王之佐韋布之人亦有天之厚者惟其敬而承之<lb/>
是以修身於内成名於外道徳之美垂於無窮若臯陶<lb/>
伊傅周孔之徒是也而况陛下乗天之位得天之隆敬<lb/>
以修之所謂登髙而呼聞者逺矣此臣之所以為陛下<lb/>
<pb n="KR4e0208_WYG_001-7b"/>
願之也孟子曰人皆可以為堯舜古之君子惟其得天<lb/>
而為之是以至於堯舜而無難然則堯舜者亦在為之<lb/>
而已夫<lb/>
　　　廣聖知<lb/>
臣惟三代而下聖王之學不明世之俗儒遂以學為呫<lb/>
畢之能而治為法令之具當其學也不出於編簡之中<lb/>
及其治也不知有學問之益此其弊起於求之太淺是<lb/>
以至於支離決裂而不相入彼以呫畢足以盡學故於<lb/>
<pb n="KR4e0208_WYG_001-8a"/>
治不必講求以法令足以為治則不復以學為事亦宜<lb/>
也聖王之學何止於此是故其道相須而其功不可間<lb/>
夫聖王之學何學也所謂大學是也其道在於格物致<lb/>
知誠意正心修身齊家治國平天下是天子士大夫之<lb/>
所共也有家國天下之責則家國天下之人無一日而<lb/>
不與吾相親吾之知意心身無一日而不與家國天下<lb/>
之人相接如此則所以究切其意之善惡心之邪正身<lb/>
之修否家國天下之理亂以格至天下之物而致極吾<lb/>
<pb n="KR4e0208_WYG_001-8b"/>
心之知者可一日間哉自昔聖人莫不以知為大用是<lb/>
知也炯乎其心周乎其物通乎其古同乎其人古人之<lb/>
知見於詩書即吾心之知一而己今人之知形於言論<lb/>
即吾心之知一而已合古人今人之知而為一心則能<lb/>
格終日感遇相親相接之物而為一體物無不格則知<lb/>
無不致如是乃可以君臨天下易曰知臨大君之宜吉<lb/>
言知之為貴矣昔者商之髙宗亮隂三年恭黙深思葢<lb/>
久而未有發也羣臣遲之諫曰知之曰明哲明哲實作<lb/>
<pb n="KR4e0208_WYG_001-9a"/>
則以為率其所知亦足以為治爾矣髙宗不敢也求得<lb/>
賢人傅說置之左右與之朝夕講論修已治人敬天灋<lb/>
祖之道是以施徳行政天下咸歡商道燦然復興列為<lb/>
三宗後世稱頌至今不絶豈非夙夜不懈親賢學古之<lb/>
所致哉今陛下明哲純茂可為堯舜而亮隂恭黙偶同<lb/>
髙宗左右之臣未聞承顔色吐辭說陳帝王之業考仁<lb/>
聖之風以稱陛下不自聖之意欲使率所知以為治此<lb/>
臣之所大懼也事未有法祖而愆者也昔我太祖髙皇<lb/>
<pb n="KR4e0208_WYG_001-9b"/>
帝當放牛歸馬之時投戈講藝之際即開禮賢館與宋<lb/>
濂劉基章溢輩日相論議仁宗昭皇帝又建𢎞文閣於<lb/>
思善門之左學士楊溥領閣事侍講王進編修楊敬博<lb/>
士陳繼輩日侍燕閒備顧問此萬世所當法也臣願陛<lb/>
下追髙宗之軌法我祖之烈就便殿之旁復𢎞文之閣<lb/>
選文學道藝賢良方正之士充講讀官更畨入直以内<lb/>
閣大臣領之視朝之暇即幸閣中使之互進前說逺而<lb/>
黄虞近而唐宋上而謨訓下而章疏靡不討論審幾謹<lb/>
<pb n="KR4e0208_WYG_001-10a"/>
獨之方制情矯偏之術家國仁讓之機閭閻樂利之化<lb/>
好惡公私之實用人理財之法靡不研窮意有所㑹則<lb/>
熟復不忘興有所發則翰墨時御盡其大而不遺於細<lb/>
使俗儒不得相抵必能裨益聖知恢張聖治此髙宗之<lb/>
所以嘉靖殷邦也然臣聞之人之於事其有所好者必<lb/>
有所適者也人君之於嬖幸呫囁孌婉終身而不可解<lb/>
豈以忠義盛而聞見博哉誠適之矣舉動自由形迹無<lb/>
閡此適所從生也士大夫師慕聖賢忠義非㣲也誦法<lb/>
<pb n="KR4e0208_WYG_001-10b"/>
先王聞見非尠也人君見之必改容臨之必以敬等威<lb/>
所制手足易至於不夷禮灋所防情意易為之不洽故<lb/>
常有嚴憚之心焉君既安於逸而憚其臣臣亦拘於灋<lb/>
而憚其君彼此相憚上下之不交則由此之故矣且經<lb/>
筵者豈非國家之盛典哉御史在前執法在後劒㦸環<lb/>
列弓矢森羅數武而行宿搆而誦惴惴然恐失尺寸而<lb/>
錯行墨尚安能有所獻納於灋度之外哉至於日講儀<lb/>
雖稍畧心亦未孚即臣下有踧踖之形而主上之不免<lb/>
<pb n="KR4e0208_WYG_001-11a"/>
嚴憚可知矣此之不適則惟適之求何怪哉臣嘗觀於<lb/>
唐虞之世君臣之間何其安舒而自得也稱名之際予<lb/>
汝兩忘拜善之餘形神俱化都俞吁咈欣喜愉懌此明<lb/>
良之盛也陛下誠能嘉慕唐虞解削煩苛等威雖辨而<lb/>
崖岸不形禮法雖明而肝膽畢露開心見誠歡然相得<lb/>
有以恱其下而樂為之君使講讀之官亦得安神定氣<lb/>
蕩然肆志有以罄其能而忘其不肖疑必問問必明知<lb/>
必言言必盡表裏洞達上下宣暢如此則博聞秉義之<lb/>
<pb n="KR4e0208_WYG_001-11b"/>
臣亦不失優游泮渙之趣自見其可適而不見其可憚<lb/>
見其可好而不見其可惡寒暑不能間政事不能妨陛<lb/>
下聖知將日游於髙明矣况人君之知惟在所養接士<lb/>
夫之時多則親近幸之時少天機日深睿知日出又非<lb/>
特講習之功也惟陛下加意焉<lb/>
　　　勵聖治<lb/>
臣嘗讀書至於臯陶率作興事慎乃憲屢省乃成之言<lb/>
然後知有虞之時所以百僚師師庶績其凝者有由也<lb/>
<pb n="KR4e0208_WYG_001-12a"/>
世人徒見當時之治内而九官外而十二牧以至十二<lb/>
師五長之徒咸得其職亮采惠疇黎民雍美徳及草木<lb/>
鳥獸舜但恭已無為游於巖廊之上則以為隆古之盛<lb/>
未嘗不咨嗟嘆息致恨於今時矣是未達古今之勢也<lb/>
共是天下古之不能無凶人猶今之不能無賢人也古<lb/>
之聖人惟能日夜淬勵役其神而振刷之是以朝無曠<lb/>
官官無廢事後世不然上下相安苟延歲月天下沓然<lb/>
遂至於無所止葢臣觀於帝舜其所以整齊百工而起<lb/>
<pb n="KR4e0208_WYG_001-12b"/>
之者非淺尠矣詢之咨之命之申之不一而足又為詩<lb/>
歌以宣導其意甚至下拜以極其感動之情三歲而考<lb/>
三考黜陟不愛車服之賞以待有功之士率而不興考<lb/>
而不成者則遂發憤斥戮是故共工以庸違見辜伯鯀<lb/>
以無績受殛當是時天下大罪四而廢事者三焉列為<lb/>
四凶嚴矣臯陶之職舊為士師工鯀之刑實臯陶之所<lb/>
詔也或者徒見其致治之後遂謂有虞氏一無所為後<lb/>
之人君亦遂偷怠因循取具文法不肖者既有所容其<lb/>
<pb n="KR4e0208_WYG_001-13a"/>
姦賢者亦無以激發而見其才智將欲望治不已難乎<lb/>
方今宇内之廣過於有虞内有六卿以總其綱外有十<lb/>
三藩司以分其治天子與左右大臣同寅協恭論思廟<lb/>
堂之上欲以明帝王之道建太平之策此亦聖人之用<lb/>
心也然而功烈休徳未始云獲㢘恥貿亂賢不肖渾淆<lb/>
教化未行羣生寡遂盜賊滿山殺人刼質邊境之上日<lb/>
夜望烽燧不得息士卒驕狠將吏脆怯法出而姦生刑<lb/>
繁而犯益衆地有餘利國有逋租甚不稱主上之意何<lb/>
<pb n="KR4e0208_WYG_001-13b"/>
也語曰孰知力緩韋柔楚亂今天下治效燦然可較覩<lb/>
矣則所以淬勵而振刷之者或緩矣乎夫天下一大家<lb/>
也富人之家聚傭而作之昧爽不興則繩墨未操飭戒<lb/>
不勤則釋斧斤而嬉省驗不時則過期而工不告竣故<lb/>
夫夙寤晨興提撕引誘時考其功而上下其食者凡以<lb/>
率其怠而趣之成也治天下何異於此不率於始則人<lb/>
多罷弛不省於終則事多誕漫人多罷弛事多誕漫則<lb/>
治多衰憊人主胡不引富人之事以觀之也昔我太祖<lb/>
<pb n="KR4e0208_WYG_001-14a"/>
承元氏熟爛之後卧不安席食不甘味焦勞巻僂以求<lb/>
天下之治夜有所記待旦而行之砥礪公卿引見逺方<lb/>
賤吏爰及小民問以疾苦有司奉行不謹懲以重典天<lb/>
下兢兢救過不暇莫敢飾非功施萬世陛下自料神武<lb/>
孰如太祖自太祖不能一日安處而治臣知陛下之不<lb/>
能也先帝即位嘉慕唐虞委任股肱圖惟化理後雖尊<lb/>
居大内而操執乾綱法令嚴明人人震恐大姦宿詐亦<lb/>
遂蒐剔然逃於日月之明者不少矣陛下自料英斷孰<lb/>
<pb n="KR4e0208_WYG_001-14b"/>
如先帝自先帝不能一日安處而治臣又知陛下之不<lb/>
能也故臣謂率作省成最急夫率作省成者非文法之<lb/>
謂也法之所行其出也有常其入也有候其出有常則<lb/>
人玩習而不加意其入有候則人緣飾而巧為之避如<lb/>
此則雖有賞而人不勸有罰而人不懾古之聖人其所<lb/>
以整齊百工而使之師師凝績者此何術也則神之為<lb/>
也天惟神故能攝五行以成歲功聖人惟神故能鼓舞<lb/>
天下而人不倦當今之法曷嘗不備至哉天下之事天<lb/>
<pb n="KR4e0208_WYG_001-15a"/>
子與左右大臣謨畫詳定然後發之六科科發之部部<lb/>
下藩司藩司下郡縣欽此欽遵天語既諄切矣府部諸<lb/>
司行發稽緩六科則叅之也天下朝覲官吏公事未報<lb/>
六科又劾之也考滿給由計冊六科又稽之也每歲錢<lb/>
穀獄訟戎馬選授樹植之類六科又考之也内外吏牘<lb/>
御史又刷之也皆法也奉行之吏習為故常彌縫於課<lb/>
覈之時取辦於期㑹之際度其所指然後圖之新舊相<lb/>
仍上下相遁簿牒甚美靡有勝前朝廷之間以為已治<lb/>
<pb n="KR4e0208_WYG_001-15b"/>
而閭閻之下不知其事謂何也未上報者不過廷劾免<lb/>
冠一謝葢方今之刑百倍於古廢事之罪不一二焉條<lb/>
格雖懸計必不入爵禄錫賚以為當得之物矣此法之<lb/>
弊也臣願陛下卓然奮大有為之志使内外臣工明知<lb/>
天子有意堯舜之治竦然洗滌以待每早朝罷即御文<lb/>
華殿與内閣大臣揚㩁政事省決章疏推心而重任之<lb/>
使之無所顧忌得以有所建立卿佐諸臣奏事者召入<lb/>
計議從容勸勉動以家人父子之言期之於功名相邀<lb/>
<pb n="KR4e0208_WYG_001-16a"/>
於後世不朽之業又時察其廢墜修舉而彰癉之不拘<lb/>
於法鎮藩之臣下及守令辭者召入丁寧戒諭問以為<lb/>
治之道而徐察其行事以驗其言見者慰勞勤苦使各<lb/>
陳其所行而黙有以考之要以棄其所拘而出其所不<lb/>
及葢人之情能巧抵於一時而事實則不可掩能取媚<lb/>
乎督責之吏而小民則以為無足慮故忽證以他事而<lb/>
問及乎小民彼自有所不及如此則恩意惓懇如春陽<lb/>
之温淪心入髓人人恱懌不能自己而法令之行如雷<lb/>
<pb n="KR4e0208_WYG_001-16b"/>
霆之擊砰磕倐忽不知其為從何而來不敢懈於有位<lb/>
此神之至也不然雖日御皇極百官逐隊而進逐隊而<lb/>
退復逆有規見辭循式文牘叢冗足汗萬牛百姓未見<lb/>
䝉福也惟陛下留神<lb/>
　　　用忠言<lb/>
臣聞英武之君其諫也不難於用而難於言寛仁之主<lb/>
其諫也不難於言而難於用何則上有雷霆之威則下<lb/>
有摧折之慮上有萬鈞之勢則下有糜滅之憂自非忠<lb/>
<pb n="KR4e0208_WYG_001-17a"/>
如龍逄勇如夏育孰敢以言博死者然而一有所中若<lb/>
弩觸其機戸捩其樞未有不從者矣寛仁之主上以藏<lb/>
汚納垢為心下以批鱗埒鬚為志非特紆青拕紫者而<lb/>
後有所建白以無負於明時雖巖穴之人藜藿之士亦<lb/>
莫不揚眉吐氣束帶結髪稽首於闕廷而願進其辭說<lb/>
然而言者衆則疏牘日繁聽者久則情思日厭寛大則<lb/>
徙義常緩仁厚則不忍有所拂抑以日厭之情而應於<lb/>
日繁之牘以不急之義而乗乎不忍之心則天下之言<lb/>
<pb n="KR4e0208_WYG_001-17b"/>
有所壅滯淤閼而不用嗚呼盡忠竭愚臣之分也固不<lb/>
以難言而宛舌從善轉圜君之盛也亦可使有不用之<lb/>
言哉葢臣觀於往古言之不用其弊有五而彊愎悍拒<lb/>
者不與焉上陳五帝下述三王以為是耶則安於習而<lb/>
不能變以為非耶又聖人之道也故優詔答之而實以<lb/>
為迂逺不用其策其弊為弱率循常式下詔求言短剡<lb/>
長章受以飽蠧其弊為故論說齟齬以為大謬唉而置<lb/>
之其弊為輕意有所樂愛有所鍾法家拂士持古而争<lb/>
<pb n="KR4e0208_WYG_001-18a"/>
之纒糾而不可解陽聽其言而陰蹈其失其弊為溺侃<lb/>
侃諤諤逆耳横胸欲罪之則不可也亦且容之其弊為<lb/>
忍五弊交積是以雖無彊愎悍拒之形而有壅滯淤閼<lb/>
之患今夫江河之所以為天下利者以其注而不息也<lb/>
其來混混其去浩浩大而蛟龍小而魚鼈順流奔走奮<lb/>
迅恱懌而各得其性以灌以溉天下䝉其利而無害堰<lb/>
而捍之停閉豬畜則豈惟一時有腐敗之虞其極也衝<lb/>
決奔潰大者傷小者死騰湧漂蕩而不可止世人徒見<lb/>
<pb n="KR4e0208_WYG_001-18b"/>
三門之間咆勃噴怒有折鰭秃翼之葘則以為停豬者<lb/>
之可以無事而不知其害不在於一時而將見於他日<lb/>
是以古之聖人開導以求諫虚已而用之包含其非而<lb/>
播布其善若江河之赴大壑沛乎其莫之禦表裏洞達<lb/>
絶無纎芥凝礙未發之意故君臣並受其福而利澤無<lb/>
窮也英武之君一或不中固不免於咆勃噴怒而停豬<lb/>
者亦必至於決潰則天下之言要不可不疏通宣洩以<lb/>
順適其意矣陛下有英武之資寛仁之量昔在潛邸犯<lb/>
<pb n="KR4e0208_WYG_001-19a"/>
顔之士常保而全之肇登大寳拔顯忠良樂聞誠讜此<lb/>
天下所以擢心披肝感激而思報也又何懼乎人之不<lb/>
言言之不用然而不為疏通宣洩臣恐未免於決潰也<lb/>
今其端見矣惟陛下圖之巖穴藜藿之臣妄言及此不<lb/>
勝戰慄之至<lb/>
　　　謹終始<lb/>
臣聞之為君難夫惟為君是以難也為君者豈非欲上<lb/>
承祖廟下鎮撫百姓子孫萬世為帝王者乎夫惟為君<lb/>
<pb n="KR4e0208_WYG_001-19b"/>
而至於子孫萬世是以難也人有負百鈞適百里者矣<lb/>
負不甚重道不甚逺息肩有日也加之千鈞而千里里<lb/>
不千息不可得矣又加之萬鈞而萬里里不萬息不可<lb/>
得矣天下之大非特萬鈞也萬世之逺非特萬里也浩<lb/>
乎其無涯茫乎其不知所終而欲息何由哉騁六騑者<lb/>
必轡者也駕萬斛者必維者也轡頃刻失則蹶維頃刻<lb/>
失則覆天下者亦六騑之馬而萬斛之舟也心辟則轡<lb/>
與維也胡可息也萬世之計本於一時終身之基始於<lb/>
<pb n="KR4e0208_WYG_001-20a"/>
一念故明王謹之且天子未有不肖其親者也麟之子<lb/>
不問知為肉角矣鳯之子不問知為九苞矣天子者天<lb/>
之子也是故肖天今夫天所以萬古常存者以其運而<lb/>
不息也惟其不息是以久而不壞日月可以久照雨可<lb/>
以久潤風雷可以久撓久奮萬物可以久成使天而息<lb/>
則其塊然者將遂腐壞顛隕惡能至今哉是故人君肖<lb/>
天肖天者終身如一念者也終身如一念故一時為萬<lb/>
世世之人君莫不欲有終而不能者以為不始於一念<lb/>
<pb n="KR4e0208_WYG_001-20b"/>
與始於一念以為不遂至於終身者也鴆在前而人不<lb/>
食者取禍速也朝食不暮暮食不朝嗜欲之禍甚於鴆<lb/>
然不在於朝暮故人君狃一時之樂而忘終身之患夫<lb/>
孰知其始於此也夫始者聖人之所甚畏也物莫不有<lb/>
始有所始者必有所至者也後世之人其葺補機詭亦<lb/>
大備矣而始於開闢故夫一念之開必至於不可止亦<lb/>
猶開闢之必至於後世也紂為象箸而箕子唏此何故<lb/>
哉誠慮其所至也北里靡靡池酒林肉皆始於象箸箕<lb/>
<pb n="KR4e0208_WYG_001-21a"/>
子見之矣前代之君其初曷嘗不兢兢哉心有忌而方<lb/>
嚴幾乍動而復郤少忽焉而入其中則遂日益月增如<lb/>
水之潤寖漬而寖廣是故一念佳麗荒淫之媒肇矣一<lb/>
念珍怪奢泰之端發矣一念惡直彊愎之勢萌矣一念<lb/>
好諛側媚之塗啟矣一念假借威福之釁張矣一念馳<lb/>
騁田獵之源濬矣故明王謹之也古之聖人知欲息之<lb/>
難持轡維之戒灋上天之道慎鴆毒之防操之於一念<lb/>
之間而守之於終身之久屏絶嗜欲不動於心使至於<lb/>
<pb n="KR4e0208_WYG_001-21b"/>
不可止是以終身之基定萬世之業成福祉日臻慶流<lb/>
苖裔書曰謹終於始此之謂也昔有僕從其主於廣明<lb/>
之野者喋喋旁道康莊甚悉不知主則引車於其上矣<lb/>
故人笑僕為愚雖然僕誠愚矣而康莊之不可不行亦<lb/>
審矣此則臣之愚也惟陛下察之<lb/>
　應詔書二<lb/>
　　正士習<hi>凡五篇</hi>
　　　重師儒<lb/>
<pb n="KR4e0208_WYG_001-22a"/>
臣觀宋儒程顥之告其君矣曰治天下以正風俗得賢<lb/>
才為本而本於學校師儒也則莫如今日文學博士森<lb/>
布天下豈不斌斌盛哉而其效未覩何故葢古之師也<lb/>
因乎下今之師也因乎上上下之情乖古今之效異也<lb/>
夫古之師曷嘗不本於上哉州黨鄉遂之師即州黨鄉<lb/>
遂之老州黨鄉遂之老即徳行道藝之人上之所命而<lb/>
教即下之所服而從者也今也不然不論徳行不問道<lb/>
藝卒然而命之持牒而來據座而坐青衿之子肩參差<lb/>
<pb n="KR4e0208_WYG_001-22b"/>
乎其庭足趦趄乎其前貌相承而實相謾至於戴髙位<lb/>
握大柄者乃始盤辟俯僂外相邀而内相拒夫人而不<lb/>
服其心則不能一日安處而為之長而猶能使相承相<lb/>
邀者徒以上之令耳豈其心哉豪傑之士於是舍去别<lb/>
求所謂徳行道藝者而師之徘徊於山林之中棲遲於<lb/>
佛老之宫所托甚髙而所服甚固囘視黌序若凂已也<lb/>
夫以天子之權而立灋不能驅豪傑以入陶冶而山林<lb/>
匹夫常主其事豈所謂工哉臣嘗讀莊周書以為天下<lb/>
<pb n="KR4e0208_WYG_001-23a"/>
好知聞某所有賢者則贏糧而趣之内棄其親而外去<lb/>
其主之事若以隂詆吾夫子之徒者葢周道衰學官廢<lb/>
缺賢者在野學士渙然無所歸依各自擇師是以足跡<lb/>
接乎諸侯車軌結乎千里當其盛時黨安於庠術安於<lb/>
序豈一日去也周之言激矣且其學已廢缺而自擇師<lb/>
固無足怪今學校遍海内師儒環都邑不能使豪傑之<lb/>
士怗然心服而為弟子此何為也周禮曰師以賢得民<lb/>
儒以道得民師儒之得民即朝廷之得民所謂兩以繫<lb/>
<pb n="KR4e0208_WYG_001-23b"/>
之者也不能繫其心則不能施其教而欲賢才之得風<lb/>
俗之正不亦難乎葢今郡邑學吏昏瞶之夫儇少之輩<lb/>
皆以乞得之遫齪於尺幅之間孅趨於拜伏之際以自<lb/>
委之氣而墜自立之心以可量之資而來可至之侮髙<lb/>
者促升散卑者競米鹽如此而已所謂督學亦不過髙<lb/>
第精舉者奉璽書乗傳行部輿馬赫奕甚都也檄下邑<lb/>
弟子聚之都㑹一試而罷地方千里不能遍臨學徒萬<lb/>
餘不能一訊未三年以遷報又挈挈而行矣夫是二者<lb/>
<pb n="KR4e0208_WYG_001-24a"/>
徳行未必有也道藝未必有也徒以命而師之人亦承<lb/>
而邀之自故事外曾一問及否耶冠冕佩玉而後能教<lb/>
人揖讓披甲擁盾語人曰胡不揖也胡不讓也則彼有<lb/>
以相久而不服然亦未有披甲擁盾而肯以揖讓為言<lb/>
者則其於故事外不一之問亦何怪哉臣愚以為宜畧<lb/>
如程氏之言妙簡羣臣所謂學明徳尊者為大學師詔<lb/>
天下歲貢材識明達可進於善者乃遣其願受教若舉<lb/>
人皆詣國子受業期年而試文行俱優乃中上者授郡<lb/>
<pb n="KR4e0208_WYG_001-24b"/>
學若州學三百人以上次州學若縣學二百人以上次<lb/>
縣學不中隨歴事選用學皆一師九歲而考上者擢科<lb/>
道部屬次國子屬或郡佐縣令又次遞遷之不才者督<lb/>
學覺免不俟考監司郡守無得責以送迎拜謁苛禮隆<lb/>
貴之使人以為清秩不可必得而後其職重督學之選<lb/>
天下之大僅十餘人難矣宜命京朝三品以上延訪果<lb/>
有徳行道藝然後舉授舉主任之召見勸諭賜宴使之<lb/>
風厲校官興起教化一以三物為主最者超晉京秩平<lb/>
<pb n="KR4e0208_WYG_001-25a"/>
者序遷亦以九歲不才者禮部都察院撫按覺免不俟<lb/>
考舉主連坐夫擇之精又任之重則益奮發勉進徳業<lb/>
有以服乎弟子之心天下弟子亦知朝廷欲以深責之<lb/>
也莫不洗濯磨淬延頸舉踵而聽服其教校官地近既<lb/>
得朝夕提撕導其善而救其失督學位尊而久又得月<lb/>
煅歲鍊周知其善惡而進退之鼓舞振作優游涵泳庶<lb/>
幾哉賢才可得而風俗可正矣然而議者必以為貢之<lb/>
嚴用之慎則老者無所於歸吾知用賢退不肖而已庸<lb/>
<pb n="KR4e0208_WYG_001-25b"/>
恤其他且人而欲循之則舉天下盡官而後可此勢之<lb/>
必無者也田野小民餘十斛麥尚擇師而教子奈何舉<lb/>
天下豪傑付之瑣瑣輩哉凡物之可乞者泉布之小耳<lb/>
明珠大寳未有乞者也此何任也而乞與之也<lb/>
　　　敦行實<lb/>
臣聞王道既衰諸侯力政好惡殊方人各善其私學以<lb/>
千世主於是百家雜技蠭出並起漢興董仲舒以為無<lb/>
所統一下不知所守畫策定議諸不在六藝之科孔子<lb/>
<pb n="KR4e0208_WYG_001-26a"/>
之術皆罷絶之方今道徳一風俗同家詩書而户孔孟<lb/>
五尺童子羞比管晏則既粹然正矣而人才乃不逮古<lb/>
逺甚何哉夫物莫不有實實者物之所凝於天地之精<lb/>
而所用於天地之具也稻粱之貴於荑稗決矣有秕焉<lb/>
雖如坻滿車上不登於簠簋下不救於饑餒何者無實<lb/>
故也無實則荑稗不若今夫申不害商鞅墨翟李悝司<lb/>
馬穰苴孫武之徒豈非學士之所賤簡哉嘗試求之天<lb/>
下有内修政教外應諸侯廣地富國立主威者乎無矣<lb/>
<pb n="KR4e0208_WYG_001-26b"/>
有枯槁不舍為天下墾草入邑者乎無矣有文能附衆<lb/>
武能威敵攻取戰克者乎無矣葢其所為雖不軌於大<lb/>
道然而言必信行必果即事必著其效未嘗以虛辭借<lb/>
也故以諸子望聖人不啻荑稗之於稻粱至其確然必<lb/>
出於實而無辭避虚誑以各求其事之必濟亦與聖人<lb/>
何異哉顧有邪有正耳嗟夫天下何秕之多也嘗試論<lb/>
之聖人之教其道君臣父子夫婦兄弟朋友其灋禮樂<lb/>
政刑其本正心修身其用治國平天下其文六經皆實<lb/>
<pb n="KR4e0208_WYG_001-27a"/>
學也然而諸子之學狹而出於技故必掀形怵心乃有<lb/>
以見其竒而成其頗僻聖人之道大而本於中故愚不<lb/>
肖可以及賢知不敢過而人亦得以竊其似所謂其道<lb/>
無常者也是故懸爵禄之重而較於文辭則謂之言揚<lb/>
習剽綴之文而邀乎富貴則謂之明經英華果銳之氣<lb/>
盡消於陳腐軟熟之中孝弟㢘恥之心盡移於聲利盛<lb/>
麗之習居常論議莫不舍其所憎而舉其所便論生死<lb/>
則貴髪膚而退成仁論出處則稱同羣而隱義命論交<lb/>
<pb n="KR4e0208_WYG_001-27b"/>
際則借受宋而諱却齊論道術則引中庸而弃狂狷修<lb/>
飭徳行則目為好名希慕聖賢則目為偽學謹厚者已<lb/>
頽然托於不舉不刺之間佻儇者則肆然而無所忌憚<lb/>
葢莊周已有糟魄詩書發冢之譏又况糟魄中之糟魄<lb/>
將并與詩書而抹摋乎峩其冠栩其服皆謂之儒稃雖<lb/>
具而實亡矣乃取而貢之天府已不敢望荑稗之用尚<lb/>
欲以充明堂而贍百姓不亦謬乎臣聞耕而鹵莽之則<lb/>
實亦鹵莽而報芸而滅裂之則實亦滅裂而報故既耔<lb/>
<pb n="KR4e0208_WYG_001-28a"/>
而培矣非其類者鋤而去之所以使之遂茂斂其華而<lb/>
向於實也至於秕者亦播之而已是以農之良者富於<lb/>
粟君之仁者富於才今督學校官既皆得人則宜使之<lb/>
敦尚實行以文取士已不可變要以實行為主校官周<lb/>
知一學之士督學周知一省之士歲試文優而行優者<lb/>
上文優而行劣者斥行優而文少劣者則亦上之也歲<lb/>
薦文行優者貢於部不然罷勿貢鄉試文行優者進於<lb/>
省不然罷勿進使人得為善之利不善者文雖工而不<lb/>
<pb n="KR4e0208_WYG_001-28b"/>
免於轗軻士乃日趨於實今既欲人務實而去取又在<lb/>
虛文此蘇轍所以有樵牧之論也雖然臣嘗讀憲令朝<lb/>
廷之意豈不慎重哉有卧碑矣又有三等簿矣又令歲<lb/>
貢視性資學業矣又令鄉試有司保舉文行矣然未有<lb/>
行者則法不信而人不敢也法令貴實行而實行者恒<lb/>
困蓬蒿法令賤虛文而虚文者恒衣青紫是以上之人<lb/>
知行之必不得官而文之終不能抑也穢同市井行若<lb/>
盜跖心知之矣視其文而華焉則亦取之懼其雖抑於<lb/>
<pb n="KR4e0208_WYG_001-29a"/>
今必顯於後即今暫抑後未有不收者也天下誰肯出<lb/>
而任其怨者先王之法簡不帥教者習鄉射以觀之至<lb/>
再至三至於卒不變也屏之逺方終身不齒其不忍絶<lb/>
人而拒惡之嚴如此今亦宜簡可教者使之觀感於善<lb/>
甚者雖華其文而亦不齒督責校官無以好惡書於籍<lb/>
而又參以提調之書取舍進退一以為據本之以誠行<lb/>
之以決守之以固不事姑息而有所忌避庶能使人孜<lb/>
孜不已興起於法度之外而實行可得也不然鹵莽滅<lb/>
<pb n="KR4e0208_WYG_001-29b"/>
裂天下益趨於秕且治天下又烏用是秕者為哉<lb/>
　　　置特科<lb/>
臣愚以為督學之臣無事姑息固可以扼淫僻之徒而<lb/>
篤行之人好古之士不能雕繪卑刓者終亦無由以進<lb/>
葢自校文之制興而易書之法立持衡者一視程度以<lb/>
為低昻雖使行如曾史學似董揚少違於度不得齒應<lb/>
書之列故督學之所賢在於篤行好古而所取在於雕<lb/>
繪卑刓所取者遂以薦於有司所賢者不過片楮之旌<lb/>
<pb n="KR4e0208_WYG_001-30a"/>
一言之奬而已知無益於進也椎朴木彊才識薄謭誠<lb/>
不足以語豪傑使其經術明先王文辭凖墳典乃不能<lb/>
與腐語嫵言同舉而彚征則吾之羅網無或有逸大翼<lb/>
而漏吞舟乎臣嘗觀於今古之變何其愈趨而愈下也<lb/>
記曰徳成而上藝成而下言道器之攸分也今豈但上<lb/>
者不如古人所謂下者又下數等矣夫古之藝禮樂射<lb/>
御書數是皆用之所需而道之所寓也下亦上也後世<lb/>
則出於文字釋之為訓詁騁之為辭章訓詁辭章已非<lb/>
<pb n="KR4e0208_WYG_001-30b"/>
古之藝矣今之舉業不知於二者何當也昔漢承暴秦<lb/>
之後六經出於煨燼學士先生收十一於千百之中各<lb/>
以所聞為說字剖句研纖搜巨擘著者列於學官國家<lb/>
有大政事皆傅而斷以其主於解剝故謂訓詁然而較<lb/>
名物辯儀度不可廢也六籍既㣲流波漫瀚左屈濬其<lb/>
源賈馬衍其派於是搦管操觚爭驅馳於文苑矣以其<lb/>
獵乎枝葉故謂辭章然而詔敘倫物潤色皇猷不可廢<lb/>
也唐宋明經以試經術進士以試辭章帖經墨義何曾<lb/>
<pb n="KR4e0208_WYG_001-31a"/>
叩經學之藩籬律賦近體辭章亦已變矣然帖墨以拙<lb/>
記而能故但得遲鈍庸劣之輩詩賦非髙才莫至故多<lb/>
得英華聰朗之人瞋目焚香貴賤已判非經術之不及<lb/>
詩賦乃髙才之過於拙記也王安石知經術之正而又<lb/>
惡拙記之無能知詩賦之靡而又欲髙才之皆得於是<lb/>
去帖墨而罷詩賦以明經而為進士使皆緣本經文修<lb/>
飾華采自謂兩得其長矣此今之所因也然而平訓述<lb/>
言大類尸祝拘行守墨何事博觀英華聰朗之才不出<lb/>
<pb n="KR4e0208_WYG_001-31b"/>
遲鈍庸劣之習所學益精所見益陋豈惟辭章遂以久<lb/>
湮訓詁亦且莫解則又兩受其弊矣至於近日經義重<lb/>
而論策輕學子競趨賈人牟利非元魁之作不鏤於坊<lb/>
非程墨之文不鬻於肆五尺童子不必穿貫本業祗令<lb/>
摭掇姱辭自可通籍金閨曳裾青瑣此篤行好古者之<lb/>
所以皎首膠庠而跼步茨棘也葢篤行則不能雕繪以<lb/>
為華好古則不能卑刓以就格欲使與善進取者競於<lb/>
䝉昧之中知其難矣且夫度徳而用則賢者不遺較藝<lb/>
<pb n="KR4e0208_WYG_001-32a"/>
而升則能者不棄今以徳而言行如此其修也而雕繪<lb/>
者未矣以藝而言經如此其明也而卑刓者淺矣然上<lb/>
之所登恒在彼不在此屠龍之技孰肯為之臣愚以為<lb/>
宜焚時義之穢蕪嚴鏤市之禁例使士子一意經傳三<lb/>
年更其所占以所占順更之而開其陋於鄉試後開特<lb/>
科以收篤行好古之士校官察諸生有實行出衆通一<lb/>
經者保上提調提調任之上於督學督學驗之薦於藩<lb/>
省御史憲司監而試之試凡四書義一道經義一道論<lb/>
<pb n="KR4e0208_WYG_001-32b"/>
策各一道義如朱熹所謂通貫經文條舉衆說而斷以<lb/>
已意者不拘於式隨其才質長短髙古馴雅成文要以<lb/>
達意而止論策如之中者貢於禮部視鄉貢士不中罷<lb/>
歸進學經明無實行可指勿上謬上者校官坐降得人<lb/>
進其秩提調如之無者勿强匿而不上督學察之如謬<lb/>
上之罰漢法舉人以口今天下七萬里可畧如漢令千<lb/>
里舉二人通天下所舉不過百餘不惟其多惟其稱此<lb/>
則合孝㢘於明經所謂孝㢘既非椎朴木彊才識薄謭<lb/>
<pb n="KR4e0208_WYG_001-33a"/>
者之可倫所謂明經又非遲鈍庸劣與夫雕繪卑刓者<lb/>
之可擬篤行好古無不見用亦當今之要務也然而議<lb/>
者必以為既察其行復試於經則經進而行詘亦與拒<lb/>
於科舉無異夫明經無行勿上臣已言矣若特科經義<lb/>
之不拘於式又非如科舉之必求於工也達意成文斯<lb/>
取之矣意有不達文有不成豈所謂豪傑而可舉哉諸<lb/>
生試家法漢之孝㢘則然察於州郡者别試可也非所<lb/>
以語學校也<lb/>
<pb n="KR4e0208_WYG_001-33b"/>
　　　迭廩餼<lb/>
臣聞聖人立灋常使人有亹亹不倦之意争自磨淬以<lb/>
就其上之所欲是故養之而為惠教之而易從未至者<lb/>
莫不黽勉盡力以從事於其間至者益以踴躍而不敢<lb/>
懈葢天下之人至衆也欲以遍之實難是以聖人厚其<lb/>
一以勵其十仁其十以風其百如使其風而勵者方來<lb/>
其仁而厚者先已自弃則是聖人之所以鼓天下者乃<lb/>
所以阻天下也古之聖人立法以致天下後世常以法<lb/>
<pb n="KR4e0208_WYG_001-34a"/>
失之天下之事莫不皆然而在今日學校之中尤有可<lb/>
慨者矣昔者成周之世規制大備獨養士之典未聞葢<lb/>
士即農也一夫受田百畝子弟之椎鈍者則負耒而耕<lb/>
秀異者則鼔篋而學其屬於州序者即食於隴畝者也<lb/>
自井田廢有天下者不惟常竭百姓之力以養兵而學<lb/>
校生徒亦皆仰給於上然兵雖多巽愞偷怠無赴湯火<lb/>
冒矢石之勞而亦荷殳執斨備身行伍之列為士者誦<lb/>
法先王號知禮義乃栩栩焉不務奮進受餼於學慢遊<lb/>
<pb n="KR4e0208_WYG_001-34b"/>
於家豈所以自待者哉國家自國學外天下學校餼士<lb/>
垂四萬人月有廩日有饌此聖人之仁三代所未有也<lb/>
以廩食之籍為歲貢之儲一旦厠名終身莫出故皆晏<lb/>
然謂官屈指矣積十餘年少者壯壯者老昏眊頽潰重<lb/>
以政令廢弛師儒瑣尾薪芻之費錙較而銖分之庖爨<lb/>
聚蛙齋舍茂草黌宫閴無人矣此君子之所嘆息也且<lb/>
天下無功而食者不少矣然百官則用而後食諸生則<lb/>
食而後用用而後食者雖其職業未嘗一毫有益於朝<lb/>
<pb n="KR4e0208_WYG_001-35a"/>
廷然其心莫不自謂吾已出身為國諸生容與翺翔一<lb/>
無所事歲費三四十萬此何為也夫朝廷所以聚而養<lb/>
之者豈非欲其樂羣而敬業哉離羣索居燕辟廢學則<lb/>
教養之資祇為豐植之私耳葢聞聖人之治天下其有<lb/>
所加者必有以重責之也增附雖有所責而實未有所<lb/>
加學生雖有所加而責未見其重是灋不得而平也天<lb/>
下生徒孰非朝廷之士哉以法言之增附則在於額之<lb/>
外者也增附既限於額之外學生又棄於額之内是士<lb/>
<pb n="KR4e0208_WYG_001-35b"/>
不得而有也欲盡增附而養之則人數百萬雖罄太倉<lb/>
之粟猶不能給驅垂暮之夫以復會饌之舊使之終日<lb/>
躞躞周旋於絃誦之間又將扞格而不勝勤苦而難成<lb/>
是教不得而行也為法之敝可少變乎且夫聖人有用<lb/>
少之術而人不知也有物百焉執人而與之僅足以周<lb/>
百人而止不為一定之法則雖物十可使千百人奔走<lb/>
於其中而不窮故不善用者以多而不足善用者以少<lb/>
而有餘此不可不深察也今莫若不為一定之法歲試<lb/>
<pb n="KR4e0208_WYG_001-36a"/>
入額内者與之廩既入而復出者罷勿廩歲貢多入額<lb/>
内者與之貢多入而不優者亦勿貢以數十之粟更迭<lb/>
於千百之人千百之人莫非吾之所加相率以就吾教<lb/>
吾皆得以盡驅而重責之庠聲序音可使不絶彼知有<lb/>
可得之機而無常得之勢亦莫不争自磨淬亹亹而不<lb/>
能自己然人以為廩者類皆昏眊所出必多則心不能<lb/>
無望其不能無望是以得為當然也夫法不可以有所<lb/>
定法定則莫不以為當然昔之當入限於額而不得入<lb/>
<pb n="KR4e0208_WYG_001-36b"/>
者多矣而不敢有望是亦以不得為當然也二者之當<lb/>
不當則可辨矣吾又安得舍彼而徇此哉天下方患於<lb/>
昏眊之多壅於選曹而未有以處也且將汰而澄之則<lb/>
其望益甚孰若澄之於此之為便故夫不為一定之法<lb/>
非特使士子亹亹以從吾教亦澄源之道也<lb/>
　　　興社學<lb/>
臣聞天下之人未有無所屬者也夫人含心知之性有<lb/>
血氣之欲好惡殊方喜怒不常惟其便而趨之若鹿挺<lb/>
<pb n="KR4e0208_WYG_001-37a"/>
於原四方無擇也是以聖人患之設為法制驅天下之<lb/>
人皆入於其内農耕於野工作於肆商居於市士修於<lb/>
學無有一人出於法制之外者故能使之各得其職而<lb/>
不為亂然四者之中所謂士者又皆聰明知慧之人其<lb/>
為心甚廣而其所業又可以得髙爵厚禄其為利甚鉅<lb/>
以甚廣之心而覬乎甚鉅之利則其亂將益甚是以聖<lb/>
人患之綢繆於黨遂之間而固縛於閭巷之際當其少<lb/>
也已教之於里塾以厚其基而其秀也乃升之於庠序<lb/>
<pb n="KR4e0208_WYG_001-37b"/>
以成其徳自少至長莫不皆有所屬葢其所以防之者<lb/>
甚備而所以養之者甚周也我太祖皇帝於投戈息馬<lb/>
之秋即𢎞稽古右文之治自國都外天下府州縣社皆<lb/>
立學焉斌斌乎與三代比隆矣然府州縣學文雖虚而<lb/>
不廢社學法中廢而不行正統初復責督學憲臣著為<lb/>
令臣以為今即使有賢督學守令法皆見之於行事皆<lb/>
出之於實亦不過一二學究率三五豎子誦篇章句讀<lb/>
之言習拜揖唯諾之節而已其稍學文業舉者即呺然<lb/>
<pb n="KR4e0208_WYG_001-38a"/>
恥與其列故天下之人猶有無所屬者謂此也夫人方<lb/>
齠則機未動既長則習已成惟離齠將長之時正欲動<lb/>
情勝之日是故易著童牛之訓禮垂執駒之文言制之<lb/>
難也今以欲動情勝之年又重以科舉文字之習下不<lb/>
聞父師少師之誨而應對進退之儀已荒上未列祭菜<lb/>
鼓篋之儔而紛華盛麗之心先靡蕩乎其無歸飄乎其<lb/>
欲奔此孔子所以惡速成而詩人所以戒突弁也公羊<lb/>
註曰十月事訖父老教於校室八歲學小學十五歲學<lb/>
<pb n="KR4e0208_WYG_001-38b"/>
大學其有秀者移於鄉學鄉學之秀者移於庠由此言<lb/>
之小學大學皆里塾之所教也今之學雖去古逺甚即<lb/>
而求之所謂篇章句讀者其亦凖小學乎所謂學文業<lb/>
舉者既已倣脩已治人之說矣其亦凖大學乎臣欲督<lb/>
學責令守令度里社多寡逺近修建社學幾區擇諸生<lb/>
經明行修可應特科者為師驅前二者屬之雖彼各安<lb/>
其居各便其師不可强要朔望於此行禮而受說焉應<lb/>
對進退之間既得以董其不度紛華盛麗之心亦得以<lb/>
<pb n="KR4e0208_WYG_001-39a"/>
潛消黙化知乎朝廷立教之意與乎聖賢為學之方有<lb/>
不專於科舉者選補弟子取而擇之不屬社學者不試<lb/>
守令亦時勸勉使之有所興起自少至長皆有所屬而<lb/>
庠序之教亦將有所易行不然則其父兄師長固亦有<lb/>
以臨之然不過利禄之媒未知朝廷之意欲以重責之<lb/>
也而不能有所觀感且夫天下之法未嘗不善而每患<lb/>
乎人之不行行之不盡其意今法學官弟子取諸社學<lb/>
則豈謂句讀豎子哉故夫國家之法誠能盡行之即三<lb/>
<pb n="KR4e0208_WYG_001-39b"/>
代何加焉而每患其不能也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻一<lb/>
</p>
<p>
</p>
  </div>
</body>
</text>
</TEI>
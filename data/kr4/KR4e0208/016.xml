<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻十六</head> <lb/>
    <p>
<pb n="KR4e0208_WYG_016-1a"/>
欽定四庫全書<lb/>
　石洞集巻十六<lb/>
　　　　　　　　　　　　明　葉春及　撰<lb/>
　文<lb/>
　　傳<lb/>
　　　涵江翟先生傳<lb/>
先生名宗魯字一東其先由東莞遷博羅之泊頭又遷<lb/>
竹陣前臨沙河建寒江精舎以教學者學者稱寒江先<lb/>
<pb n="KR4e0208_WYG_016-1b"/>
生精舎後改涵江學者則又稱涵江先生云先生生而<lb/>
沈毅不苟訾笑少從父𤣥掾潮陽富人欲妻之先生曰<lb/>
吾不能耳餘烏用外黃苦陘女也歸補縣博士弟子砥<lb/>
礪節行學必聖賢居處必敬行必古禮之循雖燕暬衣<lb/>
冠必正來學日衆於堂下置茅蕝三一收放心在兩階<lb/>
間來者居之旬日放心收矣乃升堂一有過在西階下<lb/>
一改過在東階下知改移之東能改復升堂學者遵教<lb/>
惟謹時延慶招提峙泮宫東先生上書督學使者魏公<lb/>
<pb n="KR4e0208_WYG_016-2a"/>
曰鳳鴟不竝樹而棲蘭棘不竝林而殖今泮宫厭招提<lb/>
庠聲囂於梵音青衿雜於左袵且據高臨下雨集以學<lb/>
為壑非所以息邪反經崇儒貞教也徙招提登髙鎭以<lb/>
其地廣學舎便魏公從之僧赴闕上書訟下部使者雜<lb/>
問卒直先生當是時魏公講學嶺南檄郡邑弟子良者<lb/>
受業先生當是時魏公入讒言曰若好為人師而弟子<lb/>
耻耶對曰邑習胥史儒術鬱而弗興宗魯建精舎辭束<lb/>
脩以教邑之弟子始家詩書戸禮樂好為人師是矣改<lb/>
<pb n="KR4e0208_WYG_016-2b"/>
葬先人故後非弟子耻也魏公居之省心亭一日過問<lb/>
省心之義對曰聞省身矣不聞省心心一也省心無乃<lb/>
二乎又曰吾欲入羅浮居靜對曰如下山何魏公嘿然<lb/>
魏公方以行教動心者輒罷斥之一生居廣之河南其<lb/>
家有寇報至色變同舎生曰若心動矣生益恐先生聞<lb/>
之曰有父母在亟歸省奈何責心動耶以告魏公稱善<lb/>
其卓識正議皆此類也後歐陽公來督學方誅宸濠黨<lb/>
與檄諸博士劉養正李士實皆談道名反為寧王呉被<lb/>
<pb n="KR4e0208_WYG_016-3a"/>
行偽而堅言偽而辯悉以名聞博士徐甲憚先生嚴則<lb/>
以應條先生於是上書請削籍去歐陽公疑之㢘得其<lb/>
情強起先生嘉靖辛卯與計偕甲辰隨牒宣平學諭卻<lb/>
贄立教如寒江精舎日坐講堂升散如制修廟學振困<lb/>
乏先徳行後藝文士彬彬嚮風矣嘗著學政上督學孔<lb/>
公答曰不帥教者先斥後聞其重如此丙午聘典蜀試<lb/>
故事有幣直指袁公大重先生有加賄皆辭不獲則買<lb/>
田闢地鑿池築臺皆以文明命之田書負版亦稱翟文<lb/>
<pb n="KR4e0208_WYG_016-3b"/>
明云當是時直指藩臬下至郡邑咸知先生莫為先談<lb/>
己酉竟遷融縣令先生至縣緩收事節財用明禮樂以<lb/>
愛利為行廣厲學官復廢學地租每日焫蕭告天而後<lb/>
聽訟片言立剖胥受成而已久旱百姓嗸嗸先生露禱<lb/>
雨乃大澍十二峒徭來寇先生帥師禦諸郊賊以牛前<lb/>
行忽震死懼而退先生遂醳兵詣壘諭以禍福頓首請<lb/>
為編氓其後兩院以轉饟非先生不可中道賊百艘遮<lb/>
迎已諜知融縣也乃頓首投戈而退先生擇諸徭弟子<lb/>
<pb n="KR4e0208_WYG_016-4a"/>
稍慧者被之青衿加以綵繒鉦鼔導歸諸徭以為寵剽<lb/>
畧用稀兩院嘆曰得一賢令勝十萬師信哉令諸縣視<lb/>
成事先生一介不取予人亦謹一介事上盡禮至爭當<lb/>
否則諤諤不撓有求䂥者對曰非融産也曰不産石寧<lb/>
無人乎其以庸來請問幾何曰三百於是先生拱手曰<lb/>
取諸民則不勝取諸官則不敢上官憾之然卒未有中<lb/>
也藩司以獻程不及逮簿徃先生謝曰簿無罪罪乃在<lb/>
令然賊未誅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>民田損國賦亦典兵罪耳藩司嘿然良<lb/>
<pb n="KR4e0208_WYG_016-4b"/>
久曰君且休矣而使者朱有孚則齮齧之也朱行部臨<lb/>
况縉紳先生不候門遂出都試掩其不戒先生趣至謾<lb/>
罵曰過縉紳于家御史之私也不候固當都試豈當爾<lb/>
耶先生不謝則遂深文傳先生罪明年大計羣吏諸司<lb/>
皆署上考其毁不行既覲先生疾方正之不容也於是<lb/>
上書乞骸骨歸少宰程公留于旅邸不可程公嗟嘆而<lb/>
去既歸教授涵江精舎如故先生剛毅爵禄不入其心<lb/>
少傅翟公問族東莞先生先世自東莞遷同舉人翟文<lb/>
<pb n="KR4e0208_WYG_016-5a"/>
祥東莞人也邀謁不徃少師徐公父丞宣平聞先生教<lb/>
宣平欲致之亦不徃也武定侯求子師於吏部梁公梁<lb/>
公推轂先生月授粲二石歲進金百兩先生謂權臣必<lb/>
敗何為自撲膏火以無子辭侯願進箕帚妾竟不許明<lb/>
年武定果敗招之不來麾之不去先生近之矣性甘貧<lb/>
窶自家食至服官藜藿不厭敝緼不完以此終其身初<lb/>
歸自融脯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不供奈何拜客之辱則自持葢出墟市迎<lb/>
客沽濁醪班荆道舊比鄰無醑嘖有煩言㑹賊畧大蓬<lb/>
<pb n="KR4e0208_WYG_016-5b"/>
還過竹陣前驅將入里門渠問何為曰有宦遊歸求一<lb/>
飡耳渠曰是為涵江先生不能自望其腹豈有餘波及<lb/>
汝耶麾而去比鄰聞則更謝先生曰幸不池魚我也家<lb/>
世素貧薄田三十畝厪厪半歲之食餘取諸麥與芋續<lb/>
之至自操艇賣薪神則王矣葉春及嘗訪先生歸自田<lb/>
中華冠縱履指露踵決室衡一杼不能布席肅入精舎<lb/>
登誠意堂坐定瓦淅淅下相對飯枯魚而别再至藿一<lb/>
盂甘於九鼎配楊孺人比徳萊婦先生當仕將市帛為<lb/>
<pb n="KR4e0208_WYG_016-6a"/>
孺人襦裳辭曰答布侈矣嚮為諸生婦不苴麻耶乃止<lb/>
不改其樂先生固賢室無交讁亦内徳茂也夙興夫婦<lb/>
登堂相揖諸妾供榠退而治事三尺童子不入中門内<lb/>
外肅然家人忘貧有本故耳先生嘗病遺命具槥斂手<lb/>
足形門人醵金以待間即歸之壬戌冬十一月某日疾<lb/>
革遷於正寢語子仁門弟子曰人亦有言行雖獨乎不<lb/>
愧其影寢雖獨乎不愧其衾吾力二者死不愧棺吾無<lb/>
憾矣遂瞑享年七十有四是夕有星隕于精舎門人醵<lb/>
<pb n="KR4e0208_WYG_016-6b"/>
金治事如初先生八女儀無三百人以得婚為榮所適<lb/>
皆名家子丈夫子一即仁先生入覲周氏生于豫章仁<lb/>
生某某足世其學周後遇賊死之先生教可知矣初祔<lb/>
先塋不吉友人太守龎公改葬龍華之東龎公名嵩執<lb/>
志之友今門人即精舎祠先生宣平融縣皆祀名宦<lb/>
葉春及曰余聞尚書郎琯其舅臨河欲渡脰㾓矣適一<lb/>
生來請負長者既渡問為誰拱手曰翟宗魯久之乃知<lb/>
為翟先生翟先生自諸生慕古人多竒節别傳淵明軼<lb/>
<pb n="KR4e0208_WYG_016-7a"/>
事附㑹不免水流濕火就燥居上流天下之善皆歸曷<lb/>
足怪哉以余所見翟先生義至高其貧逾甚即淵明何<lb/>
以加焉牽係於文摭其大者為傳將别傳之然淵明本<lb/>
老莊不耻乞食江州使龎通之齎酒邀於栗里至則欣<lb/>
然共酌其達如此先生步趨孔孟惟誠敬為兢兢嚴於<lb/>
一食一飲故人以為苦太上甘節其次苦節其下喪節<lb/>
苦之不敢猥藉口於甘夫然故多饕餮之徒矣<lb/>
　　　惠江公傳<lb/>
<pb n="KR4e0208_WYG_016-7b"/>
惠江出龍川至郡城合西江而北其間有隱君子為惠<lb/>
江公惠江公名時字允中其先楚人也徙保昌洪武間<lb/>
徙博羅泊頭永樂間徙郡城北臨惠江父鶴林公瓚取<lb/>
曽孺人生公節槩異羣兒年十五補郡博士弟子受學<lb/>
進士李惟肖所時時稱説古人槧觚佔畢非其好也李<lb/>
大賢之尋受<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㑹姑蘇魏公督學嶺南脩功令檄郡邑<lb/>
士雋者學官公在選中無何母憂去魏公校士弃文藝<lb/>
尚徳行寄耳目於舎長麥登羅鉞林克忠三人以為賢<lb/>
<pb n="KR4e0208_WYG_016-8a"/>
雖大猾必録見謂不肖雖行若由夷不能自解免也於<lb/>
是郡邑士無節行者爭事三人而以喜怒貨賄為低昻<lb/>
登邑子公不附登登憾之削博士籍公兄二人伯春仲<lb/>
陽陽敖蕩亡賴鶴林公惡之縶于廟以苦其志陽素剛<lb/>
暴摧折一夕恚死鶴林公敕有臨者視陽公在塾聞奔<lb/>
歸涕泣叩首請持服成禮使無負天下有不弟名鶴林<lb/>
公怒曰去若弟乃不孝乎吾拮据甚為不肖子覆之吾<lb/>
將戒後世無效陽者幸得槥望成禮哉相隨死矣公嗚<lb/>
<pb n="KR4e0208_WYG_016-8b"/>
咽退竊臨墓所號泣曰時寧負兄不敢負大人居則朞<lb/>
出則否登故以此毁之當是時惠豪傑幾盡僉憲施公<lb/>
亷登奸貪不道案治登而讐家多怨登者竟殺于江嘉<lb/>
靖中給事中李來鳳奏比年督學使者不務檢式校藝<lb/>
而專事苛察豪傑之士傷於詆欺之文臣甚痛之請湔<lb/>
洗宗伯夏公言議如章詔下郡邑於是博士弟子論上<lb/>
郡守蔣公淦起公公謝曰聖賢之道求諸心而已心無<lb/>
愧陋巷安焉不然軒冕糞土也公徃矣吾將求諸吾心<lb/>
<pb n="KR4e0208_WYG_016-9a"/>
作西銘説公既退學益専間垂釣惠江於當世澹如也<lb/>
嘉靖辛丑憤切詣闕上十八䇿并集古訓獻之至京師<lb/>
與翟先生同舎感趙簡子憮然賦臨河而歸公歸亦同<lb/>
翟先生至靜海奪鬲御史責償候吏翟先生與公終不<lb/>
以二人饑寒故而受候吏金弃而去翟先生名宗魯後<lb/>
為融令清介人以比陶淵明與公同志云公孝友居常<lb/>
恂恂若不能道辭見義慨然若失也鶴林公嘗誣繫公<lb/>
請代三月疾作義弟以代請郡守陳公祥嘉之子代父<lb/>
<pb n="KR4e0208_WYG_016-9b"/>
弟代兄是孝義出一門也鶴林公二妾一恃寵妬家人<lb/>
憚之公謂妻呉孺人父愛亦愛父敬亦敬犬馬皆然妾<lb/>
雖妬非犬馬明矣敬愼妾為之化鶴林公病公侍惟謹<lb/>
執喪甚悼自初終至祥用家禮如曾孺人喪既葬常至<lb/>
墓蒲伏哭忌日哭終其身二姑無子來歸公與呉孺人<lb/>
事之如事鶴林公公出㑹譚氏姑死孺人斂之厚公歸<lb/>
謂孺人意得我也仲早死遺女二呉孺人弟亦遺二男<lb/>
皆子之家尺籍在博羅斯逺之矣公令男萼名籍曰毋<lb/>
<pb n="KR4e0208_WYG_016-10a"/>
避戎是避祖也嘗肄孤忠祠見夣冕衣裳者以傳絫公<lb/>
瞿然起曰王柱史乎為作傳柱史名度邑人死建文語<lb/>
在國史即祠孤忠者也同食劉公簡判諒江諒江陷盡<lb/>
室赴井并傳之斯見公之心哉門生劉應科死無嗣兄<lb/>
少賣衛卒家為奴著尺籍奴産子不得歸公以請中離<lb/>
薛先生先生語郡文學是時假守為廣州司理駱公衛<lb/>
將軍李公涇也聞之歸奴産子應科有後本公畫䇿其<lb/>
好義如此儒者文多少質兢業天下鹵莽閨闥見謂家<lb/>
<pb n="KR4e0208_WYG_016-10b"/>
難公乃自家起呉孺人祖父雖介胄乎有懿徳不獨麻<lb/>
枲絲繭織維衣服酒漿能也婉娩敬順以承夫子葢亦<lb/>
有内助焉祭祀夫婦灑掃滌器菹醢必親朔望公率男<lb/>
孺人率女婦謁祠退登堂相拜乃據坐兒女上謁受教<lb/>
及兒女長兩人春秋高矣日揖讓如賔誕迭賔主再拜<lb/>
上夀然後兒女更上夀盡歡而罷三女一男即萼婦魯<lb/>
文學女孤而子之長而婦之著陽教書教萼隂禮書教<lb/>
女若婦教諸女則婦屛而聽諳女歸書醮辭于筴令習<lb/>
<pb n="KR4e0208_WYG_016-11a"/>
之萼少教以古人稍長次孝經授之復疏其義曰是經<lb/>
孔曽微言漢儒附㑹引詩錯雜離析今緒正豈獨可教<lb/>
女哉兒免之矣南海龎先生講業羅浮使萼受學公徃<lb/>
辨著喪服問最後薛先生過惠公與謝先生留處西湖<lb/>
日論辯謝先生議不合公乃深獨信謂萼以聞見為格<lb/>
致者支離以形迹為造詣者方所良知正學也兒終身<lb/>
師之是年萼生子以名先生復説中貽公所著書皆與<lb/>
公商㩁居二歲還揭陽送至青溪越歲訃聞為位哭遂<lb/>
<pb n="KR4e0208_WYG_016-11b"/>
哭其墓歸作大學解公少學古人天性愿慤載籍雖博<lb/>
而出於孝弟忠信焉嘗作自考賦接人和易皆得其情<lb/>
家庭雝雝如也童僕訢訢如也製中正冠服有銘斯可<lb/>
謂篤行君子矣及見薛先生乃宗良知之學録濓溪明<lb/>
道象山白沙陽明中離詩諷咏之稱六先生見道詩年<lb/>
六十六卒萼為嚴郡文學有聲家學也<lb/>
論曰余先君與惠江公善也謝先生亟稱舅惠江公論<lb/>
學顧不盡合所謂諤諤者耶其殊途同歸也余覩世談<lb/>
<pb n="KR4e0208_WYG_016-12a"/>
學甚衆屈髠奭矣要以躬行難惠江之學造於夫婦仲<lb/>
姬為劉以成婦劉翁每稱婦孝謹閨閣未嘗聞履聲有<lb/>
由也以成與余善余故具論之<lb/>
　　行狀<lb/>
　　　奉政大夫湖廣按察司僉事陳公行狀<lb/>
萬厯己丑冬十一月壬辰奉政大夫湖廣按察司僉事<lb/>
陳公卒于位庚寅五月匶返岡州明年將襄大事子汝<lb/>
志汝愚輩徵銘作者則以狀屬石洞壬子偕計春及幸<lb/>
<pb n="KR4e0208_WYG_016-12b"/>
托後車公今節名炳炳史䇿同籍大重後死者敢不唯<lb/>
唯公名吾徳字懋脩先世莆田系出宋太師冀國公詵<lb/>
詵三子長評事周卿次撫幹正卿次左相俊卿俊卿名<lb/>
臣語在宋史元初有曰倬者總管惠州因家廣某之别<lb/>
也倬生太常始遷新㑹外海村今為外海陳氏可庚讓<lb/>
烈孟塤四世田家孟塤生封兵科給事中南岸公文鳳<lb/>
娶封孺人黃氏生公昔夢舎旁忽産大木三老皤然署<lb/>
其上曰期得公生遂名之時嘉靖戊子冬十一月壬子<lb/>
<pb n="KR4e0208_WYG_016-13a"/>
也出就外傅轉名祁徳改今名十歲能誦干支卦名納<lb/>
甲畫卦九九之法有強暴惡聲常及門顧竒公名公指<lb/>
峨峰曰山尖指日公答海濶涵天謂若雖鋭吾能容之<lb/>
其人嘿然己酉選補邑諸生庚戌下街獄起公隨給事<lb/>
公㑹逮郡縣獄職槖饘者三年伯父又以饟繫㑹疫作<lb/>
人期不入公復入侍上書主吏得條諸輕罪頌繫活者<lb/>
衆矣壬子鄉薦第二人先是督學使者嘗署臬事論下<lb/>
街獄私某子甲惡公守正不撓及行部得一生所為文<lb/>
<pb n="KR4e0208_WYG_016-13b"/>
竒之已知為公則大恚應書又大恚里人曰何恚為文<lb/>
亡論三年皇皇將父以及其伯籍令應孝亷方正舉第<lb/>
一可也癸丑下第屏迹公府鍵戸發藏書讀之聖賢載<lb/>
籍古今損益國家典章靡不研究乙丑成進士授行人<lb/>
奉使授蜀汶川王册建豐城李尚書塋皆無私交在豐<lb/>
城與李中丞孟成論學孟成曰生平莫逆惟徳清許君<lb/>
蘄州顧君及懋脩三人耳隆慶己巳進工科給事中當<lb/>
是時東粤盜賊如蝟飾虚功執空文以誷朝廷乃自督<lb/>
<pb n="KR4e0208_WYG_016-14a"/>
府上下相遁盜賊日多公上八事明賞罰復兵防議舟<lb/>
師禁讕出補假貸覈虚冒愼撫勦卹忠勞上從之葢自<lb/>
内海寇亂皆藉民舟戰守東塲之敗參將魏宗瀚盡移<lb/>
入南渡港指揮李茂材力爭不能得酋一本至燬盡茂<lb/>
材死之此公所切齒也庚午元日日有食之鼓于禮部<lb/>
公上疏曰男教不脩陽事不得適見于天日為之食婦<lb/>
順不脩隂事不得適見于天月為之食是故日食則天<lb/>
子素服而脩六官之職蕩天下之陽事月食則后素服<lb/>
<pb n="KR4e0208_WYG_016-14b"/>
而脩六宫之職蕩天下之隂事帝后恐懼如此其至也<lb/>
何况臣子救日救月六經曠逺國家儀注具存徃歲七<lb/>
月朢救月中軍都督府公卿大臣多從僕御亂行無禮<lb/>
雜沓喧豗俄頃而散嗇夫庶人馳走宜不如是臣竊恨<lb/>
之元旦禮部救日三事在前百僚在後御史侍儀鴻臚<lb/>
贊禮昭昭白日非復暮夜豗雜如前大臣自㩦茵褥肆<lb/>
然安坐臣欲告之不敢出位詩曰敬天之怒無敢戲豫<lb/>
又曰不愧于人不敬于天昧先聖之經忽聖朝之法慢<lb/>
<pb n="KR4e0208_WYG_016-15a"/>
天道之尊蹈戲豫之失皆大不敬元夕月復食矣請先<lb/>
戒誓御史不舉臣謹糾劾以懲怠慢臣聞春秋之義貴<lb/>
元愼始元旦元夕日月交食天心彌切陛下下脩省之<lb/>
詔躬減省之文幸甚應天以實請居法宫戒荒寧罷遊<lb/>
宴凡娯耳目悦心意一切無益勿復為之臣工承徳天<lb/>
休可迓敕禮部戒誓救日月無敢喧豗自此始命作鰲<lb/>
山遣中貴人織衣浙江式十餘匭公謂民力竭加之水<lb/>
旱中貴人至將不勝莫若徵改未完便與同官嚴用和<lb/>
<pb n="KR4e0208_WYG_016-15b"/>
上疏皆從焉五月攝户科適有買珠之命與同官李紀<lb/>
切諌皆免為庶民公攝官厪七日也今上即位都給事<lb/>
中賈某薦公忠直不宜久處閭巷召為兵科給事中癸<lb/>
酉四月至京即劾中貴人鄭眞傳内旨官其姪錦衣總<lb/>
督劉燾奸藏不宜召用忤太宰楊溥先是已推尚寶少<lb/>
卿楊抑之而江陵新柄國螫溥見疏喜則令所善鄉人<lb/>
王篆給事中張某論意一日見于直廬江陵謂公疏善<lb/>
倖濫宜不止此公對不敢風聞中人也江陵不答是時<lb/>
<pb n="KR4e0208_WYG_016-16a"/>
江陵專言事者多承風先白乃敢言公自以朝廷厚恩<lb/>
拔擢居位非宰相私人不附禮部主事宋儒與兵部主<lb/>
事熊敦朴交惡購敦朴欲疏江陵太宰於王篆江陵遂<lb/>
令部尚書譚綸劾敦朴謫外公並劾儒江陵嗔公不白<lb/>
已憾之矣十一月成國公朱希忠薨行金錢求贈為王<lb/>
驗封郎陳某與六科並持不可公復上疏力爭江陵大<lb/>
怒十二月癸丑慈寧宫火公復疏陳五行休咎江陵詆<lb/>
曰安能腐儒語也辛酉朱希孝直廬火丁卯大内又火<lb/>
<pb n="KR4e0208_WYG_016-16b"/>
戊辰乃下其議明年二月麾出守矣至饒正風俗作人<lb/>
才廣厲學官置既士之田談經校藝誘進聖賢之道為<lb/>
條教立父老正二頒行於民間勸以為善去惡之意其<lb/>
善惡皆有籍行之出於至誠莫不回心顧化禁溺女舉<lb/>
女名以公姓或以縣減網罟之徵定湖港之税革浮羡<lb/>
逺貨利故事外府不籍以待太守公盡移入内府不私<lb/>
出納鍰金把握易貪夫便之則以積貯陶天下所卬給<lb/>
也春夏之間商舟輻輳故征于官吏多侵漁邀功因而<lb/>
<pb n="KR4e0208_WYG_016-17a"/>
掩取至是以屬儈常度外無私焉即欲用予平賈新安<lb/>
賈人列肆郡中為質偷兒得物輒以售之喪資之家不<lb/>
能踪迹有司亦視為外府不問一切逐之權貴闗説不<lb/>
聴宗室結納有司負勢驕奢難繩以法嚴正不阿杜門<lb/>
斂手即吹笙度曲惟恐明府聞也饒稱沃壤樂浮徳安<lb/>
多山亾命潛匿番餘則濵彭蠡接九江上流不逞之徒<lb/>
與濤出沒萬年尤盜淵藪公飭什伍鼓勇鋭有警掌固<lb/>
扞諸岸戈船扞諸江三年眠者帖席初至郡城崩百餘<lb/>
<pb n="KR4e0208_WYG_016-17b"/>
雉繕之而城中皆列栅啓閉不獨大盜之備亦欲以防<lb/>
偷兒宗室夜飲不鍵致建昌王被竊召百戸吕希周授<lb/>
方畧微得二人即府之將作也江陵已憾公御史劉臺<lb/>
劾其受成國金十萬出公饒州持經者受顯禍憾益甚<lb/>
樂平進蔗欲因中之宣言上怒蔗腐不可食當逮太守<lb/>
以下如此則株連膳部光禄萬尚書為言乃止第收治<lb/>
縣人而詔切責太守偷兒竊建昌玉帶則以售于留都<lb/>
江防同知龍宗武偵得上操江都御史王篆傅致其文<lb/>
<pb n="KR4e0208_WYG_016-18a"/>
饒州巨寇公坐謫馬邑典史親老不欲行屬昌邑失囚<lb/>
詔書問尉安在得無之任違慢乎公恐馳至鄭州御史<lb/>
某又劾公在郡時違禁講學擅用庫金指買學田亦俸<lb/>
金耳移疾蘇門明年大計江陵遂以此黜公考功郎鄭<lb/>
某不可竟削籍公兩黜無愠色田家冠優游里中澹如<lb/>
也癸未江陵已死都給事中余某薦起某縣典史遷某<lb/>
府推官同知皆以親老不赴甲申二親幸以天年終丁<lb/>
亥詔起同知紹興至則嵗侵奸民乗時並興為亂公職<lb/>
<pb n="KR4e0208_WYG_016-18b"/>
詰盜殱渠魁二人而撫其饑者郡中清居五月遷湖廣按<lb/>
察司僉事分部武昌巨寇劉汝國虞孟新倡亂乆當事<lb/>
者徃徃坐視幸脱身去遺所不知之人公下車毅然請<lb/>
討别部欲専功寡謀僨事賊勢益猖公率師詣壘擐甲<lb/>
督戰士無一不當百己丑春二月大破之劉汝國虞孟<lb/>
新就禽餘奔遁無脱者上功幕府中丞邵某雖忌不能<lb/>
掩也冬十二月自黄州行部歸武昌遘疾二日卒年僅<lb/>
六十有二公長髯偉度朢之知非常人性忠誠壹心許<lb/>
<pb n="KR4e0208_WYG_016-19a"/>
國正直不能阿徇故用輒斥将大用之不幸逝矣公學<lb/>
始家鄉罷歸於有司未嘗通竿牘一鄉利害則急之庚<lb/>
午羣盜充斥邑西梁村雲鄉二壘反為賊窟白骨蔽野<lb/>
公請材官鄧子龍屯守復臨江之戍至今賴焉辛未隝<lb/>
夷由厓門入犯人情洶洶閭左悉起赴敵公父子輸粟<lb/>
餽糧隝夷乃遁里中惡少年謀以七月七日為變公密<lb/>
語守令朱别駕預待不得動明年春大饑結他鄉千餘<lb/>
徒起擒之於是勸分輸粟亭中賑困乏亂遂已既隝夷<lb/>
<pb n="KR4e0208_WYG_016-19b"/>
由新寜犯邑西界孔棘與鄧子龍計畫河守賊不敢度<lb/>
㑹朱别駕自五羊歸受方畧舉兵西向賊走出許酋數<lb/>
十艘入内海刼畧鄉人奔城舟塞河下白有司居以間<lb/>
曠而慰藉之於是時鄧子龍從征藤峝矣則移書總兵<lb/>
張元勛召子龍元勛白直指楊標標曰陳公通竿牘急<lb/>
矣乃促巡海副使劉穏屯香山而令參将晏某從海上<lb/>
破賊賊相戒不犯外海穏嘆曰此勝於几席者哉嘗登<lb/>
皂幕山四顧徘徊欲因倉步舊城益以新㑹古博平康<lb/>
<pb n="KR4e0208_WYG_016-20a"/>
新興雙橋置縣招流亡復里甲庶幾帶牛佩犢之衆盡<lb/>
縁南畮不果以為恨語在端州志蛋居海壖以䱷為業<lb/>
徃盜視之玉石不辨列栅自守吏兵掩捕一如咋䑕公<lb/>
徹其栅有名籍者書于閭書以後吏兵不敢動揺存活<lb/>
者衆士以科第少謀徙學公曰毋改作為也建文昌閣<lb/>
於左而引紫水入泮池科第自此盛邑負山環海内狹<lb/>
外寛議者欲城其外公亟言於當道無任者僉憲何某<lb/>
至乃城焉白沙先生若節婦烈女祠皆新之有毁節婦<lb/>
<pb n="KR4e0208_WYG_016-20b"/>
祠祠司馬者移書責之曰司馬法不宜祀吾粤奈何徇<lb/>
一人之私而拂天下公議月吉與里父老㑹民讀法語<lb/>
次尋繹閭里化之先是刼質者多寘舟宿屏處俟贖用<lb/>
此賊不得藏比伍中刼質衰息事闗利害名教為之不<lb/>
啻饑渴皆此類也丁丑自昌邑歸朝夕得奉給事公太<lb/>
孺人甘膬謂江陵於我有罔極恩太孺人體羸未嘗離<lb/>
側就養八年父母安之世路阸險恨兒得歸晚也甲申<lb/>
春太孺人告逝其冬給事公亦逝哀毁骨立倚廬讀禮<lb/>
<pb n="KR4e0208_WYG_016-21a"/>
饒州弔者相望於道總管故居在廣州莆宜巷長子居<lb/>
之三百餘年鬻於他氏公贖而祠焉墓失百年公未嘗<lb/>
不中夜興嘆㑹方士挾驗鬼術游里中謂公青泉白石<lb/>
一水雙牛是總管公墓也審其象果得之碑隱茀草語<lb/>
在大司空陳紹孺墓表張太母殯謝前山見夢苦蟻啟<lb/>
殯三蟻適至改葬三珠岡此皆仁孝心通於神明非苟<lb/>
而已梁氏娣守志白而旌之為立後弟卒棺衾墳墓必<lb/>
厚曰令吾他日無以加也族人貧不能葬者為之賻不<lb/>
<pb n="KR4e0208_WYG_016-21b"/>
能娶者為之禽其厚於人倫如此冠昏喪祭惟古禮是<lb/>
循昏無舉樂喪無酒肉歲時率子弟拜家廟無出門之<lb/>
祭諸子有過必正色相對竟日不語改之乃罷登第二<lb/>
十餘年無私財惟給事公之命食不重味衣不文繡必<lb/>
儉約為家人先呰窳侈靡佚遊酣飲雖里人必法語之<lb/>
亦不敢不從也岡州自公甫先生倡道江門之間雖津<lb/>
人田父猶有先哲遺風其君子則重厚質直可與共學<lb/>
故公於不佞一見而合同時諸子豈不翩翩櫜鞬相從<lb/>
<pb n="KR4e0208_WYG_016-22a"/>
惟我二人其臭味也公學一本公甫具二居録戊子春<lb/>
初相見端州出以示余使序諸首嗟乎自夫子沒余之<lb/>
質亡矣余無與言之矣公元配黄氏又配李孺人子男<lb/>
十人汝志汝愚生員黄出汝意汝念汝思汝愈汝怘汝<lb/>
應汝恕李出汝慈側室出汝志娶安義令林大芳女汝<lb/>
愚娶處士莫某女汝意娶養利州守許培之女汝念娶<lb/>
處士蔣某女汝愈聘邯鄲令盧雲龍女汝思殤餘皆幼<lb/>
孫男今四人汝志舉世科汝愚舉世長世爵世禄春及<lb/>
<pb n="KR4e0208_WYG_016-22b"/>
不文不能狀公彷彿聊述其槩使銘有所籍爾<lb/>
　　墓表<lb/>
　　　明朝列大夫福建都轉運鹽使司同知艾陵林<lb/>
　　　先生墓表<lb/>
隆慶戊辰余至閩則艾陵先生卒已踰歲學士大夫稱<lb/>
之不容口行觀水口之圃父老徃徃言其登降揖讓延<lb/>
射揚觶觀如堵墻低徊不能去云先生歸葬高臺山龎<lb/>
先生業銘之矣二十六年而仲子培之令於楚則使二<lb/>
<pb n="KR4e0208_WYG_016-23a"/>
叔垣之坦之願以表累執事余病未遑比入楚坦之至<lb/>
中宿余重先生而勤仲叔即不文曷辭先生名烈字孔<lb/>
承系出莆陽元季世髙提舉廣南儒學留雄州柯樹里<lb/>
子遷東筦遂為邑人汝椿儒先距始遷七世是為大橋<lb/>
公生先生母余氏襄公之苗裔也先生生於正徳癸酉<lb/>
幼聰朗年十六旁通左傳漢書嘉靖甲午豫陽田公督<lb/>
學嶺表以秦漢鳴得先生文褎然舉首遂應鄉書裁弱<lb/>
冠耳先是嘉靖改元崑山莊渠魏公督學上行實詘文<lb/>
<pb n="KR4e0208_WYG_016-23b"/>
辭檄下邑弟子髙等講業五羊耳目屬之譽則膝加毁<lb/>
則淵墜奸人因以為利盜蹠可為伯夷西施可為嫫母<lb/>
士氣大喪一時及門拱手徐行蟲聲蠕動及公以憂釋<lb/>
位自謂解鉗税梏後皆伏辜公亦坐廢然公實心道古<lb/>
粤中諸所行罷質諸鬼神羅文恭事之不失尺寸為余<lb/>
道其言動食息大賔大祭何以加諸則公學可知己先<lb/>
生既舉聞林先生言慨然慕之丁酉布羔鴈執役門下<lb/>
居月餘聞作聖格物之訓乃知聖人可至少跅弛以禮<lb/>
<pb n="KR4e0208_WYG_016-24a"/>
為度自此始當是時東魯王先生崑山同道先生徃質<lb/>
之與師説合益信歸以詩禮教人雖溽暑衣冠不廢使<lb/>
在當時必不鉗釱禮法桎梏恭敬母寜椒榝慆慢蘭芷<lb/>
不芳孔氏所以貴起予也粤自江門倡道而緝熙得其<lb/>
傳終日乾乾學者以為嗃矢緝熙沒而微言絶寳潭執<lb/>
役增城先生與緝熙代興則寶潭亦稱合志卜鄰閭右<lb/>
放舟潭中風月之晨浩歌長嘯翩翩乎僊哉甲申潮陽<lb/>
薛大行自羅浮移居玉壺洞二仲從之輒旬日而後返<lb/>
<pb n="KR4e0208_WYG_016-24b"/>
必有槩於心矣先生師事崑山其嚴事則增城所遊知<lb/>
交吉州則鄒文莊羅文恭安陸則何亞卿吾粤則龎太<lb/>
守何宗伯皆海内有道之士也養日深氣日粹無疾言<lb/>
厲色與人謙而有禮持重不發不啻注一矢引千鈞發<lb/>
則中命喜藏書至為詩文不尚藻繢辭達而已四赴南<lb/>
宫不應令則以家大人春秋髙三釡可樂奈何悲千鍾<lb/>
乎丁未求署江隂儒學一以崑山之教教之正人心崇<lb/>
徳行先孝弟斯之有違而徒鞶帨之繡不齒己酉同考<lb/>
<pb n="KR4e0208_WYG_016-25a"/>
北畿得蘭谿唐汝楫主考下之先生爭之彊明年唐廷<lb/>
試第一人服其鑑司務南廷尉九年遷户部副郎轉郎<lb/>
中皆勤慎著庚申督賦江右擇賢者任之責大指而已<lb/>
故事使者不隨家先生一舉足不㤀父母則奉大橋公<lb/>
以行辛酉卒于行署得視含斂人稱其孝櫬歸由中門<lb/>
入殯於正寢此豈葸葸忌畏者可同日道哉甲子服除<lb/>
補户部郎中乙丑同知福建都轉運鹽使司分司水口<lb/>
羣盜聚于萑苻即有干棷無敢居署先生墜散其黨葺<lb/>
<pb n="KR4e0208_WYG_016-25b"/>
署以居朝廷之法始立革常度祛積蠧嚴闌出斥亂羣<lb/>
商至如歸無寜菑害鹺政舉矣則毁淫祠興社學闢射<lb/>
圃剙書院與諸生講習其中樹黨正聫什伍壇鄉厲院<lb/>
養濟禁火𦵏置義阡掩遺骼給轊棺賑孤貧驅虎患修<lb/>
火政本崑山之教也昔夢歸章綬於新主世宗遺詔至<lb/>
遂不起百姓巷哭商罷市地坼而將安承學士為幾梁<lb/>
木萎而將安放有司賻奠倀倀然將孰為之筮龜必有<lb/>
不蘄哀而哀非徒涕之無從矣水口建祠福州則祀于<lb/>
<pb n="KR4e0208_WYG_016-26a"/>
名宦夫以轉運為官鹽筴行即無曠於其職力所能為<lb/>
奈何不急彼其夙抱匡時長袖善舞多財善賈誠哉非<lb/>
苟而已先生學本人倫大橋公寒燠趾席不假内豎繼<lb/>
母即母繼母弟即母弟生平儉約不事生産修祖墓建<lb/>
睦族堂周族貧者則竭力赴之元配盧恭人繼娶陳恭<lb/>
人六子長增邑諸生娶祁氏盧出蚤卒次即培新化知<lb/>
縣召拜南道御史娶蔡氏繼陳氏次即垣娶葉氏次即<lb/>
坦娶王氏次垂娶光祿卿鍾卿孫女皆諸生陳出塾則<lb/>
<pb n="KR4e0208_WYG_016-26b"/>
如恭人章出蚤卒女五長適副郎王休仲子某次適太<lb/>
守周望仲子某次適孝㢘鄺鸞長子某次適進士黄儀<lb/>
仲子某皆陳出次適知縣黄應芳仲子某章出孫九人<lb/>
鈁鏘某培出鏜鍵某垣出錝鈫坦出某垂出繩繩其未<lb/>
艾也葉春及曰余聞譚永明廷尉氏撰邑志先生以文<lb/>
辭小之識其大矣夫以鄉射肄今人猶以鄉飲酒禮治<lb/>
軍旅也善夫先生之言曰習射之時有邪心乎環堵觀<lb/>
者有邪心乎執事而行禮者有邪心乎思無邪敬也敬<lb/>
<pb n="KR4e0208_WYG_016-27a"/>
天徳也達之則王道也脩已以敬篤恭而天下平故曰<lb/>
吾觀於鄉而知王道之易易也教必鄉射有以哉余故<lb/>
表而出之<lb/>
　　墓志銘<lb/>
　　　明誥贈長蘆都轉運鹽使司運使李公暨配潘<lb/>
　　　淑人墓志銘<lb/>
參政赴粤西過石洞子幸而教之燾不佞得交足下驩<lb/>
重以葭莩之親惟是王父母封馬鬛乆矣荷上寵靈而<lb/>
<pb n="KR4e0208_WYG_016-27b"/>
錫命之墓石不修安敢以為口實將治黄沙阡儌福宗<lb/>
祏而恵之銘死且不朽春及硌硌徒以犬馬齒先參政<lb/>
而弟之况吾家中丞辱在婚媾敢辭按少宗伯傳公名<lb/>
珖字景星髙祖義先由博羅徙河源曽田生洪保洪保<lb/>
生緑筠緑筠娶陸氏生必榮必榮娶藍口葉氏生公於<lb/>
曽田之銀塘里公生而父母相繼卒賴陸孺人撫之緑<lb/>
筠家故饒益千里誦義然三世一身公又蚤失怙恃族<lb/>
人睥睨其産以為一嫠嫗將黄口兒如咋鼠耳則佯好<lb/>
<pb n="KR4e0208_WYG_016-28a"/>
治具召公并召嫗預戒二卣一自飲一鴆以飲公豎聞<lb/>
附耳語孺人目公公亦喩孺人曰兒腹痛出矣遂蹌踉<lb/>
將公出衆愕然而罷孺人大恚以是藐遺孤奈何日與<lb/>
鴆鄰亟入城避之居鄰潘氏潘氏有女與公同齒孺人<lb/>
竒其貌遂委禽焉即潘淑人也綠筠富好行其徳孺人<lb/>
智畧相當公大類其父母南海多刼質盜得人窒其耳<lb/>
目載歸閉窮里空室中遣人候贖者于野亦窒耳目載<lb/>
歸定約賂入復窒耳目載至野委而去白日逐人虛市<lb/>
<pb n="KR4e0208_WYG_016-28b"/>
無敢誰何或千里逐利微公至河源㑹公在曾田刼登<lb/>
舟呼曰欲某還者千金不然索於江魚之腹公不知曽<lb/>
田之召之也緩頰曰公等誤矣是嘗欲死我豈望生之<lb/>
珖幸藉先世之業所不足者非財也居常分與貧人千<lb/>
金不啻公等迫於衣食千里相求即以千緡為公等夀<lb/>
無憾幸寛我待贖毋墮曽田積謀也羣盜皆喜拊公背<lb/>
曰俠士視財如土於是日進甘膬縱博酣飲歌聲激烈<lb/>
旁若無人盜益喜諜至公大呼曰千金亟來無久慁諸<lb/>
<pb n="KR4e0208_WYG_016-29a"/>
公為也而守益懈矣公乃隂授諜畫於是潘淑人使上<lb/>
變惠州石千户伏卒五羊海濵魚欄諜還報公方與盜<lb/>
博争道輟而問曰金至乎曰至矣千乎曰敢不如約第<lb/>
金錢半五百緡不易致請移舟漁欄取之何如盜曰諾<lb/>
盜常市中逐人無誰何何物二豎而能為難遂徃不疑<lb/>
至則具酒報謝酒酣公出伏起盜悉就禽卒如公所畫<lb/>
也一日居内有叩門字公者甚急公戒應門主人翁出<lb/>
矣即不善勿與争其人不見公果大詬毁庭户去有司<lb/>
<pb n="KR4e0208_WYG_016-29b"/>
驗問乃欲以尺籍相連業尫于門俟出即以殺人誣之<lb/>
公不出謀乃敗於是人謂公得天即阽危常無虞盖天<lb/>
所助焉然其隂徳足多也有少年被酒遺金百有四十<lb/>
公行得之其人醒而號泣公召責曰若以囊金易盃中<lb/>
物何泣也金在廡自持去其人請以半為公夀公曰歸<lb/>
金而取半是為欲富乎予豎子金亦不受也百户張鏜<lb/>
貧襲官而無資詣公貸而以其宅質公返質而予之金<lb/>
曰不貸則廢官受質則廢宅假令得官無宅将何以官<lb/>
<pb n="KR4e0208_WYG_016-30a"/>
吾有敝廬不腆之金為公輿馬之費公行矣富而好行<lb/>
其徳多此類也初縣徙城江濵公度必為水齧欲遷故<lb/>
城之長塘不果近市囂塵子孫易侈不可以居乃屏居<lb/>
湖背程督五子經藝夜張鐙東西誦者啖以果核否則<lb/>
扑之曰吾先世皆力田無顯者不欲爾曹終田舍兒也<lb/>
五子用是皆以儒術興今㕘政竟復故城而遷焉見之<lb/>
蚤矣公卒年甫四十淑人操家秉程督諸子如公存性<lb/>
寛仁有大度廖氏女妾古氏出也蚤寡而貧淑人厚恤<lb/>
<pb n="KR4e0208_WYG_016-30b"/>
之愛於已出且曰吾百嵗後遺衣珥盡予之以成其節<lb/>
吾女不得有也公有姊適鄒氏中年廢産淑人以五十<lb/>
畝畝鍾之田贍之謂子孫曰爾父祖鮮兄弟一姊忍令<lb/>
獨食貧乎嘉靖甲子㕘政舉于鄉家人欲張樂淑人曰<lb/>
孺子方與計偕奈何以詫里閈且令易滿耳當是時家<lb/>
益昌熾而曾田日落魄淑人振恤甚至令子孫終善視<lb/>
之人曰豈報鴆徳耶淑人曰此吾所以有今日也彼蚩<lb/>
蚩者寧足芥哉萬厯改元淑人卒年七十九其明年㕘<lb/>
<pb n="KR4e0208_WYG_016-31a"/>
政成進士又二十一年以長蘆課最得貤恩二代王父<lb/>
贈太中大夫長蘆都轉運鹽使司運使王母淑人五子<lb/>
長學孔邑諸生次學顔嵗薦不仕歸養㕘政父也初封<lb/>
奉直大夫南京工部郎中加封如公贈官次學曾以貲<lb/>
入太學次學思韶州府學訓導次學孟邑諸生皆淑人<lb/>
出女三二出淑人一即古氏出者子之子二十有五人<lb/>
一㕘政餘為諸生八人孫之子今三十有一人領鄉薦<lb/>
者一人㕘政長子樹禎也即今曾孫之子十五人矣昔<lb/>
<pb n="KR4e0208_WYG_016-31b"/>
在曾田厪厪涓滴乃今如川方至夫豈偶然得全全昌<lb/>
公之謂矣故志而銘之銘曰<lb/>
孰謂公孤有陸拮据免彼於菟屭屭乎舉鼎之夫孰謂<lb/>
公孱智如轉圜縛盜魚欄虓虓乎負險之虨孰謂公縮<lb/>
含垢忍辱為百川谷彼胡然而抵觸孰謂公富遺金弗<lb/>
顧士不虚附彼胡然而財聚孰謂公俠左圗右諜負笈<lb/>
發篋肇興乎儒業孰謂公迂責報徐徐髙大門閭令容<lb/>
髙盖車孰謂如瓞盛大發越繼祖繼别繩繩無有絶孰<lb/>
<pb n="KR4e0208_WYG_016-32a"/>
謂如鬛綸章煒煜豐碑有嶪銘之示來葉<lb/>
　　　明進士清隱曾公墓志銘<lb/>
不佞在閩祁羨仲紹介交曾仲子於不佞比投檄歸清<lb/>
隱公捐館舍己三年草亦宿矣又十一年而仲子與兄<lb/>
奉公遷𦵏命不佞志而銘之不佞幸得交仲子歡若以<lb/>
匹敵猶父也自惟不文每囁嚅於父母則公何敢謾言<lb/>
仲子屢以見討謹按譜牒為志公諱應珪字侯信其先<lb/>
保昌人也宋咸淳末㫤始遷南海九江里㫤生應舉應<lb/>
<pb n="KR4e0208_WYG_016-32b"/>
舉生元甫元甫生信可信可生志傑志傑生義名義名<lb/>
生凱達凱達生趙平趙平生經自經以上皆微為庶人<lb/>
經生二子俊儲皆應鄉書俊仕為融縣令有遺愛語在<lb/>
本傳是為鶴峰公即公父也母鄭夫人生公於珠山幼<lb/>
神穎三嵗侍父宦逰應對如成人大司成倫公以訓太<lb/>
守戴公冔竒之七嵗日誦數千言目數行下十嵗師事<lb/>
刺史朱公廷亮學益殖於書無所不窺尤工古文辭不<lb/>
屬草千言立就右崑謨正學訓休憂訓訟訓成人訓釋<lb/>
<pb n="KR4e0208_WYG_016-33a"/>
悔九友贊四銘諸篇皆弱冠以前所撰著也體取裁於<lb/>
尚書學一稟於孔孟當是時錢唐田公汝成督學嶺外<lb/>
文非秦漢以上不談得公文竒之甚選補博士弟子嘉<lb/>
靖癸卯應鄉書於是公年二十九矣射䇿甲科不應令<lb/>
家居都授五經屢空晏如也公雖豁達不以形墨自拘<lb/>
攣然學本人倫嫡母劉大歸常私覿鶴峰公覺而撻之<lb/>
不能已比劉終世欲具衰鶴峰公作正名書曰不為伋<lb/>
妻豈為白母母母則無父父父則非母公不敢衰心喪<lb/>
<pb n="KR4e0208_WYG_016-33b"/>
而已鶴峰公為吏既廉家無尺寸儋石公筆耕有獲則<lb/>
請大人命之弟妹昏嫁若喪𦵏百費無不自己出趨人<lb/>
之急惟恐不及有相仇者争詣公談言微中仇者遂解<lb/>
公本負經世才功名謂可立致顧數竒養既不逮則不<lb/>
復赴公車穆宗即位姨甥陳克侯以書勸駕不答嘗言<lb/>
官者棺也故夢棺而得官財者糞也故夢糞而得財吾<lb/>
安能束縛棺中而以身蒙不潔乎公既無意於世則自<lb/>
託於酒人與閭里浮沈相隨行鬭雞走狗絶迹公府謝<lb/>
<pb n="KR4e0208_WYG_016-34a"/>
諸貴人不與通葛巾木履散髮便腹漁樵間即貧坐客<lb/>
常滿樽酒不空或召飲不問姓名輒徃徃輒醉嘗入酒<lb/>
肆樵者雜飲公曰予沽一壺與公等同醉可乎衆曰幸<lb/>
甚遂相與大醉二賈於公不相識也甲謂乙曰吾能致<lb/>
曾公飲若治具不能吾負進公徃盡醉甲遂勝乙每與<lb/>
客角飲仰卧建瓶灌之不動者勝或以盤盛酒浮葉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
竹環飲嘬之得葉者勝其酺糟啜醨和光混世皆此類<lb/>
也用此無賢不肖無不得其歡心嘗夜出遇惡少年行<lb/>
<pb n="KR4e0208_WYG_016-34b"/>
刼公佯醉曰夥頤乎對曰始徃耳公醉請扶歸過汪公<lb/>
曰慎之慎之一入深淵不復出矣入舍諸少年曰曾公<lb/>
殆謂我乎於是散去仲父儲仕州太守有别業在海中<lb/>
曰偶山及渡租若干所善客假偶山亭之太守曰諾亦<lb/>
莫逆矣後客子貴官參政而太守卒遂奪渡租公自京<lb/>
還參政請歸公渡何如公曰仲父故物諸昆沒即為人<lb/>
有設吾兒不肖吾沒他人必復有之無勤轉徙為也㕘<lb/>
政忸怩其和而正規而諷如此隆慶壬申疾革或説請<lb/>
<pb n="KR4e0208_WYG_016-35a"/>
偕計舟車治喪公正色曰舟車以偕計也不偕計敢受<lb/>
舟車且有國喪軍需告匱不能報國忍糜之乎寧裸𦵏<lb/>
以全吾志或言事業未畢公曰死畢矣先三日遷于正<lb/>
寝酒諸酒人以訣書衾字遂暝謂正衾而足見若黔婁<lb/>
云爾卒之日里方伐鼓于社為之罷樂嗟乎公可富而<lb/>
貧可貴而賤世方逐逐公獨于于世方赫赫公獨嘿嘿<lb/>
彼逐逐赫赫者反若公公則以貧者賤者為適也翛然<lb/>
塵外棲心化元忘寵辱齊死生一物我斯亦東方嵇阮<lb/>
<pb n="KR4e0208_WYG_016-35b"/>
之流可與善宦以腴妻孥籯金以驕里閈者同日而語<lb/>
哉公著書初名右崑子不知有漢無論魏晉後築醉隱<lb/>
樓以居因名醉隱樓稾清隱則太守龎公嵩所誄也公<lb/>
生于正徳十年乙亥六月二日至隆慶六年壬申二月<lb/>
十日而卒享年五十有八以萬厯元年癸酉十二月二<lb/>
十七日𦵏于西樵大良山太守胡公心得移偕計舟車<lb/>
助喪仲子等奉遺命不受東莞祁衍曾盧堯典李元表<lb/>
南海何亮賻之乃克𦵏新㑹大鴈之黄竹山北向時萬<lb/>
<pb n="KR4e0208_WYG_016-36a"/>
厯十一年癸未十二月十三日也配朱夫人靈川訓朱<lb/>
公文錦季女後公八年卒𦵏新㑹繼龍岡不合葬子男<lb/>
二長仕銓娶諸生林材女安慶太守鍾孫次仕鑑即仲<lb/>
子應萬厯乙酉鄉書娶逸人何功黻女女一適黄師立<lb/>
孫男六師潤聘張某女師泌聘諸生關惟信女師沆未<lb/>
聘皆仕銓出居泰郡諸生娶户部郎中陳𢎞采女工部<lb/>
尚書陳紹孺孫居漸聘諸生聶廷節女居渙聘諸生羅<lb/>
建婁女副使羅黄裳孫皆仕鑑出孫女三長適知縣何<lb/>
<pb n="KR4e0208_WYG_016-36b"/>
嵩子𦙍光次許諸生霍尚守子蒙樵次許翰林院學士<lb/>
楊起元子某子孫衆而且賢所謂不于其身于其後人<lb/>
者耶銘曰<lb/>
牂牁東下惟九江卜世九葉滋阜昌伯仲州縣播循良<lb/>
的皪一珠爛夜光文章竒崛髙九皇商鼎周彞儼兩行<lb/>
大木蔽牛宜廟堂鳳凰在笯雞雉翔臣請歸乎逰醉鄉<lb/>
弟畜阮籍與嵇康君亦胡為入褌襠南海區區厪一觴<lb/>
欲汲東瀛澆腎腸濯髮洧盤晞扶桑弭節總轡聊相羊<lb/>
<pb n="KR4e0208_WYG_016-37a"/>
帝下招之遣巫陽明月寳璐侍帝旁俯視濁穢如蜣蜋<lb/>
龍骨已蜕山之岡今𦵏黄竹昔大良繼龍大鴈遥相望<lb/>
子孫萬世奉烝嘗不佞撰銘鐫北邙試㸔南斗氣光芒<lb/>
　　　先府君退齋先生先孺人方氏遷墓志銘<lb/>
府君生於𢎞治乙卯九月五日卒於嘉靖戊申四月七<lb/>
日是田祔𦵏黄田山祖壟之下孺人生於𢎞治乙丑八<lb/>
月二十三日卒於嘉靖癸丑四月十三日是年與府君<lb/>
合𦵏嘉靖戊申不肖孤春及方十七嵗以孔孟為鵠何<lb/>
<pb n="KR4e0208_WYG_016-37b"/>
物青烏氏能禍福惑人不信既壯人多不吉先兆則發<lb/>
其書窮之江河夾雍豫而東大父半野公據梁宋上游<lb/>
府君當兗垂盡之處室於綴旒而令建瓴而下如體魄<lb/>
何萬厯甲戌棄官歸圗兹大事二十年乃得文埔鬱葱<lb/>
佳哉一形勝也乃卜癸巳正月十八日奉二親遷焉志<lb/>
曰府君諱天佑字克常姓葉氏半野公第四子也半野<lb/>
公以曹孺人生府君於諸子為庶顧獨才之使司契年<lb/>
十八選補邑諸生與北郭謝先生頖東劉先生同舍合<lb/>
<pb n="KR4e0208_WYG_016-38a"/>
志聖賢之學淹貫羣籍文日益有名大司空天台黄公<lb/>
爌謫郡司李得之喜曰吾得葉生何如吳公於賈誼哉<lb/>
屢試行省不應令㑹半野公捐館舍遂上書謝博士去<lb/>
嘉靖丙申太子立詔錫冠帶府君醇謹少時嘗出委巷<lb/>
一女子從後攫其冠不顧而走其質行如此為學一禀<lb/>
程朱不危不激所著閏月解正統論史論學士稱之謝<lb/>
劉二先生論太極至大聲色府君弄丸而解人謂宜僚<lb/>
又謂鵝湖吕伯恭也府君笑而不答御史王公宗徐教<lb/>
<pb n="KR4e0208_WYG_016-38b"/>
諭歸善謂春及學士先生每論令府君乃道學不言而<lb/>
躬行誠哉非苟而已教人必先孝弟自洒埽應對拜揖<lb/>
文字誦説而後至於程朱之書性命之際學者翕然從<lb/>
之嚴重不苟訾笑而出於樂易焉召之飲未嘗不徃請<lb/>
之出逰未嘗不先酒後耳熱髙拱而歌翩翩乎僊也事<lb/>
繼母孝異母兄弟事之咸得其心厚於待人合志同方<lb/>
不啻骨肉二先生外虛齋劉先生東泉李都閫皆金石<lb/>
交訓誨諸姪不異已子族子獨竒司馬其逋蕩廢學痛<lb/>
<pb n="KR4e0208_WYG_016-39a"/>
詈之父兄或不之信詈益疾每倚里閈為父老子弟陳<lb/>
説古今皆望其腹性好讀書不事生産春及常侍左右<lb/>
讀必令讀觀必令觀歌必令歌年五十艾矣手不停披<lb/>
足不踰閾嵗時伏臘不改其度屬纊之夕猶在萬石館<lb/>
中嗚呼痛哉可謂好學也已元配黄孺人先卒𦵏横槎<lb/>
繼娶先孺人姓方氏父曰雄歸善海濵赤岸人也孺人<lb/>
端静慈仁本於其性幼時從母姚媪避寇族兄山中兄<lb/>
瞽數日不聞孺人之聲訝曰三娘未來耶既乃嘆曰真<lb/>
<pb n="KR4e0208_WYG_016-39b"/>
閨女也歸事府君惟謹於是太父母棄世久矣祀事惟<lb/>
敬瓶中粟盡則督蒼頭樵蘇更之毋令府君以内顧廢<lb/>
學娣姒五人共居一室勃磎日聞孺人之聲未嘗及於<lb/>
閫外性尤敏慧府君推厯常令居數族有賦役請㑹計<lb/>
焉嘿然良久孰少孰多無爽毫髪不用馬也上人而居<lb/>
其下尊人而處其卑故司馬家男女長幼皆賢孺人黄<lb/>
孺人無子一女適沈氏貧甚府君卒後孺人常推之食<lb/>
嫁時粧或不具常予之衣此在他人不為難家亦貧甚<lb/>
<pb n="KR4e0208_WYG_016-40a"/>
又得藉口府君人益賢之孺人雖不讀書大義冥㑹春<lb/>
及既喪府君衰絰不出獨奉孺人以居徃徃壊麻折檻<lb/>
之志孺人曰孔子如清風明月水波不興奈何此兒烈<lb/>
風暴雨雷轟轟然也春及慕後世名孺人曰十二萬年<lb/>
天地混沌孔子安在孺子强為善耳春及夢陳太史卒<lb/>
徃弔之少頃手足震動復生覺告孺人孺人曰此白沙<lb/>
再生也小子勉之春及頓首受教先是府君慮春及泛<lb/>
駕被之褒衣使從事聖賢之學孺人曰善戊申正月春<lb/>
<pb n="KR4e0208_WYG_016-40b"/>
及與司馬誓於孔子一日府君見春及歸端拱徐行有<lb/>
召飲者朞喪不赴府君喜無何見背而孺人為之師今<lb/>
犬馬齒六十二矣蘧孔之謂何他日何以見二親於地<lb/>
下況生無以養死無以禮此季子所為傷也嗚呼痛哉<lb/>
嚮者惠安報政典章具在庶㡬一命於親同安池浴徳<lb/>
為司勲釋憾春及格不行今朝廷再起春及同知鄖陽<lb/>
府恐足疾負大典報親末由不孝之罪奚逭嗚呼痛哉<lb/>
銘曰<lb/>
<pb n="KR4e0208_WYG_016-41a"/>
孰無父母孰如二人攻淡茹苦孰無子息孰如不肖昊<lb/>
天罔極黄田舊竁豈不鬱葱氣窮則變天錫文埔食墨<lb/>
習祥山水回顧即新棄舊龍出泥蟠澤施宇宙𤣥堂肇<lb/>
改永奠其居億萬千載<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_016-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻七</head> <lb/>
    <p>
<pb n="KR4e0208_WYG_007-1a"/>
欽定四庫全書<lb/>
　石洞集巻七<lb/>
　　　　　　　　　　　　明　葉春及　撰<lb/>
　恵安政書九<lb/>
　　　鄉約篇<lb/>
惟皇制治建府置縣畫鄉分里以奠民庶乃立耆老以<lb/>
佐令敷政教國家之法十户為甲甲有首一百一十户<lb/>
為里里有長統以縣府布政使司而達于部又於里中<lb/>
<pb n="KR4e0208_WYG_007-1b"/>
選高年有徳衆所推服者充耆老或三人或五人或十<lb/>
人居申明亭與里甲聴一里之訟不但果決是非而以<lb/>
勸民為善是即漢之三老得與縣令並立以事相教者<lb/>
厥任重矣法廢各里亭盡堙沒縣令徒存所謂老人率<lb/>
闒茸輩不過督辦勘委以取刀錐之利拜揖送迎事官<lb/>
長為儀耳有司遂蔑視之嘉靖間部檄天下舉行鄉約<lb/>
大氐増損王文成公之教有約賛知約等名其説甚具<lb/>
實與申明之意無異直所行稍殊耳知縣寡昧叅列聖<lb/>
<pb n="KR4e0208_WYG_007-2a"/>
之典從簡易之規剏亭以為約所推擇耆老為約正副<lb/>
餘咸屬之邑中長者初引避不就葢其習見近日亦懼<lb/>
有司之蔑之也招以諭文加以束帛明知知縣願與共<lb/>
治之心乃肯來㑹置酒設禮與之更始嗟夫張敞鮑宣<lb/>
漢之三老也孰敢蔑諸<lb/>
以十有九章聴民訟一曰户㛰二曰田土三曰鬭毆四<lb/>
曰爭占五曰失火六曰竊盗七曰罵詈八曰錢債九曰<lb/>
賭博十曰擅食園林瓜菓十有一曰私宰耕牛十有二<lb/>
<pb n="KR4e0208_WYG_007-2b"/>
曰棄毁器物稼穡十有三曰畜産咬殺人十有四曰卑<lb/>
幼私擅用財十有五曰䙝瀆神明十有六曰子孫違犯<lb/>
教令十有七曰師巫邪術十有八曰六畜踐食禾稼十<lb/>
有九曰均分水利姦盗詐偽人命重事方許赴官陳告<lb/>
户㛰田土一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>小事務由本管里甲老人理斷不由者<lb/>
不問虚實皆杖六十發回官吏不即杖斷稽留作弊詐<lb/>
取財物處以重罪里甲老人不能決斷致令赴官紊煩<lb/>
者亦杖六十仍着果斷循情作弊顚倒是非依出入人<lb/>
<pb n="KR4e0208_WYG_007-3a"/>
罪律論已經老人里甲處置停當頑民不服展轉告官<lb/>
揑詞誣陷正身處以極刑家遷化外官吏不察所以一<lb/>
概受理一體罪之<lb/>
凡老人里甲於申明亭議決坐先老人次里長次甲首<lb/>
論齒序坐如里長長於老人坐於老人之上事干别里<lb/>
須㑹該里老人里甲本里有難決事或親戚子弟有犯<lb/>
須㑹東西南北四隣里分老人里甲公同議決許用竹<lb/>
箆荆條量情決打不許拘集自來陳告方許辨理聞風<lb/>
<pb n="KR4e0208_WYG_007-3b"/>
勾引者杖六十有贓者以贓論臣按高皇帝為民之心<lb/>
至矣至矣葢耆老里甲於鄉里人室廬相近田土相隣<lb/>
周知其平日是非善惡長吏自逺方來至一旦坐政事<lb/>
堂求情於尺牘之間智偽千變極意揣摩似評往史安<lb/>
能悉中重以隸卒呵於其旁箠楚羅於其前視其長吏<lb/>
猶鬼神之不可睨十語九忘口未出而汗交頤何如反<lb/>
覆於鄉里之間若子弟於父兄然得以盡其詞説又況<lb/>
不肖之吏恣為暴虐自以解官挺身去耳無有顧慮耆<lb/>
<pb n="KR4e0208_WYG_007-4a"/>
老里甲其鄉里長久人也即有不平何敢相逺且一被<lb/>
逮往復嵗時它無論道途飲食費已不貲萬一觸忤朴<lb/>
擊交下孰與保家産全膚體爭於陌頭釋於閈尾者哉<lb/>
是以知縣欽遵聖制一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>小事付諸耆老愚民訿訿或<lb/>
動浮言㣲察耆老常有惕然之意豈法可行於昔而不<lb/>
可行於今乎抑誠之未至也凡我父老尚共勉旃<lb/>
以六諭道萬民一曰孝順父母二曰尊敬長上三曰和<lb/>
睦鄉里四曰教訓子孫五曰各安生理六曰毋作非為<lb/>
<pb n="KR4e0208_WYG_007-4b"/>
諸臣多有解不録聖謨洋洋嘉言孔彰何解為<lb/>
以四禮齊萬民一曰冠二曰㛰三曰喪四曰祭知縣嘗<lb/>
上書于朝曰國家制禮達乎庶人俗吏以刀筆筐筐為<lb/>
事廢而不問三加不舉六禮不修遣女滿車塟死殫家<lb/>
設席肆筵推牛擊鼓旛幢蔽道錙黄盈室括髮持衰納<lb/>
婦誕子甚至於水火為棺槨此弑父之罪也遺祖禰畧<lb/>
報祀為出門之祭祈名岳媚淫鬼男女雜亂畫夜奔馳<lb/>
千里而赴之常人琢器雕題匹庶曵綺履錦酒館歌樓<lb/>
<pb n="KR4e0208_WYG_007-5a"/>
上<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>雲漢乃有設容貌倚市門非君子所忍覩也無禮<lb/>
甚矣請責守令重民四教冠㛰喪祭禁其靡麗邪僻今<lb/>
謬為令豈敢忽諸葢六諭所以道民四禮則其事也朱<lb/>
子家禮<lb/>
成祖已列于學官瓊山丘民又著為儀户有之故不録<lb/>
而揭其條件于篇<lb/>
　　　冠四條<lb/>
凡冠禮士大夫延賔行於家鄉人行於鄉校以教讀為<lb/>
<pb n="KR4e0208_WYG_007-5b"/>
賔衣服之美惡酒食之豐儉以上中下户為差下户不<lb/>
可越中中不可越上<hi>三等之户以田産厚薄為差十頃以上者為上户五頃至九頃者為</hi>
<hi>中户一頃至四頃者為下户商賈之家較其所積凖是為差無財産者通為一等</hi>
凡子弟未冠者不得以字行冠而字之毋犯古聖賢及<lb/>
先世之諱<lb/>
凡謝賔束帛不必如古人之數上户絹一疋中户布一<lb/>
疋下户帕一方<lb/>
凡月朔各鄉教讀以子弟之始冠者見有司有司誨以<lb/>
<pb n="KR4e0208_WYG_007-6a"/>
成人之道<lb/>
　　　昬十二條<lb/>
凡昬禮古有問名納采納吉納徴請期親迎六節今隨<lb/>
俗惟行納采納徴請期迎親<lb/>
凡男女昬嫁以時男子未及十六女子未及十四成昬<lb/>
者謂之先時男子二十五以上女子二十以上未成昬<lb/>
者謂之過時先時者天過時者病皆不能順隂陽以保<lb/>
太和宜時諭之<lb/>
<pb n="KR4e0208_WYG_007-6b"/>
凡納采用酒牲果品隨俗上户通計所費銀不過三兩<lb/>
中户不過二兩下户不過一兩<lb/>
凡納采納徴請期具書如女氏女氏復書禮也於初定<lb/>
時書尤不可無者律云雖無昬書曽受聘財亦是但兩<lb/>
家父母及媒妁或有死亡雖受聘財卒無可據以此悔<lb/>
親者衆以後必以禮具書無而訟者不聴<lb/>
凡納徴用釵幣酒牲隨俗上户通計所費銀不過十五<lb/>
兩中户不過十兩下户不過五兩送禮之人毋得多與<lb/>
<pb n="KR4e0208_WYG_007-7a"/>
銀錢惟待酒飯<lb/>
凡請期不分上中下户惟遣使通書而已禮物不用<lb/>
凡親迎奠鴈不必酌酒加幣亦有不奠鴈而飲酒者皆<lb/>
所當革若㛰以次日見女之父母設燕者聴<lb/>
凡㛰禮不得用樂有不親迎而用鼓吹雜劇者尤宜痛<lb/>
革賀昬非禮宜更為助禮物隨宜<lb/>
凡女服飾隨俗但不可違禁上户通計所費銀不過三<lb/>
十兩資粧器物半之中户不過二十兩資粧器物半之<lb/>
<pb n="KR4e0208_WYG_007-7b"/>
下户不過十兩資粧器物半之上户從者女一人男一<lb/>
人中户以下女一人無勿强<lb/>
凡婦見舅姑用幣餘皆不用明義分也鄉俗見諸親有<lb/>
帛婦不見外姓别男女也鄉俗見異姓諸親及鄉黨今<lb/>
悉正之惟見同姓尊長<lb/>
凡三等人户之下聘用酒一坛鵝二隻布二疋茶一合<lb/>
婦荆釵布裙見舅姑而已貧不能具者約正率閭里科<lb/>
少錢助之勿令失時<lb/>
<pb n="KR4e0208_WYG_007-8a"/>
凡媒妁為人議昬須通二家之情待其許諾毋得欺誑<lb/>
但求成事以貽他日之悔事發罪之謝禮上户不過一<lb/>
兩中户五錢下户一錢溺隂陽年月而不成昬及論財<lb/>
者罪其父母<lb/>
　　　喪八條<lb/>
凡居喪以哀戚襄事為主不許匿喪成昬弔賔至不許<lb/>
用幣不許設酒食惟自逺至者為具素食令無服人待<lb/>
之不用酒孝子不許易凶為吉赴人酒席鄉俗旬七㑹<lb/>
<pb n="KR4e0208_WYG_007-8b"/>
飲及葬於山㑹飲皆深為害義犯者有罪<lb/>
凡喪不得作佛事不得用樂及送殯不得用鼓吹雜劇<lb/>
楮幡楮鬼等違者罪之<lb/>
凡居喪始惟食粥蔬素不得飲酒食肉寝處於内禫而<lb/>
後飲醴酒食乾肉有能用禮者衆共覈實以慿旌奨<lb/>
凡停柩踰年不葬及溺於風水兄弟相推不葬者各行<lb/>
戒諭違者罪之<lb/>
凡致奠上户用猪羊各一所費銀不過三兩中户用猪<lb/>
<pb n="KR4e0208_WYG_007-9a"/>
一所費不過二兩下户用牲五所費不過一兩不能具<lb/>
者炙鷄絮酒盡哀亦可僭用牛者罪之<lb/>
凡三等人户之下葬用薄棺不許焚屍貧不能葬約正<lb/>
率閭里科少錢助之毋令暴露<lb/>
凡火化者忍心害理宜送官嚴懲子孫依律死罪工人<lb/>
重治瓦棺毋鬻於市<lb/>
凡葬埋宜依旅瘞之禮左昭右穆不得淆亂其强佔他<lb/>
人墳地送官懲治<lb/>
<pb n="KR4e0208_WYG_007-9b"/>
　　　祭五條<lb/>
凡祭禮所以報本追逺不可不重近世多不行四時之<lb/>
祭惟於忘日設祭前期不齊臨祭無儀祭畢請客飲酒<lb/>
皆非禮也今宜悉遵朱子家禮上户立祠中户以下就<lb/>
正寝設韜櫝奉祀嵗時朔望如禮<lb/>
凡庶人祭其先禮也宜如式製為木主不許事觀音菩<lb/>
薩等神像以前事者即毁私藏事之發覺治罪<lb/>
凡祖禰逮事者忌日有終身之喪是日素服不飲酒食<lb/>
<pb n="KR4e0208_WYG_007-10a"/>
肉居宿於内曽祖以上不逮事者服淺淡衣禮視祖禰<lb/>
逮事者為殺<lb/>
凡時祭屬吉禮上户有祭田者祭畢胙於教讀及約正<lb/>
副<lb/>
凡有疾病惟禱于祠堂里社不許設醮禳星聴信巫覡<lb/>
違者罪之知縣曰吾民幸生聖世上遵六諭下行四禮<lb/>
足稱良矣振徳者長民職也申以四事一曰明倫二曰<lb/>
禁邪三曰務本四曰節用瑣科條之願聴毋忽<lb/>
<pb n="KR4e0208_WYG_007-10b"/>
　　　明倫五條<lb/>
一孝順父母乃高皇帝口授吾民第一義欲盡斯道宜<lb/>
如孝經孝經曰用天之道因地之利謹身節用以養父<lb/>
母此庶人之孝也葢分之能為者如此嗟夫父母之徳<lb/>
豈有極哉吾父退齋府君老儒也生不肖孤以為晩未<lb/>
嘗易敎年十嵗授古文尚書十二授詩十四授易十五<lb/>
教觀宋儒之書使從事聖賢之學見吾不以伯氏之喪<lb/>
而有妻又不飲酒喜矣母方夫人見吾端居而嘆問兒<lb/>
<pb n="KR4e0208_WYG_007-11a"/>
何為對以欲生益於時死傳於後耳母曰汝父言天地<lb/>
十二萬九千六百年而終即孔子孰傳之强為善耳又<lb/>
吾常喜道壞麻折檻事母曰吾死不願汝有此也孔子<lb/>
如清風明月汝如烏風黒雨雷剨劃聲悲夫父母愛子<lb/>
之心一也即爾父母何異於是吾不幸年十七而喪父<lb/>
二十二母又喪即今受朝廷恩妻子皆得食民之食不<lb/>
能一一及于黄泉之下此曽子所以北鄉而涕泣也故<lb/>
曰往而不可還者親也至而不可加者孝也子欲養而<lb/>
<pb n="KR4e0208_WYG_007-11b"/>
親不待也木欲直而風不待也傷哉既不能養又不能<lb/>
立身揚名後世以為父母光顯尚何面目立百姓之上<lb/>
哉爾輩當以為鑒親在愛日不幸而沒将為善思貽父<lb/>
母令名必果将為不善思貽父母羞辱必不果毋效吾<lb/>
終身之悔可也<lb/>
一創家者必立宗法大宗一統小宗四别子為祖以嫡<lb/>
承嫡百代不絶是曰大宗大宗之庶子皆為小宗小宗<lb/>
有四五世則遷已身庶也宗禰宗已父庶也宗祖宗已<lb/>
<pb n="KR4e0208_WYG_007-12a"/>
祖庶也宗曽祖宗已曽祖庶也宗高祖宗已高祖庶也<lb/>
則遷而惟宗大宗大宗絶則族人以支子後之凡祭主<lb/>
於宗子其餘庶子雖富且貴皆不敢祭惟以上牲祭於<lb/>
宗子之家宗子死族中雖無服者亦齊衰三月祭畢而<lb/>
合族以食朞而齊衰者一年四㑹大功以下世降一等<lb/>
異居者必同財有餘則歸之宗不足則資之宗族大事<lb/>
繁則立司貨司書各一人宗子愚幼則立家相以攝之<lb/>
各修族譜以敦親睦或有骨肉爭訟者衆共罰之若肯<lb/>
<pb n="KR4e0208_WYG_007-12b"/>
同居共㸑者衆相襃勸<lb/>
一孔子宰中都制為别塗之教葢禮始於閨門男女必<lb/>
有别妻妾必有序宫室必辨外内男子毋得晝寝于内<lb/>
婦女毋得踰閾行市雖奴婢亦必動遵禮度其有貞節<lb/>
衆共歌揚以為閨門之助聞于有司<lb/>
一曽子問曰取女有吉日而女死如之何孔子曰壻齊<lb/>
衰而吊既塟而除之夫死亦如之葢既㛰媾将期百年<lb/>
豈願有此誠痛之矣今男女未㛰而死必索聘財至於<lb/>
<pb n="KR4e0208_WYG_007-13a"/>
相訟一何薄也又女已嫁常庸奴其夫亡抵他人官以<lb/>
法合之則至決絶而死嗟夫宋人之女嫁而夫有惡疾<lb/>
竟不改也即庸不猶愈於疾乎又夫死不嫁從一而終<lb/>
者也燕有貞鳶有烈可以人而不如鳥乎高皇帝以衆<lb/>
人待人能秉斯義則表其閭載于令甲不能免喪而嫁<lb/>
又多乎哉實兩年耳今愚婦夫死未寒輒歸别室朝尚<lb/>
括髪夕即畫眉忍矣忍矣環而視之欲以此婦為利又<lb/>
嘗數輩此皆無行義之尤者也昔孔子為政而公慎氏<lb/>
<pb n="KR4e0208_WYG_007-13b"/>
出其妻蚤正以待之也幸得備位為邑表率不能宣明<lb/>
教化視事朞月其風未變重使父母受其耻咎在知縣<lb/>
各宜戒諭犯者如法<lb/>
一吾民甘其食美其服安其俗樂其業田廬妻子雖有<lb/>
强暴立于其傍莫敢睨者非君恩哉是故民者出粟米<lb/>
絲麻作器血通貨賄以事其上者也豈必服官守職而<lb/>
後能盡君臣之道力農奉公供輸以時庶人之義盡矣<lb/>
如是又何箠楚之加<lb/>
<pb n="KR4e0208_WYG_007-14a"/>
　　　禁邪七條<lb/>
一恵安廣輪厪八十里淫祠至五百五十有一噫何多<lb/>
也頭㑹箕斂釃酒推牛迎親慶誕設齋建醮或至舞鬼<lb/>
掉舟樂神㑹首不能具則出息以充之為位頭者世而<lb/>
袖首蚕食其内病不得藥死不得塟甚至男女龎雜有<lb/>
不可道者矣知縣傷之下令墮毁遵裕陵改建社學二<lb/>
百二十有一然聞民尚移象私寝或言予出城門鬼還<lb/>
廟宇者甚惑父老諭之<lb/>
<pb n="KR4e0208_WYG_007-14b"/>
一禁止師巫邪術律有條矣今愚民自稱師長火居道<lb/>
士及師公師婆聖子神姐之類大開壇塲假畫地獄私<lb/>
造科書偽傳佛語揺惑四民通交婦女或燒香而施茶<lb/>
或降神而跳鬼設齋則麋費銀錢建醮則喧騰閭巷暗<lb/>
損民財明違國法甚至妖言怪術蠱毒採生興鬼道以<lb/>
亂皇風奪民心以妨正敎不知死生有命富貴在天且<lb/>
如師巫之家亦有災禍鬼神慿藉何不救之若言免禍<lb/>
求福盡假其<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>則是貧者盡死富者長生此理甚明人<lb/>
<pb n="KR4e0208_WYG_007-15a"/>
所易曉皇上崇祀真儒大啟文教淫祠既毁邪説當除<lb/>
凡我四民毋仍舊習禁約之後師長等及無牒僧道各<lb/>
項邪術之人赴縣自首歸還原籍别以治生違者如律<lb/>
一王制用器不中度不粥於市布帛精麤不中數幅廣<lb/>
狹不中量不粥於市五穀不時果實未熟不粥於市木<lb/>
不中伐不粥於市魚鱉不中殺不粥於市故孔子為政<lb/>
器不彫偽百姓遵用韓延壽者賣偶車馬下里偽物者<lb/>
棄之市道今後我民有賣鬼面諸淫巧物與斗斛秤尺<lb/>
<pb n="KR4e0208_WYG_007-15b"/>
不如較勘市而二其價者并罪之<lb/>
一邇來風俗好訟葢聞亂後生理未遂人性漸澆或摭<lb/>
無証之詞或舉已結之牘或窺上意或復私仇銖兩必<lb/>
爭睚眦必報一旦被逮其喪倍尋隂險詭詐者殺身之<lb/>
藥貪婪凶虐者滅家之斧强梁者不得其死教唆者必<lb/>
逢其後可不畏哉上失其道民散久矣余甚自愧今與<lb/>
民約凡有父子兄弟夫婦不相親睦及爭財異業以至<lb/>
飲酒博奕鬬隣罵里淫盗誆騙等項以每月朔望兩日<lb/>
<pb n="KR4e0208_WYG_007-16a"/>
相㑹亭中自陳或族長族人代陳小事不平父老同衆<lb/>
勸戒事闗大惡明言責救如有不從乃聞于縣若城中<lb/>
則予躬徃不勸責者有咎<lb/>
一知縣兒時嘗與人奕先大人瞰之以為賭也撻之二<lb/>
十今中夜思至輒氣絶葢父母于子恒慮其賭賭則窮<lb/>
則盗小人犯刑君子滅義靡不為矣知縣視爾小民猶<lb/>
大人視不肖孤也戒之哉戎之哉不戒治以律父老不<lb/>
教戒甲總不覺舉連坐雖不賭財物而鋪牌演戲奕棋<lb/>
<pb n="KR4e0208_WYG_007-16b"/>
雙陸玩好骨董學習彈唱琵琶三絃羌管畨笛廣收花<lb/>
石獵養禽鳥作諸無益者一并罪之<lb/>
一民間酒店假以賣酒為名實乃淫人取利大傷風化<lb/>
犯者重罪<lb/>
一鬷明毁鄉校子産止之譬諸防水葢士傳言庶人謗<lb/>
固為政之資也然高皇帝於投匿告人者罪之特重至<lb/>
於絞見者将送入官杖八十被告言者不坐豈非堲讒<lb/>
説殄行哉近來此風尤盛爾鄉先逹張大夫曰道不可<lb/>
<pb n="KR4e0208_WYG_007-17a"/>
得見矣長民者謹勿以魯而之齊哉余懼其至齊也戒<lb/>
之戒之犯者緝獲如律不赦<lb/>
　　　務本三條<lb/>
一先王之教其民也行不出彛倫之外士不出畎畝之<lb/>
間漢書曰餘子遣入序室所謂餘子者父在則子餘兄<lb/>
在則弟餘故天下生員皆名子弟其職在入孝出弟而<lb/>
所以教之者尤莫<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>於出作入息之期也後世分教養<lb/>
為二一登講堂永耻民事有父兄荷蓑立而子弟衣輕<lb/>
<pb n="KR4e0208_WYG_007-17b"/>
裘見逹官貴人惡人必竦然起敬見胼手胝足雖至<lb/>
親而赧然愧之者雖雖冠服如士人其孝友之實曽不<lb/>
如塗之人矣肅皇帝敕入學生徒必求子弟曽知稼穡<lb/>
有孝弟實行者取之篤實父老以耕讀為事者量加賞<lb/>
犒以廣子弟孝友務本之心至於興水利以便農民招<lb/>
農民以辟土地責有司舉行真與周室比隆矣予忝為<lb/>
民父母不敢素飡常行阡陌勞問勤苦崇福荒田已分<lb/>
有力者墾官埭新埭變為滄海亦召好義者築之可以<lb/>
<pb n="KR4e0208_WYG_007-18a"/>
作乂又效召信臣為民作均水約束開西洋故道使六<lb/>
七兩都咸得灌溉之利餘以次行恐不能盡之也凡我<lb/>
父老宜常勸督服勞田畆子弟亦宜聰聴長者之言或<lb/>
有某田未墾某水宜疏悉來白予不憚黎面<lb/>
一聞民有私謔者曰吾自三月至六月粒米入口者死<lb/>
言皆食麥而他邑亦嗤我為人麥籠謂麥貯籠中猶淵<lb/>
明瓶中粟也然則吾民厥惟艱哉張襄恵曰吾邑廣輪<lb/>
之數止八九十里然且包山林並原隰可耕之田不能<lb/>
<pb n="KR4e0208_WYG_007-18b"/>
三之一斥鹵者幾半上承㑹府下引漳潮之衝并日以<lb/>
馳不足也三復其言而悲之地瘠他邑而賦又不可獨<lb/>
後可奈何吾民勉之又聞李大夫言列市吾土皆他郡<lb/>
縣人也錢盡外出能得外錢獨糊布耳然麻乃買於他<lb/>
所利減其半又島夷亂後家無杼柚為縩賣之利又減<lb/>
半今後不種麻與以縩賣者同里布之罰<lb/>
一邑無深溪大澤之注東南諸郡常病旱人勤稼穡桔<lb/>
橰之聲逹于晝夜旱月涓滴之水以死守之往往鬭訟<lb/>
<pb n="KR4e0208_WYG_007-19a"/>
比平苗則稿矣以後須敦讓畔之風彼此兼利强者罪之<lb/>
　　　節用二條<lb/>
一四民之家有千金之産者有一金之産者儉者以一金<lb/>
而有餘奢者以千金而不足如聘婦則虛張儀物嫁女<lb/>
則多耀資粧喪葬則金投于酒肉之池祠醮則財赴於<lb/>
緇黄之壑鬭勝則假借為真設酒則以無為有是皆不<lb/>
能行四禮所致也夫四禮者至易至簡易知易行不惟<lb/>
能反淳風而亦可省濫費所有四禮條件各宜遵行違<lb/>
<pb n="KR4e0208_WYG_007-19b"/>
者許人首告治罪<lb/>
一凡一年之用置簿開算糧役之外所有若干以十分<lb/>
均之留三分為水旱之備一分為祭祀之需六分分十<lb/>
二月之用若閏則分十三月之用取一月合用之數約<lb/>
為三十分日用其一凡茶飯魚肉賔客酒漿子孫紙筆<lb/>
束脩及奴僕等費皆取諸其間可餘而不可盡用至七<lb/>
分為得中不及五分為太嗇其所餘者别置簿收以為<lb/>
冬夏裘葛修葺墻屋醫藥喪葬及弔喪問病時節饋遺<lb/>
<pb n="KR4e0208_WYG_007-20a"/>
毋得侵過次日之用一日侵過無時可補此窘匱之漸<lb/>
也宜加節嗇免致于求親舊出息通借以招恥辱若速<lb/>
客置酒當知㑹數而禮勤物薄而情厚之義酒或七行<lb/>
或十行量洪者不過十二行果止五品殽五品羮三品<lb/>
割胾二品器用甆漆雖親戚上客一以為凖其有過用<lb/>
多品者共罰之月吉乃屬民而讀法書其善者惡者老<lb/>
人以木鐸徇于路望亦如之凡民間須要講讀夫誥律<lb/>
令敕諭老人手榜及見丁着業牌面沿門輪逓務要通<lb/>
<pb n="KR4e0208_WYG_007-20b"/>
曉法意有司時加提督每鄉每里各置木鐸於本里内<lb/>
選年老或殘疾不能生理之人或瞽目者令小兒牽引<lb/>
持鐸徇行本里令直言呌喚孝順父母六句使衆聞之<lb/>
勸其為善毋犯刑憲其持鐸之人秋成之時本鄉本里<lb/>
内衆人隨其多寡資助糧食臣按京縣高皇帝時月朔<lb/>
尹引耆老等赴御前聴宣諭君臣一體誠三代之盛也<lb/>
今設聖諭牌一置于亭中儼天顔之在上焉城中兩啚<lb/>
知縣引耆老等跪聴如儀各都耆老率衆行禮兼講家<lb/>
<pb n="KR4e0208_WYG_007-21a"/>
禮條件以家禮乃文皇帝所頒禮亦法也又國朝旌善<lb/>
亭榜書民之善惡即周禮屬民讀法考其徳行道藝而<lb/>
勸之糾其過惡而戒之之意而近行鄉約置記善記過<lb/>
簿亦此意也今日登簿積之不已則登于亭可不畏哉<lb/>
可不勸哉又教民榜慮鄉村散逺則一甲内置木鐸一<lb/>
易為傳曉以便民也各都逺者或一二十里可悉㑹乎<lb/>
故以鐸傳之不使奔赴又榜中毎月六次今止朔望從<lb/>
省也儀節凡㑹者登名于籍每月直月二人自朔至望<lb/>
<pb n="KR4e0208_WYG_007-21b"/>
一人直之自望至朔一人直之至期直月設聖諭牌于<lb/>
堂北誥律案于堂南<hi>上置誥律敕諭老人手榜四禮條件</hi>擊鼓集衆者三<lb/>
<hi>城中則縣官先拜</hi>耆老率衆北向跪贊宣聖諭直月立聖諭東<lb/>
宣畢僉曰諾贊俯伏興五拜三叩頭分班老人持鐸出<lb/>
徇於路必司贊讀誥律教讀二人北面一讀大誥敕諭<lb/>
毎人手榜各一條一讀令三條或五條畧為解諭即撤<lb/>
牌位皆坐教讀正坐稍東南向耆老坐堂東西向㑹中<lb/>
年尊者坐堂西南向餘以齒為序東西相向以上為上<lb/>
<pb n="KR4e0208_WYG_007-22a"/>
教讀逐一講解四禮條件<hi>城中則縣官正坐耆老旁列教讀北面講禮</hi>於是<lb/>
有善者衆推之有過者直月糾之詢其實状無異詞乃<lb/>
命直月書之<hi>善即遵六諭行四禮者過反是</hi>過而能改後㑹改書如無<lb/>
可措不必吹毛以至忿爭訟者平之相揖而退<lb/>
　恵安政書十<lb/>
　　　里社篇<lb/>
惟皇制治建府置縣畫鄉分里以奠民庶乃立社稷以<lb/>
教民事鬼神社土人也稷穀神也民非穀不養非土則<lb/>
<pb n="KR4e0208_WYG_007-22b"/>
穀無所殖是以聖王修之所從來尚矣我高皇帝即位<lb/>
尤敬鬼神之祀立大社稷統天下司府州縣縣有社稷<lb/>
統各里里各有社稷具洪武禮制又懼民不知報作大<lb/>
誥以戒諭之敬而不黷故神降之嘉生今有司惟祀縣<lb/>
社稷各里多廢乃立淫宇一里至數十區藉而名之曰<lb/>
土穀之神家為巫史享祀無度夫國制壇而不屋天子<lb/>
為百神宗祀典不載孰敢冒而享之乎故余毁之盡立<lb/>
里社如故嗚呼民有侯禳禬榮之事亦不患無所矣兆<lb/>
<pb n="KR4e0208_WYG_007-23a"/>
社壝于里辨方正位因其樹而封之按洪武禮制毎里<lb/>
一百户内立壇一所祀五土五穀之神州縣壇制東西<lb/>
二丈五尺南北如之高三尺<hi>用營造尺</hi>四出陛各三級壇下<lb/>
前十二丈或九丈五尺東西南各五丈今不能然宜因<lb/>
地而廣狹之壇廣則一丈二尺狹則六尺以法地數壇<lb/>
前不過六丈可也繚以周垣四門紅之北門入地狹隨<lb/>
宜一門常扃鑰之石主長二尺五寸方一尺埋於壇南<lb/>
正中去壇二尺五寸上露員尖餘入土中神牌二以木<lb/>
<pb n="KR4e0208_WYG_007-23b"/>
為之高二尺二寸闊四寸五分厚九分座高四寸五分<lb/>
闊八寸五分厚四寸五分硃漆青書祭設于壇乘以几<lb/>
祭畢藏之几高一尺九尺廣一尺九寸長二尺三寸壇<lb/>
前縣鼓以備集衆行事社祝守之<lb/>
<pb n="KR4e0208_WYG_007-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_007-24b"/>
以二祭禮神一曰祈二曰報仲春社日行祈禮宿眠滌<lb/>
濯省牲鑊三獻祝瘞乃燕而誓每嵗輪一户為㑹首<hi>見役</hi>
<hi>里長</hi>主壇事遇社<hi>大統歴社日</hi>先期率辦祭物羊一豕一酒果<lb/>
香燭隨宜前祭一日㑹首及預祭之人各齊㑹首先遣<lb/>
執事者掃除為瘞坎于西北隅深取容物㑹首洗滌厨<lb/>
房鑊器以淨室為饌所至晩宰牲執事者取毛血與祭<lb/>
器置于饌所<hi>器用兠瓦</hi>祭日未明執事者于厨烹牲設神位<lb/>
于壇上五土居東五穀居西設讀祝位于壇上居中設<lb/>
<pb n="KR4e0208_WYG_007-25a"/>
㑹首拜位於壇下俱南向設預祭人位於其後引禮及<lb/>
諸執事人位乂於其後執事者實祭物于器解牲體置<lb/>
於二俎置酒于尊書祝于版祭物既備執事者各舉子<lb/>
神位前燃香明燭㑹首以下各常服盥手就拜位執事<lb/>
者尊中取酒立于五土神位之左通贊唱鞠躬拜興拜<lb/>
興平身㑹首以下皆鞠躬拜興拜興平身唱瘞毛血執<lb/>
事者取毛血瘞于坎中引禮引㑹首詣五土神位前唱<lb/>
跪㑹首詣五土神位前跪舉盃執壺者酙酒引禮唱三<lb/>
<pb n="KR4e0208_WYG_007-25b"/>
祭酒㑹首三祭酒訖引禮唱俯伏興平身執壺者詣五<lb/>
穀神位左引禮引㑹首詣五穀神位前唱跪㑹首詣五<lb/>
穀神位前跪舉盃執壺者酙酒引禮唱三祭酒㑹首三<lb/>
祭酒訖引禮唱俯伏興平身㑹首俯伏興平身引禮唱<lb/>
詣讀祝位讀祝者取祝立于讀祝位之左㑹首詣讀祝<lb/>
位引禮唱跪㑹首跪唱讀祝讀祝者跪讀訖興置祝于<lb/>
案引禮唱俯伏興平身㑹首俯伏興平身引禮唱復位<lb/>
㑹首復位通贊唱鞠躬拜興拜興平身㑹首以下皆鞠<lb/>
<pb n="KR4e0208_WYG_007-26a"/>
躬拜興拜興平身執事者徹祭物讀祝者取祭文焚瘞<lb/>
于坎禮畢㑹飲先令一人讀抑强扶弱之誓其詞曰凡<lb/>
我同里之人各遵守禮法毋恃力凌弱違者先共制之<lb/>
然後經官或貧無可贍周給其家三年不立不使與㑹<lb/>
其㛰姻喪葬有乏隨力相助如不從令及犯姦盗詐偽<lb/>
一切非為之人並不許入㑹讀誓詞畢長幼以次就坐<lb/>
盡歡而退務在恭敬神明和睦鄉里以厚風俗<lb/>
　　　祝文<lb/>
<pb n="KR4e0208_WYG_007-26b"/>
維年月日泉州府恵安縣某鄉某里某人等謹致祭于<lb/>
五土之人五穀之人曰惟神叅贊造化發育物物凡我<lb/>
庶民悉頼生植時維仲春東作方興謹具牲醴恭伸祈<lb/>
告伏願雨晹時若五穀豐登官賦足供民食充裕神其<lb/>
鑒知尚享仲秋社日行報禮如春亦用大統厯社日祝<lb/>
詞改東作方興為嵗事有成改祈告為報祭祭器用牲<lb/>
桷二鍋五牲匣二祝板一酒尊三各連幕酒勺一瓷<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
六瓷楪十二香爐一盥盤一帨巾一祭品豐儉隨宜人<lb/>
<pb n="KR4e0208_WYG_007-27a"/>
不過出銀二分貧者半分極貧者勿强仍令與㑹凡春<lb/>
秋二祭當遵古人祈年報賽之禮務在精誠不許装神<lb/>
舞鬼以為盛㑹違者罪之<lb/>
以六號事神一曰告二曰禱三曰誓四曰罰五曰禳六<lb/>
曰㑹有事則告凡立鄉約延教讀編保甲等皆告于社<lb/>
民自他境來初預鄉約保甲者謂之入社亦以告告畢<lb/>
即書姓名于籍其有過罰而不悛者逐之出社亦以告<lb/>
之告畢約正㑹衆於籍除名凡告社祝鳴<hi>缺</hi>　　約衆<lb/>
<pb n="KR4e0208_WYG_007-27b"/>
皆至立于壇前社祝唱跪約正以下皆跪社祝抗聲告<lb/>
曰某年月日約正某等為某事敢告于神惟神總明正<lb/>
直好善惡惡凡食此土之穀者孰不昭鑒尚冀黙相以<lb/>
底成功使善者受福惡者受殃無作神羞告畢告正以<lb/>
下皆再拜而出有求則禱凡民有水火盜賊疾癘刑獄<lb/>
等事必禱于社其繋一鄉福祥痛苦者約正令教讀為<lb/>
文付社祝行禱禮凡禱雨先一日齋戒約正等禁鄉内<lb/>
屠宰黎明帥約衆詣社取齊社祝伐鼔十二聲用牲于<lb/>
<pb n="KR4e0208_WYG_007-28a"/>
社唱鞠躬再拜平身約正以下皆鞠躬再拜平身約正<lb/>
詣讀祝位跪社祝讀祝文曰惟某月日鄉約正某等敢<lb/>
禱時雨于五土之神五穀之神皇皇上天照臨下土集<lb/>
地之靈神降甘雨庶物羣生咸得其所惟神俯從民願<lb/>
某等不勝瞻望哀懇之至祝畢唱鞠躬再拜平身約正<lb/>
以下皆再拜而出次早禱亦如之惟不用牲必得雨乃<lb/>
止若雨多求止雨則鳴鼓百聲用牲于社祝曰雨已太<lb/>
多五穀不和人民失養傷如之何社靈社靈幸為止雨<lb/>
<pb n="KR4e0208_WYG_007-28b"/>
調燮隂陽䕃民所苦禮亦如之謝得雨及止雨俱用牲<lb/>
于社有疑則誓父老聴一鄉之訟如户㛰田土財貨交<lb/>
易等不肯輸服與凡疑難之事皆要質于社而誓之凡<lb/>
誓鳴鼓七聲社祝唱跪誓者皆跪社祝宣誓詞曰某人<lb/>
為某事若有某情敬誓于神甘受天殃惟神其照察之<lb/>
誓畢誓者三頓首而退有過則罰凡鄉約内有違六諭<lb/>
悖四禮糾而不悛及社學保甲諸人有犯者約正等㑹<lb/>
衆以其人拱立于社伐鼓十聲社祝唱跪犯者跪抗聲<lb/>
<pb n="KR4e0208_WYG_007-29a"/>
攻之曰某有某過不悛告罰于神尚冀自今改於其徳<lb/>
神降之休犯者對曰某不肖少失教以辱先人以為族<lb/>
黨羞神将降殃昭受大戮今聞過願脩身改之再拜而<lb/>
退既罰復不悛約衆告于神逐之出社除名于籍若不<lb/>
肯罰與事情重者約正等聞于有司不聞發覺連坐有<lb/>
患則禳淫祠既廢修齋念經咒水書符師巫之徒終不<lb/>
可化者難以誅戮皆分遣各社充社夫每遇水旱癘疫<lb/>
為人患害之時使之行禳禮鬼有所歸乃不為厲遵洪<lb/>
<pb n="KR4e0208_WYG_007-29b"/>
武禮制每里一百户内立壇一所祭無祀鬼神嵗三祭<lb/>
春清明秋七月十五日冬十月一日祭物牲酒隨俗其<lb/>
輪㑹首及祭畢㑹飲讀誓等儀如里社<lb/>
　　　祭文<lb/>
恵安縣某鄉某里里長某承本縣官裁㫖該欽奉皇帝<lb/>
聖㫖普天之下后土之上無不有人無不有鬼神人鬼<lb/>
之道幽明雖殊其理則一故天下之廣兆民之衆必立<lb/>
君以主之君總其大又設官分職於府州縣以各長之<lb/>
<pb n="KR4e0208_WYG_007-30a"/>
各府州縣又於每一百户内設一里長以綱領之上下<lb/>
之職綱紀不紊此治人之法如此天子祭天地神祗及<lb/>
天下山川王國各府州縣祭境内山川及祀典神祇庶<lb/>
民祭其祖先及里社土榖之神上下之禮各有等第此<lb/>
事神之道如此尚念宣室之中無祀鬼神昔為生民未<lb/>
知何故而沒其間有遭兵刃而横傷者有死于水火盜<lb/>
賊者有被人取財而逼死者有被人强奪妻妾而死者<lb/>
有遭刑禍而負屈死者有天災流行而疫死者有為猛<lb/>
<pb n="KR4e0208_WYG_007-30b"/>
虎毒蟲所害者有為饑餓涷死者有因戰鬭而殞身者<lb/>
有因危急而自縊者有因墻屋傾頺而壓死者有死後<lb/>
無子孫者此等鬼䰟或終于前代或沒于近世或兵戈<lb/>
擾攘流移于他鄉或人烟斷絶久缺其祭祀姓名冺沒<lb/>
於一時祀典無聞而不載此等孤䰟死無所依精魄未<lb/>
散結為隂靈或倚草附木或作為妖怪悲號于星月之<lb/>
下呻吟于風雨之時凡遇人間節令心思陽世䰟杳杳<lb/>
以無歸身墮沉淪意懸懸而望祭興言及此憐其慘悽<lb/>
<pb n="KR4e0208_WYG_007-31a"/>
故敕天下有司依時享祭在京都有泰厲之祭在各縣<lb/>
有邑厲之祭在各府州有郡厲之祭在各縣有邑厲之<lb/>
祭在一里又各有鄉厲之祭期於神依人而血食人敬<lb/>
神而知禮仍命本處城隍以主此祭欽奉如此今某等<lb/>
不敢有違謹設壇于本里以<hi>三月清明日七月十五日十月一日</hi>率領某<lb/>
人等百家聯絡于此置偹羹飯肴物祭于本里無祀鬼<lb/>
神等衆靈其不昩依期來享凡我一里之中百家之内<lb/>
倘有忤逆不孝不敬六親者有姦盜詐偽不畏公法者<lb/>
<pb n="KR4e0208_WYG_007-31b"/>
有抝曲作直欺壓良善者有躱避差徭靠損貧户者似<lb/>
此頑惡奸邪不良之徒神必報于城隍發露其事使遭<lb/>
官府輕則笞決杖斷不得號為良民重則徒流絞斬不<lb/>
得生還鄉里若事未發露必遭隂譴使居家並染瘟疫<lb/>
六畜田蠶不利如有孝順父母和睦親族畏懼官府遵<lb/>
守禮法不作非為良善正直之人神必達之城隍隂加<lb/>
䕶佑使其家道安和農事順序父母妻子保守鄉里如<lb/>
此則鬼神有鑒察之明我民無謟䛕之祭靈其無私永<lb/>
<pb n="KR4e0208_WYG_007-32a"/>
埀昭格尚享<lb/>
　　　祭告城隍文<lb/>
恵安縣某鄉某里里長某率領人民某等聯名謹具状<lb/>
告于本縣城隍之神今來某等承奉縣官裁㫖遵依上<lb/>
司所行為祭祀本鄉無祀鬼神事欽奉皇帝聖㫖普天<lb/>
之下后土之上無不有人無不有鬼神人鬼之道幽明<lb/>
雖殊其理則一今國家治民事神已有定制尚念㝠㝠<lb/>
之中有等不在祀典之神不得血食之鬼䰟無依私顯<lb/>
<pb n="KR4e0208_WYG_007-32b"/>
靈怪悲號于星月之下呻吟于風雨之時憐其慘悽故<lb/>
敕天下有司依時享祭鄉村里社一年三祭仍命禮請<lb/>
本處城隍以主此祭鎮控壇塲鑒察諸鬼等類其中果<lb/>
有生為良善誤遭刑禍死于無辜者神必逹于所司使<lb/>
之還生中國來享太平之福如有生為凶惡身死刑憲<lb/>
雖獲善終出于僥倖者神必屏之四裔善惡之報神必<lb/>
無私欽奉如此今某等不敢有違欽依于某年某月某<lb/>
日就本里設壇謹備羹飯肴物祭享于本鄉無祀鬼神<lb/>
<pb n="KR4e0208_WYG_007-33a"/>
等衆然幽明異境人力難為必資神力庶得感通今特<lb/>
䖍誠告于神先期分遣諸将遍歴所在招集本里鬼靈<lb/>
等衆至日悉赴壇所受祭神當欽承敕命鎮控壇塲鑒<lb/>
察善惡無私昭報為此謹具状告本縣城隍之神俯埀<lb/>
昭鑒謹具状祭厲日俱行儺禮或十月不儺移于臘月<lb/>
謂之大儺儺用狂夫一人䝉熊皮黄金四目鬼面𤣥衣<lb/>
朱裳執戈揚盾又編茅葦為長鞭黄冠一人執之擇童<lb/>
子年十嵗以上十二以下十二人或二十四人皆赤幘<lb/>
<pb n="KR4e0208_WYG_007-33b"/>
執桃木而噪入各人家室逐疫鳴鞭而出各家或用醋<lb/>
炭以送疫若臘月大儺黄冠倡童子和曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇<lb/>
胃食虎雄伯食魅<hi>句</hi>騰簡食不祥<hi>句/</hi>攬諸食咎<hi>句</hi>伯竒<lb/>
食夣<hi>句</hi>强梁祖明共食磔死寄生<hi>句/</hi>委隨食觀<hi>句</hi>錯斷<lb/>
食巨<hi>句</hi>窮竒騰硍共食蠱<hi>句/</hi>凡使十二神追惡凶<hi>句</hi>赫<lb/>
汝軀拉汝幹節解汝肉抽汝肺腸汝不急去後者為糧<lb/>
此乃古禮雖孔子所不敢廢也後世此禮廢絶每逢灾<lb/>
疾乃至禳星告斗作諸無益其傷民財甚矣故今合時<lb/>
<pb n="KR4e0208_WYG_007-34a"/>
制於古以便民從俗亢旱請雨畧倣董仲舒法約正以<lb/>
下齋戒三日以水日雩祭于社而請雨行禮如禱儀以<lb/>
土為龍身皆黒而尾白長九尺使丈夫八人小兒八人<lb/>
皆衣黒衣丈夫舁龍小皃讙呼曰烏龍頭白龍尾小童<lb/>
求雨天公喜自北而南又自南而北乃歸于社息焉復<lb/>
取五蝦蟇其中而閉之及雨則詣社行謝禮用牲若雨<lb/>
不止及大水則縈朱繩于社伐鼓攻之雨止水消謝如<lb/>
得雨儀有慶則㑹春秋祭畢行㑹飲禮已見前正月元<lb/>
<pb n="KR4e0208_WYG_007-34b"/>
夕為嵗始臘月大儺為嵗終亦許㑹飲于社教讀製相<lb/>
戒之詞以見無已太康之義或令童生歌七月之詩一<lb/>
闋或習士相見禮或行投壺禮或行鄉射禮務在雍容<lb/>
揖遜敦崇古雅須用歌詠勸酬使人觀感不得酣唱邪<lb/>
曲演戲雜劇以導子弟未萌之欲<lb/>
　恵安政書十一<lb/>
　　　社學篇<lb/>
惟皇制治建府置縣畫鄉分里以奠民庶乃立社學以<lb/>
<pb n="KR4e0208_WYG_007-35a"/>
養䝉歛賢才社學者一社之學也百又十户為里里必<lb/>
有社故學於里中者名社學云自庠序教廢民之子弟<lb/>
皆不復教於里而輒入其縣州府學其童子事家不習<lb/>
未知室家長幼之節而業已學先聖之道講朝廷君臣<lb/>
之禮矣猶築千仞之臺而基不先顚覆是懼何高可升<lb/>
洪武八年詔有司立社學矣顧時有司倚以為奸民有<lb/>
餘子不遣入學父子二人相與業作朝夕之謀是急反<lb/>
句攝而迫驅之往往以貨為取舍民之見收如重役然<lb/>
<pb n="KR4e0208_WYG_007-35b"/>
愁若之氣鬱而上聞高皇帝為是焉憂又值天造初直<lb/>
發艱哉之嘆而止今觀大誥所以罪責不肖之吏至嚴<lb/>
重矣正統元年既設提學之官又仰念高皇帝之憂之<lb/>
嗟也於是詔天下縣里設一學如故累朝因之敕提學<lb/>
官必有司督焉嗚呼已致其廢莫任其興有司之罪奚<lb/>
逭夫里一學足矣所在不拘則又見於教民榜豈非期<lb/>
便民耶恵安近雖以三十里為邑然至邃谷詩書之聲<lb/>
不絶每選學官子弟抱藝就有司而試者不下千人葢<lb/>
<pb n="KR4e0208_WYG_007-36a"/>
斌斌盛也俗故尚鬼淫宇至五百餘學者或與鬼並坐<lb/>
而誦非所以止慝反經而登於先王之道也故毁之盡<lb/>
擇其宜為學者葺之凡二百一十有二隨里居疎宻而<lb/>
多寡其數便民第於各都標一大者為大館云前期臘<lb/>
月父老擇宜教讀者聞有司有司試之選其學者行者<lb/>
開嵗正月父老率錢具禮遣書䀻之届期乃恭迎之嗚<lb/>
呼吾觀恵安鄉學而嘆俗之無節也聞某所有子弟則<lb/>
竊竊焉夙具以要之奪者倍其具計不可奪而出於勢<lb/>
<pb n="KR4e0208_WYG_007-36b"/>
勢有力者亦當挾以為市故一生而睨者幾師一館而<lb/>
分者幾人父兄無適從子弟廢學至有毁面囚首鬭於<lb/>
有司之庭吁可痛也天生四民各食其職業已屈首受<lb/>
書欲工無技欲商無貲求升斗於口舌之間豈曰不可<lb/>
然工商者固重利謀也所業之謂何而因以為利夫詩<lb/>
書所載孰非禮讓之道仁義之談哉不以教人是不忠<lb/>
也述而為教是自叛也吾見其口欲言而忸怩汗淫淫<lb/>
而至踵矣且身之所教為尤甚何則青藍之勢然也愛<lb/>
<pb n="KR4e0208_WYG_007-37a"/>
子愛弟期待何如情欲未開而遽教以爭奪其若異日<lb/>
何知縣自傷無状不能改化不忍再覩其事著為迎師<lb/>
之禮父老其敬行之爭者挾者罰無貰前嵗臘月父老<lb/>
㑹各鄉長老隨鄉里大小子弟多寡居止逺近度宜開<lb/>
館幾所請師幾人與各父兄從容議定皆由心願然後<lb/>
開某社學弟子若干名序其年齒鄉里父兄籍貫請師<lb/>
某何色人并其年齒鄉里籍貫書為一冊送縣㑹考子<lb/>
弟無故不入學者罰其父兄所請教讀必學行兼備端<lb/>
<pb n="KR4e0208_WYG_007-37b"/>
重有威生員儒士不用罷吏及非儒流出身之官或丁<lb/>
憂生員與因行止被黜者其四方流寓蹤跡無常尤當<lb/>
精擇俟縣選中父老率錢每名無過三十文多則絹一<lb/>
疋侑以羊酒少則布一疋侑以鵝酒具書曰某頓首某<lb/>
先生執事仄聞先生學行醇懿里閈跂仰之日久矣古<lb/>
者士大夫居鄉則尊以為父師子弟從之而孝弟忠信<lb/>
之俗成焉今率某鄉子弟受命願先生之恵教之也敬<lb/>
具不腆之儀因執事者以聞擇子弟能将命者齎赴其<lb/>
<pb n="KR4e0208_WYG_007-38a"/>
家再拜以請教讀辭復再拜固請諾乃復命屆期父老<lb/>
㑹各父兄躬請其家再拜迎之退乃盛服候於社學門<lb/>
外諸生候而前至門讓主人入而右教讀入而左至階<lb/>
讓主人降自東階教讀升自西階至堂讓主人東向教<lb/>
讀西向行再拜禮師席南向主人各前布席席定諸生<lb/>
行四拜禮以次獻茶具飯畢辭而退就館入便室前期<lb/>
齒列諸生門内東西壁間質明咸至序兩階下父老以<lb/>
下入誓戒辭出乃開館館堂設先師位父老同各父兄<lb/>
<pb n="KR4e0208_WYG_007-38b"/>
入與教讀上薌行四拜禮畢直月抗聲致辭曰凡與此<lb/>
㑹者以孝弟忠信為本其不順於父母不友於兄弟不<lb/>
睦於宗族不誠於朋友言行相反文過遂非者不在此<lb/>
位教讀拱手應曰諾直月復抗聲致辭曰凡與此㑹者<lb/>
以立教明倫敬身為本其聞善不相告聞惡不相警禮<lb/>
俗不相交患難不相恤陽善隂惡二三其徳者不在此<lb/>
位父老以下拱手應曰諾相與揖遜而出先生就坐諸<lb/>
生以次執事贊禮乃升堂侍教其未冠者從俗總角已<lb/>
<pb n="KR4e0208_WYG_007-39a"/>
冠者平頭巾絹布直領不許紵絲紗羅出入不許騶從<lb/>
輿馬侍於先生雖富貴冬母爐夏母扇坐以齒施教以<lb/>
六行六事六藝而日敬敷之一曰早學二曰午學三曰<lb/>
晩學日輪篤實老成者二人平旦坐左右塾以序出入<lb/>
食後復至日夕亦如之六行一曰孝二曰弟三曰謹四<lb/>
曰信五曰愛衆六曰親仁六事一曰洒二曰掃三曰應<lb/>
四曰對五曰進六曰退六藝一曰禮二曰樂三曰射四<lb/>
曰御五曰書六曰數凡古樂雖不作矣猶存十一於千<lb/>
<pb n="KR4e0208_WYG_007-39b"/>
百凡學必置樂器備八音畧如釋奠之數朔望或擊魯<lb/>
薛鼓之半以習投壺或擊魯薛鼓之全以習射儀或倣<lb/>
釋奠之籥以舞勺或倣干戚之制以舞象或習鼓琴或<lb/>
習吹笙或審音於言如宫舌居中商口開張之類或審<lb/>
音於聴如凡聴宫如牛鳴竇中凡聴商如離羣羊之類<lb/>
或調聲詩以比琴瑟或講律吕大指皆是御則南方無<lb/>
之即令北方士人亦不有事止将鳴和鸞逐水曲之類<lb/>
講明可也平旦施早學之教誦書正句讀凡館堂設雲<lb/>
<pb n="KR4e0208_WYG_007-40a"/>
板平旦教讀出就位擊雲板三聲生入立兩階下命洒<lb/>
掃畢復降階立原位觀其執事恭謹者録之怠忽者教<lb/>
而責之次輪贊禮者二人先升堂正揖分班立先生之<lb/>
前唱序立諸生以序兩班升堂正立唱揖分班圜揖就<lb/>
位靜聲端立良久以觀徳容執事者擊雲板命以次序<lb/>
坐務使從容嚴靜良久擊雲板命十人一班依齒序出<lb/>
就先生位前正立量其少長以小學直白教之使力行<lb/>
於身如曰君子則教之曰能學成好人便為君子不學<lb/>
<pb n="KR4e0208_WYG_007-40b"/>
成好人便為小人其温清定省之類亦教之曰汝能如<lb/>
此以禮待汝不能如此痛責不恕他如職分所能知能<lb/>
行者皆倣此令其口誦以上口為節乃命復位誦讀貴<lb/>
熟不貴多如資性能記千字以上者只讀六七百字不<lb/>
得盡其聰明年小者只教一二句而止或教孝經三字<lb/>
經不許用千字文千家姓幼學詩等書以次讀大學中<lb/>
庸論語孟子然後治經句讀少差必一一正之退食擊<lb/>
雲板各以班出揖而退出館後察其有疾行先長或傲<lb/>
<pb n="KR4e0208_WYG_007-41a"/>
慢鄉里者責而教之食後施午學之教歌詩習書數凡<lb/>
復午學升堂如平旦儀就位立聴雲板命坐不必作對<lb/>
句用顔魯公字體㸃畫照洪武正韻楷書詩經鹿鳴菁<lb/>
莪關睢四牡伐木棠棣蓼莪采繁采蘋南山有臺緇衣<lb/>
淇奥抑諸篇有關係可歌者各一篇或古體律詩絶句<lb/>
情性正音律和者各二篇毋用金榜富貴等語亦十人<lb/>
一班教以六書法如象形諧聲之類若年小則教認字<lb/>
先其易者或書早學口誦者示之各寫倣書顔子一章<lb/>
<pb n="KR4e0208_WYG_007-41b"/>
令端坐直筆正書務寛緩整肅而有壮氣其有傾欹粗<lb/>
弱者責而教之先生評品既畢領回就位将所書風雅<lb/>
及古體律詩絶句正音各讀成誦退食擊雲板如早學<lb/>
儀自後五日一次歌詩免寫字令善歌者為唱與衆同<lb/>
歌既成聲每班十人歌于先生之前用鐘鼓其餘笙簫<lb/>
琴瑟之類以漸教而和之未升歌者俱端坐静聴歌畢<lb/>
者復位其聲容温雅和平者賞之躁俗悲淫者責而教<lb/>
之或五日一次學算數亦免寫字年稍長者教以九章<lb/>
<pb n="KR4e0208_WYG_007-42a"/>
算法年小者以四方上下自一至十或自甲至癸或自<lb/>
子至亥等教之午後施晩學之教温書習禮儀凡復晩<lb/>
學如儀就位良久擊雲板命習禮每班十人出先生位<lb/>
前東西向立東先出位北面立長東少西揖拜拜畢復<lb/>
位西揖拜如儀退先生坐觀其容體恭敬舒遲者賞之<lb/>
鄙倍者責而教之如有善拜揖者免習仍敎以子事父<lb/>
母禮如定省之類習禮畢各復位温習早學所讀書自<lb/>
後五日一次教以古人嘉言善行一章如黄香扇枕陸<lb/>
<pb n="KR4e0208_WYG_007-42b"/>
績懷橘之類直白説之令其靜嘿諦聴抵暮擊雲板直<lb/>
日者徹先生書席如儀揖退諸生夜歸仍在燈下講誦<lb/>
當日所教即以所教之事事親事長處事接物先生與<lb/>
谷父兄時常訪察如有徒能講誦不能力行者責而教<lb/>
之若冠禮昬禮祭禮射禮鄉飲酒禮士相見禮投壺禮<lb/>
皆用采色繪于壁為圖指示之月告設先師位質明教<lb/>
讀帥諸生行禮習禮樂乃休沐望亦如之凡不帥教者<lb/>
月終聞于父老拜先師畢徹神位拜先生分班相揖而<lb/>
<pb n="KR4e0208_WYG_007-43a"/>
退食後至館肄習諸禮或聴審音樂養其耳目血脈務<lb/>
使温醇恭敬不至拘迫彼必樂從而無嬉戲逃避之事<lb/>
矣畢放假教之靜坐以求放心若四時之祭及高曽祖<lb/>
考忌日預期給假無故而逃學者一次罰書二百遍二<lb/>
次撻罰紙十張三次撻罰紙如前仍罰父兄過失小者先<lb/>
生宜端坐相對終日不與之語以冀其改乃止其好酒<lb/>
博奕逸遊驕縱或不帥教而悖逆非毁及于犯彛倫者<lb/>
重治之月終通将逃學有過姓名聞于父老甚者以聞<lb/>
<pb n="KR4e0208_WYG_007-43b"/>
有司左右塾日考教讀善惡聞于父老因讀法而奨戒<lb/>
之大者聞于縣治妄言者教讀一方師表非尠小矣以<lb/>
身為本冠毋免衣毋袒毋苟顰笑毋奴其顔毋婢其膝<lb/>
毋趨事有司下同臺𨽻其有口聖賢行狗彘考試則傳<lb/>
逓者詞訟則教唆者倚師生之分索之不從而告官者<lb/>
因悁悁之忿匿名毁紙變黒白者有一于兹不惟不能<lb/>
化人而反賊人之子坐左右塾者察之以聞父老小則<lb/>
因讀法而劘戒之大則聞于縣而罪斥之誣揑容隠並<lb/>
<pb n="KR4e0208_WYG_007-44a"/>
罪善有大小必揚必覈大者縣小者亭嵗莫罷館隆待<lb/>
師之禮罷館父老與各父兄帥子弟拜送申待師之敬<lb/>
束脩隨俗加厚若待不以禮不承權輿者父老痛責之<lb/>
書于過籍甚者聞于縣教讀自告言者不聴其或前期<lb/>
教讀醵金置酒高㑹裁尺牘進各父兄令各書贐錢此<lb/>
乃市儈評物價者知縣不忍覩犯者罪之立大館帥子<lb/>
弟之試有司者而祗教之興以三物一曰性行二曰經<lb/>
義三曰才能選學官弟子則以名聞知縣嘗上書于朝<lb/>
<pb n="KR4e0208_WYG_007-44b"/>
曰臣聞天下之人未有無所屬者也今日社學即使有<lb/>
賢守令法皆見之於行事皆出之於實亦不過一二學<lb/>
究率領三五豎子誦篇章句讀之言習拜揖唯諾之節<lb/>
而已其稍學文業舉者即呺然耻與其列故天下之人<lb/>
猶有無所屬者夫以欲動情勝之年重以科舉文字之<lb/>
習下不聞父師少師之誨而應對進退之儀巳荒上未<lb/>
列祭菜鼓篋之儔而紛華盛麗之心先靡此孔子所以<lb/>
惡速成也臣欲修建社學擇諸生經明行修者為師驅<lb/>
<pb n="KR4e0208_WYG_007-45a"/>
前二者屬之雖彼各安其居各便其師有不可强要使<lb/>
朔望於此行禮而受説焉應對進退之間既得以董其<lb/>
不度紛華盛麗之心亦得以潛消黙化知乎朝廷立教<lb/>
之意與乎聖賢為學之方有不専在於科舉者選補弟<lb/>
子就取而擇之不屬於社學者不試今謬為令建學立<lb/>
師篇章句讀與乎學文業舉既皆驅而屬之矣猶慮散<lb/>
渙無統且有出於所驅之外故都擇立大館師一知縣<lb/>
具書幣請起之凡欲就有司試者朔望皆習行禮受説<lb/>
<pb n="KR4e0208_WYG_007-45b"/>
選補學官弟子不由大館大試其有性行雅飭經義純<lb/>
正才能超異者特以名聞儀列于左<hi>大館師不必皆設館者一言聴受終</hi>
<hi>身之師也其設館者旦夕朔望各如其儀又按子夏門人問交子張然則各社學遣子弟詣大館受説亦猶行</hi>
<hi>古之道也</hi>朔望前期設先師位質明先生先至立先師位前<lb/>
西向父老坐左右塾序入擊雲板玉聲冠者童子以次<lb/>
入立兩階下兩生升堂四拜先師四拜先生分立唱四<lb/>
拜<hi>先生弟子皆拜</hi>唱撤神位唱布席<hi>一生正几先/生南面坐</hi>唱舉案<hi>兩生舉先</hi>
<hi>生前</hi>唱登歌者就位<hi>分立兩楹之下/擊鍾鼓者皆上</hi>唱進書<hi>一生捧小學置于案上</hi>
<pb n="KR4e0208_WYG_007-46a"/>
唱諸生皆上<hi>由兩階上重班立先生左右北上毋越毋華</hi>唱請教<hi>先生講立教一章</hi>
唱歌詩唱進茶唱請益<hi>先生講明倫一章</hi>唱歌詩唱進茶唱請<lb/>
益<hi>先生講敬身一章</hi>唱歌詩唱進茶唱謝教<hi>諸生以次降階</hi>唱四拜唱<lb/>
撤案少休或令諸生講書或與習禮審樂乃罷以次序<lb/>
出察其容貌比禮節奏比樂言辭舒朗義理暢達者書<lb/>
之比選補弟子員以三物興之與衆舉之<lb/>
　恵安政書十二<lb/>
　　　保甲篇<lb/>
<pb n="KR4e0208_WYG_007-46b"/>
惟皇制建府置縣畫鄉分里以奠民庶乃立保甲以幾<lb/>
奸禦亂虣國朝以里甲任民推擇齒徳以為耆老里中<lb/>
有盗戍卒罪人逋逃及惡人不能捕者里甲老人集衆<lb/>
禽之具教民榜葢時衛所以防大冦巡司兵以緝細奸<lb/>
間有如所云不過老人里長帥甲首追胥申明亭外未<lb/>
聞巡警舖里長甲首外未聞總小甲也總小甲立有司<lb/>
祇以徒役煩之亦不能任盗賊故又變為保甲夫甲一<lb/>
耳里變為舖舖變為總非所謂三保甲哉故予於鄉約<lb/>
<pb n="KR4e0208_WYG_007-47a"/>
之衆甲而編之即以責之巡警而統於保長分舖而𨽻<lb/>
不拘十甲一保之名則庶乎簡徑易遵哉保甲之職耆<lb/>
老掌邑中及各都之政令戒禁稽其萬民之衆寡六畜<lb/>
田賦辦其施舍與其可任者以作役事總甲司之以嚴<lb/>
扞御保長統之社首帥之聴于耆老國初因都分里徙<lb/>
不出鄉厥後民無恒字不特甲首分裂四潰里長亦徙<lb/>
他都惟嵗趨役可按籍求里中則不相攝故不得不隨<lb/>
地甲之勢也總甲得其職則保甲可以不立保甲立而<lb/>
<pb n="KR4e0208_WYG_007-47b"/>
總甲終不能罷使保長為總甲則又赧然羞之葢所執<lb/>
者猥𤨏故耳今姑存總甲而責保長以扞御之事都必<lb/>
有舖舖有多寡舖必有甲甲有多寡舖立總甲一人小<lb/>
甲一人保長一人保副一人都立耆老一人社首一人<lb/>
總甲主偵諜小事若有羽檄之警保長副乃㑹其什以<lb/>
旗鼓兵革保於竟上社首者一社之首邑故其其號以<lb/>
帥各舖保長乃以二物聯都邑之民而作之一曰牌二<lb/>
曰冊牌之式二曰各家曰十家冊之式三曰約曰舖曰<lb/>
<pb n="KR4e0208_WYG_007-48a"/>
保隨衆寡而登之正在有司<lb/>
各家牌縣于門<hi>式具于左</hi>
恵安縣某<hi>坊都</hi>某舖<lb/>
　一户某<hi>係某坊都里長或里長某下甲首軍民匠灶等籍或某衛所某官下舎餘或某總小旗下</hi>
　　　　<hi>軍餘若僧道亦放此其寓居人則必具原籍原鄉此寓居人與居住異客</hi>
　　一男子幾丁<hi>内分老壮幼三等</hi>
　　　某<hi>官吏</hi>　某<hi>作何/生理</hi>　某<hi>在某處/買賣</hi>　某<hi>生員</hi>
　　　某<hi>童生</hi>　某<hi>有何/手藝</hi>　某<hi>見當/某役</hi>　　某<hi>有何殘疾</hi>
<pb n="KR4e0208_WYG_007-48b"/>
　　一婦女幾口<hi>無則不開</hi>
　　一田若干畝該糧若干石斗<lb/>
　　一房屋門面幾間<hi>或自置買或典賃某人居住</hi>
　　一寄住客某<hi>係某府州縣人某年月日來家典住或寄歇作何生理或在某衙門充某</hi>
　　　　<hi>役或為人傭工陸續開塡</hi>
　　一牛若干頭<lb/>
　　一馬若干匹<hi>以上三條無則不開</hi>
十家牌輪于甲<hi>式具于後</hi>
<pb n="KR4e0208_WYG_007-49a"/>
恵安縣某<hi>坊都</hi>某舖<lb/>
　某某籍<lb/>
　某某籍<lb/>
　某某籍<lb/>
　某某籍<lb/>
　某某籍<lb/>
　某某籍<lb/>
　某某籍<lb/>
<pb n="KR4e0208_WYG_007-49b"/>
　某某籍<lb/>
　某某籍<lb/>
　某某籍<hi>或不能齊多寡寡一家不妨</hi>
　左甲尾某<lb/>
　右甲頭某<lb/>
牌皆書令告各家務要訓行六諭舉行四禮父慈子孝<lb/>
兄愛弟敬夫和婦隨長恵幼順小心以奉官法勤力以<lb/>
辦國課恭儉以守家業謙和以處鄉里心要平恕毋輕<lb/>
<pb n="KR4e0208_WYG_007-50a"/>
起忿爭事要含忍毋輒興詞訟見善互相勸勉有惡互<lb/>
相懲戒務興禮讓之俗以成敦厚之風吾愧徳政未敷<lb/>
徒以言教父老子弟其勉體之輪牌人毎日告諭各家<lb/>
一次<lb/>
職掌有見丁着業牌面沿門輪逓有司今不奉行右二<lb/>
牌者主文成公鎮䖍時作也令家各置一牌十家聯為<lb/>
一牌甲内故有不良之人具聞于官官為置舍舊圖新<lb/>
簿第記姓名不念舊惡改乃削之竟内竊盜即令縱迹<lb/>
<pb n="KR4e0208_WYG_007-50b"/>
不聞者治同甲之罪毎日輪家直牌日夕持牌察十家<lb/>
之出入以告諭之止其訟解其爭不聴者聞官責治凡<lb/>
有誣告罪坐同甲善乎文成公之言曰十家牌式其法<lb/>
甚約其治甚廣盗賊可息詞訟可簡因是而修之補其<lb/>
偏而救其弊則賦役可均因是而修之連其伍而制其<lb/>
什則外侮可禦因是而修之警其薄而勸其厚則風俗<lb/>
可淳因是而修之道以徳而訓以學則禮學可興故令<lb/>
舉之又十家牌原不立首以防脅制侵擾之弊後虞鄉<lb/>
<pb n="KR4e0208_WYG_007-51a"/>
村盗賊増立保長統領平時各甲詞訟悉照牌諭保長<lb/>
無諭今皆遵之或謂不督孰傳牌者予烏乎知事發直<lb/>
牌有罪<lb/>
約冊耆老掌之登萬民之衆寡老幼貴賤而周知其數<lb/>
以教徳行道藝而聴其治凡用衆庶察其不平與疾苦<lb/>
者<lb/>
余觀往保甲冊少者一丁為户多止二三謾以應有司<lb/>
督責耳嗟夫爾民有家男女長幼下至奚童有一不知<lb/>
<pb n="KR4e0208_WYG_007-51b"/>
者乎余為民父母一夫一婦尚不知其居里族姓況知<lb/>
其情何以在上且爾之疑不過謂造版籍将舉而役我<lb/>
萬一有海上之警又将驅我於戎行嗟夫所不與百姓<lb/>
同心者有如日爾其余信無老幼貴賤咸登之葢無事<lb/>
時屬而讀法則綱紀有條可以周知其孝順尊敬和睦<lb/>
教訓安生理作非為與否一旦有事什伍之法可起夫<lb/>
人莫不顧其室廬妻子官不為甲爾民不自相率扞禦<lb/>
乎此但因民情而聯之而況余不竭作不逺戍而行之<lb/>
<pb n="KR4e0208_WYG_007-52a"/>
不苛也凡冊所載必與牌相符其序如之或數村一甲<lb/>
或一村厘為二三以衆寡為差寓居者鱗次其中<hi>他縣他都</hi>
<hi>居民無問買屋賃屋未附籍者皆謂寓居已附者准土著論牌内寄住客乃典賃主人近室暫居附於主人不</hi>
<hi>另力户</hi>其有出居外都而户籍在本都者别為一甲以附<lb/>
於末各以其都為次止書丁口田畜彼都詳之又睦隣<lb/>
者當先睦族以甲為聯鄰居通矣族安能皆比居也不<lb/>
有散而當聚之乎然均一姓也而族分焉族姓不别則<lb/>
宗道亂故於姓一而各為族者别之姓以族多少為次<lb/>
<pb n="KR4e0208_WYG_007-52b"/>
族以丁多少為次葢便稽閱此非序門第也其間各書<lb/>
職員生業而門第在其中矣族法先依昭穆世次以丁<lb/>
在而世先者為一世次而下至世未繼而止世長于族<lb/>
而年尤長者固以年長註之年長於族而世非長者亦<lb/>
以年長註之不拘世次葢必在各世之首矣亦序昭穆<lb/>
中而寓序齒意也然一族中以世長者書之以年長者<lb/>
書之以為族人宗為其年其世而已至各書其職業則<lb/>
賢者貴者咸在又有事于公家而係于國籍者其里之<lb/>
<pb n="KR4e0208_WYG_007-53a"/>
長書之其甲之首書之餘寄寓孤獨不遺則燦然而宗<lb/>
道備矣式具于左<lb/>
某都<lb/>
　耆老一人社首一人保長幾人保副幾人總甲幾人<lb/>
　小甲幾人舖幾甲幾村幾家幾丁幾老幾壮幾幼幾<lb/>
　别甲都幾村幾家幾丁幾老幾壮幾幼幾姓幾族幾<lb/>
　耆老某　社首某<lb/>
　某舖<hi>在某村巡至某村某村止共若干村</hi>
<pb n="KR4e0208_WYG_007-53b"/>
　　保長一人保副一人總甲一人小甲二人甲幾村<lb/>
　　幾家幾丁幾老幾壮幾幼幾<lb/>
　　保長某　保副某　總甲某　小甲某某<lb/>
　　第一甲<lb/>
　　　村幾家幾丁幾老幾壮幾幼幾<lb/>
　　　某村<lb/>
　　　第一家某<hi>或本地或寓居并籍貫等俱如牌開</hi>
　　　　男子幾丁<hi>老壮幼并職業殘疾等俱如牌開</hi>婦女幾口　田<lb/>
<pb n="KR4e0208_WYG_007-54a"/>
　　　　屋　寄住　牛　馬<hi>以上俱如牌開</hi>
　　　第二家某<hi>如前</hi>
　　　某村<hi>若一村滿甲者不必過村</hi>
　　　第三家<hi>如前至第十家止</hi>
　　第二甲<hi>如前盡甲而止</hi>
　某舖<hi>如前盡舖而止</hi>
　　别甲<hi>此出寓外都者隨多寡書之不拘十家為甲之例</hi>
　　　都幾村幾家幾丁幾老幾壮幾幼幾<lb/>
<pb n="KR4e0208_WYG_007-54b"/>
　　　某都某村<lb/>
　　　一家某<hi>原某里長甲首某户丁或自為户出寓</hi>
　　　　男婦<hi>老壮幼并職業殘疾等俱照彼都牌冊開具田屋牛馬等不開彼都詳之</hi>
　　　某都某村<lb/>
　　　一家某<hi>如前盡家而止</hi>
　姓族<lb/>
　　趙姓幾族<lb/>
　　　一族<hi>某户團居某村散居某某村里長幾户甲首幾户共户幾丁多</hi>
<pb n="KR4e0208_WYG_007-55a"/>
　　　　一世趙甲<hi>某甲里長農工等</hi>趙乙<hi>某甲甲首商賈等</hi>
　　　　二世趙丙<hi>本族年長鄉官</hi>趙丁<hi>生員等</hi>
　　　　三世趙戊<hi>出居某都</hi>
　　　一族<hi>如前</hi>
　　　　一世趙已<hi>本族年長某甲里長甲首農工等</hi>二世三世<hi>如前</hi>
　　　一族<hi>某户某甲里長甲首或户丁畸零盡族而止</hi>
　　　　一世二世三世<hi>如前</hi>
　　錢姓幾族<hi>盡姓而止</hi>
<pb n="KR4e0208_WYG_007-55b"/>
　　　一族<hi>如前盡族而止</hi>
　　　　一世二世三世<hi>如前</hi>
舖冊總甲司之以約冊舍其貴者賢者服公事者老者<lb/>
幼者疾者以起徒役嵗役不過一日夜聚柝而巡之禦<lb/>
相翔者幾不時不物者禁箕歛汝則有常刑按巡警者<lb/>
行巡警警云爾今惟城中不廢各都則否嵗苐應役于<lb/>
公城中以車馬輻輳最苛如往庭燎幄次畚版繕梁治<lb/>
道竹木等皆責辦于舖甚至官府以事至于竟上擊鮮<lb/>
<pb n="KR4e0208_WYG_007-56a"/>
具飡故總甲箕斂細民嵗有常余始禁之嗚呼巡警能<lb/>
舉其職烏用保甲而苐以役苦之何也故據鄉約冊凡<lb/>
有職役之人與夫老幼殘疾皆免籍其壮者城中每舖<lb/>
夜五人巡警如故各都各舖亦隨地方近者五人逺者<lb/>
十人巡警或登樓而望或沿鄉以巡不行者罪在總甲<lb/>
官府行都飲食自具竹木等平價若其它役不可已者<lb/>
以序而當嵗役不得過一日總甲科歛重罪城中役煩<lb/>
各舖人丁多寡不同故余彚而為一更夫自隨其舖各<lb/>
<pb n="KR4e0208_WYG_007-56b"/>
都簡僻有經年無事者亦各隨舖可也式具于左<lb/>
某舖<lb/>
　總甲某小甲某某<lb/>
　某村幾家幾壮丁幾<lb/>
　　　更夫<hi>每夜五人或十人周而復始</hi>雜役<hi>年役一日僻鄉役不到者次年役起</hi>
　某村<lb/>
　　某<hi>輪過即註名下曰某月某夜輪過</hi>　<hi>輪過即註名下曰某月某口輪過某役</hi>
　　某<hi>如前</hi>　　　　　　　<hi>如前</hi>
<pb n="KR4e0208_WYG_007-57a"/>
　某村<lb/>
　　某<hi>如前</hi>
　　某<hi>如前</hi>
　　約冊有盡免者難依其甲但隨村列之盡數而止<lb/>
保冊保長統之社首帥之以舖冊三而用之有警以旗<lb/>
鼓戈㦸待于境上息則止禁侵暴汝則有常刑成周之<lb/>
兵止于伍兩今軍已養於民又有弓兵機兵又行保甲<lb/>
百姓不知其意得無眄眄不樂乎夫保甲者豈誠荷殳<lb/>
<pb n="KR4e0208_WYG_007-57b"/>
逺鬬若兵也哉寇至扞禦乃有家者之必然何為不樂<lb/>
故余因其情而簡其法以舖冊三壮丁共當一夫登于<lb/>
保冊無事巡警如故有警社首保長統帥冊内夫家更<lb/>
迭而出或據險而守或乘便而擊或以偵賊等役冊内<lb/>
不籍其名止云某某某三家出夫一名某某某等三家<lb/>
出夫二名某某二家出夫一名某某二家出夫三名某<lb/>
一家出夫一名或二三名之類羨者附之歸于以三當<lb/>
一一出而兩休耳葢有常數無常人各推其家之壮者<lb/>
<pb n="KR4e0208_WYG_007-58a"/>
為兵不惟三代之法則然名不定于官府亦所以使其<lb/>
樂從也保長苐統鄉夫禦寇無事時不相統為一都或<lb/>
數保長乃以社首帥之平居亦不相攝敢侵暴者重治<lb/>
之在城不入保冊有事盡乘城耳式具于左<lb/>
某舖<lb/>
　保長某保副某總甲某小甲某某<lb/>
　甲幾村幾家幾夫幾<lb/>
　　第一甲一村<hi>如二三村次第書之</hi>
<pb n="KR4e0208_WYG_007-58b"/>
　　某村<lb/>
　　　某某某三家共出鄉夫一名<lb/>
　　　某某某三家共出鄉夫二名<lb/>
　　　某某二家共出鄉夫一名<lb/>
　　　某某二家共出鄉夫三名<hi>以下隨多寡書之</hi>
　　第二甲二村<hi>盡甲而止</hi>
　　某村<lb/>
　　　某一家出鄉夫一名<lb/>
<pb n="KR4e0208_WYG_007-59a"/>
　　某村<lb/>
　　　某一家出鄉夫三名<hi>以下隨多寡書之</hi>
　　右三家出夫一名則一家一丁可知也三家出夫<lb/>
　　二名則各二丁二家出夫一名必一家一而一家<lb/>
　　二也二家出夫三名必一家五而一家四或一家<lb/>
　　二而一家七或一家八而一家一也二家出夫一<lb/>
　　必其三丁一家出夫三名必九丁可知也餘各以<lb/>
　　意推之凡甲以夫論不以家甲可過村夫不可過<lb/>
<pb n="KR4e0208_WYG_007-59b"/>
　　恐其不便若有羡丁以四當一即不足以五當二<lb/>
　　可也兵法不可無統如約甲則不能葢彼家丁有<lb/>
　　多寡耳今自為甲保冊保長執之社首但帥保長<lb/>
　　凡冊各具其事于縣<lb/>
乃以八事糾在社之民而勸懲之<lb/>
一曰遵戒諭<lb/>
　見前以下<hi>多本</hi>兵憲喬公挈令<lb/>
二曰嚴譏察<lb/>
<pb n="KR4e0208_WYG_007-60a"/>
　盜賊之生無論强竊皆聚巖林僻處兼以豪族淵藪<lb/>
　家甲以不與已忍之甚有䦨出相通今要互相譏察<lb/>
　凡有蹤迹不明異言異服者即行首連得實與獲盜<lb/>
　同賞否者事發連坐其賭博教唆造言生事等并察<lb/>
　之<lb/>
三曰謹巡邏<lb/>
　城中舖輪五人各都舖逺者又加五人每夜擊柝傳<lb/>
　更一更三㸃<hi>閉閭禁行</hi>五更三㸃放行遇非常則呵止之<lb/>
<pb n="KR4e0208_WYG_007-60b"/>
　鄉閭曠野暴客非數人能制馳報望樓擊鼓警衆<lb/>
四曰聯守望<lb/>
　城郭坊巷鄉村各於要地置鼓一面若鄉村相去稍<lb/>
　逺者仍建高樓置鼓其上遇警即登樓擊鼔一巷擊<lb/>
　鼓各巷應之一村擊鼓各村應之但聞鼓擊各甲各<lb/>
　執器械齊出應援俱聴保長調度有後期不出者保<lb/>
　長公同各甲告官重治其或屯守必於綰轂之處葢<lb/>
　守此地則内盡可無虞矣不得以舍此戌彼為辭如<lb/>
<pb n="KR4e0208_WYG_007-61a"/>
　有恃强撓衆者罪<lb/>
五曰時操練<lb/>
　遇警社首保長帥壮丁以操習之事息則止不聴操<lb/>
　練與社首保長因而侵擾者各罪衣甲戈㦸乃守家<lb/>
　所有者自備之<lb/>
六曰均勞費<lb/>
　貴人巨室盜所埀涎宜厲家衆以為民望及資器械<lb/>
　膏火等費不得自便獨苦細民抗者有法<lb/>
<pb n="KR4e0208_WYG_007-61b"/>
七曰禁侵暴<lb/>
　社首保長等愚懦不足與計事雄俊者往往倚以為<lb/>
　奸今宜變更助令為治有以自效不敢相負侵漁小<lb/>
　民者考案寘法令亦帥先衆僚毋令求盜等與其事<lb/>
　有撟符者以告治之<lb/>
八曰治奸讒<lb/>
　竟中盜賊閭里輕俠惡保長等發其根株窟穴每以<lb/>
　報復虚喝豪傑大姓據執自尊與愚民不用命者亦<lb/>
<pb n="KR4e0208_WYG_007-62a"/>
　各挾持長短謗議<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>起故保長等以家為念畏縮不<lb/>
　事阻墮公法今有如此必重治之<lb/>
　保甲古之遺法明道令晉城量鄉里逺近為保伍使<lb/>
　之力役相助患難相恤奸偽無所容孤㷀老疾者責<lb/>
　親黨使無失所行旅出於其途疾病皆有所養即此<lb/>
　及臨川督民操練使自備衣甲器械天下始騷然矣<lb/>
　故今以鄉約為主雖或操練以備盜賊而以不擾行<lb/>
　之若夫寛假以圖成效則惟在委任哉<lb/>
<pb n="KR4e0208_WYG_007-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻七<lb/>
</p>
<p>
</p>
  </div>
</body>
</text>
</TEI>
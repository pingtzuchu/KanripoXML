<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻十八</head> <lb/>
    <p>
<pb n="KR4e0208_WYG_018-1a"/>
欽定四庫全書<lb/>
　石洞集巻十八<lb/>
　　　　　　　　　　　　明　葉春及　撰<lb/>
　詩下<lb/>
　　七言律<lb/>
　　　<hi>闕</hi>
<hi>闕</hi>
<pb n="KR4e0208_WYG_018-2a"/>
　<lb/>
　<lb/>
　<lb/>
　<lb/>
　<lb/>
　　　答陳别駕<lb/>
勞人州郡心應苦賴有雲巖北倚城石削芙蓉牕裏見<lb/>
劍横星斗水中明行常五岳藏雲笈家住三山想玉京<lb/>
<pb n="KR4e0208_WYG_018-2b"/>
願以佩刀酬聖主莫將蘿薜勝簪纓<lb/>
　　　答從仁齋<lb/>
刺桐春滿百蠻天開府雍容訪道年入幕偶逢滄海客<lb/>
傳書還得紫苔篇疎簾奕對嵩臺雨照乘珠投石洞烟<lb/>
千丈天河挂緑水九華秋下豫章船<lb/>
　　　浮丘為趙濲陽太史賦<lb/>
霓裳日侍黄金殿炎服誰開白玉京萬里風雲雙鳳闕<lb/>
三山宫觀五羊城天空環珮朝聞鶴月到松篁夜聽笙<lb/>
<pb n="KR4e0208_WYG_018-3a"/>
清淺蓬萊真瞬息請看東畔海潮生<lb/>
　　　五羊舟中與譚永明感舊<lb/>
同舟潦倒說燕京墮淚東南去國情易水悲風疑短劍<lb/>
薊門寒雪負長纓十年叢桂劉安賦一片飛花陸賈城<lb/>
老驥未須憐伏櫪江湖容易白鷗盟<lb/>
　　　奉送遡川楊公按察滇南<lb/>
當年繡斧粤東來海色三山瘴癘開玉笥雲霓天下望<lb/>
羅浮旌節嶺南回碧鷄自著王褒頌駿馬高懸郭隗臺<lb/>
<pb n="KR4e0208_WYG_018-3b"/>
况是昆明休戰鬭漢廷終仗濟川才<lb/>
　　　題徐孟晦緑陰草堂<lb/>
高臺野色倚招提有客乘春一杖藜湖瀉琉璃平楚外<lb/>
山開錦繡曲欄西培風南海鯤鵬起落日東林虎豹啼<lb/>
賦就自堪逢漢主他年回首白雲棲<lb/>
　　　端陽前二日宗陽約遊西湖同遊葉韡夫嚴體<lb/>
　　　　恕姚抗之姪孫世俊得堪字<lb/>
畫舫年年泛蔚藍三閭空自放江潭聲聞鼔角千家盡<lb/>
<pb n="KR4e0208_WYG_018-4a"/>
影落樓臺一鏡涵漁父醉歌還鼔枻故人衰暮喜投簪<lb/>
且将酩酩酬時序中散從來七不堪<lb/>
　　　姪孫世俊置酒第一樓同席潘李諸子得樓字<lb/>
城上巍巍第一樓樓前山水勝南州隔牕千嶺當樽盡<lb/>
捲幔雙江入檻流燈火少年空白首<hi>余少年讀書于此</hi>酒杯長<lb/>
夏有清秋高陽家讌交親並一醉暝烟散百憂<lb/>
　　　姪孫世儀將母永平省覲<lb/>
白草黄雲出塞難而翁今戴鵕䴊冠趨庭月照闗山迥<lb/>
<pb n="KR4e0208_WYG_018-4b"/>
將母風連驛路寒北望桔橰低朔漠西懸鳷鵲見長安<lb/>
鬭鷄且莫隨諸少東郡詩成好寄看<lb/>
　　　送姻家韓伯聲之任桐栢<lb/>
朔風楚水度征鞍詩傳于今又姓韓月裏梅花千里夢<lb/>
雪中桐栢一氊寒談經鱣自清淮出高卧龍曽此地蟠<lb/>
聖主好文過漢帝賦成早晚入長安<lb/>
　　　奉陪中丞滕公學憲郭公登白鶴峰同賦<lb/>
昔賢遺宅懸千載此日高旌到二公人去碧山空有鶴<lb/>
<pb n="KR4e0208_WYG_018-5a"/>
興來彩筆總如虹晚搴蘋藻春雲裏醉倚蒹葭暮雨中<lb/>
今古重傷囘首地幾誰飛閣坐層空<lb/>
　　　暮春端州鄭使君招飲七星巖<lb/>
芳甸春遊散紫烟使君五馬鐵連錢石含樓閣諸天近<lb/>
水匝蓬萊列宿懸陰洞雨來龍自語寒城鐙亂騎初旋<lb/>
故山猿鶴應愁思滿地江湖且嵗年<lb/>
　　　初夏鄭使君招飲七星巖<lb/>
端州城北有崧臺臺下千秋石室開倚檻牂牁來萬里<lb/>
<pb n="KR4e0208_WYG_018-5b"/>
攀蘿星斗近三台蛟龍夏壑羣穿窟鸚鵡風林數舉杯<lb/>
受簡焉能今白首賦成人羨大夫才<lb/>
　　　李廣文署夜談<lb/>
十年苜蓿吾憐汝客舍端州喜屢過白雪江湖知己少<lb/>
青氊天地悞人多春囘門下看桃李日暮尊前對薜蘿<lb/>
痛飲忘形誰得似鬼神何處且高歌<lb/>
　　　丁亥生日<lb/>
少年結客五陵逰老去虚疑是故侯鏡裏春隨蒲栁變<lb/>
<pb n="KR4e0208_WYG_018-6a"/>
尊前寒伴菊松秋四方白髪羞孤矢三徑青山有菟裘<lb/>
稱意不能過半百祇應吾道付滄洲<lb/>
　　　宦蹟流芳巻為鄭端州乃祖題<lb/>
聞道南州作尉時青袍白馬更多髭三年始信輿人誦<lb/>
百里空留漢吏祠漠漠水田春日晚飛飛野雉夕陽遲<lb/>
只今惟有西湖月長照汪汪萬頃陂<lb/>
匹馬翩翩白面郎彈冠曽入趙佗鄉恩深展驥官非薄<lb/>
最奏棲鸞髩易蒼一代芳名存汗竹千年遺愛在耕桑<lb/>
<pb n="KR4e0208_WYG_018-6b"/>
萊公祠下西湖水長拂春風百里棠<lb/>
　　　椿萱三夀巻為端州鄭太守題<lb/>
曽向炎蒸載石還即看飛鶴下蘭巖朱輪接武同西漢<lb/>
白首移文異北山玉樹逺輝庭下彩瑶花長映鏡中顔<lb/>
只今南國思公子遥望羣仙霄漢間<lb/>
　　　同鄭使君遊七星巖<lb/>
青山如㦸倚雲霄仙去巖空鶴可招蜃市氣澄金闕出<lb/>
龍宫雲閟玉書遥風生桂楫時呼酒月冷松門夜聽簫<lb/>
<pb n="KR4e0208_WYG_018-7a"/>
濟世正憐公等在且謀生計向漁樵<lb/>
　　　同王兵憲登崇熹塔<lb/>
九級凌空酒並呼憑欄回首見仙都珠光夜半全輝映<lb/>
金碧雲中乍有無江注銅標蟠地逺山連珠海入天孤<lb/>
滄桑忽漫悲塵刼擬向支機問白榆<lb/>
　　　華墩清隠巻為羅氏題<lb/>
愛爾茅堂背郭開古墩芳樹逐行來牕含白雪詩千首<lb/>
門遶清溪酒一杯嵗莫五峰供伏枕天長孤劍伴登臺<lb/>
<pb n="KR4e0208_WYG_018-7b"/>
夢餘康樂今何在草滿池塘首重回<lb/>
　　　二瑞詩和劉開府<lb/>
越裳東築受降城回首長鯨蹴浪行非霧逺含崧樹曉<lb/>
斷虹先報峽山晴風雷一駕黿鼉窟日月雙懸驃騎營<lb/>
聞道光華歌聖世將因並入管絃聲<lb/>
　　　　右端州慶雲<lb/>
虎牙高建趙佗城閃日旌旗拂鴈行蜃湧樓臺雲欲起<lb/>
鳥知鼔角雨先晴劇乾並逐花間閣聞喜羣飛海上營<lb/>
<pb n="KR4e0208_WYG_018-8a"/>
春色上林好相待簫韶同和鳳凰聲<lb/>
　　　　右穗城靈鵲<lb/>
　　　送蔡禎啓歸端州<lb/>
千盤風雨落高秋有客能逢桂樹留碑鐫夏王生緑字<lb/>
書傳周史擁青牛洞中列籍澠為酒海上名山石作樓<lb/>
明到星巖楓葉下扶桑東望是丹丘<lb/>
　　　送柯廣文先生赴建陽<lb/>
傳經雪色滿羅浮桃李陰陰出郡樓銜鱣晚占卿士服<lb/>
<pb n="KR4e0208_WYG_018-8b"/>
啼鶯春伴孝亷舟家臨龍穴三山近水到虹橋九曲流<lb/>
千載方塘雲裊裊為將蘋藻寄滄洲<lb/>
　　　題沈㕘戎風木圖<lb/>
萬家蔥鬱太湖濵佳氣吴閶疋練新過眼千鍾懸鸛雀<lb/>
傷心高閣畫麒麟天空落木蕭蕭下嵗暮長空淅淅頻<lb/>
有客覽圖愁獨立因君回首淚沾巾<lb/>
百嵗光陰隙裏過悠悠天地竟如何驚看逝水奔流易<lb/>
忍見飛雲出岫多漫說千鍾酬罔極誰憐三釡嘆蹉跎<lb/>
<pb n="KR4e0208_WYG_018-9a"/>
懸知大孝終身慕愁絶為君賦蓼莪<lb/>
　　　甘棠遺愛巻為李眀府題<lb/>
鳬舄飄颻向碧空楚天西望楚王宫峰高白鶴千家雨<lb/>
峽静黄牛一笛風到日瀘川迎五馬他年碣石看孤鴻<lb/>
羅浮萬樹梅堪折曽有棠陰滿越中<lb/>
　　　和沈參戎曉發望平海韻<lb/>
候吏鷄鳴報曉程角聲初散逺烟横追風萬馬聨鑣度<lb/>
照日雙龍出匣明大海陰雲低幕府亂山孤戍入前旌<lb/>
<pb n="KR4e0208_WYG_018-9b"/>
將軍按塞還能賦願以鐃歌答太平<lb/>
　　　逸史流芳巻為保昌吳令乃翁賦<lb/>
忽漫青牛紫氣來闗門令尹自仙才天空漢闕雙鳬下<lb/>
日落湘山一鴈哀白雪調高空黯淡朱陵洞杳沒蒿萊<lb/>
少微寂寞休囘首列宿光今接上台<lb/>
　　　九日高士峯讌集<lb/>
傲吏名山不厭遊况逢佳節更悲秋浮雲曉向千峯散<lb/>
落木寒臨萬壑流海上樓臺澄蜃氣樽前鴻鴈起邉愁<lb/>
<pb n="KR4e0208_WYG_018-10a"/>
腐儒嵗晚真何補欲向滄浪買釣舟<lb/>
作賦兼隨漢大夫更憐葉縣有飛鳬深秋我飽青精飯<lb/>
避世誰藏白玉壺老去風塵雙鬢改晚來砧杵一城孤<lb/>
莫辭此日樽頻倒愁見當年角夜呼<lb/>
　　　同祁山人登高士峰<lb/>
城畔羣山亦不遥縣齋終日對岧嶤登臨白幘還高士<lb/>
海國青天自暮潮南浦佩環心欲折北風樽酒鬢隨飄<lb/>
朱明石室同遊地松桂因君問寂寥<lb/>
<pb n="KR4e0208_WYG_018-10b"/>
　　　豐谷道中洪子頥邀飲分韻得涯字<lb/>
洛陽谷口自逶迤雲木蒼蒼滿古祠宅近青山微有路<lb/>
潮來滄海浩無涯窮愁短鬢先秋色落日青樽對晚颸<lb/>
澤畔相逢容易醉肯教漁父向人疑<lb/>
　　　金陵懐李宗陽赴襲<lb/>
金臺迢遞塞鴻邉君去繁霜正黯然憶我定㩦燕市酒<lb/>
與誰同醉薊門烟鐵衣天上承恩早玉殿雲中入夢偏<lb/>
明到都城興非淺開襟應待小春天<lb/>
<pb n="KR4e0208_WYG_018-11a"/>
　　　寄劉玉汝<lb/>
嚴君交誼薄雷陳兩世金蘭分最親裋褐幸逢明主聖<lb/>
綈袍遥憶故人貧鄉園鼙鼔秋來急村郭蓬蒿雨後新<lb/>
生計蕭條非獨爾題緘南北共傷神<lb/>
　　　送姪男兆備兵寜紹<lb/>
滇池節鉞回三殿横海樓船壯四明虎旅舊傳君子陣<lb/>
鯨波今為聖人平天清蜃氣通蓬島霞起鸞標見赤城<lb/>
自合尋仙求大藥東夷無用請長纓<lb/>
<pb n="KR4e0208_WYG_018-11b"/>
建旄分府領諸侯萬壑千巖亦勝遊山削芙蓉常帶雨<lb/>
寺藏松桂不知秋青春草滿嚴陵瀨白露潮生范蠡舟<lb/>
若到東山一囘首須知小謝最風流<lb/>
　　　元旦<lb/>
去嵗今晨皇極殿龍飛寳幄静朝鞭垂紳曳佩此何處<lb/>
伐鼔椎鐘異往年草色漸輝閩海日栁條遙㺯薊門烟<lb/>
傳經抗疏非吾事漫說仙郎白玉篇<lb/>
　　　穀日登盤谷巖樓諸生同遊言巖西南有芹山<lb/>
<pb n="KR4e0208_WYG_018-12a"/>
　　　　觀舊址乃白玉蟾脩煉之所遂徃尋之席地<lb/>
　　　　復酌<lb/>
高樓穀日歡同賞弄栁攀梅又此時開嵗斜川誰共徃<lb/>
暮春沂水爾何遲年豐緑蟻隣能續谷煖黄鶯樹屢移<lb/>
滿眼物華喧勃勃即看巖壑迥多姿<lb/>
劇遊芹觀貪尋歴度嶺穿林坐翠濤山裏杯盤吾自放<lb/>
鏡中冰雪鬢何逃路難時欲辭朱紱洞窈春應長碧桃<lb/>
惆悵暮雲堪酩酊古原斜日滿蓬蒿<lb/>
<pb n="KR4e0208_WYG_018-12b"/>
　　　舟中抱病遣懐<lb/>
抱病東還望不孤羅浮回首見清都膏肓自信為泉石<lb/>
雨雪誰堪載道途伏枕夏雲生几席觀濤秋色滿江湖<lb/>
丹砂未就頭先白葉縣何因舄化鳬<lb/>
　　　葉韡夫李宗陽攜酒見訪<lb/>
城上陰雲静不開為誰攜酒到蒿萊醉騎白鶴昏鐘迥<lb/>
書付青鸞暮雨來垂老㡬人還躍馬狂歌孤劍更登臺<lb/>
亦知逃暑同河朔倘許明朝盡我杯<lb/>
<pb n="KR4e0208_WYG_018-13a"/>
　　　霧雨至太和宫俯視一氣咫尺不辨<lb/>
五日陰雲鬱不開千崖蕭瑟氣悲哉祇憑客子青藜杖<lb/>
拄到仙人白玉臺萬里風摶天柱動百靈濤湧雪山來<lb/>
俱言石洞堪龍卧不遣荆南駕鶴迴<lb/>
靉靉浮雲滿九闗帝宫只在紫微間雨沾萬國看龍變<lb/>
霧匝千巖隠豹斑駿骨已知輕郭隗蛾眉何復妬麋山<lb/>
具茨咫尺襄城道牧馬寜虚七聖還<lb/>
　　　質明謁帝期雨亦徃忽然晴朗遂得遍遊<lb/>
<pb n="KR4e0208_WYG_018-13b"/>
天門初日照扶桑霧捲千峯見八荒遂使衝星朝玉帝<lb/>
始知遇雨異秦皇山連瀛海三神出水劃中原萬里長<lb/>
霽雪開雲俱徃事丹梯南望迥蒼蒼<lb/>
　　　登太和山<lb/>
縹緲靈光信有無秋高天柱倚踟蹰雲扶漢畤藏仙籙<lb/>
天福燕京䕶帝符宣室席前憐賈誼茂陵書就媿相如<lb/>
悲風落日増蕭瑟極目中原一鴈孤<lb/>
玉梯矗立碧天愁金殿高懸萬壑秋坐擁龜蛇神北極<lb/>
<pb n="KR4e0208_WYG_018-14a"/>
地分龍虎壯南州衡廬半逐炎荒落江漢雙環太嶽流<lb/>
更有蓬萊雲五色曣㬈長傍帝鄉浮<lb/>
　　　過虎巖訪不二上人<lb/>
一龕高傍虎巖棲為訪東林到虎溪轉後三車空貝葉<lb/>
悟來雙樹失菩提雲間玉麈秋相對鐙映金輪夜不迷<lb/>
天籟聲中聞軟語依依凉月曲欄西<lb/>
　　　林均州招飲滄浪亭席上口占同席王楊兩孝<lb/>
　　　　亷余門人東官黄于廣<lb/>
<pb n="KR4e0208_WYG_018-14b"/>
路迷江漢百愁生亭入滄浪一棹輕鼔枻偶聞漁父唱<lb/>
濯纓寜比使君清層崖雨過芙蓉濕曲岸烟開翡翠明<lb/>
塵滿素衣歸未得石泉空負故山盟<hi>余石洞有洗耳泉</hi>
　　　送廖大夫解綬歸閩<lb/>
石洞歸耕卧白雲幔亭招隠又逢君舉杯閩越飛鴻逺<lb/>
把袂江樓比翼分塵世幾囘傷按劍北山無復更移文<lb/>
他年相訪漁樵地九曲溪邉對夕曛<lb/>
　　　寄吳一庵别駕<lb/>
<pb n="KR4e0208_WYG_018-15a"/>
我從西粤罷彈琴君賦東征返故林轉眼江湖雙白鬢<lb/>
側身天地幾同心逃歸實就羅浮卜悵望時為梁甫吟<lb/>
莫怪虞卿輕去國著書元不為愁深<lb/>
　　　元旦同梁懋孚葉思叔冒雨遊湖是夜風雨大<lb/>
　　　　作隨波達旦<lb/>
元日今年雨不絶玉壺畫舫興何豪城邉暝合青山失<lb/>
夜半風鳴白浪高咫尺樓臺藏洞壑參差鐘磬出林皋<lb/>
明朝只在沙鷗畔凍草寒雲共羽毛<lb/>
<pb n="KR4e0208_WYG_018-15b"/>
　　　赴西粤投檄祁在徳崔子玉送至石門<lb/>
為漁湖海昔同盟囘首風塵此濯纓十日平原生夜色<lb/>
一帆春雨見交情蒼梧愁聽湘妃曲五栁空高處士名<lb/>
聞說淮南堪卧理梁鴻早已去西京<lb/>
　　　訪曽明吾<lb/>
為誰挂席趨炎海忽爾穿松到夜闗滿眼交遊吾白髪<lb/>
側身天地此青山蛟龍濤浪秋仍壯鳥雀園林晚獨還<lb/>
偃蹇尚憐叢桂内他年寒色共君攀<lb/>
<pb n="KR4e0208_WYG_018-16a"/>
　　　題白鶴山房<lb/>
主人茅堂秋瑟瑟留賔栢塢酒常開山空白鶴何年去<lb/>
日暮流螢隔幔來池草世傳鸚鵡賦海門東瞰鳳凰臺<lb/>
黄金白髪俱塵土鷗鳥從君幸不猜<lb/>
　　　遊海隅山<lb/>
海上雙峰鏡裏開芝城宫闕亦蓬萊九江秀色東南盡<lb/>
三峽濤聲天地來薄暮魚龍喧鼔角中流日月隠樓臺<lb/>
滄洲吾道真堪付漁子帆檣共徃迴<lb/>
<pb n="KR4e0208_WYG_018-16b"/>
　　　贈鄭叔異<lb/>
谷口風流有子真故園松竹晚逾親綈袍曉帶烟霞色<lb/>
蓬徑秋兼芋栗貧下榻郡齋清漏永傳經幕府絳紗新<lb/>
翟公門巷羅堪設載酒時能訪野人<lb/>
　　　送祁馬石赴京<lb/>
燕臺俠客日相將走馬曽遊易水傍明月逢人常按劍<lb/>
白雲何處不飛觴行邉駿骨黄金重到日鶯花紫陌長<lb/>
卜築茅溪憐愛弟為誰春草賦池塘<lb/>
<pb n="KR4e0208_WYG_018-17a"/>
　　　送葉韡夫赴京<lb/>
燕京宫闕倚雲開君去重登郭隗臺千里驊騮元道路<lb/>
五湖鷗鷺自徘徊天涯公子思芳草海上懐人寄折梅<lb/>
卜築正憐羊仲在幾時松菊賦歸來<lb/>
　　　酬梁少仲見寄<lb/>
不見經年梁少仲東園禊飲使人思風迴寳刹潮生處<lb/>
雨過銀塘客醉時病起忽來青鳥使緘開重見白雲詞<lb/>
清秋擬鼓扶胥柁為爾同攀桂樹枝<lb/>
<pb n="KR4e0208_WYG_018-17b"/>
　　　寄歐禎伯<lb/>
故人薄宦滯燕京尚憶江都悵别情三徙不離秦博士<lb/>
六經空對魯諸生西山晚映青氊色北闕誰同白雪聲<lb/>
朝罷九衢寒漏永可能清夢到朱明<lb/>
　　　銅嶺弔古<hi>熊飛故居</hi>
千峰天畔簇旌旗想像勤王轉戰時故宅有基巢水鶴<lb/>
空山無廟薦江蘺悲風松栢人何在落日壺觴我不辭<lb/>
滿地屬鏤無處死扁舟生計學鴟夷<lb/>
<pb n="KR4e0208_WYG_018-18a"/>
　　　留别陳輔徳李敬可<lb/>
澤畔行吟晚有君天涯不復嘆離羣高齋實下陳蕃榻<lb/>
對酒重論李白文醉後旗峯當面出别時銅嶺一溪分<lb/>
亦知㑹合離非乆佇望那堪日暮雲<lb/>
　　　歸羅浮<lb/>
軒車十載走風塵靈境歸來學隠淪猿鶴隔林如識主<lb/>
峰巒當户似窺人紫蘿尚拂遊時路白髪慚非洞裏身<lb/>
結屋已連南澗曲移文休擬北山神<lb/>
<pb n="KR4e0208_WYG_018-18b"/>
　　　七夕<lb/>
屢將時節客中過今夜雙星又渡河天上佳期應有數<lb/>
人間歡㑹苦無多合離不定橋邉影巧拙何心杼裏梭<lb/>
我亦年來解𤣥理却憐塵世尚蹉跎<lb/>
　　　重陽後一日梁懋孚約遊北山<lb/>
侵晨共到寒山裏薄暮扁舟入晚陰黄菊獨憐今日醉<lb/>
白衣偏稱故人心經年始得歸蓬舍野性從來在竹林<lb/>
不是重陽能補㑹那逢樽酒滌煩襟<lb/>
<pb n="KR4e0208_WYG_018-19a"/>
　　　閒居<lb/>
逐逐炊烟故不除豗豗鷄犬伴閒居鼠肝蟲臂勞天地<lb/>
鳳矯龍盤接里閭作粥每尋長白寺閉門空著太𤣥書<lb/>
傍人莫笑揚雄宅紫府清都是我廬<lb/>
窮巷囘車本自偏田家猶喜石堂眠立錐近市非無地<lb/>
抱甕林山尚有園棲共鷦鷯資一樹亂聞豺虎遍中原<lb/>
傷心此日縁何事愁聽孤城角夜喧<lb/>
　　　金陵寄内<lb/>
<pb n="KR4e0208_WYG_018-19b"/>
畏途牢落己忘機舊學荒凉嘆昨非覽勝欲尋白鹿洞<lb/>
題緘寄與樂羊妻田耕瀝脚天常旱粟盡瓶中我未疲<lb/>
正賴宿瘤將歴齒莫教嵗暮泣牛衣<lb/>
金陵悵望纔烹鯉玉帳遥聞已夢蛇翟令無錢猶養女<lb/>
劉公有約好為家乾坤委蛻人何與緩急由天我未嗟<lb/>
不學向平畢婚嫁浪遊聊御白羊車<lb/>
　　　賞姪文兆菊<lb/>
儂家小阮碧欄杆移菊梁園傲嵗寒已有郢人白雪曲<lb/>
<pb n="KR4e0208_WYG_018-20a"/>
那愁陶氏黄金盤疎枝曳曳凍漸解宻蕋滴滴露欲團<lb/>
我㑹呼兒醉堦下何須載酒東籬看<lb/>
　　　和劉古唐翁論學詩<lb/>
春陵一竅在圖先挈領提綱曠世賢悟後洛陽歸自别<lb/>
熟時闗内夜應眠憐蛇憐蚿情俱失逃俗逃禪見各邉<lb/>
動静無端惟此理是誰參透大因縁<lb/>
未發之中不是先一齊穿紐幾前賢回三未解揮戈舞<lb/>
吹萬何妨隠几眠朱陸異同俱有說周程風月迥無邉<lb/>
<pb n="KR4e0208_WYG_018-20b"/>
明珠欲得惟滄海却恐求魚向木縁<lb/>
　　　夢中作<lb/>
第一樓中静晚濤忽聞仙樂下雲旓青蛇舞共南天逺<lb/>
黄鵠飛連北極髙萬里長江堪屬目百年佳興獨揮毫<lb/>
元精飽食朝霞氣老婦無勞唤濁醪<lb/>
　　　不寐<lb/>
露下天空秋可憐高樓明月倍娟娟一株桂影江湖上<lb/>
半夜鐘聲霄漢邉玉壺擊碎笑今日金闕攀援思徃年<lb/>
<pb n="KR4e0208_WYG_018-21a"/>
慷慨勞歌不成寐揮衣起舞雙龍泉<lb/>
　　　奉送按察馬公治兵河東<lb/>
太行北望鬱嵯峨建節人傳馬伏波憲府山川雄魏國<lb/>
油幢霜雪下汾河漢庭久擬三旌待晉史徒誇五利和<lb/>
玁狁只今須薄伐期君出塞擁雕戈<lb/>
　　　除夕前二日武昌孫大守李别駕韓司刑置酒<lb/>
　　　　黄鶴樓席上口占<lb/>
欲乘黄鶴鶴不來黄鶴仙人安在哉雪飛樓閣客腸斷<lb/>
<pb n="KR4e0208_WYG_018-21b"/>
嵗莫江湖老鬢催蝸角誤我葛洪洞駿骨欺人郭隗臺<lb/>
澤上那能歌獨醒為君一飲三百杯<lb/>
　　　挽東泉李將軍<lb/>
漏盡鐘鳴罷曉籌飛將軍不待封侯樓船泛海五千里<lb/>
斧鉞成家六十秋玉樹西風愁裏折寳刀南斗匣中收<lb/>
傷心兩世交遊淚嗚咽真同隴水流<lb/>
　　　直沽<lb/>
復泉衛水還歸海吞吐漕渠是直沽秦漢黄河非禹迹<lb/>
<pb n="KR4e0208_WYG_018-22a"/>
幽燕紫氣本皇都舳艫嵗轉吳江逺日月天迴碣石孤<lb/>
莫問凄凉元季事古今形勝仗訏謨<lb/>
　　　憶祁仲繩<lb/>
河上遊絲晴裊裊憶君尊酒惜年華西樵松桂還秋色<lb/>
北闕風塵自暮笳落日帆檣惟縱飲避人江海且為家<lb/>
憂時寄逺俱無賴腸斷朱明一片霞<lb/>
　　　懐梁僉憲<lb/>
畫㦸青驄栢府尊致身霄漢自髙鶱途泥愧我惟孤劍<lb/>
<pb n="KR4e0208_WYG_018-22b"/>
嵗月真誰可並論天地只今長閴寂酒樽何日共黄昏<lb/>
東南鴻鴈來應少目斷羅浮海上村<lb/>
　　　鱷湖道中<lb/>
鱷湖燈火杉篁夜疋馬寒嘶萬木中明月正懸淮上鏡<lb/>
怒濤先到澗邉松干戈滿地風傳角堞壘連天野燒空<lb/>
奔走不堪鴻鴈裏豈縁行役限西東<lb/>
　　　登飛來寺<lb/>
峽束滇江静不流深藏紺殿對江幽玉環洞杳風生樹<lb/>
<pb n="KR4e0208_WYG_018-23a"/>
金鎖潭空月滿舟帝子南來山竹裂仙人東去穀亭留<lb/>
少年彩筆頻經此捧檄重遊笑白頭<lb/>
　　　臨湘驛憶曽明吾<lb/>
草際微凉過雨初懐人山月到庭除雲長漢北隨鴻鴈<lb/>
水滿湖南斷鯉魚芳樹晚留逋客駕皇華秋憶使臣車<lb/>
菟裘蹔别吾將老前席須君待禁廬<lb/>
　　　元日學憲李萬卿同男兆姪見過<lb/>
嵗嵗柴門長緑茵少城元日到何人忽傳車馬填三徑<lb/>
<pb n="KR4e0208_WYG_018-23b"/>
旋拂杯盤薦五辛淝水阿𤣥新錫命玉堂太白舊詞臣<lb/>
故人一去雲霄迥惟有春風伴葛巾<lb/>
　　　贈陳養齋<lb/>
梅生去國愁吳市三徑君恩此亦饒白髪有時麋共徃<lb/>
青天無伴鶴堪招惟将涕淚酬先帝實見弓旌下聖朝<lb/>
藜藿豈遺堯舜世江湖容爾許由瓢<lb/>
　　　酬周玉虹見示閱師之作<lb/>
見說周郎昨閱師蛇矛壘壘羽林兒承家斧鉞今投筆<lb/>
<pb n="KR4e0208_WYG_018-24a"/>
横槊江天自賦詩闗塞幾年啼虎豹乾坤何處不旌旗<lb/>
衝星匣劍啾啾動悵望雲峯暮有思<lb/>
　　　贈别周玉虹<lb/>
獨客深杯始為君夏堂風砌夜論文山圍官舍雲時入<lb/>
水滿江樓袂忍分舊賞雨花愁樹樹並飛沙鳥故羣羣<lb/>
共來閩海頻傷别細作音書寄鯉聞<lb/>
　　　送周玉虹至江口口號<lb/>
欲别未别梅溪東千山萬山相映紅狎人鷗鳥漫多思<lb/>
<pb n="KR4e0208_WYG_018-24b"/>
背日旌旗來晚風世路杯酒共為客海國音書愁逺鴻<lb/>
南天聚散只雲水莫惜醉繫蒹葭中<lb/>
　　　期訪陳養齋因事不果詩以謝過兼為後期<lb/>
避暑期君水竹居濠梁雲静看鯈魚溪行棹擬衝鷗入<lb/>
野酌𤓰憐帶雨鋤無奈冠裳羈叔夜不縁消渇阻相如<lb/>
髙情陳榻今應下三五休懸待望舒<lb/>
　　　贈陳太僕北上<lb/>
兩朝執法太微臣繡斧雲霄早致身嶺險昔年殱虎豹<lb/>
<pb n="KR4e0208_WYG_018-25a"/>
閣開他日畫麒麟驅車曉帶金陵月到闕長依玉座春<lb/>
調鼎宅揆真有待須知崧嶽為生申<lb/>
周王此日思周道伯冏還應作僕臣豈為渥洼龍驥好<lb/>
欲令雲錦渭河新長城鐵騎時尋窟西域金牌舊入秦<lb/>
八駿久閒天廏滿燕臺馬骨更何人<lb/>
星軺北上天顔近却憶披裘伏闕時萬里獨憐明主惠<lb/>
三湘誰為賈生悲灌園講罷還溪澗鳴玉朝回祇夢思<lb/>
幽側儻承閒燕問迂疎早已鹿門期<lb/>
<pb n="KR4e0208_WYG_018-25b"/>
　　　打魚<lb/>
榜人齊擊雪花明春水青蕪白浪生撇去湖心金鎖直<lb/>
到來几上玉梭横平摧雨鬛霑霑濕細切霜鱗冉冉輕<lb/>
下筯當筵應甚美獨憐殘潰重傷情<lb/>
　　　藤州清明<lb/>
十年松栢違親壠此日清明又客途滿眼郊原傾緑蟻<lb/>
側身天地愧慈烏蓼莪篇廢愁仍在林木風來静自呼<lb/>
隔岸哀猿更嗚咽一聲腸斷粤山孤<lb/>
<pb n="KR4e0208_WYG_018-26a"/>
　　　第一樓秋興<hi>即郡城鐘樓也少年讀書於此</hi>
萬石樓高切太虚家貧還得此樓居青山入户寒偏瘦<lb/>
緑鬢逢秋晚漸疎北郭長楸朝騁馬西隣明月夜吹竽<lb/>
成都揚子惟清浄門外無人只著書<lb/>
秦軍漢將昔臨闗曽閃旌旗五嶺間南帝殿庭隨桂水<lb/>
左丞墳墓滿楓山潮聲實見迎秋早棧道虚疑出塞難<lb/>
萬古聖朝形勝地海濵真有虎龍蟠<lb/>
羅浮山下古循州萬里風塵客倦遊北望九連闗塞險<lb/>
<pb n="KR4e0208_WYG_018-26b"/>
西聞三峽甲兵愁霜高越徼凋軍寨月滿禎城照戍樓<lb/>
烽火海豐猶未息江湖空抱杞人憂<lb/>
　　　書懐<lb/>
燕雲南望故山迷客子思家問路谿闗塞緒寒春悄悄<lb/>
鄉園歸夢草萋萋黄金臺沒蘼蕪合碧玉樓髙日月齊<lb/>
欲訪江門知不逺扁舟横過鐵橋西<lb/>
　　　南望<lb/>
南望遥天隔翠微東征消息願多違憂時藜藿空悲壯<lb/>
<pb n="KR4e0208_WYG_018-27a"/>
故國蓬蒿有是非莫雨幾年啼野鬼春農何日返山扉<lb/>
錦衣最恨愈樞府數萬貔貅一夜歸<lb/>
　　　梧桐山<lb/>
梧桐山上梧桐月照見當年漢將營旬日黄衣秋可掃<lb/>
中宵白羽早還兵波添淮水千家淚驛奏燕雲疋馬程<lb/>
南北迢遥無限恨村村烟雨髑髏聲<lb/>
　　　留别二陳明府<lb/>
西來温水二君稀城北城南自掩扉三徑雲深高士别<lb/>
<pb n="KR4e0208_WYG_018-27b"/>
萬山天迥逺帆歸尊移樹影離筵晚路遶秋聲去馬遲<lb/>
兩粤古今元接壤并州囘首共依依<lb/>
　　　陸川縣齋對雨呈張明府<lb/>
晚風吹雨送新凉逺樹依微近女墻雲起戍樓秋黯黯<lb/>
山圍官舍日蒼蒼空庭鳥字來人少清簟螺杯引興長<lb/>
十載倦遊君獨惜刺桐花下共徜徉<lb/>
　　　陸川縣譙樓晚眺呈張明府<lb/>
雨過峰巒生夕烟登樓秋色正堪憐幾家城郭蒼山裏<lb/>
<pb n="KR4e0208_WYG_018-28a"/>
一縣絃歌落照邉花近烽狼消古戍葉飛雲鴈下平田<lb/>
開樽取醉勞明府無奈中原别緒牽<lb/>
向晚登樓望欲迷清秋草色轉萋萋蒼梧西上龍濠迥<lb/>
翠嶺南來雉堞齊千頃水田經雨濕二更山月傍人低<lb/>
未論鷄犬孤城寂遶樹霜烏不夜啼<lb/>
　　　中秋飲姚氏園亭<lb/>
名園佳節到柴扃詞客開筵集草亭碧海月從今夕好<lb/>
清秋人似舊年經病逢金谷還杯醆夜轉銀河落户庭<lb/>
<pb n="KR4e0208_WYG_018-28b"/>
何事羽衣蟾闕上桂團風露正泠泠<lb/>
　　　龍山為交埤鄭君賦<lb/>
交埤疊嶂來天地蜒蜿龍蟠鄭谷隅石竇雲生時作雨<lb/>
海門月出夜明珠風揺老檜蒼鱗動日照平田錦翼敷<lb/>
髙帽山人兩蓬鬢重陽懐古㡬踟蹰<lb/>
　　　夀李長史<lb/>
董相還家緑滿園何如白首向王門下帷自草春秋傳<lb/>
入室時窺道徳言戰勝西湖鴉作鬢夀稱北海蟻盈尊<lb/>
<pb n="KR4e0208_WYG_018-29a"/>
青牛紫氣從來盛况復翩翩李耳孫<lb/>
　　　題節孝巻<lb/>
穴中不共紅顔老堂北無如白髪何孤燕春來前縷在<lb/>
雙魚朝進玉盤多泝流舍側泉還湧化石江邉水自波<lb/>
彤管青編非忝竊霍山南海鬱嵯峨<lb/>
　　　惠安有三岐麥六岐稷士民賦詩贈奉答<lb/>
幾回春雨祝年豐共說三岐隴麥同千載慚吾非漢吏<lb/>
七閩斯地有唐風人家廢井黄巾後海岸飛沙白葦中<lb/>
<pb n="KR4e0208_WYG_018-29b"/>
擊壤自須歌帝力滿車誰敢竊天功<lb/>
敢擬河陽麥兩岐東郊嘉稷轉堪疑干戈閩海初寜日<lb/>
水旱東南灑淚時詞客有情歌盛美長安無計起瘡痍<lb/>
年來疾病思田里慚媿河間稼獵詩<lb/>
　　　題觀羅臺<lb/>
為愛羅浮四百峯築臺江上看芙蓉青苔坐掃蛟龍動<lb/>
白髪遊憐鶴鹿從雲起錦屏開絶壁雨晴素練掛疎松<lb/>
問余石洞幽棲處東望巑岏第幾重<lb/>
<pb n="KR4e0208_WYG_018-30a"/>
　　　奉送嶺西王公㕘政湖南<lb/>
攀車夾道走羣黎攬轡重清粤嶺西虎踞深山藜不採<lb/>
雉飛平野麥初齊藩分江漢雄三楚笛奏烟雲散五溪<lb/>
南顧即今紓聖主禁城春早聽霜蹄<lb/>
右丞詩畫右軍書家學中朝盡不如彩服入門椿偃蹇<lb/>
紫微分省樹扶疎武昌月朗延㕘佐雲夢天寒賦子虚<lb/>
為政風流誰得似洞庭清映使君車<lb/>
蒲栁空嗟犬馬年祇應松柏晚猶妍<hi>余齒同公余則衰矣公猶然壯夫也</hi>
<pb n="KR4e0208_WYG_018-30b"/>
漫勞一郡推麟筆豈有三長過馬遷<hi>郡乘之役實公所推轂云</hi>藻井<lb/>
夜登穿海月桂林秋泛澹江烟論文後㑹知何地遥望<lb/>
清光北斗邉<lb/>
　　　送丘南安還海康<lb/>
風塵先我解牛刀萬里㝠鴻一羽毛誰信五溪多瘴癘<lb/>
古來三峽壯波濤中原北望浮雲盡函谷西還紫氣高<lb/>
春雨海門尋舊隠折腰應嘯尚兒曹<lb/>
　　　題江秀才蓮花草廬<lb/>
<pb n="KR4e0208_WYG_018-31a"/>
嚴城東下敞書臺重鎮身曽闢草萊倚杖潮聲三島接<lb/>
捲簾山色五公來青雲高並芙蓉濕落日遥從睥睨迴<lb/>
四壁蕭條君自愛漢王元羨長卿才<lb/>
　　　漫題柬徐弼卿張仲矩二國子陳巽卿洪子崇<lb/>
　　　　江惟城三茂才<lb/>
聞道中山有篋書太行風雨復何如青春愧我鳴琴後<lb/>
明月投人按劍餘日落陰崕窺罔兩時危滄海滿樵漁<lb/>
凌雲彩筆誰無羡早晚君王問子虚<lb/>
<pb n="KR4e0208_WYG_018-31b"/>
　　　詹侍御遊匡廬折肱不果詩以訊之<lb/>
聞君名籍繫滄洲杖策尋僊不可留九𣲖春愁連楚澤<lb/>
五峯清夢滿江州題詩忽動烟霞色伏枕俄驚日月流<lb/>
望氣自憐闗令尹何時函谷度青牛<lb/>
　　　飲洪子崇宅率爾賦贈<lb/>
高堂華燭坐更䦨節序逢秋暑欲殘已見洪厓多道氣<lb/>
更憐葉縣有神丹金銀宫闕三山迥名利風塵兩鬢斑<lb/>
搔首望君霄漢上鐵橋夜夜夢中還<lb/>
<pb n="KR4e0208_WYG_018-32a"/>
　　　秋登大武山<lb/>
大武高盤海上浮登臨凉氣滿浯州乘槎漫憶三秋客<lb/>
濯足遥從萬里流地拆南溟稀過鴈天迴絶壁倚牽牛<lb/>
潮聲夜落雲霞浄縹緲猶疑到十洲<lb/>
海上芙蓉萬仞開翠含飛閣亦竒哉簷前日抱扶桑上<lb/>
樹杪風吹碣石來哀壑莫雲看倚劍高秋落葉伴登臺<lb/>
東南天柱雄今古安得樓船下瀨才<lb/>
　　　清海臺送陳山人入京得山字<lb/>
<pb n="KR4e0208_WYG_018-32b"/>
舊遊詞客又燕闗嵗莫逢君一解顔把酒高臺縣落日<lb/>
題詩寒色滿蒼山黄金宫闕行看近白髪風塵且未還<lb/>
天上故人如見問將㩦妻子鹿門間<lb/>
　　　晚發臨清<lb/>
風起蒹葭船自開樹杪孤城返照來倒影樓臺虚徑度<lb/>
鳴鑼舟楫晚須催鷗鳬鼓柁還汀芷河嶽流雲落酒杯<lb/>
顧眄未論扶藥餌古今踪迹本蒿萊<lb/>
　　　茆屋落成詶韓甥寅仲<lb/>
<pb n="KR4e0208_WYG_018-33a"/>
大成廟西蘇祠東我有一宅生蒿蓬茅茨過雨春不惡<lb/>
火樹倚檻秋能紅開徑只合來二仲灌園豈為辭三公<lb/>
館甥堂竹涓涓浄坦腹賦詩霜葉中<lb/>
　　　寄和太保兄弟紫燕<lb/>
汝家兄弟迥無倫毛骨森森似鳳羣紫燕詩成還寄我<lb/>
黄龍洞口更思君<hi>時廬墓黄龍</hi>巢當畫棟逢秋色日向青天<lb/>
帶暮雲海北海南惟有路莫將幽思問鴻鈞<lb/>
　　　贈真空上人<lb/>
<pb n="KR4e0208_WYG_018-33b"/>
袈裟共泛真何意苦行空門似汝賢薊北傳燈冰雪裏<lb/>
嶺南持鉢瘴雲邉淵明酒伴惟須菊慧逺禪心只種蓮<lb/>
今古茫茫不勝思江干無語草芊芊<lb/>
　　七言絶句<lb/>
　　　題畫贈方伯滕公<lb/>
微垣花隠刺桐深公暇時為抱膝吟一曲瑶琴春萬里<lb/>
不知棠樹舊成陰<hi>題嘉樹長吟</hi>
粤臺雲氣鬱蒼蒼人在華胥白日長不獨南牕堪寄傲<lb/>
<pb n="KR4e0208_WYG_018-34a"/>
曲肱隨處是羲皇<hi>題紫雲髙卧</hi>
　　　鄭生學醫從海上軍索贈賦此<lb/>
為問安期棗有無片帆南海静天吳酬恩到處逢知己<lb/>
夜夜雙龍匣裏呼<lb/>
　　　送張伯珍赴京<lb/>
賈勇休誇六郡雄提戈東望緑林空可憐諸將封侯盡<lb/>
白馬青袍向北風<lb/>
百戰曽經七尺軀先登親奪綉蝥弧知君不用尚書貴<lb/>
<pb n="KR4e0208_WYG_018-34b"/>
夜夜青天泣灌夫<lb/>
　　　答吕文在<lb/>
雨送飛觴待兩姬巴歌新製竹枝詞天風吹落霓裳曲<lb/>
夢裏相逢怨别離<lb/>
　　　贈玉娥<lb/>
涉澗登臺鬢半鬆玉娥相對玉娥峯千杯勸盡不知醉<lb/>
手挹飛泉入酒鍾<lb/>
泉聲虢虢石粼粼羅襪凌波不動塵借問仙家誰得似<lb/>
<pb n="KR4e0208_WYG_018-35a"/>
黍珠宫裏鮑夫人<lb/>
千峰斜日一枰殘月上霓裳駕鶴還爾自姓王人不識<lb/>
他年應比爛柯山<lb/>
　　　代玉娥畣<lb/>
妾本巫山山下女朝朝暮暮在陽臺可憐遺履軒前月<lb/>
長照飛鳬海上來<lb/>
飛泉直下幾千尋洒落雲山紫翠深採得山花羞妾面<lb/>
汲將泉水比儂心<lb/>
<pb n="KR4e0208_WYG_018-35b"/>
醉歸忘却玉搔頭藤蔓牽衣碧澗流流到門前尚嗚咽<lb/>
松風蘿月兩悠悠<lb/>
　　　賦得海不揚波贈張將軍<lb/>
大舶乘風馬不如孤城落日莽蕭疎即今空水天連碧<lb/>
買酒將船問白榆<lb/>
積水澄波静不流兩星相對鏡中浮靈槎嵗嵗天邉下<lb/>
共指尋源博望侯<lb/>
大星小星墜海中海鯨東去水涵空樓頭戍卒渾無事<lb/>
<pb n="KR4e0208_WYG_018-36a"/>
到處投竿學釣翁<lb/>
将軍白馬紫虬髯海上青山萬㸃尖夜半高堂罷歌舞<lb/>
高高山月照疎簾<lb/>
　　　送潘去華侍御還朝去華在粤著書名百六書<lb/>
　　　　成而召故次首及之<lb/>
南遷客舍寄桄榔五嶺今傳五月霜自是主恩深雨露<lb/>
肯令韓愈到潮陽<lb/>
獨樹空庭對著書書成馳傳起相如名山石室非無地<lb/>
<pb n="KR4e0208_WYG_018-36b"/>
紫氣紅光看斗墟<lb/>
蒲葉青青榴子紅還朝人識五花驄遥知宣室將前席<lb/>
一一風謡達九重<lb/>
獨抱瑶琴久不彈為君一曲再三嘆從天𤣥鶴兼雲下<lb/>
便欲因之寄羽翰<lb/>
　　　與梁思立譚永明飲韋純顯宅<lb/>
庭月嬋娟出海樓庭前貰酒鷫鸘裘相逢那得還辭醉<lb/>
二十論交今白頭<lb/>
<pb n="KR4e0208_WYG_018-37a"/>
酒人燕市共譚生偕計梁韋弟與兄命駕豈難千里至<lb/>
今人徒見古人情<lb/>
海上高懸碣石宫談天稷下競稱雄君看莫逆者四子<lb/>
滿目青山一笑中<lb/>
　　　太和道士李理雄余字之守雌丏詩贈以絶句<lb/>
蚤向名山學息機焚香長掩白雲扉雄心一片降應盡<lb/>
肯逐楊花作雪飛<lb/>
　　　太和道士王思明從登紫霄峰問其泉對曰上<lb/>
<pb n="KR4e0208_WYG_018-37b"/>
　　　　善即老子若水者也字之子静號以若水丏<lb/>
　　　　詩贈之<lb/>
一蒲青草自年年萬叠蒼山對夕烟静後觀心如止水<lb/>
髙髙明月在中天<lb/>
　　　白雲山樓中<lb/>
高山心自下塵寰復有南樓在此間閒坐樓中門盡闢<lb/>
白雲朝去暮來還<lb/>
白雲朝去暮來還一去一來俱在山十載離家不知返<lb/>
<pb n="KR4e0208_WYG_018-38a"/>
而今始覺淚痕斑<lb/>
下山雲雨上山晴誰道山雲亦有情却似道人心一片<lb/>
無來無去又無生<lb/>
不攜尊酒上山來只酌龍泉水一杯泉水自清人自酌<lb/>
不愁心地有塵埃<lb/>
下山却是上山泉欲飲還須在水源不信諸君泉上看<lb/>
千條萬派落前川<lb/>
高坐樓中雲作衣夜來親見鄭安期無情最是峰頭鶴<lb/>
<pb n="KR4e0208_WYG_018-38b"/>
不為遊人住少時<lb/>
　　　題石山船二首<lb/>
石船髙駕碧山頭似畏風波急暮流十二時中平地起<lb/>
問君何處不堪愁<lb/>
木蘭為檝桂為橈南接端明學士橋我自虚舟人不識<lb/>
海門風雨日瀟瀟<lb/>
　　　七月晦日同諸子大雨遊三髻山鼓御風之章<lb/>
千山雷雨震天門萬壑飛流萬馬奔莫道遊人魂欲斷<lb/>
<pb n="KR4e0208_WYG_018-39a"/>
瑶琴石室倒瓊樽<lb/>
秋衣重濕海天寒秀色三峯雨裏看却恨多情逢佚女<lb/>
雙鬟猶自隔雲端<lb/>
足下層崖萬仞懸耳邉危石一藤牽白雲冉冉如無地<lb/>
宿雨濛濛只有天<lb/>
　　　贈羅浮吴道士<lb/>
羽人絳節自雲中四百峰頭訪葛洪他年天柱如相見<lb/>
𤣥鶴飄颻舞碧空<lb/>
<pb n="KR4e0208_WYG_018-39b"/>
　　　柯節婦詩<lb/>
盤石空庭對不移始知青鏡妬蛾眉子規枝上三更血<lb/>
好似閨中囓指時<lb/>
太守新題照畫樑霜風颯颯滿清漳汝家正在羅溪上<lb/>
一水㳂洄萬里長<lb/>
　　　贈汝誠應貢北上<lb/>
南來梨嶺萬重山緑綺逢君一解顔滿院梅花開不盡<lb/>
朔雲春樹又燕闗<lb/>
<pb n="KR4e0208_WYG_018-40a"/>
翠壁蒼雲錦綉開夜凉蘿月滿松臺思君不見梅溪上<lb/>
惆悵天風萬里來<lb/>
萬國儒紳肅鷺行九天閶闔覲龍光東連碣石懸鳷鵲<lb/>
南度秦淮有鳳凰<lb/>
九衢車馬日轔轔君去初充上國賔紆紫昔無安世貴<lb/>
草𤣥今有子雲貧<lb/>
排雲曽奏萬言書無奈天閽獨望予漢室有人詢賈誼<lb/>
幽蘭依舊結芳裾<lb/>
<pb n="KR4e0208_WYG_018-40b"/>
　　　同李宗陽泛西湖招姪男兆不至口占促之時<lb/>
　　　　年十五<lb/>
西湖之水多白蘋白蘋映水揺烏中山花水花兩燦爛<lb/>
君若不來花笑人<lb/>
　　　答真空上人<lb/>
佛氏生憎五藴山須彌原只在人間我今出世君知否<lb/>
九萬扶揺一日還<lb/>
有中說有還歸有無裏談無又著無我把此言來印證<lb/>
<pb n="KR4e0208_WYG_018-41a"/>
恰如明月照江湖<lb/>
　　　賞報<hi>有序</hi>
　　　　時署閩清諭將赴南宫至福州報遷賞而後<lb/>
　　　　言余曰今赴南宫及第是望即及第不賞何<lb/>
　　　　也將如羅文毅劾李賢謫泉州市舶提舉何<lb/>
　　　　賞為署教諭遷左亦知縣不賞何也將如陶<lb/>
　　　　靖節八十日歸何賞為他日即召不賞何也<lb/>
　　　　拜御史將批鱗命之不保何賞為三更報者<lb/>
<pb n="KR4e0208_WYG_018-41b"/>
　　　　出而復入曰聞公亷甚知無槖金請書數字<lb/>
　　　　他日索於里長余曰豈有費里長葉知縣乎<lb/>
　　　　賦詩謝汝口占一絶<lb/>
家住青山學隠淪偶來相訪武夷君鐵橋流水不歸去<lb/>
腸斷清猿和白雲<lb/>
　　　洛陽望三髻山<lb/>
雲鎖三峰霽未開空餘三髻象三台輿人遥望遥相語<lb/>
昨日親曽雲裏來<lb/>
<pb n="KR4e0208_WYG_018-42a"/>
　　　宏路道中<lb/>
日入蟲鳴草露凉海風吹月月蒼蒼郵亭處處看相似<lb/>
高隔松林十里長<lb/>
　　　峽江渡<lb/>
峽江亭前秋葉多峽江渡口足風波知君急渡如江水<lb/>
帆影先開奈爾何<lb/>
　　　題茶洋驛清風亭<lb/>
隔樹蟬聲度翠屏穿林澗水倚欄聽行人一到揚鑣去<lb/>
<pb n="KR4e0208_WYG_018-42b"/>
惟有清風戀竹亭<lb/>
　　　贈别韋純顯赴泰和<lb/>
書劍同遊二十年栁絲長綰萬條烟天涯落魄愁分手<lb/>
君向西江我在燕<lb/>
潞渚帆開獨滯留燕山塵滿黒貂裘愁來已就禰生賦<lb/>
為我先投鸚鵡洲<lb/>
南遊同唱郢人歌楚水閩山路幾何欲向天涯寄楊栁<lb/>
祇憐攀折已無多<lb/>
<pb n="KR4e0208_WYG_018-43a"/>
三忠祠在上東門古道飛沙白日昏唯有前朝松栢樹<lb/>
霜枝聊可贈王孫<lb/>
　　　朝斗壇步月<lb/>
太乙宫前月滿時滄波萬頃碧琉璃手持玉笛瑤壇上<lb/>
吹起凌空錫杖飛<lb/>
　　　用韻答林中洲見問<lb/>
寒烟藹藹雨霏霏草緑江南春未歸滿樹桃花君莫問<lb/>
道人今已學無為<lb/>
<pb n="KR4e0208_WYG_018-43b"/>
獨坐爐薫對雨霏閒看川逝共雲歸主翁欲問惺還否<lb/>
何處惺惺更問為<lb/>
　　　友人約赴佛㑹詩以答之<lb/>
便隨大衆說西天莫以焚香種福田白鶴峯頭一長嘯<lb/>
不知誰是野狐禪<lb/>
　　　十四嵗讀書永福寺友人伐鼔七聲命詩索道<lb/>
　　　　士酒<lb/>
逺公昔日東林寺有酒曽呼靖節來今夜虎溪須盡醉<lb/>
<pb n="KR4e0208_WYG_018-44a"/>
莫教明月照空杯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_018-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻十八<lb/>
</p>
<p>
</p>
  </div>
</body>
</text>
</TEI>
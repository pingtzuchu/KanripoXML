<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻二</head> <lb/>
    <p>
<pb n="KR4e0208_WYG_002-1a"/>
欽定四庫全書<lb/>
　石洞集巻二<lb/>
　　　　　　　　　　　　明　葉春及　撰<lb/>
　應詔書三<lb/>
　　糾官邪<hi>凡六篇</hi>
　　　決資格<lb/>
臣聞天下之物有有格者有無格者善用者以方而合<lb/>
方不善用者以長而合短長短方員所謂格也惟不得<lb/>
<pb n="KR4e0208_WYG_002-1b"/>
其彼此之宜是以齟齬而不相入以此合彼尚不能入<lb/>
况以無而合有哉今夫人有知愚賢不肖而賢知之中<lb/>
又有政事文學言語勇畧之異其所以成於天者有形<lb/>
也官有崇卑繁簡而崇卑繁簡之中又有治教兵刑錢<lb/>
穀辭翰之殊其所以理乎事者有狀也成於天者有形<lb/>
而理乎事者有狀謂之格也亦宜均是人也而曰進士<lb/>
焉曰舉人焉曰歲貢焉低昻視乎眉睫美惡隨乎唇吻<lb/>
此如生人之初執而姓之曰某也某也亦遂以為某為<lb/>
<pb n="KR4e0208_WYG_002-2a"/>
某而已豈故有是哉故夫官人之法與其合乎隨於人<lb/>
者不若合乎成於天者之為得也雖然人之所隨曷嘗<lb/>
不謂天之所成矣乎學校之士羣而試之拔其尤進於<lb/>
禮部不能者無由自至焉初非塞其門而扼之也則其<lb/>
至者固所謂賢固所謂知矣鄉貢之士羣而試之拔其<lb/>
尤上於天子不能者無由自至焉亦非塞其門而扼之<lb/>
也則其至者又所謂賢又所謂知矣人之所第一因其<lb/>
分之所成而亦何以自解嗟乎其所以試而拔之者果<lb/>
<pb n="KR4e0208_WYG_002-2b"/>
取之於知愚賢不肖乎將取之於空文靡辭也其所以<lb/>
官而用之者果取之於空文靡辭乎將取之於賢知也<lb/>
空文靡辭不足以定有形之實而徒被之以無據之名<lb/>
治教兵刑錢榖辭翰之需不徒理之以無據之名而乃<lb/>
理之以有形之實然則人君欲以格而臨天下可不知<lb/>
所合哉昔者成周之士有選雋造進之分葢畫然别矣<lb/>
而所以興之者六徳六行六藝也名之即其實用之即<lb/>
其取是以隨其質之所宜而論之以為卿大夫士鄉遂<lb/>
<pb n="KR4e0208_WYG_002-3a"/>
之吏適有以相合而不爽今格之所定疎於司徒而格<lb/>
之所拘過於周代甚非所以廣英才而成化理也且夫<lb/>
天下亦多故矣而非氣則莫之能濟居之所乘氣之所<lb/>
變也富人之子顔色姣麗動止容與羣處而聲揚起趨<lb/>
而趾髙豈其盡賢知哉居富而氣盈也貧人之子出入<lb/>
抵巇進退惟谷欲談而宛舌將行而擬足豈其盡愚不<lb/>
肖哉居貧而氣歉也故謂歲貢之不如舉人舉人之不<lb/>
如進士此兩者可以觀矣歉則易委委則靡然而有不<lb/>
<pb n="KR4e0208_WYG_002-3b"/>
振盈則易足足則蕩然而無不為抑者既靡引者又蕩<lb/>
則人主孰與共天下哉陛下知資格之弊奮然欲決去<lb/>
之發徳音下明詔深嗟太惜歲貢不得為方面舉人絶<lb/>
望乎九卿可謂越拘攣之見馳帷墻之制而獨觀乎三<lb/>
五之道也臣竊疑之十圍之木必生鄧林徑寸之珠必<lb/>
産合浦何則聚之衆而擇之易也今以三年之率計之<lb/>
舉人三倍於進士矣歲貢三倍於舉人矣然舉人望進<lb/>
士百不一二焉歲貢望舉人百不一二焉即有之亦閒<lb/>
<pb n="KR4e0208_WYG_002-4a"/>
署左官遐邑僻郡者也且汲汲去之矣諺曰囷廩鷄栖<lb/>
不啄亦提言非其據也豈其無留良乎抑方振而未應<lb/>
乎或尚未免於拘攣帷墻乎不然何宜見而不見也國<lb/>
初官使惟務仁賢下品無墜地之汙上第無登天之驟<lb/>
誠以其人而已兹欲使進士盡為判尉如宋則其勢必<lb/>
不可行况舉人既已不注而又國之盛典臣愚以為自<lb/>
三人以下且無驟使顯融而試之於事與民舉人歲貢<lb/>
之良皆得如進士髙銓之等及其莅事治民有可指見<lb/>
<pb n="KR4e0208_WYG_002-4b"/>
而改其官登降用舍不復以科為斷葢初進之時惟問<lb/>
舉業故舉人不能如進士得遂出身歲貢不能與舉人<lb/>
同試禮部至於銓注亦多詘焉則舉業之為也既官之<lb/>
後夫豈論此學問該博文章典麗斯可以為翰林節操<lb/>
端方國體練達斯可以為科道故國初於斯三選上不<lb/>
專用進士下不薄鄙歲貢校官他可知矣是以古之聖<lb/>
王作人於有格之中而不弃人於無格之外作人於有<lb/>
格之中者有格而使之無格也弃人於無格之外者無<lb/>
<pb n="KR4e0208_WYG_002-5a"/>
格而强為之格也矧乎祖宗之朝草澤九流咸充任使<lb/>
胥史小吏悉屬明揚功施廟廊光垂琬琰亦豈以格拘<lb/>
哉今則置而不收賤而不齒草澤多枯槁之夫胥史懷<lb/>
奴隸之志又其甚矣臣欲請復賢良諸科令監司守令<lb/>
舉保覈實與科舉並用二千里歲舉一人不惟其多惟<lb/>
其稱因其所舉以為舉主賞罰天下無得入錢為吏試<lb/>
中乃補上之人又必遇之以禮養其㢘恥不為限其所<lb/>
至使之欣然皆有自奮之意夫不强為之格以盡天下<lb/>
<pb n="KR4e0208_WYG_002-5b"/>
之才而但察其所宜以合其用則賢知大小各得其分<lb/>
即愚不肖亦皆鼔舞以進於善官職不修未之有也然<lb/>
則天下之人亦何必多為等級以拒絶之哉<lb/>
　　　清仕進<lb/>
臣聞聖人之治天下將欲置於此必先營於彼將欲廢<lb/>
於東必先圖於西非彼之疲而西之勞也隅者止於一<lb/>
隅方者止於一方天下之事非一隅一方擬也欲有廢<lb/>
置而不求其所以廢置之原則其功不可就今夫人之<lb/>
<pb n="KR4e0208_WYG_002-6a"/>
有五臟也分之雖各一其司合之則一人之身也是故<lb/>
一臟受病則必轉相傳變綿延而不窮已苟徒指其一<lb/>
處治之而不辨其受病之由則雖俞跗在前巫咸在後<lb/>
愈甚無益也六卿之事其類此矣祖宗朝吏皆久任今<lb/>
則遷徙太遽賢者不獲展其才不肖者得以逭其責上<lb/>
下無狃習之美前後有相嫁之心迎送糜於小民簿書<lb/>
絶於奸吏此天下之士争以為言而任卒不能久祖宗<lb/>
之法三載考績吏非大不可忍即署不稱亦俟九載通<lb/>
<pb n="KR4e0208_WYG_002-6b"/>
考而黜陟之今朝覲考察罷至五六千人耗矣網亦少<lb/>
宻焉是以吏多苟位之私人懷患失之慮讇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成風貪<lb/>
牟煽俗此天下之士争以為言而法卒不可復臣嘗觀<lb/>
於江河之浪矣後者髙則前者下後者下則前者髙何<lb/>
則來愈逼則去愈速也故夫任不能久而考察之罷不<lb/>
能不多者凡以取之不精而進之太濫耳昔唐太宗定<lb/>
官七百三十自謂以此足待天下賢才今内外文職二<lb/>
萬四百疏列亦不少矣而常患不足其故可知也國初<lb/>
<pb n="KR4e0208_WYG_002-7a"/>
學校歲貢三歲不過一千餘人舉人不及其半今三歲<lb/>
舉人一千餘人歲貢倍差然國初學校之外尚有舉保<lb/>
諸科其數多寡葢亦相等試以九年通計今日之額歳<lb/>
貢七千餘人舉人三千餘人進士固多在其中也以此<lb/>
萬餘而合今日見任科第歲貢監生出身文職適當其<lb/>
數其餘一萬以待吏員過矣九歳之中除進士暨乙榜<lb/>
舉人願受職者僅一千餘人得出身外尚餘九千餘人<lb/>
以國初坐堂歴事除選日期計之大都亦須九年則是<lb/>
<pb n="KR4e0208_WYG_002-7b"/>
九年中九千餘人無一人當選者也第一年之選在第<lb/>
十年第九年之選在第十八年則是十八年中九千餘<lb/>
人始皆盡選者也以後九年之選而布前九年之人則<lb/>
是一年中止有一千人當選者也况乎九年之後時邁<lb/>
事更衰老物故又居二三者乎三年所選不及二三千<lb/>
人朝覲考察雖不過為宻網加以衰老物故罪免有幾<lb/>
其數者矣即如畫然順次此一萬餘人皆以三年去二<lb/>
三千則是凡服官者皆有九年任也天下固無畫然順<lb/>
<pb n="KR4e0208_WYG_002-8a"/>
次之理而以衰老物故罪免去者亦不少不能九年者<lb/>
歲有一人則已九年者有一人可加一年矣不能九年<lb/>
者五十歲歲有一人則已九年者有一人可加五十年<lb/>
矣自非卿相大臣幾人至此是故尊秩雖少而髙格不<lb/>
多卑職雖繁而下格亦衆以來而乗徃以速而乗久此<lb/>
國初人才官職所以無有餘不足之患也矧吏員固不<lb/>
能當一萬者乎彼歉則此益舒矣自夫將士太蠧疆埸<lb/>
不寧司馬無可奈何而病移於司農國用不輕邊儲告<lb/>
<pb n="KR4e0208_WYG_002-8b"/>
匱司農無可奈何於是推廣之例興上納之徒濫監生<lb/>
吏員悉從貲得彞倫為納賄之司銓衡乃償債之府而<lb/>
病移於宗伯冢宰倖途既啟正路彌榛監生選期垂二<lb/>
十載署教三年縣令立至此所以部多乞恩之士而監<lb/>
無舉人之迹也歲貢之次四十春秋即使受餼方將總<lb/>
角至於上部亦遂龎眉更遲一二十年其骨則已腐矣<lb/>
故皆不務進修惟求速化宗伯無可奈何而病叢於冢<lb/>
宰壅閼滯積葢數萬人是以用之率皆苟且方今之病<lb/>
<pb n="KR4e0208_WYG_002-9a"/>
在結聚惟行倒倉之法去其宿癥然後茹淡甘素漸以<lb/>
將之庶有瘳耳臣欲合上納吏考之通者以次分役在<lb/>
京司府州縣不通者給與冠帶放還復其身需選者考<lb/>
較去留視其等合上納生考之通者留監次者發囘原<lb/>
籍府州縣學肄業不通者給與冠帶放還復其身需選<lb/>
者考較去留視其等葢彼上納皆富厚有餘之家所不<lb/>
足者非財也束帶不事亦可以為榮矣朝廷恩意豈直<lb/>
百十金哉其三考滿吏吏部嚴考通者次者留選不通<lb/>
<pb n="KR4e0208_WYG_002-9b"/>
者給與冠帶放還復其身省祭於家者巡按藩臬㑹考<lb/>
亦如之巻解於部謬取者罰聽選到部歳貢監生吏部<lb/>
㑹官嚴考通者次者留選不通者給與冠帶放還復其<lb/>
身候選於家者巡按藩臬㑹考亦如之卷解於部謬取<lb/>
者罰以後不復再開上納之門令督學歲貢生員才識<lb/>
明達可進於善乃遣廩雖多而文行不優者勿貢斷自<lb/>
今日歲貢舉人悉從坐堂積分歴事除選之制使前數<lb/>
種與舉人已注選籍者得以分布於九年之間其親老<lb/>
<pb n="KR4e0208_WYG_002-10a"/>
願受教者驗之果實亦必坐堂一年文行俱中方授不<lb/>
中仍從歴事而選遷必九載則與歴事之期亦適相當<lb/>
人自不求速化如歴事之人短於政而長於學亦授教<lb/>
職要擇之嚴而得之不易歲貢在監在歴亦時罷去其<lb/>
老疾鄙陋不堪者則特科舉保二三百人自不見其繁<lb/>
冗夫取之精則下有可用之才進之不濫則上無輕用<lb/>
之意由是擇其人之最賢職之最重者久任之或賜金<lb/>
或增秩或褒以璽書而時糾劾斥去尤無良者則朝覲<lb/>
<pb n="KR4e0208_WYG_002-10b"/>
考察雖欲多罷亦不可得庶幾哉官得人而民受福矣<lb/>
苟不求其受病之由而徒欲有所廢置是以牽制而不<lb/>
能也或謂方面之臣率皆甲第其人不多胡為亦壅而<lb/>
不能久葢人之壅自下而上歲貢固可為幕尉也由上<lb/>
納監生吏員多而歲貢壅於校官舉人固可為校官也<lb/>
由歲貢而壅於知縣矣進士固可為知縣也由舉人而<lb/>
不能久矣進士不能久於縣則壅於部署不能久於部<lb/>
署則壅於藩臬况進士雖不肖人皆有不忍之心罷於<lb/>
<pb n="KR4e0208_WYG_002-11a"/>
縣者百一耳是一進士當二三舉人存一進士則去二<lb/>
三舉人矣存一舉人則去二三歲貢矣然則所謂取之<lb/>
精而進之不濫豈直舉貢以下哉不如是則久任不行<lb/>
課法不立而治出於苟且其必果於自斷而不奪於衆<lb/>
人之論可也<lb/>
　　　審舉劾<lb/>
臣嘗讀史而嘆齊威王得御臣之術也齊威王委政以<lb/>
來國人不治矣當是時即墨大夫最賢而左右乃日毁<lb/>
<pb n="KR4e0208_WYG_002-11b"/>
之也威王使人視之田野闢人民給官無留事東方以<lb/>
寧賢也則召而語之曰子不事吾左右以求譽夫封之<lb/>
萬家阿大夫最不肖而左右乃日譽之也威王使人視<lb/>
之田野不闢民貧苦趙攻甄不救衛取薛陵不知不肖<lb/>
也則召而語之曰子其以幣厚吾左右以求譽夫烹之<lb/>
譽者並烹之譽阿者即毁即墨者也於是羣臣震恐莫<lb/>
敢飾詐務盡其誠齊國大治夫即墨賢封賢阿不肖烹<lb/>
不肖可矣而私毁私譽之必誅豈非讒妬者即壞政之<lb/>
<pb n="KR4e0208_WYG_002-12a"/>
原朋淫者乃假手之道哉驩兜之放於崇山也其罪不<lb/>
可考見獨故嘗舉共工耳而舜亦自言其堲讒說殄行<lb/>
也由此言之威王之所以奮其飛鳴以警動臣工者其<lb/>
即舜之術與今夫倉公之用藥也將欲使之去邪而保<lb/>
正則必先制其性炮炙浸漬靡不備至苟不制伏而惟其<lb/>
性之所為則將横發爛縱邪氣益張正氣益耗幾何其<lb/>
不溘然以斃也君之用人何以異此近日京朝保任久<lb/>
未見行科道封彈亦惟其巨天下司府州縣官吏賢否<lb/>
<pb n="KR4e0208_WYG_002-12b"/>
獨在撫按臣嘗聞邸報矣其舉者必方面大官也不然<lb/>
必進士州縣也不然必其突梯韋脂善為媚者也不若<lb/>
是千百中之一耳其劾者必州縣小官也不然必舉人<lb/>
方面也不然必其倔强倨亢不善為媚者也不若是千<lb/>
百中之一耳是故東方明矣卑疵而候於門屏斥葢輿<lb/>
擯弃錦繡鴈行避影鵠立臨厠傴僂唯諾口呐呐如有<lb/>
吞則大官莫不皆然况小官乎何者祈舉而免劾也使<lb/>
車至矣喘汗而迎於途抱机視膳望塵展拜羞品極水<lb/>
<pb n="KR4e0208_WYG_002-13a"/>
陸供張擬王者凡所以恱耳目娯心意者纎悉具備則<lb/>
進士莫不皆然况舉人以下乎何者祈舉而免劾也大<lb/>
官進士薫灼未艾吾之舉者常在焉而又速之以媚小<lb/>
官舉貢止泊有所吾之劾者常在焉而又邀之以媚是<lb/>
以玉石混淆邪正雜糅公道榛塞人心幾幸此國政之<lb/>
大蠧時俗之深痛也夫天下如此其大矣賢人君子如<lb/>
此其不少矣而臣安敢妄有以詆之哉人之言曰聽言<lb/>
之道必以其事觀之則言者莫敢妄言臣嘗迹其事矣<lb/>
<pb n="KR4e0208_WYG_002-13b"/>
蒿藋成林倉庾告匱田野未見其闢也糟糠不厭裋褐<lb/>
不完人民未見其給也官怠而不勤吏奸而俟賄事未<lb/>
見其不留也貧苦失職閭里呻吟百姓未見其寧也天<lb/>
下一家固無敵國相侵之寇然郊門之外盜賊日屠鄉<lb/>
聚老幼係累戾夫為之涕下典兵者未嘗遣一卒以援<lb/>
之緩急其可使乎皆徃徃被舉矣此臣所以妄議之也<lb/>
夫媸妍因乎强弱則剛者吐而柔者茹美惡視乎苦甘<lb/>
則佞人登而直人逺豺狼載道牂豕為辜貍鼠同遊狐<lb/>
<pb n="KR4e0208_WYG_002-14a"/>
<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>變態使遇威王必無事矣且藥未有不制而可用者<lb/>
也臣願陛下攬虞帝之權收齊王之柄審舉劾之司重<lb/>
巡按之責令都察院堂上官保舉强幹㢘明御史遣之<lb/>
俾察官吏果有賢能超異與貪暴尤甚者明著實迹特<lb/>
奏其中材之人可上下者别具考語以聞各為正副二<lb/>
籍正者留中省閱副發吏部與二三大臣雜治之考語<lb/>
俟考舉劾驗實如所謂使人視阿即墨之為者然後以<lb/>
行刑賞其有賢能徒以格卑或不善媚被劾仍遷之不<lb/>
<pb n="KR4e0208_WYG_002-14b"/>
肖被舉與舉劾不實者悉問如律使還堂上考察以進<lb/>
賢退不肖為稱葢中人最多為治有要是以齊縣七十<lb/>
止取二人公道昭明誰不懷畏而又操執乾綱專治刺<lb/>
舉之吏則其制乎御史即所以制天下郡縣也夫天下<lb/>
至廣人主安能盡知故寄耳目於左右目瞽而黒白不<lb/>
殊耳聵而淫雅相混則是必天子自為而後可耶甚矣<lb/>
人之不忠也天子固無自為之理而左右又不可盡信<lb/>
然則齊威之術可以其異於舜而弃之哉<lb/>
<pb n="KR4e0208_WYG_002-15a"/>
　　　御尊卑<lb/>
臣惟寛嚴者豈非人主所以御臣工者哉用之而不得<lb/>
其當則將淫縱罷竭各求其歸而意不在於上是以御<lb/>
尊者宜嚴而御卑者宜寛也何則上之責乎卑者甚繁<lb/>
而責乎尊者甚簡防乎卑者甚宻而防乎尊者甚疎也<lb/>
責之繁防之宻而不寛以待之則其勢有所不勝責之<lb/>
簡防之疎而不嚴以待之則其勢無所於憚且非獨如<lb/>
此而已尊者制卑者也而其制於君則逺矣卑者制於<lb/>
<pb n="KR4e0208_WYG_002-15b"/>
尊者也而其制於君則逺矣心無所憚則肆然日乗乎<lb/>
卑力有不勝則葸然日投乎尊而皆不暇於朝廷之政<lb/>
故人君之御臣不可不異其術也方今承流宣化為天<lb/>
子惠養百姓其職最卑而與民最親者非縣令哉田賦<lb/>
戸口之贏朒徭役獄訟之輕重風謡俗尚之醇疵賢人<lb/>
君子之顯晦禮樂教化之墜舉鰥寡孤獨之苦樂山谷<lb/>
津闗之警寂米鹽瑣屑節錯絲棼皆集於令自此以上<lb/>
不過總其大凡官漸尊而事漸省矣故曰責乎卑者甚<lb/>
<pb n="KR4e0208_WYG_002-16a"/>
繁而責乎尊者甚簡一人之身州察之也府察之也藩<lb/>
司察之也按察又察之也御史又察之也雖有深垢十<lb/>
目之所不容雖有匿瑕十手之所共指自此以上官漸<lb/>
尊而察漸少矣故曰防乎卑者甚宻而防乎尊者甚疎<lb/>
然而防之宻非為苛也責之繁不束縛也則其待之固<lb/>
未嘗不寛凡之總責益大矣察之少防益精矣則其待<lb/>
之亦未嘗不嚴而天下縣吏每苦於煩文縟節多如牛<lb/>
毛不能盡心王事則制尊非也夫嚴者人君之大用嚴<lb/>
<pb n="KR4e0208_WYG_002-16b"/>
之所在心之所歸也今之待大吏亦稍寛矣是以上下<lb/>
相反心志乖背令之當責者未嘗責而其不當責則責<lb/>
之也令之當防者未嘗防而其不當防則防之也小吏<lb/>
見其如此亦皆折而歸之鰓鰓焉日罷其力而不知倦<lb/>
而何暇其他哉葢朝廷之寛奪於大吏之嚴朝廷之當<lb/>
然奪於大吏之不當然矣是故叅謁之勞踰旬經月迎<lb/>
送之苦宿水暴嶺供具之夙弃舊腐新伺揖之勤廢時<lb/>
昃日麗省之邑孔道之令所最病焉鳴鐘而興束帶而<lb/>
<pb n="KR4e0208_WYG_002-17a"/>
出奔走於十數人之庭趨於東而恐其失於西呼叱舟<lb/>
輿督促程餼怔怔數日前者方已出境而後者復告至<lb/>
矣乃若遨遊靈勝流連燕飲莫不隨而候之窮日而不<lb/>
得休達曙而不得寐此臺僕之倫而胥史之恥也登堂<lb/>
未幾據座未煖圖書朝來又為之營餽遺矣獄詞夕下<lb/>
又為之計贖鍰矣煩文瘁其形縟節鬭其心卒卒無一<lb/>
日之間則夫田賦戸口之類而為政宜知者何時理哉<lb/>
是以天下之令皆自謂俗皆自謂奴夫俗者辱行也奴<lb/>
<pb n="KR4e0208_WYG_002-17b"/>
者賤名也而不辭焉此無他故矣朝廷之法弛而大吏<lb/>
之焰張也拜伏少愆睚眦成隙即如朱卓孰則明之進<lb/>
士以臺諫見嚴舉人則譴訶不免欺誷刑章讇媚權貴<lb/>
其勢然矣且其防責亦曷嘗不本朝廷哉名是而實違<lb/>
故此輕而彼重也夫虎之威百獸震慴苟不能用則狐<lb/>
竊而行今大吏以其嚴恐悸小吏使之歸心而吾不能<lb/>
以嚴而制大吏是亦不能用其威也臣愚謂宜嚴責御<lb/>
史正已格物防䕶隨從之人馬驢舟車之具廩食楮墨<lb/>
<pb n="KR4e0208_WYG_002-18a"/>
之需迎送伺謁之禮悉如憲令毋以煩文縟節重擾下<lb/>
邑守巡違憲必劾奏之則令得有暇裕盡心王事其有<lb/>
荒怠孰逃罪哉葢大吏畏吾之嚴必以朝廷之心為心<lb/>
而不敢以私乗乎其卑小吏藉吾之寛自以朝廷之事<lb/>
為事而不致以私投乎其尊此人主所以制御臣工之<lb/>
術也鷙本善擊颺之益迅卵本易糜壓之益敗人君之<lb/>
於寛嚴信當異其用矣<lb/>
　　　擇將帥<lb/>
<pb n="KR4e0208_WYG_002-18b"/>
臣觀蘇洵之論將帥曰將特一大有司耳非相比也豈<lb/>
不然哉雖然王良造父天下之善御者也使之策躄駟<lb/>
而駕敝車骨苦筋勞躑躅而不能進非長於尺而短於<lb/>
寸也敝車非任重之資而躄駟非致逺之器也則將固<lb/>
非相比亦烏可不慎擇乎哉方今天子憂勤於上大臣<lb/>
宣播於下而甘澍之灑不能及於覆盤輦轂之地泳沫<lb/>
闓懌而邊郡之氓肝腦塗荒墟膏液潤腐草老稚係累<lb/>
父子夫婦不相保此將吏不肖也昔我太祖皇帝以馬<lb/>
<pb n="KR4e0208_WYG_002-19a"/>
上得天下擐甲厲劒與諸公並馳於中原者十餘年御<lb/>
將之道籌之審矣都司衛所繡錯宇内要害之處置鎮<lb/>
戍焉閫外之寄悉屬武臣以為指刃揮兵搴旗陷陣非<lb/>
豎儒所能辦也昇平既久法令益弛紈袴之子豢於酲<lb/>
醲甘膬之中沉於絲管娥姣之際肌節駑緩智識鈍眊<lb/>
故仁宗皇帝命文臣臨鎮治文書議機宻參軍務理邊<lb/>
儲後皆改都御史稱提督矣天下治安縉紳用事介胄<lb/>
之夫俛首下氣唯唯聽命是以總副參遊有將之名束<lb/>
<pb n="KR4e0208_WYG_002-19b"/>
縛而不能振軍旅大權上歸提督下屬備兵屹然將帥<lb/>
之任矣故此兩者不可不慎擇也今之所任者誰也章<lb/>
句小生持方幅之紙揺手而攫髙第安坐數年富貴逼<lb/>
人遂據而有之入則列兵而居出則陳㦸而遊擊鮮飲<lb/>
醇葢光寵福厚矣盜賊滿山耳聵而不聞百里之内攻<lb/>
下鄉聚屠戮黔首擄掠子女目眙而不見巢奪民田虧<lb/>
損國賦心懜而不知惴惴然幸不攻城刼庫自可數日<lb/>
而遷畫隍以外委以啖賊倍力為巧詐匿不上聞飾虚<lb/>
<pb n="KR4e0208_WYG_002-20a"/>
功執空文以誷主上此民之所以哀籲而無告也豈其<lb/>
與賊暱而利民死哉身家重而勇畧㣲讋然一豎儒耳<lb/>
鷙悍跿跔奮臂而善鬭者壯士也婦人女子緩步柔聲珥<lb/>
璣曳縞聞閧則閉戸縮頸矣奈何令婦人女子鬭哉臣<lb/>
觀三代之時多以車戰故士自少即學射御司徒大比<lb/>
亦以是而興之與徳行禮樂書數同選用之於戰皆能<lb/>
致師非苟而已是以太祖皇帝洪武三年定科舉格中<lb/>
者後十日試以騎射意念深矣非大聖人孰能如斯臣<lb/>
<pb n="KR4e0208_WYG_002-20b"/>
欲令鄉㑹中式舉人願試騎射者如洪武三年例試中<lb/>
注於其籍授官時以為捕盜通判兵部主事使之治寇<lb/>
行邊講方畧習韜鈐以待備兵提督之用然而論者以<lb/>
為騎射一人敵耳不足以得大將殊不知武之弓矢驟<lb/>
馳猶儒之槧觚揖讓也善槧觚揖讓者未必能為聖賢<lb/>
未有聖賢而不善槧觚揖讓善弓矢驟馳者未必能為<lb/>
將帥亦豈有將帥而不善弓矢驟馳哉論者不稱太公<lb/>
之鷹揚而稱張良之似婦人不稱孔子之却萊而稱杜<lb/>
<pb n="KR4e0208_WYG_002-21a"/>
預之不穿札是皆獵取一二以自解說其無能而已且<lb/>
夫軍旅之事以志為主以氣為用者也章縫之人而善<lb/>
騎射之技其志深其氣壯矣備兵提督固不必出入行<lb/>
陣與敵角一技之間然而定議運謀鼓鋭制勝非志氣<lb/>
何由哉駕萬斛於大海楫之櫓之非長年也而惟其命<lb/>
之聽苟不嘗習聞洪濤而股慄見巨浪而心悸尚安敢<lb/>
置身其中左顧右盼示水道乎科舉之學較士於槧觚<lb/>
揖讓本不足以得人豪傑由之而出何况弓矢驟馳使<lb/>
<pb n="KR4e0208_WYG_002-21b"/>
天下之人知上意之所在必有剨然響應者方今武舉<lb/>
雖設但其所得不過挽强引重之麤材入耳出口之腐<lb/>
語且待之甚輕即至總副參遊要亦命於人非命人者<lb/>
若又合文於武則其智識足以料敵勇畧足以當患而<lb/>
勢可以有為夾贊董責誰不聽命又使訓練武官歲時<lb/>
比試以俸而制賞罰其踴躍者必至矣今勲臣教讀既<lb/>
成虚文武官訓練率皆弛廢至居閫外所聽命者又豎<lb/>
儒也國家何頼焉臣愚謂試中式舉人於騎射以為備<lb/>
<pb n="KR4e0208_WYG_002-22a"/>
兵提督便<lb/>
　　　正刑禮<lb/>
臣聞記曰刑不上大夫禮不下庶人自兩言者出天下<lb/>
之事有大不平者焉刑之加於庶人者常溢於灋之外<lb/>
而加於士夫者常逃於法之中禮之施於庶人者常忽<lb/>
弃而至於無而施於士夫者常淫縱而至於偽矯之者<lb/>
曰刑無上也不以大夫為上而無刑禮無下也不以庶<lb/>
人為下而無禮臣雖不知其然否而大夫之不能無刑<lb/>
<pb n="KR4e0208_WYG_002-22b"/>
庶人之不能無禮則可知也顧有差等耳何則天下之<lb/>
人各有其分聖人者因其分而低昻之者也先王之制<lb/>
以徳詔爵大夫有徳故不近刑使其敗徳刑不免矣但<lb/>
不從於執縛係引視庶人為優矣乎禮以辯位庶人無<lb/>
位故不備禮然而天秩不能違矣但其等級名數視大<lb/>
夫為殺矣乎嗟夫今之天下何其大不平也國朝獄具<lb/>
笞杖訊校徑分長短皆有成式除節目禁筋鐵勘之校<lb/>
板圖之刑書如天象示人章章矣證明供定然後如法<lb/>
<pb n="KR4e0208_WYG_002-23a"/>
決之自一而五自六而百所以懲姦邪而衛良民也武<lb/>
健之吏以毛摰為治不問曲直不别善惡箠以五寸之<lb/>
竹夾以二尺之木論未成而死過半矣甚至無罪之人<lb/>
片言觸忤扑擊數十立斃庭下此夫殺人不操刃者也<lb/>
鷹無爪虎而冠者也民重足一迹矣昔我太祖起自民<lb/>
間見吏侵䱷百姓天下大亂葢傷之也立國之初貪墨<lb/>
者加以法外之法著為官吏受枉法賦滿貫罪絞之律<lb/>
吏治兢兢不至於奸黎民乂安洪武三十年乃定官吏<lb/>
<pb n="KR4e0208_WYG_002-23b"/>
受贓滿貫者為雜犯罪死許贖令行而奸改故破觚而<lb/>
為圜也今仁厚過多貪婪萌起棓罰公拏賣請私奪司<lb/>
求之府府求之縣縣安取之哉駕辭文籍實則金銀借<lb/>
說土儀實為賄賂敗則歸餽遺之人宻則為囊槖之富<lb/>
網漏吞舟良可慨已御史行部即有斷擊亦小官耳大<lb/>
吏之貪豈小官比哉其位愈尊則其攫愈夥其入愈巧<lb/>
則其迹愈㣲况乎小官亦為大吏積也萬一被劾不過<lb/>
罷歸贓柴而不追法入而不取何以治其下哉臣故曰<lb/>
<pb n="KR4e0208_WYG_002-24a"/>
刑之加於庶人者常溢於法之外而加於士夫者常逃<lb/>
於法之中謂此也國家制禮達乎庶人俗吏以刀筆筐<lb/>
篋為事廢而不問三加不舉六禮不修遣女滿車葬死<lb/>
殫家設席肆筵椎牛擊鼓旛幢蔽道緇黄盈室括髪持<lb/>
衰納婦誕子甚至以水火為棺槨此弑父之罪也遺祖<lb/>
禰畧報祀為出門之祭祈名嶽媚淫鬼男女雜亂晝夜<lb/>
奔馳千里而赴之常人琢器雕題匹庶曳綺履錦酒館<lb/>
歌樓上切雲漢乃有設容貌倚市門非君子所忍覩也<lb/>
<pb n="KR4e0208_WYG_002-24b"/>
無禮甚矣至於士夫所謂禮者莫非泉貨之私甘養之<lb/>
態炎門可炙則坊表歲樹鼠竇可探則慶賀時臻華要<lb/>
可援則餽贐稠疊腥羶可附則起居頻仍標以將敬之<lb/>
文飾以折儀之語下片楮於郡縣令支無礙官銀無礙<lb/>
官則礙民矣及夫下吏之奉上司外官之奉京貴色色<lb/>
種種其所以行之者皆有名而可言其所以受之者皆<lb/>
有辭而無慙俱謂之禮實則銀耳是以今日市井之人<lb/>
隸卒之輩以禮為銀之通稱可怪也昔者老聃憤周之<lb/>
<pb n="KR4e0208_WYG_002-25a"/>
末摘僻為禮性情離而素樸散也激而言曰禮忠信之<lb/>
薄而罪之首今之禮又何如哉臣故曰禮之施於庶人<lb/>
者常忽弃而至於無而施於士夫者常淫縱而至於偽<lb/>
謂此也詩曰柔亦不茹剛亦不吐柔不茹矣而又剛不<lb/>
吐何哉剛者制乎柔者也吾吐乎剛則剛茹乎柔勢不<lb/>
並矣故士夫法中之刑不加則庶人法外之刑不去士<lb/>
夫之偽禮不革則庶人之常禮不明臣愚以為宜敇法<lb/>
司凡犯贓罪官無大小悉問如律或從輕或從重或杖<lb/>
<pb n="KR4e0208_WYG_002-25b"/>
決或發遣併不許贖内外獄具一如圖板違式肆虐必<lb/>
按治之百官以銀為禮以贓論責成守令重民四教冠<lb/>
昏喪祭禁其靡麗邪僻夫士夫之於庶人雖有尊卑而<lb/>
分之所在則各有宜毫釐不可越者但庶人之刑易至<lb/>
於過而士夫則不及士夫之禮易至於過而庶人則不<lb/>
及吾能防束士夫使無殘賊鄙夷乎民各得其本然之<lb/>
分而其尊卑之序實則未嘗有爽是亦天下之至平也<lb/>
官邪之當糾葢無大此矣<lb/>
<pb n="KR4e0208_WYG_002-26a"/>
　應詔書四<lb/>
　　安民生<hi>凡六篇</hi>
　　　結民心<lb/>
臣愚以為天下之亂皆起於處士好為髙論夫上自畿<lb/>
内下至海隅懷生之類欣喜恱懌豈非至治之極哉而<lb/>
䝉莊氏乃始咨嗟嘆慕容成赫胥之世填填顛顛不知<lb/>
君臣之為恩而徳澤之為厚誚堯讓舜使天下欣欣焉<lb/>
至目為羶也則過激矣葢自周室既衰諸侯力政彊國<lb/>
<pb n="KR4e0208_WYG_002-26b"/>
務攻弱國修守驅民於鋒鏑戰鬭之中嚴刑重賦以供<lb/>
兵事此民之始苦也䝉莊氏謂有愉樂乃有愁苦於是<lb/>
欲反於太古之時以相安於苦樂兩忘之境儒者之論<lb/>
夫豈如此孔子曰大哉堯之為君也蕩蕩乎民無能名<lb/>
焉言其功業文章入民者深非一端可指數也孟子之<lb/>
論王伯其說長矣曰王者之民皥皥如也殺之而不怨<lb/>
利之而不庸日遷善而不知為之者言王者之於民使<lb/>
之自得乎其心非有言貌慫慂之令沾沾爾夫民而自<lb/>
<pb n="KR4e0208_WYG_002-27a"/>
得其心則其與上益攣結而不可解故曰仁言不如仁<lb/>
聲之入民深也使治天下不欲愉樂則是必愁苦而後<lb/>
可耶後之君子羞稱五伯而其為治反不能使民驩虞<lb/>
奈何其不鳥舉而去也葢當時之君各專其國各私其<lb/>
民雖其用之至煩苛矣而莫不有憐憫之意此如貪人<lb/>
遣子入海以求珠貝觸霧滅頂不得其休息其心固惻<lb/>
惻也自秦罷封建置郡縣分裂黔首守令治之天下之<lb/>
民乃天子之民非守令之民也苦樂休戚漠不相闗如<lb/>
<pb n="KR4e0208_WYG_002-27b"/>
胡越人矣又况井地壞阡陌開縣官無田以業貧民民<lb/>
之有田皆其貲市而力得者不知使事之義以為吾自<lb/>
有田縣官反從而征之也斂之則施腹而讒役之則戴<lb/>
目而視重以有司箠楚寃抑朝廷雖有仁政之布格而<lb/>
不得下究以不知使事之民而治以不闗休戚之吏故<lb/>
民皆不恩於上怨懟驁倨平居無事尚以空名相制一<lb/>
旦有急孰得而有之哉夫奉天子之徳宣播訓勉以和<lb/>
輯百姓者誠守令責也然教之出也由上而尊教之行<lb/>
<pb n="KR4e0208_WYG_002-28a"/>
也由下而明何則下者其所親也彼見縣令非其等夷<lb/>
之人徒爾聽命教戒雖詳而不得其所以誠然者惟其<lb/>
閭巷之所共游耳目之所素習委曲開諭快然信服是<lb/>
以漢有三老嗇夫俾其勸導鄉里助成風俗得與縣令<lb/>
丞尉以事相教葢自古任之矣惟我太祖皇帝定里甲<lb/>
之制重耆老之選民間争競付聽決焉警以木鐸申以<lb/>
榜文在内月朔京尹引赴御前宣諭至諄切也有司相<lb/>
沿漫不加意齒徳隱而狡獪充徒竊貲於鬻獄耳遷徙<lb/>
<pb n="KR4e0208_WYG_002-28b"/>
不常里圖久混因鄉建長所以維之附郭力罷於州縣<lb/>
各社財屈於巡檢非成周胥宰之任矣方今天子加惠<lb/>
百姓民得美衣甘食秋毫皆帝力也而不知使事之義<lb/>
者亦衆有司固多承徳而休戚不闗者葢亦不少役於<lb/>
官列於鄉者又皆狡獪趨走之夫臣恐民心未知所恱<lb/>
也臣愚謂宜慎重守令俾擇髙年有徳者為老人以平<lb/>
一里之訟立孝弟無過力田不怠衆所推服者為鄉長<lb/>
以約一鄉之衆歲時屬民讀法使知朝廷之所以教養<lb/>
<pb n="KR4e0208_WYG_002-29a"/>
生全乎我者如是其至而我民之所以供賦服役皆其<lb/>
義之不能己者趨耕耘禁游惰行四禮脩五教奬其善<lb/>
良而董責其無賴社中又時訓練以防意外之虞吉月<lb/>
禮長於庭問民苦樂賦役輕重刑獄當否盜賊起滅天<lb/>
時贏詘皆得言而行之欺誕為奸利者懲創變置如此<lb/>
則閭閻之下皆知朝廷設官立法本以為民而民實受<lb/>
朝廷之惠欣喜恱懌以戴天子此成周所以有道之長<lb/>
也今守令既皆漠然而長老乃若是耳彼烏知朝廷之<lb/>
<pb n="KR4e0208_WYG_002-29b"/>
心哉故夫使民喜恱不可謂非王道而不留念也<lb/>
　　　較賦稅<lb/>
臣聞三代之時無輕重之賦貧富之人此何故也天下<lb/>
之田皆歸天子上之所授有常而下之所輸有定也阡<lb/>
陌開田不授於縣官皆民貲市而力得者縱横分裂惟<lb/>
意所欲縣官特總其賦之大凡爾廣踰千萬而儋石不<lb/>
供步僅丈尋而倍蓰不啻此天下所以苦不平也語井<lb/>
田於後世腐儒矣然而强陵弱衆暴寡知傾愚不為整<lb/>
<pb n="KR4e0208_WYG_002-30a"/>
齊劑量聽其自生自治遞為君臣則豈父母所忍哉葢<lb/>
今天下田地不均官民異則狡獪之胥豪悍之族倍力<lb/>
為巧詐飛走千形機詭萬狀𣲖於見在謂之活洒藏於<lb/>
逃絶謂之死寄分於子戸謂之帶管留於賣主謂之包<lb/>
納有推無收有總無攃倐忽變幻鬼不可得而原也至<lb/>
於富人憚於征徭割數畝之産加數倍之賦無直以兌<lb/>
貧民貧民逼於窮蹙持難售之田苟速售之利減賦以<lb/>
邀富室廣狹輕重雜亂混淆富者田廣而賦反輕貧者<lb/>
<pb n="KR4e0208_WYG_002-30b"/>
田狹而賦反重富者有公侯之資貧者為狗彘之食此<lb/>
所以流徙徧於山林而盜賊難禁也蘇軾號稱豪傑而<lb/>
患按地更賦之不易行昔者洪水沸出葢漫於天地矣<lb/>
大禹灑而澹之東歸於海若溝瀆然也天下豈有難為<lb/>
事哉且夫土地之數載之以籍不若稽之以圖也周禮<lb/>
大司徒以天下土地之圖周知九州之地域我朝黄冊<lb/>
里一圖焉亦圖其戸耳葢人繡錯而居圖於東而移於<lb/>
西田地則星分棊置千古不易故人不可以圖拘而田<lb/>
<pb n="KR4e0208_WYG_002-31a"/>
則可以圖得也惟以田而繫人不以人而繫田是以增<lb/>
損出入莫可踪跡臣愚謂宜盡天下田地弓之不以官<lb/>
民起科惟以肥瘠為則因地定賦裒多益寡如額而止<lb/>
某處田若干某田稅若干魚鱗圖之占田者書於其下<lb/>
里有幾鄉鄉為幾圖里長掌之圖與黄冊相並占田之<lb/>
人十年更書圖則如故更造之際里長察之即其稅之<lb/>
收除而窮其田之交易或失覺或奸利以致遺糧租稅<lb/>
徭役里長代辦葢先王之世八家同井宅在田畔人之<lb/>
<pb n="KR4e0208_WYG_002-31b"/>
所耕衆共知賦之所入衆共供也故弊不作今彼此殊<lb/>
方田宅異所一里之人目不相識一甲之田足不相躡<lb/>
欺隱之罪里長雖同未嘗實以責之是以弊如牛毛難<lb/>
數之矣黄冊固嘗隨里通計封内田地第有數而無圖<lb/>
今既圖里甲復圖田地此里之長居彼里之地不問也<lb/>
此里之田必問此里之長彼里之人占此里之田不問<lb/>
也此里之稅必問此里之田雖未履畝披圖可見後之<lb/>
君子所以憚井田難復者以為守令數易不如封建世<lb/>
<pb n="KR4e0208_WYG_002-32a"/>
於其土豪髮洞析亂無從也田賦伸縮一問里長更者<lb/>
必於故者受其指示即世於其土何異哉葢同比閭孰<lb/>
鬻孰受孰洒孰寄其知必詳有代辦之虞其防必至不<lb/>
然里之田賦雖如其圖未免隂為贏朒國之田賦雖如<lb/>
其數未免私為登降漸積漸差復如前矣或謂里長代<lb/>
辦則逋者無忌代者無可奈何掲其田標其稅苟明著<lb/>
矣豈槩之乎<lb/>
　　　均里甲<lb/>
<pb n="KR4e0208_WYG_002-32b"/>
臣嘗讀詩至於鳲鳩而知父母之心也父母有三子焉<lb/>
一則食稻衣錦極其燕樂一則糟糠裋褐僅能自完一<lb/>
則操觚且為溝中瘠矣其將任之乎亦將均之乎此天<lb/>
下之至情亦事理之可見也國家之制以里甲任萬民<lb/>
十戸為甲甲有首一百一十戸為里里有長十年而一<lb/>
役焉其初亦甚均也及其既久消長不齊重以奸利之<lb/>
徒肆為巧偽或詭寄他籍或假托衰殘或詐稱畸零或<lb/>
數為分析版冊所載遂大逕庭一里丁糧多者至千少<lb/>
<pb n="KR4e0208_WYG_002-33a"/>
不滿百有司惟以戸役之也况乎輪應之際事有大小<lb/>
日有後先可以推移權歸胥吏於是富而狡者常輕貧<lb/>
而愚者常重此詩人所以致詠於北山也故當事者患<lb/>
之而有均平之議計通邑一年應辦幾何各甲直年丁<lb/>
糧幾何丁一率銀幾何糧一率銀幾何以丁糧之所率<lb/>
為應辦之所費不復輪戸直日丁糧多者所率多丁糧<lb/>
寡者所率寡信均平矣然應辦之例雖定於額之中而<lb/>
供具之數恒溢於額之外率銀未敷直日如故矧通邑<lb/>
<pb n="KR4e0208_WYG_002-33b"/>
應辦歲無損增而各甲丁糧年有多寡明年寡而今年<lb/>
多是今年輕而明年重也故當事者患之而有爬平之<lb/>
議以一邑之丁糧均一邑之里甲計一邑原役里長幾<lb/>
何實在丁糧幾何爬而分之每一里長當得丁糧幾何<lb/>
如數者止加一倍者加充一焉加二倍者加充二焉其<lb/>
上以是為差少十一者加一充焉少十二者加二充焉<lb/>
其下以是為差丁糧應辦斬然畫一此亦天下之至平<lb/>
也然里長之名即閭胥之任也綱比絲聨法度且整整<lb/>
<pb n="KR4e0208_WYG_002-34a"/>
矣離一而為二三鳩二三而為一得無紊亂非事體乎<lb/>
又况擘割之苦將不勝其煩苛押闔之勞將不免於牽<lb/>
礙誠恐獄訟所由興也莫若仍舊制而稍更之里長匱<lb/>
者代甲首缺者補裒多益寡移彼足此而戸則如故丁<lb/>
糧之數無大相逺不必拘於一定將一邑丁糧析為三<lb/>
千六百六十分以應十年連閏三千六百六十日之數<lb/>
以分配日一年約三百六十六分如當年丁糧分數不<lb/>
滿計至何日即以次年續之有餘以續次年若夫追徴<lb/>
<pb n="KR4e0208_WYG_002-34b"/>
勾攝必盡一年而止五年差徭亦以其分編之每年糧<lb/>
長亦以其分助之如此雖里甲未嘗盡變其籍而貧富<lb/>
固已皆得其平詩曰淑人君子其儀一兮淑人君子胡<lb/>
不萬年其儀惟一故願之也雖然里甲均矣上之人不<lb/>
為愛惜雖均何益有野葛寸焉一人食之則死百人食<lb/>
之則病枵腹食之則死果腹食之則病共茹薄食雖不<lb/>
獨殺一人而憔悴者百矣又况枵腹者衆乎今里甲溢<lb/>
於常經差徭責乎倍出糧長困於重負是野葛也可以<lb/>
<pb n="KR4e0208_WYG_002-35a"/>
均與之哉<lb/>
　　　修軍政<lb/>
臣觀三代而降兵農異處於是有天下者恒患兵之多<lb/>
而食之寡矣國初之制殆不然哉惟其廢而不修故至<lb/>
今日兩受其弊而莫振成周以丘甸制兵五百一十二<lb/>
萬之夫備萬乗七十五萬之衆則是七夫而賦一兵也<lb/>
雖曰征行不常然亦豈能晏然無事者至於鄉遂則家<lb/>
一人而田與追胥竭作矣國初置衛四百九十一所三<lb/>
<pb n="KR4e0208_WYG_002-35b"/>
百一十一以軍計之約三百一十萬餘而是時口之登<lb/>
籍者六千五十四萬則是二十人乃一人為兵也况乎<lb/>
守城者三屯田者七二八一九四六中半之法因地異<lb/>
焉不耕者少矣天下屯田八十九萬九千餘頃官民田<lb/>
八百四十九萬餘以八十九萬九千餘田分麗三百一<lb/>
十萬餘之軍人得二十九畝八百四十九萬餘田六千<lb/>
五十四萬人羣聚而耕之比之軍之所耕乃其半耳則<lb/>
是軍之力盡南畝而民反不逮也三百一十萬餘之軍<lb/>
<pb n="KR4e0208_WYG_002-36a"/>
歲食糧三千七百二十二萬餘石屯田二十畝除正糧<lb/>
納餘糧六石八十九萬九千餘頃通得餘糧二十七百<lb/>
萬石則是軍之食軍自給之邊儲之所運軍需之所徴<lb/>
供於民者無幾也軍多為農故雖額設數百萬而不見<lb/>
其冗食出於軍故雖歲費數千萬而不見其匱城者較<lb/>
藝於三操田者講武於隙月内外相維彼此互發兵戎<lb/>
奮倉廩實故雖師興數十萬而不見其難且有待於他<lb/>
之也至於今日軍之存者八十四萬餘四之一爾糧之<lb/>
<pb n="KR4e0208_WYG_002-36b"/>
存者三百七十七萬餘七之一爾夫兵與食相為贏縮<lb/>
者也兵冗則食匱軍既少矣而糧不見其有餘食匱則<lb/>
兵冗糧既少矣而軍愈見其不足豈非脫籍者衆在籍<lb/>
者又坐食乎未墾者衆已墾者又糜於坐食乎二者相<lb/>
須縮則俱縮乎置八十餘萬坐食之人以蠧三百餘萬<lb/>
僅存之粟故今日之食誠病其寡兵雖不逮於昔亦祇<lb/>
見其為多也且以七一之糧而食四一之軍必不能給<lb/>
是以漕粟鹽引悉取諸民一旦有急坐食之人圜視而<lb/>
<pb n="KR4e0208_WYG_002-37a"/>
不能戰復驅民兵當之無事既浚膏血以奉軍之生有<lb/>
事又塗肝腦以代軍之死此灋之所以益弊而民之所<lb/>
以重困也臣愚謂宜修國家之制復兵食之舊有田則<lb/>
不患無兵有兵則不患無食有兵食則不患無用而何<lb/>
待其他葢人四方無擇而田萬古不移或侵於蒿萊或<lb/>
奪於豪右可以徃牒求也今誠未得軍以耕之明疆畔<lb/>
給器具授之貧民而責之六石之入而無月糧之費此<lb/>
與軍之所耕何損合二人之入以募一兵百萬之師可<lb/>
<pb n="KR4e0208_WYG_002-37b"/>
指顧得也屯田憲臣但督子粒不履田畝所謂舍其根<lb/>
而求其苗者矣至於清軍丁盡戸絶者固當結罷易名<lb/>
變籍者則當究原在伍行核補伍俟報雖萬里之遥亦<lb/>
一二年可返也奈何獨付之文墨間哉况乎官以清軍<lb/>
為名何所不問隱占縱放之弊老弱顧倩之奸侵削逃<lb/>
亡之罪實在空缺之數行部所至可不稽乎胡專彼而<lb/>
遺此也軍伍既充然後守城者城屯田者屯豈患乎食<lb/>
之不給乃若有司抑配必遣壯丁既犯明刑不宜肆赦<lb/>
<pb n="KR4e0208_WYG_002-38a"/>
豪富之家寧没其産以廣屯樹教練之法必如㑹典騎<lb/>
射弓弩鎗刀之試各有式程官不操練具聞如律庶乎<lb/>
環列衛所皆投石超距之士一旦遇敵勇氣自倍亦何<lb/>
待驅不教之民以蹈必死之地哉雖然今之所以重發<lb/>
官軍者畏擅調而恐折傷也夫衛與守禦云者豈嬰城<lb/>
自保之謂哉從便乗機剿捕㑹捕律則已許之矣若夫<lb/>
兩鬭勢不俱完彼此相當已足原宥坐視退縮乃宜罪<lb/>
之苟不寛假人皆顧忌而以養軍之民戰彼已養軍矣<lb/>
<pb n="KR4e0208_WYG_002-38b"/>
　　　制驛傳<lb/>
臣聞聖人之治天下因人情而為之制是故予之則以<lb/>
為恩禁之則不敢犯立法而不本乎人情則將有所不<lb/>
行何者人情之終不能抑也不能抑而抑之彼必出於<lb/>
吾法之外公然犯禁而恩不在於上今之驛傳是也說<lb/>
者謂春秋之時列國迭興争為㑹盟諸侯之使日交於<lb/>
道其所以授館具徒致粲獻餼者纎悉備至少失尺寸<lb/>
朝辭國門十萬之師已夕至於境内矣葢兢兢如此後<lb/>
<pb n="KR4e0208_WYG_002-39a"/>
世天下一家奉符乗軺皆朝廷臣子勢自不能以如春<lb/>
秋是不然周官之制遺人掌郊里委積以待賔客列國<lb/>
之所以待諸侯即成周之所以待臣子也奉符乗軺至<lb/>
於郡縣郡縣給之後世之所以待臣子即列國之所以<lb/>
待諸侯也但其限之太嚴是以犯法者衆葢今天下置<lb/>
驛建所内非公差特㫖外非奏事行部不許馳傳馬驢舟<lb/>
車之異廩糧夫力之殊具在職掌違者有罪亦已嚴矣<lb/>
尚書韓文以買驢全身尚寳崔璿以馳驛被謫雖逆瑾<lb/>
<pb n="KR4e0208_WYG_002-39b"/>
之擅權張焰亦吾法之有可指也今日士夫孰能逃此<lb/>
者乎仕宦稍通薫炙稍盛將出京矣即與之勘合將入<lb/>
京矣即與之勘合隨其所之而與之勘合假以官舍之<lb/>
名飾以公務之目千里遨遊道路如織陸行雕輿水行<lb/>
樓船金鼔殷天精鑿委地驛猶不足縣以繼之夫馬聨<lb/>
翩多者踰百此民之所以愁苦無聊力盡而骨立也夫<lb/>
法之所許止於十一而人之所犯過於百千亦安在其<lb/>
嚴哉臣聞聖人之治將有以禁之必有以予之然則其<lb/>
<pb n="KR4e0208_WYG_002-40a"/>
所以能禁以其能予而已今之禁而不能予之者狹也<lb/>
葢人出身而仕固將以求一時之樂而人之仕者亦莫<lb/>
不愛其同類等夷之人故情有所難抑是以職掌文武<lb/>
官員到任一千五百里之外皆許應付人情之至矣而<lb/>
亦國之大體况天下歲費數十萬以給過客孰非朝廷<lb/>
之財而不自以為恩有司實竊朝廷之財而乃自以為<lb/>
惠尊卑大小倀倀焉又且日入於冒豈所謂法哉臣愚<lb/>
謂宜緣職掌之意取周官之法勅兵部㑹議内外官員<lb/>
<pb n="KR4e0208_WYG_002-40b"/>
自㡬品以上以禮徃來者皆得馳驛應付有罪者否因<lb/>
其品級為之限制一豪不得踰越違者罪之歲計州縣<lb/>
於驛傳外所以應付過客夫馬下程筵席費者幾何悉<lb/>
徴於驛不必别求而用自足葢今雖不許之馳驛而州<lb/>
縣所費已倍蓰之明為之法則天下之恩悉歸朝廷公<lb/>
平正大而無詐冒之態人亦有所易守規格截然不得<lb/>
踰越骨立之民庶幾得以小甦州縣無應答之煩可以<lb/>
盡心民事尊官不至横求卑者亦無道途匱乏之慮夫<lb/>
<pb n="KR4e0208_WYG_002-41a"/>
法有不勞而可行者殆謂此矣<lb/>
　　　去盜賊<lb/>
臣觀有天下者皆畏四裔而輕盜賊豈以四裔長技非<lb/>
山澤小氓比哉嗟不然矣志不在大即折膠控弦不過<lb/>
草竊苟有異志荷鉏持挺非黄馘之匹夫也况四裔僻<lb/>
居邊外寥廓之野隔山谷壅沙幕天地所以限内外也<lb/>
侵寇剽掠天性固然明烽燧謹斥堠斯鳥獸遁矣盜賊<lb/>
則蟠我疆土據我膏腴利而出攻不利入保此腐腸之<lb/>
<pb n="KR4e0208_WYG_002-41b"/>
毒矢而剚腹之犀刃也四裔比之懸矣臣自結髮即有<lb/>
天下之志謂丈夫當以身報主犁庭掃閭揚旌萬里之<lb/>
外以明中國之威無從也生長嶺東日覩盜賊之害故<lb/>
為陛下陳之惠州盜賊垂十年矣初葢一二凶豎弄兵<lb/>
潢池之上搏之如咋䑕耳有司為轉官計匿不以聞百<lb/>
姓上變反擊扑之於是緣轉瀰漫蝟毛而起至於今日<lb/>
如敗絮之虱按於東而出於西攻下鄉聚屠戮老少俘<lb/>
擄子女巢據田宅驅奪畜牧芟夷農功白骨滿山赤地<lb/>
<pb n="KR4e0208_WYG_002-42a"/>
千里此仁人之所傷也陛下幸哀憐百姓詔各地方官<lb/>
以講武為不急以玩寇為苟安將盜賊妖逆隱蔽從容<lb/>
不早撲滅往往釀成大患至明聖矣臣去年五月離家<lb/>
賊營府治百里之内破三十餘圍殺萬人陛下豈聞之<lb/>
乎葢地方之官心非忠義志在富貴其於百姓不啻若<lb/>
胡越也惴惴然祈不刼庫攻城自可數日而遷故畫隍<lb/>
以外委以啖賊而不顧賊亦明知其意不向城府日啖<lb/>
百姓而無嚴如此是官與賊市也粤南在五嶺外明珠<lb/>
<pb n="KR4e0208_WYG_002-42b"/>
大貝以逺見珍常為吏所愛惜民生其間以逺易侮特<lb/>
不為吏動念殺戮之禍甚於北埀吏加欺蔽不得與北<lb/>
同被憂恤賦稅之入等於中州田歸盜賊且與羈縻郡<lb/>
縣相視葢悲痛愁苦矣然在位者必以兵食之匱為解<lb/>
臣歸善縣人也親戚故舊賊擄多矣方其平居一金若<lb/>
無也一人若無也至陷賊中檄俘擄速贖不然且斬則<lb/>
妻子脫簪珥骨肉充任使何者情之迫而處之周也以<lb/>
胡越之人而托兵食之計匱不亦宜乎粤之郡惠為小<lb/>
<pb n="KR4e0208_WYG_002-43a"/>
惠之邑龍川為小而趙佗則龍川起也當秦漢時惠葢<lb/>
僻陋矣山海之貨尚未盡賦蒲菹之蕩尚未盡除趙佗<lb/>
收偪仄之利籍嶅霍之兵遂并嶺表南面稱孤曷為兵<lb/>
食患也况惠官軍外民兵二千八十六人有司倍役之<lb/>
則四千餘矣城守狼兵又不下一千正徳間都御史王<lb/>
守仁曰狼兵之調非特所費不貲其殘掠不減於盜南<lb/>
贛精兵二千有餘得以大軍誅討賞罰行之而惟成功<lb/>
是責則比大軍之舉費半功倍安危之計豈不以人哉<lb/>
<pb n="KR4e0208_WYG_002-43b"/>
臣敢效愚策以備采擇曰求豪傑以典兵嚴刑罰以制<lb/>
命假便宜以重權慎剿撫以務本而兵食不論也何謂<lb/>
求豪傑以典兵提督兵備征伐之柄在焉守令告急兵<lb/>
備不恱無為也兵備告急提督不恱無為也總副以下<lb/>
視人眉睫指揮以下聽人肱臂又何責哉今之在位皆<lb/>
告急不恱者矣奈何民不枕藉而死也二者當擇臣於<lb/>
前篇已具言之宜決資格求豪傑必得忠義自許勇畧<lb/>
素著欲垂名於竹帛者而後委用則見肝腦塗地其情<lb/>
<pb n="KR4e0208_WYG_002-44a"/>
必迫兵食匱乏其處必周誓不與賊生矣不然業舉之<lb/>
子患失之夫不敢言兵則不敢任事不敢任事則不敢<lb/>
以聞不敢以聞則不敢動衆非欺蔽無謀耳何謂嚴刑<lb/>
罰以制命爐熾莫探崖峭莫窺何者探必焦而窺必隕<lb/>
也故人畏之陛下詔巡撫守巡兵備等官如再庇惡殃<lb/>
民巡按御史嚴行叅論重治葢凜凜矣今論治者誰也<lb/>
爐得無可探乎崖得無可窺乎昔漢作沈命法盜起不<lb/>
發覺發覺而捕弗滿品者死其後畏誅上下相匿以文<lb/>
<pb n="KR4e0208_WYG_002-44b"/>
辭避灋盜賊寖多今法不至如漢而人皆欺蔽則寛之<lb/>
過也至借彈劾以脫身因調遷而膴仕尚謂之法哉何<lb/>
謂假便宜以重權龔遂一郡守耳猶曰治亂民不可急<lb/>
也願無拘臣以文法得一切便宜從事葢用人而拘之<lb/>
是縶騏驥之足而責千里也其必重委任去尺幅使之<lb/>
展布馳騁市租可以饗士卒贖金可以充賞勸先發<lb/>
而不為專少衂而不為挫所以解苛細而求功實也<lb/>
不假之權而制其命固難能矣何謂慎剿撫以務本<lb/>
<pb n="KR4e0208_WYG_002-45a"/>
招撫之說古葢有之所以待脅染而處服馴非以媚<lb/>
渠魁而順驁悍也况乎勝之而撫則權在我不勝而<lb/>
撫則權在賊權在我則部置散合惟吾之聽權在賊<lb/>
則喜怒愛惡惟賊之從惟吾之聽則一撫永寧惟賊之<lb/>
從則朝撫夕叛二者相去若莛與楹三尺童子不可<lb/>
欺也惠州之權果誰在哉候騎至郊隻兵莫接咻<lb/>
喣防送如奉驕兒稇載而歸遂名已撫朋伍不散<lb/>
刀㦸不銷田人之田室人之室攻刼自如螫毒益甚<lb/>
<pb n="KR4e0208_WYG_002-45b"/>
鬭之則有不支訴之則為妄語此良民之所以糜爛<lb/>
而惡孽之所以蕃滋也山谷日殺人里胥日張讌虚<lb/>
美薫蒸實禍蔽塞嗸嗸殘息何由至陛下之前而訴<lb/>
之乎今得豪傑而用之嚴賞罰假事權誠心而行<lb/>
相機而動剿之足以為威撫之足以為徳庶㡬哉民<lb/>
有更生之日也人之於身即其一毛無不愛者陛下<lb/>
徳同天地澤及昆蟲豈重北垂而輕此南荒僻逺之<lb/>
民乎則欺蔽非也愚戇小臣犯咻怒吐情實惟陛下<lb/>
<pb n="KR4e0208_WYG_002-46a"/>
哀憐<lb/>
　應詔書五<lb/>
　　足國用<hi>凡三篇</hi>
　　　省費冗<lb/>
臣聞天下之言雖其至常而要之不能易者君子之所<lb/>
不弃也饑則曰食寒則曰衣此兩言者豈非天下之常<lb/>
言哉然未有舍食而能濟饑舍衣而能拯寒是以雖其<lb/>
至常而不可弃省費冗務樽節此亦天下之常言也足<lb/>
<pb n="KR4e0208_WYG_002-46b"/>
國之道無以易此臣亦安敢舍而不談以避腐儒之誚<lb/>
哉昔者宋之仁宗稱恭儉矣是時賂敵嵗費金繒數十<lb/>
百萬此如子錢之人責負于門雖欲貶損而不可得今<lb/>
天下一家伸縮操縱惟在于上如巨富之室嵗入偶歉<lb/>
自勉以率家人節用度減臧獲裁雇傭抑子弟誰敢不<lb/>
聽雖然在人者易處而在己者難割也詔曰内府供應<lb/>
朕加意節省用自有餘該部照𢎞治及嘉靖初舊額酌<lb/>
量徵派其以後加添者盡革乘輿之際人所難言也陛<lb/>
<pb n="KR4e0208_WYG_002-47a"/>
下割之矣以此推之光禄太常之厨役勲衛監局之員<lb/>
額勇力工匠之班隊戚畹内庭之賞賜豈固不如制哉<lb/>
𢎞道徳之風去靡麗之飾慎起居斥珍怪嚴近幸戒逸<lb/>
樂享萬邦惟正之供以觀示天下而在人之冗有可言<lb/>
矣蘇轍謂害財者三曰冗史冗兵冗費兵食之計臣於<lb/>
修軍政篇已畧言之吏之冗者雖更僕未易終也臣特<lb/>
言其以千萬數耳仲尼弟子盖三千人漢之經師其從<lb/>
遊亦至千餘今一學教官必三五輩其教視古何若高<lb/>
<pb n="KR4e0208_WYG_002-47b"/>
者乃課舉業舉業須課之哉盡削其訓三四千員可嵗省<lb/>
十二三萬天下武職踰十萬人五倍於昔竭膏脂以養罷<lb/>
駑非計也誠宜嚴賞功之格重比試之令使官不可輕<lb/>
得其已官者軍政治事乃支全俸額視職掌而止帶俸<lb/>
者十三給之有罪科斷如律開國功臣不失爵位亦數<lb/>
公耳此何功徳哉五倍之羡奚啻數百萬也初建北京<lb/>
惟設行部分列六曹後既定都南京諸司仍而未革投<lb/>
閒養望乃以居之臣愚以為守備外并宜裁罷比於中<lb/>
<pb n="KR4e0208_WYG_002-48a"/>
都特為雄勝亦足以控制東南奠安陵寢矣盖有商五<lb/>
遷不别置官成周並建惟命留後無用此大事為也况<lb/>
其俸幾二十萬斟酌裁罷則所省豈尠少哉至於冗費<lb/>
禄米為甚先朝諸臣已屢言之廟堂之議非草茅所與<lb/>
知也而臣則感於古焉封建諸侯周室為盛周公以功<lb/>
宗之冠憑叔父之尊其封於魯為方百里燕享朝聘祭<lb/>
祀征伐宫室城郭百官之費在其中後世子孫繼為諸<lb/>
侯分為大夫公田采地不出於國漢之謀臣賈誼主父<lb/>
<pb n="KR4e0208_WYG_002-48b"/>
偃立衆建之策行推恩之令亦使子孫受祖分地今天<lb/>
下郡國皆屬朝廷征伐宫室城郭百官之費諸王不與<lb/>
其憂郡王以下秩秩繩繩朝廷兼任其責此所以有不<lb/>
勝之患也漢天子自有三河東郡潁川南陽與内史等<lb/>
凡十五郡今兩畿兩浙財賦所自出京師所仰給也其<lb/>
餘王府州郡自邊儲軍糧吏廩預備造作與凡典籍之<lb/>
不可廢者外悉以付之初為均定其制後雖子孫多寡<lb/>
并令出入其間盖百姓兄弟初均受産數世之後子孫<lb/>
<pb n="KR4e0208_WYG_002-49a"/>
雖或不齊終不損此以與彼矣聞慶府分封郡王曾於<lb/>
一萬米内分撥不知此時奉何例也天下害財固不止<lb/>
是特舉一二大者以此推之財用庶可足乎<lb/>
　　　闢土田<lb/>
臣嘗讀司馬遷所為貨殖傳列致富人十數家具道盬<lb/>
鹽鐵冶丹穴巵茜之事與王者埒家不訾津津矣及叙<lb/>
白圭觀變趨時若猛獸摯鳥之發必以李悝務盡地力<lb/>
先之然後知遷傷切於世憤其所為未作濫而本業衰<lb/>
<pb n="KR4e0208_WYG_002-49b"/>
也故曰本富為上未富次之比豈昧於大較悦奇勝惡<lb/>
治生之正道哉呰窳之人負郭千頃荒蕪不治持籌執<lb/>
筴以爭刀錐指計僮奴扼吭而誅其入所謂舍萬金之<lb/>
産而行乞於市也土田當闢古今諸儒具有論著大者<lb/>
在唐鄧汝潁陳蔡許洛荆襄淮楚間臣未敢論論畿甸<lb/>
中古者畿内謂之甸服粟米總銍於是而出所以省輸<lb/>
將便資給也國家建都北平古為燕國燕故諸侯宫闕<lb/>
城郭之壯麗玉帛㑹同之輻輳百官萬民之殷庶何敢<lb/>
<pb n="KR4e0208_WYG_002-50a"/>
仰望萬一然自文公以後立於疆國之間北迫蠻貉内<lb/>
措齊晉又嘗帥師爭馳中原乘勝逐北翺翔千里之外<lb/>
此其為費非微細矣蘇秦入燕時東有朝鮮遼東北有<lb/>
林胡樓煩西有雲中九原南有滹沱易水即今畿内東<lb/>
西所至視昔雖狹而南有渤海鉅鹿至於邯鄲濮陽盖<lb/>
兼齊趙之地長短相互實亦當之昔者纎悉出於其國<lb/>
而今盡仰江南非所以富國息民也蘇秦謂燕足於棗<lb/>
栗支數年不言秔稻之事豈非人謀地利漸乃出哉臣<lb/>
<pb n="KR4e0208_WYG_002-50b"/>
觀往牒何承矩耕水田於河北虞集議海田於京東托<lb/>
克托大興營田西自西山東至遷民鎮南起保定河間北<lb/>
抵檀順皆從司農佃種欣慕之焉水泉陂塘之迹門堰<lb/>
捍築之方召募敕授之法器具工作之資蜃蛤粟米之<lb/>
富燦然可觀也按成式法往智數嵗之後其效立見此<lb/>
與轉呉㑹漕潞渚功相十利相百矣窮山澤計毫毛取<lb/>
贏萬里而直千里之内弃而不收甚可惜也然出數十<lb/>
萬緡以為利本而取息於數載之逺非富厚之家不能<lb/>
<pb n="KR4e0208_WYG_002-51a"/>
貧者一日之入尚不足一日之用而何暇思乎其他蘇<lb/>
轍有言曰賈人之治産也將欲有為而無以為資者不<lb/>
以其所以謀朝夕者為之也取諸其不急之處指鹽鐵<lb/>
等今内帑金有未用者所謂不急非耶且富人之出錢<lb/>
也度其能償且在旦夕而後貸之興水利闢草萊亦旦<lb/>
夕可償者也雖然事議非難任難任非難用難用非難<lb/>
成難矣天下之人毎病太怯不敢任事事偶相值漫然<lb/>
受命而不自量上雖用之常有輕之之意及其未成而<lb/>
<pb n="KR4e0208_WYG_002-51b"/>
奪其業古之君子先量其身而又要乎其君君能用之<lb/>
則受命而不辭不能用之不敢一日苟然以試而君亦<lb/>
專責之事終以濟故足述也方冊遐矣成化中都御史<lb/>
原傑經理鄖陽不可稱哉荆襄迤西沃壤千里蓬藋蒿<lb/>
萊實盡其利藉流民墾曠土得户一十二萬君相委心<lb/>
豪傑效職亦千古之槩也今朝廷之上望治如渴天下<lb/>
之大獨無一人可使乎抑洪武初天下土田八百四十<lb/>
九萬餘頃至𢎞治已失其半近日司農所入又多詘焉<lb/>
<pb n="KR4e0208_WYG_002-52a"/>
不耕之田固不少矣獨畿内哉藩府州縣雖有農官孰<lb/>
為朝廷任事者富强之道在任用矣<lb/>
　　　理屯鹽<lb/>
臣聞國家治邊塞以制逺人修屯鹽以代輸輓所以立<lb/>
富強固疆圉萬世之利也然而法相因也弊相乘也察<lb/>
相因之機審相乘之勢故弊革而法成也自成化𢎞治<lb/>
以來開中之格廢而折色之例興至於今日穀粟貴而<lb/>
金幣輕謀國之臣莫不咨嗟嘆息於洪武永樂間矣是<lb/>
<pb n="KR4e0208_WYG_002-52b"/>
不可不求其故也開國之初士馬盛於北陲威稜震乎<lb/>
殊俗驍將勁兵揚旌萬里之表旃裘之君不敢南向而<lb/>
牧墩臺之内即堂閨也當是之時墾田之令行而闢地<lb/>
之人衆富商大賈耕則徒易集糴則囷易足豈其人之<lb/>
贍智哉時使然也承平乆而武備衰教令弛而阡陌廢<lb/>
四野蕭然千里彌望糴猶艱阻乃欲使之疾耕積粟以<lb/>
應開中知其難矣且商賈之權孰與縣官縣官不能號<lb/>
召游閒除斥荒莽而責販易小民以數引之鹽任萬頃<lb/>
<pb n="KR4e0208_WYG_002-53a"/>
之地則臣見其勢之不能得也天下之事未有辭其勞<lb/>
而享其成者也廣屯樹厚儲蓄誠縣官所宜為者何必<lb/>
豎賈哉况昔支鹽一引輸粟二斗五升今至銀六七錢<lb/>
十餘倍矣持此溢羡以為勞費亦相值也折色豈過乎<lb/>
即今屯田未能遽復臣愚以為宜如丘濬之説立常平<lb/>
司於各邊都御史總之將折色銀發司和糴以充軍饟<lb/>
而後修復屯田東自遼薊西至甘凉地非鹻鹵皆墾治<lb/>
焉京邊軍自團營乘障外隠占役放者悉驅於農已有<lb/>
<pb n="KR4e0208_WYG_002-53b"/>
月糧官給牛種器具行之數年其入必多報中上納將<lb/>
有所取所謂相因者也至於鹽課有可言矣農人既供<lb/>
賦税所餘穀粟即如丘陵貿易變遷縣官不問也鹽課<lb/>
正額外所産餘鹽絲毫銖兩悉屬朝廷既無工本以給<lb/>
竈丁復令附帶以重商賈亦可見其法之不能行矣律<lb/>
令益嚴奸弊益甚富商大賈十八困焉芻粟之上不免<lb/>
侵䱷勸借之方又溢例分斗面火耗之增加查盤勘合<lb/>
之濡滯而又兩地搭配數世守支官攢恣其貪饕稱掣<lb/>
<pb n="KR4e0208_WYG_002-54a"/>
因之上下賣窩占中剋之於先奏求私販奪之於後此<lb/>
利之所以益微而召之所以難至也臣愚以為天下鹽<lb/>
課皆令折色隨各司上下之鄉酌以前增減之數定為<lb/>
一引税銀幾錢運司徵解鹽無官私聽竈丁與商從便<lb/>
貿易商人給引下塲買鹽官於要津照引而税從各行<lb/>
鹽地方變賣嚴繳退引商竈於引目外買賣皆絞夫正<lb/>
額不失每嵗所産之鹽皆取而税較之召商自賣不惟<lb/>
勞逸相懸其獲亦倍竈丁納銀無消鎔追償之患煎熬<lb/>
<pb n="KR4e0208_WYG_002-54b"/>
所得易於變化自不至於逃亡節目簡易商人侵削滯<lb/>
抑之困可以少解法既通融人鮮爭奪勢豪專利之心<lb/>
渫惡推剽之虞不禁自息日乆事定多餘鹽官亦可漸<lb/>
省其守支未盡者或轉般或改撥期一二年而折色之<lb/>
法即可舉行蓄積既多可以濟屯田之所不及盖先王<lb/>
之法遺於世者纎悉備至及其乆也皆不能無弊審其<lb/>
勢察其機而法於是乎可復苟聽頽壊莫知其所從起<lb/>
莫究其所将至則豈貴智哉<lb/>
<pb n="KR4e0208_WYG_002-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_002-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻二<lb/>
</p>
<p>
</p>
  </div>
</body>
</text>
</TEI>
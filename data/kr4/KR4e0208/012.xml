<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻十二</head> <lb/>
    <p>
<pb n="KR4e0208_WYG_012-1a"/>
欽定四庫全書<lb/>
　石洞集巻十二<lb/>
　　　　　　　　　　　　明　葉春及　撰<lb/>
　序一<lb/>
　　　弼唐龎先生七十壽序<lb/>
余兒時則聞南海龎先生治黄龍也羅浮三神山一股<lb/>
見外家言而三神山樂長生宫闕黄金銀諸僊人之所<lb/>
遊遨矣先生居最久七十而孺顔意是乎先生聖儒結<lb/>
<pb n="KR4e0208_WYG_012-1b"/>
髪學孔氏之道術而一禀於六經自世抱一藝興陋先<lb/>
生為度堂都授其中當是時固已傾兩粤之士矣山藍<lb/>
縷絶莫知起時自葛洪而用章其徒趨之如水赴壑南<lb/>
漢據嶺表離宫建焉世殊蓬蒿藜莠茂遺址存僊人不<lb/>
來而霸主不能有也濂溪豫章以吏事至席不暇煖先<lb/>
生居山山之諸宇自此興當是時湛先生亦治朱明先<lb/>
生為設北面之席然先生廉食無粱肉衣無文綺不言<lb/>
而躬行其質行諸儒不能逮也先生入為京兆遷尚書<lb/>
<pb n="KR4e0208_WYG_012-2a"/>
郎出守南中治甚有名當塗之人竟以老免是嵗嘉靖<lb/>
三十八年也古七十稱老致仕則今是已而太公不以<lb/>
其故不師使先生出而在事輔少主守城深堅雖壯夫<lb/>
不過也奈何以冥冥決而逆斷于二十年所乎或曰世<lb/>
之日日常促山之日日常舒促故以五十御人舒乃七<lb/>
十而始孩且玉堂金門世之所高也仕者據之名山大<lb/>
嶽而亦受命有道紆紫拖金揖讓萬乘之君四五十年<lb/>
逺矣黄龍為湯沐邑施於無窮是天所以奉先生也余<lb/>
<pb n="KR4e0208_WYG_012-2b"/>
聞古人之壽則以山故曰如南山之壽余不佞逃於石<lb/>
洞石洞率四百三十二君為先生保黄龍而余春及率<lb/>
先生門人若二仲所與遊上先生羅浮之壽<lb/>
　　　尋樂公七十壽序<lb/>
列僊傳安期生魁然矣安期生嘗以䇿干項羽項羽不<lb/>
用也封之生亦不用其將陷陳搴旗雲蒸龍變埀功名<lb/>
於春秋豈不遇世主屈信呼吸自托於羽化願哉藉令<lb/>
見用不成則亞父鍾離昧成則淮陰彭相國而三神山<lb/>
<pb n="KR4e0208_WYG_012-3a"/>
在渤海中黄金銀為宫闕世主甘心焉可望而不可至<lb/>
安期生乃同羨門輩遊遨其上較其終始得失互相勝<lb/>
耶尋樂公少負奇節博觀古今之載文事不售乃發書<lb/>
陳篋取陰符經讀之三年而兵法成部使者薦于司馬<lb/>
還護海上軍諸將受其畫無不㨗者功遍海徼數奇不<lb/>
能事當路子其賞不行公亦辭海上軍學長生矣世豈<lb/>
有僊人豪傑之士不得志於世則托而遊若安期生尋<lb/>
樂公是也方公在海上軍時掀髯談司馬兵法雖不及<lb/>
<pb n="KR4e0208_WYG_012-3b"/>
三代之揖讓彬彬質有其文武焉使用衛霍之烈豈足<lb/>
道哉社樹以不用而全天年用則不難以身報主公之<lb/>
志也豈能如今之壽乎方書多言列僊之樂宫室衣服<lb/>
非人世有其侣皆乗鸞驂虯矣人嘗患不能至有無不<lb/>
能詳有之不無闕人間之樂乎尋樂公不徃求三神山<lb/>
而家南海上東南生長之方等耳公嘗言用之以為利<lb/>
不用以為壽文武俱嬰世網而文易全武而不失其真<lb/>
惟有道者能之吾兒為其易者故唐憲君以儒起家此<lb/>
<pb n="KR4e0208_WYG_012-4a"/>
安期生所無矣今公行年七十僊家不限于支賔客修<lb/>
人間之事謀所以壽而難為羞謂將致赤泉之飲員丘<lb/>
之糧東海之桃峚山之實十洲之麟以為脩槐江之玉<lb/>
以為<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>也石洞子曰尋樂公翩翩僊乎猶人間之樂第<lb/>
常具進不佞為之先必不拒矣<lb/>
　　　東源公夀序<lb/>
實安有隠君子曰東源公東源公五丈夫子而中子稱<lb/>
山人與譚祁齊名葉子之在閩也山人願交故葉子於<lb/>
<pb n="KR4e0208_WYG_012-4b"/>
山人懽知東源公長者也九月既望東源公覽揆之晨<lb/>
長君次君赴公車上壽而後行邑中豪傑與諸子遊者<lb/>
皆持羊酒上壽而修辭於葉子則使新禄父來葉子方<lb/>
圃卓峯之陽新禄父進曰先生受簡新禄父受鋤於是<lb/>
新禄父植鋤曰物得土而生得水而長得雨而潤得暘<lb/>
而燠水土雨暘備而無成者根不深本不固也是故根<lb/>
深則葉茂葉茂而實蕃葉子曰諾天施地生其益無方<lb/>
盖亦有人力焉桔橰為恥抱甕將事搰搰雖勞一日而<lb/>
<pb n="KR4e0208_WYG_012-5a"/>
灌數畦加之以糞擁之以土暵不能害嵗不能侵樹同<lb/>
而收十百則人力之為也葉子曰諾廣畦五畮遍植嘉<lb/>
蔬力少事勤必生鹵莽一日而尺尋則不遥八日而尋<lb/>
常則不逺七月食𤓰八月斷壺亦各以時行耳假令祭<lb/>
韭而望𤓰壺白首不得葉子曰諾人事既修當去外患<lb/>
牛羊草棘蔬之葘也斥而去之乃碩蕃滋葉子曰嘻吾<lb/>
聞為圃得養生焉東源公兼之矣李氏寶安世家也特<lb/>
奏公始基之積徳累善數百年至東源公曽之葆真抱<lb/>
<pb n="KR4e0208_WYG_012-5b"/>
樸是謂重積深根固蒂之道以為公夀世人薄已而厚<lb/>
望於天得之為無妄之福東源公事親孝奉祠敬居家<lb/>
禮合族睦持身儉律己謙與人恕濟物仁接士恭待姊<lb/>
友臨財廉見義勇人道全矣有徳者天福之以為公壽<lb/>
天地之道浸浸寒浸暑萬物化生飄風不朝驟雨不日<lb/>
居一望十居十望百思慮營營非養生之經也東源公<lb/>
無他腸卧而于于起而徐徐與客飲輒醉醉則齁齁如<lb/>
雷矣嘗言應進士舉先奈次玉次乃表等非漸乎以為<lb/>
<pb n="KR4e0208_WYG_012-6a"/>
公壽生平與物無忤常誦龎徳公有味其言之也故居<lb/>
城郭足跡不至縣庭楊侯致冠服曰朝廷之賜也不敢<lb/>
辭賔之謝不徃張侯請黨正以禮義化誘其鄉有不善<lb/>
燠休之是故彊者畏其義弱者懷其徳年七十叱咤之<lb/>
聲未嘗及於門者外莫致之也以為公壽<lb/>
　　　順菴羅大夫壽序<lb/>
位無震而威馮然郡士也秩縣令由獄民司命焉低昻<lb/>
惟我直指之為條郡士之為使於是有狐而行虎而冠<lb/>
<pb n="KR4e0208_WYG_012-6b"/>
不助善助凶為虐若某甲子民之所患苦也端州公為<lb/>
士廉平不苛部無寃人岸無滯獄刑倚於祥仁周於法<lb/>
故民視直指如雷霆視端州如父母於豪猾不道若鷹<lb/>
鸇於鳥雀也於修正士若子弟於父師也粤人頌曰豈<lb/>
弟羅侯我噢我喣何以祝之受天之祜又何祝之爰及<lb/>
而父眉夀無疆王事靡盬端州公父為太守公太守公<lb/>
初屬廷尉亭決平遷度支郎東殱隝夷北扼彊敵軍興<lb/>
不匱三殿辨治上甚任之出守昭州大理兩郡錯介蠻<lb/>
<pb n="KR4e0208_WYG_012-7a"/>
夷明義惇信已責救乏通闗易道寛農省穡本秩禮禁<lb/>
奇邪抑强禦逮鰥寡上儒術事耉老檢式化條所部愛<lb/>
敬或以疏節見過營留耕堂老焉端州公謂南海曽生<lb/>
大人幸教應台荷上恩父子免於負擔繼典州郡自惟<lb/>
衰老不能報明主萬一孺子具官當伏節官下惟忠惟<lb/>
孝無忝前聞賴二三君子獲免於盭顧辭親而仕封壤<lb/>
萬里鼂夕帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>以羞甘膬不能心甚念之常叩首<lb/>
南極君祝大人無期之算徙官滇南道故里大人適春<lb/>
<pb n="KR4e0208_WYG_012-7b"/>
秋七十奉觴上夀應台幸甚大人好文事端州有研不<lb/>
敢將東望羅浮西指勾漏竟相屬也葛洪得請勾漏求<lb/>
丹砂往羅浮治之長生大藥能無藏於玉笈子為我圖<lb/>
之曽生問石洞葉子葉子曰末之藥矣君子之夀以身<lb/>
永壽以子薛宣不問子吏事知不能也萬石君以上大<lb/>
夫禄歸老于家子白首萬石君尚無恙慶為齊相齊國<lb/>
祠之庶幾或然萬石君徒恭謹見知無他大畧不足術<lb/>
太守公以儒起家為循吏端州公歸謁朝服見之問何<lb/>
<pb n="KR4e0208_WYG_012-8a"/>
以治端州條其對太守公必喜父子纂其緒永有辭於<lb/>
來世何壽如之且太守公未老而歸逸老以嗇左圖右<lb/>
史無鬬於心是謂長生乆視之道昭州以南端州以北<lb/>
大理以東其為人也多矣昊天雖高豈無聞於斯人之<lb/>
祝大藥何為曾子曰以此復端州其有將矣<lb/>
　　　先竹梁翁七十一壽序<lb/>
南海上有梁翁者稱先竹翁客曰翁非竹何以竹竹而<lb/>
非何先或曰翁所居名竹自其先世或曰竹物之貞者<lb/>
<pb n="KR4e0208_WYG_012-8b"/>
也虚中峻節深根直躬高摩天厚蟠地聲中律呂其蔭<lb/>
横畝棲霜雪承風雨貫四時而不易葉改柯物之貞者<lb/>
也翁象之翁有子伯鸞與周生焞周生一桂冼生三槐<lb/>
譚生宣化學于石洞十月某日翁初度伯鸞辭歸周生<lb/>
輩請石洞子翁仁孝節廉人也有髙世之行者四事親<lb/>
孝供養備祭豐肴烝叢匕曰惟親之所欲與曾參養志<lb/>
於祭則未有聞翁行之此其過曾參逺矣與伯兄居自<lb/>
作而逸其子揃爪沉河周公為成王可也何者親則兄<lb/>
<pb n="KR4e0208_WYG_012-9a"/>
子尊則王兄子非王而翁修周公之事振人之急不矜<lb/>
其功俠也長者或難之翁家以儒教節食飲賑窮乏恂<lb/>
恂里中里中稱長者然客相仇夜過翁翁攝衣出調已<lb/>
乃召仇家仇家立解歸寢鷄未鳴也孔子仕魯沈猶不<lb/>
飲羊翁行於鄉而油不溷二子長某服賈次伯鸞服儒<lb/>
翁戒二子貪賈三之廉賈五之賈且廉况儒乎伯鸞用<lb/>
是藿食緼袍至人之急則罄其槖盖翁教也翁春秋七<lb/>
十一矣百體堅强耳目聰明髪鬒焞等辱交伯鸞将觴<lb/>
<pb n="KR4e0208_WYG_012-9b"/>
翁乞言石洞子曰翁壽宜哉草木含陰戴陽春榮冬瘁<lb/>
竹檀欒冬生貞也物固有之人亦宜然翁恬澹無欲虚<lb/>
也堅固不渝節也潛心深也不淟涊而比周直也蛻穢<lb/>
濁而上征高也重積厚也鶴鳴子和聲也芘人而人芘<lb/>
之陰也備數者竹也四時而不易葉改柯壽也翁壽宜<lb/>
哉衛武公有徳詩人稱竹以美之曰瞻彼淇奥緑竹猗<lb/>
猗有斐君子如切如磋如琢如磨瑟兮僴兮赫兮喧兮<lb/>
有斐君子不可諠兮君子而不諠是為壽衛武公年九<lb/>
<pb n="KR4e0208_WYG_012-10a"/>
十五矣猶作懿以自儆懿自夀也不可諠人夀之不佞<lb/>
安能文二三子其賦淇奥<lb/>
　　　襟江黄公夀序<lb/>
毛聯伯輩將夀襟江黄翁而屬祝辭葉子葉子敬諾久<lb/>
之聯伯再以請葉子曰籛鏗小豎子耳以久特聞翁八<lb/>
百嵗人也需之久之固以請葉子曰抱一處和廣成子<lb/>
以居空同翁千二百嵗人也需之至是翁年七十六矣<lb/>
聯伯曰天地雖久而郊必嵗修父母雖夀而觴必歲舉<lb/>
<pb n="KR4e0208_WYG_012-10b"/>
何則因初而展敬也今况冠服之命葉子竦然曰余與<lb/>
大理公同齒翁大人行也敢辭十金之子不黙綈百金<lb/>
之家不練千則綺萬則輿通人盡能之耳翁故饒益夏<lb/>
日葛衣冬日緼袍出不蓋食不旨山澤之癯不儉於此<lb/>
矣三尺之童厪厪章句一入横序步高而氣揚翁藉博<lb/>
士有聲謝去之退然如不勝衣呐然不出於口田野之<lb/>
夫不慤於此矣父以子貴結駟連騎危冠束帶赫赫里<lb/>
中大公也大理君以大夫佐郡翁踧踧民間負擔爾之<lb/>
<pb n="KR4e0208_WYG_012-11a"/>
閭閻黔首不跼於此矣所謂懷玉衣褐哉夀一雪澗公<lb/>
之子翁為伯命叔季農伯儒久之不第也翁曰棄父之<lb/>
命不孝罷苶精神求不可得之名殘父母之遺體不孝<lb/>
不孝等吾寧居此况大載足賴也及大理君官滇中欲<lb/>
迎太公翁曰探奇之士皆有事於五嶽未論舟輿其跋<lb/>
涉苦也昆明勝甲天下兒第圖之吾卧遊耳日射昆明<lb/>
返照㸃蒼山翁大呌曰世稱飛雲見日何如㸃蒼吾遊<lb/>
足矣所謂無役其神乎夀二家嘗有曾參之事縉紳先<lb/>
<pb n="KR4e0208_WYG_012-11b"/>
生豪長者多為請卒白翁與余同患曰誣已苦免苦又<lb/>
苦聽之亦白所謂無勞其形乎夀三縣博士弟子請於<lb/>
令翁孝弟人也事雪澗公孝雪澗公富因其業而修之<lb/>
盡以分於叔季終不以長子而私其財母夫人春秋高<lb/>
失雪澗公事之二十年惟謹邑人貧者貸之不善者教<lb/>
順之未嘗失色於人訓子義方大理君為吏循二子皆<lb/>
有常業嘗為博士弟子詔諸生才而不仕者冠之翁宜<lb/>
如詔於是冠服舉觴客曰翁緼袍不綺乃冠服乎葉子<lb/>
<pb n="KR4e0208_WYG_012-12a"/>
曰舜畫衣堯窅然喪其天下任之耳是故來而留之非<lb/>
也辭之非也不察其然而非之非之非也翁任之夀四<lb/>
後數十年余更夀翁需之<lb/>
　　　晴南翁六十一夀序<lb/>
萬厯己卯水南周生躡屩叩石洞上謁葉子曰焞寶安<lb/>
水南人也家大人稱晴南翁命焞里父教子童而習之<lb/>
射䇿甲科望耳夫射䇿甲科急公家便利百姓是務吾<lb/>
安敢薄之哉無亦惟是析人之珪儋人之爵高官重禄<lb/>
<pb n="KR4e0208_WYG_012-12b"/>
以封殖而家曰屈首受書至勞苦矣幸而獲償是商賈<lb/>
之行也當此時父母奉璽書被章服以詫鄙小縣鄙小<lb/>
縣孰不謂寵然不肖之身君子指怒之曰叱嗟而父母<lb/>
糞壤也生此臭腐辱不亦甚乎牧堂老人挈濓洛之學<lb/>
教子元定師事紫陽夫子遂成大儒後世誦牧堂不衰<lb/>
則元定以也吾聞有逹者石洞先生孺子謹事之無㤀<lb/>
元定之志矣焞奉家大人命頓首上謁願得備掃除惟<lb/>
先生辱振收之余既奇生而因賢晴南翁余過水南晴<lb/>
<pb n="KR4e0208_WYG_012-13a"/>
翁相見其神充然其容赭然蓋修道而養夀也晴南翁<lb/>
曰吾學醫醫載籍極博上古書若奇咳石神接陰陽等<lb/>
不傳傳素難等方之儒其五經也儒之言備於程朱以<lb/>
醫方之其明之彦修也世人徒言師心輕蔑經傳此與<lb/>
耳食無異吾誦素難數萬言明之彦修輩誦之又數十<lb/>
萬言如是數年出而為人診治有驗未精也行求先識<lb/>
師問又數年為人診治有驗精良雖無秦鏡五臟癥結<lb/>
不吾閡矣竊意儒者本之五經參之程朱而於有道取<lb/>
<pb n="KR4e0208_WYG_012-13b"/>
正寧獨醫乎余既賢晴南翁而因以勉生生入羅浮下<lb/>
帷發憤不下山者五六年翁之教也翁少孤事母孝友<lb/>
于兄弟族黨畏其義以故無逋蕩者有爭得翁即解自<lb/>
其母夫人好施予翁益修之所衣食人甚衆及醫専以<lb/>
醫為施徃來惠潮惠潮人爭客之不得歸歸則他邑戒<lb/>
舟輿又至爭客如惠潮一嵗中歸水南率不過數日然<lb/>
其所全活人糈輕重與否不問也語曰居之一嵗種之<lb/>
以榖十嵗樹之以木百嵗樹之以徳豈不以報有逺近<lb/>
<pb n="KR4e0208_WYG_012-14a"/>
而所樹爾殊哉朝出一緡夕操券以責入無幾耳出捐<lb/>
千金貸遲之數年息乃不貲晴南翁所以自待與其教<lb/>
子皆百世之業也即如里父之子射䇿髙第紓紫拖金<lb/>
以事其親賔客闐門奉觴上壽鄉里動色然行不逮乎<lb/>
中人名不挂於清議翁固不屑之矣時乎未至菽水盡<lb/>
歡焞合志之士匪有如瑱之幣如澠之酒徒取無能之<lb/>
辭以為翁壽翁顧樂之葢所志逺也今方六十始基之<lb/>
矣<lb/>
<pb n="KR4e0208_WYG_012-14b"/>
　　　秋崖任先生七十一壽序<lb/>
余受博士經蓋與秋崖任先生同舍余少先生十年嘉<lb/>
靖丁未先生亦年二十六耳分部都肄諸生則先生褎<lb/>
然舉首當是時乗車齧膝一舉千里刷幽燕而秣荆楚<lb/>
在旦晝間冀北之馬豈不驤首而馳瞠乎後矣渠今伏<lb/>
櫪老耶先生不特經術屈人其知畧足稱也生平好奇<lb/>
偉俶儻之畫䇿昔蘇秦起閭閻連六國阨塞彊弱之處<lb/>
兵所當出卒乘芻粟少多不啻觀火生斯而長而直百<lb/>
<pb n="KR4e0208_WYG_012-15a"/>
里之内惽惽不辨尚安事智故惠四竟谿谷人民水土<lb/>
所殖謡俗美惡先生不出户而知庚申兩江之盗環視<lb/>
而起烽火達於郊關民去田畮於是假守雷公備兵方<lb/>
公請司馬張公討之而寘先生莫府調兵食某所有兵<lb/>
若干其千夫某某兵齎糒若干其轉饟某某守某隊某<lb/>
覆某道某擣其穴某出鋭師以佐之某防其逸某要其<lb/>
歸令既具方公喜曰亞夫得劇孟而知七國無能為也<lb/>
生所部署虜已在吾掌股何論劇孟哉先生亦將一軍<lb/>
<pb n="KR4e0208_WYG_012-15b"/>
豪家漏師虎出於柙久而後殲本先生之謀也方盜奔<lb/>
突水以東盡徙入郡城於是古唐之貫父請城水東貫<lb/>
父為植先生佐之計丈數揣高低醵財用議逺邇程土<lb/>
物畧基址幾年而成不愆其素縣由是遷余亦得托處<lb/>
鶴峯之下豈惟鄙人惠人百世拜二君之賜先生數奇<lb/>
乃謝博士歸初先生師事南海龎太守嵩談名理至是<lb/>
發篋出圖書觀之超然有得著圖書律厯尚書解皆成<lb/>
一家言貫父弃余無以為質結髪同舍惟先生子宣體<lb/>
<pb n="KR4e0208_WYG_012-16a"/>
行從余受經兆行與余談藝則時聚于南樓南樓者縣<lb/>
城南樓貫父先生之所搆也甃以瓴甋一木不施余多<lb/>
暇日輒與諸君登眺其上西江東下南山對峙眄江山<lb/>
之如昨嘆吾儕之已老及時為樂可不務乎歲在壬辰<lb/>
先生春秋七十又一子壻後生將介眉壽則請余為酌<lb/>
者先嗟夫先生抱不世之畧㮣其夙昔豈願伏櫪老耶<lb/>
社樹以不用故壽假使先生得當當世之主將城紫<lb/>
塞築受降揚旌萬里之外封狼居胥山禪姑衍登臨翰<lb/>
<pb n="KR4e0208_WYG_012-16b"/>
海馬革而歸未可知也不用而壽非其志矣昔馬文淵<lb/>
兄弟相調及出浪泊見跕鳶而後知下澤車欵段馬為<lb/>
得此猶兩人先生前則文淵後則少游其壽宜已不佞<lb/>
壯心未降雄劍啾啾時鳴於室先生鬒髪赬顔步若奔<lb/>
馬不佞齒後衰先松栢栁蒲殆非虚語時置黨正貪婪<lb/>
饕餮讓而不居皭然塵垢之外質直方正式化鄉閭築<lb/>
室杜門以課孫子既庶且賢箕裘相繼天予多福亦先<lb/>
生之自求也不佞懸弧四月惟夏聞諸道路體行將以<lb/>
<pb n="KR4e0208_WYG_012-17a"/>
先生之觴觴之嗟夫春及已忝所生奈何儌一勺之惠<lb/>
方約兩生遊五嶽庶幾飱六氣以養餘年春及不敢當<lb/>
禮則先生受爵可已<lb/>
　　　高士毛翁七十壽序<lb/>
古之君子以實為道後世不免近名非獨仕宦爾也隠<lb/>
亦有之古之隠者百畮之田環堵之室躬率妻子胼胝<lb/>
手足於山谷壟畮之中詩書之教五帝三王之道術服<lb/>
仁蹈義如食飲厭而已得時則駕不得則巖居而川觀<lb/>
<pb n="KR4e0208_WYG_012-17b"/>
未嘗揭日月而行以蘄人之高之也蠱之上九不事王<lb/>
侯高尚其事豈以其不事乎則高之乎身居事外而惟<lb/>
志之高尚故可則也事則高尚其業不事則高尚其志<lb/>
等耳皇甫謐纂陶唐以後二千四百餘年若被衣至管<lb/>
寧輩九十餘人為傳曰高士夷齊兩龔以身徇名不與<lb/>
焉夷齊求仁得仁品隲固未必當猶曰慎名洎近世江<lb/>
湖魏闕不能勝而從之猥自托於隠以為名高則幾無<lb/>
實矣若毛翁所謂以實為道者非耶翁少為博士弟子<lb/>
<pb n="KR4e0208_WYG_012-18a"/>
有聲亦欲乗時而致當世之主久之不第嘆曰以有涯<lb/>
隨無涯殆矣蹇而回車日暮而後舍止非早服也河清可<lb/>
俟人壽幾何遂謝去邑令舒顓固請不可則以高士旌<lb/>
之人因稱高士云翁家羅浮山下南海龎先生來講聖<lb/>
賢之學翁先從之門人所以益親皆翁以也至是歸羅<lb/>
浮山楗户不出惟舊學之繹身雖隠而道益進矣翁質<lb/>
行悃愊少文而人倫為之本自其先西園公饒貲財祀<lb/>
田猶尚厪厪翁修其業而息之家不訾祀田益廓慶唁<lb/>
<pb n="KR4e0208_WYG_012-18b"/>
問遺故人必腆遇困乏倒囊給之或貰貸不能償折券<lb/>
不問也長女許陳氏已而瞽卒與女河源某氏素封也<lb/>
一日籍其産願以家辱翁後妻妾告言則奉百金為壽<lb/>
請右之翁曰吾已許若翁矣所不惟理之直有如日其<lb/>
重義如此生平無它好好詩書不求甚解意㑹則欣然<lb/>
㤀食庶幾陶靖節云日詠陳公甫詩自適間作詩亦不<lb/>
甚工求也及翁春秋高矣曰予不負羅浮筋力予負則<lb/>
於舍旁築觀羅臺杖䇿眺望竟日乃退客至如之予歸<lb/>
<pb n="KR4e0208_WYG_012-19a"/>
石洞嘗過觀羅臺謂翁望相輪何如親者曰是目與足<lb/>
非一身也假令親之有目與否請觀石洞曰羅浮是請<lb/>
觀葉子曰石洞是請自觀之大笑而去翁有子男三人<lb/>
鶴年鶴翔鶴翀今朝夕問寒燠惟鶴翔鶴翔黙而好深<lb/>
湛之思取宋儒所著書為之釋其所游知交皆長者天<lb/>
下有名之士也自翁父子賢而好客則户屨恒滿遊羅<lb/>
浮者無不造廬而講業焉曰翁矗然與羅浮爭高不登<lb/>
翁門是四百二十一峯畢登而一未陟也今翁年七十與<lb/>
<pb n="KR4e0208_WYG_012-19b"/>
鶴翔遊者徵言石洞昔公子牟謂瞻子身在江湖之上<lb/>
心居魏闕之下奈何瞻子曰重生翁重生矣壽不亦宜<lb/>
乎夫壽人者必岡陵翁將使人觀我不徒羅浮之觀也<lb/>
客賦南山有臺<lb/>
　　　方伯建州滕公六十壽序<lb/>
伯吾粤者則莫莆田彭公臨海陳公華容劉公蒼梧吳<lb/>
公賢矣其術學端其徳固其於民厚而身之眡薄於民<lb/>
不遂若螽蠆之螫而不能一息留也於其組綬若蛇蚹<lb/>
<pb n="KR4e0208_WYG_012-20a"/>
蜩翼可撠而撝也人之不善雖貴不敬也善雖賤必下<lb/>
也可達可塞可廊廟可巖穴臨大節關木索嬰金鐵幽<lb/>
圜墻持㦸而戍若匡牀而席之也葢三十年四公比肩<lb/>
粤何幸與不佞卑卑嗟生之日後不然者擁篲而除所<lb/>
欣慕焉又七十年乃有建州滕公生不後矣所欲擁篲<lb/>
而除恐公不我與也燕趙多悲歌慷慨之士南楚好辭<lb/>
巧説鄒魯矜節而重儒豈故才性殊哉其風成耳閩自<lb/>
中立傳洛學羅李濫觴至朱子而盛幾墜滕公乃紹明<lb/>
<pb n="KR4e0208_WYG_012-20b"/>
之入主秩宗典天官出督浙中學不具論論粤事初令<lb/>
番禺再則廉訪今方伯大氐尚儒術砥名節本秩禮厲<lb/>
筦弦匡困乏逮鰥寡尊黄耉禁淫衺正法罪赦𤯝災節<lb/>
器用平徭賦扞奸宄固封圉諸政政可知也張弛措注<lb/>
一於道蟬蛻穢濁遊於塵埃之表不可知欲識四公則<lb/>
滕公乃其疇矣四公名臣有傳獨列陳公名理與吾粤<lb/>
陳子同陳子世所稱白沙先生也四公在粤陳子皆友<lb/>
之彭公至推轂于朝陳公以宋道學傳訓序屬陳子其<lb/>
<pb n="KR4e0208_WYG_012-21a"/>
重之也去耳目全虚圓若未契則陳公可循哉正徳來<lb/>
學者好詆訾朱子夫畧典禮崇𤣥空稱㣲妙難識吾不<lb/>
如彼一道器貫天人博文而約之禮胡不慥慥君子彼<lb/>
不如吾鄉在京從學士大夫談其言捕風頭痛而返盖<lb/>
闇昧如此滕公命性融朗本之躬行則朱子之教也不<lb/>
佞耕石洞未嘗通謁當路公廉訪徒以虛名求之已歸<lb/>
歸宗山不相識頃見如平生歡夫物以形用龍則以神<lb/>
聖人在世其猶龍乎潛則淵飛則天神也孔子謂鳥之<lb/>
<pb n="KR4e0208_WYG_012-21b"/>
飛魚之游獸之走知之至於龍吾不能知其乘風雲而<lb/>
上天知則何以神焉公有龍徳以歸宗山為淵雲烝龍<lb/>
變則將澤於天下易曰知變化之道者其知神之所為<lb/>
乎不佞何足知之且神生於無形是萬物之宗也形用<lb/>
則匱故聖人因神而存之處於天地之間將反於宗之<lb/>
人也遊乎陰陽之始而通乎物之所造無方無體後天<lb/>
地而長存矣扶胥李君曰人皆厚形以養生聖人惟神<lb/>
之貴神則變變則久吾乃今知公所為壽也彭祖以乆<lb/>
<pb n="KR4e0208_WYG_012-22a"/>
特聞不亦惑乎適公懸弧之辰請以是進<lb/>
　　　兵憲黄公壽序<lb/>
粤故患兵而嶺東西為最嶺東徃平兩江二源置新邑<lb/>
號永安長寧若人初離藥石恃粱肉以輔之也天子念<lb/>
安寧百姓無如二千石良彼其身之不治如百姓何於<lb/>
是呉郡黄公被簡書出守吾惠以仁恩為醴灑以禮義<lb/>
為鑱石以教化為橋引以刑法為毒熨潄滌湔浣調劑<lb/>
薰蒸一年而陽二年而浸三年而盛四年而強五年熙<lb/>
<pb n="KR4e0208_WYG_012-22b"/>
熙皆登仁壽之域公之賜也嶺西平亂置二邑亦以安<lb/>
寧名之天子制詔惠州太守嶺東幸安寧稱其名其治<lb/>
兵而西公曰君子不易民而治民即易其治同不易官<lb/>
而理官即易其理同况東西如左右手又何睽異之有<lb/>
馬方駭鼓而驚之係方絶又重鎮之不容髪不佞願無<lb/>
兵之先而民之急也仁恩禮義教化刑法一如惠謂鄭<lb/>
使君不佞幸與執事比肩共事不自意䇿蹇駟為君先<lb/>
驅願命僚屬修職以贊不佞不佞拜執事之賜謂康州<lb/>
<pb n="KR4e0208_WYG_012-23a"/>
守羅君鶚高要令蕭君九章輩諸君卿奉職守城至勞<lb/>
苦矣勉思職業監司不敢㤀下車僅半嵗業以為百年<lb/>
之計所部大治㑹中秋公當覽揆之晨使君率其僚屬<lb/>
壽公而假辭於石洞石洞子曰以文則吾不能以知監<lb/>
司則吾惠人也治民治身道一而已語曰大軍之後必<lb/>
有凶年言耗失而不為聚保也水而益深火而益熱謂<lb/>
之益多早復則重積徳重積徳則無不克無不克則莫<lb/>
知其極是謂深根固柢長生久視之道公治程書如其<lb/>
<pb n="KR4e0208_WYG_012-23b"/>
治兵無闢不翕無勞不逸壽之徵也文惠君養生得於<lb/>
解牛黄帝治天下得於牧馬利則存之害則去之故為<lb/>
天下亦去其害馬者而已族則躊躇大卻大窽依乎天<lb/>
理要皆無厚而入有間公以强陽為大軱以頡滑為害<lb/>
馬以自然為良刀可以保身可以長生壽之徵也樞不<lb/>
蠧而流不腐動故耳過則為害有國家者日夜淬厲其<lb/>
百司鼓舞其庶民毋令偷怠呰窳上下一體血氣流通<lb/>
而亦不致叢瑣公執天之行綜物之紀豈不孶孳動而<lb/>
<pb n="KR4e0208_WYG_012-24a"/>
常静則此以為之主壽之徴也以治身者治民故民<lb/>
得其養生而不傷以治民者治身故身得其養壽而勿<lb/>
替故曰道一而已宰相輔天子統百官鈞四海仁覆天<lb/>
下而人不以為恩武震天下而人不以為黷中和致位<lb/>
育成君有無疆之福臣亦有無疆之聞功名著於春秋<lb/>
亦此道也如適萬里之途百里於十里逺矣而未及千<lb/>
千里於百里逺矣而未及萬公以惠為百而嶺西為之<lb/>
千萬里為歸而後菹以大椿俎以索桃庶幾可壽公耳<lb/>
<pb n="KR4e0208_WYG_012-24b"/>
惠人思慕乃在今兹嶺西未及期月而萬年以為階騠<lb/>
駃七日豫章七年已知之矣壽可也天官書南極老人<lb/>
常以秋分候于南郊是月既望殷于端州煜霅照耀光<lb/>
於疇昔必兆公也鄭使君請先壽觴小子踧踧隨進<lb/>
　　　加封中順大夫惠州府知府閒溪黄公壽序<hi>代龍</hi>
　　　　<hi>塘姪</hi>
余不佞防海東越禦敵北平乃今陳臬三齊八年於外<lb/>
幸太守在郡竟内以寧劗伐不至丘木嵗在徒維太守<lb/>
<pb n="KR4e0208_WYG_012-25a"/>
以高第進憲副備兵嶺西郡人追思功徳立石羅浮之<lb/>
陽追琢無能之辭以示來裔不佞勉為之矣季父在端<lb/>
敬問起居無恙幸而教之憲副在嶺西比及朞月有司<lb/>
兢兢奉法民各安其俗樂其業三農不聳四方無虞郡<lb/>
邑吏祝憲副百年以惠端人又祝太公百年以祚黄氏憲<lb/>
副之祝授簡在余今兹進爵太公屬余慁於載筆郡丞<lb/>
方君儌福乃公祈得觀察一言以當憲副小子言矣夢<lb/>
熊幸從編民王父憲副若以匹敵公大王父行也重以<lb/>
<pb n="KR4e0208_WYG_012-25b"/>
季父之命敢不敬諾聞公上世豪於東呉中葉而微兩<lb/>
世皆逢掖早世惟是藐諸孤四歳矣兩嫠撫之是為溪<lb/>
隠公公王父也溪隠公學黄老家言好施予日具飱於<lb/>
九逹之逵隠民多就食焉以為常時出納命被量而量<lb/>
命被衡而衡終身未嘗衡量親也既老道益高方對客<lb/>
茗客問公結髪談道庸亦有異術乎投盌于壁膠焉其<lb/>
異如此溪隠公生守溪公守溪公生閒溪公是為太公<lb/>
溪隠公糴豎昂其直予之矣丈人歸責豎奈何使而翁<lb/>
<pb n="KR4e0208_WYG_012-26a"/>
二價哉奉而歸溪隠公溪隠公大奇之請結婚丈人曰<lb/>
吾老矣止一息女不門楣之望望堂搆耳於是溪隠公<lb/>
遣公贅丈人女即陳恭人也公在甥館俶儻周慎丈人<lb/>
謂甥無害家秉盡屬焉公修兩家之業而息之貲用益<lb/>
饒然其好周人之急一如王父謂吾世家溪上而舅號<lb/>
思閒於是稱閒溪云憲副生於陳氏及貴主事司寇公<lb/>
業封主事進郎中遇覃恩加封郎中出守惠州上最則<lb/>
又加封中順大夫惠州知府嗟嗟公之壽之爵豈有既<lb/>
<pb n="KR4e0208_WYG_012-26b"/>
耶天地之道積積則久久則大太伯虞仲文身斷髪以<lb/>
啓句呉傳二十餘世積千載而後子游北學中國得文<lb/>
學之精華虞夏之際雍州以為上田揚居下下其他可<lb/>
知當時貢于王府不過金玉之珍篠簜橘柚之實而已<lb/>
積二千年而後有十二國之呉又七百年而後有三國<lb/>
之呉盛於唐宋而極盛於今日三江五湖之勝猶昔也<lb/>
秔稻傾東南財賦甲縣㝢學士如林朝紳如坻當國三<lb/>
事呉居其二盛之盛矣海虞亦呉中一隩區也子游之<lb/>
<pb n="KR4e0208_WYG_012-27a"/>
宅在焉憲副得子游之學應運而興將埒二相而三之<lb/>
公之世徳有可言矣中葉稍㣲溪隠公積之在老氏謂<lb/>
之早復守溪公又積之在老氏謂之重積徳合二姓之<lb/>
積以貽閒溪公所謂莫知其極者也積於家則積積於<lb/>
國則積積於天下則積而公適當其盛非直百年而已<lb/>
抑余知公所自為壽焉海虞南有具區北有江其東則<lb/>
海豈不漭瀁大哉何以大其源長也羣溪混混此實以<lb/>
為之源公家溪上以閒名得其道矣夫溪遇風為湍遇<lb/>
<pb n="KR4e0208_WYG_012-27b"/>
石為瀨如練如縠如鳴玉如濆雪直者中弦平者中矩<lb/>
溪何心哉今且有人沙棠為檝木蘭為舟直鈎而釣一<lb/>
朝而連六鰲不為喜終日魴鯉一無獲不為愠風雨息<lb/>
於溪畔霽則鼓枻遊於汗漫之鄉其於溪忘矣有道之<lb/>
士險夷順逆一不入其靈臺事萬變而心常閒猶之溪<lb/>
也儒者徒襲成言祗謂山壽水流不息非壽而何余故<lb/>
知公之所自為壽也憲副澤潤天下譬則具區江海其<lb/>
源要本於溪不佞儻得謝存公於家請挽溪流以為公<lb/>
<pb n="KR4e0208_WYG_012-28a"/>
壽郡丞且酌西江之水<lb/>
　　　平山李翁七十一壽序<lb/>
平山翁者衞使靜軒公從弟都閫東泉公從父吾友守<lb/>
白鴿門鶴峯子從祖叔父也其先含山人始祖總管公<lb/>
從高皇帝渡采石封千户侯四傳至武徳將軍調龍川<lb/>
至靜軒公晉衛使始徙惠州靜軒公之來惠也墳墓宗<lb/>
族田廬皆在龍川都閫公孝嵗時伏臘念其先輒欷歔<lb/>
不能食常曰使我强下一匕徒以平山叔耳余兒時從<lb/>
<pb n="KR4e0208_WYG_012-28b"/>
大人居都閫公右塾與鶴峯子同學平山翁自龍川來<lb/>
果實纍纍余得啖焉都閫齒於平山翁長矣余窺之庭<lb/>
誾誾如也惟謹平山翁雖將家子乎恥與綺襦紈袴者伍<lb/>
更折節好修立然諾邑人信之邑中有爭翁居間為陳<lb/>
利害曲直輒解即貰貸金錢願得翁一言輒聽於是邑<lb/>
人語曰烏用劑約不如五也諾五翁小字也邑令尹公<lb/>
聞翁賢得人心訟多屬翁決亭翁曰大夫所為屬某訟<lb/>
者為某公也不敢以親戚故負大夫林公至聞翁賢著<lb/>
<pb n="KR4e0208_WYG_012-29a"/>
其家曰齊民之表官寺城塹則又屬翁翁曰大夫所為<lb/>
屬某官寺城塹為某廉也不敢以腐惡負大夫當是時<lb/>
大盜鮑時秀鴟張詔討之林公以彊吏當行强起翁曰<lb/>
公將家子閑軍事雖老強為我起盜平林公以功受賞<lb/>
本翁畫也白蓮盜起則又強起翁散之於是林公論上<lb/>
翁行誼忠信請以賔禮賔之翁謝曰某介胄之子閭閻<lb/>
之賤夫也大夫不知不肖使得備趨走自其分奈何冒<lb/>
冠裳濫尊俎乎竟謝不往其辟名如此石洞子曰好女<lb/>
<pb n="KR4e0208_WYG_012-29b"/>
妬之媒也好男身之甾也豈不信夫以平山翁猶然遇<lb/>
患士之砥礪名節而蒙不韙可勝道哉平山翁於林公<lb/>
稱知已矣有可為地何所不至謂於其終利其羨散白<lb/>
蓮盜得槖中裝捕論之雖得白要是非爽也翁今年七<lb/>
十一矣諸與鶴峯子同僚咸曰平山翁吾大父行也吾<lb/>
輩戎行宗族子弟綺襦紈袴孰與平山翁節請為夀以<lb/>
勉吾黨石洞子曰此可謂無天哉讒言淆亂安可謂天<lb/>
七十身彊耳目聰明奉觴上壽者肩相摩也安可謂非<lb/>
<pb n="KR4e0208_WYG_012-30a"/>
天然余在都閫公右塾平山翁方壯而余與李子孺子<lb/>
今平山翁七十李子與余衰矣人生世間如六騑過隙<lb/>
自今以徃至百嵗壽觴四耳可無醉乎<lb/>
　　　柳州太守龍坡鄭公七十三壽序<lb/>
鄭大夫昔為郎南職方典軍軍鷙悍難治馴於大夫之<lb/>
徳業俎豆之矣出守端州則宏庠序之教修起學宫盛<lb/>
鐘鼓管弦陳詩書禮樂庀其未備而申其未飭淬厲兩<lb/>
學弟子語在楊太史記郡有崧臺書院則又檄十二學<lb/>
<pb n="KR4e0208_WYG_012-30b"/>
弟子講業其中刺經綴文都授其旨而躬為之矩矱其<lb/>
言曰家大人以射䇿甲科敭歴郡邑所至羣學官弟子<lb/>
教之而當朝宰衡褎然舉首功遍楚越語在胡司空汪<lb/>
司馬馬司徒陳司寇祠堂記若徳政碑不佞於家大人<lb/>
無能為役徒藉父書幸得備位為郡師帥不能修明教<lb/>
化帥先諸士雖有良材大厦不具謂家學何謹奉家大<lb/>
人之所嘗試與諸士切磋究之朝廷免於簿責且得藉<lb/>
口復家大人則不佞之願也盖大夫翁龍坡先生嘗為<lb/>
<pb n="KR4e0208_WYG_012-31a"/>
郎不用其為郡邑即漢吏不過云故大夫治民一本先<lb/>
生化條乃其訓諸士如此諸士則常偶語里父於子日<lb/>
望登庸教督豈不孶孳即有負程或不免於姑息大夫<lb/>
納我陶鈞恨不速化惟分與名號王父允哉詩曰如岡<lb/>
如陵請以崧山為王父壽又曰晉人有事惡池則有事<lb/>
於河齊人有事配林則有事於泰山以漸而尊禮也我<lb/>
等小子雖未嘗摳衣於翁之堂於大夫紹其所聞是日<lb/>
上㑹稽登禹穴而聆翁之謦欬也惟分與名號大王父<lb/>
<pb n="KR4e0208_WYG_012-31b"/>
允哉詩曰如川之方至請以端溪為大王父壽於是翁<lb/>
春秋七十有三攝提貞於孟陬揆于初度大夫以在官<lb/>
守不能帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>于家奉萬年之觴拜送使者于庭文<lb/>
學博士亦帥弟子北向稽首上萬年之觴㑹四百三十<lb/>
二峯主人在郡徵辭以先酌者葉春及曰詩言文王壽<lb/>
考遐不作人有以哉化不及千里教不及百年不可言<lb/>
遐壽於何有文王自北而南被于江漢百世而下興猶<lb/>
待之故曰倬彼雲漢為章于天雲漢得天而久明文王<lb/>
<pb n="KR4e0208_WYG_012-32a"/>
久道而成化詩人其有取爾先生抱先王遺經以教楚<lb/>
越未老而休乃今施於嶺海學者宗之為祭酒所謂壽<lb/>
考作人非耶且人樂有父母樂有兄弟胡夫人與翁齊<lb/>
年辛夫人竝稱壽母兄弟十有四人子孫千指何論王<lb/>
天下者大夫禔身兢兢思遺父母令名頫卬固無愧怍<lb/>
藉令家食寘身諸子中歲時上壽敬進巵酒與嶺海弟<lb/>
子千百餘人壽孰多也四海尊親莫如王天下樂孟氏<lb/>
直以三樂登之其權審矣余觀詩知先生之自為壽觀<lb/>
<pb n="KR4e0208_WYG_012-32b"/>
孟氏而知大夫之壽其親文學博士曰大夫豈區區端<lb/>
州徳教將加四海當是時翁春秋益高兹奚足也葉春<lb/>
及曰吾就今言之文學博士曰善謹録以付行李<lb/>
　　　大中丞臨武劉公六十序<lb/>
朱鳥之下有鉅人焉高辛氏為祝融百餘歲至陶唐氏<lb/>
為四嶽四千餘嵗為明大中丞臨武劉公横艾敦牂嘉<lb/>
靖元年辰在壽星日得辛丑大中丞降于朱陵之臺葢<lb/>
衡之精云天有權衡地有衡嶽人有大中丞是嵗大帝<lb/>
<pb n="KR4e0208_WYG_012-33a"/>
明于中宫其氣自楚起三十二年而大中丞入紫㣲匡<lb/>
衛歴太微之庭斗牛女之分翼軫之域銓徳鈞物順三<lb/>
光以育羣生兩粤古南交至于海隅東至閩西至牂牁<lb/>
皆祝融所治也大中丞出錫六纛象參旗錫鉞象東井<lb/>
西曲星錫彤弓象天弧彤矢象天矢有星孛于翼軫及<lb/>
牛女射去之已射蛟海中帝於是就軍錫命司馬位北<lb/>
斗矣昭陽大荒落萬厯九年日躔壽星三百六十辛丑<lb/>
將帥獻上大夫薦幣郡邑吏旅于庭庶民頌士躍石洞<lb/>
<pb n="KR4e0208_WYG_012-33b"/>
子受命四百三十二君奉太上長生之藥軍正曰鉅人<lb/>
天地所命也乃有虹電五星二龍之符尹氏稱申伯蕃<lb/>
宣本之於嶽降壹以暨乎鉅人是孔真象首於尼而老<lb/>
稟形於亳也石洞子曰度索之桃千歲而華實楚南之<lb/>
㝠靈五百嵗為春秋豈不育於陰陽表地而志之則度<lb/>
索楚南云爾正曰徵哉南極老人常秋分見離衡乃當<lb/>
之若然㝠靈可薪而桃可再食也石洞子曰小年不如<lb/>
大年數始于一成於十二萬九千六百周而復生干支<lb/>
<pb n="KR4e0208_WYG_012-34a"/>
所以紀而非其所紀也形生數神主形聖人因神而存<lb/>
之大司馬雖軒冕乎嘗棲太虚寶洞北至太和問道空<lb/>
同矣坐廣庭無窮之門至焉是故造化在身宇宙其掌<lb/>
股也摹邵氏書布㝢内豈虚哉羅浮南嶽之佐小子嘗<lb/>
辱薦書頓首受之大司馬惡乎受諸受於太一<lb/>
　　　牛太恭人劉氏六十一壽序<lb/>
自昔奇偉倜儻之士䇿名清時樹勳帝室福澤傳於子<lb/>
孫豈獨其人贍智哉婦道章而母儀立也余觀劉向所<lb/>
<pb n="KR4e0208_WYG_012-34b"/>
傳列女及續傳他亾論母儀賢明仁智三類其於女徳<lb/>
詳矣可謂今無人耶劉恭人者牛將軍印泉之妻少將<lb/>
軍庭珪之母也其父劉公居惠河南為大姓初牛將軍<lb/>
少學劉先生所先生名梧學士所稱古唐先生也劉公<lb/>
造先生數目將軍先生曰必欲得壻無如生劉公曰諾<lb/>
劉媪乃大恚公常奇女必大貴奈何妄予牛生劉公曰<lb/>
非婦人所知也卒予將軍恭人既歸事舅姑孝盡脱簮<lb/>
珥以佐饘酏芼羮舅姑安之將軍先世百户侯當嗣恭<lb/>
<pb n="KR4e0208_WYG_012-35a"/>
人曰大人常奇君幾是乎丈夫致身何常之有或以文<lb/>
章起家或以干城扞國君勉矣毋過慮妾事舅姑不謹<lb/>
將軍既官數受命討賊恭人則又數勉將軍臣事君猶<lb/>
妻事夫妾幸得以巾櫛奉朝夕兢兢不敢失尺寸君如<lb/>
惜身惟妻子是保若君父何席先人之寵以有禄位荷<lb/>
殳行間斬將搴旗摧鋒陷陣掃蚩尤爵通侯休光奕於<lb/>
無窮斯臣子之大業而丈夫之偉績也語曰懐與安實<lb/>
敗名畢萬匹夫七戰皆獲有馬十乗豈在寇哉將軍遂<lb/>
<pb n="KR4e0208_WYG_012-35b"/>
腦璉髓朝曦分犁亞元磔裂世喬滅東夷平惠潮殲曾<lb/>
藍之寇進萬户本恭人之助也及少將軍長將軍春秋<lb/>
高矣恭人乃謂不聞養由基之射乎繼以善息君被甲<lb/>
戴胄四十年苦兵請息肩於孺子何如少將軍嗣公遂<lb/>
老日與恭人翳茂樹臨曲池觴酒為樂恭人則又謂少<lb/>
將軍予攻苦茹淡而父櫛風沐雨蒙霧露賴天之靈以<lb/>
有今日使孺子具官而知之乎勉修職業毋貽父母詬<lb/>
恥少將軍頓首受教故居官淬厲卓越不與流輩伍盡<lb/>
<pb n="KR4e0208_WYG_012-36a"/>
即官下以其間與先生長者遊學日益進説禮樂而敦<lb/>
詩書嘗慕卻縠之為將也自連帥以下大賢之人謂恭<lb/>
人能母矣於是恭人年六十有一少將軍則置酒觴二<lb/>
人前帥諸孫上壽豪傑日進牛酒葉子曰夫婦之際人<lb/>
道之大倫也婦而賢矣未必其夫賢其夫賢矣未必貴<lb/>
貴矣未必偕老又未必成子姓成子姓矣又未必賢恭<lb/>
人與將軍皤然偕老衣紫横金少將軍諸子詵詵豈非<lb/>
吉祥善事天地之盛福哉益信劉先生能知人也<lb/>
<pb n="KR4e0208_WYG_012-36b"/>
　　　徐賢母葉孺人六十一壽序<lb/>
伯兄中憲公長男是為将仕君將仕君其女長也是為<lb/>
東陽將仕徐君之妻焞之母於余為姪孫女余家稱長<lb/>
姑惠人稱賢母葉孺人云中憲公慕古家灋以禮訓敕<lb/>
子孫而孫女最孝中憲公亟稱之余支子也齒不獨於<lb/>
將仕君少於姑亦少然見必拜曰吾王父行也敢不拜<lb/>
中丞君亦支子也齒亦少於姑然見必拜曰吾父行也<lb/>
敢不拜其有禮如此將仕君晚舉兩男以是藐諸孤能<lb/>
<pb n="KR4e0208_WYG_012-37a"/>
主宗祊姑之徳宏矣為東陽君婦於前婦之子必慈曰<lb/>
吾夫之𦙍也於宗家必親曰吾夫之枝葉也於宗之賢<lb/>
者必敬曰家之秀也吾夫之所敬也於姻亞戚屬必婣<lb/>
曰吾夫之肺腑也家世羅浮力農東陽君雖宦學哉課<lb/>
督諸僮僕樹藝必勤必儉曰吾夫之世業也東陽君學<lb/>
湛先生所以春秋高等主簿東陽鬱鬱不得志姑解之<lb/>
曰孫寳言士安得獨自髙不遭者可無不為况主簿乎且<lb/>
君何如程伯子而薄之也東陽君起謝之用是有聲其<lb/>
<pb n="KR4e0208_WYG_012-37b"/>
官二子焞焜皆倜儻有大志而焞尤好古人之學門外<lb/>
有長者車轍抗志山林游心辭賦世間榮利不能一入<lb/>
其懷也姑則常語二子而父學湛先生求天理尚體驗<lb/>
固將升仲由之堂入尼父之室獵聲華儌富貴奚為於<lb/>
孔子之門是不有其父也自二業合有志之士宗之而<lb/>
父抱經濟之畧矕龍鳯之文徒以其資屈首黄綬鄉里<lb/>
小兒叱咤而主其柄出見督郵入對妻子口雖不言氣<lb/>
勃勃而屯結非一日矣吾雖婦人安敢以富貴溷子違<lb/>
<pb n="KR4e0208_WYG_012-38a"/>
正言而悖國制棄中道而慕高節亦不有其父也二子<lb/>
唯唯君子曰自昔母教有矣明聖賢之學持中正之論<lb/>
其徐母乎於是姑年六十有一諸與二子遊者謀上壽<lb/>
而乞言於余自尹焞母尚志養士莫不賢之如是則禄<lb/>
養非耶當時學禁故尹母以志勗子今朝廷懸爵禄待<lb/>
天下之士莫之禦而不為諱稱顓孫曰吾言行之慎已<lb/>
有令名而親之心是咈非志養也禄位名壽以養其親<lb/>
所以為孝使後世有兩焞母不亦可乎焞勉之<lb/>
<pb n="KR4e0208_WYG_012-38b"/>
　　　劉母七十壽序<lb/>
銅峯生者寶安奇士也家銅峯稱銅峯生生少學書不<lb/>
成棄去學劒又不成而托於酒人其於酒雖孫呉用兵<lb/>
白圭治産自以為不過之矣生嘗稱祖伯倫氏有明徳<lb/>
於晉封於酒泉後世莫續紹明先世之統其在予乎生<lb/>
既續封益不治生産好從學士先生遊母汝南君見門<lb/>
外有長者車轍常治具交賔客歡其於當世榮利若蚊<lb/>
蚋之過耳矣士故以此附之萬厯五年四月某日生同<lb/>
<pb n="KR4e0208_WYG_012-39a"/>
飛雲生訪石洞先生遂登飛雲飛雲飛雲生菟裘也是日<lb/>
行霧露中鬚鬢如綴旒至飛雲飛雲生拜生亦拜頓首<lb/>
曰人言飛雲最高此其去閶闔不逺哉臣有母汝南君<lb/>
撫臣甚苦臣不肖不能為母光願帝錫母百年之身是<lb/>
大造於劉而不弃其孤也帝若有意於臣則遣豐隆以<lb/>
告臣蒲伏候命是夜宿泉源西北下殷殷有如食頃大<lb/>
震上山盡動揺雨如注電繞身數匝每震蟲輒噤聲<lb/>
生輒大呼與應和石洞先生嘿嘿耳下山生見人輒呼<lb/>
<pb n="KR4e0208_WYG_012-39b"/>
已得請於帝母壽如羅浮矣萬厯六年元日生復至山<lb/>
頓首元日帝出政之首帝已許臣於泉源願首錫母是<lb/>
年汝南君春秋七十有一飛雲生乃同李生某黄生某<lb/>
謂石洞先生汝南君賢母也十七適某公某公好賔客<lb/>
奉入或不給則脱簪珥佐之事瞽姑孝敬買二姬進某<lb/>
君顧自舉子其教生雖古賢母何加哉銅峯生事母又<lb/>
孝一念動天天為之答語曰天道無親常與善人非耶<lb/>
先生覩其事請為母壽石洞先生敬諾客遂登堂成禮<lb/>
<pb n="KR4e0208_WYG_012-40a"/>
生頓首曰某不肖不能事母賴諸君子寵之母大喜書<lb/>
曰厥父母慶用洗腆致用酒諸君彊飲皆醉而去<lb/>
　　　曾母壽序<lb/>
曾仲子貧奉母朱夫人居旦夕或不得甘毳而菽水盡<lb/>
歡愉愉如也伯子怡怡如也仲子雖遊諸生乎門多長<lb/>
者車轍其遊知交皆海内有名之士矣今嵗有司察郡<lb/>
邑茂士與計偕仲子不應令而十月望當夫人發祥之<lb/>
辰於是諸嘗與仲子遊謀上夫人觴而令不佞之辭先<lb/>
<pb n="KR4e0208_WYG_012-40b"/>
客曰仲子豈長貧哉顧夫人春秋高矣幸得上公車即<lb/>
無事甘毳而以此時及夫人壽庶幾得其一盼雖南海<lb/>
為上尊羅浮為加豆介羣仙而獻酬之蔑是過矣六嶽<lb/>
子曰是焉知夫人哉夫人自其先公為吏乘軺行郡國<lb/>
歸孝廉公而翁綰銅章彼見褘翟粱肉直菅蒯糠覈耳<lb/>
孝廉公舉孝廉三十年未論交適使微撼揺牀第間寧<lb/>
能保箕潁之節乎夫人終不以一日之娯而忘夫子平<lb/>
生之守若是者志深逺矣藉令仲子得舉于今無過孝<lb/>
<pb n="KR4e0208_WYG_012-41a"/>
廉公夫人不甘孝廉公升斗之粟而甘仲子乎客曰然<lb/>
昔尹氏母以志養命其子遂不舉也千秋百嵗後知尹<lb/>
氏母請以為夫人壽六嶽子曰未也驥無心千里伯樂<lb/>
不得不乗楩楠豫章無心明堂匠石不得不御何者物<lb/>
有至之矣仲子負千里之足具明堂之器即令世盡瞽<lb/>
乎不然將有合也不用而簞瓢養亦菽水用而大亨養<lb/>
亦千鍾如夏水冬湯惟其時耳夫人嘗以國事教子無<lb/>
甘富貴無寧為國華乎客曰然昔蘇氏母與其夫布衣<lb/>
<pb n="KR4e0208_WYG_012-41b"/>
終身而令子為滂千秋百歲後知蘇氏母請以為夫人<lb/>
壽六嶽子曰未也春及不佞辱與仲子交弟畜之而母<lb/>
事夫人固知夫人之懿當夫人于歸孝廉公具父母上<lb/>
有大父下有諸兄弟娣妹孝廉公庶而父融縣公又最<lb/>
嚴夫人逡巡其間内外無間服婦事十四年米鹽必親<lb/>
女紅窮日夜融縣公分諸子獨不孝廉公分以夫人善<lb/>
事我也孝廉公既不事家人産一切婚嫁夫人蠶織畢<lb/>
之居常稱二南栢舟緑衣諸詩謂諸子不齊家烏治國<lb/>
<pb n="KR4e0208_WYG_012-42a"/>
哉其教不肅而成矣百世下所為稱孟母者謂善教而<lb/>
令子大儒也今觀夫人於孟氏何有孟子遊梁時已叟<lb/>
稱母尚無恙盖天既以孟子壽吾道必以其母祚孟氏<lb/>
天有意於仲子能無意於夫人哉敬上夫人孟氏之觴<lb/>
以觀仲子之成仲子再拜曰士鑑辱吾母儌福吾子幸<lb/>
而天錫之祉吾子稱所以祚孟氏者壽吾母士鑑不敏<lb/>
敢不夙夜以祈此爵<lb/>
　　　分守雷陽水軍李將軍宗陽姚淑人齊壽序<lb/>
<pb n="KR4e0208_WYG_012-42b"/>
余先君與都閫公善都閫少先君九歲余生三嵗而宗<lb/>
陽始降故余叔父都閫公視宗陽猶弟也先君無一研<lb/>
之地則假館於都閫公先君教不易子故余常居都閫<lb/>
之館宗陽當就外傅則從先君受業未嘗易師故余於<lb/>
宗陽最親里人以兩家父相善子相齒學又相愛古稱<lb/>
通家無如兩家者及先君捐館舍宗陽稍長益好學余<lb/>
無一武之庭月過宗陽率十日而五過必酒必為陳説<lb/>
古今載籍戎馬之陣兵甲之教宗陽敏皆能受之至其<lb/>
<pb n="KR4e0208_WYG_012-43a"/>
履仁秉義被服造次一於儒者不卑疵隕越其行雖誦<lb/>
法孔子者皆自謂不及也後余入閩宗陽亦纘官還惠<lb/>
余師孔子法高皇顧不吐剛古有強項用得此聲於閩<lb/>
中宗陽受事正盜賊劻勷之時奉命徂征師徒十萬羽<lb/>
書沓至烽火達於郊闗轉粟秣馬日不暇給大將私求<lb/>
無藝縱卒轥萬户府門甚至牽裾宗陽發憤讓郭都護<lb/>
朝廷命大將軍討賊宜上下一心滅此而後朝食奈何<lb/>
自相殘虐斨斧缺矣若盤根何都護語塞卒乃稍戢余<lb/>
<pb n="KR4e0208_WYG_012-43b"/>
聞執訊宗陽公亦强項耶其後卒滅羣盜置縣宗陽與<lb/>
有功焉及余自免歸羅浮而宗陽進守備官分守雷陽<lb/>
白鴿門白鴿門珠池隸焉常以珠獻幕府監司或此兩<lb/>
人以買珠來則獻珠而歸其直宗陽曰吾職稽盜敢自<lb/>
為之竟以此歸故府初余家司馬謂宗陽與叔未論其<lb/>
他歌亦同調古稱伯仲塤箎二公是矣嗟乎祝之而肖習<lb/>
之而成此神理所通而自然之符也余兩人皆以直方<lb/>
守官皆以直方不偶揆厥所由盖自齠丱楚聲可齊况<lb/>
<pb n="KR4e0208_WYG_012-44a"/>
非齊楚即名通家即名伯仲可矣姚淑人其生年月與<lb/>
宗陽同第後十日有内徳生二子伯文焯季文燿文焯<lb/>
官宗陽乃老昔在壬辰犬馬齒屬六十一忝其所生又<lb/>
鮮骨肉何敢受祝者之觴反闗石洞帝命嫦娥揚音容<lb/>
成舉杯以鈞天之樂樂之且曰是子有四方之志扣其<lb/>
脛蹩躠一嵗今二子具父母厥父母慶撃鮮置酒陳鐘<lb/>
鼓管弦巻韝鞠<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>奉觴上壽賔客豪傑更進勸酬亦吉<lb/>
祥善事也二子則謂知大人無如石洞伯請一言侑之<lb/>
<pb n="KR4e0208_WYG_012-44b"/>
余謂宗陽少知大節方其逐羣盜入盌窰登烏禽嶂四<lb/>
顧而嘆破安民鎮誘景清載戰猴頭進月角大勝桃園<lb/>
厥後殲渠魁於鯨海之中當是時衽兵革矣遑恤其他<lb/>
幸而讒妬見徳得保首領倚杖以牧鷄豚享二子之養<lb/>
效里父鼓缶為樂豈其志哉師尚父鷹揚時年九十今<lb/>
堇堇三之二猶孺子也邊方未靖敵氛孔熾天子拊髀<lb/>
頗牧豈敢宴安余齒長宗陽猶然强起况良士仡仡乎<lb/>
願與宗陽建旗鼓執櫜鞬驅馳中原以祁連為加豆以<lb/>
<pb n="KR4e0208_WYG_012-45a"/>
瀚海為上尊以竹帛為壽若不得志乃相與返羅浮採<lb/>
長生之藥度鐵橋跨黄龍以遊汗漫後天地而長存未<lb/>
晩也二子質之而翁必以為然可飲一石<lb/>
　　　懐石劉翁七十有一繪圖壽序<lb/>
頖東有古唐丈人先君執友也春及以父執故時徃請<lb/>
業其族子懐石君長余十齡族孫體行子則余一日之<lb/>
長今懐石春秋七十有一人翁之久矣子男由則博士<lb/>
諸生與由則遊者具翁質行上于有司有司廣上徳意<lb/>
<pb n="KR4e0208_WYG_012-45b"/>
賜爵一級與覽揆㑹則繪圖壽之於是體行子謁序於<lb/>
余幾與章服交映不佞父丈人而友體行子翁中立其<lb/>
間烏得無言傳曰山育萬物而不倦山彌大壽彌逺海<lb/>
天池也萬川歸之不知何時止而不盈尾閭洩之不知<lb/>
何時已而不虚久皆天地並矣日亦然金氣火精鶴以<lb/>
之養金九火七合為十六故鶴十六年大變百六十年<lb/>
變止千六百年形定是羽族之長僊人之騏驥也鹿壽<lb/>
千嵗千嵗偃盖三千嵗聚脂者松僊羽化而長存則人<lb/>
<pb n="KR4e0208_WYG_012-46a"/>
而天矣數者皆壽類也圖崇山巃嵸下臨滄海湠漫沆<lb/>
瀁日躍海而升烜赫迸騰爛雲彤而霞赤山有喬松偃<lb/>
蹇連踡宛虬龍之狀懸蘿翳焉瑶草瓊芝媚礧砢而妍<lb/>
岑嵪鶴啄而軒鹿呦而遊羣仙翩翩以遨以嬉人言渤<lb/>
海三神山黄金銀宫闕諸僊及長生藥皆在圖盖是耶<lb/>
或取諸天保也天保之三曰如山如阜如岡如陵如川<lb/>
之方至岡山脊也陵阜山之陂陁也至則海也其亂又<lb/>
以日以松栢祝之而指山維南圖具矣祝生於愛愛出<lb/>
<pb n="KR4e0208_WYG_012-46b"/>
於情君臣朋友分異而情同固詩意哉夫詩人之祝君<lb/>
也欲其厚欲其益欲其榖既以厚人已愈多既以益人<lb/>
己愈有穀則愈宜以是求福始基之矣諸生稱翁尚詩<lb/>
禮敦孝友持謙遜父背而思母繼而義昆弟畏而孔懷<lb/>
大軍之後修先業而息之未嘗自封振困乏周急難施<lb/>
不恩負不責耳無囂目無華口無臧否足無公庭之綦<lb/>
宗族怡怡如也鄉黨恂恂如也庶幾詩人意哉壽可矣<lb/>
何必驂鶴駟鹿仍羽人於丹丘乃愉快耶體行子喜曰<lb/>
<pb n="KR4e0208_WYG_012-47a"/>
善哉夫子之為詩也請以是為酌者先歌天保以侑之<lb/>
載歌南山雖八琅之璈𤣥靈之曲不是過矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_012-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻九</head> <lb/>
    <p>
<pb n="KR4e0208_WYG_009-1a"/>
欽定四庫全書<lb/>
　石洞集巻九<lb/>
　　　　　　　　　　　　明　葉春及　撰<lb/>
　公牘二<lb/>
　　敎<lb/>
　　　止迎<lb/>
職調惠安縣知縣大懼無以安民報主負平生所學非<lb/>
以令為利也投牙門子皂𨽻健步源源来豈以事令為<lb/>
<pb n="KR4e0208_WYG_009-1b"/>
利乎治貴循名責實門子者守門之子也縣有額徭有<lb/>
編皂𨽻者造作事而𨽻於吏者也縣有額徭有編健步<lb/>
無額無編而皆源源來豈以事令為利乎以投牙為名<lb/>
非制也枵腹而役非情也胡為乎來哉職疋馬至縣萬<lb/>
一不稱徒步歸耳不敢以勤百姓<lb/>
　　　禁供具<lb/>
知縣不德立於百姓之上予甚自愧里長三人者來欲<lb/>
為知縣供道里費是重予不德也輿馬飲食什器米鹽<lb/>
<pb n="KR4e0208_WYG_009-2a"/>
知縣自具里長先具償之不敢費里長一錢上任之費<lb/>
以綱銀祭門置酒二者毋出此嗟夫百姓所為走數百<lb/>
里簞食壺漿迎知縣者欲安全已也予雖不敢當感念<lb/>
深矣何以答百姓哉何以答百姓哉<lb/>
　　　咨訪<lb/>
知縣嶺東鄙人也少不自量謂古人必可為而三代無<lb/>
難至志大才小不能及於天下猶幸得邑而治恐負初<lb/>
心而辱先訓甚兢兢也入境來父兄子弟既以父母相<lb/>
<pb n="KR4e0208_WYG_009-2b"/>
命矣窮海邃谷有一不被堯舜之澤奚稱為民父母之<lb/>
意哉先王之道當今之務所聞於先人者藏於心乆矣<lb/>
民風謠俗將咨訪而後從事故先諭鄙意凡知縣之来<lb/>
在安百姓不敢有所侵暴貧苦失職㷀㷀未得所者具<lb/>
來告焉父兄子弟尚匡知縣不逮<lb/>
　　　償輿馬價<lb/>
知縣未任則先諭曰疋馬至縣不敢以勤百姓里長三<lb/>
人乃自來予伺當道不食其菱過峽江不啜其茶豈為<lb/>
<pb n="KR4e0208_WYG_009-3a"/>
是謭謭屑屑哉深拒之也聞里長業雇輿人即償二十<lb/>
兩一錢八分又聞飲輿人酒人五分凡四十五人計二<lb/>
兩二錢五分償之又聞買幨幃重十四兩五錢兩七分<lb/>
計一兩一分五釐償之償總二十三兩四錢四分五釐<lb/>
聞迎時人率七錢縣三十里三七二十一兩較原率已<lb/>
浮二兩四錢四分五釐償即令散猶有告所散不滿其<lb/>
所率者豈非三人欺上而侵下乎其俱来告吾將罪三<lb/>
人且給其不滿者<lb/>
<pb n="KR4e0208_WYG_009-3b"/>
　　　里役<lb/>
里長者里之長也有司不長之故長者不樂為計丁應<lb/>
日以免為幸一戸徃役多十數人少不下數人前後相<lb/>
嫁有司苦於窮詰盖上下俱病矣知縣奉高皇帝令催<lb/>
辦勾攝二事耳綱銀外毫髮不敢侵擾此長者所知也<lb/>
無畏戸推擇二人當之嵗周而止吾識其貌吾識其年<lb/>
以與從事日給人四分一嵗二人不過二十八兩八錢<lb/>
通本戸與甲首戸成丁民米之登册者科之私丁㫑官<lb/>
<pb n="KR4e0208_WYG_009-4a"/>
丁官員生員俱免既出役錢即俾處休再科者罰家給<lb/>
一張使知令意<lb/>
　予為此文盖里甲兩利至計也綱銀之法豈不甚良<lb/>
　美哉但令善䛕則不敢守好貨則不能守綱不守則<lb/>
　里長附益里長附益則晨鼠暮虎而甲首貧苦知縣<lb/>
　將任知綱惟祭門置酒止耳預戒里長毋來迎當疋<lb/>
　馬至縣里長乃自來余俟當道不食其菱過峽江不<lb/>
　啜其茶償道里費二十三兩四錢四分五釐較其所<lb/>
<pb n="KR4e0208_WYG_009-4b"/>
　率浮二兩四錢四分五釐故事知縣出里長奉餐僦<lb/>
　舍予兩赴省闈兩卻之以事趨大府齎百錢宿僧舍<lb/>
　數日尚餘歸嵗時無饋元旦里長請為令易綬不許<lb/>
　迎春東郊限於綱竟不花矣黄大夫曰里長懼迎春<lb/>
　如嚮時方醵金而今罷即如屬者御史不知不肖過<lb/>
　而奬予勤勞里長計四兩二錢以酬有可為地靡不<lb/>
　為之又時上官皆方正未嘗循故事有所奉大較如<lb/>
　此壹何省也嘗寄家人書曰安得伯采為惠安里長<lb/>
<pb n="KR4e0208_WYG_009-5a"/>
　哉伯采予姪今嵗應役故謔之矣雖然能節爾財不<lb/>
　能廢爾役催辦勾攝令固然也長當擇人不宜數更<lb/>
　其説具諭文夫以十數家父兄子弟數十百人甘食<lb/>
　安坐而使彼枵腹於公則予見其勢之不可故稱其<lb/>
　廪多至四分或謂彼自役耳父兄子弟固自有議何<lb/>
　至令鰓鰓然為畫嗟夫予不為畫終不枵腹明矣所<lb/>
　以鰓鰓然者不特虞其腹枵又恐其捬人之背搤之<lb/>
　吭而奪之食也然甲首豈無㤀其昔罷而安於今逸<lb/>
<pb n="KR4e0208_WYG_009-5b"/>
　者乎或嘖嘖望予曰胡為乎使予食里長戸丁豈無<lb/>
　幸其今逸而慮其後罷者乎或嘖嘖望予曰胡為乎<lb/>
　專使彼為里長里長不知其食之不哇而恨其嚥之<lb/>
　不飫者有之亦嘖嘖而望予曰胡為乎嵗役一身而<lb/>
　日食幾分哉嗟夫予衆人之母也舉而望予固當然<lb/>
　邑之東南以海為池彼地之力固亦有不足也余惟<lb/>
　懼有里長欲嚥甲首不可或設其説以愚之謂官陽<lb/>
　以食里長而隂乾沒之者夫食在於長不與於官章<lb/>
<pb n="KR4e0208_WYG_009-6a"/>
　章矣爾民豈可盡愚乎但余不得不為之防又鰓鰓<lb/>
　然畫之謂甲首知其戸丁米幾何不知一甲丁米幾<lb/>
　何則知一日當食里長幾何不知其嵗當食里長幾<lb/>
　何也故通計一嵗兩人之食而定著各戸之數又較<lb/>
　其都而上下其食大都乃四分中殺一下又殺一又<lb/>
　下者又殺其五釐各給一楮家諭曉之庶人在官其<lb/>
　祿有差盖自昔然矣爾尚復望乎或謂斯法今誠幸<lb/>
　甚萬一他日綱銀不守又案日而誅其食是利而孽<lb/>
<pb n="KR4e0208_WYG_009-6b"/>
　隨之也自今日始嗟夫其在人乎其在人乎堯舜之<lb/>
　法曷能世守而勿失竊之則為厲階故曰侯之門仁<lb/>
　義存仁義之道篡竊之資也彼欲殺人豈必皆白刃<lb/>
　哉固見有殺人以酒食者酒食固養生之需也知縣<lb/>
　懼里長之若此傷甲首之若彼故述行事條法意明<lb/>
　切著之俾得以覽觀焉<lb/>
　　　請父老<lb/>
知縣欲與父老共治惠安得某都某其延請而來七日<lb/>
<pb n="KR4e0208_WYG_009-7a"/>
期㑹親民堂<lb/>
　　　再請父老<lb/>
知縣欲與父老共治惠安以是月七日期㑹親民堂躬<lb/>
為讌勞與之更始父老乃有弃予者是知縣不德也自<lb/>
愧自責固請而來十八日㑹<lb/>
　　　諭父老<lb/>
余觀令甲耆老之設豈不至重者哉耆老輕而約正立<lb/>
約正立而保長存一羊十牧無全羊矣故令兼之且令<lb/>
<pb n="KR4e0208_WYG_009-7b"/>
耆老復求約正是舍二三而求一四也今日雖賢何如<lb/>
張敞鮑宣幸自愛<lb/>
　　　諭里子弟<lb/>
令秩七品耳邑多方岳大臣年四十耳邑多黄髪雖有<lb/>
志聖賢之道寡過未能也邑多賢者皆以父母事令恂<lb/>
恂下之何以故尊朝廷也令遵祖宗制使都中推擇高<lb/>
年者為父老即為約正里中子弟乃桀然驁之謗毁抗<lb/>
格以疑衆亂政則是令不足事而朝廷不足遵也且耆<lb/>
<pb n="KR4e0208_WYG_009-8a"/>
老向皆避令不肯與令共事强而起今迺訾訾爾乎若<lb/>
摘其瑕則令罪過如蝟毛集當秉耒耜退耕羅浮之下<lb/>
尚能披服拱手儼然居士民上哉而况里中之推擇之<lb/>
也里人懼耆老引避來迄留良苦其毋辭去里中皆聽<lb/>
約束違者有咎耆老亦宜正身以服其衆<lb/>
　　　再請父老<lb/>
知縣莅任三年敎化未敷生理未遂是予責實未至父<lb/>
老之言之善尚未盡施行也八日置酒親民堂其悉來<lb/>
<pb n="KR4e0208_WYG_009-8b"/>
㑹予將申之<lb/>
　　　奬父老<lb/>
余行保甲所以尊朝廷明令匪直舉古人遺法也父老<lb/>
多弗舉舉者三人是知余心而可共理矣命里長具酒<lb/>
幣至爾家旌焉以為各都倡也<lb/>
　　　召作佛事者<lb/>
知縣到任二十日禮敎未敷致百姓居䘮而作佛事罪<lb/>
在知縣即取幡幢鬼<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鈴鐸等焚毁孝子僧衆來聽講<lb/>
<pb n="KR4e0208_WYG_009-9a"/>
小學一章<lb/>
　　　召百姓講皇極<lb/>
厚俗競祠醮曰祈福為民造福非知縣乎陸子静曾為<lb/>
荆門民講皇極父老子弟俱赴予為講之<lb/>
　　　示寺僧<lb/>
知縣平日常遊宿僧房常從僧乞食今居官僧為里長<lb/>
不可不謹飲食自具違者有罰<lb/>
　　　禁庭燎<lb/>
<pb n="KR4e0208_WYG_009-9b"/>
庭燎之役古盖有之未知出於白徒否嗟乎民乎里役<lb/>
之矣徭役之矣兵役之矣驛役之矣無不役之矣與民<lb/>
休息非令誰可每日視事恒至夜分已列燎于庭毋至<lb/>
有大祭祀大賔客吾且圖之<lb/>
　　　示采戸<lb/>
采戸鐙戸古無是役吾方與民休息不特一人而已所<lb/>
告當免第何不自告今日猶有三尺童子不能自白於<lb/>
縣令之庭者乎<lb/>
<pb n="KR4e0208_WYG_009-10a"/>
　　　諭百姓<lb/>
知縣平生惟聽古先聖賢之言妻孥之言不聽僮僕之<lb/>
言不聽吏胥之言不聽臺𨽻之言不聽言皆不聽合古<lb/>
先聖賢㷀獨之夫不敢虐也况上者乎不合高明之家<lb/>
不敢畏也况下者乎家門之内則斬斬矣百姓毋為吏<lb/>
胥輩誑<lb/>
　　　又<lb/>
余以尚絅名齋盖欲敬信於不動不言不賞不怒而民<lb/>
<pb n="KR4e0208_WYG_009-10b"/>
勸民威也今審冊聲色大矣成我惟二三子<lb/>
　　　立約<lb/>
偶讀上蔡謝氏語有可法者或問為政如何謝子曰吾<lb/>
為縣立信以示之始事煩信立今則簡矣凡胥禀吾令<lb/>
者中為之約而言不再期至而事未集治其罪不縱所<lb/>
以示吾信也以後胥史簿書里長躡尋過吾約者罪<lb/>
　　　編徭<lb/>
去年編徭有示初到懼民不我信也及編從夜達旦日<lb/>
<pb n="KR4e0208_WYG_009-11a"/>
高舂未盥咸歎其均今不復示第恐書筭者誑爾吾為<lb/>
輕差及吾因爾當輕而輕彼則曰吾力矣徒取爾賄吾<lb/>
戇即貴人豪家不聽豈於此輩聽之可諒<lb/>
　　　諭𨽻<lb/>
𨽻雖十又六人更迭出凡出呵者二人從者一人逺道<lb/>
倍張盖一人執䇿二人毋繽紛纚屬煩苦我也<lb/>
　　　止送𨽻<lb/>
知縣固陋少見羅一峯論楊東里賣皂𨽻事慨慕之焉<lb/>
<pb n="KR4e0208_WYG_009-11b"/>
故事𨽻十六人如數役之食嵗人七兩二錢給如數不<lb/>
敢徒役懼其害人吾無辭以罪之也故送𨽻者不受<lb/>
　　　迎春<lb/>
月令季冬出土牛以送寒氣孟春迎春於東郊今制迎<lb/>
春之日有司迎土牛執綵杖撃者三盖出之也令止此<lb/>
矣迎而戲之撃而毁之非制也知縣如制<lb/>
　　　祈雨<lb/>
春莫矣不雨是知縣不德適見于天也藁席素食緩刑<lb/>
<pb n="KR4e0208_WYG_009-12a"/>
滌寃省責矣凡我有衆亦皆齋從侵晨徒步詣壇塲禱<lb/>
庶神憐我降以甘澍都鼓用牲于社如政書<lb/>
　　　止訟<lb/>
知縣欲民得輸其情米鹽判决孔子曰聽訟吾猶人也<lb/>
必也使無訟乎予甚自愧可忍則忍毋煩有司<lb/>
　　　又<lb/>
知縣雖不敢酷暑則酷矣即吾冠帶猶梏桎况梏桎乎<lb/>
吾民幸自愛非萬不得已毋遽来告<lb/>
<pb n="KR4e0208_WYG_009-12b"/>
　　　崇武上糧<lb/>
覽籍斗級銀三兩耳役者三四十倍豈特以徒為必得<lb/>
之罪哉亦監者苦之也如此安怪其侵里長吾率從人<lb/>
不苦斗級斗級不得復於里長有侵糧入里長自槩毋<lb/>
尖毋跌違者罪之<lb/>
　　　又<lb/>
聞徃糧至收不即收散不即散監者若干守者若干從<lb/>
者若干一石常費三斗吾革其弊入糧十石凡羡三石<lb/>
<pb n="KR4e0208_WYG_009-13a"/>
入糧百石羡三十石亦十三之利也速完速完毋自失<lb/>
利<lb/>
　　　又<lb/>
倪寛課殿於負租陽城考下於拙政知縣徴糧百姓輸<lb/>
輓不絶於道積於庭者窮日夜不能入豈非好義者哉<lb/>
嵗莫予將返至者不能使困於道未來其且安焉<lb/>
　　　催徴<lb/>
人有適千里者日行百里十日可至九日宴安一日奔<lb/>
<pb n="KR4e0208_WYG_009-13b"/>
走鮮不斃矣里長毋至一日乃趨也<lb/>
　　　毁淫祠<lb/>
高皇帝都立申明亭使長老坐而聽其是非直枉佐令<lb/>
又皆立社稷厲壇以報以祈以歸遊魂使民甘食其土<lb/>
無逢菑害盖於幽明之際備矣亭壇廢令自以喜怒為<lb/>
理刑罰不中民無所措手足風雨不時五榖不登横死<lb/>
者厲於其間故民相率聽於非鬼惠安廣輪厪八十里<lb/>
淫祠至五百五十有一噫何多也頭㑹箕斂釃酒推牛<lb/>
<pb n="KR4e0208_WYG_009-14a"/>
迎新慶誕設齋建醮或至舞鬼掉舟樂神㑹首不能具<lb/>
則出息以充之為位頭者世而袖手蠶食其内病不得<lb/>
藥死不得塟甚至男女龐雜有不可道者矣知縣傷之<lb/>
下令堕毁遵裕陵改建社學二百二十有一餘則以建<lb/>
壇亭愚民或托風水願輸金助營建費乞留又或詭言<lb/>
自改社學實欲為他日淫鬼地又或移象私寢遷奉先<lb/>
之座居之民家十九鬼域長老奉令從事或騰謗言謂<lb/>
以私為去留徃徃畏譏恐知縣旦夕且去仇怨罪累不<lb/>
<pb n="KR4e0208_WYG_009-14b"/>
免故今朞月未見其可昔蒼梧吴公令吾粤順徳壊淫<lb/>
祠為書院使者計竹木斤兩罪之至於下獄况長老乎<lb/>
奉職無狀知縣不敢愛其死又不欲為長老累謹條去<lb/>
留廢置使卒持下都長老第督甲總里正等案條而行<lb/>
毁者期五日冊報巫祝歸農建者兩旬而完要在因故<lb/>
易舉嗟夫吾於去留廢置審矣仍抗是不有知縣聽從<lb/>
其言也必拏治之承行者並罪<lb/>
　　　建亭壇社學移父老<lb/>
<pb n="KR4e0208_WYG_009-15a"/>
知縣欲各都立申明亭一社學一社稷壇一厲壇一淫<lb/>
祠無論大小不在祀典盡毁之久未訖事惴惴於簿書<lb/>
期㑹之間知縣則俗念為吏最無狀一旦罷去空抱此<lb/>
懐即死不瞑文到一日父老即㑹里正甲總盡毁淫祠<lb/>
丈其廣狹大小以聞匿者遲者父老罷免里正甲總重<lb/>
罪或宜為學或宜為亭或仍或新或析或留并註其下<lb/>
壇則擇地高敞材亦取諸淫祠期旬告成遲者如前之<lb/>
罰知縣時循阡陌問民疾苦即而考焉<lb/>
<pb n="KR4e0208_WYG_009-15b"/>
　　　建社學下儒士陳堉<lb/>
知縣欲令各都㑹處建社一區社必有學學必有堂前<lb/>
為塾後為寢又有倉以備積貯有亭以居父老其各聚<lb/>
落為學隨地逺近儒士陳堉等慨慷好義堪督工直出<lb/>
於官役出於鄉木石取之淫祠不堪改社學者不足官<lb/>
給之堉等其督各役趨事撙節勤敏如治其家<lb/>
　　　修壇廟下老人<lb/>
知縣吏于兹土有社稷人民之寄壇壊即修載于令甲<lb/>
<pb n="KR4e0208_WYG_009-16a"/>
至嚴重也山川壇稍完社稷厲壇厨庫無所宰宿之房<lb/>
不庀外無環堵羊豕直至其下乂城隍廟不蔽風雨各<lb/>
都如制修舉而在縣者不稱何以奉牲帛而妥神靈哉<lb/>
速度其工<lb/>
　　　命里長修壇<lb/>
本縣遵洪武禮制都立社稷厲壇令直年里長為首至<lb/>
日率錢具祭春社清明將至壇有壊者預修如政書行<lb/>
禮後里長上役輒修以為常<lb/>
<pb n="KR4e0208_WYG_009-16b"/>
　　　請大館師洪進隆等<lb/>
我朝纘堯舜之傳盡君師之道立百司分任其責鄙人<lb/>
不佞謬令兹土職掌具存匪直筐篋爾也升于邑學者<lb/>
朝廷既命官敎訓之矣各都子弟尚未有屬何以副朝<lb/>
廷作人之意哉邇遵令典毁淫祠改建鄉校期隆大化<lb/>
竊覩執事學明行修宜為師謹帥本都子弟聽命兹有<lb/>
不腆之儀再拜獻于執事<lb/>
　　　試社學師<lb/>
<pb n="KR4e0208_WYG_009-17a"/>
高皇帝胡為而毁社學哉有司强民不便愁苦之氣欝<lb/>
而上聞也今豪家以學為市强闔下民民亦闇於大道<lb/>
忍以愛子而受瞽者知縣痛之各都社學㡬區師何氏<lb/>
具報俟裁擇焉<lb/>
　　　頒小學書<lb/>
富貴人之所欲也所欲有甚於富貴者善人聖人是也<lb/>
何以明之稱富人貴人善聖拱手曰不敢以是知富貴<lb/>
之不如聖善也貧賤人之所惡也所惡有甚於貧賤者<lb/>
<pb n="KR4e0208_WYG_009-17b"/>
惡人愚人是也何以明之以惡人愚人目貧賤人則攘<lb/>
臂而爭之以是知愚惡之不如貧賤也今有子財免襁<lb/>
褓則授之句讀擇其合時好者熟復焉不過望為富貴<lb/>
人耳而豈有意於善人以至聖人者哉小學書者塗人<lb/>
可以為聖人者也忝為父母所以望子者厚頒而肄之<lb/>
選學官弟子則以是課之矣<lb/>
　　　頒近思錄<lb/>
横渠先生從容語學者曰孰能少置意科舉相從于堯<lb/>
<pb n="KR4e0208_WYG_009-18a"/>
舜之域否學者多從之余提調四年登明倫堂輒以聖<lb/>
人之學相切劘諸生未有慨然從者則余學問未至而<lb/>
倡導之無本也今各頒近思錄以肄余不足言實有志<lb/>
於聖人之學是其宗矣意見于序<lb/>
　　　頒敎民榜<lb/>
按成周鄉里之敎比長掌比之治五家相受相和親閭<lb/>
胥數其衆寡辨施舍祭祀役政䘮紀之數書敬敏任恤<lb/>
掌觵撻罰之事是時公卿大夫不乏胡此輩見重鄉置<lb/>
<pb n="KR4e0208_WYG_009-18b"/>
三老掌敎化嗇夫職聽訟漢治所以近古此或輕武健<lb/>
深禍吏縱矣高皇帝繇仄陋而登至尊知民間苦吏急<lb/>
也推擇長老化導民亭决里中之訟亂之吏罪死妻子<lb/>
徙邉非大聖人孰能如此法古而治者哉知縣幸備位<lb/>
為邑表率不能宣明敎化使民逺辠奈何奪邑中長老<lb/>
權又廢格明詔罪萬死除無頼老選行誼為鄉里所信<lb/>
向者設酒具禮更始興為治乃刻敎民榜布之長老幸<lb/>
正身奉之惟謹知縣幸免於死<lb/>
<pb n="KR4e0208_WYG_009-19a"/>
　　　求卓行<lb/>
知縣不德不能為民師帥而邑則稱獻矣况三年間禮<lb/>
高年立社學行四禮使民興於敎化未嘗不切切也孝<lb/>
子弟弟貞婦順孫軼材馴行宜日衆多其以名聞俟審<lb/>
覈而加奬焉<lb/>
　　　問孝子王定民<lb/>
余至縣聞孝子赴親難状延至閣中勉以茅容事亦欲<lb/>
為郭林宗矣頃至海上訪孝子于家里中人環而觀之<lb/>
<pb n="KR4e0208_WYG_009-19b"/>
曰幸哉有子如此聞孝子事親日夕奉甘毳而皆取於<lb/>
負販良苦嗟夫爾有親遺繄余獨無奉米二石為孝子<lb/>
親膳<lb/>
　　　奬何選卿<lb/>
予遵朝廷德化著政書使民舉行四禮人多文具視之<lb/>
公犯禁是予躬行未至而倡導之本不端也甚愧何選<lb/>
卿居䘮不作佛事寧咈其兄而違乎俗嗚呼豈不賢於<lb/>
峩冠博帶誦法孔子者哉特具羊酒遣父老親禮其廬<lb/>
<pb n="KR4e0208_WYG_009-20a"/>
以示旌異<lb/>
　　　諭訟田者<lb/>
韓延夀行縣至高陵民有昆弟訟田自言延夀大傷之<lb/>
移病不聽事因入卧傳舍閉閣思過令丞嗇夫三老皆<lb/>
自繫待罪於是訟者宗族傳相責讓此兩昆弟深自悔<lb/>
髠肉袒謝願以田相移知縣之良不如韓公而兩君又<lb/>
嘗為郡縣吏非民無知者比至相訟知縣之罪曷辭欲<lb/>
如韓公閉閣恐百姓以為無實徒效古人飾時俗視聽<lb/>
<pb n="KR4e0208_WYG_009-20b"/>
大抵自詭免矣向簿上狀久不下亦欲使兩君痛自責<lb/>
如所謂以田相移者不欲一切文法繩也今不聞改悟<lb/>
知縣益愧父老持牒往平知縣具酒殽謝<lb/>
　　　勘災傷<lb/>
勘災傷當履畮昨由十一等都來赤地彌望則已隐於<lb/>
心矣徃来大府屢經十八等都今由東北遵海而南折<lb/>
而西行至十七都而還凡三十都長皆㑹近地飲食職<lb/>
自具民方枵腹待哺而又侵擾則與螟蝗何異哉<lb/>
<pb n="KR4e0208_WYG_009-21a"/>
　　　築埭田<lb/>
知縣經畫社學三月十二日出三十四都登輞川城之<lb/>
高臺眄望大海踰橋而西循行埭田水齧岸崩荒蕪不<lb/>
治惻然傷之於是父老祈築官埭官埭者内埭也新埭<lb/>
在外舊址宛然不敢以祈非以費繁得内為幸哉知縣<lb/>
母家海上絫海成田堤亘海壖潮起堤平猶且嵗收况<lb/>
此從陸起豈不甚易故知縣欲築外以包内矣父老言<lb/>
田廢有故賣者不築買者狃於目前糧仍舊戸雖不得<lb/>
<pb n="KR4e0208_WYG_009-21b"/>
利亦不受害又無以倡之坐此荒蕪久也嗟夫是在知<lb/>
縣諺曰荒田不耕耕有人争言恒情憚勞而競利也今<lb/>
約三日凡有田來告按此起徒過期不告即為閒田招<lb/>
墾起科永為世業毋悔<lb/>
　　　覈墾田<lb/>
邑多浮糧窮閻小民稱息共納而豪家新築之田踰百<lb/>
千頃不入公賦此貧富之所以不均而流徙之所未復<lb/>
也簿更版籍各首實前罪不治如隐許首其田沒入以<lb/>
<pb n="KR4e0208_WYG_009-22a"/>
贍貧民<lb/>
　　　均水約束<lb/>
諸埭源出大帽承天據上流易盈旬與二日法石田與<lb/>
承天等去源稍逺加一日下江曽爐石塍三埭渠直田<lb/>
多去源益逺又加一日官埭田少止一日畢乃復<lb/>
　　　水利諭文<lb/>
盖聞上古未施信而民信知縣開溝洫本以兼利兩都<lb/>
之民二三豪家迺起而譁之内張虚名使無頼子賄市<lb/>
<pb n="KR4e0208_WYG_009-22b"/>
人以外見衆欲以震驚官府阻必然之畫此自薄德爾<lb/>
民何罪雖其為之出於人所惑煽非爾意本使知縣行<lb/>
出古人足以為百姓取信不至此昔盤庚遷都大家胥<lb/>
動浮言民不適有居盤庚憤然無容畜之意後徃者先<lb/>
誅矣率籲出矢言至于再三今所傳三篇是也知縣不<lb/>
敢㤀盤庚之誥願百姓無後商民之聽知縣嶺東鄙人<lb/>
也結髮受書思欲效於天下無繇幸為爾令蚤夜焦勞<lb/>
行年四十未有子息撮白强半每櫛家人指以告語㡬<lb/>
<pb n="KR4e0208_WYG_009-23a"/>
少休答曰業已出身治民不得顧其它矣眠不安席食<lb/>
不甘味惟以元元為念此爾民所知也視事初即召長<lb/>
老問圖籍以知阨塞戸口多少强弱處民所疾苦者六<lb/>
都條上本都無陂塘湖壩停畜田荒蕪不治七都壩頭<lb/>
陂者丘侯所築也滙數溪之水盡遏而東使從西浚一<lb/>
渠分流方埭彼為不費之惠此實甘霖之仰又爾七都<lb/>
亦言平洋之田在陂上流逺而諸溪之水來自大帽五<lb/>
六十里近而四山之水出自諸村二十六坑門皆㑹此<lb/>
<pb n="KR4e0208_WYG_009-23b"/>
陂而出兩山相距甚狹又無陡門通之每暴雨連日諸<lb/>
溪與坑門水合高起丈餘突然淜湃而至須㬰瀰漫浩<lb/>
蕩一望若海自非陂旁土垾决崩旬日不消是以苖方<lb/>
樹遇之輒腐方吐穗絶粒空粃雨霽水平則又泥沙淤<lb/>
閼千頃之溪盡塞由陂而上有龍壩者原深數尋故老<lb/>
相傳雖旱乾莫窺其際今則㡬與岸等壩頭陂成財三<lb/>
十年患且若此數年之後田恐亦為沙磧使陂旁多設<lb/>
深間陡門決之入海其患可免初築陂時亦有是謀因<lb/>
<pb n="KR4e0208_WYG_009-24a"/>
民詘於財力暫止又以南界海壖新築之田在陂下流<lb/>
既利此以防海潮又利此以洩山水出水之處曠蕩平<lb/>
夷且有陡門三所暴雨連旬水亦隨潮而退永無淹沒<lb/>
壅塞之患坐得勝筭故阻撓之談笑以觀其變北界之<lb/>
民之窮之甚大為可憫所謂南界即爾二三家也然則<lb/>
此陂之疏七都人欲之獨爾二三家異耳與其疏之於<lb/>
海孰若達之於田故予自得此議反復於心欲為民圖<lb/>
兩利之計高山大陵則無奈伊何否者敢以胼胝為辭<lb/>
<pb n="KR4e0208_WYG_009-24b"/>
邇因分墾崇福埭田宿隴畮間數日得其詳乃䇿馬從<lb/>
一二農父按迹而行至壩頭陂灑然大喜舉酒酹丘侯<lb/>
曰丘君丘君三十年予補君之不及自以於爾無損又<lb/>
以得報後方遣告爾不謂爾遂譁也嗟夫爾民一聽予<lb/>
言惠安北紀之水出塗嶺觀音二山之間小無論真如<lb/>
溪自横溪發源東南過店尾橋滙為潭東㑹證果溪又<lb/>
東㑹下盧溪又東至龍田南至于古縣灑為二渠左曰<lb/>
東洋右曰西洋宋志稱焉東洋至壩頭村築為壩上有<lb/>
<pb n="KR4e0208_WYG_009-25a"/>
溝循山行下平田盡於前蔡諸村此爾之所灌注者也<lb/>
西洋固通六都其道久湮不行并東洋壩下之水徑趨<lb/>
漈頭橋入海盖三十年徃故道如此當丘侯築陂時六<lb/>
都孱弱不能争故陂成西洋之水盡歸前蔡諸村丘侯<lb/>
决而東以便民也予獨不可分而西乎不然上復方涵<lb/>
古跡以受東洋下修西洋古垾徑達方埭不敢切近丘<lb/>
侯陂因人成事爾尚何説人言父母溺愛少子此譫語<lb/>
耳彼見長已能豎誠不忍黄口兒轉於溝壑安見父母<lb/>
<pb n="KR4e0208_WYG_009-25b"/>
有兩膓也知縣眇然托於百姓之上視爾輩均一子耳<lb/>
何所厚薄且父母雖愛弱弟終不能奪其貧兄一餘粱<lb/>
肉而一不厭糟糠一蹈綺縠而一不得裋褐父母之心<lb/>
不欲吾身未死親見兩子不能相養故為一劑量之苟<lb/>
蹙其兄搤其頸奪之衣食未必能活少子而空㤀長男<lb/>
愚者不為也西溝之浚七都無潦病六都無旱病爾二<lb/>
三家潦有所洩旱有所溉即詩所咏鳲鳩不是過矣知<lb/>
縣奉職無狀不能以禮導民兄弟嘗有争者大率曰某<lb/>
<pb n="KR4e0208_WYG_009-26a"/>
産吾妻之簮若珥所定也弟欲得如父産不平舍是未<lb/>
有至於縣庭何者簮珥其所私也假如陂上之水爾曾<lb/>
占籍即使西門為令白圭為佐雖憫六都不能奪爾之<lb/>
私取其涓滴本北界之溪經流數都至於入海與爾共<lb/>
承其委雖無故迹猶當鑿之何况章章如是且爾並海<lb/>
為堰盡田土膏千頃未嘗一粒輸于縣官而坐饗千鍾<lb/>
之奉六都上供之賦幾二三百石田卒蒿萊徒令官執<lb/>
空計百姓鬻妻子死箠楚上下相怨而不能釋則水之<lb/>
<pb n="KR4e0208_WYG_009-26b"/>
為也語曰人師物水者物之平也請開兩道以觀水之<lb/>
所在予將師焉嗟夫惠安民俗昔有聞矣知縣一舉輒<lb/>
譁得無司馬相如所謂父兄之敎不先子弟之率不謹<lb/>
寡㢘鮮恥而俗不長厚哉書曰愚夫愚婦一能勝予天<lb/>
子不能勝一夫知縣敢當衆口設使有罪一夫畫而數<lb/>
予䝉袂死矣何至虚張而譟自傷薄德故不敢爾咎爾<lb/>
亦悔悟咸造于庭願受約束今分弃前過兩都父兄子<lb/>
弟共議其畫予謹奉之雖然盤庚有言予非廢厥謀弔<lb/>
<pb n="KR4e0208_WYG_009-27a"/>
由靈各非敢違卜用宏兹賁盖兩無它鄉者爾輩一嘗與<lb/>
縉紳争予固爾直豈於今厲亦欲成其訏謀爾食此陂<lb/>
之水三十年餘習慣久一旦分之雖已有餘如大賈訾<lb/>
百萬使與一錢忍忍不能割人情大抵皆然亾罪又予<lb/>
嘗誇吾民所争祗水利耳盖力本皆良民也古之君子<lb/>
上階而怒下戺而㤀猶其私耳知縣為衆人母豈因公<lb/>
事而有私怨敢布腹心<lb/>
　余為此文盖肝膈畢吐矣既二三家灑然趨府頓首<lb/>
<pb n="KR4e0208_WYG_009-27b"/>
　願如令議趨道頓首如府兩都長又皆稱令議是於<lb/>
　是上于軍門報可使令終其事焉孔子曰斯民三代<lb/>
　之所以直道而行也又曰不獲於上民不可得而治<lb/>
　豈不然哉<lb/>
　　　編里甲<lb/>
按舊版有二十餘戸為甲者盖因併圖少者僅五六户<lb/>
糧多者一甲至四五百石少者十不及一使為吏盡循<lb/>
綱法率銀多寡一循丁糧不平何害但恐㢘而不顧大<lb/>
<pb n="KR4e0208_WYG_009-28a"/>
體若嶺海狂生鮮矣知府朱考如此安得不平計縣丁<lb/>
糧二萬四千有竒坊都之長三百三八二萬四千一甲<lb/>
不過八十軍匠雖過分戸為難即或他戸溢而百者姑<lb/>
仍其舊第於甲首易以下戸惟張纓溢甚故分為二不<lb/>
足補之正管必十丁糧八十上下盖不能畫然一也懼<lb/>
追徴之苦故以貴從貴以親從親懼十年之間繇差再<lb/>
編里甲重役故以甲從甲嗟夫損其有餘得無恨我孟<lb/>
賁率數婦人能敵恒人千百毋恨不足而補必取他都<lb/>
<pb n="KR4e0208_WYG_009-28b"/>
道里相隔得無恨我藍田有玉求者不逺千里何則得<lb/>
利故也往時私買甲首數金求之不買而得即行數里<lb/>
何過雖然損益予奪之間不能以兩全也知我者其惟<lb/>
里甲乎罪我者其惟里甲乎<lb/>
　　　諭里長<lb/>
十七都里長胡道升言常例里長上役甲首百戸皆賀<lb/>
幸仁廉治縣感化自新偶八甲管下朱坤朱鸞各具儀<lb/>
賀非惟貽升贓罪亦見奸弊未盡除也謹將儀上乞令<lb/>
<pb n="KR4e0208_WYG_009-29a"/>
領回仍禁革仁廉則吾不能能辭常例是道升脱於流<lb/>
俗可與共興唐虞之治者也知縣嘉焉賀儀發回道升<lb/>
奬賞故諭<lb/>
　　　諭里長解匠<lb/>
自予為令不苦里長每送罪人胥以名上輒却之曰里<lb/>
長已雇機兵且以機械為兵於送罪人最宜今解匠銀<lb/>
徃留都非大家不可府止四縣有匠年一縣解四年而<lb/>
更不得辭但予令匠每人賮銀二錢比於前倍則雖勞<lb/>
<pb n="KR4e0208_WYG_009-29b"/>
力亦不費爾財也潘大有丁糧多其徃除匠直年里長<lb/>
每人一丁糧一石出銀五釐賮之亦取於食毋派甲首<lb/>
　潘大有歸上其羡金予勞之曰將市酒肉與妻子對<lb/>
　飲談京師宫闕之盛不亦可乎大有叩頭去處置得<lb/>
　宜人必樂往後宜視此<lb/>
　　　植榕<lb/>
邑當南北之道車轂撃人肩摩矣列亭少行無所休息<lb/>
予甚憫之榕者容也其隂大當馳道植自白水至洛陽<lb/>
<pb n="KR4e0208_WYG_009-30a"/>
五丈而樹田間恐妨榖止凡植幾本以報嗚呼逺者種<lb/>
德近者種樹吾無德且種樹<lb/>
　　　諭屯軍鄧某<lb/>
嗟爾鄧某爾謂田爾田耶朝廷之田爾謂子爾子耶祖<lb/>
宗之子耕朝廷田不納租不忠祖宗之子而輒賣之不<lb/>
孝不忠不孝何立於世使爾田而負官租尚可收公田<lb/>
之入輸公家之賦又何辭乎今負租吾代輸鬻子吾代<lb/>
贖後將安繼宜肆股肱力農奉上再負重治<lb/>
<pb n="KR4e0208_WYG_009-30b"/>
　　　掩骼<lb/>
道有殣者予固為之主矣父老使甲總赴縣領錢具槥<lb/>
掩之<lb/>
　　　後掩骼<lb/>
予為父母凡邑中有暴骨皆主之矣浮屠傅明智等欲<lb/>
掩骼于各都恐棺朽腐骸骨狼藉不辨有主者因而乗<lb/>
之乞照嗟夫是在我者可不明智若哉除前已掩地方<lb/>
甲總等再驗境内如有枯骨即籍以聞給錢具槥毋勤<lb/>
<pb n="KR4e0208_WYG_009-31a"/>
浮屠愧我有土<lb/>
　　　時估<lb/>
知縣它無耆好惟服食是需自到縣米魚一切買即給<lb/>
價價常溢於時布帛乃市它郡懼民以為厲也即吾猶<lb/>
患不平况民自市易哉憲綱令府州縣行屬每月初旬<lb/>
勘諸物時估毋致高少虧官損民豈非王道平平者哉<lb/>
每月令老人估物列于左方官民一以為率舍中有不<lb/>
如此即役人侵之以告其餘違者通以把持行市論<lb/>
<pb n="KR4e0208_WYG_009-31b"/>
　　　禁諭百姓<lb/>
知縣奉職無狀未嘗一日㤀去奪俸已幸百姓憫我饑<lb/>
餓而欲白于當道是内不可而外求此聲也誰則信之<lb/>
且予患失百姓不失百姓苟至饑餓而死將哺予而况<lb/>
不至於死<lb/>
　　　禁諭士民<lb/>
因里長郭南箕被兵重傷赴府爾里長耆老并吏卒等<lb/>
咸徃此何為者故亟諭爾歸又聞爾等洶洶同諸生候<lb/>
<pb n="KR4e0208_WYG_009-32a"/>
軍門至白其陵横之狀此又何為者諸生宜守卧碑安<lb/>
可輒預父老子弟亦幸勿相勞苦制書府州縣立察院<lb/>
分司非風憲不居有司違者許門子等陳告具奏况本<lb/>
縣分司日者額都察院承軍門按臨戒嚴以俟再至有<lb/>
司孰敢居之督府部卒乃争以居主將徑舁行李而入<lb/>
縣官徃諭乃大譟都察院門内殺人血汚縣官衣不止<lb/>
豈主將敢使之然不過驕兵之蔑法紀耳余徃避之訴<lb/>
于主將亦恐爾等或至憤激與鬭也路遇督府將下馬<lb/>
<pb n="KR4e0208_WYG_009-32b"/>
謁之部卒屏予從者三驅馬不得下㑹典七品引道一<lb/>
對知縣親民正官又欽與隨從皂𨽻四名文官制有乗<lb/>
轎都督不許及擅用八人奏聞隨從人馬有數彼所帶<lb/>
步擁者百餘人不計而儀從儼如王者予竊記而疑之矣<lb/>
矧例總兵官征哨出入各乗原闗馬匹驛遞馬驢車輛<lb/>
不許應付今如檄以具不知其有别例否也余乗馬徃<lb/>
謁導者二人部卒顧闢之而且驅予馬盖部卒目不知<lb/>
書安責其知典制故驕横至此亦豈主將使之乎部卒<lb/>
<pb n="KR4e0208_WYG_009-33a"/>
乃隐其奪都察院門而訴里甲不具夫馬夫馬久與里<lb/>
甲無涉府已知之矣且察其未嘗留行非夫馬不具之<lb/>
故盖其主將誠嚴兵稍違法即誅如其不然於縣何預<lb/>
使郭南箕不幸而死余自當為之取償幸而不死姑免<lb/>
忍之爾等何為洶洶則去其卒幾何嗟夫古之守官者<lb/>
彊項以格公主之奴戴頭以㫁王子之卒余固媿之但<lb/>
自反之無缺雖不校其何傷此固孔門之訓余諄諄為<lb/>
爾士民諭者爾等為父母之意已悉今各歸休明日軍<lb/>
<pb n="KR4e0208_WYG_009-33b"/>
門至有白者是重予不德弗許<lb/>
　　　止百姓乞留<lb/>
知縣五齡先君子膝敎之稍長勉以聖人之學在縣四<lb/>
年惟孔子是師髙皇帝之法是守於百姓事競競焉夜<lb/>
以繼日力雖不逮心有餘矣直道忤人讒夫交媾常恐<lb/>
不免第心不枉庶他日可藉見先君子地下公道昭明<lb/>
察於衆惡之中擢守賔州盖孔門高弟終身不可得者<lb/>
自喜非望聞百姓以相與日久數百輩提攜招挽走千里<lb/>
<pb n="KR4e0208_WYG_009-34a"/>
遮使者赴闕下乞留知縣何德勤勞百姓自愧又聞徃<lb/>
多高年長老日炎道逺致令喘汗相屬尤不自安嗟夫<lb/>
人情不忍孰若父母一旦有不可諱可奈何故父母之<lb/>
䘮三年而終情固有所極也即如知縣近抱羸疾不幸<lb/>
先犬馬填溝壑百姓雖悲痛將誰挽哉願自寛何患無<lb/>
令知縣雖去百嵗後魂魄猶思惠安豈能遽割賔州既<lb/>
病不能徃歸展墳墓見妻孥斗酒相勞體少平將為五<lb/>
嶽之遊幾尚子之高蹤必出惠安已令馳道植榕四百<lb/>
<pb n="KR4e0208_WYG_009-34b"/>
二十一本是時應長茂長老不㤀幸㩦酒飲我樹下僮<lb/>
子和歌相樂也代者未至且為百姓盡一日之力古詩<lb/>
曰長當從此别且復立斯須噫又悲矣<lb/>
　　　諭軍民<lb/>
知縣歸羅浮矣勞軍民赴闕乞留良苦無以相報願力<lb/>
耕以供租賦為善以逺刑罰與知縣共為太平之民<lb/>
　　　諭賔民<lb/>
予嶺東惠州人也少有天下之志隆慶二年伏闕上書<lb/>
<pb n="KR4e0208_WYG_009-35a"/>
三萬餘言是年選署閩清學諭四年遷知惠安予謂知<lb/>
縣者知乎縣也大小强弱饑寒困苦惸獨鰥寡一不知<lb/>
何以名為不見父母於子乎孰長孰幼孰貧孰富孰安<lb/>
孰否孰賢孰愚無不知無不求民既父母相命矣不以<lb/>
為子下者掊克稍賢拱手待遷藐然秦越人也奚稱為<lb/>
民父母之意哉朝廷設官憲章具在俱便利自營奈負<lb/>
朝廷何擇父老有行誼民所信鄉者三十餘人束帛招<lb/>
之置酒親民堂問圖籍授簡條其對予以此知民之疾<lb/>
<pb n="KR4e0208_WYG_009-35b"/>
苦矣遵敎民榜各都立申明亭父老日坐其中以化導<lb/>
民其田土戸婚十九章令得自判平而止毋令至縣煩<lb/>
苦百姓為也天下之勢自下而上天子下有布政使司<lb/>
自司而府而州而縣而里縣有治里有亭縣有令里有<lb/>
長有老故予嘗謂里長下知縣一等耳役者皆其俊傑<lb/>
之人與為禮綱銀外不費毫髮事皆委重父老所以守<lb/>
憲章宣治化也縣有社稷壇又有厲壇各里皆有之載<lb/>
于洪武禮制令立祭祀如式淫祠毁之凡五百五十一<lb/>
<pb n="KR4e0208_WYG_009-36a"/>
區自正統來勅天下立社學如故盖民秀者既敎于府<lb/>
州縣學童子宜敎于社為立二百一十九所禮聘髦士<lb/>
為師刻小學書肄之朔望儒學講畢詣社學陳鐘鼓設<lb/>
籩豆行冠婚䘮祭之禮士彬彬向風矣時乗疋馬循行<lb/>
阡陌咨訪民隐歸揭于屏先行之止宿都亭開水道無<lb/>
慮數處大者在鳲鳩圳由七都至六都亘十里分墾荒<lb/>
田築海埭以實虚糧繇鹽戸以寛民力此皆于豪强不<lb/>
便不敢避黄冊之役除故里書令民親供列于堂之左<lb/>
<pb n="KR4e0208_WYG_009-36b"/>
右日坐堂上凡丁之増減饟之推收註于册選奉法史<lb/>
受而書之弊若一丁當二丁者十餘丁止當一丁者皆<lb/>
均平賣虚米者有推無收有收無推者花分者詭寄者<lb/>
以官作民以田作地者飛灑者皆釐正乃按丁糧定里<lb/>
甲大約甲以八十為凖正管必十丁糧多者里長少甲<lb/>
首戴星出入五閲月而後竣予得病以此矣縣有䱷課<lb/>
新増浮糧冊皆四五十年不更乂力疾為之諸凡節浮<lb/>
費革解戸定徴納規則清驛傳改折逺倉本色使民無<lb/>
<pb n="KR4e0208_WYG_009-37a"/>
輸輓之苦等皆具惠安政書盖已脱身而仕煩民耕稼<lb/>
為畜妻子務竭力以報百姓於萬一利必興害必去柔<lb/>
不茹剛不吐貪暴之人過取民一錢者以身争之其於<lb/>
憲章亦厪十四五耳今來賔州無以出此但予在縣過<lb/>
用其心寢食行止皆在民事米鹽瑣屑必身親之有宵<lb/>
旰之勞無遊燕之樂妻子諫予少休不然且病予答予<lb/>
安能病歸惠州萬石里乃可耳萬石里予家在焉孰謂<lb/>
縣遽病哉去嵗三月虚火暴升上瘍下痔血氣衰竭鬚<lb/>
<pb n="KR4e0208_WYG_009-37b"/>
髮落而成冢今塟蓮花山下余所自銘者也無何得報<lb/>
幸而便歸百姓以相與日久不忍舍詣闕留崇武所軍<lb/>
亦詣闕留軍門以漳泉諸郡民為豪貴所苦皆願質于<lb/>
惠安又上疏留請代不許回首兩粤有如異世中夜以<lb/>
思未嘗不南向沾襟也臘月抵家病勢少間因思長孺<lb/>
多病卧治淮陽七載而卒幸得同之㩦琴西上詎謂孱<lb/>
軀終難力强也哉嗟夫吾民予安能㤀賔州女子受幣<lb/>
雖未結褵心已在夫家矣况賔於惠風俗相通其程不<lb/>
<pb n="KR4e0208_WYG_009-38a"/>
過兩旬無輿馬之勞有舟楫之利膏壤沃野數百里民<lb/>
好稼穡饒五榖顓樸地重重為邪敎化易行無素封大<lb/>
豪以撓吏治兩粤縉紳故矜名節且在山谷之中無徃<lb/>
來之使非如他機詐耆利狡猾不道竊符馳傳行郡邑<lb/>
輷輷不絶以勤有司稍不厭謗誹輒行也豈薄此而慕<lb/>
彼乎騏驥壯盛之時一日而馳千里及其衰也駑馬先<lb/>
之百姓聞予惠安不知吾精今消亾矣强弩之末不能<lb/>
穿魯縞可奈何嗟夫吾民豈不念我矣乎虚名流傳未<lb/>
<pb n="KR4e0208_WYG_009-38b"/>
見美惡固日望吾澤之降於窮閻也况煩使者兩至吾<lb/>
家何以為報未詳故牒并問遺老民所疾苦不能周知<lb/>
即知力不我操亦難割矣昔在惠安嘗刻敎民榜頒行<lb/>
民間朔望詣亭中為民申明六諭乃遣木鐸以徇今望<lb/>
吾民亦只如此吾歸田里角巾大帶不至公府力農以<lb/>
奉公上謹身以正鄉閭與爾共為太平之民耳後來為州<lb/>
知必賢我民之疾苦自有所托毋眷於予雖未相靣情<lb/>
不能止特此相告尚念之哉<lb/>
<pb n="KR4e0208_WYG_009-39a"/>
　　　示諸生<lb/>
敎諭示諸生曰敎諭嶺東腐生也結髮有天下之志志<lb/>
大才小宜伏畎畝主上不知不肖猶循故事使署閩清<lb/>
學事非其任也主上過信敎諭敢不盡職不敎不諭不<lb/>
職矣嗟夫今之師者豈不悲哉春秋之時學官廢缺孔<lb/>
子非有象胥之位選舉之權也抱先王遺經退於山澤<lb/>
弟子来自異國盖數千人為之御車持盖徘徊千里雖<lb/>
至饑餓而不去今以天子之命利祿之誘青衿栩栩一<lb/>
<pb n="KR4e0208_WYG_009-39b"/>
揖之外即如胡越何彼相慕用之誠而此相背之逺也<lb/>
擇物而取之必其美者人之所與惟其遭耳美則好惡<lb/>
則賤而弃之豈異是哉嗟夫今之所遭皆可羞矣故師<lb/>
道在山澤不在學校假如學校之中而有山澤之美即<lb/>
諸生何擇焉今與諸生約國家法邑學生二十人増廣<lb/>
者増而廣之也附學者附於學也則學生重矣月有廪<lb/>
日有膳何故哉奈何錙較銖分禽奔獸遁井竈聚蛙齋<lb/>
舍茂草兔絲燕麥北斗南箕無實甚矣學生既難盡責<lb/>
<pb n="KR4e0208_WYG_009-40a"/>
増附率多英雋故為通法惟高年者督家者貧者貧而<lb/>
敎者不强餘皆來學敎諭為治舍肄業㑹膳如制學者<lb/>
以日近者以月逺者以時嗟夫諸生敎諭不腐道在易<lb/>
簡不敢苛細法費悠久從容順利學以致用舉業不廢<lb/>
諸生信之嗟夫諸生敎諭良苦異邑雖遙無踰百里辭<lb/>
家力學學乃隆起諸生勉之来者書于籍否書其故規<lb/>
後定<lb/>
　<lb/>
<pb n="KR4e0208_WYG_009-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻九<lb/>
</p>
<p>
</p>
  </div>
</body>
</text>
</TEI>
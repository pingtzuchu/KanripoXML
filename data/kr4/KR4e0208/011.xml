<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻十一</head> <lb/>
    <p>
<pb n="KR4e0208_WYG_011-1a"/>
欽定四庫全書<lb/>
　石洞集巻十一<lb/>
　　　　　　　　　　　　明　葉春及　撰<lb/>
　志論四<lb/>
　　肇慶府<lb/>
　　　敘<lb/>
敘曰萬厯丙戍冬肇慶有郡乘之役當是時督府則連<lb/>
江吴公監司則山隂王公太守則山隂鄭公吴公曰必<lb/>
<pb n="KR4e0208_WYG_011-1b"/>
葉刺史且毋令投石也余於吴公未有一介之紹徒以<lb/>
浮譽察舉於丘壑之間獨奈何身隠而焉用文以負知<lb/>
已其明年則吴公入為大司空又明年而王公叅政西<lb/>
楚海虞黄公自吾惠來代十五朏而志始成自紀志表<lb/>
傳創於史遷後多放之郡事孰非朝廷為紀一表者表<lb/>
也表著之則見也易沿革最急與秩官選舉為表三地<lb/>
理建置賦役學校祀典兵防為志六名宦流寓人物列<lb/>
女為傳四徧覆竝育廣記備言則外志雜志終焉總之<lb/>
<pb n="KR4e0208_WYG_011-2a"/>
十有六篇巻二十有二夫志肇慶豈不難哉州縣廢置<lb/>
玦斷絲棼志固多眯史亦未備欲緒其條貫難一不出<lb/>
户知天下而直數百里之内山川道里譌謬相承難二<lb/>
賦役兵戎萬民所樂苦一方所安危也其事牛毛其弊<lb/>
鼠穴今一一釐之難三名宦人物恕則違於國人嚴則<lb/>
違慈孫孝子難四文詞蕪穢武功志輒敝帚弃之國人<lb/>
徃徃以請二三名家之外無論古今為刪潤至過半猶<lb/>
未盡雅馴空令牛汗難五客謂史以文勝况志乎久不<lb/>
<pb n="KR4e0208_WYG_011-2b"/>
出三五十年而更故以覆瓿日夜不處以勞於古今逺<lb/>
近之間致自親籌推錢榖兵戎期於不失以華其顛誰<lb/>
則知之第飾其辭亦足竊名於天下矣葉子曰唯唯否<lb/>
否不然如客所謂非楚人鬻珠秦伯嫁女乎春秋其事<lb/>
桓文其文史義則孔子自謂竊取之文義不逮又非事<lb/>
實是三失也孔子執事敬曾子忠於謀人余不佞數奉<lb/>
敎於君子矣不致投石而未免益疾則余之罪也夫則<lb/>
余之罪也夫羅浮石洞葉春及化甫敘<lb/>
<pb n="KR4e0208_WYG_011-3a"/>
　　　郡紀論<lb/>
堯命義叔宅南交舜巡守至衡山則南方諸侯於此而<lb/>
奉紀法肇慶直衡山之陽而𨽻交州刺史遺風徃事不<lb/>
少槩見何哉周猶荒昧而况唐虞之際斷自秦漢亦疑<lb/>
信之故也嗟夫秦并天下至今千八百餘年何異一枰<lb/>
之奕廣狹異地分合異時治亂異軌仁暴異政君子小<lb/>
人異道休咎災祥異變稽諸譜牒盖其詳哉大都置諸<lb/>
安則安置諸危則危天下之本在於一人聚輻成輪聚<lb/>
<pb n="KR4e0208_WYG_011-3b"/>
个成室合郡為國由國以為天下夫孰非一人之張弛<lb/>
而忽之也乃今開府大臣常莅治之宣上徳達下情福<lb/>
澤先被惡在乎五大而不在邉余故綜前代之迹暨所<lb/>
覩聞撮其大者備鑒觀焉作郡紀<lb/>
　　　郡紀總論<lb/>
論曰秦皇漢武恃甲兵之威開闗攘地則後世孰不非<lb/>
之然吾五嶺遂得齒於中州篳車藍縷之功焉可少也<lb/>
肇慶兼有南海蒼梧合浦之地漢晉以來禮樂征伐行<lb/>
<pb n="KR4e0208_WYG_011-4a"/>
於三郡史不絶書以為不専肇慶取其二三册耳要之<lb/>
舉網豈一目遺乎唐以魑魅視春新諸州無問奸良使<lb/>
為一丘之貉虐矣今天地仁氣與王政同其曣㬈此一<lb/>
時也第竟内所急無隃宼蠻自漢時固已患其剽剠宋<lb/>
元而後水旱盜賊溢於編簡近世尤甚丙子之役民乃<lb/>
息肩即令芟夷藴崇龍蛇之生實在山澤况跛不忘起<lb/>
寜詎無其人乎薄賦斂匡乏困閲卒徒嚴戌守安民弭<lb/>
衅此為兢兢古者以三十年之通雖凶旱水溢民無菜<lb/>
<pb n="KR4e0208_WYG_011-4b"/>
色丙戌不逺足為寒心語曰不行其野不遺其馬言備<lb/>
之不可已也<lb/>
　　　沿革表論<lb/>
五嶺以南廣運萬里秦直以三郡制之漢増郡九列邑<lb/>
尚亦厪厪晉宋方域益蹙析置益繁宋熙寓郡髙要為<lb/>
縣七晉康郡以端溪置縣至十餘梁益衆建州郡彈丸<lb/>
之地眂漢全越不啻過之儵分儵并儵廢儵置儵彼儵<lb/>
此儵多儵寡名號屢易繡錯絲棼沈約謂巧厯不能推<lb/>
<pb n="KR4e0208_WYG_011-5a"/>
信矣梁陳譜牒不傳晉宋雖有紀載之書曾不務明終<lb/>
始欲一其條貫難隋唐而後去郡著州以圖簡畧其所<lb/>
并省無可復考四㑹瀧水數十里之間故蹟四五祇有<lb/>
其名耳鄭樵謂州縣可易山川則否故禹貢九州必山<lb/>
川以别之夫斄牛在前有目共覩蚍蜉即離朱見或不<lb/>
能此大小之辨也春秋經傳所見百七十國三十一國<lb/>
不知其所况五嶺外區區之辟小縣乎大氐先王畫野<lb/>
分疆寜論廣狹誠以定治而已國朝成化間增縣二嘉<lb/>
<pb n="KR4e0208_WYG_011-5b"/>
靖間増縣一至今萬厯増二縣一州豈曰紛更皆勢之<lb/>
不可已也封疆之臣保竟息民是為上䇿不然雖多亦<lb/>
奚以為舊志無表其述郡邑舛甚辨區域徴因革審要<lb/>
害察風土亦紀載之首務也於是以歴代史尋繹而緒<lb/>
正之後之君子欲綜其本末庶㡬哉作沿革表<lb/>
　　　沿革總論<lb/>
余表沿革一本於歴代史原始要終實竊取之意史文<lb/>
缺略繆戾敢自謂亡或可因而求之顧質諸舊志多不<lb/>
<pb n="KR4e0208_WYG_011-6a"/>
同恐以彼為郢書而燕説我也乃據一統志舊志誤者<lb/>
疏其下縷辯之一統志誤亦然庶知余言之不躗也瀧<lb/>
水縣雖分而沿革有可證者且彼新志與吾舊志伯仲<lb/>
竝著之<lb/>
　　　秩官表論<lb/>
人言郡縣自秦始不然哉古者千里百縣縣有四郡以<lb/>
布列於五等之間秦廢封國而存郡縣之名於是乎以<lb/>
郡統縣置監郡御史皆以乂民直與子與賢異耳漢因<lb/>
<pb n="KR4e0208_WYG_011-6b"/>
於秦禮損益可知江左州郡實繁隋矯其枉去郡而州<lb/>
以太守而為刺史儵復儵更迄於唐宋上復置府則猶<lb/>
州牧之任也端康二州因潛邸而隆府號迨今郡皆府<lb/>
矣大氐民極之建其等惟三縣居下上有州郡又上則<lb/>
有監牧遡於秦漢皆同要之乂民為本水榖亦養庚癸<lb/>
亦養何必名為哉三代與子故有小史掌邦國之志奠<lb/>
繫世辨昭穆范宣子用是知其祖豕韋御龍以及陶唐<lb/>
後世與賢辟如四時當時而用過則已焉而自以身不<lb/>
<pb n="KR4e0208_WYG_011-7a"/>
朽彼有題名而人又為之表皆不朽之事也歴觀古今<lb/>
大賢不朽大惡不朽餘不知誰何無異草木惡亦不速<lb/>
朽恨矣且夫天地運而不積徃來相嬗必有厯以紀之<lb/>
苟求其故雖千載之日甲適乙鐍甲輝乙珥可坐致之<lb/>
次前代治官以俟來世亦日厯也嗚呼包公一硯不持<lb/>
杜諮萬石貽誚今皆不朽可不慎與作秩官表<lb/>
　　　秩官表總論<lb/>
論曰舊表監司何以不表監司郡志也志全越則表之<lb/>
<pb n="KR4e0208_WYG_011-7b"/>
不表遂不傳乎功徳有於民舊傳之吾亦傳之爾其不<lb/>
表之也不敢冒其名也其傳之也不敢没其實也是故<lb/>
劉洎不長史於康州以督府李廷珙之春也髙仁表之<lb/>
新也陳行範之瀧也陸東升之端也舊也何以不表行<lb/>
範賊廷珙仁表遥授東升守將通志本舊唐書刺史行<lb/>
範矣其為賊也何吾亦舊唐書本爾冠春瀧猺首於刺<lb/>
史其刺史之也仍其號也其猺之也正其名也東升之<lb/>
守將廷珙仁表之遥授何廷珙歸宋南漢尚據嶺南仁<lb/>
<pb n="KR4e0208_WYG_011-8a"/>
表使倭奴故寵以新州刺史治民之謂守禦敵之謂將<lb/>
東升隠裨將以是知其非守也瀧自宋以後不表曰非<lb/>
吾土矣唐表之何以桓彦範賢之郭元振賢何以不表<lb/>
流趙博宣李渉皆流也舊登教授於推官曰星巖碑則<lb/>
然今登推官何吾本宋百官志何以不表縣屬郡志也<lb/>
志縣則表之故君子上不諂而下不瀆也<lb/>
　　　選舉表論<lb/>
徳進言揚古今取人不越二道校文之後衆競進以貪<lb/>
<pb n="KR4e0208_WYG_011-8b"/>
婪論者薄之亟欲反於鄉里之教五帝異禮三王不相<lb/>
沿樂苟可以割何必皆鸞刀哉是則然矣周書曰以言<lb/>
取人人竭其言以行取人人竭其行言必至也漢察孝<lb/>
亷竊名偽服吾敢謂其必無暮夜鑿坏胠篋發匱與白<lb/>
晝剽人而奪之金輕重縣矣居不必忠信行不必亷潔<lb/>
藻繢其辭自可通籍登金門上玉堂肉食貴富澤潤後<lb/>
世何知仁義享其利者為有徳豈與抱先王之道術擇<lb/>
地而蹈糟糠不厭死已哉修之未有何所壊於天子之<lb/>
<pb n="KR4e0208_WYG_011-9a"/>
庭一旦具官便私自營所謂不變塞也子能言父母即<lb/>
以誘𨗳及就外傅師友之所董勉遑恤其他噫利禄之<lb/>
中人深矣髙皇帝初置科舉還罷已與薦舉竝行旌車<lb/>
四馳寸長必致得人之盛施及建文監於成憲頽波或<lb/>
可制哉毋謂郡無人漢重明經陳元領袖唐重進士莫<lb/>
宣卿褎然舉首洪武薦舉多至七十人一嵗應書十人<lb/>
甲科四人永樂應書常二十餘人甲科或五六人近乃<lb/>
寥寥若晨星韓退之謂其業愞孰不學可能斯之未能<lb/>
<pb n="KR4e0208_WYG_011-9b"/>
地脈何罪習之所漸久則人人愞孰應書必多宣卿猶<lb/>
病無稱必如陳元庶㡬無愧余欲應書纍纍若此明徳<lb/>
逴逴若彼覼縷著之先薦舉古之道也次進士舉人嵗<lb/>
貢是謂三塗餘附之作選舉表<lb/>
　　　選舉表總論<lb/>
論曰舊志有封君有諸生有儀賔不録非科制也封君<lb/>
以子貴故於子見之諸生偶賞官爾<hi>若府學生廖謙以徭入朝授新興典</hi>
<hi>史</hi>漢卿相多起佐史國朝若况伯律輩即科貢何以加<lb/>
<pb n="KR4e0208_WYG_011-10a"/>
焉吏雖進以貲聚田家子試文法猶有選舉之意與應<lb/>
例異矣舊志不録縣尉余乃進之<lb/>
　　　地理志論<lb/>
肇慶雖嶺外乎肢脈分布連絡衡山郤望騎田甿渚一<lb/>
嶺之限爾北連含洭廣澤臨賀南際大海西扼蒼梧東<lb/>
有髙峽之險重山複嶺帶以長江地冞阻而民質悍亦<lb/>
用武之國也陳之帝用髙要興漢之霸自封州徽帝以<lb/>
端髙帝以康豈非地之靈淑發祥於帝王者乎馳義侯<lb/>
<pb n="KR4e0208_WYG_011-10b"/>
下牂牁因鬱水以入西江伏波出桂陽因滙水以至四<lb/>
㑹戈船下瀬出零陵或下離水或抵蒼梧馮盎在髙凉<lb/>
則吾祭南門蘇章軍賀江而楚人不能南下陳霸先自<lb/>
髙要出遂解廣州之圍主客攻守之形可見已方今天<lb/>
下一家闗門之設惟待暴客守令列城而居土宇昄章<lb/>
縣於曩時皆州刺史郡兼八州無異隋唐都督之任為<lb/>
天子牧養元元他無事矣漆林材木之饒不絶於山魚<lb/>
鹽蜃蛤不絶於海清淑之氣磅礴而鬱積既無所發斯<lb/>
<pb n="KR4e0208_WYG_011-11a"/>
不能獨當也或曰天地自西北而東南九州盛於雍冀<lb/>
及兗而後至於揚荆閩之建州吾越之曲江亦西北也<lb/>
其後負海始盛二陳二莫伯先元叟謹㣲文彬諸君子<lb/>
皆康産至宋積中惟鼎乃起綏端所謂地氣非耶今何<lb/>
其寥廓也夫氣不息不擇地而有火力弱風而颺之火<lb/>
益熾蜀之有文本文翁之風之也范蔚宗志後漢郡國<lb/>
山川泉池鄉聚城亭竝書而班孟堅地理志於國風獨<lb/>
詳焉廣谷大川民生異俗移風易俗信惟上之人矣作<lb/>
<pb n="KR4e0208_WYG_011-11b"/>
地理志<lb/>
　　　分野論<lb/>
論曰五嶺以南自晉史後俱揚州矣而杜佑則謂荆州<lb/>
盡衡山之陽若以接境壤界奈何舍荆而揚之屬信然<lb/>
第先王制地繡錯而犬牙之安能一切肇慶東北則中<lb/>
宿含洭西北則廣澤臨賀繇斯置𣙗揚荆亦兼之哉以<lb/>
辯星土星紀不得専矣斯道盛於春秋時其言卓詭徃<lb/>
徃竒中要地不遷胡國之先後為<hi>杜佑辯吴越三晉先後</hi>或疑嶺<lb/>
<pb n="KR4e0208_WYG_011-12a"/>
南曠遠非一次所及又况郡邑眇小烏足當之則日月<lb/>
有一不燭燭非日月天真如覆盎矣惟南北反易二千<lb/>
年未有明其解者余有聞於父執劉梧也天地南北東<lb/>
西不同天之運也平地之倚也攲人處地上觀天南面<lb/>
而已天雖有北實淪地中必平旋而南焉然後人得而<lb/>
見也日行北陸躔星紀之次是謂南至而殷乎地面之<lb/>
南方星紀必於地面之南方故以分東南之揚也日行<lb/>
南陸躔鶉首之次是謂北至而殷乎地面之北方鶉首<lb/>
<pb n="KR4e0208_WYG_011-12b"/>
必於地面之北方是以分西北之雍也是故紫㣲垣居<lb/>
天之中地之北所謂北極者也𤣥武七宿雖皆天北而<lb/>
為星紀𤣥枵娵訾之次然斗牛女麗天市垣外距北極<lb/>
最逺虛危則未逺室壁則最近故其旋出地面斗牛女<lb/>
南殷揚粤虚危東殷青齊室壁直當乎幽燕并衞也朱<lb/>
鳥七宿雖皆天南而為鶉首鶉火鶉尾之次然井鬼直<lb/>
距北極最近栁星張漸逺翼軫隔麗太㣲垣之下距北<lb/>
極為最逺故其旋出地面井鬼北殷秦雍栁星張西殷<lb/>
<pb n="KR4e0208_WYG_011-13a"/>
三河以西梁益翼軫則直南殷乎荆楚也蒼龍七宿雖<lb/>
皆天東為夀星大火析木之次然角亢距南北二極為<lb/>
適中房心近中尾箕隔天市垣距北極為最逺故其旋<lb/>
而可見角亢氐殷乎兗鄭氐房心殷乎宋豫尾箕則當<lb/>
閩粤之南也白虎七宿雖皆天西為降婁大梁實沈之<lb/>
次然奎婁距北極不逺胃昴漸近觜參直距紫㣲而無<lb/>
他垣之隔故其旋而可見奎婁殷乎近中之徐魯胃昴<lb/>
畢則偏北之兾趙觜參則直北之晉也天道逺人道邇<lb/>
<pb n="KR4e0208_WYG_011-13b"/>
妖祥影響所不敢知作者或不出此封國命祀江河脈<lb/>
絡之云皆不求其故從而為之辭者也但星家以尾箕<lb/>
分燕觜參分益與此不同參之為晉左傳詳焉右據龍<lb/>
尾則有取於南粤録爾<lb/>
　　　風俗論<lb/>
論曰嶺西接南楚山多而峻出羊峽邸番禺大海南環<lb/>
負山多仁近水之民足於知髙要其都㑹也重厚多君<lb/>
子種學而負氣小民齪齪自持逋蕩之徒博簺以遊剽<lb/>
<pb n="KR4e0208_WYG_011-14a"/>
掠椎埋徃徃交通外海飯稻羮魚有陂池山澤之饒莫<lb/>
府所駐故具五民更徭徴發獨先諸邑南通新興北則<lb/>
四㑹饒橘林之利士秀而文喜豪俠持吏長短相告言<lb/>
故至今謂之四㑹筆新興膏壤沃野自昔以為上田好<lb/>
稼穡殖五榖然鮮蓄藏商賈不通自莘老志完邦衡明<lb/>
仲相繼流竄猶有先賢遺風而重噐為之冠好訟探丸<lb/>
執讐不避親暱則其蔽也陽春斗辟縣茅茨土堦纎儉<lb/>
習事尚不失葛屨之俗健訟是從奈何益疾陽江東通<lb/>
<pb n="KR4e0208_WYG_011-14b"/>
恩平西通電白亦一都㑹也濵海通魚鹽之貨果陏蠃<lb/>
蛤不待賈而足山海置戍則四方喜遊子弟不召而自<lb/>
來其民好勇輕生豪殖之家利役貧民以武斷於鄉曲<lb/>
髙明與南海大同俗多君子好文采寛緩闊達而足智<lb/>
民俗儇巧仰機利而食持刀筆入官寺徧於郡邑南海<lb/>
之風也夫恩平亦東南一巖邑也南通新㑹西通陽江<lb/>
電白電白旄牛而恩平綰轂其口廣寜與四㑹同俗見<lb/>
官府挺而走險薪蒸與衆共之庶㡬容成大庭之民嵗<lb/>
<pb n="KR4e0208_WYG_011-15a"/>
時男女聚㑹互歌為謔猺之俗也徳慶嶺西上游地重<lb/>
重為邪敦樸畏罪縉紳先生秉禮而矜節婚姻不為夷<lb/>
虜猶有石元叟李謹㣲之風尚節俠故李文彬以義倡<lb/>
之雲合景從及敝好勝崇毁封川邑小而陋自蘇子瞻<lb/>
固已稱其好義賦入必先俗淳訟簡縉紳矜節同於徳<lb/>
慶自唐宣卿以詩賦魁天下後無聞者開建偪仄兩粤<lb/>
間其民健悍習俗樸鄙獄無深堅婚姻同徳慶賦入則<lb/>
同封川總之徳慶以南春新恩陽以西昔患猺今已芟<lb/>
<pb n="KR4e0208_WYG_011-15b"/>
夷民得息肩南畮室家相保惟並江州邑水為患積貯<lb/>
最急三加不舉遣女滿車喪奉浮屠御酒肉弃祖禰為<lb/>
出門之祭未免一丘之貉凡民函五常之性剛柔緩急<lb/>
音聲不同繫水土之風氣故謂之風好惡取舍動静無<lb/>
常隨君上之情欲故謂之俗書曰爾惟風然則水土之<lb/>
風又在乎上之風之也記言同俗本一道徳俗不同同<lb/>
於道同於徳同矣簿書不報期㑹豈大於此<lb/>
　　　建置志論<lb/>
<pb n="KR4e0208_WYG_011-16a"/>
凡建郡邑必擇形勢以為之城又即城之形勢以為之<lb/>
署行署屬署以次昈列皆建置於官而政令繫焉者也<lb/>
夫其嚴城外衛公署内處儼然南面以臨四竟豈令逸<lb/>
豫侈大哉無亦惟是賦政修令以達王事而已春秋傳<lb/>
曰位政之建也署位之表也髙堂戺辨等威所以表識<lb/>
使知有尊而因以部署乎民也懼生力之詘而以貉道<lb/>
行之不可茅茨采椽曰吾尚堯舜道日在北陸而猶欲<lb/>
御絺綌亦勢之不能也君子攸芋朝夕䖍君命匡民生<lb/>
<pb n="KR4e0208_WYG_011-16b"/>
使各有寜宇不至目巧象廊即隆棟重門奚病乃若憑<lb/>
然百姓之上如紫宫帝居闗而守之虎豹煩寃侘傺奈<lb/>
何直於其庭慶讓所及始平易而繕葺之否則斷址頽<lb/>
垣鞠為茂草獄訟繁興儲峙無備天厲不戒盜賊公行<lb/>
雖居署據位而畔官離次久矣何者居之不思而庶官<lb/>
之道曠也一旦有急乃惴惴然嬰城以守不亦末乎郵<lb/>
置預備惠民漏澤咸政之紀附之作建置志<lb/>
　　　建置志總論<lb/>
<pb n="KR4e0208_WYG_011-17a"/>
論曰令甲都里有申明亭粤無之亦不知其當有矣厪<lb/>
厪懸額縣門當時奉詔不恪况今乎以十九章聴民訟<lb/>
布在敎民榜此不舉復置正約之是舍五而二三也僧<lb/>
道設官隂陽立學聖人因世變而為之制醫最急假令<lb/>
選敏慧而岐黄之敎豈有天昏札瘥哉詔預備倉立四<lb/>
鄉移民之慮成化初太守黄瑜郡丞馬襄髙要令孫珍<lb/>
皆積貯至數萬石尚立法之始乎今併於郡縣廥或名<lb/>
義不辨奈何責實饑有食寒有衣疾有藥死有𦵏堯舜<lb/>
<pb n="KR4e0208_WYG_011-17b"/>
之政何以加焉惟養濟院具憲綱部使者一稽其籍餘<lb/>
皆亡矣是在良有司哉是在良有司哉<lb/>
　　　賦役志論<lb/>
里父居室土田園池若租税嵗所出納皆有籍不幸而<lb/>
災遷先諸貨豈其珠玉不恤而區區赫蹏之憂百千巨<lb/>
萬於是焉在其為貨大矣聖人作經宜非性命不談禹<lb/>
貢庶土三壤貢賦錯錫至於總銍戞服山林皋隰之征<lb/>
徒役期令具在周官男女少多米鹽煩細無異里父豈<lb/>
<pb n="KR4e0208_WYG_011-18a"/>
非天下一大家哉蕭何以圖籍而知阨塞强弱國朝諸<lb/>
臣纂一統志户口田賦闕焉曰非黄白即何刀筆吏禹<lb/>
周公未可謂非聖人也郡賦役志故多闕譌繆相襲録<lb/>
空文而不務明終始嘉隆之際所謂先庚我欲觀負版<lb/>
是故之邑而不足徴也郡鬰攸為虐邑胥之焰甚於鬱<lb/>
攸今無論自萬厯方田與更始後之賦役一視此以為<lb/>
元奈何而不周毖賦役有正有雜其名實繁原初窮變<lb/>
雖羣胥不能解也徒以長短禦人守令以郡邑為家知<lb/>
<pb n="KR4e0208_WYG_011-18b"/>
乃其職安得曰錢榖有主者不料量愚闇惟吏之師賢<lb/>
豪又鄙瑣之非吏何以余故詳著於篇後之君子以覽<lb/>
觀焉夫亦愈知政矣作賦役志<lb/>
　　　户口論<lb/>
論曰洪武戸㡬九萬口四十一萬有竒今戸損九之四<lb/>
口半存耳况嵗徴為實此猶虚哉羅定所分戸不過二<lb/>
十一口不過十一餘豈盡耗於盜賊國初法嚴隠丁自<lb/>
令以下罪有差今胥為政故隠者多辟如千鈞無論負<lb/>
<pb n="KR4e0208_WYG_011-19a"/>
者幾人期盡而止是則然矣奸人以賄儌幸則代役皆<lb/>
貧民也猺蛋版雖不同編民正統志猶存之可以觀世<lb/>
今不與編民同耗㡬何見外志<lb/>
　　　官民田論<lb/>
論曰田胡為而有官民哉古者田受於公秦開阡陌民<lb/>
乃得自買賣為私田非上所授制吏禄禀生徒若有没<lb/>
入則猶屬之官云民田農人受於富人既入大半之税<lb/>
縣官不得更重取之故其料也輕官田官挈以授農人<lb/>
<pb n="KR4e0208_WYG_011-19b"/>
嵗収其入以富人之入為比故其科也重其在今無復<lb/>
官田矣猶仍舊貫故薄征蠲役以節適章皇帝減官田<lb/>
租挈詔兩下睿皇帝於蘇州減至八十餘萬石豈不仁<lb/>
哉然未易弦而張之也朱子謂漳有官田職田學田名<lb/>
不一輕重異吏縁為奸欲九等定畮總一州税租之數<lb/>
而分𨽻焉萬厯九年幸弓田宜上書請如朱子而削官<lb/>
田之目乃如江西版中田地無論所着官民僧咸有豈<lb/>
非膠瑟柱而協宫商哉無田授民又不能限田連阡陌<lb/>
<pb n="KR4e0208_WYG_011-20a"/>
其賦反輕無立錐之地重者常在安得而不檢覈不能<lb/>
奉宣徳意故不平罪在州縣然虛糧去矣未可求多於<lb/>
秉國之臣也<lb/>
　　　䱷課論<lb/>
論曰䱷課第課䱷人河泊所主之制也波及州縣則以<lb/>
死徙多課無徴補助之耳髙要有魚利銀已税民塘復<lb/>
畝科二升皆課之以獻程出納不覩其目何哉胥云混<lb/>
於民米余不能詳之矣高明無課可補已税民塘亦科<lb/>
<pb n="KR4e0208_WYG_011-20b"/>
二升出納亦未之覩甚可怪也<lb/>
　　　屯鹽論<lb/>
論曰鹽煮海而成非人力莫致故籍惟丁之登與民異<lb/>
計丁辦課制也其後築田為池引水漬沙瀦於井㵼池<lb/>
不及半寸烈日暴之而鹽成矣丁亡絶以田補之一井<lb/>
當一丁之課於是有丁引有田引而田始登於籍富者<lb/>
田數千百井鹽丁之貧如故田引多則蠲亡絶丁引毋<lb/>
溢額貧者其有瘳乎髙要人綦母慮當宋宣和間副轉<lb/>
<pb n="KR4e0208_WYG_011-21a"/>
運領廣恵潮㤙鹽課謂鹽田鬻於富人因廢竈故額損<lb/>
於元豐請買田依竈納課許之其言今施行亦煮鹽之<lb/>
田也閩中嘗欲折色招商行於漳泉如粤不果盡令折<lb/>
色聴商自買而税之屯田積粟不然即轉漕於邊無不<lb/>
足余應詔言之矣<lb/>
　　　物産論<lb/>
論曰宋貢硯匪賜史官故端硯重於天下杜諮遂以蒙<lb/>
詬夫有尤物皆足厲民正統後採硯之使不至人直礪<lb/>
<pb n="KR4e0208_WYG_011-21b"/>
視之非惟上所好耶善乎子罕之辭玉也曰懼喪吾寶<lb/>
嗟嗟吾寶無喪多矣而奚人之寶為<lb/>
　　　學校志論<lb/>
余讀詩至子衿未嘗不廢書而嘆也曰嗟乎周室遷而<lb/>
禮樂崩鄭國從而學校廢衿佩之子謋然瓦解挑達乎<lb/>
城闕之間於時賢者欲一見之不可心之懲悠有以哉<lb/>
今學官遍郡邑備干戈羽籥之容盛詩書禮樂之敎庠<lb/>
聲序音鍧鍧不絶服方領習榘步者肩相摩於其庭此<lb/>
<pb n="KR4e0208_WYG_011-22a"/>
其學校興耶廢耶三代之學皆明人倫得諸心為徳施<lb/>
諸身為行措之用為蓺敎而興之皆是物也今惟繡其<lb/>
鞶帨而青紫之是㡬所養非所用所用非所養兎絲燕<lb/>
麥祇有其名北斗南箕挹而揚之難矣繇是觀之廢耶<lb/>
興耶周衰學士先生無所講業故孔子與其徒或弦歌<lb/>
讀書於緇帷之林杏壇之上後世書院由此濫觴而鹿<lb/>
洞鵝湖以為嚆矢要之學校敎立書院無異駢拇故近<lb/>
秉國之臣一切毁之使盡歸於一途意則善矣禮失而<lb/>
<pb n="KR4e0208_WYG_011-22b"/>
求之野儻所謂野非耶鹿洞説書聞者流涕苟能感人<lb/>
敎莫大焉取法然明而自以身為鵠的亦矯枉之過也<lb/>
洪武八年詔有司立社學有司奉職無狀髙皇帝為發<lb/>
艱哉之嘆而止正統改元乃以責督學憲臣郡邑尚不<lb/>
治何乃社乎夫天下學衆矣髙要致厪文皇帝詔書恩<lb/>
施甚美今有司勞來不倦振舉苴補勸學厲賢以廣人<lb/>
才豈不豈弟君子哉師之所以敎弟子之所以學一本<lb/>
諸身心而措之斯不詭於先王而學興也書院社學皆<lb/>
<pb n="KR4e0208_WYG_011-23a"/>
非具文附著之作學校志<lb/>
　　　祀典志論<lb/>
聖人知幽明之故匪特有禮樂以治人鬼神曶爽亦莫<lb/>
不懐而柔之若栁下季之論制祀詳哉其言之矣敬而<lb/>
不黷故神降之嘉生民以物序九黎亂徳爰及三苗唐<lb/>
虞肇重黎之後使復典之民乃無盖典祀豐昵傅説猶<lb/>
以為黷况其它乎髙皇帝聖神為百神主定祠祭正封<lb/>
號令郡邑三壇祀雲雨風雷山川社稷城隍若厲王祀<lb/>
<pb n="KR4e0208_WYG_011-23b"/>
夫子猶循前代之舊肅皇帝始詔禮官稱先師核從祀<lb/>
肇啓聖之儀穆皇帝從以薛瑄今上又推廣之詔有司<lb/>
嚴祀事毋濫非大聖人孰能如此盡制者乎民百戸為<lb/>
公社及腏食餒者使有歸嵗時禱賽戒誓雖不領於有<lb/>
司皆經祠此不修而淫昏縱矣蒲媪祠乃千載事甚誕<lb/>
縉紳先生不道如此類余不敢言之也令甲惟孝肅一<lb/>
祠若唐宋名賢天壤俱敝縁欒石之義諸祠自此興作<lb/>
祀典志<lb/>
<pb n="KR4e0208_WYG_011-24a"/>
　　　從祀論<lb/>
論曰薛文清從祀議起於𢎞治改元八十餘年至隆慶<lb/>
始定當是時以陳獻章王守仁竝請攻者紛如上罷守<lb/>
仁其後又罷獻章盖其慎也萬厯十二年復以二子請<lb/>
攻如前上不聴乃與胡居仁竝祀四子學行不同上兼<lb/>
収之大哉聖學胡可管窺蠡測也<lb/>
　　　鄉賢名宦論<lb/>
論曰舊志有言陳元父子挺出嶺海猶儀鳯應龍鄉祠<lb/>
<pb n="KR4e0208_WYG_011-24b"/>
尚遺豈非闕典丘陵推髙於夷野闕龜立珤於泰臺春<lb/>
恩是已故祀而不傳其通都舊邑文章勲業代不乏人<lb/>
祀禮孔嚴猶有所限傳而未祀寜渠無其人乎二陽濫<lb/>
矣髙新則約且拔諸邑之尤而祀於郡徃徃行之吾何<lb/>
獨不然陳元介於蒼梧未敢遽祀盖慎之也傳祀宜協<lb/>
祀而不傳誠如舊志不祀亦可濫傳之乎循者多矣余<lb/>
觀新興爼豆止陳司寇一人如九鼎大吕見者知為希<lb/>
世之瑞恩平亦止祀唐君欲為作傳覽邑中所上啞然<lb/>
<pb n="KR4e0208_WYG_011-25a"/>
而止其他可知固無辭於髙新也若髙要墨綬二百餘<lb/>
年名宦祠無一人聞諸輿人亦當議者<lb/>
　　　兵防志論<lb/>
昔髙皇帝定天下制禮作樂以興太平終不以此而偃<lb/>
武備其在外服衆建衞所分閫制之秩皆在有土之上<lb/>
當是時或有席寵憑陵人以不軍為耻始未嘗不欲藉<lb/>
其股肱爪牙而後稍陵弛巽耎也承平久儒者主事頃<lb/>
步半菽皆受命於文墨之臣韎韋跗注至為使者前馬<lb/>
<pb n="KR4e0208_WYG_011-25b"/>
闒茸則沉汩纎醲少知自好不過習揖讓學槧觚以自<lb/>
表異韜鈐不聞尺籍空闕治事之堂尚且朽腐崩阤茀<lb/>
草不翦况其他乎天順以後州縣乃始有兵與衛所兩<lb/>
軍相為表裏一旦有事斬將搴旗先登陷陣徃往出於<lb/>
應募起行間拜大將仗鉞登壇爵通侯而位東第者先<lb/>
後相望世胄無聞其蒙矢石身膏草野皆徴召之士也<lb/>
兩軍立立何異腹背之毛所養非所用所用非所養吾<lb/>
甚感於韓非矣肇慶古用武之國衛一所十有一水軍<lb/>
<pb n="KR4e0208_WYG_011-26a"/>
一屯戍七十有竒尺籍之卒三千有竒戍卒亦三千有<lb/>
竒戈船三十有五而水軍不與焉材官猛士林立霧集<lb/>
飭以憲臣至嚴毖矣齊之技擊魏之武士秦之鋭卒桓<lb/>
文之節制遞相勝而不如湯武技撃武鋭加之節制亦<lb/>
可少哉衞所國朝定制猶乎郡縣故以為主餘隨時制<lb/>
置列於其後叅遊以下舊竝列名監司既不表第録世<lb/>
官及其功載以倡起之屯田軍所印給饋饟日繁若營<lb/>
砦於阨塞最重余故詳其本末强弱之形經畧君子以<lb/>
<pb n="KR4e0208_WYG_011-26b"/>
覽觀焉作兵防志<lb/>
　　　軍制論<lb/>
論曰國朝軍制軍十小旗領之小旗五總旗領之總旗<lb/>
二百户所領之百户所十千户所領之千户所五衞領<lb/>
之統於都司討伐乃遣大將出已即休都指揮指揮以<lb/>
下無他將矣方今山海應募不過三千有竒肇慶所十<lb/>
有一藉令尺籍如曩勝兵一萬二千三百二十寜用募<lb/>
哉軍政弛視公徒為私𨽻食不時役無虛日亡逃接踵<lb/>
<pb n="KR4e0208_WYG_011-27a"/>
尺籍遂空宣徳以來常遣直指使者閲軍冠盖相望隠<lb/>
者多存者少嵗月逺久踪跡難即有株送徃徃中道而<lb/>
逝徒苦里正存者又多孱弱遇大敵畏失亡終不令荷<lb/>
殳而鬬糜食縣官議者欲盡舍之誠有激於其言也或<lb/>
欲更行朶集盡民户而軍之徴丁補伍猶然怨懟况復<lb/>
强民有亂而已夫無食之患奚患無兵計軍一月之食<lb/>
其直三錢兩軍當民兵一月三軍當客兵一月方今軍<lb/>
及餘子三千二百二十三人不及初九千九百一十七<lb/>
<pb n="KR4e0208_WYG_011-27b"/>
可食民兵四千五百四十七人客兵三千三十二人安<lb/>
在哉無經界堙而屯田廢也稽屯田籍民兵尚安事客<lb/>
若尺籍毋老弱毋利役毋朘削罪人必孥配毋逺主者<lb/>
嵗時獻其數於兵憲逃必於主者獲之官習孫吴學騎<lb/>
射兵憲嵗時都肄以奉而制賞罰庶存十一於千百也<lb/>
　　　民壯論<lb/>
論曰𢎞治詔里選丁壯豈非丘甸遺意哉家人子不習<lb/>
為兵賈勇何害老弱濫厠占役多門冒名<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>充父子相<lb/>
<pb n="KR4e0208_WYG_011-28a"/>
嬗絳幘甲裳祇供迎送承符執訊存謝常數千里虛名<lb/>
鮮實不能應卒則其敝也軍兵既如彼民兵又如此勢<lb/>
必出於客兵嗟嗟亦未覩其害哉凡人忍以父母之身<lb/>
千里而蹈湯火必其虎狼之性非厚利不足以副其望<lb/>
不自愛惜而輕以身試法一無鄉黨之親親戚之愛見<lb/>
人室廬妻子不憚宼剠去如飄風二彼見土人且總總<lb/>
矣舍而用我必我也能意常輕之未見功而自負一逆<lb/>
其意則羣起而譟呼三督府臨武劉公嘗疏其害太倉<lb/>
<pb n="KR4e0208_WYG_011-28b"/>
凌公亦疏以土易客實五方之人也方今里兵第取服<lb/>
役營兵視之信賢矣杞人過計以為莫里選賢粤有鏄<lb/>
燕有函秦有廬胡有弓車兵必惟客之用是粤以函耕<lb/>
燕以廬被秦之持擊必弓車而後可也或欲隨里定編<lb/>
大率户一人丁田多者户二人或三人少者二户一人<lb/>
或三户一人大率里百人即如里甲之制一年一甲十<lb/>
年一役小縣兵少二年二甲五年一役大寇竭作十年<lb/>
而更其籍充必推擇子弟壯者毋雇夫令子弟為兵亦<lb/>
<pb n="KR4e0208_WYG_011-29a"/>
朶集法耳視原額隨糧徴銀官雇之已善雇必土人布<lb/>
置訓練一如營兵不必奪銀别募申占役之令則人人<lb/>
皆選卒矣或曰粤人喜兵惟廣之新㑹惠之長樂郡中<lb/>
恐無應者陳武帝用髙要劉隠用封川李質用徳慶非<lb/>
土人乎<lb/>
　　　屯田論<lb/>
論曰國家屯田遣百戸盡率其部以出非以伍不可失<lb/>
哉每百户領屯一每軍賦田二十七畮食其耕之所獲<lb/>
<pb n="KR4e0208_WYG_011-29b"/>
而入餘糧六石於官其大氐也肇慶諸所十四城守故<lb/>
遣六百户領六屯負海之所三之籍皆少一百戸其一<lb/>
屯實兼之矣嗟嗟肇慶屯田豈不異哉一百戸至五十<lb/>
餘屯或二三十屯少乃十屯問其故不能道曰國初實<lb/>
然多分子屯自𢎞治始則聞之故老云知其子忘其母<lb/>
涉沱潛而遂指為岷嶓失其源矣南方田皆沃壤與北<lb/>
殊軍欲不耕而食則舉而授農人久之農為政移易隠<lb/>
没不能詰初或以田質子錢因而不復甚至詭民田鬻<lb/>
<pb n="KR4e0208_WYG_011-30a"/>
之若豪植之家兼并圍奪何可勝數盜侵水激裁一二<lb/>
耳余總十一所較之田失其故不啻三一糧則於故有<lb/>
加如陽春所三屯業改民眎故糧贏七百奈何罪逋負<lb/>
哉正統令衞所籍屯田疆界頃畮咸具藉令以害已去<lb/>
憲署猶存天下一家何必軍民而有差别當弓田時求<lb/>
以此疆彼界非軍即民卜五可得徳慶所田在開陽晉<lb/>
康賊平亦置不問何也田不清而惟糧是責酌彼行潦<lb/>
其盈幾何第田蹙矣以民律之猶足民有田二十七畮<lb/>
<pb n="KR4e0208_WYG_011-30b"/>
一以中壤嵗入榖畮一石米四斗五升嵗得米十二石<lb/>
五斗農如之軍耕以農人之全自食以主人之半輸官<lb/>
豈不綽綽肇慶衞屯軍尚四百三十餘人舍屯而城者<lb/>
四百坐享主人之全而不忍割其半不知正糧自予農<lb/>
矣餘糧不失半年之食吾猶任之况失者衆饟何得不<lb/>
蹷近以罪田均肥瘠定多寡越所隃屯紛紜析補田失<lb/>
其屯屯失其所所失其伍此大亂之道也經界決裂數<lb/>
世之後田將不復可稽且國家所為屯田豈徒利六石<lb/>
<pb n="KR4e0208_WYG_011-31a"/>
之入哉内有亡費之利外有守禦之備者也今宜復春<lb/>
耕之籍無變其故田有廣狹肥瘠寜以糧為低昻盡驅<lb/>
屯軍而耕官少六屯一百户領之正經界杜侵剋戒游<lb/>
惰禁朘削廣稸積時訓練庶幾立屯之意軍游閒久恐<lb/>
不能任稼穡則以召農一田嵗十二石養一軍有餘矣<lb/>
貰其他役就屯立甲善撫循而無煩擾亦易從也<lb/>
　　　兵防志總論<lb/>
論曰余觀肇慶之載其在徃昔盜賊如屯蜂營壘如攢<lb/>
<pb n="KR4e0208_WYG_011-31b"/>
㦸卒之殄滅大軍之嘽焞也固知營壘乃守險之罝罘<lb/>
環山以逐鹿兔騰而蹙之非韓子盧不可勇夫重閉今<lb/>
雖不虞安可去備一壘數卒無異晨星儻遇勍敵寜能<lb/>
鬬乎分則杯水不勝原火聚則一髪可引千鈞亦一道<lb/>
也人見其睫則謂保障之未能徒繭絲我自丘甸法廢<lb/>
有天下者胡能一日息肩於兵藉如陽春異時乘障舉<lb/>
烽皆入閭取其左故志咨嗟目為上䇿諸邑盡可遵行<lb/>
農夫醳耒紅女下機睊睊胥讒知其尤甚選用民兵或<lb/>
<pb n="KR4e0208_WYG_011-32a"/>
可省三之一耳肇慶被山環海要害雖同北津砦立威<lb/>
稜震乎殊俗即有鯨鯢奔蹙列郡共之惟是深山實易<lb/>
藏疾夫人徙宅除治豈不一新久之唐陳草自萌茁政<lb/>
令繁頗加以饑饉傲民亡命必山焉依宜速劗夷無令<lb/>
滋蔓蹈瑕履釁則猺以為之階羊膻而蟻附焉醢酸而<lb/>
蚋集焉内訌外和所由來也故志録黄宫尹陸康州䇿<lb/>
甚具厥疾已瘳局方未可復用若藥不以無疾而勿畜<lb/>
擇縣令責招主無越両端不然俟其糜潰欲倚數壘以<lb/>
<pb n="KR4e0208_WYG_011-32b"/>
為安如捧土以塞孟津難矣哉<lb/>
　　　名宦傳論<lb/>
司馬氏胡為而傳循吏哉懼棰筴之傷馬而惠文不足<lb/>
與治也故曰奉職循理何必戒嚴意念深矣班孟堅縁<lb/>
是差次西京而徳讓君子始與其列潁川力行敎化山<lb/>
陽以經術潤飾吏事名實炳然奈何掩於一眚故後世<lb/>
郡邑春秋傳稱名宦亦一例也夫物有至至則名<graphic n="KR2194" url="https://raw.githubusercontent.com/kanripo/KR-Gaiji/master/images/KR2194.png" mimeType="image/png"/>騮<lb/>
騄耳謂之名馬干將鏌邪謂之名噐嵩泰衡華恒謂之<lb/>
<pb n="KR4e0208_WYG_011-33a"/>
名山自一華一木一技一藝莫不有名而况人乎故宦<lb/>
而名則至矣亷平不苛則名欲聚惡去廢墜修舉則名<lb/>
興學校明敎化士斐然嚮風則名剛毅有大節禦大菑<lb/>
而捍大患則名死封疆則名明政刑而渫惡民不得肆<lb/>
則名雖不循循一轍盡如孟堅所書惟所遇之足以名<lb/>
當時而傳後世皆其所傳者也雖然名實不離如馬名<lb/>
馬牛名牛以其實耳炙轂過髠猶知為人必先名實先<lb/>
王之政可知莊生取辟主賔名實離矣是故假名者伯<lb/>
<pb n="KR4e0208_WYG_011-33b"/>
違道以干名者姦盜名者欺過情亟人知而名者薄鉛<lb/>
刀而蒙寶劍之稱駑馬冒於神駿誰則信之肇慶亦仕<lb/>
國也故多唐宋以上名賢臮今兹舊志若續無慮二百<lb/>
四十餘人盛矣皆名實純粹乎抑亦有名勝也人貴耳<lb/>
賤目後之眂今猶今之眂昔或欲汰中庸以下毋令簡<lb/>
珠混於魚目小子碌碌烏能任進退之權與其過而棄<lb/>
之寜過而存之果神駿哉超光越影雖掩覆千載猶霅<lb/>
煜牛斗間固不能混也作名宦傳<lb/>
<pb n="KR4e0208_WYG_011-34a"/>
　　　何敞傳論<lb/>
論曰通志載鵠奔亭事而以伯有彭生證之夫血氣聚<lb/>
而成形形具而能言鬼神無形言安從生左氏失誣固<lb/>
言之矣要善無㣲而不彰惡無隠而不露若有神以司<lb/>
之而不知其然者此亦可以勸善止邪且傳疑紀載之<lb/>
時有也<lb/>
　　　張柬之傳論<lb/>
論曰余讀唐書柬之司馬新州在神龍二年六月其秋<lb/>
<pb n="KR4e0208_WYG_011-34b"/>
長流瀧州武三思隨遣周利貞就嶺外殺之而柬之已<lb/>
死其在新突未黔也又員外而新顧稱其治行豈賢人<lb/>
所至如車行地迹隨之耶抑樂道之也噫賢人之於民<lb/>
深矣<lb/>
　　　張宋卿陳煥傳論<lb/>
論曰恭父少㣲皆惠人余故習之故志第言太守禮賢<lb/>
興學而簿無傳無得而稱焉夫恭父知於忠簡忠獻少<lb/>
㣲有陋巷環堵之樂語曰不知其人視其友又曰貧視<lb/>
<pb n="KR4e0208_WYG_011-35a"/>
其所不為可以信二公矣<lb/>
　　　呉廷舉傳論<lb/>
論曰獻臣在吾廣最久廣中婦人孺子皆能道之霍文<lb/>
敏黄文裕乃不相能何也文裕謂獻臣渾身是膽皮囊<lb/>
是智膽則有矣令順徳挫中貴人抗御史身親三木副<lb/>
使廣東疏鎮守中貴人忠罪二十忤瑾荷校不死謫戍<lb/>
鴈門叅政江西陷桃源賊中乃執其酋以出劾李獻吉<lb/>
横宸濠將齮齕之致仕猶論二宰相而去智者豈為之<lb/>
<pb n="KR4e0208_WYG_011-35b"/>
乎嗚呼其愚可及也其智不可及也<lb/>
　　　張吉傳論<lb/>
論曰張克修在端州嘗論學於陳公甫静中養出端倪<lb/>
不善是也湛原明引易専直翕闢中庸溥博淵泉及孟<lb/>
子四端證之溥博淵泉不繇積累乍見入井惻隠生焉<lb/>
固知四端皆非養出要在擴充天地之道動静無端間<lb/>
不容髪程子以善學稱人静坐盖為初基假此捷逕若<lb/>
曰聖途恐適楚之𡨕山也<lb/>
<pb n="KR4e0208_WYG_011-36a"/>
　　　王大用傳論<lb/>
論曰余聞文成公講學五羊也平旦鼓徴則自藩臬至<lb/>
於庶甿莫不拱聴惟大用辯之曰致知大學之敎也良<lb/>
知不慮而知徳性也致知之中曰良良知之上曰致得<lb/>
無援菩提圓覺入孔門乎良知良能雖皆徳性易曰乾<lb/>
以易知坤以簡能是天地之大至於夫婦之愚不肖未<lb/>
嘗去能徒知也徒知可聖則孔子胡謙道之未能周官<lb/>
奚能之使耶於是罷講然則大用匪特政事足術也文<lb/>
<pb n="KR4e0208_WYG_011-36b"/>
井記正而達<lb/>
　　　程鑒俞大猷傳論<lb/>
論曰縉紳大夫好言軍旅而介胄之士則托文藝以為<lb/>
名髙未必兼才皆失其本也程鑒俞大猷兩人皆以鉛<lb/>
槧見稱諸公間余兒時耳剽鑒有身膏草澤之志而大<lb/>
猷初上大司馬書亦壯總兵嶺東萬事瓦解余至閩閩<lb/>
人輕之王慎中嘗語大猷人皆死以博侯既侯矣安能<lb/>
死哉其知之矣誠哉非苟而已<lb/>
<pb n="KR4e0208_WYG_011-37a"/>
　　　趙塤傳論<lb/>
論曰余春及上書穆宗也納言李一元譁於朝必糾之<lb/>
必沮之少司空趙公錦端笏曰古人以九九見何沮為<lb/>
中丞南海何公維栢為言如此余於趙公不相識今始<lb/>
知為郡丞公子博士李茂魁曰郡丞公侃侃正議郡人<lb/>
言祠與志無愧名宦惟郡丞公語曰是父是子不虛哉<lb/>
　　　李材傳論<lb/>
論曰自王文成湛文簡以致良知體認天理三四言為<lb/>
<pb n="KR4e0208_WYG_011-37b"/>
嚆矢則談道者多放之噭噭然若建鼓而求亡子也孟<lb/>
成易修身為本攝知歸止自謂賢於致良知矣余友韋<lb/>
純顯從孟成遊亟稱之余謂純顯通乎晝夜而知知何<lb/>
以攝時止則止時行則行動静不失其時其道光明止<lb/>
何所歸况以鷄伏卵猫捕䑕釋之而稱惠能真見性命<lb/>
其為仙佛豈顧問哉政事氣節則聖人之徒也<lb/>
　　　王民順傳論<lb/>
論曰余觀何宗伯所為東門橋記知王公談道者也而<lb/>
<pb n="KR4e0208_WYG_011-38a"/>
王公則自言家荆國而學金谿嗟乎此其為王公哉學<lb/>
者徃徃求多介甫明道固嘗貸於晉城蘇氏亦謂天子<lb/>
無民欲貸以収之胡於青苗以為口實顧役保甲今奉<lb/>
之不啻聖書誰之法也且鋭然身任天下寜渠有其人<lb/>
哉子静學雖不同朱子固言其實夫拱手髙談吾學孔<lb/>
子吾學孔子誰則不能要以躬行則吾未之有得王公<lb/>
不苟循人所以為王公哉<lb/>
　　　郭應聘傳論<lb/>
<pb n="KR4e0208_WYG_011-38b"/>
論曰余遷賔州守倦遊至竟上書乞骸骨歸郭公時撫<lb/>
粤西劾守春及逃奉詔削為什伍臣春及頓首世之塵<lb/>
垢欲逃久矣天地囿我隂陽縛我臣安逃哉逃於羅浮<lb/>
之間無所徃矣遂築逃菴石洞居焉於是太守鄭公則謂<lb/>
葉子君毋釋憾也乎余戄然曰晏嬰不知孔子孔子顧<lb/>
亟稱之以私滅公非夫也余又無憾鄭公曰余為郎嘗<lb/>
事郭公連江呉公之南即郭公問焉何以治兩粤郭公<lb/>
曰異時軍府取貨百司將吏百司將吏安取之哉余受<lb/>
<pb n="KR4e0208_WYG_011-39a"/>
兩粤疆事反此耳連江亷於處默不因人言然若是可<lb/>
知郭公也粤人曰辟之水萬厯改元及壬癸之間渾渾<lb/>
爾郭公制其頽波連江粼粼白石<lb/>
　　　吴文華傳論<lb/>
論曰吴公亷潔與其家處默頡頏嶺海之間稱二吴不<lb/>
虛哉武節處默猶有慙徳而吴公亦不欲竟善哉乎王<lb/>
元美之推言之也曰呉公當右臂時其兵力不隃勝賊<lb/>
乃能鼓其所不足而鹵斬恒過當及其繼諸公為大帥<lb/>
<pb n="KR4e0208_WYG_011-39b"/>
其兵力數倍賊矣顧必抑其所有餘而鹵斬若稍不稱<lb/>
㨗亦不時上公豈不愛肘金横玉之報顧以節縣官之<lb/>
帑而下以惜生人之命其愛有甚於肘金横玉故也語<lb/>
云霜雪之後必有陽春吾兹為嶺右稱休矣召穆公之<lb/>
詩曰矢其文徳洽此四國公豈不亦仁人長者哉<lb/>
　　　名宦傳總論<lb/>
論曰陳武帝雖起髙要奄有江左黄屋左纛傳五世矣<lb/>
不宜名宦竝列楊収以賂敗在端可知從通志載於流<lb/>
<pb n="KR4e0208_WYG_011-40a"/>
寓李甘李涉流人貶斥尚可稱流流非宦也蘇章守將<lb/>
李符春無稱焉聴趙普殺秦王罪不容死史格張𢎞範<lb/>
之流何足道哉一統志列收甘涉名宦餘皆載於舊志<lb/>
余故正之總漢二人三國一人南朝三人唐十三人宋<lb/>
七十七人元十八人明一百三十六人凡二百五十人<lb/>
固多明徳亦有不能詳者為之執鞭所忻慕焉惟數公<lb/>
哉<lb/>
　　　流寓傳論<lb/>
<pb n="KR4e0208_WYG_011-40b"/>
自古聖人曷嘗不以刑賞治天下哉福不及淫人刑必<lb/>
加有罪故天下懲勸而聖人之權尊若舜流放竄殛必<lb/>
於四凶大功二十此其四也太阿御而人無敢齒者非<lb/>
能割乎割之不能鉛刀不若人君操刑賞之權而不足<lb/>
以懲勸亦鉛刀之類也昔者唐宋之際春新諸州號稱<lb/>
瘴癘效忠秉節之臣徃徃投此夫其投此必謂不才渾<lb/>
敦窮竒檮杌饕餮待斯人而五六也朝魑魅而暮魍魎<lb/>
然後世主甘心孔壬快志孰知嶺海之間㠯為麟鳯灑<lb/>
<pb n="KR4e0208_WYG_011-41a"/>
然庚桑尸祝而社稷之矣千載之下爼豆不絶非以此<lb/>
為諸公湯沐邑乎一時憸人見謂忠良紆金紫而享富<lb/>
貴而民反梟獍之手持太阿斯民而授之柄則亦何以<lb/>
賞罰為方今風氣久開瘴癘不作負譴南來本非謫所<lb/>
皆得擇便而居朝廷之仁邁唐宋矣因類書之若彼凶<lb/>
人惡浮其罪辱我山川豈宜與諸賢齒第書郡紀或附<lb/>
書作流寓傳<lb/>
　　　流寓傳總論<lb/>
<pb n="KR4e0208_WYG_011-41b"/>
論曰黄豪詣交趾部舉茂才一寓廣信非遷徙也李邕<lb/>
曾遊石室安可遺諸沈佺期宋之問婢事二張之問殺<lb/>
忠臣李涉附宦者皆側媚狡險小人哉路巖牛頭阿旁<lb/>
韋堅以裒刻進裴虛已私挾䜟緯李宗閔朋黨比周貽毒<lb/>
天下或附或黜吾何心焉然唐宋時郡今所領並稱瘴<lb/>
鄉來者自分必死兇人又震怵之若牙校逼婚郡牒視<lb/>
事邦衡賦詩取悦其他可知乃今瘴癘不聞李璋以下<lb/>
本戌髙電皆優游郡中寄名尺籍學士合簮地主授粲<lb/>
<pb n="KR4e0208_WYG_011-42a"/>
登臨詩酒無異故園朝廷寛政與天地同和喣矣嗚呼<lb/>
仁哉<lb/>
　　　人物傳論<lb/>
天地間物有萬焉人亦物也無論麟鳯龜龍楩楠杞梓<lb/>
喙息蠕動下至鼃蠙之衣第率其性物矣盡性踐形而<lb/>
後人之名立不然奚以靈為故有聖人愚人善人惡人<lb/>
吉人凶人大人小人貴人賤人富人貧人藉令貴富不<lb/>
免愚惡凶小草木禽獸不若聖善吉大即貧賤乎髙於<lb/>
<pb n="KR4e0208_WYG_011-42b"/>
月旦著於春秋曰人物人物云山東出相其西將魯國<lb/>
多儒燕趙喜俠南楚富辭賦之士其大較也草木不擇<lb/>
水土禽獸不擇山林豈人物而地之限畺域有近逺王<lb/>
風有先後是則然矣明興二百餘年聲敎四訖奈何此<lb/>
猶未暨漢元鼎始郡縣五嶺至建武百五十年陳氏父<lb/>
子赫然以春秋易名家范升宛舌桓譚拱手桓靈之世<lb/>
春秋乃在交州士燮名雖不終亦可謂豪傑矣國朝文<lb/>
彬仲噐夢吉較著齊之彦髙宋之積中已不可得况長<lb/>
<pb n="KR4e0208_WYG_011-43a"/>
孫乎嗟嗟余觀列傳大率縉紳先生巖穴者鮮科第詘<lb/>
而人物隨之宜也豈砥礪名節不附青雲遂冺没乎抑<lb/>
不得志而頽然自放也得以驕侈敗名不得以轗軻喪<lb/>
志余甚恨之鄭使君曰尋常之溝而鯢鰌為之制夫子<lb/>
亦聴之矣故上書自言其祖父者多附録焉作人物傳<lb/>
　　　陳元傳論<lb/>
論曰儒林傳陳元傳費氏易不特左氏春秋而已然一<lb/>
統志蒼梧縣即漢廣信蒼梧郡治此故陳氏父子載於<lb/>
<pb n="KR4e0208_WYG_011-43b"/>
蒼梧而肇慶舊志則謂封川縣西一里為廣信縣雖非<lb/>
治所固彼提封陳氏之𨽻封川未可知也辟諸美玉人<lb/>
爭寶之余嘗至吕惠卿之鄉鄉人羞稱之矣君子貴自<lb/>
樹哉<lb/>
　　　吴士爕傳論<lb/>
論曰陳元廣信人士爕亦廣信人舊志内元外爕余故<lb/>
録之爕本名儒兄弟四人擁兵據郡嶺海歸心中原喪<lb/>
亂孫權劉表皆窺南土爕於此時以甲兵之力循趙佗<lb/>
<pb n="KR4e0208_WYG_011-44a"/>
之迹西連蜀漢庶幾比美桓文哉奉權節度復誘益州<lb/>
附之旄矣豈度已審勢耶徽不量力自取滅宗吕岱師<lb/>
友士匡使通信誓故徽兄弟推心委命岱因滅之以要<lb/>
功利君子是以知孫權之不能逺略而吕氏之祚不延<lb/>
也<lb/>
　　　陳天華傳論<lb/>
論曰余讀陳天華上世宗書未嘗不流涕也曰嗟乎欺<lb/>
蔽之罪可勝言哉嘉隆之際惠羣盜滿山是時吴新建<lb/>
<pb n="KR4e0208_WYG_011-44b"/>
為督府言賊業就誅夷請置初縣余上書穆宗臣五月<lb/>
離恵賊破三十圍殺萬人陛下豈聞之乎報聞肉食者<lb/>
謀嫠不其緯之恤而宗周是憂天華死宜矣余料虎鬚<lb/>
脱虎口幸也海忠介計偕亦上書言征黎事欺誕甘伏<lb/>
斧鑕隆萬之業已見乎此用則為忠介不用則為天華<lb/>
豈非命哉蘇喬攟摭年月小誤為天華罪所謂設淫詞<lb/>
而助之攻也<lb/>
　　　人物傳總論<lb/>
<pb n="KR4e0208_WYG_011-45a"/>
論曰志難非藻繢其辭之難也又非兼綜軌迹決筴而<lb/>
石畫之難也難於列傳瑜不勝瑕故實不勝偽如覽爰<lb/>
書大章數十小者數百安能一一平反舉其大而核者<lb/>
陳元尚矣士爕故為豪傑張岊有子房之風李英死封疆<lb/>
積中與元祐諸賢同黨梁揆執喪六年黄執矩能自得<lb/>
師未見其止李質矯矯功臣陳鼎之業著於廟廊惜乎<lb/>
未究葉禎李英之流陳立曹昌雖朱夀昌何以加焉植<lb/>
以進孝由性成非有矯飾三人皆康産也余嘗謂登髙<lb/>
<pb n="KR4e0208_WYG_011-45b"/>
而呼則聞者逺三人處於閭巷困於耕樵苟有其實卒<lb/>
不能掩砥行立名者亦何必青雲之附哉<lb/>
　　　列女傳論<lb/>
榮啓期有言男女之别男尊女卑故以男為貴如是則<lb/>
女賤哉隂陽成形莫大天地孰貴孰賤自貴自賤人耳<lb/>
易曰地道也妻道也臣道也余觀徃牒委質為臣食人<lb/>
食而爵人爵矣國運一傾厥角稽首舍其舊而新之圖<lb/>
囘視其君不啻弁髦如揚雄潛心孔氏豈不大儒為莽<lb/>
<pb n="KR4e0208_WYG_011-46a"/>
大夫劇秦美新以取容悦此夫雖冠切雲帶長鋏婦而<lb/>
思者也閭閻笄褘之流非有詩書之訓圖史之迪乃能<lb/>
從一而終稱未亡人要以地下立信死者有知後死不<lb/>
愧至若遇彊暴蹈鋒刃議不反顧計不旋踵赴死如飴<lb/>
磔裂分梨身膏草野見者隕涕聞者酸心而其魂則蟬<lb/>
蜕穢濁以遊塵埃之表與皎日爭光而秋霜共烈也千<lb/>
載之下肅然起敬視雄輩何異臭腐果孰貴孰賤哉論<lb/>
者則謂嫠非一朝一夕之積於蹈危殉節為尤難嗟乎<lb/>
<pb n="KR4e0208_WYG_011-46b"/>
死生亦大矣閨闥之安何如刀鋸之苦彼其身之不恤<lb/>
他復何知故余讀史至舍生取義之臣為之怒髪為之<lb/>
掩泣為之執鞭而忻慕焉以此舊志貞烈傳三十四人<lb/>
今增一十四人共四十八人死者一十五人其死皆烈<lb/>
噫盛矣盛矣卒未有一人䝉令甲之旌盖有司憚於上<lb/>
書嫠而旌者四人皆富貴者也餘或旌於有司村鄙之人<lb/>
貧窶之家得與鮮矣余甚悲之以俟風敎君子史有列<lb/>
女實始蔚宗髙秀則書蔡琰為冠是儒林而祀揚雄也<lb/>
<pb n="KR4e0208_WYG_011-47a"/>
今節為上曰列女對男言之作列女傳<lb/>
　　　外志論<lb/>
無不覆幬天道也如天之無不覆幬王道也王者無外<lb/>
志有外因其外而外之孰外仙也釋也猺也獞也皆外<lb/>
也仙釋猺獞之為外何仙釋蔑棄人倫而詭言出世猺<lb/>
獞傲狠王法而自異齊民皆外於聖人之教明王之治<lb/>
者也故外之然則遂外之乎固將内之也外而曰内之<lb/>
何易稱顯比書曰竝生春秋大一統歸斯受之而已是<lb/>
<pb n="KR4e0208_WYG_011-47b"/>
故志而外之所以明有義也外而志之所以明有仁也<lb/>
仁義立而王道備矣嗟乎釋氏之害可勝道哉達磨東<lb/>
度震旦自以為見性與人無爭也其後泛濫中國學孔<lb/>
氏者曰彼即吾師之言也又曰吾五經即彼之言也今<lb/>
則無彼無我混而出之立於莊嶽以迷亂齊楚之人是<lb/>
故門外之宼猶可言也室内之宼不可言也附寺觀於<lb/>
仙釋獠蛋於猺獞作外志<lb/>
　　　惠能傳論<lb/>
<pb n="KR4e0208_WYG_011-48a"/>
論曰世儒徃徃喜竊壇經何也即心即佛其教頓矣以<lb/>
無念為宗無相為體無住為本圓妙神通常活潑潑易<lb/>
以動人且於儒有近似者嗟乎惡似而非正為此哉孔<lb/>
子曰我欲仁斯仁至矣仁兼萬善非一了之謂也不思<lb/>
善惡似喜怒哀樂未發難以言中應無所住似無適無<lb/>
莫難以言義仁也義也中也性之徳也具於心也佛氏<lb/>
不識性而以心之虛靈知覺當之簸㺯譸張指為妙道<lb/>
聖人盡性至命之學奚啻千里唐宋名賢固多談佛未<lb/>
<pb n="KR4e0208_WYG_011-48b"/>
嘗自隠輓近世陽避其名而隂效其實甚至淆亂聖言<lb/>
則何異於黎丘丈人之智乎湛原明曰惠能逢仲尼吾<lb/>
國有顔子矣惜哉<lb/>
　　　猺獞論<lb/>
論曰徃言馭猺人人殊矣陸康州三策莫不以為石畫<lb/>
太上征之征而能守守而能久是為上䇿征用兵二十<lb/>
萬守十之一期以十年嵗減十之一二次選兵一萬與<lb/>
猺雜處縱令近攻殄其類而奪之産不得己而撫之䇿<lb/>
<pb n="KR4e0208_WYG_011-49a"/>
之下也今用上策而得意立州縣軍屯奚但十年之戍<lb/>
扁鵲醫隨俗為變方書豈能復施州縣言猺獞徃徃名<lb/>
田齒於編户則麻之蓬哉咸池九韶之樂張之洞庭之<lb/>
野鳥聞之而飛獸聞之而走刀耕火種之猺宜未可周<lb/>
索疆也委之招主又恐恫疑虛喝持而用之有變罪無<lb/>
赦萌蘖一生芟夷藴崇毋令滋蔓則善者信矣<lb/>
　　　蛋論<lb/>
論曰今蛋課米州縣多寡不同盖因死徙包納非計户<lb/>
<pb n="KR4e0208_WYG_011-49b"/>
騐船之舊矣夫狹河隻艇衣不蔽膚得魚不易一飽而<lb/>
課不免取盈如開建三户課至二十一石陽春十五石<lb/>
祇於一户責之主者又多浚削奈何不激而亡且盜也<lb/>
嘗覽徃籍魚苗税以抵髙要徳慶封川課額今徳慶封<lb/>
川不䝉其利豈長度有急於此乎不然何二三其徳也<lb/>
令甲魚課民包納憲司部使者覈豁或續置補之宣上<lb/>
徳𨗳利而布之下惟長民者<lb/>
　　　雜志論<lb/>
<pb n="KR4e0208_WYG_011-50a"/>
班固總羣籍分十家而雜小説與焉其言曰知國體之<lb/>
有此見王治之無不貫雖小道亦有可觀博哉其學之<lb/>
也天地間隂陽相摩皇王相嬗萬變橋起嵬瑣弔詭不<lb/>
可勝原欲一格以目所不見謂廣大何大澤百材皆度<lb/>
大山木石同壇丘里之言其類是矣昔孔子識陳隼楚<lb/>
萍辯専車之骨雖聖生知不為無藉故古街談巷語亦<lb/>
有官主之多聞見而闕疑不語怪力亂神所以為大知<lb/>
也郡自漢以後寖寖有聞齊諧虞初徃徃涉及舊皆裒<lb/>
<pb n="KR4e0208_WYG_011-50b"/>
而書之談言㣲中安能盡芟若乎風土媺惡人物代變<lb/>
政治醇疵錯出間見無所繫者亦於是乎在可以備故<lb/>
實考得失掇拾增益成篇立百體而馬係乎前吾有聞<lb/>
於莊子矣作雜志<lb/>
　<lb/>
　<lb/>
　<lb/>
　石洞集巻十一<lb/>
</p>
<p>
</p>
  </div>
</body>
</text>
</TEI>
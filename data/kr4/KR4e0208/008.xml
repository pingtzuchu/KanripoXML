<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻八</head> <lb/>
    <p>
<pb n="KR4e0208_WYG_008-1a"/>
欽定四庫全書<lb/>
　石洞集巻八<lb/>
　　　　　　　　　　　　明　葉春及　撰<lb/>
　公牘一<lb/>
　　請<lb/>
　　　練兵<lb/>
職粤南海隅人也稔聞枹鼓輒惜當事者居常㒺備臨<lb/>
變莫厝獲辠于人民社稷安用其為天子吏哉乃不自<lb/>
<pb n="KR4e0208_WYG_008-1b"/>
忖猥懐壯圖儻有十室之寄當奮一割之能兹又承乏<lb/>
海邑邑經寇變至殺長吏陷所城非鮮少矣用是日兢<lb/>
兢于兹且屢承上官奉天子命拳拳然封疆是勅敢不<lb/>
勉旃况夙心乎竊思練土兵久矣機兵非土兵哉自初<lb/>
設抵今竭民力百餘年募之何為不練又安事事也弊<lb/>
在今之視者所募非所用故耳職痛之莅任即案故牒<lb/>
原額三百半赴團練留城守者尚百又五十名孱冒之<lb/>
弊盖難道矣禁勾攝革厮役省迎送汰老弱者四十五<lb/>
<pb n="KR4e0208_WYG_008-2a"/>
人召壯充補姑即而部署之為五營營分二隊隊長一<lb/>
兵十合二隊旗手一鼓手六凡二十九人各有定局矣<lb/>
乃為聨轄而叅馭之為哨長三人左一人掌東北二營<lb/>
四隊右一人掌西南二營四隊各掌旗二隊長四兵四<lb/>
十凡四十六人其鼔則聽中軍中軍一人掌中二隊與<lb/>
中隊之旗五營之鼔又有司各營之視聽者二人執篝<lb/>
燈者一統鉦鐃者一咸𨽻之凡五十五人是長哨者三<lb/>
人長隊者十人兵百人燈一人鐃一人旗五人鼓三十<lb/>
<pb n="KR4e0208_WYG_008-2b"/>
人凡百五十人而日専于戎塲矣又視各營畫地為守<lb/>
敎閲之隙以備巡徼直宿中軍守庫獄居于署四營各<lb/>
方城守居于闗且各有司自東至北東闗者司之自北<lb/>
至西北闗者司之自西至南西闗者司之自南至東南<lb/>
闗者司之以護壕塹雉堞又均其役守署及闗各五人<lb/>
半旬而更上府宿者隊一人浹月而更例應迎送使令<lb/>
者營不過三人并鼓人遞遣之皆聽于其長亦既有約<lb/>
束而可聽命矣但未敎之兵固難使戰敢請轅門一人<lb/>
<pb n="KR4e0208_WYG_008-3a"/>
為師俾之轉相敎習巡捕領而旬練之職統而月練之<lb/>
稍為賞罰使可即戎而止然又有深慮焉險無可與守<lb/>
之耳城外西北髙山去城數武下瞰城中失險甚矣故<lb/>
於四營分哨必使東者兼北南者兼西以共其險竟非<lb/>
完計也團練者不敢盡請敢請五十五名設為一營凖<lb/>
游兵以守西北諸山有警屯之與城中掎角無警分五<lb/>
營各備一隊練之且以巡徼郊衢以省守鋪等役此息<lb/>
民保障至計也<lb/>
<pb n="KR4e0208_WYG_008-3b"/>
　　　更海軍<lb/>
閩中軍制尺籍雖有定額其遣戍也必更踐更出海則<lb/>
為征操之軍既休而為城操海軍即不遇寇有逢霧露<lb/>
犯波濤之虞不若乗城可以緩帶嬉也故豪有力者避<lb/>
此就彼海軍率多羸弱戚總兵乃都試之以壯征操次<lb/>
城操又次城守軍政一新戚總兵北繼者襲故莫能修<lb/>
自隆慶建元至今七年征操之軍不代此所以負㦸行<lb/>
間而有北山之嘆也按永寧衛海軍存者若干名城軍<lb/>
<pb n="KR4e0208_WYG_008-4a"/>
壯者三倍崇武所海軍若干名城軍壯者二倍福全所<lb/>
海軍若干名城軍壯者亦二倍宜如故事分為三行嵗<lb/>
遣其一周乃復征操給糧一石休而為城操等減其四<lb/>
斗勞逸均犯律齊水砦諸軍衛所徃者皆自隆慶之元<lb/>
宜更之如例<lb/>
　　　恤北鎮布機户<lb/>
惠安舊蓋有北鎮布志稱漚白苧麻為之婦人治此者<lb/>
井臼之類亦不敢操恐涴手成迹也此布成之雖甚難<lb/>
<pb n="KR4e0208_WYG_008-4b"/>
實太輕楚不耐於用今人乃多重之嵗和買及横索無<lb/>
慮千百匹里甲甚患苦焉志作於嘉靖庚寅邑人張侍<lb/>
郎蓋四十年徃也隆慶四年七月二日職莅任則此患<lb/>
蠲祛久矣今春勸課農桑問邑人李憲副曰邑有二布<lb/>
北鎮害人而糊利人自島夷亂後農夫醳耒紅女下機<lb/>
豈惟北鎮布廢即糊布利十不得三徃糊布盛時重裝<lb/>
大賈日不絶於道駔儈朔望奔走縣廷今瘡痍未起杼<lb/>
軸久空為縩賣之雖糊布鮮有也故商旅不出於途駔<lb/>
<pb n="KR4e0208_WYG_008-5a"/>
儈不通於官而苧且市於他縣其利盖日縮矣職方下<lb/>
令使家置機人植苧以興糊布之利未幾部檄取北鎮<lb/>
布每疋給銀八錢迺利之奚害愚民不知惶懼驚走莫<lb/>
敢應命即欲戸而坐之實難蓋徃日雖曰治布不過窮<lb/>
閻下戸家作一二疋貿易以供賦耳非如蘇浙織戸家<lb/>
絫鉅萬者也職祗承上命夕惕于衷乃求舊儈以充織<lb/>
戸以其交市廣而頒給易也一疋八錢已當其直但機<lb/>
戸不謂價之不足而慮解之無資且方經營杼軸惟筐<lb/>
<pb n="KR4e0208_WYG_008-5b"/>
篚之恐後萬一獲盭其貽身家累不細儻䝉加惠不勝<lb/>
顒仰<lb/>
　　　倉糧折價<lb/>
父母有二子焉一欲乗舟一欲乗輿不能兩從從其兩<lb/>
利者耳軍民皆子也民長以折色為便軍長則欲本色<lb/>
誠難遽信恐其易私叅軍民之情權利害之算以父母<lb/>
之公從之亦惟其兩利者耳使折色利民害軍此利彼<lb/>
害勿折可也况軍實無害乎本色害民利軍此害彼利<lb/>
<pb n="KR4e0208_WYG_008-6a"/>
即本色可也况軍實無利乎蓋東南海上與西北異西<lb/>
北寒沍五榖不生自屯鹽法廢河渭道絶舳艫不至當<lb/>
其急時有金如丘山而粟不可得者今沿海諸衛所固<lb/>
奥區也地饒魚鹽五榖輻輳巨艘重載儵忽往来患無<lb/>
價耳其取諸販猶取諸倉志稱官軍有銀自伺海舟之<lb/>
便信矣金門沿海之所也永寧沿海之衛也惠安亦沿<lb/>
海之縣也其米皆出於沿海有亾易地皆然此之徃輸<lb/>
乃以價易而彼獨不可乎均海堧之區何用困此而與<lb/>
<pb n="KR4e0208_WYG_008-6b"/>
彼况十一之利人之所必争也冒險經嵗猶然為之假<lb/>
使該催之米如期而至各軍之糧如期而給稃米相雜<lb/>
颺而播之石得八斗是十損其二也該催上納必榖登<lb/>
之時米之鑿者石五錢止耳八五四錢以去稃八斗之<lb/>
糧而折七錢五分之價羡三錢五分是十益其九也即<lb/>
如今榖沒未登米之鑿者亦七錢五分止耳一石較去<lb/>
稃僅得八斗亦十益其二也折色於軍有利無害章章<lb/>
明矣其於利為尤速如追本色召而集之令詰旦徃弗<lb/>
<pb n="KR4e0208_WYG_008-7a"/>
樂也徃輒踰月亦有弗徃者閲數嵗于兹矣折色則官<lb/>
督之踰月為之限精勤而稽之莫逃也此既易完彼亦<lb/>
易領先完一時彼速一時之利矣故今負者本色多而<lb/>
折色少彼亦何惡速而利於遲乎乃復有言不便者非<lb/>
軍也該催上納必有攬戸雖至良者取諸該催亦一兩<lb/>
餘給軍不過八斗四錢而坐得其倍差之利不良者徃<lb/>
所攬私耗久矣夙夜無他惟圖再攬以補故律於攬戸<lb/>
糧完亦杖惡之也今試候于庭有告折色不便者乎必<lb/>
<pb n="KR4e0208_WYG_008-7b"/>
攬戸也不然必其冒者也不然必愚困為其所惑者也<lb/>
伺於衛有言折色不便者乎必攬戸也不然必其故者<lb/>
也不然必愚貪為其所惑者也號于軍軍皆躍然喜矣<lb/>
雖然言不便者不特攬戸監收不便主守不便使法本<lb/>
以利此等輩則可如本以利軍民何為不從其利<lb/>
　　　開水利<lb/>
六都軍民黄偉世張于霄陳德實黄以同江弼卿張公<lb/>
叔陳宗魯許其達周炳文等呈祖居六都受産官民田<lb/>
<pb n="KR4e0208_WYG_008-8a"/>
地四千餘畮坐前黄林頭崇福等埭捍海為田土多斥<lb/>
鹵水自壩頭壩頭之水發源觀音等山兩支流注源泉<lb/>
不竭及至壩頭總堰為壩壩下即流入海壩傍分為二<lb/>
支左支東循西吴等村以至前蔡右支西循前黄等埭<lb/>
以至崇福兩道分圳百年不改嘉靖中前蔡人於外壩<lb/>
告官築陂前黄林頭崇福之埭適遭厄運相次陷海業<lb/>
主逃亾承管靡定於是水盡東徙不復西馳日積月累<lb/>
人苟安於故常此弱彼强勢復苦於不敵遺跡雖在復<lb/>
<pb n="KR4e0208_WYG_008-8b"/>
古為難間而傍圳愚民貪尺寸之小利昧經久之逺圖<lb/>
輒於狹淺之所填為田遂使流泉之利梗而中塞積至<lb/>
今日圳已半湮雨水驟臨彼以無用而弃之海旱魃為<lb/>
虐此以不足而涸其田禾稼焦枮束手無䇿民命萬指<lb/>
盡枵腹於粒米狼戾之時國賦千斛遂積逋於軍興告<lb/>
急之日死徙相屬成賦愈虧由有此田分有此水一右<lb/>
一左均仰給於壩頭之陂一樂一憂輒相懸於倍徙之<lb/>
逺辟之兩臂並運一體而分左能使指而搴舉右獨偏<lb/>
<pb n="KR4e0208_WYG_008-9a"/>
枯而不仁固知愛身之家尺寸兼養則於受病之處鍼<lb/>
灸宜加况今一道千丈古圳過半沿流遡源非出駕空<lb/>
之臆説廢禮存餼猶幸遺跡之可尋乞躬相水道詢之<lb/>
故老叅以衆情如果偉世等言有中機宜則請院道以<lb/>
斷大計減陂間之尺水濬田中之故道以彼之餘補吾<lb/>
之缺裒多益寡利可得於相資一勞永逸民亦非以為<lb/>
厲况王孫峯﨑諸埭新通溪西承天等壩事出創始宜<lb/>
若拂俗而難行情惟兩利今顧相安而稱便以彼况此<lb/>
<pb n="KR4e0208_WYG_008-9b"/>
有例可據知縣嘗召里老問圖籍以知民所疾苦於六<lb/>
都之答未嘗不掩巻而思也其言六都無陂塘湖壩停<lb/>
蓄七都有壩頭陂者滙數溪之水盡遏而東使從西浚<lb/>
一渠分流方埭彼為不費之惠此實甘霖之仰蓋水道<lb/>
久湮不敢明其故物匄其餘幸矣邇墾崇福埭田循行<lb/>
阡陌咨訪父兄子弟具如前指乃䇿馬出林頭遵前黄<lb/>
登壩頭之陂按迹而行晦而實明斷而實續如卧竹于<lb/>
地雖有數節實一竹也詳考水源發觀音山歴數都至<lb/>
<pb n="KR4e0208_WYG_008-10a"/>
古縣灑為二渠并出壩頭又分為二今則左通右塞據<lb/>
呈方之兩臂左能搴舉右獨偏枯信矣誠當兩利而俱<lb/>
存之庶稱鳲鳩之心免致鮒魚之涸七都亦答圖籍稱<lb/>
壩頭陂上兩山相距甚狹暴雨連日諸溪交流不能遽<lb/>
洩水高丈餘常殺稼宜於陂旁設深間陡門以殺其勢<lb/>
但南界下流不與其患故阻撓之然則此渠之濬不惟<lb/>
六都可以灌溉亦七都之利也<lb/>
　　諭民有文見敎類<lb/>
<pb n="KR4e0208_WYG_008-10b"/>
　　　置節度守冢<lb/>
縣南十里盤龍山下有唐武威軍節度使王潮之墓鄉<lb/>
縉紳黄森為職言潮墓被發不知何年兒時嘗見牧䜿<lb/>
徃徃入其鑿中中為便房者三仰有鐵環珠襦玉匣剽<lb/>
竊久徒見蝙蝠甚鉅敝椑赭然牧豎上則梯足而騰云<lb/>
職往睇之頽壟生荆棘神道營農圃享廟之石村氓負<lb/>
而為厠華表摧折半出地上此雍門所以悽愴於孟嘗<lb/>
也按五代史通鑑諸書王潮者固始人也與弟審邽審<lb/>
<pb n="KR4e0208_WYG_008-11a"/>
知皆以材氣知名王緒刺史光州召潮軍正後緒為節<lb/>
度使秦宗權所攻率衆南奔至漳則食盡矣令軍敢隨<lb/>
老弱者斬獨潮兄弟奉母行緒命斬母三子跽曰既殺<lb/>
其母安用其子願先母死諸將亦多為請乃舍之緒益<lb/>
猜忌諸將多被戮者至南安前鋒將竟執緒也緒既執<lb/>
衆共推潮為主是時泉州刺史廖彦若暴虐泉人苦之<lb/>
聞潮軍整秋毫無犯父老相率具牛酒遮留潮潮乃圍<lb/>
彦若克之光啓二年福建觀察使陳巖表潮泉州刺史<lb/>
<pb n="KR4e0208_WYG_008-11b"/>
招懐離叛均賦繕兵吏民大悦巖死潮定福州唐即以<lb/>
潮代為觀察乾寧二年遂以武威軍建節云潮性孝友<lb/>
家法嚴審知既副觀察有過笞之審知不敢色怨潮卒<lb/>
亦舍其子而立審知審知至梁為閩王建國六十年與<lb/>
五代相終始本潮開創之功也唐末天下大亂豪傑並<lb/>
起潮以光州亾命奄有全閩蓋亦天所助焉帝王陵寢<lb/>
厲禁樵牧我朝所以仁前代者至深厚矣彼雖竊據然<lb/>
已席巻千里南面稱孤固隆然一方之君也道有枯骨<lb/>
<pb n="KR4e0208_WYG_008-12a"/>
守土者尚蔂而揜之何况節使之尊遺墓不保有司不<lb/>
聞職甚憫焉且世之為吏無大表見徒沾沾然身去之<lb/>
日章句豎儒猶思引於俎豆之列潮實有德於泉非苟<lb/>
而已泉州雖祠于崇陽門樓祀典未見本縣亦嘗寺于<lb/>
盤龍山下蓋潮塟時所建田賣寺廢墓遂被發今獨寺<lb/>
址尚存村氓私墾為圃職已令修其墓欲於均徭嵗編<lb/>
守冢一家收地租錢有司清明就墓而祭以稱我朝深<lb/>
厚之澤<lb/>
<pb n="KR4e0208_WYG_008-12b"/>
　　　較勘斛斗稱尺<lb/>
憲綱斗斛秤尺府州縣照原降式較勘相同官民通用<lb/>
降式常於街市懸掛聽令比較毋容嗜利之徒增減作<lb/>
弊今式久廢庶民之家刻木比竹繩絲縋石以為之誠<lb/>
有所謂内大出小不知其孰為斗孰為斛持東家之尺<lb/>
而較之西隣則若十指者也况已時估三者不定何以<lb/>
齊物謹造斛斗秤尺赴司較勘官民庶有遵守<lb/>
　　　免鋪戸置簿<lb/>
<pb n="KR4e0208_WYG_008-13a"/>
本縣雖衝實小原無鋪户非如大縣可以分行朔望上<lb/>
狀於庭月主有司應辦者也只一人領綱銀共具過客<lb/>
亦名鋪戸實無居貨其他魚菜列於衢果布陳於肆不<lb/>
足當通都五家之市遵憲綱赴司較勘斗斛秤尺按月<lb/>
時估懸於市官民一以為衡日用魚菜鹽米令𨽻齎數<lb/>
錢出遇則買之布乃市之於府今欲置簿無可主領之<lb/>
人且使不肖之吏按簿而誅之曰爾鋪戸爾鋪戸則不<lb/>
得辭不如與之相㤀若大縣原有鋪戸者自當如令<lb/>
<pb n="KR4e0208_WYG_008-13b"/>
　　　保甲名籍留縣<lb/>
屢蒙院道遵勘合責行鄉約保甲恐恐然不能祗承德<lb/>
意是懼已於各都推擇耆老待以異禮使居申明亭即<lb/>
為約正敎民為善兼理戸婚一切小事建里社厲壇以<lb/>
事鬼神盡毁淫祠改社學請敎讀以訓弟子立保副長<lb/>
統各鋪丁男使司防禦之事竊以謬知一邑强弱善惡<lb/>
鰥寡㷀獨疾痛困苦一不知何以其名為也故丁無官<lb/>
私老幼咸登于籍蓋無事以行敎化則綱紀有條有事<lb/>
<pb n="KR4e0208_WYG_008-14a"/>
以守疆場則什伍可定非厲之也民愚不知疑懼造黄<lb/>
册將籍而役我萬一有警又將驅我於戎行匿不報按<lb/>
保甲舊籍具在不過戸一二丁漫應上官督責不足據<lb/>
乃使耆老勸諭職復之至再至三不得已而信之以誓<lb/>
乃報固難必其無隐其心尚未能釋然也近有警奉檄<lb/>
保甲丁男出澚防禦職即召保副長而申令之老幼守<lb/>
家壯者從便什伍據險守堡或聚為營及偵諜等隨其<lb/>
丁之多寡遣之緩則更休急則盡出彼既響然聽命兹<lb/>
<pb n="KR4e0208_WYG_008-14b"/>
欲籍名于官哄然謂令我欺夫道愛民之心比職為共<lb/>
切而職播告之意比耆老為頗詳但無事時彼既不能<lb/>
無疑有事固宜其蹙然而驚也法安民耳王介甫行保<lb/>
甲而亂伯淳則治安與不安之説也人莫不顧其室廬<lb/>
妻子昨有警附澚民奔走來受約者足相躡也則雖不<lb/>
必其名之在官而其心固在賊矣所謂不用其名而用<lb/>
其實也况名已在縣與在道同但民愚謂道尊而縣親<lb/>
劻勷之時未即破其愚見遽聞于道彼之惑也滋甚故<lb/>
<pb n="KR4e0208_WYG_008-15a"/>
第俯循其情奉檄以致之而已職即行海上考其用命<lb/>
與否而賞罰之<lb/>
　　　保甲不屬巡司<lb/>
兵之用鄉上矣然三代以下民皆畏官而不畏賊何則<lb/>
徒役煩而誅求之日促也職到任即甲其民民皆蹙而<lb/>
難之謂黄册造將籍而役我一旦有警將驅我於戎行<lb/>
職乃進而誓之所不與百姓同心者有如日於是相率<lb/>
而聽命矣然初第屬而讀法耳使之為兵又蹙而難之<lb/>
<pb n="KR4e0208_WYG_008-15b"/>
則又進而告之曰周禮家七人可任者三家六人可任<lb/>
者二家而五家五人可任者一家而二不籍其名而定<lb/>
其數可乎曰諾乃籍各都之民可以負戈者得四千四<lb/>
百六十乂七盖有常數無常人各推其家之壯者為兵<lb/>
不惟三代之法則然名不定于官府亦所以使其樂從<lb/>
也去年本道取鄉夫之籍職上報在縣與在道同民謂<lb/>
道尊縣親遽聞于道彼之惑也滋甚本道諒而從之今<lb/>
行一年民情大安彼亦畏賊而不畏官考國初止有里<lb/>
<pb n="KR4e0208_WYG_008-16a"/>
甲觀敎民榜里中若有强刼盗賊里甲老人集人禽之<lb/>
可見後增總甲有司祗以夫役煩之竟不能任盜賊而<lb/>
保甲行矣非所謂三保甲哉故職即總甲行保甲法每<lb/>
鋪設保副長不拘十甲一保之制一里而社首加焉社<lb/>
之為言里必立社故也縣舊除在坊凡三十四都近減<lb/>
為三十里在坊有機兵其沿海則十八都在縣西南接<lb/>
洛陽橋與晉江界繞而南為十九二十一二十二二十<lb/>
三二十四二十五都獺窟司在焉又繞而南為二十六<lb/>
<pb n="KR4e0208_WYG_008-16b"/>
都又繞而東南為二十七都又折而北為二十九都又<lb/>
折而東為三十都崇武所在二十七都小岞司在三十<lb/>
都小岞而上為三十一三十二都有黄﨑巡司入于内<lb/>
港為三十三三十四都五都六都七都出于東北為八<lb/>
都有峯尾巡司又折而北則為九都十都十一都與仙<lb/>
遊比各都皆要害徃巡司嵗時行都各鋪醵錢供億民<lb/>
苦之故曰南巡北驛言利均也今不宜屬巡司使其自<lb/>
相敎訓捍禦縣以時校閲賞罰有警乃部署廵司率領<lb/>
<pb n="KR4e0208_WYG_008-17a"/>
事已則止<lb/>
　　　立申明旌善亭<lb/>
本縣旌善申明亭被侵沒蓋四十年餘矣往有司答憲<lb/>
綱謬云見在善惡備載章章也職覽羞之竊嘆天下飾<lb/>
空文以相謾者大率類此故於憲綱據事而書本條之<lb/>
下明標侵沒未復之狀不敢謾也考之邑志遍問父老<lb/>
子弟申明亭初建名賢坊中旌善亭在登龍坊嘉靖三<lb/>
年知縣萬䕫闢居民吴伯厚宅廣儒學門而以申明亭<lb/>
<pb n="KR4e0208_WYG_008-17b"/>
易之於是為吴伯厚宅今為黄孟和宅云旌善亭者當<lb/>
時不窮故莫得而問也萬知縣既以申明亭廣學門乃<lb/>
并旌善亭改建龍津橋北盖龍津庵外當市地也嘉靖<lb/>
八年有謝敏者請於莫知縣而有之自言納官銀一十<lb/>
二兩至三十七年以賣徐淑卿其價五十兩餘驗敏所<lb/>
執縣帖以後為前以彼抵此豪强兼并幸其籍之莫稽<lb/>
有司務在筐篋即祖宗制敗壊而漫不省可痛也職為<lb/>
政務舉祖宗之舊所轄二十八都已除淫祠建亭獨附<lb/>
<pb n="KR4e0208_WYG_008-18a"/>
郭不備何以示彰癉而成敎化哉龍津故址近市湫隘<lb/>
請如晉江縣建於儀門左右以縣贖成之謝敏得利久<lb/>
價又倍本宜追論但今窿然一窶人耳乞免徐淑卿嵗<lb/>
得租銀五兩凡十四年價足償矣宜歸於學以贍貧生<lb/>
又龍津庵店二間嵗租銀二兩四錢庵雖改為社學民<lb/>
猶聚衆焚香而以其租充費職視事初召而敎之曰焚<lb/>
香以祈福也為民造福非知縣乎陸象山為荆門民説<lb/>
皇極吾為汝説今不復焚香租銀無用又淫祠曰聖堂<lb/>
<pb n="KR4e0208_WYG_008-18b"/>
者職既以改死事林知縣祠祭品出於綱門役出於徭<lb/>
矣店三間嵗租銀一兩五錢并宜歸學<lb/>
　　　軍門以毁淫祠美談勉為循吏奉報<lb/>
淫祠宜毁具政書附錄大歸在反經止邪登於先王之<lb/>
道盖苗民亂德虞帝棐彝商俗好鬼周人尚禮非其相<lb/>
異所救然也故曰道有升降政由俗革職結髮志古人<lb/>
如漢循吏雖不能至私心嚮之西漢傳六人朱邑祗言<lb/>
廉平不苛以愛利為行存問耆老孤寡不著其事文翁<lb/>
<pb n="KR4e0208_WYG_008-19a"/>
修起學官常選僮子使在便坐受事王成勞來不怠戸<lb/>
口增加黄霸置父老師帥伍長班行之於民間勸以為<lb/>
善防奸之意務耕桑節用殖財種樹畜養米鹽靡宻初<lb/>
若煩碎霸精力能行之龔遂率以儉約勸民務農桑課<lb/>
收斂勞來循行郡中皆有畜積召信臣好為民興利躬<lb/>
耕勸農出入阡陌時行視郡中水泉開通溝瀆起水門<lb/>
提閼數十處為民作均水約束刻石田畔禁止嫁娶送<lb/>
終奢靡職在縣皆效法之矣然嫫姆效西施顰徒走里<lb/>
<pb n="KR4e0208_WYG_008-19b"/>
中人敢不砥礪以終本縣之敎<lb/>
　　　發倉<lb/>
邇者亢旱滌獄緩刑用牲于山川社稷雨矣但種雖播<lb/>
田復就乾下多饑餒之虞䝉令決䇿幸甚本縣接壤仙<lb/>
遊素稱沃土五榖嵗登無庸海舟可以負荷使無閉糶<lb/>
是亦恤隣之義而待哺之方也若泛海糴於福州則非<lb/>
旦夕之程又縣人商於外洋者少非救急之劑平價出<lb/>
陳易新誠良䇿第舊嵗舉行人無至者蓋村民買榖價<lb/>
<pb n="KR4e0208_WYG_008-20a"/>
不能石即有價俗用錢易銀不便乞定榖一石價若千<lb/>
銅錢折用貧者則直賑之審貧富之宜嚴保任之法革<lb/>
出納之弊職任之矣<lb/>
　先生為縣利必興害必除諸所行罷甚衆必聽决於<lb/>
　上乃請牘無慮數十督府令屬徴糧視福州縣業設<lb/>
　徴納規則則列徴之便八收之便八解之便三皆以<lb/>
　為便故與民守之督府復令屬取善縣清冊原造丁<lb/>
　口既與黄冊實在殊清册實在又與糧單殊故向祗<lb/>
<pb n="KR4e0208_WYG_008-20b"/>
　據清册於不成丁用其半以凖丁料用其全以入鹽<lb/>
　糧則請司冊覈焉故牒鹽料故者免男不成免女小<lb/>
　免今否請如故䱷既課于所矣軍興復算其船饟軍<lb/>
　請免諸將請申䱷船更出先生争止之輞川縣咽喉<lb/>
　徃江贄卿率衆城樓櫓未具且日乆將圮請修之守<lb/>
　禦一屬廵捕福州衛軍屯田惠安縣者糧即於縣帶<lb/>
　徴屯甲每年由衛倅定田多寡屯新舊不問一甲多<lb/>
　至七八十人寡十餘人先生改編田十分為一甲一<lb/>
<pb n="KR4e0208_WYG_008-21a"/>
　分當一年不滿六石共當乃均驛傳銀舊解府乃給<lb/>
　先生謂驛附於縣有急赴縣易而赴府難解銀未免<lb/>
　道途之苦徃府難而給驛易請免解驛舊編夫廩保<lb/>
　為害革官當矣復設廪頭害與前等舊於均徭編館<lb/>
　夫守鋪陳後加編銀給驛自賃今以賃責徭戸并請<lb/>
　革之驛傳銀舊嵗編二千三百有竒先生嵗羡一千<lb/>
　以長度無常小民易逋請嵗減五百島夷入寇籍鄉<lb/>
　民為兵寇平則以充饟先生至縣負者尚一千四百<lb/>
<pb n="KR4e0208_WYG_008-21b"/>
　又弓兵逋負咸請免之閩中寺田充饟畮皆二錢法<lb/>
　石等惟下則田二錢中加四分上加四分者四先生<lb/>
　請如各寺而上下二則自相融配泉州四塲鹽不晒<lb/>
　納其盤宜毁惠安塲一引止折七分私晒如故兩院<lb/>
　奉部檄議増折價而税其盤先生謂引價不可増惟<lb/>
　通商為便而圖鹽盤分三等税焉朝廷優鹽戸者為<lb/>
　有煎晒之苦改折而價又輕全免差役濫先生較民<lb/>
　鹽二戸十年之費均徭姑編鹽三之一紓民鹽戸鼓<lb/>
<pb n="KR4e0208_WYG_008-22a"/>
　衆而争章至三四上鹽之總秤視民之里甲官百費<lb/>
　皆責總秤酌以情法稍定綱銀俾勿過惠安縣任載<lb/>
　至楓亭莆田禁不得越則請南北通行窶人陳德實<lb/>
　荒田二千三百餘畆負租六百兩餘先生白撫院免<lb/>
　均徭一次荒田召佃承墾及分配得業者負租俟兄<lb/>
　弟承墾一年後漸補撫院善之先生躡屩視工且為<lb/>
　開水道德實乃税駕黄册之役著條約請於兩院諸<lb/>
　司除里書使民親供自審造視丁糧均里甲五閲月<lb/>
<pb n="KR4e0208_WYG_008-22b"/>
　告成部檄税契畮三分若以銀兩三分今人顧兩税<lb/>
　之先生重審冊第登契銀於籍冊成㑹計浮前造三<lb/>
　之二請免二税一兩院謂潔已愛民也浮糧新増冊<lb/>
　已四十年或昔浮今實昔増今廢自今日始覈浮米<lb/>
　一百三十石新増米一百五十石有竒造册遍聞諸<lb/>
　司十年更造國朝立河泊所以𣙜䱷利洪武中遣校<lb/>
　尉㸃視遂為額其後山海異居網技異業存亾異路<lb/>
　猶執前日先生盡去舊戸覈今䱷者隨其色蓺定課<lb/>
<pb n="KR4e0208_WYG_008-23a"/>
　取足故額而止繪圖造册以報册亦十年而更縣有<lb/>
　河泊所課徴於縣其官猶存澚中費於供億請裁之<lb/>
　去縣矣思歴年布政司糧單失實黄冊自造搜抉極<lb/>
　於牛毛乃將當増當除當派丁米擬一單聞諸司使<lb/>
　萬厯二年後以為據縣之置七在縣門者豪家奪為<lb/>
　市肆先生請而復之公署有三若縣什器皆上役里<lb/>
　長所辦兩院行部費尤鉅先生不費里長至是小者<lb/>
　以守藏稍食置于藏大者請羡綱置焉工曹主守理<lb/>
<pb n="KR4e0208_WYG_008-23b"/>
　刑館什器故事出惠安縣然亦第令解銀未嘗責買<lb/>
　羅司理至丞一中必欲縣買其價倍差徃皆償於里<lb/>
　長先生守綱册丞憾之皆具惠安政書欲求後事之<lb/>
　師所宜詳覽<lb/>
　　　封還取折乾機兵票<lb/>
機兵本守城禦寇非以荷儋逺役也私役且不可况徴<lb/>
其工食他用乎天下之弊多矣而機兵為甚即如惠安<lb/>
額并増者三百人赴道聽操者半赴府上宿者十鳴鉦<lb/>
<pb n="KR4e0208_WYG_008-24a"/>
撾鼔供迎送者若干人絳績皂帶備趨走者若干人知<lb/>
縣役之丞役之簿尉各役之亦徒有其籍耳向數十人<lb/>
走數百里迎職赴任葢欲效勞深結為他日承符下鄉<lb/>
地也職却之曰縣之機兵猶衛所之軍也衛所不得役<lb/>
軍知縣敢役機兵乎於是無辭而返私役且不可况徴<lb/>
其工食他用乎縣徴機兵機兵必加派編戸是假手也<lb/>
職固陋謹將原票申繳<lb/>
　隆慶四年郡丞丁一中入覲七縣已隳幣餞行復每<lb/>
<pb n="KR4e0208_WYG_008-24b"/>
　縣索折機兵三名名七兩五錢先生不與同入試院<lb/>
　謁丁寓舍主人鄭櫆先生弟子也丁謂先生公不知<lb/>
　京師厚費耶先生不答退謂鄭櫆覲者孰不知其有<lb/>
　口但吾敎爾何如豈可變也丁令王經歴守之報如<lb/>
　右後丁見丞簿輒稱堂尊古人機兵銀事幸毋留盖<lb/>
　恐先發故謾好語也為不買刑館什器同各縣入謁<lb/>
　丁嫚罵愚夫愚婦一能勝予毋謂府螫縣難不買什<lb/>
　器愛民乎徒好名及御史劉良弼按閩少宰劉光濟<lb/>
<pb n="KR4e0208_WYG_008-25a"/>
　與一中善則以屬之一中遂讒先生于御史先生聞<lb/>
　遣妻子遊山鼓琴然守道蜀郡隂公巡道雲間喬公<lb/>
　太守南海姚公福州司理池陽李公知先生業為辯<lb/>
　御史謂先生賢者吾當成之但道貴中庸耳先生對<lb/>
　孔門惟顔閔具體諸賢皆有氣質隨其資之所近同<lb/>
　歸聖人之道而已日説中庸職不能也即欲見之於<lb/>
　行御史自後外雖迫於公議内實忌先生矣少宰竟<lb/>
　召一中郎署<lb/>
<pb n="KR4e0208_WYG_008-25b"/>
　　　乞歸<lb/>
職南粤鄙人也蓋自束髮妄有天下之志穆宗即位之<lb/>
嵗著書三萬餘言伏闕下上之是時犬馬之齒三十六<lb/>
矣未嘗謁于選部選部徒據乙榜之籍選署閩清學事<lb/>
乃從博羅省祭官張蘭假冠帶見上而所上書亦即稱<lb/>
署敎諭云既而嘆曰五榖天下之美種也播於原即原<lb/>
生播於隰即隰生在所樹哉平日固好讀國朝制書即<lb/>
奉制書行之嵗兩更遷知惠安亦奉制書以從或曰夫<lb/>
<pb n="KR4e0208_WYG_008-26a"/>
夫也好古答曰吾汙尊乎吾抔飲乎吾衣上而裳下乎<lb/>
我太祖皇帝唐乎漢乎吾從今或曰夫夫也好名答曰<lb/>
方趾圓頂人之實也名者人之六翮兩翅禽之實也名<lb/>
者禽之非有不取義之實也名者義之不辜不殺仁之<lb/>
實也名者仁之實者我也名者人也方趾圓頂不敢名<lb/>
人必禽乃可吾好實嗟乎悲乎誰為禍之賈乎職嘗讀<lb/>
嵇康與山濤書不信今乃知之有不可留者六宜歸者<lb/>
八少時謂古人書即家人語不知死人之言生者不樂<lb/>
<pb n="KR4e0208_WYG_008-26b"/>
不可留一鵷鶵竹實太山鴟死鼠人則膾炙君子仁義<lb/>
以已量人謂不相逺不知海上有逐臭之夫不可留二<lb/>
直不為輪曲不為桷何則天性不相假也一遇事至此<lb/>
則已合彼則人忤心非木石豈不識察終不能舍已之<lb/>
合人忤是免天性則然不可留三三尺童子投之果則<lb/>
悦名為盜則怫然忿之是故世人内多厚利外好名高<lb/>
季次原憲以為形已不貌是憎而鑑之妬不可留四五<lb/>
步之表百人射之蔑不中矣孤生之木百斧伐之蔑不<lb/>
<pb n="KR4e0208_WYG_008-27a"/>
折矣何則害之者衆也職自束帶以来百詬交集頼杜<lb/>
公在前劉公在後或謂好官或稱賢者乃能全其六尺<lb/>
之軀免於三木之辱失今不去後無二公之遇而有衆<lb/>
口之鑠自惟一身不足以當百萬鋒鏑也不可留五指<lb/>
鹿為馬其足同也以雄為雌其翼同也天謂之地上下<lb/>
易矣日謂之夜隂陽逆矣伯夷為貪是非忒矣不可留<lb/>
六職父退齋先生老儒也生不肖孤以為晩未嘗易敎<lb/>
十嵗授古文尚書十二授詩十四授易十五敎讀宋儒<lb/>
<pb n="KR4e0208_WYG_008-27b"/>
之書使講聖賢之學十七見背三秉不養此曾子所以<lb/>
北靣而涕也然尚有可諉者曰立身行道以為父母光<lb/>
寵栖栖下邑顛頓莫振外無益於君内不逮於親宜歸<lb/>
一生平慷慨自擬古人學以蘇湖為期邑以晉城為的<lb/>
自今校量不足充二先生役即使朝廷召而用我亦不<lb/>
能睎古人事業矣若徒優游嵗月窺竊升斗非生平之<lb/>
志宜歸二少多思慮心血衰耗重以父母之䘮二男女<lb/>
之䘮七肝腸摧折一為五斗所覊頂踵俱摩髮白種種<lb/>
<pb n="KR4e0208_WYG_008-28a"/>
嘗念父五十有四而卒祖六十有七而終不肖今年四<lb/>
十有二如祖僅有二紀如父又減其半俟河之清人夀<lb/>
幾何不以此時謝塵鞅返柴扄攝精神繕心性圖不朽<lb/>
之業一旦先犬馬填溝壑與草木同腐宜歸三㷀㷀一身<lb/>
未有子息素飡尸位性復不能故以官為家視民如子當<lb/>
食而思達曙不寐他無論如舊嵗版籍之役未明求衣<lb/>
夜分而退中夜飲食不宜遽寢乃以首倚床桁移鐙就<lb/>
前讀書數過少頃力困足展首自墜枕如是五月枕席<lb/>
<pb n="KR4e0208_WYG_008-28b"/>
之愛俱㤀子息之謀轉拙一念至此惻然痛心宜歸四<lb/>
徃在家時堪輿家謂職難子盖由父塟不吉職取其書<lb/>
觀之果無堂氣久欲改卜宜歸五古人有曰久宦減仲<lb/>
之産言不以仕而易農也職有薄田百畆久沒賊中今<lb/>
賊已平當翦草萊為畜妻子之計宜歸六向職未仕人<lb/>
謂他日為吏不久以促中小心非用世之器今幸滿考<lb/>
宜歸七近因焦勞精神髣髴病雖未形狀則先見事不<lb/>
得謝病不得免或請宜如十月館師優游帳中坐待束<lb/>
<pb n="KR4e0208_WYG_008-29a"/>
脩之餽職謂即令臘日坐不徹敎不倦誠恐積瘁益深<lb/>
驚走扁鵲宜歸八由後八者雖無他故猶當宵逝况有<lb/>
前六者迫之計不蚤決嵇康所謂不有外難當有内病<lb/>
可不慮哉况職初遣妻子本圖即歸至今匏繋彼此牽<lb/>
掛入門一僕相對孑然近日僕病職午不食冷水自盥<lb/>
此邑人所共憐也職嘗慕昔人掛冠之風不知當時何<lb/>
從得代豈無所責守乎今職已和歸去之辭然有庫獄<lb/>
之寄仰仗明臺俯從私願<lb/>
<pb n="KR4e0208_WYG_008-29b"/>
　　　附和歸去來辭<lb/>
　歸去来兮世途險巇胡不歸既臨太行以適楚自失<lb/>
　路而孰悲嘆羲和之迅逝雖騏驥其能追悟齊物之<lb/>
　眇論何堯是而桀非雪皚皚其盈巾塵冉冉而緇衣<lb/>
　問觸蠻之蝸角胡争者之卑㣲乃命妻子晨起宵奔<lb/>
　窮巷罕人敝席在門冠冕已亾形骸尚存客來相慰<lb/>
　幸有犧樽呼杯盤以共話舉賢達而汗顔喜潢池之<lb/>
　既靖栖一枝而可安廬荒頽以始搆門闃寂而不闗<lb/>
<pb n="KR4e0208_WYG_008-30a"/>
　狎輕鷗以為侣羡儵魚之可觀白雲掃而不去黄鵠<lb/>
　招而不還嵗澟澟以將暮松柏植而為桓歸去來兮<lb/>
　乗欵段如少游苟吾已兮不違富與貴兮可求本無<lb/>
　得而何喜非有失而焉憂先人命予以春及使沒齒<lb/>
　乎西疇或互樵歌或釣漁舟探𤣥珠於赤水訪羽人<lb/>
　於丹丘日月迭而西馳江河浩以東流感造化之無<lb/>
　窮亦與我而同休已矣乎托身天地稀百年何况外<lb/>
　物能久留胡為乎驅馳將安之罄折非吾志淵明夙<lb/>
<pb n="KR4e0208_WYG_008-30b"/>
　所期遊斜川而引滿亦下潠而耘耔琴無絃而可鼓<lb/>
　興有適而成詩眄古今之一瞬求仁而得又奚疑<lb/>
　　　再致仕<lb/>
職䝉朝廷厚恩年十五養于學二十一舉于鄉而父自<lb/>
少又敎以忠孝大節故常慷慨自許苟沾一命之寄當<lb/>
盡職死節官下終不顧妻子矣志大才小不足辱大廷<lb/>
之問隆慶二年著書三萬餘言伏闕下上之穆宗皇帝<lb/>
容其狂誖不罪猶得隨牒備員閩清儒學敎諭陞惠安<lb/>
<pb n="KR4e0208_WYG_008-31a"/>
縣知縣非其任也職考到任須知及憲綱等制書祖宗<lb/>
所以切責為吏者甚備顧今法寛不肖者不足道稍稱<lb/>
賢者亦多卑疵孅趨求尊譽飭虚功執空文以調主上<lb/>
職不敢也到任四年日夜不遑惟以便利百姓為務俱<lb/>
見惠安政書雖自謂不致如前所云律以祖宗之法已<lb/>
負竊祿素餐之恥矣况直道忤人讒妬不少即放四裔<lb/>
猶不足以塞責而豈有賞哉幸兩院本司持正於外朝<lb/>
廷之間公論昭明近職滿考不惟宥其不稱之誅猶陞<lb/>
<pb n="KR4e0208_WYG_008-31b"/>
賔州知州廣厚之恩真天覆地載矣此職圖報之日也<lb/>
職今犬馬之齒四十有三雖當强仕之年在縣過於勞<lb/>
瘁如舊嵗黄冊之役未明求衣夜分乃退丁糧雖至升<lb/>
合審覈必親如是者五閲月是時人有以病規職者職<lb/>
謂一年畢此可止十年之訟一任畢此可稱一生之業<lb/>
古之摩頂放踵皆其心之不能解也故至今年病勞血<lb/>
氣衰精神損鬚髪落自分填于溝壑必矣豈意得見新<lb/>
命之榮哉若力疾往賔未論忤人將加勞瘁盖職居官<lb/>
<pb n="KR4e0208_WYG_008-32a"/>
於民之事如食必嗜嗜必盡天性固然如此則死無日<lb/>
初報陞已具文致仕䝉兩院俯從軍民乞留不許代無<lb/>
由掛冠每望羅浮故里而輒躑躅霑襟焉今撫院保留<lb/>
奉㫖不允是天高地厚之恩而保全殘軀于未死也其<lb/>
軍民赴闕乞留者吏部自不為請矣賔州憑齎者知職<lb/>
貪不足以更費而匿之職已决意乞歸亦未問其彼何<lb/>
人斯也無慿可繳又恐賔州缺官吏部未即除補俱合<lb/>
呈明職近䝉兩院准回籍候命九月五日印信倉庫文<lb/>
<pb n="KR4e0208_WYG_008-32b"/>
巻等俱交縣丞徐江可以掛冠而從此逝矣伏乞轉聞<lb/>
　　　謝病<lb/>
職在惠安四年頂踵雖摩無德加於百姓律以憲綱等<lb/>
制書實負竊祿素餐之恥朝廷不加斥戮猶陞賔州廣<lb/>
厚之恩奚啻覆載職本腐生不宜世用謂聖賢之言可<lb/>
信祖宗之法可守而不知不然也素有犬馬疾萬厯元<lb/>
年乞歸不許二年三月虚火升血氣竭鬚髪落填于溝<lb/>
壑且在旦夕四月聞賔州報因致仕庶院道憐而聽之<lb/>
<pb n="KR4e0208_WYG_008-33a"/>
又不許軍民以相與日久不忍舍各赴闕乞留軍門亦<lb/>
疏留連請代又不許十月奉㫖不允留而賔州職病尚<lb/>
不能赴則又具文致仕兩院行布政司議本官年力富<lb/>
强志行脩潔歴官四載足稱勤勞難令休致咨廣西布<lb/>
政司促行又不許竊念愚戇之性動而見尤兩院各司<lb/>
曲為勸勉不欲一長之士棄於堯舜之世甚盛心也身<lb/>
非木石能不躍然况籍去賔其程不過兩旬無輿馬之<lb/>
勞有舟楫之利地腴民好稼穡饒五榖顓樸重為邪敎<lb/>
<pb n="KR4e0208_WYG_008-33b"/>
化易行無素封大豪持吏長短兩粤縉紳故矜名節且<lb/>
在山谷中無徃來之使非如他機詐嗜利日夜竊符輷<lb/>
輷不絶勤苦有司稍不厭謗誹輒行也雖病猶得卧而<lb/>
治之設如汲黯卒於淮陽卒吾事矣齎憑人索報不能<lb/>
具怒持去布政司給劄付照遂以十二月抵家正月稍<lb/>
間赴賔州中途復病二月朔至桂平未愈念本省院道<lb/>
憐才之意與閩不異而思效於賔州又職素志無奈為<lb/>
病所苦是職不德適見于天故令不任使令之役托賔<lb/>
<pb n="KR4e0208_WYG_008-34a"/>
州以見於後世也度病平非在目前而賔州官難久缺<lb/>
合將劄付送繳職回籍調治不俟報矣<lb/>
　　　修號舍<hi>以下閩清</hi>
工必居肆所以防呰窳之習士必居學所以絶物誘之<lb/>
遷正如魚不林棲鳥不川泳故志専而學成也伏讀令<lb/>
甲不廪廪哉宿齋㑹膳稽業考德晨昏升堂朔望習射<lb/>
所以廣厲學官整齊科敎者非疏濶矣因循既乆遂爾<lb/>
廢弛膳金競於刀錐齋舍鞠為蔬圃朔望一揖之後<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
<pb n="KR4e0208_WYG_008-34b"/>
然而散環視天下莫不皆然况閩清學徒散居七邑本<lb/>
邑十外邑百其為疏濶豈顧問哉幸本道以聖賢之學<lb/>
倡七閩本縣以提調之任振一邑士斌斌向風矣職到<lb/>
任與訓導某宣德意述典章願來學者三十九人舊雖<lb/>
有舍數間不存片瓦木顛而不支墻頽而不完非所以<lb/>
蔽風雨而安枕席也乞飭其舊更圖其新使至者㤀歸<lb/>
學者致志若乃横序既修生徒既集敎化不明學行不<lb/>
立職無所逃罪<lb/>
<pb n="KR4e0208_WYG_008-35a"/>
　　　送贄修號舍<lb/>
古者士之見師以菜為摯故始入學必釋菜於先師君<lb/>
子相與其大較可覩矣而今學校迺錙錙焉若賈師之<lb/>
權物也忍言哉忍言哉諸生来見或以米或以果不在<lb/>
是者或以銀除反總十兩有竒亦菜之意與職敢立異<lb/>
念諸生過信咸願來學相與復祖宗之法而舍委於草<lb/>
莽雖賢有司將悉舉之職奈何無一木之任里塾延師<lb/>
弟子或不容也率自椽壁今以諸生所見治舍亦里塾<lb/>
<pb n="KR4e0208_WYG_008-35b"/>
之意與謹送以備脩理<lb/>
　　　辭署連江縣<lb/>
職前䝉委署永福已面辭㑹新官到免今又䝉委連江<lb/>
士所以轗軻遇者疎而知者希也職莅任一月承委二<lb/>
邑所以受知於上者非淺矣士為知死女為悦容何者<lb/>
肝膽之所為盡也而復何辭之有念職以敎諭為名天<lb/>
下敎諭一千一百有餘其事盡可覩矣况閩清學宫在<lb/>
萬山中頽垣通谿茀草沒肩室有殘邉堂無敝几此君<lb/>
<pb n="KR4e0208_WYG_008-36a"/>
子之所為傷也學徒一百二十本邑十外邑百合而萃<lb/>
之如水團沙職懼之焉述列聖之典奉羣公之敎㤀愚<lb/>
竭知為諸生倡首願來學三十九人以贄治舍宿齋㑹<lb/>
膳期盡如制蚤而晩興則木工醳規晩而蚤安則土人<lb/>
置畚故莫得而離也矧學者方臻敎者先解諸生謂職<lb/>
何語曰庖人雖不治庖尸祝不越樽俎而代之矣言異<lb/>
任也若夫憚簿牒之煩勞畏緇塵之易染此鄉黨自好<lb/>
者之行非職之志農夫耕而甘雨成焉小人為而君子<lb/>
<pb n="KR4e0208_WYG_008-36b"/>
全焉君子之所庇小人之所仰矣<lb/>
　　　辭署閩清縣<lb/>
章文懿之謫臨武也隨改大理後以不到臨武為恨居<lb/>
常竊謂不能甲科即拘資格署敎三年非大不肖當得<lb/>
一縣庶幾平生不幸前䝉委署連江值有暴疾今委閩<lb/>
清又有沉憂職犬馬之齒三十八矣生子難育徃嵗在<lb/>
京家舉一男名之繼忠未靣也是月得姪夢熊贛州書<lb/>
不及第云七嬸䦱門一見即淚洒洒不止詢遞書人但<lb/>
<pb n="KR4e0208_WYG_008-37a"/>
見四嵗小女方寸亂矣每日升堂不過一揖若署縣必<lb/>
廢事<lb/>
　　　再辭署閩清縣<lb/>
富弼之使契丹不顧男生女死職雖為子憂愁誠不當<lb/>
以私情上瀆公法實不可也洪武十四年禁有司差遣<lb/>
學官則學官敎諸生外不當與矣齊景公以旌招虞人<lb/>
殺之不徃守道即守官也學之於縣相去豈特旌與皮<lb/>
冠哉職實欲附於虞人之義情迫辭窮吐露肝膽<lb/>
<pb n="KR4e0208_WYG_008-37b"/>
　　　辭徴糧<lb/>
糧缺久矣當道令學自徴甚大幸也然不能者三不可<lb/>
者三人之言曰敎官事省不知朝夕升堂朔望習禮執<lb/>
經而問難者肩相摩足相躡也暇其他哉不能一統率<lb/>
不出門號令不及民權位法制孰與於縣縣尚不能徴<lb/>
發何况學官不能二縣里甲多異邑學門役僅二人兩<lb/>
敎官役之即召諸生轉相屬而已更能日持一符走百<lb/>
里哉不能三職歸善縣人也敎官徴糧目撃之矣出入<lb/>
<pb n="KR4e0208_WYG_008-38a"/>
贏縮且羡百金嘂囂墮突亦備衆態私心恧焉奈何復<lb/>
效之也不可一傴僂揖遜人猶犯義况上之為利乎不<lb/>
可二朝廷視天下一家無彼此故令學主敎導縣供奉<lb/>
廪共相成也越官守之宜侵提調之職不可三矣乞行<lb/>
縣仍前徴發便者自如新令<lb/>
　　　不奉改學<lb/>
䝉許金鐸改學當差蓋生員百二十人本縣二十外縣<lb/>
一百始則冒籍以干進終則改學以自便是閩清一學<lb/>
<pb n="KR4e0208_WYG_008-38b"/>
不過為冒籍之人登壟之所耳就以金鐸論之去年至<lb/>
今未嘗到學即使築長城於塞上輓龍軻於維揚亦代<lb/>
更歸矣安得以來學當差兩妨為辭哉况乎卧碑具在<lb/>
焉敢徴糧足見寡廉鮮恥所當黜弃奈何復聽其私以<lb/>
觀多士蘇子由曰上有寛仁之君則下有執法之臣本<lb/>
道以寛為敎職不敢不執嘗讀史見前代執法之臣壊<lb/>
白麻焚詔書封還詞頭私心慕之亦本道之所取也職<lb/>
期期不依准期期不將金鐸除名如欲除名待職罷斥<lb/>
<pb n="KR4e0208_WYG_008-39a"/>
可耳<lb/>
　　　又<lb/>
蒙批改學亦事之間有者謂之間有則非正矣則非常<lb/>
矣竊聞二三月間本道門闢閩清告改學者日十數輩<lb/>
金鐸自謂得計故不欲下學而令原籍申也職髪未燥<lb/>
謂天下百司盡循祖宗則太平矣是故到任即治號舍<lb/>
酌時宜羣弟子宿齋會膳不在齋乃立會按月稽焉四<lb/>
月葉㸅來稽之曰若㑹諸生文若何矣行若何矣對曰<lb/>
<pb n="KR4e0208_WYG_008-39b"/>
諸生方洶洶告改學烏暇治文行哉梁灌來稽之曰若<lb/>
會諸生文若何矣行若何矣對曰諸生方洶洶告改學<lb/>
烏暇治文行哉是改學者敎之蠧而競之鵠也昔卜式<lb/>
牧羊而肥武帝問之對曰惡者輒去無令敗羣改學者<lb/>
其敗羣者乎盖閩清諸生七縣人也始之入學乃儻然<lb/>
而來故今之肄學皆渙然思去究其情非為路逺非為<lb/>
費多欲利考耳昔謝顯道欲歸上蔡應舉曰蔡人鮮習<lb/>
戴記決科之利也程子曰汝之是心已不可入堯舜之<lb/>
<pb n="KR4e0208_WYG_008-40a"/>
道矣程子不許弟子辭太學而歸上蔡職豈許弟子弃<lb/>
閩清而入府學哉且有尊卑者天下之大分也故下於<lb/>
上必盡其禮㤀人已者天下之大公也故上於下亦從<lb/>
其言職不敢違禮本道可於其言而拒棄之乎<lb/>
　　　習射禮<lb/>
學校敎化之司所以興禮樂而育賢才也職入曲阜觀<lb/>
孔子廟堂車服禮器遊於矍相之圃徘徊不能去云方<lb/>
今鄉射禮遍天下七閩稱文物獨閩清學宫在萬山中<lb/>
<pb n="KR4e0208_WYG_008-40b"/>
禮廢樂崩職愍焉郡學首善之地也特命生員王時泰<lb/>
王世隆林應舉親詣講習其弧矢爵觶籩豆洗篚笙磬<lb/>
侯乏决遂朴楅中算之類煩措辦<lb/>
　　　建射圃塞岐路<lb/>
國初久任近乃速遷職署敎未兩年報遷惠安知縣徒<lb/>
糜奉養莫效涓埃責實課功<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>面目矣古者三年敬業<lb/>
九年大成諸生雖曰稍知嚮方能以聖道自任者鮮本<lb/>
道在上職亦何為其未為者則射圃之建岐路之塞是<lb/>
<pb n="KR4e0208_WYG_008-41a"/>
也職初到任學宫委於草莽於是籍贄金及縣金治舍<lb/>
四十以居諸生又推膳金之餘與斗庫之類故入敎諭<lb/>
者築周垣六十餘丈剏東翼八間修啓聖名宦鄉賢祠<lb/>
敬一亭藏書樓達于堂廟造銅爵一百一十籩豆一百<lb/>
六十八蓋敎諭之所能為止此矣若夫射圃舊在學東<lb/>
禮廢敎弛遂為縣演武之所職朔望與諸生習禮乃榜<lb/>
射圃退即易之即今天下多虞射尚貫革固難改復而<lb/>
廟西有地一區東西七丈二尺南北加二十丈堪鼎建<lb/>
<pb n="KR4e0208_WYG_008-41b"/>
隆慶四年斗庫故入敎諭者除修造餘六兩膳銀除㑹<lb/>
膳餘十兩學復有修倉銀租銀在縣堪營辦職雖去訓<lb/>
導王竒玉同心生員張以謨以諧以諒以詵父世成池<lb/>
塘起潛起鳯父文炳皆誠敏堪委令世成文炳辦建而<lb/>
訓導稽之其成必易縣東倉原在學北路從敎塲近取<lb/>
徑由學大門躪聖廟門左而行遂成康衢羊豕遝于堂<lb/>
負戴踵于門非所以屏囂雜而肅清穆也宜塞<lb/>
　　　建射圃<lb/>
<pb n="KR4e0208_WYG_008-42a"/>
射圃之建今人觀之則緩太祖高皇帝視之最急葢非<lb/>
止興文敎亦武事也縣轉詳何如職不知不過謂財詘<lb/>
不可舉贏銀俱經騐不可妄用耳學業備銀一十六兩<lb/>
佐以租銀修倉銀不可謂詘學銀用之於學不可謂妄<lb/>
天下錢榖孰非經驗循環明上官固許之矣無已請于<lb/>
察院可也無已請于軍門可也昔王温舒好殺㑹春頓<lb/>
足嘆曰嗟乎令冬月益展一月足吾事矣凡修舉職在<lb/>
任痛自損抑自足辦之獨射圃行在旦夕不能展吾一<lb/>
<pb n="KR4e0208_WYG_008-42b"/>
月故仰學銀之在縣者不然取吾已具未足者轉官補<lb/>
成之<lb/>
　　議<lb/>
　　　兵食議<lb/>
福建水砦原皆衛所之軍三班更戍行糧即於月糧加<lb/>
給其修戰艦亦出於軍令休者月辦料銀一錢千戸以<lb/>
下輪班如軍士之法衛總指揮各以八月而更砦無召<lb/>
募之兵官無供億之費近一出召募豈非軍不足哉軍<lb/>
<pb n="KR4e0208_WYG_008-43a"/>
不足則糧有餘徃徃告匱是兩受其病也稽諸往典参<lb/>
以輿論為議有四一土兵二鹽法三屯田四寺田皆興<lb/>
革之大者其小者未敢陳也<lb/>
　鹽法寺田議見政書<lb/>
一議土兵夫今之所以重客兵者豈未覩其害耶凡人<lb/>
之忍以其父母妻子之身千里而蹈湯火之地者必其<lb/>
兇狠之性不得厚利不足以副其望不自愛惜而輕以<lb/>
身試法害一無鄉黨之交無親戚之愛見人室廬妻子<lb/>
<pb n="KR4e0208_WYG_008-43b"/>
不憚寇剠去如飄風雖嘗籍而來誰能正其法於數千<lb/>
里哉害二彼見閩人盖總總矣舍而用我必我也能常<lb/>
有輕之之心事未見功而常自負一逆其意即欲羣起<lb/>
而譟呼害三雖嘗有一至者有再至者大抵烏合者衆<lb/>
不習地里險易害四閩浙相去其程一月徃來計之則<lb/>
兩月矣春秋計之則四月矣纍纍道路而皆有以給之<lb/>
則是養兵一萬二千有四千人無事而食也害五知其<lb/>
害則土兵之利可推也是畫也下之所以游談聚議上<lb/>
<pb n="KR4e0208_WYG_008-44a"/>
之所以累牘連篇欲舉而行之久矣遲遲至今豈誠見<lb/>
其利而不可去耶抑亦見其害而未敢去耶嗟夫一何<lb/>
高視之也人之勇怯何地無之彼嘗困於倭矣是浙人<lb/>
也此嘗勝於浙矣是閩人也在上之所用耳且其收汛<lb/>
而還曾團而練之乎無矣當汛而來曽簡而閲之乎無<lb/>
矣盖習不習半也訪漳之海倉月港同之鼎尾嘉禾超<lb/>
距之徒比屋而是壅於客兵跳叫而無所用閩嘗被倭<lb/>
故嘗習戰又嘗應募廣浙亦有嘗為郡縣兵者習不習<lb/>
<pb n="KR4e0208_WYG_008-44b"/>
半皆與浙等第吾親見其未團練於浙則未見之遂異<lb/>
視耳則又何必練成土兵而後乃減客兵哉選其聰明<lb/>
足以察旗鼓强鋭足以視死傷手易器械足輕波濤者<lb/>
旋徃旋練可矣曩閩廣㑹征及戚總兵以餘子防汛皆<lb/>
猝急而行何曽團練况防汛與剿賊異未即戰故也莫<lb/>
若令各砦把總自募然兵既土帥非土不可榜豪俠之<lb/>
士願為哨官等聽得一隊兵以為一隊之長得一哨兵<lb/>
以為一哨之長則意氣招徕不待旬月五砦之兵相率<lb/>
<pb n="KR4e0208_WYG_008-45a"/>
而雲集矣故事有安家銀可預給糧二月兵月糧九錢<lb/>
儉一月可為二月之食即除安家不枵腹也聞漳人欲<lb/>
營哨官願部下者各以資助又奚待於安家乎客兵即<lb/>
罷何患不然因地而先後之先遣南日次浯嶼次小埕<lb/>
次銅山次鋒火一汛代其一營兩年可以盡更生熟相<lb/>
為表裏緩急可恃即令一哨未習洪武猶三砦也非謂<lb/>
兵果可無練而試以有習者有不習者是足以抵浙兵<lb/>
矣况各砦尚有經練軍民兵在可以應卒其未習乃發<lb/>
<pb n="KR4e0208_WYG_008-45b"/>
敎師就砦訓之孫武敎婦人一日之間可蹈水火何用<lb/>
久乎若夫鼓舞使其有勇知方是則在將<lb/>
一議屯田邉郡屯田大抵瘠鹵荒莽人所不耕之地故<lb/>
朝廷使軍屯種而所以取之者輕以為侵於草萊孰若<lb/>
以與吾軍且軍耕者已自食其所入又得餘糧以給城<lb/>
守之士是亦可矣東南屯田多肥美一畮直數金與邉<lb/>
郡異又初立法老弱出耕丁壯入守三七二八一九四<lb/>
六中半更迭非世業也今累世相傳私貿易不知其非<lb/>
<pb n="KR4e0208_WYG_008-46a"/>
有矣盖民田自買輸糧外有繇役甚苦彼空受於官繇<lb/>
役不煩而厪納其數石則遂安坐以食其入衛無荷殳<lb/>
之勞縣無趨役之事較於民田本不揣而末不齊豈理<lb/>
也哉帖大率三十畆為一分輸糧六石舊折銀一兩六<lb/>
錢七分新折銀一兩五錢三分其私貿易多至四五十<lb/>
兩夫朝廷所為授軍以田者不但以得糧故為軍耳軍<lb/>
而屯者至不復知為軍而但徒以其糧則南畆之夫孰<lb/>
不能供六石之賦而空授軍為也故屯田盡以授民可<lb/>
<pb n="KR4e0208_WYG_008-46b"/>
矣今不敢遽除其籍不可使之獨輕而以飽蠧請如今<lb/>
寺田畮徴饟二錢盖屯與寺皆官田也如此則一分得<lb/>
銀六兩舊羡四兩三錢三分新羡四兩四錢七分惠安<lb/>
縣屯田一百九十七頃五十畮總之為分六百六十俱<lb/>
從一兩五錢三分可羡二千九百五十兩或謂今之所<lb/>
徴厪厪如是猶負况加三倍不然彼之負者非地不足<lb/>
人侵之耳凡軍受田率召佃而以空名為寄豪舍之占<lb/>
種强族之侵剋且併軍丁奴之嵗收佃人之半而以贏<lb/>
<pb n="KR4e0208_WYG_008-47a"/>
餘輸官是官之入一而豪軍輩其入三也今盡收田而<lb/>
令之曰田一分嵗徴銀六兩不問軍民願耕者聽則南<lb/>
畮之夫相率而争先矣<lb/>
　　　冗官議<lb/>
縣有崇武倉在崇武所城額設官吏所以謹儲偫時出<lb/>
納也嗟夫國家所以待是輩者亦菲矣哉秩不入流奉<lb/>
三石又折之月不過銀六錢二分不及一傭之直然天<lb/>
下纍纍挽妻負子奔赴而不辭不特取給目前而或槖<lb/>
<pb n="KR4e0208_WYG_008-47b"/>
其贏餘以定産業此何從哉奸利故也即如崇武斗級<lb/>
二人向二人嵗糜百餘金豈惟縣吏花幣羊豕飲食輿<lb/>
馬米鹽等費其所以奉倉官者亦得矣又輸糧時隨人<lb/>
智愚而索其貨每石自一分至三分以為常他稱是不<lb/>
得於公私足償之故人奔赴與大吏等今上官嚴明救<lb/>
過不暇隆慶四年職監收倉官王經見輒淚兩行下其<lb/>
子擗胷私第彼雖不言職心内憐之也繼者胡鉞代而<lb/>
不能去詹權餒而不能食身無完衣出無蹇驢豈非聖<lb/>
<pb n="KR4e0208_WYG_008-48a"/>
世失所之人哉按崇武倉嵗入本縣米三千七百有竒<lb/>
今嵗始加六百其屯米九百三十石名曰運納其實從<lb/>
折徃米未入待哺者已延領而舉踵矣故朝而入暮而<lb/>
出倉無留焉宜削其官一以委於監收使南來者無失<lb/>
所之嘆國朝立河泊所以𣙜沿海䱷利本縣之課為米<lb/>
九百二十八石有竒石徴銀三錢五分為銀三百二十<lb/>
四兩有竒閏月有加法當徴於河泊今皆縣徴在所者<lb/>
僅米一百九十石有竒則銀僅六十六兩有竒夫令縣<lb/>
<pb n="KR4e0208_WYG_008-48b"/>
徴者為河泊不足任也又今徴一百九十石者以官尚<lb/>
在也是為銀六十餘兩設一官也河泊之祿比倉官不<lb/>
能不乗而出不屋而居不人而役則必出於漁甲縣東<lb/>
南海壖分為八澚澚有總甲一人催督課米視縣里長<lb/>
縣官清者不能廢綱銀河泊必役漁甲役之役之又重<lb/>
役之每月澚一人或二人或三四人一嵗所費與所徴<lb/>
埒是為銀六十餘兩困八澚也宜削<lb/>
　　　均徭議<lb/>
<pb n="KR4e0208_WYG_008-49a"/>
廵欄者行廵商税而欄取之盖縣初有税局故有是役<lb/>
商弛不税課皆帶辦於縣則廵欄可去雖前以給俸今<lb/>
以饟軍不為無用然能恤商獨不能恤民乎<lb/>
職家食時盖言於郡主曰為治循名責實即如庫子主<lb/>
藏而已供億無巨細取給嵗編數金月糜數十金其實<lb/>
安在後入閩見革力役編雇銀則嘆之曰嗚呼仁哉然<lb/>
嵗終不㑹豈令令得乾沒掃除諸役有常賓客諸費無<lb/>
藝不入於綱則必出於是者難齊之矣下邑當孔道之<lb/>
<pb n="KR4e0208_WYG_008-49b"/>
衝其用雖夥然加撙節月二金可省也<lb/>
國初廵檢司察逃軍私鹺而已守禦盜賊則有衛所然<lb/>
已張弧挾矢為兵豈不能鬭乎以備游徼可也職循行<lb/>
海濵四司棊置二十三堠星列一所雄峙烽火相聫宻<lb/>
矣宻矣使能如制司有百兵所有千軍何事於客法廢<lb/>
軍脆兵亦入槖中於是輕内守而重外砦革土著而召<lb/>
客兵非無見矣近裁司兵僅十二人今雖外益八人而<lb/>
内損其一兩八錢之直夫能復舊制水砦之額固在不<lb/>
<pb n="KR4e0208_WYG_008-50a"/>
然巡司可去况於兵哉况於兵哉<lb/>
禁子者禁止獄囚使不得逸止耳縣囚常不滿二十而<lb/>
禁子嵗編七人定於官人三兩六錢取諸民則四五倍<lb/>
矣徃縣見其優閒令執盖糊封等職革之其閒益甚其<lb/>
取諸民如故且夫縶以三木居以圜土守以一卒百人<lb/>
不敢當也况以一守三乎或二乎或一乎去一可已<lb/>
役之苦莫斗級過有主守之苦有監臨之苦有查盤之<lb/>
苦昔於正除耗今以耗為正故當役時即以徒為必得<lb/>
<pb n="KR4e0208_WYG_008-50b"/>
之罪矣如崇武倉名編工食三兩雇者至三十倍職雖<lb/>
不敢撓之雇者䝉惠雇之者如故也裁省幸甚然裁於<lb/>
倉而輸于軍與不裁等且民於徭户倍取官謂不知可<lb/>
也亦倍取之何以令下慮饟無資乎職訪之識時務者<lb/>
稱閩中魚鹽得豪傑任之嵗益十餘萬所謂棄千百於<lb/>
一分之外今則計錙銖於一分之中者也<lb/>
　䱷課議浮糧議編鹽議俱見惠安政書<lb/>
　　案<lb/>
<pb n="KR4e0208_WYG_008-51a"/>
　　　官服送庫<lb/>
部兵奮撃時各辟易驚散獨里長郭南箕逃就縣官意<lb/>
縣官能為之庇既不能庇致之傷職將袖為塞其傷至<lb/>
透裏衣又以部兵干督府即上司難以處治儻徒不幸<lb/>
則傷在公門而死為公事非其罪可憫皆自本職無狀<lb/>
不能遵憲綱守都察院門致兵入門殺人以傷里長失<lb/>
職當死萬一不可解則當伏罪死闕下而郭南箕死孰<lb/>
證也儻其不死至辜限外或怒而治之則其死在後而<lb/>
<pb n="KR4e0208_WYG_008-51b"/>
其寃益難白也血衣既經府驗宜入庫留證又恐總兵<lb/>
責下吏不知忌諱廻避且生員等請留縣懼得罪或死<lb/>
于職士民念為公為民禦災捍患之故留取志厥事本<lb/>
職亦以民浚膏血以饟兵又為公事傷亦朝夕不忍㤀<lb/>
其血而為置之目前自鄉士夫来視外召諸生驗之又<lb/>
召屬吏里老等驗之印志血處收庫<lb/>
　　判<lb/>
　　　趙俸奪梁元采山判<lb/>
<pb n="KR4e0208_WYG_008-52a"/>
　　　趙慎盗賣屯田判<lb/>
俱見惠安政書錄書判事後<lb/>
　上司不知不肖每以堅深獄見委即它郡邑民徃徃<lb/>
　告言願惠安亭平法雖不撓意未嘗不長厚也文多<lb/>
　不錄獨知府趙恒知縣趙日新父子罪我深恨不剚<lb/>
　刃腹中故錄其判薦紳大夫得覽觀焉予非深禍吏<lb/>
　矣隆慶五年七月予治事之三日梁氏婦陳媪告趙<lb/>
　日新父子奪山狀是時三十都長在庭問之皆梁氏<lb/>
<pb n="KR4e0208_WYG_008-52b"/>
　山也後十日趙日新赴南宫試見于衢噴沫言吾都<lb/>
　人矣予笑而不答恐梁氏孱弱終不能有則令趙俸<lb/>
　買之趙日新弟日齊為諸生謝無資願歸梁氏山予<lb/>
　私念彼謂槖中裝耳俟予去取之毋庸失此數金為<lb/>
　也堯舜不能使子長有兾方予安能庇梁氏判如右<lb/>
　日新登進士則為毁書遍投當世貴人仕江西分宜<lb/>
　縣凡来閩者輒又投書毁之嗟夫古人為吏何如予<lb/>
　甚自媿恐薦紳大夫不知其情猥以予與趙禹張湯<lb/>
<pb n="KR4e0208_WYG_008-53a"/>
　同類而共笑之也<lb/>
　　狀<lb/>
　　　赴縣當差<lb/>
及不佞嘗為惠安令直已守愚未嘗一日㤀罪黜盖製<lb/>
平定巾而贊之朝報罷則夕去矣當道不知不肖一切<lb/>
容此腐生以為庶幾於古朝廷過聽擢守賔州非所望<lb/>
也勞瘁四年業得病乞骸骨歸百姓挽於朝當道留於<lb/>
外不得請乃蒲伏而西至潯不可力强投檄而返當此<lb/>
<pb n="KR4e0208_WYG_008-53b"/>
時一身不自保况軒冕之榮哉頼廣西巡撫郭公章朝<lb/>
廷厚恩釋而不誅免為庶人使待死田里實荷天地再<lb/>
生之德矣得報即宜趨役公庭以明庶人之義一病經<lb/>
年今尚未愈無以表於其職罪死罪死竊見今為仕者<lb/>
既得譴歸天子之命拒而不受束帶乗輿尚洋洋於鄉<lb/>
曲縉紳之籍不黜其名賦筭之書不征其力此固有司<lb/>
之厚其若朝廷何及願明府於須知除名諸凡更賦不<lb/>
得幸免以章天子之法以示人臣之戒毋令及重得罪<lb/>
<pb n="KR4e0208_WYG_008-54a"/>
則於明府為藥石不為美疢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0208_WYG_008-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻八<lb/>
</p>
<p>
</p>
  </div>
</body>
</text>
</TEI>
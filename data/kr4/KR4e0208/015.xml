<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石洞集巻十五</head> <lb/>
    <p>
<pb n="KR4e0208_WYG_015-1a"/>
欽定四庫全書<lb/>
　石洞集巻十五<lb/>
　　　　　　　　　　　　明　葉春及　撰<lb/>
　文<lb/>
　　記<lb/>
　　　瀫陽趙公浮丘社大雅堂像記<lb/>
詩有六義雅居一焉其有大小則體以為區别君子聲<lb/>
詩率大雅大雅也者風匪雅則流賦匪雅則濫比匪雅<lb/>
<pb n="KR4e0208_WYG_015-1b"/>
則離興匪雅則固頌匪雅則誣矯而不經大雅則兼之<lb/>
矣古者四方所采咸綜萃於史官瀫陽趙公既典其職<lb/>
侍上講幃至君臣父子未嘗不反覆之也㑹宰相弃素<lb/>
冠諸臣摩厲以進章不下公直起居則執簡請宰相不<lb/>
悦既以摩厲之罪罪諸臣公率同列入謁滋不悦而東<lb/>
粤之命下矣公曰臣舊職在詩而新命以軍旅臣不敢<lb/>
違賴上神武桴鼔密於嶺海至得以其間治詩請無廢<lb/>
業曽生士鑑進浮丘圖乃作浮丘社浮丘者朱明門戸故<lb/>
<pb n="KR4e0208_WYG_015-2a"/>
在海中始於浮丘公繼則稚川集賢脩撰蔣公觀之當<lb/>
熙寧之世沒於民五百餘年至趙公乃復語在公所為<lb/>
記國初五先生攻吟詠社於南園故東粤好辭縉紳先<lb/>
生解組歸不問家人産惟賦詩修歲時之㑹故社以續<lb/>
南園吏兹土者無沉滑程石休沐之暇與二三大夫文<lb/>
學之士徜徉容與雅歌賡載慠焉儃僈以游塵埃之外<lb/>
則公所稱述云爾嗟嗟其節峻其道大其節峻故方正<lb/>
而不容其道大故挫鋭而和同其周公之東乎昔屈原<lb/>
<pb n="KR4e0208_WYG_015-2b"/>
以辭令見幸及其遷逐大放厥辭逺遊之賦亦將託乘<lb/>
上浮仍羽人於丹丘朝王喬而夕韓衆矣惜文肆質䪥<lb/>
抱忿悁之節無濡忍之意離騷天問九歌九章諸篇軼<lb/>
宕怪神怨懟激烈大雅謂何舍王喬而從彭咸之居陽<lb/>
侯與游而違言於韓衆何本末不相副也方公出西郭<lb/>
門長坰廣野翳林修竹雲冉冉墮馬首駐葢流眄非行<lb/>
吟澤畔時耶然無憔悴枯槁社成左浮丘右稚川海上<lb/>
仙人將盡致之潄正陽而含朝霞玉色頩矣所與學士<lb/>
<pb n="KR4e0208_WYG_015-3a"/>
大夫載歌廣哉熙熙乎優游中正無纖介不平之態於<lb/>
屈原何如也屈原居風雅之變朱子揆厥所由未嘗北<lb/>
學中國仲尼周公之道公夙昔焉雖有風雨無改几几<lb/>
大雅不羣有本故耳世談道者徃徃雕蟲辭賦公直藉<lb/>
以為名豈惟孫膚碩而不居而卑卑以混世何莫學詩<lb/>
實則誦法孔子蜻蜓蛺蝶無異鳶魚胡為而去取也獨<lb/>
怪宋玉輩北面屈原相對咨嗟無能舒其鬱邑葢原自<lb/>
謂得路雖女<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>之詈靈氛之占曽不足以回其車而何<lb/>
<pb n="KR4e0208_WYG_015-3b"/>
有於玉輩若公學正道純主盟壇坫取前茅而先登一<lb/>
時豪傑爭執鞭弭共相馳逐則公於我𢎞矣於是以大<lb/>
雅名堂樹儀的明嚮徃也公歸遂像其中登堂唫詠儼<lb/>
公之我臨焉今公入佐聖君行周公之道續文王之什<lb/>
播大雅於天下吾粤首被公化他日定詩以繫趙公胡<lb/>
不可也初曾生屬予記之宿諾六載公門人汾源郭公<lb/>
來督學申命不敢負第䇿下駟奈何侮主齊盟郭公大<lb/>
雅嗣音宋玉安足云也<lb/>
<pb n="KR4e0208_WYG_015-4a"/>
　　　寶綸樓記并銘<lb/>
京兆起家龍門㑹嶺西平置初縣剸犀象斷蛟螭非太<lb/>
阿不可於是督府請徙龍門令於東安篳車藍縷以啟<lb/>
山林一年九僝二年安戢三年教訓乃今齊區域以奉<lb/>
職方東安之功也當是時天子最東安賜金増秩欲及<lb/>
其親施翟而封之未下東安充充然歸起令淳安治行<lb/>
第一語在政紀入理京兆余甥萃與計偕事婺州趙先<lb/>
生於成均既卒業則紹介萃不佞元岡識刺史於南宫<lb/>
<pb n="KR4e0208_WYG_015-4b"/>
比在嶺西而刺史歸石洞執訊江生逢天之戚無一介<lb/>
之使以通徃來竊閔然不敏不佞家食時太孺人無恙<lb/>
跽而教之力田貴於有秋善仕貴於逮養自而先世卜<lb/>
築北嶺曾不能絫足邑屋湫隘囂塵不可以居安得孺<lb/>
子藉一命之榮布一席之地以奉餘年足吾事矣元岡<lb/>
頓首對曰謹奉教丁卯元昔老人見夢君豈虞晚暮哉<lb/>
蟋蟀俟秋渠畧以陰飛龍在天附風雲橶膠葛此君驤<lb/>
首奮鬛時也太孺人患無君不患無所從某至某陪阿<lb/>
<pb n="KR4e0208_WYG_015-5a"/>
鮭蠪泆陽守之已百數十年待主君矣是歲穆皇帝登<lb/>
大寶而不佞果與計偕承乏東安民新出於湯火方驅<lb/>
狐狸豺狼斬蓬蒿藜藿而共處之而亦何以家為無禄<lb/>
太孺人即世大事已襄宗人以地來售宛然老人所指<lb/>
明年為樓五楹負卯面酉其星奎壁襟嚴巖帶淇塘背<lb/>
武姥夾澄江金華玉華武溪鹿溪若拱若揖若蹲若抱<lb/>
皆效於此樓之外廓然一大觀也落之日譽命適下臣<lb/>
元岡頓首古者有功必銘以示子孫請名寶綸夫北嶺<lb/>
<pb n="KR4e0208_WYG_015-5b"/>
高門閭右也當吾先祖松谷公肇基於兹若鄒魯之於<lb/>
齊楚即使金如丘陵安能越東家咫尺之地故諸從祖<lb/>
厪厪室於不足如耕之有畔室成得之等於附贅以長<lb/>
荆蓁百數十年不自意歸於不佞始念不及此賴先世<lb/>
之靈竝受其福風雖不停君命儼而臨之元岡父母猶<lb/>
生之年也儌福刺史而辱之記豈惟子孫先贈公實寵<lb/>
承之石洞子曰諾三年萃赴南宫請曰舅於京兆有成<lb/>
言萃將藉手以報學者多言無鬼神寤則形交寐則神<lb/>
<pb n="KR4e0208_WYG_015-6a"/>
接鬼神無形於夢通之亦其理也周禮六夢命官夫非<lb/>
聖人之制與余且無卜其夜而卜其晝注則易盈挹則<lb/>
易竭松谷公積善絫仁贈公又増益之皆注也而未嘗<lb/>
一挹無平不陂無徃不復我以其盈彼以其竭歸於京<lb/>
兆不亦宜乎此皆晝之所為而假夢以通者也京兆在<lb/>
東安巢居之民皆有闔閭以避風雨燥濕又注之矣仁<lb/>
者之後曽不得聚廬托處謂天道何故余直於晝卜之<lb/>
銘曰有宋苗裔實周附庸阸於荆楚散處沛豐爰渡西<lb/>
<pb n="KR4e0208_WYG_015-6b"/>
昌乃有松谷至于贈公遐不式穀滔滔江漢百川注之<lb/>
赫赫京兆百神據之五嶺以西祝多其口神之聽之俾<lb/>
昌厥後麗譙井幹其髙造天天子命我於彼孰賢臣拜<lb/>
稽首天子萬夀惟孝惟忠藉以世守非孝曷子非忠曷<lb/>
臣我其銘矣敢告後昆<lb/>
　　　肇慶文昌浮屠記<lb/>
肇慶府學宋在故髙要縣東崇寧行舎法小之遷于東<lb/>
門之外政和間太守毛衍就其役則以故府學遷髙要<lb/>
<pb n="KR4e0208_WYG_015-7a"/>
縣學學焉葢三百七十年所矣國朝天順間賊壘府學<lb/>
者再太守黄公瑜請于朝遷于東門之内嘉靖壬辰復<lb/>
與縣學同遷門外故址府學左縣學右其中廟事先師<lb/>
今學是也至是諸生請于太守鄭公郡自甿渚而來綏<lb/>
江在左賀江在右而西江流其前近則北嶺降為白沙<lb/>
岡𤓰瓞而東首建府治而學當其下方東方之水入西<lb/>
江建瓴而下城北水亦東馳五十餘里始㑹雖有羚羊<lb/>
峽逺賴王公之靈浮屠學東辟則河之碣石古稱面勢<lb/>
<pb n="KR4e0208_WYG_015-7b"/>
後世尚文掞文非筆不可其末鋭南方於行為火文明<lb/>
之象亦於是乎取之其性炎上江南之山東王侯西銅<lb/>
鼓皆髙數百仞盤礴數里進唐岡卑卑部婁與之對面<lb/>
勢謂何儌福明公浮屠進唐岡下培地紀上發天光中<lb/>
炳人文豈惟一時百世拜明公之賜先是學遷鄉人以<lb/>
祀東嶽已復學謡曰廢廟興學欲科第馬生角浮屠矗於<lb/>
天馬角矣於是鄭公忼然太守不佞幸得以身為郡表<lb/>
率苟可為諸生地何憚勤勞即不逮王公才敢不黽勉<lb/>
<pb n="KR4e0208_WYG_015-8a"/>
鳩工程材伐石陶甓基廣三丈六尺深三之一六觚七<lb/>
級其髙十有二丈頂髙如基之深度用金一千五百始<lb/>
事萬厯乙酉春正月至丁亥臘告成命曰文明乃合縉<lb/>
紳諸生落之春及得寓目焉北望學宮翼翼如也奕奕<lb/>
如也北嶺如障西江如帶嶭如也澄如也南望進唐岡<lb/>
脩脩乎其直也剡剡乎其鋭也卓乎其若筆也炎乎其<lb/>
若火也環列内向如躍馬如展旗覽乎其有之也西望<lb/>
蒼梧東望南海逺者如黛近者如繡蜿者如龍踞者如<lb/>
<pb n="KR4e0208_WYG_015-8b"/>
虎雙峽為門若巨靈贔屭蹴江流而卻之也形勢備矣<lb/>
客言善為政者導人以實無寧徇乎其情鄭公廣厲學<lb/>
官陳鐘鼔管弦盛詩書禮樂檄下邑弟子而教之蓺月<lb/>
三試殿最之嘉其能而誘進其不逮實也諸生以浮屠<lb/>
請圗之曽不越宿豈其務實如是而猶人情之徇夫學<lb/>
如戰皆氣以為之充故戰鼔以作氣越王見怒鼃必式<lb/>
之諸生既以科弟繫于浮屠遂其志祛其疑氣將百倍<lb/>
然後驅而之實也易如客所謂是謂朝三浮屠之建亦<lb/>
<pb n="KR4e0208_WYG_015-9a"/>
實也天地設位布列有常人之童闚未覩其大太一居<lb/>
中環以列宿散為二十八合而為四較若置棋絫若貫<lb/>
珠堪輿家言皆是物也嵩山殷冀州之前度江淮復有<lb/>
衡嶽天地且不能違而况人乎又未覩其小居室者中<lb/>
為堂堂左右為翼前為門門中為樹在天成象在地成<lb/>
形聖人成能非虛語矣然則佛之襲何不襲吾將為山<lb/>
移王屋太行恐操蛇不聞而夸蛾氏二子不吾負也唐<lb/>
虞以下制作代興技藝器用徃徃來自四夷中國賴之<lb/>
<pb n="KR4e0208_WYG_015-9b"/>
何獨疑此且君子之教因物以示為高必厚其基立本<lb/>
也立而不倚強也外直義也中通虚也旁燭虚而明也<lb/>
登高必自卑漸也視逺髙也逺而望其相輪不如其親<lb/>
之也實踐也八者有諸身徳崇業廣何論科第教亦多<lb/>
術矣鄭公聞之曰一麟顓顓者生平惟實之務石洞實<lb/>
獲我心請鑱石以告多士董役郡人梁景先<lb/>
　　　博羅縣儒學重脩文昌閣記<lb/>
博羅漢縣學官脩起由宋而有山從北入疆中崒為大<lb/>
<pb n="KR4e0208_WYG_015-10a"/>
冢為象南至于定岡則縣治焉學夾左定岡西之地軸<lb/>
傾矣閣之舉其右臂與定岡縣衡而居葢堪輿家云曰<lb/>
文昌脩文事也大江東來循城西入于海而榕溪者出<lb/>
象山自西而東逆走上入于江如手之共學當其抱風<lb/>
氣之所㑹靈淑之所鍾也宋以前通籍厪厪耳張宋卿<lb/>
詣太常褎然舉首文學斌斌盛焉國朝名卿迭起忠孝<lb/>
之臣才節之士後先相望謂山川非耶閣廢溪決乳西<lb/>
江水蕩至城下直數百武道不由博士弟子喁喁久萬<lb/>
<pb n="KR4e0208_WYG_015-10b"/>
厯五年蘄春李公參藩粤東分惠而治文經武緯部内<lb/>
以寧博士弟子乃上狀李公䠞然曰不佞侍禁中見上<lb/>
興於學臨辟廱講石渠丕闡禮樂將以𢎞唐虞之化軼<lb/>
三代之風賜不佞履以表南海視廢墮不舉主上之徳<lb/>
不宣不佞甚懼焉太守宋公曰惟明公之詔詔之於是<lb/>
發部内金錢予邑令張守為受記從事丞邵文簿黃天<lb/>
祐尉郭岳咸奔走建閣若干尺閣下為堂四楹前有門<lb/>
後室之閣名舊署于門曰興起斯文公所志也閣成則<lb/>
<pb n="KR4e0208_WYG_015-11a"/>
令博士許天參李茂魁帥弟子講業其中發卒塞郛西<lb/>
決公自臨決伐南山石為楗楗若干丈溪由故道文昌<lb/>
閣有溪益勝客過葉子而術之曰臨淵結網魚必獲焉<lb/>
據險張罘鹿必得焉葢言具也李公善鼔弟子善舞文<lb/>
不患不興然則上在李公下乃弟子何有於閣之興廢<lb/>
曰是非客之所覯也弊莫大於因循功莫善於振作因<lb/>
循則已冒安靜之名振作則人享更化之利假令天下<lb/>
皆浮慕其名事去矣惟兹閣廢水決歲月豈不誠多一<lb/>
<pb n="KR4e0208_WYG_015-11b"/>
手一足之烈尚逡逡讓焉而何暇問其具里父之教子也<lb/>
朝而誦之夕而復之家塾一墜謀不越宿兹役也即里<lb/>
父之治其塾哉鼔之至矣客曰善博羅故文獻與計偕<lb/>
者若干人後乃少損或曰水為之祥李公尋墮緒布徳<lb/>
教士日盛由公而起百世拜公之賜曰是非客之所能<lb/>
覯也天官書斗魁戴匡六星曰文昌宫一曰上將二曰<lb/>
次將三曰貴相四曰司命五曰司中六曰司禄元命苞<lb/>
貴相理文緒司禄賞功進士世遂以當之矣孔子曰文<lb/>
<pb n="KR4e0208_WYG_015-12a"/>
王既沒文不在兹乎是孔子所謂文耳周室衰文武之<lb/>
道幾墮與七十子講業洙泗之間而振起之周道燦然<lb/>
復明故自文王至於孔子五百嵗猶一朝也孔子嘗相<lb/>
隳都卻齊何論將而七十子之徒散游諸侯多師傅卿<lb/>
相者然所謂文在彼不在此李公之業起於秘書侍中<lb/>
久習國家典章葢上文徳之臣討弟子而日訓之庶幾<lb/>
孔子之志不然豈其所署而顧止此且星辰經緯天之<lb/>
文也江河川瀆地之文也裁成天地而輔相之化成天<lb/>
<pb n="KR4e0208_WYG_015-12b"/>
下人之文也上術天道下治水土而以成化則公之文<lb/>
可知得全全昌殆非虚語元命苞安足以當之公名盛<lb/>
春隆慶辛未進士<lb/>
　　　新築北津寨記<lb/>
肇慶為郡北扆萬山南傅於海而陽江縣則當大海之<lb/>
濵北津其要害也東接閩西過髙雷瓊亷通安南越裳<lb/>
海上諸夷國估客夷寇猶門庭上往來而粤縁海舊有<lb/>
六寨潮有柘林恵有碣石廣有南頭雷有白鴿門亷有<lb/>
<pb n="KR4e0208_WYG_015-13a"/>
烏兔瓊有白沙上下聫絡豈不如引繩哉第所則海朗<lb/>
雙魚相去二百里砦則南頭白鴿門相去一千二百四<lb/>
十里而北津居其中入縣厪三十里近矣故歲調東莞<lb/>
戈船發神電陽江雙魚海朗尺籍戍戙船澳為北津外<lb/>
藩嘉靖三十五年撤戍自此盗賊如履堂皇一陷海朗<lb/>
再蹈雙魚三宼陽江入其郛北津海陵民無噍類當是<lb/>
時海寇鄭大漢林道乾朱良寶最螫萬厯元年許恩殺<lb/>
鄭大漢以降居之北津保界四年督府凌公奏言陛下<lb/>
<pb n="KR4e0208_WYG_015-13b"/>
不知臣不肖使待罪行間羅旁賴陛下神靈州縣其地<lb/>
北津未砦海上之民未得安枕陽電縁海雖隸白鴿門<lb/>
部未免魯縞之弩將士林立而倚降寇以為安不亦輕<lb/>
朝廷而羞封疆之臣乎請以北津為寨以雷亷叅將兼<lb/>
水砦事烏兎雖近珠池遣一校守海康可無患請罷之<lb/>
以兵補北津之闕制曰可其年戈船七十又四戍卒二<lb/>
千二百七十分三軍許恩領中軍保界如故六年許恩<lb/>
謝其黨置田宅居縣城西偏為編氓其黨亦散處喬馬<lb/>
<pb n="KR4e0208_WYG_015-14a"/>
都則遣把總代領其軍八年督府劉公請革參將置欽<lb/>
總自是乃有欽總然居縣城北津無砦如故初許恩既<lb/>
居北津則以蜃合沙土築城自守池其外雖金湯不過<lb/>
也恩去跛牂牧其上日圮十四年春珠池之役海上戒<lb/>
嚴郡丞方公職防海視師北津四顧躊躇欲砦之矣太<lb/>
守鄭公覲回謂方公陽江以海為池而北津綰轂其口<lb/>
頃置砦有詔軍吏跧伏縣城猥以治所不備為解守在<lb/>
四境則謂之何君亟圖之方公曰諾請于兵憲王公屬<lb/>
<pb n="KR4e0208_WYG_015-14b"/>
秋暮王公行縣至北津觀許恩城曰朝廷待恩不死故<lb/>
恩為朝廷城今避居遜我奈何弃之且恩自營兎窟不<lb/>
萬全豈但已哉因之便於是方公圖上方畧因恩之舊<lb/>
亦蜃而築之周二百二十丈髙一丈五尺基廣半仞上<lb/>
有雉堞瓴甋為之其髙如基之廣門三譙櫓七睥睨視<lb/>
堞馬内外皆有道池卽恩所鑿者中為按察分司左為<lb/>
欽依總司又左以居分總右則備倭之署皆西嚮負山<lb/>
鼉江所遶也兵民相錯以居南門外闢講武場容萬人<lb/>
<pb n="KR4e0208_WYG_015-15a"/>
中有亭場東濵海有陵登而望之不知幾千萬里亭其<lb/>
上曰望海匪特游觀亦以偵寇費凡千金兩臺曰善而<lb/>
陽江藏金僅四之一餘未有出也先是恩率衆降督府<lb/>
賚以千金恩専之衆不平然未敢發㑹恩死則相率訟<lb/>
于督府事下海防方公乃謂恩妻子曰衆怒難犯専欲<lb/>
難成向衆不敢及千金徒以恩在恩死衆殺而母子猶<lb/>
咋鼠耳饑人所以忍死而不食烏喙者為愈充腹而與<lb/>
餓死同患也今死千金亦食烏喙之類也不如出千金<lb/>
<pb n="KR4e0208_WYG_015-15b"/>
而籍所置田宅官為章識之則衆不敢侵犯得以享其<lb/>
所有甘食美衣於母子亦得矣恩妻子乃涕泣曰惟明<lb/>
府之所詔之方公又謂衆曰若等皆死賴督府生之幸<lb/>
甚尚望金耶督府所為賚千金者以保界也今鳥獸遁<lb/>
何功而金之望若等既從編民一不逞有司得以三尺<lb/>
繩之令恩妻不出金若終不敢動揺不如以歸佐饟督<lb/>
府必喜是以不可得之金而易必得之福也孰利千金<lb/>
固在恩亦不能名一金以死若得享其餘福孰多衆又<lb/>
<pb n="KR4e0208_WYG_015-16a"/>
涕泣曰惟明府之所詔之於是出恩藏金存者九百以<lb/>
上督府呉公曰其以治北津砦功乃成葉子方纂郡乘<lb/>
鄭公方公則謂葉子子職紀載北津事敢勤從者余謂<lb/>
國家西北設九邉禦胡自山以東負海之郡淮浙閩廣<lb/>
盡于珠崖衆建衛所皆倭以也東南舟楫儵忽千里與<lb/>
胡馬等皆為長技顧胡以雕鷙為聲又近輦轂亭障熢<lb/>
堠朝夕兢兢東南衛所之不遑其他何有游徼之官祈<lb/>
望之守徃徃擇便而嬉夫狡焉思奮爪牙以塡谿壑者<lb/>
<pb n="KR4e0208_WYG_015-16b"/>
觀釁而起此所以敗覆相尋而駢首就戮衆也勇夫重<lb/>
閉豈虚語哉且恩假息之人綢繆穴窟不拔是務無亦<lb/>
身家之厪身視民而家視官不待亡羊牢必補矣是役<lb/>
也方公身之鄭公啓之王公主之成則呉公不然雖有<lb/>
良庖不能無刀而割皆社稷之役視民如身視官如家<lb/>
者也經始於是年春三月成於秋八月欽總王重喜分<lb/>
總朱相百戸王宗成陽江知縣宋良木典史王舜皆有<lb/>
勞者庸書以貽後人俾勿壞<lb/>
<pb n="KR4e0208_WYG_015-17a"/>
　　　惠州重建漢夀侯廟記<hi>代</hi>
惠州南山故有漢夀侯廟嘉靖初廢民即凝碧樓奉之<lb/>
凝碧樓者禆南門樓也或曰隆慶戊辰周雲翔戕主帥<lb/>
而叛也還攻郡城雲翔門焉當是時島夷外訌叛卒内<lb/>
宼矢菆雨于麗譙嵲嵲哉雲翔策馬先登一躍而墜復<lb/>
馬復墜如是者三乃退卒禽雲翔以徇過凝碧樓雲翔<lb/>
問墜吾若錦衣擠之者豈有神乎守者曰漢夀侯也雲<lb/>
翔撠手向樓㣲髯城其屠矣萬厯乙酉太守黃公夢髯<lb/>
<pb n="KR4e0208_WYG_015-17b"/>
人從西南來授以及後二字占曰髯壯繆侯也西南廟<lb/>
址在焉及後靈爽及後又欲及後人廟之也以授明公<lb/>
明公百世人哉黃公曰何與不佞不佞辱守兹土主神<lb/>
人無文秩之則誠在我減損奉食之入以倡吏民某治<lb/>
軍海上還而壯之佐以私養錢而屬其役於守戎李君<lb/>
李君曰先將軍每飯及此幸黄大夫舉之如桂敢辭手<lb/>
足之勤鳩工庀材伐石於寶潭之上其堂巍然其堦巀<lb/>
然其門翼然坐侯中堂旁侍諸將眥裂目瞋肅然若聽<lb/>
<pb n="KR4e0208_WYG_015-18a"/>
號令之容門列甲馬騎士控之虓然若聞咆哮之聲腏<lb/>
食之神位於兩序南樹棹楔署曰武安髙靚嚴鉅美視<lb/>
昔增加矣黃公屬記某余惟物有所至至則精精則久<lb/>
而愈靈茯兎滅火寶劍燭天精靈之極也物固有之人<lb/>
亦宜然今夫世所稱偉男子非忠勇信義竒節慷慨患<lb/>
難不移死生不變者乎自左氏記傳以來訖于兹不少<lb/>
縉紳先生所常誦數公耳縉紳先生不能誦徒挂名於<lb/>
譜牒况婦人孺子乎上自朝廷下至郡縣肖形而報之<lb/>
<pb n="KR4e0208_WYG_015-18b"/>
者惟仲尼忠勇信義患難不移死生不變肖而報之亦<lb/>
其所生亦其所至外此未有聞也漢夀侯名姓懾於童<lb/>
孺廟宇接於巷曲所謂至者非與方其禦侮涿郡司馬<lb/>
平原身已許先主矣守下邳城不幸被執操雖隆禮奈<lb/>
劉將軍何㑹江陵至夏口收江南定益州王漢中攻曹<lb/>
仁於樊陷七將軍斬龎徳降羣盜操至欲徙許避之滅<lb/>
此而後朝食此其日夜腐心者也奈何芳仁啓釁蒙遜<lb/>
致螫嚙足兆成臨沮告隕豈不傷哉用物精多則䰟魄<lb/>
<pb n="KR4e0208_WYG_015-19a"/>
強是以有精爽至於神明蕞爾國而討賊執其柄雖其<lb/>
剛而自矜寡謀壯頄自速厥咎北夷曹操南誅孫權乃<lb/>
夙昔者蒙遜懿濟何異豕犬飲恨而終其用物也𢎞矣<lb/>
其取精也多矣其所憑厚矣靈不亦宜乎世以侯陟降<lb/>
上帝傅説列星理或然也夫人為善則氣常伸伸則若<lb/>
神助之為不善則氣常詘詘則若神挫之人之所為與<lb/>
神之所為相參合非通於神人之故何足語此君子神<lb/>
道設教故其教行黃公祠文昌以興儒廟漢夀以振武<lb/>
<pb n="KR4e0208_WYG_015-19b"/>
葢神之也是役也始於乙酉季夏秋季告成郡丞鄭公<lb/>
司理孫公皆有力焉<lb/>
　　　章村墟記<lb/>
昔者聖人日中為市致天下之民聚天下之貨交易而<lb/>
退各得其所聚則盈退則虚今北名集從聚也南名虛<lb/>
從退也商征而市井之租入於少府或封君湯沐邑自<lb/>
開阡陌豈惟爰田市亦非縣官矣豪植之徒役財兼并<lb/>
以武斷于鄉曲恣睢圉奪擅管山海之利故先仁義後<lb/>
<pb n="KR4e0208_WYG_015-20a"/>
爭奪上教化下貨賄公利於人而惡其私於已莫善於<lb/>
章村先是朝廷義檢式化條以約天下民強勉從吏已<lb/>
復止獨章村長老誠行之月吉㑹民讀法春秋賽祠尊<lb/>
髙年禮髦士恤孤獨振窮乏盜<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>海上醵錢治衡擊羡<lb/>
若干嵗侵御史董公在縣令富人助貧人亦惟章村應<lb/>
令羨若干十一而息幾年而十其母東北馬氏有地買<lb/>
得之作章村虚章村虚負山環海南有孔道西連縣東<lb/>
通板橋古鎭諸鄉章村多素封縉紳大夫甲第邑屋鱗<lb/>
<pb n="KR4e0208_WYG_015-20b"/>
次舟車輻輳東莞一都㑹也北列肆四當虚下方其上<lb/>
方列肆五道中分之西三而東二東方倍下方之肆而<lb/>
空東北隅上方則南北其戸以上肆有常人中經涂三<lb/>
緯四肆兩行上以北三分之上中皆四下増一行十又<lb/>
三兩行自倍肆居涂中四通五達有楹無壁楹以石凡<lb/>
七十六楹兩行之西直上方四肆又踰一涂肆二皆有<lb/>
楹無壁楹木石半凡十六楹以上肆有常人無常居總<lb/>
之肆四十九涂八楹九十二㑹以一四七日坐肆之租<lb/>
<pb n="KR4e0208_WYG_015-21a"/>
有常負戴提挈貿于涂者無常薄取之嵗入若干繈㑹<lb/>
民讀法春秋賽祠問高年賔髦士凶荒所望一歲經費<lb/>
皆取給焉異時有司符下百姓騷擾以相奉傭一人待<lb/>
之民不知吏矣萬厯九年檢覈天下土田御史楊公在<lb/>
事言章村助天子教化當世世復又非一家之事無所<lb/>
附其勿賦嗚虖比閭之教立而俗成賦税之經藝而頌<lb/>
作二者王道之大權也三代而上權出於國三代而下<lb/>
道成於鄉由鄉觀國由國觀天下朝廷之本自固孔子<lb/>
<pb n="KR4e0208_WYG_015-21b"/>
曰吾觀於鄉而知王道之易易也章村亦云首其議者<lb/>
長老某某賢哉<lb/>
　　　碣石衛𤣥武山記<lb/>
高皇帝以馬上得天下軍府雄於百司承平右文儒者<lb/>
用事介胄之夫頫首卬給自余所見軍府十不九完烏<lb/>
望<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>甲礪戈禦寇也入其室榮欀不治則家政可知已<lb/>
碣石為衛控制大海以隝夷置兩燹於兵火將軍某公<lb/>
叅將恵州發奮新之語在孫大夫記中而以其羨治𤣥<lb/>
<pb n="KR4e0208_WYG_015-22a"/>
武山負獅子石西連三台當碣石城北𤣥武北方之神<lb/>
故有事焉中為堂禺象左右翼室居僧前為門後亭之<lb/>
曰福星西下為石池上有巖曰起龍又亭之曰一鑑可<lb/>
觀滄海可望烽燧可與參佐樽俎之而折衝士可投石<lb/>
超距也某公慮無以共僧先是城西桂林有永興寺廢<lb/>
遺田若干覈之於是指揮張元卿歸三台石田歲租四<lb/>
石編民莫迵歸烏坭坑田塘一頃二十一畝歲租八十<lb/>
四石二十倍之莫逑歸田塘一十一畝歲租二十石四<lb/>
<pb n="KR4e0208_WYG_015-22b"/>
倍於元卿卒伍康廷科歸路頭園田歲租二石減元卿<lb/>
之半歲入共一百一十石書於海豐之版而歸其食於<lb/>
僧參將季公纂其緒介長離山人求記石洞子曰𤣥武<lb/>
北方之宿其象龜龜有甲能禦侮故兵家殿之聞諸行<lb/>
間彷彿𤣥帝金支翠旗自天而降則士氣百倍所鄉必<lb/>
捷神道設教兵之上計也二公皆善用兵者有以哉某<lb/>
公名某某人季公名某某人<lb/>
　　　海豐縣新築偃月城記<lb/>
<pb n="KR4e0208_WYG_015-23a"/>
海豐為邑葢始於東晉之季城則莫知其始土城至元<lb/>
而壞則故記云即令不壞奈何聚土而守巖邑國朝洪<lb/>
武二十七年詔都指揮茂經畧東南夷於是沿海徃徃<lb/>
築城茂言海豐瀕海其東旗峯則夷以為指北城之便<lb/>
詔許之千户侯帖木為植保障對峙龍津合流茂所建<lb/>
也先王以城域民大者雉無踰千公侯自降提封無慮<lb/>
萬萬藉皆千雉安能盡提封之民而納諸無亦星布棊<lb/>
置東之東即東之西也西之西即西之東也無事徃來<lb/>
<pb n="KR4e0208_WYG_015-23b"/>
宼至入保東西之間宛若郛郭况也輿馬所輳商旅所<lb/>
經耕耘所由樵蘇所徃吏民所朝夕而馳焉故涂之軌<lb/>
九門九之一何嘗以塞夷庚若虺盤于穴龜縮于甲惴<lb/>
惴然而閉之哉無亦象月之偃以為之輔乘城則三面<lb/>
可守入保則數道並進開關延敵而民無恐怖容則偃<lb/>
月以也海豐東控義安西通郡治南臨大海北連大望<lb/>
而扆長興昔文信國自循趨惠軍屯南嶺在邑北三百<lb/>
里葢誠用武之地嘉靖間盜賊蜂起則葫蘆輋大安洞<lb/>
<pb n="KR4e0208_WYG_015-24a"/>
馬公砦皆其兔窟重以隝夷儵忽而陸當是時宼一日<lb/>
附城者三守吏震驚甃其四門僅留圭竇十餘年因而<lb/>
未改未論葢不得張騎不得騁匹夫出王曾不得揮其<lb/>
肱富人巨室則為高其閈閎堂堂大邑直令行者重足<lb/>
於竇噫亦陋矣萬厯癸未縣大夫陳公至病之因則門<lb/>
不容車革而萬一有急民且得以藉口惟放重門之制<lb/>
築偃月城其可時方有事草創未遑也其明年訛言隝<lb/>
夷大入水業至上下淮陸至陳田民走入城西南北三<lb/>
<pb n="KR4e0208_WYG_015-24b"/>
方少人幸無事從東方來者人衆爭涂不得入轊折車<lb/>
敗老弱男婦枕藉死者無算大夫令兩道禦宼民始定<lb/>
或言往歲地震應乃在今大夫曰否備之不豫罪其在<lb/>
予胡為而天之罪於是請築偃月城於四門報可第初<lb/>
議崇一尋四分尋之一廣一步其上不樓不涂不通門<lb/>
於内城其下西南北一門東乃門其左右塊然一環堵<lb/>
耳度用藏金三百九十餘緡大夫曰無月城與無城同<lb/>
月城不度與無月城同出奉金四十餘緡佐之崇三尋<lb/>
<pb n="KR4e0208_WYG_015-25a"/>
不及三尺廣二步不及一尺加以女墻為樓五為門八<lb/>
其制乃備匪特宼至無恐可車可騎行者比肩遊者連<lb/>
袂廓然巨麗遂為壯縣世之君子務因循而憚改作一<lb/>
旦在事蘧廬其官胡越其民自以不三年淹何苦而鞅<lb/>
掌於已用是翫愒無大無小悠悠若不繫之舟必至蠱<lb/>
壞乃已獨城爾乎大夫矢志於民在位六年匪懈夙夜<lb/>
百廢具興此其一也是役也作於萬厯乙酉秋八月越<lb/>
丙戌臘告成太守黃公時雨郡丞鄭公天佐實主其議<lb/>
<pb n="KR4e0208_WYG_015-25b"/>
縣丞宋君治尉饒君潛蔣君仲桐洪君一清皆有勞者<lb/>
大夫名汝鳳起家某科進士樂安人<lb/>
　　　歸善縣學田記<lb/>
古者餘子入學何謂餘子父在子餘兄在弟餘後世稱<lb/>
博士弟子是也弟子鼓篋而學父兄秉耒而耕不必卬<lb/>
給縣官其腹果矣此在井田則然自田不井有國家者<lb/>
非不修起學官招徠子弟曾不能為衆人母况教父哉<lb/>
宋天聖熙寧間稍置學田萬馬飲於溝涸可俟耳國朝<lb/>
<pb n="KR4e0208_WYG_015-26a"/>
縣學士額二十人一切授廪州郡遞加其十以一學量<lb/>
似少以天下量歲費度支四五十萬夥矣其後增附弟<lb/>
子員率十倍如必盡給雖廥泰山猶不贍第復其身食<lb/>
不能與二十人齒惟歲試高等可奪伯氏三嵗賔興能<lb/>
者超乘而上矣上提空名以賈眞才下受空名而儌實<lb/>
惠此用少之術也夫子弟同羣之學同而食則異豈其<lb/>
有厚薄哉堯舜病諸父徳未徧徧之是為孝子君澤未<lb/>
渥渥之是為能臣然則量力度時授田勸學以佐朝廷<lb/>
<pb n="KR4e0208_WYG_015-26b"/>
不逮其惟良有司乎歸善學入明二百二十餘年有司<lb/>
奉法不遑無能加於令甲之外萬厯丁亥李令君至廣<lb/>
厲學官士彬彬嚮風矣學臨東湖實為泮水故有二水<lb/>
夾學而豬之湖東接金斗上流西遶白鶴峯過柳樹循<lb/>
鐵爐然後以江為壑久湮而廟學堂舎就圮令君亟上<lb/>
書脩復之㑹有瀘州之命嘆曰人安知不如我前事具<lb/>
在庶幾其圗攸終請買不易之田為諸生膏火即不能<lb/>
人人而食投醪於河三軍皆浹一狐之腋聚之可直千<lb/>
<pb n="KR4e0208_WYG_015-27a"/>
金雖無千釀願致一醪雖乏千金願效一腋此不佞日<lb/>
夜腐心也則以屬諸生劉惟選而葉氏有田在上淮平<lb/>
山北嶺南邊䃺刀坑欲售買之歲入粟百□常廪外幸<lb/>
有此矣人情勉於服官宦成則怠當事或兢兢去則如<lb/>
遺跡焉令君勤加於宦成愛深於去位可以虚辭借哉<lb/>
圉人養馬日糜粟千石芻千東良以致千里耳一旦加<lb/>
之衡扼襄之驂服執䇿而責千里遷延康莊負棘而不<lb/>
能前何况九折甚者詭御竊轡泛駕敗矣是故孝弟忠<lb/>
<pb n="KR4e0208_WYG_015-27b"/>
信出入不倍所聞其徳足稱也驥也宣力四方為天子<lb/>
股肱其才足稱也驥也不然所養非所用在朝廷已為<lb/>
素餐有司又從而加惠之祗益疾耳古人一飯必報今<lb/>
之徳寧一飯已哉無徳不讎諸生愼處之矣或謂負版<lb/>
故有學田葢自宋元業皆屬民雖有萬頃遺所不知何<lb/>
人世守謂何耳必若所云冀方至今存可也人莫親於<lb/>
子孫美其田疇固將傳之萬世子孫修其業而潤澤之<lb/>
決不至數世而斬脱有不虞遑恤其後令君視諸生猶<lb/>
<pb n="KR4e0208_WYG_015-28a"/>
子孫視學田為世業創業垂統以為可傳此令君意也<lb/>
令君名某桂林人萬厯庚午進士先令鍾祥補歸善父<lb/>
計部公由景陵别駕辰州遷汀郡丞召為計部尚書郎<lb/>
嘗彚編循良行世承家為政蓋有本云<lb/>
　　　愛日庵記<lb/>
廣雅日為朱明亦曰耀靈羅浮有朱明耀眞洞丹丘日<lb/>
月所常明也記在觀後余嘗操斤斧挾兩黄冠斬荆棘<lb/>
狖行惡覩所謂朱明者哉日舟而舳之求無幾矣山兩<lb/>
<pb n="KR4e0208_WYG_015-28b"/>
肘下右砠卓起曰麻姑峰蒲伏而東左蜿蜒承之綰轂<lb/>
其口環中皆朱明今庵其左臑也閩一庵呉先生以學<lb/>
鳴翩翩五嶽之長自其子縣大夫下車則戒徒迎日強<lb/>
為吏羅浮列方祀中大人棄郡歸終不以孺子故千里<lb/>
儌福四百三十二峯固以請先生曰羅浮哉羅浮哉吾<lb/>
鄉羅仲素先生至而春秋明羅浮何與春秋蠶績范冠<lb/>
則羅浮為之地吾受經三世矣吾將驗之至則著書若<lb/>
干篇而去大夫圖所以藏書者搆堂四筵左右翼臺前<lb/>
<pb n="KR4e0208_WYG_015-29a"/>
為露臺亭直臺下由亭而臺拾級上門亭之西澗水過<lb/>
之且以為新豐云後惠潮兩使君來大夫以供屝屨從<lb/>
兩使君曰孝哉令愛其親而及其所嘗遊宜名愛日大<lb/>
夫曰日強不敏辭親而仕使君不以為討而錫以嘉名<lb/>
拜使君之辱諸生謝恂張萱訪余石洞相與過庵中問<lb/>
所以名者兩生大夫門人也曰羅浮故有見日庵中夜<lb/>
見日或曰近取諸身葢神仙家言也朱明亦有日義他<lb/>
如兩使君指神仙罷勿談羅浮辟在南海藉令五嶽為<lb/>
<pb n="KR4e0208_WYG_015-29b"/>
堂皇九州為門戸四海為池十洲為别館奉先生其間<lb/>
偓佺之倫時奏𦕈論大夫巻韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>上夀使羲和按節<lb/>
踆烏斂翮魯陽之徒扶轂徐行為日幾何葢日無窮人有<lb/>
盡以有盡遊無窮此彭祖以久特聞也故世談愛日語子<lb/>
則孝語父則否余聞天莫明于日人莫明于心日拂扶桑<lb/>
是謂晨明至于衡陽闇昧畢照縣車悲泉其馬爰息旦<lb/>
而復旦與天罔極君子比徳於日動靜不失其時其道<lb/>
光明虚靈常覺是謂自見夙夜匪懈是謂自愛父不能<lb/>
<pb n="KR4e0208_WYG_015-30a"/>
私其子師不能私其徒見而人皆見之愛而人皆愛之<lb/>
然則先生之來昨日之日也返于閩來日之日也寧有<lb/>
窮哉余嘗與先生講于壺山其出此矣兩生灑然以告<lb/>
大夫大夫曰被髪童子日月照之則行不照則止問之<lb/>
日月疵瑕則不能理㣲葉先生孰與知大人者<lb/>
　　　君子堂記<lb/>
令有君國子民之道然孔子君子宓子必本於魯惠安<lb/>
君子之區也又當輿馬之輳至於斯者皆得見之於是<lb/>
<pb n="KR4e0208_WYG_015-30b"/>
作君子堂堂在儀門之東作於隆慶五年三月踰月告<lb/>
成肅客而入受教而退而今而後鳴琴而治<lb/>
　　　逃菴記<lb/>
葉子遷賔州守倦遊至竟上書乞骸骨歸廣西巡撫郭<lb/>
應聘劾守春及逃兩廣提督殷正茂劾如郭奉詔削為<lb/>
士伍臣春及頓首世之塵垢欲逃久矣天地囿我隂陽<lb/>
縛我臣安逃哉逃於羅浮之間無所徃矣四百三十二<lb/>
君聞之邀于石洞築逃菴以居遂不復出萬厯丁丑<lb/>
<pb n="KR4e0208_WYG_015-31a"/>
　初先生入石洞築山房堂名確乎又築菴以逃名之<lb/>
　司宼洪公請易逃為陶不可侍御龔公束帛問先生<lb/>
　曰朝廷以逃見黜是罪之也而居之以為高無乃嫌<lb/>
　於怨乎先生謝曰呼牛則牛呼馬則馬恐不受之有<lb/>
　殃時止而止時行而行庶斯言之無愧洞左有石如<lb/>
　砥方廣丈餘一日先生對石而坐謂徐焞曰是宜記<lb/>
　第䃺崖文不宜繁繁則字小口占授焞字僅百太史<lb/>
　林開先請書在朝不果南海朱完𨽻書鑱石字大六<lb/>
<pb n="KR4e0208_WYG_015-31b"/>
　寸開先省覲歸小書為帖五羊紙價遂貴<lb/>
　　碑<lb/>
　　　萬石後湖修築橋隄碑<lb/>
吾郡有水貫城中中紫㣲莫知所始志故城狹南門門<lb/>
鐘樓北西門門公卿橋東然則池耳後廓城兩門之植<lb/>
植於銀岡東西水乃中夾岸泝流若揭河漢而西也人<lb/>
第覩其睫謂振古固然余諦地形橋中高而旁下中狹<lb/>
而旁廣是謂果蠃二水攸分脈從中度至秀水湖止焉<lb/>
<pb n="KR4e0208_WYG_015-32a"/>
固知斯地鑿於築城彼一時也郡之名勝必以西湖為<lb/>
先其原西北曰橫槎西南曰水簾二原淫裔匯而為澤<lb/>
南北未隄巵漏于江其土有可見者隱隱隆隆郡城所<lb/>
繇度也宋治平太守陳公始隄其北置水門而橋之民<lb/>
姓其橋以示不忘卽今拱北宫觀亭榭益増修矣水族<lb/>
繁蓴菜美隝嶼星列菱荇雲旉世比之杭潁云南隱既<lb/>
載不傳敗不甚功不多職此不述亦禹貢法耳湖入城<lb/>
即百官池其中有洲亭之自淳祐太守謝公始其下即<lb/>
<pb n="KR4e0208_WYG_015-32b"/>
公卿橋橋之自咸淳太守章公始或曰亦謝公也橋初<lb/>
名平湖後乃更讖緯書湖平出公卿池若橋所命皆以<lb/>
此下則鐘樓關入于江矣萬石里在下湖東岸其東則<lb/>
江受下湖之委而北人謂水之所比足當吉土故宋李<lb/>
公思純若弟思義黎公獻臣陳公開皆以二千石里居<lb/>
人因集而名之是西湖不特為吾郡勝尤勝吾里彼一<lb/>
時也代有修葺我明宣徳則太守陳公𢎞治則太守方<lb/>
公嘉靖則太守李公司理方公繕南北兩隄若諸杠梁<lb/>
<pb n="KR4e0208_WYG_015-33a"/>
亭榭功皆可紀居人徃徃盜湖壖地蓏采其中家並傅<lb/>
水而止方公復侵疆開新術厥功茂焉關外有臺丈餘<lb/>
以遏水勢經始未聞余方十齡假罾臺畔一舉得數十<lb/>
鱗先大人忘其儇而孩之當是時里多黃髪百姓康寧<lb/>
衣食滋殖歲時讀法圓袂曲袷鞶厲綦履交錯于道先<lb/>
大人命孺子春及偕諸兒歌鹿鳴雍雍濟濟可謂和樂<lb/>
者乎此一時也自後關前隄潰臺圮樓焚死徙過半存<lb/>
者獨吾宗人若梁文學若張榖城若他一二家家一二<lb/>
<pb n="KR4e0208_WYG_015-33b"/>
人耗矣今劉亳州自郡前至李將軍自衞前至張銅陵<lb/>
自東里至余不佞不能有其敝廬遯于東平鳧飛不為<lb/>
少也葢橋處高水建瓴而下關前雖嘗有石隄易敗即<lb/>
西湖盈下湖徃徃可揭澆為我舟不能踰橋而進行人<lb/>
薛公欲甃鐘樓關三尺瀦水有以也萬厯丙子太守李<lb/>
公責縋城者建鐘樓隄敗如故丁亥嶺西兵憲黃公時<lb/>
為太守鄭公貳之亳州將軍及余姪孫世俊輩以聞黄<lb/>
公欣然謀諸鄭公出官錢八十緡鄉人輸八之一令將<lb/>
<pb n="KR4e0208_WYG_015-34a"/>
軍揣高低度厚薄程功物土書成以授平海所吏目歐<lb/>
陽某廣橋門若干尺上如之濬若干尺下如之橋故有<lb/>
亭署曰公卿惡當讖罷勿亭關前隄壁立故敗廣其址<lb/>
内三尺外二丈有竒拾級上至其上廣八尺高四尺水<lb/>
漫而過緩矣北至橋若懸衡其水常盈日暖風恬上蘭<lb/>
舟盪桂楫流盼兩崖直若絃句若規折若磬撱若漢之<lb/>
白金平若鏡流若瀑布若飛雪里户疎茂若棊置鼓而<lb/>
進之汜乎若漢使者之乘槎仰望橋上若自明河趨閣<lb/>
<pb n="KR4e0208_WYG_015-34b"/>
道踰橋門疾若馬隝嶼絫絫若浮玉樓觀矗矗若翬斯飛<lb/>
逺山若蛾眉近若舞袖四面長林若步障其蔽虧若蔚<lb/>
藍魚初生若銀鳥聲和鳴若笙簧之迭奏月出粉堞間<lb/>
順流而返舟繫于門余雖播遷百歲後䰟魄猶思樂此<lb/>
又一時也庶人安士遂姪夢熊從列卿之後出鎭三邉<lb/>
讖符矣天時協地靈出人官能本黃公之功也抑余因<lb/>
是而知物余因是而知政記曰善溝者水潄之善防者<lb/>
水淫之潄則為川淫則為防下令如流水之原令順民<lb/>
<pb n="KR4e0208_WYG_015-35a"/>
心導利而布之葢取諸川物不可終通故受之以畜君<lb/>
子以畜其徳小人以畜其欲忠臣以畜其君葢取諸防<lb/>
上善若水平中凖大匠取法焉君子平其政弱不受強<lb/>
寡不怯衆葢取諸水江河之大不能當螘穴事有旁出<lb/>
其權乃分君子愼于此葢取諸塞川以行仁防以正義<lb/>
平以由禮塞以明智黃公修是四者象其物宜故曰入<lb/>
其國而政可知也亳州曰古人從異國覘故因物知政<lb/>
葉子里人於政觀其深矣乃由之知物耳請碑之以示<lb/>
<pb n="KR4e0208_WYG_015-35b"/>
子孫黃公名時雨呉人鄭公名天佐閩人亳州名光奕<lb/>
將軍名如桂文學名廣譽榖城名王治銅陵名喬一<lb/>
　　　東莞縣令董公去思碑<lb/>
董令公者名裕樂安人也以進士為令用高第徵先是<lb/>
邑人聚族而謀也邑東南隩區廣袤五百里大都二十<lb/>
保界山海名雖為邑實一州也明府親我我便安之吏<lb/>
方議割置誠以此時上書得請為州奉明府以守猶幸<lb/>
儌數年之福天子明見萬里獨不為吾民地乎父老則<lb/>
<pb n="KR4e0208_WYG_015-36a"/>
謂明府騏驥材奈何以彈丸纏千里哉至是父老子弟<lb/>
數百千人乃設祖道據海壖泣曰明府吉徵小人不敢<lb/>
以淚灑鷁首徒張摶胥之潮可奈何願明府强飯勉事<lb/>
上矣於邑别當是時葉子方釋西粤之員棲西樵山父<lb/>
老子弟則又至西樵山辭于葉子某莞之編氓也明府<lb/>
董公幸而撫育之者四年顧明府惠我深也亷平不苛<lb/>
以愛利為行民有事至庭輒家人語民亦輒家人之徵<lb/>
斂有期刑書不繁里正不勤市令無苦吏戢其威農狎<lb/>
<pb n="KR4e0208_WYG_015-36b"/>
于野扞圉有備子弟有教斆化大行盜賊不作明府下<lb/>
車歲屬大侵勸分告糴資無匡囷雖饑不害遂覈鳬田<lb/>
歲入榖六百餘石置義濟倉兩粤部修積貯令自此始<lb/>
莞於粤稱浩穰嶺東之役糧饟舟輿兵甲之費多倚辦<lb/>
明府又屬主饟軍興不匱民不知勞東方以寧勲在司<lb/>
馬割東南隅置新安令業行地繡錯民星布奸易乘也<lb/>
籍又屬更明府釽折一若刄解千金之子驟而家削百<lb/>
責並興旋定安戢裁縮而部署之以貧為富諸大惠雖<lb/>
<pb n="KR4e0208_WYG_015-37a"/>
更口不能道其大較如此矣今明府去不能留心戚戚<lb/>
思也百歲後期令子孫思賢君哉大夫嘉恵而賜一言<lb/>
鐫于四達之衢使得朝夕敝邑幸甚葉子曰諾㑹有犬<lb/>
馬病越一年間出茅溪固請如初葉子頃由鐵岡泝五<lb/>
都秣馬歸城鄉止宿里舎則徃徃稱董令公云自令公<lb/>
居縣山谷中犬不夜吠民不見吏嘗以什五至都婦子<lb/>
瞻馬首欣欣喜可知也凡語令公者人人殊要以安靜<lb/>
愷悌近民如出一口所謂樂只君子非耶詩曰樂只君<lb/>
<pb n="KR4e0208_WYG_015-37b"/>
子民之父母又曰樂只君子邦家之基夫樂故稱其民<lb/>
父母邦家賴之令公君子之求樂者也欲無獲民將焉<lb/>
辟哉今夫子之一身毛髮皆父母也欲誦父母之徳即<lb/>
名有辨口者不能惟以愛樂為本故詩曰生我鞠我拊<lb/>
我畜我長我育我顧我復我出入腹我葢言樂也江西<lb/>
有龜川先生有道人也而令公為之子其學一稟中和<lb/>
以育萬物樂不亦宜乎如是保我邦家非令公誰任莞<lb/>
固不能留也日登榑桑爰始啓行至于昆吾榑桑焉徃<lb/>
<pb n="KR4e0208_WYG_015-38a"/>
令公之業將駸駸至衡陽昆吾矣表莞之為榑桑其可<lb/>
聞惠安杓我于南北之郊余鄙人也烏能如董公於是<lb/>
新令聞而笑曰大夫自道云爾所言董公則實録也寅<lb/>
秋不敏且為後事之師豈惟邑人寅秋實受其貺父老<lb/>
子弟遂鐫于石<lb/>
　<lb/>
　<lb/>
　<lb/>
<pb n="KR4e0208_WYG_015-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石洞集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0126_WYG_000-1a"/>
欽定四庫全書　　　　　集部三<lb/>
　提要<lb/>
　　東堂集十巻　　　　　别集類二<hi>宋</hi>
　　　　<hi>臣</hi>等謹案東堂集十巻宋毛滂撰滂字澤民<lb/>
　　　　衢州江山人官至祠部員外郎知秀州陳振<lb/>
　　　　孫書錄解題載滂東堂集六巻詩四巻書簡<lb/>
　　　　一巻樂府二巻滂嘗知武康縣縣有東堂故<lb/>
　　　　以名其集也初元祐中蘇軾守杭州滂為法<lb/>
<pb n="KR4d0126_WYG_000-1b"/>
　　　　曹秩滿代去已行抵富陽軾聞有歌其惜分<lb/>
　　　　飛詞者折簡追還留連數月由此知名然其<lb/>
　　　　後乃出蔡氏兄弟之門蔡絛鐵圍山叢談載<lb/>
　　　　蔡京柄政滂上一詞甚偉麗因驟得進用王<lb/>
　　　　明清揮麈後錄又載滂為曾布所賞擢至館<lb/>
　　　　閣布南遷坐黨與得罪流落久之蔡卞鎮潤<lb/>
　　　　州與滂俱臨川王氏婿滂傾心事之一日家<lb/>
　　　　集觀池中鴛鴦卞賦詩云莫學飢鷹飽便飛<lb/>
<pb n="KR4d0126_WYG_000-2a"/>
　　　　滂和呈云貪戀恩波未肯飛卞妻笑曰豈非<lb/>
　　　　適從曾相公池中飛過來者乎滂大慙云云<lb/>
　　　　是其素行獧薄反覆不常至為婦人女子所<lb/>
　　　　譏人品殊不足重即集中所載酬答之文亦<lb/>
　　　　多渉請謁干祈不免脂韋淟涊之態故陳振<lb/>
　　　　孫謂其詩文視樂府頗不逮葢亦因其人而<lb/>
　　　　少之然平情而論其詩有風發泉湧之致頗<lb/>
　　　　為豪放不覊文亦大氣盤礴汪洋恣肆得二<lb/>
<pb n="KR4d0126_WYG_000-2b"/>
　　　　蘇之一鱗片甲在北宋之末要足自成一家<lb/>
　　　　固未可竟置之不議也謹從永樂大典蒐採<lb/>
　　　　裒輯釐為詩四巻文六巻仍還其十篇之舊<lb/>
　　　　其書簡即附入文集不復别編至所作東堂<lb/>
　　　　詞則毛晉已刋入六十家詞中世多有其本<lb/>
　　　　今亦别著于錄焉乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0126_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0561_SBCK_020-1a"/>
龜巢藁卷之二十<lb/>
　祭文<lb/>
　　祭姚吉甫文<lb/>
嗚呼物之不齊誰其主之齒去角存從古如兹<lb/>
如公之生夀富且寕不冺其胤百福具并奈何<lb/>
狂飈蘭摧桂折乃舘二甥以繼其絶茍非逹觀<lb/>
拂鬰奚堪公能釋然優㳺燕酣凡我親朋時相<lb/>
徃來有客必醉春風滿懐𢾗日之間𢾗徃問疾<lb/>
留連眷頋其情益宻卜云其凶醫獲㣲功方疑<lb/>
<pb n="KR4d0561_SBCK_020-1b"/>
蓍龜遽爾而終嗚呼蒼天知乎不知伯道無兒<lb/>
千古之悲所可慰者女能奉母歲時烝嘗亦猶<lb/>
有後凡我親戚忍言長違奠此杯斚涕泗沾衣<lb/>
　　代王文甫祭兄文<lb/>
嗟嗟我兄少歴﨑嶇相我先子經營厥家自失<lb/>
所怙顛危誰扶繄我與兄左枝右梧我室苟完<lb/>
兄力其痡嗚呼哀㢤兄於斯世閲七十年天賦<lb/>
其醇朴而不鐫故此家事我其勉旃尺布斗粟<lb/>
曽無間言所可喜者兄其息肩幸有二雛能奉<lb/>
<pb n="KR4d0561_SBCK_020-2a"/>
周旋日飲無何皥皡其天意此安佚夀或可延<lb/>
奈何既衰屡疾屡痊絶粒信宿晞露溘然嗚呼<lb/>
哀㢤誰無兄弟我獨孤苦頋二雏者視予猶父<lb/>
我嘗朂之以纉先緒矢心以辭酸淚如雨<lb/>
　　代祭子文<lb/>
嗚呼天降禍于我家何其酷耶我生勞勞髪已<lb/>
垂白兾汝冡子仰事俯育以纉先緒汝年既長<lb/>
頗渉丗故與汝諸弟左枝右梧我經爾緯我作<lb/>
爾述知稼穑之艱難未嘗敢慢而敢逸也維汝<lb/>
<pb n="KR4d0561_SBCK_020-2b"/>
多病常貽我憂去歲仲冬㡬致弗救厥疾既愈<lb/>
我心則喜然未嘗假以詞色寔慮汝因疾之餘<lb/>
弛而弗張馴致怠荒故也正月之吉我適錢塘<lb/>
别方兩旬訃音忽至将信将疑屡泣屡止意汝<lb/>
暴疾氣或絶而復蘇聲或喑而再語匍匐来歸<lb/>
汝簣巳易汝棺巳歛無從見汝之面矣可不痛<lb/>
㢤可不痛㢤嗚呼彼蒼者天我罪何居人或釋<lb/>
之子淵之天顔路何辜信乎脩短之有𢾗耶天<lb/>
道之茫茫耶不然何乃使汝不得其夀也嗚呼<lb/>
<pb n="KR4d0561_SBCK_020-3a"/>
汝子汝女嫡庶五人女嫁其一子皆未婚汝何<lb/>
忍置之不頋耶食指之衆賦役之重又何忍老<lb/>
父無息肩之日耶死而有知汝必念我于㝠㝠<lb/>
之中而我之所以念汝者将何時而已耶嗚呼<lb/>
痛哉我築之室汝弗與居汝蓄之噐用以祭汝<lb/>
今卜日祔葬汝祖茔之側撰此飲食與之永訣<lb/>
汝妻汝孥哀慟欲絶<lb/>
　　代王氏祭叔父文<lb/>
嗚呼痛哉我叔父春秋七十有二年始于承家<lb/>
<pb n="KR4d0561_SBCK_020-3b"/>
中於克家終於成家其劬瘁艱苦非諸㓜所能<lb/>
盡知也但見完羙之室風雨不動衡從其畮阡<lb/>
陌相連男有室而女有家水乗舟而陸乗馬非<lb/>
叔父積累之功何以得此㢤至如目能識丁皆<lb/>
叔父延師之力也行不犯義皆叔父提耳之訓<lb/>
也一家之間緦服何㸑以叔父之恩無偏情無<lb/>
私嗃嗃之威嚴不可犯故能齊其不齊以致其<lb/>
齊耳嗚呼痛㢤庭訓之言萬萬千千今不能盡<lb/>
述矣如南塾篝燈東軒奉茗嘗屡進厶等於前<lb/>
<pb n="KR4d0561_SBCK_020-4a"/>
而語之曰我兄弟自生至死未嘗有䦧墻之日<lb/>
也老我夫婦自少至老無牝晨之患也隣不争<lb/>
畔帑無私蓄許人以諾不食其言鈎距不知掊<lb/>
克不能汝等亦能如是乎凡此𢾗事反復吿戒<lb/>
知㡬朝夕今其巳矣斯言不可得而聞矣而厶<lb/>
等為之子為之侄為之孫者可不追念貽謀而<lb/>
踐其成法乎否則為叔父之辱親朋之<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>鄊里<lb/>
之笑天地間之罪人也嗚呼痛㢤去年先人皆<lb/>
謂叔父矍鑠其夀未艾也孰意數月之頃視則<lb/>
<pb n="KR4d0561_SBCK_020-4b"/>
眊焉聼則聵焉筋力索焉方病而紅冦入室病<lb/>
愈而租吏打門百憂感心二䜿成　而厶等猶<lb/>
以醫薬可恃而不惧也詎意遽至是耶嗚呼痛<lb/>
㢤教育之恩固不能報其萬一但速葬以遵治<lb/>
命如此永别之悲五内加割泣血一酬惟以告<lb/>
哀嗚呼痛㢤尚饗<lb/>
　　代周華甫祭伯文<lb/>
昔我先人早棄諸孤所恃兩伯其一復殂巋然<lb/>
獨存山澤之癯憐我兄弟教之友于雖異厥居<lb/>
<pb n="KR4d0561_SBCK_020-5a"/>
有無相湏撫之愛之與子不殊奉承周旋匪朝<lb/>
伊晡階庭之間言笑怡懌小過弗責曲禮弗拘<lb/>
叱咤之聲㒺及僕夫鄉稱善人乆矣不誣年踰<lb/>
八秩健飯為娛詎意一疾竟若摧枯由兹而徃<lb/>
誨言則無疑難誰質顛危誰扶寕不使我哀號<lb/>
痛呼伯兮伯兮死不復蘇薄陳簠簋清酒一壺<lb/>
收淚永訣靈其鍳諸<lb/>
　　代祭吳間間真人文<lb/>
玄元之學世遠言湮不有先覺孰貽後人伊昔<lb/>
<pb n="KR4d0561_SBCK_020-5b"/>
上卿道契世皇手持玄珠光明四方吾師繼之<lb/>
山鳴谷應弘道累朝維清維寕帝錫之爵羽節<lb/>
霓旌邈乎髙風崆峒廣成出入西垣在帝左右<lb/>
黼黻皇猷厥功亦懋名日益重徳日益尊世則<lb/>
頼之以棟玄門豈不懐歸怡雲舊隴勇退弗獲<lb/>
祗承天寵間間之情聖皇所知大書<lb/>
　　　　所思奎畫煥然寳翫無斁瓊舘逍遥<lb/>
以永朝夕胡厭斯世遽逰鬰羅哀聞九重傷如<lb/>
之何我諸葛翁嗣法之孫如牛馬走忝為後昆<lb/>
<pb n="KR4d0561_SBCK_020-6a"/>
䑛鼎而僊雞犬弗及寓哀兹觴無任於悒<lb/>
　　為亮西山祭光祖庭文<lb/>
生必有死斯理焯焯况我釋氏以滅為楽獨于<lb/>
交情寔不能無若我與君忘之可乎昔在光孝<lb/>
親如葭莩承平異處患難相扶故山丘墟避地<lb/>
東吳未㡬言還如蚿如夔銅馬西来猛于䝟貐<lb/>
再渉大江九人與俱披榛門道體無完膚既脱<lb/>
虎口猶虞畏途我二人者始終持扶白茒宵征<lb/>
狐嘷鬼哭磧沙遇舊廼衣廼舖萍聚雲散連年<lb/>
<pb n="KR4d0561_SBCK_020-6b"/>
海隅每一握手猶論毒痡維暮之秋以予起躄<lb/>
爰繼我師踞天惠室與君相依鐘皷朝夕平居<lb/>
論道風飛電激方期進修各殚其力君遽云亾<lb/>
必楽扵寂我失良友是用悽惻溪毛之薦諒維<lb/>
来格<lb/>
　　祭沈仁齋文<lb/>
天道何茫茫耶顔氏之永仁不永其年栁跖之<lb/>
暴夀何以延豈有生之𥘉氣禀其偏乎抑蜉蝣<lb/>
朝暮蟪蛄春秋一皆聼其自然乎如君之生洵<lb/>
<pb n="KR4d0561_SBCK_020-7a"/>
羙且都鄉閭共稱吉人之徒蚤歲失怙藐焉而<lb/>
孤仰事俛育綽乎有餘若騏驥之夙駕且能範<lb/>
乎馳驅毎逰四方以廣其居安知信宿之先方<lb/>
歸覲省一别之後遽疾而殂嗚呼哀㢤倚門之<lb/>
母其望懸懸垂髻兩兒其泣漣漣鴒原永嘆鵉<lb/>
鏡莫圎徳㢤若人何辜于天如厶等葭莩之親<lb/>
情猶骨肉既不及匍匐而徃救徒號呼而頓足<lb/>
旅櫬未歸横山埋玉頋彭殤之不齊信斯理之<lb/>
難燭漬緜以詞酸淚盈掬<lb/>
<pb n="KR4d0561_SBCK_020-7b"/>
　　為葛子寕祭父文<lb/>
嗚呼天乎人孰無父獨不假我父之年遽止是<lb/>
耶在昔家居仰事俯育以大父遺業之重隻力<lb/>
負荷常惧弗克所楽者惟琴惟書是吟詠而巳<lb/>
餘無所嗜好也嗃嗃之聲弗及犬馬姻族閭里<lb/>
咸薰其良善人之稱無間然者數年以来遭時<lb/>
艱棘流離異鄉食指百餘頼父全活亦豈易為<lb/>
然耶嗚呼痛㢤時之避難者妻孥啼號或委溝<lb/>
<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>我父則旁求治生之術使母與厶等無凍餒<lb/>
<pb n="KR4d0561_SBCK_020-8a"/>
之憂也時之人居無室廬或冐風雨我父則納<lb/>
交仗義之士使母與厶等得居處之安也至若<lb/>
族有孤寒之胤家有臧獲之衆亦莫不愛之如<lb/>
骨肉然搢紳之士多與莫逆葭莩之親相與依<lb/>
倚但不肖孤不能幹蠱負義方之訓為多然我<lb/>
父之慈訓未嘗不勤勤也今也一疾遽尔大故<lb/>
頋厶等為孤為婺者真若䘮家之狗失水之魚<lb/>
矣嗚呼蒼天其無知乎如其有知視孤婺之悲<lb/>
若此而不為之憗遺乎然而悲則悲矣猶有可<lb/>
<pb n="KR4d0561_SBCK_020-8b"/>
慰乎㝠㝠中者我母以栢舟自誓将星冠羽服<lb/>
以終其身厶雖愚不肖既於父有風木之憾幸<lb/>
母之存寕不服勤奉飬以慰我父乎矢心陳詞<lb/>
惟以吿哀惟吾父念之願以父之靈隂相厥後<lb/>
　　代祭表嫂文<lb/>
維靈之生錢橋望族嬪我表兄閨門睦睦頼有<lb/>
内助以生以育暨肥其家且飬以福吾兄强仕<lb/>
朔南宦逰嫂居於家家政克脩男齠而嬉女㓜<lb/>
而柔以母可恃父弗為憂頃因䘮亂家毁于兵<lb/>
<pb n="KR4d0561_SBCK_020-9a"/>
吳徃越還千惧百驚寓兹吳門待時之清念我<lb/>
胤子可敎而成以女許嫁親親相仍儗古朱陳<lb/>
卜世莫京雖居異郷客舍聫梦嫂嘗有言兒女<lb/>
鍾情必娶必嫁此心乃寕適予親䘮連服絰縗<lb/>
子未可醮礼文亦虧惟嫂之言艱難共知戮力<lb/>
同心敎子擇師眷我婦子朝斯夕斯一味之珍<lb/>
食必共之方期将来嫁娶有時安知一疾遽尔<lb/>
而萎聞者愕然慘怛歔欷况我骨肉胡寕不悲<lb/>
最可悲者兒號女啼而今而後㷀㷀何依死而<lb/>
<pb n="KR4d0561_SBCK_020-9b"/>
無知棄之如遺如其有知忍此别離我婦我子<lb/>
其慟亦宜天命奈何彭殤不齊傷㢤永訣漬綿<lb/>
以詞<lb/>
　　代祭弟婦文<lb/>
嗟我兄弟遭時艱危兵燼其廬星散其人使汝<lb/>
妯娌等不能同家而䖏共㸑而食於今凡六十<lb/>
年矣然吾弟頼汝之力以巾以櫛以絲以枲以<lb/>
鞠其子女常得以慰我心焉鄉也吾弟與而避<lb/>
地浙左我夫婦每念汝婉娈之姿跋渉山川漂<lb/>
<pb n="KR4d0561_SBCK_020-10a"/>
揺風雨多有可憂者焉幸而言還得同居長洲<lb/>
茂苑間者𢾗月我乃就食于無錫矣又使汝妯<lb/>
娌乍聚而散百里之間相望相憶而不能𢾗相<lb/>
見也近方喜汝子暫贅而歸其妻将有拜姑之<lb/>
日矣又喜汝女擇配得人亦将有舘甥之時矣<lb/>
滿謂時将小康仍居故鄉少長咸萃搆一畮之<lb/>
宫犁二頃之田歲時酒飯于先人之墓則我妻<lb/>
與汝復得相率以事蘋蘩矣𢾗日之前方聞安<lb/>
信片𥿄之上忽来訃音使舉家相頋失色始而<lb/>
<pb n="KR4d0561_SBCK_020-10b"/>
疑焉終而信焉莫不為擗踊而長號也嗚呼痛<lb/>
㢤天胡不仁奪吾弟之内助者耶地胡不仁奪<lb/>
吾侄之所恃者耶苟曰非天也非地也以汝之<lb/>
徽柔淑慎乃何為夭閼如此㢤自今以徃雖不<lb/>
知故鄉之願能遂與否其或遂焉亦不得與汝<lb/>
一日同也生死之間此憾何極雖然天降䘮亂<lb/>
　　代祭趙師吕文<lb/>
<pb n="KR4d0561_SBCK_020-11a"/>
公之生也七十有六年時有盛衰事有得失境<lb/>
有順逆物有欣戚公其處之操履如一其少也<lb/>
以簮纓之裔而無爵禄之念其壮也以陶猗之<lb/>
富而無奢靡之習及其年之老成尤儉素而篤<lb/>
寔為鄉里之善人不闘智而用力横逆之来唾<lb/>
面弗拭葢明夫舌存齒亡之理而得乎全身逺<lb/>
害之術每論平生禍福靡常鵉膠之絃三㫁而<lb/>
三續鳳穴之雛或存而或亾銀杯羽化付之渺<lb/>
茫知有命之在天忘鳬鶴之短長維箕維裘授<lb/>
<pb n="KR4d0561_SBCK_020-11b"/>
子及孫閒居别第翟公之門清風茗椀沉水罏<lb/>
薰日怡情于晝書絶無心于世紛視不義之富<lb/>
貴如太空之浮雲獨念先世欲勵後昆託祠事<lb/>
于老佛之廬属䘮具于葭莩之親視死如歸餘<lb/>
何足云或謂公之可憾者燕子楼化為刼灰科<lb/>
斗壁飄為風塵殊不知公之逹觀藐如堕甑未<lb/>
嘗怨天而尤人也今也人遭亂離多殞鋒鏑横<lb/>
屍四野鳥鳶之食公乃得全體之歸掩佳城之<lb/>
室廻視前日之死于非命者安能企其萬一乎<lb/>
<pb n="KR4d0561_SBCK_020-12a"/>
厶等親親尊尊道義交結渉江以送其䘮雪涕<lb/>
以臨其穴一觴之酬千古永别公知不知我語<lb/>
無極嗚咽尚餐<lb/>
　　代張希良祭王文甫文<lb/>
公之一生磊磊落落操心至公俯仰無怍出辭<lb/>
必信不事鐫鑿人或狙詐言諄聼藐家庭之間<lb/>
一呼百作奔走服勤㒺敢乖錯及交親朋春風<lb/>
笑謔恩誼有餘礼文則畧患難相救扶顛濟弱<lb/>
鄉里庇庥恩尤不薄或飢而餔或病而薬或輔<lb/>
<pb n="KR4d0561_SBCK_020-12b"/>
其仁或紏其悪周恤貧寠不輕唯諾頻年時危<lb/>
所在跖蹻鄉人愛之歛袵如昨施徳有報理亦<lb/>
昭灼我曹多幸松蘿附托凡諸甥舘必席賔幕<lb/>
從容語言欵洽杯酌别不忍去期必如約今公<lb/>
巳矣失我矩薙枉者誰矯懵者誰覺窳者誰範<lb/>
觚者誰削誰指其迷誰㫁其堊静言思之相視<lb/>
錯愕掩𬒮拭涕薦此泂酌<lb/>
　　為周縣尹祭頋元公文<lb/>
盛徳之士使人後千載而興起者其信然乎猗<lb/>
<pb n="KR4d0561_SBCK_020-13a"/>
欤元公才兼文武其文也世稱三俊為當代之<lb/>
儒宗其武也羽扇一麾走六州之豺虎醉非嗜<lb/>
酒免禍驕主醒非沽名赤心自許抗䟽𥙷衮職<lb/>
之闕擇賢進邦國之輔史不一書勲業昭著世<lb/>
徒知思蓴而歸者之為髙而不知採蕨南山之<lb/>
言先入乎其肺腑故公之殁特為公鼓琴而悲<lb/>
慟哭而去也睠兹長洲寔公鄉土桒梓之宫墓<lb/>
有祠宇何物地靈混此室處斥而去之陳我簋<lb/>
簠悵烟塵之滿眼懐清風之白羽惟公有神以<lb/>
<pb n="KR4d0561_SBCK_020-13b"/>
福黎庶<lb/>
　　為周尹立碑祭元公文<lb/>
昔典午氏碑表有禁勒石公墳勲業昭甚事傳<lb/>
信史石亾何時走尹兹邑永言懐思載葺祠宇<lb/>
籩豆具陳祀神有詩刻諸堅珉峴首之碑令人<lb/>
堕淚吳人于公亦復何異惟公有靈隂隲吳人<lb/>
克武克文無愧先民<lb/>
　　代姜周佐祭姨夫王仲徳文<lb/>
君之老姑為我叔母而我女兄獲奉箕帚我弟<lb/>
<pb n="KR4d0561_SBCK_020-14a"/>
於姨復得其偶如古朱陳婚姻世守先人嘗言<lb/>
君性醇厚人或顛危君力能救我親雖亾斯語<lb/>
不朽如不肖者公亦弗陋有過必規有善必誘<lb/>
眷我弟兄無一或否公年半百閒居静守閨門<lb/>
之内肅若賔友忘情軒冕適意杯酒獨奈今年<lb/>
避冦奔走挈家於舟虎兕傍吼千驚百憂窘束<lb/>
如杻一女鍾愛疾莫能救羣盗稍息歸卧南牖<lb/>
襁褓之珠復碎于手公之痛心如割如剖痛猶<lb/>
未定厥疾新遘嗟㢤若人天胡不祐今公之殁<lb/>
<pb n="KR4d0561_SBCK_020-14b"/>
命也誰咎凡我私親倚仗何有尤憐女兄孤燈<lb/>
白首撫膺長號淚<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>雙䄂<lb/>
　　為王孟學祭母文<lb/>
蚤歲失怙惟母焉依母其視之猶掌中珠未寒<lb/>
而衣未飢而飱左提右挈頋之復之夙夜檢束<lb/>
惟恐不能自立以保其身以承其家以承大父<lb/>
母及諸父之訓諄諄之言不一而足每于舅姑<lb/>
之側視其色有不豫然者退則惴惴檢其不及<lb/>
既自檢束又詢之二雛曰爾於大父母之志或<lb/>
<pb n="KR4d0561_SBCK_020-15a"/>
有違乎事或有怠乎抑不能謹飭以貽其憂乎<lb/>
母之欣戚係乎兒之有過無過未嘗一日忘乎<lb/>
懐也仰事俯育婺居而憂勤者十年男室女家<lb/>
志願方畢然于祭祀賔客之奉身先中饋亦未<lb/>
嘗一日之或懈也嗚呼痛㢤兒以母之康强而<lb/>
年未艾烏鳥之情方圗萬一庸詎知一疾而不<lb/>
起耶臨絶之言謂死無憾特以弗克終飬舅姑<lb/>
為慊是則吾母之孝于舅姑者為何如㢤宜乎<lb/>
舅姑之痛不翅如父母嗚呼風木之悲兒将奈<lb/>
<pb n="KR4d0561_SBCK_020-15b"/>
何惟當追念母訓兄兄弟弟各勉成立律身成<lb/>
家竭力以奉承諸父以飬大父母之志尺布斗<lb/>
粟昆弟共之不敢有毫髪欺隐若有所否者是<lb/>
忘其親忘其親則不孝之罪上通乎天雖吾母<lb/>
之慈有不可得而宥者惟母有神尚克相之庶<lb/>
踐其言以慰母靈<lb/>
　　為陳彦直祭外姑文<lb/>
嗟我外姑徳不可滅孤燈十年柏舟髙節為婦<lb/>
而孝為姑而慈林下之風鄉稱姆儀如諤與謙<lb/>
<pb n="KR4d0561_SBCK_020-16a"/>
材俱碌碌婿于名門蒹葭倚玉毎詣甥舘升堂<lb/>
起居必詢女家諸兄何如或堕優逸勉之克勤<lb/>
防㣲杜漸忠言屡聞或坐孱弱戒之自立扶顛<lb/>
持危惟恐不及比嬰㣲疴時在床席我来候問<lb/>
仍飲而食眷頋之間無異于常及女来歸語猶<lb/>
琅琅一日之間遽成永别卑尊戚䟽故皆痛切<lb/>
曰婿與女感恩如前豈不哀思泣涕漣漣幸有<lb/>
賢嗣篤親如母夔蚿相憐義當乆永死而有知<lb/>
知予之悲一觴敬酬靈之格思<lb/>
<pb n="KR4d0561_SBCK_020-16b"/>
　　代吳伯亨祭外舅張守齋文<lb/>
嗚呼惟我婦翁鄉之善士不鄙庸愚妻以其子<lb/>
既妻其子恩義兼至念我先君夙昔交契今也<lb/>
孤㷀遭家殄瘁朂女内助庶弗顛躓毎詣甥舘<lb/>
言提其耳翁經州閭必過敝止綜理厥家以綱<lb/>
以紀親之愛之視子無二别無㡬何聞疾以痞<lb/>
女舟歸寕夜渡淞水訃音歘来驚使躃地匍匐<lb/>
及門翁巳長逝我服雖緦我哭不偯矧為女者<lb/>
其痛曷巳㓗此一觴進饌靈几永言哀思翁其<lb/>
<pb n="KR4d0561_SBCK_020-17a"/>
鍳諸<lb/>
　　代金子俊祭錢仲居文<lb/>
嗟嗟仲居其止於斯福善禍淫天胡我斯父為<lb/>
善人君亦如之非義弗取非善弗為曰儉曰勤<lb/>
俛焉孜孜業日益廣家日益肥十數年間遭時<lb/>
艱危賦歛之虵毒人骨肌君安其親茹荼如飴<lb/>
弟則友愛室家其宜是皆㴱淳親親之推眷我<lb/>
姻戚肝胆相知温温其容抑抑其儀莫可忘者<lb/>
顛危扶持僉曰若翁澤流未涯厚培其根必茂<lb/>
<pb n="KR4d0561_SBCK_020-17b"/>
其枝詎意一疾遽尔而萎禍福之柄誰其倒持<lb/>
於乎蒼天天閼若兹厶等念乃疇昔胡寕不悲<lb/>
矧如雙親遺孤與婺其痛之鉅庸曷已時我舂<lb/>
不相我淚沾衣言采溪毛薦此一巵嗟嗟仲居<lb/>
庶或格之<lb/>
　　代張伯仁等祭父文<lb/>
於乎痛㢤樹欲静而風不停子欲養而親不存<lb/>
哀哀諸孤所以痛裂乎其内也仰惟父天覆我<lb/>
兒女男室女家志願俱畢且復為之樹産業立<lb/>
<pb n="KR4d0561_SBCK_020-18a"/>
根本使各得衍其餘澤焉苐所恨者我父之生<lb/>
過於勤勞六十九年日用矻矻未嘗得一餉之<lb/>
優㳺也矧逢艱時子或受圍于城者親雖野䖏<lb/>
心常危之或行役于逺者親雖家居心寔随之<lb/>
餘在侍旁親若可楽然憂患則為之料理征徭<lb/>
則為之區䇿亦未嘗忘於懐也至如鶴長鳬短<lb/>
物不能齊又豈能不拂我親之意㢤今也兒無<lb/>
所瞻女亦何怙菽水之歡不復可得是雖五内<lb/>
之裂亦徒然耳厶等與弟等但黽勉㐮事以我<lb/>
<pb n="KR4d0561_SBCK_020-18b"/>
親索嗜佛學視身為幻敬以茶毘之法奉之遵<lb/>
治命也輀車在門翌日永訣菲焉一奠吐此哀<lb/>
衷<lb/>
　　祭先墓文<lb/>
於乎陵谷之變知係乎時惟情所鍾不能不悲<lb/>
昔我先壟松大十圍今皆宿莽荒烟盡迷不思<lb/>
言者佳城或墮或幸而存塚眠狐狸曰不肖孤<lb/>
避兵海涯九死一生如鳥無枝十有六年豈不<lb/>
懐㱕囬首鄉関道阻且危丹陽之東吳門之西<lb/>
<pb n="KR4d0561_SBCK_020-19a"/>
方𢾗百里野無黔黎我兄我姨塜亦靡遺我父<lb/>
與母夣或見之既寤而嘆涕泗交頥今我冡子<lb/>
携厥妻兒歸耕舊田丘壟是依餘口猶十未能<lb/>
同歸歸何不能生理未治旅食異鄉破研日随<lb/>
尚頼遺澤歸或有期載耕載穫烝嘗于兹或樹<lb/>
松楸如前盛時嗟我祖禰知乎不知拜伏墓下<lb/>
拭淚陳詞<lb/>
　　代張伯仁祭黄景先文<lb/>
近年耆英晨星霜木婁人視公崑山片玉公之<lb/>
<pb n="KR4d0561_SBCK_020-19b"/>
為人生有噐局遭時迍邅如玉韞匱搢紳之文<lb/>
㒺不刮目公之處家仰事俯育陸賈之槖兒女<lb/>
均蓄彼徑此緯同一机軸公之居鄉春風穆穆<lb/>
凡與之逰惟善是朂　烈髙風遐迩咸服于我<lb/>
姻黨眷義尤篤念無後人墜緒誰續以孫贅居<lb/>
我女䝉福哀我親䘮觸暑匍匐弔之唁之沃酬<lb/>
之辱比予之謝留連欵曲别方兩旬書徃而復<lb/>
豈意公亾疾不徑宿予聞訃音哀淚盈掬奈役<lb/>
于官如薪<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>束送不執紼罪奚可贖公或我知<lb/>
<pb n="KR4d0561_SBCK_020-20a"/>
矜我碌碌束芻之奠鍳此心曲<lb/>
　　祭大雲講主文<lb/>
師之髙年七十有九以湼槃而論之復傷之何<lb/>
有人之所以哀我師者我知之矣一大藏敎淹<lb/>
貫胸中如魯靈光天台之宗今也砥柱摧折隤<lb/>
波洶洶同𫀆之士其誰適從三周七喻化導羣<lb/>
迷随所住䖏桃李成蹊今也野狐長嘷彌天蒺<lb/>
藜信從之衆疇将依歸吾黨固嘗有月旦之評<lb/>
曰善與人交僧中之晏嬰也度不可量方外之<lb/>
<pb n="KR4d0561_SBCK_020-20b"/>
黄生也其愛客則孔融而衣緇其滑稽則方朔<lb/>
而釋名也觀其詩則見其心之平淡而無牛鬼<lb/>
蛇神之怪觀其畵則知其興之清逸而出乎山<lb/>
<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>水仙之外若是者豈非大雄氏所謂無罣碍<lb/>
者乎抑亦所謂得㳺戯三昧者乎是則吾党平<lb/>
昔之所敬愛而今日之所以為誄也彼千駟萬<lb/>
鍾而死者欲使吾黨賛一詞而不可得而况為<lb/>
之沃酹乎言采絲蒓淞江之曲懐㢤若人薦此<lb/>
寒渌<lb/>
<pb n="KR4d0561_SBCK_020-21a"/>
　　祭柴處士文<lb/>
近年耆英晨星落落剗刓為方誰其矩矱惟公<lb/>
渾厚不琱不鎸如玉在璞如珠在淵寄跡隴畮<lb/>
絶意圭組為龎徳公不入城府以善為楽襟抱<lb/>
生春為馬少逰鄉稱善人髙堂眉案如賔如友<lb/>
梁鴻孟光無此白首幹蠱有子三鳳翩翩源㴱<lb/>
流衍理固宜然昔我先君㴱敬於公所以敬者<lb/>
古人之風先君云亾公来慟哭弔死問生重禮<lb/>
之辱由兹而来陵谷變遷干戈所至流血成川<lb/>
<pb n="KR4d0561_SBCK_020-21b"/>
公之居安其福孔厚年過七十亶為希有予聞<lb/>
訃音義合匍匐吏呼石壕去不可得言采溪蘋<lb/>
薦此一觴公其鍳之我泗沾裳<lb/>
　　代柴子祭父文<lb/>
父生三子女亦如之長飬婚嫁恩義維均以恭<lb/>
出贅愛念尤篤定省雖踈音問不絶每歸侍旁<lb/>
奉親飲食分甘食之親同穉孺豈惟食之誨言<lb/>
諄諄惟惧孱弱弗克樹立撫恤諸孫欣欣色康<lb/>
兒所喜者親在健飲兵戈擾攘十五六年幸無<lb/>
<pb n="KR4d0561_SBCK_020-22a"/>
險波以及我親㣲痾月餘靡神弗宗恭役于官<lb/>
如墮膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>間嘗請吿歸侍湯薬父曰亟去公家<lb/>
事數兒能了官父心乃安别方數日聞病小愈<lb/>
豈其淹忽永訣終天風木之悲尚何忍言嗚呼<lb/>
哀㢤我親之死人皆哀之姻戚之哀思親義也<lb/>
鄉鄰朋舊哀善人也我兄我姊我妻我孥其痛<lb/>
如荼五内崩裂㒺極之恩奈弗克報所不敢忘<lb/>
各慎其身黽勉成之無忝所生尚頼遺澤垂𥙿<lb/>
後人<lb/>
<pb n="KR4d0561_SBCK_020-22b"/>
　　祭蕭處士文<lb/>
蘭陵望族竹帛著稱髙年過于伏生儉徳同于<lb/>
晏嬰自罹䘮亂多遘迍邅萬死一生脱性命于<lb/>
虎口三吳百粤寄身跡於狼烟覩姑蘇之麋鹿<lb/>
重逰念北山之猿鶴相望言歸故里欲正首邱<lb/>
頋親故鮮有子遺喜父子獨能無恙安居未㡬<lb/>
怪事忽生呌閽救無辜之孫霜飛六月奉命復<lb/>
慗遺之老風動四方葢埋劍之氣冲于斗牛故<lb/>
覆盆之光照于日月遂尔貽謀之念灼然隂隲<lb/>
<pb n="KR4d0561_SBCK_020-23a"/>
之符骨肉聚于目前滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>供于膝下得正斃而<lb/>
全四體應含笑而赴九原蹇予劣材荷公知已<lb/>
自青年而䝉舘榖至白首無異金蘭又如王趙<lb/>
之交亦有陳雷之義今皆巳矣可不痛㢤老淚<lb/>
淋浪持束芻以效孺子儀容彷彿撫絲桐而呼<lb/>
彦光即此㣲忱伏惟尚饗<lb/>
　　代祭錢鼎卿文<lb/>
吳越世家焜煌史册公為雲礽蔓延遺澤昔在<lb/>
妙年青雲氣格弗屑於時丘園自適風流文采<lb/>
<pb n="KR4d0561_SBCK_020-23b"/>
聲亦藉藉晚罹兵燹稍渉艱戹三江五湖浮家<lb/>
泛宅歸帆無恙佳兒連璧廼疆廼理薙乃榛棘<lb/>
莵裘鶴渚谿流環碧公其優游素願斯獲邀朋<lb/>
呼酒看花岸幘賔明徃来冠葢絡繹滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之供<lb/>
子盡厥職自春徂冬頗湏薬石厥足蹣跚心仍<lb/>
夷懌所懌者子服勤無斁宜其泰然瞑目中夕<lb/>
頋惟厶等攸居咫尺匪親伊故心皆莫逆今也<lb/>
云亾如失肘腋緬懐徳容傷心如刺鄉飲之歡<lb/>
無復共席薄言采藻薦此窀穸惟公鍳之有如<lb/>
<pb n="KR4d0561_SBCK_020-24a"/>
平昔<lb/>
　　又代兩甥及甥婿作<lb/>
昔人有言見舅如母此葢由親親而推之乃常<lb/>
情之所有如我舅翁其親愛於甥及甥女之夫<lb/>
者尤恩㴱而義厚厥恩維何煦濡撫摩眎弱孱<lb/>
而為扶植者支一木于㡬傾之厦屹砥柱于頽<lb/>
波厥義維何切磋刮劘念昏愚而為牖之者鑿<lb/>
渾沌之七竅投阿膠于濁河然則翁之為舅氏<lb/>
而愛其甥者視餘人為何如嗚呼痛㢤軟脚之<lb/>
<pb n="KR4d0561_SBCK_020-24b"/>
疾醫云無傷謂翁健飯全愈可望如厶等朝夕<lb/>
承奉于埋固當奈公私之服役磨旋蟻之犇忙<lb/>
故不得服役于左右<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>几而執床又安知一夕<lb/>
甘寝而遂亾耶嗚呼痛㢤聞訃而疑蒲伏救之<lb/>
救不可得徒哭而悲念生平之恩義雖欲報而<lb/>
無期一酧永訣涕泗沾衣<lb/>
　　武進縣學起講堂祝文<lb/>
維洪武五年四月二十日丁酉常州府武進縣<lb/>
承務郎知縣董厶從仕郎縣丞陳厶将士郎主<lb/>
<pb n="KR4d0561_SBCK_020-25a"/>
簿尹厶謹以釋菜之奠敢昭吿于大成至聖文<lb/>
宣王曰夫學以明倫尚矣凡為學宫必先乎講<lb/>
習之地使學者登降揖譲咸有儀度朝斯夕斯<lb/>
以明人倫之道斯堂之所以亟其成也而厶等<lb/>
共勉厥職以副朝家興學之意尚惟神聖於斯<lb/>
文有以相之<lb/>
　　縣學諸生祭陶兄文<lb/>
天道何茫茫耶跖暴而夀顔仁而天蘭摧桂折<lb/>
樗檪合抱是皆必有其説蹇余昩而莫之暁耳<lb/>
<pb n="KR4d0561_SBCK_020-25b"/>
吾友陶兄如玉在璞鍾厥愛于雙親求良工而<lb/>
雕琢既賣金以買書復徙居而近學惟吾兄心<lb/>
父母之心故能孜孜厥修類如麟之角也吾党<lb/>
碌碌辱交連年竊隣燭之餘光亦效顰而勉旃<lb/>
方期吾兄馳騁乎詩書之林游泳乎道義之淵<lb/>
又安知車方駕而覆轍弓始張而㫁弦也耶嗟<lb/>
㢤彼蒼誰薄誰厚賦命不齊吾将誰咎惟没世<lb/>
而有稱斯可謂不朽彼區區與草木同腐者雖<lb/>
龜鶴之年而亦何足取㢤嗟嗟友兄其止于斯<lb/>
<pb n="KR4d0561_SBCK_020-26a"/>
其心孔哀其友亦悲一慟永訣漬綿以詞<lb/>
　　武進縣學移先聖祝文<lb/>
廟貌之設人所具瞻所以尊聖賢寓祗敬也棟<lb/>
宇朽腐惧将壓焉不敬不尊責何可逃今将一<lb/>
殿兩廡撤而新之汛埽鮎堂舁置神像聖靈洋<lb/>
洋無適不存具瞻之敬葢自若也工僝事集神<lb/>
其相之<lb/>
　　祭胡秀才文<lb/>
公之父兄為我友朋公之子孫吾與師生公嘗<lb/>
<pb n="KR4d0561_SBCK_020-26b"/>
以父執遇我謙謙乎奉承翼翼乎将迎席必置<lb/>
醴途不並行我歩我趋視為規䋲然吾亦愛之<lb/>
重之與之語言未嘗不肝胆相傾也嗚呼人孰<lb/>
無死有未死之前為子係者或不能如親之志<lb/>
親没之後或墜其基業是皆不能無憾于幽明<lb/>
也惟公不然孝友之行父兄素稱曰子曰孫起<lb/>
廢兩具别第新築良田歲登可以供粢盛奉輸<lb/>
征恤孤㷀鄉里稱少㳺之善犁鉏帯常林之經<lb/>
死而有知豈不含笑于九原子嗚呼昔我與公<lb/>
<pb n="KR4d0561_SBCK_020-27a"/>
俱避甲兵公亾我存無復合併每想見之于墻<lb/>
見之於羔今也以一勺之行潦表四世之交情<lb/>
睇彼吳東逰魂杳㝠我将假巫陽之詞以招之<lb/>
曰太湖之隂風濤震驚魂兮来歸歸我毘陵父<lb/>
兄之坵隴相望子孫之箕裘遹成念此土桐鄉<lb/>
之愛念老夫束芻之誠魂兮来歸天風冷冷<lb/>
　　祭朱黄二友文<lb/>
嗚呼兩駒並駕兮同一蹷兩輪並進弓成覆轍<lb/>
秋氣肅以戕物兮羗蘭摧而挂折鳬鶴㫁而可<lb/>
<pb n="KR4d0561_SBCK_020-27b"/>
悲兮何短長之足説嗚呼天乎<lb/>
　　祭徑山長老顔悦堂文<lb/>
福慧俱足惟佛稱首能具而㣲世亦希有如吾<lb/>
悦翁是希有者徳尊一代聲溢藂社早被殊渥<lb/>
著金伽黎所在説法四衆皈依晚坐南屏雷鳴<lb/>
鐘皷雨華西湖魚龍起舞丞相授經化伏羣魔<lb/>
凌霄絶頂砥柱頽波慧以知㡬福以歸休崑岡<lb/>
之陽為師莵裘師方退藏陵谷変改兀如嬾融<lb/>
得大自在我昔避兵識師東林忘形儒墨結交<lb/>
<pb n="KR4d0561_SBCK_020-28a"/>
以心時有旦評師稱孝禅吾其敬之僧中子騫<lb/>
九流百家問無不知吾其愛之僧中子期師之<lb/>
于予亦敬且愛片言可親如拾珠貝我歸故鄉<lb/>
師贐其别歲時音問徃来不絶前年孟冬丈室<lb/>
信宿白雪陽春𢋫和舊曲寂㓕樂矣師固云然<lb/>
故我思故交中心悁悁擷茗陽羡㪺泉錫山詞<lb/>
以抒情塔鈴吾言<lb/>
　　夫祭妻文<lb/>
嗚呼誰無夫婦琴瑟相友惟汝與我憂患白首<lb/>
<pb n="KR4d0561_SBCK_020-28b"/>
粤自世變家燬于兵扶老携㓜蝶血交征具區<lb/>
之山龍馬留跡羝觸肉籬㡬中鋒鏑載歸故邑<lb/>
遭歲薦飢裙無完布釵遺折蓍而于舅姑菽水<lb/>
朝夕生事死葬與我僇力𤇺烟滿眼人皆岻巇<lb/>
頼而内助非義不為我檐耒耜而躬井臼長育<lb/>
二雏庶亦肯構所居三徙非效孟母全身逺害<lb/>
以避豺虎内外服勤乃成此堂舁疾来居庶安<lb/>
且吉而飲而食而言琅琅辭絶而逝悲風滿室<lb/>
六十四年不失婦道雖逢百罹卒獲夀考嗟我<lb/>
<pb n="KR4d0561_SBCK_020-29a"/>
父子痛心如割骨肉恩愛祭此契濶歲時烝嘗<lb/>
誰為薦羞我暑誰葛我寒誰裘風雨孤燈室與<lb/>
誰處齊眉之案誰為重舉宅兆斯卜祔而姑嫜<lb/>
一酧永訣我淚其滂<lb/>
　　兩祖祝文<lb/>
維洪武九年歲在丙辰七月𥘉四日不孝曾孫<lb/>
厶等敢昭告于厶官之靈伏念厶兒子木不幸<lb/>
逢豸冠之怒無辜屯鳳陽之田骨肉生離肝腸<lb/>
痛割以卑悃陳詞于烏府䝉大臣請命于丹墀<lb/>
<pb n="KR4d0561_SBCK_020-29b"/>
欽承釋放之恩幸獲来歸之喜雖風憲紀綱公<lb/>
道之力卓然行之非天地祖宗隂隲之靈何以<lb/>
得此天無以報祖何可忘謹以𬞞菓酒饌之儀<lb/>
用陳菲薦謹告<lb/>
　　考妣祝文<lb/>
伏念厶兒子木屯田臨濠如落䧟阱而厶原其<lb/>
罪状揆諸刑書為父者有可救之理于是扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>
觸熱赴臺陳訴幸而臺官垂憐轉而上聞玉音<lb/>
俞允放歸養親此恩固不敢忘也然厶思之苟<lb/>
<pb n="KR4d0561_SBCK_020-30a"/>
非早歲䝉父母教訓之力則暗于義理昧於法<lb/>
律視其子可援而不能奮身以為之則為父之<lb/>
道有所未盡今也頼親訓于昔年脱子難于今<lb/>
日恩其可忘乎况乎上之人所以矜恤所以釋<lb/>
放使得仰事俛育而骨肉完聚者非天與祖宗<lb/>
有以相之不能也嗚呼天無以報矣豺獺之敬<lb/>
聊表於親至如父子受辱有玷先世其出于不<lb/>
幸而非係乎不義而致者惟天惟祖宗尚或宥<lb/>
之<lb/>
<pb n="KR4d0561_SBCK_020-30b"/>
　　外舅姑祝文<lb/>
伏念厶兒子木比遭禍而屯田今䝉恩而歸里<lb/>
親戚骨肉重獲團栾其為外祖父母者死而有<lb/>
知其必哀憐眷頋而隂相之也推情揆理義不<lb/>
能忘<lb/>
　　三兄祝文<lb/>
惟吾長兄有幹蠱之才而不得其夀由是而家<lb/>
人失節門祚陵替幽㝠之中不能無憾也必矣<lb/>
然而幸存一息以嗣烝嘗如木識丁兄必愛之<lb/>
<pb n="KR4d0561_SBCK_020-31a"/>
不啻若已子耳頃罹竒禍屯種濠梁豈不爲之<lb/>
悲愍哉今䝉國恩歸奉菽水又豈不爲之隂祐<lb/>
乎生而孝友死必不殊區區哀思詞莫能既<lb/>
惟吾三兄㴱嗜佛學早絶伉<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>誓不與同室而<lb/>
生同穴而死也早育二子長令出贅㓜爲沙門<lb/>
兄則超然自謂在家出家矣避兵之日緇流與<lb/>
俱杳不知其所終此固兄之素願也然而厶佩<lb/>
服儒訓雅愛人倫念同氣不宜冺絶命子林以<lb/>
奉烝嘗今以木屯田而歸如獲再生如脱鼎鑊<lb/>
<pb n="KR4d0561_SBCK_020-31b"/>
吾兄以佛之心為心亦必為之慈悲也<lb/>
惟吾四兄未壮而克家将娶而即世父母悲悼<lb/>
終身不忘諒吾兄于父母之子若孫亦不忘也<lb/>
如木者幸脱屯種故歸耕故壠以飬其親以畜<lb/>
其妻子兄之喜為何如㢤兄無後命吾子森嗣<lb/>
之以承祭祀尚期垂𥙿使得與木等鼎峙而峙<lb/>
立也<lb/>
　　姊及姊夫祭文<lb/>
嗚呼賢姊之生愛弟㴱至視弟之子已子無異<lb/>
<pb n="KR4d0561_SBCK_020-32a"/>
木之屯田姊必憂恚今令還家必喜而慰閔予<lb/>
暮年遭時不利父子汚辱有玷先世所自釋者<lb/>
中心無愧㣲姊復生孰語于是嗟而子孫俱死<lb/>
疫癘歲時禴甞頼女承繼我今摧頽百事俱廢<lb/>
念姊之心獨爾弗替姊夫善人義同昆季庶㡬<lb/>
来格鍳此㣲意<lb/>
　　代祭母舅文<lb/>
昔人有言見舅如母今吾不見舅氏者閲四五<lb/>
年又何異別吾親之乆乎瞻彼陽山追懐乱離<lb/>
<pb n="KR4d0561_SBCK_020-32b"/>
脱萬死于虎口幸重逢于盛世然而陵谷变遷<lb/>
各天一方舅甥之情惟天其知遭險人之排䧟<lb/>
茗参商而東西方鴻飛于魚網奮病翮而来歸<lb/>
聞舅疾而徃問渉雨露之塗泥承訃音于中道<lb/>
乃蒲伏而星馳顛崖之苦蒺藜之悲皆不能與<lb/>
舅氏細數而陳之釋此憾者将何時耶言采溪<lb/>
蘋薦此泂酌哀歌渭陽涕淚交落知乎不知神<lb/>
在㝠漠<lb/>
　　代任仲文祭妻祖文<lb/>
<pb n="KR4d0561_SBCK_020-33a"/>
翁於女孫親愛所鍾愛及其夫情亦與同既玉<lb/>
其成加以磨礱藻雖不才感恩之隆服勤左右<lb/>
黽勉厥躬歡然菽水庭幃春融金澤之濵瓢湖<lb/>
之東居凡三徙天風轉篷今年夏秋巨浸如洚<lb/>
賦歛之蛇毒于射工避地蘭陵請謀吾翁去危<lb/>
就安翁樂其從瞻彼横山滄海駐蓬将營莵裘<lb/>
一畝之宫月有旬日徃来憧憧豈其㣲疾薬石<lb/>
㒺功我方抱持滫瀡之供語音未絶瞑目而終<lb/>
嗟我夫婦遭罹禍凶倚若㤗山山頽倚空頼有<lb/>
<pb n="KR4d0561_SBCK_020-33b"/>
大母同此哀恫棺以黄楊衣衾重重忍兹永訣<lb/>
涕泗沾胸三寵而醊以冩愚衷<lb/>
　　祭朱仲起文<lb/>
生於吳東殁于西州七十四年陶朱之疇其生<lb/>
也有一㕓而弗處樂浮家以優㳺有二子而離<lb/>
居各專力于箕裘其殁也繼室厚衣衾之具過<lb/>
百倍于黔婁女孫得藁砧之良㐮大事而能周<lb/>
視世之生不聊生死不得其死者逈乎其不侔<lb/>
又何憾首邱之正與否耶厶等或忝㣲姻㑹晤<lb/>
<pb n="KR4d0561_SBCK_020-34a"/>
無㡬或傾葢于東洲之濵或結隣于横山之阯<lb/>
聞哭聲而蒲伏徒徃救而弗起兎死狐悲矧吾<lb/>
人耳一觴敬酧用歌蒿里<lb/>
　　代楊彦澤祭妻祖文<lb/>
昔在童丱聞翁厚徳邑之名門視為矜式遭時<lb/>
變故挈家中吳人多覆轍翁行坦途陶朱之装<lb/>
㒺有遺失食指百餘乃保終吉陵谷既遷言歸<lb/>
故邱橋梓相湏聿成莵裘非徳之積曷云能爾<lb/>
隂隲自天灼見斯理如厶不才誤䝉采菲以孫<lb/>
<pb n="KR4d0561_SBCK_020-34b"/>
妻之撫愛莫比每至甥舘誨言諄諄俯育之徳<lb/>
盎然如春及翁卧疴或輟或作徃来問安眷頋<lb/>
如昨七十八年如旦而莫視諸夭閼寔有餘祐<lb/>
所可悲者永别終天女孫歸寕誰其眷憐厶于<lb/>
羔墻思亦㒺極薦此溪蘋凍淚沾臆<lb/>
　　祭鄒忠公墓文<lb/>
公逰程門㳺楊比肩慎獨之學首得其傳孝于<lb/>
事親如曽如騫移孝為忠厥徳兼全𥙷衮之闕<lb/>
蒲伏涕漣數惇六罪羣邪凛然奈何城狐威福<lb/>
<pb n="KR4d0561_SBCK_020-35a"/>
得專推落䧟阱炎風瘴烟忤物固爾精誠動天<lb/>
遐陬峻嶺感應有泉處困而亨斯文䆒研既釋<lb/>
論孟復觧韋編羲文姬孔羔墻見焉蔽日雲開<lb/>
暫脱迍邅再寵再辱愈磨愈堅明月之珠霾光<lb/>
九淵鳳穴有雏赤霄翩翩暴白先志誣衊悉蠲<lb/>
徳薰晋鄙垂四百年顯忠有祠奉甞有田由宋<lb/>
而元有司豆籩度守是邦追慕昔賢詢諸遺黎<lb/>
知公故阡増土鬣封起碑之顛樵牧有禁溪山<lb/>
連延何以奠之秋菊寒泉仰止髙風服膺拳拳<lb/>
<pb n="KR4d0561_SBCK_020-35b"/>
尚饗<lb/>
　　代曹子夀祭陳氏親母文<lb/>
惟靈生衣冠之茂族作佳配于頴川相夫子以<lb/>
無違寔四徳之兼全出鳳雏于丹穴昭采翮之<lb/>
翩翩熊丸之教有法掌珠之愛弗偏予是以有<lb/>
東床之選葢亦慕北堂之賢方鳯占之叶吉結<lb/>
朱陳之姻㜕何飄風之不情折萱花于歘然葭<lb/>
莩　黯乎其失色朝露若為之涕漣念九泉之<lb/>
永訣酒三寵于柩前靈洋洋其如在鍳此意之<lb/>
<pb n="KR4d0561_SBCK_020-36a"/>
勤拳<lb/>
　　代陳煥章祭母文<lb/>
嗚呼三子早孤皇皇疇依頼有慈親恩斯勤斯<lb/>
非徒飬之而又有以敎之視我三子掌珠之惜<lb/>
遭時艱危基業蕩析萬死一生幸逃鋒鏑徙兹<lb/>
滆濵苟焉休息其不滿于吾親之心者一子一<lb/>
孫介胄而殁居侍旁者但供其菽水習史業者<lb/>
常離于朝夕每勞乎倚門之望鮮能遂板輿之<lb/>
適所幸時康方安厥居孰謂㣲疾遽然云殂方<lb/>
<pb n="KR4d0561_SBCK_020-36b"/>
巫醫之並用竟永棄其諸孤嗚呼痛㢤而今而<lb/>
後雖日用三牲之飬而我親無復為之娯矣一<lb/>
抔之土無復窆于吳矣徒感傷于風木愧返哺<lb/>
之慈烏奉觴永訣肝腸若刳<lb/>
　　代祭陳母文<lb/>
生長勾吳秀鍾林屋有林下風四徳之淑随世<lb/>
变遷家此溪曲鄉稱姆儀嶶音馥郁熊丸教子<lb/>
峙若鼎足伯為督家仲則戎服季也刀筆搢紳<lb/>
刮目甘軟之供如食厚禄斑衣諸子森如立竹<lb/>
<pb n="KR4d0561_SBCK_020-37a"/>
春藹慈闈家用雍睦夀踰稀年殁有餘福季歸<lb/>
自公撫棺慟哭烏烏之情悲乃風木里不卷歌<lb/>
弔者接躅厶等姆儀之敬義當蒲伏言采溪毛<lb/>
薦此<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁肹蠁有靈眎同芻束<lb/>
　　又代李一泉等作<lb/>
孟母以㫁机教子成其子爲亞聖陶母以剪髪<lb/>
待賔致其子有大名世之爲人母者苟能有其<lb/>
遺風則其子亦必有可稱者矣若吾陳母其遺<lb/>
風伊何敎子之功不鮮待賔之礼亦多昭㢤彼<lb/>
<pb n="KR4d0561_SBCK_020-37b"/>
蒼降福洋洋八十指子孫之盛七十三夀考之<lb/>
長東隣西舍愛同六親簞食豆羔饗如八珍爲<lb/>
一境之母儀誠四徳之淑人倐尔云殁孰不酸<lb/>
辛時無張林孰徳弗碑劉向不作立傳者誰我<lb/>
酹此巵我陳此辞亦庶乎薤露之悲彤管之貽<lb/>
也欤<lb/>
　　祭萬氏子文<lb/>
人與萬物一氣所鍾何乾坤之爲父母有賦予<lb/>
之不同顔路之子聖師之賢胡不永其年耶桞<lb/>
<pb n="KR4d0561_SBCK_020-38a"/>
季之兄凶熖赫烈胡不使短折耶美牛山之木<lb/>
而厄于牛羊戕于斧斤彼樗檪之不才乃夀而<lb/>
輪囷故梟囚鳳刖足麒麟若吾甥之淳朴孝敬<lb/>
而夭者皆莫曉乎混淪厶等忍痛雪涕敢一問<lb/>
乎大鈞天雖不言聞必酸辛持杯酒以弔窮泉<lb/>
之幽魂亦以慰髙堂之老親親乎親乎慎勿為<lb/>
卜商氏之喪明徒貽誚于聖人嗚呼彼蒼聞乎<lb/>
不聞<lb/>
　　祭沈氏女文<lb/>
<pb n="KR4d0561_SBCK_020-38b"/>
維洪武十二年十一月𥘉八日老姨公携其子<lb/>
以酒肉祭于姨孫女沈氏之靈曰汝之父與吾<lb/>
子為弟吾之孫甞中選汝之父之雀屏今也如<lb/>
寳鏡之破于未照玉簮之折于未成嗚呼傷矣<lb/>
㢤吾父子之情傷矣㢤吾父子之情<lb/>
　　又<lb/>
厶年月日老姨婆與姑娘等以酒果家饌奠于<lb/>
時娘柩前嗚呼痛㢤汝之生也母亾于七歲之<lb/>
𥘉使汝不得蒙其撫養汝之死也父殁于千里<lb/>
<pb n="KR4d0561_SBCK_020-39a"/>
之外汝不能與之訣别未笄而善事繼母乆病<lb/>
而不弛女紅是皆可哀可憐而可憾者嗟㢤彼<lb/>
蒼何彭何殤骨肉之悲寓此一觴<lb/>
　　代任仲文祭外祖文<lb/>
翁于外孫恩徳俱厚三孫之中藻為最㓜惟其<lb/>
㓜也特恐愚陋其愛尤㴱加之訓誘翁自中年<lb/>
無心組綬湖山秋九風月杯酒幽花秀竹蒲石<lb/>
清繆翁于其間婆娑白首陵谷之变干戈日乆<lb/>
危而復安頼天之祐八十八年可謂遐夀為鄉<lb/>
<pb n="KR4d0561_SBCK_020-39b"/>
善人其徳亦𢡟甥孫紛然日在左右藻則出贅<lb/>
翁為擇偶桒梓連隂聲聞雞狗犁鉏畎畝復客<lb/>
桐江數月宿留廢禮百端辤莫能䆒比聞訃音<lb/>
痛心如剖匍匐而歸豈云敢後以病莫前徒抱<lb/>
哀疚瓢湖之水難洗厥咎翁其閔之庶或原宥<lb/>
雪涕陳情薦此簞豆<lb/>
　　為曹元度祭姑夫鄒挂堂文<lb/>
昔魯義姑抱姪遺子恩難兩絶義重如此公篤<lb/>
於親如姑之情撫字其姪同乎所生念厶昆弟<lb/>
<pb n="KR4d0561_SBCK_020-40a"/>
稚孺而孤適逢亂離干戈九邱垂涸之鱗䝉激<lb/>
滄波無依之鵲乃栖瓊柯恩以蓄之義以淑之<lb/>
威儀言語教且朂之人皆蒺藜我則祍席居吳<lb/>
吳數年如一朝夕陵谷变遷公還故鄉厶亦里<lb/>
居烜以餘光咄彼青蝇竟涴白璧投界遐荒混<lb/>
淆瓦䃯咸謂貂蝉将出兠鍳天定勝人無悔無<lb/>
尤夫何不弔乃渉重坎訃音之来痛割肝膽丈<lb/>
夫馬草死不頋身唯其骨肉極切悲辛巫陽之<lb/>
招魂其来歸桂子秋風髙堂繐帷知恩㒺酧義<lb/>
<pb n="KR4d0561_SBCK_020-40b"/>
蔑以報見公羔墙淚滿懐抱義魯之義姑我姑<lb/>
之夫書以厚俗疇兹董狐<lb/>
　　祭徐逹卿文<lb/>
徃昔避兵衆依於仁纍纍乎喪家之狗躍躍乎<lb/>
脱網之麕公之視予騶虞麒麟煖蘭湯而濯足<lb/>
下懸榻而重茵舘婦子於别室撫臧獲而所親<lb/>
不以俗有數未而炊者以玉其粒不以時有析<lb/>
骸而㸑者以桂其薪或戚或䟽恩惠俱臻長筵<lb/>
燕集礼意殷勤是故人皆以和氣氤氲喜色津<lb/>
<pb n="KR4d0561_SBCK_020-41a"/>
津忘憂于板蕩之秋湛樂于熈臺之春殆若古<lb/>
桃源之避秦也别公數年滄海飛壁干戈阻絶<lb/>
公殁不聞迨歸里而聞之日覊縶于世紛欲一<lb/>
酹橋玄之墓閲數歲而因循窈甞論之世衰俗<lb/>
薄狥利忘義者十之八九公乃磊磊落落猶獨<lb/>
寉之在羣雞然一飯之報吾志弗信抑亦有愧<lb/>
于古人瞻彼膠山如隔雨塵舉匏樽以澆墳上<lb/>
之土頌遺愛而云云酸風撼林嗚呼孔賔<lb/>
　　為陳以貞祭王母文<lb/>
<pb n="KR4d0561_SBCK_020-41b"/>
昔在故里婦徳著稱鍾禮郝法容儀具并暨孀<lb/>
居之一紀羗玉㓗而氷清今居蘭城母儀之懿<lb/>
奉檄有孫盡歡甘㫖奉重闈之慈訓謹<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>持于<lb/>
胥吏故凡葭莩之親桑梓之供莫不愛之敬之<lb/>
尊仰乎林下之風也楽善之性出乎天賦口不<lb/>
絶西佛之名如渇飲于甘露其心愈慈其法髪<lb/>
半素諸兒女之通家每升堂而拜母起居問安<lb/>
匪朝伊暮方鞠月之下旬捧夀觴于𥘉度安知<lb/>
彼蒼災祥並臻賢孫有鶚書之薦而大母則病<lb/>
<pb n="KR4d0561_SBCK_020-42a"/>
入於膏肓巫薬㒺功遽尔云亾正所謂賀者在<lb/>
門弔者在閭變夷懌為䀌傷矣衰絰之孫擗踊<lb/>
哭泣吐令伯之哀衷人皆為之嗚咽不有彤管<lb/>
孰紀髙節采滆浦之寒藻薦郫筒之香雪拭淚<lb/>
陳辤千載之别<lb/>
　　祭崑山張伯仁文<lb/>
洪武之𥘉傾葢如故買宅買隣日益清頋于時<lb/>
蘇城楼櫓灰飛公脱䧟阱欣然而歸人之所稱<lb/>
百鷙一鶚有猷有為抑强扶弱我所見者厚葬<lb/>
<pb n="KR4d0561_SBCK_020-42b"/>
其父故舊不遺保障鄉土數載之交視同懿親<lb/>
爲公所憂里多荆榛縛虎而縦反遭其齧鵂鶹<lb/>
夜啼興妖作孽室雖有繼卒以無嗣播遷臨濠<lb/>
日以毁棄女之嫁者遽失其良而壻承家池魚<lb/>
並殃公在異鄉寸心千里骨肉傷殘痛何可巳<lb/>
一紀之别老我于家每聞竒禍爲公怨嗟蒼天<lb/>
蒼天斯人何辜困厄摧折乃至此乎客来今春<lb/>
謂公䝉恩難兄難弟同歸故園予欲賀之恨臂<lb/>
不飛以詩言情不勝瞻依安知隔歲公巳物故<lb/>
<pb n="KR4d0561_SBCK_020-43a"/>
集師書来我淚如雨追念疇昔肝膽相知天各<lb/>
一方徒云坐馳面不復晤魂其可招悲歌些辤<lb/>
酹此一瓢<lb/>
　　生日祀考妣祝文<lb/>
父母生不肖八十六年矣不肖雖不能為賢人<lb/>
君子為世矜式然未嘗敢為小人之不臧也雖<lb/>
不富不貴不能顯榮其親亦未嘗飢寒失節以<lb/>
辱先也長太平之時則㣲樹其業遭乱離之日<lb/>
而不殱于兵夫妻諧老煖衣飽食蚤眠晏起不<lb/>
<pb n="KR4d0561_SBCK_020-43b"/>
憂不慮以安以娯是皆天地之大恩父母之遺<lb/>
澤也䝉天地父母之恩澤其可忘乎其可忘乎<lb/>
所願者子子孫孫中外和睦瓜瓞蔓延荆棘不<lb/>
生使不肖夫婦如是安娯以盡天年不乆床褥<lb/>
全歸天遺體尚頼天地父母之靈有以隂相之<lb/>
始生之日釃酒以吿<lb/>
　　冬至祀外舅姑祝文<lb/>
嗚呼悲㢤仁而無後斯理之變而又遭世之大<lb/>
遭變也三子八孫靡有噍類所遺之業盡属他<lb/>
<pb n="KR4d0561_SBCK_020-44a"/>
人頋為女為婿者耄無能為竟不能為立後人<lb/>
以為似續以承祭祀每一思之慚色而巳扼腕<lb/>
而巳嘆息流涕而巳惟兹一陽薦此蘋藻蘋藻<lb/>
匪薦薦以此心靈之鍳之閔其不能以宥厥辜<lb/>
　　祭唐親家母文<lb/>
徳為母儀五十九年見而知者㒺不稱賢昔我<lb/>
冡子多幸自天雀屏中選以女<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>焉主我中饋<lb/>
毫忽㒺愆母教之淑豈容忘筌昔在鄉里絲蘿<lb/>
纏綿今居毘陵同居一㕓姻婭之情益加於先<lb/>
<pb n="KR4d0561_SBCK_020-44b"/>
母在床褥乆弗能痊曰女曰壻常侍榻前我来<lb/>
問安飲食流連今也云亾骨肉棄捐為子壻者<lb/>
公務所愆覊旅金陵未能言還女以慈育月輪<lb/>
未圎棺弗能憑縗麻涕漣垂髫末孫其哀亦然<lb/>
我念疇昔淚如迸泉有菲蘋藻供陳几筵靈其<lb/>
如在鍳此惓惓<lb/>
　　代王仲孚祭表伯母文<lb/>
昔居故里家為比隣綿綿瓜瓞如朱如陳今兹<lb/>
異鄉亦復如舊通家徃還情以日益厚靈以沉痾<lb/>
<pb n="KR4d0561_SBCK_020-45a"/>
一載之餘匪朝伊夕俟詢起居若我婦子均䝉<lb/>
眷頋食必分甘骨肉相處孚方馳驅信宿而歸<lb/>
靈乃即世幽明永違匍匐徃救巳不可得陳此<lb/>
薄奠涕淚沾臆<lb/>
　　祭王君夀文<lb/>
昔在西塾廿有餘年公之父叔坐於講氊愛我<lb/>
敬我如骨肉然公于此時雁行聨翩敬以父執<lb/>
禮意勤拳規行矩歩靡不勉旃厥後一别陵谷<lb/>
變遷公守故邱我落梅邉萬死一生脱身戈鋋<lb/>
<pb n="KR4d0561_SBCK_020-45b"/>
我東来歸公喜自悲喜獲再見悲厯艱危冠玉<lb/>
之羙殘為瘡痍楼臺廣居化為茅茨衣不紋綉<lb/>
緼𫀆為宜食忘八珍啜菽如飴樹菊軒堦杖履<lb/>
棲遲幹蠱有子蔚乎孫枝楽事以酒餘皆弗治<lb/>
佳㢤蔗境為鄉白眉我甞鼔琴滆浦之湄連城<lb/>
娄宿細論昔時負笈之孫服受我詩自兹以来<lb/>
别多㑹稀花朝月夕毎有所思去年莫春尺書<lb/>
載馳縁有義事要公共為安知踰月遽然其萎<lb/>
偶出西関路聞葬期彼祖輓者舟欲同移眸子<lb/>
<pb n="KR4d0561_SBCK_020-46a"/>
眵昏行且尼之送不執紼奠莫奉巵烈塘之東<lb/>
徬徨涕淚還家數日晝夜忸怩緬維前賢絮酒<lb/>
千里嗟今之人跬歩或弛朋友道喪恬不為恥<lb/>
擷此溪毛陳詞尺𥿄物薄情㴱公必鍳止<lb/>
　　祭妻文<lb/>
嗚呼悲㢤靈年八十以㣲疾不兩日而亾人皆<lb/>
謂天錫之福子孫滿堂衣衾而歛瘞之髙岡并<lb/>
餘一紀家居楽康既葬而隣里騷然紛捉軍而<lb/>
驚惶使㐮事之日而遇之則悪乎有數百之人<lb/>
<pb n="KR4d0561_SBCK_020-46b"/>
祭奠于北堂縞衣而送喪也未㡬而季子森為<lb/>
人謀䧟嫁禍其身我扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而赴救詣郡邑而具<lb/>
陳刀筆之吏欺天妄人妄移文于崑邑欲玉石<lb/>
之俱焚頼公道之不冺如屈蠖之得伸雪埋而<lb/>
歸父子悲辛以今思之六十年之伉<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>常居安<lb/>
而欣欣雖世變之秋避兵海濵亦未甞遭此不<lb/>
仁信乎我細君有可福之善䝉隂相于大鈞也<lb/>
耶卒哭之祭遂致目眚死而有知必不我嗔吾<lb/>
知母之慈子必哀憐其遘迍奈何死生幽明之<lb/>
<pb n="KR4d0561_SBCK_020-47a"/>
分兒哭之慟我亦沾巾嗚呼悲㢤<lb/>
　　祭張溝南先生文<lb/>
維洪武十六年月日同郡老友謝蘭謹遣孫塏<lb/>
以清酌庶羞之奠致祭于故心友溝南先生之<lb/>
靈曰嗚呼近年耆英晨星落落公在鄉邦雞羣<lb/>
獨鶴詩三百篇精華咀嚼吐而為文光輝焯焯<lb/>
粤自早歲蜚聲臺閣遭時多艱屡進屡郤歸来<lb/>
故山雲卧一<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>洪武更化羣髦進趨克嶷有子<lb/>
首應而湏手持直筆追踪董狐如晳有参飬志<lb/>
<pb n="KR4d0561_SBCK_020-47b"/>
而娛寳樹遽折悲風呌呼公無怨尤曰命矣夫<lb/>
中郎之女傳業于家丙申莫春郡志有作時我<lb/>
與云同秉筆削甲可乙否語皆良薬别来𢾗載<lb/>
心交如昨愛及吾兒義尤不薄前年過我新秋<lb/>
夜凉中庭夜坐月白如霜劇談千古把酒淋浪<lb/>
興盡而去東方未明去年夏五我兒云亾公為<lb/>
墓銘九原有光弔我唁我喻以大方斗城之別<lb/>
譙門夕陽自冬徂春人多讃揚優㢤㳺㢤新居<lb/>
草堂幽花秀石池島蒼莨不徒玩物世慮俱忘<lb/>
<pb n="KR4d0561_SBCK_020-48a"/>
頋我潦倒理宜溘先安知矍鑠乃在我前四月<lb/>
九日訃音忽傳无妄之灾網罹正纒葬不克送<lb/>
酒不漬綿毎一思之淚如迸泉病目昏盲舉歩<lb/>
欲顛塏持瓣香拜于靈筵鮑叔知我鍳此勤惓<lb/>
　　姪婦祭姨母文<lb/>
昔侍姨母東吳避兵我姑繾綣諸婦奉承及歸<lb/>
桑梓半舍之隔歲時候問眷焉如昔今我娣姒<lb/>
等哭姑之淚未乾而又哭姨母而永違母乎母<lb/>
乎見我姑于地下其能説諸婦之哀思乎溪蘋<lb/>
<pb n="KR4d0561_SBCK_020-48b"/>
　霜薦此一觴阿翁倀倀作此祭章<lb/>
　　代常信孚祭親家母文<lb/>
曩予之家幹蠱乏人賢郎贅居䝉飬而姻維時<lb/>
魚軒雲從祁祁繄我婦子獲瞻母儀事雖從權<lb/>
悉如所願舉室歡然親親眷眷去年合巹䝉餽<lb/>
茝蘭愛子及婦恩出肺肝頋予東床每歸問安<lb/>
慈愛之㴱尚䝉垂訓所可喜者起居楽康予甞<lb/>
詣門亦得升堂别来未㡬聞有隐憂豈意成疾<lb/>
竟弗能瘳訃音忽至婦子匍匐泣血呼天救不<lb/>
<pb n="KR4d0561_SBCK_020-49a"/>
可得我来柩前奠此束芻區區哀忱靈其鍳之<lb/>
　　代木森冬至祭母文<lb/>
嗚呼痛㢤每年冬至齋宿祀先母率諸婦供具<lb/>
酒食今也中饋或有缺失誰懇懇而朂之耶每<lb/>
年冬至賀客過門母語諸婦治具迎接今也礼<lb/>
意或有懈怠誰諄諄而命之耶一味之甘誰分<lb/>
諸㓜耶糗餌之属誰饟之鄰里耶是則目擊序<lb/>
而追感者如此至若子孫之有室皆吾母擇配<lb/>
而為之子之婦孫之婦其婦工有未善者皆吾<lb/>
<pb n="KR4d0561_SBCK_020-49b"/>
母敎而成之平居之日甘㫖裘葛之奉則吾母<lb/>
弗求其偹温凊定省之礼或有疾則終日終夜<lb/>
木之濠梁屯種森之滕州𬒳刼林之客死新鄭<lb/>
吾母為之廢寝忘食晝夜憂思痛哭㡬致䘮明<lb/>
慈愛之情言莫能盡如此之恩又皆在劬勞㒺<lb/>
極之外今子之死者固不能報其生而存者将<lb/>
以報其萬一耶母兮母兮無復見兮冩此哀衷<lb/>
矢弗諼于逺弓<lb/>
　　祝亾子文<lb/>
<pb n="KR4d0561_SBCK_020-50a"/>
洪武十六年十一月二十一日老父命汝弟森<lb/>
持思賢録一簿置汝靈几酹之酒而祝之曰徃<lb/>
歲板刻辨惑編既成汝甞執書立吾前而言曰<lb/>
不圖今日遂二十年之願欲矣汝于此時喜容<lb/>
可掬吾知吾兒推心父腹繼而摘藁尤喜成速<lb/>
携二書新鄭之行不兩期而瞑目今老父偶逢<lb/>
于知已又為刻思賢之録此汝之所冩者稍撙<lb/>
節其簡牘工數月而就緒吾巳盲其雙目摩挲<lb/>
𥿄夲無復能讀嗚呼誰念其為之不易寳之如<lb/>
<pb n="KR4d0561_SBCK_020-50b"/>
玉耶誰為其喜而傳之士友道治丐乎道鄉先<lb/>
生之膏馥耶悲㢤吾兒身不可贖置此書于靈<lb/>
几猶掛劍于宰木頋觸屏之子若孫絃将㫁而<lb/>
復續睹物思人淚沾汗竹<lb/>
　　代東洲黄氏祭母舅文<lb/>
嗚呼見舅如母念母不忘舅復厭世豈不永傷<lb/>
若吾舅甥世居邑里如鳥同林鷇育棲止版圖<lb/>
之繆牽連伏辜　天恩汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>姑緩其罸脱網之<lb/>
魚赬尾發發七里八岡水溢溝澮載欣載奔過<lb/>
<pb n="KR4d0561_SBCK_020-51a"/>
我歴塊蒼髪黧面泥土裳衣忘乃劬勞負疚而<lb/>
歸賀者在門退不旋踵弔者之来乃哭而慟如<lb/>
　至親洎諸姻婭痛不可忍涕淚交㵼将来休<lb/>
戚無復相知俯<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>肝胆酹此一巵<lb/>
　　祭賀彦銘文<lb/>
南華有言曰上夀百歲中夀八十下夀六十一<lb/>
月之間得開口而笑者或四五日而不能及也<lb/>
况遭世之岌岌乎如公之生垂及中夀喬木故<lb/>
家不為不茂遇陵谷之变遷若摧枯而拉朽坐<lb/>
<pb n="KR4d0561_SBCK_020-51b"/>
衣冠于塗炭脱性命于虎口元龍之豪氣雖衰<lb/>
丹穴之鳳雏方雊俄陸海之風波沉鉄船而莫<lb/>
救有竹林之小阮尚枝梧于左右五六年憂患<lb/>
之中能一笑如南華所言者亦烏有也嗚呼哀<lb/>
㢤凡我親舊居同里閭困蒺藜于世变之日煦<lb/>
涸轍于濡沫之餘犁鋤乎荆棘之埸屋廬乎瓦<lb/>
礫之區若夔蚿之相憐不戚施而籧篨吉凶慶<lb/>
弔出入起居或叙情于杯酒澆磊落而欷歔今<lb/>
也云亾痛當何如奠椒漿于三寵墮清淚如鮫<lb/>
<pb n="KR4d0561_SBCK_020-52a"/>
殊悲風愁雲送乃輭車<lb/>
　　代陳彦髙祭妺文<lb/>
嗟我先世錫山故鄉曰朱曰陳閥閲相當乃以<lb/>
我妺嬪朱之良為婦而賢孝於姑嫜陵谷一變<lb/>
雲萍四方念我兵餘如龜六藏聿来依稀鄰里<lb/>
分光爾居再遷半舍相望手足之情眷眷相弗<lb/>
忘常念我甥来我渭陽我兒念姑安問亦常焉<lb/>
知㣲疾遽尓云亾朱陳六親㒺不痛傷况予潦<lb/>
倒孤雁遑遑慿棺飲泣奠此壺漿<lb/>
<pb n="KR4d0561_SBCK_020-52b"/>
　　祭妻兄文<lb/>
大哉天之所以爲天兮宰萬物而幽玄雖陵谷<lb/>
而變改兮恒福善而弗愆觀若人之始終兮蒙<lb/>
隂隲于彼蒼避戎馬于勾吳兮渉畏境如康荘<lb/>
聚原鴒以救急兮作歸雁之同行舍故土之荒<lb/>
穢兮樹豊業于暨陽托家政于仲氏弓日娛客<lb/>
以壺觴肆優㳺于桑榆之景兮家有餘慶蹇予<lb/>
早歲有室兮得名門之女弟頼昆季之眷頋兮<lb/>
于今四歲紀睠小阮亦僥倖弓辱妻以其弟之<lb/>
<pb n="KR4d0561_SBCK_020-53a"/>
子悵東西之相望兮多契濶而㑹少比問安而<lb/>
抵家兮喜棣蕚之俱好孰謂别無兩月弓聞訃<lb/>
音而絶倒慘予室中之人兮姑與姪其同悲徒<lb/>
匍匐而莫救兮淚滂沱而沾衣奠椒漿而永别<lb/>
兮叙生平而陳詞<lb/>
　　除服祭母文<hi>二月十四為兒子木等作</hi>
齊衰母服也三年之䘮猶卒哭而再祥禫而除<lb/>
其服者古之制也然劬勞重㤙㒺克有報孝思<lb/>
之心有不能随服而除者也於是撤靈幃于斯<lb/>
<pb n="KR4d0561_SBCK_020-53b"/>
寝奉神主于祠堂歲時烝嘗寓不忘之意也不<lb/>
忘者何敬與愛也凡吾親之所敬者敬之所愛<lb/>
者愛之則親之死猶無死也苟忘其親則親之<lb/>
故舊或䟽如途人親之子孫交悪為仇敵也以<lb/>
若所為是不孝也觀夫孝之至者通神明不孝<lb/>
者必獲戾于神也過庭之訓諄諄有年勉而行<lb/>
之請質諸母之靈也矢心陳詞終身戒也<lb/>
　　遷祖考神主祝文<lb/>
嘗聞祠堂之制當設四龕以祝四世之親不肖<lb/>
<pb n="KR4d0561_SBCK_020-54a"/>
㓜年在父兄之側失記髙祖考官稱髙祖妣姓<lb/>
氏故曩于兵後重立神主由曽祖及禰而巳虚<lb/>
設第一龕于兹數載今因亾妻終喪其子木等<lb/>
奉母主入祠敢請遷曽祖居第一龕曰祖曰禰<lb/>
從而遷之以第四龕安奉其母任氏候應芳之<lb/>
殁然後改題髙曽祖禰稱號也不肖違失禮制<lb/>
不能無罪惟尊靈恕之<lb/>
　　寒食祭曽祖墓祝文<lb/>
素頼先世徳澤未冺瓜瓞遺蔓幸繼烝嘗時維<lb/>
<pb n="KR4d0561_SBCK_020-54b"/>
禁烟随俗展墓匪云報本庶不敢忘伏惟尚饗<lb/>
　　祭祖禰墓祝文<lb/>
墓祭非古也以應芳不肖不克歸里不能以時<lb/>
省掃常愧于心每念寒食展拜墓下豺獺之意<lb/>
庶㡬萬一常兾先澤垂𥙿後人有永弗替<lb/>
　　墓祭母弟祝文<lb/>
寒食墓祭雖狥俗禮為子孫者哀墓省掃亦庶<lb/>
㡬豺獺報之意焉惟慈母賢弟魂魄有靈必䝉<lb/>
歆格<lb/>
<pb n="KR4d0561_SBCK_020-55a"/>
　　墓祭先兄祝文<lb/>
父母遺體夲有三兄仲兄避世不知所終伯兄<lb/>
季兄並窆于此時維寒食祭掃荒邱手足之情<lb/>
庶乎不忘<lb/>
　　娶孫婦祭祖祝文<lb/>
維洪武十八年歲次乙丑三月𥘉四日乙丑孝<lb/>
曽孫應芳等以孫男塤于𥘉五日丙寅吉辰娶<lb/>
夲縣安豊南鄉吕氏女為妻敢招告于厶官曰<lb/>
娶婦三月而廟見者古婚禮也近代之制以日<lb/>
<pb n="KR4d0561_SBCK_020-55b"/>
代月各有義焉應芳輙敢參酌古今從宜從俗<lb/>
儗於翼日親迎婦𥘉入門先當拜謁先丗以見<lb/>
不敢忘本之意然後祗見舅姑及詣姻眷自兹<lb/>
以徃庶得奉承宗祀蔓延嗣續尚頼遺澤垂𥙿<lb/>
弗替謹以清羞酌庶羞前期祗薦謹告<lb/>
　　祭徐仲清文<lb/>
嗚呼九流百家玉石混錯公隐于醫常之一鶚<lb/>
黄岐之書孰云不知公得其要探玄索㣲如古<lb/>
兵法時用出竒博議宏辨吐屑霏霏蜚英早年<lb/>
<pb n="KR4d0561_SBCK_020-56a"/>
鄉評衆推紫燕厯塊非駘可希遭時艱危挈家<lb/>
勾吳薬石之靈孚及豚魚長蛇當路報亦銜珠<lb/>
以之事親厚飬為娛春風杏林名聲載途所不<lb/>
忘者首邱如狐大明開天四海一家父母之邦<lb/>
青氊故廬徵車聿至乃赴清都醫國之忠老莫<lb/>
能輸謁告而還子孫怡懌蜂房合户哺雀羣烏<lb/>
混迹市塵懸我薬壺衞生之仁施于州閭佳㢤<lb/>
蔗境餘人所無衣冠敬共鬚眉皓如應芳沗交<lb/>
四世于此公有佳兒愛我中子同業於儒同出<lb/>
<pb n="KR4d0561_SBCK_020-56b"/>
而仕惟命不由一生一死公恤其孤與諸孫齒<lb/>
誘掖激昂誨言提耳老我墻東相望咫尺頻年<lb/>
喪明跬歩千里時䝉問信或餽薬餌心親迹踈<lb/>
匪負知己今公榼棺事皆定矣我末能然望風<lb/>
長喟束芻授孫徃奠靈几玉雪之姿羔墻宛尔<lb/>
載歌薤露商飈歘起願言從逰脱屣滓泥存順<lb/>
没寕庶㡬無愧<lb/>
　　遷葬三兄祝文<lb/>
元厯垂盡時盗之槌頷珠㫁臂釧無處無之嗟<lb/>
<pb n="KR4d0561_SBCK_020-57a"/>
我三兄荒郊廢塚雖有後人漫不省視與無人<lb/>
同薪者芻者爲樵牧埸而犁鉏者日侵月削又<lb/>
将爲禾黍區矣應芳以同氣之迹是可忍乎今<lb/>
重製二凾遷瘞祖壟東南隅以祔大父母父母<lb/>
及諸父之側並封如前䕃以竹木歲時洒飯庶<lb/>
得享而侑食焉惟兄有靈安兹幽宅<lb/>
　　諸親友祭曹子夀文<lb/>
古之人有言兎死狐悲物傷其類况人爲物靈<lb/>
居同里閭有瓜葛之親朋友之義者乎又况子<lb/>
<pb n="KR4d0561_SBCK_020-57b"/>
夀之為人善與人交而有春風和氣者呼居常<lb/>
徃来杯酒為禮或有時而合歡雪襟懐之凝滯<lb/>
奈何轑釡之聲瓶罍之恥徃徃鮮克遂其意也<lb/>
欷歔忼慨音猶在耳一月之餘痿而弗起属纊<lb/>
未定而榼棺訃音裁至而發靷東方載明虆梩<lb/>
亟奄于横山之趾凡我親朋惆悵而巳其為骨<lb/>
肉至親者又何忍而至于若是耶溪毛泂酌亟<lb/>
奠靈几遂成永違䫙而有泚<lb/>
　　祭唐仲傑文<lb/>
<pb n="KR4d0561_SBCK_020-58a"/>
公之子吾子之門弟子也吾之孫公以小友呼<lb/>
之過愛而忘其齒也垣雖失怙如飲食數載慶<lb/>
弔吉凶且能惓惓乎盡其禮也今公之没胥靡<lb/>
也㢤古人月明千里再歌些調魂弓歸只寓永<lb/>
傷于匏樽一酹乎落花流水<lb/>
　　祭劉徳祥親家文<lb/>
人皆謂公有通濟之才設施之方且識見之長<lb/>
何終始之乖張吾甞比公為江河之舟視舶而<lb/>
㣲非葦而抗能重載而逺適可周流于四方或<lb/>
<pb n="KR4d0561_SBCK_020-58b"/>
長河順流懸帆巨檣一日千里快若飛黄或大<lb/>
江水逆石尤風狂釘石系䌫随波低昂或脱難<lb/>
於盤渦或經險于吕梁或候潮而逗遛或阻水<lb/>
而徬徨安知一夕怒濤舂撞盲飈簸揚遂顛覆<lb/>
于鮫鱓之鄉嗚呼哀㢤六十四年安危變遷以<lb/>
資禀之髙明知有命之在天不尤不怨處之㤗<lb/>
然鄉之旦評前後可甄有可稱于後者何異乎<lb/>
青史之傳嗚呼哀㢤如厶者昔在東関隣比相<lb/>
依承公以鍾愛之女為吾孫阿塏之妻雖别多<lb/>
<pb n="KR4d0561_SBCK_020-59a"/>
而會少獲通家而徃来每黄耳之有信知告老<lb/>
而有期儗祖孫之同迓呼麯生以洗泥訃音忽<lb/>
至招魂来歸塏也哭婦翁于四千里之外奈此<lb/>
願之乖違兩兒扶持奠此一巵文以抒瓜葛之<lb/>
情詩以冩薤露之悲公知不知我泗沾衣<lb/>
　　生日祀先祝文<lb/>
厶之生斯世也九十一年每念劬勞㒺克有報<lb/>
也然視不明聼不聪而猶有可覩之物可聞之<lb/>
聲肢體雖頽猶能杖而行几而坐也方寸之天<lb/>
<pb n="KR4d0561_SBCK_020-59b"/>
不蔽于私義理昭著而能燭物是皆生我敎我<lb/>
者之大恩也先世之恩雖不能報寔末忘乎心<lb/>
也况夫左右服勞飲食裘葛内外有人老老㓜<lb/>
㓜頗知義方非祖考垂𥙿之力焉能得如是之<lb/>
楽也自今以徃天年未盡喘息未絶皆感戴之<lb/>
日也家饋殽羞先用祭享亦庶乎豺獺之報本<lb/>
也欤<lb/>
　　代席彦適祭徐子思文<lb/>
旦必有暮死生奈何或玉関之不入或薤露之<lb/>
<pb n="KR4d0561_SBCK_020-60a"/>
有歌或馬草褁于異域或魚腹葬于泪羅是皆<lb/>
卓犖之士去鄉井捐首邱而忘其考槃之阿也<lb/>
今公之没類乎古人論公平昔良可悲辛其家<lb/>
居也克肖而翁持身以儉約勤苦待人以和氣<lb/>
春風其戸役也覊縻長安夢方㝷于失鹿事乃<lb/>
畢于葢棺嗚呼三子䁀峙峙乃公餗銜哀服勤<lb/>
惟恐顛覆雖匍匐而莫救望鍾山而慟哭東床<lb/>
佳婿淚亦盈掬如厶既忝姻婭且居鄉曲愲愲<lb/>
乎叶力同心董征輸之萬斛覩丹旐之来歸極<lb/>
<pb n="KR4d0561_SBCK_020-60b"/>
感愴于心目蓉湖采蘋薦此<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁<lb/>
　　武進縣學立先賢祠祭文<lb/>
昔之人以鄭公之賢而名其鄉以荀淑之子而<lb/>
里名髙陽葢地因人勝使山川人物皆爲之有<lb/>
光今夫三先生之産兹邑也道學之傳淵源二<lb/>
程發揮道妙有功遺經劾當國以滔天之罪而<lb/>
貝錦乃成諌至尊以正始之道而逆鱗敢攖觀<lb/>
夫感應之泉醉客之語則忠義之至通乎神明<lb/>
若夫由大魁而演綸參大政而憂國者位雖不<lb/>
<pb n="KR4d0561_SBCK_020-61a"/>
同同乎一誠輔崇寕之𥘉政知秦蔡之非賢俄<lb/>
梁木之俱壊徒流芳于汗青量皆可以為天下<lb/>
之師表百世之儀型豈特為鄉里之榮㢤厶等<lb/>
叨䝉國恩社民之寄以先生祠諸學宫是亦祭<lb/>
于社之遺意詵詵諸生駿奔粢盛如将見之於<lb/>
墙於羔沾徳薰于晋鄙何以異乎師承我将見<lb/>
金鍾之䜟復　靈劍之文聿興<lb/>
　　謝荘曽祖墓清明祝文<lb/>
厶嘗聞先世開封渡江蕃盛東西謝荘地因人<lb/>
<pb n="KR4d0561_SBCK_020-61b"/>
姓三百年来陵谷變遷自髙而上故隴茫然睠<lb/>
兹哀邱鬰鬰如許即彼强侵為外禦侮非松非<lb/>
楸幽篁翳之弗樵弗牧周垣衞之寒食清明聿<lb/>
来省掃追逺者心妥此蘩藻尚享<lb/>
　　新河口祖墓祝文<lb/>
邱墓之祭禮無所考然俗礼以清明祭掃其来<lb/>
尚矣苟于此以盡其誠亦庶乎豺獺報夲之意<lb/>
幽明雖殊有感斯應所謂洋洋如在者将見諸<lb/>
羔墙見諸堂封斧封馬鬛封也厶等雖不肖尚<lb/>
<pb n="KR4d0561_SBCK_020-62a"/>
期垂𥙿以衍餘澤繼述弗替尚享<lb/>
　　先考忌日祝文<lb/>
父母之恩人皆㒺極惟我父之鍾愛于某也既<lb/>
生之又能擇師而教之使日就琢磨黽勉樹立<lb/>
雖不克奮馳驅取青紫以華其身以顯其親以<lb/>
澤其後人然此身頼訓育之力不姦不邪不淪<lb/>
胥于俗陋之習於先世無甚忝辱子若孫則矯<lb/>
枉就正識之無于農圃之間我則杖履所至晏<lb/>
然棲息無飢無憂是皆吾親之遺澤未冺也此<lb/>
<pb n="KR4d0561_SBCK_020-62b"/>
恩此徳之死不忘惟兹忌辰祗陳泂酌以鳴其<lb/>
感悰恭請顯妣石人氏安人同賜假享謹告<lb/>
　　代丁學古祀先文<lb/>
奉先思孝聖賢之訓甚明事死如生祖考之靈<lb/>
可格焚香代鬰鬯之灌秉燭為庭燎之光雖無<lb/>
鐘皷鏗鏘惟是豆籩奔走志意追思于齋戒客<lb/>
儀如見之羔墻蘋蘩蕰藻之菜靈筵可薦参苓<lb/>
薑桂之物相籠親傳谷陵兩變于當年城郭一<lb/>
㕓于今日如䋲祖武勉讀父書豚魚或昩于交<lb/>
<pb n="KR4d0561_SBCK_020-63a"/>
孚時加修省豺獺粗知于報夲歲奉烝甞伏願<lb/>
濯濯厥靈洋洋如在灾不生禍不作正頼乎厦<lb/>
屋帡幪居之安資之㴱何異乎門閭髙大根㴱<lb/>
蒂固地乆天長<lb/>
　　𥘉進酒<lb/>
生不封侯賜酒泉無人死作酒中仙一杯𥘉進<lb/>
葡蔔醁且喜家庭有象賢苾苾芬芬一豆羔丹<lb/>
衷寸許若葵傾我宗我祖應歡喜自惜厨無轑<lb/>
釜聲<lb/>
<pb n="KR4d0561_SBCK_020-63b"/>
　　再進酒饌<lb/>
銀燭生花再舉觴滿堂渾是鬰金香愁多莫問<lb/>
人間世年少多為地下郎不識駝峰翠釜烹羔<lb/>
名錦帯亦虚稱一杯骨董如芹献五味調和意<lb/>
盡誠<lb/>
　　三進酒饌<lb/>
孤兒碌碌混泥塵華胄遥遥出搢紳百拜勉循<lb/>
三献禮一年祗薦四時新廟堂調鼎用塩梅四<lb/>
海蒼生笑口開我手幸無窮鬼捩折旋三献奉<lb/>
<pb n="KR4d0561_SBCK_020-64a"/>
羔盃<lb/>
　　進饅頭<lb/>
籠餅炊来玉屑香貽牟喜得歲豊穰賢如脱粟<lb/>
晏平仲應笑縮葱侯侍郎<lb/>
　　送靈致語<lb/>
切以欲表孝忱勉循俗禮焚楮錢以代幣意在<lb/>
殷勤酹桂酒以送靈魂歸寥廓下情不勝感愴<lb/>
之至<lb/>
　　代祭曹子毅大使文<lb/>
<pb n="KR4d0561_SBCK_020-64b"/>
萬物之靈莫靈于人然人所以異于物者秉彛<lb/>
方寸之天不私而公不偽而真也惟靈身無毁<lb/>
傷不辱其親口無萋斐亦近乎仁不汲汲于肥<lb/>
家不戚戚于謀身西園鬻爵乗時取名東陵種<lb/>
瓜避時辤榮是皆過不吝改而復其天真至若<lb/>
愛女而嫁不贅婿而效秦視其弟之子猶子意<lb/>
終老以歡欣非明理而能之乎彼昧於理而不<lb/>
能然者寕不泚䫙于泉下貽誚于鄉鄰厶等親<lb/>
舊交接敬恭相承悵幽㝠之永别感涕泗而欷<lb/>
<pb n="KR4d0561_SBCK_020-65a"/>
歔輭車發靷奠此束芻<lb/>
　　子祭父文<hi>代犇牛陳明逺兄弟作</hi>
哀哀父母生我劬勞欲報之徳昊天㒺極此尼<lb/>
山聖人删詩三百存此言爲萬世之訓也凡爲<lb/>
人子者親親之心其可忘耶况厶厶之痛親尤<lb/>
有甚于常人者元暦之末兵戈數年委棄桒梓<lb/>
流離異鄉其生也不能盡菽水之歡其没也不<lb/>
能永宅兆之安陵谷之變邱壟之失仰愧俛怍<lb/>
無可奈何于兹又隔一宇宙矣今也倣昔人衣<lb/>
<pb n="KR4d0561_SBCK_020-65b"/>
冠之塟塟以木主巫陽些歌魂兮来歸于以寓<lb/>
安厝之禮于以表追逺之心非敢謂報親之萬<lb/>
一也嗚呼哀㢤嗚呼痛㢤<lb/>
　　代祭姊丈何子潤文<lb/>
猗欤吾姊得配君子梁鴻孟光隐徳可比睠我<lb/>
弟昆骨肉無異賔朋之交或臧或否坦率忤物<lb/>
豈無㣲纇嗚呼蒼天禍福倚伏乃著戎衣徃役<lb/>
安陸折桞郡城别淚盈掬十年夢寐每念衷曲<lb/>
黄耳書歸殷勤齒數路越四千親愛益篤尚聞<lb/>
<pb n="KR4d0561_SBCK_020-66a"/>
矍鑠慰我毣毣安知訃音遽云瞑目生還玉関<lb/>
無復可卜嗚呼蒼天何怨何尤嗟嗟我嬃舉案<lb/>
無由兩地共哭痛心如抽爰命巫陽招魂道周<lb/>
香雪一觥薦此蘋羞魂兮魂兮来歸首邱<lb/>
　　代祭金親家文<hi>金以運粮遼東巨船五十餘隻官吏役夫千餘囬途</hi>
<hi>遭風覆舟而溺</hi>
嗚呼平地風波陸沉者多航海而没奈貝母何<lb/>
魚腹葬兮渺茫散精靈兮八荒巫陽啣哀兮籲<lb/>
穹蒼白雲悠弓歸故鄉大矣㢤尾閭無<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>渤澥<lb/>
<pb n="KR4d0561_SBCK_020-66b"/>
無邉非精衞之石可填豈彭咸之居可遷魂弓<lb/>
来歸閭井依然雙親具保其妻子一弟服勤而<lb/>
力田逍遥徜徉何異乎生前厶等葭莩之親鄉<lb/>
曲之情援溺之手㒺措将迎之意宜傾言采溪<lb/>
毛薦此一觥<lb/>
　　代吕輔之祭湯母文<lb/>
惟靈春秋八十有七年林下髙風鄉稱姆儀耳<lb/>
聪目明老而弗衰盡三從之道全四徳之歸其<lb/>
早歲之事非詳所知請以晚年所見而知者頌<lb/>
<pb n="KR4d0561_SBCK_020-67a"/>
之男婚女嫁各得其時愛其男及其婦則能盡<lb/>
其慈親其女及其婿則無偏無私凡諸卑㓜愛<lb/>
亦如之視姻眷如骨肉待隣里無陵夷故其病<lb/>
也人皆扶持其殁也人皆涕洟而今而後侍奉<lb/>
無期區區酌東洲之水擷横山之薇于以見親<lb/>
親之情于以表恋恋之悲靈其不昩鍳此哀詞<lb/>
　　祭重外甥女周氏文<lb/>
維洪武二十四年十一月日龜巢老人謝舅翁<lb/>
携子及孫以清酌庶羞祭汝重外甥周氏娘子<lb/>
<pb n="KR4d0561_SBCK_020-67b"/>
告之曰人不幸遇世變而俘于兵如風雨落花<lb/>
藩溷泥塗鮮或不汚汝乃釋係累以配二千石<lb/>
之子宜其家而悦于舅姑此不幸中之幸非人<lb/>
之所能圖也至如一念之孝念母孀居廿餘年<lb/>
抱歸寕之願百餘舍渉艱関之途徳㢤良人能<lb/>
與之俱服齊衰以終其䘮脱簮珥以恤其家睠<lb/>
我東翁母嘗託孤亦𣣔報之以璚琚凡如此類<lb/>
竹帛可書然則昔之所幸者抑亦有感于天而<lb/>
天賜之扶輿也今也一疾斯湏朝露溘然鬛封<lb/>
<pb n="KR4d0561_SBCK_020-68a"/>
象服慈親田墓弟良人之悲有未葬之親未笄<lb/>
之女汝何忍乎舍旃我意汝視斯世斯身履氷<lb/>
臨淵玉石俱焚萬萬千千保遺體之全歸餘無<lb/>
憾于九泉寥寥旌善亭令名誰為傳嗚呼蒼天<lb/>
　　代曹原度祭黄仲噐文<lb/>
公長原内厶為忘年交年雖不同身同澤臞韋<lb/>
杜桒麻叔牙夷吾舊雨有時而契濶今雨有時<lb/>
招呼徃徃来来曽不計其誰數而誰䟽也夫以<lb/>
公之晩歲言之一子出贅鼓盆自娛或蒼頭而<lb/>
<pb n="KR4d0561_SBCK_020-68b"/>
詩卷或長鬚而酒壺或載月剡溪之舟或踏雪<lb/>
覇橋之驢㝷梅看竹清逸如故人謂公為荷蓧<lb/>
荷蕢之徒嗚呼公之闔棺之日厶客東吳不救<lb/>
䘮于匍匐不送葬于泥塗每一思之涕泗沾𥚑<lb/>
酌彼潢潦薦此束芻<lb/>
　　謝荘墓祭祝文<lb/>
開封舊家軒冕烈塘随龍渡江奄宅兹土豈無<lb/>
佳城海水尋田敬惟髙堂祖封巋然清明祭掃<lb/>
豺獺遺意尚期垂𥙿有永弗替<lb/>
<pb n="KR4d0561_SBCK_020-69a"/>
　　烈塘墓祭祝文<lb/>
人夲乎祖猶物之天化育之㤙疇能盡然維曽<lb/>
大父瓜瓞蔓延幽殯　宫宅此平原左三從祖<lb/>
吾祖右偏兩伯遷祔　壁仍連五封十靈餘皆<lb/>
茫然天荒地老陵谷變遷尚頼遺澤箕裘勉旃<lb/>
清明省掃薦此蘋蘩霜露之變永矢弗諼<lb/>
　　横山墓祭祝文<lb/>
哀㢤慈親寂寞九泉我弟與侄亦遽溘然言之<lb/>
痛心有不能忘夫親在則晨昏定省親殁則春<lb/>
<pb n="KR4d0561_SBCK_020-69b"/>
秋祭祀寒食上塜陳此饛簋雖不足報其劬勞<lb/>
庶循乎世俗之禮為吾親吾弟及其子念之<lb/>
　　代孫垣祭邵姨夫文<lb/>
嗚呼先人在時吾姨丈以肺腑之親徃来之頻<lb/>
不逺三舍有如比隣至不幸殁于鄭校歸葬横<lb/>
山而姨丈弔之祭之無異乎平昔礼意之殷勤<lb/>
也數年之間姨丈不祿吾兄則桂折秋風時垣<lb/>
又失脚危途路迷而車覆母[婺-矛+牙]居子戎服母東<lb/>
吳子西蜀廻視六親皆茫然置之而弗告今也<lb/>
<pb n="KR4d0561_SBCK_020-70a"/>
幸服役而過家哀詞一幅酸淚一掬吐母子之<lb/>
真情于此来之一慟哭也樽無醇酹豆無㫖蓄<lb/>
聲容藹然鍳此衷曲<lb/>
　　新河口祖坟上祭奠祝文<lb/>
維洪武十六年歲次癸丑二月𥘉九日孝孫厶<lb/>
敢昭吿于祖考妣伯父母父母祖父母父母從<lb/>
父母九位尊靈曰墓祭本非礼欲子孫于雨露<lb/>
之春不忘厥祖從俗祭掃以寓孝思尚兾遺澤<lb/>
使後人繼繼䋲䋲有永弗替謹以清酌庶羞祗<lb/>
<pb n="KR4d0561_SBCK_020-70b"/>
薦歲事謹吿<lb/>
　　謝荘曽祖坟上築墻祭奠祝文<lb/>
維年月日孝曽孫厶以目昏不能逺来躬拜墓<lb/>
下謹遣玄孫厶等代行敬昭吿于曽祖考妣二<lb/>
位之靈曰人本乎祖㤙極如天祖世雖逺天不<lb/>
可忘眷此故土殯宫猶存繚以周垣以禦樵牧<lb/>
清明省掃歲修祀事尚期垂𥙿悠逺無斁謹吿<lb/>
　　寒食祭妻墓祝文<lb/>
余生與細君偕老君年七十有九吾齒長于君<lb/>
<pb n="KR4d0561_SBCK_020-71a"/>
者兩年以予之潦倒而君稍强健也孰謂君先<lb/>
棄予而逝也君骨肉之窆于此倐焉両旬視時<lb/>
艱虞恨不能相從泉下以安其居惟兹寒食携<lb/>
子孫狥俗祭掃以寓哀思尚饗<lb/>
　　寒食祭子墓祝文<lb/>
墓藏而骨豈祭所乎然而之遺言有曰歸祔先<lb/>
茔子孫姻戚歲時洒麥飯于松楸之下志願足<lb/>
矣今兹寒食扶我携㓜設祭墦間以踐而之言<lb/>
如而之祭志抑亦表長㓜骨肉之情吾子有靈<lb/>
<pb n="KR4d0561_SBCK_020-71b"/>
尚飲食之<lb/>
　　代祭胡隐君文<lb/>
惟靈世居東吳笠澤之濵厭處卑<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>于兹卜鄰<lb/>
同井為鄉垂五十春維桒與梓寑為婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>待人<lb/>
以恭儉以律身二子克肖構穫維勤貽厥諸孫<lb/>
佔畢其呻老福婆娑笻杖幅巾如厶等同一里<lb/>
閈徃来侁侁以翁年髙而尊而親翁雖不飲席<lb/>
必同茵笑語相狎翁弗我嗔春風童顔喜色津<lb/>
津意其夀考籛鏗之倫何物二竪瘨我吉人我<lb/>
<pb n="KR4d0561_SBCK_020-72a"/>
来問安翁語諄諄别不旋踵哭聲遽聞追念疇<lb/>
昔涕泗沾巾當此窀穸束芻具陳出門一慟悲<lb/>
風愁雲<lb/>
　　張彦寔哀詞<lb/>
歲丁亥之仲冬丹陽張君彦寔遘厲瘧疾不五<lb/>
而逝其友人謝應芳為哭之慟且嘆曰噫君自<lb/>
少倜儻多知謀尚氣節能仗大義平居論時事<lb/>
言若湧泉故搢紳多噐之其憂人之憂楽人之<lb/>
楽亦庶㡬杜季良之流欤苐峭直不容人過遇<lb/>
<pb n="KR4d0561_SBCK_020-72b"/>
强梗𣣔鉏去之用是或歛怨焉后至元間邑大<lb/>
姓與令有隙且與君不相能因媒蘖其短詣部<lb/>
使者愬之謂君嘗為人納賄部使者𥘉不能察<lb/>
稍加淫刑𣣔强服焉令恐噤不復辨君受挫辱<lb/>
屡數日終不忍加誣于令若是者非仗義能之<lb/>
乎至正𥘉里有横逆君疾之一日乃自殘其㓜<lb/>
搆大獄以陷君之季子聞者股栗君處之𥙿然<lb/>
詣郡邑雪理卒能脱其子之械以械之他如姻<lb/>
舊及凡與之逰者顛則扶之危則持之若是者<lb/>
<pb n="KR4d0561_SBCK_020-73a"/>
又不可一二數但惜乎負竒崛之氣時不見用<lb/>
終於此而巳嗚呼吾彦寔之死可不為之哀乎<lb/>
然而象賢有人君又能擇其最肖似者為仲氏<lb/>
之後使先世之業並立弗墜然則彦寔之死猶<lb/>
無死也奚哀為雖然哀者人情也禮曰哭死而<lb/>
哀非為生者也予與君素相知而氣質且相類<lb/>
狐兎之悲疇克自巳故為之辭以冩其哀云<lb/>
天胡為兮生楩楠搆大厦兮無不堪匠石不遇<lb/>
兮老雲岩天胡為兮生龍媒塩車困兮骹骨埋<lb/>
<pb n="KR4d0561_SBCK_020-73b"/>
名駒汗血兮陵風埃折瑶華兮山之阿望羙人<lb/>
兮不我過我心傷悲兮淚滂沱<lb/>
　　夀上人哀詞<lb/>
浮屠夀道傳蘇人也年三十攖暴疾不終日而<lb/>
逝其親戚師友以及鄉里之人咸哀之予之哀<lb/>
則又有已私焉我聞道傳為兒童時既棄家學<lb/>
浮屠越數歲慕徑山古鼎師化風徃事之為入<lb/>
室弟子未㡬師命典教藏聲譽蔚然巳而振錫<lb/>
逰諸方參禅門老宿聞見日益廣操履日益堅<lb/>
<pb n="KR4d0561_SBCK_020-74a"/>
𬒳緇衣茹蒿芹泊如也一日念親老無他侍飬<lb/>
飄然来歸朝夕奉滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>以答頋復之㤙又築室<lb/>
西林閉門讀天竺書且旁通百家㑹其歸趣閲<lb/>
五六年矻矻不少暇庸詎知遽至于斯耶吁夫<lb/>
以道傳之聪敏勤苦早歲入徑山之室典教藏<lb/>
巳卓犖不羣使厯階而升足為藂林師表道傳<lb/>
乃退然自守而卒無聞也飬親而不得終其志<lb/>
力學而未能發乎文辭以黼黻斯道此衆人所<lb/>
共惜而哀者也予于道傳𥘉無葭莩之親鄉里<lb/>
<pb n="KR4d0561_SBCK_020-74b"/>
之嫟䘮亂之際傾葢如舊舘焉以安其居榖焉<lb/>
以盡其禮愛之敬之二載猶一日視親戚鄉里<lb/>
殆有過焉以今思之可不重為之哀乎或謂彼<lb/>
佛以寂㓕為樂而道傳㴱究厥㫖必楽于逝焉<lb/>
奚哀為予曰不然吾今哀道傳者情也其楽與<lb/>
否非所論也夫情動于中而辭出焉辭而哀之<lb/>
亦以示不忘云<lb/>
大鈞賦物兮物胡不齊㴱谷蘭摧兮蕕生道周<lb/>
良農服田兮祈榖有秋禾方秀寔兮賊以螟蛑<lb/>
<pb n="KR4d0561_SBCK_020-75a"/>
嗚呼哀㢤伊人好脩天其渺茫兮我将誰尤<lb/>
　　哀鶴辭<lb/>
至正八年秋盗夜入我友諸葛用中之家殺其<lb/>
鶴于後圃巳而盗被執詰之盗吐其寔當其穴<lb/>
墻之時鶴長鳴警之既穴而入鶴奮翮而前若<lb/>
将力禦焉故遇害用中于是惋惜流涕褁之席<lb/>
坎而埋之縣文學汪君以敬為作瘞鶴銘進士<lb/>
王君伯恂又為之誄然則鶴之死可無憾矣然<lb/>
予于是重有感焉夫物性能警盗者狗也非鶴<lb/>
<pb n="KR4d0561_SBCK_020-75b"/>
也警盗而鳴亦巳異矣禦盗而死不亦義乎人<lb/>
為物靈求其舍生取義者尤不易得况禽鳥乎<lb/>
葛之鶴其可謂義鶴也巳矣故哀之以辭其辭<lb/>
曰鶴兮鶴兮瘞彼髙岡不鳥其形心人之良鶴<lb/>
之斃兮殉于義兮骨朽名存猶無死兮<lb/>
龜巢藁卷之二十終<lb/>
</p>
<p>
</p>
  </div>
</body>
</text>
</TEI>
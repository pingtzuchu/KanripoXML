<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0561_SBCK_015-1a"/>
龜巢藁卷之十五<lb/>
　記<lb/>
　　瑞竹軒記<lb/>
予辟地甫里與徑山壽上人爲方外交一日過<lb/>
予曰今年春吾祖如山翁燕居之所挿竹爲酴<lb/>
醿屏閲數日竹皆蘇活或者以瑞稱之故名其<lb/>
軒曰瑞竹敢請子爲吾翁記之既而復延至竹<lb/>
所相與撫玩曰是竹也前爲屏時屈其所天至<lb/>
是乃盡釋其縛屈者信抑者揚拘者縦葉發乎<lb/>
<pb n="KR4d0561_SBCK_015-1b"/>
蒼幹勁節之間生意藹然有不可得而閼者愚<lb/>
乃退而思之夫竹非蒲葦等易生之物可不根<lb/>
而生者今若此果何祥耶甞聞徃者冦莱公挿<lb/>
竹而生世謂公忠義所感如山之竹亦必有所<lb/>
感而致然乎予来吳中聞翁有㣲德之事二焉<lb/>
属歲飢饉里有窮乏則周之俗多䱷畋忍物暴<lb/>
殄恒買而放之斯二者固㝷常有力之家能為<lb/>
之豈其一念之誠仁發于中黙契于天而獨有<lb/>
此休徴欤抑别有隂徳而人不知欤如是則萊<lb/>
<pb n="KR4d0561_SBCK_015-2a"/>
公之竹不能專羙于昔矣雖然物之瑞未若人<lb/>
之瑞也嗣法之徒森如竹立有能虚心以受道<lb/>
秉節以植徳清風孤摽為上拫噐則其為瑞又<lb/>
豈此君可同日語吁人為物靈氣化尤速厶即<lb/>
拭目以俟<lb/>
　　龜巣記<lb/>
至正丙申予辟地滆上依舊識里翁劉氏家築<lb/>
室一區棲婦子差可容膝既而以龜巣題之客<lb/>
或過予曰龜亦何甞有巣㢤予曰子不聞乎千<lb/>
<pb n="KR4d0561_SBCK_015-2b"/>
歲之龜巣于蓮葉葢其以葉為巣𥘉不費經营<lb/>
之力也頋予此室寔類之僦地里翁地不論直<lb/>
假力隣伍力不受傭鳩工材則有鄉邑諸友人<lb/>
相之故其室不勞而成今也閉門縮首帖然如<lb/>
藏六之龜蟄乎其間此龜巣之所以名也比數<lb/>
日來春和景明氛埃寝息四境之内桴鼔不驚<lb/>
田夫野老相與招致涉桒苧之園過桃李之蹊<lb/>
瓦盃濁醪歌舞酬酢逍遥徜徉又得如曵尾泥<lb/>
塗者此雖巣外之楽亦因巣而得也但不能嘘<lb/>
<pb n="KR4d0561_SBCK_015-3a"/>
吸導引如龜永年苟于此偷生亂離免禍鋒鏑<lb/>
全要領以終其天年志願足矣若夫明休咎㫁<lb/>
吉凶决大疑于國家浮洛出書為太平文明之<lb/>
瑞則同類之中自有偹四靈相斯丗者區區巣<lb/>
居之楽與坎井醯瓮同乎一天不知大小之笑<lb/>
為何如客曰有是㢤子之適意也而今而後吾<lb/>
亦𣣔從子之居以適其適可乎予曰可客喜而<lb/>
去予因次對客之語是為記<lb/>
　　龜巣後記<lb/>
<pb n="KR4d0561_SBCK_015-3b"/>
是歲八月之𥘉天兵自西州來者火四郊而食<lb/>
其人吾之龜巣與先世舊宅俱燼矣予乃船妻<lb/>
子間行而東過横山竄無錫朞月之間屡瀕于<lb/>
危當是時跧伏蓬底屏息若支牀者然猶數數<lb/>
引頸回頋以戀其故土明年仲秋至婁江東近<lb/>
于海潮風汐雨漂揺拪苴乆之遂舍之従人間<lb/>
借屋而寓閲四年凡五徙聞隣邑無噍類于是<lb/>
同室之人幸若再生雖貧寠不以為苦且復以<lb/>
為楽也至吾之所楽則又以窮居無事得專心<lb/>
<pb n="KR4d0561_SBCK_015-4a"/>
讀古聖賢書以廣其志仰天不愧俯地不怍廓<lb/>
如也然視此大<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>吾生若浮與夫龜浮蓮葉者<lb/>
何異故所至以龜巣名室雖偪仄心有餘𥙿葢<lb/>
不以棟宇為巣而以天地為巣也峻宇雕墻莫<lb/>
知其光蓽門圭竇莫知其陋但知此巣自開闢<lb/>
以来厯數千載不壊吾與萬物同居其間正不<lb/>
藩籬町畦以自局也以是而觀區區舊巣與堕<lb/>
甑奚惜雖然物之巣居者衆矣未若儗龜之巣<lb/>
先後㒺異龜則儗其靈耳若曰以靈自燋亦其<lb/>
<pb n="KR4d0561_SBCK_015-4b"/>
用于世者然也世不吾用吾生自全吁用不用<lb/>
全不全係造物者處之如何非龜所能爲也惟<lb/>
兩間之巣人不能壊此吾心可恃而安者吾心<lb/>
既安何徃不楽苐恐不知者謂無巣而有名疑<lb/>
爲誕故重託毛穎氏吿之<lb/>
　　雲半間記<lb/>
歲庚子月閏五西山師搆小閣于天慧荘而居<lb/>
之題曰雲半間葢取諸詩中語也予時客天慧<lb/>
與師落成徘徊其上溪山如画人皆喜之愛之<lb/>
<pb n="KR4d0561_SBCK_015-5a"/>
而師之所楽不在是也是屋僅一間髙不倍尋<lb/>
廣不踰丈無欂櫨栥棁之華自常人觀之井幹<lb/>
麗譙奚啻霄壌師獨處之𥙿如葢其前後左右<lb/>
牗户虚爽蒲團木榻薫爐禅几之外無長物焉<lb/>
師于六時坐如泥塑諸弟子瓜花之供日一二<lb/>
至談空説有或従侍立客至或信信宿宿皆不<lb/>
能常與師共之惟英英之雲悠悠而來朝于斯<lb/>
夕窮歲月于斯一榻之外皆雲悠居言半間者<lb/>
亦謙辭耳夫雲之為物本来無心而吾師心無<lb/>
<pb n="KR4d0561_SBCK_015-5b"/>
所徃是亦無心人也以無心之人遇無心之物<lb/>
故不情而親不契而合乆之則雲忘其雲雲即<lb/>
我也我忘為我我即雲也吾視吾室吾不知其<lb/>
與天地相間孰為大而孰為小也荘周云天下<lb/>
莫大于秋毫之末而太山為小其言殆庶㡬乎<lb/>
雖然諸相皆妄吾師固知之乆矣然而猶有此<lb/>
室者抑亦云桒下一宿之意乎予甞以斯言質<lb/>
之師曰然遂為記<lb/>
　　歸耘軒記<lb/>
<pb n="KR4d0561_SBCK_015-6a"/>
吾友徐君伯摳以兵後還無錫故里築室膠山<lb/>
署曰歸耘徵予文記之予甞質之曰而翁大中<lb/>
公為時名卿今逝矣州大夫亷君之才能也其<lb/>
家方薦之省府将上聞以官之而暇耘其田乎<lb/>
伯摳笑而不答予退而思之君名父之子自早<lb/>
歲淑諸師友菑畬經訓垂二十年今以先世負<lb/>
郭之田莽為荆棘固不可不耕且耘也然亦奚<lb/>
忍舉此而廢彼耶必也帯經犁鉏斯可矣古之<lb/>
人若耕莘者楽尭舜之道耕南陽者有梁父之<lb/>
<pb n="KR4d0561_SBCK_015-6b"/>
唫故一旦以三聘三頋之而起非惟澤溉生民<lb/>
功施社稷焜燿當世而伊訓諸篇出師両表至<lb/>
今與日月争光是豈專于農者能之乎雖然芸<lb/>
田之事亦有治道存焉敢請與伯樞論之五榖<lb/>
猶良民也稂莠之属猶凶頑也草生而不芸則<lb/>
榖不榖矣芸之早則用力寡而功多小緩則小<lb/>
害大緩則大害既害而芸或百倍其力而不能<lb/>
盡去雖去之而榖巳罹其害矣吁草害于榖治<lb/>
田者過也凶頑之害良民治人者可逃其責乎<lb/>
<pb n="KR4d0561_SBCK_015-7a"/>
惟沮溺荷蓧之流㓗身亂倫者不足以語此伯<lb/>
樞宜留意焉樞聞乃起而謝曰是吾志也請書<lb/>
之用誌于壁庶他日知所警云<lb/>
　　東郭草堂記<lb/>
至正乙巳春友人徐君仲剛書来曰瑗性迂拙<lb/>
分甘退藏擇無錫東郭荒僻之地作草堂居之<lb/>
讀書灌園蝸休蟻適自謂有可楽者子知我能<lb/>
為我記之乎予唯仲剛卓犖之士也譬之楩抩<lb/>
豫章不巨室棟柱則山林而巳比甞佐令慈溪<lb/>
<pb n="KR4d0561_SBCK_015-7b"/>
方欲抉吏弊更苛政以仁其民一旦以當路掣<lb/>
肘棄若敝屣憣然来歸客吳下數年不入城府<lb/>
其抱負為何如哉兹草堂居寬閑之野前有鵝<lb/>
津可釣可㳺鴻山宛山屏列左右東膠西堠紫<lb/>
翠相接又皆忩户間天然畫圖也仲剛入則與<lb/>
書中聖賢相對出則與里中農圃為伍親友時<lb/>
至忘形爾汝腰不為督郵而折膝不為汾陽而<lb/>
屈適興賦詩徃徃有太白豪放所謂有可楽者<lb/>
其以是欤雖然昔諸葛孔明居南陽亦蕭然草<lb/>
<pb n="KR4d0561_SBCK_015-8a"/>
廬而巳及乎以三頋而出八陣有圗出師有表<lb/>
而勲業卓卓如是静學信不誣矣吁荒僻之居<lb/>
又安知非天假為學之地乎愚請以規仲剛併<lb/>
記斯堂之歲月云<lb/>
　　野人居記<lb/>
余聞之易其地則齊楚異音同其居則蘭鮑俱<lb/>
化大㢤居乎故君子必慎其擇也予友吳中行<lb/>
今乃去朝市逺城郭挈家淞江之濵桒麻之野<lb/>
蕭然一室名野人居是果奚擇而取㢤昔中行<lb/>
<pb n="KR4d0561_SBCK_015-8b"/>
以劔術逰諸侯借箸之籌幕中之辨嘗見用于<lb/>
當世豪傑矣未㡬以時之不利投簪来歸回視<lb/>
淮隂狗烹之嘆華亭鶴淚之悲銅山餓死之辱<lb/>
金塢然臍之禍未甞不愴然于懐其言曰窮居<lb/>
之安不愈于負且乗乎𬞞食之樂不優于覆公<lb/>
餗乎由是縮首閉門百念灰冷獨研精古聖賢<lb/>
醫薬之書以事其親以濟夫人暇日則携杖履<lb/>
徃来溪山間與岩穴吟嘯者㳺耕蓑釣笠友亦<lb/>
無間情真而不邊幅語朴而無貝錦滄洲濯足<lb/>
<pb n="KR4d0561_SBCK_015-9a"/>
或坐終日茅簷曝背或談千古桃花流水之外<lb/>
杳不知其孰爲秦而孰爲晋也但知潭泉飲掬<lb/>
可以永親之年江鮮膾鱸可以羙親之饍瓜疇<lb/>
芋區芝田藥圃皆其地所有而名都大邑之所<lb/>
無也若中行亦可謂善擇其居矣予與中行有<lb/>
通家之好一日携兒子林過之用是爲乃翁壽<lb/>
中行嘉予言請以爲記因命林執筆以書其居<lb/>
之壁云<lb/>
　　雪洲記<lb/>
<pb n="KR4d0561_SBCK_015-9b"/>
趙君執中蘇人也家笠澤之隂與天随子故里<lb/>
相望澱湖直其東陳湖横其南其墟落乃一洲<lb/>
渚耳君性喜雪凡歲寒雪作之日天地六合烱<lb/>
如氷壺三江五湖如璚匜盃而山林皆瑤草琪<lb/>
樹也然陽精掩耀湯泉欲氷歌黄竹而悲者在<lb/>
在有之時君獨傲兀吟嘯于滄洲之上或終日<lb/>
竟夕而忘歸焉葢一時清氣與虚室之白洞然<lb/>
無間故自謂平生慶快無踰此者乃即其所居<lb/>
之處所楽之事自號爲雪洲也予甞于夏日過<lb/>
<pb n="KR4d0561_SBCK_015-10a"/>
之堦庭之間竹有蒼雪明窓净几寂無纎塵而<lb/>
大篇短章又皆與氷柱雪車同一光㓗且曰栁<lb/>
雪之春蘆雪之秋亦猶見似人而喜予于是知<lb/>
雪洲之楽葢無時而不自得也或曰以君之才<lb/>
宜其從名王逰兎園而楽其遇出竒謀平蔡州<lb/>
而楽其功窮居野處何足快㢤吁昔子程子論<lb/>
顔子之楽非楽簞瓢陋巷也君之雪洲亦類是<lb/>
欤但區區言髟耄不能揄揚姑述其㮣併以觧<lb/>
或人之嘲云<lb/>
<pb n="KR4d0561_SBCK_015-10b"/>
　　竹梧書房記<lb/>
洪武辛<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>予去家十有八年而歸搢紳故交多<lb/>
無噍類獨友人秦公宜仲主貴池縣簿吿老于<lb/>
家予首訪之與客偕徃公所居環堵之外皆焦<lb/>
墟灌莽乃題其室曰竹梧書房客因訝而問焉<lb/>
予曰嘻我知之矣公之先君子以多資弘第宅<lb/>
儲書數千卷自蚤歲敎公為舉子業公研精伏<lb/>
生所傳之書旁通百家文譽日著時子山陳先<lb/>
生未魁天下與公為忘形交甞與予過之其堦<lb/>
<pb n="KR4d0561_SBCK_015-11a"/>
庭之間巨竹數百雙梧玉立緑隂蒼雪清氣襲<lb/>
人而公之丰神瀟洒殆若與竹梧俱化子山嘉<lb/>
之故有是扁夫髙垣大宅今瓦礫也碧格翠竹<lb/>
今枳棘也垂籖挿架之帙不為灰刼則市井之<lb/>
醤䝉矣惟腹笥之書幸而無恙故甞為郡博士<lb/>
以敎其邦人又推其緒餘佐治岩邑以嘉惠其<lb/>
黎首今老矣尚能為鳴待問之鐘以接逺方来<lb/>
用之士為文章則駸駸乎周誥殷盤而不聱牙<lb/>
也扁乃舊名葢不忘父兄師友淵源之懿也客<lb/>
<pb n="KR4d0561_SBCK_015-11b"/>
既釋然公亦頷首出縑素請筆前語以吿後之<lb/>
不吾知者併以示諸子若孫庶箕裘其業云是<lb/>
冬月建子日㡬望余則龜巣老人謝厶也<lb/>
　　映雪齋記<lb/>
毘陵何士信起家業儒儲書數百帙研精誦讀<lb/>
晝夜不息搒其室曰映雪葢慕孫康氏之苦學<lb/>
焉夫以士信之家居市㕓足資用㷊膏繼晷乃<lb/>
所優爲齋居豈虚名㢤其心必曰我囱短檠猶<lb/>
雪之明我室棐几猶雪之瑩我讀我書夜氣以<lb/>
<pb n="KR4d0561_SBCK_015-12a"/>
澄㣲言妙理披雲覩星頋我靈臺皦皦乎不雪<lb/>
而白不氷而清唾視籝金珍惜分隂曾不知九<lb/>
逵塵土之蓬勃四時寒燠之變更然則映雪二<lb/>
字又何異湯盤九字之銘欤彼㶚橋詩人梁園<lb/>
賦客有不可與同日語者惟篤志之士如㳺如<lb/>
楊立雪于當代程夫子之門者聞之必與其進<lb/>
矣士信謁余文請以是勵之<lb/>
　　蘿屋記<lb/>
毘陵郡城之西南距滆湖二十有餘里湖水支<lb/>
<pb n="KR4d0561_SBCK_015-12b"/>
流北抵城而匯其地有髙原平林風篁烟樹景<lb/>
物瀟洒友人詹伯逺居之茨宇一區牽蘿𥙷葺<lb/>
扁曰蘿屋名固不虚葢亦以昭其儉耳然庭戸<lb/>
<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>如日必洒掃木榻棐几室無纎塵平居則䔥<lb/>
然孤立以孔孟之書敎孫共讀異端邪説絶口<lb/>
不談彼流俗相煽而眩惑者弗接勝友時至撙<lb/>
爼欵洽或相與論端人貞士氣義風節終日竟<lb/>
夕亹亹不厭余甞過而問曰子豈掃除一室之<lb/>
小丈夫乎伯逺笑而不答予曰噫我知之矣伯<lb/>
<pb n="KR4d0561_SBCK_015-13a"/>
逺通古今明物理視昔人之銅山金塢皆禍基<lb/>
也峻宇雕墻非安宅矣葢其所喜者桒樞甕牗<lb/>
之羙而所楽者簞瓢陋巷之天<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然為草廬布<lb/>
衣而耕南陽之田者其出處豈易與人言㢤雖<lb/>
使得志其不為髙堂九仞也必矣善觀人者慎<lb/>
母以蘿屋之儉而陋諸洪武十有二年歲在己<lb/>
未四月之吉謝厶記<lb/>
　　菊軒記<lb/>
古者逹觀之士寓物適意𥘉未甞肆意于物也<lb/>
<pb n="KR4d0561_SBCK_015-13b"/>
若荘周觀魚支遁覌馬阮孚自䗶之屐嵇康桞<lb/>
下之鍜與夫愛竹愛松愛諸花卉者大率皆適<lb/>
意而巳近世流俗以淵明愛菊亦從而愛之所<lb/>
植或百數十株髙及㝷仞花大如盃假以花師<lb/>
接飬之工移易種類使坤黄正色亦多變而失<lb/>
真其嬌紅韵白紫茜紺碧之属愈出愈竒且復<lb/>
以西子玉環等尤物之名名之是則誇多闘靡<lb/>
肆意以極玩好之娛視淵明何啻霄壤夫東籬<lb/>
之菊猶西山之薇薄言采之可以楽飢若乃賦<lb/>
<pb n="KR4d0561_SBCK_015-14a"/>
離騷而飡落英者其庶㡬乎韓圃晩香楽則楽<lb/>
矣然其趣有不可同日語者吁流俗之謬如前<lb/>
所云豈不大可笑乎吾友王夀翁以菊軒徵予<lb/>
文予恐其玩好之意淪于汚俗両年不為措一<lb/>
辭今乃不然翁春秋七十有三凡早歲華靡之<lb/>
皆巳絶去軒墀藝菊僅一二本其言曰吾所以<lb/>
愛此者嘉其于草木變衰之秋霜瓣露葉澹然<lb/>
幽芬挺挺特立乆而不墜殆與晚年矍鑠者有<lb/>
明契焉故朝斯夕斯逍遥徜徉或開軒燕坐或<lb/>
<pb n="KR4d0561_SBCK_015-14b"/>
置酒速客終日相對不厭不倦雖高風雅致不<lb/>
敢妄儗于陶其適意之楽亦無官之韓魏公也<lb/>
咄彼庸儒朋淫可憎安得疾悪如諸伯厚者相<lb/>
與勵剛風搏沆瀣周流八極為兹花一洗汚衊<lb/>
之辱過翁齋軒呼酒髙酌咏柴桒之詩歌離騷<lb/>
之章盡醉以適翁之適而吾亦得適其適也矢<lb/>
心陳詞用誌軒璧為後㑹張夲云<lb/>
　　斗室記<lb/>
自標枝巣穴之世逺宫室之制日新月盛世禄<lb/>
<pb n="KR4d0561_SBCK_015-15a"/>
之家第有甲乙致習俗之侈而堂髙數仞墻屋<lb/>
錦繡者比比矣若夫屈身矮屋之士徃徃以力<lb/>
所不足不能有為其志未甞不焱然也惟吾可<lb/>
積則不然可積以吳越錢氏之裔贅延安唐侯<lb/>
之家徃來雲間築室采邑風山屏其前淞水襟<lb/>
帯其左右屋栽三楹高不過㝷丈以婦家封侯<lb/>
之貴采地之富雖連雲别墅咄嗟可成今若此<lb/>
亦可謂不淫于富貴者欤吾将以其細行觀之<lb/>
屡嵗過鄉里視故舊親戚抑抑乎謙謙乎執子<lb/>
<pb n="KR4d0561_SBCK_015-15b"/>
弟禮不異乎童丱之日無一豪放矜肆之態以<lb/>
加于人故咸謂有先君子好禮之遺風然則斗<lb/>
室之儉本乎天性非矯飾一時以要譽而為之<lb/>
也昔衛公子荆善居室完曰苟完美曰苟羙故<lb/>
孔子稱之若可積之儉而約于衞荆其庶㡬乎<lb/>
吾用是以稱可積而延安家法之足稱亦可見<lb/>
矣是為記<lb/>
　　思齋記<lb/>
膠東賈文學鈞慶典敎毘陵郡以燕處之室榜<lb/>
<pb n="KR4d0561_SBCK_015-16a"/>
思齋徵予文記之且曰厶所思者非謂能三思<lb/>
而行亦非敢以九思之訓待旦之意示警如書<lb/>
紳也思吾親于疇昔䘮亂之秋相繼即世母蕞<lb/>
昌邑父堲萊縣㡬致蕪没幸而茅冦殄滅歸室<lb/>
祖茔大明開天拔擢寒畯代耕有禄而飬弗及<lb/>
親矣風木之憾十有餘年去鄉土㡬千餘里霜<lb/>
露降濡悲感交集念𣣔洒飯松丘使吾親不為<lb/>
若敖氏之鬼栖息桒梓以終餘年此朝夕耿耿<lb/>
于懐也予曰嘻逰子悲故鄉信矣况思親乎然<lb/>
<pb n="KR4d0561_SBCK_015-16b"/>
君子之思其親者豈止是㢤烏雏返哺豺獺報<lb/>
本特一事耳必也出言舉足動合矩度不忘其<lb/>
親詩禮之訓聼于無聲思無邪以正其心<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>若<lb/>
思以敬其遺體由是而推其緒餘以淑諸人以<lb/>
施諸行事忠君報國流芳汗青以顯榮其親夫<lb/>
然後息負荷之肩觧組綬之縛訪親戚省墳墓<lb/>
某水某丘凡吾親平生所釣㳺處吾得釣而㳺<lb/>
焉鶡冠鳩杖抱子弄孫以安享太平田野之楽<lb/>
則今日之所思者豈不熊魚棄得乎區區耄言<lb/>
<pb n="KR4d0561_SBCK_015-17a"/>
筆諸齋壁庶或紓其懐抱云<lb/>
　　白雲亭記<lb/>
東漢趙邠卿壽藏之作吾意其涉艱危将以得<lb/>
全歸為喜故耳故至唐司空表聖乃預為壙槨<lb/>
時與客觴咏其中又作休休亭以寓超然物外<lb/>
之意史稱曠逹不誣矣今吾友唐公均舉由元<lb/>
末致仕佚老于家洪武革命䝉天憗遺以弓裘<lb/>
無嗣業者命其兄之子允明為後家事鉅細悉<lb/>
付託之即在家為有髮僧參釋門諸老以學其<lb/>
<pb n="KR4d0561_SBCK_015-17b"/>
學春秋八十有九號曰白雲翁距舍南百餘歩<lb/>
廼為佳城旁結茅龕晝夜禅寐允明則日候起<lb/>
居奉甘軟如事所生且能承順其志築亭于前<lb/>
復鑿池以蓺蓮芡之属幽花秀竹與塚上之木<lb/>
参錯相映每邀致親之所愛盍簮于亭薫爐茗<lb/>
盌殽核樽爼厶負米四方徃徃望白雲思親有<lb/>
如昔人之言者雖歸侍傍雲常在目請先生為<lb/>
我記之時坐客有辨之者曰吾聞薬山禅師以<lb/>
雪之在天為西來祖意今雲翁禅眼之明必有<lb/>
<pb n="KR4d0561_SBCK_015-18a"/>
悟乎禅悟之語非允明名亭之意亦非儒紳先<lb/>
生所知也予曰不然夫英英之雲一也其所觀<lb/>
感各有不同雲翁葢視身如雲浮太空藐焉斯<lb/>
湏猶瞿曇氏電露之喻也若夫允明望親舍之<lb/>
雲而懸懸者是則以梁公之心為心家居以壟<lb/>
雲自怡庸詎知非華陽真逸之心乎吁仁見為<lb/>
仁智見為智予所知者此理而巳禅則吾不知<lb/>
也客笑而不言予曰如何翁曰唯允明亦曰唯<lb/>
唯是為記<lb/>
<pb n="KR4d0561_SBCK_015-18b"/>
　　養正齋記<lb/>
徃余客東吳十有餘年聞儒林旦評以琴川髙<lb/>
彦和氏稱為儒士聲甚藉藉余雖未相識而相<lb/>
慕焉洪武辛酉秋友人揚純夫尤稱異之且言<lb/>
彦和以飬正名齋葢取諸䝉卦之辭猥徵予言<lb/>
屡辭弗獲予曰大㢤易也豈敢以管窺之見以<lb/>
贅疣乎請以古之善飬正者為彦和誦之如孟<lb/>
母三遷使其子去丘墓市㕓為不逰之地習禮<lb/>
容爼豆于嬉戯之間如室于蘭乆而俱化厥後<lb/>
<pb n="KR4d0561_SBCK_015-19a"/>
以寡欲飬心以直養氣傳正學而接跡子思闢<lb/>
異端而並功于禹是母是子非善養者能如是<lb/>
乎衛武公行年九十有五抑戒之作既自箴警<lb/>
且求卿大夫官師之属交相敎戒瞽矇禆讃朝<lb/>
夕弗違言行之純㒺有圭玷亦豈非善飬者乎<lb/>
是故一為亞聖一為睿聖易之所謂聖功者不<lb/>
誣矣吁人生天地間而所受之中夲無頗僻惟<lb/>
情竇既開牽于物𣣔日浸月漬或正或否遂乃<lb/>
有君子小人之分苟得其飬則如木從䋲其正<lb/>
<pb n="KR4d0561_SBCK_015-19b"/>
若自然矣今彦和之為端士也䝉飬之功不言<lb/>
可知繼自今以徃學與日積道随年長佩服乎<lb/>
七篇之書涵飬乎大雅之章毋曲學毋枉道毋<lb/>
有獲而詭偽慎終如始益進益修如此則希孟<lb/>
而孟希武而武何止如旦評而巳㢤區區言耄<lb/>
而瞽幸純夫為我謝之<lb/>
　　重建雲居菴記<lb/>
洪武十有六年春雲居菴主僧徳傳過予曰宋<lb/>
咸淳間四世祖諱行興號祖庭來自天目山駐<lb/>
<pb n="KR4d0561_SBCK_015-20a"/>
錫爵林露坐説法風動一方緇素與檀施坌集<lb/>
遂結菴以處之名曰雲居由宋而元祖年九十<lb/>
有二終于至正乙酉其嗣法子弟曰慧滿繼之<lb/>
四年而殁曰道卭以甲乙傳及尤宋菴燬于兵<lb/>
慧滿避兵他適不知所之而徳傳念祖師過化<lb/>
之地義不忍捨去大明更化𥘉頼吾佛之道與<lb/>
時偕行于是剪荆榛畚瓦䃯復經始营之距爵<lb/>
林百餘里歩得里人湯逹卿故基以廣其居今<lb/>
苟完矣請先生之筆以誌之前此予甞過横山<lb/>
<pb n="KR4d0561_SBCK_015-20b"/>
之隂憇足于菴觀夫所築之室凡二十餘楹堂<lb/>
有佛像設供具鐘皷列焉僧有室經案禅榻香<lb/>
燈偹焉餘如齋厨井湢之属㒺有不偹其地近<lb/>
山而爽塏逺城郭而幽閴晨嵐夕霏空翠洒<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>
戸間無囂塵市聲滓人耳目傳公日掩関趺坐<lb/>
泊如也吁是雖蕞尔一區如抱茅葢頭然視佛<lb/>
之所謂桒下一宿者亦巳多矣彼名山巨刹膏<lb/>
腴以萬計尸素之士或不能及若傳公者服勤<lb/>
如此肯搆如此䋲祖武又如此豈非浮圗子孫<lb/>
<pb n="KR4d0561_SBCK_015-21a"/>
之象賢者欤予故聼其所謂併以目見之實三<lb/>
嘆而書之是歲夏六月之望同郡龜巣老人謝<lb/>
某撰<lb/>
　　歸耕記<lb/>
予老廢筆硯授之子子以拙辭躬稼又弗克服<lb/>
勤方諄諄朂之以周公無逸之訓潞城曺徳聲<lb/>
書來曰震徃者避兵東吳顚沛萬状還鄊以来<lb/>
田舍粗葺筆歸耕二字掲諸座隅示不忘也惟<lb/>
巣翁姻婭而相知敢請識其顛末以垂警其後<lb/>
<pb n="KR4d0561_SBCK_015-21b"/>
人予曰嘻前元時徳聲曽大父為晋陵閭右大<lb/>
父起家登仕版厯官至東平路同知殁後數年<lb/>
而徳聲失怙丁時多艱家用蕩析蔑有能相頋<lb/>
者藐焉依母氏笠澤之濵狼烟滿眼矢石塞路<lb/>
窮途之困甚于蒺藜杳不知先業失墜為何如<lb/>
也大明更化𥘉竭蹶而趋偕女家弟之家還故<lb/>
里荷蓑笠操耒耜薙荆棘之區犁之剷瓦䃯之<lb/>
埸屋之載搆載穫料理而恢拓之烝甞之奉滫<lb/>
<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之供征徭賦税之所需㒺有不給且能割膏<lb/>
<pb n="KR4d0561_SBCK_015-22a"/>
腴以寕二兄之歸斷雁復得以成行㳺魚不失<lb/>
其同隊東阡西陌雞鳴狗吠桒梓敬共是皆如<lb/>
其素願也然則患難之餘歸耕有如此者豈易<lb/>
得㢤若曰其歸也非衣錦之榮休官之適其耕<lb/>
也非能以尭舜之楽于畎畝葢以前賢論之衆<lb/>
人可同日語乎如徳聲者先世之業失而復得<lb/>
骨肉之親散而復聚况時和歲豊率土寕謐凡<lb/>
我同類皆得耕田鑿井歡然爲太平之民其楽<lb/>
雖異于古人未爲無所楽也吁以其艱難勤苦<lb/>
<pb n="KR4d0561_SBCK_015-22b"/>
十有餘年而後得此後之人㒺有攸知寕無怠<lb/>
荒乎此記之所以作也頋予言耄請復以語吾<lb/>
兒者語之夫周公聖人也無逸一書為世龜鑑<lb/>
苟知之則當尊其所聞俛焉孜孜以繼以述以<lb/>
纉承其先緒詩曰子子孫孫勿替引之吾于此<lb/>
亦云<lb/>
　　書屋記<lb/>
洪武壬戌秋崑山故交辛斌甫過龜巣為其友<lb/>
蔣生秉彛請書屋記且曰生自齠齓時嗜學雖<lb/>
<pb n="KR4d0561_SBCK_015-23a"/>
祈寒大暑矻矻不少廢年十五父命學吏事閲<lb/>
數月不懌而歸旣而令服賈走淮浙南北數千<lb/>
里亦常以簡策自随少暇輒誦讀之竟不屑㒺<lb/>
市利以肥其家遂令力穡為仰事俯育計秉彛<lb/>
乃從親之令蓑笠緇撮以事其事三餘之日愈<lb/>
進厥功老夫以未甞靣其人目其居難乎架空<lb/>
鑿虚而為之文也明年夏五予舟過婁江斌甫<lb/>
與生郊迓而過之所謂書屋者𥘉無垂籖萬軸<lb/>
也亦非連雲大宅也四書六經外諸古圖史與<lb/>
<pb n="KR4d0561_SBCK_015-23b"/>
陶弘毛頴列乎其間與之語粲然有文意吾常<lb/>
林鋤經董君南之朝耕夜讀亦如是而巳矣揚<lb/>
子曰晞驥之馬亦驥之乗使生所造愈㴱進愈<lb/>
力則所就未易量也然則生能承順其親且不<lb/>
卑屈其志謂非能子可乎所居在崑山城西九<lb/>
里橋之南其江山景物無関于書屋者不書特<lb/>
以其心跡之寔書之用為記時洪武十六年五<lb/>
月二十八日<lb/>
　　逸菴記<lb/>
<pb n="KR4d0561_SBCK_015-24a"/>
夫人莫不欲四體之逸也惟君子則逸其心故<lb/>
甞操而存之寡慾以養之秉彛之天一真無偽<lb/>
感而通之動㒺不吉周書曰作徳心逸日休君<lb/>
子取之故能逸其心也今河南彭公伯常爲武<lb/>
進令自號逸菴夫所謂逸者心逸之謂欤常人<lb/>
言之州縣之職其勞甚矣頋兹巨邑事如絲棼<lb/>
雖戴星出入猶恐不逮何能逸乎予曰不然公<lb/>
以夙學老成之才爲之征科撫字㤙威並行雀<lb/>
角䑕牙曲直能辨如庖丁觧牛如其肯綮牛雖<lb/>
<pb n="KR4d0561_SBCK_015-24b"/>
多而<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>刄不頓也矧夫至公之心烱如秦鏡且<lb/>
不以塵土蔽媸妍所照随物應之是則吾心之<lb/>
逸葢自若也雖在官舍視為逸菴不亦可乎一<lb/>
旦朝家以七十之年優容里居則吾心之逸與<lb/>
肢體之逸熊魚兼得矣雖然古之逸民若夷惠<lb/>
之儔髙風峻節為世師表吁吾知逸菴之逸必<lb/>
如是而後巳焉<lb/>
　　持敬齋記<lb/>
前軰以齋居之名著稱者多矣其最著者曰誠<lb/>
<pb n="KR4d0561_SBCK_015-25a"/>
齋簡齋容齋又有以先正箴銘而傳者曰敬齋<lb/>
求放心齋是也其後一變曰䟽曰酸曰松雪者<lb/>
紛紛然人争效之齋之義逺矣今贛之聶伯䕫<lb/>
氏以持敬名齋需言于愚愚固辭不獲乃言曰<lb/>
聖人筆六經以照萬世敬之一字層見叠出先<lb/>
儒詳之矣愚復何言窃觀所謂持者意在執持<lb/>
而用之言人之持物猶吾之持敬也持物以手<lb/>
持敬以心苟不致謹則亦莫之能用也譬之射<lb/>
者必謹于持弓矢而後不失于中御者必謹于<lb/>
<pb n="KR4d0561_SBCK_015-25b"/>
持轡而後不失其馳又如執玉捧盈必洞洞属<lb/>
属然如弗勝如将失之然後能勝而弗失也伯<lb/>
䕫向逰成均持此敬以進徳脩業故學優而仕<lb/>
宰髙平持此敬以治其民而民有去思焉迩來<lb/>
為諸侯幕賔翼翼乎以参賛承宣為務謹三尺<lb/>
御羣吏以<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>四邑是皆持此敬以展其用厯兹<lb/>
以徃百司皆然有官守則持此以共其職有言<lb/>
責則持此以盡其忠峩冠冕鳴佩玉鵉臺鳳閣<lb/>
筵羽鵷鷺無非持此心之敬而用之其用有不<lb/>
<pb n="KR4d0561_SBCK_015-26a"/>
能盡者敬乎敬乎亦豈非一言而可以終身行<lb/>
之者乎夫如是則上不負天子下不負所學齋<lb/>
名著稱亦卓然如昔人矣雖然宦成而怠世固<lb/>
有之惟君子慎終如始有不為其怠者衛武公<lb/>
春秋九十有五官為周司徒方且再三以敬慎<lb/>
為詩日夜警戒故卒能為睿聖武公愚不敏敢<lb/>
請獻此詩為持敬慎終之助洪武十七年嵗在<lb/>
甲子三月二十六日<lb/>
　　恬澹齋記為髙彦述作<lb/>
<pb n="KR4d0561_SBCK_015-26b"/>
昔有與彦述同姓字君素者以頥軒涪翁賦詩<lb/>
其畧曰辱莫辱多𣣔楽莫楽無求㫖㢤斯言真<lb/>
可為恬澹齋座右銘也葢多𣣔則不能恬静必<lb/>
辱其身無求則澹泊自足楽于其心由是知孔<lb/>
顔之楽非楽乎𬞞水曲肱簞瓢陋巷而蔗境之<lb/>
佳可漸入而得矣夫彦述先君子以醫名家獨<lb/>
歩鄉國流風遺俗今豈無之十餘年来乃能與<lb/>
時浮沉不競不躁不貪不墨舊家習氣掃除净<lb/>
盡故齋居之室題曰恬澹葢取諸内經飬生之<lb/>
<pb n="KR4d0561_SBCK_015-27a"/>
要旁參荘老而有得焉至如諸子百家之書亦<lb/>
多渉獵然文藻不露不求人知城居如子真谷<lb/>
口賣藥君平賣卜簾常晝垂門或早閉衣布素<lb/>
若紈綺茹粗糲若膏梁由其氣質之清資以學<lb/>
力故恬淡有過人者每謂人曰人生固不能無<lb/>
𣣔也多𣣔奚為彼銅山鑄錢郿塢積金一姬傾<lb/>
斛珠萬馬如錦繍凡如此類孰不賈禍當時遺<lb/>
臭後世乎言之必撫掌大笑傾倒而後巳吁黄<lb/>
太史九原可作二髙當有抑揚老夫贅言亦庶<lb/>
<pb n="KR4d0561_SBCK_015-27b"/>
乎奨勸之助云<lb/>
　　芸室記<lb/>
予耄無能為也乆矣嶄然骨立百念灰冷獨嗜<lb/>
學好友之心猶未能忘前元故交淪没殆盡每<lb/>
每見後生少年能讀書通古今識道理且不為<lb/>
異端邪説所惑則愛之重之同郡為忘年友者<lb/>
凡數人其一伯禮也洪武戊辰秋伯禮書来曰<lb/>
厶居鄉城環堵一室有古聖賢經傳及古醫書<lb/>
若干卷日用涉獵間以芸香辟蠧庋諸室中顔<lb/>
<pb n="KR4d0561_SBCK_015-28a"/>
曰芸室望先生有以警之書再至義不容辭矧<lb/>
予數相徃来知其室無節棁之華無丹碧之飾<lb/>
無屏罳帷幄為觀羙之資宴安之具闤中有山<lb/>
林清致木榻業几圖籍左右熏爐短檠陶弘毛<lb/>
穎之属晝夜為伍孜孜厥修嘗謂人曰吾為醫<lb/>
家方技可以寓吾心之仁以濟夫人故先之非<lb/>
以儒為迂而後之也吁伯礼言此其知道乎然<lb/>
九流百家莫大于儒儒之道莫大于仁伯礼知<lb/>
醫薬之方或未知仁之方傳曰已立立人已逹<lb/>
<pb n="KR4d0561_SBCK_015-28b"/>
逹人仁之方也尼山大聖葢得夫唐虞三代之<lb/>
傳傳之萬世以康濟斯民非金匱石室之方可<lb/>
同年而語者請以是筆諸芸室藴諸身施諸人<lb/>
則吾心之仁不可勝用醫儒之道所謂並行而<lb/>
不相背者信矣是爲記<lb/>
　　重建清㣲觀記<lb/>
夫師教之恩報同君親葢礼之重者見于經昭<lb/>
昭也然道徳五千言此非所先苟師道之不隆<lb/>
則道徳亦不能有傳矣今清㣲觀主周鍊師石<lb/>
<pb n="KR4d0561_SBCK_015-29a"/>
泉勤而行之是能黙契禮經而獨超乎其類也<lb/>
洪武己巳春石泉書來謂予曰厶追懐先師歸<lb/>
復故業丐先生為文識之予嘉其能而不却也<lb/>
抑甞過丹陽聞諸鄉老之言其報師之恩藹然<lb/>
可見𥘉邑人諸葛徳齋隐居學道佩天師符命<lb/>
剏此觀為修鍊之所旣而羽化寔為開山之鼻<lb/>
祖也弟子裴静山䓁住持以甲乙傳元末觀燬<lb/>
衆亦飄散或存或亾洪武改元其徒朱竹軒言<lb/>
還結茅而居未㡬而終時石泉住丹徒紫府觀<lb/>
<pb n="KR4d0561_SBCK_015-29b"/>
聞師訃即謝事而歸葬之志在復業揄揚道法<lb/>
風動一方向化者咸楽施以相之諸葛氏母子<lb/>
其尤也于是剪荆榛畚瓦䃯鳩工度材辛勤十<lb/>
有餘年作三清殿前闢山門旁翼両廡祖祠經<lb/>
室丹房齋厨之属凡若干楹穹林竹樹蔚然屏<lb/>
蔽輪奐之光焜煌乎䝉城故區度亭遺跡長塘<lb/>
之煙水湖光北固之雲霞山色亦皆映帯為清<lb/>
㣲勝㮣矣吁凡為人後者有能繼述如此豈不<lb/>
為賢子孫乎近世逢掖之士學必有師禮宜報<lb/>
<pb n="KR4d0561_SBCK_015-30a"/>
効未甞彷彿如此者也予因記其事之顛末㴱<lb/>
用感慨併書此為世之勸云<lb/>
　　栖雲軒記<lb/>
雲之為物聚散不常其聚也由膚寸之㣲至于<lb/>
彌六合雨天下其散也則斯湏無踪人莫能測<lb/>
况能與之栖遲乎惟英英而白悠悠而閑者方<lb/>
外之士相羊似之每寓言而髙尚之意云耳常<lb/>
郡玄妙觀荘厶以寕栖雲有軒意葢如此夫以<lb/>
寕師老𣆀其學以清净為宗青山白雲澹然幽<lb/>
<pb n="KR4d0561_SBCK_015-30b"/>
棲固其宜也然𣆀在周室柱史有年青牛出関<lb/>
然後著書五千言以明其道亦未甞絶人物斯<lb/>
世而爲髙尚焉後之善學者如陶貞白于齊梁<lb/>
之間挂冠都門怡雲句曲若将終身焉及乎以<lb/>
大任寄之固辭而不可得遂乃坐山中如廟堂<lb/>
之上茹茯苓如鐘鼎之食人到于今稱之不失<lb/>
爲華陽真逸也矧吾以寕有琴而能作松風之<lb/>
詩聲有詩可以賦怡雲之情是則陶之所楽皆<lb/>
爲吾有山林朝市或䖏或出何徃非栖雲之地<lb/>
<pb n="KR4d0561_SBCK_015-31a"/>
哉吁由周而來寥寥二千餘年所謂隐居以求<lb/>
其志行義以逹其道者竟無其人是可嘆也若<lb/>
夫華山之陳一枕白雲三徴不起此又不可同<lb/>
日語矣以寕徵予文特書此以識歲月併以偹<lb/>
従善之择云<lb/>
　　聼雪軒記<lb/>
夫雪聲之㣲若有若無聼之者必方寸之間一<lb/>
無所擾而耳之聼不為物奪然後可得而聞也<lb/>
同郡馬用和居市㕓以陶倚為伍絲竹車馬之<lb/>
<pb n="KR4d0561_SBCK_015-31b"/>
喧晝夜不息聼雪有軒豈虚語乎洪武𥘉予甞<lb/>
忝為東家丘知其為馬氏之良别来十餘年説<lb/>
者謂用和讀書養親習與志長超然出羣遇歲<lb/>
晩同雲集霰而霏霏之雪繼之用和侍親庭幃<lb/>
言此為豊年之瑞以怡其親奉壽觴如金帳羊<lb/>
羔舞斑衣如仙人鶴氅以春䖝撲窓之聲為金<lb/>
石之鳴舉家之人同得以楽其楽也既退獨處<lb/>
軒居萬籟俱寂乃想像撤塩飛絮聼于無聲不<lb/>
啻若鈞天廣楽九奏而有遺音所楽有未易語<lb/>
<pb n="KR4d0561_SBCK_015-32a"/>
諸人者其心必曰蘇子卿十九年牧羝沙漠李<lb/>
元直夜半撃鵝襲蔡梁園之賦客揮毫㶚橋之<lb/>
詩人覔句皆安知雪之有聲如此其楽㢤用和<lb/>
需予文請以是相知之言誌諸軒壁異日以黄<lb/>
金鑄我為鍾期吾亦無愧焉爾<lb/>
　　瓜田記<lb/>
農皇古神聖以人道急于養生是故作耒耜敎<lb/>
之粒食又為之醫薬以濟其夭閼而本草之書<lb/>
出焉旣而軒岐問答靈樞素問與本草並行為<lb/>
<pb n="KR4d0561_SBCK_015-32b"/>
醫家之大經大法也崑山卲濟民氏家傳是書<lb/>
㴱究厥㫖為醫巨擘迨元末年業墮于兵慕古<lb/>
之同姓種瓜東陵于是即所居淞滸糞于瓜田<lb/>
戴笠而鋤抱甕而灌綿綿唪唪之<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>如周雅所<lb/>
稱以之養親可以充一味之甘以之留客可以<lb/>
侑一茶之欵其蒂為苦口良薬可與参苓薑桂<lb/>
並用以活人濟民嘉之因以瓜田自號朝于斯<lb/>
夕于斯寓幽興于斯非矜乎東陵華胄也方今<lb/>
盛時遇瓜田而納履者無之或為古之人有白<lb/>
<pb n="KR4d0561_SBCK_015-33a"/>
兎御史殆若戯言無足患者其楽為何如哉予<lb/>
甞避地東吳濟民乆交乃不以三百廿里為逺<lb/>
九十六歲為耄致書求文再四益勤予辭不獲<lb/>
遂以昔所見而知者筆之是為記<lb/>
　　習静軒記<lb/>
洪武丙寅冬前知武進縣太原舒公之孫文允<lb/>
書來曰厶家居僻小軒讀書强名習静用唐人<lb/>
詩中語也丐先生為余識之書凡四至不容以<lb/>
言耄辭乃謂之曰人生而静天賦之性感物而<lb/>
<pb n="KR4d0561_SBCK_015-33b"/>
動情之𣣔也性至㣲故學者必有以養之然後<lb/>
不為物𣣔所汨習静之意必有見于此欤夫以<lb/>
文允之英姿壮年學優而仕動而有為取青紫<lb/>
如拾地芥今乃韜聲光歛踪跡負米飬親之外<lb/>
足不入城府影不出户庭目不眩邪色耳不汚<lb/>
鄭聲膏梁綺繡不適乎口體罄室隘巷門可羅<lb/>
雀澹然而資于外者如此廓乎虚襟寂乎靈䑓<lb/>
幽探乎經史之奥涵泳義理之腴出入乎諸子<lb/>
百家而無他岐之惑焉其恬然飬乎中者又如<lb/>
<pb n="KR4d0561_SBCK_015-34a"/>
此可謂得習静之方矣昔濓溪翁主静之學程<lb/>
伯子以親炙而得之其平居終日坐如泥塑及<lb/>
其動與物接則一團和氣穆如春風視世之以<lb/>
槁木死灰為静者逈不侔矣愚聞周程之學葢<lb/>
黙契夫大學定静之㫖以相傳使文允以周程<lb/>
為法而學焉則習與性成二賢同歸豈特如摩<lb/>
詰之語而巳哉予不佞故卒以是告之時洪武<lb/>
二十年四月之吉同郡龜巣老人撰<lb/>
<pb n="KR4d0561_SBCK_015-34b"/>
</p>
<p>
龜巢藁卷之十五終<lb/>
<pb n="KR4d0561_SBCK_015-35a"/>
</p>
<p>
</p>
  </div>
</body>
</text>
</TEI>
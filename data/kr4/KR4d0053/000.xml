<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安岳集</head>
    <p>
<pb n="KR4d0053_WYG_000-1a"/>
欽定四庫全書　　　　　集部三<lb/>
　安岳集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案安岳集十二巻宋馮山撰山字允<lb/>
　　　　南初名獻能安岳人嘉祐二年進士官終祠<lb/>
　　　　部郎中山詩文三十巻嘉定中瀘人周鋭與<lb/>
　　　　其子澥文集合而刋之前有劉光祖太師左<lb/>
　　　　丞合集序及何悳固二馮先生文集序此本<lb/>
<pb n="KR4d0053_WYG_000-1b"/>
　　　　澥集全佚山集目録雖全而自十三巻以後<lb/>
　　　　詩文皆缺所僅存者前十二巻詩耳以徐氏<lb/>
　　　　傳是樓書目考之亦然蓋殘本也山與梅堯<lb/>
　　　　臣蘇舜欽同時時已盡變楊劉西崑之體故<lb/>
　　　　其詩平正條達無翦紅刻翠之態其上金陵<lb/>
　　　　王荆公詩有更張漢法新之句序所謂當熈<lb/>
　　　　豐間不能苟合於新法者於此可見蓋亦耿<lb/>
　　　　介之士故其文足以取重澥當靖康中奏罷<lb/>
<pb n="KR4d0053_WYG_000-2a"/>
　　　　李綱宣撫西河又受張邦昌偽命墮其家聲<lb/>
　　　　其集雖與山並刻實為薰蕕同器其不傳也<lb/>
　　　　正亦不足惜矣乾隆四十四年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR4d0053_WYG_000-3a"/>
安岳集原序<lb/>
故祠部郎中贈太師安岳馮公諱山字允南文集三十<lb/>
巻太師有子諱澥官尚書左丞贈資政殿學士字長源<lb/>
文集四十五巻太師卒於紹聖元年左丞薨於紹興十<lb/>
年逺者百二十有九年而近者亦八十年矣而比歲文<lb/>
集始行於世又未有序之者珠玉藏於山淵其氣終不<lb/>
可得而埋蝕斯文也夫豈有久晦而不彰者乎然士之<lb/>
逢辰則有幸有不幸太師公在熙豐間不能苟合於新<lb/>
<pb n="KR4d0053_WYG_000-3b"/>
法辟臺官不就天下高之元祐以来用范醇夫薦始立<lb/>
朝為郎而公卒矣時有幸不幸而斯道也斯文也不與<lb/>
焉左丞年二十三登元豐二年第名聲籍甚元祐執政<lb/>
以賢良方正直言極諫科薦之進䇿與論人交稱焉後<lb/>
不果試教授成都蔡元長待之甚厚及以序送京亦不<lb/>
苟徇也太師卒奔喪京師三年而皇妣卒公嘗自述其<lb/>
衰絰七年中窮居固守等事嗚呼非學而能之乎元符<lb/>
上書論及宫禁述所見耳初非有意於希世取爵禄也<lb/>
<pb n="KR4d0053_WYG_000-4a"/>
其後主國論者自以私意進退人才而公遂進用自郎<lb/>
而卿既乞補外又以奉常召俄上疏乞罷湟州及西寧之<lb/>
役以靖患息民公始得罪矣其謫詞曰頃上書疏半為<lb/>
邪言久懷異心下比流俗遽有覊縻之請實為捐棄之<lb/>
謀以嗣武為勞師以昭功為徃失動摇國是疑惑新民<lb/>
可送部與逺小監當尋謫永州别駕道州安置三年而<lb/>
自玉局召為吏部郎明年丞相張天覺罷政公坐附麗<lb/>
又送吏部為處化丞在外將十年然後知夔州復直龍<lb/>
<pb n="KR4d0053_WYG_000-4b"/>
圖閣靖康即位年六十有七矣以徽猷閣待制兼侍讀<lb/>
俄長諫院而女真已圍太原矣故曰時有幸不幸也公<lb/>
老而達實逢時之不幸斯道也斯文也言之抑何艱哉<lb/>
道與時汙隆文與時高下公則心知之故於潼川先生<lb/>
楊祐甫之卒也哭之慟而銘之甚哀公與楊公皆太師<lb/>
公之所作成也其言曰某與祐甫㳺垂五十年自少皆<lb/>
承先訓以文學志義相期既而先後得科第中年各欲<lb/>
以所學少見於世而愚不適時自取大戾祐甫雖廢而<lb/>
<pb n="KR4d0053_WYG_000-5a"/>
安處鄉里然疾病窘困不能出門戸而某流放楚粤江<lb/>
湖之逺追維終始𤣥成嘆笑今祐甫卒含悲茹憤言發<lb/>
涕零以吾二人平生契誼之私他人所不得與且所不<lb/>
能知者祐甫晩與成都鄭少世今之鋟木者大瀘周氏<lb/>
子銳也可謂好事也已其邑人景君佐仕於吾州為周<lb/>
氏子請叙其篇端以余粗知言云嘉定十二年四月十<lb/>
四日簡池劉光祖序<lb/>
父子傳受古難其兼有開於前後莫之嗣作者窮矣故<lb/>
<pb n="KR4d0053_WYG_000-5b"/>
父作子述中庸以侈周家之盛而唐史臣傳李德裕亦<lb/>
首表而出之曰元和宰相吉甫之子夫君臣之道胥貴<lb/>
於纘承者如此而况斯文乎韓昌黎一世儒宗毫端所<lb/>
向變化莫測而得心應手之妙已不能授其子他可知<lb/>
也司馬談之有遷劉向之有歆班彪之有固父子相承<lb/>
照耀一世若可尚矣然三家之子類皆不善用其身君<lb/>
子或慊焉豈文章公器造物者靳之而不畀人以其全<lb/>
耶獨吾宋三蘇先生之出掩千古而奪之氣其文辭渾<lb/>
<pb n="KR4d0053_WYG_000-6a"/>
浩如長江大河沛然莫禦非斷港支流之可望而其名<lb/>
節峻峙又如太山喬嶽巖巖層霄之間使人聳瞻而不<lb/>
敢議父作子述之懿必如是而後可以無愧也彼三家<lb/>
者溟涬然下風矣哉普慈馮公允南以文名於時其子<lb/>
澥承之益大以肆今觀其父子之作敷腴典重不費追<lb/>
琢自合法度非有本者疇克爾里人周君鋭閲之契於<lb/>
心乃鋟諸木俾悳固序其首辭不獲命則以其素所感<lb/>
者書焉嘉定乙亥中秋日梧谿散人何悳固叔堅序<lb/>
</p>
<p>
</p>
  </div>
</body>
</text>
</TEI>
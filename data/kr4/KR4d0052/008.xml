<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻八</head> <lb/>
    <p>
<pb n="KR4d0052_WYG_008-1a"/>
欽定四庫全書<lb/>
　淨徳集巻八<lb/>
　　　　　　　　　　　　　宋　吕陶　撰<lb/>
　内外制<lb/>
　　誡厲諸路監司修舉職事詔<lb/>
朕思古之人君恭已無為而恩之所加者深威之所制<lb/>
者遠群黎百姓莫不悦懐畏服而無一夫不獲者其道<lb/>
非他盖有法度以為治世之具張官置吏奉而行之足<lb/>
<pb n="KR4d0052_WYG_008-1b"/>
以整齊天下而導其徳澤以及于遠近幽深故也今四<lb/>
海之廣判為諸部部有使者以督察郡縣乃為朕行法<lb/>
度而導徳澤者比嵗以來或不勝職以苟且為易簡以<lb/>
解縱為寛裕以懲奸去惡為惨暴以度用均財為刻剥<lb/>
政有先務則置而不問事有中道則違而不循是以賦<lb/>
役不均刑罸不中盗賊不戢疾苦不除其勢駸駸然日<lb/>
趨于偷惰弛廢之餘而不知止朕何望焉元元何頼焉<lb/>
朕夙興夜寐講求治要論議所先詔今數下率從寛厚<lb/>
<pb n="KR4d0052_WYG_008-2a"/>
者盖欲安養生民而躋之富夀爾非謂使汝一切廢事<lb/>
而竊禄傋位也詩不云乎彼其之子不稱其服書曰敬<lb/>
爾有官亂爾有政斯皆士大夫之所習聞也爾其勵志<lb/>
意修職業特凖䋲以肅庶務推仁惠以蘓疲民使四方<lb/>
無咎咨憔悴之嘆而朝廷享太平之福豈不美歟苟蹈<lb/>
前愆必罰無赦<lb/>
　　吏部郎中制<lb/>
敕文昌六官分董天下之務而吏部最號要劇盖萬官<lb/>
<pb n="KR4d0052_WYG_008-2b"/>
之衆流品有清濁資格有先後法不歸一吏能為奸夫<lb/>
欲銓綜至當而選授之路不失于紛縟則小宰之任安<lb/>
可虛授其人哉以爾具官某學而從政志尚不苟更渉<lb/>
中外風迹可稱擢其規鍳之明處以銓衡之貳昔韋陟<lb/>
以殿整稱職孝本以清慎服人勉蹈前修無忝朕命<lb/>
　　禮部郎中除吏部員外郎制<lb/>
敕吏員多而待次者衆條目混淆而吏胥得以因縁為<lb/>
姦此選部之公患也故特擇清尚通識之士以助長貳<lb/>
<pb n="KR4d0052_WYG_008-3a"/>
庶㡬銓綜有序而物論平允爾端亮不倚敏於從政出<lb/>
將使指入踐省曹皆有能名效於已試天官之屬宜以<lb/>
才任惟公可以循守法式則吏不能欺惟明可以甄别<lb/>
流品則士皆無憾往惟懋哉以稱朕命<lb/>
　　吏部侍郎除戸部尚書制<lb/>
敇中臺之建六卿異職别流品精選㧞使人材無遺者<lb/>
天官之事均財用審出納使民力不匱者司徒之責皆<lb/>
朝廷之重寄士大夫行已及物之地也由彼遷此莫非<lb/>
<pb n="KR4d0052_WYG_008-3b"/>
能臣以爾具官某愽識多聞明於世務資忠履信蔚為<lb/>
吏師頃從四户之華總泣三銓之務嚴整稱職如韋陟<lb/>
之賢清愼服人有孝本之譽推其餘藴可畀重權宜邦<lb/>
計之總司庶賢猷之兼濟予有量入為出之法爾其愼<lb/>
詔於他求予有損上益下之心爾其深思於邦本勉從<lb/>
明訓永底茂庸<lb/>
　　資政殿學士通議大夫知成徳軍李清臣可户部<lb/>
　　尚書制<lb/>
<pb n="KR4d0052_WYG_008-4a"/>
敕周之制以九賦九貢歛財致用而以九式均節之入<lb/>
有藝極出有度數是以民不告勞而經費無不足此王<lb/>
道之資也今天下大計歸要地官凡盈虚登耗之差髙<lb/>
下輕重之勢必審處而後行其任可謂難矣然特有司<lb/>
之事爾朕擇輔政之舊臣而付之愛民保國之意可見<lb/>
於斯具官某讀聖賢之書而學通今古辨義利之分而<lb/>
行有本末早䝉先帝之遇乆踐禁近之榮謀於廟堂得<lb/>
持綱操轄之體任以蕃屏見承流宣化之勞宜國計之<lb/>
<pb n="KR4d0052_WYG_008-4b"/>
總司庶賢猷之兼濟予有量入為出之法爾其愼詔於<lb/>
他求予有損上益下之心爾其深思於邦本惟敷餘藴<lb/>
以底茂功<lb/>
　　寳文閣待制權知開封府韓宗道可户部侍郎制<lb/>
敕左右侍從之臣朕待之無間也外則王畿之政以綏<lb/>
乂萬衆内則文昌之貳以總領庶務寄任皆重要之得<lb/>
人具官某才資愽通志尚中正忠良之訓能世其家愷<lb/>
悌之心克施有政滋試猷為之美乆安禁近之聨天邑<lb/>
<pb n="KR4d0052_WYG_008-5a"/>
之繁既踰年而成政地官之副宜分任以責能况此要<lb/>
途盖為舊物爾其體解用裕民之至意量入為出之規<lb/>
勉續前功輔成大計<lb/>
　　除尸部侍郎制<lb/>
敕周之制以九賦九貢歛財致用而以九式均節之入<lb/>
有極藝出有度數是以民不告勞而經費無不足此王<lb/>
道之資也今天下大計歸於地官凡盈耗登耗之差損<lb/>
益重輕之理必審處而後行則建正立貳可不愼哉具<lb/>
<pb n="KR4d0052_WYG_008-5b"/>
官某忠正出於天資彊明通於世務多藝故能從政知<lb/>
義可以理財故命以小司徒之職俾任其事爾其體節<lb/>
用裕民之意謹量入為出之法輔成大計以稱朕心<lb/>
　　兵部侍郎除禮部尚書制<lb/>
敕小司馬典五兵之政所以申講國威大宗伯掌三禮<lb/>
之務所以翊成邦化眷惟職任率頼俊良某粹積於中<lb/>
壯行其學式敷遠業乆序禁途以周之九伐治兵有嚴<lb/>
我武以隋之四曹授政無瘝厥官爰取用於賢猷俾進<lb/>
<pb n="KR4d0052_WYG_008-6a"/>
司於國憲夫聲明文物之盛乃風俗教化之原予欲考<lb/>
三代之情文爾其崇本而抑末予欲傋一朝之制作必<lb/>
也引古而騐今勉勵寅清以勤職業<lb/>
　　給事中除禮部侍郎制<lb/>
敕東臺之制以駮正為任所以慎命令而維紀綱秩宗<lb/>
之貳以禮樂為職所以和邦國而厚風化皆朝廷之髙<lb/>
選士大夫得志行巳之地為官擇人豈虚授乎以爾具<lb/>
官某學該本原行著坊表在侍從之列每善於論思凡<lb/>
<pb n="KR4d0052_WYG_008-6b"/>
政事之行能檢其違失更踐寝乆譽望益隆循名考實<lb/>
故命爾以小宗伯之事夫典章度數因革有不同述作<lb/>
情文議論莫能一惟考古騐今以求損益之當惟體常<lb/>
盡變以傋制作之功庶㡬文物聲明之盛炳然同於三<lb/>
代則儒者能事盖無愧矣<lb/>
　　端明殿學士知永興軍鄧温伯可兵部尚書制瘝<lb/>
敇中臺之建六卿異職惟大司馬綜五兵之要盖申嚴<lb/>
威制而鎮重國體也擇人以任安可易哉具官某學該<lb/>
<pb n="KR4d0052_WYG_008-7a"/>
本原行有坊表夙敷遠業乆序要途入則制司命於禁<lb/>
中極為儒者之榮遇出則頒教條於閫外雅有循吏之<lb/>
休風其還方伯之符歸領夏官之秩盖推乆次必允公<lb/>
僉爾其以周之九伐訓戎有嚴我武以隋之四曺治事<lb/>
無瘝厥官行乃夙聞副予愼選<lb/>
　　著作佐郎時彦可集賢校理兵部郎中制<lb/>
敕具官某古之人學而仕也其心豈有所苟哉愽聞強<lb/>
識則發之以文章陳力就列則著之於事業朝廷所以<lb/>
<pb n="KR4d0052_WYG_008-7b"/>
養材任官之術亦本於此是以賢者在位能者在職而<lb/>
天下之務巨細畢舉焉以爾儒林之秀藴積深厚試藝<lb/>
於廷名在第一登踐秘館亦顯厥聞集賢之華遷汝以<lb/>
職司馬之屬付汝以事郎選清矣勉而莅之庶㡬於文<lb/>
於政兼能而两得豈不偉歟<lb/>
　　除刑部郎中制<lb/>
敕法者公天下之具也而有司用之輕重或出其意豈<lb/>
欽恤明慎之謂哉以爾忠恕之資善燭厥理故命以秋<lb/>
<pb n="KR4d0052_WYG_008-8a"/>
官之屬傳不云乎刑者成也一成而不可變是以君子<lb/>
盡心焉爾能求為君子則庶㡬當罪而無寃民矣<lb/>
　　左朝請郎喻陟可刑部郎中制<lb/>
敕具官某法者公天下之具有司用之重輕上下或出<lb/>
其意豈欽明慎之謂哉朕憂憫元元之不辜而慎重聼<lb/>
聼訟㫁獄之職盖以此也以爾疏通之才善燭厥理刺<lb/>
察之政頗宜於民惟導宣徳澤而有惠養之功惟循守<lb/>
憲度而無弛廢之患秋官之屬用旌其能傳不云乎刑<lb/>
<pb n="KR4d0052_WYG_008-8b"/>
者成也一成而不可變惟勉之哉庶㡬刑不濫為君子<lb/>
矣惟勉之哉庶㡬刑不濫而民不寃則汝之職業舉矣<lb/>
　　秘書省校書郎陳師錫可集賢校理工部郎中制<lb/>
敕具官某朝廷設文館以養天下之士俊觀其成材而<lb/>
用之是故郎臺之選往往由此而出則待之之意可謂<lb/>
厚矣以爾多聞愽識守以端荘發為辭章擢在異等言<lb/>
路之獻告册府之紬繹率有聲聞推於搢紳書殿之職<lb/>
起部之官考于公僉肆以命爾所以待之者固厚矣則<lb/>
<pb n="KR4d0052_WYG_008-9a"/>
報之安可薄哉其勉猷為以稱褒任<lb/>
　　中書舍人遷給事中制<lb/>
敕朝廷之政歸於臺閣而黄門給事總領論駮盖樞機<lb/>
周宻防過舉而從至當也擇人以任允屬俊良具官某<lb/>
操履之修求合道義更踐之乆推髙搢紳潤辭為詔命<lb/>
之光端議乃政事之益宜自西掖遷之𤨏闈兹用所長<lb/>
固非虚授夫代言敷訓之體既有得於文華則封制還<lb/>
敕之能必将見於事業汝惟懋哉<lb/>
<pb n="KR4d0052_WYG_008-9b"/>
　　秘閣校理試秘書少監王古可起居郎制<lb/>
敕具官某朝廷之用人雖以行實才能為本其遷進之<lb/>
序則途轍各異盖甄别流品而愼重名噐也是故祖宗<lb/>
以來二史之職或以科舉之髙第或以儒館之乆次或<lb/>
學術推于一時或更踐由於要地然後擢而任之國有<lb/>
舊章朕不敢易以爾名臣之後力學自進出將使指入<lb/>
造省闈秘閣之校文卿寺之副貳率有顯譽乆而益彰<lb/>
是用輟從麟閣之逰處以螭拗之位夫能直筆以記傳<lb/>
<pb n="KR4d0052_WYG_008-10a"/>
為信書使朕無過舉而爾得良吏之體則善矣<lb/>
　　秘書丞吕希純可起居舎人制<lb/>
敕具官某先王之設官愼之至矣大則凝丞輔弼必得<lb/>
正人小則攜僕庶府其惟吉士盖左右前後皆當其位<lb/>
則出入起居罔有不欽而况立於殿陛以記言動則授<lb/>
受之際可非其人乎以爾徳義之訓克承厥家文史之<lb/>
學自進以道儒林推其強愽禮官服其辯論一代之典<lb/>
既有撰述之勞右史之華是為褒擢之漸夫端良之士<lb/>
<pb n="KR4d0052_WYG_008-10b"/>
日侍朕側則庶乎無過舉而有常徳責任之意豈特執<lb/>
筆以記哉益勉猷為以副眷待<lb/>
　　起居郎姚勔可中書舎人仍賜紫金魚袋制<lb/>
敕二帝三王之制坦明雅奥邈乎不可復也漢之訓辭<lb/>
號為深厚亦足嘉焉有唐之盛間得名儒典司詔誥如<lb/>
蘓李常楊賈許軰皆以大手筆相髙一時至於發明人<lb/>
主之意該切事物之情形於筆端感動天下則陸贄無<lb/>
以加而封敖亦有得焉我思古人極慎兹選考以清議<lb/>
<pb n="KR4d0052_WYG_008-11a"/>
咨於老成以爾具官某性質之美學問之富積于中然<lb/>
後發于外知所重故能有所輕早懐禄仕之情中有山<lb/>
林之興起而復用尤見其實伏蒲以力諫執筆而直書<lb/>
俾代予言必稱其任夫辭以體要為尚庶㡬助風化之<lb/>
純官以侍從為稱不可忘論思之益敬服朕命往惟懋<lb/>
哉<lb/>
　　監察御史來之邵可殿中侍御史制<lb/>
敕具官某御史以辨邪正維持法度為稱制朝廷以别<lb/>
<pb n="KR4d0052_WYG_008-11b"/>
能否進退群吏為至公二者相濟而上下两得則天下<lb/>
之事何患不治以爾端良之資無所避就言而可行有<lb/>
補于政稍遷以位示旌勸也古之人有歴五院者前史<lb/>
載以為美而後世推以為賢汝惟勉哉以期終譽<lb/>
　　除殿中侍御史制<lb/>
敕朕嗣位以來開廣言路招致端良之士聼受讜直之<lb/>
言八年於兹忠益多矣慎重其職敢虚授乎比者御史<lb/>
員闕近臣謂爾操立中立宣任兹選朕信其言而命焉<lb/>
<pb n="KR4d0052_WYG_008-12a"/>
其審辨邪正指陳得失使朕又信爾言而濟乎治豈不<lb/>
羙歟<lb/>
　　尚書吏部郎中莊公岳可鴻臚少卿制<lb/>
敕具官某朕推至誠以待大臣安問其小嫌哉然大臣<lb/>
之事朕則不敢以不嫌為説盖為朕守法度而示天下<lb/>
以至公也夫為大臣而守法度示至公則朝廷之事當<lb/>
無不治矣遠嫌有請可不從歟以爾良於治躬敏於應<lb/>
務刺察之寄屢試四方銓綜之司亦惟乆次屬命相之<lb/>
<pb n="KR4d0052_WYG_008-12b"/>
始以避親為嫌参考故常重違誠懇其易臺郎之任往<lb/>
從卿寺之㳺歆服寵嘉勉修職業<lb/>
　　皇叔太子右内率府副率叔釗可特授太子右監<lb/>
　　門率府率制<lb/>
敕具官某朕於宗室不敢以恩廢法凡遷進之序必付<lb/>
之有司而後行所以示至公而防虚授也以爾居寵能<lb/>
戒為善而樂考其嵗月之乆察其行誼之常當懋以官<lb/>
用勵於衆益思祗慎乃稱寵光<lb/>
<pb n="KR4d0052_WYG_008-13a"/>
　　龍圖閣待制權戸部尚書錢勰可龍圖閣直學士<lb/>
　　權知開封府制<lb/>
敕夫王畿千里萬衆之所聚而豪宗大姓以權利相市<lb/>
憸民黠吏以巧詐相髙獄訟繁興奸宄竊發政非其人<lb/>
則四方無所法治待其術則朝廷頼以尊必任老成庶<lb/>
諧公議具官某富通儒之學而輔以強敏明當世之務<lb/>
而審於辨裁文陛之㳺每竭忠而慮國地官之職常重<lb/>
本以厚生尚頼賢猷慎司民政是用因河圖之舊職進<lb/>
<pb n="KR4d0052_WYG_008-13b"/>
以美名付天邑之要權續其往效若夫施廣漢之鉤距<lb/>
以屏息攘盗用延篤之寛仁以綏安善良皆汝舊聞何<lb/>
煩多訓服我殊命底於茂庸<lb/>
　　除節度制<lb/>
敕治兵者天下之至權故列貔貅之士以傋宿衛命帥<lb/>
者朝廷之大事故有斧鉞之賜以示威靈眷内外之所<lb/>
毗惟忠勲之克稱爰申渙命昭諭群工具官某推竒正<lb/>
之學以臨戎持果毅之氣以報國建靈旗而敵愾報克<lb/>
<pb n="KR4d0052_WYG_008-14a"/>
㨗之勞提甲士以環宫畏肅清之令予欲嚴六師之政<lb/>
必先申命於勁臣予欲同四國之藩莫若正名於方伯<lb/>
式舉武安之邦用襃兵要之勲益以爰田衍其真賦允<lb/>
矣寵光之盛壯哉形勢之強於戱軍如羽林盖象天之<lb/>
壁壘國有祈父實為王之爪牙惟威愛適中則士心服<lb/>
惟機權應務則邦體重益堅壮節以副茂庸<lb/>
　　侍從乞郡制<lb/>
敕左右侍從之臣立朝既乆知朕愛養元元之意願得<lb/>
<pb n="KR4d0052_WYG_008-14b"/>
郡以自試者盖有志於民也宣示寵敷用光其行具官<lb/>
某學知大方行有素守以譽望之顯歴髙位以文藻之<lb/>
懿踐禁垣方資潤色之才亦佇論思之益遽形奏牘懇<lb/>
請州麾宜陞延閣之華往莅丹陽之衆夫古之循吏盖<lb/>
有君子之風儒者在位則能美俗苟以文雅緣節使政<lb/>
平訟理而斯民安其業得非朝廷之美歟<lb/>
　　西京左藏庫使榮州刺史帶御噐械朱伯材可特<lb/>
　　授文思使依舊榮州刺史帶御噐械制<lb/>
<pb n="KR4d0052_WYG_008-15a"/>
敕具官某朕郊見天地䝉神祗之休敷為煥渥均被四<lb/>
海愛自親始恩典尤殊故外戚之家有以慶澤陞進者<lb/>
乃法所當與非朝廷之私授也爾於太后之親實為近<lb/>
屬擢遷使秩盖恊彛章其服寵光益思報效<lb/>
　　皇城使帶御噐械向綽可遥郡刺史制<lb/>
敕具官某朝廷設懋官之法以待羣吏之進重輕髙下<lb/>
曲折必當有至公而無虚授所以嚴沮勸也以爾忠勲<lb/>
之家早易武弁更練庶事恪勤累年歴職於兹城滿嵗<lb/>
<pb n="KR4d0052_WYG_008-15b"/>
則有賞執兵於殿陛解秩則當遷酬此勞能之殊擢以<lb/>
刺察之重益圖報效無忝寵光<lb/>
　　得功人蕃官六宅使李宗誠制<lb/>
敕具官某古者軍賞不踰時故傳有舎爵䇿勲之禮盖<lb/>
以褒寵功功感勵事氣於事不可緩也爾為朕捍邉能<lb/>
奮勇力鋒鏑之下執俘以獻遷官一等庸報厥功往服<lb/>
恩休益圖報效<lb/>
　浄徳集巻八<lb/>
</p>
<p>
</p>
  </div>
</body>
</text>
</TEI>
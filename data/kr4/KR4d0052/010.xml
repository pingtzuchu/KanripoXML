<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨德集巻十</head> <lb/>
    <p>
<pb n="KR4d0052_WYG_010-1a"/>
欽定四庫全書<lb/>
　淨德集巻十<lb/>
　　　　　　　　　　　　　宋　吕陶　撰<lb/>
　書<lb/>
　　應制舉上諸公書<lb/>
陶聞之聖人之所謂道者以簡易為宗以該天下之理<lb/>
以仁義為用以成天下之務非幽逺而難明闊疎而難<lb/>
施汗漫而不可考信自微言既息章句之學隨流而興<lb/>
<pb n="KR4d0052_WYG_010-1b"/>
百家異騖衆説殊騁各習其師忘失統要故為易者不<lb/>
窮天地之本始變化之至神以推迹於人事而務言上<lb/>
下無二經之異繫辭非仲尼之作為詩者不究風俗之<lb/>
代變王道之初終以參驗於治體而好議商魯二頌之<lb/>
不同毛鄭兩解之小異為春秋者不考刑賞之大原權<lb/>
制善否一歸皇極而爭辨日月之為例五始七等之成<lb/>
文為書者不取君臣上下都俞告戒之義而令施設之<lb/>
體要而競論武成之不可盡信秦費二誓之不當作有<lb/>
<pb n="KR4d0052_WYG_010-2a"/>
釋數字之文至數十萬言而是非無所處正求以援世<lb/>
率民又天下國家之大畧葢闕如也昔者堯舜之盛崇<lb/>
冠百王而書稱其大乃曰順考古道而行傳説戒于商<lb/>
宗則亦曰師古以克永世孟軻皇皇戰國開説諸侯然<lb/>
非二帝三王仁義之語未嘗輒道摭此而論則君臣之<lb/>
際舍斯文要道安所稽法以全適治之具哉是以二漢<lb/>
碩儒若董仲舒兒寛公孫𢎞夏侯勝雋不疑伏湛侯霸<lb/>
魯恭鄭興桓榮之徒皆以經術博彊果於適用其轉導<lb/>
<pb n="KR4d0052_WYG_010-2b"/>
世主推明治統建大議施逺業率有考據不悖於三綱<lb/>
五常之分義若持權衡按繩墨以審萬物之輕重曲直<lb/>
而毫忽莫敢欺也永惟聖人立教貽訓之心則既如彼<lb/>
君臣之際師經式道則又冝如此而學不執六經之用<lb/>
以酬世務之變乃放肆紛紜樂為衍説而滋破碎之害<lb/>
深足惜焉抑又聞哲人志士之所存不以難俗為髙求<lb/>
全於世而已葢仁以為任逺而逾勵大則欲恢隆先務<lb/>
以躋至治之極小則欲舉偏補弊以便安於一時故也<lb/>
<pb n="KR4d0052_WYG_010-3a"/>
然三代之盛時皆出於聖人經營創業之法足以維持<lb/>
百世是故井地以授民什一以定賦而天下之人足九<lb/>
賦以待用九成以均節而天下之財豐制鄉遂以為六<lb/>
師農隙則教戰而天下之兵强自家黨以上至於國都<lb/>
皆立學以訓導而天下之士得其素養六卿率屬輔昌<lb/>
王治中外之務必舉而天下之官無倖位凡所以用於<lb/>
政教者皆可循而守之其賢智才能之人惟在辨事而<lb/>
不復有加損廢置之作迨夫而漢之興皆桑喪亂之極<lb/>
<pb n="KR4d0052_WYG_010-3b"/>
三代之宏規大範葢無存者其君臣之計議多出于一<lb/>
時之苟簡而百度末俱不足為後世之襲用及其弊生<lb/>
變起則賢人君子裁量揆叙而為之策是以七國交峙<lb/>
而外有尾大之釁及者將起則晁錯獻削地之説以弱<lb/>
諸侯而彊王室百姓背本而趨末者衆滛侈之俗曰長<lb/>
而財用大蹷則賈誼陳務農之計欲驅游首而歸之南<lb/>
畝以廣儲積兼并之路不塞而冨室擁資巨萬貧弱愈<lb/>
困則仲舒貢限田之疑以檢過制而補不足牧人之吏<lb/>
<pb n="KR4d0052_WYG_010-4a"/>
屢見罷易而生民不能綏靜則朱浮申苛察之戒欲久<lb/>
其職俾人服從上教選舉失實賢不肖混亂而無以協<lb/>
宣風教則左雄抗限年之請以考練名實要之得人而<lb/>
任刑煩禁宻世主以峻政為威而元元䧟於慘暴則陳<lb/>
寵上蠲法之疎願除其溢於甫刑者以應經中禮而濟<lb/>
羣生凡為是者大槩綴緝缺漏技技傾邪隨形栽制則<lb/>
措斯民於康靖之域而巳也抑又聞聖人之政皆切致<lb/>
治而不能無弊學者之言務好陳文而未必可以適用<lb/>
<pb n="KR4d0052_WYG_010-4b"/>
以不足適用之言陳不能無弊之政則華崇浮勝而事<lb/>
非根切豈所謂有補於世哉昔漢文以恭儉治天下號<lb/>
為隆平朝廷無大過邊鄙無大憂天道地化無大變異<lb/>
生民無大失職然而獻書者以為可痛哭可流涕可長<lb/>
太息背理傷道難徧以䟽舉豈當時之勢誠爾耶葢亦<lb/>
激於忠憤力為切直可畏之語冀以感悟人生之意故<lb/>
也陶嘗讀六經探索要歸舍章句之習而務以簡要明<lb/>
切為之本統义嘗厯覽舊史竊迹近事考究古今得失<lb/>
<pb n="KR4d0052_WYG_010-5a"/>
盛衆治亂安危之變而僅有得者乃言而筆之不溺於<lb/>
侈辭夸説以求工於文而庶幾焉一有以資治理之用<lb/>
治平中知者謂其可塞天子直言之詔采而聞諸朝驗<lb/>
於今日則時異事變而疇昔之論多無取矣然猶勉劾<lb/>
區區欲求合於科舉之式度者葢知其指歸也恭惟閤<lb/>
下德業文章之懿充積於中輝光於外以二帝三王之<lb/>
道獻告吾君講修國具以幸萬世摶收天下之材而耀<lb/>
乎器任俾盡其用安以一介為微而不見録於左右或<lb/>
<pb n="KR4d0052_WYG_010-5b"/>
詩曰菁菁者莪在彼中阿言君子長育人材則天下喜<lb/>
樂而詠歌之矣又曰先民有言詢于芻蕘言古之賢者<lb/>
謀及匹夫而取其善也夫二雅之奥訓皆明哲之所履<lb/>
蹈以完其事業陶國不足被長育之賜亦庶乎先民之<lb/>
詢者矣惟閤下一與之進幸甚幸甚<lb/>
　　乂應制舉上諸公書<lb/>
陶嘗讀舊史以窮治亂之變而察夫仁人志士之所存<lb/>
葢亦見其畧矣昔漢文以恭儉治天下號為安平朝廷<lb/>
<pb n="KR4d0052_WYG_010-6a"/>
無大過邉鄙無大憂天道地化無大災變生民無大失<lb/>
職然而賈誼獻書以為事弊可為病哭者一可為流涕<lb/>
者二可為長息者三背理傷道者難徧以疏舉豈當<lb/>
時天下之勢誠若是哉葢誼之心發於忠憤務為切直<lb/>
可畏之語欲以感悟人主之意故也既而文帝亦深聴<lb/>
納養臣下有節封諸王有制至于唐文宗承長慶皆惰<lb/>
之政百度弛廢威令困弱國體不完然有意於太平之<lb/>
事一日燕見詢于朝臣牛僧孺以為大平無象且曰令<lb/>
<pb n="KR4d0052_WYG_010-6b"/>
四夷不交侵百姓不流散上無滛虚下無怨讟私室無<lb/>
彊家公議無壅滯雖未至理亦是小康豈當時天下之<lb/>
勢誠若是哉葢僧孺之心不能勉於有為徒伺上意為<lb/>
順悦之言取容而巳故也既而王室之政委墜不振深<lb/>
足惜焉今夫人之疾恙雖感於外而未為腹心之疴扁<lb/>
鵲倉公望而督之以孟治者其人必有忠懼修慎之思<lb/>
而庶以就愈也及其有腹心之疴而庸醫告之曰無傷<lb/>
者是速其死之説也治安之時政亦有弊如疾之感於<lb/>
<pb n="KR4d0052_WYG_010-7a"/>
外也謂其未至於沈疴而不為是驚世動俗之論以開<lb/>
其視聴使之恐懼修慎以就愈及其勢幾於亡而猶告<lb/>
曰無傷者非扁鵲倉公之用心乃庸醫之為術也以漢<lb/>
唐之迹推二子之言則是非炳然矣君臣之際治亂安<lb/>
危之理烏可以苟於言乎國家設科以延天下方正者<lb/>
欲聽其言也不獨欲聽其言而欲用其道也士之存志<lb/>
而求以塞詔者非奪以祿利而為美仕之階也天災地<lb/>
異有譴告人道物理有危微紀綱有廢缺風化有流弊<lb/>
<pb n="KR4d0052_WYG_010-7b"/>
徳澤不養而傷忠厚之政體要不辨而敗盈成之功皆<lb/>
世之大患而不可顧望隠避也陶惓惓於此久矣材下<lb/>
慮淺信道未篤固不足以承天下而謀王治也惟明公<lb/>
亮其言之不苟而亦與之進則亦庶幾治朝詢于芻蕘<lb/>
而君子樂育人材之道歟<lb/>
　　上呉殿院書<lb/>
某始相别之明年聞召自長沙作御史私心喜甚謂朝<lb/>
廷擢真忠之士求補厲庶政可為天下賀第未嘗走一<lb/>
<pb n="KR4d0052_WYG_010-8a"/>
書通左右叙所亦然不數月又間糺宰相過惡論列切<lb/>
正謫書池陽薦紳大夫皆惜其不當去今年春上念言<lb/>
職之難知公議不可癈復召以用而朝廷之貴乃塞夫<lb/>
閤下豎立何似而取重當世如是凜凜乎然則了天下<lb/>
之事不足為大也功名不足為有無也惟忠臣義士感<lb/>
慨抗激發露所蓄以康國愛君為先務始終無愧而後<lb/>
巳也陶間之古者采言之道博自三公四輔朝夕納誨<lb/>
卿大夫獻規士抗議下至百工之賤皆執藝事以諫故<lb/>
<pb n="KR4d0052_WYG_010-8b"/>
一有闕失衆得以論從而悟之今夫羣臣享祿居位雖<lb/>
有志於民而不職於言者倘語及朝庭臧否則譏以為<lb/>
僭且妄笑以為近名徼寵况其取信耶獨諫官御史得<lb/>
奮然不固避以指摘規正為己任然竊觀天下之事固<lb/>
有違於大公大正者隠於大利大害者幸而諫官御史<lb/>
言則救之不幸而不言則救之之道無因而至乃生民<lb/>
休戚之所歸國家治亂之所擊也方今之勢宗廟社稷<lb/>
計之最重者猶未聞焉永惟根本之説可為寒心陶疎<lb/>
<pb n="KR4d0052_WYG_010-9a"/>
逺鄙賤闇於體要得非迹涉機㑹必逺思熟慮而後發<lb/>
耶抑君臣之際置而未議耶將廟堂之上權制素定不<lb/>
得而知耶愚誠惓惓有望於閤下<lb/>
　　上趙雜端書<lb/>
某竊審朝廷慎言責之職艱乎其人乃召還執事任以<lb/>
雜端當其詔書甫下士夫大相與為賀以為朝廷昌明<lb/>
輔相協力樂得忠義之士共維綱紀以貽無窮是故執<lb/>
事兩出而再還至今之來也其望益隆其任益重其始<lb/>
<pb n="KR4d0052_WYG_010-9b"/>
終進退之際益為難執事天禀堅正信道以篤厚勇執<lb/>
之氣未嘗暴露於形色險夷之塗不能少遷其輙向敦<lb/>
大節以崇樹國體吐確論以該切世務發諸事業而暉<lb/>
光炳然已可見矣必能處之以無愧施之以有為足以<lb/>
歸天下之望而副朝廷之任也始終進退之際孰患其<lb/>
難乎方今國憲宏逺治具恢張求為根本之策不苟朝<lb/>
夕之計姦詖之迹不涉於廟堂朋黨之嫌不聞於百辟<lb/>
澤民之實恵雖未浹於四海而時有滲露制邉之大畧<lb/>
<pb n="KR4d0052_WYG_010-10a"/>
雖未通於百世而日謹禦備循而守之䆒其所不至而<lb/>
講修之亦庶乎治平之漸也上仁聖慈恕言路不壅議<lb/>
臣獻替輙加聴納然而邪險之人任非其責徒能覘見<lb/>
利機忘失分義以為危言一出則主意駭動美名貴仕<lb/>
階此而得於是假忠倘之迹伸悖慢之志多作詭辨以<lb/>
訐發隠諱巧為愎辭以詆斥慰言片語上聞事白中外<lb/>
邸司傳報流及夷夏淺夫狂士得藉其口使朝廷受有<lb/>
過之名而已享直譽比嵗廣西之疏泗州之議舉類此<lb/>
<pb n="KR4d0052_WYG_010-10b"/>
也仲尼曰有徳者必有言有言者不必有徳又曰惡居<lb/>
下流而訕上與訐以為直者蓋君子能處巳而後能謀<lb/>
人顧内冝何如爾夫鼎鑊在前而氣不懾九命及門而<lb/>
容不喜惟社稷生民之安為務豈斯人之徒而能乎要<lb/>
其歸覬幸於世而已古人之入告于内過則稱已斯謀<lb/>
斯猷乃曰惟后之徳曰為君言而四方不知其言不為<lb/>
己功而天下賴其功全臣子之大分畢賢者之逺業弼<lb/>
君致主之道不當如是耶是皆執事詳聞而熱計之矣<lb/>
<pb n="KR4d0052_WYG_010-11a"/>
陶奚足喋喋其間哉士固伸於知已微執事豈嘗語及<lb/>
惟恕之幸甚<lb/>
　　與唐士憲書<lb/>
前年冬執事以事親來晉獲承下風雖不敏相見苐論<lb/>
議毎依於道德既而執事入御史府挺然在廷動多獻<lb/>
納㑹執法非其人中外失於瞻倚乃謂朝家綱維繫屬<lb/>
至重防微杜漸非正臣端士不可居封上謂報俄以親<lb/>
嫌補外此其由處進退之際凛凜有大節可謂能世其<lb/>
<pb n="KR4d0052_WYG_010-11b"/>
家矣天下識者於是聞風増氣而勤乎髙山之仰也陶<lb/>
今年秋罷官還臺見仲氏君益始知執事向者不鄙不<lb/>
肖援以自代竊漸材分之疎拙固不足服承厚愛然而<lb/>
義理之所激志向之所同安能無説以拜賜耶夫詩之<lb/>
君子至誠樂於賢共易之㧞矛連茹以其彚征虞書之<lb/>
九官相讓儒行之爵位相先自代之迹皆原於此矣仁<lb/>
人志士所以訓從古訓而推盡其類者不獨好賢與盡<lb/>
朋友之分而已葢以徳業相期而欲著之行事與功名<lb/>
<pb n="KR4d0052_WYG_010-12a"/>
相始終也昔者姚崇以宋璟自代而應變守又各盡其<lb/>
才以成天下之務則開元稱至裴度以崔從自代而立<lb/>
朝正色不避權倖臺閣之事付内者抗請以歸有司則<lb/>
清議謂之得人陶雖愚按少立而能厚於處巳居常逺<lb/>
覽載籍深慮世變至于良史之大方直世之危論則意<lb/>
氣感慨篤好而力善之夫處已甚厚而報人以薄非陶<lb/>
之心也執事亮焉景陵風物清幽道味必樂奉見何時<lb/>
千萬輔重<lb/>
<pb n="KR4d0052_WYG_010-12b"/>
　　别范子功書<lb/>
自車從還家累煩臨貺乍更軫翼欽嚮不勝死亡無日<lb/>
未能展候以别惶懼之至公之此行朝廷眷倚甚厚士<lb/>
林仰望甚深所履者正所陳者厚乃公素志雖禍福窮<lb/>
通之際未嘗須㬰忘也陶竊謂世之紛紛欲盡言則不<lb/>
勝言言而不用則又未可必事有以重輕理有先後時<lb/>
有幸不幸勢有難易期於見聴則不計乎激與不激要<lb/>
之有成則不聞其速與<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>王陵雖面折廷諍及其計安<lb/>
<pb n="KR4d0052_WYG_010-13a"/>
劉氏則不如陳平魏文忠直剛方唐室之鑑也然亦願<lb/>
為良臣薛廣徳從橋安危之論近情不夸人所悦聞陽<lb/>
道州在朝日久或譏其黙洎延齡不相訖有力焉仲尼<lb/>
惡訕上孟子罪淺夫良有所謂哉敢以此少致鄙意自<lb/>
更祈厚愛<lb/>
　　與十弟書<lb/>
久别思念之深欲一相見終不得人來承書且知自祖<lb/>
黨而下洎嬸母各各安休欣慰欣慰兄之始謀發於不<lb/>
<pb n="KR4d0052_WYG_010-13b"/>
忍輙欲以一外郡之虚名救益利兩路數萬家之實患<lb/>
果是耶彼可以免凍綏果非耶此甘於罪癈得失止是<lb/>
斷之以前既而果如所料安有榮辱進退之念哉抑於<lb/>
天俯於人中於心皆無愧恃此三不愧以待小人則我<lb/>
固無損矣嵗稔物賤不覺食貧著作甚安房下無恙了<lb/>
人事數日後必得暇看書餘不足道重陽後相見未問<lb/>
保重<lb/>
　淨德集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨德集巻三十一</head> <lb/>
    <p>
<pb n="KR4d0052_WYG_031-1a"/>
欽定四庫全書<lb/>
　淨德集巻三十一<lb/>
　　　　　　　　　　　　　宋　呂陶　撰<lb/>
　七言古詩<lb/>
　　雪意<lb/>
凄風向晚來何頻潛與嘉雪為塗津重雲固結慘不動<lb/>
六幕莾蕩空無塵信哉北帝舉柬令肅清萬類猶時廵<lb/>
人思沾被率土濱有若渴者欲飲醇儻施餘潤及芽蘖<lb/>
<pb n="KR4d0052_WYG_031-1b"/>
寸草亦望繁如茵嘗聞洛陽縱高臥抑有郢客歌陽春<lb/>
何如酒陣與之敵却退寒色其威振天心安肯靳一灑<lb/>
化力自可周羣倫黎明忽見巳盈尺良瑞豈止山溢銀<lb/>
預知豊年此足賀十空九室皆斯民<lb/>
　　苦寒<lb/>
朔風屢起聲驅雷濃霜不許晨暉開天高地遠槖籥動<lb/>
凝然一氣從中來坤靈至静體堅厚大罅忽裂如剪裁<lb/>
河流迅疾猛如箭一朝水合舖瓊瑰山川色勢尚慘沮<lb/>
<pb n="KR4d0052_WYG_031-2a"/>
安恨草木遭衰摧羣隂交盛固如此均被和煦何時哉<lb/>
傳聞西徼有積雪平地數尺光皚皚賊兵夜凍多死者<lb/>
萬衆已望穹廬㢠<lb/>
　　有感<lb/>
春秋二百四十年彗星三見書簡編當時災異豈止此<lb/>
無乃舊史失其傳咸平距今十八載數出妖象垂經躔<lb/>
聖君憂勞畏天戒責躬下詔殊測然吏之不良民失職<lb/>
思得讜諭繩諸愆太平日久德澤厚濟濟多士追昔覧<lb/>
<pb n="KR4d0052_WYG_031-2b"/>
窮幽極逺盡聞命愛君慮國誰敢先聞陳藥石宜有補<lb/>
勿謂綸綍為虚言<lb/>
　　焦夫子畫<lb/>
予不見夫子之身不知夫子何如人但見藴之為之賛<lb/>
與可筆其神二公規鑒少許與獨于夫子何勤勤意是<lb/>
抱道者有志不得伸潔操蜀江泉棲心岷嶺雲野飯有<lb/>
藜糝濁杯無醨醇平居不荷蓧來者莫問津笑歌千古<lb/>
巳白日睥睨六合皆紅塵氣貎特怪陋意味尤酸辛破<lb/>
<pb n="KR4d0052_WYG_031-3a"/>
褐聊被體如敝履之安貧爬癢頗適興如捫虱之自珍<lb/>
五六十載一邑間安寜㓂亂昬復晨世累不我及浩然<lb/>
保天眞上問西南維是古多隠淪令伯純好任公賢風<lb/>
範皆足師吾民仲元高明君平晦聲迹長共日月新當<lb/>
時傳公議後世仰嘉問夫子雖不逹見于繪像詩與文<lb/>
清標可想味素節難等倫從此千萬年焜燿寂寞濱<lb/>
　　貽草萊章詧<lb/>
漢熖中熄哀平微子雲有道不有時立言盡括二儀數<lb/>
<pb n="KR4d0052_WYG_031-3b"/>
八十一首淵而微至神不形復不見𤣥道固非人易知<lb/>
劉歆嘗恐覆醬瓿切憤學者斯言垂桓譚亦謂傳必乆<lb/>
賤近貴逺可逆推史臣俗筆擬僭號數字豈免萬世譏<lb/>
侯芭英骨久沒地千均難用一髪維幸且綿綿未歇絶<lb/>
果與後代揚雄期環中先生悟逹者力舉雄道潜其思<lb/>
著圗課見歴象運發隐扣逹乾坤機深嗟范望用心苦<lb/>
意與測異将奚歸乃覃精義述講疏直論雄心非詭隨<lb/>
愚聞是書百日就瀝懇再拜求觀之先生訓我有大略<lb/>
<pb n="KR4d0052_WYG_031-4a"/>
筆端粗可言亳釐在𤣥曰首易曰卦𤣥凖易象測凖詞<lb/>
方州部家雖列位非類六爻高與卑第當縱横以算計<lb/>
豈可連缺如象為夜詞多凶畫多吉陽家貴偶隂家奇<lb/>
謹持此理讀九贊人事粗可詳其宜餘地三極藴奥妙<lb/>
一朝未許以意窺我從誨言日勉勉始若得濟終無涯<lb/>
性庸才下道悠遠策發未進吁可悲願從諸生北靣請<lb/>
庶㡬一釋終身疑<lb/>
　　以茶寄宋君儀有詩見荅和之<lb/>
<pb n="KR4d0052_WYG_031-4b"/>
九峰之民多種茶山村櫛比千萬家朝脯伏臘皆仰此<lb/>
累嵗憑恃為生涯一朝使者忽禁𣙜振舉法令搖三巴<lb/>
錐刀盡毫髪鞭朴過網罝悲者西南人生長逄勲華垂<lb/>
髫以來至白首未識此事徒憂嗟議欲伐茗荈不如植<lb/>
禾麻一花五出最爲早焙戸常于火前造春來畏罪不<lb/>
敢言芽甲任隨黄葉老安得仙崖凝露膏寄與交朋叙<lb/>
勤好廣平先生風格清坐聽萬事心無營日高睡覺懶<lb/>
慵起不欲世態昏瞳睛誠宜玉筒摘佳品或向武夷搜<lb/>
<pb n="KR4d0052_WYG_031-5a"/>
早英汲将楚谷水就取石鼎烹可以助君淳深幽寂之<lb/>
道味高古平淡之詩情小方片甲洎觜翼凡下不足論<lb/>
芳馨西湖所採者抑亦傳虛名不執符移徃不由關市<lb/>
征而乃輙贈遺豈非干典刑高賢接物自無間野夫得<lb/>
以芹為誠長謠三百言重報不稱輕文錦方能致珠琲<lb/>
木𤓰安敢邀瑰瓊再拜捧嘉貺讀之如寵驚感君裁詩<lb/>
誤題品勸君避患宜詳審平日視世途孤心巳寒凜坐<lb/>
逄俗客不須嘗亦恐持之為冒禁<lb/>
<pb n="KR4d0052_WYG_031-5b"/>
　　和蒙軒<lb/>
䝉軒高占山之埡其上五頂皆生茶仙崖雲霧不復見<lb/>
上峯紫筍令為嘉地宜物產種植廣疲民所恃如禾麻<lb/>
朝晡衣食足生計賦税力役供王家頃者憸人獻𣙜議<lb/>
百弊滋長多蘗芽川馳陸走窮嵗月泣血無告天之涯<lb/>
近從吾蜀逺秦陜生意凋落成咨嗟天高聽卑詔令下<lb/>
欲使徳澤沾荒遐使節西來善詢度剗削弊蠧除網罝<lb/>
山翁野老盡欣悦市井歌舞尤諠譁憑軒一望快遠目<lb/>
<pb n="KR4d0052_WYG_031-6a"/>
滿山和氣凝丹霞聖君仁政賢臣布信矣原隰生光華<lb/>
　　遊文水夀寕院<hi>原註武后母葬院側</hi>
重巖一水源何長下浸十頃同江鄉環堤數里植垂柳<lb/>
縁隂交蓋西風凉危橋迤邐渡前岸古寺直枕山之岡<lb/>
門䦨閟䆳戸庭闊金碧間鬬皆煌煌并人事佛素巳謹<lb/>
挾以富力尤輝光三朝宸札舊所賜奎文寳蹟人間藏<lb/>
有如方嶽處厚地鎭壓萬衆傳無疆西園嘉卉不知數<lb/>
春暉盡許開琳琅東偏小池亦足愛秋色未老芙蕖香<lb/>
<pb n="KR4d0052_WYG_031-6b"/>
寺旁有曰武陵者高碑大字言其詳武周一旦改唐祚<lb/>
天傾地轉無乾綱睿皇書碑李嶠記常時氣𦦨安可量<lb/>
神功距此四百載孤墳雖在郊原荒年年秋潦過墳側<lb/>
枯盡白草空斜陽且憐景物為一飲誰暇對酒論興亡<lb/>
　　送程彛仲赴東川教授<lb/>
與君同縣又同甲家世相同學為業陪從最舊今老矣<lb/>
四十餘年如一霎吁嗟先徳去已久後嗣皆能守家法<lb/>
君之一第得稍晩更向小官勤檢押鄉閭執友在嗣禁<lb/>
<pb n="KR4d0052_WYG_031-7a"/>
奉詔親題薦賢劄美材猶未立朝庭歸馭依然走川峽<lb/>
文章近嵗頗頺靡庠序得人須鎭壓欲踈密網在提綱<lb/>
思遏狂瀾當下牐由來文黨俗寝盛定見子昻才不乏<lb/>
羡君高堂有慈母日侍歡顔問單裌寳牋銀絡累年封<lb/>
他日恩書應滿匣聖君文母切求治數路招來不爲狹<lb/>
讀書到老必有用一發胸中補熙洽喬松千支雪中青<lb/>
肯向西風感衰颯<lb/>
　　次伯通雲頂山長句韻<lb/>
<pb n="KR4d0052_WYG_031-7b"/>
金淵地界東西州諺云錦擔垂兩頭中間石城最佳勝<lb/>
二十餘年嘗再遊奇峰雖向郡城見好景半是僧家收<lb/>
松蘿四靣圍絶頂九夏不暑長如秋東隅忽値海日出<lb/>
下照巖壑無深幽羣隂破㪚宿霧斂萬象開闊晴雲浮<lb/>
軒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>高處氣勢别縱欲極望誠難周藍凝後嶂遠更秀<lb/>
雪壅前溪寒不流軟草將春鹿麌麌濃林未暝蟬啾啾<lb/>
襌僧上堂演佛理鏜然鍾韻喧層樓問之浮世輙不語<lb/>
應笑世人多謬悠下山儻有頓悟者直須作意無遲留<lb/>
<pb n="KR4d0052_WYG_031-8a"/>
　　贈平羌狄尉<lb/>
梁公沒世五百年殊勲茂烈存簡編我懐忠議不復見<lb/>
讀至舊史嘗喟然窮山老尉有狄氏問之乃曰公其先<lb/>
誥書家牒盡炳炳照出徃事如目前念公英節不見矣<lb/>
見公遠孫良可賢况公遠孫實賢者本末趣尚疇能肩<lb/>
昔從五季衰亂來簪組飄墜歸農廛平時下詔繼絶世<lb/>
霑以一命聊襃甄天資忠孝遂奮激報祖許國惟勤拳<lb/>
胸中已有霜雪在飲冰食蘗甘如羶嘗云起迹自畎畝<lb/>
<pb n="KR4d0052_WYG_031-8b"/>
幸得寸禄因賞延語言動静苟一失辱及吾祖為欺天<lb/>
信者清白與剛毅異代猶有芳風傳如何十載走塵坌<lb/>
緑髪减盡成華顚青雲岐路苦悠遠誰借跬歩為階縁<lb/>
當途逹者倘在念一顧可使羽翼軒不惟廉操足敦勸<lb/>
抑見袓徳光緜緜嗟予之意止如此感憤為君書此篇<lb/>
　　送曾尉<lb/>
前年到官殊未久君亦東來為我友握手一笑萬愁寛<lb/>
平日語言期白首山深縣僻庶事荒雖植嘉苖半稂莠<lb/>
<pb n="KR4d0052_WYG_031-9a"/>
我無長術剗芽蘗坐見斯民顏甚厚君有豪才生顯家<lb/>
未渉要津甘五斗巳将客意同休戚復視世途均好醜<lb/>
咄嗟吾屬皆壯年當學古人所無苟勞生險易固多岐<lb/>
未必功名垂不朽自知物理難揆量惟勵身規務恃守<lb/>
丈夫實藴四方志方䖍君命方趨走崎嶇一邑勿云遠<lb/>
赤子歡迎如父母銅梁春晚亦開花猛駕歸軒㑹文酒<lb/>
　　和運判孫聖微遊大慈<lb/>
西州都㑹坤之維地產豊羡人熙熙朝庭念逺勤撫養<lb/>
<pb n="KR4d0052_WYG_031-9b"/>
欲壮心腹強四肢精求守臣擇使者故有賢業堪依毗<lb/>
導宣徳澤廣流𣲖講舉政教先本基不容蠧弊長芽蘖<lb/>
直欲赤子皆充肥泰然一道遂無事犴獄衰止文符希<lb/>
燕閒何以度嵗月憑仗文酒相追隨過從僧舍盡幽䆳<lb/>
閲徧畫手多神奇因嗟唐人値䘮亂奔走至此常懐歸<lb/>
韜藏絶藝鬰不發壁間一掃窮精微試登高閣凝望久<lb/>
欲将逺眼窮天涯山扃水遶氣象好雲晴日暖光隂移<lb/>
信哉浮生巨河上鼎勢㑹以一足支<hi>原註薛許昌登大慈寺誾詩云一足</hi>
<pb n="KR4d0052_WYG_031-10a"/>
<hi>㑹支鼎浮生半在舟</hi>方今文軌慶混合帝力何有民何知長廊廣<lb/>
屢數百載留得風景資遊嬉清罇豈特具酬獻髙論不<lb/>
廢評是非鄙夫幸爾陪雅集懐抱芬馥蘭與芝天閽九<lb/>
重勞夢想回首鄉國空遲遲<lb/>
　　青蠅<lb/>
去年十月青蠅滅高堂小㑹頗清潔今年四月青蠅出<lb/>
競逐腥羶誇羽翼畏途榮悴如寒喧流俗早夜趨貴權<lb/>
一朝勢去即消散可與青蠅同日言<lb/>
<pb n="KR4d0052_WYG_031-10b"/>
　　席上咏金橘<lb/>
江南種橘繁如秔爾今獨以金為名豈非彼俗甚珍惜<lb/>
謂其可比百鍊精千頭盡帯秋色老一腹皆飽晨霜清<lb/>
初筵特此獻磊落滿座不覺窺光晶寳肆豪華竸相勝<lb/>
瑪瑙散入雕盤盈珠庭變化望已久仙丹忽向洪爐成<lb/>
試侵香潤擘圓粒齒牙滴瀝沾冰瓊自憐孤根出遠土<lb/>
得並衆果親杯觥赤心可恥不嗤棗虚表無用安須橙<lb/>
辛酸甘苦各存味頼有知者加題評<lb/>
<pb n="KR4d0052_WYG_031-11a"/>
　　奉寄單州太守王聖欽<hi>原註詩中所叙皆聖欽來書之意</hi>
昔嘗請郡歸東川衰遲幸㑹使者賢開誠論議簡條目<lb/>
一境草木沾春妍公齋清假弄詩筆更唱迭和多長篇<lb/>
嵗豊民樂尚蠶市撼罍鬬鼓殊喧闐東山西市頗壮觀<lb/>
飲帳或在山之巔踏青摸石循故事浣花亦倣成都船<lb/>
相從對酒毎一笑聊與遠俗同欣然北巖石穴廣似洞<lb/>
疑是古昔棲神仙火雲燒空赤日猛及到此地如冰淵<lb/>
清風滿懐興未盡四望晚景増留連平生宦遊此最適<lb/>
<pb n="KR4d0052_WYG_031-11b"/>
不覺弦晦相推遷郵筒忽報謫書至君命嚴重敢不䖍<lb/>
試思衡嶽詢遠近里堠去蜀凡八千蒼黄去郡别我友<lb/>
一意調琴中斷絃回首鄉邦止數驛欲頃血淚辭松阡<lb/>
藩候廹逐倉使促爭向墜羽誇鳴弦天恩曠漡置不問<lb/>
投放裔土懲小愆闔門良賤三百指孤舟一葉何翩翩<lb/>
瞿唐灔澦遍渉歴内訟過咎歸之天洞庭阻淺輙三夕<lb/>
怒風急兩聲相喧此身恐汚盜賊刃不爾定沾蛟鱷涎<lb/>
偶逄漁艇相援濟稍覺神觀來歸還長沙旣下尤怪駭<lb/>
<pb n="KR4d0052_WYG_031-12a"/>
半夜雷雹如烹煎桅傾䌫斷船脊折四十餘里中流漩<lb/>
舟人恐懼難致力皃孫顧我皆淚漣嘗聞死生有定所<lb/>
頃刻由此歸重泉東方漸明浪漸息忽造平岸逃危顚<lb/>
胸中悲愁雖未艾分外嵗月疑少延寓居衡陽味亦惡<lb/>
地接炎荒風氣偏毎逄三伏如坐甑突焰已熾猶吹煽<lb/>
是時回禄得乘便取次薰灼須及椽回環四顧求避計<lb/>
徃徃啜食不下咽深冬屢見温瘴起灑作昏霧飄為煙<lb/>
勇夫壯士尚抱疾嗟我衰憊何由痊雀羅當門人迹少<lb/>
<pb n="KR4d0052_WYG_031-12b"/>
賓榻不觧塵生氈難希杜甫遣秋興易學邉韶貪晝眠<lb/>
碧湘萬頃望不極泰岳數峰高莫攀江山信不與人事<lb/>
日送佳景來目前長腰縮項兼二美早晩嘗稻時差鯿<lb/>
浮生一飽亦已足下筯何必求腥羶親朋書問寂絶久<lb/>
杳似隔世馮誰傳平居分義重膠漆一旦爭敢通寒暄<lb/>
匪惟物態尚流薄抑恐罪戾相攀縁古之交情貴賤見<lb/>
而况利害生其間君乎存守異于是特特萬里郵華牋<lb/>
窮通黨來極慰勉疾疢愈否深哀憐高標豈為霜雪減<lb/>
<pb n="KR4d0052_WYG_031-13a"/>
雅操誠如金石堅羡君高堂有慈母夀髪鬈膩猶垂肩<lb/>
綵衣趨庭奉燕喜玉盤潔膳羅珍鮮復有佳兒富文史<lb/>
闊步直登英俊躔行聞清廟獻雅樂伯仲交奏箎與壎<lb/>
事親教子兩如意此外紛紛烏足言君在山東我劍外<lb/>
一書往返須經年餘生再㑹諒難必我往應在君之先<lb/>
作詩寄君重感慨交道多闕君能全子孫他日有顯者<lb/>
勿以衰門相棄捐<lb/>
　<lb/>
<pb n="KR4d0052_WYG_031-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淨徳集巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨德集巻十四</head> <lb/>
    <p>
<pb n="KR4d0052_WYG_014-1a"/>
欽定四庫全書<lb/>
　淨德集巻十四<lb/>
　　　　　　　　　　　　　宋　吕陶　撰<lb/>
　記<lb/>
　　巡撫謝公畫像記<lb/>
真宗景徳三年夏四月西南方有大星占者謂應在蜀<lb/>
分上惻然動心以為蜀去朝廷逺民之疾苦尤難知天<lb/>
有異象可畏不可忽其擇廷臣之賢而通世務者往綏<lb/>
<pb n="KR4d0052_WYG_014-1b"/>
元元於是公以屯田員外郎巡撫利益又詔同九河張<lb/>
公詠議鼓鑄利害乃攷鐡價制錢幣重輕適均物估用<lb/>
平衆甚便之時方寇亂之餘百弊滋起土俗凋困惟九<lb/>
河公洎公相與謀議作為憲令安全紓息極盡統要俾<lb/>
其世世子孫恃之以生故張公之治蜀為天下最實公<lb/>
有以助之也旣而舉部吏數十執政以多為疑公請連<lb/>
坐冀其必用自爾奉使舉吏皆連坐而公之舉者大半<lb/>
有立於時矣成都舊風凡奉使來者繪像天慶之仙遊<lb/>
<pb n="KR4d0052_WYG_014-2a"/>
閣公之後六十有四年其孫司封郎中景初師厚以按<lb/>
刑之命至故亦繪公之像於壁所以推崇先德而永蜀<lb/>
人之瞻也㳟惟真宗皇帝承天下熙盛之極恩隆澤厚<lb/>
及民骨髓跂行喙息罔不欣戴然而星變一出則恐懼<lb/>
警戒以蜀為憂分命良臣審究時病豈非奉天愛民之<lb/>
心乎惟公純誠大畧深體上意施設有原期底靜安豈<lb/>
非推已濟物之義乎夫奉天愛民聖君之令德推巳濟<lb/>
物賢臣之能事王道之起莫先於此而君臣兩得惠加<lb/>
<pb n="KR4d0052_WYG_014-2b"/>
逺方固可以著示後世率為大範也公諱濤字濟之為<lb/>
太子賔客陳留伯薨以子絳知制誥贈禮部尚書若乃<lb/>
出處之本末勲烈之始終則范文正公之碑歐陽公之<lb/>
誌尹師魯之行狀悉得而載此特治蜀之一端爾師厚<lb/>
儒者知治體風槩落落有援世之意時方改作以福斯<lb/>
民而或忘義利之辨師厚累疏列其不可無愧於祖構<lb/>
云熙寧四年五月二十日<lb/>
　　府學經史閣落成記<lb/>
<pb n="KR4d0052_WYG_014-3a"/>
蜀學之盈冠天下而垂無窮者其具有三一曰文翁之<lb/>
石室二曰周公之禮殿三曰石壁之九經蓋自周道衰<lb/>
㣲鄉校毁廢厯秦之暴至漢景武間典章風化稍稍復<lb/>
講時文翁為蜀郡守起學於市减少府用度以遺博士<lb/>
遣諸生受業京師招子弟為除更由且以補吏或與之<lb/>
行縣民用嚮勸幾比齊魯自爾郡國皆立學實文翁倡<lb/>
之所謂石室者存焉至東漢之季四海板蕩兵火相仍<lb/>
災及校舍絃誦寂絶儒俗不振興平中郡將陳留高眹<lb/>
<pb n="KR4d0052_WYG_014-3b"/>
修舊補廢作為廟堂模制閎偉名號一新所謂禮殿者<lb/>
見焉及五代之亂疆宇割裂孟氏苟有劒南百度草創<lb/>
猶能取易詩書春秋周禮禮記刻於石以資學者吾朝<lb/>
皇祐中樞宻直學士京兆田公加意文治附以儀禮公<lb/>
羊穀梁傳所謂九經者備焉始漢景末距今凡十六代<lb/>
千二百四十餘年崩離變革理勢不常而三事之盛莫<lb/>
易其故然則冠天下而垂無窮非夸説也攷實以議也<lb/>
惟經史閣之成基勢崇大棟宇雄奥下視衆屋匪隘即<lb/>
<pb n="KR4d0052_WYG_014-4a"/>
陋聚書萬巻寳藏其間斯亦近類三事傳千百年而不<lb/>
可輒廢者乎龍圖閣直學士濮陽吳公因其成也㑹僚<lb/>
佐與蜀之士大夫及其講師弟子凡若干人飲酒以落<lb/>
之德風洋洋頌聲愉愉布宣於一方有若闕里弟子集<lb/>
雩壇之下詠歌先王道德而歸諸聖門又若魯侯至泮<lb/>
水之上國人望其車旗和鸞而樂見之視其顔色笑語<lb/>
而有感恩向化之意嗚呼其盛矣夫公純誠好善治有<lb/>
本末所至以勸學為先見一士可以語道誘進之常若<lb/>
<pb n="KR4d0052_WYG_014-4b"/>
不及乃詩人所謂能長育人材則天下喜樂者也某於<lb/>
是推明公義而言焉夫治性修身以及國家天下大畧<lb/>
本之仁義其文莫賅於經見古之人注措發施正邪粹<lb/>
駁與其生民幸不幸其迹莫著於史世之學者不矜誦<lb/>
數而率履其言不競多聞而慎擇其是則為有得亦庶<lb/>
幾善學歟初閣之營建皆幕府太常博士王君霽為之<lb/>
謀君修潔有文嘗典吳興郡學挈其規範來遺諸生匪<lb/>
獨施諸閣也時熙寧四年十二月一日<lb/>
<pb n="KR4d0052_WYG_014-5a"/>
　　成都新建備武堂記<lb/>
安危治亂之變豈不難言哉人之情狃常習故舍先幾<lb/>
取後患蓋亦多矣今朝廷所謂外憂者無如西北故秦<lb/>
晉趙魏皆宿勁兵為之用治軍抗武於政最先而天下<lb/>
之勢亦以為最重夫重輕者天下之異勢安危治亂所<lb/>
從出易而無備則變逆之資也漢之衰冀州之兵起唐<lb/>
之季桂林之戍叛禍結不觧乃底滅亡前轍往鑒足以<lb/>
懲警議者知三路之為重而不知蜀之不可為輕豈善<lb/>
<pb n="KR4d0052_WYG_014-5b"/>
計乎夫蜀之四隅緜亘數千里土衍物阜貲貨以蕃財<lb/>
利貢賦率四海三之一縣官指為外府北倚劒閣險絶<lb/>
天下東連獞獠蟠聚深固西南皆蠻詔自古獷彊唐天<lb/>
寳後嘗與吐蕃并力以二十萬衆三道入冦又嘗止成<lb/>
都西郛大掠華人數萬而南方其王政衰圯則姦豪憑<lb/>
險自安或七八十載不以賦稅歸中國吾朝混平寰宇<lb/>
恩柔威禦咸有深意淳化之際吏暴於上澤壅不流經<lb/>
制燼矣民心懐危盗乘而作起甲午距庚子七年三亂<lb/>
<pb n="KR4d0052_WYG_014-6a"/>
狂夫一呼羣應如響今日取某州明日陷某縣嚮風輒<lb/>
靡何啻巻席之易戴白父老往往猶言其狀聞者為之<lb/>
寒心然則戎防軍政敢一日廢耶龍圖濮陽吳公之開<lb/>
府也馭兵如民條教詳白凡居處飲食之具與其役任<lb/>
之勞逸先治以宜用壹厥心乃度府門之右作備武堂<lb/>
所以講師律而訓戎伍也日練月習率有定令數視屢<lb/>
閲饗勞繼之金鳴鼔奏士倍其勇萬衆旁睨震動耳目<lb/>
實鎮守之重務氓俗之深利也昔晉武既平吳欲去州<lb/>
<pb n="KR4d0052_WYG_014-6b"/>
郡兵以衒治安雖山濤盧欽力陳大本以為非是亦莫<lb/>
能用及永寕之後冦難交起則郡國無備不能制唐穆<lb/>
宗初兩河既定蕭俛叚文昌謂武不可黷乃議銷兵及<lb/>
燕趙之亂始募市人以戰復喪河朔斯皆固不知變撥<lb/>
去根本苟近效忘逺圖安能成天下之務哉蜀無事七<lb/>
十有三年議者恬然不怪民尚嬉樂惡聞干戈公一旦<lb/>
逺思長慮而及於此不獨為蜀之計乃為朝廷計也始<lb/>
民惡兵異公之為懦夫曲士從而騰說逮其久也則曰<lb/>
<pb n="KR4d0052_WYG_014-7a"/>
吾將頼之以安而説者亦愧悔不敢議易之萃君子以<lb/>
除戎器戒不虞兵法無恃敵之不至恃吾有以待其公<lb/>
之意歟且魯有治戎之備足為世法孔子序録附於王<lb/>
言春秋書治兵大閲雖以義制文中存奥訓葢亦區之<lb/>
大事謹興作也堂之成敢不第叙本末及其歲月云熙<lb/>
寧五年三月一日<lb/>
　　薛文恭公尚書真像記<lb/>
嘗觀西漢之興高祖勤於創業謀臣猛將乘時而起相<lb/>
<pb n="KR4d0052_WYG_014-7b"/>
與經營乃底靖康功成事濟咸享封爵其君臣恩義之<lb/>
篤則著位於朝藏籍於廟示以帶礪申以盟信期之千<lb/>
百年而無有絶滅厥初豈不盛哉及二三世或寖衰落<lb/>
以至除國失姓甚者乃陥傭保何物理隆替不常如是<lb/>
耶抑其後裔不克嗣守其先烈因隳没也永言堂構菑<lb/>
穫之論宜為寒心宋有重徳君子尚書薛文恭公諱某<lb/>
字某世為華陽人太平興國中擢進士第遂居某郡至<lb/>
景祐某年薨於位厯事三聖率有大節出入中外風迹<lb/>
<pb n="KR4d0052_WYG_014-8a"/>
藹然書在國史實顯以光諸孫之得録者凡若干人西<lb/>
京左藏庫使某其一也按刑總兵留蜀五稔欲詢族祖<lb/>
之邱隴而展拜之則陵谷異變終不能識欲詢族屬黨<lb/>
巷之舊而親接之則契濶流㪚亦莫得知蓋仕宦四方<lb/>
歲月緜久而情好不相通故也平居感慨每有故鄉之<lb/>
念於是繪公真像於玉局觀之西室庶以榮里閈之觀<lb/>
而慰士林之思其尊先貴本之心亦勤矣乎惟蜀去朝<lb/>
廷最逺而賢士大夫最多或以忠義立或以文章稱或<lb/>
<pb n="KR4d0052_WYG_014-8b"/>
以操行著蓋自漢而下世常有之惟公生於盛時能以<lb/>
道德致位八座而子孫又能䝉其遺澤餘美保有爵位<lb/>
既蕃且昌匪惟不墜乃祖之烈而亦足以夸耀吾蜀之<lb/>
事逺視前古皆無愧焉夫於國為名臣於鄉為先生存<lb/>
有逺業没有重名此晚輩所以仰望而矜式者也某聞<lb/>
公之風用自飭勵繼以左藏君之請故從而記之熙寧<lb/>
五年十一月五日<lb/>
　　蜀州新堰記<lb/>
<pb n="KR4d0052_WYG_014-9a"/>
熙寧七年冬十二月朔唐安新堰成廣民利也岷山之<lb/>
旁三水合而北注至郡之東隅與大江㑹湍悍湓激又<lb/>
潰而五霖潦閒作横山㪚漫高則没邱壟下則漂田廬<lb/>
止者患溺行者苦濘江之故道日漏且涸棄失餘潤不<lb/>
能浸逺永壖之稼屢植盡槁蓋八九年矣渠江黎希聲<lb/>
既守郡深䘏隱弊加意於此思有所以捍防之欲責於<lb/>
兵以致力則無羡卒欲出於廩以充食則無餘糧欲重<lb/>
困元元以起大役則素所不忍時旱甚穀貴流徙滿道<lb/>
<pb n="KR4d0052_WYG_014-9b"/>
皆仰給於公養而壯者僅三千人晨夕飽飫可任以事<lb/>
㑹新津老人陳汝玉亦狀本末以獻乃按度衝㑹布為<lb/>
巨楗制導異𣲖歸之舊蹤循源而下大患自弭始秋八<lb/>
月至是有成凡溉田三萬九千畝瀕側之民安而粒者<lb/>
無慮五千家其為利亦博矣誠能講葺以時久且完固<lb/>
雖或亢沴歲望庶幾不失也予嘗䆒利害廢興之説蓋<lb/>
生民幸不幸繫焉君子必審而後動大率因物之自然<lb/>
徇人之所欲不矜妄智不計近功則事之有作簡以濟<lb/>
<pb n="KR4d0052_WYG_014-10a"/>
民之受惠逺以深若乃自用而鑿智飾巧偽背天理反<lb/>
物性苟期成效以要利取寵於一時而不慮吾民之困<lb/>
戚者彼安足與論利害耶西南雖號沃壊然賦斂百出<lb/>
於農耕夫日夜劬勞而三時有餒色百畝之家占名上<lb/>
籍而歉歲或不免饑惟是溝畎渠防之務於政最切上<lb/>
之人苟置不議非所以撫惠赤子也希聲儒者通經術<lb/>
以忠厚治常先民㥯故所施如此昔漢循吏皆以樂易<lb/>
德愛為之本濟時及物凜然足稱若召翁卿之於南陽<lb/>
<pb n="KR4d0052_WYG_014-10b"/>
王仲通之於芍陂前史嘉其風迹著範來世則唐安新<lb/>
堰者可畧而不述哉八年四月五日<lb/>
　　文與可畫墨竹枯木記<lb/>
君子之智思能過於人則事無巨細皆足以取髙此衆<lb/>
人所以尊愛欽重之不已也畫者中有擬象而發於筆<lb/>
墨之間苟臻其極則近見羣物之情狀逺參造化之功<lb/>
力自古賢俊往往能之蓋取其如此歟與可之於墨竹<lb/>
枯木世之好事者皆知而貴子瞻嘗謂盡得其理固不<lb/>
<pb n="KR4d0052_WYG_014-11a"/>
妄也頃年來成都畫此兩物於嘉祐長老紀師之方丈<lb/>
紀師寳之以誇識者乃西州僧舍勝事之一也與可在<lb/>
文館二十年其材可巨用將老矣尚恂恂小州胸中之<lb/>
藴曾不少露通塞榮悴無一毫胃諸心名教至樂之餘<lb/>
時作墨竹枯木一二以寓其幽懐逺趣真所謂粹靜君<lb/>
子也豈特筆墨之間有以過人哉知則語其大不知則<lb/>
語其小知不知於與可何損益耶此可與高爽明逹者<lb/>
言不可與鄙闇道也熙寧八年六月十日記<lb/>
<pb n="KR4d0052_WYG_014-11b"/>
　　聖興寺僧文爽夀塔記<lb/>
僧文爽詣予而言曰文爽之先居濟南姓朱氏方少時<lb/>
去父母來成都學浮圖道得聖興寺藴中而禮之㑹真<lb/>
宗皇帝吳國長公主為報慈正覺大師以普恩落髪今<lb/>
六十九載矣自為童讀佛書以至隸僧籍登講座主讚<lb/>
懴長戒壇居副職衣紫方袍無一不足者行年八十復<lb/>
何為哉惟晦黙澄靜日俟終化有為我穴西郊之地他<lb/>
日以燼骨藏其間而謂之夀塔者敢請文以誌焉某伏<lb/>
<pb n="KR4d0052_WYG_014-12a"/>
聞家君言師字鑒之相從最舊知其為人有律行該通<lb/>
教典終日演講僅五十年就壇稟戒者無慮千數嘗委<lb/>
槖金新䕶淨寺門䦨求所利益天章待制李公為記其<lb/>
事年雖耄意氣不少衰某向遭先妣喪數為水陸大供<lb/>
覬享㝠福師夜誦真諦亹亹逹旦聲韻逺暢愈於壯夫<lb/>
蓋諸經所載佛語者嘗總而記之故多且不遺也悲夫<lb/>
世之妄人牽聨馳突於利欲之墜裒惡貯過以自封殖<lb/>
伐滅天和投塗罪境不知其神魄之喪奪固已久矣而<lb/>
<pb n="KR4d0052_WYG_014-12b"/>
猶蚤夜惕惕恒恐浮軀之易壊凡如此者又安能知釋<lb/>
氏之於死生甚近而易乃有往來彼此之論雖然以師<lb/>
之輕清悦豫不夸能不役智則未可以歲月期也曰仲<lb/>
倪仲昻惟賢士曇士獨五人者實繼其後云元豐戊午<lb/>
歲季秋朔日<lb/>
　　眉州醴泉寺善慶堂記<lb/>
士君子少而從政老而謝事去仕途之勞就林泉之佚<lb/>
康寧夀考㤗然自得其始終往返之際固巳高於人矣<lb/>
<pb n="KR4d0052_WYG_014-13a"/>
至於子孫皆能有立從而光大之則尤可高也吾鄉秘<lb/>
書監程公踐厯寄任凡四十年風迹凛凛德惠在民及<lb/>
其老也得請而歸高堂廣厦足以奉起居之安芳亭茂<lb/>
榭足以遂吟賞之樂安車輕蓋足以便游從之趣道衣<lb/>
野服足以資蕭散之味凡塵埃網羅深可厭惡之事無<lb/>
一毫輒累其懐賔客到門則置酒高㑹劇談大笑如少<lb/>
壯時往往日暮夜䦨不欲其去有子五人而官者四其<lb/>
一人則又以才能見用而仕亦顯矣此退休之美紹續<lb/>
<pb n="KR4d0052_WYG_014-13b"/>
之隆皆可高也非獨此而已抑有可紀者焉公嘗念仲<lb/>
弟泳之之亡而禄秩未及乃以一子恩及其猶子所以<lb/>
公之幼子尚未仕而泳之之子巳為丞於大理則昆弟<lb/>
義好之篤於古無愧宜其見愛於鄉黨而推尊之也郡<lb/>
城之西曰醴泉寺者公之先世實葬其側歲時上塚必<lb/>
止息焉榛蕪滿前棟宇敗陋公出力而完之僧紹良德<lb/>
公之深乃建新堂以繪公之像及諸子之仕者凡六人<lb/>
而尊奉之且推本公之祖考以來積累深厚之所致而<lb/>
<pb n="KR4d0052_WYG_014-14a"/>
謂之善慶尚虚西壁以俟後哲程氏之族信盛矣哉昔<lb/>
人蓋有父子皆至公卿兄弟同時為二千石則前史録<lb/>
以為嘉事後世藉以為美談攷古揆今良可尚矣公官<lb/>
三品年八十古之鄉老也斯堂之成必飲酒以落之子<lb/>
孫列侍於旁鄉人愛公而來賀者或以爵或以齒序位<lb/>
於前起而執觴羅拜而為夀賔主相與尊斝相交樂作<lb/>
於庭酒行而無次老者得盡其樂少者不敢忘其恭一<lb/>
席之間有悦豫而無惰慢於此觀焉亦鄉飲之遺風歟<lb/>
<pb n="KR4d0052_WYG_014-14b"/>
某同郡人喜公公之落成而爾得偕衆賔之末酌以獻<lb/>
公已而從杖者以出安能無慊於心哉得書其事不敢<lb/>
辭也元豐元年十月朔日<lb/>
　<lb/>
　<lb/>
　<lb/>
　<lb/>
　淨德集卷十四<lb/>
</p>
<p>
</p>
  </div>
</body>
</text>
</TEI>
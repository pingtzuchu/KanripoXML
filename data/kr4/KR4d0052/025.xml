<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻二十五</head> <lb/>
    <p>
<pb n="KR4d0052_WYG_025-1a"/>
欽定四庫全書<lb/>
　淨徳集巻二十五<lb/>
　　　　　　　　　　　　　宋　吕陶　撰<lb/>
　墓誌銘<lb/>
　　著作佐郎李府君墓誌銘<lb/>
秘書省著作佐郎知眉州丹稜縣事李君熙寧乙卯嵗<lb/>
四月某日卒于官享年四十有幾元豐乙丑嵗某月某<lb/>
日葬于晉原縣某鄉某里從先塋也君諱逢字承之唐<lb/>
<pb n="KR4d0052_WYG_025-1b"/>
安人曾祖勤祖圜考平皆晦徳不仕君為兒童時超然<lb/>
有志氣憤其家世不耀願學以起之資頴力勤居數嵗<lb/>
遂能博强下筆為文辭雅有理趣流輩畏伏搢紳先生<lb/>
褒譽之里人度支郎閻公仲孚以道徳自任名重一時<lb/>
於後進少許與毎稱君才嘉祐二年擢進士第授陵州<lb/>
仁夀縣尉捕强冦獲七人于格當遷官太守趙公敏達<lb/>
亦以功賞諭之君謂子弟曰士君子進退通塞固有義<lb/>
命吾將遷乎雖不戮此孰禦之將不遷如命何藉七人<lb/>
<pb n="KR4d0052_WYG_025-2a"/>
之死以幸進不忍為也乃削去强迹皆可不死獄具趙<lb/>
公愕然問之以前説對公嘉其識量且曰餘慶之報遠<lb/>
矣再調歸州司理參軍商人有撑舟夜泛以避關征者<lb/>
津吏彎弓警之誤中輒死羣欲以故殺論君持論不可<lb/>
乃請于朝卒從輕罪徙利州緜谷縣令改某軍節度推<lb/>
官知遂寧縣是時轉運使急功利不復恤困窮小人好<lb/>
承迎議置鎮市税局以圗羡入主者委君按視鋭意必<lb/>
行君以為村落細民間日而集有無相易苟營朝晡之<lb/>
<pb n="KR4d0052_WYG_025-2b"/>
費一旦設官置局限其税課則瘡痍何時而愈理不當<lb/>
置主者雖不悦亦不敢行嵗時以薦格改秩得知丹稜<lb/>
束館僧持悔過懺罪之説率其徒早夜講佛書聽者踰<lb/>
百數浮士造飛語指為妖訛以亂上之人聰明且以媒<lb/>
進提㸃刑獄者信其言移文委君急捕連逮坐繫者將<lb/>
衆人情大駭君曰此豈有巨惡不過以其教誘民而從<lb/>
者偶多爾安足深咎遂寛其獄䝉宥頗衆縣郊多棄水<lb/>
散漫流溢君命引以溉鄰田之荒易瘠而腴凡數百頃<lb/>
<pb n="KR4d0052_WYG_025-3a"/>
初母畢氏既亡君晝夜哭不已遂夢焉乃思所夢而刻<lb/>
之以木形色肖類終身奉事不敢懈鄉閭稱之尤善篆<lb/>
𨽻知書者以為自成一家之法嗚呼君少力學有文聞<lb/>
譽彰者時既從政又能不忍削民以媚權勢其治獄務<lb/>
求之生有古仁厚之風矣而用不適于顯享不及于耆<lb/>
良可悲夫娶楊氏男六人騤未仕驤陵井監司理參軍<lb/>
騏嘗得試禮部駿卭州臨卭縣令騊知漢州綿竹縣駪<lb/>
舉進士女二人嫁楊籍費霖皆進士也孫男九人孫女<lb/>
<pb n="KR4d0052_WYG_025-3b"/>
十二人並幼銘曰<lb/>
古人治獄多隂徳子孫當有顯者于公之報明矣君不<lb/>
忍以七人之命易一官津吏得不死東館之岡無所寃<lb/>
視古人何愧哉諸子森然有美才可以光大迹其慶驗<lb/>
又非若湯周福祚之幸也<lb/>
　　秭歸縣令李君墓誌銘<lb/>
西南士大夫言善教子者以李君希聖為先希聖有五<lb/>
子學者四方五六嵗時即使誦詩書日須數百字雖携<lb/>
<pb n="KR4d0052_WYG_025-4a"/>
抱玩戲不以他習眩其耳目稍長不復出戸外至于飲<lb/>
食動止一語一笑皆不離文字間凡風俗遨遊奔集之<lb/>
盛如燈夕藥市者去其居不遠未嘗聞知也早夜訓飭<lb/>
月攷嵗練積之數稔術業用成慎修年十六慎交十四<lb/>
乃能以辭重求舉同時擢第皇祐初慎微亦中科甲其<lb/>
後君又繼之此所以見稱於士大夫而謂之善教也君<lb/>
諱慎思字敬中於諸子為季孩提而孤聞先君之餘訓<lb/>
抗志勵學欲與諸兄相上下探索研味實詣有餘華藻<lb/>
<pb n="KR4d0052_WYG_025-4b"/>
煥發能就楷度既中第調遂州小溪主簿遷青石尉部<lb/>
使郡守知其才屢委以事裁宜處正咸適其意交章慰<lb/>
薦惟恐在後未幾移歸州秭歸縣令縣僻民野舉不知<lb/>
法禁君治以誠視之如一家期會聽決諄諄戒諭雖極<lb/>
冗微悉使曉信新灘在境内官舟饋運間有毁溺皇祐<lb/>
中使者建議鐫崖拓江以紆湍怒嵗役萬夫芻薪數十<lb/>
萬三邑之民困于費不能已君以為灘雖險暴惟春冬<lb/>
之交水涸石露厄于沿泝方是時灘之上下官舟畏而<lb/>
<pb n="KR4d0052_WYG_025-5a"/>
不進者倘易陸載而徃則皆可遠險兩獲其利當塗行<lb/>
其説乃罷修灘之役歸人深徳之嵗滿代還父老涕泣<lb/>
惜其去薦者如格吏部以課最上嘉祐八年當陛見泛<lb/>
江而東七月二十四日次雲安軍感疾遂不起享年三<lb/>
十有八君資稟樂易力學有美名與人交多風議朋友<lb/>
愛之既仕不廢書好易春秋每多論述著治策五十篇<lb/>
講明世務欲獻之朝庶奉大對卒不伸其志按君之先<lb/>
京兆萬年人自唐廣明西狩時有為晉原令者留居温<lb/>
<pb n="KR4d0052_WYG_025-5b"/>
江後遷于郫晉原四世生承粲承粲生洪慶洪慶生章<lb/>
甫乃君考字希聖也以長子故贈中大夫妣文氏贈仙<lb/>
源縣君君娶張氏治家訓子動有準的子五人紹卿彦<lb/>
卿某晉卿皆舉進士旦緝嘗薦于鄉二女適范祖修張<lb/>
寅君没十九年未葬諸子待禄以祀而未能也乃以元<lb/>
豐七年二月庚午朔葬于新津縣修覺山依仁鄉曷伏<lb/>
里然則未葬而有待者出于義而待而葬之者禮也鳴<lb/>
呼君少而學壯而仕策發磨勵所志者遠去為古人今<lb/>
<pb n="KR4d0052_WYG_025-6a"/>
則久矣此可悲也予與君皆皇祐四年進士成都同籍<lb/>
凡十一人三十年間存三人焉榮謝合離不常如此此<lb/>
又可悲也世之人有以錙銖得喪或競于秋毫之未而<lb/>
不究其終者豈知覆載為逆旅而吾游其間哉所以遺<lb/>
生齊物之論起而覺其未喻也銘曰<lb/>
有文矣藻繪其傳不發之危言有位矣撫字而安不尸<lb/>
之大權天嗇以年志莫究宣巨山崇原卜云新阡墓松<lb/>
森然人知其賢<lb/>
<pb n="KR4d0052_WYG_025-6b"/>
　　李太博墓誌銘<lb/>
君諱彤字周伯姓李氏其先京兆人八世祖遠從唐僖<lb/>
宗幸蜀調晉原令因家焉高祖臻仕孟氏朝為永平軍<lb/>
節度推官曾祖某亦任太子司議郎祖某不願仕父某<lb/>
以君登朝贈大理寺丞母黎氏贈成都縣太君君少篤<lb/>
學頗頴秀時鄉先生職方員外郎張公中行守岳陽君<lb/>
徃就正得易與春秋大㫖朋友畏其博聞又嘗摭前世<lb/>
忠邪事以類相從為史斷十二篇以監治亂慶厯六年<lb/>
<pb n="KR4d0052_WYG_025-7a"/>
中進士第調眉州青神尉言者謂蜀人官近鄉非所宜<lb/>
於是近皆徙遠移萬州司理參軍嵗滿用陟狀遷江陵<lb/>
府松滋令丁寺丞君憂終喪授隴州判官吏部上其課<lb/>
轉著作佐郎知太原府平晉縣今天子踐阼改秘書丞<lb/>
尋遷太常博士知華州鄭縣以疾分司西京卒于盭庢<lb/>
之寓止享年五十四實熙寧五年春二月某日也既没<lb/>
七年貧不克葬至元豐元年三月某日乃葬于某鄉某<lb/>
里先隴之次君彊明喜節亷自處素高待交游如少所<lb/>
<pb n="KR4d0052_WYG_025-7b"/>
與然不廢於義休戚可以同於政事知大畧而未嘗以<lb/>
忿恚任刑聽斷適其理大率剛而不撓恥為流俗態度<lb/>
也在萬州有箠人之脉者提㸃刑獄視之疑且怒欲以<lb/>
骨折論太守畏不敢辯君提傷者以告曰折則上下不<lb/>
相屬今舉其上而下不少曲非折明矣使者無以勝卒<lb/>
輕之又有三人謀殺一人者君方攝督郵當議法即白<lb/>
守曰一人死安可戮三人坐謀首可也守不聽有詬責<lb/>
言君持之益堅請於提㸃刑獄且曰某寧解印綬去安<lb/>
<pb n="KR4d0052_WYG_025-8a"/>
忍妄殺人求順太守意耶得聞之朝止報一人萬州帑<lb/>
失緡錢數千萬俾君驗之君以為貫朽鐡壞不知幾十<lb/>
載一旦指為盜疑或刻深請飭吏共償無煩搆獄守從<lb/>
之免數輩刑竄松滋産茗嵗輸府千斤春未社牧遣校<lb/>
至督所有君曰今未知茗之芽否可偕往視即斸根株<lb/>
俾校持以歸願牧植之後園俟其芽可責輸矣牧始不<lb/>
懌既而從之植者既芽則謂同僚曰李松滋以芽為期<lb/>
今可取乎校復至具言君乃戒茗戸以五日集如其令<lb/>
<pb n="KR4d0052_WYG_025-8b"/>
無一毫私撓民深徳之有宿㓂數十結山民聚境上往<lb/>
往害捕吏累嵗莫獲君開以威信許其歸首乃至無盜<lb/>
功當賞君不言賞亦不及隴之汧源號難治凡閲嵗定<lb/>
籍則吏民相因為姦厯十數年官不敢輒易其舊君權<lb/>
涖未幾遂定籍高下適當人伏其平平晉民冐居公地<lb/>
而縣𨽻為輸租縁此以斂剥習久縱不問君使冐者自<lb/>
陳盡得其實免代輸之患又嘗為增隄以捍汾流以軍<lb/>
事未報君已解去既而大水一城蕩然識者稱其先見<lb/>
<pb n="KR4d0052_WYG_025-9a"/>
鄭縣之西舊以石隄水過守居洎他官池圃以及富彊<lb/>
治榭君始來方諭民得取以溉水既不至為總管者謾<lb/>
其詞移檄於縣覬水以禦火符下凡四五君悉不應時<lb/>
都官員外郎郭君源明以方靜為州君具白所以然信<lb/>
之民甚賴其利洎引疾而去有䘏君之貧者告曰願一<lb/>
曰留則終月禄入可享乃笑而謝之即日不視事君先<lb/>
娶包氏在萬州時遇君之疾以憂卒再娶郭氏封夀安<lb/>
縣君包氏生子覲孝友力學自二曲䕶喪歸葬靈泉不<lb/>
<pb n="KR4d0052_WYG_025-9b"/>
違治命長女適瀘州司戸文朝光郭氏生子規治經力<lb/>
學從舉薦於鄉必能世其家次女適鄉貢進士李葆<lb/>
光二孫曰暠曰晏嗚呼君平生施為如此剛矣哉苟遭<lb/>
時得志盡發胸中藴則軒騰馳驟立事致功卓然有竒<lb/>
節可必也惜乎仁不顯而見於用者止此耳予少從君<lb/>
遊洎官晉陽又與之同竊思仲尼未見剛者之説信剛<lb/>
者之難見愛君氣節舊矣覲來請銘敢為銘曰<lb/>
剛近於仁亦鮮克舉剛生於氣充則孰禦申棖徇欲義<lb/>
<pb n="KR4d0052_WYG_025-10a"/>
所不取孟子養浩以是為主家山之東喬松之隖嗚呼<lb/>
剛者李君之墓<lb/>
　　光禄寺丞致仕何君墓誌銘<lb/>
何氏之先蓋晉之卿佐封于韓者子孫因以為氏秦滅<lb/>
韓其後流散四方或謂韓為何故漢魏以來始著何氏<lb/>
有居于閩者至瓚乃顯即君六世祖也仕後唐厯太原<lb/>
留守除西川副使㑹孟氏僭竊耻屈其下飲恨死其子<lb/>
柔不能東乃家青城遂為青城人柔生令昕令昕生繕<lb/>
<pb n="KR4d0052_WYG_025-10b"/>
不幸逢亂離無復振起繕生中即君考也任道晦處無<lb/>
意官禄以聚書為能以賦詩為樂蜀之耆儒李畋渭卿<lb/>
戈淵仲顔皆與之友子四人君其季也諱敏字希顔簡<lb/>
慤莊重克承厥家貧而能力生以養親奉祀至于撫養<lb/>
百口靡有不給富而能好善以訓其子孫至于起家從<lb/>
仕翹然有聞旁攴外屬之無歸則倍仰而濟鄉閭識者<lb/>
以吉人君子稱焉熙寧初今天子祀南郊以君之子大<lb/>
章登朝封大理評事四年明堂大饗遷光禄寺丞六年<lb/>
<pb n="KR4d0052_WYG_025-11a"/>
十一月某日終于家享年七十二八年十月某日葬于<lb/>
縣之某鄉某里君娶李氏今封仁夀縣君生三子大章<lb/>
皇祐四年中進士第五遷太常博士通判漢州大臨某<lb/>
皆飭行不墜先訓孫四人宗元榮州榮徳縣令宗範合<lb/>
州巴川縣令某某悉志于學期以自立惟何氏蜀來中<lb/>
葉不燿至博士君始以學文徳禄而榮徳巴川二君又<lb/>
能同時取科第士議榮之君可謂有後矣某與博士君<lb/>
同進士籍且為姻家君之葬也敢誌而銘銘曰<lb/>
<pb n="KR4d0052_WYG_025-11b"/>
何遷于岷五世至君既永以年再光以恩山之阿江之<lb/>
濆祗厥祀傳後昆<lb/>
　　奉議郎何君墓誌銘<lb/>
余嘗銘光禄寺丞岷山何公之墓攷論世次及其里居<lb/>
詳矣君乃光禄仲子也諱大臨字才叔少讀書知名教<lb/>
以修潔治身以恭愿事親鄉黨以善稱閨門以孝聞通<lb/>
詩騷之學倣約大致作為篇章適情寓物平暢純澹有<lb/>
昔人風格或告以釋氏之説當䖍敬崇奉乃享令報則<lb/>
<pb n="KR4d0052_WYG_025-12a"/>
曰廣慈心即佛不妄語即經若乃禍福之應惟修其在<lb/>
我者而順以聽命吾知此而已晚從道家之教信尚清<lb/>
寂求以養心治氣歸之虛靜故能委置世紛無競于物<lb/>
漠然自得有方外之趣尤長于教子擇師取友必以賢<lb/>
飭勵以經術欲其慎行而寡過誘掖以辭章欲其資身<lb/>
而得禄凡朝夕所肄習而謂之課試者每與之講解切<lb/>
劘不倦若朋友然由是起家中第孟仲接武西南士大<lb/>
夫舉義方之訓皆推君為先君娶倪氏累封安仁縣君<lb/>
<pb n="KR4d0052_WYG_025-12b"/>
卒十年矣子五人宗範朝散郎眉州教授宗奭早亡宗<lb/>
誨以學求舉宗韓資州磐石縣令宗哲果州相如縣尉<lb/>
孫男十二人元豐三年神宗祀明堂封君承事郎其後<lb/>
五遷至奉議郎宗範又嘗得五品服請以賜君不著于<lb/>
令詔特可之議者以為榮君享年六十三元祐五年三<lb/>
月十五日卒于家八年正月四日葬于青城縣之懷仁<lb/>
鄉赤木里先塋之北初倪氏之葬也君為夀冢其旁弔<lb/>
以詩曰我來同穴知何日石火光中更十年已而其言<lb/>
<pb n="KR4d0052_WYG_025-13a"/>
驗嗟夫始終生死之變豈偶然哉銘曰<lb/>
毎讀五代忠義傳至明宗命何瓚入蜀制孟知祥事未<lb/>
嘗不廢巻而嘆也夫以明宗區區暌弱之唐任一何瓚<lb/>
而欲禦權彊僭叛之蜀豈不難哉瓚意不屈繼以死何<lb/>
其易也自瓚至君六世而子孫之盛如此究觀前人之<lb/>
大節推驗後嗣之吉報則福禄之來抑有由矣<lb/>
　<lb/>
　<lb/>
<pb n="KR4d0052_WYG_025-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淨徳集巻二十五<lb/>
</p>
<p>
</p>
  </div>
</body>
</text>
</TEI>
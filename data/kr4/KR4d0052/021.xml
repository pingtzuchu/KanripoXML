<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻二十一</head> <lb/>
    <p>
<pb n="KR4d0052_WYG_021-1a"/>
欽定四庫全書<lb/>
　淨徳集巻二十一<lb/>
　　　　　　　　　　　　　宋　吕陶　撰<lb/>
　墓誌銘<lb/>
　　樞密劉公墓誌銘<lb/>
元祐元年三月某日樞密學士朝議大夫充涇原路經<lb/>
畧安撫使馬歩軍都總管兼知渭州軍州管内勸農使<lb/>
彭城郡開國候食邑若干戸食實封若干戸劉公以疾<lb/>
<pb n="KR4d0052_WYG_021-1b"/>
薨于位驛奏至朝廷悼之道内侍護䘮以歸賜贈加等<lb/>
凡所以賑卹其家者甚厚詔贈太中大夫越明年七月<lb/>
某日乃葬于頴城府某縣某里循禮攷吉務其稱也公<lb/>
諱庠字希道世為彭城人其先蓋漢楚元王交之後曽<lb/>
祖諱某祖諱某皆恬於隱晦爵禄不及考諱某博學知<lb/>
道為世大儒有器業可巨用不幸仕齟齬終青州觀察<lb/>
推官門人考其徳義諡明道先生累贈銀青光禄大夫<lb/>
妣李氏生顯家有賢行治家教子如古烈婦以公責累<lb/>
<pb n="KR4d0052_WYG_021-2a"/>
封某郡太公公少孤八嵗能詩為石曼卿所器年十四<lb/>
以文謁明道先生之友蔡文忠公公竒而婿之以文忠<lb/>
遺奏試將作監主簿調宋城縣主簿用程文公薦改陳<lb/>
州司戸參軍移鄭州鄭縣令治塘水溉民田數千頃嘉<lb/>
祐二年擢進士第六年遷著作佐郎知河南府伊陽縣<lb/>
遇英宗踐阼遷祕書丞修奉昭陵百貨之須動趣千萬<lb/>
公治之有序邑人不告病而官亦足用轉太常博士充<lb/>
髙密廣平兩縣教授是時詔兩制舉御史知制誥蔡杭<lb/>
<pb n="KR4d0052_WYG_021-2b"/>
薦公可任㑹英宗以災求言公即上書論世務十餘條<lb/>
英宗嘉歎以書示宰相韓忠獻公且問所以韓以不識<lb/>
對上益重之遣内侍宣㫖有甚知才美之語遂用杭薦<lb/>
除監察御史裏行及對英宗曰欲用卿乆矣有大臣言<lb/>
卿與蔡杭親朕答以内舉不避雖親何害搢紳士大夫<lb/>
咸以為用公之當九月壬子朔日有食之未數日陳張<lb/>
幄具後苑以待宴幸公言去日食太近非畏天之威恐<lb/>
懼修省也乃為罷宴㑹聖宮創仁宗神御殿宏麗過制<lb/>
<pb n="KR4d0052_WYG_021-3a"/>
費鉅萬公謂天子之孝不在宫廟之奢靡在繼先志隆<lb/>
大業今營建甚盛非所以昭先帝儉徳英宗為損其制<lb/>
襄陽郡王允良郊祀不陪祠乆罷朝謁公陳其桀傲慢<lb/>
上帝無人臣禮奉宸庫失盗公劾巨閹領皇城司職事<lb/>
者以嚴宫城之禁願陛下不以近習撓天下法英宗曰<lb/>
法令之設内外一體翌日都知以下皆論罪李珣犯銷<lb/>
金開封府以中㫖輙釋公累言乞正國典請對又陳之<lb/>
英宗曰朕豈私一李珣耶乃仁宗外家若行之天下謂<lb/>
<pb n="KR4d0052_WYG_021-3b"/>
朕如何更不須言公知上意如此方已其論又嘗言命<lb/>
令失名器濫則知制誥還詞頭門下封駮願申飭臣子<lb/>
舉職如故事諫官御史皆所以補闕失柅違謬宜増其<lb/>
員吕誨等既去位公累疏乞留又求對奏誨等忠正敢<lb/>
言意在愛君陛下奈何輕斥之以累盛徳上曰朕本不<lb/>
貶誨自是誨等不肯留爾公懇請召還詞不少屈時論<lb/>
韙之英宗不豫公力陳日食星變宜崇儉納諌布恵澤<lb/>
以解天意則轉災為祥聖體當享無彊之休乆之朝政<lb/>
<pb n="KR4d0052_WYG_021-4a"/>
多自中出皇嗣未立人心尤不安公獨拜疏謂太子天<lb/>
下本漢文帝唐太宗皆於即位元年預建太子為宗社<lb/>
無窮計頴王長且賢願陛下亟立為皇太子上感悟大<lb/>
位遂定又請頴王侍禁中閲天下奏報降付如平時俟<lb/>
康復乃罷則聖躬便於頤養而機務不壅宰臣韓琦樞<lb/>
密使文彦博宜夜直以安人心英宗崩百官臨福寧殿<lb/>
大宫給肉食公謂先帝棄四海臣子豈知肉味請給素<lb/>
食庻近禮州郡遣子弟納貢賀即位恩補過幸宜罷去<lb/>
<pb n="KR4d0052_WYG_021-4b"/>
事雖不行識者以為是以神宗登極恩補主客員外郎<lb/>
殿中侍御史裏行未幾遷右司諌兼提舉國子監一日<lb/>
神宗語及漢武事公對曰王者當上法堯舜之徳下迹<lb/>
成康文景之治漢武不足為陛下道神宗恱其忠時邊<lb/>
臣有邀功致冦者本非朝廷意公疏其姦謀請寘於法<lb/>
以謝天下及下二府大臣措置邊事之宜定以公罪庻<lb/>
幾不苟簡誤國事又陳中國禦外之體守信為上武帝<lb/>
深入為下䇿昔寳元時元昊叛五來五背天下為之困<lb/>
<pb n="KR4d0052_WYG_021-5a"/>
敝今莫若崇大信舍近功為國家長利古者冢宰制國<lb/>
用量入以出請詔二府議大計京師乆不雨蝗害稼公<lb/>
引王弼京房説以為隂不能固陽故不雨臣安禄兹謂<lb/>
貪厥災蟲請黜臣下不勝任安祿無徳蔽惡為孽者則<lb/>
雨以時降蝗不為災又乞貰孫琪留馬黙以來直言優<lb/>
容王陶以全恩舊公之啓沃獻替正紀綱紏姦佞著聞<lb/>
於人者如此其秘詞切論未嘗語於私者則莫得而知<lb/>
也是年秋奉使大遼故事兩朝國忌不相避公將還度<lb/>
<pb n="KR4d0052_WYG_021-5b"/>
以正月八日至白溝宴用樂然是日英宗小祥也公具<lb/>
以告願於涿州插宴則八日達雄州且行杳得遂臣子<lb/>
之志遼主歎美從公言使還除集賢殿修撰充河東轉<lb/>
運使蓋公論議剛果權貴忌之而利其去也時晋地旱<lb/>
饑軍費日廣公計一道之産惟鐵利為饒請復舊冶鼓<lb/>
鑄通隰州温泉鹽<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>博易以濟用又請募民入粟塞下<lb/>
預為足食計悉聽之俄遷起居舍人除天章閣侍制改<lb/>
河北都轉運使契丹人侵覇州土場為已地集兵疑我<lb/>
<pb n="KR4d0052_WYG_021-6a"/>
河東亦奏契丹徙帳西京朝廷為之動詔公驗狀公曰<lb/>
雲朔去嵗饑荒孰便於屯聚今徃西京者不過集部族<lb/>
數萬人西脅秉常南疑中國爾安肯舍定州平易之塗<lb/>
趨并晋險阨之地而入宼乎又以五說料其必不能有<lb/>
為宜安静持重以待可遂無事後果如公言二股河之<lb/>
役興兵無餘力邊城遂不完公謂城壘之設俯瞰敵境<lb/>
勢不在河防後請輟二股役兵傋覇州等城以嚴守禦<lb/>
黄河起春天御河繼之凡十七萬九千人期以朞月罷<lb/>
<pb n="KR4d0052_WYG_021-6b"/>
公謂今年河始東流其南北岸創隄防千餘里以夫役<lb/>
爭土功力不足用雖責以速成未見實益願減半先治<lb/>
其急而徐其他則無枉費勞民之患詔約二股北流口<lb/>
以㧞水勢公言河方東流而遽遏其北則澶滑以下將<lb/>
有潰溢之虞儻以歳月分殺其勢漸議閉塞乃得治河<lb/>
之䇿宦者程昉乞益兵助御河之役欲以奏功公謂督<lb/>
工於盛夏則暍死者衆乃奏緩之又請銷開塘口泄水<lb/>
勢外示設險之方而内不失蒲葦樵蘓之利朝廷皆信<lb/>
<pb n="KR4d0052_WYG_021-7a"/>
其說青苗令始下公謂不可行奏願罷之歳餘差知成<lb/>
都府以親年髙不拜得知真定府屬并晋用兵之後民<lb/>
疲不聊生上以安輯之㫖諭公又除河東都轉運使至<lb/>
則寛力役蠲逋負賑流散以稱上意凡三閲月乃召還<lb/>
知開封府前此議者置廂官分治府事凡輕罪聽決遣<lb/>
公謂京師多豪右廂官體輕人不畏或縁而寛縱有罪<lb/>
且政出多門非所以肅清浩穰之術昔趙廣漢嘗患二<lb/>
輔亂其治猶欲兼之况廂事之末乎請罷蔡確沈振願<lb/>
<pb n="KR4d0052_WYG_021-7b"/>
殫力公事以報萬一是時宰相王安石用事與公異論<lb/>
確主於安石見公不庭參公謂朝廷之儀安可以私廢<lb/>
上䟽辨之由是上失宰相意神宗亦嘗諭之曰卿柰何<lb/>
不與一二大臣協心濟治乎公對曰臣子於君父各伸<lb/>
其志臣知事陛下不知附王安石不數月除龍圖閣學<lb/>
士知太原府充河東路經畧安撫使蓋朝廷以二鄙為<lb/>
慮謂公深知西北事故以閫制付之也前帥嘗建惹凌<lb/>
議不足示威武公奏罷之夏國降羌數千人公慮其為<lb/>
<pb n="KR4d0052_WYG_021-8a"/>
患請遣詣境上召其䇿歸之有不去者乃留外以示大<lb/>
體内以消姦萌兩得則䇿事未報果有謀歸者中㫖亟<lb/>
令徙内郡公謂降羌遷則生變宜假宴犒漸移徙至太<lb/>
原並邊既無虞比次區析於華人之中乆則吾民矣從<lb/>
之塞外以寜累請復憲州以重形勢還置恵寜肅定神<lb/>
木三堡以傋應援又請募兵民子弟之彊勁者為勇敢<lb/>
以壯軍聲如漢謫民戍邊故事下流非巨蠧積姦者擇<lb/>
少壯貰罪徙河外以實邊徼皆可其奏契丹議侵彊諜<lb/>
<pb n="KR4d0052_WYG_021-8b"/>
者謂有稱兵意朝廷問公以為未必然岢嵐雁門求濟<lb/>
師皆不應契丹主駐雲州遣數騎渉吾境邏者得之契<lb/>
丹馳檄紛辯不已公奏曰契丹意在彊場持此為端爾<lb/>
臣刺知雲州無兵朔應艱食願朝廷緩荅而峻拒之方<lb/>
盛夏兵未必至惟以有傋待非常乃得計願遺劉忱等<lb/>
至境上姑以理論臣俾將佐飭兵觀釁而動此事機也<lb/>
時朝廷以契丹使言順禮㳟及持敦睦和好之說乃錄<lb/>
契丹主書付公諭以地界且通啇公復奏曰臣竊疑契<lb/>
<pb n="KR4d0052_WYG_021-9a"/>
丹此舉非本心蓋見朝廷尚未克復河湟不得不為脣<lb/>
齒之計故以此嘗我爾今欲争辨積年已定之彊界曲<lb/>
固不在中國而在彼則泛使之來禮宜偃蹇而反恭順<lb/>
辭宜髙抗而反卑遜臣竊恐其意别有所在也敵意無<lb/>
厭朝得寸暮求尺必又有僥倖之請宜直以拒或與以<lb/>
不當得之地既杜其姦未必不疑中國有謀用此以餌<lb/>
之者若妄意於我背盟伺隙恐非嵗月可解也公争之<lb/>
既不能得㑹遭太夫人䘮去位後竟以黄嵬山分水嶺<lb/>
<pb n="KR4d0052_WYG_021-9b"/>
地與之公常以為恨士大夫為國逺慮者至今惜焉郡<lb/>
邑酒戸月以課入供河外逺或至千里公請以季易月<lb/>
麟府州漢戸之單丁與蕃族之内附而遇歉者檄有司<lb/>
蠲其役且著為令晋俗尚焚骸貧不克葬者遂委不視<lb/>
為竁四穴以藏之公在晉二年治兵與民皆得其心以<lb/>
静制寇不勞而服父老至今猶能稱道感歎之不巳䘮<lb/>
既除又差知成都府蜀乆安無事朝廷以徳恵撫之官<lb/>
吏或縱情忘分守公一切齊以法度上下宜之細民競<lb/>
<pb n="KR4d0052_WYG_021-10a"/>
利以髙直占坊場破産不能償相繼箠死或自殺公請<lb/>
蠲所負以恵逺人乞推之諸路天子可其奏獲免者凡<lb/>
數十萬計文州蕃族有復讎者當以蕃法論朝廷欲加<lb/>
誅請赦之以寜邊圉縁罪徙内郡者願復之以示恩信<lb/>
西山六州與漢人為㛰姻者請禁之以防後患悉從公<lb/>
奏至于治石室黌舍増置學官廣朝廷教育之意又新<lb/>
乖崖張公祠為書韓忠獻公碑立祠下慰蜀人之思皆<lb/>
有助於治體也遷禮部郎中知泰州充秦鳳經畧安撫<lb/>
<pb n="KR4d0052_WYG_021-10b"/>
使以失舉降秩一等改虢州及朞知江寜府官制行易<lb/>
朝廷大夫未踰年又坐失舉降秩知滁州雨三月特起<lb/>
知青州充京東東路安撫使又徙知永興軍時征西戎<lb/>
無功調發恟駭關右騷然天子震怒大臣無敢議也公<lb/>
過闕賜對言虚内事外恐動摇根本邊隅之患特手足<lb/>
之疥聖徳宜涵容置之度外天下幸甚上嘉納焉陜右<lb/>
保甲行團教法州邑擾動公奏曰軍旅之後年饑人勞<lb/>
正當完養其力宜權罷教俾之少休乃得罷一年稅租<lb/>
<pb n="KR4d0052_WYG_021-11a"/>
苗役之逋薦饑不能償請倚閣以紓其乏流徙漢南者<lb/>
請依富弼青州賑濟術俾京西安集之移稅徃他州民<lb/>
不堪其勞請寛下戸詔皆納可南山逃卒僅百人依聚<lb/>
山谷時出剽近縣或殺官吏厚遺山民為耳目因保甲<lb/>
團教掠兵器驅村落馬騾乘以遁捕者雖勇鋭終莫能<lb/>
遏長安大恐公於是徙山中居民入保奏罷並山團教<lb/>
令厰外馬悉歸州縣乃發兵驅之未㡬賊勢自蹙遂殲<lb/>
凶渠而支黨亦潰矣是年十二月拜樞密直學士旋除<lb/>
<pb n="KR4d0052_WYG_021-11b"/>
知渭州時轉運使辦軍儲非其術按版籍强民以供公<lb/>
揭榜罷之増物價而民來願輸者衆廪計大實邊吏請<lb/>
發防春兵公謂彊圉無事遂不遣卒無他虞弓箭手屢<lb/>
以戍廢耕公下番休之令凡旬有五日而罷邊戸便之<lb/>
朝廷方與民休息有懐柔四裔之意公亦以綏邊弭寇<lb/>
為先務不幸在鎮三月而卒故宏規逺略未施一二也<lb/>
初公感疾有大星隕于正寢人咸異之及其没也華人<lb/>
羌族皆慟哭訃至京師太皇太后嗟悼之深且謂如劉<lb/>
<pb n="KR4d0052_WYG_021-12a"/>
庠輩不過數人方將召用而命不少假搢紳士大夫識<lb/>
與不識莫不傷之嗚呼公剛方直諒學造本統通古今<lb/>
治亂安危之變積深而蓄厚親達睿明被遇隆眷發為<lb/>
愛君憂國之謀惟為澤民恤物之利賢者事業蓋無愧<lb/>
負惟屢忤懽貴不忍一俯已狥合悠然四方遂至終老<lb/>
此可悲也太皇太后為宗社萬世計保祐嗣皇裁決大<lb/>
政圖倚舊徳共㡳治安而公不及見焉此重可悲也公<lb/>
娶蔡氏封安康郡君男六人端夫鳳翔府觀察判官先<lb/>
<pb n="KR4d0052_WYG_021-12b"/>
公五年卒次三人早亡次敦夫承奉郎次寛夫承務郎<lb/>
女一人適定州北平縣主簿朱師略孫男二人沔假承<lb/>
務郎浩早夭女一人尚幼公享年六十四有文集二十<lb/>
巻奏議三十卷藏於家雅不喜治生禄廪所入均以贍<lb/>
族人使契丹得金幣則以葬宗黨之貧者凡二十餘䘮<lb/>
兄之子互以恩補故捐舘之日寛夫猶未仕此人所難<lb/>
能也儲宫之議公尤晦密終神宗一朝無知者此又難<lb/>
能也視古君子何愧耶蜀茶之初禁某知彭州輙條其<lb/>
<pb n="KR4d0052_WYG_021-13a"/>
害以聞朝廷委公與部使審議公以某言為然某既罪<lb/>
廢公又累疏辨之知我可謂厚矣後八年見公於渭從<lb/>
容語議慨然有憂天下之心至明年而亡矣其徳業始<lb/>
終大慨某可得而知也重以諸孤之勤請敢哭而銘曰<lb/>
彭城之劉實繼楚元奕世有顯又生公賢惟公之賢以<lb/>
剛濟忠獻告二后靡言不從治平之未獨建大議天人<lb/>
合符傳以神器始終一朝公晦不言方之古人孰為後<lb/>
先公忠自將義不附㑹天子倚信用公于外公之在外<lb/>
<pb n="KR4d0052_WYG_021-13b"/>
十有八年威揚恵浹卒老於邊離明坤載恊徳而濟黄<lb/>
髮在廷惟公已矣生有大節没有重名敢告無窮勒之<lb/>
斯銘<lb/>
　　太中大夫武昌程公墓誌銘<lb/>
通義郡西醴泉山之陽有巨冡焉山隆而磐水悠而澄<lb/>
松檟叢鬱以深門闕崇廣以嚴乃有宋太中大夫武昌<lb/>
程公葬於此也維程氏為眉大姓世有令徳曽祖諱沼<lb/>
祖諱仁霸值時季亂爵禄不及考諱文應以公故累封<lb/>
<pb n="KR4d0052_WYG_021-14a"/>
大理寺丞贈官光禄大夫妣宋氏封長安縣君公諱濬<lb/>
字治之天禀方厚少有大志力學舉進士時輩推其才<lb/>
天聖五年賜同學䆒出身選河中府猗氏縣尉戎州司<lb/>
戸參軍鳳翔府節度推官用薦者言受大理寺丞再舉<lb/>
進士中乙科通判彭州遷殿中丞又通判梓嘉二州改<lb/>
太常博士賜五品服歴屯田都官員外郎遭長安君洎<lb/>
光禄公憂服除知開封府太康縣遷職知歸州移遂州<lb/>
為屯田都官職方郎中提㸃荆湖南路刑獄除太常少<lb/>
<pb n="KR4d0052_WYG_021-14b"/>
卿賜三品服徙䕫州路轉運使熈寧三年年七十乃謝<lb/>
事公儒者讀書知名教大㫖鑒古今治亂之迹其取舍<lb/>
進退未嘗違道以徇所欲其治事通果敏密先體要濟<lb/>
以忠厚其庇民恤物所至可紀在鳳翔有盗五人者法<lb/>
皆宜死㑹公至自外邑吏抱案請書之守丞以為不疑<lb/>
見促甚遽公審情閲法謂四人不當死指以示吏吏驚<lb/>
且拜公曰吾豈乘人不逮少覬勞奬第慮殺之誤爾卒<lb/>
如其說一府大服又有誣執盗者所司考驗無得欲以<lb/>
<pb n="KR4d0052_WYG_021-15a"/>
藏禁物處罪公力争不可乃以狀議且曰始則信其厚<lb/>
誣既非實狀終則求其别坐率寘嚴科古之浮刑無甚<lb/>
於此衆不能奪遂勿論然為守者自爾忌公而欲踈之<lb/>
未㡬出權岐山轉運使叚公少連一見謂曰軍興事劇<lb/>
小邑非君所處即日移公長安是時正獻杜祁公以徳<lb/>
望臨鎮開府待士賢俊鱗集得公甚恱㑹萬年令謝病<lb/>
去請公暫治仍檄他官將代之公聽決有方嘉聲翕然<lb/>
一日祁公見而言曰依稀似曲無易君矣蓋喜公之政<lb/>
<pb n="KR4d0052_WYG_021-15b"/>
務修舉有漸故引古詩以相褒譽於是委公領治如故<lb/>
而知遇深矣詔下籍民為鄉兵羣情震恐多走南山以<lb/>
避上之人欲遮道止之公曰民方如駭獸遏之適足激<lb/>
也大不可乃指他事集里胥條其鄉之丁壯且開以籍<lb/>
而為兵之意亦無足避雖遁將安歸宜以某日與為兵<lb/>
者至民素信服聞公言無他憂如期而集遂籍之不浹<lb/>
旬事定議者歎其神速陜西治軍器以牛革數十萬須<lb/>
於郡縣期㑹尤急民多屠殺以輸公謂轉運使蜀之筋<lb/>
<pb n="KR4d0052_WYG_021-16a"/>
革積於荆渚數不勝計儻由襄鄧致於陜雍不閱月可<lb/>
足用行之乃免暴賦舊制蜀人官近鄉止再任公既通<lb/>
判彭梓以親髙年乞便官朝廷推異恩俞其請又通判<lb/>
嘉州僚友稱其孝鄉閭榮其歸或板輿迎養或持檄還<lb/>
省始終十餘年庭闈歡然得盡人子之心太康𨽻畿甸<lb/>
民素驕横官政尚姑息幸無事以去至有擊尉弓手掩<lb/>
不問者㑹豪子縱奴毆平民深竄逺匿公搜擿必得之<lb/>
痛䋲以法自是彊猾戢畏境内大治朝廷議弛六路茶<lb/>
<pb n="KR4d0052_WYG_021-16b"/>
禁擇良吏徃究利病公當詣二浙三司承風㫖以定論<lb/>
諭諸君公獨不從乃逡巡白中書曰朝廷所以遣官者<lb/>
欲察利害爾今既付之成法則雖有可否安敢陳恐非<lb/>
遣官之本意願飭不徃遂以羅拯代焉由六路者後多<lb/>
顯用則公之守道難進可知矣梓䕫兩道兵為鈐轄者<lb/>
素専其事遂州雖兼總之實則無所與奪至公不然凡<lb/>
軍政邊防必議而後定淯井監有言雲南鬼主將請道<lb/>
來貢人皆疑其與儂賊入冦専其事者請移兵嚴備部<lb/>
<pb n="KR4d0052_WYG_021-17a"/>
使亦以為憂公曰雲南於中國道路梗絶之乆彼自衛<lb/>
巢穴不暇安能逺來吾屬當慎所舉以寧人心兵乃不<lb/>
移冦亦不至遂人頼公鎮重以鐡塔號之仁皇帝遏密<lb/>
時潭州巡檢與客飲酒輙謳歌卒有告者仍以貿易為<lb/>
說究其實貿易不當坐公欲懲卒之妄而他不復責轉<lb/>
運使謂非忠臣孝子所為必論以法公曰彼武人爾逢<lb/>
敵值冦不用命報國乃非忠孝至於醉飽不思之過何<lb/>
足深咎况自下告上安可啟其端遂無異論乃釋之衡<lb/>
<pb n="KR4d0052_WYG_021-17b"/>
韶二州間有凶黨七八百人縱火掠黄幹坑戸一道駭<lb/>
然公巡部撫遏不張賊勢以希功賞下令捕首惡論誘<lb/>
脅者使潰去民得安堵事訖以聞朝廷嘉之道州有父<lb/>
子歐人至死子當伏誅以尸壊獄疑為請委公審覆處<lb/>
之公詢察情狀子願死無他辭猶疑不忍決奏得免死<lb/>
湖外二稅率經五六嵗歛入不已胥吏縁為姦窶弱重<lb/>
困公請量戸衆寡毎嵗緩以期限畢則州為鈎攷有逋<lb/>
負督於邑吏從之著為令民甚被恵茶陵縣擅増役戸<lb/>
<pb n="KR4d0052_WYG_021-18a"/>
七十有八循仍乆之公按劾罷去頗紓衆力卲州嵗運<lb/>
淮塩凡六十舟舟萬斤自潭之益陽泝險而上風濤屢<lb/>
溺主吏二十有四徃徃耗産兵三百多還糧於官終身<lb/>
不能巳公請置倉於永之祁陽去卲纔六舍以所役兵<lb/>
𨽻九鋪運致如舊簡費蠲害遊效甚白言雖不報識者<lb/>
服其是忠州臨江縣塩井五以吏十四人與居民主之<lb/>
彊弱勢不一汲訟日起吏苦劇役民亦罹敝公奏専委<lb/>
之民兩獲其利至今不能易渝州李光吉輩三族旁夷<lb/>
<pb n="KR4d0052_WYG_021-18b"/>
落慿阻逞暴納亡命聚邊雜殺擄剽奪郡縣不能禁公<lb/>
請出師治其罪訓兵蓄糧事將舉而代去來者用其謀<lb/>
蕩平之以功遷官至貴仕公不言勞賞亦不及時論惜<lb/>
焉薦屬官無慮二百人或以過將得罪未嘗陳其不當<lb/>
薦亦未嘗有累之者匪惟能知人抑可以敦流運尤惡<lb/>
滛祀力禁之彭人有為灌口神娶婦者潭人有祭張太<lb/>
保神者皆訛作亂俗一懲以法邪風為之變既得謝而<lb/>
歸即其居為林下軒日㑹賓侣以詩酒自適而氣韻清<lb/>
<pb n="KR4d0052_WYG_021-19a"/>
壯笑談髙爽俯視俗罟有超然不可慕之勢凡如此者<lb/>
又十三年以子登朝封光禄卿遷秘書監易中大夫元<lb/>
豐三年天子祀明堂又當進秩于時方議官制留恩未<lb/>
下五年十一月戊子無疾而卒春秋八十有二明年四<lb/>
月始䧏太中大夫誥娶宋氏封長壽縣君雅有賢行先<lb/>
公十六年卒公以六年十一月庚申葬同長壽君之塋<lb/>
禮也子男五人之才朝奉即嘗為司農寺丞歴梓利䕫<lb/>
三路轉運判官瀘蠻犯邊王師西伐朝廷頼其才復還<lb/>
<pb n="KR4d0052_WYG_021-19b"/>
梓州路之元奉議即嘗從使者治淯井叛夷遂知瀘州<lb/>
江安縣以功通判本州又從辟渝南平冦有異效除䕫<lb/>
州路轉運判官嵗滿請便郡得知嘉州之卲奉議郎嘗<lb/>
為三司磨勘官辟勾當公事又從使者按視江廣鹽筴<lb/>
還對如㫖除廣南東路轉運判官之祥宜徳郎之儀未<lb/>
仕女二人適通直郎句洙承奉即史敏孫男十人庾成<lb/>
都府郫縣尉庚早卒度廊序㢕唐廡亷廙皆廪訓不怠<lb/>
孫女十四人適前進士史厚簡州司理參軍李葵太廟<lb/>
<pb n="KR4d0052_WYG_021-20a"/>
齋郎黎傃進士史器孫宗彛餘未嫁公之康寧也子以<lb/>
才能出使孫以進士中第出使者蓋三人中第者巳三<lb/>
世上林景慕宜矣初仲兄湜有氣節善治産光禄分財<lb/>
置第與之使自滋殖湜亡其妻又能嗣守資計益豐光<lb/>
禄公嘗許以其所積為之分巳而諸姪議將均之公曰<lb/>
士人所以異於編氓者蓋有孝義亷恥也治命在耳慎<lb/>
勿言嫂之積秋毫不可覬未數年湜之子縱侈無頼蕩<lb/>
去生業反訟財之不均公自引咎惟有司是聽而猶子<lb/>
<pb n="KR4d0052_WYG_021-20b"/>
有獲嫂氏所自具資産之數乃向日禀於光禄公而許<lb/>
以為分者蓋倍於衆人所有也官得之信訟於是息人<lb/>
皆服公之義又嘗念仲弟沿亡而嗣未禄乃以一子恩<lb/>
薦其子之竒故終公之身之儀猶未仕族屬貧者聚而<lb/>
衣食養孤女寡婦而嫁之者凡六人此皆鄉黨所矜法<lb/>
也平生所為詩醇深閒易有唐人風凡五百餘篇藏於<lb/>
家篤信莊老造達理致其將終也神氣凝静視死生如<lb/>
寤寐非有得孰能至此然傳者謂公之初生羣烏大集<lb/>
<pb n="KR4d0052_WYG_021-21a"/>
其第三日乃去朞復然里人以為佳祥洎將終之二日<lb/>
集噪如昔又三日乃去其祥不可得而知某亦不敢略<lb/>
也銘曰<lb/>
允矣程公實材之良起仕於朝克循大方乃牧千里恵<lb/>
孚以霶乃使一道其為典常歸有林泉錫之壽康韜我<lb/>
器業以詠以觴徳乆則茂慶流而長既穫于菑亦構于<lb/>
堂令猷不隕奕世用光銘以傳永故書其詳<lb/>
　<lb/>
<pb n="KR4d0052_WYG_021-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淨德集巻二十一<lb/>
</p>
<p>
</p>
  </div>
</body>
</text>
</TEI>
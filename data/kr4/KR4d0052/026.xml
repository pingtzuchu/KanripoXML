<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻二十六</head> <lb/>
    <p>
<pb n="KR4d0052_WYG_026-1a"/>
欽定四庫全書<lb/>
　淨徳集巻二十六<lb/>
　　　　　　　　　　　　　宋　吕陶　撰<lb/>
　墓誌銘<lb/>
　　故光禄寺丞致仕張君墓誌銘<lb/>
某年某月甲子張君元老以疾卒于卭州安仁縣之居<lb/>
第享年七十四凡三族之親及其鄉之士大夫聞而哭<lb/>
曰義士死矣今而後吾屬有患難誰其恤里巷之耆叟<lb/>
<pb n="KR4d0052_WYG_026-1b"/>
耋婦與其孤童弱女聞而哭曰仁者亡矣今而後吾家<lb/>
有窘困誰其濟至某年某月甲子將葬于縣之某里則<lb/>
向之哭者又往弔而哭焉君諱某字元老而三蜀之士<lb/>
識與不識皆稱曰元老者愛之也蓋君天稟仁惠而樂<lb/>
於義與人交同其休戚施與不吝以急難告不擇險易<lb/>
必竭誠拯之以貧匱請不間疎密必極力賙之友人黃<lb/>
子山客死合陽子幼且窶寓櫬未還謀於鄉無肯出力<lb/>
者君奔走數百里䕶其喪歸郡文學張之翰父亡二十<lb/>
<pb n="KR4d0052_WYG_026-2a"/>
載未遑窀穸之事莆陽范還卒於安仁諸孤無託君皆<lb/>
給田使之葬樊氏女大歸父母繼没貧甚君擇良家子<lb/>
妻之其勇義好施率如此於親屬尤篤愛雖淪没不忍<lb/>
欺仲父惟一女早失怙恃君撫養勤至為納贅壻分産<lb/>
與之如昆弟或謂在律不然給之田太多君曰吾仲父<lb/>
不幸無子幸而有壻吾與之田奉嵗時血食安忍計多<lb/>
寡哉按君之先居南陽值唐季亂避地入蜀今為臨卭<lb/>
人曾祖某祖某考某皆不仕君娶黃氏生二子長曰某<lb/>
<pb n="KR4d0052_WYG_026-2b"/>
早卒次曰某皇祐中舉進士為天府高第累遷朝奉郎<lb/>
君以子立朝封大理評事遷光禄寺丞孫男幾人曰某<lb/>
某君少力學善詞章一時名士多師友之晚嵗安閒惟<lb/>
詩酒自適其生平氣節好出於仁義故書其大者以示<lb/>
來世銘曰<lb/>
仁及鄉閭義加朋友懿行之最君安而有儻或得位力<lb/>
行其志擴而充之人䝉其利惜也不逹用於退藏勒銘<lb/>
墓隧顯發幽光<lb/>
<pb n="KR4d0052_WYG_026-3a"/>
　　著作佐郎致仕宋府君墓誌銘<lb/>
宋氏之先居京兆唐僖宗時為屯田郎中隨乘輿入蜀<lb/>
任彭眉二州刺史諱挺者乃君七世祖也卒官葬武陽<lb/>
因家焉其後有五宗次昌殷始遷卭之蒲陽遂為卭大<lb/>
姓昌殷生賢賢生珂珂生皓皓生平即君考也君諱慎<lb/>
交字葆初七嵗失所恃執喪如成人族屬異之既長剛<lb/>
方厚里若少縁飾然有識度不以賤貧榮富動懐無一<lb/>
語及非義談説慷慨厯厯可聽多與名教合其治家有<lb/>
<pb n="KR4d0052_WYG_026-3b"/>
範約而中禮恥徇浮侈之俗其教子有術嚴不傷愛從<lb/>
學者諭以修身礪行効官者勉以急吏緩民其待物甚<lb/>
恕蓋雖有怨不復里人伏其量熙寧元年上親祀昊天<lb/>
以子炤登朝封大理評事累遷光禄寺丞著作佐郎享<lb/>
年七十八十年九月某日卒于成都之别第卜以元豐<lb/>
二年正月戊子葬于依政縣某鄉某里四公山先壠之<lb/>
次君娶李氏封仁夀縣君生四子煒早亡煥舉進士炤<lb/>
為屯田員外郎爟嘗貢於鄉孫男十二人也自君之喪<lb/>
<pb n="KR4d0052_WYG_026-4a"/>
屯田君哀毁骨立早夜惟窀穸是謀日月先其吉宅兆<lb/>
貴其安衣衾棺槨悉以度數弔者不冗挽者不譁既祖<lb/>
於庭雖親朋猶有未知者君子謂宋氏之葬得其所以<lb/>
葬初刺史君葬武陽後葬四公至昌殷遷蒲陽則葬昇<lb/>
平君常愛四公有佳山水巳而葬焉亦遵平昔之志且<lb/>
不遠其祖也銘曰<lb/>
質直好義犯而不校二者聖賢著以為教君有是徳匪<lb/>
習而樂聽言則厲人可法效愛子則嚴納于忠孝族别<lb/>
<pb n="KR4d0052_WYG_026-4b"/>
而五疎矣情好墓析而三異矣祠報四公之岡祖始之<lb/>
兆君歸於斯夙昔所詔期百千年銘此以告<lb/>
　　長樂馮先生墓誌銘<lb/>
蜀之有道君子馮先生諱某字損之其先蓋長樂郡者<lb/>
姓自五代祖儔仕孟氏任眉州司戸參軍卒官因家焉<lb/>
曾祖少連祖承諒父知禮皆為彭山人先生生而聰穎<lb/>
與他兒異纔五嵗聞隣人誦書輒喜稍長遂好學讀五<lb/>
經尤專詩書探深抉奥志其本統泛閲古史百氏該綜<lb/>
<pb n="KR4d0052_WYG_026-5a"/>
得失舉進士不第退而講學誨人每正席横經演明大<lb/>
旨凡訓傳之殊騁及其膚説則判别是否歸于至當學<lb/>
者多信嚮之往往化而博彊先生常曰學所以治性修<lb/>
身而充吾之所有非特誇論辯要利禄為也能積乎中<lb/>
發而粹乎外則無媿為君子若夫貴賤榮辱通塞險易<lb/>
當以義命委之世俗所謂厄窮憔悴者安足累吾靈臺<lb/>
是以抗志礪行愈困愈篤口不出柔言目不顧令色不<lb/>
枉己以徇物不違義以求人簞瓢藜藿裕然白首乃貧<lb/>
<pb n="KR4d0052_WYG_026-5b"/>
無諂怨飯疏飲水曲肱而樂之徒歟娶唐氏亡九年矣<lb/>
二子長曰敢靜黙有文登進士科累遷彭州軍事判官<lb/>
得禄就養里人榮之次曰敏力學慎檢操蓋隠徳不位<lb/>
而慶流於後也三女皆嫁良族孫男三人女五人先生<lb/>
享年九十一熙寧八年五月某日卒于天彭之官舍十<lb/>
月某日葬于彭山安鎮鄉祖塋之次舉唐氏之喪以祔<lb/>
焉禮也其平生所著歌詩若干巻藏於家銘曰<lb/>
夀考康寧好徳終命此四者先生兼享之不富以利而<lb/>
<pb n="KR4d0052_WYG_026-6a"/>
富以道洪範之五篇亦具矣<lb/>
　　呉府君墓誌銘<lb/>
蜀有呉氏其先京兆櫟陽人自唐中世有名祥者宦於<lb/>
唐安愛其土俗風物之美遂占籍華陽後四世生處謙<lb/>
仕本朝為膳部員外郎膳部生傳紹任涇陽縣令涇陽<lb/>
生季囘授郊社齋郎乃府君考也府君諱拱之字宗象<lb/>
性孝友事親盡其道既長從學讀書通義理當彼時蜀<lb/>
去亂未久俗未甚盛仁人志士多以退靜相高於榮利<lb/>
<pb n="KR4d0052_WYG_026-6b"/>
無所慕府君雖嚮學亦無仕進意治身守道恬晦自如<lb/>
居鄉里善惡甚明不妄許可結交以義患難則出力恤<lb/>
物以仁貧而樂施好談算數推步之術以禍福諭人使<lb/>
之修省戒懼常閲書曉方論以疾告者為治之中年以<lb/>
來擇親朋之厚者而告曰吾儕生太平日無事閒居盍<lb/>
遂所樂以適吾情乎於是結為棊酒之社而謂之太平<lb/>
棊酒友縱謔高談連日無倦色蓋優游於此者三十年<lb/>
元豐六年忽謂其侣曰明年春予乘厄限殆將終乎七<lb/>
<pb n="KR4d0052_WYG_026-7a"/>
年正月感疾二月二日果不起享年八十三悉如其説<lb/>
既卒即以某年十月乙酉塟于華陽縣居賢鄉先兆之<lb/>
次娶張氏先卒十三年男三人師俞檢已無過師益舉<lb/>
進士有聲名累上未第師臯亦與計偕早卒女三人適<lb/>
進士史珪前萬州南浦縣令郭由儀進士宇文遘孫男<lb/>
女各六人予於呉氏有世舊知府君為詳其孤乃以朝<lb/>
議公所述仲父平生屢行之狀示予求銘其墓予以為<lb/>
莊生有言人之生除疾病死喪憂患其中開口而笑者<lb/>
<pb n="KR4d0052_WYG_026-7b"/>
一月不過四五日不能悦志意養夀命非通道也若府<lb/>
君者生逢治安傳襲禄仕而能遠世紛薄外累以顯晦<lb/>
榮悴為一悲愁死憤不汩於中三十年間寓於棊酒一<lb/>
月之笑豈其四五日而已乃能全天真享高夀其逹人<lb/>
之徒歟銘曰<lb/>
進榮退辱率非己欲貴富賤貧莫非吾其忽然而勝歡<lb/>
然而競飲酒而醉黙然如靜雖曰形器吾不刻鐫古之<lb/>
逹者宜其永年<lb/>
<pb n="KR4d0052_WYG_026-8a"/>
　　醫博古府君墓誌銘<lb/>
予謫官懐安得古太素與之游太素知道者寓于醫以<lb/>
自誨始即之如不能言謂其魯人也徐而叩之或及于<lb/>
治病謂其良醫也久而親之知其通物理能自得也蓋<lb/>
少時嘗遇河南李君傳以丹訣戒以素書晩又得隠者<lb/>
趙君付以金丹二故練藏養氣皆有深術所謂丹訣者<lb/>
蓋順天地隂陽造化自然之理受之以神持之以心所<lb/>
謂素書者蓋言保生之要本于内真知之必修修之必<lb/>
<pb n="KR4d0052_WYG_026-8b"/>
不怠所謂金丹者燦然有晶輝圓而粒也太素既語予<lb/>
以丹訣其二物皆得而見之若李趙二君則不得而免<lb/>
不知其何如人也太素又嘗謂予曰趙君既以金丹見<lb/>
遺且言修道有三限之别上者享年百有二十九十次<lb/>
之七十又次之予至七十有疾將解去即服金丹以固<lb/>
性涉厯三世乃超離形器之外予聞是説至元豐七年<lb/>
太素年七十忽感疾如趙君之言餌其金丹後二日而<lb/>
卒實某月某日也嗟夫道家之説天地與人以生不與<lb/>
<pb n="KR4d0052_WYG_026-9a"/>
之死戕伐其生而死者舉世皆是也知有神仙之道從<lb/>
而學之者欲保其生也如趙君之言必涉三世而後得<lb/>
其難如此乎豈塵埃網罟之内罪垢汙濁纒結塗漬必<lb/>
洗蕩刮磨經數百載然後完潔乃以可保天地之所與<lb/>
者乎抑定于中者不亂累於外者可忘水火刀劔之來<lb/>
尚委而去況疾病乎天下之事有不可致詰者今趙君<lb/>
之論太素之亡亦其一端乎太素諱世淳曾祖諱某祖<lb/>
諱某皆占籍金水太素好恤孤賙急人多賴其力亦濟<lb/>
<pb n="KR4d0052_WYG_026-9b"/>
世之意也家藏道書五千巻著禪頌千餘首述五運六<lb/>
氣圗六十年氣候訣皆有理趣子三人公輔公述先卒<lb/>
成之舉進士女四人悉嫁良族八年九月某日乃葬于<lb/>
柏廟鄉羅曲里西山之陽銘曰<lb/>
君常攝耳宜夀且祺乃以疾終莫得而知仙説有夫生<lb/>
兮可遺或寓而正或委而馳為君作銘縱言及斯君如<lb/>
不昧尚亦笑之<lb/>
　淨徳集巻二十六<lb/>
</p>
<p>
</p>
  </div>
</body>
</text>
</TEI>
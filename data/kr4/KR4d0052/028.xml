<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻二十八</head> <lb/>
    <p>
<pb n="KR4d0052_WYG_028-1a"/>
欽定四庫全書<lb/>
　淨徳集巻二十八<lb/>
　　　　　　　　　　　　　宋　吕陶　撰<lb/>
　墓表<lb/>
　　贈大理評事張府君墓表<lb/>
南榮有道之士清河張君既以皇祐初元三月已亥疾<lb/>
卒于家春秋四十有九三年十一月庚午葬于榮徳縣<lb/>
榮川鄉歸政里先隴之次後二十五年君之子復為丞<lb/>
<pb n="KR4d0052_WYG_028-1b"/>
祕書天子大享霈赦贈君大理寺丞均慶賚賁潛徳也<lb/>
太博君擢進士第與予同時每懼先烈之不耀思得推<lb/>
叙大畧著示後世乃求予文表諸墓按君譜系由來最<lb/>
遠葢晉司空華唐曲江公九齡後天寳中有從明皇西<lb/>
幸者占南榮為鉅姓曾祖諱儼建隆時王師伐蜀率土<lb/>
兵導所嚮補先鋒將力戰有功祖諱讓亦以智能補和<lb/>
義縣令考諱文煥攝州司馬君諱惟徳字輔之幼以孝<lb/>
謹聞執親䘮不忘禮讀書先經術務窮大旨尤好春秋<lb/>
<pb n="KR4d0052_WYG_028-2a"/>
孟子凡雜家駮説未嘗顧一試于鄉不薦遂無仕進意<lb/>
訓子孫以雍睦清慎為先平居擇交游惡苟合間或賦<lb/>
詩見志以誨人語純格整與朋友言多援前史得失否<lb/>
臧以相警勵鄉人善者好焉君袁氏壻僚凡壻七人袁<lb/>
富族也為之壻者或私其貲幣以豪君獨不爾袁父母<lb/>
嘗厭他壻之求欲以餘積委君則再拜避謝卒不以一<lb/>
金自汙此其衆人所難而君子所貴者也子男七人曰<lb/>
綸曰衍曰復曰衡曰紀曰繹曰侃復即大博君今知陵<lb/>
<pb n="KR4d0052_WYG_028-2b"/>
井監履尚敦懿居官有能名衡猶未仕餘則亡女四人<lb/>
長適勾僑次適袁綬次未嫁而卒季適袁璐孫男六人<lb/>
希逸希道己夭希聖希孟希簡希古皆建侯賓王舋舋<lb/>
嚮學克承厥家孫女五人歸孫誥賈麟袁晦句龜年句<lb/>
師臯曾孫男十人女六人並幼予嘗閱史載見昔人出<lb/>
處大致若司空在晉曲江公在唐其徳操義烈皆社稷<lb/>
臣雖百千年猶使人仰畏不已今攷君譜系原究本始<lb/>
則二公之苖裔固可書也況嘉行有足紀乎銘曰<lb/>
<pb n="KR4d0052_WYG_028-3a"/>
人之生無窮達顯晦儻有一節異于衆可以憲子孫風<lb/>
流俗則謂之不朽非必高爵重位乃取貴後世也女有<lb/>
歸矣父母愛之而私以金幣雖受之未為大過君獨無<lb/>
取豈臨財不苟其得歟彼求而惟日不足者聞君行誼<lb/>
可愧矣嗚呼亷哉<lb/>
　行狀<lb/>
　　冲退處士章詧行狀<lb/>
蜀有知道君子章詧先本閩人五世祖練唐廣明中從<lb/>
<pb n="KR4d0052_WYG_028-3b"/>
僖宗西幸有官守家乘闕而不載高祖父垂裔始居眉<lb/>
之鼔山曾祖曰璉祖曰道方徙居成都之雙流縣考曰<lb/>
惠妣蹇氏三子孟曰忠仲曰亮季即府君字隠之生三<lb/>
年考殁七嵗母氏亡既孤鞠于兄嫂以所以事父母之<lb/>
道悌而報焉未冠治經術徃來成都求師質問大義鄉<lb/>
先生任維翰若釋中古皆通經善講解悉從之游得其<lb/>
要旨妙論階之以踐古人之閾故其志修其行懋與人<lb/>
言古今人事物理之變所謂索而難至者皆探抉窔奥<lb/>
<pb n="KR4d0052_WYG_028-4a"/>
務得其極而後已尤好揚子雲太𤣥經知𤣥以數寓道<lb/>
之用三摹九據始終之變著發隠三篇講疏四十五巻<lb/>
太𤣥圖卦氣圖各一雖前世陸績宋東王涯輩通太𤣥<lb/>
學者殆有不及也慶厯四年樞密直學士蔣公堂以其<lb/>
書薦諸朝皇祐三年仁宗祀明堂賜粟帛四年端明殿<lb/>
學士楊公察又薦之除本州助教懇避不拜至和二年<lb/>
宣徽使張公方平奏請以處士號旌之不報嘉祐四年<lb/>
天章閣待制何公郯陛對以疏論列詔委轉運使詳定<lb/>
<pb n="KR4d0052_WYG_028-4b"/>
其實時殿中侍御史趙公抃兼按一道即以學行之懿<lb/>
條悉聞上乃賜今號翰林侍讀學士王公素方牧是郡<lb/>
遂命所居之鄉曰處士里曰通儒坊曰冲退由是浩然<lb/>
以聖賢之道自裕憂喜無累形是非無攖中者十年非<lb/>
其趣之高遠徳之精㣲疇能爾娶魏氏生二子長曰禩<lb/>
舉進士應嘉祐詔以行藝敦遺今為著作佐郎守漢州<lb/>
綿竹縣事次稷業文未仕孫男四人曰正曰遷曰益曰<lb/>
宣方治經求進處士嘗為歌詩雜文二十巻行于世卦<lb/>
<pb n="KR4d0052_WYG_028-5a"/>
氣圖以石刻於府學之西太𤣥經圖并文集刻於中興<lb/>
寺子雲祠堂熙寧元年四月未病先辟榖六十日嘗言<lb/>
以氣治之六月九日卒于冲退坊所居之第享年七十<lb/>
六明年九月壬申葬于華陽縣普安鄉白土里嗚呼處<lb/>
士道義充于身文章傳於世惜乎固高節隠居不仕今<lb/>
朝廷方修一代之史則處士之清名皆可書也某既得<lb/>
其詳敢序大畧以備史館之載録云<lb/>
　雜著<lb/>
<pb n="KR4d0052_WYG_028-5b"/>
　　書術<lb/>
易之道神矣其源出于天地隂陽其流入于蓍龜卜筮<lb/>
其大極于三才造化之精微其小該于一物動息之形<lb/>
象事之隠晦而未究雖聖智不可得而知者必有以告<lb/>
焉非謂之神乎卜筮之書既本于易岐分派别散漫繁<lb/>
衍于天下觸類而長沿波而適其名號種品之多幾不<lb/>
可悉數而至于閭閻畎畝之賤夫亦有通其説者或擲<lb/>
錢擊瓦無知之物而可以攷吉凶禍福蓋我以術窺彼<lb/>
<pb n="KR4d0052_WYG_028-6a"/>
以神告安怪其影響之密哉世所謂壬課者尤可信驗<lb/>
始予之楚悵然以松檟為念遲遲不忍去有匪人焉力<lb/>
于斗筲而進委者方籠利以合而索然無所得乃欲擠<lb/>
之巖壑以充虎狼之求予憂而占之術言卦為彈射夫<lb/>
射者平心正志循禮而後發君子之求也非幸其中以<lb/>
戕彼之命而鬻我之能也挾彈而射非禮甚矣伏險賊<lb/>
之心用非禮之具隴斷之態穿窬之謀也安能為物之<lb/>
害乎已而果然居楚累年闔戸終日不與異類接又有<lb/>
<pb n="KR4d0052_WYG_028-6b"/>
匪人焉飽于芻豢而襟裾者既憑邪以逞而靦然無所<lb/>
獻乃欲訥之網罟以資庖鼎之味予懼而問之術者曰<lb/>
在卦為蒿矢夫矢者貴其直而不枉先王之創制謂之<lb/>
利品巨用則威天下小用則去害而全已非徇我之欲<lb/>
傷彼之生淆亂否臧悖壞典憲一切以忿暴昏虐為務<lb/>
覬覦一售而䝉搜捕之賞也以蒿為矢豈正直不枉之<lb/>
意歟不稟於法度而發狗鼠之盜蹄齧之勇也何恙之<lb/>
及哉已而亦然嗚呼卜筮非感予也茲二事者地之相<lb/>
<pb n="KR4d0052_WYG_028-7a"/>
去僅萬里晦明之相遠乃于五百日而所告者如符節<lb/>
然不特吉凶之明驗乃善惡之深戒誅賞之大端也夫<lb/>
禍福者天所以賞善罰惡非私快喜怒而加于人也小<lb/>
人而私快喜怒欲以禍福加于人則為善或不能徼福<lb/>
逆天理矣逆天理而逞人欲照臨在上其可使之欺乎<lb/>
昔者左丘明解春秋好言卜筮司馬遷作史記傳龜策<lb/>
漢志載雜占唐史述卜相大率可以明吉凶著善惡為<lb/>
小人之深戒有輔于教也予感二卦之説作書術<lb/>
<pb n="KR4d0052_WYG_028-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淨徳集巻二十八<lb/>
</p>
<p>
</p>
  </div>
</body>
</text>
</TEI>
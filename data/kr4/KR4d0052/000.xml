<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浄徳集</head>
    <p>
<pb n="KR4d0052_WYG_000-1a"/>
欽定四庫全書　　　　　集部三<lb/>
　浄徳集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案浄徳集三十八巻宋吕陶撰陶字<lb/>
　　　　元鈞號浄徳成都人皇祐中進士熈寧間復<lb/>
　　　　登制科歴官給事中改集賢院學士知陳州<lb/>
　　　　紹聖末坐黨籍貶徽宗初復集賢殿修撰知<lb/>
　　　　梓州致仕卒事蹟具宋史本傳陶秉性抗直<lb/>
<pb n="KR4d0052_WYG_000-1b"/>
　　　　遇事敢言所陳論多切國家大計其初應制<lb/>
　　　　科時值王安石方行新法陶對策言願陛下<lb/>
　　　　不惑理財之說不間老成之謀不興疆埸之<lb/>
　　　　事安石讀巻神色頓沮神宗使馮京竟讀稱<lb/>
　　　　其有理而卒為安石所抑僅得通判蜀州其<lb/>
　　　　知彭州力陳四川榷茶之害為蒲宗閔所劾<lb/>
　　　　謫官其召用於元祐初又極指蔡確韓縝章<lb/>
　　　　惇等之罪請亟加罷斥其他建白至多大抵<lb/>
<pb n="KR4d0052_WYG_000-2a"/>
　　　　於邪正是非之介剖晰最明而據理直陳絶<lb/>
　　　　無洛蜀諸人黨同伐異之習嚴氣正性與劉<lb/>
　　　　安世略同至哲宗親政之始陶首言太皇太<lb/>
　　　　后垂簾九年小人不無怨憾萬一姦邪之人<lb/>
　　　　謂某人宜復用某政宜復行此安危之機不<lb/>
　　　　可不察其後興紹述之說卒應其言其深識<lb/>
　　　　逺慮亦不在范祖禹下故其所上奏議類皆<lb/>
　　　　暢達剴切洞悉事機蔣堂以賈誼比之良非<lb/>
<pb n="KR4d0052_WYG_000-2b"/>
　　　　虚譽其餘詩文亦多典雅可觀至學論二篇<lb/>
　　　　力攻王氏字說不遺餘力尤為毅然自立不<lb/>
　　　　附合時局者矣宋史藝文志載陶集六十巻<lb/>
　　　　久無傳本其得見於世者僅宋文鑑所載請<lb/>
　　　　罷黄隠一疏今就永樂大典各韻内採掇裒<lb/>
　　　　輯分類編次釐為三十八巻雖以史傳相較<lb/>
　　　　其奏疏諸篇或載或闕其應制科策一首不<lb/>
　　　　可復攷未必能盡還舊觀然已什得七八所<lb/>
<pb n="KR4d0052_WYG_000-3a"/>
　　　　闕者固無幾也乾隆四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR4d0052_WYG_000-4a"/>
原序<lb/>
嗚呼靖康丙午之禍奚為而至是極哉熙寧當國者患<lb/>
時舒緩不振大為理財拓邉之規諸老臣不可則援引<lb/>
少年鋭于事者慫恿附和而小人徧中外矣雖然自熙<lb/>
寧至宣和五十年間累聖賢明固嘗用賢士大夫而俱<lb/>
無改絃易軫之調何耶夫一薫一蕕十年猶有臭邪正<lb/>
並用則小人卒以得志故也元豊間棄置王安石者八<lb/>
年有悔意矣而執政皆其徒也元祐克成先志内君子<lb/>
<pb n="KR4d0052_WYG_000-4b"/>
外小人天下稱治矣而永年乃用調停之説使其徒厠<lb/>
執政之列紹聖遂熾然而作也建中靖國固已並用無<lb/>
何愛莫助之之圖行改元崇寧蔡京當國善類殲焉不<lb/>
可復措手矣中間雖一再罷京用趙挺之張啇英輩皆<lb/>
一出一入之人何能為哉是以五十年間有為之君子<lb/>
皆以邪正並用竟墮小人網罟中良可歎已吾鄉有給<lb/>
事呂元鈞者以賢良召試于熙寧初極論理財拓境之<lb/>
非雖為外官必行其言無所顧望暨召用于元祐則專<lb/>
<pb n="KR4d0052_WYG_000-5a"/>
以判别邪正為事雖去國猶丁寧反覆言之今以遺文<lb/>
攷其議論但不使小人居中撓政非有訐斥僇辱之甚<lb/>
激其狠毒之性至儕類之失亦不芘之其用心如鑑之<lb/>
照如四時之生殺各因物之所當得者與之而物之受<lb/>
之也無怨亦無徳焉其守道如此使得大施用于世亂<lb/>
何自作哉公于紹聖坐黨事貶湖南後守潼川拜崇寧<lb/>
改元詔即乞身而歸遺令不作碑志休影滅迹故崇寧<lb/>
以後追貶不深而復官亦不及是又能以明哲自全者<lb/>
<pb n="KR4d0052_WYG_000-5b"/>
然至今卹典未及無身後之澤而名不登于太常史院<lb/>
雖公韜晦本志無所事此而一世明徳嘗登禁從後世<lb/>
無傳焉此有係乎國體者子孫之責亦鄉士大夫之責<lb/>
也是以諸孫出其家集使著于世云成都馬騏序<lb/>
</p>
<p>
</p>
  </div>
</body>
</text>
</TEI>
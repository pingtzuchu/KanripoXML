<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻二十七</head> <lb/>
    <p>
<pb n="KR4d0052_WYG_027-1a"/>
欽定四庫全書<lb/>
　淨徳集巻二十七<lb/>
　　　　　　　　　　　　　宋　吕陶　撰<lb/>
　墓誌銘<lb/>
　　夫人文氏墓誌銘<lb/>
瀘州判官蕭君叔獻之母夫人文氏世居遂州之青巖<lb/>
父寳龜母孫氏皆早亡淳化咸平間蜀㓂亂郡邑擾蕩<lb/>
夫人既失怙恃復遭時多故與昆弟徙居合徳以完其<lb/>
<pb n="KR4d0052_WYG_027-1b"/>
生既長適蕭氏事舅姑以孝事夫以順訓子治家愛而<lb/>
有法性喜儒學尤好施天禧中老儒唐恕善談合理郡<lb/>
人推為有道每過蕭氏必從容語及飭身臨事之要夫<lb/>
人嘗誌其言謂其子曰兒終身能如唐翁語吾門當大<lb/>
夫某卒叔獻未中科夫人戒之曰為子貴能樹立使父<lb/>
母存没無慊乃可汝無怠終吾老期汝得禄酬平昔意<lb/>
其判别善否惜之母道如是豈古所謂賢母者歟親黨<lb/>
内外洎里閈之衆貧不能自濟則賙瞻存給俾之有賴<lb/>
<pb n="KR4d0052_WYG_027-2a"/>
未嘗以遠邇厚薄形諸意以是無餘藏於家子男二人<lb/>
長曰允昭先卒次叔獻也一女嫁陳紀慶厯六年叔獻<lb/>
既以進士第詔許蜀人初仕于鄉遂佐寧武幕秩滿當<lb/>
遷北地以夫人老請便官歸養乃除武信從事又除瀘<lb/>
州始終十餘年以禄為養鄉閭榮之夫人嘉祐三年某<lb/>
月某日卒于里舍享年八十二五年某月某日葬石照<lb/>
縣某里叔獻字師元志行和謹接朋友間言不入厯官<lb/>
多有能名予愛而與之厚故于其葬母也來求銘銘曰<lb/>
<pb n="KR4d0052_WYG_027-2b"/>
少也艱危已而有歸母以夀考終子以藝學顯于時可<lb/>
謂有後矣<lb/>
　　仁夀縣太君魏氏墓誌銘<lb/>
熙寧七年十月某日仁夀縣太君魏氏以疾卒于普州<lb/>
大鑪鎮王誼家享年八十明年其子䕶喪而歸卜以十<lb/>
二月某日葬于華陽縣晉安鄉先塋之次禮也夫人世<lb/>
居成都曾祖某仕孟蜀補東頭供奉官將兵戍普慈因<lb/>
家焉祖淵父昭迺遂為普人夫人年十五歸于故贈大<lb/>
<pb n="KR4d0052_WYG_027-3a"/>
理寺丞費君諱文字正用生五子曰珍珣今亡矣曰珪<lb/>
璋祗慎寡過曰琦以孝行稱鄉里皇祐中登進士第累<lb/>
遷屯田員外郎通判蜀州四女長適李惟吉次適楊士<lb/>
賢次適張鐸次適王誼皆良族也夫人仁孝敏惠得自<lb/>
天稟聞前世賢婦烈女事厯厯誌記以自規飭好佛書<lb/>
知縁報大畧特加崇信閫法愛而嚴雖壯子長婦侍之<lb/>
每有畏色寺丞君舊豪舍財不屑屑治産惟好賢樂善<lb/>
宴衎自適夫人罄奩中物及父母所與之田以資其用<lb/>
<pb n="KR4d0052_WYG_027-3b"/>
至于匱竭曾不少慊寺丞君之亡屯田君之幼也名聲<lb/>
未聞生事困約夫人殊無他憂務擇師友磨礪其業至<lb/>
于起家得禄板輿就養士論推以為榮宗親黨巷指以<lb/>
為楷範治平中屯田君之官河朔夫人年踰七十歡然<lb/>
願行熙寧元年上初郊祀乃享今封四年大饗請進以<lb/>
邑則曰吾婦人一受命足矣在河朔七年而歸涉深登<lb/>
險水陸僅萬里康寧喜樂未嘗一日不豫然起居語黙<lb/>
惟王氏女之在念欲往見焉凡如此者將一年子孫固<lb/>
<pb n="KR4d0052_WYG_027-4a"/>
留不可㑹誼亦來迓即與之行至則浹日而逝王氏女<lb/>
哀夫人離闊之遠而㑹合之近遽及于大變也自是毁<lb/>
頓骨立誓以死殉後五月而亡其將亡也語不及他亦<lb/>
惟夫人之鳴呼始終存没之際果何如耶夫夫人與其<lb/>
子官于地方凡二十年無恙一旦歸而卒于女之家豈<lb/>
冥理素定不可輒徙耶人之生聚㪚休戚何常之有惟<lb/>
是母子之愛遂繼以死得非鞠養大賜雖終天莫能以<lb/>
報稱而至是耶臨夫人之喪者既弔而又傷之也銘曰<lb/>
<pb n="KR4d0052_WYG_027-4b"/>
享年于耄惟徳之施受封于朝惟母之儀禄以養裕于<lb/>
私禮以葬得其歸滔滔此生固有合離惟此合離喜樂<lb/>
憂悲夫人之懷吾女是思往卒其家女亦繼之理涉茫<lb/>
昧尸者云誰抑亦偶然莫得而知勒銘幽石以顯孝慈<lb/>
　　李夫人墓誌銘<lb/>
夫人李氏封夀光縣君故尚書屯田郎中常公諱漙之<lb/>
婦宣義郎致仕構之妻左朝奉郎安民之母其先蓋唐<lb/>
之宗室為鹽鐵判官從僖宗西幸遂居卭州之依政者<lb/>
<pb n="KR4d0052_WYG_027-5a"/>
曾祖也好施不吝賙及凍餒者祖元熙也以文學名鄉<lb/>
里為詩尤工者父奐也郎中公家範嚴整太夫人雅好<lb/>
賓客夫人夙夕奉事周盡敬禮諸姑悦其㳟娣姒服其<lb/>
和宣義君少從學不治産不恤有無夫人能成其志不<lb/>
累以家事凡嫁娶伏臘問遺之具一切處辦莫不中禮<lb/>
享年六十有六元祐五年十二月十八日卒子六人長<lb/>
安石衞尉寺丞早亡次即安民志尚清壯學行治最推<lb/>
高一時次安序安節安稷皆舉進士季安時尚幼女二<lb/>
<pb n="KR4d0052_WYG_027-5b"/>
人長適左承議郎宿州州學教授梅貢次適左朝奉郎<lb/>
大理評事滕友孫男四女七人惟常氏世世守亷約族<lb/>
屬衆資費寡自夫人之來歸勤儉以修婦職慈恤以敦<lb/>
母道損口體之奉以豐<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡完繒緼之敝以備祑𥜗養<lb/>
足于老愛隆于幼三十年間閨閫雍睦人無間言可謂<lb/>
賢矣既而二子得禄安輿潔膳始有可樂之意則感疾<lb/>
攣痺凡十餘年不能痊朝奉君嘗由太常丞除江西轉<lb/>
運判官懇請留京師力謀療治朝廷從之改宗正丞遷<lb/>
<pb n="KR4d0052_WYG_027-6a"/>
開封府推官國醫高手診視殆徧竟不起得非命乎自<lb/>
郎中公而上皆葬臨卭至夫人之喪貧不可以歸乃以<lb/>
八年三月甲申葬于陳州某縣受節鄉三河村之原蓋<lb/>
亦不悖于禮也銘曰<lb/>
禄以養何報之凉禮以塟孰為之鄉有宛惟丘蓋得其<lb/>
藏孝乎親乎要之不忘<lb/>
　　夫人吕氏墓誌銘<lb/>
鄉先生光禄寺丞任君遵聖有賢配曰夫人吕氏眉州<lb/>
<pb n="KR4d0052_WYG_027-6b"/>
眉山之著姓祖考皆以好善稱鄉里夫人年十七歸于<lb/>
任以孝敬奉舅姑以禮義事夫以節行教子遵聖之考<lb/>
居家嚴整子孫侍左右未嘗少假以容色惟夫人能盡<lb/>
婦道朝夕承養順適其意終身無樂之語遵聖趣向向<lb/>
高篤學力文得聖賢指歸處已從政恥枉道不與流俗<lb/>
合仕宦多齟齬飄寓四方幾至憔悴夫人輔助艱勤雖<lb/>
衣食不足終日裕然所以遵聖得遂剛簡之志而不隕<lb/>
溺于困窮者夫人能成之也子一人伯雨學有本原彊<lb/>
<pb n="KR4d0052_WYG_027-7a"/>
明重氣節擢進士第今為宣徳郎某王宫教授士林多<lb/>
推之異時在朝廷必有立夫人能教之也遵聖治郴縣<lb/>
會王師討儂冦道過境窘于餉餽議斂來嵗賦入貸民<lb/>
財以濟之守將難其説遵聖又從往議夫人止之曰竟<lb/>
不從可遂已乎莫若専達以辦事雖得罪何愧其善慮<lb/>
而斷又非婦人之所能也伯雨未第時以禄養為憂忽<lb/>
忽感恨夫人戒之曰取舍在人通塞在命吾豈强汝以<lb/>
人力所不能致者哉既釋褐則又戒之曰堂構不墜吾<lb/>
<pb n="KR4d0052_WYG_027-7b"/>
無慊斗升之禄非歡戚所繫不義之富貴不可以悦親<lb/>
惟求汝父之志慎所履不獲罪于名教則子道盡矣是<lb/>
故遵聖去世二十年終有良子乃夫人始卒之訓也晩<lb/>
嵗好佛書知縁果大畧怡然若有得紹聖元年四月壬<lb/>
子忽感疾閉目誦金剛經凡二巻無一字舛謬翌日乃<lb/>
卒享年七十有八明年某月某甲子葬縣某鄉女四人<lb/>
長適里人孫伯宗次適朝奉郎師規次適黄裳次適史<lb/>
喬年皆進士孫男二人祖構祖福孫女一人曾孫二人<lb/>
<pb n="KR4d0052_WYG_027-8a"/>
予交遵聖父子間以夫人之志之徳攷驗前載蓋鮮倫<lb/>
擬昔孟軻之母擇隣教子卒為大儒然其父之行業不<lb/>
傳于後世梁鴻之妻甘樂隠遯並著高節然其子之威<lb/>
名不耀于當日豈傳記有所畧乎抑亦無足述者推役<lb/>
校此孰為全懿則夫人之墓可不銘哉銘曰<lb/>
有夫而賢涉世孔艱惟其助之困節以完有子而才持<lb/>
守莫遷惟其訓之克承厥先茂矣令徳錫之永年著之<lb/>
銘辭爰信而傳<lb/>
<pb n="KR4d0052_WYG_027-8b"/>
　　長安縣君祝氏墓誌銘<lb/>
秘書監濟隂祝君正辭在嘉祐治平間守密深衛襄四<lb/>
州皆有治效朝廷嘉其才嘗降詔賜金以襃顯之蓋當<lb/>
時良二千石也其女嫁同郡人奉議郎致仕董君綎生<lb/>
四子曰丕朝請郎知閬州曰萃未仕曰平兗州瑕丘令<lb/>
曰中渭州平凉尉孫十一人曰耕隰州隰川尉早卒餘<lb/>
皆從學舉進士夫人以丕登朝封長安縣君元祐三年<lb/>
十一月十七日終于家春秋六十有八紹聖三年十月<lb/>
<pb n="KR4d0052_WYG_027-9a"/>
庚午葬濟隂縣安平鄉南十里存榮没哀其中禮也董<lb/>
氏與祝皆為良族以純約治家以雍睦聞鄉黨自夫人<lb/>
之歸奉其姑以孝從其夫以禮友其夫之妹以和教其<lb/>
子以立己之大方紃紉組綴之事雖勞必親蘋蘩簠簋<lb/>
之薦雖老必勤女功婦道兼修兩得由是閨閫之内益<lb/>
治而明至于不誦佛書不講淫祀惟儒者禮法是從皆<lb/>
婦人之所難能者諸子既仕則告之曰凡不欺于心不<lb/>
害于物謂之君子反是謂之小人窮達異分貴賤殊轍<lb/>
<pb n="KR4d0052_WYG_027-9b"/>
惟不悖于義則無愧為君子不為人人雖五斗之奉吾<lb/>
不憾也為小人不為君子雖萬鍾之養吾不悦也爾等<lb/>
勉之慈訓所及率有令懿予嘗與朝請君為同僚愛其<lb/>
趣操方靜多文而敏于政則夫人之賢從可知矣銘曰<lb/>
祝氏之慶克昌子孫夫人鍾之徳慈行温董氏之法有<lb/>
嚴閨門夫人守之禮隆教存致養以禄惟義乃尊享封<lb/>
以邑惟善乃聞刻銘幽石貽範後昆<lb/>
　　靜安縣君蒲氏墓誌銘<lb/>
<pb n="KR4d0052_WYG_027-10a"/>
夫人蒲氏世為閬中贈太子少保諱穎士人之曾孫贈<lb/>
太子少傅諱伸之孫贈太師衞國公諱師道之女資政<lb/>
殿學士諱宗孟之姊贈太中大夫蘇公諱渙之冢婦太<lb/>
子中舍不欺之妻慶厯中太中公任閬倅與衞國公善<lb/>
結為姻家夫人年十九歸于蘇資稟慈和勤女功循婦<lb/>
道亦喜讀書娣似族屬無間言舅姑繼没有季女未嫁<lb/>
夫人撫愛愈厚迨其有行出匳中物以資之族人或以<lb/>
此譽美則曰先姑即世新婦當任其責安敢衒以為能<lb/>
<pb n="KR4d0052_WYG_027-10b"/>
尤敬于祀先凡嵗時嵗獻與忌日之奉其炮燔烹餁之<lb/>
具雖老矣不以付子孫必擇平時之所嗜而羞之既享<lb/>
則怵愓齋慄終日愀然如見所祭蓋得孝子所以饗親<lb/>
之義中舍君之亡失夫人持諸孤而哭曰汝父棄不待<lb/>
年今壯者未有立幼者尚可保耶訓飭教戒益嚴且勤<lb/>
既了嫁娶則又告曰吾事而父畢矣汝曹惟勉學慎行<lb/>
庶幾成就以顯爾親則吾無憾昔馬援聞人之過如父<lb/>
母之名吾自幼至老不敢言人之非小人識之可以寡<lb/>
<pb n="KR4d0052_WYG_027-11a"/>
尤也某年天子既郊夫人當封邑資政公以其性行靜<lb/>
専動有法度事父母奉舅姑皆盡敬愛請以靜安封之<lb/>
又嘗丐于朝乃賜以帔紹聖某年七月某日以疾終于<lb/>
眉山之所居享年六十有八明年十一月某日祔于中<lb/>
舍君之墓次子五人千乘千之某官千能千秋千鈞皆<lb/>
舉進士女三人長適鄉貢進士任忠弼次適承奉郎監<lb/>
杭州洞霄宫蒲澈次適進士雍緝孫男十三人孫女八<lb/>
人銘曰<lb/>
<pb n="KR4d0052_WYG_027-11b"/>
閨閫肅肅兮徳之宗子孫詵詵兮慶之隆美封貴服兮<lb/>
恩以崇高丘深蘧兮禮以終婦則母儀兮傳素風庶幾<lb/>
陵谷之無窮<lb/>
　<lb/>
　<lb/>
　<lb/>
　<lb/>
　淨徳集巻二十七<lb/>
</p>
<p>
</p>
  </div>
</body>
</text>
</TEI>
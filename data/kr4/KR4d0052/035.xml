<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻三十五</head> <lb/>
    <p>
<pb n="KR4d0052_WYG_035-1a"/>
欽定四庫全書<lb/>
　淨徳集巻三十五<lb/>
　　　　　　　　　　　　宋　吕陶　撰<lb/>
　七言律詩<lb/>
　　次韻張懐安題雲頂浴室院<lb/>
山門漸近少凡塵佛子長棲物外身款戸多因遊寺客<lb/>
倚欄時有羨魚人祥雲結蓋應非霧法雨飄花别是春<lb/>
數刻盤桓覺蕭散囘頭官事又勞神<lb/>
<pb n="KR4d0052_WYG_035-1b"/>
　　次韻張懐安喜雨詩<lb/>
雲密西郊末作霖暫憑精禱快羣心望如至寳難搜索<lb/>
來似嘉賔忽訪臨古廟有靈惟響答洪鈞於物已恩深<lb/>
春膏直待沾濡足不使狂風取次侵<lb/>
　　過金堂偶記舊詩因贈宇文縣宰<lb/>
嘗聞縣古槐根出最愛官清馬骨髙前輩有詩談事實<lb/>
今辰此景入風騷飛雲幾處籠山頂密雨連宵發土膏<lb/>
公事稀疏吏歸去不妨歡待對春醪<lb/>
<pb n="KR4d0052_WYG_035-2a"/>
　　和野軒答李著作見寄<lb/>
公居何事葺幽軒客味蕭條稱養閒人笑規模猶物外<lb/>
我憐風景勝花間穠林鬬影舒帷幕淺溜餘聲雜佩環<lb/>
欲把郡圖傳向此座中常得見岷山<lb/>
　　登攬秀亭<lb/>
亭在西山積翠中煙嵐氣象一重重芟開簷際偏髙竹<lb/>
見得雲問最後峯野色為誰長鬱荗物情於我似從容<lb/>
年來已有林泉興倚着闌干興轉濃<lb/>
<pb n="KR4d0052_WYG_035-2b"/>
　　次輔元韻<lb/>
山嵐穠秀望中青路轉松隂步步迎十里晴郊供野意<lb/>
萬家和氣發歡聲春臺不覺殘春景樂國偏知衆樂情<lb/>
公向蜀人深有意更憐風物暫閒行<lb/>
　　鍾陽道中和酬輔元<lb/>
忽捧瓊瑰俗眼驚荷君深照舊交情歸心自喜雙親夀<lb/>
拙計難酬厚禄榮十舍路岐平野闊幾重村落霽烟生<lb/>
羈遊毎憶家山樂況是花時到錦城<lb/>
<pb n="KR4d0052_WYG_035-3a"/>
　　送任遵聖之官富順二首<lb/>
千大蒼松出故林喬枝成就古根深棟梁須負平生用<lb/>
霜雪難移此日心月白曽經丹鳳宿風悲定有老龍呤<lb/>
重巖複澗何縁幸一旦家家得茂隂<lb/>
野鶴孤髙舊羽儀超然殊不事卑飛有心雲路翺翔去<lb/>
迴首芝田迤邐歸白日漫教羅網密紅塵堪笑稻梁肥<lb/>
仙家自有千年約應許先生學令威<lb/>
　　竹枕<lb/>
<pb n="KR4d0052_WYG_035-3b"/>
不誇雕琢畧磨礱溪叟持來贈野翁氷雪易侵毛髪際<lb/>
塵埃難到夢魂中消除暑愠宜無價安養慵閒似有功<lb/>
富貴人家應笑我水晶新様極玲瓏<lb/>
　　次韻家渠州承議春隂<lb/>
春工用意本華鮮氣候隂沉未逞妍風色送寒無甚雨<lb/>
雲容垂逺又非煙遷延鸎舌應嫌巧抑遏花心恐占先<lb/>
稍待新晴纎翳廓穠芳齊媚艶陽天<lb/>
　　官舍東偏海棠開最晩落亦後時以詩嘲之<lb/>
<pb n="KR4d0052_WYG_035-4a"/>
花到春深半已過此花猶見滿枝柯傳來芳信雖為晩<lb/>
占得韶光却是多愛惜錦文愁雨急留連妝臉笑風和<lb/>
後先榮謝人休問且伴樽前一醉歌<lb/>
　　送秦漕歸淮南<lb/>
襲得芝蘭一室薰更將三美向誰論<hi>原註公與某同時中第在潼川嘗共</hi>
<hi>事暨岷蜀報政又得繼踵宦遊之美有此三者亦罕也</hi>光輝自可誇僚友契愛猶<lb/>
能及子孫金節暫求康爾俗錦衣歸去大吾門西南終<lb/>
是天涯逺却羨鸞凰集九閽<lb/>
<pb n="KR4d0052_WYG_035-4b"/>
　　寄新寧黎叔蒨<lb/>
平日論交重久要毎懐髙誼寸心搖君恩最是憂民社<lb/>
吏隠偏宜逺市朝諄誨佇聞流尺素嘉篇頻為寄瓊瑤<lb/>
笑言契闊勞生甚别後堪嗟壯氣消<lb/>
　　寄周才叔<lb/>
天涯羈宦落蓬蒿漫說平時器業髙寒暖所逢皆物理<lb/>
悲歡相較只秋毫徒嗟壯士難行已懶學風人便著騷<lb/>
樂道養閒俱可羨念君清誼甚魂勞<lb/>
<pb n="KR4d0052_WYG_035-5a"/>
　　和周簡州寄范蜀公三章<lb/>
禁林元老忽西歸衆謂西州此事竒矰繳漫勞鴻去後<lb/>
桑田未變鶴來時一鄉金帛皆沾惠千載松楸得奉祠<lb/>
預想年前至京國子孫持酒獻春祺<lb/>
春深歸到錦江頭笑傲光隂巳晩秋内相貴名雖烜赫<lb/>
山翁行李甚優游詩中氣格超摩詰方外情懷類子休<lb/>
<hi>原註莊叟字</hi>南下有期風月爽鄉人從此望仙舟<lb/>
法從深嚴寵禄榮清標素節兩難并有心報國雖謀國<lb/>
<pb n="KR4d0052_WYG_035-5b"/>
無意求名又得名道服豈煩垂寳帶安居何用<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>華纓<lb/>
秋風一夜喬林減惟見松篁不變更<lb/>
　　昨日<lb/>
昨日文書挿羽毛征夫連日整弓刀雲如野色隨時慘<lb/>
風作邊聲特地號八陣威靈今可託六州形勢古稱髙<lb/>
西南久不聞金鼓莫遣人人著戰袍<lb/>
　　又賦二首<lb/>
千里征蠻向不毛坐籌先勝自三刀井中蛙力狂雖躍<lb/>
<pb n="KR4d0052_WYG_035-6a"/>
弓下猿聲怯便號草白見城羌地淺月明聞角漢天髙<lb/>
將軍幾日當雄㨗速把功書上赭袍<lb/>
忠膽輕生甚一毛奇謀破賊鋭於刀横行容易平烏合<lb/>
面縛須臾作犬號霜甲共輝軍帳冷煙烽齊出戍樓髙<lb/>
羌酋若也投降早定得君王瑞錦袍<lb/>
　　雪<lb/>
白金鋪野玉堆簷獨上危亭喜再瞻多積豈能填澗底<lb/>
已髙猶未累山尖碎聲著物飄來急寒色侵人霽後添<lb/>
<pb n="KR4d0052_WYG_035-6b"/>
時節霏霏末還役賊平消息願重占<lb/>
　　岷峨王髙士賫牟中祕墨帖來求跋自言能䕶真<lb/>
　　氣鍊大丹罹兵禍而輟同輩有志於斯事者皆然<lb/>
　　又言老人村凡二三百歲者亦皆死於兵嗟夫兵<lb/>
　　之禍生靈甚矣禍蜀則尤慘禍及髙士更不輕矣<lb/>
　　遂為之賦詩<lb/>
道人少日鍊神形兵禍俄乘竟不成欠為黄庭判一死<lb/>
所酬丹事又三生眼㸔殘盡雞窠老膽破寧寒犬䑛盟<lb/>
<pb n="KR4d0052_WYG_035-7a"/>
豹養虎攻嗟爾似却求翰墨作虛名<lb/>
　　石泉道中和綿州通判李朝散見寄<lb/>
深僻﨑危不厭過欲將涓滴助恩波躡雲髙步三休在<lb/>
踏雪清寒一倍多依約度溪投野店逡巡扶杖厯新坡<lb/>
<hi>原註山有極險如不可登者里人謂之新坡</hi>初春此去纔旬日屈指流年奈<lb/>
老何<lb/>
　　有觸<lb/>
三十餘年齒士林青綸一命鬢霜侵策名雖動遲留嘆<lb/>
<pb n="KR4d0052_WYG_035-7b"/>
行已常存少壯心月滿漲潭清逺夢春歸平野付長吟<lb/>
前溪況亦稱南浦惜别情悰幾倍深<lb/>
　　城西龍祠二首<lb/>
市橋官栁翠隂垂路嚮西郊駐彩旂故事毎從遐俗尚<lb/>
清歡又送晩春歸留連野色遲遲去珍惜年華苒苒飛<lb/>
老杜有詩殊有味風光流轉莫相違<lb/>
林密溪寒錦浦西千年靈宇舊憑依竹村迎路堪行樂<lb/>
麥壟連雲已應祈詩將早從吟社去遊人暮到醉鄉歸<lb/>
<pb n="KR4d0052_WYG_035-8a"/>
隼旟莫倦徘徊久化日舒長未夕輝<lb/>
　　和賞申氏園海棠<lb/>
誰裁錦段碎文章憑借春工便吐芳自是多花宜少葉<lb/>
<hi>原註蜀人以花多葉少為海棠花葉相間而開者非也</hi>肯教仙格有凡香妝容試<lb/>
酒偏増麗舞興迎春擬作狂使幕縣庭雖甲乙更饒鄰<lb/>
圃借餘光<hi>原註舊記云成都使院海棠第一成都縣庭第二今申園所植乃其類也</hi>
　　和姚提舉賞海棠<lb/>
曉霧籠花暖漸収萬枝難盡數花頭臙脂半為傷春淡<lb/>
<pb n="KR4d0052_WYG_035-8b"/>
錦帶翻因拂地羞圍飲舊風傳樂國<hi>原註田宣簡云命酒圍海棠而飲乃</hi>
<hi>蜀故事</hi>縱吟清味屬詩流西園韶景真無價紅滿池臺月<lb/>
滿樓<lb/>
　　和蜀守道中書事<lb/>
天恩流布下天津沴氣消除生氣淳昔慮早饑農失職<lb/>
今逢賑惠澤如春綏懷有術推儒者全活為功類古人<lb/>
賢傑一心溝壑起翕然歌頌在生民<lb/>
　　題友人西行雜詩<lb/>
<pb n="KR4d0052_WYG_035-9a"/>
一官一集古稱賢未似西征五十篇雅頌純音流管磬<lb/>
風騷餘味到林泉光生曉岫刋岷石價踴春溪費錦牋<lb/>
愧幸師門舊林教得為家寳子孫傳<lb/>
　　讀黜邪詔<lb/>
天詔丁寧逐佞柔不須請劍復持矛平生邪膽君前落<lb/>
後日汙名紙上傳寶鑑乍開消魍魅正聲纔作罷離兜<lb/>
便為葅醢何嗟及貪得浮榮似食鈎<lb/>
　　晩向南樓<lb/>
<pb n="KR4d0052_WYG_035-9b"/>
野情無限物無窮一凭危樓又晩空過雨郊原渾積翠<lb/>
送春亭榭尚餘紅煙光已屬綃圖上湖影初歸寳鑑中<lb/>
飛鳥潛魚應自得倚欄小憩豁雙瞳<lb/>
　　送張頴達屯田<lb/>
西風獵獵馬駸駸極目歸途寄静呤美玉自藏圭璧用<lb/>
寒松偏有雪霜心皆知舊徳淹郎署合寵耆儒鎮士林<lb/>
勢利競馳孤介少為懷清誼動離襟<lb/>
　　和寄治之少卿<lb/>
<pb n="KR4d0052_WYG_035-10a"/>
榮路層層滿眼開家山在望懶徘徊霜侵客鬢須歸去<lb/>
塵拂朝冠是儻來一棹綠波遊不厭三竿紅日夢初囘<lb/>
更聞觴咏同幽趣應少閒人可預陪<lb/>
　　送張静之少卿東歸<lb/>
禮寺居卿寵搢紳若求清議尚沈淪三千里外甘投足<lb/>
四十年前已化鱗何必萬鍾如已欲好將一笑寓天真<lb/>
當時共獻藏珠賦夀考康寧有幾人<lb/>
　　象棋二首<lb/>
<pb n="KR4d0052_WYG_035-10b"/>
咫尺楸枰計慮深偶縁嬉戯便交侵縱横各有往來道<lb/>
勝負豈無名利心終局漫誇兵得地在宫渾倚士如林<lb/>
安危成敗何殊此付與閒人為討尋<lb/>
星布重重陣脚深不須輕敵事相侵渡河雖藉竒兵勢<lb/>
對壘難知老將心酬酢巨杯宜燕席消磨永日稱山林<lb/>
呼盧格五前賢有莫笑年來共講尋<lb/>
　　送楊聖愈口中赴益倅<lb/>
畫轅曾記到西州莫為題輿厭滯畱官況優如支郡樂<lb/>
<pb n="KR4d0052_WYG_035-11a"/>
風光渾似昔年游日無餘事知閒暇時有清呤競唱酬<lb/>
政績易成恩典在天涯不覺兩經秋<lb/>
　　寓意<lb/>
夕陽芳草自天涯倦客何須感物華無計可能逃世網<lb/>
有心剛欲慕詩家將烹誰惜能鳴鴈安足翻成強畫蛇<lb/>
白髪漸多瞳漸翳少年相見莫揄揶<lb/>
　　秋郊<lb/>
西風蕭瑟動年華村望猶將景物誇山色半隨雲勢斷<lb/>
<pb n="KR4d0052_WYG_035-11b"/>
浮光多被竹隂遮社前歸興雙飛燕雨後新聲幾處蛙<lb/>
萬里橋南亦如此十分有意在農家<lb/>
　　寄唐君益<lb/>
秋日晴如春日遲山間水際盡光輝江湖頓減騷人詠<lb/>
父老爭誇太守歸歲晩莫驚松易葉時來又見錦為衣<lb/>
門前行馬雖崇竣應許衰翁一叩扉<lb/>
　<lb/>
　淨徳集巻三十五<lb/>
</p>
<p>
</p>
  </div>
</body>
</text>
</TEI>
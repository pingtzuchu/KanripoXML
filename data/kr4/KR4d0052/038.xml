<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨德集巻三十八</head> <lb/>
    <p>
<pb n="KR4d0052_WYG_038-1a"/>
欽定四庫全書<lb/>
　淨德集巻三十八<lb/>
　　　　　　　　　　　　　宋　吕陶　撰<lb/>
　五言絶句<lb/>
　　寄題洋川與可學士公園十七首<lb/>
　　　湖橋<lb/>
湖中少塵氛事外得野趣日日過橋來遲留不能去<lb/>
　　　横湖<lb/>
<pb n="KR4d0052_WYG_038-1b"/>
極望𣺌無際悠然澄碧波清風與明月此處得之多<lb/>
　　　荻浦<lb/>
葉底留殘雨叢邉泊小舟夜聲纔索索應是報新秋<lb/>
　　　蓼嶼<lb/>
水際柔枝倒霜前晩穗紅野禽來泊此渾是畫圖中<lb/>
　　　涵虛亭<lb/>
亭如主人心中虛見諸外回環四顧間殊無一毫礙<lb/>
　　　灙泉亭<lb/>
<pb n="KR4d0052_WYG_038-2a"/>
灙泉涓涓流可鍳毛髪影淵源既澄清到處是佳景<lb/>
　　　露香亭<lb/>
春早花方綻朝寒露未晞可憐蜂與蝶巳去逐芳菲<lb/>
　　　溪光亭<lb/>
風來緑衣摇雨罷青煙罩隠隠夕陽間漁人理歸棹<lb/>
　　　過溪亭<lb/>
野亭傍幽溪從此過溪去平日已忘機沙鷗何必懼<lb/>
　　　褉亭<lb/>
<pb n="KR4d0052_WYG_038-2b"/>
山隂已陳迹此樂終如何酒船深不礙去住少風波<lb/>
　　　菡萏軒<lb/>
開軒向芙蓉紅緑如捧擁游魚定相忘時見花光動<lb/>
　　　書軒<lb/>
隠兀坐幽軒幽懷日疆慱黄巻有聖賢幾人知此樂<lb/>
　　　荼䕷洞<lb/>
瓊瑰露華英緑幄相芘覆幾度得風清真香到襟袖<lb/>
　　　篔簹谷<lb/>
<pb n="KR4d0052_WYG_038-3a"/>
漢川如渭川千畝盡修竹疑此是芝田年年生碧玉<lb/>
　　　寒蘆港<lb/>
悠悠江湖思擾擾聲名累溪上見蘆花寧無慊然意<lb/>
　　　野人廬<lb/>
耕鋤事勤苦賦歛少驅逼終日掩柴荆何嘗知帝力<lb/>
　　　金橙徑<lb/>
橙色似黄金佳名最為貴一腹飽秋霜嘗之有餘味<lb/>
　　北園<lb/>
<pb n="KR4d0052_WYG_038-3b"/>
可愛北園景春來游者多欲知民樂否處處是笙歌<lb/>
　六言古詩<lb/>
　　用與可韻為湖亭雜興十首<lb/>
流水三兩條合翠筠千萬枝垂漫説忘情待物亦嘗對<lb/>
景題詩<lb/>
簿領絶無留事親朋少有來書度日此中閒坐自慙也<lb/>
是官居<lb/>
湖上澄波似鑑林間曲徑如村雙鳥飛來碧照獨蟬呤<lb/>
<pb n="KR4d0052_WYG_038-4a"/>
徹黄昬<lb/>
樓外四垂晴靄簾前一餉清風更倚危欄北望岷山半<lb/>
出雲中<lb/>
治郡乃稱太守退公自是閒人已向環中得趣何湏事<lb/>
外勞神<lb/>
弱柳低低舞岸新蒲拂拂籠沙貪向水邉傾耳不知紗<lb/>
㡌攲斜<lb/>
樸學粗知義命幽懷聊寄風騷道勝何如時與位卑安<lb/>
<pb n="KR4d0052_WYG_038-4b"/>
用高言<lb/>
有著在人為累無營與物何功秪此也該至理懶能更<lb/>
説真空<lb/>
小器秪堪近用要途莫笑閒官到了野情易足自於拙<lb/>
分常安<lb/>
花爛時逢佳節酒醲宜賞青春酩酊任他醉客芳菲付<lb/>
與遊人<lb/>
　　即事五首<lb/>
<pb n="KR4d0052_WYG_038-5a"/>
斜日半山隠隠暮雲千里濛濛北望黄昬微月西來頃<lb/>
刻清風<lb/>
閉門可以羅雀垂釣何必求魚有耳倦聞俗事無心更<lb/>
讀閒書<lb/>
樂俗亭下流水嘉㑹宫前茂林雙瞳日日凝睇逺夢時<lb/>
時訪尋<hi>原註僣偽時嘉㑹宫今為廢第乃私居之蔬圃</hi>
林下木奴漸熟罇前歡伯差濃萬事都來身外一毫不<lb/>
置胸中<lb/>
<pb n="KR4d0052_WYG_038-5b"/>
岣嶁數峰秀勝瀟湘萬頃清深雲雨有時變化風濤莫<lb/>
測浮沈<lb/>
　七言絶句<lb/>
　　讀韓長孺傳<lb/>
梁孝事平終結愛王恢謀沮已和親早知蹇甚難為相<lb/>
何必齎金與貴人<lb/>
　　讀朱浮傳<lb/>
權歸刺舉已條陳慱士非才貴得真若也國㤙殊不賣<lb/>
<pb n="KR4d0052_WYG_038-6a"/>
單辭未必死功臣<lb/>
　　裴矩<lb/>
西巡北幸四夷朝權寵功名盡易邀惟有高麗猶旅拒<lb/>
靈旗從此便征遼<lb/>
　　宇文士及<lb/>
象牀金埒極豪華出入隋唐似一家自古聖君湏逺佞<lb/>
禁中佳木不湏誇<lb/>
　　李大亮<lb/>
<pb n="KR4d0052_WYG_038-6b"/>
游田未見説虞箴佞語貪謀競奉承豈獨懷中有佳鷂<lb/>
更教大亮獻名鷹<lb/>
　　王求禮<lb/>
秋晩棃花忽盛開滿朝稱賀不稱災景佺求禮真竒論<lb/>
冬月如何有瑞雷<lb/>
　　元德秀二首<lb/>
五鳯樓前觀大酺肯因工拙見賢愚優倡數百被錦繡<lb/>
安得人歌于蒍于<lb/>
<pb n="KR4d0052_WYG_038-7a"/>
嗜酒彈琴徒自知纍囚尸虎縣前歸世人名利心不盡<lb/>
那得冄逢元紫芝<lb/>
　　王武俊<lb/>
巨盗盤根嵗月深交流戰血競浮沈一言便解蒼生禍<lb/>
何事君恩薄賈林<lb/>
　　陽城<lb/>
終日銜盃酒是家十年全不話忠邪一朝便伏延英閤<lb/>
餘力猶能壞白麻<lb/>
<pb n="KR4d0052_WYG_038-7b"/>
　　張萬福<lb/>
聞説宣麻伏紫宸願將忠膽觸龍鱗此翁八十真堪笑<lb/>
何事昌言有直臣<lb/>
　　錢徽<lb/>
封疆萬里等閒開一日千金不吝財持語無名求貢者<lb/>
何湏更入古銀臺<lb/>
　　舒元輿<lb/>
仗内邪根欲去難承平思慮漸闌珊殿簾髙捲春風裡<lb/>
<pb n="KR4d0052_WYG_038-8a"/>
空憶詞臣賦牡丹<lb/>
　　李甘<lb/>
夜進麻詞曉未宣滿朝簪笏盡誼然李甘輕肆君休議<lb/>
不相姦凶已可賢<lb/>
　　柳仲郢<lb/>
方當炙手已寒灰倚伏循環可動懷試問華堂歌舞妓<lb/>
㡬人曽以玉為釵<lb/>
　　李景讓<lb/>
<pb n="KR4d0052_WYG_038-8b"/>
終日清風聳搢紳不存騙石逺他人如何議欲遷三廟<lb/>
却使門庭有俗塵<lb/>
　　王潮<lb/>
六幕恢恢皆綱羅琴書無計避干戈泉南更起招賢院<lb/>
從此衣冠去轉多<lb/>
　　為山<lb/>
累石封泥一餉間層巖疊嶂盡廻環真形惟有山常在<lb/>
何事徒勞作假山<lb/>
<pb n="KR4d0052_WYG_038-9a"/>
　　植竹<lb/>
為憐髙節聳寒林擇地培根我意深千畝封候雖未必<lb/>
且慿霜雪試虚心<lb/>
　　種花<lb/>
春到窮山生意迴試慿山土育根荄花開莫笑無名器<lb/>
縱得名花未易栽<lb/>
　　樹萱<lb/>
北堂風物不驚秋兒女攀憐欲解愁未悟詩人深切意<lb/>
<pb n="KR4d0052_WYG_038-9b"/>
世間何草可忘憂<hi>原註東野云萱草兒女花不解壯士憂</hi>
　　栽菊<lb/>
花名藥品兩相兼種菊雖多豈避嫌而我折腰求五斗<lb/>
賞心於爾愧陶潛<lb/>
　　伐樹<lb/>
此心非是好傷生重倚西軒覺眼明但得樗樠芽櫱盡<lb/>
縣人何必笑丁丁<lb/>
　　笑徃<lb/>
<pb n="KR4d0052_WYG_038-10a"/>
衛青勲業已闌珊驃騎門前輒得官榮謝不同人事改<lb/>
故人何獨有任安<lb/>
　　過張彥輔所居二首<lb/>
城裡塵埃空自忙暫來城外覺清涼臨池静坐有餘味<lb/>
雨後荷花無限香<lb/>
秀野埀楊數里青夕陽猶占一峯晴病來兩耳如聾者<lb/>
聞得巖泉㶁㶁聲<lb/>
　　梅花開盡小桃次之<lb/>
<pb n="KR4d0052_WYG_038-10b"/>
發盡寒梅千萬枝小桃乘暖欲開時春風次第來湏早<lb/>
芳草埀楊莫恨遲<lb/>
　　答岳山蓮惠茶<lb/>
春芽不染焙中煙山客勤勤惠至前洗滌肺肝時一啜<lb/>
恐如雲露得超仙<lb/>
　　乍暖可愛<lb/>
馬蹄經嵗踏紅塵閏臘光隂已覺春遲日暖風真可愛<lb/>
年年長是伴行人<lb/>
<pb n="KR4d0052_WYG_038-11a"/>
　　久旱<lb/>
曉雲將雨午還收晩日餘炎未似秋豈獨稻畦枯已乆<lb/>
兼憂井竭飲汚流<lb/>
　　次韻分司南京李誠之待制求酒二首<lb/>
世上升沉都夢裡春來强健鬭尊前公田種秫全抛却<lb/>
坐客無氊誰與錢<lb/>
春深風雨半相和節物令人意緒多中酒何湏問賢聖<lb/>
和詩今尚許羊何<lb/>
<pb n="KR4d0052_WYG_038-11b"/>
　　廣濟寺<lb/>
十年佛跡留於此屈指山門皆所無今日清詩重褒述<lb/>
禪林又復有犀渠<lb/>
　　瞻岷閣前雙梅將開蘇子羙屢約一賞㑹予行部<lb/>
　　左錦未果石泉道中僧舍見楊應之阻雨所題李<lb/>
　　義山詩極有意味因次其韻惜梅之未賞且以寄<lb/>
　　聚㪚離合之興云<hi>原註應之題李義山詩云君問歸期未有期巴山夜雨漲秋池</hi>
　　<hi>何時共剪西<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>燭却話巴山夜兩時</hi>
<pb n="KR4d0052_WYG_038-12a"/>
欲賞寒梅先有期却嗟人事又差池西山雪後東風急<lb/>
應是寒梅爛漫時<lb/>
　　和通判閻朝奉賞花四絶<lb/>
春來尊酒屢過從萬事無如一醉中聽唱歐公洛陽曲<lb/>
今年花勝去年紅<lb/>
多年已分作衰翁病眼看花似霧中却謝東風無厚薄<lb/>
芳心皆露十分紅<lb/>
田家僧舍有芳叢競折繁枝獻座中持語佳賔莫輕㪚<lb/>
<pb n="KR4d0052_WYG_038-12b"/>
林稍猶見夕陽紅<lb/>
好花長是怯狂風榮謝都來十日中未過清明時節在<lb/>
更湏携酒覔殘紅<lb/>
　　和提刑戸部賞花<lb/>
年華易去三春半花態増新一雨中自笑白頭連日賞<lb/>
罇前猶挿數枝紅<lb/>
　　金州值雪留一日詰旦遂晴乃西<lb/>
山下孤城倍寂寥行人無意暫停鑣千林萬壑瓊瑰滿<lb/>
<pb n="KR4d0052_WYG_038-13a"/>
頼有晴曦半日消<lb/>
　　絶句五首<lb/>
可愛山花百日紅南風開得到西風一般顔色差長乆<lb/>
移取栽培後圃中<lb/>
可羙盆池一寸鱗圓荷隂底自由身金刀落膾非吾事<lb/>
不畏江邊結網人<lb/>
可笑公庭種牡丹日培肥壤設重欄好花三嵗方成就<lb/>
誰向花前一醉㸔<lb/>
<pb n="KR4d0052_WYG_038-13b"/>
可惜賨城足海棠山頭澗底盡芬芳成都花品分先後<lb/>
此地誰人為發揚<lb/>
可喜公居近白雲眼前塵事少紛紛紗㡡竹簟偏宜睡<lb/>
五月庭除不聚蚊<lb/>
　　庚申四月六日馬上口占<lb/>
聖皇㤙重恤狂愚待罪山城嵗已踰更入西門三百度<lb/>
便湏跨馬上成都<lb/>
　　華隂道中<lb/>
<pb n="KR4d0052_WYG_038-14a"/>
畏日銜山𫝑欲沉馬頭西去又駸駸道傍槐柳隂濃處<lb/>
時有清風怏我襟<lb/>
　　過肅寧城<lb/>
百里郊原極目平未寒林葉尚餘青前村一穗濃煙起<lb/>
知是逡巡到肅寧<lb/>
　　秋晩<lb/>
九月西風未肯涼信知時節𩔖炎荒騷人不念天涯逺<lb/>
只愛青山對碧湘<lb/>
<pb n="KR4d0052_WYG_038-14b"/>
　　西陽道中<lb/>
千山雜遝開還掩一水縈紆淺復深渾似嘉陵江上路<lb/>
轉令覊客動歸心<lb/>
　　過天彭懷昔遊三首<lb/>
西湖風物似當時惟有流光去莫追十四年前植修竹<lb/>
茂隂如識繞方池<hi>原註池畔修竹予在郡時所植</hi>
昔向朝亭種牡丹花開酒熟不勝歡霧中雙眼猶能㸔<lb/>
更約春深欲倚欄<lb/>
<pb n="KR4d0052_WYG_038-15a"/>
曽向髙樓賦晩晴每㸔魚鳥樂長生下樓還是紅塵道<lb/>
不信機心勝野情<lb/>
　　初春三絶<lb/>
雪霜收盡苦寒威六幕融融喜氣歸原上枯荄還不死<lb/>
有心剛欲報春暉<lb/>
誰知真宰執天端天運無私造化寛是物向榮皆鋭意<lb/>
莫於春色辦蒿蘭<lb/>
窮山幽谷㡬重深一樹東風㪚積隂從此薄冰尤慎履<lb/>
<pb n="KR4d0052_WYG_038-15b"/>
世途平日已寒心<lb/>
　　和王定國二首<lb/>
三十年前愁送别八千里外喜同歸自甘衰叟鋤新圃<lb/>
未許髙才戀舊磯<lb/>
峽上相逢惟話道湘中一笑又成詩競將酬唱誇新句<lb/>
不為窮愁減昔時<lb/>
　　見嘉陵<lb/>
嘉陵江水潑藍青徹㡳澄光明鍳形一葉釣舟真自在<lb/>
<pb n="KR4d0052_WYG_038-16a"/>
漁翁應是醉還醒<lb/>
　　過劍關<lb/>
一别京華十七年野情長是戀家山謀身太拙真堪笑<lb/>
頭白重來度劍關<lb/>
　<lb/>
　<lb/>
　<lb/>
　<lb/>
<pb n="KR4d0052_WYG_038-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淨德集巻三十八<lb/>
</p>
<p>
</p>
  </div>
</body>
</text>
</TEI>
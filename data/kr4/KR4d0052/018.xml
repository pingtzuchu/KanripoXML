<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻十八</head> <lb/>
    <p>
<pb n="KR4d0052_WYG_018-1a"/>
欽定四庫全書<lb/>
　淨徳集巻十八<lb/>
　　　　　　　　　　　　　宋　吕陶　撰<lb/>
　論<lb/>
　　文武舉大略論<lb/>
古之人制為君臣之分者不獨全人主之尊而巳勢必<lb/>
相須義必相濟所以經綸天下國家而措斯民于治安<lb/>
之域也故比以元首股肱耳目腹心之象明其同心合<lb/>
<pb n="KR4d0052_WYG_018-1b"/>
體而成功立事此萬世不易之道矣然而天下治亂不<lb/>
常苟值創始造端之勢則其君臣之際為力難易又可<lb/>
知矣夫非上之任下者得其道下之事上者盡其能則<lb/>
天下之務孰能應之哉韙乎髙祖之經營羣臣之際㑹<lb/>
也可謂上任之得其道下事之盡其能也方秦之衰天<lb/>
下惴惴困于暴刻之餘而求其所以息肩之地是故以<lb/>
布衣之資一劒之任始終五載遂成帝業鼎祚之安傳<lb/>
至二百餘年而始危者豈獨髙祖之材能所致哉蓋亦<lb/>
<pb n="KR4d0052_WYG_018-2a"/>
一時之賢傑有以先後左右而勲業始完也班固之論<lb/>
曰任蕭曹之文用良平之謀騁陸酈之辯制叔孫通之<lb/>
儀文武相配大略舉焉盡之矣夫庻事草創而天下之<lb/>
法度不立則何以維持民心哉此蕭曹之文必任而寛<lb/>
厚清静所以率下也四方多難而天下之勢易動則何<lb/>
以保于全安哉此良平之智必用而出竒決勝所以中<lb/>
于機㑹也干慮則智有時而窮此酈陸之辨所以必騁<lb/>
而開説于後也連衽而起被衮南嚮而接之則人未之<lb/>
<pb n="KR4d0052_WYG_018-2b"/>
服此叔孫通之儀所以必制而示朝廷之禮也此四者<lb/>
皆聖人所以經營天下而守之之先務而髙帝能之則<lb/>
大略已舉大功巳成乃其驗也議者以為知人善任使<lb/>
而史臣亦言其規模宏逺信不妄矣<lb/>
　　張馮近王道論<lb/>
聖人之所謂至公者情無所狗而已故朝廷之事君子<lb/>
有以一言而正之者蓋體于至公也體聖人之公出君<lb/>
子之言而朝廷之事得其正推此心加于天下乃至治<lb/>
<pb n="KR4d0052_WYG_018-3a"/>
之道矣求之于古人而見于張季馮公矣質之以六經<lb/>
之義而合于洪範之皇極矣夫洪範之皇極蓋統九疇<lb/>
之中而立為之法以為人君大用中道以範四海不可<lb/>
過之而不可不及也故其説曰無偏無黨王道蕩蕩又<lb/>
曰無黨無偏王道平平且天下之治莫尚王道而王道<lb/>
之説惟戒于黨偏則王道豈有他乎一本于至公而已<lb/>
也以至公為言而適于正則君子何慊于王道哉犯蹕<lb/>
之罪文帝欲誅之釋之請以贖論為之言曰法者天下<lb/>
<pb n="KR4d0052_WYG_018-3b"/>
公共廷尉天下之平用法一傾則民無所錯既而獲從<lb/>
其請文帝引李齊之事思得良將馮唐為之言曰雖有<lb/>
頗牧亦不能用以發上意而辨魏尚之非罪帝悟其説<lb/>
復以尚守雲中夫釋之非私于犯蹕也蓋能執法持平<lb/>
而不奪于人君之勢也馮唐非私于魏尚也蓋惜有功<lb/>
見廢而明于任將之術也以釋之守法之心措諸天下<lb/>
則獄訟有不平乎以馮唐論將之心措諸天下則賞罰<lb/>
有不當乎求之王道誠近之已此太史公所以深嘉而<lb/>
<pb n="KR4d0052_WYG_018-4a"/>
屢歎也後之議者謂天子之吏猶不可失平而天子之<lb/>
身安可以失則釋之之言未探本矣文帝能信亞夫之<lb/>
能軍何至不用頗牧則馮唐之論為有激矣豈有責偹<lb/>
賢者之意哉然厯觀漢之名臣言切于事而會合經訓<lb/>
如二者鮮矣書曰皇極之敷言是訓是行以近天子之<lb/>
光其張馮之謂歟<lb/>
　　賈山與路温舒同傳論<lb/>
自春秋之法絶筆于獲麟之一句而褒貶重輕之義進<lb/>
<pb n="KR4d0052_WYG_018-4b"/>
退是非之訓卒不可得而復見耶其大權大法幽深隠<lb/>
奥則不可得而見矣其祖述聖人之緒餘而立為一家<lb/>
之學裁成義例以示後世庻㡬得其髣髴者猶可見焉<lb/>
遷固之史是也馬遷始改編年之舊而為紀傳之書以<lb/>
帝王繼統而謂之紀以公侯傳國而謂之世家以卿大<lb/>
夫列位而為之傳而善惡褒貶之意寓于其中其為功<lb/>
亦勤矣至班固則又繼其法而成一代之史夫二百年<lb/>
間天下國家君臣事物之變可謂廣且多矣以八十萬<lb/>
<pb n="KR4d0052_WYG_018-5a"/>
字之文可勝載耶向非裁之以義例則錯亂糅雜而莫<lb/>
能究其體要知其統類烏足以稱為良史哉故紀言其<lb/>
略而傳載其詳而傳之先後抑有義焉以功之大小而<lb/>
次之則韓彭之後當繼之以衛霍也以人之賢愚而次<lb/>
之則蕭曹之後當繼之以丙魏也而世之逺近殊不接<lb/>
矣亦非記事之體也故傳之所次服䖍謂不以功之大<lb/>
小人之賢愚惟以時之先後而顔師古亦曰又以事類<lb/>
相從夫時之先後相繼而事之義類相從則一時之本<lb/>
<pb n="KR4d0052_WYG_018-5b"/>
末衆人之是非舉其端而可以推之矣賈山之至言皆<lb/>
借秦以為喻路温舒之抗疏則亦曰秦有十失其一尚<lb/>
存治獄之吏是也二人之志皆指明秦氏之亂亾以劘<lb/>
切世主而欲其除煩救弊豈非事類之一耶傳而同之<lb/>
不為失矣不獨此而已也欲觀其變詐之迹則見於張<lb/>
耳陳餘欲觀其開陳治亂之道則見于徐樂嚴安欲觀<lb/>
禦邉之䇿則見于賈捐之嚴助欲觀撫民之要則見于<lb/>
龔遂召信臣凡為此者皆類而從之之謂也師古之言<lb/>
<pb n="KR4d0052_WYG_018-6a"/>
槩舉一二以明之信乎固之稱良史也<lb/>
　　湯周福祚如何論<lb/>
甚矣天道之難言也六經之説有曰皇天無親惟徳是<lb/>
輔又曰作善降之百祥作不善䧏之百殃又曰積善之<lb/>
家必有餘慶積不善之家必有餘殃此儒者守之以為<lb/>
定論而謂其可必也予攷以人事而實其福善禍淫之<lb/>
説則亦未必皆然蓋昔者司馬遷以為伯夷叔齊以義<lb/>
諌周食薇而死顔囘無遷怒貳過之失孔子羙其好學<lb/>
<pb n="KR4d0052_WYG_018-6b"/>
而亦夭喪盗跖恣行暴虐殺千人反以壽終天之報施<lb/>
善人信何如哉此史遷疑而未辨學者嘗惑矣至于班<lb/>
固評張湯杜周之子孫則又可疑焉固之言曰張湯杜<lb/>
周並起文墨小吏列于酷吏皆有良子徳器自過爵位<lb/>
尊顯繼世立朝相與提衡至于建武杜氏爵乃獨絶迹<lb/>
其福祚元功儒林之後莫能及也夫蕭何曹參之才張<lb/>
良陳平之智與髙祖經營天下措之乂安要其所以興<lb/>
利除害功濟斯民蓋亦深也韋賢貢禹之學匡衡薛宣<lb/>
<pb n="KR4d0052_WYG_018-7a"/>
之能其輔導時君有補于治蓋亦多也而其後子孫或<lb/>
數十年而世絶或一冄傳而國除彼持法刻深者乃享<lb/>
祚悠長有至建武而後絶者豈報施之理不得而知之<lb/>
歟竊嘗思之顔子死孔子謂之不幸夫以徳而夭聖人<lb/>
以為不幸則徳而壽者出于幸而已使天之禍福家至<lb/>
而人論之則審無可疑而聖人亦不以幸不幸為之説<lb/>
而乃徧覆包含于九州之内外為善于此者未必䝉祐<lb/>
于彼履惡于下者未必獲咎于上則難以一人之報施<lb/>
<pb n="KR4d0052_WYG_018-7b"/>
而言天矣以聖人幸不幸之説而求其福善禍淫之應<lb/>
則天與人両不相廢而教存于中夫又何疑焉且于公<lb/>
之善聽其髙門以自顯豈幸哉丙吉之隂徳則傳子而<lb/>
不侯蓋不幸矣湯周之福祚抑可明于斯也<lb/>
　　教論<lb/>
因人之所能而導之不强人之所未能而使之自至則<lb/>
天下皆知為善之易而不苦其難吾之教亦不勞而成<lb/>
也人之所能者素有于内也其所未能者擴于外而後<lb/>
<pb n="KR4d0052_WYG_018-8a"/>
得也施其素有于内者則用力固少矣而又擴之于外<lb/>
則何行而不健何求而不遂乎抉瞽者之目而授以離<lb/>
婁之任提聾者之耳而訓以師曠之技彼自知其資之<lb/>
不可為也雖早夜諄諄語之安肯信其説而從哉御不<lb/>
失其歩驟射不失其容止而告之曰乆而不已則五節<lb/>
五善可以具焉其人必有激昻自進之心而無恐縮不<lb/>
敢之意何則其資可為而無所憚也及其乆而不巳則<lb/>
所謂五節五善者亦庻㡬矣忠信廉孝者天下之人皆<lb/>
<pb n="KR4d0052_WYG_018-8b"/>
目之曰善行而欲行之也或告之曰如比干乃謂之忠<lb/>
如尾生乃謂之信如伯夷乃謂之廉如虞舜乃謂之孝<lb/>
則其心莫不畏其不可及而自惰焉倘告之人不欺于<lb/>
人足以為忠不食其言足以為信不苟于得足以為廉<lb/>
不悖其親足以為孝則孰不欣然而願行之行之而不<lb/>
己安知其不盡夫所謂忠信廉孝之道哉古之聖人察<lb/>
夫人情而知其資之可為而慮其心之畏不可以及是<lb/>
故為之教也不過其端不咈其欲充其所有致其所無<lb/>
<pb n="KR4d0052_WYG_018-9a"/>
引之以至易要之以至難昔孔子之門人弟子皆賢明<lb/>
才哲可謂造乎道者然其問答之語多切身近情而無<lb/>
髙逺難知勤苦難行之事是故以敬飬為孝以言動視<lb/>
聽不渉非禮為仁以敬鬼神而逺之為智以先行其言<lb/>
而後從為君子凡為此説者欲人為善之易及後世道<lb/>
喪而教衰人持異論而失其本統以告子之賢而猶有<lb/>
杞栁桮棬之喻謂仁義戕賊其性陳仲子許行之徒則<lb/>
又叛禮義之中立苟難之行以惑世噫斯言也斯行也<lb/>
<pb n="KR4d0052_WYG_018-9b"/>
無乃室天下之善心而為仁義之禍歟故孟子之教皆<lb/>
先乎人之可為者後乎人之畏其不可及者先乎可為<lb/>
者蓋因人之所能而導之也後乎畏其不可及者蓋不<lb/>
强人以所未能而使之自至也且其言曰四端猶四體<lb/>
也苟能充之足以保四海如是則有惻隠之心者可以<lb/>
為仁仁之至則不止于惻隱也有羞惡之心者可以為<lb/>
義義之至則不止于羞惡也又曰徐行後長者謂之悌<lb/>
堯舜之道孝弟而已又曰雞鳴而起孳孳為善者舜之<lb/>
<pb n="KR4d0052_WYG_018-10a"/>
徒也夫惟徐行後長者雞鳴而為善皆衆人之所不憚<lb/>
而其歸乃至于堯舜凡為此説者所謂引之以至易要<lb/>
之以至難也人之所未能者可以自至夫然後知孟子<lb/>
之深于教也<lb/>
　　學論上<lb/>
治天下有大分大分定則天下不勞而治矣古之聖人<lb/>
立為名教者蓋道徳仁義之施設所以齊一生民而維<lb/>
持萬世與天地日月相為終始而無窮已也天地之位<lb/>
<pb n="KR4d0052_WYG_018-10b"/>
有髙卑日月之行有明晦此物理之大别也是故有貴<lb/>
則有賤有上則有下有長則有㓜有大則有小有内則<lb/>
有外有近則有逺有重則有輕有親則有疎有貧則有<lb/>
富有隆則有殺有衆則有寡有强則有弱有本則有末<lb/>
有先則有後有恩則有威有刑則有當有善則有惡有<lb/>
是則有非有愛則有惡有剛則有柔有寛則有猛有用<lb/>
則有舍有行則有止有治則有亂有興則有廢有福則<lb/>
有禍有生則有殺有與則有取有屈則有伸有寵則有<lb/>
<pb n="KR4d0052_WYG_018-11a"/>
辱凡如此者蓋天下之理勢可以俱有而不偏立也為<lb/>
父主于義為母主于慈為兄主于友為弟主于㳟為君<lb/>
主于明為臣主于忠夫婦有别長㓜有序朋友有信是<lb/>
亦不可一日㤀也仁也者以愛而濟此者也義也者以<lb/>
宜而裁此者也禮也者以體而履此者也智也者以明<lb/>
而知此者也信也者以誠而任此者也堯以是首二帝<lb/>
之徳舜以是致無為之功禹湯文武以是隆三代之治<lb/>
皐䕫稷契伊尹周公以是輔導其主綏靖其民掲而為<lb/>
<pb n="KR4d0052_WYG_018-11b"/>
法度如日星之明不可得而差也施而為教化如江海<lb/>
之流不可得而竭也是故傳世數十累年累百雖其子<lb/>
孫僅可承而守之猶足以保天下何則大分定故也名<lb/>
教存故也詩者咏歌此以美刺于上也書者謀議此以<lb/>
號令于下也春秋者嚴其體使民畏此而不敢犯也易<lb/>
者神其用使民由此而不得知也六合之外聖人不言<lb/>
千古之上聖人不取其不言不取者非不知也為其不<lb/>
足以明大分著明教也甚矣學者之蔽且惑也舍乎邇<lb/>
<pb n="KR4d0052_WYG_018-12a"/>
而求諸逺也違乎明而趣諸幽也指有以言無也借虗<lb/>
而論實也三光五曜燦然目前曽莫之見及其䝉冥邃<lb/>
黒則熟視四方而欲辨合散之理寧非欺吾哉四通八<lb/>
逹坦然易履則莫之行而乃冐險阻渉危隘或奔崖谷<lb/>
或穿林莾終日踽踽求以適夫大道蓋亦迂矣胡不以<lb/>
名教大分為之宗主耶彼名教大分者蓋與天地日月<lb/>
相終始而無窮已也雖能廢之名教大分廢則三才壊<lb/>
滅生民不為禽獸者㡬希矣學者之力既不能毁天地<lb/>
<pb n="KR4d0052_WYG_018-12b"/>
日月又烏能廢名教絶大分哉徒見其嘵嘵于天下而<lb/>
滋聾瞽之惑也且天下之事有可以力奪者有不可奪<lb/>
以力者有可以勢驅者有不可驅以勢者有可以法齊<lb/>
者有不可齊以法者凡出于迹者上之人可奪以力也<lb/>
可驅以勢也可齊以法也凡蔵于心者雖其力與勢可<lb/>
以死生禍福于人而不可奪我之有驅我之從況能以<lb/>
法齊我哉是故君子可蹈白刃而不離中庸也忠臣可<lb/>
趣鼎鑊而不可㤀大節也昔者道之不幸無如暴秦焚<lb/>
<pb n="KR4d0052_WYG_018-13a"/>
燒詩書坑殺學士挾書抵禁偶語棄市其勢與力固足<lb/>
以勝天下矣其為法以破毁聖人之道亦已至矣道果<lb/>
從而喪乎及漢之興六經百氏之書翕然雜出徧滿天<lb/>
下老生碩學接武于朝文章法度一日振起議者謂其<lb/>
與三代同風然則秦之法固不能繩學者亦甚明矣道<lb/>
不可喪教不可廢故也由是而言則天下之學安可齊<lb/>
之以法而必使從爾所好哉<lb/>
　　學論下<lb/>
<pb n="KR4d0052_WYG_018-13b"/>
天下之學而可齊以法固無有也學之興廢繫乎時之<lb/>
好惡則有焉昔者春秋為經一而傳者三師徒異論父<lb/>
子異説世主惑于其間天下從而取舍是以武帝好公<lb/>
羊則糓梁廢宣帝置榖梁則公羊亦詘左氏之書乃不<lb/>
為世用及劉歆鄭衆賈逵陳元軰辨析是非折以中道<lb/>
然後三家之學並行于漢而傳習至今不絶方其舍而<lb/>
不用與其取而立之時一時之好惡耳未能破碎大道<lb/>
敗壊風化也今則不然六經之舊説先儒之所講觧多<lb/>
<pb n="KR4d0052_WYG_018-14a"/>
士之所宗師朝廷之所崇信凡立于學官者一切擯棄<lb/>
以為無取而乃獨伸一已之私見力毁萬世之公議一<lb/>
夫倡于前百夫和于後百夫倡于前萬夫隨而和之雖<lb/>
亦出于世俗之好惡耳而于大道有破碎于風化有敗<lb/>
壊此君子之所深憂也夫易者生于數而成于變化聖<lb/>
人所以盡三才之理也其吉凶禍福進退得失之塗其<lb/>
安危治亂否㤗消長之勢其隠則造于㡬徵之先其顯<lb/>
則立于神用之表烏可以七八九六之數言哉是故劉<lb/>
<pb n="KR4d0052_WYG_018-14b"/>
牧以數觧不若輔嗣以用説也詩者出于性情因人之<lb/>
善惡而形之言也日月星辰風雨雲雷霜露山川草木<lb/>
鳥獸蟲魚衣服器用或目之所觸或意之所寓苟可藉<lb/>
之以為言而諭人者莫不備有方其為言也何睱攷合<lb/>
于名數制度而後言哉是故康成以禮求不若毛公以<lb/>
意得也然則易以數觧詩以禮求猶不能知其㫖而況<lb/>
以字説乎字之大本莫過六書引而伸之觸類以長而<lb/>
天下之字盡在是矣一字不足以言事物之義則至于<lb/>
<pb n="KR4d0052_WYG_018-15a"/>
數字數字不足則至于百十又不足則至于千萬句字<lb/>
者所以成文文者所以言義安有一字而能言事物之<lb/>
義者且字有體也有用也今夫以健言乾以順言坤以<lb/>
止言艮以動言震以入言巽以麗言離以險言坎以説<lb/>
言兑則可也凡可以一字之測皆其體也至何從而為<lb/>
乾何省而為坤則一卦之用六位之變固未之盡況乎<lb/>
造化之餘藴神明之妙用而欲釋以一字是猶以尋丈<lb/>
之竿而測滄海也成功告神謂之訟立政埀法謂之雅<lb/>
<pb n="KR4d0052_WYG_018-15b"/>
繫其國俗謂之風指物明事謂之比取譬申義謂之興<lb/>
兼總辭體之用丁寧反覆務盡其情而不厭一篇之中<lb/>
屢致意焉謂之賦故桑柔之作凡十六章閟宫之一章<lb/>
凡三十八句如此者安可以一字為觧乎昔人説堯典<lb/>
數字之文至數十萬言班固以為癖儒之患蓋破碎大<lb/>
道學者深蔽今乃區區求攷于㸃畫從省之間則破碎<lb/>
又甚于曰若稽古之説也且上所好惡風化治亂由乎<lb/>
此出昔晉之公卿徇其宗尚終日馳騁于沖寂虗曠之<lb/>
<pb n="KR4d0052_WYG_018-16a"/>
域若乘輕舟以適江湖泛泛然自得而㤀歸其于天下<lb/>
國家之實不一語及焉其視生民蓋亦爾我而已故姦<lb/>
雄伺隙而起則無術以救終之覆亾壊滅流禍數世迹<lb/>
其由求蓋王衍王導軰為罪之倡今之觧經者不以莊<lb/>
則以列不以佛則以老浩乎其無涯冥乎其無心指鬼<lb/>
神之情狀以言乎分義推有無之體用以及乎政教三<lb/>
綱五常之所先君子之所取以守人倫之所恃以安一<lb/>
切置而不議曠日持久則安危治亂之任其誰尸之西<lb/>
<pb n="KR4d0052_WYG_018-16b"/>
晉之風將復見矣此君子所以深憂而不能已也安得<lb/>
循理知變之士與之言學哉<lb/>
　<lb/>
　<lb/>
　<lb/>
　<lb/>
　<lb/>
　淨德集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淨徳集巻十六</head> <lb/>
    <p>
<pb n="KR4d0052_WYG_016-1a"/>
欽定四庫全書<lb/>
　淨徳集巻十六<lb/>
　　　　　　　　　　　　宋　吕陶　撰<lb/>
　論<lb/>
　　西漢論<lb/>
善治天下者必觀諸時而不擇事之難易蓋天下之事<lb/>
有逺近大小之别而無難易之定體惟其時不可為則<lb/>
謂之難時可為之則謂之易昔者聦明睿聖之君賢智<lb/>
<pb n="KR4d0052_WYG_016-1b"/>
才能之臣未嘗不欲舉其逺者大者而行于天下惟直<lb/>
乎時有不可而遂不為當時之深有不足之心後世亦<lb/>
為之惜然則時者治之端又君子所謂詘伸也夫時不<lb/>
可而不為則固足惜矣時無有不可而亦不為則又仁<lb/>
君子謂之何如嗟乎天下之事多失于此而莫能臻夫<lb/>
極致王道所以不及于古而生民有不幸也秦之将亡<lb/>
祸流四海嗷嗷之民求息肩措足之地而舉無所容漢<lb/>
髙帝仗義以起誅代無道援而出之于塗炭首除奇法<lb/>
<pb n="KR4d0052_WYG_016-2a"/>
約以三章數赦罪屢賜爵軍事勞苦者復其田租郡國<lb/>
多賦者減其歳獻郷縣為置三老以帥衆為善飢者甘<lb/>
糟糠寒者利短褐故得望之如雲霓親之如父母以布<lb/>
衣一劒之任五載而成帝業然當此之時去周未乆三<lb/>
代之宏規遠略遺規舊制與其民之耳目相接疑其猶<lb/>
有存于天下者以新造之天下而乘民心之初得苟能<lb/>
講求三代少倣而用之則愚者不以為驚智者不以為<lb/>
迂濶然而不能者何也十二年間寇難未盡平法度未<lb/>
<pb n="KR4d0052_WYG_016-2b"/>
盡立而未暇及之也故高帝之政不過前之數事而已<lb/>
至于文景以恭儉養民孝武以雄才大畧至治皆處大<lb/>
有為之勢而亦不能者何也非時之有不可也彼見高<lb/>
帝得天下如此之易其所行者乃前之數事而民之悦<lb/>
服亦已如此之易則其心以為治天下之道不過如此<lb/>
而無難惟不為秦之所為而行高帝之所行則亦足矣<lb/>
蓋不察高帝之時有不可也于是舍其遠者大者而取<lb/>
其近者小者以行之是故不立公田什一之法而除租<lb/>
<pb n="KR4d0052_WYG_016-3a"/>
釋賦以勸農不敦引年養老之教而歳次牛酒以示惠<lb/>
不遵賢能賓興之制而務察孝廉不施鰥寡有養之道<lb/>
而惟行賑貸不崇郷黨庠序之訓而増置生員以廣學<lb/>
者不書徳行道藝之羙而復其孝悌以風斯民事皆近<lb/>
而易行不足以經遠名為治理而曽無其實使三代之<lb/>
道邈然不可復見政教益苟簡風俗益偷敝可不惜哉<lb/>
是故仲舒譏其不能更化賈誼痛經制之不立王吉以<lb/>
為未有萬世之長策者此也昔唐太宗與房杜議興禮<lb/>
<pb n="KR4d0052_WYG_016-3b"/>
樂而曰有志不就古人悠悲時難得而易失朕所以遑<lb/>
遑也嘗三讀而歎之苟易地以處則西漢之風豈有不<lb/>
至三代乎<lb/>
　　東漢論<lb/>
天下國家之權不幸而為小人所乘則生民受敝社稷<lb/>
有可憂之漸于是忠臣義士痛心切齒合謀共力犯大<lb/>
難而攻之攻之而勝則天下頼之以安攻之不勝則繼<lb/>
以死而無憾然其勢常不勝以及于死天下從而悲之<lb/>
<pb n="KR4d0052_WYG_016-4a"/>
竊嘗攻求成敗之迹為之深思遠慮而見其亦有可禦<lb/>
之策不必犯難以攻而使之不可勝蓋先幾之謂也夫<lb/>
小人而能竊天下之權則安有無故得之者哉其始也<lb/>
蓋天下有不幸之事君子不為之辨而小人辨之幸而<lb/>
有成以為其功以固結世主之意于是氣燄熾烈而黨<lb/>
與盛大後之人君生于深宫溺于近習熟聞其説而謂<lb/>
斯人之足以辨吾事也則又從而親信之故天下之權<lb/>
為其所乗至于喪亂而下可觧世之君子既有扶衰持<lb/>
<pb n="KR4d0052_WYG_016-4b"/>
危之心盍先天下之憂而為之謀使辨事在吾而収功<lb/>
不在于彼深防其源痛遏其流則奔衝泱溢之患不及<lb/>
于後世豈有因之而遂喪天下者哉惜乎始也不能一<lb/>
出力以辨其事由是功不在吾而在彼既以啟其强梗<lb/>
之漸以遺彼世及夫權移勢力而乃與之力決勝敗于<lb/>
死生之際多見其重不幸也此譬如此百金之劒授于<lb/>
盜賊逮其行劫有人焉一旦竊不平其暴戻敢持梃而<lb/>
搏之反至于死死之者固無愧矣授之劔者安可逃其<lb/>
<pb n="KR4d0052_WYG_016-5a"/>
責耶東漢宦官之盛自鄭衆始衆之盛以和帝㓜弱而<lb/>
有誅竇憲之功其後國統遽絶母后臨政孫程定立順<lb/>
之議曹騰参建桓之䇿朝廷綱柄盡付其黨陳蕃何進<lb/>
竇武之徒懐憤奮發欲清妖祲而不免殄戮之祸劉氏<lb/>
龜鼎由此淪失使誅憲立順建桓之事當時将相能収<lb/>
其功而不出于三兇之手則姦佞之勢豈遂滋長而至<lb/>
是耶忠臣義士亦未遽然為之死也唐之宦官亦大類<lb/>
此自輔國元振之後其徒日益肆横而不可禁然二人<lb/>
<pb n="KR4d0052_WYG_016-5b"/>
者其始亦有寳應定䇿之功故其終乃有甘露之事此<lb/>
前世安危成敗之明騐炳然可見者矣嗚呼功者忠義<lb/>
之實也君子之所宜有非小人之所可居也小人而居<lb/>
功㣲則利已而害物巨則至于亂天下豈獨宦官而然<lb/>
乎有天下之大節者然後可以任天下之大事也幾微<lb/>
付畀之際敢不慎哉師之上六曰大君有命開國承家<lb/>
小人勿用象曰小人勿用必亂邦也夫處師之極為衆<lb/>
所歸以大君之命而有開國承家之事豈小人而可用<lb/>
<pb n="KR4d0052_WYG_016-6a"/>
乎此聖人所以深明夫治亂之大計也<lb/>
　　魏論<lb/>
善計天下之安危者必審其利害之兩端而不泥於懲<lb/>
戒之偏説思其所以為利則防其所以有害葢有其道<lb/>
可施于安可施于危使天下之變不能乘間而發是之<lb/>
謂知本天下安則内足以制外天下危則外可以禦内<lb/>
此利害之所宜審也彼狥懲戒之偏說者見其利而不<lb/>
知其害可施于安而不可施于危也蓋天下之變所起<lb/>
<pb n="KR4d0052_WYG_016-6b"/>
有二一曰諸侯之强盛二曰大臣之持權强盛則為外<lb/>
憂天下所以漸亂持㩲則為内患天下所以速亡此二<lb/>
變者有内外遲速之異世主豈可不察哉然則所謂更<lb/>
相制禦之道者何也曰修法度愼政教足以杜强盛之<lb/>
漸固蕃衛完形勢足以破持權之姦周之始封八百餘<lb/>
國有賦足用有兵足戰朝覲貢獻莫敢先後而至當此<lb/>
之時未聞有不庭之國者何也有所服于内也及其衰<lb/>
世大邦千里齊晉起而為盟主天子尊之僅存位號當<lb/>
<pb n="KR4d0052_WYG_016-7a"/>
此之時未聞有擅命之臣者何也有所忌于外也是故<lb/>
内有治政則無慮諸侯之強外有諸侯則無慮大臣之<lb/>
横所謂相制之道也昔之圖治者不究于此以為廢諸<lb/>
侯則無憂外天下可不僣亂是安間無事之策也是不<lb/>
知諸侯之强始于王室之不綱也徒知外憂可弭之為<lb/>
利而不知内患無以禦之為害也若去天下之僣亂而<lb/>
反取天下之速亡也其説豈不偏哉秦懲周之所以亡<lb/>
不授子弟以尺寸之士獨収其權以控制四海纔歴二<lb/>
<pb n="KR4d0052_WYG_016-7b"/>
世乃死于趙高之手漢監七國之所以亂推恩分國以<lb/>
銷維城之勢軽根易㧞危基易墜方百年間乃為王莽<lb/>
之所乘世祖中興失于遠覧封建之制日益陋郡縣尸<lb/>
其政于外臺閣總其務于内宗室王惟衣食租賦而<lb/>
已暌孤之釁遂為曹氏之所窺此三者皆外無以救變<lb/>
生于内而不能禦焉曹魏之亡何以異此既以詐力而<lb/>
得又欲以詐力而守無親疏無小大未嘗以誠信待之<lb/>
故于同姓之臣尤為猜貳雖有封疏之名曽無任爵之<lb/>
<pb n="KR4d0052_WYG_016-8a"/>
實官属則付以下才兵衛則給其殘老惠澤不流科禁<lb/>
峻廹失侯削地無嵗無之至有兄弟不得同路而出者<lb/>
權軽勢弱僅同匹夫是故賊臣一施其謀而魏之神噐<lb/>
失矣夫以任城之剛武敢為陳思之機慮敏博而使之<lb/>
握重兵至勝地洎諸宗子分列建國以忠義同憂之心<lb/>
為膠固不㧞之勢處可以遏姦萌出可以靖大難則司<lb/>
馬氏安能遽遷其祚業哉昔者朱虛之謀倡于内齊國<lb/>
琅邪之兵待于外乃能平諸呂之亂由是而言則利害<lb/>
<pb n="KR4d0052_WYG_016-8b"/>
之端可見矣惜乎魏之不監于此也<lb/>
　　晉論<lb/>
晉之亂亡議者談之多矣或曰外裔盛疆侵暴王室劉<lb/>
聰石勒之徒據有中原兵寇乘風而起徧滿天下惠懷<lb/>
昏庸力所不制乃有奔播之祸或曰當時公郷大臣宗<lb/>
尚虛曠徇名而忘實好清言而不可適用姦雄之士窺<lb/>
其所不能而攻之乃底于敗壊此二説者皆指其已然<lb/>
之後而不究其将成之前也今夫富家巨家多蓄貨財<lb/>
<pb n="KR4d0052_WYG_016-9a"/>
父祖處之有素子孫亦能守其所積苟不至于慢藏則<lb/>
平居終日安見刼奪之患哉惟失其所主而軽其所蓄<lb/>
舉希世之寳以寄諸臧獲舍千金之貲以委諸通衢則<lb/>
盜賊肆志而奄有之矣勢至于此而不窮致寇之因而<lb/>
乃責家人之不能禁宼抑亦惑歟然則劉石足以亂晉<lb/>
而晉之禍不始于劉石之盛彊公卿雖不足捍患而晉<lb/>
之亡不繫于公卿之崇尚虚無蓋天下䘮亂之端何嘗不<lb/>
自内起人君失道則姦民叛羌有竊伺之意權臣擅命<lb/>
<pb n="KR4d0052_WYG_016-9b"/>
則壯夫烈士懐不平之心此前定之理也宣景之取天<lb/>
下豈有分毫仁義以服人之心乎索其始終則皆天下<lb/>
之所不容誅也然而得之者幸也天下有以幸而得無<lb/>
以幸而守何則其得以天而其守以人也武帝之于天<lb/>
下豈非亦欲以幸而守乎彼賈充者魏之賊臣耳而任<lb/>
託大事與之婚姻知惠帝之不肖而不能處以大義提<lb/>
四方新定之勢而付授非人則其心亦欲幸天下之茍<lb/>
安而巳固不暇深思逺慮求為千萬世之策也既而楊<lb/>
<pb n="KR4d0052_WYG_016-10a"/>
后得循其爱又以楊駿為之輔翼此數事者足以啓竊<lb/>
伺之意而激不平之心矣亂亡之根固以盤于朝廷也<lb/>
是故自太康之初呉人獻地天下始一至于永平方十<lb/>
餘年三楊被誅賈后專政宗室諸王自相殄戮中外觀<lb/>
釁反者屢起永寜而後天子日有遷廢之慮統緒之大<lb/>
不絶如綫是以元海父子始建僣號之議石勒之衆繼<lb/>
為寇孽自是而下中國之勢四分五裂而天下之祸遂<lb/>
至于不可解嗚呼有武帝之不斷然後有惠之闇弱有<lb/>
<pb n="KR4d0052_WYG_016-10b"/>
惠之闇弱然後有賈后楊駿之暴戾有賈后楊駿之暴戾然<lb/>
後有宗室諸王之變故有宗室諸王之變故然後有劉石侵<lb/>
暴之祸皆武帝有以導之也彼武帝始為之謀則亦不<lb/>
謂其祸之至于此惟其欲幸天下之苟安而遂及之矣<lb/>
周之王業自后稷以來積功累徳歴數十世大命既集<lb/>
猶不敢遽然當之及武王成王之際則以周召為之左<lb/>
右聖人之欲天下之安也豈敢有求於幸哉經曰慎厥<lb/>
終惟其始差之毫釐繆以千里又曰國之将亡本必先<lb/>
<pb n="KR4d0052_WYG_016-11a"/>
顛其晉之謂矣嗚呼自古喪亂之端未嘗不起于内得<lb/>
失安危之相倚㐲可少怠而不思乎<lb/>
　　隋論<hi>案此篇原闕今據論畧所叙存其目于此</hi>
　　唐論<lb/>
隋唐之際天厭亂乆矣高祖始受命經營創造天下畧<lb/>
平太宗宏謀遠算以底大定高宗昏庸權移武周中宗<lb/>
繼之韋氏奮抦唐之基緒絶而後續此二者皆起于女<lb/>
子之祸而下生于天下之變豈待擬議而後明乎然自<lb/>
<pb n="KR4d0052_WYG_016-11b"/>
天寳至天祐始終幾二百年變故數起而遂乃至亡者<lb/>
何也迹其衰䘮之端葢有四焉一日方鎮二曰四裔三<lb/>
曰姦臣四曰宦者四患之生則又有所從矣方鎮之患<lb/>
生于倚之過重而養至彊大四裔之患生于苟其為用<lb/>
而不復禁制姦臣之患生于聼任之惑宦者之患生于<lb/>
危難而頼其功其生雖異而其迹相表裏内有以召則<lb/>
外有以應惟其明君忠臣或禦于外以定内之勢或制<lb/>
于内以成外之功是以亂而復治危而復安及其内外<lb/>
<pb n="KR4d0052_WYG_016-12a"/>
之患并起共攻而上下無以制禦則天下崩解而不可<lb/>
支此唐亡之明騐也藩鎮諸帥分列四方大者千里少<lb/>
者數郡建幢授鉞犬牙錯﨑沿邊皆置節度府范陽朔<lb/>
方兵至十萬威武相高暴戻相勝一旦窺伺國釁卷甲<lb/>
而前則中原丘墟天子播越亂根逆萌既無以制然後<lb/>
加之王爵以安其意賜之金劵許其自新姑息繼世幸<lb/>
于無事此倚之過重而養至彊大也肅宗之初志在恢<lb/>
復西戎嘗引軍赴難収復二京亦頼其力代宗時寇孽<lb/>
<pb n="KR4d0052_WYG_016-12b"/>
未殄又嘗率衆討逆既與之和親又待以殊禮西戎之<lb/>
性暴而無厭及大厯之際吐蕃侵掠屢至近輔卒犯京<lb/>
師此苟其為用而不復禁制也明皇之于國忠林甫代<lb/>
宗之于王縉元載徳宗之于趙賛盧杞此聼任之惑輔<lb/>
國元振始建寳應定䇿之議而宦官張盛此危難而賴<lb/>
其功也國忠林甫既專政乃有天寶之亂縉載輔國元<lb/>
振既用事乃有大厯之冦趙贊盧杞既擅命乃有奉天<lb/>
之危此内召而應也然天寶之亂則子儀光弼能靖大<lb/>
<pb n="KR4d0052_WYG_016-13a"/>
難再造王業而天下不遂壊大厯之冦則又為子儀蕩<lb/>
平而中原不遂失奉天之危則渾瑊李晟竭其忠力以<lb/>
清妖祲而王室不遂亡此之謂禦于外以定内之勢徳<lb/>
宗之季以延賞之怨罷李晟以延齡之謀廢陸贄始置<lb/>
䕶軍中尉中䕶軍以兵授閹尹當此時姦臣宦者之勢<lb/>
可畏矣憲宗憤威令之不振勇於撥亂誅劉闢執李錡<lb/>
討王承宗而不疑一用裴度則淮西之孽掃去逆藩叛<lb/>
將蓄鋭喪氣而思效順穆宗之時崔植杜元穎不知兵<lb/>
<pb n="KR4d0052_WYG_016-13b"/>
朱克融之亂復棄河朔元稹與魏𢎞簡交害國政至于<lb/>
文宗則守澄有勲宗閔為相甘露之敗京師喋血當此<lb/>
時姦臣宦者之勢又可畏矣武宗以雄謀勇斷抗舉國<lb/>
勢一用李徳裕而誅陳行泰破回紇討劉稹皆有成績而<lb/>
冦孽不敢肆其暴此之謂制于内以成外之功僖昭<lb/>
之際主徳既昬令孜復恭擅執威柄盧攜張濬輩爲之<lb/>
輔翼既有沙陀之侵暴又有朱温之吞噬則天下之勢<lb/>
固去矣嗚呼唐三百年而治亂循環如此為萬世之䇿<lb/>
<pb n="KR4d0052_WYG_016-14a"/>
者安得不逺監而深慮哉<lb/>
　　五代論<lb/>
甚矣天下治亂之不常而爲君之難也其始也未嘗不<lb/>
欲為千萬世大定之䇿及夫一日失其制治之道則喪<lb/>
亂之勢如洪河之去其隄防奔衝決溢㪚漫四逺流至<lb/>
百年然後其患稍稍止息方其安流而未潰也可不深<lb/>
窮其源而預慮他日之害乎周之衰自昭王而下諸侯<lb/>
之勢日益盛强齊晉秦楚有國千里以兵相攻以地相<lb/>
<pb n="KR4d0052_WYG_016-14b"/>
制大吞小滅二百餘年然後併為六國又一而為秦秦<lb/>
不能守纔二世而遷為漢天下至漢而始服晉之衰<lb/>
自惠帝以來四裔之勢日益熾烈劉聰石勒乘王室之<lb/>
多故裂中原而處之擅王僭帝倡為禍首四方巨盜如<lb/>
毛之多援迹而起百餘年間天下分割而為國十六又<lb/>
二百年而傳之者七代然後合于隋隋不能守未三十<lb/>
年而遷為唐而天下始定唐之衰自穆宗而後方鎮之<lb/>
勢目益暴横兵强地大盤結于外亂根逆本深不可㧞<lb/>
<pb n="KR4d0052_WYG_016-15a"/>
百餘年間唐祚因之以亡唐雖亡而其遺毒餘烈存于<lb/>
天下姧雄藉之以盜神噐是故未六十年而社稷五禪<lb/>
厎于喪亡壊敗之極聖人出而天下始安嗟夫此三亂<lb/>
者其源之從來甚長故其流之所適甚逺皆歴數世而<lb/>
後可以止息夫五代干戈之事固不足議惟以其去唐<lb/>
最近而于今不為逺亦可摭其既徃之迹而著為監戒<lb/>
以杜萬世之患焉昔者唐之禍始于方鎮終于盜賊<lb/>
而遂為梁之所乗自梁以來以亂濟亂其覆亡之端則<lb/>
<pb n="KR4d0052_WYG_016-15b"/>
與唐無異或以將帥之䟦扈或以外裔之侵廹繼之以<lb/>
驕悍之兵滿于天下而不知所以制禦之道是故或變<lb/>
于外或潰于内而不復支矣國家蕩除根芽混一區宇<lb/>
立成法制思與萬世為利罷藩侯銷武力將帥之臣受<lb/>
成于内雖擁兵專閫而未嘗敢擅威福凡進退出處惟<lb/>
天子之命是從求其䟦扈之状固無有也然而外侮驕<lb/>
兵之勢則志士仁人竊以之為憂焉以後唐之亡驗之<lb/>
則悍兵可不為之防耶以石晉之亂推之則邊圉可不<lb/>
<pb n="KR4d0052_WYG_016-16a"/>
為之備耶失慮于一日者召患于百世矣詩云殷監不<lb/>
逺在夏后之世書曰無若商王受之迷亂酗于酒徳夫<lb/>
詩書之所戒必稽稱衰晚假譬近事至于賈山獻書漢<lb/>
帝而又借以為喻其言最號明切然則條季末之迹為<lb/>
隆盛之規豈非聖賢之心歟此鯫生所以畢其説于五<lb/>
代也<lb/>
　<lb/>
　<lb/>
<pb n="KR4d0052_WYG_016-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浄徳集巻十六<lb/>
</p>
<p>
</p>
  </div>
</body>
</text>
</TEI>
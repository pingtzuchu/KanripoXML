<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>定庵類稿巻一</head>
    <p>
<pb n="KR4d0241_WYG_001-1a"/>
欽定四庫全書<lb/>
　定庵類稿巻一　　　　　　宋　衛博　撰<lb/>
　　五言古詩<lb/>
　　　送長壽黄主簿<lb/>
黄郎千人英凛凛霜松姿鄴侯三萬巻載復無遺辭十<lb/>
年居太學辛勤厭朝虀詞場事雄俊傲睨深叢羆再拜<lb/>
天子前袍笏光陸離朅来皖水濵樂哉同襟期顧我蓬<lb/>
之心友婭慙非宜朝来擺征衫悵望當分携君家閩海<lb/>
<pb n="KR4d0241_WYG_001-1b"/>
陬去作楚郢歸大哉天宇間㑹合固有時丈夫志八表<lb/>
曲士守一涯錦衣行未暮鸞桂先髙枝清潤照氷玉唱<lb/>
和共塤箎行行得所詣何必事町畦寒江清無波愛景<lb/>
摇牕扉衮衮江上山萬象供品題還登古石城往和白<lb/>
雪詩儻因西飛鴻寄我長相思<lb/>
　　　偶成雜意四首<lb/>
清風被草木嵗嵗蕃中園佳䕃欲翳空擢秀何争妍黄<lb/>
楊獨咫尺更説厄閠年惜哉堅正姿何獨慳於天<lb/>
<pb n="KR4d0241_WYG_001-2a"/>
長松栽萬年必在千仭巔卑哉蓬蒿間斥鷃無髙鶱如<lb/>
何一杯水活此横海鱣誰能激滄溟為子摶青天<lb/>
方朔出世士揮斥隘八極乃與優侏儒饑飽同一食調<lb/>
笑劉天子紿之聊一劇此意竟不傳無人子思側<lb/>
朝草百幅牋暮草千函書貴人肯首耳一言躡雲衢但<lb/>
見人因子不見子亦如梁間嘯者誰知是鬼揶揄<lb/>
　　　送楊舒州<lb/>
我昔懐軍書西行盡淮泗是時敵方張長江飲渴騎憨<lb/>
<pb n="KR4d0241_WYG_001-2b"/>
將何一律兩地一朝棄川原厭膏血闗山接烽燧巋然<lb/>
舒子國屹立干戈地中有袴襦民未可文法治瘡痍待<lb/>
良藥天子念循吏誰厭承明直雅是詩書帥淮揚君肯<lb/>
薄吾丘世寡二正須烹鮮手往述羡魚意前驅觸炎熱<lb/>
弭節及涼吹朝衙百吏散閉閤有餘致臨州古云樂此<lb/>
理敢輕議近聞今單于已遣朝正使公師杜征南郡得<lb/>
漢龔遂里閭息愁歎扞牧殆餘事政成多暇日寄我千<lb/>
金字淮魚秋正美灊山日空翠匹馬不作難為公十日<lb/>
<pb n="KR4d0241_WYG_001-3a"/>
醉頗見有此客要使州人記<lb/>
　　　不寐<lb/>
夜深耿不寐鼻息聞比鄰家童亦倡酬轟雷隠牀漘病<lb/>
夫黙欹枕愈覺展轉頻天籟寂不聞獨此聲輪囷懸知<lb/>
鼾睡夫定非識字人不然事紛糾豈得全其真世上學<lb/>
書兒頗結煩惱因多識一丁字便欲了八垠誰甘凍龜<lb/>
縮競作寒螿呻今日為何時酣寢圖安身往往中夜興<lb/>
起舞徒逡廵大哉出世士天地衾枕均首壓西山巔氣<lb/>
<pb n="KR4d0241_WYG_001-3b"/>
盖北海濵死生一夢覺寒暑同屈伸時於兩踵間出息<lb/>
疑氤氲蝴蝶亦翩翻客主誰疎親譬如善飲人號呶觀<lb/>
衆賔又如富家翁經營笑彌貧優㳺木鴈際卒嵗誰斧<lb/>
斤問我無眼禪答君妙入神我亦起洗醆軟脚長安春<lb/>
垂我大鵬翼脂我神馬輪未經華胥國聊追葛天民夢<lb/>
回復惘然喚起啼叢榛<lb/>
　　　二猫詩<lb/>
地偏人跡希齋厨冷如刷老僧挑野菜豈識腥與血饑<lb/>
<pb n="KR4d0241_WYG_001-4a"/>
䑕知自遷畜猫竟徒設我来客南齋盤餐稍羅列烹炮<lb/>
愧寡鮮棄置謝瑣屑二猫亦慕羶媻跚事争齧小兒强<lb/>
解事叱逐加撞㧙尺箠未去手二猫復及闑懲羮肯吹<lb/>
虀廢食未因噎小兒恚猫癡提耳當割切謝兒兒勿嗔<lb/>
我曹更癡絶要之等為口已矣莫中熱<lb/>
　　　題安流亭<lb/>
　　　　福州諸卒赴建康大閱還出劔津遂登舟東<lb/>
　　　　下較之度嶺有兩日之間其勞佚甚不相侔<lb/>
<pb n="KR4d0241_WYG_001-4b"/>
　　　　時僕亦抵江頭馬病人疲雅有登舟之意舟<lb/>
　　　　人告不容獨趨陸道明日流屍滿灘乃知其<lb/>
　　　　已覆溺惋歎乆之作詩記其事<lb/>
劔潭百尺深中有神物蟠東流竝山脚鑿鑿穿㠝岏廣<lb/>
擬一葦航聲戰兩耳寒異哉黄頭郎放棹隨飛湍勢若<lb/>
從天来千仭轉一圜百里不及眴孰與嶺道難長篙信<lb/>
敏手岸石如劔攅江頭憚瘏痡誰不謀所安嗟嗟彼征<lb/>
夫遭時棄師干不裹馬革中来𦵏魚腹間壯士等死耳<lb/>
<pb n="KR4d0241_WYG_001-5a"/>
此命良辛酸僕夫苐知免笑言雜悲歡寧知利害塗倚<lb/>
伏如毫端豈無跛男子不救為可歎晏安有鴆毒懐哉<lb/>
宜鑒觀<lb/>
　　七言古詩<lb/>
　　　醉歌行<lb/>
軟沙挾徑草㣲㣲畫堂甲帳光流離堂外花驄瑪瑙覊<lb/>
傳呼直到黄金墀黄金墀下班如剪蒼槐不動蟠蛟螭<lb/>
出門膽落金吾將歸去泣走銅山兒河龍供鯉桂為醑<lb/>
<pb n="KR4d0241_WYG_001-5b"/>
御厨珍送絲絡垂乾坤整頓萬事了蹴踏四海乗丹梯<lb/>
丈夫生時重意氣胡為到處潛傷悲鄉里小兒狐白腋<lb/>
五陵豪客顛倒衣酒酣耳熱歌浩蕩揮斥八極隘九圍<lb/>
投戈却日日不住焚膏尚卜升朝曦君看博浪沙中客<lb/>
圯下偷生天地窄相期要看後五日路逢莫問前一著<lb/>
　　　贈王君用求畫小屏<lb/>
先生本是談天口雲夢胷中吞八九一丘一壑未忘情<lb/>
得之於心應之手分裂𤣥圃翻瀟湘鬼神夜泣蛟龍藏<lb/>
<pb n="KR4d0241_WYG_001-6a"/>
興来八極眇揮灑陵奪萬象歸㣲茫十日一水五日石千<lb/>
年王宰今相識已知相識意相親異時直恐空相憶跨鯨<lb/>
挟矢滄海遊袖無贔屭無乃羞促迫能事吾豈敢激昻浩<lb/>
興君應酬崩崖厭床浪翻屋咫尺端将萬里蹙我生有意<lb/>
水石間枕潄湏君一屏足<lb/>
　　　送齊六歸石城<lb/>
春衫快馬君来時寒江穏泛君今歸人生聚散定何許悵<lb/>
望十年三别離憶昔見君石城下雜佩瑤瑜間蘭麝三年一<lb/>
<pb n="KR4d0241_WYG_001-6b"/>
鳴驚倒人欲和薫風奏韶夏翰林主人子墨卿文章意氣飄<lb/>
朝雲君歸但掃三千牘後㑹却揖賢書登離離漠漠霜蕪<lb/>
沒江上隂風攪寒日不用長吟河畔草與君且盡盃中物<lb/>
　　七言律詩<lb/>
　　　次韻張司法題鄭少尹庭下緋桃<lb/>
梅飄栁墜半春中庭下緋英細作叢刺眼定添新葉緑傷<lb/>
心應似故園紅𤣥都怨感成塵事石髓追㳺滿地風報答<lb/>
春光須作意亂飄繁萼向晴空<lb/>
<pb n="KR4d0241_WYG_001-7a"/>
　　　張君請同次前韻速鄭少尹賞桃<lb/>
邂逅溪源一夢中空餘羅袖疊春叢生憐烟杏勻肌薄<lb/>
不分江梅映肉紅要識臨塘比西子便湏索酒對東風<lb/>
隨君拄杖敲門去莫惜觥船一棹空<lb/>
　　　十二月十七日病中立春<lb/>
綵勝宫花鬧九門挽回和氣入乾坤未教栁樹誇青眼<lb/>
先與梅花作返魂不見新蔬行節物漫將一嵗荅春温<lb/>
病軀可是能頑巧偏發天公造化恩<lb/>
<pb n="KR4d0241_WYG_001-7b"/>
　　　次韻贈汪解元<lb/>
邇来待詔溢金門詫賦誇詩陋古文獨忿典謨誣舊注<lb/>
直将堯舜望吾君公車兩吏催朝奏乙牘中宸達夜分<lb/>
且忍羈孤度殘臘行看漢殿賞凌雲<lb/>
　　　再次前韻送行<lb/>
匆匆行役駐無因縞紵相看足禮文江濶孤舟誰伴我<lb/>
夜䦨尊酒獨思君離筵不用歌三疊元夕重来月十分<lb/>
更欲四方隨孟子此生安得化為雲<lb/>
<pb n="KR4d0241_WYG_001-8a"/>
　　　次韻汪解元留别<lb/>
留别詩成語更酸誰憐索米困長安聖朝有意臺萊詠<lb/>
髙士無嫌桂栢寒聞道新書行入奏少陪征棹慰餘驩<lb/>
一封臨召君須出山色溪光不可餐<lb/>
　　　次韻贈汪解元行<lb/>
平湖畫鷁春無際古寺名花色斬新走馬未同追勝處<lb/>
出門翻作送行頻詩成轉覺傷離緒别去應煩説舊因<lb/>
野店無人山月白明朝尊酒更愁人<lb/>
<pb n="KR4d0241_WYG_001-8b"/>
　　　次韻酬大光見贈<lb/>
十年蹤跡並萍浮今日行藏謾倚樓明月相思淮水外<lb/>
東風吹夢越江頭深深庭院驚春晚淡淡鶯花稱客愁<lb/>
記取追隨休暇日殷勤陶謝許同遊<lb/>
　　　次韻謝王使君見贈二首<lb/>
西江派别幾經年聖處騷人總未傳遺我驪珠三歎罷<lb/>
乞君霞佩一翩然自聞流水知音趣苦厭秋蟲傍耳煎<lb/>
歸去寒光驚蔀屋明朝紙價溢都廛<lb/>
<pb n="KR4d0241_WYG_001-9a"/>
功成刻楮謾三年技拙空慙不可傳晚事韓門稱弟子<lb/>
終期幕府頌燕然相看霜幹寒猶在未許蘭膏明自煎<lb/>
祭竈乞隣端有志只愁多指費囷廛<lb/>
　　　次吳國器韻<lb/>
平生不作稻粱謀身世江湖一舸浮顧我方論天下事<lb/>
喜君還向古人求塗窮解識知津意嵗晚應甘短褐憂<lb/>
便欲盡擕書策賣東家還許問鄰不<lb/>
　　　次何友直韻<lb/>
<pb n="KR4d0241_WYG_001-9b"/>
野棠堤栁固依然無奈輕寒濕暝烟鶯語匆匆無意緒<lb/>
花時寂寂廢詩篇曉来洗出天容靜空外吹殘雨脚連<lb/>
春色便湏同檢校已隨流水半涓涓<lb/>
　　　次韻王大光見贈<lb/>
頭角崢嶸冠八龍相逢宛馬昔從東披懷一笑交情重<lb/>
轉眼三年世事空浪迹偶登君子里嵗寒今見古人風<lb/>
新詩欲報非瓊玖涉獵由来愧吕䝉<lb/>
　　　春晴<lb/>
<pb n="KR4d0241_WYG_001-10a"/>
栁梢梅子暗春城深院誰家曲水横海燕未来人鬭草<lb/>
野鳩相喚雨初晴韶光縦好都来幾客抱如今作麽生<lb/>
風物不堪頻檢校曉来花落半階平<lb/>
　　　次韻春日書懷<lb/>
是非無遇不心亨此道吾猶及老成知己相逢湏管鮑傳<lb/>
家各自歎韋平幽居幸有簞瓢樂髙枕從㸔宇宙清<lb/>
富貴儻來安足計且應尊酒話平生<lb/>
　　　送江南聞祕校<lb/>
<pb n="KR4d0241_WYG_001-10b"/>
胷中逸氣凛横秋欬唾珠璣落九州堪歎羣兒自相貴<lb/>
如君百戰未封侯相逢不啻平生舊一笑還從汗漫游<lb/>
好去慇懃護行李要看鯨海試吳鈎<lb/>
　　　過江上<hi>地名三山</hi>
失脚塵凡不易收莫思冠佩裹狙猴但逢司馬心相許<lb/>
便擬中郎賦逺遊弱水蓬萊三萬里仙家日月八千秋<lb/>
聞名徑欲兹山隠不學劉郎世外求<lb/>
　　　答吳子文<lb/>
<pb n="KR4d0241_WYG_001-11a"/>
東游吳苑定何年猶有佳名處處傳殆過百聞今果爾<lb/>
相逢一笑兩欣然强蔵燕石知君厚試乞鸞膠為我煎<lb/>
世上功名端易與共期雲翼跨芝廛<lb/>
　　　和人雪詩<lb/>
白玉樓臺近廣寒冷侵銀海眩光翻只應天上梨花老<lb/>
聊作人間栁絮繁慶卜有年先一白喜隨寛令到千門<lb/>
使君浩興憐詩酒雋飲誰供五石尊<lb/>
　　　病中書懷<lb/>
<pb n="KR4d0241_WYG_001-11b"/>
平生技拙笑屠龍去國尤慚易道東回望飛雲親舍下<lb/>
不堪伏枕左書空四方未了男兒志一飯長懷國士風<lb/>
憐我已深兄弟好願從之子客東䝉<lb/>
　　　書懷<lb/>
一劍西来又蒯緱空餘逸氣凛横秋覉情正類南飛鵲<lb/>
生事渾隨萬里鷗嵗晚已驚霜入屨夜寒唯有月當樓<lb/>
四方八表男兒志留滯江千恐白頭<lb/>
萬里江山一褐裘十年蹤跡並萍浮囷禾誰展周郎指<lb/>
<pb n="KR4d0241_WYG_001-12a"/>
負米長懷季路憂書劍未酬平昔志水雲空結異鄉愁<lb/>
悠悠萬事書空足獨立西風自㸃頭<lb/>
　　　次韻張君倚春郊且速東山之逰<lb/>
瀲色嵐光暖更妍隂晴恰稱養花天惱人春事濃於酒<lb/>
得意莎茵軟勝綿欲把風光供翰墨直須杖屨躡雲烟<lb/>
知君已作東山興緩歩何辭十里阡<lb/>
　　　明日出城愛其平沙淺水有錢塘西湖氣象借<lb/>
　　　前韻呈諸公<lb/>
<pb n="KR4d0241_WYG_001-12b"/>
花紅水綠鬭春妍長望江南憶樂天黄栗留鳴山寂靜<lb/>
野棠梨發樹蔫綿樓臺三竺將歸路氣象西湖欲晚烟<lb/>
風物不殊鄉國異好尋歸馬問長阡<lb/>
　　七言絶句<lb/>
　　　春日書懷<lb/>
東風吹雨半斜斜青草池塘憶謝家池李山桃謾春色<lb/>
傷心不見洛城花<lb/>
人世逢春能幾回區區從使寸心灰故園花栁應依舊<lb/>
<pb n="KR4d0241_WYG_001-13a"/>
萬里歸思獨上來<lb/>
　　奏劄<lb/>
　　　上殿劄子<lb/>
臣聞君天也天以元氣祖羣物君以神道制萬方盎<lb/>
焉而春燠焉而夏凛焉而秋肅焉而冬盤薄乎太虚<lb/>
之中胚胎融液不可測知而萌者達屈者信潛者奮<lb/>
生者遂人徒知確然在上若以不宰為功而不知天<lb/>
之所以祖羣物者以元氣之正也經之為文緯之爲<lb/>
<pb n="KR4d0241_WYG_001-13b"/>
武威之為刑慶之為賞奔走乎四海之内動化鼓<lb/>
舞不可測知而大者畏小者懐亂者定肆者束人<lb/>
徒知巍然在上若以不勞而治而不知君之所以<lb/>
制萬方者以神道之設也惟元氣正則茫然運窅<lb/>
然化所以為天之髙惟神道設則震動静専參侔<lb/>
開闔所以為君之尊仰惟陛下躬大歴服于今六<lb/>
年賞慶刑威文昭武烈所以恢張天紀奠安區極<lb/>
宥天下以不測之神者固已與天侔大無間然矣<lb/>
<pb n="KR4d0241_WYG_001-14a"/>
然臣猶有是説者以臣之愚竊謂陛下有四三王之資<lb/>
一九州之志銷鑠羣慝冠帶百蠻之略而功之所加化<lb/>
之所被尚未酬聖神之心此臣區區所以益願陛下體<lb/>
乾之健秉夬之决而執神之機以運天下則何事之不<lb/>
成何征之不服何政之不治哉取進止<lb/>
　　　上殿劄子<lb/>
臣聞人各有能不能羿之射精矣而不能敵秋之奕造<lb/>
父之馭至矣而不能舉烏獲之任鏤冰者不可使琢玉<lb/>
<pb n="KR4d0241_WYG_001-14b"/>
刻朽者不可以鑽堅瞽之樂刖之門宫之守雖聖人不<lb/>
能廢其用夔之樂垂之工臯陶之理雖大舜不能更其<lb/>
任所貴乎量材授職因事賦官者正在是爾今之仕者<lb/>
自一命而至於公卿自箠楚簿書而至於稽古禮文之<lb/>
事莫不欲擅其能茍以一藝自名一能自售者非特其<lb/>
心歉然不滿而人固亦小之此古之所以職業設而萬<lb/>
事治後之所以職業設而萬事隳方且喟然有乏材之<lb/>
嘆則亦厚誣天下之士矣仰惟陛下焦心望治虚己任<lb/>
<pb n="KR4d0241_WYG_001-15a"/>
人士有尺寸之長未嘗不録舜之所以為舜陛下盖得<lb/>
之矣雖然張湯官御史大夫而仍兼治獄劉晏位宰相<lb/>
而不去鹽鐵度支此特漢唐近事堂堂聖朝豈固因循<lb/>
軌轍而分處昔人之下哉臣愚望聖慈詔執事大臣無<lb/>
責人以全技無强人以不能明習典章者則使之居臺<lb/>
閣善調盈虚者則使之主國計治獄者必法理之士分<lb/>
閫者必智勇之臣録所長䕶所短乆任而責成之將見<lb/>
百工熈而庶績凝䇿勲乎三五之上矣取進止<lb/>
<pb n="KR4d0241_WYG_001-15b"/>
　　　代陳直閣奏劄<lb/>
臣竊觀昔之盛帝明王所恃以經理天下者亦有誠信<lb/>
而已耳故一政事之立一播告之修天下之士惟恐聴<lb/>
從之或後非畏夫刑威而然也非慕夫慶賞而然也徒<lb/>
以誠信而感於人有素彼中心知上之所為必也有利<lb/>
而無害有益而無損有可行之悠乆而無目前茍且之<lb/>
弊甚者可敓可殺而不可使非其上以為不誠不信於<lb/>
戯此其所以為盛帝明王而坐享無為之治者乎我國<lb/>
<pb n="KR4d0241_WYG_001-16a"/>
家聖祖神宗繼繼承承相授而守一道顧豈外夫此哉<lb/>
内而中國誠信之道素著故民心莫不悦隨外而四裔<lb/>
誠信之道素行故逺人莫不效順是何觀感如是之速<lb/>
耶臣嘗深求其故彼四方千里之逺盖自中國推而致<lb/>
之中國郡縣之廣盖自朝廷推而致之朝廷一政事一號<lb/>
令無往而非誠信之所在積乆歴逺斯民目之所見耳<lb/>
之所聞身之周旋乎其間安在而非誠信乎驅之而必<lb/>
往詔之而必從無有非上之所建置者廼其勢然也恭<lb/>
<pb n="KR4d0241_WYG_001-16b"/>
惟陛下自臨御以來凡見於設施舉措皆仰則太上皇<lb/>
神謨聖烈之見於已行已試者誠信之道固已得於心<lb/>
傳之妙宜乎内而中國外而四裔無不悦隨而效順今<lb/>
也敵人未至於誠服而郡縣之間容有奉承宣布之未<lb/>
至者豈政事號令之積容有戾於誠信者乎臣愚備數<lb/>
列郡朝廷有大政事固非䟽逺小臣所得與聞且如起<lb/>
發上供一事謂無所戾於誠信不可也始也使就池<lb/>
交納既至池州未幾改往廬州未幾移之行在不惟搬<lb/>
<pb n="KR4d0241_WYG_001-17a"/>
運轉徙有不勝其勞而舟車給餉有數倍之費加以州<lb/>
縣傳檄吏胥奉行憚於煩擾復不能即時支遣使管押<lb/>
官吏得効力職事往往遷延嵗月是致欺弊百出官物<lb/>
耗散其幸而得免虧失終始全保者纔十一二耳彼損<lb/>
折之數上司不免督責官吏不免監繫下逮兵典篙工<lb/>
之徒均償所負破家滅門無所從出有終身拘繫卒不<lb/>
免於死者其弊豈在彼而不在此乎臣愚欲望聖慈戒<lb/>
飭臣下及州郡綱運合行起發先議定交納去處無致<lb/>
<pb n="KR4d0241_WYG_001-17b"/>
數有改以蹈前日之弊不惟州縣易於奉承抑使管押<lb/>
綱吏之徒得免相繼坐累至於傷生是亦發政施仁之<lb/>
一端而朝廷誠信當自積之以著於中國行於四海也<lb/>
視其事疑若至㣲究其末為害至大惟陛下察臣愚衷<lb/>
而特加留意焉天下幸甚<lb/>
　　　辭免職名奏劄<lb/>
臣顧惟一介踈賤何以仰稱天地生成之賜徒以臣自<lb/>
塵祿仕垂三十載憂患屏棄閒日居多頃嘗兩持使節甫<lb/>
<pb n="KR4d0241_WYG_001-18a"/>
及踰年再試州麾皆成中輟退思平昔蔑著外庸今者<lb/>
長沙巨鎮一旦驟被寵寄恐非綿薄所克勝任是敢力<lb/>
控愚衷冀回淵聴洊攽詔㫖訓飭丁寧臣欽體徳意不<lb/>
敢再有辭避誓當勉䇿駑鈍少圖報效惟是資殿隆名<lb/>
景徳所以優於勲舊如臣於陛下更化之始雖叨居政<lb/>
地徒勞數月無補毫分况以通籍禁帷自足假寵以臨<lb/>
民吏豈宜復膺異數欲望聖明鑒臣悃款姑寢進職之<lb/>
命容臣祗守官次他時不至瘝曠俾霑恩渥殆未為晚<lb/>
<pb n="KR4d0241_WYG_001-18b"/>
庶幾全㣲臣辭受之誼亦或助聖朝綜核之公屢瀆天<lb/>
威臣無任激切惶恐之至<lb/>
　　　論治道劄子<lb/>
臣聞治道貴清静此先哲之格言也天下無事猶當以<lb/>
清靜理之而况多事乎多事之時而處以無事則事自<lb/>
定茍為不然徒為膠膠擾擾事日益繁去治愈逺厥今<lb/>
天下可謂多事矣吉凶之禮迭舉宫室之役並興與夫<lb/>
使命往來之交馳諸軍犒賞之頻併是皆不得已者適<lb/>
<pb n="KR4d0241_WYG_001-19a"/>
丁歉嵗生民艱食陛下發倉廪府庫以賑救之此又大<lb/>
不得已者今太倉之粟在帑之金所餘無幾京府積鏹<lb/>
漕司羡緡耗用畧盡州縣之間上下煎熬殆無生意人<lb/>
勞財匱莫甚於此時自今以往日幸無事猶懼不給萬<lb/>
一饑饉洊臻盗賊竊發或有意外之費將何以支為今<lb/>
日之計要當於不得已之中求其可已者已之可緩者<lb/>
緩之朝廷之上鎮之以静重百執事之間守之以靖共<lb/>
州縣先於撫摩邊鄙貴於寧輯休息生聚年嵗之間國<lb/>
<pb n="KR4d0241_WYG_001-19b"/>
用稍裕民力稍蘇然後興滯補弊建利除害亦未為晚<lb/>
此國家根本之計惟陛下留神幸甚取進止<lb/>
　　　乞進帝學劄子<lb/>
臣聞聖人以天縱之能輔以日就之學固非羣臣所敢<lb/>
望清光而窺道奥然講求多聞咨訪治要則必有論議<lb/>
之臣儒學之士通古今治亂者侍清燕之閒而承顧問<lb/>
之缺以舜文王之盛而有九官四友朝夕都俞於一堂<lb/>
之上下至於秦之穆公魏之文侯亦有樂正裘牧仲與<lb/>
<pb n="KR4d0241_WYG_001-20a"/>
夫叚干木田子方之流相與周旋圖度以起治功斯道<lb/>
尚矣仰惟陛下睿智之髙明典學之緝熙超出百王之<lb/>
上然猶分命講讀之臣畨宿殿廬以待清問其於屬意<lb/>
承學尚論古人講道細氈之上甚盛舉矣然臣竊嘗觀<lb/>
漢之侍臣於長楊五柞之游未央宣室之燕未嘗不在<lb/>
而唐之十八學士日昃夜艾訪求政事商搉前載無常<lb/>
禮之間此固不宜専責職守之臣耆艾之士也臣愚欲<lb/>
望聖慈命有司討論倣唐開元六品以上待制於衙内<lb/>
<pb n="KR4d0241_WYG_001-20b"/>
建中九品以上待詔於兩省立為定格日使館閣之臣<lb/>
得侍左右以補遺忘庶幾泰山之一塵滄海之衆流或<lb/>
有補於萬分之一取進止<lb/>
　　　辭免南郊加恩劄子<lb/>
祭澤之大古有典常義利之間責在臣等方睿主慶成<lb/>
於大報而湛恩燕及於多方不遺煇翟之㣲恵之至也<lb/>
辱在股肱之近人謂斯何况饗帝者聖人之能而相祝<lb/>
者臣工之職覿茲祲盛猥出㑹逢更疇爵土之封益重<lb/>
<pb n="KR4d0241_WYG_001-21a"/>
冰淵之懼伏望皇帝陛下出神明之斷刋沿襲之文俯<lb/>
徇愚衷特收成命<lb/>
　　　為男充辭免除敷文閣待制劄子<lb/>
伏念臣奮迹孤童致身近輔恩流奕葉榮被一門猥如<lb/>
繭犢之愚更冒簪犀之寵以功則曽㣲尺寸以世則既<lb/>
越等夷罔懐欹器之危必致奪乘之咎伏望皇帝陛下<lb/>
察其匪矜於邉幅憐其粗審於盈虚鼓缶而歌未圖引<lb/>
養知苖之碩那復自欺終期成渙之還庶俾師虞之穆<lb/>
<pb n="KR4d0241_WYG_001-21b"/>
　　　謝免男回避劄子<lb/>
臣自省何人誤䝉異眷父子並膺於繁使憲章靡限於<lb/>
親嫌再具牢辭莫回淵聴惟是君臣之遇尤難將帥之<lb/>
間念蕭何之舉宗從軍誰識老臣之感慨若卞壼之一<lb/>
門死敵惟知異日之糜捐<lb/>
　　　謝賜御書風雲慶㑹閣劄子<lb/>
君臣之遇夙幸依光乘雲之章下施輪奐拜嘉不稱仰<lb/>
睇知榮伏念臣質陋枅櫨任叨柱石負覊髙邑陪光堯<lb/>
<pb n="KR4d0241_WYG_001-22a"/>
御宇之興仗節行營屬嗣聖肯堂之始起衡茅於里社<lb/>
從龍虎於天衢眷茲帝籍之舊恩表以璇題之美稱<hi>去聲</hi>
芒寒色正昭垂日月之光華心快目明煥發闌干之星<lb/>
斗庇身有耀盡室無忘寵踰劉洎之登牀事異晏嬰之<lb/>
更宅寫之琬琰祕藏河洛之書貽厥子孫俾識帡幪之<lb/>
報<lb/>
　　　謝賜端午節物劄子<lb/>
赤符彩縷老驚節物之新玉斚金盤嵗荷君恩之重俯<lb/>
<pb n="KR4d0241_WYG_001-22b"/>
念里居之秩方懐空食之慙珍送鼎來榮光益甚醉酒<lb/>
飽徳徒燕樂於明時食蘖飲冰尚恪恭於晚節<lb/>
　　　謝賜酒果劄子<lb/>
禁籞秋清燕列披香之邃使軺天降寵分推食之珍肴<lb/>
核旅陳門庭賁耀想像蘂淵之勝賞昭蘇漳水之餘生<lb/>
恩厚莫名感深而抃大烹以養老弗稱於食功一飯不<lb/>
忘舉必懐於報徳<lb/>
　　　代人進故事<lb/>
<pb n="KR4d0241_WYG_001-23a"/>
　　　後漢書匈奴饑疫自相分争光武以問臧宫宫<lb/>
　　　願得五千騎以立功帝曰吾方自思之宫乃與<lb/>
　　　馬武上書曰匈奴貪利無有禮信窮則稽首安<lb/>
　　　則侵盗豈宜固守文徳而隳武事乎詔報曰黄<lb/>
　　　石公記曰柔能勝剛弱能勝彊舍近謀逺者勞<lb/>
　　　而無功舍逺謀近者逸而有終故曰務廣地者<lb/>
　　　荒務廣徳者彊今國政未立災變未息人不自<lb/>
　　　保而欲逺事邊外孔子曰吾恐季孫之憂不在<lb/>
<pb n="KR4d0241_WYG_001-23b"/>
　　　顓㬰且北敵尚彊而屯田警備傳聞之事常多<lb/>
　　　失實誠能舉天下之半以滅大冦豈非至願茍<lb/>
　　　非其時不如息人自是諸将莫敢復言<lb/>
臣聞天生五材兵不可去黄帝有涿鹿之戰帝舜有苖<lb/>
民之伐啟有有扈之誓而商周遂以兵革命征伐之不<lb/>
可廢於天下也尚矣然聖人貴去兵而不貴佳兵者誠<lb/>
以兵凶器戰危事不得已而用之以禁暴安民而非所<lb/>
以為功也傳曰兵猶火也不戢將自焚也是以聖人戒<lb/>
<pb n="KR4d0241_WYG_001-24a"/>
之昔漢祖既滅四方而為平城之師於是有白登之衂<lb/>
唐太宗既有天下而為髙麗之役於是興魏徴之思光武<lb/>
身濟中興閉玉闗以謝西域之質卑辭幣以禮匈奴之<lb/>
使審黄石存苞桑為萬世法天地之度日月之明卓乎<lb/>
其不可及也矣昔者太王居邠狄人侵之事之以皮幣<lb/>
事之以犬馬事之以珠玉弗得免焉於是去之岐山之<lb/>
下黜戎敵之習興禮義之教以崇后稷公劉之業周之<lb/>
王迹實肇基焉吳之敗越也越王反國身耕夫人織食<lb/>
<pb n="KR4d0241_WYG_001-24b"/>
不加肉衣不重采與百姓同其勞十年生聚十年教訓<lb/>
而後用之吳以不祀天子致伯於越東諸侯畢賀原二<lb/>
君之初心豈誠甘於受辱恬於退聴而樂為人之下哉<lb/>
誠以力有敵不敵時有可不可與其不忍一時之忿而<lb/>
窒方來之功孰若詘於一人之下而伸於萬人之上哉<lb/>
明者見於未形昧者隳於已成固不可同日而語彼臧<lb/>
宫馬武小夫之知一劍之勇徒為大言不知國計光武<lb/>
謂舉天下之半以滅大寇豈非至願茍非其時不如息<lb/>
<pb n="KR4d0241_WYG_001-25a"/>
人大哉言乎非天下之至明至聖其孰能與於斯<lb/>
　　　唐書太宗嘗令封徳彛舉賢久無所舉上詰之<lb/>
　　　對曰非不盡心但於今未有奇才耳上曰君子<lb/>
　　　用人如器各取所長古之致治者豈借才於異<lb/>
　　　代乎正患已不能知安可誣一世之人徳彛慙<lb/>
　　　而退<lb/>
臣聞景星鳳凰人知千百年一見之為瑞而不知其無<lb/>
時不在天地間世人能見之者罕爾漢三傑秦之才也<lb/>
<pb n="KR4d0241_WYG_001-25b"/>
建武二十八將新室之才也百里奚非愚於虞而智於<lb/>
秦裴矩非佞於隋而忠於唐其人則猶是耳然盛世用<lb/>
之則有餘叔世視之常不足嗚呼世豈真乏才哉古今<lb/>
用人之患大抵所舉非所用所用非所長使其人不縁<lb/>
謬妄曠官則以貪邪敗類如是則曰天下信無士哉天<lb/>
下之士舉如是而已哉小則有乏才之憂大則有輕士<lb/>
之禍此治亂之所由分也夫士之真賢實能固豈易得<lb/>
而輕之可得而輕者類非其人然而真賢實能乃用是<lb/>
<pb n="KR4d0241_WYG_001-26a"/>
而逺去葉公子髙所好盡龍爾而真龍見焉故曰思天下<lb/>
有得士之實必在上無輕士之心欲在上無輕士之心<lb/>
必君臣知用人之術善夫工師之制木也小為杗大為<lb/>
櫨曲者為輪直者為桷接雲漢者以之梁百尺之觀蔽<lb/>
牛馬者以之航千仞之淵是以天地之産有方而工師<lb/>
之用無窮用人之説如是而已封徳彛不知出此厚誣<lb/>
一世未有奇才太宗所以累數十言深誅而甚絶之誠<lb/>
足為萬世君臣之法也<lb/>
<pb n="KR4d0241_WYG_001-26b"/>
　　　資治通鑑韓昭侯有弊袴命蔵之侍者曰君亦<lb/>
　　　不仁者矣不賜左右而蔵之昭侯曰吾聞明主<lb/>
　　　愛一嚬一笑嚬有為嚬笑有為笑弊袴豈特嚬<lb/>
　　　笑哉吾必待有功者<lb/>
臣聞賞所以勸功罰所以懲惡然功必待賞而後勸惡<lb/>
必待罰而後懲則賞罰之用亦狹矣明主制賞罰以寓<lb/>
勸懲之道因勸懲以示正大之心作於心形於言而勸<lb/>
懲之道固已行矣唐徳宗在奉天嘗遣一健歩出視賊<lb/>
<pb n="KR4d0241_WYG_001-27a"/>
軍辭以苦寒跪奏乞一襦袴徳宗為之尋出不獲憫黙<lb/>
而遣方是時人無離心士有鬪志及破賊之後貢賦鼎<lb/>
來府庫充溢而死義之士攜心惟新之望日阻此其故<lb/>
何哉徳宗之用心則有間也昭侯謂明主嚬有為嚬笑<lb/>
有為笑知是道矣誠舉斯心加諸四境之内斯民将遷<lb/>
善逺罪而不知靡然自立於賞罰勸懲之外如堯舜之<lb/>
盛世孰能禦焉是知三旌之賞五流之罰者一弊袴一<lb/>
嚬笑之積也比屋之封畫衣之化者賞善而罰惡之積<lb/>
<pb n="KR4d0241_WYG_001-27b"/>
也韓之臣子終不聞有以術廣其君之用心以追古治<lb/>
有君無臣古之遺歎信哉<lb/>
　　　唐書憲宗與宰相論自古帝王或勤勞庶政或<lb/>
　　　端拱無為互有得失何為而可杜黄裳對曰王<lb/>
　　　者上承天地宗廟下撫百姓四方夙夜憂勤固<lb/>
　　　不可自暇自逸然能選天下賢才而任之有功<lb/>
　　　則賞有罪則刑選用以公賞刑以信則誰不盡<lb/>
　　　力何求而不獲哉明主勞於求人逸於任人此<lb/>
<pb n="KR4d0241_WYG_001-28a"/>
　　　堯舜所以無為而治也至於簿書獄訟細煩之<lb/>
　　　事各有司存非人主所宜親也<lb/>
臣聞之荀卿曰人主好要則百事詳好詳則百事荒誠<lb/>
使人君雞鳴而起晏朝而罷日旰而食夜分而寐甚盛<lb/>
徳也顧可謂詳略之間治效相去如是乎豈非以人君<lb/>
則有人君之體大臣則有大臣之體百司庶府則有百<lb/>
司庶府之體詳要其可紊哉今守令一也煩苛之政聞<lb/>
於千里則其人曰此特縣令之材耳夫一郡守猶然况<lb/>
<pb n="KR4d0241_WYG_001-28b"/>
有天下者哉臣以知古之聖王非貴於徒勤也貴勤於<lb/>
知要者也何謂要人主之職在論一相非要而何何謂<lb/>
詳宰相統百官百官領衆職非詳而何宰相百官之不<lb/>
容好要猶人主之不當好詳宰相得其人則百官得其<lb/>
職人主之能事備矣宰相儻非其人百官不得其職將<lb/>
敝一人之聰明應萬物之紛沓雖堯舜不能以濟故其<lb/>
書曰元首叢脞哉股肱惰哉萬事隳哉然則文王之不<lb/>
遑暇食勞於求人者也虞舜之恭已南面逸於任人者<lb/>
<pb n="KR4d0241_WYG_001-29a"/>
也善乎陸䞇之論曰人主擇輔臣輔臣擇庶長庶長擇<lb/>
僚佐所任愈崇故所擇愈少所試漸下故所舉漸輕是<lb/>
故選自卑逺始升於朝者長吏舉任之寘於周行既任<lb/>
以事者宰相序進之才徳兼茂歴試不渝者然後人主<lb/>
倚任之贄之言豈特為選舉設哉大抵忠臣良士所以<lb/>
愛其君憂其國者其論如出一口臣觀憲宗君臣之間<lb/>
可謂知所問答矣元和之風幾於貞觀豈不由此而致<lb/>
哉<lb/>
<pb n="KR4d0241_WYG_001-29b"/>
　　　資治通鑑子思言茍變於衛侯曰其材可將五<lb/>
　　　百乘公曰吾知其可将然變也嘗為吏賦於民<lb/>
　　　而食人二雞子故弗用也子思曰夫聖人之官<lb/>
　　　人猶匠之用木也取其所長棄其所短故杞梓<lb/>
　　　連抱而有數尺之朽良工不棄今君處戰國之<lb/>
　　　世選爪牙之士而以二卵棄干城之将此不可<lb/>
　　　使聞於隣國也公再拜曰謹受教矣<lb/>
臣聞棫樸之詩文王能官人也其詩曰芃芃棫樸薪之<lb/>
<pb n="KR4d0241_WYG_001-30a"/>
槱之棫樸小材也薪槱近用也文王不以小材廢近用<lb/>
故其得士濟濟峩峩或儀于王所或紀于方國而序詩<lb/>
者以能官人稱之材不能皆良人不能盡善中規者以<lb/>
為輪中矩者以為桷短不軼尋尺者用之以備侏儒充<lb/>
扂楔大而接雲漢者用之以梁百尺之觀航千仞之淵<lb/>
义負而偃伏離奇而液瞞者莫不各當其用故曰大匠<lb/>
無棄材聖人無遺善古之蘧蒢戚施刖者瞽者雖天民<lb/>
之窮不廢焉負販者屠沽者受金發冢之徒猶足以當<lb/>
<pb n="KR4d0241_WYG_001-30b"/>
一面抗方張乘風雲而書竹帛未聞以一眚廢兼人之<lb/>
材也豈特論将惟然傅説之舉於野孫叔敖之舉於海<lb/>
百里奚之舉於市由余之舉於戎管仲之舉於讎著之<lb/>
書册傳之來世孰不謂然而後世張以科目拘以世類<lb/>
閡以小文自杜取才之路徒起當饋之歎詩曰采葑采<lb/>
菲無以下體為此詩者其知道矣非聖人其誰擇焉<lb/>
　　　新序魏武侯謀事而當羣臣莫能逮朝而有喜<lb/>
　　　色吳起進曰今者有以楚荘王之語聞者乎武<lb/>
<pb n="KR4d0241_WYG_001-31a"/>
　　　侯曰未也莊王之語奈何起曰荘王謀事而當<lb/>
　　　羣臣莫能逮朝而有憂色申公巫臣進曰君朝<lb/>
　　　有憂色何也荘王曰聞之自擇師者王自擇友<lb/>
　　　者覇足已而羣臣莫之若者亡今不榖議於朝<lb/>
　　　羣臣莫能逮是以憂也荘王之所憂而君獨喜<lb/>
　　　何也武侯逡廵謝之<lb/>
臣聞泰山不辭髙而衆塵集焉故為五嶽宗滄海不辭<lb/>
大而衆流歸焉故為百谷長聖人不自聖而愚者之慮<lb/>
<pb n="KR4d0241_WYG_001-31b"/>
狂夫之言擇焉故為百世師况乎以一人之尊位四海<lb/>
之上日酬萬幾之務事物之至無窮而聰明之用有極<lb/>
是以人主不貴自用而貴能用衆合天下之聰明以為<lb/>
一己之聰明此大舜之所以為大也古者有衢室之問<lb/>
謗木之求聞善之拜不自滿假不吝改過不遑暇食數<lb/>
聖人者退然於身若不自足而事業掀天地聲名髙日<lb/>
月未聞其以臣下不及為髙謀事獨善為能也善乎子<lb/>
思之言曰君出言自以為是而卿大夫莫敢矯其非卿<lb/>
<pb n="KR4d0241_WYG_001-32a"/>
大夫出言亦自以為是而士庶人莫敢矯其非君臣既<lb/>
自賢矣而羣下同聲賢之賢之則順而有福矯之則逆<lb/>
而有禍如此則善安從生今武侯一有矜色而正救之<lb/>
言已聞小國之君有臣如此魏之所以獲重於七雄之<lb/>
世也漢鼂錯以賢良對筞謂五帝神聖其臣莫及三王<lb/>
臣主俱賢五伯不及其臣借是以諛世主書之史冊為<lb/>
當時羞其視痛哭流涕太息之書君臣優劣可以不議<lb/>
而判<lb/>
<pb n="KR4d0241_WYG_001-32b"/>
　　　資治通鑑唐太宗嘗與羣臣語及教化魏徴對<lb/>
　　　曰乆安之民驕佚驕佚則難教經亂之民愁苦<lb/>
　　　愁苦則易化譬猶饑者易為食渴者易為飲封<lb/>
　　　徳彞非之曰三代以還人漸澆訛魏徴書生未<lb/>
　　　識時務太宗卒從徴言三嵗天下大稔斗米三<lb/>
　　　四錢斷刑嵗纔二十九外户不閉行旅不齎糧<lb/>
　　　上詔長孫無忌曰貞觀初上書者皆云人主當<lb/>
　　　獨運威權不可委之臣下又云宜震耀威武征<lb/>
<pb n="KR4d0241_WYG_001-33a"/>
　　　討四裔惟魏徴勸朕偃武修文中國既安四裔<lb/>
　　　自服恨不使封徳彞見之耳房𤣥齡奏閲府庫<lb/>
　　　甲兵逺勝隋世上曰甲兵武備誠不可闕然煬<lb/>
　　　帝甲兵豈不足耶若公等盡力使百姓乂安乃朕<lb/>
　　　之甲兵也<lb/>
臣聞天下一道古今一民世之人尊古太泥論聖賢太<lb/>
髙而待已則甚恕望天下則甚薄故言仁義則以為迂<lb/>
濶語教化則謂之不知務豈特貞觀之世為然哉昔孟<lb/>
<pb n="KR4d0241_WYG_001-33b"/>
軻氏憤世疾邪斷然以堯舜之道號於戰國君臣曰謂<lb/>
其君不能者賊其君者也而自謂不能者自賊者也正<lb/>
謂此耳今夫宗廟之中未施敬於民而民敬墟墓之中<lb/>
未施戚於民而民戚孰謂民之澆訛難與為善乎哉使<lb/>
太宗即政之初不聴魏徴之言而納封徳彞與上書者<lb/>
之説棄仁義任刑罰不信臣下外事征討而欲致貞觀<lb/>
之隆是猶却行而求及前臣知其必不能也然則聴納<lb/>
者治亂之原而人主之樞機乎太宗言中國既安四裔<lb/>
<pb n="KR4d0241_WYG_001-34a"/>
自服又言羣臣盡力百姓乂安此乃朕之甲兵正使堯<lb/>
舜禹湯復生不易斯言矣臣竊觀神宗皇帝御製通鑑<lb/>
序曰漢之文宣唐之太宗孔子謂吾無間然者仰惟神<lb/>
聖發揮之妙所以昭懿鑠而幸來世者明矣逺矣後世<lb/>
可不鑒諸<lb/>
　　　唐書元和後數用兵宰相不休沐或繼火迺得<lb/>
　　　罷李徳裕在位雖遽書警奏皆從容裁决率午<lb/>
　　　漏下還第休沐輒如令若無事時太和中中人<lb/>
<pb n="KR4d0241_WYG_001-34b"/>
　　　乘驛疾驅入金光門京城訛言宼至士民驚走<lb/>
　　　兩省諸司官有不及束帶襪而乘馬者李石在<lb/>
　　　中書曰宰相位望尊重人心所屬不可輕也事<lb/>
　　　虚實未可知堅坐鎮之庶幾可定視文案沛然<lb/>
　　　自若至晡乃止<lb/>
臣聞達於事變者非在於臨事之時而在於無事之日<lb/>
利害講明規模素定凡所以善其身與天下者固已自<lb/>
信於胸中卒然遇之則其已大而物小是以物來而能<lb/>
<pb n="KR4d0241_WYG_001-35a"/>
名事至而能辯覆却萬方躊躇四顧而不失其故常其<lb/>
於應變也何有夫如是而後可以任天下之重而為天<lb/>
子之大臣矣臣觀唐失兩河藩鎮擅誅立天子錫命惟<lb/>
恐不逮徳裕為相雄武軍將陳行泰戕史元忠以邀節鉞<lb/>
徳裕謂河朔請帥正坐報下太速軍得以安若少須之<lb/>
下必有變已而陳行泰果為張絳所殺絳復誘其軍以<lb/>
請於朝徳裕亦置而未報絳又為其軍所逐然後徐以<lb/>
張仲武為副大使代之徳裕之遇事不惑明斷有體如<lb/>
<pb n="KR4d0241_WYG_001-35b"/>
此則其從容多故之中豈偶然者李石器識雄逺當軸<lb/>
秉權一無所撓廷臣倚以為重是日京師羣無賴已持<lb/>
兵俟變㣲石幾至亂矣昔苻堅宼淮淝謝𤣥問計於安<lb/>
安夷然不顧游渉終日夜歸指授將帥各當其任竟以<lb/>
破賊長安城中訛言水且大至王商相漢不為之動二<lb/>
子固非李石徳裕之倫而静鎮之度亦其亞也臣謂朝<lb/>
廷出政之本宰相四方所瞻其經世之猷濟難之略自<lb/>
其所學而甲兵之問錢榖之對復有司存茍惟顛越於<lb/>
<pb n="KR4d0241_WYG_001-36a"/>
倉卒之間眩亂於簿書之故則鼎軸之地其形渥矣有<lb/>
天下者將何賴焉<lb/>
</p>
<p>
</p>
  </div>
<div>
                <head>定庵類稿巻二</head>
    <p>
<pb n="KR4d0241_WYG_002-1a"/>
欽定四庫全書<lb/>
　定庵類稿巻二　　　　　　宋　衛博　撰<lb/>
　　表<lb/>
　　　辭免右僕射表<lb/>
宰枋中居豈容虚受奏函上列未聴牢辭不勝淵谷之虞<lb/>
洊凟乾坤之造<hi>中謝</hi>伏聞總制萬務正長百僚下以遂物<lb/>
宜上以穆天縡位髙責重於古難才人㣲望輕顧臣敢議<lb/>
以功則屬大事而當一靣臣無尺寸之可書以徳則鎮浮<lb/>
<pb n="KR4d0241_WYG_002-1b"/>
動而風四方臣唯譾薄之是媿徒抱朴忠之守誤膺神聖<lb/>
之知曾歳月之幾何荷寵光之及此渙發大廷之號躐居<lb/>
衆俊之先得位與時常情相慶循名責實有識為憂儻貽<lb/>
撓棟之羞何補奪乘之咎伏望皇帝陛下仰圖帝載俯諒<lb/>
臣愚名器不假人况於置相之重安危在出令必惟同徳<lb/>
之求追寢誤㤙式昭盛舉臣之願也天實臨之<lb/>
　　　第二表<lb/>
股肱之寄義必推賢肝膽之誠力期悟主洊諭丁寧之<lb/>
<pb n="KR4d0241_WYG_002-2a"/>
指尚憑冒昧之愚<hi>中謝</hi>臣聞萬務之繁可以綱舉而難<lb/>
於周知四海之大可以心服而難於力勝惟古哲王之<lb/>
圖任必視衆論之所歸徳裕進而兩河革心楊綰用而<lb/>
宗臣徹樂俾天下聳聞而風靡則主道不為而日尊夫<lb/>
豈得於聲音笑貌之然將有見夫禮樂刑政之外伏念<lb/>
臣寒鄉晚出一世孤蹤繇言語侍從之臣參柱石弼諧<lb/>
之任術業則無以出廷臣之右資望則不聞居官簿之<lb/>
先方人乏之是承猶寛衆指儻國鈞之全畀必致疾顛<lb/>
<pb n="KR4d0241_WYG_002-2b"/>
上將遺盛世之羞下以觖四方之望願仍舊服别俟疇<lb/>
庸夫恩之深者難於言而臣未報不貲之恩請之煩者<lb/>
凟於聽而臣屢抗不移之請進退罪也夙宵懼焉伏望<lb/>
皇帝陛下察其非徇於常辭憫其甚憂於速戾旁求中<lb/>
外寜乏老成鼓舞風雷亦何嫌於反汗財成天地庶有<lb/>
補於同流一新岳牧之咨益重師瞻之地<lb/>
　　　謝除右僕射表<lb/>
預政罔功久妨於賢路置相不善誰秉於國成籲天弗<lb/>
<pb n="KR4d0241_WYG_002-3a"/>
從跼地無所<hi>中謝</hi>伏念臣愚無一得過不自量有君無<lb/>
臣起遺歎於千古得時行道顧何愛於此身誓將醻甚<lb/>
盛之知固甞論天下之事有赫上聖照臨百官長轡逺<lb/>
御則豈無應變之才視古太息則宜得非常之輔惟兼<lb/>
聽可以屈至多之䇿惟大公可以服萬有之心方列位<lb/>
之充廷豈盛時之乏使况君臣之間莫先遇合故功業<lb/>
之建在昔為難以丙魏之興而孝宣雜用於刑名以房<lb/>
杜之盛而貞觀有慚於禮樂如臣何有敢進於斯兹葢<lb/>
<pb n="KR4d0241_WYG_002-3b"/>
皇帝陛下功光祖宗明並日月勵精而治方將建大政<lb/>
以興太平難得者時何以稱隆㫖而塞厚望臣之欲報<lb/>
誓以殺身然綆短者難於汲深而器小者不勝受大以<lb/>
天下自任寜不為前哲之羞非王道不陳惟竊慕事君<lb/>
之敬<lb/>
　　　謝除尚書右僕射表<lb/>
參預朞年盍使治臣之不效咨疇百揆恐非同徳之是<lb/>
求抗辭牘以莫回愧此心之未亮<hi>中謝</hi>伏念臣賦材不<lb/>
<pb n="KR4d0241_WYG_002-4a"/>
腆承學非優居言語侍從之官庶猶寡過司禮樂刑政<lb/>
之柄將自速辜况春秋之義尊上公而人主之職論一<lb/>
相豈以堂堂之大國屬之㫁㫁之小臣外將貽輕漢之<lb/>
羞内無補尊堯之治雷不一風不再固知反汗之難尺<lb/>
有短寸有長殆匪量才之謂勉即師瞻之所終虞鼎餗<lb/>
之非兹葢伏遇太上皇帝陛下起萬物之初游六氣之<lb/>
辨撥亂世反之正有開貽燕之謀持衆美效之君猥荷<lb/>
仰成之眷而臣依日月照臨之下䝉雨露拱把之中天<lb/>
<pb n="KR4d0241_WYG_002-4b"/>
地恩深絲毫報蔑恥君不及堯舜永懐勵翼之圖當饋<lb/>
歎無蕭曹儻副焦勞之念<lb/>
　　　平江府謝到任表<lb/>
荐將使指方叨内地之榮就畀守符俄竊輔藩之重僥<lb/>
逾特甚震懼靡遑<hi>中謝</hi>伏念臣家世寖衰人材猥下適<lb/>
際休眀之運屢更煩劇之除曽無片善之可名豈復優<lb/>
遷之敢筮况茲㑹府宻在邦畿轂擊肩摩衣冠指為走<lb/>
集之路甍連棟接風物夥於昇平之時自非得資望素<lb/>
<pb n="KR4d0241_WYG_002-5a"/>
髙之人難以成禁令必行之治如臣么麽曷與選掄茲<lb/>
盖伏遇皇帝陛下日月照臨乾坤覆幬欲廣至和之化<lb/>
兼收共理之臣顧若其愚亦膺重寄臣敢不深求民瘼<lb/>
䖍奉詔條任大力微當日思於官謗訟平政理誓仰副<lb/>
於君仁<lb/>
　　　謝除觀察使表<lb/>
奏對便朝初無一得觀風大國驟出中除孰云介胄之<lb/>
下臣敢冒冕旒之殊眷控辭弗𫉬感涕徒零<hi>中謝</hi>伏念<lb/>
<pb n="KR4d0241_WYG_002-5b"/>
臣夲不知兵竊嘗憂世為民司命而不推進退存亡之<lb/>
計為國將兵而不明彼已勝負之機每聞恃敵之不來<lb/>
未有制人於先發謂餉道為難繼則因糧於敵者何義<lb/>
謂軍籍為尚寡則以少擊衆者何人縱酒髙㑹而士甘<lb/>
半菽之憂黷貨多藏而下無乞襦之惠負負爪牙之託<lb/>
惓惓畎畝之忠不圖晚節之遭逢獲展平生之約結固<lb/>
未能聚米以圖破隴之狀儻庶㡬借箸以眀撓楚之非<lb/>
名一藝者無不庸上之賜也以小言而受大禄人謂斯<lb/>
<pb n="KR4d0241_WYG_002-6a"/>
何兹葢伏遇皇帝陛下勇智自天聰明協帝披輿圖而<lb/>
有四方之志捐城邑以慰多士之心猥如負乗之微假<lb/>
以亷車之峻臣謹當有死無貳唯敵自求以口舌而得<lb/>
官則有辭矣執干戈而衛上敢不圖之<lb/>
　　　又<lb/>
幕府上功未論實效詔書班賞頓越彛章退欲避以無<lb/>
從凜莫知其所措<hi>中謝</hi>伏念臣勇慙超乗技乏穿楊趙<lb/>
括之讀父書豈明方略狐突之教子弟粗守愚忠願輸<lb/>
<pb n="KR4d0241_WYG_002-6b"/>
横草之勞未獲死綏之所屬邊陲之唘釁䇿戈甲以長<lb/>
驅飲馬大江傳烽三輔惟疆場之不戒人謂斯何矧殘<lb/>
敵之就屠天相我也稽之漢法簿問則宜大哉堯仁䇿<lb/>
勲何有不腆二三之俘馘葢圖偏伍之賢勞豈繄微臣<lb/>
獨沾殊渥盡略横階之秩峻超三品之華天大人微恩<lb/>
深報蔑兹葢伏遇皇帝陛下推仁以保四海信賞以勵<lb/>
百工親屈帝尊臨見執戈之士猥如臣賤鼎來出綍之榮<lb/>
顧凡冒險以直前孰匪聞風而知勸臣敢不益鞭駑蹇<lb/>
<pb n="KR4d0241_WYG_002-7a"/>
勉副龍光以克敵示子孫世保康侯之錫不以敵遺君<lb/>
父誓空老上之庭<lb/>
　　　辭免參知政事表<lb/>
帷幄近嚴豈容序進封章剴切未聼牢辭仰天日之向<lb/>
髙凛淵氷而莫喻<hi>中謝</hi>臣聞因任以成功者聖人之能<lb/>
事陳力而知止者臣子之令圖儻惟囊括以兼容何但<lb/>
棟隆之必撓臣之已試衆焉可誣學本師心而有古人之<lb/>
愚道以事君而有違俗之累固嘗論天下之事將以報<lb/>
<pb n="KR4d0241_WYG_002-7b"/>
人主之知而步蹇者不可絶馳器狹者竟難大受所幾<lb/>
萬分之一了無尺寸之長縱未能自弛以謝曠官敢復<lb/>
奸不韙而羞盛世人知居寵臣懼速辜伏望皇帝陛下<lb/>
矜不移之愚遷已行之令上以弭名器假人之誚下以<lb/>
紓負乗致宼之憂庶穆師虞少安㣲分<lb/>
　　　謝除參知政事表<lb/>
奉為真之詔進秉政機抗引避之章莫囘渙汗拜嘉如<lb/>
隕委重奚勝<hi>中謝</hi>伏念臣奮湖海之陬乏廊廟之具生<lb/>
<pb n="KR4d0241_WYG_002-8a"/>
死文字僅類蠧書作為詞章不過蟲篆烏睹國家之大<lb/>
體偶陪英俊之諸儒冒昧進遷雍容獻納北門西掖敢<lb/>
論潤色於皇猷右府中臺莫負安危之注意未報不貲<lb/>
之徳長懐自弛之圖側聞有命之自天恍若履氷而待<lb/>
日飲河之腹久已易盈伏櫪之姿詎堪逺到兹葢伏遇<lb/>
太上皇帝陛下功髙與子道妙凝神植桐梓於拱把之<lb/>
中作成有造居柱石於弼諧之上佑啓無窮天地均恩<lb/>
頂踵思報惟股肱之戴后敢忘一體之同盡心力以事<lb/>
<pb n="KR4d0241_WYG_002-8b"/>
君庶答兩宫之遇<lb/>
　　　謝除醴泉觀使表<lb/>
天營承乏績效蔑聞祠館祈閒綸言賜可保孤蹤於始<lb/>
末戴上聖之恩私<hi>中謝</hi>伏念臣屬荷主知起繇家食秉<lb/>
旄仗鉞六飛將戒於徂征被甲據鞍一介敢辭於耄耋<lb/>
烽烟間息羽衛留行獲逃避事之嫌敢上解兵之請以<lb/>
侯就第雖自適於退藏飽食無功益懐慙於尸素兹葢<lb/>
皇帝陛下定謀制敵觀變御時披天下之輿圖固不忘<lb/>
<pb n="KR4d0241_WYG_002-9a"/>
於武事以關中為根本宜坐治於明堂遂令負靮之臣<lb/>
歸享杜門之樂臣敢不心懐止足身戒滿盈視晚景於<lb/>
桑榆已無多日奉祠庭之香火永祝明時<lb/>
　　　辭免御營使表<lb/>
羽衛時巡必嚴先置囊封夙奏恐玷殊私未推從欲之<lb/>
仁洊貢投誠之請<hi>中謝</hi>伏念臣受恩深厚竊位通華當<lb/>
疆埸之多虞豈頭顱之敢愛唯見阽危之迹久懐斂退<lb/>
之心蓋積毁所加既乏江東之望而寡謀有素寧知堂<lb/>
<pb n="KR4d0241_WYG_002-9b"/>
上之竒鉛刀已試於無庸鼠璞何堪於再獻方聖上焦<lb/>
勞於宵旰宜衆賢馳騖於事功退竊自量實虞非據伏<lb/>
望皇帝陛下諒籲天之懇興察父之慈畧反汗之小嫌<lb/>
收出綸之成命俾歸散地獲保餘年<lb/>
　　　辭免御營使奏状<hi>附</hi>
竊以戎輅親征将圖大舉天營置使必屬重臣敢謂么<lb/>
微廼叨器使<hi>中謝</hi>伏念臣頃縁衰晚得請退閒方睿照<lb/>
之當天攬羣才而在御孤蹤蕞爾過聽伊何收汗馬之<lb/>
<pb n="KR4d0241_WYG_002-10a"/>
勞則臣力既愆出籌幄之竒則臣愚素甚自量既審冒<lb/>
處為難豈惟将致於疾顛抑亦恐來於衆誚伏望亟收<lb/>
成命改畀時才庶穆朝僉少安愚分<lb/>
　　　謝除御營使表<lb/>
有司夙戒将巡細栁之軍行衛先驅誤典鳴鑾之仗懇<lb/>
辭弗獲傴受奚堪<hi>中謝</hi>伏念臣結髪戎行半生環列雖<lb/>
執戈衛社粗肩自奮之忠然積羽沉舟幾致疾顛之咎<lb/>
破膽猶驚於曲木殘骸何取於勞薪惟二聖之深知銜<lb/>
<pb n="KR4d0241_WYG_002-10b"/>
大恩而未報太上起臣於戎馬飲江之際僅無侵軼之<lb/>
虞陛下眷臣於龍飛御極之初復值乗邉之警将整徂<lb/>
征之旅俾司禦侮之權俯憐蒲栁之先衰敢覬桑榆之<lb/>
末效兹蓋皇帝陛下沉幾獨運善任無妨幸渭而責可<lb/>
汗力奮唐宗之武封殽而伯西土行收秦穆之功臣敢<lb/>
不益堅晚節無愧初心追督将而守江湖共壯淮壖之<lb/>
勢至金城而上方畧願為嵗月之圖<lb/>
　　　謝除樞密兼參政表<lb/>
<pb n="KR4d0241_WYG_002-11a"/>
基宥密之命莫重本兵負端右之才乃堪聞政揆寸長<lb/>
而何有共二任以奚勝<hi>中謝</hi>伏念臣蚤以諸生出逢興<lb/>
運學不足以窺聖賢之能事識不足以明治亂之大端<lb/>
追琢其章晚悔雕蟲之習支離其徳分安社櫟之生猥<lb/>
縁黄甲之名浸補皂衣之缺承明三入有忝昔人出守<lb/>
一麾何功方面既不能梔貎蠟言以同流俗仍未聞草<lb/>
衣木食而賦歸耕甫即鋒追登冠槖從更冒非常之渥<lb/>
遂班在服之光曾日月之幾何荷寵靈之及此愧深顔<lb/>
<pb n="KR4d0241_WYG_002-11b"/>
厚恩大人微兹葢伏遇太上皇帝陛下體道太清凝神<lb/>
姑射以爾衆請命用肇造於我家為天下得人迺燕詒<lb/>
於翼子曲輪方桷咸自儲材厚地隆天莫非戴徳誓竭<lb/>
股肱之力共閎宗廟之休徇國之心捐軀以誓<lb/>
　　　謝除參知政事表<lb/>
參萬事之㡬久辜試可骩大公之選竟使為真永惟共<lb/>
政之臣將重本朝之勢妨賢是懼報國何從<hi>中謝</hi>伏念<lb/>
臣守承學之傳乏佐王之畧恩隆過聽進許陳愚察其<lb/>
<pb n="KR4d0241_WYG_002-12a"/>
任直而不欺謂其有猷而必告精神之㑹千載難逢體<lb/>
貌之私一介安取冒昧螢光之近日激昻蟁力之負山<lb/>
意廣才疎固少成事憂深責重幾欲醉心幸免則多詔<lb/>
除惡在矧多士朋来而在服而一人髙拱以圖功駟馬<lb/>
輕車盍効夷塗之駕汗顔血指苐虞善斵之羞勉與將<lb/>
衡敢安奪乗兹葢皇帝陛下籲俊以尊上帝惇徳而難<lb/>
任人察其處帷幄之近嚴粗無大過使之輔朝廷之遺<lb/>
忘倘有寸長然執器寶者常恐勿勝而涉淵氷者罔知<lb/>
<pb n="KR4d0241_WYG_002-12b"/>
攸濟險夷一節誓當有死命而無二心夙夜同寅共期<lb/>
總衆職以稱上意庶行所學不負初心<lb/>
　　　辭免樞密兼參政表<lb/>
風雲之號敢覬力囬肝膽之誠倘容理奪重愬妨賢之<lb/>
悃仰祈從欲之仁<hi>中謝</hi>臣聞國勢之重輕實係人才之<lb/>
用舍矧司兵本兼預政幾非有宏毅任重之臣敢在精<lb/>
神折衝之位猥如臣賤乃辱疇咨以道則臣學僻而師<lb/>
心以事則臣才疎而負俗雖曰激昂而有志固甞展布<lb/>
<pb n="KR4d0241_WYG_002-13a"/>
以事君尺短寸長僅足有司之事内親外撫將為盛世<lb/>
之羞人知帷幄之榮臣有淵氷之懼伏望皇帝陛下仰<lb/>
圖帝載俯念臣愚見善則遷亟反已行之令不能者止<lb/>
何妨更照之明别登三壽之朋下益羣黎之望<lb/>
　　　謝除樞密兼參政表<lb/>
本兵之任難以次遷共政之臣豈惟官備仰體安危之<lb/>
注意可無文武之兼資孰謂公朝姑容倖位<hi>中謝</hi>伏念<lb/>
臣學迂而寡要言大而少成賢不聞於諸大夫國人仕<lb/>
<pb n="KR4d0241_WYG_002-13b"/>
所望於祕書郎縣令太上過録臣於官賤人㣲之日陛<lb/>
下優假臣以出長入治之權天地恩深絲毫報蔑㫁簮<lb/>
踦履未忍棄捐今袴昔襦或堪惠養粗行所學無負平<lb/>
生敢圖一節之趨亟位六官之長蹈髙門之第滋愧重<lb/>
来佩華衮之章誦言勿稱當上聖熈天之運而大廷籲<lb/>
俊之公猥容措康瓠於鼎鼐之陳必有駕鳲鳩於霄漢<lb/>
之誚奪乗何補撓棟為羞兹葢皇帝陛下當饋懐人勵<lb/>
精求治長轡逺御已紹開億萬年之休公聽並觀俾益<lb/>
<pb n="KR4d0241_WYG_002-14a"/>
贊二三臣之後臣之得位久已誓心道之將行盖思明<lb/>
目以報天子時哉易失可無藉手而見古人稱塞為期<lb/>
糜捐後已<lb/>
　　　賀郊祀禮成表<hi>乾道乙酉元日</hi>
國之大事不可得兼嵗之上辛於斯為盛當四海貢圖<lb/>
之日表一人受命之符事越前聞慶覃廣宇<hi>中賀</hi>恭惟<lb/>
皇帝陛下聰明時憲聖敬日躋備文武之功是堯而已<lb/>
盡君臣之道唯舜為然和敵國以靖邊塵戢干戈而肆<lb/>
<pb n="KR4d0241_WYG_002-14b"/>
時夏秉兹馨徳信厥精禋惟吉之從順考魯侯之三卜<lb/>
有國之舊率由至道之宏䂓采儒臣獻胙之儀備曠古<lb/>
事親之舉臣有拘封守莫與駿奔歌噫嘻之詩想見成<lb/>
周之禮樂下恩澤之詔願宣大漢之威靈<lb/>
　　　辭免郊恩表<lb/>
慶條顯畀志願牢辭避牘報聞迹疑異衆<hi>中謝</hi>伏念臣<lb/>
擢從散輩服在邇僚識不足以佐神明之幾才不足以<lb/>
適方圓之用雖願效佐王之畧敢與知格帝之功屬修<lb/>
<pb n="KR4d0241_WYG_002-15a"/>
毖祀之恭曾乏秉文之助大裘衮冕咫尺於威顔玉瓉<lb/>
黄流陟降於左右猥無闕事安敢叨榮伏望皇帝陛下<lb/>
制爵以賢循名責實欽上帝溥臨之福特與民同裁歴<lb/>
年謬賞之文姑從近始兹為盛舉敢復常辭<lb/>
　　　謝郊恩進封開國侯表<lb/>
奉瑄陽位斂時昭事之休舍爵路朝辱是等功之典迫<lb/>
承威命愧越初心<hi>中謝</hi>伏念臣本章句之儒乏公輔之<lb/>
器小言而受大禄殆將遺滿溢之羞聖人而責愚臣何<lb/>
<pb n="KR4d0241_WYG_002-15b"/>
以塞優游之望兹告成於熈事曾莫佐於清光壇壝犧<lb/>
牲各以物序降登上下豈曰賢勞第惟神聽之嘉娯方<lb/>
眩珍符之委况敢圖班邑遂籍通侯視諸封賞之科愧<lb/>
彼烈文之輔兹葢皇帝陛下統承千載道暢八紘備物<lb/>
以告神明昭格昊穹之眷錫壤而光祖考猥先政事之<lb/>
臣惟徳厚者報豐而位髙者委重敢失墜事君之節用<lb/>
答揚天子之光<lb/>
　　　辭免江淮都督表<lb/>
<pb n="KR4d0241_WYG_002-16a"/>
假鉞視師固難因任背城決戰此復何時敢修退避之<lb/>
常辭尚拜丁寜之温詔<hi>中謝</hi>伏念臣志卑莊鷃技拙黔<lb/>
驢少不知圯上之書老且乏江東之望發蹤指示或因<lb/>
人而有成賜履專征則在臣而何敢矧當饋歎蕭曹之<lb/>
日必中禁得頗牧之賢以道徳安强之威成江淮表裏<lb/>
之固皇咨裴度宜率舊章今拜淮隂徒驚衆聽伏望皇<lb/>
帝陛下亟還渙號改畀儒英要聞晉盜之奔秦無俾匈<lb/>
奴之議漢<lb/>
<pb n="KR4d0241_WYG_002-16b"/>
　　　謝除江淮都督表<lb/>
駟介乗兵未效獻俘之禮五侯九伯迺專賜履之征孰<lb/>
謂臣愚猥䝉制可退循牆而莫避致專乗以為憂<hi>中謝</hi>
伏念臣號令乏前賢之風勇力廢横戈之習年之將耄<lb/>
語既諄諄心之不長髪猶種種久負賜骸之願晚䝉血<lb/>
指之羞以宜投閒散之身䕶非素拊循之士蜂屯蝟聚<lb/>
而尚納憑陵之侮雪虐風饕而未休匽薄之師惟帝王<lb/>
之兵所貴必全雖厮輿之卒靡容不備久留征討内切<lb/>
<pb n="KR4d0241_WYG_002-17a"/>
主臣援枹鼓則忘身死其所矣安社稷以為悦人謂斯<lb/>
何夙夜以思進退維谷兹葢皇帝陛下聖智同符於藝<lb/>
祖寛仁上恊於光堯始以太王之心姑狥敵人之欲繼<lb/>
下元封之詔將躬武節之威猥遺見大夫<hi>原闕二字</hi>之賢過<lb/>
取一个臣無他之技臣敢不力修戎律躬履顔行收尺<lb/>
寸之功敢事便文之舉固表裏之勢當懐經逺之圖<lb/>
　　　謝除徽文閣直學壬知荆南表<lb/>
内閣寶儲上憲圖書之府赤墀文石追參供奉之班萃<lb/>
<pb n="KR4d0241_WYG_002-17b"/>
諸儒稽古之榮賁白首乗邉之役<hi>中謝</hi>伏念臣甫偕召<lb/>
節入侍禁塗曾詔墨之未乾已恩綸之狎至坐念江湖<lb/>
之逺迹周寰宇之間廣樂鈞天直疑清夢蓬萊藏室尚<lb/>
接英躔炯然欲報之心老矣既愆之力兹葢伏遇皇帝<lb/>
陛下鼎新庶政器使羣臣當饋以思遐想蕭曹之佐推<lb/>
轂而遣當求頗牧之材顧臣無纎芥之能何以禆寥廓<lb/>
之見奄長楊而連五柞空懐屬御之塵輕尺璧而重寸<lb/>
隂請示洛書之訓倘酬晚遇無愧夙心<lb/>
<pb n="KR4d0241_WYG_002-18a"/>
　　　謝除刑部侍郎表<lb/>
乗軺所布方披三輔之圖持槖近班猥玷髙門之地報<lb/>
章有煥拜起知榮<hi>中謝</hi>伏念臣雅志倦㳺一官平進雖早<lb/>
縁推擇嘗參國論之餘而老益粗踈伏在吏塵之下牧人<lb/>
馭衆曽乏寸長奉使典州久逾二紀孰謂桑榆之晚親<lb/>
承旒冕之知以賤有司之臣假小司冦之職髙第而補<lb/>
漢廷之缺臣匪其人再見而位趙國之卿事光在昔兹<lb/>
盖伏遇皇帝陛下恢張治具衆建人才察臣官簿之歴<lb/>
<pb n="KR4d0241_WYG_002-18b"/>
年冝知報國謂臣吏道之専智可與平刑躐寘明廬徃<lb/>
圖末路臣敢不益鞭駑蹇仰副鴻私濫司空城旦之書<lb/>
當體好生之徳辱天子從官之選敢忘獻可之忠<lb/>
　　　謝除吏部侍郎表<lb/>
趨一節之朝方起及郊之敬佐六官之長遽叨即命之<lb/>
榮内揆微蹤仰辜隆施<hi>中謝</hi>伏念臣滿襟塵土投老光<lb/>
隂伏櫪之嘶詎堪致逺飲河之腹久已属饜誓將造膝<lb/>
以陳愚冀即奉身而退處敢虞幸位有忝公朝以日月<lb/>
<pb n="KR4d0241_WYG_002-19a"/>
論思則臣學殖之就荒以銓綜人才則臣風裁乎何有<lb/>
勉即鵷鴻之綴終慙樗櫟之非兹盖伏遇皇帝陛下道<lb/>
暢八紘統承千載舞雲門而奏大夏兼存蕢葦之音執<lb/>
玉帛以見羣神不鄙陶匏之用施諸俊籲亦罔遐遺臣<lb/>
之㑹逢何以稱塞斯猷惟后之徳永肩一心視死猶生<lb/>
之年有如皦日<lb/>
　　　辭加鎮表<lb/>
出二節以授師兹為曠典呌九閽而請命尚閟俞音中<lb/>
<pb n="KR4d0241_WYG_002-19b"/>
謝伏念臣伏在里居猥當人乏自省據鞍之已老迫承<lb/>
假鉞之専征設九拒其有餘敢議昔人之能事欲壹鬪<lb/>
其可得實遵弭敵之宏圖惟上方興受命之符乃元日<lb/>
獲始郊之卜徳馨上達兵祲旁銷曽何閥閲之可躋辱<lb/>
是土田之多與稽諸近比得者幾人以王命討不庭臣<lb/>
之職也貪天功以為已人謂斯何伏望皇帝陛下察其<lb/>
引分之由中録其臨寵而思戒風雷鼓舞雖作號之已<lb/>
孚日月照臨尚容光之必届<lb/>
<pb n="KR4d0241_WYG_002-20a"/>
　　　第二表<lb/>
益地之恩正虞虚授循墻之請所幾必辭自憐悃欵之<lb/>
愚未諭丁寧之㫖<hi>中謝</hi>臣聞祭澤之大以侈神靈之休<lb/>
賞國之經必示勲勞之勸而臣内缺奉璋之敬外無横<lb/>
草之功猥縁惠駿之公敢冒列臣之寵臣聞命矣國謂<lb/>
君何伏望皇帝陛下聖度隆寛皇明委照亮其止足而<lb/>
知懼知其展布以事君辭邑而請繁纓非有效尤之志<lb/>
吐哺而趣銷印益彰從善之仁<lb/>
<pb n="KR4d0241_WYG_002-20b"/>
　　　謝加鎮表<lb/>
節旄旗纛晉長二師山川土田益陪多賦揚大廷而作<lb/>
號視盟府以知慚<hi>中謝</hi>伏念臣被遇聖朝逢時肇祀属<lb/>
有護羌之役阻陪上雍之班惟國之大事在戎要洗欃<lb/>
槍之厲氣而天之所助者順果符帷幄之成謀蕭然班<lb/>
馬之聲允矣止戈之武盖聖人為能饗帝故羣臣莫望<lb/>
清光蔽自上心迄成熙事曲推厚下之澤過録守封之<lb/>
臣兹盖皇帝陛下清明在躬寅畏享福一嚬一笑不以<lb/>
<pb n="KR4d0241_WYG_002-21a"/>
假人大邑大官宜章有徳而臣早嘗險阻晚脱阽危功<lb/>
不腆而禄既豐心弗强而身餘㡬間兩社以輔公室猥<lb/>
為大國之羞封萬户而為帝師益引下臣之分<lb/>
　　　天申節賀表<lb/>
歌薰廣殿初占夢日之祥擊壤黎民率罄後天之祝驩<lb/>
傳萬宇運際千齡<hi>中賀</hi>恭惟太上皇帝陛下淵懿聰明<lb/>
剛健中正功成不有黄屋非帝堯之心道妙常存赤水<lb/>
契有熊之寶備九州四海之奉極五日一朝之娯慶集<lb/>
<pb n="KR4d0241_WYG_002-21b"/>
宗祊事光今古載屬誕彌之旦聿彰丕應之符臣矯首<lb/>
内庭庇身外鎮獻金鑑之録雖逺龍光望玉巵之觴惟<lb/>
勤虎拜<lb/>
接千嵗之統天命有開盛五日之朝帝觴惟謹慶覃家<lb/>
國驩動神人<hi>中賀</hi>恭惟太上皇帝陛下登濟大業而不<lb/>
有其功并包衆論而强名以道褰裳大寶執契元珠<lb/>
無為而尊者天既超象數有徳必得其壽何待禱祠笑<lb/>
傲羲黄粃糠堯舜臣屬將使傳阻造宫庭曾無漢家令<lb/>
<pb n="KR4d0241_WYG_002-22a"/>
之言益彰聖孝第有華封人之祝敢貢愚忠<lb/>
炎夏應期實啓離明之運後天稱壽光昭震夙之符慶<lb/>
溢緜區祥開是日<hi>中賀</hi>恭惟皇帝陛下丕膺厯數紹復<lb/>
基圖施仁猶列聖之心不忘兼愛稽古以百王之道坐<lb/>
格純熈三階平而風雨時五榖熟而人民育驩聲和氣<lb/>
自然雅頌之興備福儲祥不待禱祠而致受天之祜與<lb/>
世咸休臣將命淮壖馳心魏闕九賔在列莫陪漢殿之<lb/>
儀萬壽無疆徒罄華封之祝<lb/>
<pb n="KR4d0241_WYG_002-22b"/>
　　　謝賜生日禮物表<lb/>
犬馬之生日還初度牽醪之賜式在太官孰虞一介之<lb/>
下臣敢辱大君之善養腹饜徳施頂戴榮光<hi>中謝</hi>伏念<lb/>
臣本章句之儒乏經綸之具眇矣缾盆之陋器參諸鼎<lb/>
鼐之後陳借箸以籌何補辰猷之告當饋而歎尚辜旰<lb/>
食之憂乃膺備物之將過録左弧之始兹葢皇帝陛下<lb/>
禮嚴體貌義篤股肱將共寄於安危爰下同於欣戚臣<lb/>
之拜賜敬以誓心猶已饑天下之民願景前修之志使<lb/>
<pb n="KR4d0241_WYG_002-23a"/>
人有君子之行庶揚既醉之休<lb/>
　　　謝賜對衣金帶鞍馬表<lb/>
上褚兼衣侈以萬釘之寶内閑䇿駿沃如六轡之華心<lb/>
驚去國之陳人目眩充庭之大貺<hi>中謝</hi>伏念臣少馳藝<lb/>
苑長服官箴被蘇子之故貂窮通一致悟塞翁之歸馬<lb/>
得喪兩忘敢謂餘生更叨蕃錫兹葢皇帝陛下垂裳御<lb/>
宇折箠平戎錫命之章舉知安燠懐人之歎下軫虺隤<lb/>
有光帷幄之臣俾强筋骸之報惟一夫之短褐猶已寒<lb/>
<pb n="KR4d0241_WYG_002-23b"/>
之儻庶政之駭輿又誰咎矣<lb/>
　　　又<lb/>
悸帶為容曩猶不稱據鞍示壯晚復何堪尚分廏庫之<lb/>
珍良用撫節旄之恩渥<hi>中謝</hi>伏念臣奮由徒步賤且執<lb/>
鞭纂楚制之短衣甘為下走賜齊官之三服望絶榮塗<lb/>
猥縁推擇之歴年屢忝便蕃之大貺赤芾之子在位何<lb/>
觀繁纓以朝致寇是懼兹葢皇帝陛下念功惟篤圖舊<lb/>
過優捐千里之封於兩驌驦而何愛公四海之望縱一<lb/>
<pb n="KR4d0241_WYG_002-24a"/>
敝袴而不私顧臣無汗馬之勞何以弭濡鵜之刺况臣<lb/>
以既愆之力荷均佚之恩鳩杖白衣散吏敢同於前輩<lb/>
安車駟馬傳家願洎於小臣<lb/>
　　　謝賜生日生餼表<lb/>
劬勞興念載臨六射之辰錫予流恩遽拜九重之命赧<lb/>
然是懼厚矣不貲<hi>中謝</hi>伏念臣奮跡羇單逢時隆盛陛<lb/>
九級而逺地久肅䕶於巖除鼎三足以承君實濫陪於<lb/>
公秩自知過分已幸丐閒既開異姓之封復陟面槐之<lb/>
<pb n="KR4d0241_WYG_002-24b"/>
位所慚朽質莫報大恩敢云初度之期猶軫不遺之念<lb/>
珍兼飲餼欽承厚意之將膳沃羶麷益重匪頒之式兹<lb/>
盖皇帝陛下普臨庶類優寵舊臣顧此衰遲特示饔飱<lb/>
之腆眷言疇昔尚加體貎之隆臣敢不内揣僥踰仰懐徳<lb/>
恵賜尊推食豈惟醉飽之私銘骨鏤肌誓竭㳙埃之報<lb/>
　　　奉使汴京賜燕等謝表<lb/>
開閶闔之道館置如歸踐籩豆之陳殽烝有衍首拜濡<lb/>
雲之渥頓空䝉露之塵<hi>中謝</hi>政夲施仁善優去殺惠顧<lb/>
<pb n="KR4d0241_WYG_002-25a"/>
展親之國寵綏將命之臣稱萬年之觴預想㑹朝之勝<lb/>
馳四乗之傳佇陪俠陛之趨<lb/>
　　　賜酒果<lb/>
宜城之貢湛若淵渟上苑之珍粲為籩實<hi>中謝</hi>心味道<lb/>
腴之㫖手褰藝圃之華酌彼金罍有忝知勞之賜報之<lb/>
瓊玖徒深永好之思<lb/>
　　　真定府賜燕<lb/>
馳四達之郊方首適燕之路陳三饋之簋又沾在鎬之<lb/>
<pb n="KR4d0241_WYG_002-25b"/>
恩<hi>中謝</hi>接下思恭為國以禮有赫衣裳之㑹不寜傳送<lb/>
之臣序其情而閔其勞君之賜也舍其大而拜其細主<lb/>
則擇之<lb/>
　　　賜酒果<lb/>
醖酎躍波甘梨比蜜彼美魏都之富兼榮晉錫之蕃<hi>中</hi>
<hi>謝</hi>圖功尊俎之從容受計豆籩之奔走蘭興桂發配明<lb/>
徳以惟馨春熟夏成歸大鈞之播物<lb/>
　　　燕賔館賜燕<lb/>
<pb n="KR4d0241_WYG_002-26a"/>
一介行李甫休聚柝之郊三命循牆亟辱班荆之燕<hi>中</hi>
<hi>謝</hi>脩已以安百姓養賢以及萬民大成為國之基不棄<lb/>
善鄰之寶公當享卿當燕敢墜彛章君以禮臣以忠願<lb/>
揚休命<lb/>
　　　賜酒果<lb/>
望五陵之佳氣近接蓬莱命六轡之皇華載馳原隰㫖<lb/>
甘維旅孤陋難䝉<hi>中謝</hi>受四海之貢珍交萬物而有道<lb/>
使而未致既寛私飲之誅受之勿辭有負計功之賞<lb/>
<pb n="KR4d0241_WYG_002-26b"/>
　　　又<lb/>
舍館既定益忘徒御之勞籩豆孔嘉申以樽罍之富匪<lb/>
頒沓至荷戴奚勝<hi>中謝</hi>荷天覆之仁篤臣隣之愛投醪<lb/>
均恵雖造次而不忘懐核為恭豈周旋之敢墜積有拜恩<lb/>
之寵若為論報之方<lb/>
　　　朝見畢賜燕<lb/>
發幣公朝甫達頌椒之慶肆筵候館載均在藻之歡<hi>中</hi>
<hi>謝</hi>設太極之仗以見羣臣采長樂之儀以朝正月恩隆<lb/>
<pb n="KR4d0241_WYG_002-27a"/>
嵗飫義篤方来繼好之謂禮經天所命也大饗以仁賔<lb/>
客臣敢奸之<lb/>
　　　賜酒果<lb/>
珠庭日角退猶眩於天光玉勒金貂遽下馳於星使登<lb/>
受便蕃之錫仰慚恩異之隆<hi>中謝</hi>臨極辨之朝仰容光<lb/>
之照義由一貫譬樝棃橘柚之同歸賜出尚方固漿醴<lb/>
醬酏之異制拜嘉有耀懐感無窮<lb/>
　　　賜分食<lb/>
<pb n="KR4d0241_WYG_002-27b"/>
廩繼粟而庖繼肉日飫大烹燕有好而鼎有陪禮加推<lb/>
食<hi>中謝</hi>傳餐决事當饋懐人雖八物之用珍非我志也<lb/>
惟一夫之失職猶已饑之絶甘當御之筵委况越疆之<lb/>
使屬饜厚徳震激微衷<lb/>
　　　賜酒果<lb/>
麟鳳之泉飲䏻却老燕秦之植當比封君藐是逺臣萃<lb/>
兹隆施<hi>中謝</hi>沉酣六藝長育羣材崇館餐於緇衣好賢<lb/>
不倦選威儀於既醉備福方興弗遺一介之微重增兩<lb/>
<pb n="KR4d0241_WYG_002-28a"/>
君之好永言匪報有愧於中<lb/>
　　　花燕賜酒果<lb/>
御栁宫花轉春風於廣内金盤玉筯溢喜氣於人間<hi>中</hi>
<hi>謝</hi>徳配天倪功參時令羽觴傳滿恰叨飲御之榮賔豆<lb/>
載加退有分甘之惠荷君恩之重辱顧臣賤以奚勝<lb/>
　　　射弓燕賜酒果<lb/>
貍首諸侯之節臣敢預聞魚麗萬物之多君䏻用禮<hi>中</hi>
<hi>謝</hi>寢兵不試恭已無為清者聖濁者賢各遂熈䑓之樂<lb/>
<pb n="KR4d0241_WYG_002-28b"/>
大為果小為蓏無非貢篚之珍拜手以還銘心莫既<lb/>
　　　賜生餼<lb/>
館給之須日勤候吏餼牽之賜式在太官珍送則優食<lb/>
浮是懼<hi>中謝</hi>禮隆鼎養治尚豐亨干戈載戢而民以寧<lb/>
祝史無求而福自應胙膰以親兄弟之國方懋爾猷飲<lb/>
食以盡忠嘉之心斯惟后徳<lb/>
　　　燕賔館賜宴<lb/>
朝受命而夕飲氷猥無乏事入有勞而出贈賄寵備多<lb/>
<pb n="KR4d0241_WYG_002-29a"/>
儀折俎在庭征驂顧櫪<hi>中謝</hi>交鄰有道御衆以寛有嘉<lb/>
一介之勤屢飭九賓之副奏驪駒之闋即問所塗囘龍<lb/>
尾之班第增存闕<lb/>
　　　賜酒果<lb/>
泰極函三已致元政之祚東皇太乙又違咫尺之顔使<lb/>
指趣臨賜儀俯逮<hi>中謝</hi>厚送將之禮篤終始之恩歸奉<lb/>
春祺願介兩君之眉夀旁流解澤庶偕百果之敷榮<lb/>
　　　真定府賜燕<lb/>
<pb n="KR4d0241_WYG_002-29b"/>
歸騎載驅屢更信次使貂中飭逺示燕私<hi>中謝</hi>積善在<lb/>
躬成功裕後珠盤玉敦篤信誓於齊盟昌歜形鹽享多<lb/>
儀於備物若奉當陽之御不忘加敏之恭<lb/>
　　　賜酒果<lb/>
王人俯暨帝賚曲加睠言改斾之遥用畀中塗之寵<hi>中</hi>
<hi>謝</hi>道侔乾施智秉離明顧醴齊之飶馨既篤有邦之慶<lb/>
咏夭桃之蕡實寜忘爾室之私載惟遮道之榮盡釋馳<lb/>
車之歎<lb/>
<pb n="KR4d0241_WYG_002-30a"/>
　　　汴京賜燕<lb/>
龍堆遐舉初無可使之才鸛垤朝鳴敢有懐歸之喜眷兹<lb/>
道阻式是篚將<hi>中謝</hi>恵加行李之徃来禮大東都之供帳<lb/>
呉頭楚尾肅歸馭以星馳趙北燕南望修門而雨絶尚綏<lb/>
永好溥燕函生<lb/>
　　　賜酒果<lb/>
使旌萬里奉美報以遄歸君門九重瞻晬容而逾逺上<lb/>
恩滋至亟饋中来<hi>中謝</hi>慈發天衷愛均臣體曲軫驂騑<lb/>
<pb n="KR4d0241_WYG_002-30b"/>
之敝爰敷綸綍之華惡㫖酒而好善言特厚致勤之禮<lb/>
食果實者後君子敢隳維德之儀歸載有光感銘増固<lb/>
</p>
<p>
</p>
  </div>
<div>
                <head>定庵類稿卷三</head>
    <p>
<pb n="KR4d0241_WYG_003-1a"/>
欽定四庫全書<lb/>
　定庵類稿卷三　　　　　　宋　衛博　撰<lb/>
　　啓<lb/>
　　　賀左相冬啟<lb/>
觀復以見天地順乗消長之期論道而理隂陽雅有燮<lb/>
和之助驗一線於化國舒長之日考八能於治世安樂<lb/>
之音兹為大有尚賢之符宜獲既醉備福之應恭惟某<lb/>
官問學發天人之秘聲名垂宇宙之間躬周公之咸勤<lb/>
<pb n="KR4d0241_WYG_003-1b"/>
相成王為左右任伊尹之先覺處斯民於唐虞易舊俗<lb/>
為尊君親上之風俾在位有宿道嚮方之意禮樂法度<lb/>
煥然益彰嵗月日時兹焉無易授泰元之筴方占廟社<lb/>
之休履千載之期永協君臣之遇何止過汾陽中書之<lb/>
考正應為空同問道之師某乆荷陶成坐縻符守阻拜<lb/>
踐長之祝苐増懐徳之私禱頌交深名言曷既<lb/>
　　　賀右相冬啟<lb/>
備五物而書式謹占天之候合八能之技載嘉致治之<lb/>
<pb n="KR4d0241_WYG_003-2a"/>
休方居大有尚賢之時宜獲既醉備福之應恭惟某官<lb/>
學探天人之藴奥徳為朝廷之重輕非堯舜不陳務引<lb/>
君於當道以稷契自許願使已為良臣開衆正之路以<lb/>
廣建人才講畫一之法以共安海宇禮樂修而庶事備<lb/>
風雨時而三階平璧月珠星已驗泰元之䇿葭灰嶰管<lb/>
順乘一氣之和履千載之昌期開八荒之夀域帶礪山<lb/>
河而未老勲名鼎鼐以無窮某仰託鈞陶坐縻符篆阻<lb/>
拜迎長之祝第増懐徳之私<lb/>
<pb n="KR4d0241_WYG_003-2b"/>
　　　賀致政丞相冬啓<lb/>
剥七日而復其見天地之心具萬善而齊以待隂陽之<lb/>
定繄大人不失進退之正宜神明申以福禄之休恭惟<lb/>
某官徳冠生民勲在王室事君必以堯舜致治幾於成<lb/>
康以直道而行三公不易其介致為臣而去萬鍾於我<lb/>
何加傳車之盛髙掩於韋侯置几之尊尚觀於孔氏蓋<lb/>
仲舒去位而就質疑議若姬公告老而不違成周兹乗<lb/>
千載之期盍冠三師之首酌大斗以伸黄髪之養歸衮<lb/>
<pb n="KR4d0241_WYG_003-3a"/>
衣以慰西民之思某早託化鈞坐嬰郡紱阻拜迎長之<lb/>
祝第増懐徳之誠<lb/>
　　　賀參政冬啓<lb/>
合八能於前殿方占至治之和轉一氣於洪鈞宜備彚<lb/>
征之福恭惟某官望尊百辟勤施四方逢時遇合於千<lb/>
載之間聚精㑹神於一堂之上孟子之言必以仁義君<lb/>
陳之告莫匪謀猷論道而理隂陽方宻參於大化觀復<lb/>
以見天地兹永踐於昌期泰階占三象之明五福備九<lb/>
<pb n="KR4d0241_WYG_003-3b"/>
疇之叙對時受祉與國咸休<lb/>
　　　賀樞宻冬啓<lb/>
兆一氣於黄宫為天地隂陽之始授泰元之神筴驗日<lb/>
星珠璧之符繄貳公寅亮之功備既醉太平之福恭惟<lb/>
某官丹青王度經緯人文以山甫之柔嘉式是百辟躬<lb/>
周公之棐廸勤施四方制禮樂以導中和輯干戈而陳<lb/>
懿徳開夀域八荒之表致明主三代之隆備五物而書<lb/>
已享豐年之報合八能之士益知治世之休占泰階兩<lb/>
<pb n="KR4d0241_WYG_003-4a"/>
兩之符答維石巖巖之望民心所屬天貺攸歸<lb/>
　　　賀安撫參政冬啓<lb/>
正朔立元漢厯紀三辰之首踐長迎福魏朝推千載之<lb/>
期仰勲名一代之宗宜夀禄如川之至恭惟某官勤施<lb/>
揚歴徳冠魁倫陳謨合稷契臯陶之忠論道適堯舜文<lb/>
王之正吉甫才兼文武盍為憲於周邦子牟身在江湖<lb/>
雅存心於魏闕國用閔勞之典帝賡注想之篇方八能<lb/>
占宫奏之和而三台驗色齊之應先一州而後天下是<lb/>
<pb n="KR4d0241_WYG_003-4b"/>
豈吾君之心廸髙后以康兆民行膺作相之命對時受<lb/>
祉與國咸休某早託化鈞坐嬰郡紱阻拜一觴之夀第<lb/>
馳千里之誠<lb/>
　　　賀殿帥相公冬啓<lb/>
觀來復於天地之意兹為浸長之辰成安强於道徳之<lb/>
威宜備太平之福恭惟某官勲藏盟府澤被生民以吉<lb/>
甫之文武而憲萬邦若畢公之弼亮而勤小物斯謀斯<lb/>
猷而入告于后不矜不伐而莫與争能精神相得而益<lb/>
<pb n="KR4d0241_WYG_003-5a"/>
彰君臣於斯而為盛合八能而備樂方占兵祲之祥轉<lb/>
一氣於洪鈞永翊化元之妙對時受祉與國咸休某乆<lb/>
託殊私坐縻假守阻拜迎長之慶第増善頌之勤<lb/>
　　　賀王紹興正旦啓<lb/>
攝提直斗正閶闔開黄道之辰旁磔在門仰燕寢凝清<lb/>
香之地順嵗時之更始慶徳齒以俱新恭惟某官卓然<lb/>
公輔之資加以聖賢之學聽尚書之履早家魁象之邊<lb/>
懐㑹稽之章常近蓬萊之氣治行獨髙於天下姓名乆<lb/>
<pb n="KR4d0241_WYG_003-5b"/>
在於屏間乗三朝上計之初膺四輔使能之寵賦椒花<lb/>
之頌莫陪舉夀之儀獻茅茹之占第有逢辰之慶<lb/>
　　　賀張明州正旦啓<lb/>
春回北斗三元占首祚之休律應東風萬彚有向榮之<lb/>
意伏惟某官身兼數器學貫羣言望髙人物之宗名在<lb/>
圖書之府雜儒術以輔浩穰之政逺追京兆之家聲以<lb/>
義理而應中外之文要是甘泉之法從尚屈海邦之嘯<lb/>
諾少哦㦸衛之風流嵗序更新天休益介賦椒花之頌<lb/>
<pb n="KR4d0241_WYG_003-6a"/>
莫陪舉夀之儀獻茅茹之占伹有逢辰之慶<lb/>
　　　賀向揚州賜帶啓<lb/>
御帑分珍煥九環之盛飾詔恩臨錫聳七郡之榮觀増<lb/>
賁身章特超命數恭惟某官才推國器望重寶臣乆騰<lb/>
襦袴之謡茂靄搢紳之譽果膺大賚庸示寵光逺符露<lb/>
冕之風流仍掩賜金之故事佇展立朝之盛即如委佩<lb/>
之榮某想望光儀阻修賀謁永言贊喜莫罄占詞<lb/>
　　　賀司諌啓<lb/>
<pb n="KR4d0241_WYG_003-6b"/>
伏審敷求時望進直諫垣公道既行有識相慶咸謂聖<lb/>
神當更化之日所用臺諫皆親擢之才必能盡言以塞<lb/>
厚望然觀古人輔導之意不為近世沽激之忠率皆因<lb/>
事以獻言相與講善而救失譬之良藥之已病五榖之<lb/>
療饑務在可行不求過直蓋叔孫之争誠切安太子者<lb/>
留侯之功王陵之義甚髙定劉氏者陳平之力故五諫<lb/>
以諷為上而大忠以徳復君因偶語之問而定功行封<lb/>
觀破陣之舞而俛首不樂晏子以獻否而成其可石侯<lb/>
<pb n="KR4d0241_WYG_003-7a"/>
於進見如不能言皆忠臣不忘愛主之至心而後世當<lb/>
為事君之大法伏惟此意難與俗言某官志節剛毅而<lb/>
有亷靜不求之風詞華藴藉而有質直敢言之氣踐敭<lb/>
外服深究民情糾正省曹素通國體今天子務先誠朴<lb/>
以厲俗力行寛大以便民議獄緩刑制禮作樂宜益講<lb/>
明至當之論庶以上副勵精之懐以仁義責難於君以<lb/>
旦夕承弼厥辟使齊人之敬莫如孟子則鄭公之願克<lb/>
為良臣某乆辱深知願觀能事友直友諒固嘗見期以<lb/>
<pb n="KR4d0241_WYG_003-7b"/>
古人大書特書尚俾續刋於諫苑<lb/>
　　　賀魏參政啓<lb/>
恭審預聞大政晉長庶僚得君如彼其專實行宰相之<lb/>
事在廷無出其右可謂社稷之臣儻無為日月之功庶<lb/>
下符霖雨之望惟古有訓得時為難計明良之相逢諒<lb/>
今昔之有數故天將降大任以道先覺斯民同心合徳<lb/>
於千載之間聚精㑹神於一堂之上令行禁止言聽計<lb/>
從俾當宁無為而日尊則舉國自從而風靡有來不世<lb/>
<pb n="KR4d0241_WYG_003-8a"/>
之畧以起非常之原伏惟某官奥學見天地之心逹識<lb/>
明國家之體以稷契自任願使已為良臣非堯舜不陳<lb/>
務引君於當道禮樂先進文章鉅公羽儀鵷鷺之行鼓<lb/>
舞雷風之號風流第一外竦殊鄰智畧無雙見推兩禁<lb/>
卓然廊廟之具隠如巖石之瞻方聖明兼十日之光而<lb/>
魁輔首六符之象文武並用功業益新齊百工以從王<lb/>
無斁成周之康事總衆職以稱上有光相漢之家聲大<lb/>
道為公太平有象衮衣赤舄際遇叵量鐵劵丹書登載<lb/>
<pb n="KR4d0241_WYG_003-8b"/>
何極某窮既蹈饑寒之水火愚弗知仕進之門庭四五<lb/>
十而無聞惟終也已二三子乎何患其在兹乎飛鳴夏屋<lb/>
之成踊躍大鈞之播效一狐之腋慙非粹白之求濡千<lb/>
兔之毫願罄汗青之述<lb/>
　　　賀葉參政啓<lb/>
伏審顯膺綸綍寵正鈞樞有政與聞實司文武之二枋<lb/>
得君如彼是謂聖賢之一時有識系心在廷増氣夷攷<lb/>
贊元之地莫難全徳之人吏姦而無懲艾者失之寛文<lb/>
<pb n="KR4d0241_WYG_003-9a"/>
深而多中傷者志於猛未有總衆職之名實而率由於<lb/>
故事佐萬幾之裁决而必先於有司進相得於精神退<lb/>
兩忘於適莫雅有經綸之具隠如巖石之瞻當世所期<lb/>
在公為稱恭惟某官禮樂先進文章鉅公以剴切之言<lb/>
動悟萬乗以髙簡之度儀表百僚崔造守藩早兆登庸<lb/>
之應傅師典選衆推宰物之公惟大人格君之心而仁<lb/>
者服人以徳楊綰始用而郭令徹樂晏子一言而齊國<lb/>
省刑廣厦細氊側聞於啟沃前旒黈纊不蔽於聰明不<lb/>
<pb n="KR4d0241_WYG_003-9b"/>
為日月可冀之功庶廣社稷無疆之福三后同底於道<lb/>
上方有意於太平四方惟乃之休公亦有辭於永世某<lb/>
渺然陋器瞠若絶塵㫁簪詎忍於遐遺䑛鼎能忘於僊<lb/>
去重念某禄養之計乆厄瓜時耄老之親屢空菽水念<lb/>
祥金之躍冶知賀燕之依人祭竈而請比隣儻収憐於<lb/>
故部扣閤而呼宜禄敢想望於諸曹以慶以祈且忭且<lb/>
蹈<lb/>
　　　賀朱參政啟<lb/>
<pb n="KR4d0241_WYG_003-10a"/>
伏審晉膺書贊参秉政㡬惟興王之賞諫臣監於成憲<lb/>
斯仁者之在高位相我受民廊廟尊榮搢紳稱頌恭惟某<lb/>
官神全而氣定心正而身修道本先知伊尹蓋天民之<lb/>
覺仁必有勇仲由為中國之强性成之行無待於韋弦<lb/>
慎獨之誠不愧於屋漏用舍一致勤勞百為片言輸悟<lb/>
主之忠再見位上卿之貴明目張膽於方寸之地収功<lb/>
立名於千載之期賈生所陳憂世之言子政不忘愛君<lb/>
之義非天下至誠孰能與此宜吾君舉國而以聽焉明<lb/>
<pb n="KR4d0241_WYG_003-10b"/>
良相逢朝廷既治上下知去利而懐仁義之用癃老可<lb/>
扶杖而見徳化之成惟衆賢和則物和而百官正則民<lb/>
正三后同底於道上方髙拱於成功四方惟乃之休公<lb/>
亦有辭於永世嗣觀渙汗顯正魁台某早嵗門牆一官<lb/>
江海課空名之無用自嗟牛斗之不神數奏籍之同升<lb/>
殆類甲辰之雌伏歡喜大鈞之播矜憐踦履之遺將擁<lb/>
篲以無從第傾心而莫喻<lb/>
　　　賀洪參政啟<lb/>
<pb n="KR4d0241_WYG_003-11a"/>
伏審顯膺書贊宻與政幾有識具依不謀同慶恭惟歡<lb/>
慰某官器閎而用逺學成而行尊述作之工鬼神争奥<lb/>
範圍之妙天地同流元凱之佐勛華已濟美一門之盛<lb/>
周召之為師保行同風三代之隆輿誦所期斯言可必<lb/>
某典司留筦芘冒鴻鈞睠里社之有光望門墻而切忭<lb/>
　　　謝執政啟<lb/>
守符江介屢移病免之書將漕關中誰料詔除之目乆<lb/>
孤試可倍費陶成恩深天地之罏感溢神明之舍伏念<lb/>
<pb n="KR4d0241_WYG_003-11b"/>
某清時冗士白首陳人不腆性靈丘壑殆忘於故我平<lb/>
生簿領塵埃何苦於汚人流行世路之風波踐履物情<lb/>
之荆棘囘觀六十夢境何殊黙數大千轍迹幾遍固嘗<lb/>
借玉墀方寸之地一再望天威咫尺之顔親奉褒俞坐<lb/>
傾意氣如病顙之馬頓酬伏櫪之思顧折轅之車終乏<lb/>
夷塗之用北臨漢沔南歴江淮嵗月遒於往來齒髮熏<lb/>
於憂患鼷鼠五技正爾易窮遼鶴千年忽焉已至永愧<lb/>
西州之耆舊曽無善狀之毫分誓將歸卧於漳水之濵<lb/>
<pb n="KR4d0241_WYG_003-12a"/>
敢復存心於魏闕之下况今浙部眂昔王畿非至公不<lb/>
足以窮隠戸於南陽非有政不足以占流民於東海運米<lb/>
至數千萬石寧復遺謀解綬去四十餘人定應創見合<lb/>
此難能之舉屬之不肖之身所愳辱知敢云負念兹蓋<lb/>
伏遇某官丹青王度掌握道樞綱舉目張恢六籍所未<lb/>
談之治尊堯翼舜乗千載不可逢之期方將正鼎軸以<lb/>
冠百辟之尊何止賜金石而彰五利之報槖籥元功之<lb/>
妙甄鎔庶類之微偃直無遺施生有叙猥如一介與在<lb/>
<pb n="KR4d0241_WYG_003-12b"/>
兼收用則行而舍則藏早辱憐其可教賜之大而知之<lb/>
至今喜遇於所期載惟稱塞之方未有糜捐之㑹某敢<lb/>
不無渝素守益勵宏圖爵之公朝雖不期謝之私室遇<lb/>
以國士又豈應報以衆人<lb/>
　　　謝執政啟<hi>謝除刑部侍郎</hi>
披三輔之圖未周行於所部參兩禁之籍遽敢意於中<lb/>
除眷言臨老之遭逢遂過平生之期望恩均天地感激<lb/>
肺肝伏念某雅志倦遊一官平進雖蚤縁推擇嘗參國<lb/>
<pb n="KR4d0241_WYG_003-13a"/>
論之餘而老益麤踈伏在吏塵之下幾近長安之日輙<lb/>
囘蓬海之風奉使典州殆經三紀求田問舍乆結寸心<lb/>
所期嘯東臯而賦柴桑之耕何敢夢南柯而付邯鄲之<lb/>
枕顯有服章之寵煥然詞命之優繇部刺史之官竊小<lb/>
司冦之職庶言庶獄庶事上方圖宅俊之功惟内惟貨<lb/>
惟來官必得簡孚之政庶廣畫衣之化不惟城旦之書<lb/>
顧非其人弗稱是懼兹盖伏遇某官表儀百辟勤勞四<lb/>
方以孔子之大成教人不倦若伊尹之先覺非予而誰<lb/>
<pb n="KR4d0241_WYG_003-13b"/>
猥如不肖之身尤荷非常之眷左提右挈曲盡生成事<lb/>
舉言揚一無堪稱某謹當益堅素守更勵壯猷儻立朝<lb/>
不為名教之羞則異日無負知己之報<lb/>
　　　與新縣丞啓<lb/>
伏審遵養令圖囘翔贊府問塗有日闔境傾心恭惟某<lb/>
官簮槖名家凖繩大器過都越國未騰歴塊之蹤錯節<lb/>
盤根已試㳺刃之利眷兹劇邑介處通都帑庾無經月<lb/>
之儲田萊承大浸之患簿書期㑹方急相仍鰥寡流亡<lb/>
<pb n="KR4d0241_WYG_003-14a"/>
欲救無所述六職以補其令孰非望賜之人對二松而<lb/>
哦其間肯有負余之歎願言覿面坐以馳神某伏在下<lb/>
風固非一日猥以馬牛之走獲並英㳺頓空鴈鶩之書<lb/>
佇觀能事凡諸悃欵悉在瞻承<lb/>
　　　通問周參政啓<lb/>
揆棲睫之微生蚤䝉化育望絶塵之軼步浸缺師承兹<lb/>
飭事於戍瓜方馳心於䕃樾尺書不腆大造焉依恭惟<lb/>
某官文章鉅公禮樂先進擬聖而作塗改清廟生民之<lb/>
<pb n="KR4d0241_WYG_003-14b"/>
詩非道不陳羞稱管仲晏子之事以神明之幾周萬務<lb/>
以泰和之治革五兵申伯惠直而揉此邦吉甫將明而<lb/>
保天子盖斯民之先覺者宜吾君之倚相焉浩然孟子<lb/>
之去歸乆矣裴公之注想都俞吁咈當世所聞輕重安<lb/>
危惟公是繫傾聽風雷之號上寛霖雨之思某學殖就<lb/>
荒官箴惟謹飲河之量顧滿足以無餘深林之巢正飛<lb/>
鳴而有託屬目階符之耀馳神蓬海之遙黄閤閎深青<lb/>
春駘蕩願副九宸之眷益遵六氣之和<lb/>
<pb n="KR4d0241_WYG_003-15a"/>
　　　賀楊資政啓<lb/>
伏審告成大典錫慶羣工眷儒英首議之忠極秘殿陞<lb/>
華之寵訓詞加異委寄増隆竊惟載籍之前聞莫盛熈<lb/>
朝之有作儲祥備福得三代受命之符論徳紀功為萬<lb/>
世不刋之典啟兹盛舉自我元樞恭惟某官學冠魁倫<lb/>
望隆幃幄以仁義事君如孟子以謀猷告后如君陳當<lb/>
朝廷抗議於一時之間乃翰墨䇿勲於十年之後有開<lb/>
羣議異禆諶草創之謀始正一元得仲尼筆削之意光<lb/>
<pb n="KR4d0241_WYG_003-15b"/>
紀上天之眷命系隆九聖之基圖恩備冊書勲藏廟社<lb/>
接千嵗之統已觀信典之成陳泰階之符益對昌期之<lb/>
遇某辱知最乆聞命増忻莫陳賀厦之恭第切掃門之<lb/>
意<lb/>
　　　囬交代縣尉啟<lb/>
服膺賢範乆願定交䇿足後塵偶縁躐次弗虞幸㑹乃<lb/>
過初心惠然信使之相先戒以官期之將及多文在手<lb/>
盛徳照人英英摛翰之華凛凛告新之義伏惟某官秀<lb/>
<pb n="KR4d0241_WYG_003-16a"/>
發鄧林之産摶扶溟海之程能事可書治有奔秦之盗<lb/>
功名立致時交薦禰之章某甫脫詞塲豈嫻吏道但喜<lb/>
伐柯之有則殊忘續尾之非才兹假屬於衛官少愆時<lb/>
於瓜成然詩人雖老敢貪率府之逍遙况吏隠可期漸<lb/>
近市門之仙去倚須訖事即命戒裝懐抱之私參承以<lb/>
既<lb/>
　　　賀曹侍御啟<lb/>
伏審䟽榮詔檢進位臺端風采素聞中外不繩而自肅<lb/>
<pb n="KR4d0241_WYG_003-16b"/>
紀綱既正人主無為而日尊成命一頒歡聲四達恭惟<lb/>
某官性資詳重心術融明學如孟子之敬王言皆仁義<lb/>
仕若君陳之告后徳盡謀猷親逢極治之朝入居正色<lb/>
之地明耳目以佐天子披腹心而獻良圖聨内朝供奉<lb/>
之班眷知已乆据横榻劇雄之任寵命惟新更須專席<lb/>
之求徑被鴻樞之拜某竊觀除目喜倍羣情坐嬰符竹<lb/>
之拘莫展門墻之慶<lb/>
　　　囘程知府啟<lb/>
<pb n="KR4d0241_WYG_003-17a"/>
賔從經過既缺候人之敬關征何問益為地主之羞尚<lb/>
勤文告之多儀有愧隆謙之厚徳伏惟某官氣禀岷峨<lb/>
之秀異文窺揚馬之風流仗節西還早厲棄繻之志前<lb/>
驅所過曽誇負弩之迎兹奉計於三年即通班於兩禁<lb/>
聲猷所暨逺邇知歸某政拙非才令行無素叩堂曉賊<lb/>
深慙廣漢之威沽酒賦詩尚謹玉川之謝永言愧佩莫<lb/>
既敷陳<lb/>
　　　賀沈正言啟<lb/>
<pb n="KR4d0241_WYG_003-17b"/>
伏審簡自帝心進當言路正人登用有識嘆嗟咸謂左<lb/>
右諫争之官惟是出入諷議之事考功課吏既無以程<lb/>
殿最之書辨是與非又不専當彈擊之任自非有夷達寡<lb/>
求之操而能秉質直不欺之誠則何以格非心於未萌<lb/>
之先復君徳於無過之地恭惟比嵗親覽萬㡬開衆正<lb/>
之塗興太平之治副上所欲非公其誰伏惟某官學由<lb/>
為已而推以及人道本正心而至於格物重厚足以鎮<lb/>
浮動亷靜足以律懦貪特立獨行蓋舉世莫為之勸沮<lb/>
<pb n="KR4d0241_WYG_003-18a"/>
安時處順顧外物何有於重輕退非務於養髙進不聞<lb/>
於有喜惟盛徳源流之自見先正典刑之存臧孫不忘<lb/>
宜有後者魏謩能繼是以似之必將陳善閉邪而務盡<lb/>
責難之恭獻可替否而不為近名之直若膏澤之浸潤<lb/>
若聲味之相成非堯舜不陳務引君於當道以稷契自<lb/>
許願使已為良臣某乆荷眷知倍傾意氣惓惓畎畝之<lb/>
念上以頌吾君得士之休渠渠夏屋之成下以致小智<lb/>
自私之喜依歸抃詠倍萬尋常<lb/>
<pb n="KR4d0241_WYG_003-18b"/>
　　　謝除待制知建康啟<lb/>
峙中禁之儲於焉待詔嚴北門之筦用以分符夫何免<lb/>
廢之餘有此遭逢之異伏念某飄零暮景漫浪陳人中<lb/>
猶古井之無波外付太虚之擷影面觚稜而去國正爾<lb/>
萍浮手鑱柄以歸田遂兹樗散欻奉起家之命驟還持<lb/>
槖之班十國為連弗輕付與八命作牧宜屬老成過録<lb/>
虛名有慙專智兹蓋伏遇某官範圍元化櫽括羣材凡<lb/>
登除吏之書必取知名之士猥容不肖辱在下風治大<lb/>
<pb n="KR4d0241_WYG_003-19a"/>
國若烹小鮮安取煩苛之政履薄氷而待白日敢忘惕<lb/>
厲之思<lb/>
　　　謝王鎮江啟<lb/>
叨膺明命假守近藩顧惟踈逺之蹤乆荷劇煩之寄人<lb/>
微地重政拙心勞坐觀嵗月之遷曽乏絲毫之報顧終<lb/>
更而已幸繄冒寵以何名况兹清逺之鄉猶襲外平之<lb/>
舊教條踈濶風俗阜安本聖朝所以優賢豈一介得以<lb/>
尸禄據非其所悸靡自寧伏惟某官學探游夏之淵源<lb/>
<pb n="KR4d0241_WYG_003-19b"/>
文造嚴徐之義理長孺宜居禁闥暫為重於吏民望之<lb/>
雅意本朝行趨歸於左右曲借齒牙之論助成羽翼之<lb/>
私某比過邦封猥勤館候敦篤生平之至契周旋地主<lb/>
之多儀望數仞之墻悵莫陳於謝謁分一燈之照幸未<lb/>
逺於餘光傾頌之私名言莫既<lb/>
　　　與水軍統制啟<lb/>
外鎮長江乆服韜鈐之妙負丞下邑行親鴈鶩之書仰<lb/>
餘芘以知歸撫微蹤而自幸伏惟某官才望百夫之特<lb/>
<pb n="KR4d0241_WYG_003-20a"/>
家聲六郡之良取蝥弧以先登共用之謂有韎韋之君<lb/>
子多禮乎哉當敵馬之飲江突䝉衝而斷紲付征南荆<lb/>
門之事成周郎赤壁之名方展壯猶益圖顯績某空踈<lb/>
不學魯鈍非才半世宦途雖粗更於簿領六書吏考猶<lb/>
未脫於選階强從升斗之卑陬自笑生平之落魄哦松<lb/>
謝事敢尚友於風流杖䇿造門儻共觀於士戯春風駘<lb/>
蕩戎幕燕閒願遵六氣之和上副九重之眷<lb/>
　　　囘交代趙主簿啟<lb/>
<pb n="KR4d0241_WYG_003-20b"/>
一介修詞嘗展告新之敬八行委貺乃賢從事之臨喜<lb/>
期問之及時見交情之拔俗禮踰縞紵契協金蘭伏惟<lb/>
某官行重以威學優而仕沅江九肋之鼈固自不羣漢<lb/>
家千里之駒正應逺到某少淹簿領即聼鋒追夫何揚粃<lb/>
之蹤猥有匿瑕之幸輕車而就熟路日俟先聲尊酒而<lb/>
話平生行修永好冬温如許徳履若何尚嚴宣納之冝<lb/>
垂副傾祈之悃<lb/>
　　　囘曽郎中啟<lb/>
<pb n="KR4d0241_WYG_003-21a"/>
望顔角以傾心缺然嵗乆攬詞章之在手穆若春温仰<lb/>
陳義之為髙愧勞謙之特甚伏惟某官承七相五公之<lb/>
裔懐千變萬化之才學有淵源笑行潦潢汙之易涸文<lb/>
傳正始備黄鐘大吕之相宣蚤追前輩之英逰妙絶諸<lb/>
公之句法風流三郡聲采一時襦袴之謡正應餘事江<lb/>
山之助益壯髙懐暫休歴塊之蹤即展垂天之翼顧兹<lb/>
假守乆已倦遊仕契百年荷親情之最異邦畿再命喜<lb/>
事守之輙同望門著以非遥悵音塵之坐隔新凉在候<lb/>
<pb n="KR4d0241_WYG_003-21b"/>
燕處多閒願承眷注之隆益保節宣之適<lb/>
　　　與荆南到任啟<lb/>
佐六官之長甫踏舊班帥十國之連屬勤逺略百口江<lb/>
潭之阻窮年氷雪之交懐綬知歸息肩有喜伏念某老<lb/>
於行役晚矣㑹逢碧落清都猶疑夢到蒼顔白髮乆合<lb/>
歸休以言語侍從之華膺禮樂詩書之選人之所欲誰<lb/>
不願然正惟荆楚之故區中扼西南之要㑹顧憂所屬<lb/>
稱塞為難百里而半九十之時敢惜既愆之力一士而<lb/>
<pb n="KR4d0241_WYG_003-22a"/>
賢百萬之衆恐遺執事之憂此盖伏遇某官建非常之<lb/>
原開衆正之路杞梓而有數尺之朽每動嘆嗟琬琰而<lb/>
易一羊之皮殆輕授受尚惟終惠曲軫深仁能者任而<lb/>
愚者休行當引分勞以生而佚以老俾遂餘年<lb/>
　　　囘胡和州啓<lb/>
劄符江介善狀無聞將漕關中誤恩何取笑倦㳺之益<lb/>
晚知懐禄之為慙餘論所加感悰特甚伏惟某官居今<lb/>
而好古人之節起家而有當世之名此膝不屈於人寧<lb/>
<pb n="KR4d0241_WYG_003-22b"/>
甘義辱與首俱睨於柱竟以禮還有嘉盖世之英克壯<lb/>
長城之衛流民占八萬餘口之數不怠招來明府髙三<lb/>
十五政之賢舉能誦說佇聞褒詔即步華塗俯眷衰蹤<lb/>
乆違髙誼未奉一行之信遽膺十部之臨今袴昔襦遐<lb/>
想風謠之盛貧家富壁尚分光景之餘謁謝無從占詞<lb/>
匪報<lb/>
　　　囘莫揚州啟<lb/>
投綬歸來乆負故山之約追鋒入覲又躋法從之班曉<lb/>
<pb n="KR4d0241_WYG_003-23a"/>
鞾驚待漏之霜倦馬兀鈞天之夢猥慙樗散誤著鵷行<lb/>
此蓋某官蓍龜清廟之前陳杞梓鄧林之珍産詩書禮<lb/>
樂為今第一等人忠正仁明宜秩中二千石乆已屈清<lb/>
評於月旦惠然發麗藻於春華仰惟貺施之隆莫喻感<lb/>
藏之至<lb/>
　　　囘李邵武啟<lb/>
分判之優號稱小選叙遷之寵登冠前行自惟非藻鏡<lb/>
之才難以据銓衡之地拜恩不稱賀徳有歸伏惟某官<lb/>
<pb n="KR4d0241_WYG_003-23b"/>
以八面受敵之資佐千里提封之寄問牛知馬吏畏於<lb/>
神明今袴昔襦民安於惠愛笑譚治辦指顧風生究觀<lb/>
剸决之餘盍付劇煩之㑹凝清香於㦸衛難狥髙情别<lb/>
利器於盤根要看能事顧惟譾薄夙荷眷知方圖啟謝<lb/>
之恭遽佩牋題之辱品評所逮愧無佳吏部之稱詞業<lb/>
難量敬有行秘書之嘆感藏兼倍報稱奚堪<lb/>
　　　賀宰相生辰啓<lb/>
五百年而名世有開合徳之符八千嵗以為春願罄大<lb/>
<pb n="KR4d0241_WYG_003-24a"/>
年之祝紛賀僚於公府錫備物於中朝四海傾心一詞<lb/>
贊慶恭惟某官稟天地中和之氣膺聖賢亨泰之期名<lb/>
在圖書夙識中興之佐志安社稷獨成不世之功援斯<lb/>
民於水火塗炭之深登太平於禮樂文明之盛夀域亘<lb/>
八荒之表金城維萬世之安方國家卜世以無疆宜福<lb/>
禄自天而未艾慶傳衮舄封誓山河釀滄海之水不足<lb/>
以飲公之勲汗南山之竹不足以紀公之徳階符同耀<lb/>
拱宸極以常尊神嶽比崇鎮坤輿而益固永隆國夀共<lb/>
<pb n="KR4d0241_WYG_003-24b"/>
對天休某猥以么微乆叨鈞播望公孫之寶閤莫厠下<lb/>
僚歌史克之頌詩第傾善祝<lb/>
　　　囘竇教授啟<lb/>
拔尤士黨主善頖宫學有宗師人知矜式伏惟某官文<lb/>
清而行峻心醇而氣和養弟子以萬鍾暫館諸侯之學<lb/>
分圖書為四部行登著作之庭惠然徒御之臨賁以牋<lb/>
題之寵悟色絲之隠字端是好詞賦木瓜之卒章第慚<lb/>
匪報<lb/>
<pb n="KR4d0241_WYG_003-25a"/>
　　　與教授啟<lb/>
竊伏海瀕乆聞於髙誼思樂泮水更咏於英游敢繄掾<lb/>
吏之冗曹得見古人之益友伏惟某官淵源自得議論<lb/>
有餘温純雅頌之聲特達珪璋之表談經廣坐重五十<lb/>
席而未休成書滿家奏三千牘而盡善乆屈諸侯之學<lb/>
行歸六館之華某蚤嵗倦游一官禄養追随下走顧慙<lb/>
儉府之多賢矜式百為願聽鄭人之餘論參承不逺頌<lb/>
咏何窮春日舒遲鱣堂燕暇益祈保衛式副傾瞻<lb/>
<pb n="KR4d0241_WYG_003-25b"/>
　　　賀葉樞宻啟<lb/>
伏審眷用儒英典司樞筦太平有象外侮自消恭惟驩<lb/>
慰某官惇大而直方髙明而肅括材無不宜而譽尤高<lb/>
於藻鑑道之將行而名已覆於金甌折萬里之遐衝方<lb/>
握五兵之要振丕天之大律行躋百揆之尊輿頌所歸<lb/>
斯言可必某蚤瞻光範今芘台躔聞成命之顯行先衆<lb/>
人而竊抃<lb/>
　　　謝安撫樞宻啓<lb/>
<pb n="KR4d0241_WYG_003-26a"/>
庇身幕府曽微殿最之書㑹法銓曹必考嵗時之要睠<lb/>
此成終之賜實繄大造之仁伏念某以至愚極陋之資<lb/>
無殫見洽聞之智井蛙之識寧與於滄海鷽鳩之勢僅<lb/>
起於蓬蒿通韋氏之經那識淵源之自守恬侯之訓粗<lb/>
傳孝謹之餘每憐人品之凡獨愧家聲之舊一官延賞<lb/>
三嵗奉祠逮庇職於軍書愧何功於禄食無官府庶常<lb/>
之事知解去之易然若考功六事之文荷庇全之大者<lb/>
兹盖伏遇某官道隆當世望重本朝精神早㑹於巖廊<lb/>
<pb n="KR4d0241_WYG_003-26b"/>
功徳勤施於上下尹兹東土少膺畢命之隆正是國人<lb/>
行聽周公之入將舉萬方而被賜豈容一物之遐遺顧<lb/>
么微今日之夤縁信鈞播異時之有託徘徊軒廐已深<lb/>
感戀之私激烈肺肝敢負依歸之志<lb/>
　　　賀宋樞宻啓<lb/>
伏審峻膺休命入秉事樞付兵本於老成中外相慶列<lb/>
儒宗於嚴近朝廷益尊恭惟某官學造古人之大全言<lb/>
為當世之有用重厚之徳足以鎮浮動恬静之操足以<lb/>
<pb n="KR4d0241_WYG_003-27a"/>
律懦貪守道弗移盖舉世莫為之勸沮得時則駕顧外<lb/>
物何有於重輕退非務於為名進未聞於有意非天下<lb/>
至誠孰能與此宜天子舉國而以聽焉方將清心省事<lb/>
而休息斯民斵雕還淳以敦厚習俗丙吉以寛大為務<lb/>
能輔政於魏侯曹參知清净之宗實同心於蕭相更期<lb/>
廷告益副巖瞻某夙荷眷私喜聞除拜望相君翹材之<lb/>
館悵未遂於登門上聖主得賢之詩尚廣求於所部<lb/>
　　　賀葉樞宻啟<lb/>
<pb n="KR4d0241_WYG_003-27b"/>
伏審顯疇民望晉長事樞人知帝室之益尊士識上心<lb/>
之所嚮恭惟慶慰竊以某官經術足以謀王體而斷國<lb/>
論行義足以厲風俗而厚人倫伊尹處畎畝之中已負<lb/>
致君之畧賈生言治亂之意蚤陳憤世之書請尚方劍<lb/>
而當宁竦聞呼大將軍而在廷屬目蔚然公輔之望乆<lb/>
矣江湖之鄉宣力四方而莫敢或遑寤主一言而不以<lb/>
為泰惟士之特立獨行有如此者豈利則枉尺直尋亦<lb/>
可為歟果湏千載一逢之時立登三事大夫之行眷言<lb/>
<pb n="KR4d0241_WYG_003-28a"/>
兵本折衝之地必有廟謀先物之幾從容帷幄而為國<lb/>
勢之重輕慷慨議論而起士氣之媮惰子玉有禮而晉<lb/>
君為患長孺守節而淮南寢謀成道徳安强之威固方<lb/>
享太平之福用文武長乆之術亦宜惟往事之師用宏<lb/>
萬世之休遂正三公之拜某辱知舊矣聞命灑然賢路<lb/>
光亨益喜治朝之盛餘生晼晚願均田里之安顧賀厦<lb/>
之無從第摇旌而莫喻<lb/>
　　　賀周樞宻啟<lb/>
<pb n="KR4d0241_WYG_003-28b"/>
伏審疇咨雅望進執鴻樞繼吴陸於内廷親承睿奬得<lb/>
頗牧於禁省寵軼前聞恭惟某官多讀當世未見之書<lb/>
獨為古人有用之學敷議動衆成書滿家玉振金聲洋<lb/>
洋乎終始條理之事周情孔思炳炳然仁義道徳之言<lb/>
獨顔子能當聖耦之稱無仲尼不在弟子之行青錢之<lb/>
中萬選雖兩科適以慁公黄麻之似六經信斯言可以<lb/>
行逺禮樂大備典章一新乆已處君民於堯舜之隆固<lb/>
將易軍旅以俎豆之事當兵本折衝之地佐廟謀先物<lb/>
<pb n="KR4d0241_WYG_003-29a"/>
之幾克壯之猷即授以柄葢在内為姦在外為宄非聖<lb/>
人孰能去兵若善戰不怒善敵不争惟有道乃能持勝<lb/>
偉哉不世之遇有此非常之勲君臣相得而益彰福禄<lb/>
方興而未艾某辱知舊矣聞命灑然奉詔起家早借丹<lb/>
青之潤量材制器又歸埏埴之公方君子之得時屬奉<lb/>
使之有指未遂掃門之役不勝賀厦之私<lb/>
　　　又<lb/>
伏審顯膺睿簡寵正元樞中外竦聞兵民相慶咸謂國<lb/>
<pb n="KR4d0241_WYG_003-29b"/>
家以碩大無朋之福全付畀於𢎞毅任重之臣從容聲<lb/>
氣而為世重輕慷慨論議而制時予奪風采所向姦宄<lb/>
自銷上方兼注於安危一士信賢於百萬國之衛也天<lb/>
實為之恭惟某官卓然公輔之姿加以聖賢之學危言<lb/>
正論葢嘗攖神龍而批其鱗憤世嫉邪幾欲挫虓虎而<lb/>
奪之氣器博固難於近用道大何病於不容張湯敗而<lb/>
長孺之言乃聞主父見而天子至為太息側聞於明目<lb/>
張膽之地所進皆憂國愛君之謀知無不為言底可績<lb/>
<pb n="KR4d0241_WYG_003-30a"/>
綱紀百度勤勞四方來君叔俱安兩義不有其功鄧將<lb/>
軍深有大度乃授以畧葢大器莫先自治而上兵所貴<lb/>
好謀將措泰山四維之安必建金城不㧞之䇿充國上<lb/>
便宜之計以逸致勞李牧為收保之謀成功在乆惟公<lb/>
造膝與世維心遂垂竹帛之勲進列公卿之位某屬將<lb/>
使傳阻拜省庭舒一綆於千仞之淵夙荷生全之賜持<lb/>
左引於羣材之地親逢器使之公幸㑹居多依歸莫喻<lb/>
　　　賀黄樞宻啓<lb/>
<pb n="KR4d0241_WYG_003-30b"/>
伏審親承帝簡晉秉事樞方武王之殄世讎要同心德<lb/>
宜漢家之本兵柄兼注安危得賢當百萬之師逢時慶<lb/>
千一之㑹君臣遇合古今所難竹帛圖功漏刻以冀恭<lb/>
惟某官著書明孔氏百家之意得名在京師諸儒之時<lb/>
非王道不陳本孟軻之所學以天下自任若伊尹之先<lb/>
知義不少貶於羣枉之間志在大亨於更化之後山林<lb/>
臺閣正自何心富貴功名固應餘事徧厯侍臣之省尤<lb/>
髙夕拜之風批勑毅然有宰相之器回天力甚皆仁人<lb/>
<pb n="KR4d0241_WYG_003-31a"/>
之言令國家恢祖宗萬世之休攄神人三紀之憤首圖<lb/>
望實登用老成中外屬心兵民望賜率其子弟攻其父<lb/>
母彼方倒行而逆施之綏厥士女篚厥𤣥黄吾將不戰<lb/>
而屈人矣然而非有先定之䇿則亦難成必勝之功髙<lb/>
祖百戰而志不衰光武大敵而勇乃見小有利鈍不為<lb/>
重輕幾益廣於上心期竟成於有志秉白旄而仗黄鉞<lb/>
佇瞻戎輅之威儀清宫禁而奉寢園大慰中原之父老<lb/>
惟公懋績永世有辭某伏謀除書喜新衆聽述王褒之<lb/>
<pb n="KR4d0241_WYG_003-31b"/>
頌上以贊吾君甚盛之休名鄭公之鄉下以志小智自<lb/>
私之喜<lb/>
　　　賀蔣樞宻啟<lb/>
恭審進司樞筦入踐政途釋筆硯而秉化權踵公家之<lb/>
盛事下臺門而見府吏掩詞禁之前聞禮敬絶於坐中<lb/>
風采聞於天下用儒之盛於古有光恭惟某官躬上賢<lb/>
之資懐先聖之道誠㕘髙厚氣備中和粹然金玉之難<lb/>
名肅如宗廟之秘寶登泰山而識介丘之小衆推儒術<lb/>
<pb n="KR4d0241_WYG_003-32a"/>
之宗望喬木而知故國之尊家有世臣之烈雖公侯子<lb/>
孫必復其始而文章言語與事相侔功業逐日以新富<lb/>
貴吾所自致器博函牛之鼎音諧儀鳳之韶學士聲名<lb/>
青錢之中萬選翰林制作黄麻之似六經偉天地之中<lb/>
間猶日月之皆仰無仲尼不在弟子之列若伊尹自任<lb/>
覺民之先鴻惟斗極之居象法神幾之府阪泉七十二<lb/>
戰黄帝不能以去兵相州六十萬師郭令猶為之不守<lb/>
蓋善教莫先於備豫而師律所禁於否臧要為堂上之<lb/>
<pb n="KR4d0241_WYG_003-32b"/>
竒無蹈泥中之鬭徐収應敵之謀必有順人之實近考<lb/>
傾輈之載路追懲畫餅之虚譚以起非常之原不負平<lb/>
生之學䲭㕔黄閤榮遇叵量象鼎丹書登載何極某蕞<lb/>
然陋器舊矣下陳控大厦以飛鳴望洪爐而踴躍效一<lb/>
狐之腋慙非粹白之求濡千兔之毫願罄汗青之述<lb/>
　　　平江到任啓<lb/>
薦將使指方叨内地之榮就畀守符俄竊輔藩之重俯<lb/>
揆么微之迹仰知君相之仁伏念某名迹湮微技能短<lb/>
<pb n="KR4d0241_WYG_003-33a"/>
淺適際休明之運屢叨煩劇之除曽無善狀之可稱豈<lb/>
復超榮之敢望眷兹㑹府宻邇上都地扼五湖衣冠指<lb/>
為走集之地城連萬井人物夥於昇平之時自揣何堪<lb/>
實難仰稱兹蓋伏遇某官以伊周之業為己任以堯舜<lb/>
之道事吾君雖當極盛之期不廢兼收之路猥涓便郡<lb/>
俾效寸長某敢不䖍奉詔條力求民瘼儻萬一有絲毫<lb/>
之善亦庶幾酬造化之恩過此以還未知所措<lb/>
　　　囘知縣到任啓<lb/>
<pb n="KR4d0241_WYG_003-33b"/>
伏審暫屈長才俯臨百里官得祥明之長民歸慈惠之<lb/>
師遲公之來惟日為嵗伏惟某官有先㡬之智而行其<lb/>
所無事有絶人之藝而守之若不能名在諸公之間身<lb/>
兼數器之用法當治劇將以考功政有能稱即應召見<lb/>
眷言治邑介處通都春秋玉帛之往來冠蓋舟車之走<lb/>
集雖一嵗之通不可勝計其費然萬室之賦豈得謂無<lb/>
其資譬諸不龜手之方在所用耳副以屠牛垣之技定<lb/>
饒為之某猥以庸虚幸聨參佐方欲通名而未敢遽䝉<lb/>
<pb n="KR4d0241_WYG_003-34a"/>
損教以相先與黼黻之觀已拜多文之寵入芝蘭之室<lb/>
第勤與善之心敷謝之誠趨參可既<lb/>
　　　與知縣啟<lb/>
入芝蘭之室未慰夙心聞弦歌之聲猥同王事顧慙窳<lb/>
陋獲造光榮伏惟某官杞梓上材璆琳異稟智周事物<lb/>
若龜卜數計之無遺學造精微譬魚躍鳶飛之自得小<lb/>
試割雞之用衆稱展驥之淹行觀三異之上聞即駕一<lb/>
封之乗傳某學無所得仕不知方敢不盡心行託同僚<lb/>
<pb n="KR4d0241_WYG_003-34b"/>
之好告之以善願承君子之規春日舒遲公堂勝暇尚<lb/>
祈保衛益副傾瞻<lb/>
　　　囘姚平江謝到任啟<lb/>
伏審躋榮冊府擢正輔藩國用循良民知休息伏惟慶<lb/>
慰某官度逺不形於畛㽣學優已謝於筌蹄家有吏師<lb/>
鄙昔人之泥法上知卓行特懐器以須時廼睠吴門今<lb/>
為馮翊雖詭轡之馬調御為難然脫淵之魚駭波奚頼<lb/>
㑹當屬意於簿書獄訟之外庶幾䇿勲於閭里愁歎之<lb/>
<pb n="KR4d0241_WYG_003-35a"/>
中當世所期於公為稱某自維虚冒竟意倖除推譽過<lb/>
情固莫當於委蛻平生稱許殆難避於賞音忻快之深<lb/>
占冩奚盡<lb/>
　　　囘孫秀州謝到任啟<lb/>
伏審森陳牙衛甫見吏民一頒寛大之書四溢中和之<lb/>
頌伏惟慶慰某官家有經綸之逺業身先英俊之諸儒<lb/>
抱槧懐鈆蚤騰茂實牧人御重今見長才圖荒政於左<lb/>
餐右粥之間息愁歎於五袴一襦之外眷言暮齒獲聽<lb/>
<pb n="KR4d0241_WYG_003-35b"/>
風謡三輔有聲行即舉漢家之最萬物吐氣能為復舂<lb/>
陵之篇猥承謙眷之相先辱貺牋題之甚寵凛有嵗寒<lb/>
之義散為春藻之華陳迹已空猶是粃糠之舊倦優竟<lb/>
晚但驚城郭之非懐抱之私參承以既<lb/>
　　　賀曹紹興啟<lb/>
伏審報成郡政擢長帥符載宣節制之威一竦吏民之<lb/>
聽眷知彌厚進用叵量恭惟某官以敏銳兼人之資有<lb/>
慷慨濟時之畧投刀肯綮恢然游刃之才受命嵗寒凛<lb/>
<pb n="KR4d0241_WYG_003-36a"/>
若後凋之操早振中都之風采乆傳益部之聲詩廼睠<lb/>
東郊宻依帝室處萬壑千巖之勝居五侯九伯之雄自<lb/>
非一代之名流孰副公朝之盛選舍蓋公於正寢知家<lb/>
世之可師登黄霸於潁川想詔除之可待某幸聨親契<lb/>
喜聽郵音顧坐阻於分封悵莫陪於賔履其為忻頌莫<lb/>
既敷宣<lb/>
　　　通問王舒州啟<lb/>
望夫子之門墻敢闚全美備南陽之幕府乃竊餘輝豈<lb/>
<pb n="KR4d0241_WYG_003-36b"/>
繄幸㑹之來大過平生之望輙攄固陋上冒等夷恭惟<lb/>
某官以髙明傑異之資負廣大精微之學禔身有道敏<lb/>
於事而慎於言稽古之文閎其中而肆其外偉哉全徳<lb/>
之君子卓為當代之能臣自時執法於殿中乆已知名<lb/>
於海内謀謨而合上意議論而動衆心側聞廣厦之燕<lb/>
間屢貢封章之剴切發姦摘伏衆髙三院之威聲興禮<lb/>
舉遺一掃曲臺之聚訟漢廷無出其右天子益重其才<lb/>
内閣清資不妨寓直名藩要地少示均勞髙情肯薄於<lb/>
<pb n="KR4d0241_WYG_003-37a"/>
淮陽治最果優於馮翊賣刀買犢而人間務本問羊知<lb/>
馬而吏不敢欺好賢容水薤之規美俗藹袴襦之詠乆<lb/>
不見賈諒興宣室之思果來召參宜趣舍人之計某少<lb/>
而失學仕不知方已甘控地之卑飛自笑面墻之何見<lb/>
頃終更於泉府偏玷列於右曹念惟兩鎮之職官自昔<lb/>
有唐之繁使與聞郡事總授軍書緑水紅蓮莫副風流<lb/>
之選襃衣大袖敢為舒緩之姿誓殫十駕之勤仰覬二<lb/>
天之芘趨承不逺喜懼交中春日舒遲黄堂勝暇願謹<lb/>
<pb n="KR4d0241_WYG_003-37b"/>
節宣之適用承眷注之隆<lb/>
　　　通問吕池州啟<lb/>
厭直明廬暫屈股肱之郡負丞茲邑行供鴈鶩之書自<lb/>
憐夤幸之多獲託寛明之下敢忘分守輙布依歸恭惟<lb/>
某官實大而聲宏芒寒而色正登泰山而識介丘之小<lb/>
於道為高望喬木而知國家之尊所見者大坐閱四朝<lb/>
之舊晚膺二聖之知合堯舜之典煥然成章鄙齊魯之<lb/>
儒斷以能事方倚蕭何之相國適須龔遂之安民知馬<lb/>
<pb n="KR4d0241_WYG_003-38a"/>
問牛一新舊俗昔襦今袴立播讙謡行興宣室之思遂<lb/>
冠前疑之列某庸無殖學朴有教忠半世仕途雖粗更<lb/>
於簿領六書吏考猶未脫於選階悵艱難險阻之備嘗<lb/>
知潦倒麤踈之無用强顔寸廪斂板下陳對二松而哦<lb/>
其間敢一循於故迹述六職以輔其令尚勉繼於前修<lb/>
庶幾善事於上官萬一獲伸於知己拜庭伊邇矯首知<lb/>
歸<lb/>
　　　囘知録求薦啟<lb/>
<pb n="KR4d0241_WYG_003-38b"/>
識小異於稠人長懐永好傳髙文於四坐更荷珍投惠<lb/>
然使价之臨猥自聽聞之誤伏惟某官聞望太平之髦<lb/>
士從㳺英俊之諸儒再見而位上卿難量逺業一日而<lb/>
薦七士㑹有當人俯睠疎蹤正慚窘步在昔相須於滿<lb/>
嵗於今猥乏於衍章祭竈請鄰顧髙情之安取通波易<lb/>
漕竟後悔之徒深度在仁明諒兹悃愊糾曹多暇秋氣<lb/>
日佳願加尊飬之方佇看摶扶之舉<lb/>
　　　囘封州太守啟<lb/>
<pb n="KR4d0241_WYG_003-39a"/>
積年去徳愐然音驛之踈萬里貽書恍若平生之舊凛<lb/>
凛嵗寒之義英英春藻之華伏惟某官問非一師身兼<lb/>
數器過都越國蚤騰天驥之稱錯節盤根屢試硎刀之<lb/>
妙小駐雲霄之步一蘇嶺海之民即聽鋒追入躋槖從<lb/>
眷言契闊日費傾馳晚嵗倦遊未遂歸田之請故人得<lb/>
路佇分共績之光千萬欲言咫尺難罄<lb/>
　　　謝太守啟<lb/>
談游無取方升君子之堂讎校非長遽館諸侯之學居<lb/>
<pb n="KR4d0241_WYG_003-39b"/>
有事賢之幸退慙養士之仁竊以一卷之書尚由師友<lb/>
之教千乗之國盍恢儒藝之方矧扶風馮翊之邦慎黨<lb/>
庠序術之化垂籖挿架擬石渠天禄之藏斷簡殘編備<lb/>
魯壁汲書之富惟古今之並列寔真贗之相仍凡章句<lb/>
義䟽之文與偏傍㸃畫之字必假朱黄之正庶幾魚魯<lb/>
之分宜得該通使之刪訂豈容不肖亦㳺其間某也讀<lb/>
書不多識字有數幸年嵗之未暮憑文章以自宣斗酒<lb/>
百篇無復長安之豪氣一唱三歎空餘清廟之遺音累<lb/>
<pb n="KR4d0241_WYG_003-40a"/>
十上而敝貂裘分無真賞一再見而賜拱璧乃辱謬恩<lb/>
知我者希得此蓋寡此蓋伏遇某官以藩鎮之重屈韋<lb/>
布之流凡一時賔客之間皆天下豪傑之士裂裳裹足<lb/>
無復四方之游抱槧懐鈆益精六藝之術過此以往未<lb/>
知所裁<lb/>
　　　贄見太守啟<lb/>
箠楚塵埃之吏身辱在於泥塗藩維屏翰之賢勢逈髙<lb/>
於霄漢敢越部中之賤冀収堂下之言伏念某猥出諸<lb/>
<pb n="KR4d0241_WYG_003-40b"/>
王孫之家曽無佳公子之譽生涯何有飢寒嘗走於路<lb/>
隅學殖無聞佻達見嘲於城闕井蛙之見不踰於缺甃<lb/>
溝鴟之困未脫於汙泥固嘗掉鞅於藝塲竟復暴鰓於<lb/>
級浪三山凝望風輙引船千佛登名手徒加額黽勉一<lb/>
官之延世經營三釡之及親几案徒勞簿書藂委障西<lb/>
風之扇敢謂孤髙歸南山之廬未能獨善跛鼈終難於<lb/>
千里棲鸞又托於一枝投刀雖愧於善藏血指僅逃於<lb/>
學製高士不為主簿何愆流俗之譏能賦可以大夫㑹<lb/>
<pb n="KR4d0241_WYG_003-41a"/>
有賞音之歎仰止登龍之地時哉薦鶚之書奉已知歸<lb/>
傾心有待恭惟某官愽洽得行秘書之號仁明有古循<lb/>
吏之風人託帡幪盗除囊槖流民占八萬餘口之數越<lb/>
古所聞明府高三十五政之賢於今創見行拜黼黻冕<lb/>
旒之賜益彰㦸纛兠槖之雄矧上方力超兩漢之隆而<lb/>
高第間補九卿之缺潁川之徴黄霸若稽古訓之甚明<lb/>
河南之薦賈生未許昔人之專美丹砂赤箭儻在兼収<lb/>
方桷圜椽固應適用宜比祥金之躍願言良冶之歸去<lb/>
<pb n="KR4d0241_WYG_003-41b"/>
不待麾已恕事官之慢用而反令又矜將母之私惟大<lb/>
賢曲示於優容故賤子敢干於洪度誠得如洛陽史望<lb/>
見而備孝亷之數或能為楚公子奮發而收下客之功<lb/>
　　　贄見運使啟<lb/>
箠楚卑官分甘下走鄉閭晚出且乏更題惟竊嚮下風<lb/>
之行謂當在弟子之列蓋聞賢者引類之事特以公道<lb/>
得人為心舉子舉讎固非有激匪親匪舊豈得盡知三<lb/>
書而干宰相者欲及可進之時一日而薦七士者適彰<lb/>
<pb n="KR4d0241_WYG_003-42a"/>
兼聽之美門無私謝政以何嫌啟輙數陳孰為篤信誠<lb/>
使異時相望於衆正之路庶幾此事無愧於太平之朝<lb/>
兹舉世所為深嗟豈不肖得以妄議伏念某讀書不多<lb/>
而蚤有科目之累應舉甚拙而偶成禄養之謀潦倒麤<lb/>
踈動不切事凄凉奔走甘為折腰顧方自於山來了未<lb/>
更於世故近無以買游士寓公之目上不能借當世有<lb/>
位之言鞭䇿疲駑彌縫短橛如拆襪線如折轅車敢論<lb/>
千里之功何意寸長之用分無舒翰見而異之今遇盧<lb/>
<pb n="KR4d0241_WYG_003-42b"/>
公死不恨矣伏惟某官藴奥聖賢之學高明經濟之資<lb/>
博施以仁而不蹈問無齒决之偏理財以義而立有混<lb/>
若泉流之富言無忤色令若負霜上知堪任於公卿詔<lb/>
謂循行於京輔就車遣訟衆驚朱博之神明躧履見賢<lb/>
身屈勝之之威重鋪觀鉅業叵識逺圖宜斯文以為統<lb/>
盟誠多士之所寄命附驥甚寵那止一時墮甑成名固<lb/>
將百世况兹負弩之賤嘗親跪履之恭出婦嫁不越鄉<lb/>
要卜平生之遇化金成於㸃礫正須變化之神將使韓<lb/>
<pb n="KR4d0241_WYG_003-43a"/>
愈獲禮於主人之門敢忘豫子當報以國士之義過此<lb/>
以往未知所裁<lb/>
　　　賀錢運使啟<lb/>
伏審論譔奎圖將輸郊甸天威咫尺暫來面棘之朝禮<lb/>
樂光華親被臨軒之遣先聲肅物屬部歸心恭惟某官<lb/>
卓然公輔之姿加以聖賢之學英辭麗藻足以潤金石<lb/>
而諧韶濩崇言閎議足以判矇聾而契蓍龜家近三台<lb/>
時論美衣冠之表貴傳七葉世臣推忠孝之宗周旋資<lb/>
<pb n="KR4d0241_WYG_003-43b"/>
望之最隆簡注上心之已乆飛英騰實不愧古人持節<lb/>
分符幾半天下惟出處君子之大致而命義臣子之當<lb/>
然究觀用舍於十年之間孰窺喜愠於兩忘之外一封<lb/>
而駕乗傳果膺賜覲之榮再見而位上卿遂當萬乗之<lb/>
意少展佐王之略益籌裕國之功矧兹漕輓之成謀固<lb/>
自笑談之餘事佇聞課最即侍禁華某猥以縣章屬居<lb/>
使部鄉老之興三物屬號召之鼎來刺史之布六條顧<lb/>
奉承之獨後仰矚外臺之峻即修下吏之恭燕賀良勤<lb/>
<pb n="KR4d0241_WYG_003-44a"/>
鳬趨有待<lb/>
　　　賀汪樞使啟<lb/>
恭審使表樞庭恩均宰路視諸故府實國朝圖舊之章<lb/>
髙出在廷有天聖押班之制肇兹曠舉簡自上衷得位<lb/>
與時旦暮千載允文且武今古一人竹帛垂名漏刻冀<lb/>
見伏惟某官量閎而履正資裕而器周用之則行舍之<lb/>
則藏優入聖賢之域窮所不為達所不與夙成公輔之<lb/>
資以帝堯咨命之臣膺畢公保釐之任儀刑著定寤寐<lb/>
<pb n="KR4d0241_WYG_003-44b"/>
老成簡書登載於來歸天子興嗟於見晚從容端委感<lb/>
㑹精神仰承環極之尊益示泰階之應及國家閒暇之<lb/>
日成道徳安强之威若神龍襲淵泉之珍而猛虎為藜<lb/>
藿之衛内寧必有外患雖聖人莫能去兵近恱然後逺<lb/>
來惟仁者可以無敵維公造膝率土繫心盡行伊昔之<lb/>
言大起非常之烈某喜傾意氣與有光榮飛鳴厦屋之<lb/>
成踴躍大鈞之播禮之過而賜之大慙國士之誤知施<lb/>
愈博而心愈卑識君身之且相重惟窘步絶意通津如<lb/>
<pb n="KR4d0241_WYG_003-45a"/>
涸轍鱗如病顙馬正假揚波於碣石或能顧影於瑶池<lb/>
抱槧懐鉛敢云越俎奉令承教猶可著鞭叔孫之謂聖<lb/>
人兹維時矣侯生之有矜色未許先之且慶且祈以抃<lb/>
以躍<lb/>
　　　囘霍少卿啟<lb/>
十年去徳有慚音驛之踈一介踵門忽拜函書之辱凛<lb/>
若嵗寒之意散為春藻之華坐念聲容怳如疇昔恭惟<lb/>
某官清標冠世令望在人言若波瀾蓋窮之而益逺道<lb/>
<pb n="KR4d0241_WYG_003-45b"/>
如金石雖闇然而日章顧惟静退之有年想見涵養之<lb/>
益厚佇聞亨復徑步髙華某乆已倦游不堪治劇空慙<lb/>
謡俗蔑聞襦袴之音尚喜官曹曽識芝蘭之秀何時一<lb/>
見盡布所懐寒事方興端居有暇願保節調之適式符<lb/>
頌祝之深<lb/>
　　　囘都統啟<lb/>
賦祠官之禄方竊便私假支郡之符豈堪共理念昔淮<lb/>
墳之奥壤為今邊圉之要區方猾夏之未平正防秋之<lb/>
<pb n="KR4d0241_WYG_003-46a"/>
當務宜有文武兼資之士以圖樽俎折衝之功自省妄<lb/>
庸恐辜憂寄兹蓋某官智勇萬人之敵功名一世之雄<lb/>
號令凛凛有前賢之風方畧恢恢謝古人之學五侯九<lb/>
伯實專賜斧之征寸地尺天盍副披圖之望重惟乗障<lb/>
預在提封方須告命之頒即上記曹之問義先謙柄過<lb/>
形慶勞之勤道出和門佇快軍容之覩其為感頌悉俟<lb/>
占陳<lb/>
　　　囘太常少卿啟<lb/>
<pb n="KR4d0241_WYG_003-46b"/>
筆槖清班何缺馬牛之走藩籬倦翮寧堪鵷鷺之行誓<lb/>
將歸卧於故丘敢復貪榮於末路石田茅屋乆矣就荒<lb/>
玉佩犀簮斯焉假寵此蓋某官學紹商周於百世名高<lb/>
齊魯之兩生定章句為十二萬言當益彰稽古之遇均<lb/>
清濁以八十四調豈惟觀雅樂之成曽是名流猥加惠<lb/>
顧享敝箒以千金之具撫朱絃於三歎之餘欲厚報於<lb/>
珍投第難忘於永好<lb/>
　　　賀朱少卿啟<lb/>
<pb n="KR4d0241_WYG_003-47a"/>
伏審就陞卿寺仍總軍儲人知乆任以即工士以當賢<lb/>
而勸賞矧太府周官之舊而明經漢相之家再命而益<lb/>
恭兹甚盛徳之事一物而三善抑為有國之光恭惟某<lb/>
官璠璵清廟之前陳杞梓鄧林之珍産心醉六經目營<lb/>
四海憂深康濟下遂萬物之宜外撫諸侯世有經綸之<lb/>
具封命之書昔藏魯廟隂徳之報今在邴侯美哉衣冠<lb/>
文物之所存信矣詩書禮樂之在是賢徳淹時之乆逢<lb/>
辰更化之初眷言細桞之宿師往即飛芻之重寄占列<lb/>
<pb n="KR4d0241_WYG_003-47b"/>
星之次逺而有光通面棘之班予以馭幸方將引敖倉<lb/>
之粟以益佐關中之饋積淇園之笴以大張河内之師<lb/>
坐成不世之功用對非常之遇某况迷簿領眄絶使華<lb/>
聳壑昻霄快睹貴名之鼎鼎震風凌雨偷安夏屋之渠<lb/>
渠阻陳吏屬之恭第劇頌言之至<lb/>
　　　囘監司啓<lb/>
奉奎壁之儲雅重承明之選接井參之分昔稱用武之<lb/>
邦退然衰朽之蹤冒此便蕃之寵㑹逢何幸庇頼有歸<lb/>
<pb n="KR4d0241_WYG_003-48a"/>
伏惟某官朝廷夙夜之賢禮樂光華之使褰帷問俗眼<lb/>
光空豺虎之羣持槖須賢羽翼正鵷鴻之侣趣馳軺驛<lb/>
奪我輔臺某甫見吏民方圖啟問占朶雲之字過為暮<lb/>
齒之光霽繡衣之威知遂寛條之庇<lb/>
　　　賀李太尉啟<lb/>
伏審進位本兵入司環衛轅門交慶巖陛増隆恭惟某<lb/>
官心羅武庫之精兵神悟穀城之秘略濟時憂國蚤有<lb/>
壯圖斬將搴旗正應餘事固嘗鳴劍抵掌而馳伊吾之<lb/>
<pb n="KR4d0241_WYG_003-48b"/>
北何止平齊下趙而㑹滎陽之郊談笑折衝精神滿腹<lb/>
走阿瞞於赤壁已著殊勲迎大駕於渭橋行觀盛舉惟<lb/>
掌武貴班於二府而周廬宻䕶於九重以彰不世之勲<lb/>
以侈非常之眷鼎彛交煥帶礪無窮某竊讀制麻喜深<lb/>
情素行冀班荆之遇少伸薦笏之恭<lb/>
　　　囘鍾離運幹謝及第啟<lb/>
伏承射䇿楓宸陞華桂籍仕優而學益知稽古之勤業<lb/>
患不精果遂决科之志貴名愈白命服増華伏惟某官<lb/>
<pb n="KR4d0241_WYG_003-49a"/>
經術詳明天資藴藉允矣搢紳之雅望粹然庠序之醇<lb/>
儒學古入官聊展四方之志力行待舉未忘一戰之謀<lb/>
成書益富於縑緗下語更精於虀臼賈勇萬人之敵登<lb/>
名千佛之經有志竟成已蜚英於帝闕得時則駕行闊<lb/>
步於天衢方圖慶問之儀遽荷緘詞之辱永言慰喜莫<lb/>
罄敷宣<lb/>
　　　囘吳提宫求辟啟<lb/>
望衣冠之甚偉甫辱雋游憑文章以自宣更勤逺貺靦<lb/>
<pb n="KR4d0241_WYG_003-49b"/>
顔莫稱過聽謂何伏惟某官超騰洼水之姿秀發鄧林<lb/>
之産固自風塵表物知逺到之難量可是筦庫中人悵<lb/>
髙情之莫論適吏文之有閡無虚辱以増慚尚覬仁明<lb/>
俯矜悃愊<lb/>
　　　與提幹啟<lb/>
泛芙蕖於坐中乆傾賔幕書雁鶩之紙尾行踏吏塵仰<lb/>
寛芘以知歸撫微蹤而自幸伏惟某官身兼數器問非<lb/>
一師乗雲氣而負青天與道為偶駕輕車而就熟路遇<lb/>
<pb n="KR4d0241_WYG_003-50a"/>
事何勞便應闊步於亨衢聊復分光於使傳交章車府<lb/>
召對路朝賜雙璧於立談佇觀能事取九遷於一日遂<lb/>
掩前聞某技拙黔驢名同鄭璞宦游半世粗服官箴吏<lb/>
考六書未離選調早笑生平之落魄晚甘升斗之卑陬<lb/>
對二松而哦其間無復風流之士述六職以輔其令尚<lb/>
惟簡静之師苟逃呵譴之文當識依歸之自趨承不逺<lb/>
頌詠尤勤<lb/>
　　　囘吕侍郎啟<lb/>
<pb n="KR4d0241_WYG_003-50b"/>
明詔視師率循故實行營命使昔用輔臣猥如積毁之<lb/>
生難强既愆之力拜恩不稱佩徳有歸伏惟某官學貫<lb/>
群言聲馳九牧汲黯宜居禁闥雖重淮揚之郊蕭生雅<lb/>
意本朝行典尚書之事眷言絶俗之論肯收衆棄之蹤<lb/>
更䝉贊喜之相先益愧移書之不敏獲劉公守相之問<lb/>
固賢從事之臨誦羲之督將之書更識憂時之藴<lb/>
　　　賀吏部侍郎啟<lb/>
伏審顯膺帝制進貳天官銓綜得賢搢紳相慶恭惟某<lb/>
<pb n="KR4d0241_WYG_003-51a"/>
官以剛大之養輔高明之資詞氣雄深下視建安之餘<lb/>
子議論淳備追還正始之遺音早推省戸之名流雅是<lb/>
禁闈之清選方國家尊士夫以勵名器肅流品以正官<lb/>
曹非詳練多聞不足以嬰事劇而振滯淹非端毅有力<lb/>
不足以破吏姦而明鍳裁付妍媸於水鏡夫復何私寄<lb/>
輕重於權衡其誰不服益考甄量之政用觀經濟之材<lb/>
佇究逺猷即須顯拜某辱知最乆聞命増欣莫陳賀厦<lb/>
之私第切登門之願<lb/>
</p>
<p>
</p>
  </div>
<div>
                <head>定庵類稿卷四</head>
    <p>
<pb n="KR4d0241_WYG_004-1a"/>
欽定四庫全書<lb/>
　定庵類稿卷四　　　　　　　宋　衞博　撰<lb/>
　　書<lb/>
　　　上陳平江論治道書<lb/>
嘗謂治民之道易知易行而天下之士自一縣一郡至於<lb/>
公卿大人往往病之則亦不思之甚矣天下之事豈有能<lb/>
外乎人情者哉人情者何欲惡是已嘗試以吾欲惡之情<lb/>
而求之不順乎吾情則惡之所欲者得所惡者去而吾之<lb/>
<pb n="KR4d0241_WYG_004-1b"/>
情㤗然無餘藴矣然則天下之情豈有異於吾情哉聖人<lb/>
知其然也其治民之道一本人情而為之節文爾故凡禮<lb/>
之可行法之所不禁皆人之所欲者也禮之所不行法之<lb/>
所必禁皆人之所惡者也聖人豈固為是求合於人之情<lb/>
哉天下之事不能自外乎人情而人情則禮法之所由起<lb/>
也是以聖人之治簡而易知優游伴奐視天下若無可為<lb/>
初不若後世之擾擾多事者一本於人情而已非本於人<lb/>
情本於吾之情而已故曰老吾老以及人之老幼吾幼以<lb/>
<pb n="KR4d0241_WYG_004-2a"/>
及人之幼治天下可運諸掌言舉斯心加諸彼而已矣<lb/>
昔者孟子論三代之得天下其道盖不加毫末於此今<lb/>
夫天下者一郡之積一郡者一縣之積所治者狭則其<lb/>
所操者約則其行之也宜愈易然而古人用之於天下<lb/>
而有餘者今人用之一郡一縣而不足此其故何哉記<lb/>
曰古之欲明明徳於天下者先正其心欲正其心者先<lb/>
誠其意語曰有一言可以終身行之者其恕乎已所不<lb/>
欲勿施於人古之人其欲惡之情所以不異乎天下之<lb/>
<pb n="KR4d0241_WYG_004-2b"/>
情者由是而已夫惟一有汨吾之欲惡則吾之情與天<lb/>
下之情略不相似矣甚哉欲惡之易汨也甚哉所以汨<lb/>
吾欲惡者之易入也聲利以誘之富貴以淫之權勢以<lb/>
移之便佞以惑之嗜好以蠱之而吾之情方且淆然無<lb/>
適於其中所欲者未必非天下之所惡所惡者未必非<lb/>
天下之所欲以是而加諸人將有不勝其弊者而況於<lb/>
求治哉求之而不得則曰今之時異於古之時時異則<lb/>
事異軍需國費之不供民頑吏黠之難化厨傳使客之<lb/>
<pb n="KR4d0241_WYG_004-3a"/>
督過而吾之治有不可為設或為之則又曰非小咈乎人<lb/>
情不可也嗟夫是豈真不可為哉夫民頑吏黠之難化厨<lb/>
傳使客之督過此固不足為若夫國費也軍需也今郡邑<lb/>
之所尤病而愚謂是二者條目素具皆有不待咈人之情<lb/>
而易知易行者世聞是說則以為處士之大言少年之鋭<lb/>
氣然昔嘗以是告於有位者矣試之一縣而一縣之事治<lb/>
試之一郡而一郡之事裕然常有餘信乎治道一本於人<lb/>
情顧吾正心行恕之術何如耳昔者西漢之盛號稱循吏<lb/>
<pb n="KR4d0241_WYG_004-3b"/>
者不過龔黄軰數人而史之所記流風善政初無動人耳<lb/>
目可書之事語其商功射利則無薛宣朱博之才語其抑<lb/>
强扶弱則無尹翁歸張敞之斷語其發奸摘伏則不及何<lb/>
並趙廣漢之明今之所謂迂濶重遲之人耳然其庶幾德<lb/>
讓君子之風亦必有道矣詩云豈弟君子民之父母嗟夫<lb/>
安得是人而與之論政哉仰惟執事宏毅之操任重道逺<lb/>
中和之徳修道以教凛凛乎風烈之所自其淵源涵養所<lb/>
見者大是冝與天子共成政平訟理之功而非俗吏所能<lb/>
<pb n="KR4d0241_WYG_004-4a"/>
髣髴者也頃者勞於侍從之事出典三輔之政據浩穰繁<lb/>
劇之衝而<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>以重厚鎮浮之徳臨輕剽浮靡之俗而服以<lb/>
安靜不擾之治正心誠意於一堂之上而斯民之情各得<lb/>
乎四境之内上下晏然福及千里其必有得夫古人之用<lb/>
心此某之所為思見而木獲者今乃親身見之是冝奔走<lb/>
以就下風久矣然某也辱寓封部之中倦游無賴不敢遽<lb/>
以客禮自通今将去之上都念終不可以不見也故輒誦<lb/>
所聞以形容盛徳之萬一非茍容悦也惟執事進之<lb/>
<pb n="KR4d0241_WYG_004-4b"/>
　　　與人論民兵書<lb/>
某聞今議者知外侮之可憂而不知内患之可畏内患<lb/>
者何姦民是也徃者靖康之變乗時崛起立名字據郡<lb/>
邑者横潰四出屠戮焚剽斯民魚肉百倍於金人蹂踐<lb/>
之禍征誅招撫兵分力屈外詛内訌盖十年而後定此<lb/>
其徒豈人有智勇之資戰鬪之能哉舉皆閭巷之小民<lb/>
桀黠游惰不事生産平日棄捐父母妻子相與逰嬉羣<lb/>
博聚飲尚氣使酒小則聚而屠沽大則亡命盗販抵冒<lb/>
<pb n="KR4d0241_WYG_004-5a"/>
法禁不自齒於平民天下有釁鋤耰棘荆相率而猋起<lb/>
遂至於不可撲滅嚮之閭巷之姦而今為大盜之資此<lb/>
安可以忽不加省比年以来富家大室擅兼并之利誅<lb/>
倍稱之息械繋設於私室椎剥盡於膚髓貧民下户讎<lb/>
之到骨譸張怨詈所不堪聴頃在田間實所親見當知<lb/>
幸亂之衆何止曩昔起於貧窮而狃於輕剽者雖然若<lb/>
此之民所在而有未必皆能特起至於徽嚴衢婺建劒<lb/>
䖍吉數州其地阻險其民好鬭能死而不能屈動以千<lb/>
<pb n="KR4d0241_WYG_004-5b"/>
百為羣盜販茶鹽肆行山谷挾刃持梃視棄軀命與殺<lb/>
人如戯劇之易飲食之常異時有司之所不敢呵問其貪<lb/>
暴殘鷙之心特未有以發之耳使其時有可乘事有所<lb/>
激奮臂一呼正在此輩尤不可以不察當是之時朝廷<lb/>
能忘内顧専志外侮乎然則於今之計莫若檢舉往年<lb/>
忠義廵社鄉兵弓手之制别行討論厚立賞格多為爵<lb/>
級多給告命州委之守縣委之令勸誘豪民糾合鄉里<lb/>
應募之士姦民惰卒亡命廢錮之人盡得出於其間其<lb/>
<pb n="KR4d0241_WYG_004-6a"/>
願保鄉里者為一將其願衛邊者則為一將明諭之以<lb/>
不刺面不湼手事已則復歸田里為之糾合者及幾人<lb/>
授某官滿嵗無過増某秩有克獲者受某賞其在募之<lb/>
士爵幾級賞幾等皆當倍於弓兵賞格之舊訓之以坐<lb/>
作齊之以等級糾之以主率居可以備他盜保桑梓行<lb/>
可以補卒乗助邊防無向来椎剽嘯聚之虞而良民有<lb/>
得安田里之幸一物而三善從之昔者六國之士雞鳴<lb/>
狗盜不廢於齊公子之門齊之客安取此哉凡以收拾<lb/>
<pb n="KR4d0241_WYG_004-6b"/>
天下之軼才耳軼才天下未嘗無之有之而不見用於<lb/>
世其發正未可知耳劇孟侠徒也漢將軍得之如一敵<lb/>
國安知豪傑之士不出吾籠取之中伏惟執事念靖康<lb/>
不逺之鑒録古人養才之意思有以洩姦民之心消大<lb/>
盜之資而收狙詐之用弭内患於未形專成功於北顧<lb/>
實立國之基而固本之道也若夫議法制之詳則乞下<lb/>
之有司惟執事裁幸<lb/>
　　　求薦書<lb/>
<pb n="KR4d0241_WYG_004-7a"/>
某聞之古之薦士者固多若得薦一士而再三加意焉<lb/>
者閲千百人乃一遇耳人必知之而後薦之一經薦者<lb/>
是為知已至有登龍薦鶚之稱而況於再三薦而不已<lb/>
者乎非其知之深不能也豈惟知之深非至於心相知<lb/>
不能也是故一日而薦七士者不自以為多終身未嘗<lb/>
薦士者不自以為少在乎知與不知之間耳三代逺矣<lb/>
漢唐以来史之所載惟蕭何狄仁傑之事卓然相望于<lb/>
千載間猗哉其不可掩也方韓信自楚逃来蕭何薦之<lb/>
<pb n="KR4d0241_WYG_004-7b"/>
沛公沛公不能用信亡去何親追得信又以薦之沛公<lb/>
許以為將矣必欲以為大將以為大將矣必欲登壇備<lb/>
禮以命之天后嘗問宰相之才於狄仁傑仁傑以張柬<lb/>
之進天后納而未用也他日復有問焉仁傑進柬之如<lb/>
初天后卒相柬之如仁傑言是二子者豈投合於一言<lb/>
遇之於一日者之比哉非心知其可用用之而必可與<lb/>
辦大事成大功上則君䝉得賢之福下則不累吾賞㧞<lb/>
之公其敢凟告之若是哉其敢必之以將相之任如吾<lb/>
<pb n="KR4d0241_WYG_004-8a"/>
所欲哉自今推之所以成漢業復唐祚微韓信張柬之<lb/>
幾不能底於大定其不負所知亦大矣其視後之人循<lb/>
故事應尺度嘗試以進者亦有間矣抑聞之古之君子<lb/>
其事君行已立政立事凡所以自處者要不可以茍合<lb/>
將有為也將有言也必其見之明知之審患不言耳患<lb/>
不行耳言之必可行行之必可成進則有以信於君有<lb/>
以信於民退則有以信於吾之心是故事君而每輙變<lb/>
其説者欺其君者也欺其君者欺其心者也是商鞅之<lb/>
<pb n="KR4d0241_WYG_004-8b"/>
事孝公也是士君子之所不為者也往者趙中令進二<lb/>
臣於藝祖矣藝祖未之録也異日復進焉亦未之録也<lb/>
他日又進焉藝祖怒毁其書投之地中令俯拾納諸懷<lb/>
以歸他日復表飾以進於是藝祖大悟藝祖之悟非特<lb/>
悟于此二臣者也中令之舉非特區區于此二臣者也<lb/>
凡其君臣之間將有為將有言者於是脗然盡得於精<lb/>
神之際德日起而大有功傳無窮而施㒺極未有不由<lb/>
於此也嗟夫大哉君子之用心也大哉古人之用心也<lb/>
<pb n="KR4d0241_WYG_004-9a"/>
後之君子有志於世者可不務乎伏惟執事先生以文<lb/>
章道徳為時名卿其事君立朝修身制行可以不愧乎<lb/>
古之人矣某也一介賤士鹿鹿於簿書塵土之役自度<lb/>
無寸長可以表見於下風執事者過聼固嘗以其愚不<lb/>
肖之迹上累知人之明縣官以為可賜之階陞之恩矣<lb/>
然某猶自謂朝夕備趨走受教令於㦸衛之間在諸從<lb/>
事中獲温顔被恩意若尤異非他人比者因伏思念前<lb/>
之所以進之者則固知之矣今之所以恩意之異者則<lb/>
<pb n="KR4d0241_WYG_004-9b"/>
尤知之矣知之深遇之異則某之所以自期者固不應<lb/>
淺鮮矣是以敢進乎前説而欲以改秩之文重累於門下<lb/>
也然是舉也自他人言之則為凟自知己言則未為過<lb/>
雖某之愚决無足以望古人之藩籬庶幾其萬分然區<lb/>
區所期乎先生以古人之用心者如此先生光明盛大<lb/>
之業上知之矣民信之矣歸而佐天子秉大政進退人<lb/>
材其所成就視前數公何逺之有夫季布之得名曹丘<lb/>
揚之也燕王之得名郭隗先之也伏惟執事先生録其<lb/>
<pb n="KR4d0241_WYG_004-10a"/>
歸仁之心而遂其自厲之志施恩於曹郭一夫之賤而<lb/>
收名於漢唐寥寥千載之間以上繼中令之勲績使天<lb/>
下之人知執事之樂於成人也如此能為薦士也如此<lb/>
能儷美古人也如此某之能自力也如此能取特逹之<lb/>
知也如此能成人主千載希闊之盛舉也如此聞之四<lb/>
方艷之一時傳之子孫以資説士顧不偉哉惟先生少<lb/>
垂意焉幸甚<lb/>
　　序<lb/>
<pb n="KR4d0241_WYG_004-10b"/>
　　　穽錦編序<lb/>
選舉之法壞而上之人始以文章取士士非以此無所<lb/>
求官故文章日益工而道日益散陵夷至於後世好惡<lb/>
蠭起科目紛更士既累於得失而眩於所守益輕棄其<lb/>
學以逢時好場屋之文與平昔之學遂為兩塗略不相<lb/>
似矣余自㓜雖習進士舉然性不喜讀時文今年下第<lb/>
東歸過其同舍生生曰子亦知夫子之所以不售者乎<lb/>
不習時文齒豁目昏此太學之諺言不爾雖至老不可<lb/>
<pb n="KR4d0241_WYG_004-11a"/>
得也余盖聞退之言嘗自讀其所試不啻俳優者之詞<lb/>
顔忸怩而心不寧者數月盖自退之已不免矣吁可歎<lb/>
哉今余以家貧親老求舉進士亦必至於得而已茍必<lb/>
志於得而求之以不可必之道是豈人之情也哉於是<lb/>
盡取世之所謂時文書其善者而伏讀之凡時文之學<lb/>
類以善漁獵戕賊竄竊摹擬取青嫓白肥肉厚皮為上<lb/>
真栁子厚所謂以文錦覆䧟穽者然而世之觀者眩焉<lb/>
余不幸知之而自投於䧟穽之内乃名其編曰穽錦非<lb/>
<pb n="KR4d0241_WYG_004-11b"/>
以名斯文也將以識其所學而亦其心之一日不忘乎<lb/>
堙穽徹錦載鞭䇿鳴和鸞以安行乎康衢大道庶幾得<lb/>
遂此志云爾以其甲為賦乙為論丙為䇿而序見於此<lb/>
焉紹興乙丑十二月望日書<lb/>
　　　送王伯時赴丞連江序<lb/>
丞於邑其位為最尊其職宜與令分政而治然後世縣<lb/>
道浸輕為令者往往好専權以私已而不復分政於丞<lb/>
丞亦惡其専以軋已而不以誠應於令上忌下怠而各<lb/>
<pb n="KR4d0241_WYG_004-12a"/>
不得安其職丞之位或幾乎虚設夫惟如是故置丞以<lb/>
來閱數十百年而未聞一人善於其職著稱循良者良<lb/>
有謂也自近年以來此弊尤甚士皆庸懦軟熟委權避<lb/>
勢為茍禄養妻孥計者然後屑就不然則亦恥任其職<lb/>
不然則他邑之令疲癃不任事者易置而為之耳吁可<lb/>
怪哉吾表兄福唐王伯時得丞連江人謂兄貴公子屑<lb/>
從州縣之游而予獨以為不然伯時平居刻志慎行歉<lb/>
然自處於不足不啻里巷之窮儒其所稱皆六藝之文<lb/>
<pb n="KR4d0241_WYG_004-12b"/>
異端之學則不注於其心其商時論事極世俗之情態<lb/>
與夫姦弊之囊槖若龜卜數計之不僣寛然攸然若萬<lb/>
頃之陂有不見其涯涘者矣是真可以牧人惠衆必有<lb/>
以輔長而安其職者矣異時著稱循良為標的於後世<lb/>
者當有望於伯時矣余㓜時侍家公官秦溪始及見兄<lb/>
越七年以家命従事福唐與兄從游數月飲酒賦詩徃<lb/>
往極驩髙歌慷慨今其行矣余方窮旅周視其居無貨<lb/>
財可以饋贐無肴核可以祖别惟嚮之所言者書以為<lb/>
<pb n="KR4d0241_WYG_004-13a"/>
送<lb/>
　　　送薛右司赴行在序<lb/>
前年冬令諫大夫王公將出疆求文武士於幕下監丞<lb/>
陶公猥以某進某謝不敏而陶又出其不腆之文王公<lb/>
憐焉以為可教於是羅致之意甚果某亦慨然有當世<lb/>
志曰此大丈夫請纓之秋也蓋束書問塗矣而負薪之<lb/>
疾錮而留之遂不果行王公一世之傑其邁往超詣之<lb/>
姿魁閎逺大之器照映區宇士欲收名定價於其門者<lb/>
<pb n="KR4d0241_WYG_004-13b"/>
如登蓬瀛渉崑閬邈乎其無由某之不肖迺在下風而<lb/>
奉槃㰱揚威靈曽又不得脫穎於十九人之後以奔走<lb/>
漢使者之光華者命也屬者幸甚獲拜節下瞻道德之<lb/>
容聞正大之言而窺誠明之學洸洸乎浩浩乎廼有王<lb/>
公之風焉猗歟盛哉公與王公皆今代第一等人某固<lb/>
未識王公而以睹公為快公盖受知王公而佐其幕天<lb/>
子又以王公之言而歸公於朝誠有以信二公之道同<lb/>
而喜鄙言之尤信也今諫垣憲府尚多虚位公去將峩<lb/>
<pb n="KR4d0241_WYG_004-14a"/>
豸冠酌獸尊厲鷹鸇之威肅鴛鷺之序明目張膽論天<lb/>
下大事是非可否於人主前以與王公相為先後固不<lb/>
偉歟王公今首諫列矣公又掉鞅而馳之由是而厯樞<lb/>
要秉鈞軸左提右挈若臯陶之於舜周召之於成王蕭<lb/>
曹丙魏之於漢以輔成非常之功盖千載旦暮爾某聞<lb/>
之歐陽子曰仕宦不為宰相則為諫官諫官得行其言<lb/>
宰相得行其道自古瓌竒雄俊之士雖抱負閎闊志慮<lb/>
英發思以功名自見於世而落落難合不如人意十常<lb/>
<pb n="KR4d0241_WYG_004-14b"/>
八九二公翼堯戴舜逢不世出之主而又立不諱之朝<lb/>
當可為之時諫官宰相平歩翺厯功名之資衮衮入手<lb/>
則其穆天縡奠坤軸合三光五嶽之氣以康濟天下其<lb/>
可不奮迅揚厲以大慰海内喁喁具瞻之衆哉公之行<lb/>
也某雖不得効前驅托後載然於二公之門不可謂無<lb/>
一日之知故敢道平生以為公别而又屬其願見未獲<lb/>
之意於公以為王公謝大江千里揚舲東下竝瓜歩出<lb/>
京口回望湓江牛渚之間豈無従容䕶封之對慷慨中<lb/>
<pb n="KR4d0241_WYG_004-15a"/>
流之誓如昔人耶公其弭節而問焉併以為歸覲之獻<lb/>
　　記<lb/>
　　　最勝齋記<lb/>
則之作茅齋東牆之下廣袤尋丈而旁直堂寝華榱廣<lb/>
廡暎之蕞然低小隨意環以竹樹窗明几浄清逸虚窕<lb/>
有禪房道院意象主人愛且樂之充以筆研書冊茶爐<lb/>
奕具朝夕游息其下問余所宜名者余請以最勝名之<lb/>
則之家潭潭之府襟帶百畝之園平湖曲港名花怪石<lb/>
<pb n="KR4d0241_WYG_004-15b"/>
亭榭之勝於今實最茂苑顧嘗過之悠然如傳舍如他<lb/>
人之室而反屬意於是余又從而予以是名無乃厭常<lb/>
而嗜異者某葢及事先留尹秘閣公與聞議論之餘謂<lb/>
士大夫居家則當思在官之日在官則當思居家之日<lb/>
人情欲惡大抵一般某因贊公之說曰斯言進於道矣<lb/>
豈特此哉人生日用間當推吾心以及人之心宅髙明<lb/>
之居頗亦思世有不庇風雨之家服飾華靡之具頗亦<lb/>
思世有不飽藜菽之民大官大邑傳之子孫頗亦思祖<lb/>
<pb n="KR4d0241_WYG_004-16a"/>
父之所從得家國休戚之所宜同者若是一念常到胷<lb/>
中周公孔子皆従此出先公心喻而首肯久之則之佳<lb/>
公子也自余見其諸父當路内外聲燄炙手可熱時與<lb/>
今沉浮里巷其持已遇物了無異處嘗試俯仰是中嗒<lb/>
然隠几之外出處一心豐儉一致將深有得於此矣然<lb/>
則最勝之義在此不在彼則之意也先公意也<lb/>
　　頌<lb/>
　　　雙椿頌<hi>并序</hi>
<pb n="KR4d0241_WYG_004-16b"/>
　　　　龍口之渰東出為歸龍之瀆又東為涉墅之<lb/>
　　　　河河至是獨委蛇瀦蓄氣象明秀其陽有雙<lb/>
　　　　榦竦㧞出乎衆木之上蓊欝轇轕樛枝而連<lb/>
　　　　理者是為雙椿椿之下先是里人邵氏居之<lb/>
　　　　客有過相者曰此非子之居也後十年當有<lb/>
　　　　徳人鉅公至矣丙子春留尹祕閣王公税駕<lb/>
　　　　義興之郊特營别墅而邵氏老人夣若有緇<lb/>
　　　　褐申告以前言者寤而驚異公因得家焉至<lb/>
<pb n="KR4d0241_WYG_004-17a"/>
　　　　是適十年矣公元豐名宰相家所臨數路皆以<lb/>
　　　　循良稱其出處進退中立不倚者天下信之<lb/>
　　　　此其功名夀福先見之祥天盖有以相之矣<lb/>
　　　　迺為之頌<lb/>
堂堂王公盛徳之表維彼吉人有相之道公來相宅爰<lb/>
究爰處神實告之在河之滸有碩其椿並秀連理君子<lb/>
宜之式燕以喜維椿之久為君子夀孰侈其祥邦家之<lb/>
光帝曰遄歸珮玉鏘鏘公在朝廷喬木之尊瞻彼甘棠<lb/>
<pb n="KR4d0241_WYG_004-17b"/>
有式其門龍口之東涉墅之陽我作頌詩公其永昌<lb/>
　　銘<lb/>
　　　邵元實寳硯銘<lb/>
　　　　陽羡邵氏世以文鳴硯其先所寳用也元實<lb/>
　　　　公以屬歴城衛某為之銘曰<lb/>
弁之峩如玉之温如而道與之腴世為邵氏文章之符<lb/>
將函三光混五嶽飾萬物而澤九區矣吾子邵子豈山<lb/>
澤之臞耶<lb/>
<pb n="KR4d0241_WYG_004-18a"/>
　　　冰花盂洗銘<lb/>
　　　　隆興初元冬十一月癸丑洗有冰華秀異如<lb/>
　　　　生鐫寫者僅能形似若十二月甲申盂有冰<lb/>
　　　　亦如之廼銘之以侈厥祥<lb/>
陵隂機兮洩天巧搴桂影兮茁瑶草若諄告以厥祥鳴<lb/>
玉兮其子孫永夀用寳<lb/>
　　　平江府刻漏銘<hi>并序</hi>
　　　　平江今股肱郡官府庶事既復升之舊唯刻<lb/>
<pb n="KR4d0241_WYG_004-18b"/>
　　　　漏草創其制非是無以示民早晚郡守王昫<lb/>
　　　　實命改作某月朔漏成銘曰<lb/>
挈壺水兮任衡石公無私兮見天則察四氣兮正六律<lb/>
時無易兮政不忒通晝夜兮永無極<lb/>
　　跋<lb/>
　　　代人跋御書<lb/>
臣待罪銓筦之三月上不以某膂力愆詔以敷文閣直學<lb/>
士充荆湖北路安撫使越聞命若干日入對於祥曦殿<lb/>
<pb n="KR4d0241_WYG_004-19a"/>
又若干日天子臨正衙遣焉凡所以寵綏付畀之渥丁<lb/>
寧備矣行次國門外復出御書以賜雲漢之章箕疇之<lb/>
秘轇轕象緯焜燿日月顧臣何足以測識萬分臣竊惟<lb/>
皇帝陛下以天錫之智不代出之略一九州掩禹迹合<lb/>
三光五嶽之氣患不為耳而能遵養時晦講敦睦一視<lb/>
薄海仁之至也申飭守備不忘逺略惜分隂於暇時智<lb/>
之大也仁之至智之大規模益逺矣聖人之能事備矣<lb/>
臣愚不克負荷冒昧隕越敢登景鑠暢榮號以稽方來<lb/>
<pb n="KR4d0241_WYG_004-19b"/>
庶無墜天子之顯休命<lb/>
　　　䟦武氏石室畵像<lb/>
右武氏石室畵像漢人餙墓多類此諸家所記李剛魯<lb/>
恭朱浮武氏墓室皆章章可考者李剛為荆州刺史墓<lb/>
在鉅野黄水南石室三間四壁隠起雕刻為君臣官屬<lb/>
龜龍麟鳯之文魯恭為司𨽻校尉墓在金鄉前有石祠<lb/>
石廟四壁皆青石隠起刻書契以來忠臣孝子義女孔<lb/>
子及七十二弟子像二説出酈道元水經朱浮墓在濟<lb/>
<pb n="KR4d0241_WYG_004-20a"/>
州壁上刻平生所厯官車馬儀衛題曰府君作令時作<lb/>
京兆尹時及他官時見米元章畵史濟州有武氏數墓<lb/>
墓前有石室刻古聖賢像小字八分書題記姓名往往<lb/>
為贊於其上見趙徳夫金石録考之此畵無孔子七十<lb/>
二弟子及四靈形像無府君作令作京兆尹等語而有<lb/>
八分小字古聖賢題贊知為武氏墓室審矣武氏有石<lb/>
闕銘長史班從事梁呉郡丞開明執金吾丞榮數碑皆<lb/>
出任城趙徳夫所謂武氏數墓是也趙云墓前有石室<lb/>
<pb n="KR4d0241_WYG_004-20b"/>
不指明誰墓按從事梁碑云前設壇墠後建祠堂良匠<lb/>
衛改雕文刻畵羅列成行攄騁技巧委蛇有章似謂此<lb/>
畵然徳夫家東州宜得之詳正應傳疑耳某聞之喻子<lb/>
才郎中南渡四十年纔再見之朱晞真張如瑩氏漢碑<lb/>
鄉來無恙者故自有數中厄戎馬其傳益㣲此本則文<lb/>
字竒古少訛缺尤可珍愛乾道丁亥夏客有持示建康<lb/>
尹某人云即張如瑩尚書所蔵本也乃刻而納諸府廨<lb/>
紬中閣之壁以震耀來世云<lb/>
<pb n="KR4d0241_WYG_004-21a"/>
　　雜文<lb/>
　　　鎮江府勸農文<lb/>
嵗二月有司㑹耆老于郊勸以農事所以示國敦本非<lb/>
以為故事也爾父兄子弟其勉之哉去年夏天作滛雨<lb/>
害爾禾稼有司奉明詔發倉廩問民疾苦捐賦役緩逋<lb/>
貸罷軍須之不便於民者冬又烽火日急江淮騷動天<lb/>
子益虚已從欲繼好息兵以綏靖宇内老弱流徙露居<lb/>
江介者有司奉承徳意更議賑䘏撫之字之勞之來之<lb/>
<pb n="KR4d0241_WYG_004-21b"/>
安之集之俾無以南北自别無以為戕敗爾是以獲保<lb/>
生生天監明徳瑞以三白貽我麰麥興我嗣嵗之祥矣<lb/>
爾等宜思所以順天心稱上㫖無惰農自安無失農時<lb/>
惟服田力穡深耕易耨則克有秋傳不云乎百畝之田<lb/>
匹夫耕之可以無饑矣五母雞二母彘植墻下以桑五<lb/>
十六十者可以衣帛食肉矣謹庠序之教申之以孝弟<lb/>
之義斑白者不負戴於道路矣夫民尊君親上樂事勸<lb/>
功未有不由於此故曰農者興徳之本也是以聖人務<lb/>
<pb n="KR4d0241_WYG_004-22a"/>
之重之爾其可自忽哉若夫省徭役薄賦歛無奪汝時<lb/>
則勸農之政爾宜責於為有司者我其敢不勉之哉爾<lb/>
父兄子弟尚明識之<lb/>
　　祝祭文<lb/>
　　　祈雨祝文<hi>諸神廟</hi>
季夏六月苖者秀秀者實芸者歌於野饁者讙於路則<lb/>
惟其時今吾四封原田之植則老而未畦下澤之苗則<lb/>
悴而不阜農有望雲之嘆吏興閔雨之憂中夜以思欲<lb/>
<pb n="KR4d0241_WYG_004-22b"/>
救無所惟神秩有常祀依人而行嵗之豐凶宜與同其<lb/>
職吏之不徳罰何可辭念此一方亟敷大貺沛為三日<lb/>
之雨用成百榖之祥觴豆孔嘉答揚敢後<lb/>
　　　祈雨祝文<hi>寳公塔</hi>
某來閲三時於師三有請矣雨暘之應惟吏所召吏實<lb/>
不徳舉必有祈祈而獲焉師則大貺之矣吏得無愧於<lb/>
中哉去年冬不雪今年春不雨精意甫交閔焉饗答有<lb/>
繭如盎有麥如雪繄誰之功師與天通今夏且季宻雲<lb/>
<pb n="KR4d0241_WYG_004-23a"/>
在郊秧苗老而未畦菽粟閼而未遂豐凶之决在於此<lb/>
日吁嗟之求敢爾展布雖威神自在普應無方而因縁<lb/>
出現光靈是宅宜篤此邦之祐沛為三日之霖一念所<lb/>
加百靈並應若民與吏永有依歸<lb/>
　　　祈雨祝文<hi>再禱寳公塔</hi>
九夏之季農務孔棘髙下俱病嵗將若何廼丙寅之雨<lb/>
鼓舞行路冀終大貺是以有辛未之祀且謝且祈而宻<lb/>
雲在郊風則醨之神龍在淵誰為起之非吾真覺何以<lb/>
<pb n="KR4d0241_WYG_004-23b"/>
告之轟雷車摇電幟指麾百靈呼召屏翳一雨濯枝以<lb/>
寛望嵗師之賜也民之福也吏之幸也<lb/>
　　　謝雨祝文<hi>諸神廟</hi>
風馬兮雲車神之行兮天之衢歴九闗而上訴兮軫斯<lb/>
民之嗟吁前豐隆而後元㝠兮馳閶闔而下帝都策神<lb/>
龍之淵潛兮駕阿香於山隅蕩八表之歊煩兮澤萬物<lb/>
而昭蘇旋乾兮轉坤神之功兮不可踰竟厥徳以幸吾<lb/>
民兮尚五風十雨之時須椒漿兮桂醑鼓鐘兮笙竽聲<lb/>
<pb n="KR4d0241_WYG_004-24a"/>
頌詩而報豐年兮神之明其可誣<lb/>
　　　謝雨祝文<hi>寶公塔</hi>
古語有之旱不苦禱而雨精誠之運天人何逺某非其<lb/>
人烏敢議此稽首大圓覺歸依方便門旋斡隂陽昭蘇<lb/>
動植曠蕩之澤鼓舞提封相我休成尚終大貺<lb/>
　　　為莊文太子服藥肆赦祭告諸神廟祝文<lb/>
重離之象實貳君尊六氣之愆偶成疾疹上軫焦勞之<lb/>
念用敷曠蕩之恩爰飭有司敬陳明祀願介無疆之福<lb/>
<pb n="KR4d0241_WYG_004-24b"/>
立膺勿藥之祥載一角之螭快覩來朝之御望重輪之<lb/>
日益揚乆照之光<lb/>
　　　告墓祝文<lb/>
某等頃嬰大戚適時多故爰卜幽宫于此淨宇松檟繁<lb/>
殖竁兆孔固尊靈是宅多厯年所子孫蒙福嗣有位敘<lb/>
維吉之從莫如此土廼撤僧藍築之傍塢度其川原大<lb/>
我封樹象獸有列牆闕有度宫師二品視此命數諏日<lb/>
維良工徒夙具展告莫親縻此尺組西望泫然有愧奠<lb/>
<pb n="KR4d0241_WYG_004-25a"/>
俎<lb/>
　　　祭趙侍郎文<lb/>
嗚呼堂堂趙公崧嶽之神文武為憲四方是聞位於天<lb/>
朝楨幹之臣式是南國南國于旬全徳之懿如甫及申<lb/>
我昔見公公謂我姻握手一笑歡然如春効官建業斧<lb/>
繡獲親暨公阻蜀道遇逡廵别去幾何貴名日新保釐<lb/>
任重於江之濵朞年報政當覲中宸輔相逺業宜未易<lb/>
論云胡不淑䘮我徳人痛念疇昔手書見存敦篤情話<lb/>
<pb n="KR4d0241_WYG_004-25b"/>
謂將乞身杖屨從我卜宅吳門豈繄來思衾翣是陳哀<lb/>
哉此情尚堪有云有肴在爼有酒在尊公乎知乎侑哀<lb/>
以文<lb/>
　　　祭劉侍郎文<lb/>
嗚呼嵗之杪秋公來自西鼉鼓烏檣擘浪如飛恵然見<lb/>
我於江之涯快辯傾河逸思卷蜺隂闢陽開乾端坤倪<lb/>
經世之具公老其誰别日㡬何疾則嬰之嗚呼昊天而<lb/>
弗憗遺八十之年三品之貴他人奚憾於公則匪非雷<lb/>
<pb n="KR4d0241_WYG_004-26a"/>
非霆維公之聲如圭如璧維公之徳天神地富萬象羅<lb/>
絡馳騁上下茫洋而博雜者公之學也河漢昭回卿雲<lb/>
輪囷髙厲逺舉焜燿而奫淪者公之文也揮斥八極寥<lb/>
廓萬里貴賤窮達生死而一致者公之氣也舒之垂日<lb/>
月巻之猶𦕈忽素富貴而不移嬰患難而不絀哀榮始<lb/>
終超冠今昔則又公之大全而震耀興行於世為不可<lb/>
企及者也嗚呼金石之契垂五十年出處離合中無間<lb/>
然几杖之敬耆老之賢公今往矣棄我而先嗚呼痛哉<lb/>
<pb n="KR4d0241_WYG_004-26b"/>
明而在人隠而在天公實至人有化無遷䘮車㑹逢銘<lb/>
旗歘前哭公道傍淚下迸泉抵掌笑談浩如雲烟髣髴<lb/>
平生尚舉我籩嗚呼痛哉<lb/>
　　　祭王樞宻文<lb/>
惟公學以美身道以致位和以應物清以律世粹然金<lb/>
玉莫名一器正色烏臺為賢御史代言鵷禁為名學士<lb/>
入秉鈞樞本兵政地雍容造膝有大臣體唐虞君民日<lb/>
月可冀一朝引疾去如脱屣玉節麟符晝繡閭里東山<lb/>
<pb n="KR4d0241_WYG_004-27a"/>
之思西歸是俟彼何人者告之起起清標在目温言在<lb/>
耳豈伊一訣而公永已我來自東有棠蔽芾巋然之封<lb/>
望之隕涕莫親奠斚中心是愧惟古哲人有化非死鍾<lb/>
山蒼蒼江水瀰瀰公歸在焉凜有生氣尚其髣髴舉我<lb/>
饔餼<lb/>
　　　祭張縣尉文<lb/>
嗚呼公之少年氣壓里閭志有事於四方羞槁項乎一<lb/>
隅去閩嶺以長嘯指谷陽其我居曽閲嵗之幾何而坐<lb/>
<pb n="KR4d0241_WYG_004-27b"/>
致乎名與利俱謂將官一日而九遷壽百嵗而不渝胡<lb/>
為乎天之不淑止中道而乃殂嗚呼哀哉孰有能居官<lb/>
如吉仲之嚴且明者耶孰有能惇親如吉仲之義且情<lb/>
者耶孰有能䘏孤如吉仲之樂且誠者耶嗚呼哀哉吉<lb/>
仲之生也勇有餘而嬰物之方怒言甚壯而輕身之不<lb/>
貲今其亡也衣冠慘其繪事音容閟而莫窺載遣車以<lb/>
在塗悲送客於兩岐有肴在爼有酒在巵能復髙歌以<lb/>
自侑説劍以相怡耶嗚呼哀哉尚忍言之耶吾儕姻親<lb/>
<pb n="KR4d0241_WYG_004-28a"/>
相與嵗時君肅于門喜見於眉今其徃矣終天之思遮<lb/>
道一樽歌此奠詞嗚呼哀哉尚饗<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>䝉齋集卷十</head> <lb/>
    <p>
<pb n="KR4d0312_WYG_010-1a"/>
欽定四庫全書<lb/>
　䝉齋集卷十<lb/>
　　　　　　　　　　　　　宋　袁甫　撰<lb/>
　表<lb/>
　　謝次對宮祠表<lb/>
力辭華職乃竟閟于俞音叨領真祠更誤霑夫寵渥恩<lb/>
隆岱岳心凜冰霜臣某<hi>中謝</hi>伏念臣久抱沈疴粗安愚分<lb/>
粤從謁告凡七八疏以求閒繼冒兼官猶一再除而未<lb/>
<pb n="KR4d0312_WYG_010-1b"/>
已俄峻升於次對又洊玷于名藩自惟衰頽多病之身<lb/>
得此稠疊非常之數僥逾若是稱塞謂何此蓋恭遇皇<lb/>
帝陛下大度海涵至仁春育念臣曽班朝列示簪履之<lb/>
不忘察臣稍讀父書雖菲葑而弗棄遂頒新命俯及陳<lb/>
人臣敢不思報殊知益充素學務明義利詎自昩于初<lb/>
心誓保身名庶不隳于晚節<lb/>
　狀<lb/>
　　徽州乞祠狀<lb/>
<pb n="KR4d0312_WYG_010-2a"/>
某至愚極陋無所取材誤䝉聖恩擢膺郡寄僥逾過分<lb/>
報稱無繇惟思夙夜究心勉竭駑鈍始到之日蠧弊百<lb/>
端帑藏空竭而無餘綱解積壓而未補縣道財賦告急<lb/>
紛然婺源休寧積廢尤甚遂與諸邑相約首罷專人追<lb/>
呼務于催科之中深寓撫字之意今則休寧蠲賦已沐<lb/>
霈恩婺源辟官頓新弊政其他諸邑亦皆有條幸賴同<lb/>
寅協心得以專精郡事前官綱運補解已多吏禄兵糧<lb/>
按月支給時發倉庾用濟貧窮稍飭軍容仍加激犒庭<lb/>
<pb n="KR4d0312_WYG_010-2b"/>
少淹留之訟獄無久繫之人囘視曩時氣象稍勝民既<lb/>
幸拙政之無擾某亦與百姓而相安只縁上有老親年<lb/>
踰八十兼抱宿恙發作無時某自領郡符倏焉滿嵗去<lb/>
鄉千有餘里音信動涉兼旬心旌搖搖頃刻弗置念躬<lb/>
湯藥之奉合尋香火之緣欲乞朝廷察某區區所陳别<lb/>
無規避陶鑄一祠廟差遣俾得早歸鄉閭粗供子職既<lb/>
可以全微臣事親之道又可以彰公朝錫類之仁言發<lb/>
於衷情不得已欲望朝廷亟賜敷奏施行<lb/>
<pb n="KR4d0312_WYG_010-3a"/>
　　衢州乞祠狀<lb/>
某一介庸虛寸長無取濫叨誤恩分畀輔郡深惟公朝<lb/>
所以委使之意夙夜孶孶悉心撫字期欲報稱萬一惟<lb/>
是郡當舟車往來之衝加以積弊轇轕之後茍徇人情<lb/>
則有負所學之素欲伸公道則不免違俗之譏每於職<lb/>
所當為但知勉竭其力自到官以来究見諸邑舊苦豫<lb/>
借遂痛節浮費與之代輸蠲除宿逋以示寛恤自是蠧<lb/>
弊既革田里相安今則上供綱運並無虧欠官兵俸料<lb/>
<pb n="KR4d0312_WYG_010-3b"/>
如期支給去冬市廛延燎營葺俱已復初今嵗雨暘及<lb/>
時農收又幸一稔及𤓰而代屈指匪遙在某可謂僥逾<lb/>
其他别無規避只緣斗筲易溢蒲栁早衰冒膺劇繁頓<lb/>
覺疲苶重以松楸在念寤寐不忘欲乞朝廷特賜敷奏<lb/>
陶鑄一祠廟差遣一次庶幾得歸舊里稍獲休息異時<lb/>
或有繁使東西惟命不敢控辭<lb/>
　　辭免將作監兼國史狀<lb/>
職正五工驟玷飭材之選書成一藝猥兼載筆之華自<lb/>
<pb n="KR4d0312_WYG_010-4a"/>
揆非宜以榮為懼伏念某謏材何算樸學徒勤久去周<lb/>
行詎作清都之想謬持漢節飽諳黎庶之情恍兩鬢之<lb/>
俱霜乃一身而二任發倉箱之積所期八口之無饑察<lb/>
囹圄之寃敢謂片言而折獄比積勞而致疾屢削牘以<lb/>
祈閒初無避事之嫌蓋出由衷之悃俞音竟閟寵數忽<lb/>
頒自外而中固喜吏氛之脫求退而進終非愚分之安<lb/>
輒控忱辭冒干鈞播願收回于成命庶允穆于師言葵<lb/>
藿心傾何敢忘于大義松楸夢遶期少遂于素懐<lb/>
<pb n="KR4d0312_WYG_010-4b"/>
　　辭免直嶶猷閣知建寧府狀<lb/>
某承家學淺涉世才疎周爰咨諏偶冒持於雙節不遑<lb/>
寧處倏恍閲於五年昔升雉監之班仍贊麟經之筆忽<lb/>
叨因任俾續前功尋力辭賑卹之艱獲專任平反之責<lb/>
方虞幽黜遽被明揚閩嶠上游昔素稱夫劇郡阜陵潛<lb/>
邸今尤號夫大邦屬肇新元化之初正妙選惟良之日<lb/>
不應疲苶可稱撫摩況方躋堯閣之榮復超二級豈假<lb/>
寵周藩之寄欲重一麾猥併集于罔功敢躐當于成命<lb/>
<pb n="KR4d0312_WYG_010-5a"/>
輒控循牆之避庶逃負乗之羞<lb/>
　　建寜乞祠狀<lb/>
某叨試外庸倏周一紀驅馳江部粗殫諏度之勤牧御<lb/>
閩邦兼任将輸之寄誓欲守公而竭節敢云擇便以謀<lb/>
身而自抵建以来憂民之瘼皇皇平糴切切救饑罷省<lb/>
十綱之運鹽蠲除累嵗之逋賦更欲講求丁米庶幾鋤<lb/>
去蠧根緣積疲勞致生疾疢證狀將成於瘻癘寢興俱<lb/>
患於艱難加之飲食弗强肌膚頓削皓然白首顧逐禄<lb/>
<pb n="KR4d0312_WYG_010-5b"/>
以何營皎若壯心思捐軀而莫遂惟當置散或可弭災<lb/>
兼自入霉至今闔境閔雨精禱致嚴於齋素甘霖已應<lb/>
於滂沱雖云轉咎而為祥胡可抱疴而尸位痛則呼父<lb/>
仰而籲天欲望朝廷特賜敷奏許家山之遄返冀骸骨<lb/>
之保全儻假息於餘齡期報恩於末路<lb/>
　　辭免兼侍講狀<lb/>
感恩甚渥揣分奚堪竊惟聖學之緝熙尤重儒臣之勸<lb/>
講非深造自得則無以為啟沃之益非殫見洽聞則無<lb/>
<pb n="KR4d0312_WYG_010-6a"/>
以承顧問之詳自揆何人足當斯選已陳免牘尚閟俞<lb/>
音敢望公朝曲回淵聽<lb/>
　　辭免兼權中書舍人狀<hi>案本傳甫凡三兼中書舎人此狀有久服麤官濫被</hi>
　　<hi>賜環等語則當是由知建寧以祕書少監召入兼領時所上狀中又有冒攝銓衡之貳語本傳不詳</hi>
　　<hi>載攷甫為其妻趙氏壙志有云端平元年以少監召二年遷舎人兼攝詞垣吏銓則亦是初為舍人</hi>
　　<hi>時兼領也又以下為起居郎兼舍人狀首一聯西掖攝承尚仍舊貫與此篇首聮西掖代言驟叨越</hi>
　　<hi>爼二語互詳之則此狀在初兼時無疑</hi>
右坳載筆政負空餐西掖代言驟叨越俎疊膺異數倍<lb/>
<pb n="KR4d0312_WYG_010-6b"/>
惕危衷伏念某碌碌無奇悾悾自信少耽樸學素莫習<lb/>
於詞章久服麤官更寖荒於筆硯幸逢調瑟濫被賜環<lb/>
近咫尺天已覺嵗華之晩分清切地曽微月籥之更遽<lb/>
陪經幄之游冒攝銓衡之貳已多忝竊可復超踰矧頒<lb/>
一札之新申飭羣工之課職專潤色将大布于王言詞<lb/>
許繳還必盡當于公論倣近製則弗工于駢儷㣘孤忠<lb/>
則動忤于姦邪自知迂愚無以稱塞儻冒貪于榮寵将<lb/>
自速于顛隮伏望朝廷特賜敷奏收還誤渥改畀時髦<lb/>
<pb n="KR4d0312_WYG_010-7a"/>
當使聖謨不愧坦明之制毋令冗器得汙嚴近之班<lb/>
　　辭免起居郎兼中書舍人狀<lb/>
左坳記注忽冒新除西掖攝承尚仍舊貫恩華狎至慚<lb/>
負増深伏念某疎拙無堪樸忠自信國步艱難之際老<lb/>
冉冉而奚為家門憂患之餘心悄悄而良苦方念力祈<lb/>
於閒佚豈堪更被于寵榮伏望朝廷特賜敷奏收回渙<lb/>
渥改畀時髦俾無負乗之羞庶免曠官之媿<lb/>
　　辭免直徽猷閣宮觀狀<hi>案本傳甫為起居郎兼中書舍人時史嵩之以力主</hi>
<pb n="KR4d0312_WYG_010-7b"/>
　　<hi>和議驟得遷擢甫力陳不可至再皆不報侍御史徐清叟遂奏論甫昔守富沙日贓六十萬改甫知</hi>
　　<hi>婺州不拜此狀有引咎語當指此事也</hi>
爵祿厲世之權實國家之公器㢘恥立身之節尤臣子<lb/>
之素心故上無濫予之嫌下安知足之分同歸一是庶<lb/>
獲兩全伏念某但有樸忠了無能解率意勇往每與世<lb/>
以相違忤物滋多由信已之太過豈譏評無因自至皆<lb/>
言行有以取輕痛門戸之凋零祈朝家之昭雪忱辭雖<lb/>
切從欲未頒正無地以措躬忽自天而錫寵既賦祠官<lb/>
<pb n="KR4d0312_WYG_010-8a"/>
之廩仍加閣職之華度義弗安捫心愈愧敢望特與敷<lb/>
奏曲賜矜憐冀成渙之亟收庶危蹤之善保多言誠為<lb/>
可畏從古而然止謗莫如自修由今以始<lb/>
　　辭免除集英殿修撰知婺州狀<hi>案本傳甫前後兩命知婺州皆辭不</hi>
　　<hi>拜此狀有罪大責輕等語當是初被論時所上</hi>
罪大責輕正念昨非之當改人微恩重尤慚新渥之洊<lb/>
頒輒干再瀆之誅用罄一忱之請伏念某之不肖命也<lb/>
甚竒人交肆於詆誣上未忍於捐棄寓泰陵奎壁之直<lb/>
<pb n="KR4d0312_WYG_010-8b"/>
領建業煙霞之祠方避寵榮力祈寝免峻升寶殿侈論<lb/>
譔之隆名躐鎮金華増藩宣之重寄大君有命小臣敢<lb/>
辭奈前申尚阻於施行兼近牘復閟於俞允胸懐耿耿<lb/>
尚虞利口之騰義理昭昭詎昩朶頤之戒儻自違其素<lb/>
志將重玷於明時更望鈞慈特與敷奏察其悃愊賜以<lb/>
矜憐收回宸命之頒少塞輿人之議可與無與于公朝<lb/>
何拘反汗之嫌欲仁得仁在小臣惟冀本心之白<lb/>
　　再辭免知婺州狀<lb/>
<pb n="KR4d0312_WYG_010-9a"/>
自顧賤微倍深兢惕<hi>案此篇起處原本有闕文無可校補</hi>伏以臣子事上<lb/>
之誼無貳爾心君父恤下之情丕從厥志已備殫于忱<lb/>
請乃尚閟于俞音理實未安辭寧洊瀆伏念某素乏涵<lb/>
養動招悔尤以閣職而領真祠猶難輕受分藩符而升<lb/>
祕殿奚可冒承矧聖明求治之益勤惟牧御得人之為<lb/>
急睠言星婺密拱日畿高大父之遺芳依然猶在不肖<lb/>
孫之弱植藐爾何堪得非所䝉榮秖為懼儻茍貪於光<lb/>
寵是自速於顛隮伏望鈞慈更賜敷奏收回成渙改畀<lb/>
<pb n="KR4d0312_WYG_010-9b"/>
時髦義利兩途難兼取魚熊之美行藏一致乞仍尋鷗<lb/>
鷺之盟<lb/>
　　辭免中書舎人狀<lb/>
去國經年方愧召綸之錫朝天有日驟叨詞掖之除新<lb/>
渥輝煌危衷震惕伏念某性資介僻學殖荒疎惟知公<lb/>
以滅私豈虞動而得謗既奉身而退靡貪赫赫之聲名<lb/>
不俟駕而行僅有惓惓之忠愛敢圖出綍復俾代言昔<lb/>
已試之罔功今若何而勝任循黙保位將素履之有慚<lb/>
<pb n="KR4d0312_WYG_010-10a"/>
矯抗當官必危機之再蹈矧惟衰朽曷免曠瘝伏望朝<lb/>
廷特賜敷奏亟收成渙改畀真儒豈徒嚴帝制之司亦<lb/>
以重王朝之選陳力不能者止毋令貽攘臂之羞投閒<lb/>
乃分之宜終許遂保身之哲<lb/>
　　再辭免中書舍人狀<lb/>
掌書命於西垣曷昭王度騰巽章於北闕惟徯帝俞既<lb/>
未察於愚衷詎可忘於䖍請伏念某初無薄技第有孤<lb/>
忠蒲栁之質早衰已難藏老鷗鷺之羣方狎匪敢養高<lb/>
<pb n="KR4d0312_WYG_010-10b"/>
驚一札之下頒望脩門而甫入便蕃錫寵嚴近升班既<lb/>
慚演潤之非長更慮繳還之未易直道則動成忤物徇<lb/>
時則或至違心難以兼全其将安決皆我所欲也奚若<lb/>
取熊為士者笑之殆幾搏虎頻復之厲後悔莫追伏望<lb/>
朝廷特賜敷奏察某之忱辭非偽憐某之素業久荒别<lb/>
簡時髦作鳳閣舍人之様庶全晩節從鹿門處士之遊<lb/>
　　辭免兼權吏部侍郎狀<hi>案本傳嘉熙元年遷中書舍人論史嵩之輕脫難信</hi>
　　<hi>疏留不行翼日權吏部侍郎引疾至八疏賜告一月遂歸從臣復合奏留之尋命兼修玉牒官兼國</hi>
<pb n="KR4d0312_WYG_010-11a"/>
　　<hi>子祭酒皆辭不拜此辭免兼權吏部侍郎兩狀與辭免召命乞祠諸狀永樂大典散見各卷不辨先</hi>
　　<hi>後今並參合本傳序載</hi>
右史記言更叨勸講西銓典選復冒攝承揣分非宜撫<lb/>
躬知媿伏念某未深學古粗守教忠幸逢更化之熙明<lb/>
獲厠舊人而收召清都太微之上密近天光細旃廣厦<lb/>
之間仰裨帝學其為際遇已極寵榮矧天官小宰之聯<lb/>
實禁路從官之貴胷無水鏡難求裁鑒之長量溢缾罌<lb/>
且重滿盈之懼可堪超躐必速顛隮伏望朝廷特賜敷<lb/>
<pb n="KR4d0312_WYG_010-11b"/>
奏毋嫌反汗别務掄材使一出於至公庶少安于微分<lb/>
　　再辭免權吏部侍郎狀<lb/>
昨騰巽牘祈寝渙恩天聴未俞愚衷増惕伏念某猥以<lb/>
樸學幸逢明時才無演撰之長職以封還為重非他官<lb/>
之可比務竭孤忠有前疏之尚存敢違初意所冀宸心<lb/>
之感悟庶幾輿論之允諧若乃恕其狂瞽之愆擢以華<lb/>
要之任雖身謀之甚便于國事以何裨茍貪冒于寵光<lb/>
恐難逃于譏議况某衰齡遲暮病體支離欲望公朝特<lb/>
<pb n="KR4d0312_WYG_010-12a"/>
賜敷奏收回成命改畀真材蒲栁之姿已難勝于榱桷<lb/>
麋鹿之性期早退于山林<lb/>
　　辭免召命乞祠狀<lb/>
某自顧么微無足比數公朝曲徇私情仰戴生成之造<lb/>
但某賤軀致疾之由只因勞役過度心氣太損津液枯<lb/>
燥榮衞不和所以釀成瘡欬之證今大體雖已向愈而<lb/>
餘證猶未盡除醫者謂須清心省事方得痊安某黙思<lb/>
醫家之言誠為有理若非寛閒自適恐難遽收功效茲<lb/>
<pb n="KR4d0312_WYG_010-12b"/>
者朝假已滿深慮有違君命不遑寧處欲望朝廷特賜<lb/>
敷奏畀以祠廩使得優游田里服藥調治早遂痊安異<lb/>
時或有驅使罔敢辭難<lb/>
　　乞宮祠狀<lb/>
某初無長技粗守樸忠叨竊逾涯撫躬知懼一從孟夏<lb/>
痼疾大作瀝忱謁告至於再三得請来歸屏居山樊自<lb/>
夏涉秋申請者屢矣上恩寛大未賜譴誅但某揆之私<lb/>
心班列法從所當朝夕論思此何等官職而乃養疴於<lb/>
<pb n="KR4d0312_WYG_010-13a"/>
家繩以曠瘝何所逃罪某心非木石寧不自知實緣賤<lb/>
軀所苦非但瘻疾作梗腰痛増劇近又别有一證左腿<lb/>
連足瘇毒焮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其熱如火所起白泡以千百計醫者按<lb/>
方書名為瘝毒乃因濕熱交攻故生此證目今用藥淋<lb/>
洗敷貼兼進活血等劑但受病既深猝未見效須得寛<lb/>
心將理庶幾有安全之望區區欲望朝廷特賜敷奏畀<lb/>
以祠廟差遣俾得日親藥餌保固孱軀自此沉疴去體<lb/>
復獲安康則異時凡有驅策惟所命之決不敢妄有辭<lb/>
<pb n="KR4d0312_WYG_010-13b"/>
避上辜聖朝隆寛待下之意<lb/>
　　再乞祠狀<lb/>
聖明恤下恩德如天自揣么微若何稱塞惟是纒綿一<lb/>
病幾及半年變證屢増略無痊減瘻瘍未愈繼以腎經<lb/>
受濕腰疼方劇加以足疾瘇痛外用草藥敷貼内服湯<lb/>
劑調治課效茫然醫家謂藥力不及必藉艾火之功所<lb/>
灸穴道不一然亦未獲良驗奉父母遺體不善保護至<lb/>
使疾病交攻衰態具見已自跼蹐不安若更嗜進貪榮<lb/>
<pb n="KR4d0312_WYG_010-14a"/>
其為顛踣決矣載惟公朝設官分職正欲各共乃事豈<lb/>
有屏伏巖谷身抱沈疴而乃職闗銓綜號稱法從乞閒<lb/>
既未從欲只得仍前書銜每一操筆為之慙悸尚難自<lb/>
恕公議謂何區區欲望朝廷特賜敷奏念某之情至為<lb/>
懇切察某之辭無一偽妄早畀祠廩使得專意醫藥庶<lb/>
幾得覬再生實戴天地父母成全之造<lb/>
　　辭免兼修玉牒狀<lb/>
國有鉅典職重瑶編載筆嚴於十條特書大事提綱專<lb/>
<pb n="KR4d0312_WYG_010-14b"/>
于一相次列從聮宜得宿儒協成信史如某者㫁無他<lb/>
技素乏三長屬有負薪幸䝉恩而予告未臻勿藥方瀝<lb/>
悃以展期念息偃于家山久曠瘝于銓部若加修纂愈<lb/>
速顛隮伏望朝廷即賜敷奏俾仍舊著少須疾疢之痊<lb/>
亟寢新榮勿致寵光之溢庶安愚分允穆師言<lb/>
　　辭免兼祭酒狀<lb/>
竊惟成均教養之地非他有司比也蓋隆師儒所以重<lb/>
經學專職掌所以正化源豈可以他有司兼領哉近年<lb/>
<pb n="KR4d0312_WYG_010-15a"/>
以来典教者以課試為務而無師友相規之益為士者<lb/>
以進取為急而無義理切磋之功若更以他官兼領則<lb/>
愈無以隆師儒而專職掌矣某所以不敢茍就者非為<lb/>
一身辭榮避事計也蓋具見司成之官其職不可不專<lb/>
是以力控悃忱期于從欲而訓詞温厚不容引避退自<lb/>
揣已愈重凌兢區區欲望朝廷更賜敷奏收回成渙别<lb/>
選德望學問可為師表者俾專厥職始足以重經學而<lb/>
正化源其於培植斯道之氣脈誠非小補<lb/>
<pb n="KR4d0312_WYG_010-15b"/>
　　辭免集英殿修撰知嘉興府狀<lb/>
謁告而歸家山疊祈閒退疏恩而典畿郡敢冒寵光輒<lb/>
不避于嚴誅用備殫于忱悃伏念某初無他技僅有小<lb/>
忠西掖詞頭每愧封還之不力右銓職掌尤慙澄汰之<lb/>
未能而况蒲栁之衰蹤欲保桑榆之暮景屢章亟上一<lb/>
語不欺奈訖閟于俞音反過叨于異數被嘉禾之新渥<lb/>
寄重藩宣仍祕殿之舊除班高論譔一猶難稱二其曷<lb/>
堪本圖結香火之緣覬少遂林泉之志且訪醫而問藥<lb/>
<pb n="KR4d0312_WYG_010-16a"/>
可愈疾以延年若乃以既耗之精神膺方来之事任雖<lb/>
稍需於近次終自背於初心欲乞朝廷特賜敷奏洞鑒<lb/>
由衷之悃别求共理之良華職收還庶器名之無濫叢<lb/>
詞改畀亦義命之可安<lb/>
　　辭免依舊寶章閣待制知福州狀<hi>案福州之除本傳不載攷甫遷</hi>
　　<hi>中書舍人後權吏部侍郎修玉牒兼祭酒皆辭不拜繼有嘉興婺州之命皆辭此狀引以為辭則在</hi>
　　<hi>前兩命後無疑也</hi>
有命自天拊躬増懼某竊伏思念嵗首叨恩假守嘉禾<lb/>
<pb n="KR4d0312_WYG_010-16b"/>
方具免牘復拜星婺之除實以賤軀抱病精神筋力委<lb/>
難勉强屢控忱請冀得休閒旋䝉朝廷畀以祠廩仰戴<lb/>
生全之大造茲者濫膺宸渥分閫七閩地望既崇責任<lb/>
尤重自惟一介么麽何以當此隆委况某數月以来專<lb/>
心醫藥生意略回而所苦瘻疾已成沈痼未有治療之<lb/>
方正此憂窘雖曰分符尚爾需次然内揆諸已豈敢冒<lb/>
承欲望特賜敷奏收還成渙容某只領祠官庶使愚分<lb/>
少安卑情不勝大願<lb/>
<pb n="KR4d0312_WYG_010-17a"/>
　　辭免兼給事中狀<lb/>
某蕞爾嵬瑣濫叨誤渥已嘗敷露忱悃力上免牘迺閟<lb/>
俞音良深震惕竊惟古者命官各專一職故下之任責<lb/>
得以竭其力而上之用才將以觀厥成後世以一人而<lb/>
兼數官但以疊組為榮而專任責成則未也聖天子躬<lb/>
親庶政兩丞相率勵羣工正當復古風以救時弊夫何<lb/>
循襲舊例而未能為官擇人乎况如某者學本不優材<lb/>
有所拘記注勸講已逾分願銓曹兼領尤為非長今若<lb/>
<pb n="KR4d0312_WYG_010-17b"/>
更使之掌絲綸司封駮人以為榮已則甚懼蓋責以演<lb/>
潤則思艱辭拙無以華國繩以繳奏則識闇氣麤或致<lb/>
傷體蚤夜以思無一而可是用不避再牘披瀝肝胆區<lb/>
區欲望敷奏毋嫌反汗别畀名流豈惟臣職之獲安抑<lb/>
使王言之増重<lb/>
　　再辭免兼給事中狀<lb/>
封駮之任命令所闗典故精通執奏始不乖於國體風<lb/>
節勁直論事乃允契于衆心儻非真儒曷稱嚴選如某<lb/>
<pb n="KR4d0312_WYG_010-18a"/>
自揆無一可堪方慚紫槖之寵榮更冒黄扉之書讀若<lb/>
昩循牆之避必貽負乗之譏比控忱辭初非飾偽邈爾<lb/>
未回于淵聴凜然深激于危衷伏望朝廷特賜敷奏毋<lb/>
嫌反汗别畀時髦使皇家有得人之休庶小臣無踰分<lb/>
之愧<lb/>
　　辭免吏部侍郎狀<hi>案本傳甫先以中書舍人命權吏部侍郎已有辭狀後復由兵</hi>
　　<hi>部侍郎遷吏部侍郎此三狀標題無權兼字且有西曹七兵等語知係由兵部遷職時所上與前兼</hi>
　　<hi>權辭狀非出一時</hi>
<pb n="KR4d0312_WYG_010-18b"/>
演鳳掖之綸拜恩踰月典鶡冠之選錫命自天寵數駢<lb/>
蕃懦衷危惕伏念臣材非適用學不通方親逢願治之<lb/>
朝冒處代言之地振居易之職寧顧已私<hi>案此下闕五字</hi>欲扶<lb/>
國論自分莫逃于鐵鉞敢期擢貳于銓衡有益于君則<lb/>
為初無覬望不得其職則去難冒寵榮伏望陛下憐臣<lb/>
老病之侵尋察臣衷忱之懇惻亟收誤渥改畀時髦毋<lb/>
令得罪于輿言庶可少安于愚分<lb/>
　　再辭免吏部侍郎狀<lb/>
<pb n="KR4d0312_WYG_010-19a"/>
宸恩下逮驚印綬之何多淵聽未回拜絲綸而多愧不<lb/>
嫌再瀆敬白微忱伏念臣炯炯孤忠區區樸學雖彊紆<lb/>
于筆槖常恐墜于箕裘躐貳銓衡亟騰巽牘伏佩訓詞<lb/>
之温厚乃及家世之遭逢謂先臣立節之堅有不同時<lb/>
之恨期微臣遺風之似至形累日之嗟爰撰陽剛之辰<lb/>
俾持人物之柄而臣精神耗於多病筋力為之早衰雖<lb/>
常讀夫父書了不通於世務奚以革除弊倖必将辜負<lb/>
恩私清議謂何丹心自媿伏望特垂睿照曲鑒愚衷即<lb/>
<pb n="KR4d0312_WYG_010-19b"/>
改畀於時髦庶克全於晩節<lb/>
　　三辭免吏部侍郎狀<lb/>
竊以恩寵逾涯洊陳免牘悃忱未白訖閟俞音揣已終<lb/>
慮其弗堪籲天遂忘其屢瀆自憐皓首空抱丹心常虞<lb/>
有限之精神莫勝方来之酬應西曹七兵之務特奉行<lb/>
有司之故常東銓羣吏之權乃差别人材之流品縱令<lb/>
殫其念慮猶恐墮於姦欺自顧積衰豈能稱職力控循<lb/>
牆之避凜如淵谷之危伏望朝廷更賜敷奏曲鑒由衷<lb/>
<pb n="KR4d0312_WYG_010-20a"/>
之請毋拘反汗之嫌别畀儒英用清吏道庶公議之允<lb/>
協亦愚分之可安<lb/>
　　辭免國子祭酒狀<hi>案本傳甫前後兩命兼祭酒此狀有尚繫吏銓之銜求脫未遂</hi>
　　<hi>等語當是遷吏部侍郎後申命也</hi>
聞命震驚拊躬慚悚伏念某因衰得病累疏丐閒未沐<lb/>
允俞方深跼蹐而便蕃之寵從天而下俾領成均之職<lb/>
大非晩學所堪且以從臣而兼監長乃先父舊官也先<lb/>
父問學操履士類推服久在學省諳知本末猶自謂此<lb/>
<pb n="KR4d0312_WYG_010-20b"/>
職不比他官究心誨誘惟日不足况某視先父萬萬不<lb/>
侔加以苶然之軀疾疢交作經涉半載醫藥靡瘳形骸<lb/>
骨立血氣頓消尚繫吏銓之銜求脫未遂正此無地自<lb/>
容詎可更令供二乎夫以太學賢士之闗必得大匠誨<lb/>
人之矩某之壯也猶乖物望今老且病矣決不足仰承<lb/>
聖朝新美多士之意伏望朝廷特賜敷奏收回成渙别<lb/>
畀真儒以重首善之地某下情不勝大願<lb/>
　　再辭免祭酒狀<lb/>
<pb n="KR4d0312_WYG_010-21a"/>
某自揣么微疊拜寵渥懇辭弗獲益重凌兢竊念某之<lb/>
赤心實非有他只緣今春所苦瘻瘡腰疼證狀屢變幸<lb/>
收艾火之功自謂可以勉强支持又䝉朝廷俾兼司成<lb/>
之職此乃先父舊官微臣深願克紹其奈疾患纒綿左<lb/>
腿又生瘡毒一嵗之間日日從事藥裹精神氣血耗損<lb/>
極多豈可復更勞動只得控露真忱欲望朝廷特賜敷<lb/>
奏收還成命畀以祠廟差遣俾得養疴以畢餘生<lb/>
　　再辭免權兵部尚書狀<hi>案初辭狀永樂大典不載</hi>
<pb n="KR4d0312_WYG_010-21b"/>
温詔下頒危衷増惕竊以見知則悅人情均樂於貪榮<lb/>
得寵若驚臣子盍思於循分澁訥未回於聰聴怔營敢<lb/>
憚於固辭伏念臣積有遭逢茫無績效深恩莫報半年<lb/>
三拜于除書任重難勝一旦五兼於華組儻使更叨於<lb/>
超擢是將自速於顛隮見得思義者非出於矯情為官<lb/>
擇人者當留於聖慮欲望念五兵為至急之政而六職<lb/>
非假寵之官毋俾乗軒徒啓衞人之誚何嫌銷印式昭<lb/>
漢帝之明<lb/>
<pb n="KR4d0312_WYG_010-22a"/>
　書啓<lb/>
　　上制帥書<lb/>
竊惟今日重戍在邊兵力疲於暴露民力病於轉餉國<lb/>
力窘於調度此中外痛心疾首之時也士之欲進言於<lb/>
麾下者多矣往往竊歎私議相顧莫肯發曰不在其位<lb/>
也曰交淺言深也某不肖厠於幕下之士不可謂之不<lb/>
在其位矣又䝉幸於左右者有年不可謂之交淺矣黙<lb/>
而不言誼不可也情不忍也夫官以江淮制置使為名<lb/>
<pb n="KR4d0312_WYG_010-22b"/>
府事但兼之爾而足跡不至淮甸自江以北付之文移<lb/>
晨起晏罷坐曹據案與治州縣無異精力耗費於簿書<lb/>
而閫外之體統未明智慮周匝於事物而天下之名義<lb/>
未講此失臨遣之意一也官軍按甲不動而藉山東羣<lb/>
盜之力以收舊疆彼皆以殺人掠貨為事欲其秋毫無<lb/>
犯所至牛酒開門迎勞其可得哉沿邊守卒誘殺降附<lb/>
江淮惡少俘奪人畜義旗所向有旅拒而無響應有堅<lb/>
壁而無倒戈此失弔伐之名二也張魏公秦丞相雖邪<lb/>
<pb n="KR4d0312_WYG_010-23a"/>
正不同然終身各守一說今也知戰之必不可已而不<lb/>
敢力主也知和之決不可為而不敢深詆也若攻矣而<lb/>
又欲守既守矣而復欲攻内無執持遥有稟聴擇善不<lb/>
勇慮患太深豈以去位為難乎此失去就之義三也凡<lb/>
此三失愚請極論其所以然者夫欲有事於仇敵此天<lb/>
下之公憤也非一家一人之私憾也奈何不昌言於朝<lb/>
不博採於衆徒與二三君子籌之彼倡甚高之虛言我<lb/>
圖甚難之實事不出力以助我而持論以律我或漸變<lb/>
<pb n="KR4d0312_WYG_010-23b"/>
為知難而退之說或遂謀為潔身而去之計古之君子<lb/>
與人同樂必與人同憂今之君子預吾成而不預吾敗<lb/>
共其安而不共其危此愚所未曉先生能以一身受公<lb/>
議之責而不能以公議所是者精白言之於上何歟蓋<lb/>
自南渡以来國家畏敵之病何其深入骨髓也昔也畏<lb/>
敵之烈焰今也畏敵之餘威有可强之勢而自貶以趨<lb/>
弱有可勝之理而豫憂其必敗謀國至此可謂拙矣自<lb/>
古任責大臣其胸中必有卓然不可易之見不以成敗<lb/>
<pb n="KR4d0312_WYG_010-24a"/>
利鈍而遂廢也今也帷幄之籌無所堅決疆場之吏無<lb/>
所稟承欲乘機進取則上制乎廟謨欲偷安退保則下<lb/>
畏乎公論聚十數萬兵於境上退縮如處女之不窺門<lb/>
戸也謹畏如彭祖之觀井也日月逝矣機㑹坐失如天<lb/>
下後世何誠使吾之國人畏名義甚於畏仇敵通上下<lb/>
為一心合中外為一家勇者請行而怯者不議其後君<lb/>
子協力而小人不撓其成又安有下作而上不應外欲<lb/>
為而中沮之者哉凡今之持論者有三怯者欲和勇者<lb/>
<pb n="KR4d0312_WYG_010-24b"/>
欲戰持重者欲守敵亡無日吾誰與和和不足言也試<lb/>
言戰可乎下哀痛之詔以誓衆移和買之弊以犒師使<lb/>
名義暴白如此則可以戰若陽諱其名隂喜其實無大<lb/>
舉之勢為小偷之事則戰未易言也三制閫脈絡相通<lb/>
連衡並進使聲勢環合如此則可以戰若二邊不動一<lb/>
方用事如人之身四體不仁而一臂麤舉則戰未易言<lb/>
也姑舎是言守可乎有張廵許遠之忠義使登陴之兵<lb/>
裹創飲血而不怨如此則可以守若勞役無度甘苦不<lb/>
<pb n="KR4d0312_WYG_010-25a"/>
均士卒凍饑而將帥歌舞娛樂軍心解體則守未易言<lb/>
也有羊祐杜預之恩信使並邊之兵知安居奠枕之樂<lb/>
如此則可以守若杵築未乾驅之穿濬穿濬未已驅之<lb/>
營造民心胥動則守未易言也夫戰守大事也先生何<lb/>
不於此時與君相精講而熟計之因以立一定之規模<lb/>
歟或謂方今廟謨淵深外間莫測如陣亡功賞暴露犒<lb/>
賜蓋有司細務爾而奏請累月不下况于争大事乎愚<lb/>
謂體統正則條目舉大事之不爭小事之不報也先生<lb/>
<pb n="KR4d0312_WYG_010-25b"/>
何不亟言其大者次言其小者按行兩淮以覈軍實激<lb/>
犒三軍以作士氣求老成有方略之士與之共謀議勿<lb/>
使懷才抱道而有不吾以之歎起閒廢有人望之將與<lb/>
之共功名勿使袖手旁觀而有不盡用之恨移江上諸<lb/>
屯之卒於江北以省餽運收北来流附之人於江南以<lb/>
示恩信罷兩淮土木之不急者以休民力旌沿邊吏士<lb/>
之死節者以勸戰功使風采精明人心興起開闗可以<lb/>
戰閉戸可以守雖以之抗新造之敵可也况於支吾自<lb/>
<pb n="KR4d0312_WYG_010-26a"/>
守者哉夫臨大事決大議在乎擇義精立志果而已賊<lb/>
未授首臣無還期裴度所以平蔡羣疑滿腹衆難塞胸<lb/>
劉表所以覆荆州也大臣以道事君不可則止使先生<lb/>
言而用則留不用幅巾還第大節不毁孰與得官職而<lb/>
失名譽者比哉某日夜念此憂思旁皇不自知其言之<lb/>
出口惟赦其狂簡幸甚<lb/>
　　代劉宰回趙丞彦湘到任啓<lb/>
帝闕疏恩男邦貳政事功已試有如熟路而駕車里社<lb/>
<pb n="KR4d0312_WYG_010-26b"/>
相望更若繡衣而行晝凡在受廛之列疇非賀厦之人<lb/>
某官孕秀天枝搴華月窟淵源學海未多鴻寶苑之藏<lb/>
根柢詞林寧假古錦嚢之蓄世科俯拾官路横翔緑水<lb/>
紅蓮勝游洊歴高槐翠栁雅趣去忘雖官稱不改於前<lb/>
時而地望已殊於他邑南連畿甸足為近水之樓臺北<lb/>
接江壖正倚濟川之舟楫願亟推于素藴以直上於要<lb/>
津某壮志已灰疾容如鬼殘年幸矣卿雲覆之簡牘重<lb/>
頒深戢相先之誼報章獨後尚寛不敏之誅<lb/>
<pb n="KR4d0312_WYG_010-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0312_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䝉齋集巻十<lb/>
</p>
<p>
</p>
  </div>
</body>
</text>
</TEI>
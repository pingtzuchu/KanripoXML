<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>䝉齋集卷十六</head> <lb/>
    <p>
<pb n="KR4d0312_WYG_016-1a"/>
欽定四庫全書<lb/>
　䝉齋集卷十六<lb/>
　　　　　　　　　　　　　宋　袁甫　撰<lb/>
　箴<lb/>
　　以厚箴贈鄭肖翁<lb/>
厚天賦薄人作孰以之已力學毋外彊而中弱先樸素<lb/>
後丹雘故曰禮于人猶酒糵君子厚小人薄聴之哉是<lb/>
心皜皜本純白秋陽暴之江漢濯何用智巧强穿鑿<lb/>
<pb n="KR4d0312_WYG_016-1b"/>
　　立志箴<lb/>
為學如射立志為先志在命中鐵石可穿企彼聖哲萬<lb/>
夫莫前有志竟成古語信然<lb/>
　　奉行蠲租詔書民有言吏弗䖍者箴以誨之<lb/>
江東土瘠荐饑無食天子曰咨為我心惻田租亟蠲其<lb/>
仁如天十捐其半况也全捐窈窈深谷有詔未識吏愚<lb/>
爾民負租猶督民實不愚吏乃自誣澤壅弗流民病曷<lb/>
蘇民詞良苦吏勿瞋怒昭哉此心上帝臨汝<lb/>
<pb n="KR4d0312_WYG_016-2a"/>
　　愧箴示清夷弟<lb/>
易言心亨書言心休浩浩融融熙熙愉愉吾何愧乎哉<lb/>
然人苦不自知虚食天地間粟焉可不知愧伊尹聖人<lb/>
后不堯舜愧若撻市矧常人乎余坐山中自省知過愧<lb/>
集心胸請略陳其槩天資正直急義勇為先君子講說<lb/>
諸經抄錄傳後炳然有耀吾愧先長兄博學精識克紹<lb/>
前聞居考妣喪各茹素終三年仕而見黜屹無附麗吾<lb/>
愧今次兄此平生之愧也而他過更多晝則閒暇夜則<lb/>
<pb n="KR4d0312_WYG_016-2b"/>
惰肆暑則袒裼意闊而多漏才疎而欲速言輕而易忤<lb/>
檢㸃此身恐愧不止此詩云有卷者阿飄風自南虚而<lb/>
能受之謂也余虚心以竚罔敢自是人稱清夷不事諂<lb/>
語勤箴吾愧是所望也<lb/>
　　觀省箴贈桂伯順<lb/>
過何從生不觀省故提起精神靡間朝暮精神者何靈<lb/>
明天賦惟是觀省弗得弗措一日得之本来素具不以<lb/>
力索無物可付徹上徹下綽乎有裕<lb/>
<pb n="KR4d0312_WYG_016-3a"/>
　　敬止箴為張伯常作<lb/>
古聖有訓人心惟危所貴安止夙夜自祇因止而敬差<lb/>
之毫釐敬其所止猶為遠而曰止曰敬本不相離吾止<lb/>
在斯而敬在斯思為不作寂無所知豈曰無思豈曰無<lb/>
為思以無思為以無為屋漏暗室上帝鑒之欽哉欽哉<lb/>
慎勿自欺<lb/>
　　懲忿箴<lb/>
忿從何起反觀諸已寂然本無何怒何喜波浪平息湛<lb/>
<pb n="KR4d0312_WYG_016-3b"/>
若止水懲忿之要如斯而已<lb/>
忿似乎剛而非真剛真剛光明忿自然懲心本無忿因<lb/>
物乃形剛德在我不懲之懲<lb/>
　　窒欲箴贈留靜翁<lb/>
欲從何生一念之萌凝神靜觀勿與欲爭雲翳既散日<lb/>
月自明窒欲之要不動亭亭<lb/>
曷為有欲剛德不足真剛不屈欲自然窒<lb/>
剛本心也天德也人人固有何勞外假<lb/>
<pb n="KR4d0312_WYG_016-4a"/>
忽然猛省欲從何起不窒之窒在我而已<lb/>
　　士箴<lb/>
士如之何自賤自貴訊之靈龜昭兹涇渭謂爾鳳兮胡<lb/>
囅而喜嫓彼鴞兮曷云其恚爾荃爾蘭疇不服媚匪薋<lb/>
伊葹曷遐有棄黄中則通純白則賁爾寶在躬貴哉斯<lb/>
士天之牖之取攜孔易歌以玉汝毋委厥美<lb/>
　　後生可畏箴<hi>并序</hi>
或問曰聖人曰後生可畏何謂也吾應之曰子知夫人<lb/>
<pb n="KR4d0312_WYG_016-4b"/>
之生乎曰知之子知夫生之倍數乎曰未解也吾語汝<lb/>
夫七千二百日較之一日則為七千一百九十九倍其<lb/>
相去可謂遼絶甚矣吾以為七千一百九十九倍可斂<lb/>
而僅為一倍問者駭曰談何容易吾曉之曰再積七千<lb/>
二百日我所歴之日如是彼所歴之日亦如是彼我對<lb/>
觀則我加于彼非僅一倍乎吾復語之曰子以一倍為<lb/>
少乎不知積而久之其少也不足以倍問者益駭吾曉<lb/>
之曰又積七千二百我所歴之日如是彼所歴之日亦<lb/>
<pb n="KR4d0312_WYG_016-5a"/>
如是彼我對觀我得其三而彼得其二我何足以倍彼<lb/>
又積之則我四而彼三又積之則我五而彼四我于是<lb/>
嵗盈百矣又積之則我六而彼五于是嵗過百矣嗚呼<lb/>
始也以一日而較其為倍也七千一百九十九已而我<lb/>
視彼僅倍又已而不及倍又已而五四焉六五焉久之<lb/>
而嵗俱盈百焉回視七千一百九十九之倍于一日也<lb/>
果如何耶問者若有遺失吾曰子勿異也請為子述後<lb/>
生可畏箴其詞曰<lb/>
<pb n="KR4d0312_WYG_016-5b"/>
我孶孶汲汲兮遡萬里之脩程懼後来之見迫兮揚余<lb/>
鞭未嘗暫停使我而微怠微息兮其迫愈不皇寧矧夫<lb/>
我怠而彼奮我息而彼興將不止迫我又將陵駕我兮<lb/>
而莫之與京我瞠乎其在後兮彼將摩青雲而上征嗚<lb/>
呼勿謂彼脆乃敵之勍光隂何迅中夜以驚忽然深省<lb/>
如醉得醒老而知畏何異後生本無老少日光月明萬<lb/>
古一息無虧無成何以用力業業兢兢<lb/>
　銘<lb/>
<pb n="KR4d0312_WYG_016-6a"/>
　　鉛山縣石梁銘<lb/>
鉛之山兮蒼蒼鉛之水兮泱泱劚山骨兮為梁臥洪波<lb/>
兮康莊題巨扁兮彌章萬目具瞻兮萬古之光<lb/>
　　竹坡銘贈饒生<lb/>
竹兮中虛而節不改是謂剛中心為之宰虛則能應剛<lb/>
則不屈雪霜摧之葱葱鬱鬱竹乎竹乎與吾心通坐對<lb/>
蕭然不記春冬<lb/>
　　江東憲司又新亭銘<lb/>
<pb n="KR4d0312_WYG_016-6b"/>
新植花竹生意津津雖則尋丈四時皆春新更軒牕和<lb/>
氣熏熏纔可容膝淨几無塵又新命名豈是之云勇于<lb/>
進德用力于仁日改月化通體精神外觀物妙内驗吾<lb/>
身客来遠方問余乂新不知所對何新何陳<lb/>
　　達源齋銘<lb/>
泉始達流涓涓泉有自道孰先滿宇宙無非源日用間<lb/>
井井然問禮樂吾何言<lb/>
　　縠水柯山之勝聞天下作知樂仁夀二銘<lb/>
<pb n="KR4d0312_WYG_016-7a"/>
動無非妙試觀諸水日夜周流莫見終始此不可見寂<lb/>
然而已知者何樂蓋樂乎是<lb/>
　　　右知樂銘<lb/>
瞻彼山矣形若塊然振古青青發育無邊靜乃如此妙<lb/>
不可傳仁者黙識以永天年<lb/>
　　　右仁壽銘<lb/>
　　彝訓堂銘<lb/>
大哉彝乎天地之先人處彝倫日用粲然是為大訓倚<lb/>
<pb n="KR4d0312_WYG_016-7b"/>
衡參前彝則不變易則易遷是遷不遷乾元坤元元即<lb/>
彞訓發育無邊乾坤不言皇極敷言言何所言極即坤<lb/>
乾<lb/>
　　自得堂銘<lb/>
自得之訓昉于帝堯子思孟子陳義愈昭得何所得匪<lb/>
深匪高洞然太空大無不包萬物皆備不増秋毫無喪<lb/>
無得得之靡勞此學不傳嗟哉揠苖師友講明樂也陶<lb/>
陶<lb/>
<pb n="KR4d0312_WYG_016-8a"/>
　　徐錄參求座右銘<lb/>
人命至重上帝臨之德貴好生察辭于疑如得其情胡<lb/>
可喜而本心靈明慎勿自欺<lb/>
　　黙識銘贈饒生<lb/>
子之從師亦既努力識云多矣然匪黙識黙識如何誦<lb/>
詩讀書此讀此誦與世人殊人皆不然而我樂此大道<lb/>
坦坦君臣父子是中何言是中可言終日黙黙有不黙<lb/>
存<lb/>
<pb n="KR4d0312_WYG_016-8b"/>
　　立志銘<lb/>
志不可奪可奪非志聖人與我厥本無二一朝内省發<lb/>
大羞愧此志既立對越天地<lb/>
　　勵志銘贈朱冠之<lb/>
維古之人蚤夜憤悱維今之人甘心委靡頑痺不仁偷<lb/>
安無恥至其極也醉生夢死胡不反思道只在邇欲藥<lb/>
痼疾勵志而已志果自勵其勇無比當為即為有何疑<lb/>
似我德我崇我義我徙如盲還明如痿復起敢以斯銘<lb/>
<pb n="KR4d0312_WYG_016-9a"/>
用告志士<lb/>
　　尚志銘<lb/>
志不可奪可奪非志厥志惟何大道無二我志聖同清<lb/>
明精粹不自尊尚乃甘暴棄君子尚之發大羞愧不矜<lb/>
闚觀不梏小器善必亟為惡必亟避手持足履耳聽目<lb/>
視貫通昭融範圍天地所志在此朝夕從事蔽以一言<lb/>
居仁由義<lb/>
　　五常銘<hi>并序</hi>
<pb n="KR4d0312_WYG_016-9b"/>
仁義禮智信曰五常乾四德配四時五行無土五常無<lb/>
信非無也行其間也四時五行常還相為本舉一猶可<lb/>
况四乎作五常銘<lb/>
　　　仁<lb/>
仁即人尊無倫是為元天德純純乃生萬物春春何在<lb/>
在天君剝初復復下仁仁指初妙乾坤動靜具人我均<lb/>
非二本親吾親<lb/>
　　　義<lb/>
<pb n="KR4d0312_WYG_016-10a"/>
義方外外即内羞惡心從何至本正直無偏陂利欲中<lb/>
生死際差毫釐終身恥健乃決剛能制精入神一無二<lb/>
忠事君事上帝<lb/>
　　　禮<lb/>
禮之實本太一洋洋乎貫三極邃古初自質樸後聖作<lb/>
從其朔是本心清且直曲亦禮皆天秩品節明愛敬立<lb/>
禮乎禮無放逸<lb/>
　　　知<lb/>
<pb n="KR4d0312_WYG_016-10b"/>
知非見無不見見在物為物眩不格物失對面物皆我<lb/>
一以貫達天常常適變變即常疑斯冸無知也知自徧<lb/>
誠如神蓍龜見<lb/>
　　　信<lb/>
信是主四德聚非繩約何其固嗟面朋予與汝因物遷<lb/>
棄弗顧惟誠身戒妄語語而信孰予侮黙已孚神是與<lb/>
天何言四時序<lb/>
　　五事銘<hi>并序</hi>
<pb n="KR4d0312_WYG_016-11a"/>
貌言視聽思曰五事孔子告顔子視聴言動非不及思<lb/>
在其中也九思一章可見矣思為四事本五事亦還相<lb/>
為本作五事銘<lb/>
　　　貌<lb/>
貌曰恭君子容瞻視尊衣冠中匪色厲内美充足恭者<lb/>
貌似同載偽拙滅德凶人肖貌天地通玉温温春融融<lb/>
恭而安乃聖功<lb/>
　　　言<lb/>
<pb n="KR4d0312_WYG_016-11b"/>
言有好言有莠口溺人招悔咎言曰從匪從口接以道<lb/>
發不茍滿天下垂永久多言吝中是守雷風行萬竅吼<lb/>
雷風息一何有<lb/>
　　　視<lb/>
視何蔽月之翳翳不去月不麗目本明視為累可去乎<lb/>
非翳比翳外来視匪外外亦視何外内自神明自靜止<lb/>
止乎禮非勿視<lb/>
　　　聽<lb/>
<pb n="KR4d0312_WYG_016-12a"/>
聽是非耳司之聲自物来無時耳亦物物交迷忽深省<lb/>
聽者誰心太空物不遺孰為物吾何知虚能受聰在茲<lb/>
兢兢乎道心微<lb/>
　　　思<lb/>
思無斁深莫測雖莫測有限閾不出位介如石鏡中象<lb/>
應無迹心在思妙天則鬼神通精之極是曰睿入聖域<lb/>
易無思思亦易<lb/>
　　易有太極銘<hi>并序</hi>
<pb n="KR4d0312_WYG_016-12b"/>
太極者何本不容言既不容言曷名太極極訓為中中<lb/>
無不包極亦訓盡盡無所盡又加以太字何也不可得<lb/>
而形容擬議也太極非空空即不空太極至實至實而<lb/>
通未開闢前冥冥濛濛一氣既判昭昭融融昭昭即冥<lb/>
冥融融即濛濛此易之有也何有于易哉何有于易是<lb/>
故能有執有求易乃無易矣不執有則奈何曰生處觀<lb/>
之生兩儀生四象生八卦大哉生乎生生之謂易生生<lb/>
之謂兩儀生生之謂四象生生之謂八卦生生之謂萬<lb/>
<pb n="KR4d0312_WYG_016-13a"/>
物生生之謂中無不包生生之謂盡無所盡可執有哉<lb/>
何所不有哉此非實哉此非通哉此非即空不空哉此<lb/>
非冥冥濛濛昭昭融融哉名曰易有易不自有人人有<lb/>
易人人有太極不在乎紙上之易亦不離乎紙上之易<lb/>
銘曰<lb/>
妙矣太極易何以有于生處觀天長地久生生不窮春<lb/>
夏秋冬彼云無極何勞深闢我有幾何斯昭昭之多<lb/>
　　乾坤易之門銘<hi>并序</hi>
<pb n="KR4d0312_WYG_016-13b"/>
闔戸謂之坤闢戸謂之乾闔闢一隂陽也隂陽一門戸<lb/>
也非門戸則無以見易滿宇宙間莫匪隂陽莫匪闔闢<lb/>
日昱晝月昱夜闔闢也春而生秋而殺闔闢也其在人<lb/>
也開目見明瞑目見暗嘘而息出吸而息入闔闢也其<lb/>
在物也舒而為華斂而為實飛走而鳴蟄藏而息闔闢<lb/>
也皆易也或曰易者變易之謂然則不易之義奈何曰<lb/>
千變萬化孰為變化是變化者即非變化是故易之中<lb/>
有不易者存易即不易不易即易吾何知乎易吾又何<lb/>
<pb n="KR4d0312_WYG_016-14a"/>
知乎不易之易銘曰<lb/>
日月為易為乾為坤乾陽坤隂是易之門一闔一闢闔<lb/>
闢皆易于此乎入于此乎出出入有二乎一亦本来無<lb/>
　　中庸銘<lb/>
滿宇宙間中庸化生端的不差日用普平莫見莫顯無<lb/>
臭無聲是謂天命守以一誠<lb/>
　贊<lb/>
　　先師鄒國公贊<lb/>
<pb n="KR4d0312_WYG_016-14b"/>
顔子如愚不以言宣賴有先師琅琅七篇夫何末章歴<lb/>
敘古昔之聖賢見而知聞而知者其所知卒不容言然<lb/>
先師雖不言而其不可隠者太空澄明而日月高懸人<lb/>
謂先師之好辯某也獲傳其所不傳由仁義行大舜之<lb/>
天始終條理夫子之全此先師所以高出諸子之上者<lb/>
蓋其道不倚于一偏願學孔子千古巋然<lb/>
　　四賢堂贊<lb/>
即心是道勿助勿忘愛親敬長易簡平常煌煌昭揭神<lb/>
<pb n="KR4d0312_WYG_016-15a"/>
用無方再拜象山萬古芬芳<lb/>
道若大路曲折萬端辨析毫釐用力甚難上續伊洛昭<lb/>
哉可觀考亭遺規世世不刋<lb/>
偉歟東莱氣象春融相門事業元祐申公益閎以大問<lb/>
學磨礱其學伊何萬折必東<lb/>
復齋之德碩大以寛其儀如鳳其臭如蘭弟兄琢磨惟<lb/>
義所安此意寂寥令我心酸<lb/>
　某既贊四先生之盛德矣復有謏聞願畢其說以與<lb/>
<pb n="KR4d0312_WYG_016-15b"/>
　同志共之世謂鵞湖之集諸老先生論議未能悉同<lb/>
　以是妄加揣摩其失遠矣夫子嘗云君子和而不同<lb/>
　不同乃所以為和不蘄于合乃所以為一致也天生<lb/>
　英賢扶植斯道忠君愛親敬長一性靈明與天地並<lb/>
　亘萬古不可磨滅者或入之也漸或為之也勇勇非<lb/>
　無漸而漸非不勇也顧其所由之門然耳鵞湖之集<lb/>
　誰得而議其異哉君子講學既切之又磋之既琢之<lb/>
　又磨之反覆辨明惟求一是若慮其不相合心非而<lb/>
<pb n="KR4d0312_WYG_016-16a"/>
　口然之此乃淺丈夫之所為耳何足以窺諸老先生<lb/>
　之門牆耶<lb/>
　　真西山贊<lb/>
謂為和耶剛正之節光明不磨謂為介耶慈惠之政載<lb/>
諸咏歌謂為虚耶萬卷蟠胸武庫之多謂為實耶靈襟<lb/>
洞然古井無波匪實匪虚匪介匪和高臥西山如蒼生<lb/>
何<lb/>
　<lb/>
<pb n="KR4d0312_WYG_016-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䝉齋集卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>䝉齋集卷二十</head> <lb/>
    <p>
<pb n="KR4d0312_WYG_020-1a"/>
欽定四庫全書<lb/>
　䝉齋集卷二十<lb/>
　　　　　　　　　　　　　宋　袁甫　撰<lb/>
　五言律詩<lb/>
　　詠丹桂贈周純甫馮徳厚<lb/>
一種自然色如吾方寸丹天教傳信到人莫作花看骨<lb/>
氣超凡俗聲名徹廣寒留君良為此憶别鼻休酸<hi>原注時純</hi>
<hi>甫求歸</hi>
<pb n="KR4d0312_WYG_020-1b"/>
　　復用前韻<lb/>
孤卻團圓月今朝桂子丹莫教疎雨打留向晚秋看色<lb/>
借幽巖秀香通古壑寒癡兒被花笑世味只辛酸<lb/>
　七言律詩<lb/>
　　和韓履善韻<lb/>
談經説史謾支離大道寧容小智窺山峙川流俱是妙<lb/>
鳶飛魚躍兩忘機識天乃樂天之樂非我安知我不知<lb/>
細讀新詩消息好桃花見後更無疑<lb/>
<pb n="KR4d0312_WYG_020-2a"/>
　　和王伯友韻<lb/>
三春强半麥青青是處田家只望晴雪壓霜欺愁正極<lb/>
日融雲淨眼增明紛紛民瘼闗吾念得得天公相此行<lb/>
更問老農官與吏幾人貪濁幾人清<lb/>
　　和毛中書勸農韻三首<lb/>
曲奏梅花促曉更更聲方斷又鳴鉦籃輿咿軋親廵野<lb/>
櫪馬喧填看勉耕酒酌田翁添醉色澤均牧叟助歡聲<lb/>
天公也欲催佳句特放晴光分外明<lb/>
<pb n="KR4d0312_WYG_020-2b"/>
歴遍田疇問我農都言杼柚久虛空吏胥祇是工椎剥<lb/>
倉廩何曾識腐紅願得家家歌樂歲直須日日扇和風<lb/>
如今拙手徒餐粟慚見天民四者窮<lb/>
勞農因得步河橋仰視前賢隔九霄凡骨難仙安素履<lb/>
腐儒學吏守邦條荷公美意鞭駑質恵我名篇勝翠翹<lb/>
痛飲春醪那可强胸中磊塊把詩澆<lb/>
　　和越帥汪仲宗韻<lb/>
稽山窟宅盡神仙多少棠隂屬鉅賢萬壑千巖長似舊<lb/>
<pb n="KR4d0312_WYG_020-3a"/>
一翁二季美無前風流自昔遺芳在衣鉢于今盛事傳<lb/>
行見直聲追軌躅豈徒慶禮侈賓筵<lb/>
　　和南康守韻<lb/>
結亭故事重拈出領略匡廬高更高身在山中迷面目<lb/>
心遊局外見分毫平湖雪意漫天急古木風聲捲地號<lb/>
此地徐徐鼛鼓節知公一念在民勞<lb/>
　　和履善遊三洞天韻<lb/>
長空萬里普光明此地緣何獨著靈不是天晴窺白日<lb/>
<pb n="KR4d0312_WYG_020-3b"/>
愛他月黒滿疎星石松有子能呈巧金囤無沙似遁形<lb/>
驀地囘頭千萬㸃諦觀頓使我心醒<lb/>
　　和令君嵗寒亭韻<lb/>
老幹森森當翠屏壁間詩句有留名昔逢利口擠之死<lb/>
今伴蒼髯凛若生雪壓枝擎猶有力月高林靜更雙清<lb/>
撫松似共黄門語况聴蕭蕭枕上聲<lb/>
　　䝉程伯寓知府給事以僕生祠妙唱見寄輒次韻<lb/>
　　奉酬<lb/>
<pb n="KR4d0312_WYG_020-4a"/>
聞道邦人尚去思栽松植竹遶叢祠要知獨立無言處<lb/>
正似危邦援絶時平世功名付圖畫暮年活計在鉤絲<lb/>
謝公旌斾廵山後千里慇懃寄好詞<lb/>
　　新安鄉會<lb/>
紫陽自是神仙窟誰泛仙槎競問津二妙先傳聯璧喜<lb/>
九人齊著賜袍新自憐十載龍門客來領三科燕席賓<lb/>
酌頌年家無浪語<hi>原注季弟獲忝牓末</hi>黄山高節兩嶙峋<lb/>
　　送池陽張倅奉祠歸清江二首<lb/>
<pb n="KR4d0312_WYG_020-4b"/>
題輿名滿大江東忽憶家山閤皂中孤棹賦歸猶帶雪<lb/>
深衣養浩直摩空從教風月分多少獨抱春秋究始終<lb/>
籍湜近來知叛否只君不負紫陽翁<lb/>
自憐凡骨未能仙每對仙都輒爽然序齒十年兄弟行<lb/>
論交一日友朋緣干戈滿地心憂國事業彌天世急賢<lb/>
已把封章排紫闥未容問舍與求田<lb/>
　　魏鴻禧敘別二首<lb/>
世間萬事盡筌蹄塵外工夫好者希大道精通元自在<lb/>
<pb n="KR4d0312_WYG_020-5a"/>
旁門淺陋謾多岐六年鐵冶勞經畫九轉金丹黙受持<lb/>
歸去小溪溪上坐要求消息在嬰兒<lb/>
别有金丹簡且真不煩火候不勞神自知自信融融樂<lb/>
無慮無營盎盎春天地遊心元廣大風雲入句更精神<lb/>
我將歸去償兹願溪上相逢只幅巾<lb/>
　　釣臺<lb/>
朔風吹我到嚴灘擁被掀篷一破顔寒色侵凌欺白髮<lb/>
雪花撩亂失青山未消據案千塵積且愛哦詩一餉閒<lb/>
<pb n="KR4d0312_WYG_020-5b"/>
慚愧釣臺風韻在他年歸隠許躋攀<lb/>
　　晦庵文公祠堂用令君韻<lb/>
當年獨抱伯牙名身後祠堂列佩衾官職平生安義命<lb/>
詩書終老惜光隂一椽古歙溪山窟千古長松風月林<lb/>
彭令經營真有趣箇中應契老師心<lb/>
　　岳忠武祠三首<lb/>
當年老檜肆欺謾忠武哀哉抱寸丹賴有皇天為吐氣<lb/>
豈無青史更誅姦字留陳迹何年泯烟鎖空山盡日閒<lb/>
<pb n="KR4d0312_WYG_020-6a"/>
世事闗心眠不得今朝下涕為澘澘<lb/>
兒時曾住練江頭長老頻頻說岳侯手握天戈能決勝<lb/>
心輕人爵祇尋幽堪嗟爝火當時滅誰信長川萬古流<lb/>
機會莫言今到手卻愁無飯飽貔貅<lb/>
背嵬軍馬戰無儔壓盡當年幾列侯先輩有聞多散軼<lb/>
後生誰識發潛幽傷心咄咄權臣事滿眼滔滔債帥流<lb/>
槌剥到今渾似鬼向人休說是貔貅<lb/>
　　詠東松庵<lb/>
<pb n="KR4d0312_WYG_020-6b"/>
作意東松訪舊聞山巖窟裏梵宮存矮樓蛙井身如蟄<lb/>
峭壁魚鱗手可捫草草反成多景致慳慳别是一乾坤<lb/>
輸他飽飯安眠處朝暮烟霞看吐呑<lb/>
　　襃三湯孝行<lb/>
誰道田家不讀書一門孝行與人殊直將自己通天地<lb/>
豈是無心惜體膚人願生兒皆似此神如祐善肯忘吾<lb/>
勉哉一念勤推廣已辦嘉名里巷呼<lb/>
　　讀朱冠之詩有作三首<lb/>
<pb n="KR4d0312_WYG_020-7a"/>
孔孟宗師心中的囘由評品手持衡至剛大勇本來有<lb/>
由義居仁熟處行說到孤忠推自孝輒判一死肯偷生<lb/>
此篇此語令人醒夜半青燈看到明<lb/>
浮雲擘破月華明怎得浮雲不再生幾度月明雲幾擘<lb/>
全無雲翳月全清後生欲解慿誰問先覺雖知肯盡明<lb/>
苦硬工夫須徹底秋雲漠漠一輪横<lb/>
多言外好中何有有徳之言春意融惟一性天真洞徹<lb/>
許多事理盡流通句新悦耳源先涸思苦雕肝味易窮<lb/>
<pb n="KR4d0312_WYG_020-7b"/>
自古才人皆患此就中崛强是揚雄<lb/>
　　題趙氏連理木圖<lb/>
連理呈祥炳寸丹巽齋高致拂雲端須知念念通冥漠<lb/>
不見聲聲說急難義槩莫如生死際家風要使子孫看<lb/>
城南我祖嘉名似從此心期共不刋<lb/>
　五言絶句<lb/>
　　留無邪字<hi>名天駿</hi>
此駿産渥洼神竒莫浪誇相期千里志贈子字無邪<lb/>
<pb n="KR4d0312_WYG_020-8a"/>
　　遊敬亭山用謫仙韻二首<lb/>
黄檗道場古裴公心事閒白詩三絶併那似敬亭山<lb/>
事從塵世去心共白雲間不作遊山計朝朝飽看山<lb/>
　七言絶句<lb/>
　　衢學講堂更名時習和貳車韻五首<lb/>
道心無壊亦無成只怕微雲㸃太清重坎之亨人不識<lb/>
一輪素月本來明<hi>原注言習坎之心亨也</hi>
意味澄然未動初綱常大道本同趨直須麗澤工夫熟<lb/>
<pb n="KR4d0312_WYG_020-8b"/>
便是當年詠舞雩<hi>原注言兌澤之講習也</hi>
終身不察是凡人一日三囘省此身參也親傳端的處<lb/>
品題宜亞不違仁<hi>原注言曽子之傳習也</hi>
緬懐周道意悠長事業姬公念不忘宗廟百官誰識者<lb/>
仲由也只許升堂<hi>原注言孔子之習周公也</hi>
莫道今人不古如分明氣象魯之洙坤爻六二知何義<lb/>
試叩膠庠學易徒<hi>原注言坤六二之不習無不利也</hi>
　　再用前韻<lb/>
<pb n="KR4d0312_WYG_020-9a"/>
瑚璉區區只小成休言果藝與忠清聖師忘食兼忘老<lb/>
地久天長日月明<lb/>
修慝之餘徳復初更須辨白舍并趨善哉三語當年問<lb/>
直到于今想從雩<lb/>
兩地參天命曰人靈龜端合取諸身笑渠到處閒尋覓<lb/>
直信人言井有仁<lb/>
逝者如斯晝夜長會心能使百憂忘生前身後渾如此<lb/>
絲竹之音孔子堂<lb/>
<pb n="KR4d0312_WYG_020-9b"/>
小時所學老何如自詫西河不記洙曾子斯言譏背本<lb/>
祇今猶足警吾徒<hi>原注事見檀弓時習學也借以論政政與學豈有二哉</hi>
　　再用前韻<lb/>
逾年政化一無成敢道民和獄訟清不以旁人評得失<lb/>
箇中一㸃自知明<lb/>
心事如何忍負初官居每憶過庭趨勤勤撫字今微驗<lb/>
雨足春疇不待雩<lb/>
誠心諭俗淑斯人莫寳金珠寳此身昨日偶拈鄉記看<lb/>
<pb n="KR4d0312_WYG_020-10a"/>
幾家孝養漸興仁<lb/>
吾儒政事話頭長步步詩書可蹔忘齊相未知眞不擾<lb/>
無端遜與蓋公堂<lb/>
蒲盧喻政意何如此語源流亦自洙若願小民皆類我<lb/>
須知類我始生徒<lb/>
　　時習堂記言五典也載賡前韻以歌之<lb/>
事親盡孝自天成鑑本無塵水本清相彼禽兮猶學習<lb/>
靈烏反哺更分明<lb/>
<pb n="KR4d0312_WYG_020-10b"/>
習容齋戒適朝初佩玉鏘鳴謹進趨<hi>原注玉藻將適公所宿齋戒習容觀</hi>
<hi>玉聲</hi>大分凛然冠屨判一誠不散若郊雩<hi>原注左氏啓蟄而郊龍見而雩</hi>
齊家㫁勿責他人須信儀型只在身習習谷風譏義薄<lb/>
交相愛也是為仁<lb/>
徐行後長味深長此道誰能篤不忘我欲講行鄉飲酒<lb/>
大明上齒習斯堂<hi>原注王制習鄉上齒</hi>
切偲取義思怡如兌習工夫憶泗洙泮水朋來方衮衮<lb/>
三千攀附聖門徒<lb/>
<pb n="KR4d0312_WYG_020-11a"/>
　　再和時習五章章取禮記一句<lb/>
復禮工夫本易成此心對越只寅清居鄉上齒家常飯<lb/>
此道于今晦不明<lb/>
　　　右王制習鄉上齒<lb/>
蓬矢桑弧男子初澤宮試事翼如趨采蘩盈耳皆音節<lb/>
<hi>原注凡射士以采蘩為節</hi>盛樂何消待大雩<hi>原注月今大雩帝用盛樂</hi>
　　　右射義習射于澤<lb/>
鷹猶知學况於人羽翮沖霄具此身須信數飛方解熟<lb/>
<pb n="KR4d0312_WYG_020-11b"/>
熟之又熟即為仁<lb/>
　　　右月令鷹乃學習<lb/>
佩玉之聲清越長此身無故詎容忘<hi>原注君子無故玉不去身</hi>挈渠<lb/>
方屨圜冠士登我光風霽月堂<lb/>
　　　右玉藻習容觀玉聲<lb/>
聖道洋洋滄海如不流天下只流洙上丁釋菜今非古<lb/>
喚起遺風屬我徒<lb/>
　　　右月令上丁習舞釋菜<lb/>
<pb n="KR4d0312_WYG_020-12a"/>
　　壽趙處仁母夫人<hi>有序</hi>
　　　甫將江東使指詣學講孝經作勸孝之詩訓里<lb/>
　　　巷屬部民有高年者旌異之惟恐後番陽法曹<lb/>
　　　趙處仁入憲幕清介敏於事堂有九袠慈母而<lb/>
　　　未加禮敬寧非大闕甫敢述小詩介薄儀以為<lb/>
　　　夫人壽<lb/>
有子見知眞西山有孫又把桂枝攀堂前萱草年年綠<lb/>
慶事天公定不慳<lb/>
<pb n="KR4d0312_WYG_020-12b"/>
　　壽張亨之祖母夫人<hi>有序</hi>
　　　張亨之雙親皆康寧祖母夫人今年慶九袠闔<lb/>
　　　門怡愉士林羡慕亨之壯年掇儒科以東流簿<lb/>
　　　入幕敏而好修助荒政有勞名聞於朝矣慈顔<lb/>
　　　應少慰乎甫敢歌小詩將薄禮亨之其持以壽<lb/>
　　　夫人<lb/>
為問蟠桃熟幾番見兒髮白著衣斑孫枝又作紅蕖客<lb/>
更願雲礽捧壽山<lb/>
<pb n="KR4d0312_WYG_020-13a"/>
　　壽馮徳厚三首<lb/>
人生汩汩逐風波祝子長年要若何一日洞然無障礙<lb/>
元來佛法也無多<lb/>
麟經咀嚼造深微攀取秋風第一枝便把斯言為子壽<lb/>
崧高不用更吟詩<lb/>
朱絃疏越澹徽音身在塵中只古心祝子長年仍健飯<lb/>
好書讀到夜沈沈<lb/>
　　賡周純甫求歸三首<lb/>
<pb n="KR4d0312_WYG_020-13b"/>
秋風一夜簸清波我自思親奈客何遠地少書消息好<lb/>
書多愁悶轉添多<lb/>
苦過重陽賦式微黄花賸插兩三枝對花酬酒堅盟約<lb/>
依舊黄山唱和詩<lb/>
人生何處是知音契合端由一片心瞥見先生清苦貌<lb/>
吾兒且喜不埋沈<lb/>
　　再用前韻<lb/>
山未烟雲水未波試參妙處定如何黄花未見應難會<lb/>
<pb n="KR4d0312_WYG_020-14a"/>
見了黄花會意多<lb/>
本是塵中詩興微秋風偶折最高枝詩壇方築那言去<lb/>
為我留連百首詩<lb/>
百首詩成遇賞音云何容易動歸心少陵不肯為輕薄<lb/>
笑殺王楊井底沈<lb/>
　　送别再用前韻<lb/>
歙江歸艇棹晴波同去同來日幾何不怕黄花負人約<lb/>
只愁人意負花多<lb/>
<pb n="KR4d0312_WYG_020-14b"/>
鳳凰翔集肯卑微獨向梧桐揀一枝乍别故棲知未忍<lb/>
臨行更賦白圭詩<lb/>
慇懃寄信勝郵音合把君心印我心老老及人仁者事<lb/>
祝君毋得任浮沈<lb/>
　　和晉齋兄韻三首<lb/>
不愛金章紫綬紆欣然玉局自安居近來作計誰云拙<lb/>
六六之年創一廬<lb/>
不羡勲名逐日新課孫種績及青春試將圓鏡當空照<lb/>
<pb n="KR4d0312_WYG_020-15a"/>
始識廬山面目真<lb/>
家塾提綱屬晉齋絜齋氣脈遠乎哉何時升講開聾瞶<lb/>
衿佩蹌蹌濟濟來<lb/>
　　送番陽程令出鄉行古問百年禮<lb/>
黄栢岡前百嵗翁婆娑終日酒杯中此行得得煩君問<lb/>
荒政如今愜老農<lb/>
　　題半霄亭<lb/>
今朝帶月上山頭面面晴嵐翠欲流此處青霄纔是半<lb/>
<pb n="KR4d0312_WYG_020-15b"/>
半霄以上許登不<lb/>
　　龍女泉<lb/>
靈泉何事迸幽巖龍女分從萬丈潭一勺之多龍在否<lb/>
煩君試向此中參<lb/>
　　崇聖寺瀑布泉二首<lb/>
古來翠瀑僅涓涓戛玉新亭卻沛然世事廢興皆若此<lb/>
醉眠何用問青天<lb/>
半山飛瀑元如雪况是今朝雪裏來界破青山休謾詫<lb/>
<pb n="KR4d0312_WYG_020-16a"/>
神光妙用亦竒哉<lb/>
　　九華山<lb/>
天河秀出九芙蓉白也詩詞信是工我欲依然名九子<lb/>
人情山意兩融融<lb/>
　　和趙克家三洞天二首<lb/>
洞外老天非不大洞中天小卻竒哉此竒端的由天造<lb/>
不枉攜朋得得來<lb/>
自昔堯湯水旱年祇緣先備國無捐我今皭火區區甚<lb/>
<pb n="KR4d0312_WYG_020-16b"/>
慚見容光照洞天<lb/>
　　九芙蓉峯<lb/>
眼底山光半有無芙蓉面目定何如忽然皓月當空掛<lb/>
始信山靈不負予<lb/>
　　莫能名庵二首<lb/>
說道空空元不空太空何物不能容世人枉被虛名幻<lb/>
到底還須識正宗<lb/>
青山突兀倚長空不作人間兒女容幾載無名茅處士<lb/>
<pb n="KR4d0312_WYG_020-17a"/>
一朝識破有林宗<lb/>
　　東松菴<lb/>
六月山泉定易枯枕流洗耳事何如幽人高臥渾無惱<lb/>
好把靈源日日疏<lb/>
　　詠裴休捨宅為寺<lb/>
我憐裴相愛參禪石上蓮花幾刻鐫捨宅何如休起宅<lb/>
酇侯師儉是名言<lb/>
　　題象山先生帖<lb/>
<pb n="KR4d0312_WYG_020-17b"/>
誼重姻聯語甚真典型滿紙墨猶新中間多少箴規意<lb/>
須信親親即是仁<lb/>
　　索新進詩<lb/>
君傳祕訣解觀人瞥見雙眸識破真收拾後生知幾許<lb/>
為予喚取儻相親<lb/>
　　趣諸友觀牡丹<lb/>
天工不管國香竒流落民家識者希特地邀賓賓不至<lb/>
國香也是少人知<lb/>
<pb n="KR4d0312_WYG_020-18a"/>
　　和魏都大牡丹二首<lb/>
初放姚黄一兩枝旋看魏紫格尤竒天公似欲留連住<lb/>
伴我酴醿滿架時<lb/>
費盡工夫始盛開一時賞玩四時培東君摧折飄零後<lb/>
猶帶天香溪上來<lb/>
　　映山紅<lb/>
山花無數笑春風臨水精神迥不同喚作映山風味短<lb/>
看來恰似映溪紅<lb/>
<pb n="KR4d0312_WYG_020-18b"/>
　　蟠梅二首<lb/>
籬外横斜只任真無端束縛損花神孤標自是為人妒<lb/>
一笑春風不用嗔<lb/>
幸自塵埃不許侵千盤萬結戲相尋只緣漏泄春消息<lb/>
惹動旁人機巧心<lb/>
　　見梅<lb/>
半月山行不識梅近城纔見一枝開呼童截竹敲冰水<lb/>
盛取數枝隨轎來<lb/>
<pb n="KR4d0312_WYG_020-19a"/>
　　元夕留城外<lb/>
三市香塵隘綺羅遊人無奈月明何吾儂分得寛閒處<lb/>
地闊天高得月多<lb/>
　　憩折山市<lb/>
折山山下簇人煙一似吳兒笑語喧始信臙脂溪水媚<lb/>
木瓜分得也嫣然<lb/>
　　耕樂詩四首<lb/>
優游無事只耕田顧我歸耕子已先可但千倉良足樂<lb/>
<pb n="KR4d0312_WYG_020-19b"/>
不收一粒亦欣然<lb/>
一犁春雨趁農耕歌咏康衢了此生若有可憂方有樂<lb/>
本無虧處亦無成<lb/>
一片靈明自有田當仁那肯遜儒先歸來不說溪山好<lb/>
只說癯仙氣浩然<lb/>
少時操筆代躬耕老鶴如今太瘦生已識箇中真樂地<lb/>
誰云骨相費生成<lb/>
　䝉齋集卷二十<lb/>
</p>
<p>
</p>
  </div>
</body>
</text>
</TEI>
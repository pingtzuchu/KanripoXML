<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>䝉齋集卷十二</head> <lb/>
    <p>
<pb n="KR4d0312_WYG_012-1a"/>
欽定四庫全書<lb/>
　䝉齋集卷十二<lb/>
　　　　　　　　　　　　　宋　袁甫　撰<lb/>
　記<lb/>
　　湖州嬰兒局増田記<lb/>
予至官之始吏抱簿書来視之乃嬰兒之籍問其吏則<lb/>
學胥也予曰舉子慈幼是有司存奚預于學吏對曰初<lb/>
建議起于校官而取米于常平常平米法曹實主之法<lb/>
<pb n="KR4d0312_WYG_012-1b"/>
曹謂米于我乎取奚事他屬白諸州請自予始繇是嬰<lb/>
兒屬隸法曹後太守弗是也復收而隸諸學郡貳總其<lb/>
綱校官專其職學之前廊生二人領其事有棄兒于道<lb/>
者人得之詰其所從来真棄兒也迺書于籍使乳母乳<lb/>
之月給之粟擇媼五人為衆母長衆乳各哺其兒又一<lb/>
人焉以待不時而来者来者衆則益募乳收之今八十<lb/>
人矣有田餘四百畝視入為出粗無乏事予謂此仁政<lb/>
之端也施欲其厚必厚積乃可積薄而厚施焉無以繼<lb/>
<pb n="KR4d0312_WYG_012-2a"/>
其後所活兒殆無幾迺告于常平使者捐入官之田且<lb/>
覈在局之隠沒者得百三十畝草蕩山田之數亦如之<lb/>
約可食八十人慮年饑而棄者多又請諸郡得米二百<lb/>
石嵗以新易陳謹勿移用積貯稍豐矣兒或病且夭不<lb/>
以時聞乳者誘于利取他人子代者有之無以為驗殆<lb/>
如戲耳于是嚴鄰保之法不告而易他兒知而庇焉者<lb/>
咸寘諸罰齒及七齡粟勿復給舊規纔給三四嵗今復<lb/>
其初有疾病者醫一人謹視焉今増為二如是而夭者<lb/>
<pb n="KR4d0312_WYG_012-2b"/>
亦希矣孟子曰乍見孺子入井皆有怵惕惻隠之心非<lb/>
内交非要譽非惡其聲是心何自發哉無所為而為之<lb/>
人之本心也推是而往仁不可勝用矣夫求仁學者事<lb/>
也遂書而刻于石<lb/>
　　明月亭記<lb/>
天地隂陽之氣混淪磅礴乎宇宙間垂日星竅山川播<lb/>
五行于四時和而后月生焉人者負陰抱陽並列而為<lb/>
三其純粹清明之氣同一初爾予嘗中夜以興整襟危<lb/>
<pb n="KR4d0312_WYG_012-3a"/>
坐仰而顧俯而思意領神㑹欣然有感天壤之間凡可<lb/>
以供耳目之娛者久則必敝獨此清輝終古常新反而<lb/>
自照本心虚明更歴萬變迄不可磨亦何異于炯然寒<lb/>
光垂曜萬世乎予官霅川廨舍居于城西舊有明月樓<lb/>
後廢勿存今更為亭因其名名之夫物有興而有廢與<lb/>
既廢而復興也皆非偶然而然予獨愛夫今之亭非昔<lb/>
之故也而今之景則猶夫昔也人之睹斯景者雖遠近<lb/>
高下戚欣鬱舒有萬不同而所謂炯然寒光垂曜萬世<lb/>
<pb n="KR4d0312_WYG_012-3b"/>
者常自若爾兹予所以有感也雖然或雲翳焉或薄蝕<lb/>
焉昭昭者俄而昩昩是其果無變耶雲翳去矣薄蝕還<lb/>
矣昩昩者俄而昭昭是其果有變耶嘻本無變也有時<lb/>
乎變者妄也非其初然也人能知變之為妄而不變者<lb/>
乃其初則登斯亭者得無慨于心乎<lb/>
　　餘干縣先賢祠堂記<lb/>
相天子與服勞州縣異乎職位崇庳不同盡忠于君則<lb/>
一也相天子與授徒里巷異乎事業顯晦不同以善淑<lb/>
<pb n="KR4d0312_WYG_012-4a"/>
人則一也干越邑令馬君合是邦先賢不以職位崇庳<lb/>
事業顯晦為間作新堂以祠之于以識邦人之思繪事<lb/>
訖功禮儀是飭蕆事之日觀聴竦然邑士求記于余余<lb/>
謂是舉也足以教人識義命之所安焉貴賤榮悴得喪<lb/>
禍福制命于天奚庸致力吾之所自力者有矣戴圜冠<lb/>
履方屨超然獨靈于羣物而謂之人顧不能求其所以<lb/>
為人者獨不足羞乎顧瞻新祠人心愛敬雖亡若存何<lb/>
為而得此貴而為宰相命也命可必乎命不可必則有<lb/>
<pb n="KR4d0312_WYG_012-4b"/>
義焉賤而為匹夫亦命也茍無媿心視列鼎重茵夫何<lb/>
羡吾惟守此義而已命義合乃得其所以為人者矣則<lb/>
夫覩斯祠也反諸吾身縦不如忠獻忠定殊勛茂績著<lb/>
在青史得如諸賢以職業自見以詩書授徒生雖不獲<lb/>
顯用歿乃與輔相並祠亦足矣顔閔未嘗仕也垂芳千<lb/>
古人到于今仰之又何必舍吾之良貴而盻盻焉以外<lb/>
物為重耶馬君夙有雋才為政明而不察有惠愛于邑<lb/>
慊慊焉常自以為不足事闗風教知無不為志可嘉也<lb/>
<pb n="KR4d0312_WYG_012-5a"/>
已馬君欲得師乎視此前人邑士欲學政乎視此馬君<lb/>
祠者凡九人忠定趙公鄉之望强恕南溪䝉堂三柴君<lb/>
恕堂李君皆師友昆弟忠獻張公嘗攜南軒寓兹土沈<lb/>
趙二侯俱邑令也馬君名光祖金華人<lb/>
　　婺源縣思政堂記<lb/>
婺源朱令君幾仲既新縣廨以餘力築堂扁曰思政而<lb/>
屬予為記余聞之良醫有年少患羸疾視其色曰此心<lb/>
恙也爾得無嗜書苦思乎曰然曰他醫勸爾省思慮乎<lb/>
<pb n="KR4d0312_WYG_012-5b"/>
曰然曰爾本以思受病又戒爾勿思思其說而不得是<lb/>
又添一思也爾第寛綽厥心勿勞爾神勿摇爾精志之<lb/>
所之勿廢爾思思而不已一日豁然心怡理融與病相<lb/>
忘則病去矣年少如吾言良愈余曰噫嘻此政論也豈<lb/>
但醫哉今夫俗吏之為政逐利禄希寵榮撤義理之藩<lb/>
垣破名論之扃鐍率意妄行毋庸致思可也有人焉依<lb/>
違乎公私之間兩者交戰莫之適從體國乎則撫字虧<lb/>
愛民乎則催科拙扶弱乎則巨室謗安大乎則小民咨<lb/>
<pb n="KR4d0312_WYG_012-6a"/>
守法乎則情誼乖行志乎則律令悖量力乎則人多忌<lb/>
好謀乎則聴言雜信已乎則下情壅求知乎則道必枉<lb/>
自晦乎則上不察凡此者朝夕計慮皆足以撓吾虛明<lb/>
之府也知思之為害而欲以不思處之是又庸醫救病<lb/>
者以省思慮不惟無益秖以為贅然則奈何曰吾嘗聞<lb/>
諸古矣思其難以圖其易難易本一機也思其始以圖<lb/>
其終終始本一理也方其未通往来憧憧及其既通四<lb/>
達皇皇仰而思之時行即行思不出位時止則止如是<lb/>
<pb n="KR4d0312_WYG_012-6b"/>
而思思之病其有弗瘳乎且夫喜怒哀樂之為患而禁<lb/>
其勿喜勿怒勿哀勿樂激而反甚焉者多矣孰若平吾<lb/>
心而毋起意焉當喜而喜當怒而怒當哀而哀當樂而<lb/>
樂蕩蕩平平奚所擬議無適無莫奚所較計終日思未<lb/>
嘗思終日不思未嘗不思斯理也余能形諸言而幾仲<lb/>
固已施諸政矣然則幾仲之政可得而聞歟曰請問諸<lb/>
邑人<lb/>
　　徽州秀錦閣記<lb/>
<pb n="KR4d0312_WYG_012-7a"/>
寶慶三年冬十月四明汪侯以直寶謨閣知徽州余與<lb/>
侯居同里余先公絜齋與侯先公適齋又相好也嘉定<lb/>
甲戌余與侯為同年進士已而同聯班著癸未余請外<lb/>
得徽踰年而先公歿丙戌承乏三衢而侯亦出為徽守<lb/>
越明年以書抵余曰新安本父母邦吾族祖嘗綰左符<lb/>
時人以晝錦榮之今集中所謂城郭重来交游半在蓋<lb/>
龍溪自序也吾獲嗣前躅顧瞻黄山南挹練溪之清北<lb/>
拱秀峰之翠慨然遐想忽若有感迺擇勝建閣扁以秀<lb/>
<pb n="KR4d0312_WYG_012-7b"/>
錦且云閣固無慊于秀吾則有愧于錦子其為我記之<lb/>
侯豈誠有愧哉閣之秀足以埒山之秀侯與此山此閣<lb/>
所謂三秀也秀既無慊則于衣錦也奚愧三代盛時命<lb/>
鄉論秀士升之司徒司徒論選士之秀升之學大樂正<lb/>
論造士之秀告之王異日綦貴而為公卿即始進之秀<lb/>
士爾貴人爵也秀天爵也不以貴易秀是不以人爵棄<lb/>
天爵也侯刮磨紈袴之習勤勤種績為秀士戰場屋躡<lb/>
世科躋膴仕詎肯一日忘秀士之味哉今夫世之華其<lb/>
<pb n="KR4d0312_WYG_012-8a"/>
外不華其内者多矣華其外者榮枯在物華其内者德<lb/>
輝在我周覽黄山之秀重衣龍溪之錦侯豈華其外者<lb/>
蓋秀錦已在侯胸中而人未知之爾夫窮居則修其身<lb/>
仕宦則推諸民同一秀錦也余竊有志焉曩假守時嘗<lb/>
奏蠲茶租築石梁二事于徽民最切端緒開矣而未竟<lb/>
也或者待侯以畢余志况侯之宏規又豈但此二事而<lb/>
止推廣而潤澤之其為秀錦不亦多乎将見黄山之民<lb/>
歌之曰理民之俗兮是爬是梳胸中之秀錦兮生意藹<lb/>
<pb n="KR4d0312_WYG_012-8b"/>
如導民以德兮是浸是灌胸中之秀錦兮其光有爛黄<lb/>
山可改兮秀錦有時而磨黄山不朽兮秀錦長與山而<lb/>
嵯峨此余所以期賢同年也此徽民所以祝賢太守也<lb/>
此適齋所以望賢子也侯勉之侯勉之侯名立中字强<lb/>
仲位于朝嘗升列卿云<lb/>
　　莫能名庵記<lb/>
余友項吉甫以莫能名名其庵余曰子奚所居曰吾朝<lb/>
夕惟庵之居余曰子莫得而名其庵又奚得而居其庵<lb/>
<pb n="KR4d0312_WYG_012-9a"/>
曰吾以莫能名名之則亦以莫能名居之余曰天地尚<lb/>
可得而名子豈大于天地耶子誠大于天地曷為囿于<lb/>
天地之内耶曰吾與世人周游于宇宙之間饑而食渴<lb/>
而飲晝而作夜而息吾無適而不自得天地又安得而<lb/>
囿我余曰子之築斯庵也天地固不能囿子矣其毋乃<lb/>
囿于莫能名之中耶吉甫未知所對余曰子不知也余<lb/>
亦不知也未嘗囿于莫能名之中也亦未嘗超于莫能<lb/>
名之外也子以為奚如吉甫曰本無可超亦無可囿余<lb/>
<pb n="KR4d0312_WYG_012-9b"/>
嘉其言之契余心也遂書以授吉甫<lb/>
　　衢州徐偃王廟記<lb/>
禮諸侯方祀山川之神能興雲為風雨在其地則祭之<lb/>
古也今之郡守視古諸侯衢邦靈山有徐偃王廟血食<lb/>
嵗久靈跡愈著邦人䖍奉如一日寶慶二年冬某假守<lb/>
于茲祀事惟謹越明年夏潦秋旱禱輒響答嵗獲中稔<lb/>
民用輯寧拜王賜為多邦人僉言王有大功德于民封<lb/>
爵宜極襃崇又王妃王子亦當隆品秩以侈報稱迺具<lb/>
<pb n="KR4d0312_WYG_012-10a"/>
以實聞于朝事下儀曹且施行矣是嵗十有二月旁地<lb/>
居民曲突勿謹延及王祠倏為灰燼守以事神治民為<lb/>
職廟燬神怒民失憑依某甚震懼焉方慨然有興復志<lb/>
邦人有言王功德在民民痛棟宇之壞智獻謀富輸財<lb/>
踴躍從事一反手間事濟矣于是協衆志捐郡帑端緒<lb/>
始開効財植之需給工程之役者輪運輻集迺廣規制<lb/>
迺拓基址前袪蔽障翠巘層出背起樓閣清溪環繞賈<lb/>
區之淆處者斥之祝史之根據者徙之翼以重垣周衞<lb/>
<pb n="KR4d0312_WYG_012-10b"/>
扈也映以方沼増勝概也四方之民聞廟載新炷香乞<lb/>
靈者肩相摩于道適㑹前所請封爵事儀曹闗諸奉常<lb/>
奉常上之朝省朝省下之轉運使者轉運使者檄嚴婺<lb/>
官屬互覈其事合辭以聞天子嘉王功德加封某王妻<lb/>
封某夫人子某封某侯某某侯如所請命下之日某躬<lb/>
率邦人郊迎鉦鼔嘈囋夾道聳觀戴白之老感動垂泣<lb/>
迺委官僚奉安告命于廟而禮于是成矣夫禮者其天<lb/>
理之謂乎人之事神者以此神之所以為神者亦以此<lb/>
<pb n="KR4d0312_WYG_012-11a"/>
貫幽顯之間未嘗一日磨滅也周穆連楚以伐徐王不<lb/>
忍鬬其民流離失國國可失也而萬有餘家之從王者<lb/>
不可遏棄玉几硏于㑹稽之水几硏可棄也而聞孫之<lb/>
世守王祠者不可絶自周迄唐更千有餘年廟宇陊剥<lb/>
黮昩屢矣屋可圮也而昌黎伯鑱石之辭不可泯自唐<lb/>
迄今又更數百年不知幾壞幾興矣世變可推也而人<lb/>
心之依戴信向者不可奪乃今鬱攸挻禍人謂不復有<lb/>
廟而祠宇之輪奐爵命之便蕃二美集于一朝光寵超<lb/>
<pb n="KR4d0312_WYG_012-11b"/>
于疇昔剥窮而復否極而泰功久彌振德久彌新非天<lb/>
理周流不息之妙行其間是孰使之然哉藐爾守臣非<lb/>
敢自謂不獲罪于王也求庶幾不獲罪于禮耳乃于奉<lb/>
安之日為之辭曰王之立國仁以為基施及百世仁聞<lb/>
昭垂昔誦王仁得于聞知今誦王仁見而知之龍丘之<lb/>
原有廟奕奕民曰宜哉競赴厥役帝曰休哉寵光有赫<lb/>
二美同時王仁愈白古也有志復禮為仁祀事孔修惟<lb/>
禮是循禮既無曠仁心純純願推此仁永芘生民<lb/>
<pb n="KR4d0312_WYG_012-12a"/>
　　徐偃王行宮記<lb/>
靈山重作偃王廟前鑿方沼曠如也後建傑閣屹如也<lb/>
廟貌顯嚴神人具喜而行祠之在城者前隘後庳規制<lb/>
弗稱余一日謁祠下徘徊顧瞻黙若有啓予者亟呼工<lb/>
指畫疏舊池之蕪穢設周垣焉拓故址之下窄増内寢<lb/>
焉于是前之曠如後之屹如略與靈山等嗚呼神無不<lb/>
在亦無在也豈計此區區哉顧念民覃王仁千古無極<lb/>
舍是則無以示昭報厥今奕奕新宇相望不越三舎竊<lb/>
<pb n="KR4d0312_WYG_012-12b"/>
意雲斾霓旌逍遙二者之間景物如一不移而具在城<lb/>
之適猶靈山也于是可以稱吾民依歸報事之心矣工<lb/>
既竣事酹酒告䖍乃作送神之詞遺邦人歌之其詞曰<lb/>
朱弓兮發祥玉几兮耿光國易仁兮寖昌緬行祠兮城<lb/>
一方儼血食兮閱幾霜屋老兮闇其弗章地褊兮威靈<lb/>
弗揚羌四顧兮徬徨拊予心兮弗康靈龜告余兮十月<lb/>
孔良亟其改作兮廟貌堂堂碧沼邃宇兮匪王孰當紛<lb/>
祈甿兮炷薌羅酒肴兮芬芳我王兮来降容與兮相羊<lb/>
<pb n="KR4d0312_WYG_012-13a"/>
春遲遲兮日載陽淡微月兮秋夜長我民兮世世不忘<lb/>
王鎮茲土兮慶未央<lb/>
　　衢州光孝寺記<lb/>
光孝禪院在闤闠囂塵中㕓肆淆處棟甍聯續比鄰有<lb/>
警幾為延燎者數焉寺僧恃天幸可常滋玩弗飾迺寶<lb/>
慶丁亥冬十月鬱攸挻災寺果不免念此朝廷崇奉名<lb/>
刹也非他寺比興復可緩乎謹按梁天監中異僧卧雲<lb/>
結廬此地因寺焉號吉祥國初仍之錫以寺額至我徽<lb/>
<pb n="KR4d0312_WYG_012-13b"/>
皇更名天寧高廟南渡思念弗替令天下天寧悉名報<lb/>
恩廣孝旋又以光孝名臣某伏思我高皇之以孝名寺<lb/>
也豈徒若世人追悼其先徼福于佛而已哉中原赤子<lb/>
久苦烽燧版圖未歸讐恥未刷臥薪嘗膽亟思報復以<lb/>
慰祖宗在天之靈此志未嘗須臾忘也名不虛立緣志<lb/>
而生存斯名所以存斯志也天下後世徒見寺以孝名<lb/>
豈知志所不忘者乎不忘徽皇也不忘徽皇者不忘中<lb/>
原也皇上嗣服以孝治先天下推問安侍膳之心為繼<lb/>
<pb n="KR4d0312_WYG_012-14a"/>
志述事之心臣子仰體孝思宣明聖意兹事之不可緩<lb/>
也昭昭矣乃覈圖籍乃諏故老則知曩時基址宏敞面<lb/>
勢穹嚴僧徒牟錙銖之利附益邸肆寖以隘狹欲勿更<lb/>
革乎則寺日廢廢寺非所以昭聖孝也欲大更革乎則<lb/>
民必擾擾民又適以累聖孝也二者無一可然則奈何<lb/>
臣某又嘗伏讀國朝㑹要紹興七年肆頒明詔深戒工<lb/>
役之不可輒興而復繼之曰本寺有能修蓋者聴夫不<lb/>
禁其興寺而惟禁其擾民聖訓蓋可見矣今茲光孝之<lb/>
<pb n="KR4d0312_WYG_012-14b"/>
役不以民興寺而以寺興寺庶幾不負聖訓乎費莫廣<lb/>
于聖者閣西山乾明寺所移也工莫衆于廊廡諸刹協<lb/>
力所助也三門規制之恢拓復寺基非侵民地也上自<lb/>
佛殿下至庖湢出于官之所施者百姓不及知出于衆<lb/>
之所捨者官司未嘗强也然則于民奚擾而于聖孝奚<lb/>
累也曽子曰㫁一木殺一獸不以其時非孝也又曰夫<lb/>
孝置之而塞乎天地溥之而横乎四海一梵宮之興初<lb/>
若未足深計而所以不擾吾民與所以祗承聖意者在<lb/>
<pb n="KR4d0312_WYG_012-15a"/>
是所以不忘中原者又在是是知塞天地横四海之孝<lb/>
皆自其一念充之也茲記之作特表而出之使知闗係<lb/>
之大若此世世修之永勿壞<lb/>
　　衢州重修靈順廟記<lb/>
牧民無他伎巧從其願而已靈順有廟為祈甿設也廟<lb/>
舊傅城西廡簷牙距城無幾雨溜相激射嵗齧其址余<lb/>
環視曰嘻廟為民祈福城亦為民捍患也今若此因之<lb/>
則廟病城革之則城病廟廟與城交為瘉顧玩視之不<lb/>
<pb n="KR4d0312_WYG_012-15b"/>
以為病可乎既又念曰民之城神之城也雉堞將隳民<lb/>
失所衞神安乎哉爰體神心稍縮西廡視舊殺三之一<lb/>
簷與城離立不偪仄不剥蝕不因不革相依而不相病<lb/>
民咸謂宜則又汎觀締思圖報神渥迺創寢殿邃宇翬<lb/>
飛迺新級塼履道砥平迺闢廟門而勢顯敞迺揭巨扁<lb/>
金朱煒煌凡前日欲為而未遂者靡不殫舉從民願也<lb/>
工既竣事神棲載安敺袚沴孽嵗迄大龢民又益喜乃<lb/>
相與請紀顛末以詔来者余將受代而行矣亦不敢違<lb/>
<pb n="KR4d0312_WYG_012-16a"/>
其願也遂復書而刻諸石<lb/>
　　衢州重修嶽帝殿記<lb/>
某治衢之次年天慶道士允升來言嶽帝殿圮甚將修<lb/>
之請佐其費越明年殿成又請記其事帝于五嶽最尊<lb/>
與天同大與道無極均福生民日用飲食凡我邦人得<lb/>
以仰父俯子秋毫皆帝力也修崇邃殿守臣之職爰詔<lb/>
後人託諸樂石石有時而泐帝之德千古而無息其以<lb/>
是為託<lb/>
<pb n="KR4d0312_WYG_012-16b"/>
　　衢州石塘橋院記<lb/>
石塘舊設梁壞不時葺病涉日甚余欲命僧掌其事僉<lb/>
言旁有二刹曰藥師曰能仁藥師嵗收田租可百石僅<lb/>
給一僧僧耄矣不為衆與疇其助之而能仁僧道融魁<lb/>
岸有才幹樂施者必衆莫若併藥師歸于能仁而專屬<lb/>
諸道融余遂招道融與語道融欣然願自力迺為置簿<lb/>
籍給官書上其事儀曹為永久慮從衆也傳曰與人同<lb/>
欲盡濟余固喜于從衆者方事之未定也道融觀衆所<lb/>
<pb n="KR4d0312_WYG_012-17a"/>
向今定矣衆將于道融觀焉勉之哉異時或有朶頤其<lb/>
旁欲敗乃事道融其執儀曹符以往必有明有司為公<lb/>
議津梁者道融其奚慮<lb/>
　　衢州續惠民藥局記<lb/>
局以惠民名官取贏焉則名與實背而馳矣官不取贏<lb/>
恣吏與工漁食焉利歸此曹非惠民也戢吏與工矣不<lb/>
培其本其惠易窮猶無實也局之本錢積累嵗久覈其<lb/>
數以緡計者可三千遂三分之以其一給費用以其二<lb/>
<pb n="KR4d0312_WYG_012-17b"/>
買膏腴田餘百畝嵗收其入益市良藥藥易售局日興<lb/>
錢羨則田増循環數載本愈厚藥愈精惠愈溥矣局之<lb/>
官僚請記以詔来者余曰此在人方寸地耳奚記焉雖<lb/>
然蔽一言可乎曰願有請余乃書曰上毋以利妨義下<lb/>
毋以偽亂真<lb/>
　　衢州聖者閣記<lb/>
金華聖者閣在三衢吉祥院蓋聖者真身也自國朝迄<lb/>
紹興院再經鬱攸之厄而聖者真身巋然獨存寶慶三<lb/>
<pb n="KR4d0312_WYG_012-18a"/>
年冬十月火復作而真身亦無恙此邦尊信聖者非一<lb/>
日遂亟營傑閣有加于舊以慰邦人之心寺僧請余記<lb/>
其事余謂混凡同聖靈異昭赫尚假記耶且土木工程<lb/>
纎悉亦何待余記為請試以鄙見問聖者凡人所以崇<lb/>
奉佛法為其福力廣大也使福力果廣大則火不作矣<lb/>
而顧不能止火豈定然之數佛亦不能逃歟火三作而<lb/>
真身三免是又超數之外何也且佛有無量不可思議<lb/>
之平等心則當有無量不可思議之平等功德普同救<lb/>
<pb n="KR4d0312_WYG_012-18b"/>
度是為平等今真身獨全真身之外一爇無餘是又何<lb/>
也世人不能解余則了然無疑佛無在無不在聖者之<lb/>
生也人異之其圓寂也人又異之火不能毁其真身也<lb/>
人又異之佛果在是耶有定在其謂之佛耶無定在其<lb/>
謂之佛耶聖者辭世頌曰古貌昻藏法中之王豬頭千<lb/>
箇不把片嘗陶吾真性吾是定光且陶吾真性非豬頭<lb/>
也亦非非豬頭也豬頭千箇非嘗也亦非非嘗也吾是<lb/>
定光非定光也亦非非定光也人謂之散聖非散聖也<lb/>
<pb n="KR4d0312_WYG_012-19a"/>
亦非非散聖也人見其圓寂非圓寂也亦非非圓寂也<lb/>
火作而真身不壞非真身也亦非非真身也無量不可<lb/>
思議之平等心豈較火不火哉無量不可思議之平等<lb/>
功德豈較真身在不在哉聖者以為然乎以為不然乎<lb/>
遂為之偈曰<lb/>
聖者示現本無示現聖者不示現亦無不示現慧智尚<lb/>
莫窺凡眼徒自眩神通大自在功德世界遍舊閣倏成<lb/>
空新閣儼當面乃知箇中意入火原不變無變無不變<lb/>
<pb n="KR4d0312_WYG_012-19b"/>
古佛定光現<lb/>
　　衢州平糶倉記<lb/>
衢為近畿望郡土多良田小民力穡寶慶丁亥余嘗假<lb/>
守矣年嵗屢豐公私有餘積俗益熙熙以樂去之三年<lb/>
劇盜起常山破江山開化閭井為墟聲撼旁邑余時持<lb/>
江東使者節壤地相接寇旋蕩平方為衢民慶端平初<lb/>
元余守建谿被旨奏事道衢見風俗與昔大異惟米價<lb/>
獨平即父老問故父老泣言自明府去吾老稚厄于災<lb/>
<pb n="KR4d0312_WYG_012-20a"/>
傷死于盜賊于今獨相保聚未填溝壑者吾别乘陳侯<lb/>
賜也侯縮浮費振餘財創平糶倉視時豐儉為歛藏法<lb/>
民方春夏艱食賴是以活一日侯以規式示余講畫條<lb/>
理粲如也余慨然曰凡記載語易浮于實今親歴其地<lb/>
耳父老言與規式無殊可以傳信不朽矣自儒道不振<lb/>
俗吏詬儒指為腐爛有國家者厭儒而思吏噫陳侯居<lb/>
官不嘯咏風月而刻意為民儒果腐耶余嘉其有志于<lb/>
是乎書其詳悉則有規式在不復錄侯名瑢字端甫嘗<lb/>
<pb n="KR4d0312_WYG_012-20b"/>
學于慈湖楊氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䝉齋集卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>䝉齋集卷十七</head> <lb/>
    <p>
<pb n="KR4d0312_WYG_017-1a"/>
欽定四庫全書<lb/>
　䝉齋集卷十七<lb/>
　　　　　　　　　　　　　宋　袁甫　撰<lb/>
　祭文<lb/>
　　三衢祭清獻趙公祝文<lb/>
凡守兹土嵗拜祠宇予末施敬人仰標榘廬墓勞止孝<lb/>
弟旌里立朝抗論鐵面御史帥蜀言歸琴鶴自隨豈伊<lb/>
求名忠誠匪欺洎秉政機新法力排年未七十退老高<lb/>
<pb n="KR4d0312_WYG_017-1b"/>
齋世俗茫茫慾焉得剛偉歟我公玉潔日光我希高躅<lb/>
惟日不足矧是後人可貽我辱我修泮水延公孫子漸<lb/>
之摩之風流是似春風融融淑氣沖沖吉蠲蘋藻敬告<lb/>
我公我公精神千載常新想聞斯言心兮欣欣<lb/>
　　自鳴山廟祈晴祝文<lb/>
於赫神靈天地同大有禱必應下民依賴季夏霖潦瓣<lb/>
香端拜俄頃之間天日開霽邦人僉言精神黙契夫何<lb/>
旬浹雨復為沴城闉居民匪舟莫濟莽為平川厥菑不<lb/>
<pb n="KR4d0312_WYG_017-2a"/>
細大田多稼垂成欲壞雨聲稍歇民猶少慰一聞簷溜<lb/>
憂窘無奈吏之不德獲罪上帝致此譴怒民則何罪痛<lb/>
心疾首曷救斯敗惟依明神一誠昭對隂氛盡掃霖霪<lb/>
勿再積水歸壑室廬無害農保有秋奄觀銍艾無聊之<lb/>
情一朝舒泰歸功有自實神之賜祖廟離宫鳩工靡怠<lb/>
匪伊為報民心攸繫神鑒斯言出由肝肺<lb/>
　　自鳴山廟告修造祝文<lb/>
惟神孝誠上通于天傳之萬古孝德章矣饒州行祠民<lb/>
<pb n="KR4d0312_WYG_017-2b"/>
倚為命而門廡卑湫未稱王祀至者慊焉某將指此来<lb/>
水旱盜賊必禱必應則嚴廟貌以報神休以益顯夫出<lb/>
雲雨禦菑患之靈以宏庇乎此邦之人庸敢後乎夫得<lb/>
人之歡心以事神亦所以助神廣孝于天下也將以吉<lb/>
日乙亥撤門廡而更新焉人心載喜神其聽之<lb/>
　　自鳴山祖殿修造祝文<lb/>
於赫神靈廟食百世庇此下民天覆地載我行其野禾<lb/>
麥茂遂父老頂禮拜王大賜王之至仁厥有根柢孰為<lb/>
<pb n="KR4d0312_WYG_017-3a"/>
之根篤孝于親維此孝心通天地人視彼有生與吾親<lb/>
均王推此孝發育如春廟貌孔嚴安可弗新吏失其職<lb/>
頹垣敗壁某拜祠下心焉跼蹐撤而新之宜尸此責妥<lb/>
王之靈為民祈福昭示仁孝永永無極<lb/>
　　江東謁諸廟祝文<lb/>
國之所恃者民民之所恃者神事神治民吏之職也某<lb/>
將指此来深惟一道司臬責重任難凜凜焉思所以稱<lb/>
厥職公清以為本勤勉以行之此心無愧無怍則庶可<lb/>
<pb n="KR4d0312_WYG_017-3b"/>
以事神治民矣祗謁之初矢心以告<lb/>
　　番昜五賢祠祝文<lb/>
謹以酒果之奠敢昭告于文忠顔公文正范公詹事王<lb/>
公忠宣洪公忠定趙公世有偉人吾道棟梁惟顔惟范<lb/>
唐宋相望鑿鑿其實炯炯其光百代聞風首俛心降梅<lb/>
溪王公景行前哲凜然清標同一軌轍忠宣之節忠定<lb/>
之烈照映今古俱稱人傑嗟哉晩生不見典型憫俗之<lb/>
頹涕淚交横祗拜五賢想像芳馨夙興夜寐兢兢奉行<lb/>
<pb n="KR4d0312_WYG_017-4a"/>
　　諸廟謝晴文<lb/>
勾芒司旦土膏既興陵陂之麥鬱乎青青積隂未解霖<lb/>
雨其零侵畦溢壟溝澮皆盈民以病告有禱于神曽未<lb/>
徹奠雲開晦明曈曈曉日赫然東昇匪神之休孰赫厥<lb/>
靈巫祝矯舉吏實何稱神降之福以答民誠<lb/>
　　自鳴山廟謝晴文<lb/>
血食溪上惟神孔靈千載一日凜凜猶生水旱有求如<lb/>
響應聲今茲淫雨巨浸日増害我嘉禾甚于螣螟睠惟<lb/>
<pb n="KR4d0312_WYG_017-4b"/>
東江嵗比不登饑者相望殍者相仍予吏兹土職兼常<lb/>
平豈不救荒惠止斗升惕然内愧所望秋成芃芃其稼<lb/>
百室可盈垂成而壞易喜而驚為民告哀遣官代行冀<lb/>
神之聴痛鑒此情層隂蕩空曉日舒晴多黍多稌如坻<lb/>
如京吏責寛釋民歌沸騰則神之賜丘山猶輕巋然祠<lb/>
宇豈無壞傾捐我薄費是經是營豈以為報聊竭此誠<lb/>
此誠無盡通貫幽明<lb/>
　　自鳴山廟祝文<lb/>
<pb n="KR4d0312_WYG_017-5a"/>
某惟勲盛者報必隆實大者名必赫番江之民王父母<lb/>
之番江之水王指麾之浹旬以前敬禱祠下隂霾頓掃<lb/>
晴日麗空遐邇耄倪莫不呼舞非所謂實大勲盛者乎<lb/>
某雖無狀心與王通其禱也固曰當力請于朝増崇封<lb/>
爵斯言一出金石不渝累日討求申藁已具繕寫一通<lb/>
告于王前庸致隆報以赫厥名此某之所以踐前言也<lb/>
惟王神功廣大隂相黙佑使水之未盡退者速歸其壑<lb/>
民之尚阽危者速奠厥居一道之民咸曰聖哉吾王不<lb/>
<pb n="KR4d0312_WYG_017-5b"/>
其休歟因謝有祈寸衷甚切惟王其鑒之<lb/>
　　初建書院告陸象山先生文<lb/>
先生之精神其在何所耶在金溪之故廬優游而容與<lb/>
耶在象山之精舍言言而語語耶抑周流乎上下四方<lb/>
與天地游與四時序耶某將指東江志興正學山之旁<lb/>
近爰咨爰度得勝境于徐巖離家山而非邈三山環峙<lb/>
兮高可仰大溪横陳兮清可濯殆天造而地設匪人謀<lb/>
之攸作是可以宅先生之精神振先生之木鐸或曰建<lb/>
<pb n="KR4d0312_WYG_017-6a"/>
象山之書院當于象山之故址而又焉可改也是求先<lb/>
生于形迹而未知先生之精神無在無不在也先生之<lb/>
道精一匪二揭本心以示人此學問之大致嗣先生之<lb/>
遺響警一世之聾瞶平易切近明白光粹至今讀其遺<lb/>
書人人識我良貴由仁義行與行仁義者昭昭乎易判<lb/>
也集義所生與義襲取者截截乎不亂也宇宙内事即<lb/>
已分内事渾渾乎本一貫也議論一途樸實一途極天<lb/>
下之能言者斯言不可贊也嗚呼先生之學如此先生<lb/>
<pb n="KR4d0312_WYG_017-6b"/>
之精神如此然則在金溪之故廬者如此在象山之精<lb/>
舍者如此周流乎上下四方者亦如此誰謂徐巖而獨<lb/>
非此耶工役俶興禮宜䖍告先生精神淵淵浩浩<lb/>
　　祭陸象山先生文<lb/>
先生之學得諸孟子我之本心光明如此未識本心如<lb/>
雲翳日既識本心元無一物先生立言本末具備不墮<lb/>
一偏萬物無蔽書院肇建躬致一奠可見可聞非聞非<lb/>
見<lb/>
<pb n="KR4d0312_WYG_017-7a"/>
　　先師兗國公祝文<lb/>
先師道德難可名狀元氣融融春風盎盎舜何人哉當<lb/>
仁不讓奮此大勇一何其壯顓䝉小子學焉勉强慕先<lb/>
師之屢空一言而蔽之曰平平蕩蕩<lb/>
　　創東塾告絜齋先生祠堂祝文<lb/>
洙泗闡教萬世同尊漢唐榛蕪陋儒實繁我朝諸老發<lb/>
揮微言肆我先公體道之元推以淑人訓語温温光明<lb/>
本有意動而昬昬去明復照耀乾坤四海歸慕絜齋之<lb/>
<pb n="KR4d0312_WYG_017-7b"/>
門矧伊一家昆弟子孫爰及甥輩罔間藩垣祠宇告成<lb/>
德容如存肇開東塾晝夜講論某未知學膚淺無根願<lb/>
與同志唱和篪塤如彼鳳凰千仞高鶱如彼滄溟百川<lb/>
並奔學要如是洞徹心源佩服終身罔極之恩<lb/>
　　祭史衞王文<lb/>
師王之生數闗乎天惟福惟量其大無邊問王之福得<lb/>
君甚專斡旋元化獨秉大權始終無二凡三十年其間<lb/>
變故何翅百千䝉疑履危雍容周旋固守矩方隨機規<lb/>
<pb n="KR4d0312_WYG_017-8a"/>
圓無竭泉流不動石堅偉哉元勛洗日虞淵恭已委政<lb/>
倚王之賢王雖臥疾寵數蟬聯再世王爵自昔莫先生<lb/>
榮死哀孫子緜緜福萃一門舉茲以旃問王之量翕受<lb/>
羣言我所身嘗知王裕然官雖疏逖有言必宣皇都鬱<lb/>
攸物情喧喧我忠于王飛奏君前亟解機務君臣道全<lb/>
彗星謫見流言愈傳我忠于王再騰奏篇亟逃天譴窒<lb/>
欲之原兹誠苦口誰謂我妍王量如海百川赴焉不辠<lb/>
我言察我心田心乎忠愛匪事佞便感王知已實惟勤<lb/>
<pb n="KR4d0312_WYG_017-8b"/>
拳聞王之薨職守攸牽緘辭寫悲心旌翩翩<lb/>
　　祭拙堂致政韓公文<lb/>
惟天不輕畀人兮夀為九五福之首皓首朱顔婆娑林<lb/>
下兮信人間之稀有集兹福于厥躬兮又回顧夫我後<lb/>
後人命懸于天兮孰豫知肯堂與否偉韓公之獨稟于<lb/>
天兮蓋積善之素厚森堦除之蘭玉兮何弟恭而兄友<lb/>
嵗在癸未兮二子雙綰乎藍綬耿名門之輝光兮譽喧<lb/>
騰乎萬口咸謂儒家氣味不比北平之有子兮鸞鵠停<lb/>
<pb n="KR4d0312_WYG_017-9a"/>
峙足以傳諸不朽我未瞻公之典型兮先于長嗣焉定<lb/>
交體質金玉兮義理薫陶一見傾蓋兮延誨兒曹我仕<lb/>
大江之東兮又王事之相遭長嗣迎公以来兮兩臉有<lb/>
似乎蟠桃遂升堂以展敬兮情誼奚翅乎漆膠次嗣詞<lb/>
學之競爽兮瀉萬斛之波濤羌塤篪之迭和兮暢一翁<lb/>
之逍遙龍賓兮相邀濁酒兮山肴此樂何極兮知不知<lb/>
吾常囂囂人謂公才兮少時勇決遇事敢為兮志意彌<lb/>
烈晩年名堂以拙兮心如石鐵斂鋒鍔于不用兮攖萬<lb/>
<pb n="KR4d0312_WYG_017-9b"/>
變而不折陋流俗之鍥薄兮遵道德之軌轍寧安已之<lb/>
分義兮奚顧彼炙手之可熱倚長松以嘯詠兮凜清風<lb/>
之高潔此吾拙堂之所賦兮昔公一覽而擊節謂知予<lb/>
心兮勝予自說次嗣通籍兮慶事不絶長入朝路兮出<lb/>
分風月天子有詔兮峻奉常之班列將整裝而上征兮<lb/>
胡為乎求醫問藥而中輟嗚呼嵗幾兩周兮拙翁言别<lb/>
每問訊兮憂心惙惙忽訃聞兮使我悲噎有子可託兮<lb/>
孫枝芽茁死生晝夜兮達人一瞥拙翁何憾兮茲理洞<lb/>
<pb n="KR4d0312_WYG_017-10a"/>
徹身有時而盡兮光明亘萬古而不滅到此乃知拙翁<lb/>
之作計兮今而後其計非拙靈乎有知諒我遠而不遑<lb/>
奔慟寓誠一巵千里對面其歆我詞<lb/>
　　祭程提刑文<lb/>
立身大節出處行藏固守命義其道乃光猗歟程公温<lb/>
温春陽孰識其奥外柔中剛好善如渴汲汲皇皇覩彼<lb/>
不善真若探湯鳴弦懷玉厥聞孔揚事茍利民勇孰可<lb/>
當民曰父母遺愛甘棠夙駕箳篁来我鄮鄉不為勢屈<lb/>
<pb n="KR4d0312_WYG_017-10b"/>
守道之常清湘布政肯遜龔黄政最既聞使節煇煌奈<lb/>
彼妒賢巧言如簧公心坦坦不動毫芒從此賦歸脫屣<lb/>
軒裳清斯濯纓志在滄浪我初識公謂我循良未知其<lb/>
學義理昭章我来東江簜節是將部有賢僚實公令郎<lb/>
辟宰番邑井井紀綱公時就養訓之義方公每語我喜<lb/>
色洋洋吾兒知學温習靡忘願使此兒志氣日彊公與<lb/>
我别凡幾星霜終始一心道義是蘉捐世俗累留晩節<lb/>
香聞公抱病我心已傷俄已訃至令我涕滂嗚呼哀哉<lb/>
<pb n="KR4d0312_WYG_017-11a"/>
誰能知公疾惡剛腸雖老猶壯以禮自防索我大書中<lb/>
庸名堂爰及諸齋區處精詳將淑生徒正學是倡推此<lb/>
規模浩不可量胡然一疾失孤鳳凰慨念平生一往括<lb/>
蒼病實尼之躬奠未遑姑寫我心千里一觴幸哉有子<lb/>
世繼芬芳公亦何憾雖死不亡<lb/>
　誌銘<lb/>
　　孫君墓誌銘<lb/>
余友人胡牧之遺余書曰吾學子有孫震者其先人功<lb/>
<pb n="KR4d0312_WYG_017-11b"/>
甫以嘉定辛未十有一月丁巳卒享年四十有八將以<lb/>
乙酉嵗十有二月壬寅葬于俞山之原功甫居天台閬<lb/>
風挹山川秀爽有異質美髭髯意氣恢疎而篤于孝友<lb/>
昆弟六人功甫于次為四親既歿凡室廬田産器物聽<lb/>
伯仲所自取功甫不以介意好買書延良師以教子授<lb/>
孟氏天爵人爵之語亹亹訓誘不勌臨終戒諸子力學<lb/>
家事一不掛口故其子築館所居之西偏扁曰緑猗以<lb/>
盡琢磨之義先志也功甫不得志于時家庭事業大概<lb/>
<pb n="KR4d0312_WYG_017-12a"/>
若此子其序且銘之余歎世降俗薄較錙銖之利忘同<lb/>
氣之親遺子以籯金而不淑以詩書何如其知也識度<lb/>
如孫君而可無述乎君諱九敘功甫字也曽大父皓大<lb/>
父闉父璿妣張氏娶四明奉川胡氏子男三長即震也<lb/>
次雩霆女一適四明進士王劭孫男五恢孫愷孫悌孫<lb/>
怡孫忻孫孫女一銘曰行修于家是亦為政我刻銘詩<lb/>
後人興敬<lb/>
　　伍府君墓誌銘<lb/>
<pb n="KR4d0312_WYG_017-12b"/>
余求友于四方見有質茂美而志恢張者心甚敬焉朅<lb/>
来柯山得友曰伍清之挹其貌莊而和聽其言平而實<lb/>
攷其行鄉閭稱為佳士叩其志沛乎勇決而莫之禦也<lb/>
嗚呼是余所謂質茂美而志恢張者耶是其門戸當興<lb/>
而然耶一日清之泣請于余曰不肖孤將以九月甲申<lb/>
奉先考柩葬于東山之麓惟是德銘未立敬敘先世梗<lb/>
概敢頓首以請余覽之拱曰積善之家也是宜有後按<lb/>
伍氏之先本楚人自英烈以存吳著偉節歿為明神大<lb/>
<pb n="KR4d0312_WYG_017-13a"/>
江以南往往立廟祀之子孫散處吳楚閩越間漢晉迄<lb/>
唐代有可錄攷國朝登科記題名餘五十人在臨汀者<lb/>
獨盛而占籍于衢者猶未著也君諱總字子夀世為西<lb/>
安人曽祖熹醇厚有古人風家雄于財然喜施與貰貸<lb/>
者率折劵曰積而能散義也祖侁考機俱以善人稱退<lb/>
然自守與物無競然生理視舊則不復振矣君奮自植<lb/>
立竭力以奉甘旨與人交篤于信義然耿介不茍合門<lb/>
無雜賓尤以教子為急家務靡密躬自任之不以累諸<lb/>
<pb n="KR4d0312_WYG_017-13b"/>
子聞四方有明師良友亟使就正焉已而清之預鄉書<lb/>
入太學嵗率再歸歸必止之又三年補内舍生君遺以<lb/>
書且舉山谷詩但得新年勝舊年即如常在郎罷前曰<lb/>
專而學業孝莫大焉以是清之得一意于學嘉定十有<lb/>
六年清之擢奉常第歸拜膝下敎忠之訓訖不離口時<lb/>
雙親在堂綵衣團欒其樂無涯越二年而皇考歿又明<lb/>
年妣蘧氏歿積憂熏心號慟成疾六閲月而終寶慶二<lb/>
年四月二十有八日也夀纔五十有二娶王氏子三人<lb/>
<pb n="KR4d0312_WYG_017-14a"/>
長維寅修職郎新衡州司戸參軍清之也次維新後其<lb/>
叔麟孺維允先卒孫三人源孫還孫聞孫銘曰人誰不<lb/>
死而君有子人誰無子而子令只東山之陽吉人之藏<lb/>
子孫緜緜伍氏其昌<lb/>
　　危君墓誌銘<lb/>
嘉定丙子余官金陵與臨川危君諱和字應祥相好也<lb/>
後十年余守柯山應祥自中都過余與譚名理心若有<lb/>
契不知余識進耶應祥學進耶應祥主上元簿㑹府人<lb/>
<pb n="KR4d0312_WYG_017-14b"/>
物林藪挾才能爭取上官知面嬉笑胸戈㦸應祥深藏<lb/>
若虚諸公器重之不挾書覓舉舉反先儕輩嵗大祲招<lb/>
糴旁郡走川陸不告勞受輸務寛民不希意取贏攝校<lb/>
官士循規矩參鞫獄人稱無寃漕檄同官慮囚府亦屬<lb/>
以事莫知適從垂獲譴應祥奮不顧白漕請代行有識<lb/>
義之就辟帥幕悉忠長官無巨細必啓告敵人来侵羽<lb/>
檄交馳制帥挽應祥參畫以書生不知兵辭始終金陵<lb/>
六七年迄免譏謗簿舍明道先生舊游應祥憫正學湮<lb/>
<pb n="KR4d0312_WYG_017-15a"/>
蕪大闢祠宇廣養士員西山真公偉是舉也為記其事<lb/>
改秩宰饒之德興值嵗歉先諸邑條賑卹不待部使者<lb/>
迫之然後從事民賴以活諸所施行皆此類處閨門莊<lb/>
而不矯睦宗族恩而有義事闗風教力持之不變居官<lb/>
以廉潔稱還里飯不足澹如也取陶靖節語自號閒靜<lb/>
居士應祥十年間涉歴蓋如此訪我柯山風霜飽矣枝<lb/>
葉落矣方期晩節共進此道嗟乎胡奪之速應祥登乙<lb/>
丑進士科歴階至奉議郎自德興丁内艱再調隆興之<lb/>
<pb n="KR4d0312_WYG_017-15b"/>
南昌未至官而卒實紹定己丑八月丙辰也享年六十<lb/>
有四曽祖巑祖能父必强贈承事郎母陳氏繼許氏俱<lb/>
贈孺人娶羅氏封孺人子男三人璹先君三月卒琛瑀<lb/>
業進士女三人長適鄉貢進士李廷龍次適從事郎常<lb/>
德府龍陽縣尉趙税夫次適將仕郎趙必撫孫男四人<lb/>
孫女一人曽孫女一人始應祥築書堂于臨川東鄉之<lb/>
蟾塘風景清曠環以脩竹讀書竟日超然忘世平生著<lb/>
述有集若干卷藏于家應祥既歿葬未得卜一夕見夢<lb/>
<pb n="KR4d0312_WYG_017-16a"/>
其孤曰書堂即其地也尚何求琛等遂以某年月日奉<lb/>
君之柩窆焉謂余知君琛泣請銘銘曰言依乎是行逃<lb/>
乎毁不亢不媚孰信信已生兮書囊藏兮書堂餘韻琅<lb/>
琅世載其芳<lb/>
　　江夫人巢氏墓誌銘<lb/>
余持節江左志興學校郡博士各思振職而秋浦校官<lb/>
江子遠尤奮發帥先余固多子遠而未知家風之自也<lb/>
一日子遠奉親命持祖妣夫人巢氏言行一編拜且泣<lb/>
<pb n="KR4d0312_WYG_017-16b"/>
請余銘余覽之藹然有古賢妃淑女風子遠才固高然<lb/>
玉于成者夫人教也子遠推家庭之敎敎庠序士士咸<lb/>
知興起子遠益自勵不使才勝德則夫人之教入之深<lb/>
矣乃序次大略惟巢氏自尚之仕劉宋嘗守新安繇新<lb/>
安還建業舟過東匯愛其江山卜居焉遂為南康都昌<lb/>
人至國朝熙寧間有名谷者仕蜀與東坡兄弟友東坡<lb/>
謫嶺海谷訪之握手道平生歡世服其高誼曽祖諱自<lb/>
牧祖諱勉父諱紹椿自號無我居士居士雅以先世風<lb/>
<pb n="KR4d0312_WYG_017-17a"/>
誼為法自拔流俗一女憐之擇對惟謹知江君諱某端<lb/>
厚長者歸焉夫人生于紹興乙丑之十月終于紹定辛<lb/>
夘之七月夀八十有六兩遇恩封太安人將以某年某<lb/>
月某日𦵏于縣之新城鄉伏牛山之右麓六男子煜煇<lb/>
曄炎榮華皆業進士曄丙戌奏名調峽州宜都尉四女<lb/>
俱嫁為士人妻孫男十人日新九萬萬里又新自新萬<lb/>
頃萬盈萬全萬齡萬善九萬太學生萬里太學上舎生<lb/>
丙戌進士及第子遠也夫人相夫子以禮春秋祀事必<lb/>
<pb n="KR4d0312_WYG_017-17b"/>
潔必誠闔門千指耄稚尊幼醇纇靜躁不齊夫人調適<lb/>
其間略無長短憎愛語猶子或謂聚族久生産作業寖<lb/>
廢不若各有歸夫人愀然不樂曰此外物耳我奚較顧<lb/>
爾曹妙年盍力學光啓我門戸奈何以瑣瑣嬰心聞者<lb/>
悚服久之不欲咈衆則聴各以意取人人慰滿遇人有<lb/>
恩意婢妾有過怒不形辭色嵗惡食艱雖居約推以食<lb/>
人嘗買二羊備姻禮一夕盜取去有告者盜聞亟伏辜<lb/>
請償夫人曰是為饑所驅奚可責償好言諭遣之盜大<lb/>
<pb n="KR4d0312_WYG_017-18a"/>
感悟性節儉經時不製一新衣不以一錢供耳目玩至<lb/>
延師家塾傾囊篋無吝色諸孫滿前聴迺祖講論孟中<lb/>
庸大學夫人黙記要語時時申戒俾勿忘每教為人婦<lb/>
者孝而婉教為人妻者柔而正出語有典則宿學莫過<lb/>
也嗟乎是所謂有德者耶克登上夀子孫衆多多而又<lb/>
賢非德之驗耶余謂子遠家風有自非虚語也是宜銘<lb/>
銘曰維夀母兮美無度家不裕兮德則裕維此德美流<lb/>
慶曷已何以占之視其孫子<lb/>
<pb n="KR4d0312_WYG_017-18b"/>
　　胡君墓誌銘<lb/>
君諱誼字正之其先苕霅人五季避地徙丹丘後徙明<lb/>
之奉川曽祖嗇祖仁考宗彝俱不仕妣王氏正之生于<lb/>
紹興已夘歿于紹定壬辰夀七十有四娶陳氏繼任氏<lb/>
先正之三年卒男三明鎮明璧明奎皆習儒女一適進<lb/>
士袁潤孫男二守成守本女一將以癸巳冬十月甲申<lb/>
葬于松林鄉銅山之原明璧持其叔父牧之所敘言行<lb/>
泣請銘余為童子時見學徒負笈從先君子游常百數<lb/>
<pb n="KR4d0312_WYG_017-19a"/>
正之骨清神靜筆端洒洒無俗氣先君子尤愛之曰修<lb/>
謹士也自以不與時偶益讀古聖哲書深求旨趣以自<lb/>
暢適晩嵗建聚書樓扁曰觀省自號觀省佚翁且作記<lb/>
曰青嶂當前翠竿在側展卷與聖賢對語優哉游哉又<lb/>
述先君子之訓曰修身為本謹行為先觀于斯省于斯<lb/>
子子孫孫寶之永無忘正之歿半嵗一夕見夢明璧汝<lb/>
其卜吉于冬以葬我亟走江東乞銘且持觀省樓記求<lb/>
跋于吏部吏部余兄也時謁告省松楸正之何自知之<lb/>
<pb n="KR4d0312_WYG_017-19b"/>
噫死生如一是真能觀省者耶古人云斃而後已正之<lb/>
雖亡觀省尚不已耶先君子以絜名齋每曰安貧樂道<lb/>
是謂潔白不遇而富貴汙莫甚焉正之老于韋布乃能<lb/>
服膺師訓觀省此心死而不忘是宜銘銘曰癯儒精神<lb/>
樂哉一貧是為絜齋先生之弟子不辱師門<lb/>
　　甘氏夫人墓誌銘<lb/>
余聞南安邑大夫徐君德夫之賢舊矣嘉熙改元余與<lb/>
德夫同朝一日袖母夫人行實泣請銘余讀之歎曰嗚<lb/>
<pb n="KR4d0312_WYG_017-20a"/>
呼非此母不生此子非此子莫顯此母德夫自為士人<lb/>
已有跂慕前修志對嘉定癸未廷試策詳定官以語觸<lb/>
時忌繇亞魁降第十辛夘秋都城災詔求直言德夫時<lb/>
為福建帥司幹官感慨草封事力詆權相謂積隂之極<lb/>
厥徵為火親黨危之德夫入白夫人夫人曰禍福有命<lb/>
當言即言獲罪歸幸矣其宰南安也西山真公嘗薦之<lb/>
德夫以母老辭夫人聞之曰汝受西山知義當就職至<lb/>
則蠲横征革蠧弊活羸殍治行卓然為一道冠曽子有<lb/>
<pb n="KR4d0312_WYG_017-20b"/>
言涖官不敬非孝也有賢母以成孝子之志可嘉也已<lb/>
夫人姓甘氏曽祖仲賢祖文雨父如松世為豫章豐城<lb/>
人夫人生而慧淑父母鍾愛以歸同邑故承事郎徐公<lb/>
琮事尊嫜盡禮相夫子以義雖處約其志樂也睦娣姒<lb/>
無間言撫前室子如已出妾御有過訓飭而已鄉閭族<lb/>
婣人人得其歡心德夫分教横浦大振學政撤齋廬而<lb/>
一新之夫人戒勿擾故事集而人不知南安嵗饑勸分<lb/>
平糴鄰境翔踴邑纔半直夫人病中猶朝夕問米價損<lb/>
<pb n="KR4d0312_WYG_017-21a"/>
益以為欣戚愛人恤物天性然也端平改元季夏十八<lb/>
日終于官舍享年九十有二以慈明太后慶夀恩封太<lb/>
孺人三男子長光卿次鹿卿德夫也奉議郎主管官告<lb/>
院季榮卿孫男七人元老南老鼎老端老還老合老申<lb/>
老女三人俱幼諸孤以是年十有一月二十有五日葬<lb/>
夫人于雲嵐之原噫樂莫樂乎榮其親哀莫哀乎喪其<lb/>
親方閩帥李農卿駿有母年九袠燕同寮之將母者二<lb/>
人于眉夀堂夫人預焉閩人作三母歌以紀其事何其<lb/>
<pb n="KR4d0312_WYG_017-21b"/>
樂也德夫宰南安纔七閲月惠汝赤子失我夀母邑人<lb/>
哭之如哭其私親又何哀也哀樂相生而道存焉誰謂<lb/>
夫人之云亡銘曰家庭之言知有西山匪西山之思思<lb/>
母之賢<lb/>
　　湘潭縣尉趙君墓誌銘<lb/>
余友湯伯紀端介不妄言持其所狀婦翁趙君言行示<lb/>
余曰翁篤厚人也儀榘端嚴行事有典則與人言依于<lb/>
孝悌忠信請子銘其墓余曰趙君能以女妻伯紀鑒裁<lb/>
<pb n="KR4d0312_WYG_017-22a"/>
高矣余何敢辭君諱俾夫字夀翁曽大考和之贈訓武<lb/>
郎大考公彦贈武議郎始寓居饒州餘干縣考彦榛妣<lb/>
張氏夫人君家本北種有直氣不立城府好行義事君<lb/>
蚤失怙恃與伯氏戸曹掾某益自奮問學日廣戸曹取<lb/>
太常第不食一日之禄以歿君痛悼良劇奉嫂如母課<lb/>
猶子以書外祖母年逾八十時時迎養盡歡伯舅病痼<lb/>
且貧敬共資廩終其身不衰聚族衆多且字且誨死者<lb/>
葬埋乏祀者繼之兩以漕貢試春官寶慶初元賜進士<lb/>
<pb n="KR4d0312_WYG_017-22b"/>
第調尉弋陽未上改湘潭西尉廉勤靖共束卒以律而<lb/>
給庸錢以時異時掊取之弊一朝頓革邑有社倉尉實<lb/>
司斂散率常豐取刻與君涖以公清無秋毫私遇嵗歉<lb/>
出已俸以助惠民劉氏二喪久不能舉捐數萬錢俾克<lb/>
葬君勇于義皆此類尉且更俄得疾遽卒享年五十有<lb/>
六端平元年六月七日也喪車之歸闔邑泣送出郭遠<lb/>
焉而後反十二月甲申葬邑西桐江之原先夫人傅氏<lb/>
繼徐氏子男二人時晏保義郎臨賀縣尉時昂四女適<lb/>
<pb n="KR4d0312_WYG_017-23a"/>
姜雋湯謨湯漢洪桂孫男一若潨伯紀之言既信不誣<lb/>
又受知當世名流于越議新邑庠吏部趙公委君度費<lb/>
經工學成壯偉為旁邑冠湘潭西尉創置無官舍連帥<lb/>
余公予之貲未幾牆屋飭備而記其成者實西山真公<lb/>
也諸君子亦可謂知君矣然余又嘗試以事蓋將指東<lb/>
江之日發粟賑饑人縣令屬君分行鄉井凡君所斥散<lb/>
者有實賜無濫予令為余道其事心尤敬焉然則非余<lb/>
誰宜銘銘曰質厚之人今世匪多死于一尉天也如何<lb/>
<pb n="KR4d0312_WYG_017-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䝉齋集卷十七<lb/>
</p>
<p>
</p>
  </div>
</body>
</text>
</TEI>
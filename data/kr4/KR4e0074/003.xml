<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_003-1a"/>
遜志齋集卷之三<lb/>
　中順大夫浙江按察司副使奉勅提督學校雲間范惟一　編輯<lb/>
　奉政大夫浙江按察司僉事奉勅整飭兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　雜著<lb/>
　　君學上<lb/>
人君不患乎無才而患恃其才以自用不患乎不學<lb/>
而患挾其學以驕人邈乎無爲澹乎無謀以任天下<lb/>
之才智而不與之争能則功之出於人者猶出於巳<lb/>
也持其偏長小數以與臣下較銖兩之優劣使才智<lb/>
<pb n="KR4e0074_SBCK_003-1b"/>
之士不獲盡其所欲爲是曷若不學之爲愈乎漢高<lb/>
帝椎樸質厚於學無所知然其聽言任人與知道者<lb/>
無異陳叔寳楊廣好自矜伐以爲群臣莫巳出而其<lb/>
所以自負者適足以取敗蓋聖賢之學不傳人君旣<lb/>
不知爲學之道而復不能用其學譬之兊戈埀矢王<lb/>
者用之可以伐僣亂而狂夫得之或以濟其惡而爲<lb/>
盗豈戈與矢之不善哉挾莫邪之噐而不能用未有<lb/>
不爲大禍者也況彼之所得皆聖人之所棄者而恃<lb/>
之以驕人則適可<hi>疑當作足</hi>以害其身而巳學至于近世<lb/>
離而爲四言性命者得其本其失也過高道政事者<lb/>
<pb n="KR4e0074_SBCK_003-2a"/>
得其用其失也過雜文辭之習華而鮮實制度之辨<lb/>
勞而少功人君欲如學士儒生兼窮而並索之豈惟<lb/>
勢有所不能而亦安暇事于此古之聖王爲學之道<lb/>
雖殊然其大要不過敬天仁民别賢否明是非數者<lb/>
而巳而必皆以正心爲本正一心以對天下智者爲<lb/>
之謀仁者爲之守勇者爲之戰而藝能才羙之士咸<lb/>
以其術自奮何患有所不知哉學之不正而欲徒務<lb/>
乎學以之治身且不可而況天下乎<lb/>
　　君學下<lb/>
將欲應天下之變而計謀規法不素俻於吾心一旦<lb/>
<pb n="KR4e0074_SBCK_003-2b"/>
事變雜陳乎耳目之間其不至於瞀惑迷亂者鮮矣<lb/>
故人君不可不學也人君之學莫大於治心立政而<lb/>
治心之術有五持敬以弭安肆之萌寡欲以遏侈縱<lb/>
之漸養慈愛之端以充其仁伐驕泰之氣以固其守<lb/>
擇賢士自輔以閑其邪五者立然後可以爲政而爲<lb/>
政之方有八明而不至乎苛寛而不流於縱嚴而不<lb/>
迫於刻仁而不溺於無㫁智而不入於詐妄納諌而<lb/>
能委任無逸而能不變此爲政之本也而未及乎政<lb/>
然能是八者則政可以舉而措之矣存之無形索之<lb/>
無方而其動無常者心也聖王之爲學必先治於心<lb/>
<pb n="KR4e0074_SBCK_003-3a"/>
如操六轡以御悍馬奉盤水而行乎堂階之上惟其<lb/>
顛逸而不可制傾覆而不可收自旦以至夕自起居<lb/>
飲食以至決大事䖏大變自壮以至老兢兢然不敢<lb/>
少肆故雖在位數十年而政教行乎天下者如一日<lb/>
國有百歲之儲積而宫室服御奉其身者無加遐荒<lb/>
逺邑無飢寒之民而憂勞之意不敢怠有學以治其<lb/>
心是以恒見其不足茍自不足則於治也何有哉後<lb/>
世人主不知學以其天資之所近者爲治好仁則姑<lb/>
息而無㫁任察則苛細而少恩廢<hi>疑當作嚴</hi>或近於殘寛<lb/>
或至於弛好謀多蔽於輕信推誠毎失於小人或始<lb/>
<pb n="KR4e0074_SBCK_003-3b"/>
於恭儉而敗於驕㤗或初志甚銳而旋致縱怠漢之<lb/>
文景武宣唐之明皇憲宗其才非不美也而不足以<lb/>
庻㡬先王之治者豈非不能充之以學故哉人惟知<lb/>
不足然後久而不變持其所長自以爲能居億兆之<lb/>
上䖏尊榮之勢内不能學外不能親<hi>疑誤</hi>此人君之不<lb/>
幸也<lb/>
　　君量<lb/>
智周乎萬物才高乎衆人者可以取天下而不可以<lb/>
守天下仁足以施法政義足以洽乎民心者可以守<lb/>
天下而未能使天下恱而不忘善爲智者蓋有不用<lb/>
<pb n="KR4e0074_SBCK_003-4a"/>
智而無不明不以才自名者無所不成德洽令孚而<lb/>
人莫能忘其仁義其惟量足以容天下者能之乎洪<lb/>
河大江奔注萬里勢之所遇聲之所嗄洶洶乎其可<lb/>
畏及趍於海泊然而行悠然而逝渙漫浩渺不復少<lb/>
肆者以其量素足以容之也天下大物也其動也無<lb/>
端其變也無恒自非量可以容之者孰能有之人能<lb/>
辭萬鍾之禄而或色喜于一金能虜三軍之帥而或<lb/>
呻吟於一指其岀於計度而後爲者未足見人之量<lb/>
惟其猝然遇之視之而不驚此非有量不能也古之<lb/>
聖王叢之以極繁至擾之事而䖏之若無投之以深<lb/>
<pb n="KR4e0074_SBCK_003-4b"/>
憂厚懼之變而應之不勞恩及乎黎庻功高乎徃古<lb/>
而不少見於辭色豈強而爲此哉其所操持者大所<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>畜者逺事物不得亂其中也堯視黎民時雍不異<lb/>
於洪水滔天之時舜居乎法宫而朝萬國與陶漁于<lb/>
河澤之際無異禹舉天下於魚鱉之波而使食息於<lb/>
平土而不與焉蓋於其功德之盛未足見聖人之大<lb/>
於䖏盛美而不居然後可見其量也後王之於古若<lb/>
視日月不能㡬之者豈皆其智之不能質之不逮乎<lb/>
速盈而易驕可以利害動而不能用天才知才智自<lb/>
見于世者庻官百職之所爲無所用其才智而才智<lb/>
<pb n="KR4e0074_SBCK_003-5a"/>
之士咸爲之用非聖人其孰能之<lb/>
　　君職<lb/>
能均天下之謂君臣覆兆民之謂君立政教作禮樂<lb/>
使善惡各得其所之謂君生民之初固未嘗有君也<lb/>
衆聚而欲滋情熾而争起不能自決於是乎有才智<lb/>
者出而君長之世變愈下而事愈繁以爲天下之廣<lb/>
非一人所能獨治也於是置爲爵秩使之執貴賤之<lb/>
柄制爲賞罰使之操榮辱修短之權位乎海内之人<lb/>
之上其居䖏服御無以大異於人不可也於是大其<lb/>
居室彰其輿服極天地之嘉美珎竒以奉之而使之<lb/>
<pb n="KR4e0074_SBCK_003-5b"/>
盡心於民事故天之立君所以爲民非使其民奉乎<lb/>
君也然而勢不免粟米布帛以給之者以爲將仰之<lb/>
平其曲直除所患苦濟所不足而教所不能不可不<lb/>
致夫尊榮恭順之禮此民之情然非天之意也天之<lb/>
意以爲位乎民上者當養斯民德高衆人者當輔衆<lb/>
人之不至固其職宜然耳奚可以爲功哉後世人君<lb/>
知民之職在乎奉上而不知君之職在乎養民是以<lb/>
求於民者致其詳而盡於巳者卒怠而不脩賦稅之<lb/>
不時力役之不共則誅責必加焉政教之不舉禮樂<lb/>
之不修弱強貧富之不得其所則若罔聞知嗚呼其<lb/>
<pb n="KR4e0074_SBCK_003-6a"/>
亦不思其職甚矣夫天之立君者何也亦以不能自<lb/>
安其生而明其性故使君治之也民之奉乎君者何<lb/>
也亦以不能自治與自明而有資乎君也如使立君<lb/>
而無益於民則於君也何取哉自公卿大夫至於百<lb/>
執事莫不有職而不能修其軄小則削大則誅君之<lb/>
職重於公卿大夫百執事逺矣怠而不自修又從侵<lb/>
亂之雖誅削之典莫之加其曷不畏乎天邪受命于<lb/>
天者君也受命于君者臣也臣不供其職則君以爲<lb/>
不臣君不修其職天其謂之何其以爲宜然而祐之<lb/>
耶抑將怒而殛絶之耶奚爲而弗思也天與人其形<lb/>
<pb n="KR4e0074_SBCK_003-6b"/>
雖殊其好惡去就不甚相逺也使君命一人焉而治<lb/>
民而困踣之厲虐之其有不怒者乎怒而能全其禄<lb/>
位乎天之於君雖不若君臣相接之明且著然未嘗<lb/>
不明且著也幸其未形以爲無憂幸其未至以爲愛<lb/>
已嗚呼其可果恃也乎<lb/>
　　治要<lb/>
無法不足以治天下而天下非法所能治也古之聖<lb/>
人知民不可以威服於是寓革姦剷暴之意於䟽緩<lb/>
不切之爲使民優柔揖讓於其間莫不兢然有自重<lb/>
知耻之心未見鈇鉞而畏威未見鞠訊而逺罪潜修<lb/>
<pb n="KR4e0074_SBCK_003-7a"/>
黙改於閭閻田里之中若有臨而督之者彼豈恃區<lb/>
區之法哉法之爲用淺陋而易知民之爲情深詭而<lb/>
難測以難測之情視易知之法法巳窮而其變未巳<lb/>
未有不爲竊咲而隂誹者也善用法者常使民聞吾<lb/>
法之不可犯而不使民知吾法之果可畏夫人祗天<lb/>
而懼帝者以未嘗𬒳其誅殛而或𬒳其誅殛者必不<lb/>
能以復生也如使鬼神臨人之庭捽人而擊之則愚<lb/>
夫鄙婦皆思持挺而逐之矣其何畏之有欲人之重<lb/>
犯乎法在乎不輕用法於民吾視殺戮爲輕刑而數<lb/>
用之彼將輕吾之殺戮而數犯之矣吾視笞罵爲大<lb/>
<pb n="KR4e0074_SBCK_003-7b"/>
辱重而施之彼亦以笞罵爲足耻而畏避之矣得其<lb/>
要術者能使民畏笞罵爲殺戮不得其要者刑人接<lb/>
於市而人談咲犯法不爲之少衰人惟以死爲足重<lb/>
也故知樂其生知生之樂也故凢可以賊身害名之<lb/>
事慎忌而不爲使皆不愛其死則將紛然驚肆馳逐<lb/>
於法令之外趍死而不顧雖有法何足以制之聖人<lb/>
之治不恃斯民畏吾之法而恃其畏乎名不恃其畏<lb/>
乎名而恃其畏乎義夫纊冠素組玄冠縞武與坐之<lb/>
嘉石而畫其衣施之人身非有毀形傷膚之慘也而<lb/>
使惰遊之士不齒之人與麗乎法者服之坐之則慚<lb/>
<pb n="KR4e0074_SBCK_003-8a"/>
悔愧恨與𬒳木索嬰金鉄者無異此何必刑哉加之<lb/>
以不義其辱固甚於刑矣孝友睦婣任恤有舉先王<lb/>
以是數者勸天下之民非能家說而人誘之也而人<lb/>
以能是爲榮不能是爲辱書之黨正族師之籍如受<lb/>
命于王庭而就刑于司㓂其心逹乎義故知畏乎義<lb/>
而惟恐或違之也事固有類乎不急而爲用至要甚<lb/>
微而爲化甚愽者聖人常以是寓夫御世淑民之精<lb/>
意使民奔走慕悅無所厭倦而不自知其由世俗不<lb/>
之察以爲迁逺而不若用法之有功則過矣人主莫<lb/>
不欲民之興於孝弟禮譲也而人不免悖德而蔑教<lb/>
<pb n="KR4e0074_SBCK_003-8b"/>
莫不欲吏之奉職而循理也而吏不免怠肆而汙僻<lb/>
則法果可以禁之乎法加人之肢體而不從而謂虗<lb/>
名可以服其心其事若不近人之情而理有所宜然<lb/>
者不可不察也二人治家一以變色不言爲怒一以<lb/>
箠撻詬罵爲怒自其嚴者言以變色不言者爲不肅<lb/>
矣示其怒者雖異而其爲怒則同人見其色之不易<lb/>
變也於其偶發乎靣其畏且恐與箠撻何擇哉故法<lb/>
不必嚴在示其意向而巳辱莫大於不得同於恒人<lb/>
觴舉坐以酒而飲一人水其愧於刑及其身耻爲醉<lb/>
酒者所輕咲也良淑之民皆冠緇布德爲民所尊者<lb/>
<pb n="KR4e0074_SBCK_003-9a"/>
加識别之行爲人所卑者使不與桓民齊則民莫不<lb/>
修其所可尊而去其所可卑者矣吏以㢘㓗稱者歸<lb/>
則服其服不能以義退者異其服以媿之則德惠盡<lb/>
其職矣推是類也等其田里别其室廬使民無貴賤<lb/>
以德之高下爲貴賤仕無崇卑以政之廣狹爲崇卑<lb/>
有罪者始則異其冠服次則殊其里居如是而不悛<lb/>
則誠不可與爲善矣然後刑戮加焉人知刑罰果岀<lb/>
於不得巳而行於果不可不怒也必能自重其身知<lb/>
麗乎法者爲可耻而禮義之俗成矣夫茍可以變易<lb/>
風俗雖有甚難至逺之事先王之所樂爲也況其易<lb/>
<pb n="KR4e0074_SBCK_003-9b"/>
者乎易者忽之以爲踈而不屑爲難者重之以爲高<lb/>
而不敢爲則是聖人之道終無適而行也悲夫<lb/>
　　官政<lb/>
欲天下之治而不修爲治之法治不可致也欲行爲<lb/>
治之法而不得行法之人法不可行也故法爲要人<lb/>
次之二者俱存則治俱弊則亂俱無則亡偏存焉則<lb/>
危世未嘗無人也然取而用之與用而責成之無其<lb/>
法則猶無人也今禄而仕者無虗位求其知職而不<lb/>
媿乎禄者無㡬人法非不宻也而貪暴者不爲止怠<lb/>
鄙者不加畏闒茸不振者頑然食乎其間而不以爲<lb/>
<pb n="KR4e0074_SBCK_003-10a"/>
非其患在乎取之過雜持之過急待之過賤而黜陟<lb/>
不明耳奚謂取之過雜可以治人者必有以過乎人<lb/>
也過乎人之人居恒人之中固巳嶢然有異於衆而<lb/>
爲衆之所服善用人者取其爲衆人所服者而用之<lb/>
故人服其上之知人而歎受知者之稱其任各勉於<lb/>
自修而無有僥倖乎禄位之心使無以過於人而用<lb/>
之於治人之位則人必以上爲瞽而以得位者爲冐<lb/>
莫不自以爲可用而有賤輕禄位之意曰彼猶吾也<lb/>
何以治吾彼與吾等也何以聽吾之曲直於是䖏士<lb/>
以不仕爲高恒人以得位爲宜而仕者之勢不尊威<lb/>
<pb n="KR4e0074_SBCK_003-10b"/>
不行而令不信于下知不爲衆之所與也則益不自<lb/>
重而爲毀㢘蔑耻之行何謂持之過急待之過賤蓋<lb/>
人必有樂乎位也然後思固其位安其身也然後自<lb/>
愛其身知其身之當愛位之當保然後凢可以戕身<lb/>
而僨位者畏避而不爲可以得名譽華寵者慕效而<lb/>
爲之馭之以不得自專之法加之以非其自爲之罪<lb/>
役之以非其所能之工富足則快樂而獲存廉節則<lb/>
死亡而莫之救欲其有士之行烏可得也何謂黜陟<lb/>
不明天下之所尚視乎上之所嚮漢文好寛厚而人<lb/>
多化爲長者宣帝好能吏而吏多以善治稱四海之<lb/>
<pb n="KR4e0074_SBCK_003-11a"/>
内仕者之衆不可謂無才也而不聞卓然以才稱者<lb/>
以非上之所好故有才者沉欝銷沮而不能自見妄<lb/>
庸之人茍且攫竊而不知媿耻誠使擇異常之才居<lb/>
四方之大位俾各察其属之才鄙㢘否言其狀于朝<lb/>
而進退之果才矣自縣而陟之於州於府加賜禄秩<lb/>
以旌之果不才矣可任則姑試之以事不可任則歸<lb/>
之於民䖏巳誠㢘矣則厚其禄雖有過再宥三宥而<lb/>
後加以罪勿辱其身勿役之以小人之事取於民誠<lb/>
貪矣則收其禄役其身俾不齒於士上之好惡如日<lb/>
月之昭明人寧有不化者乎利乎報而爲善者君子<lb/>
<pb n="KR4e0074_SBCK_003-11b"/>
以之存心則不可然欲化舉世之人皆爲君子不先<lb/>
示之以得失之理未見其遽從也言治道者不求其<lb/>
本急近功則謂德不若刑務教化則謂刑不如德皆<lb/>
近似而不然也一任乎德則爲惡者茍免一任乎刑<lb/>
則爲善者無所容皆不可以致治惟本之以德而輔<lb/>
之以刑使恩惠常施於君子刑罰常嚴於小人則寛<lb/>
不至於縱猛不至於苛而治道成矣<lb/>
　　民政<lb/>
治天下者固不可勞天下之民以自奉也然不能使<lb/>
天下之民知道而易使亦豈足以爲治乎當昔之未<lb/>
<pb n="KR4e0074_SBCK_003-12a"/>
有君臣也民頑然如豕鹿猿猱餒則食飽則奔逸跳<lb/>
擲而不可制欲馴之且不能況欲使之乎聖人者出<lb/>
知其散漫放恣無所統屬非久安之道也於是制上<lb/>
下之分定尊卑之禮俾賤事貴不肖聽于賢由胥吏<lb/>
以至于大夫公卿由子男以至于諸侯各敬其所宜<lb/>
敬而各事其居乎上者猶以爲未足也復制治民之<lb/>
法使五家爲比二十五家爲閭百家爲族五族爲黨<lb/>
二千五百家爲州萬二千五百家爲鄉以屬乎司徒<lb/>
五家爲鄰五鄰爲里里四爲鄼鄼五爲鄙鄙五爲縣<lb/>
縣五爲遂以屬乎遂人聮之以五两卒伍師軍以知<lb/>
<pb n="KR4e0074_SBCK_003-12b"/>
其數習之以師田飲射祭祀讀法以一其心書其善<lb/>
以作其氣罰其惡以折其驕六畜車輦旗鼓兵噐之<lb/>
稽可按籍而知老弱壯少可任與否不必問乎民而<lb/>
具上有所興作朝出一言而暮巳集進之則前退之<lb/>
則却其民常知恭順忠愛事上爲當然不敢少有忿<lb/>
怨避縮之意三代之時非不役民也而未嘗有一民<lb/>
敢發不遜之言豈其威力足以制之哉其法素備其<lb/>
教素明民皆知道而易使故也戦國之君不知先王<lb/>
之用心務爲茍簡之術以爲不必如先王之煩宻過<lb/>
慮亦可以爲治斥絶遺典而師心自爲旣巳失矣而<lb/>
<pb n="KR4e0074_SBCK_003-13a"/>
秦又并燒除刮絶之不復有爲治之法而徒任刑罰<lb/>
以刼黔首譬之去悍馬之覊靮而臨以鋒刄彼有蹄<lb/>
齧騰躍而走耳安能以可生之身蹈必死之禍哉故<lb/>
斯民至於秦而後興亂後世亡人之國者大率皆民<lb/>
也其禍實自秦始秦之民即三代之民在三代之時<lb/>
則尊君而附上當秦之時則鷔狠凶戾視其君如仇<lb/>
讐豈民之過哉無法以維之無教以淑之而不知道<lb/>
故也二家之童其一自㓜教之以拜跪順悌其一恣<lb/>
其詈言誶語而不禁他日犯上而賊倫者必自㓜不<lb/>
教之人其知教者必不至乎有過也治天下者未嘗<lb/>
<pb n="KR4e0074_SBCK_003-13b"/>
願天下之不治而不修致治之法猶願無死而不食<lb/>
也致亂之由非一端莫甚於治民無法治民之法旣<lb/>
定世有叛将亡卒挾姦而肇釁縶而殺之易易耳亂<lb/>
亡所以相踵者無頼者爲之倡好亂之民皆起而從<lb/>
之也使斯民皆知君臣之義或有狂夫恠民出乎其<lb/>
間衆縛而告于司㓂何亂之能成玆欲復井田行周<lb/>
制如先王之時固難矣獨不可稍取先王之意爲之<lb/>
法乎今之役民雖不能歲止於三日亦未至於厲民<lb/>
也終歲休干家縣官役之以數日之事已若爲所不<lb/>
當爲發憤懐怨而就道甚者或逃匿而不從上之威<lb/>
<pb n="KR4e0074_SBCK_003-14a"/>
令方行而民巳如此設使不幸而威令有所不行何<lb/>
望其從上之命乎此治民無法教民無道而不知君<lb/>
臣之義使然也爲人父者未必皆無過舉然子不敢<lb/>
逆其命者以父子之倫不可悖也人君之政豈能皆<lb/>
合乎民心茍不知君臣之義少不慊所欲則攘𬒮而<lb/>
起其危亦甚矣烏可以爲不急而不務哉欲民易使<lb/>
莫如放鄉鄰鄼鄙比閭族黨之制執其中而用之爲<lb/>
之正若長者月申之以讀法開之以古訓春秋合之<lb/>
以祭祀和之以飲酒導其忠順之道罰其不率令者<lb/>
遇有徴發以趨事先爲者爲上而厚賞以勸之以訕<lb/>
<pb n="KR4e0074_SBCK_003-14b"/>
訐敗類者爲下而屏黜以愧之上之人又能躬行以<lb/>
成俗立學校以明教則民可漸化矣然必制民之産<lb/>
使之無死亡之憂然後可茍驅不能自存之民從吾<lb/>
之令雖堯舜之仁周公之智有所不能況三代之舊<lb/>
法乎故民易治也在乎治之有法法可行也在乎養<lb/>
之有道<lb/>
　　成化<lb/>
寓控制天下之道於迂逺不急之法使人隂服乎上<lb/>
而不自知者周之所以得民也欲人之服從而炳然<lb/>
示之以服人之具其服也必不堅有意於服人先以<lb/>
<pb n="KR4e0074_SBCK_003-15a"/>
養人者示之使天下成化而歸巳此誠能服人者也<lb/>
秦漢之君未嘗不咲周以爲迂而其爲治之具固周<lb/>
之所咲以爲拙陋而不爲者也惡犬升灶而食糜必<lb/>
嚴禁而預防之使不敢近則可矣不能制之於先伺<lb/>
其旣食而擠之於釡雖可以快意而釡之糜豈可食<lb/>
哉秦漢之法擠犬於釡之類也其於民也未能教之<lb/>
知義而禁之勿爲亂未能教之知孝而禁之勿悖慢<lb/>
視斯民冥頑愚僻與熊豕麋鹿無異不少置於心而<lb/>
爲之計及其麗乎刑則三族誅滅之典㫁焉行之而<lb/>
不顧威令旣立使人視斧鑕如就几席而無所避豈<lb/>
<pb n="KR4e0074_SBCK_003-15b"/>
不可畏哉畏極而玩玩極而怨有時不畏矣矣故以<lb/>
刑罰爲威者威旣褻而亂生以禮義化民者俗旣成<lb/>
而分定能使民畏禮義如刑罰而不敢犯之則刑罰<lb/>
可措而不用矣周之盛時是也五家置之長二十五<lb/>
家置之胥百家置之師五百家立之正其事似乎不<lb/>
切也歲時則讀法春秋則㑹射蒐狩考其善而書之<lb/>
紏其惡而戒之民之得休息者寡矣其事似乎太煩<lb/>
也然則周卒以此而治孰謂果煩而不切也哉周之<lb/>
成法具在今欲爲此不難也而民必以爲甚病夫變<lb/>
其所久習而俾爲其所未見非特今之人病之雖周<lb/>
<pb n="KR4e0074_SBCK_003-16a"/>
之民亦然武王周公以至仁易至暴宜其悅而順也<lb/>
然殷民紛紛思亂久而後定者以法制之驟而然也<lb/>
蓋殷之政亡久矣周驟以禮義䋲之俯仰揖譲於規<lb/>
矩之中而不勝其勞則思其縱逸之安固恒人之所<lb/>
同然者況今之世承大亂之後乎然先王之道所以<lb/>
利民而上無所利能爲之以漸可不擾而復也稍揆<lb/>
其當損益者而踈畧之民可不甚病也宜定其制曰<lb/>
民家十爲睦睦者言相親也十睦爲保保者言相助<lb/>
也十保爲雍雍者言衆而無争也雍咸属于縣雍有<lb/>
長以有德而文者爲之保有師以有行而文者爲之<lb/>
<pb n="KR4e0074_SBCK_003-16b"/>
睦有正以忠信䔍厚爲十家則者爲之同睦之人月<lb/>
之吉咸造睦正之廬正中坐餘立而侍老者坐侍令<lb/>
少者一人讀古嘉訓巳正爲釋其義戒勸之衆皆揖<lb/>
而聽一人讀邦法已正立而宣敷之衆皆北向跪而<lb/>
聽讀旣正書衆名于冊列其所爲於側善惡咸具無<lb/>
惡者爲上善多者次之善惡均者爲中惡多者爲次<lb/>
中無善者爲下正飲衆酒位皆以其行爲差下者不<lb/>
卑酒不命坐三年而無惡者告于縣而復其身三年<lb/>
而無善者罰及之異其服不齒改者免之其善之目<lb/>
曰孝曰弟曰親鄰曰恤貧曰助同睦曰敏好學其惡<lb/>
<pb n="KR4e0074_SBCK_003-17a"/>
反是保有學以教十睦之秀民四時各一㑹如睦制<lb/>
而略其教之法取其孝弟忠信之行取其端莊和敏<lb/>
之德取其治經而知理射而中習禮樂而安知書數<lb/>
而適用月試而升黜之升則於雍雍亦有學其教如<lb/>
保而加詳雍試而善則升于縣而復其家黜則于睦<lb/>
俾家之脩脩而有聞則復教之而復升之凢睦之民<lb/>
有未逹則問諸正正未逹則問諸學農而暇則惟學<lb/>
之遊以諮善言以法善行同睦同保遇相揖作相助<lb/>
語相譲飲酒相命召若族雖非同睦行族禮童子則<lb/>
學于睦之正取其群而和睦正保師雍長縣歲考其<lb/>
<pb n="KR4e0074_SBCK_003-17b"/>
績而升易之爲<hi>此下疑有缺誤</hi>者其家復凢民力征相先粟<lb/>
賦相率上之所令胥勸而趋<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>死而絶者食病而窶<lb/>
者敬德而文者執強悍愎而敗類者棄好侫而巧者<lb/>
此其要也持而循之使不至於壊謹而察之使不至<lb/>
於弊而朝廷都邑皆以禮爲治民寕有不化者哉由<lb/>
是道也近者十年逺者數十年周之治可復見矣嗚<lb/>
呼周之盛至于今三千年矣漢文帝唐太宗宋仁宗<lb/>
有願治之心而治卒不如古者以其不法古之道而<lb/>
失先王之意也道之行豈非難哉然爲天下者患乎<lb/>
無志有志無難爲也患乎茍安求安無難致也患乎<lb/>
<pb n="KR4e0074_SBCK_003-18a"/>
畏事立事無難成也舉而措之如斯而已矣<lb/>
　　明教<lb/>
天下非無才也聚數萬之人養之十餘年而未見有<lb/>
一人可稱者養之無其漸而教之無其法也古之善<lb/>
育才者豈能益人以藝增人以智哉爲之之具素俻<lb/>
能使人以不成才爲病不若人爲耻各思勉爲君子<lb/>
而不可止也故自其少時居於閭族而閭胥族師不<lb/>
責之以敬敏任䘏則責之以孝弟婣睦其本固已美<lb/>
矣及其漸升于太學求之以六德以觀其内試之以<lb/>
六藝以觀其外行完而德俻藝成而噐良然後措之<lb/>
<pb n="KR4e0074_SBCK_003-18b"/>
於用蓋其詳且慎也如此後之所望以爲才者執子<lb/>
弟於販鬻之區芻牧之塲𬒳之以衣冠而納於郡邑<lb/>
之學終歲朞月太學有徴焉則又納於太學計其所<lb/>
習曾未知拜跪之節興俯之容而巳肆然有爵禄之<lb/>
心太學舉而教之者又不越乎誦書業文挾弓矢角<lb/>
膂力恒人之淺事歴時未久有司有求焉則以應之<lb/>
卿大夫之位有闕焉則以爲之爲之者旣不自知其<lb/>
不可而命之者亦不責之以其所學於是學者以習<lb/>
恒人之淺事冐竊禄位爲得計莫不相勉爲恒人而<lb/>
自謂不必修君子之事也太學之所聚郡邑之所教<lb/>
<pb n="KR4e0074_SBCK_003-19a"/>
咸有茍且之心無頼之行兾其才之成奚可致哉夫<lb/>
國之立學所以養才必不期其至此也爲學者雖無<lb/>
志於道德亦必不自望爲恒人也而卒不能有成者<lb/>
非他用之速而教之踈也古之六德智仁聖之事顔<lb/>
閔之所不能及六藝禮樂之度數節文孟子之所不<lb/>
能詳射御之工杜預羊祐之所不能兼書數之法君<lb/>
子猶有所未習今欲責學者皆法古人而盡備之宜<lb/>
其未易爲也然不法古人而惟弓矢膂力是效誦書<lb/>
業文是爲亦未見才之可成也然則何由而設教乎<lb/>
蓋聖人之取人德不求其全而取其不違乎道藝不<lb/>
<pb n="KR4e0074_SBCK_003-19b"/>
求其俻而貴乎能致其精唐虞以九德待士而有三<lb/>
德者亦俾爲大夫有六德者亦俾爲邦君聖人豈不<lb/>
欲得全德之人而用哉以爲求人太全則天下無全<lb/>
才不若因德命官之爲無失也臯陶未必能逹禮益<lb/>
稷未必能知樂而益稷臯陶所爲之事伯夷后䕫宜<lb/>
亦有所不能然而數子爲之各稱其位而成名于後<lb/>
世以其精不以其俻也人惟行可以自圖若才與藝<lb/>
則有能有不能欲強而通之非惟不足得其所不能<lb/>
且將并其巳能者而失之故善立教者莫如本之以<lb/>
六行餘則因其質而設其科人有剛毅而重厚者有<lb/>
<pb n="KR4e0074_SBCK_003-20a"/>
慈良而順愛者有䟽逹而明㫁者有強識而通敏者<lb/>
有沈勇而有威者有多力而任武者此六人者使曲<lb/>
狥衆人所能必不能堪茍因其所固有而教之於成<lb/>
才也奚禦剛毅重厚也必可以任天下之大事則因<lb/>
而教之博通古昔之政教周知海內之得失觀其損<lb/>
益折衷以驗其爲勿使色厲而僞者得參之則大臣<lb/>
之儲也慈良順愛者必可以治民則因而教之平賦<lb/>
施惠之方振灾恤患之道辨邪察獄之事理俗興化<lb/>
之要勿使柔佞而詐者得參之則牧伯之儲也䟽逹<lb/>
明㫁者則百官衆職之儲也強識通敏者則文學典<lb/>
<pb n="KR4e0074_SBCK_003-20b"/>
禮之儲也沈勇而有威多力而任武則將帥之選疆<lb/>
埸之所恃也各以其所當爲者教之而皆不使近似<lb/>
可說之人得與則所用無非才而所爲無僨事矣此<lb/>
大學之政也而爲師者非其才德之美不可也大學<lb/>
推其法行之於郡縣俾亦以六科爲凖郡縣之取弟<lb/>
子貟也必問於其宗族鄕黨皆言其篤行而好學則<lb/>
取之而復其家田百畒入太學則倍復仕而有政則<lb/>
皆復學於郡縣者與郡祀與燕㑹禮異之使殊於恒<lb/>
人縣每科四人三歲各升一人于郡郡毎科十人三<lb/>
歲各升三人于太學太學每科百人爲率以應上所<lb/>
<pb n="KR4e0074_SBCK_003-21a"/>
任用郡縣旣升而闕則即充之廪之也宜厚教之也<lb/>
宜詳試之也宜嚴用之也宜當人知學之可仕也則<lb/>
不怠於自修知各因其才而用之也則必謹於自立<lb/>
而天下之異才咸思有爲於世矣爲治者不患乎無<lb/>
才而患乎聚天下之才而不能教用天下之才而不<lb/>
能擇教之而能成其德用之而能不違其器則才何<lb/>
可勝用哉胡貊之富人聚馬盈谷而不得一善馬善<lb/>
御者執鞭䇿指麾而區别之一日馬之致千里者以<lb/>
百計而盈谷之畜無棄者御非能假馬以力而易其<lb/>
性也能别其高下而不失其性則善馬出矣爲治者<lb/>
<pb n="KR4e0074_SBCK_003-21b"/>
能不失其性豈特不患乎無才天下亦安所患哉<lb/>
　　正俗<lb/>
行於一人之身而化極四海之內觀於數百年之前<lb/>
而驗於數百年之後者風俗是也故風俗之所成至<lb/>
㣲也其效至著也所係似小也所由甚大也不可忽<lb/>
也昔者楚靈王好細腰舉國之人皆約食束膂引而<lb/>
後能起慿而後能立伊川之民𬒳髮而祭智者知其<lb/>
變而爲夷風俗之端可不深察哉夏之忠商之質周<lb/>
之文其先之所尚傳之數十世而不變守之至於國<lb/>
亡而後巳其俗素巳定也故商之不能爲忠猶周之<lb/>
<pb n="KR4e0074_SBCK_003-22a"/>
不能爲質也周公豈不知文之不若質哉至於商之<lb/>
末質漸散而繁文興矣周公知其莫可及也故因而<lb/>
文之恐其趋於浮薄也爲之禮以節之作之樂以和<lb/>
之惟其如此故能至於七百餘年然其後亦已不勝<lb/>
其弊矣戦國之世遊說之士螽聚蚊合以謟言邪說<lb/>
㗖諸侯傾動天下誠二代之所未有也由是生民日<lb/>
流於變詐豈非文勝之弊哉及秦懲其病遂坑殺儒<lb/>
生舉先聖賢之遺文餘法一火而盡燔之曾不師古<lb/>
而任其深刻巧苛之律不旋踵而遂亡其所尚非道<lb/>
故也漢興務以寛大更之法踈禁濶四百年之基用<lb/>
<pb n="KR4e0074_SBCK_003-22b"/>
此以立然其時朝無人不知以禮義爲俗其所因仍<lb/>
大率皆秦制也烏望其如三代哉至於近世惟宋之<lb/>
俗爲近古尊尚儒術以禮義漸漬其民三百年之間<lb/>
宰相大臣不受刑戮外内庻官顧養㢘耻雖曰綱紀<lb/>
未俻其所崇尚逺非秦漢以下之所能及故其垂亡<lb/>
之際孀后少主旣巳就虜而其臣抱君之遺孤奔走<lb/>
海島誓天指日擁立爲帝朝夕請命如事神明卒之<lb/>
無一人有背叛之心至於溺死於海而後巳雖三代<lb/>
之亡未聞忠厚惻怛有若是者孰謂風俗無益於國<lb/>
哉且夫秦皇帝之死未久而其黔首相與奮挺而呼<lb/>
<pb n="KR4e0074_SBCK_003-23a"/>
願食其肉漢唐之衰皆逼於其北面之臣而奪之而<lb/>
宋乃獨若此者何也秦棄禮義漢唐不知以禮義爲<lb/>
俗而宋風俗淳美故也假使宋無夷狄之禍尊其前<lb/>
世之俗國安遽亡哉以是知風俗之至急也宋亡元<lb/>
主中國者八十餘年中國之民言語服食噐用禮文<lb/>
不化而爲夷者鮮矣其初尚有一二賢者教之叅用<lb/>
宋法而亦頗以寛大爲政故民亦安之然而暴戾貪<lb/>
鄙用其族類以䖏要職黷貨紊法終以此亂其俗大<lb/>
壊以至于今譬如弊鍾漏鐻非重皷而鑄之其音不<lb/>
可得而調也夫欲因亂國之俗而致治雖聖人不能<lb/>
<pb n="KR4e0074_SBCK_003-23b"/>
也勢不可也俗之旣壊則日甚而歲滋耳無以匡持<lb/>
之豈遂止哉今北方之民父子兄婦同室而寢汙穢<lb/>
褻狎殆無人理盂飯設七咄爾而呼其翁對坐于地<lb/>
而食之　頑不知教其於大倫悖棄若此<lb/>
甚非國家之便也上下有則乃所以導民故古者士<lb/>
民不非其大夫今小民得以執郡縣之短長撾皷而<lb/>
訴之闕下弟子或訟其師子姪或證諸父禮義不立<lb/>
曷所不至哉法令非不明也有司按四方之罪非少<lb/>
怠也而犯者不爲衰止黠胥巨吏開口肆然徴取於<lb/>
人而不顧問之則曰行且輸作不取何以爲資或曰<lb/>
<pb n="KR4e0074_SBCK_003-24a"/>
身死而妻子何所仰食姑取之以自給耳其設心自<lb/>
以爲明逹見執貧守法者衆且群指而咲之而其人<lb/>
亦不幸卒無赦以死於是益堅貪者之心小民轉之<lb/>
窮苦割剥次骨鬻産賃室以奉其無懕之欲非特爲<lb/>
此也國之大柄可以貧富者惟寳鈔爲然無頼之民<lb/>
聚徒勒板而僞之御史中使國之㢘察天下者安<hi>作妄</hi>
詐男子假其衣冠符印乘傳而横行夫僞鈔僞官之<lb/>
律至重也而若不愛其死而冐之者豈誠不愛也哉<lb/>
彼見死者之多而死不之畏也且人雖至愚奚不畏<lb/>
死彼誠見生之不足樂也知生之足樂則安肯言死<lb/>
<pb n="KR4e0074_SBCK_003-24b"/>
哉頃者冨民受挫辱於官府或禠其衣而跽或庭拽<lb/>
而詬罵其心大耻掩面而不敢見人里中弔者填其<lb/>
戸殺羊爲酒而祓除之其人亦終身以爲病况犯有<lb/>
名之律至於死地哉今人則俱不顧矣鞭一百扶而<lb/>
岀於外掲其瘡以示人咲談而道之人亦不以爲怪<lb/>
一百之刑曾不直舊時之詬罵刑愈多而人愈不知<lb/>
耻則刑之不足化民亦明矣故欲民之重死而難犯<lb/>
法莫如省無用之刑而以禮義教之夫牧者之於羊<lb/>
操長鞭而逺麾之未嘗及其體則逐逐然行矣茍歩<lb/>
歩而鞭之則必馳突散走而不可制故刑者非所以<lb/>
<pb n="KR4e0074_SBCK_003-25a"/>
治民者也不得已而後用民知其不得巳而後用則<lb/>
烏忍犯之哉俗之不羙至此甚矣少遲而不變法令<lb/>
將不足禁之不可不深計也三代之變俗各視前代<lb/>
而變之元之俗貪鄙暴戾故今宜用禮義爲質而行<lb/>
周之制今周之制亦有行者矣學校非不立也鄉飲<lb/>
之禮非不修也然而俗尚未善者未嘗灼然示之以<lb/>
所尚也夫示之以禮義者朝廷之上皆不言他而以<lb/>
禮義御史出行郡縣不以摶擊人責之而責之以禮<lb/>
義化民之事守令者考覈之等不以興利增戸求之<lb/>
而求之以刑罪息學校興歲舉其孝弟忠信之民而<lb/>
<pb n="KR4e0074_SBCK_003-25b"/>
尊異之使小民皆知朝廷之意在乎成俗而不求利<lb/>
在乎任德而不任刑則信譲立而㢘耻興㢘耻興而<lb/>
民重其死然後取先王防範天下至於七百年之法<lb/>
舉而盡行之三代之俗必復見而成康之治不難致<lb/>
矣世嘗謂古與今不同俗豈其然哉今也民啜粟飲<lb/>
水與三代之民同養老育㓜與三代之民同獨人君<lb/>
不可行三代之政乎用元之法而欲致古之治猶食<lb/>
烏喙而望其引年附獨木而濟大川也<lb/>
　　重爵禄<lb/>
以一人而加乎萬姓之上聚之為膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>散之爲沙塵<lb/>
<pb n="KR4e0074_SBCK_003-26a"/>
合之爲手足而離之爲仇讐其勢岌乎其可畏也然<lb/>
而人君䖏之甚安而居之不疑者以爲天下之人賤<lb/>
者待我而貴貧者待我而富且曰富曰貴吾有以命<lb/>
之則其勢不能以自尊天下皆有待於我而吾無待<lb/>
於天下是以籠絡奔走舉世之豪傑而恒以是驕之<lb/>
而不知此僅足以致狥世之士而不足爲高世之士<lb/>
之輕重吾以爲人必待我而後富貴尊榮也彼高世<lb/>
者方以是爲道德之累大言宏論辭拒退避惟恐爵<lb/>
禄之汙其身則人君安得以此致之哉士之可以自<lb/>
恃者無竆而君之所以致士者舎爵禄則無所可用<lb/>
<pb n="KR4e0074_SBCK_003-26b"/>
用之得其道雖不能致高世之士猶可得狥世者而<lb/>
任之操貴賤予奪人之柄而不能用将使庸夫婦人<lb/>
咸自以爲高而謂爵禄爲不足貴此人君之大患而<lb/>
不可不察其故也數寸之節盈尺之綬何足以貴人<lb/>
而人知貴之者以人君不易以卑人知自貴重之道<lb/>
也凢物貴於不易得而賤於施所不當與未嘗拜人<lb/>
者拜一人焉則人以爲盛禮則拜在所尊矣逢乞人<lb/>
而與之揖則其拜爲不足貴而受其拜者皆褻而賤<lb/>
之矣方之爲天下者能使人以不得禄位爲不若人<lb/>
其心恒忻然有趋事赴功之心故上無求才之勞而<lb/>
<pb n="KR4e0074_SBCK_003-27a"/>
下無曠官之憂執野人市魁而授之以大位士之賢<lb/>
者必曰我何可與之同仕乎哉由是䖏士以不仕爲<lb/>
尊以遺世爲高而訾爵禄爲不足貴海内皆有無求<lb/>
於上之心人主提其空名將安所用乎賈於千家之<lb/>
市欲使千家之人日爲市於其門猶必權物之價使<lb/>
人不能賤其物操區區之空名欲俾智者盡其謀才<lb/>
者效其功勇者陳其力而不使人知自貴之道謂之<lb/>
善慮天下不可也德可以爲公卿吾從而用之於大<lb/>
夫士之上則居其下者莫敢不服德可以治民吾從<lb/>
而加諸斯民之上則爲民者莫敢不服上之所用舉<lb/>
<pb n="KR4e0074_SBCK_003-27b"/>
可以服人心則高世之士無可容而爵禄重矣不能<lb/>
服乎人心人君之權下爲清言横議之所奪而其勢<lb/>
渙散而不收則何所不至哉<lb/>
　　正服<lb/>
善治天下者常迎斯民好慕愧耻之端而導之於不<lb/>
言不動之中使之身勉於善而不自知勑之以辭說<lb/>
敺之以賞罰而強斯民之從之者化之至淺者也夫<lb/>
民雖有昏明愚智之不同然未嘗無所好惡也好之<lb/>
而未得則慕心生惡之而不能免則耻心萌且貧賤<lb/>
家之竪子𬒳以華衣羙服則欣然喜巳不得有而見<lb/>
<pb n="KR4e0074_SBCK_003-28a"/>
富貴家子之勝巳則赧然愧矣其喜與愧豈有教之<lb/>
者哉發於性本於天莫或使之然而不能已耳聖人<lb/>
之爲治常因其天而順導其性寓可慕可耻之噐於<lb/>
人所不可離之物俾民目接乎此而心化乎彼無爵<lb/>
賞之誘而其勸有甚於爵賞非鞭朴之威而其懲有<lb/>
甚於鞭朴用㣲而效速意宻而化神者其惟衣冠之<lb/>
品上下有制之法乎昔者成周之盛其爲制蓋詳矣<lb/>
天子諸侯以下自九章至於一章自十二旒至於三<lb/>
旒其曲折粗見於經傳而庻民之制之詳無聞焉獨<lb/>
禮記者曰野夫黄冠掌禽獸玄冠綏武不齒之服也<lb/>
<pb n="KR4e0074_SBCK_003-28b"/>
縞冠素紕而綏五寸惰游之士也由是而推之其寓<lb/>
懲勸之意於衣冠之<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>蓋甚俻矣夫頑悖之民刑其<lb/>
體膚創愈則痛平書其罪惡歲久則書亡曷若因其<lb/>
致飾之具别以美惡之等俾服者思其爲可耻而慕<lb/>
乎善觀乎服可耻之飾者知其爲當戒而禁乎惡之<lb/>
爲著明乎蓋天下之民非可以一途視也或誦法堯<lb/>
禹而惇行道德或縱情逞力而干抵法律其相去不<lb/>
啻十百士君子揖譲雍容習爲卿大夫之事而卑賤<lb/>
之夫負任奔走出入于泥塗草莾之間苟㮣而同之<lb/>
則何以别賢否而示貴賤哉成周之制意必有以䖏<lb/>
<pb n="KR4e0074_SBCK_003-29a"/>
此而其詳不可悉考矣欲談先王之治者宜稍定其<lb/>
儀則凢士農工賈技藝百家之流於其冠服各爲表<lb/>
識而以其人不以其族有德之君子化行於鄉黨及<lb/>
衆所擯棄作過𬒳罪之人或異其制以爲懲勸亦不<lb/>
以其族而以其人非士族而有士行者進於士族尊<lb/>
之而爲不善者服以其服而居民上者又接士君子<lb/>
以禮待庻民衆流以法㣲示意嚮以聳動之民見有<lb/>
德者之𬒳服美而邪慝者之可耻也必勉於自修見<lb/>
爲士者之尊而執藝者之卑必慎於擇術天下皆慕<lb/>
而欲爲士君子斯民孰與爲不善而禍亂何自而作<lb/>
<pb n="KR4e0074_SBCK_003-29b"/>
哉世主無不欲斯民趋善而去惡然而法愈煩而惡<lb/>
不止者不能迎其慕耻之端而使之不知善之可慕<lb/>
而至於無耻也故因其良心之發而導之則㣲示吾<lb/>
意而有餘䘮其慕耻之心而令之雖迫之以刑誅而<lb/>
不足夫以刑誅之不能禁之民而欲其見吾區區之<lb/>
冠服而化此世俗之所惑也然是民也與三代之民<lb/>
類也畫衣冠而不犯者有矣刑措而不用者有矣聖<lb/>
人果何以致之哉蓋其施爲有本末而導之有道化<lb/>
之有方也事之要固不止乎衣冠之有制而衣冠之<lb/>
有制豈非王政之所當務也哉<lb/>
<pb n="KR4e0074_SBCK_003-30a"/>
　　　　　　　　　　臨海縣知縣黄誥<lb/>
　　　　　　　　　　黄巖縣知縣張師善<lb/>
　　　　　　　　　台州府儒學教授尚　芳<lb/>
　　　　　　　　　　　　　　訓導李　深<lb/>
　　　　　　　　　　黄巖縣儒學教諭文　程<lb/>
　　　　　　　　　　　　　　府學生陳縝葉琰王梅齡<lb/>
　　　　　　　　　　　　　　臨海縣學生李臨卿戴濬之<lb/>
　　　　　　　　　　　　　　黄巖縣學生孫思光牟汝鈞校對<lb/>
<pb n="KR4e0074_SBCK_003-30b"/>
</p>
<p>
遜志齋集卷之三終<lb/>
</p>
<p>
</p>
  </div>
</body>
</text>
</TEI>
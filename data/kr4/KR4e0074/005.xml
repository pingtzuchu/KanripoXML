<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_005-1a"/>
遜志齋集卷之五<lb/>
　中順大夫浙江按察司副使奉勅提督學校雲間范惟　編輯<lb/>
　奉政大夫浙江按察司僉事奉勅整飾兵備南昌唐堯臣　校訂<lb/>
　中順大大浙江台州府知府事前刑部郎中東吳王可大　校刋<lb/>
　雜著<lb/>
　　夷齊<lb/>
聖人之道中而巳矣堯舜禹三聖人爲萬世法一允<lb/>
執厥中也不及不謂之中過亦不謂之中請即此而<lb/>
論之伯夷叔齊孤竹君之二子其父將死遺命立叔<lb/>
齊父卒叔齊遜伯夷伯夷曰父命也遂逃去叔齊亦<lb/>
<pb n="KR4e0074_SBCK_005-1b"/>
不立而逃之其後周武王伐商去隱于首陽山耻食<lb/>
周粟遂餓而死孔子甞稱之曰古之賢人孟子嘗稱<lb/>
之曰聖之清誰得而議之哉雖然抑有說也先君之<lb/>
國受之於祖宗者也父子傳次以嫡以長古之制也<lb/>
易此必亂昔周太王三子長㤗伯次仲雍次季歴太<lb/>
王欲傳位季歴以及昌㤗伯知之即與仲雍逃之荆<lb/>
蠻以順父志以成王業孔子稱之以至德且曰民無<lb/>
得而稱焉夷也茍知父志欲立齊當效㤗伯順父之<lb/>
志隱然退避於治命之日不當行巳之志顯然辭譲<lb/>
於亂命之餘也叔齊亦不立而逃之幸有中子以托<lb/>
<pb n="KR4e0074_SBCK_005-2a"/>
國焉苟無其人其如先君之社稷何湯武之征伐即<lb/>
堯舜之揖譲天下歸周天之命也㓗身自逺斯可巳<lb/>
矣何乃耻食其粟獨食其薇也庸非周上之毛乎斯<lb/>
皆過乎中者也於乎㢘頑立懦足可爲百世師過中<lb/>
失正恐未臻乎堯舜禹之道此孟子之所以譏乎其<lb/>
隘而孔子至德之稱在㤗伯而不在夷齊也厥㫖深<lb/>
矣<lb/>
　有子<lb/>
孔子旣没天下之好爲言論皆自托爲孔子之徒而<lb/>
竊擬其說以折衷義理之得失至孟子時相去猶未<lb/>
<pb n="KR4e0074_SBCK_005-2b"/>
逺而其言巳紛然淆亂不可勝辨孟子毎深斥其非<lb/>
然亦不能止也不幸重之以秦火孔子之㣲言㡬不<lb/>
復存於是儒生愈無所惮肆口恣意摹效語言不特<lb/>
托爲其位而直以孔子自命孔子之言滋以不醇今<lb/>
雜出於諸子家語禮記之書者多附㑹鄙妄不可盡<lb/>
信者也然孔子時詩書錯繆頼孔子脩而定之故人<lb/>
不惑於邪說今孔子之言乖亂甚矣後世無聖人者<lb/>
作則其說何由而有定耶猶幸其出於道術不明之<lb/>
時其論不能精深故學者得以窺其缺漏而知其爲<lb/>
僞不然其禍可量也耶䘮欲速貧死欲速朽未必爲<lb/>
<pb n="KR4e0074_SBCK_005-3a"/>
孔子之言然未爲甚過也有子聖人之徒奚於此而<lb/>
疑之以中都棺槨之制而謂不欲速朽以命子夏冉<lb/>
有之荆而疑不欲速貧此尤誣聖人且誣有子也孔<lb/>
子之於仕止皆曰有命何汲汲於得位而先之以子<lb/>
夏與冉有耶使孔子誠急於仕乃急於行道也豈爲<lb/>
不欲速貧哉爲貧而謀仕於蠻夷之地<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>且趋焉惟<lb/>
恐不得者鄙夫之所爲曾謂孔子爲是乎四寸之棺<lb/>
五寸之槨攷諸王制参諸人情使君子致仁愛於其<lb/>
親非特不欲速朽也欲速朽者自爲之道不欲以身爲<lb/>
天下費也棺槨之美者事親之道不敢以天下薄其<lb/>
<pb n="KR4e0074_SBCK_005-3b"/>
親也二者固各有當矣有子賢而知道者奚疑於此<lb/>
而非之此不惟非孔子之事決非有子之言也孔子<lb/>
之道猶天之賦物物受之者各異而因其所受者皆<lb/>
足以有成故其言近而未嘗不該乎逺淺而未嘗不<lb/>
極乎深上而可通乎下粗而可泝其精及其門者惟<lb/>
顔子庻乎近之而未至也孟子以下皆未免滯而未<lb/>
化矣有子未及孟子其言豈能似孔子哉爲是說者<lb/>
非惟不知孔子亦未知有子者也故觀論語春秋者<lb/>
當因其辭以求聖人之意觀禮記諸子者當以聖人<lb/>
之意折衷其詞<lb/>
<pb n="KR4e0074_SBCK_005-4a"/>
　鬻拳<lb/>
鬻拳以兵諌楚文王而自刑左氏稱之爲愛君余謂<lb/>
不然君臣之際固有常道矣賢者之事君不爲違道<lb/>
之行以危身不爲難繼之事以駭世順其常不徼異<lb/>
名守其軄使後可法如斯而巳不敢僥倖以圖志之<lb/>
必逹事之必成也故君有過舉則積誠以諌三諌而<lb/>
不從則避其位而去之安可臨之以兵脇之以威而<lb/>
刼其君哉語之而不聽則讋懼之咄咤之俾不敢肆<lb/>
此制嬰兒之術耳烏有北靣事君而以嬰兒視之哉<lb/>
先王立爲上下尊卑之分俾爲臣者嚴守之而不敢<lb/>
<pb n="KR4e0074_SBCK_005-4b"/>
僣所以杜亂也馬之在原野三尺牧竪鞭之而無罪<lb/>
及加覊靮而入君之閑雖國之貴臣不敢視其齒而<lb/>
蹴其芻豈誠重馬哉尊其爲君之所御也齒馬蹴芻<lb/>
細故也先王所以嚴爲之禁者其慮天下深矣况以<lb/>
兵刼其君者乎或謂君爲非義則將危社稷大臣以<lb/>
安社稷爲心行權以格君宜若無罪焉是豈得爲權<lb/>
哉事固有可以行權者矣然賢者猶難之若君臣父<lb/>
子之分天下之大經也父暴而違道子烏可行權而<lb/>
誶父乎舜聖人也瞽瞍頑夫也舜視其父之惡䕫䕫<lb/>
然順之不敢見於色設於詞舜豈不欲格父哉盡子<lb/>
<pb n="KR4e0074_SBCK_005-5a"/>
之道而使父化乃所以格父也紂之暴可謂甚矣箕<lb/>
子紂之戚㣲子紂之兄二子皆賢人也至親且賢事<lb/>
暴君而不敢失人臣之禮或屈而爲奴或待其亡而<lb/>
去之二子豈不知社稷重於君乎終不忍刼其君者<lb/>
知君臣之大經重於社稷也鬻拳之君雖有過非紂<lb/>
之甚鬻拳爲臣非若二子之親且賢乃忍刼其君而<lb/>
不顧蓋激於小忠而不知大義者也焉得爲愛君乎<lb/>
君子之予奪人將以法戒於後世不可茍也刼君而<lb/>
謂之曰愛君將使奸臣亂賊欲行篡弑之事者皆挾<lb/>
愛君之名以自文其禍後世可勝道哉然固左氏啓<lb/>
<pb n="KR4e0074_SBCK_005-5b"/>
之也<lb/>
　　鄭靈公二首<lb/>
天下之事成於大度之君子而敗於私智之小人智<lb/>
之於人固可以成事然用之以私意則流爲詭詐險<lb/>
側而智能之士莫爲之用故惟足以取敗大度之士<lb/>
其計謀畫䇿未必過於私智之人惟其度足以容物<lb/>
故有智者爲謀有力者爲戰有才者爲之治所爲無<lb/>
不成所欲無不得蓋惟不自用其智乃能役舉世之<lb/>
智而私用其智者適足爲衆智役此事之必致者也<lb/>
人之度量相去亦殊懸矣世有棄萬金如涕唾者亦<lb/>
<pb n="KR4e0074_SBCK_005-6a"/>
有吝杯羔而不肯與人者自棄萬金者言之則巳之<lb/>
所䖏者大而他人爲愚自吝者言之未必不以巳爲<lb/>
智而咲他人之妄也周衰諸侯之事亦多吾觀鄭靈<lb/>
公之死未嘗不深衰其智之小而咲其失君臣之道<lb/>
至於不忍杯羔之故而殺其身也且靈公非愚也其<lb/>
不與子公之羔亦非誠吝也特忿子公之咲而言夣<lb/>
爲輕也故不與之羔使其夣無徴而乖其素望此兒<lb/>
女子相詭之恒情小人譎詐之私智爾子公怏怏而<lb/>
染指咲而赦之召而賜之可也靈公欲殺之則過矣<lb/>
茍知其心不忠果不利於宗廟正其大罪而誅之亦<lb/>
<pb n="KR4e0074_SBCK_005-6b"/>
可也卒不能決遂死於子公之弒計其所爲豈不愚<lb/>
甚矣哉君臣之際難矣尊卑之禮不肅則必至於僣<lb/>
上下之情不洽則必至於離惟賢主能嚴其分於朝<lb/>
廷㑹同之時而洽其情於私覿燕享之頃朝廷之儀<lb/>
或有不欽雖親賢有所不避燕享以和樂爲本茍察<lb/>
其末節細禮而罪之則人人自危篡殺之事或階之<lb/>
以起故當容之以寛推之以恕使人咸得盡其情則<lb/>
嚴不至於離而和不至於僣矣靈公旣不能預嚴君<lb/>
臣之分陵夷至於鼎爼之前而方責之小禮逞詭詐<lb/>
之智靳於杯羔以取強臣之憤其致殺身豈足恠哉<lb/>
<pb n="KR4e0074_SBCK_005-7a"/>
故巵酒杯羔㣲物也善用之可以重於茅土之賜不<lb/>
善用之干戈酖毒皆由於此人君自非以度容天下<lb/>
而挾小智以御其臣雖食之以大牢皆鄭靈公之續<lb/>
耳豈足爲智哉<lb/>
御臣之術難矣御小臣之難不若御大臣之難御大<lb/>
臣之難不若御權臣之難也小臣有善賞之可也有<lb/>
過罪之可也大臣有功而賞之浮於功則驕不稱其<lb/>
功則怨有過而罪之當其罪則怒不當其罪則肆然<lb/>
猶不敢爲亂也至於權臣則不然其威足以懾百姓<lb/>
其勢足以脅人主其喜怒足以爲禍福故善御權臣<lb/>
<pb n="KR4e0074_SBCK_005-7b"/>
者能隂銷其威而使國之大柄歸於巳者上也其次<lb/>
則莫若制之以禮嚴之以分惠之以恩使自戢其權<lb/>
而不至於僣又不能然則不取其怨怒而巳取其怨<lb/>
怒則危矣世之取權臣之怨怒者非爲責其政事而<lb/>
然也非爲詰其專横而然也其始岀於争不急之小<lb/>
務蓋侮慢之私智怨蓄於纎㣲芥蔕之中而禍發於<lb/>
簒國弒君之大昔之所聞不可勝道而靈公之於子<lb/>
公尤其最著者也子公之爲鄭卿蓋久矣靈公始立<lb/>
而爲君德澤不加於境内威令未信於朝廷其於國<lb/>
之權臣冝撫之防之徐而收其柄銷其威然後國可<lb/>
<pb n="KR4e0074_SBCK_005-8a"/>
得而治也不勝其一笑之憤靳杯羔而不與以取怨<lb/>
卒致弒逆之禍烏得爲智乎今夫吾力足以勝人而<lb/>
後嘲之侮之唾罵之以致其怒故每闘則勝茍不自<lb/>
量而好侮有力之人未有不勝於人者也况子公者<lb/>
久執鄭國之政於嗣君之立得杯羔之賜則夸以爲<lb/>
榮決然而靳之不與寧不失其素望而慙同列之人<lb/>
乎雷同而受辱雖鞭撻不足較而耻一人於千百人<lb/>
之中其辱甚於死何者恐爲千百人所咲也况子公<lb/>
斗筲飲食之人而挾無上之噐其得志於杯羔則喜<lb/>
否則爲亂固小人之常情其罪安足論乎獨靈公之<lb/>
<pb n="KR4e0074_SBCK_005-8b"/>
失則世之御權臣者所宜知也昔者漢文帝以諸王<lb/>
入繼國統綘侯周勃挾誅吕氏之權常有德色帝待<lb/>
之益莊一旦臨朝而問榖錢決獄之數勃不能對慙<lb/>
愧流汗遂謝病不敢居相位不責其德色之不恭而<lb/>
引軄事以問之若文帝可謂能御權臣矣蓋勃之功<lb/>
烈聲威素行於臣民茍責其不恭其心怏怏未必服<lb/>
禍或因之以起矣吾固假之以寛置而不問而以其<lb/>
軄問之文帝豈不知其不能對哉出其不意問其所<lb/>
當知使其不對而自慙慙而不敢怨怨而不敢怒其<lb/>
驕慢之虗氣至是索然銷鑠而無餘天下之大柄不<lb/>
<pb n="KR4e0074_SBCK_005-9a"/>
待發於聲色而盡歸於巳雖有勃軰十百亦無足異<lb/>
矣此其得御權臣之道者也使鄭靈公有文帝之行<lb/>
烏有殺身之禍哉後之人主不幸而遇權臣以文帝<lb/>
爲法而以靈公爲戒庻乎其無患矣<lb/>
　　豫譲<lb/>
士君子立身事主旣名知巳則當竭盡知謀忠告善<lb/>
道銷患於未形保治於未然俾身全而主安生爲名<lb/>
臣死爲上鬼埀光百世照耀簡䇿斯爲羙也茍遇知<lb/>
巳不能扶危於未亂之先而乃捐軀殞命於旣敗之<lb/>
後釣名沽譽昡世駭俗由君子觀之皆所不取也蓋<lb/>
<pb n="KR4e0074_SBCK_005-9b"/>
甞因而論之豫譲臣事智伯及趙㐮子殺智伯譲爲<lb/>
之報仇聲名烈烈雖愚夫愚婦莫不知其爲忠臣義<lb/>
士也嗚呼譲之死固忠矣惜乎䖏死之道有未忠者<lb/>
存焉何也觀其<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身吞炭謂其友曰凢吾所爲者極<lb/>
難將以愧天下後世之爲人臣而懐二心者也謂非<lb/>
忠可乎及觀斬劍三躍㐮子貢以不死於中行氏而<lb/>
獨死於智伯譲應曰中行氏以衆人待我我故以衆<lb/>
人報之智伯以國士待我我故以國士報之即此而<lb/>
論譲有餘憾矣叚䂓之事韓康任章之事魏獻未聞<lb/>
以國士待之也而䂓也章也力勸其主從智伯之請<lb/>
<pb n="KR4e0074_SBCK_005-10a"/>
與之地以驕其志而速其亡也絺疪之事智伯亦未<lb/>
嘗以國士待之也而疪能察韓魏之情以諌智伯雖<lb/>
不用其言以至滅亡而疪之知謀忠告巳無愧於心<lb/>
也譲旣自謂智伯待以國士矣國士濟國之事也當<lb/>
伯請地無厭之日縱欲荒棄之時爲譲者正宜陳力<lb/>
就列諄諄然而告之曰諸侯大夫各受分地無相侵<lb/>
奪古之制也今無故而取地於人人不與而吾之忿<lb/>
心必生與之則吾之驕心以起忿必争争必敗驕必<lb/>
傲傲必亡諄切懇告諌不從再諌之再諌不從三諌<lb/>
之三諌不從移其伏劍之死死於是日伯雖頑㝠不<lb/>
<pb n="KR4e0074_SBCK_005-10b"/>
靈感其至誠庻㡬復悟和韓魏釋趙圍保全智宗守<lb/>
其祭祀若然則譲雖死猶生也豈不勝於斬劍而死<lb/>
乎譲於此時曾無一語開悟主心視伯之危亡猶越<lb/>
人視秦人之肥瘠也䄂手旁觀坐待成敗國士之報<lb/>
曾若是乎智伯旣死而乃不勝血氣之悻悻甘自附<lb/>
於刺客之流何足道哉何足道哉雖然以國士而論<lb/>
豫譲固不足以當矣彼朝爲仇敵暮爲君臣<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>然而<lb/>
自得者又譲之罪人也噫<lb/>
　　樂毅<lb/>
樂毅不㧞二城夏侯太初以爲庻㡬乎湯武蘇子瞻<lb/>
<pb n="KR4e0074_SBCK_005-11a"/>
以爲行王道之過余曰鄙哉二子之言也天下豈有<lb/>
行王道而不興者乎觀人之賢否當先觀其所爲之<lb/>
事求其事而不得當求其用心之邪正湯武所以伐<lb/>
人之國其心曷嘗有利天下之意乎不忍斯民之困<lb/>
於塗炭挾大義而拯救之使取錙銖之非義殺一介<lb/>
之不辜雖奉海内之籍而歸之湯武不肯正目而視<lb/>
也其心顯然著於天地之間故㧞一城取一國他國<lb/>
之民惟恐其來之不速翹足舉首而望之此其爲王<lb/>
者之師也使湯武之心少出乎利匹夫匹婦将持耰<lb/>
鋤而逐之矣何以爲湯武哉彼樂毅之師豈出於救<lb/>
<pb n="KR4e0074_SBCK_005-11b"/>
民行義乎哉特報讐圖利之舉耳下齊之國都不能<lb/>
施仁敷惠以慰齊父子兄弟之心而遷其重噐寳貨<lb/>
於燕齊之民固巳怨毅入骨髄矣幸而破七十餘城<lb/>
畏其兵威力疆而服之耳非心願爲燕之臣也及兵<lb/>
威旣振所不下者莒與即墨毅之心以爲在吾腹中<lb/>
可一指顧而取之矣其心巳肆其氣巳怠士卒之銳<lb/>
巳挫而二城之怨方堅齊民之心方奮用堅奮之人<lb/>
而禦怠肆巳挫之讐毅雖百萬之師固不能㧞二城<lb/>
矣非可㧞而姑存之俟其自服也亦非愛其民而不<lb/>
以兵屠之也誠使毅有愛民之心㩀千里之地而行<lb/>
<pb n="KR4e0074_SBCK_005-12a"/>
仁政秦楚可朝四夷可服况蕞爾之二城哉湯武以<lb/>
一國征諸國則人靡有不服毅以二國征二小邑且<lb/>
猶叛之謂毅爲行王道可乎湯武以義而毅以利成<lb/>
敗之效所以異也蘇子乃謂王道不可以小用小用<lb/>
之則亡王道特患乎人之不行耳小用之則小治大<lb/>
用之則大治猶之菽粟之療飢小食之則不死恒食<lb/>
之則充實奚可謂菽粟不可少食而寧噉糠覈之爲<lb/>
愈乎太初曲士不足論獨惜蘇子之易於言也<lb/>
　　曹參<lb/>
天下有不治之治而君子有無功之功非通乎道者<lb/>
<pb n="KR4e0074_SBCK_005-12b"/>
不知也人皆知治之可以治也而不知求治而得亂<lb/>
人知有爲可以成功也而不知有爲適足以獲罪者<lb/>
功與罪固非人臣之所計而治亂之來不可不審也<lb/>
孔子曰如有王者必世而後仁昔甚疑之以爲王者<lb/>
之於仁宜其致之速奚待歴世而然哉及觀乎古之<lb/>
求治太急而致亂然後知孔子之言百世不能改也<lb/>
夫民新脫於創殘之中不休息之於無事而遽騷之<lb/>
以制度文爲之說使勉而從我則所以仁之者乃所<lb/>
以暴之耳凍溺之人不可以近火久餒之人不可以<lb/>
飽食出溺而近火者必僵餒甚而飽食者必死且火<lb/>
<pb n="KR4e0074_SBCK_005-13a"/>
與食者豈有殺之之心哉求其速生乃速其死之道<lb/>
也故善治天下者先以不治治之曹參乏相惠帝日<lb/>
以飲酒爲樂掾吏縱<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>置而不問弛然不復加意於<lb/>
政教朝廷之間㡬於亂矣而海内以治何邪若參可<lb/>
謂知治亂之方矣秦之亡不在乎無制而患乎多制<lb/>
不患乎法踈而患乎過宻使參而相漢復苛推而詳<lb/>
禁之是續亡秦之熖而熾之也故參寜受無功之名<lb/>
而不忍圖有功以禍當世則利澤隂施於斯民民安<lb/>
於漢而不離漢業藉以久逺者參之功也史以參比<lb/>
蕭何參亦自謂不及然何非參比也何智謀雖過於<lb/>
<pb n="KR4e0074_SBCK_005-13b"/>
參而不學故干戈甫定而役民大治宫室其意務媚<lb/>
於主而無撫民之心参茍居何之任必不爲此以何<lb/>
代參則何亦不能如參之明於國體而無所變更也<lb/>
漢茍無何則參之才足以立法茍無參而他有才者<lb/>
繼之則漢之法亂矣天下易得也而安之爲難安之<lb/>
爲易也而使民安於吾之法爲甚難參蓋嘗聞君子<lb/>
之道矣故其所爲近道如此而先王安民制治之大<lb/>
法固不止如參之所爲而巳也於乎道之不行也久<lb/>
矣哉<lb/>
　婁敬<lb/>
<pb n="KR4e0074_SBCK_005-14a"/>
將興之主惟恐人之無言將亡之主惟恐人之有言<lb/>
天下固非一言所能興亡也求其興亡之故未嘗不<lb/>
自一言始以一言之善而取之天下之賢者必曰取<lb/>
善若是之周也吾奚爲而不言以一言之非而罪之<lb/>
天下之賢者必曰其諱過若此之甚也吾曷爲而與<lb/>
之言人皆欲告以善是集天下之善於其身也人不<lb/>
欲告以善是以其身推天下之善也有此二者而欲<lb/>
不興亡皆不可得也漢高帝以雄武之姿匿智下意<lb/>
以用當世之俊傑旣夷剪海内可畏者而廓清之亦<lb/>
可以少休矣聞婁敬遷都之說即奉宗廟百官而從<lb/>
<pb n="KR4e0074_SBCK_005-14b"/>
之夫敬徒譎之虜布衣之人山東之賤夫耳語其辨<lb/>
不若陳陸語其智不若張蕭無夙昔之故左右之薦<lb/>
卒然脫輓輅而入見若渉無人之廷而論國之大事<lb/>
其術可謂甚踈其禮貌可謂甚野矣在廷之臣見其<lb/>
言論必且咲其妄而帝即日下詔與之俱西如不能<lb/>
視者從相之言不能聽者觀人之指屈天子之貴歛<lb/>
絶世之威而惟敬之信當時不以爲輕動後世不以<lb/>
爲無謀而子孫果安其利是知善不必自巳出貴乎<lb/>
能用人之善人君不必兼衆人之所長在乎因人之<lb/>
長而用之高帝之才非能逺過於人也智非能慮事<lb/>
<pb n="KR4e0074_SBCK_005-15a"/>
詭計而惟積至誠用大德以結乎天心使天眷其德<lb/>
若慈毋之保赤子而不忍釋故其子孫雖有至愚不<lb/>
肖者足以亡國而天下不忍遽亡之此慮之逺者也<lb/>
夫茍不能自結於天而欲以區區之智籠絡當世之<lb/>
務而必後世之無危亡此理之所必無者也而豈天<lb/>
道哉<lb/>
　　深慮論二<lb/>
藥石所以治疾而不能使人無疾法制所以備亂而<lb/>
不能使天下無亂不治其致疾之源而好服藥者未<lb/>
有不死者也不能塞禍亂之本而好立法者未有不<lb/>
<pb n="KR4e0074_SBCK_005-15b"/>
自謂能用三人傑故勝項氏三傑帝素所重者用其<lb/>
言爲甚易未足以見帝之美踈賤如婁敬而用之不<lb/>
疑此漢之所以興也<lb/>
　　條侯傳論<lb/>
天下之賞罰必有所受受於人者必制於人大夫受<lb/>
於諸侯諸侯得以賞罰之諸侯受於天子天子得以<lb/>
賞罰之惟天子之大柄受於天而天不屑屑然與之<lb/>
較古之聖人恐其無所畏而肆也於是立史氏以書<lb/>
之史氏者所以賞罰天子而立天下之大公於世故<lb/>
天子之所賞而濫天下莫敢問史氏得以奪之天子<lb/>
<pb n="KR4e0074_SBCK_005-16a"/>
之所罰而僣天下莫敢言史氏得以予之天子之身<lb/>
所爲有當否乎其下者莫敢是非也史氏秉大公之<lb/>
道是非之故天子之賞罰信於當時史氏之賞罰信<lb/>
於萬世天子之賞罰可以賤貴一世之人而史氏之<lb/>
賞罰可以懲勸於無竆榮辱於旣死君子謂史氏之<lb/>
柄不在天子下彼以其位此以其公也使史氏之予<lb/>
奪而不以其公後世何所取信哉漢𥘉輔相之臣多<lb/>
岀於一時亡命屠販刀筆之流其人皆習熟世故迫<lb/>
於利害善避禍趨變而堅守臣節求諸高惠文景四<lb/>
世間如王陵周亞夫軰無數人而亞夫尤得大臣體<lb/>
<pb n="KR4e0074_SBCK_005-16b"/>
在景帝時以争皇后兄信及匈奴䧏王之封忤㫖遂<lb/>
用他事下獄以死夫封無功者以亂先帝之法納夷<lb/>
狄之叛臣以啓爲臣不忠之心此誠宰相之所宜争<lb/>
也亞夫争之豈爲過哉彼景帝者私刻忍人也欲封<lb/>
其后之兄而亞夫不從其心固有殺亞夫之端矣特<lb/>
未得其名耳及䧏王而不封其怒宜愈甚特無以屈<lb/>
其說故忍而未發官甲楯之告景帝方幸其有名以<lb/>
誅之遂卒寘之於死求其所爲事確乎有大臣之風<lb/>
景帝罪之者私恨也爲史者宜有以明之而司馬遷<lb/>
反詆之爲守節不遜以取竆困嗚呼人臣如亞夫乃<lb/>
<pb n="KR4e0074_SBCK_005-17a"/>
可謂之不遜乎夫朝廷之禮君臣之分固有當遜者<lb/>
矣至於爲一事而亂舊典起邪心爲害於國甚矣茍<lb/>
阿意希㫖從而附和之此小人反覆之計謀一身而<lb/>
不顧軄業之所爲烏可謂之遜乎人臣者以義守軄<lb/>
以忠事君利害有所不恤茍畏窮困而安利逹則無<lb/>
所不至矣亞夫之心豈以窮困爲戚者哉遷不稱其<lb/>
能守官而詆其不遜不閔其死不以罪而悲其困窮<lb/>
史氏之論若此何以信於後世此吾嘗論遷善紀事<lb/>
而不知統善陳辭而不能㫁有良史之才而不逹君<lb/>
子之道亞夫傳之類也<lb/>
<pb n="KR4e0074_SBCK_005-17b"/>
　　霍光<lb/>
霍光以樸直見知武帝輔少主廢昌邑立中宗功烈<lb/>
爲漢伊尹而身死受赤族之誅世嘗疑之曰是烏足<lb/>
疑哉光之獲全其軀亦巳幸矣賞罰生殺予奪者天<lb/>
之大柄授之天子使奉而行焉者也故是六者惟天<lb/>
子得專之然猶不敢私任其喜怒好惡以爲輕重而<lb/>
一決之於天功懋焉而後賞曰非我賞之也天賞之<lb/>
也罪盈焉而後罰曰非我罰之也彼得罪於天也其<lb/>
於生殺予奪莫不裁之於天而不敢預存於心以可<lb/>
專之位持之以恭謹至於如此猶且或有不中禍及<lb/>
<pb n="KR4e0074_SBCK_005-18a"/>
於身而殃及乎子孫况於無其位者乎且以伊尹之<lb/>
聖以德則天下莫加以位則爲之師而當阿衡之任<lb/>
以功則相湯取天下致太平三世而至于太甲其格<lb/>
於天而著于民亦巳久矣其於太甲也未嘗廢之特<lb/>
奉之居憂於先王冡上俟其修德而迎之以歸其於<lb/>
進退宜無不可時之人孰敢非之然而伊尹旣復政<lb/>
於君即決然請去其位不敢略有顧戀遲留之心何<lb/>
者誠知天之大柄不可以久持也夫伊尹聖人不任<lb/>
其私以賞罰生殺予奪亦昭昭矣猶畏且慎如此彼<lb/>
霍光者自度何如人哉以德則僅若恒人以功則非<lb/>
<pb n="KR4e0074_SBCK_005-18b"/>
有平暴亂安宇内之績特以謹愿偶爲人主所信而<lb/>
托以非常大事計其平日操天子之柄以制群下者<lb/>
㡬何年矣其於輕重緩急巳不能無私意行於其間<lb/>
乎哉<hi>疑衍</hi>然立昌邑旣不審隨數而廢之天下之人見<lb/>
其所爲蓋巳側目視光者久矣非特天下之人吾意<lb/>
中宗未立之時亦疑光之爲人矣不待叅乘而後疑<lb/>
之也爲光計者當中宗之初立社稷宗廟旣有所托<lb/>
不負先帝顧属之心即宜力辭而引去不許則宜辭<lb/>
朝廷之政不與而以列侯就第庻可少紓中宗之疑<lb/>
而息衆庻之怒光則不然一歸政而不受則肆然而<lb/>
<pb n="KR4e0074_SBCK_005-19a"/>
居之至於身死而後巳且中宗是時年近壯矣其於<lb/>
民情國體究之熟矣光曷不思乎當昭帝之初立燕<lb/>
王上官之變非昭帝之明光之誅其得免乎在執政<lb/>
未久之時且若此更廢一主之後其生殺予奪賞罰<lb/>
之際妄用者多矣使重有告於中宗光其可免乎吾<lb/>
故曰光之不底于戮幸也以其昧於去就之義而不<lb/>
知天之大柄不可僣持也雖然光不學無術其昧於<lb/>
去就不足責也中宗之待光宜亦不能無過焉當歸<lb/>
政之時封之以上國榮之以顯號優游以師傳之禮<lb/>
而擇　其　之權使光有明哲之知禹雲<lb/>
<pb n="KR4e0074_SBCK_005-19b"/>
山等知威權之不可以太盛而思退戢之道焉光身<lb/>
死之餘豈有赤族之禍乎故赤族之誅不在禹雲山<lb/>
謀逆之時而在光秉政之日中宗之疑霍光不在許<lb/>
后之死而在乎廢昌邑之時故取族滅者非禹雲山<lb/>
也光也光之得罪於天非廢立也僣持天之大柄也<lb/>
嗚呼世有不幸而居光之任者得吾言而思之其可<lb/>
免於禍乎<lb/>
　　丙吉<lb/>
君子之於天下盡人事而後徵天道天道至㣲而難<lb/>
知也人事至著而易爲也舎易爲而求難知則爲不<lb/>
<pb n="KR4e0074_SBCK_005-20a"/>
知先其㣲而後其著則爲失序堯舜禹益相告戒之<lb/>
辭詳矣傳道則曰執中用人則曰九德治民則曰六<lb/>
府三事至論天道則暦象授時之外未嘗有片言焉<lb/>
三聖賢之於天道豈有所未逹哉棄所宜爲而求之<lb/>
恍惚詭誕之域者固聖賢之所不取也宰相之軄上<lb/>
有以格君下有以足民使賢才列乎位教化行乎時<lb/>
風俗美於天下倫理正而禮樂興中國尊而夷狄服<lb/>
有生之倫各遂其性而無乖戾闘争則可爲盡軄矣<lb/>
不必<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>然探其所難知以爲觀美也能盡其軄雖<lb/>
日月失明寒暑不節無害其爲治軄有未盡使天地<lb/>
<pb n="KR4e0074_SBCK_005-20b"/>
位而萬物育亦安所益於民乎漢史稱丙吉不問死<lb/>
傷而詰牛喘以爲知大體此非君子之言民不知道<lb/>
至於相殺傷於都市之内政教不振而俗墮壊其爲<lb/>
變亦甚矣豈非宰相所當憂乎舎此不問而恐隂陽<lb/>
不和何其迂且妄也子路問事鬼神子曰未能事人<lb/>
焉能事鬼不先盡事人之道而事鬼且不可况不務<lb/>
人物之性而徴不易知之天道烏在其能爲相乎且<lb/>
宣帝時俗之弊非特相殺傷而巳一歲中子弟弑父<lb/>
兄妻妾弑其夫者二百二十餘人㡬不可以爲國吉<lb/>
不能佐其主以仁義使革風易俗䧟斯民於禽獸而<lb/>
<pb n="KR4e0074_SBCK_005-21a"/>
惟一牛之問謂之知所緩急不可也漢儒之學泥於<lb/>
術數而不知道其流至於蔽而不通愚而信恠雖可<lb/>
稱如吉者猶溺焉而不以爲異况不足稱者乎天下<lb/>
猶人身然風俗血氣也灾祥肥瘠也戕刺其體膚而<lb/>
不問見瘠者而問之人必以爲惑矣察於細而忽於<lb/>
巨惑莫大焉而以爲知大體可乎然則洪範之說皆<lb/>
不足信歟非然也庻徴九疇之一也必以人事爲之<lb/>
本盡人事而後徴天道者吾之所知也信灾祥而遺<lb/>
人事者漢儒之謬洪範之蠧也非君子之道也<lb/>
　　黃覇<lb/>
<pb n="KR4e0074_SBCK_005-21b"/>
漢史稱黃覇爲相功名損於治郡時昔者嘗惑之謂<lb/>
豈有才如黄覇而不能爲相者乎後觀其爲張敞所<lb/>
奏然後釋然知其故蓋宣帝不能盡覇之才非覇不<lb/>
能也天下之患非才之爲難而用才者之爲難夫騊<lb/>
駼駃騠可以不載駕而致千里不遇善御之人雖欲<lb/>
一日百里不可得也宣帝善任守令而不善任相知<lb/>
愛民之情而不知爲國之體其天資善察好挾數以<lb/>
用而持法大嚴丙吉魏相之徒號爲賢相不過逡逡<lb/>
然行乎䋲墨之内醇謹僅足而巳非能有所創逹施<lb/>
爲可爲後世法也豈二子之才止於此宰相之功業<lb/>
<pb n="KR4e0074_SBCK_005-22a"/>
視人主人主善任相雖中才亦足以爲治不能任相<lb/>
雖俊傑不能以成功覇之治郡時得以意操縱㫁制<lb/>
行于民而逹於境内故可以得人心及入而爲相欲<lb/>
飭法令則人將以爲過欲行教化則人將以爲迂欲<lb/>
守廉隅則人將以爲拙沛然行於一郡而莫敢禦<lb/>
者今皆窒沮而不可惜乎雖有有爲之才安能立不<lb/>
可爲之功致不可得之名哉其敕上計吏之事教化<lb/>
之一端耳真宰相之所宜爲古之人先務教化<hi>缺</hi>覇<lb/>
豈爲過哉張敞遽毀訐之謂其教民爲僞而宣帝亦<lb/>
遽聽之蓋宣帝之素志以爲漢家自有制度從事乎<lb/>
<pb n="KR4e0074_SBCK_005-22b"/>
督責苛刻之間而惡聞教化之說久矣敞之言正與<lb/>
帝意合故帝信敞不疑而尤覇之非覇雖有爲其可<lb/>
復得哉王猛慧黠小才非有絶人之智超世之量符<lb/>
堅斬除異議之臣而親任之卒幷疆國而雄視海内<lb/>
非猛難遇用猛者難遇也任人以位而不假之權猶<lb/>
不任也假之權而不用其言行其道猶無權也今覇<lb/>
治郡則爲良吏爲相則爲恒人任之以良吏之道彼<lb/>
則以良吏自效也束之以恒人之制雖欲不爲恒人<lb/>
安可致哉噫才有餘而不用者士之責也用之不能<lb/>
盡人之才者人主之責也<lb/>
<pb n="KR4e0074_SBCK_005-23a"/>
　　東漢<lb/>
天下之患固不可逆料而預防之也吾計禁乎此後<lb/>
世之患岀乎彼吾謀杜其西後世之患生乎東禍亂<lb/>
之端神蔵而鬼伏常發於人所不疑之地而起於世<lb/>
所倚頼之人雖知者何由而盡備哉然古之善慮國<lb/>
家者毎事揆其始而考其終喜其成而憂其敗四海<lb/>
之事千載之業綜包參覈於吾之胸中而定他日爲<lb/>
患大小緩急推其得失而爲之俻使禍害之發不至<lb/>
於亂亡則庻乎可以盡吾心焉耳固非迷塞消沮能<lb/>
使之久而無患也武王周公之初定天下其心豈不<lb/>
<pb n="KR4e0074_SBCK_005-23b"/>
知封建之弊必至於幷吞削弱而不振也哉然恐易<lb/>
此道而更爲異法未必若封建之可以安且久也故<lb/>
且勉而爲此使治之有道者可以無亂失其道者亦<lb/>
不亟至於亡不敢過爲矯激難守之法以爲將來患<lb/>
也乘舟而渡水時有覆溺者人終不以一溺而廢舟<lb/>
駕馬行逺或有躓跌之失人終不以一跌而不駕在<lb/>
平𥙷其罅漏不完之䖏習其馳騁疾徐之節使慎之<lb/>
而巳前漢王莾之篡在乎元成失道上無明主下無<lb/>
正臣故莾得恃太后之勢而行篡竊之計非以三公<lb/>
輔相委任之權太重而然也光武過懲其弊而力矯<lb/>
<pb n="KR4e0074_SBCK_005-24a"/>
之不任三公以事而政歸于臺閣其後遂成䆠寺之<lb/>
禍而漢卒以此亡光武以爲莾之得成其篡者權太<lb/>
重耳今吾奪其柄則其害可除矣孰知宦寺之禍反<lb/>
有甚於輔相者乎此不熟究其大小緩急之故也夫<lb/>
莾之篡以母后臨朝外戚預政而致然豈委任太專<lb/>
之罪哉光武能著爲令典蔵之宗廟俾後嗣有㓜君<lb/>
在位當選厚德大賢之士爲三公以輔之而不許毋<lb/>
后外戚臨朝預政則其害可以息矣不此之思而惟<lb/>
罷三公之制宦寺之興始於此矣蓋宦寺恒以傳閨<lb/>
閤之命受襁褓之寄而妄作威福茍外有良輔以持<lb/>
<pb n="KR4e0074_SBCK_005-24b"/>
其柄内無毋后爲之依怙雖曹節王甫充溢乎宫闥<lb/>
亦何患哉可疾者不疑而疑輔相末路之弊也遂使<lb/>
三公除拜皆以賂遺宦者而得雖欲免乎亡亦難矣<lb/>
三公之位古所謂其天軄治天民者也茍擇當世之<lb/>
賢才而置諸位撫手而責其成功可也專横之禍何<lb/>
自而致哉事變亦衆矣然不察之以至明推之以至<lb/>
公䖏之以至當狥斯湏之細故而輕於變更惜哉光<lb/>
武之銳於求治而未逹乎大體也<lb/>
　　漢章帝<lb/>
治天下之患莫甚於矯前世之失而過於中天下之<lb/>
<pb n="KR4e0074_SBCK_005-25a"/>
事可矯也而不可過也然矯之急者必致於過失火<lb/>
之家三日不熟食走而躓者終身不御馬躓與火豈<lb/>
馬與食之罪哉而爲之不食不御此矯之過也蓋懲<lb/>
之甚者改必速畜之久者發必肆方其前人之所爲<lb/>
不合乎心其心悱然思有以易之而未能一旦㩀可<lb/>
爲之勢力矯其弊不暇顧理之是非則所失者愈多<lb/>
矣徃昔之事類此者甚衆雖漢章之賢亦未能免乎<lb/>
此也魏曹丕謂明帝察察章帝長者章帝豈真長者<lb/>
哉其天資亦明帝之流耳聞群臣言前代過於苛刻<lb/>
故深矯之以寛其寛也或過乎中而時自岀其所爲<lb/>
<pb n="KR4e0074_SBCK_005-25b"/>
又恒過乎嚴是以當時文物典章雖有可觀者而朝<lb/>
廷㡬於不治內則以皇后之譛殺四貴人而廢太子<lb/>
外則竇憲奪公主田園而不能加罪張林楊光恃勢<lb/>
貪殘而不知省鄭弘以太尉言竇憲而收其印綬以<lb/>
死此其失反有甚於明帝何足爲長者乎漢之稱長<lb/>
者以其持心謹厚而無害以德化人而人自服之也<lb/>
若文帝者是也而章帝非其人也文帝嘗曰長者固<lb/>
殺人乎然則無罪殺貴人譴三公縱貴戚酷吏虐民<lb/>
而不問皆不得爲長者明矣斯其矯弊不以道之過<lb/>
也王者之道不貴乎太寛亦不貴乎太察太察則善<lb/>
<pb n="KR4e0074_SBCK_005-26a"/>
者或不能自容太寛則惡者或可以苟免二者俱政<lb/>
之弊不足以爲中道明帝失之察章帝矯枉而两失<lb/>
之然章帝之心稍近乎寛非明帝比也漢四百餘年<lb/>
歴二十四帝稱善治者僅數人而章帝與焉其功德<lb/>
可少哉且猶不能盡善也今有善弓惜其偏而欲矯<lb/>
之也必問諸弓人豈智之不若哉其智專且習也欲<lb/>
矯天下不求天下之士而問之謂之智可乎章帝賢<lb/>
矣惜其不得天下之士而輔之也<lb/>
　　嚴光<lb/>
君子之䖏世必乎仕則忘其身必乎不仕則忘其民<lb/>
<pb n="KR4e0074_SBCK_005-26b"/>
忘身不智也忘民不仁也皆非君子之事也譬之水<lb/>
之在川通則流障則止隨其所遇而水不與力焉故<lb/>
隱不求名仕不規利各當其宜而巳嚴子陵之不仕<lb/>
光武或以不事王侯爲子陵之高子陵豈爲名高而<lb/>
隱者哉使有意於隱而偃蹇不屈以邀人主之尊禮<lb/>
則樊英之流釣禄位之術耳吾知子陵不爲是也賢<lb/>
者非事君之爲難而行道之足貴故量其主而後入<lb/>
察其㡬而後動不使吾君有得賢不任之譏吾身有<lb/>
竊位負國之愧子陵與光武布衣研席之舊知其志<lb/>
趣德量之淺深審矣苟光武推誠善任子陵寜不少<lb/>
<pb n="KR4e0074_SBCK_005-27a"/>
貶相輔以濟斯民乎以其事觀之不任三公而政歸<lb/>
臺閣大臣以切直死者有之群臣以非䜟而見罷黜<lb/>
者有之子陵剛介人也不黙黙以固位必諤諤與之<lb/>
争光武豈能堪之與其用而使人主有踈薄故舊之<lb/>
嫌則孰若不仕以全君臣之義哉此子陵所以爲君<lb/>
子而後世莫能窺其本心者也王良友人誚良曰不<lb/>
有忠言竒謀而取大位何徃來屑屑不憚煩也嗚呼<lb/>
爲此言者其知子陵之志也乎易曰君子見㡬而作<lb/>
子陵近之<lb/>
　　竇武<lb/>
<pb n="KR4e0074_SBCK_005-27b"/>
禍恒發於大忽而事多敗於不㫁爲天下之大事者<lb/>
當畏可恃而危埀成不以巳之有恃而易人不以彼<lb/>
之不足俻而肆志故所舉無不成而身完功立竇武<lb/>
之謀誅曹節王甫其志可謂忠矣而身不免受其殃<lb/>
世常悲之不知武有以致之也宦官擅政天下之所<lb/>
同惡也陳蕃及同謀之士天下之所稱以爲賢者也<lb/>
女爲太后而身爲大將軍以天下之賢而誅天下之<lb/>
所惡宜乎去之如拉朽發腐事之成可以萬全而卒<lb/>
不成者以恃其可成而忽之也宦官之威行於中外<lb/>
久矣其根幹盤結宫省甚固爲誅之之計當使䇿謀<lb/>
<pb n="KR4e0074_SBCK_005-28a"/>
預定于外一旦㑹在廷之臣白太后及帝縛而夷之<lb/>
如雷霆之擊山嶽之壓使之不暇生變拱手伏辜則<lb/>
不盈朝而大患去矣今武則不然自五六月謀之至<lb/>
于九月而始發言於太后者再三而蕃復上䟽陳其<lb/>
罪惡請太后宣示左右及攻其同黨不嚴爲之備而<lb/>
從容歸府使宦竪得發宻奏刼帝爲變其失計不巳<lb/>
甚乎執犬于牢猶恐其噬而以兵自衞况節甫宫省<lb/>
久吏烏可謀誅之而不爲備哉武蕃之賢非不知此<lb/>
特忽其不足畏故耳爲計旣踈遂使太后變遷身亡<lb/>
家滅海内賢士戮殺殆盡而漢隨以亡其志雖忠其<lb/>
<pb n="KR4e0074_SBCK_005-28b"/>
才不足稱矣小人之謀害君子其爲心忍爲慮周爲<lb/>
計決故君子多不能免君子之誅小人持以不忍之<lb/>
心行以踈略之計而不虞其足以爲害故反受其禍<lb/>
者甚衆此天下所以治難而亂易忠義之士於是無<lb/>
所成功也有國家者可不慎其始哉<lb/>
　　崔寔<lb/>
昔者觀孔子之書見其於子貢仲由之徒善於說辭<lb/>
必深折而重抑之明足以億事未爲有過也而傷其<lb/>
多言以仕爲學未爲違道也而惡其口給而近佞心<lb/>
常以爲惑奚孔子不貴於言若是耶及觀戦國之際<lb/>
<pb n="KR4e0074_SBCK_005-29a"/>
天下之士皆棄道徳仁義而不脩以口舌磨切世主<lb/>
而覬勢竊柄大者亡人之國小者自殺其身又甚焉<lb/>
者著爲邪說以爲後世害紛然出乎斯道之外流於<lb/>
刻薄荒鄙誣民敗俗之歸而不自知也然後喟然嘆<lb/>
曰此孔子所以聖乎其預知之矣凢亂之生必有所<lb/>
始也芻靈之弊必至於以人殉葬象箸之弊必至於<lb/>
瑶臺璚室孔子之教人以勿易於言而周卒以口舌<lb/>
縱横之辨而亡夫言豈可茍哉快意於一言或足以<lb/>
禍萬世發憤立一事或可以禍異時矯當時之失不<lb/>
求古今之變而輕於持論非知道者也彼崔寔者獨<lb/>
<pb n="KR4e0074_SBCK_005-29b"/>
何人哉憤時君之柔闇則論柔闇之失可也遽爲邪<lb/>
說不顧理之是非而謂凢爲治者必以嚴而治以寛<lb/>
而亂此豈理也耶周秦之效夫人之所能識也寔不<lb/>
察乎此而亟稱宣帝之賢夫宣帝漢室基亂之主苛<lb/>
以爲明忍以爲㫁督責以爲能當斯世也斯民競知<lb/>
其可畏而不知其所可愛於是高惠文景之澤竭矣<lb/>
譬猶服金石恣聲色之人其外雖若未衰而其中之<lb/>
虗壊巳甚至於元帝繼之稍失其術則漢因以衰非<lb/>
元帝之罪也寔輕信而不知道敢爲異論而不顧其<lb/>
無稽至誣文帝以嚴致平何惑妄之甚哉漢之久而<lb/>
<pb n="KR4e0074_SBCK_005-30a"/>
亡者文帝之功也且使宣帝䖏文帝之時是生一秦<lb/>
也宣帝固非秦比也率其所爲行於甫定之世則其<lb/>
異於秦者㡬希而豈能治哉治道固有本末先之以<lb/>
政教而後刑罰者秦漢以下皆是也文帝能叅之恭<lb/>
儉忠厚之化故治其餘則守法而巳故未旋踵即不<lb/>
免於危漢室至於光武猶再榮之木其膏澤將盡矣<lb/>
明章能扶植培㙲之僅至少康孝安以䧏漸衰而亂<lb/>
固其理也自非仁賢若文帝承之猶恐其不救而寔<lb/>
欲濟之以嚴刑峻法此欲救將萎之木而㫁其根鄙<lb/>
哉愚儒好高之論也仲長統乃從而稱之此其知與<lb/>
<pb n="KR4e0074_SBCK_005-30b"/>
寔何異哉自孔子之末學者不明道而阿世韓非之<lb/>
愚至以堯舜爲土水而以刑罰爲膏粱所聞者卑而<lb/>
所習者陋無恠其爲此言也漢之諸儒惟賈誼董相<lb/>
及王吉爲庻㡬如寔與統時人所推爲大儒而其論<lb/>
至於與韓無異於乎其所從來逺矣豈特寔之罪哉<lb/>
　　馬融<lb/>
馬融以通經術稱名儒旣事梁冀復爲作章奏請誅<lb/>
李固節義喪敗而不惜蓋其心在乎利禄也然卒不<lb/>
免冀手未㡬髠笞徙朔方二者無一得而徒取惡聲<lb/>
孰若不食冀禄之爲高哉茍謂事冀爲不獲巳當其<lb/>
<pb n="KR4e0074_SBCK_005-31a"/>
欲害李固杜喬之初毅然引大義而争之以此得罪<lb/>
死有餘榮曲附姦回以圖身利而終蹈乎禍豈不足<lb/>
爲患失者之戒乎<lb/>
　　趙苞<lb/>
趙苞爲遼西守鮮卑刼質其母而攻其城苞曰昔爲<lb/>
母子今爲王臣義不得顧私恩力戰破之母遂遇害<lb/>
余曰苞善守官矣然而未知義也千金與盈尺之璧<lb/>
孰重人必曰璧重函璧之櫝與千金孰重人必曰千<lb/>
金重璧固重於千金矣以櫝而敵千金不可也君固<lb/>
有重於親者親亦有重於君者使守一城而君在焉<lb/>
<pb n="KR4e0074_SBCK_005-31b"/>
城存則君存城亡則君亡㓂雖刼母以脅䧏吾盡死<lb/>
以存君可也苞之所守者漢之君恃此以爲存亡乎<lb/>
抑土地而巳乎如土地而巳土地者壁櫝之類也固<lb/>
不宜以此易母而不救也况善於謀者未必失君之<lb/>
土地子彼鮮卑者衆多而可以計取性貪而可以利<lb/>
誘其質母而攻城也所欲得者貨財耳能出數十萬<lb/>
賂之而以母爲請彼樂得吾之利未必不從者也茍<lb/>
利未足盈其心則求而避之彼雖得吾城吾徐以計<lb/>
攻之未有不勝者也不此之圖而使母死於㓂手雖<lb/>
可以存天下君子猶不忍也况一城乎義者合乎道<lb/>
<pb n="KR4e0074_SBCK_005-32a"/>
而宜乎人心之謂也不可以固而不知變也棄毋以<lb/>
全城與全毋而棄郡其非義則一然不若棄毋之愈<lb/>
甚也權其輕重使合乎宜上不失親下不失軄惟逹<lb/>
於義者能之惜乎苞之不足以及此也<lb/>
　　許劭<lb/>
不以竆逹易其守者君子也不以治亂改其節者良<lb/>
臣也屈挫於困約者必不能不驕於冨貴䖏衰世而<lb/>
爲亂者豈能效忠於平治之時乎許劭謂曹操爲治<lb/>
世之能臣亂世之姦雄昔人以爲確論余意劭特畏<lb/>
其刼而陽爲好言以恱之耳姦黠之人譬之虎豹豺<lb/>
<pb n="KR4e0074_SBCK_005-32b"/>
狼明主在上制之以法束之以威虎豹豺狼之去玄<lb/>
夜而就白日特不敢肆其噬囓而巳豈遂化而爲麒<lb/>
麟騶虞也哉夫能臣者以義䖏其身以道事其君惟<lb/>
以忠國家成事功爲軄而身之禍福用舎不與焉如<lb/>
漢諸葛公唐之郭子儀者近之矣故受任於敗亡之<lb/>
際復起於退閑之餘有蓋世之功而欿然不居挾震<lb/>
主之勢而人不之忌彼其存心積慮一本乎至誠而<lb/>
不以絲毫之僞雜乎其間是以上而君安之下而民<lb/>
恱之其功業之盛卓乎無繼者以是故也彼曹操者<lb/>
以權詐爲智以巧譎爲略寓誅殺於嘻咲蔵猜狠於<lb/>
<pb n="KR4e0074_SBCK_005-33a"/>
簡易此其事主御人應物逹變者舎詐與譎莫先焉<lb/>
故雖梟張烏合於一時能盗漢之天下而不得天下<lb/>
之心使其遇英明之主譬如彭越之歸漢李宻之䧏<lb/>
唐亦終爲誅滅而後巳何以爲能臣於治世固當爲<lb/>
亂世之治臣操何德而堪之吾故曰劭之論刼於操<lb/>
而發耳非所以論操也<lb/>
　　華歆<lb/>
士固有德有餘而不善用者然操履不失乎正雖不<lb/>
長於用無害其爲士也若華歆者專制一郡拱手而<lb/>
見奪於人其才不足稱矣又不能固守而役於曹操<lb/>
<pb n="KR4e0074_SBCK_005-33b"/>
爲之弑天下之毋此誠小人之無耻者而當時謂之<lb/>
良德有德者果如是邪史乃以其少時鋤地得金視<lb/>
而棄之與管㓜安揮去不視分優劣㓜安百世之士<lb/>
清介之行老而不衰與其初志正稱以歆比之不啻<lb/>
犬豕之於神龍懸絶甚多世俗論人槩以小㢘細謹<lb/>
信其大節早年所踐料其平生義士仁人不以可欲<lb/>
惑志而好名之士多飾詐以釣名夫豈可不深辨邪<lb/>
　　諸葛孔明<lb/>
以庸常之人而問於賢人君子者人之情也以賢人<lb/>
君子而求所不及於庸常之人此非人之恒情而君<lb/>
<pb n="KR4e0074_SBCK_005-34a"/>
子之盛節也爲天下之大事者必力行乎衆人之所<lb/>
難勉使所爲果有服乎天下然後可以驅馳籠絡天<lb/>
下之士而用之茍無以大異乎衆人則爲人役之不<lb/>
暇何暇用天下之士哉諸葛孔眀以布衣至於爲相<lb/>
而人不以爲速以討賊爲巳任而不任將帥人不以<lb/>
爲自用兵敗而功不成人不以爲無勇㫁一國之政<lb/>
賞罰予奪無所貸人不以爲專世皆謂孔明才智之<lb/>
可以服人而不知不自肆其才智而取諸人此孔明<lb/>
之所以服人也三國人才呉爲衆魏次之而漢又次<lb/>
之然漢之孔明二國之司馬懿周魯張陸之徒皆不<lb/>
<pb n="KR4e0074_SBCK_005-34b"/>
能及當是之時天下一孔明耳而無所與譲及其爲<lb/>
相顧乃深有資於僚佐而懇懇求忠益之言以孔明<lb/>
之賢豈待乎僚佐之益舉全蜀之士豈復有出於孔<lb/>
明智慮之右者乎賢人君子之用心也逺而期望也<lb/>
大常自見其不足而不見其有餘常恐巳闕之不聞<lb/>
而不敢謂人言爲不可惟不自恃其才智也故能用<lb/>
舉世之才智茍露其才智與人角錙銖分寸以求勝<lb/>
則有才智者皆吾敵也吾安得而用之孔明之爲相<lb/>
欿然虗巳以求聞巳之過秦漢以下爲相者皆不及<lb/>
也而陳壽之徒比之爲蕭何豈不辱孔明哉事功之<lb/>
<pb n="KR4e0074_SBCK_005-35a"/>
成敗不可以論人也久矣禹稷與天地並而顔子陋<lb/>
巷之竆人伊尹佐商有天下而伯夷餒死無以自存<lb/>
其身之所䖏殊其所爲又殊其志之所向亦殊孟子<lb/>
獨謂顔子可比禹稷伯夷與伊尹皆得聖人之一偏<lb/>
若孟子可謂善觀人矣夫善觀人者不以所至爲優<lb/>
劣蓋成敗利鈍天也天之所命雖聖賢有所不能爲<lb/>
聖賢之道寜有不至哉其所不能者非道之過也以<lb/>
孔明之賢興漢而致治其素所蓄積者不幸而功不<lb/>
成天也安得以成敗論孔明哉推孔明之心伊尹周<lb/>
公之亞也而其所未至道不逮也使孔明聞道則爲<lb/>
<pb n="KR4e0074_SBCK_005-35b"/>
聖賢矣惜乎其未有聞也於乎道不勝其才智玆其<lb/>
所以爲孔明也歟然其過秦漢之士則逺矣<lb/>
　　龎統<lb/>
三代之時人才皆本於學故有才者必明於道德之<lb/>
要知道者必通於爲治之法自周室旣衰上不知所<lb/>
以教下不知所以學於是人各就其性之所近而攻<lb/>
之而學術治才析而爲二天下之士明於經術者未<lb/>
必能見諸事功優於世務者未必能本於學術其弊<lb/>
至於秦漢之間世主以儒生爲無用而司馬徽之論<lb/>
人才亦謂儒生俗士不識世務識世務者在乎俊傑<lb/>
<pb n="KR4e0074_SBCK_005-36a"/>
其謬豈不甚哉儒者之道大之無不該細之無所遺<lb/>
近不以爲易而不舉逺不以爲迂而不爲固無有不<lb/>
逹乎世務而可以爲儒者也其不逹世務者謂之非<lb/>
儒可也安可謂儒生不足用乎自徽所稱者觀之若<lb/>
諸葛孔明之言論事爲其不中乎道者鮮矣謂孔明<lb/>
非儒者不可也然徽以孔明龎統並稱吾竊有疑焉<lb/>
論者惜統早死故㓛業不及孔明余謂使統不死終<lb/>
非孔明比也孔明之學庻乎王道而統之言皆矯詐<lb/>
功利之習劉璋之迎昭烈或說昭烈就取益州昭烈<lb/>
恐失信於天下統則請就其來迎而襲殺之昭烈之<lb/>
<pb n="KR4e0074_SBCK_005-36b"/>
不即從所以堅益州之民服從之志猶有王者之用<lb/>
心也統獨切切焉欲奪璋之位其噐量何淺哉王者<lb/>
患乎德不弘道不洽不患土狹民㣲也昭烈居荆州<lb/>
之地能喻之以道俾民樂生而趨義呉蜀之民固將<lb/>
棄其主而歸之矣茍爲不然以四海之衆而見奪於<lb/>
亂臣所少者豈地與民哉統不能輔其主以仁義敷<lb/>
大信於海內而導之爲齊桓晋文所爲之事其才智<lb/>
不足稱矣安在其爲俊傑哉或者以昭烈得益州故<lb/>
能抗呉魏不知其不能興漢之業者自取益州始昭<lb/>
烈非有匹民寸地之基特以區區之信義感激人心<lb/>
<pb n="KR4e0074_SBCK_005-37a"/>
所至人皆樂從之及乎虜璋而㩀其位由是魯肅得<lb/>
以譲誚關羽孫權得以分裂荆州而昭烈之聲威損<lb/>
矣此功名之心勝而不知道術故也先王之智謀兵<lb/>
力非能逺過於後世其能以弱制強以小服大獨何<lb/>
耶以其養才立教無不可用之學無不知道之人也<lb/>
夫行一法而使弱可強小可大雖不求功利而功利<lb/>
豈不逺哉而世主顧忽之以爲儒生不可信之言<hi>之言</hi>
<hi>疑衍</hi>謂之善治殆猶未也<lb/>
　　諸葛誕<lb/>
請葛氏兄弟三人仕於三國才氣雖不相類然孔明<lb/>
<pb n="KR4e0074_SBCK_005-37b"/>
之下瑾與誕亦人豪也誕當司馬昭僣竊之時拒賈<lb/>
充之說起兵討之事雖無成身不失爲忠義豈非凛<lb/>
然大丈夫乎世俗乃以是訾之謂蜀得龍呉得虎魏<lb/>
得狗爲斯言者必賈充之徒自以<graphic n="KR2471" url="https://raw.githubusercontent.com/kanripo/KR-Gaiji/master/images/KR2471.png" mimeType="image/png"/>國弒君取富貴<lb/>
爲得計論人成敗而不識逆順是非之辨者也豈非<lb/>
揚子雲所謂舎其沐猴而謂人沐猴者邪<lb/>
　晉論<hi>二首</hi>
書不可盡信也而紀載之詞爲尤甚同時而仕同堂<lb/>
而語十人書之則其事各異蓋聞有詳略辭有工拙<lb/>
而意之所向好惡不同以好惡之私持不審之論而<lb/>
<pb n="KR4e0074_SBCK_005-38a"/>
其詞又不足以發之能不失其真者鮮矣况於世之<lb/>
相逺或數百年耳不聞其言目不覩其事身不預當<lb/>
時之得失意揣心搆以𥙷其所不足而增其所未備<lb/>
或有所畏而不敢直書或有舊恩故怨而過爲毀譽<lb/>
或務竒眩博而信傳聞之辭或欲駭人之視聽而駕<lb/>
爲浮辨自左氏司馬遷斑固不能免乎此弊况世之<lb/>
庸史其能傳信而不誣哉茍不因人君之賢否以考<lb/>
其政之治亂因行事之忠詐以定其人之㓛罪而欲<lb/>
盡信史之言則奸邪或幸免而無所懲豪傑之士咸<lb/>
有遺恨矣司馬師之於魏莽操之流亞也東關之敗<lb/>
<pb n="KR4e0074_SBCK_005-38b"/>
以司馬王儀引罪于巳而殺之其暴虐不仁狼虎而<lb/>
冠者耳史氏又謂朝廷欲貶諸将師不許曰此我不<lb/>
聽傅公休之過也諸將何罪悉宥不問而削其弟昭<lb/>
之爵師一人也兵敗一事也由前之言則爲小人由<lb/>
後之言則雖君子無以加之将孰㩀而信哉使二者<lb/>
俱得其實何暴於王儀而仁於諸将乎其必不然矣<lb/>
蓋盛德無繼者善多閟而不彰奸雄有後者惡多隱<lb/>
而不著師兄弟連執魏政弟之子遂奪魏而有天下<lb/>
子孫諱其先祖之惡而史氏亦畏而不敢直言故於<lb/>
師之紀傳則過稱其美於儀之事則謹志之以㣲見<lb/>
<pb n="KR4e0074_SBCK_005-39a"/>
頌師之美不亦輕於信乎孟子於武成取二三册武<lb/>
成以聖人之事孟子猶不信而非之况庸史之所述<lb/>
奸雄之事爲柰何盡信之乎信其所宜信而斥其不<lb/>
可信者此篤於信者也徒信而不知其非安在其能<lb/>
信乎孟子非不信書也不爲茍信乃所以善信也余<lb/>
非不信史也蓋學孟子而未能也<hi>㣲見下疑有缺</hi>
有天下而無天下之慮是以天下與人也天下固非<lb/>
知慮之所能守也然而先王終不敢忽人事而不脩<lb/>
以爲盡吾所當爲俾無復遺失然後可以奉承天之<lb/>
與我之意天之予奪豈偶然哉其得也必有所自其<lb/>
<pb n="KR4e0074_SBCK_005-39b"/>
失也必有所致天非不欲人得其全且久也然數百<lb/>
年而僅一見者人不能盡其道天雖欲與之而不可<lb/>
得也㧞人於衆庻而命之官孰不欲其久哉其或不<lb/>
免於危敗者有以致之非其君之不與也自書契以<lb/>
來享國最久者莫如周本於積累之深逺固然矣求<lb/>
其經久保大之法上輔乎天道下冝於人情山川草<lb/>
木之性鳥獸夷狄之類莫不曲盡而各有以䖏之堯<lb/>
舜之治不若是之詳也聖人豈好爲是煩悉乎不若<lb/>
此而至於亡者皆閼天之命君子不謂命也漢之境<lb/>
土分裂數十載自司馬氏父子襲蜀虜呉起而一之<lb/>
<pb n="KR4e0074_SBCK_005-40a"/>
可謂盛矣其赫然南靣而帝不惟識者知其宫闕將<lb/>
傾子孫不保奸雄黠胡亦掩鼻而咲之　盛尤<lb/>
其去兵過蚤立子非賢之所致孰知其失有大於此<lb/>
者乎誠使法立而制定餘教遺德流溢於海内雖刻<lb/>
　持以而　諸　臣民猶將稽首屏息而尊事之况<lb/>
君之嫡乎中國夷狄不使相淆疆弱富貧不使相懸<lb/>
上下有分内外咸叙雖揖譲而治可也奚獨於兵之<lb/>
恃晋之君則不然禮失於上而不知法弛於下而不<lb/>
舉風俗弊壊而不能振教化缺失而不能脩視其朝<lb/>
則大臣分黨而相軋貪墨而無厭視其野則胡虜雜<lb/>
<pb n="KR4e0074_SBCK_005-40b"/>
䖏於近畿而不爲之防庻人奢縱僣侈於下而不爲<lb/>
之禁雖以中才之主繼之不能免於亂矣况騃竪悍<lb/>
婦居乎位而重之以倫頴之徒犬䑕之属哉懿師以<lb/>
狡計詐力潜攘黙竊歴數世而後得僅一傳而失其<lb/>
十九骨肉相殘卒爲夷狄所轢籍有國以䧏未有子<lb/>
孫受禍若此之甚爲中國害若斯之酷者也豈非取<lb/>
之不以道守之無其具故耶取天下而不以道者禍<lb/>
必及其子孫漢之吕氏唐之武氏宋之金㓂或戮及<lb/>
其妻子或後嗣㡬無遺類雖人事之變亦天道之不<lb/>
可誣者然此三代者以其有守之之具故危而復安<lb/>
<pb n="KR4e0074_SBCK_005-41a"/>
衰而復盛而晉之旣㣲累有篡弒之禍以其治具之<lb/>
不完也取天下而不以道是以天下禍其子孫也守<lb/>
天下而無其具是使子孫禍天下也<lb/>
　　司馬孚<lb/>
斯道之在天下猶日月之在天也淫風恠雨彌時而<lb/>
止日月未甞不行乎其間亂臣賊子恣横乎世而天<lb/>
理之在人心者終不少變秦能滅六國之君而不能<lb/>
使六國之民不思其故主王莾能竊漢之位而不能<lb/>
使海內之民一日忘漢之德力可以服人身而不可<lb/>
以服人之心智可以擾人紀而不可以滅天之道先<lb/>
<pb n="KR4e0074_SBCK_005-41b"/>
王所以欲明斯道於天下者豈誠欲務迂逺難行之<lb/>
事以爲觀美乎其意以爲茍徒用法以禁之使不敢<lb/>
爲邪不若使之各知斯道自不能爲亂之爲愈也周<lb/>
自昭穆以下皆可以亡國強侯鉅伯環擁而迭興皆<lb/>
可以兼并然而却視竦顧莫敢發口萌犯上之言者<lb/>
非其勢力之不及特以斯道猶有存者畏受悖道之<lb/>
名而不忍也秦之土地兵力豈皆過於諸國哉卒至<lb/>
於刼其主而不顧者夷狄之俗教化不明君臣上下<lb/>
不知道也一家之敗必始於不學之人一國之亂必<lb/>
興於不教之地天下之禍常發於無道之國先王必<lb/>
<pb n="KR4e0074_SBCK_005-42a"/>
以教化爲先務而不敢忽者豈苟然哉曹氏以詐力<lb/>
得國而不知所教當是之時斯道不明甚矣故丕叡<lb/>
父子坐席未暖而司馬懿巳<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>其旁而欲攘取之臨<lb/>
終涕泣托以㓜孤少不合意則引其手而易其位如<lb/>
易偶人然公卿大臣迎合將順莫以爲非積習旣久<lb/>
至於弑君篡位以爲常耳而不復恠蓋舉中國而從<lb/>
之矣而其宗室之中若司馬孚者獨懇欵悲痛不忍<lb/>
與其謀子姓爲天子而身爲王公可謂尊顯矣獨慚<lb/>
愧若不忍居者身死於晉猶願爲魏之貞士夫魏之<lb/>
亡巳久奸佞小人若賈充之徒咸以爲堯舜之禅無<lb/>
<pb n="KR4e0074_SBCK_005-42b"/>
以過而孚獨拳拳懐其舊君豈有所求而然哉吾以<lb/>
是而知雖大亂之世斯道未嘗亡國可以滅而斯道<lb/>
不可滅也求之二千載間生於逆亂之族而不爲所<lb/>
變者三人司馬氏之孚武氏之攸緒朱温之兄全昱<lb/>
皆能知篡逆之非唯攸緒辭位避去不受寵禄爲最<lb/>
賢孚固非全昱可及然卒至受王爵而不辭其歸與<lb/>
全昱無異全昱故群盗惑於利而失其本心無足異<lb/>
者惜孚知忠而不知遷義之方也使孚爲魏而死謂<lb/>
之魏貞士可也魏亡而不仕乎晉謂之貞士亦宜也<lb/>
旣分土而居之是與師昭無别矣猶欲自托爲魏臣<lb/>
<pb n="KR4e0074_SBCK_005-43a"/>
其不智豈不甚哉雖然孚當廢弒之際不失臣禮使<lb/>
曹氏之臣皆能如孚師昭雖暴終不敢奪魏而自立<lb/>
也然則孚焉可少而斯道烏可忽哉<lb/>
　　殷浩<lb/>
自先王養士之制亡而天下無全才士之生于世者<lb/>
其學術各隨世之所尚而變觀乎世之所尚而士可<lb/>
知也西漢尚經術故士多通經而逹理東漢尚風節<lb/>
故士多能自重而不役志於利禄唐尚諌諍故抗直<lb/>
之士衆惟晉祖玄虗而尚清談故士之生於是時者<lb/>
能以恬淡寡欲治身而以簡檏不煩鎮俗釋然有等<lb/>
<pb n="KR4e0074_SBCK_005-43b"/>
貴賤齊死生之意王導以此興江左謝安以此勝符<lb/>
秦庾氷王彪之之流皆此以見重于世士之用學術<lb/>
猶工人之用噐噐之用雖不同然利者愈於鈍有者<lb/>
愈於無挾其所聞知以應當世之事其不合者鮮矣<lb/>
方未用時計畫規度天下之得失利害素巳定於心<lb/>
及居乎位則舉而施之如出物于懐入手于䄂取金<lb/>
帛干藏而陳之中庭快乎其無難沛乎其不竆矣冝<lb/>
其無不當也若諸葛孔明范仲淹身在布衣而巳有<lb/>
宰輔之志人亦以其志望之及其得志果不失人之<lb/>
所望是豈待言語而見哉以言語自表異者類多夸<lb/>
<pb n="KR4e0074_SBCK_005-44a"/>
誕之士若殷浩者夸誕之尤也人莫貴於自知自知<lb/>
而後可以知人晉疑桓温勢盛而藉浩抗之浩自計<lb/>
才智可以敵温否乎温握兵擅命久矣使才智與温<lb/>
等猶不易况浩不及而居之不辭求免於禍難矣彼<lb/>
温者志趣雖有不純而其才足以有爲且當是時晉室之衰甚<lb/>
矣使浩爲相能與驩然相下說以安國家利社稷不<lb/>
當以相軋而以信義喻之温必感奮而恢復其外浩脩<lb/>
爲相之軄而輔其内不越數年中原必可復也浩不<lb/>
此之究而輕動自用爲不能爲之事而圖不可圖之<lb/>
功踈姚㐮而致其敗信敵國之間而自將以襲人其<lb/>
<pb n="KR4e0074_SBCK_005-44b"/>
智術之踈殆與竪子無異固識者<hi>之所</hi>竊咲而俟其敗者<lb/>
卒取廢辱豈温之罪哉温謂用爲令僕其宜欲以浩<lb/>
爲相浩不惟不可將相亦非其所能爲也蓋浩率易<lb/>
而不知國體觀其欲殺蔡謨固知其人之誕妄而不<lb/>
可有爲矣其視導安之持重嚴蕳相逺不亦甚哉非<lb/>
名不足以取士而以名取士者又多失於虗名之人<lb/>
唐四䕫李元平及浩者皆名過其實者也自古不覈<lb/>
名實而取名實不副之人其不敗者幸也<lb/>
　郭巨<lb/>
郭巨埋子世傳其孝嗟乎伯竒順令申生之恭君子<lb/>
<pb n="KR4e0074_SBCK_005-45a"/>
弗謂孝也大杖不走曾子不得辭其責從父之令然<lb/>
且不可夫孝所以事親也茍不以禮雖日用三牲之<lb/>
養猶爲不孝况俾其親以口體之養殺無辜之㓜子<lb/>
乎且古之聖人行一不義殺一不辜而得天下不忍<lb/>
爲之故禹思天下有溺者猶巳溺之稷思天下有飢<lb/>
者猶巳飢之放麑不忍君子羡之况子孫乎巨䧟親<lb/>
於不義罪莫大焉而謂之孝則天理㡬於泯矣其孝<lb/>
可以訓乎不可以訓其聖人之法乎或曰茍爲不孝<lb/>
天曷以賜之金吁設使不幸而不獲金死者不復生<lb/>
則殺子之惡不可逃以犯無後之大罪又焉得爲孝<lb/>
<pb n="KR4e0074_SBCK_005-45b"/>
乎俾其親無惻隱之心則巳有則奚以安其生養志<lb/>
者固若是歟徼幸於偶耳好事者遂美其非義之行<lb/>
亂名教而不察甚矣人之好異哉豈其然乎或者天<lb/>
哀其子而相之歟不然則無辜之赤子不復生矣<lb/>
　　王彪之<lb/>
人恒病乎才略不足應天下之變才略足以應變而<lb/>
或不適乎事理之宜則其病反有甚焉者是以君子<lb/>
不特貴乎才畧之優而尤貴乎用之得其當譬之干<lb/>
將莫邪用以誅擊盗賊則爲義用以爲盗賊之事則<lb/>
爲亂用之同而所用異善惡判焉如水火故君子有<lb/>
<pb n="KR4e0074_SBCK_005-46a"/>
時而智有時而愚皆以適夫義而巳焉可茍乎桓温<lb/>
之於晉猶漢之曹操魏之司馬懿也少緩不死則篡<lb/>
晉必矣入朝而廢海西公是篡弒之漸也於斯之時<lb/>
立朝之士才足以任天下之重力抗大義而拒之使<lb/>
犬䑕之徒無所肆其噬囓之姦則善矣不然則奉身<lb/>
以死之亦可以明事君之節又不能然則𦍕狂稱疾<lb/>
勿預其事焉或可也而王彪之於禮儀未定大姦動<lb/>
色不知所爲之頃乃爲之草具儀制朝服當階神采<lb/>
毅然定太后令而廢其北靣正嫡之主此何爲也哉<lb/>
衆情疑懼方若鋒刄之迫膚而能䖏之從容正色厲<lb/>
<pb n="KR4e0074_SBCK_005-46b"/>
聲決以大事非勇者不能也然使彪之能以是折温<lb/>
於朝奮笏擊之豈非剛正不屈之大臣哉助強臣以<lb/>
廢其主作其聲勢以成姦謀其罪不在郗超之下而<lb/>
後世猶謂彪之爲才能之臣才固才矣惜其不善用<lb/>
也宋侍中謝朏當蕭道成自立使之觧宋主壐綬陽<lb/>
爲不知引枕而卧朏才智非彪之比然於廢興之際<lb/>
能全乎義孔子所謂其愚不可及者殆朏類邪<lb/>
　　梁武帝<lb/>
疫癘之生必自内不足者始疫癘不能擇人也内有<lb/>
不足則虗虗則自疑自疑其疾疾有不至者乎異端<lb/>
<pb n="KR4e0074_SBCK_005-47a"/>
邪說者道之疫癘也其入人者外<hi>疑作内</hi>虗無主而多<lb/>
疑者必先奸之飫於梁肉者不求藜藿身無罪戾者<lb/>
不問赦宥豈忽於味而薄於惠哉足且無疑也梁武<lb/>
帝以帝者之貴區宇之富驍雄英果之才力足以奪<lb/>
取人之國家勢足以制萬姓脩短之命及其志得功<lb/>
成顧屈辱於佛乘素車食瓦噐服庻人之衣冠而願<lb/>
爲其奴其志獨奚求乎蓋生於疑且悔也恒人少壯<lb/>
時挾勇徃之氣爲逆理異常之事以爲當然而不恠<lb/>
至於旣老而所爲畢成所志盡獲其氣亦且衰矣於<lb/>
是追計平生之所爲可愧可恨者雜然心目之中思<lb/>
<pb n="KR4e0074_SBCK_005-47b"/>
可以自贖之術而一洒之當此之時有告以佛氏之<lb/>
說者必将善而從之矣武帝以詐力攘人之國而弒<lb/>
其君滅其子姓其用兵畧地攻戦捍禦無辜而死者<lb/>
以千萬計春秋旣高靜思而熟念之孰非可悔者乎<lb/>
悔甚而疑疑而思釋之之道觀佛氏之說有觸于心<lb/>
以爲惟此可以贖吾之罪凢佛氏所禁者皆不敢爲<lb/>
佛氏所云利益於身者皆不吝而爲之卒至舎其身<lb/>
而不顧而不知其終無𥙷於危亡也佛氏之大指歸<lb/>
於誕妄武帝之所務又佛氏之所賤棄者豈恒理也<lb/>
哉王者之法有贖刑惟殺人不可贖使殺人而可贖<lb/>
<pb n="KR4e0074_SBCK_005-48a"/>
則殺人者愈多矣天之常道善惡各以類應爲惡而<lb/>
知悔少貸其罪則可矣今其言謂雖竆㐫極暴之人<lb/>
能幡然自悔則可以成佛是教人視爲惡爲無罪而<lb/>
啓僥倖之門也其妄不亦甚乎且有爲而爲善者爲<lb/>
利無爲而爲善者爲義以義存心者爲君子以利存<lb/>
心者爲小人利於免罪而爲善其心巳䧟於小人而<lb/>
梁武欲以此自釋固巳蔽於擇術矣欲免於禍得乎<lb/>
使梁武稍明王道知前之所爲不足以順天服人則<lb/>
勉爲仁義正家而正天下子弟輯睦小民親附則可<lb/>
爲善國矣棄所當爲而惟異端之從蔑倫悖教無事<lb/>
<pb n="KR4e0074_SBCK_005-48b"/>
之時子弟巳叛于下身幽於盗賊擁兵者環顧而不<lb/>
救憤怒而相屠不至身死國亡而不巳向之所爲適<lb/>
以爲害夫豈有利哉古之聖人不忍殺一不辜行一<lb/>
非義而取天下所以正其始也不敢舎仁義禮樂而<lb/>
左道小數必屏絶之所以善其終也始以詐力終以<lb/>
異端此梁武所以亡也<lb/>
　　魏孝文<lb/>
昔者舜命臯陶曰明于五刑以弼五教周人亦曰伯<lb/>
夷降典折民于刑豈非禮者刑之本而刑者禮之寓<lb/>
乎故禮之與刑異用而同歸岀乎禮則入乎刑法之<lb/>
<pb n="KR4e0074_SBCK_005-49a"/>
所不能加者禮之所取也春秋聖人用刑之書也而<lb/>
一本乎禮酌乎禮之中叅乎其事之輕重㫁以聖人<lb/>
書法之繁簡則春秋之㫖可識而天下難䖏之變可<lb/>
䖏矣文姜桓公之夫人而與弒其夫其罪爲重故於<lb/>
其去魯也削其姓氏曰夫人孫于齊哀姜閔公之母<lb/>
而與聞乎故其罪爲輕故於其去也不削其姓氏而<lb/>
曰夫人姜氏孫于邾然其事雖殊而子無讐母之義<lb/>
則等也是以於其葬也皆謹書之而無貶辭焉其稱<lb/>
孫于前以正天下之大義書葬于後所以全母子之<lb/>
至情皆本乎綱常揆乎人心合乎伯夷之典臯陶之<lb/>
<pb n="KR4e0074_SBCK_005-49b"/>
刑而無悖者也元魏馮太后酖其子獻文帝弘而獻<lb/>
文之子孝文帝宏爲馮氏行期年之䘮動循禮制君<lb/>
子取焉先儒有爲異說者以爲非所當服其說謂孝<lb/>
文於馮太后有不共戴天之讐烏得而爲之服吾意<lb/>
不然天下固無無父之國而豈有無毋之人哉獻文<lb/>
於孝文則父也於太后則子也母雖不慈子不可以<lb/>
不盡子道使太后有殺子之心而不果殺爲其子者<lb/>
尚不宜以欲殺巳故而弗爲服况孝文乃其孫而可<lb/>
以父故而讐祖母乎知其親而不能推其所當尊禽<lb/>
獸夷狄之道也因吾之親以推吾親之所親因吾之<lb/>
<pb n="KR4e0074_SBCK_005-50a"/>
尊以推吾親之所尊此聖賢之教所以異於禽獸夷<lb/>
狄而爲萬世通行之典也毋殺其子而縣得讐是知<lb/>
有父而不知父之有親也豈人情與天理乎假而不<lb/>
幸遇若文姜之毋預殺吾父爲子者欲讐之則子之<lb/>
弑毋與婦之殺夫其罪固無以異弒毋而復讐欲爲<lb/>
孝而益重其不孝猶且不可故聖人於文姜之卒書<lb/>
<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>以明毋子之恩况馮太后直哀姜比耳毋生之身<lb/>
而毋殺之死者且不敢怨而孫乃欲追讐其祖毋而<lb/>
絶不服䘮果何義者乎論者徒知父之讐不共戴天<lb/>
而不推孝子之於親縱受其虐不敢疾怨固非常人<lb/>
<pb n="KR4e0074_SBCK_005-50b"/>
之比茍惟伸子之情而不明父之於毋猶吾之於父<lb/>
是惟知有父而以祖爲路人商鞅韓非之法猶不至<lb/>
此顧欲妄援春秋以㫁之春秋之義曾若是戾乎故<lb/>
馮太后之殺子固獲罪于春秋而非子孫之所得讐<lb/>
也孝文之盡心乎䘮禮其於禮也合矣其於人子之<lb/>
情厚矣孔子曰人之過也各於其黨觀過斯知仁矣<lb/>
聖人於人之過求人之仁而論者乃於人之美而求<lb/>
其過其亦異乎聖人之教而甚於責人也哉或曰子<lb/>
無讐毋之義固然矣唐之武后論者惜五王不告于<lb/>
廟而誅之何也曰馮太后之惡惟在乎殺子故孫不<lb/>
<pb n="KR4e0074_SBCK_005-51a"/>
得而讐之武氏滅唐之宗廟社稷殱唐之子孫易唐<lb/>
之國號是唐之簒賊也子雖不忍讐之唐之祖宗其<lb/>
舎之乎五王爲唐討賊中宗勿與知焉其可也是亦<lb/>
春秋之意也故春秋之法罪輕而不悖乎禮者不以<lb/>
公義廢私恩惡大而爲天下所不容者不以私恩廢<lb/>
公義能權事物之輕重然後可以用春秋不然其不<lb/>
受誅於春秋者鮮矣<lb/>
　　崔浩<lb/>
子路問成人孔子荅以臧武仲公綽卞莊子三人者<lb/>
之所長而必謂文之禮樂而后可其意猶若不足於<lb/>
<pb n="KR4e0074_SBCK_005-51b"/>
此者始誦而思之以爲何成人之難如此耶旣而得<lb/>
其說然後知聖人之言竆萬世而不可加損也徒智<lb/>
而不能無欲則將舞其智以爲姦徒勇而不能無欲<lb/>
則將恃其勇以爲亂無欲而不能燭之以智行之以<lb/>
勇則將局爲狷固䧟於愚僻而終不能有成兼斯三<lb/>
者而又有禮以節之樂以和之庻乎合於君子之道<lb/>
矣不然三者特一行耳操一行者天下豈少哉秦漢<lb/>
以下諸葛孔明視成人爲近之張子房俻是三者而<lb/>
禮樂不足謀海内之事無遺䇿可謂智矣而未能不<lb/>
離乎詭棄三萬戸而不受辭權利而不居可謂無欲<lb/>
<pb n="KR4e0074_SBCK_005-52a"/>
矣而未能不近乎矯報讐秦項之間不遺知力可謂<lb/>
有勇矣而未能皆合乎義然比之當世之士則無過<lb/>
子房者矣固一世之傑也若聖賢之大成則豈如斯<lb/>
而止哉拓㧞氏之崔浩嘗自謂其才可儗子房而稽<lb/>
古過之浩信多智矣<hi>缺</hi>不肯屈爲之臣及遇高祖則<lb/>
曰沛公殆天授遂從而輔之不去子房非茍云爾也<lb/>
君子莫先乎擇主有濟世之術而不知擇可輔之主<lb/>
則爲棄其術遇可輔之主而無濟世之術則爲速其<lb/>
禍高祖寛厚長者子房知能用吾術可以有功能不<lb/>
受其位可以免禍也故天下旣定則欲引而去之使<lb/>
<pb n="KR4e0074_SBCK_005-52b"/>
君臣之間坦然無疑昔之料敵制變岀人意表者今<lb/>
皆歛戢韜秘不使毫髪發見于外說客謀士之態一<lb/>
旦化爲醇儒靜士而人不之覺高祖雖欲疑之豈可<lb/>
得哉此子房之智也浩之主夷狄之雄猜暴之虜耳<lb/>
而浩之術又皆岀乎推歩占驗譎恠恍惚之說叅之<lb/>
以揣摩縱横之辨智術蓋於其國權勢行乎群臣之<lb/>
上使人主忌其智同列畏其威固有致禍之道矣况<lb/>
重之以專挾之以私觸其所甚諱者暴之於外而身<lb/>
不知退卒取族滅豈足異也哉子房旣智而守之以<lb/>
無欲故全浩以智濟其欲則歸於不智而巳人之有<lb/>
<pb n="KR4e0074_SBCK_005-53a"/>
智猶地之有水然用之順其道物資之以生地利資<lb/>
之以成苟無以制之則浪溢泛濫適足以爲地之害<lb/>
君子之爲學必也本乎仁由乎義立乎其大者而用<lb/>
其智智發乎仁義天下之大智也不仁而欲用其智<lb/>
㡬何不爲崔浩哉<lb/>
　　蕭懿<lb/>
大臣之義守死非難也死而利國家安社稷爲難使<lb/>
惟知守死之爲得而不顧社稷國家之存亡烏在其<lb/>
爲大臣也哉齊東昏之惡浮於昌邑王逺甚率其所<lb/>
爲亡齊決矣蕭懿之入爲尚書令也誠有忠藎之心<lb/>
<pb n="KR4e0074_SBCK_005-53b"/>
告于宗廟擇其昆弟之賢者如寳寅軰而立之而廢<lb/>
東昏以侯還第則齊祀可延姦雄執兵柄者雖有䟦<lb/>
扈不臣之心亦無自而作矣懿則不然知其主之昏<lb/>
狂而不能爲之計歛手就戮而卒無益於天下惟憂<lb/>
其弟之爲國患而竟亦莫之能禦也雖曰守死不二<lb/>
而豈足爲忠乎雖然晉宋齊梁之間強臣陵上不少<lb/>
顧忌視廢辱其君如易奴隷<hi>缺</hi>勢可以爲亂而不忍爲<lb/>
也其才固短於應變而其執志不囬豈非亦可尚哉<lb/>
　　甄琛<lb/>
人君之軄爲天養民者也然一人至寡也天下至衆<lb/>
<pb n="KR4e0074_SBCK_005-54a"/>
也人君果何以養之哉惟用天之所産以養天民而<lb/>
巳五材百物不能自察其可用而用之故人君者導<lb/>
之以取之之方資之以用之之要使生乎天地之間<lb/>
者不至於無用用天下之物者不至於無節此君人<lb/>
者之軄也後世人主不知其軄在乎養民而剥民以<lb/>
自養凢物之適於用者盡籠而取之而與民爲市於<lb/>
是茶鹽之類皆属於官而責其稅於民民弗惟不蒙<lb/>
其利而横𬒳其害者多矣此豈天地生物之意邪元<lb/>
魏甄琛請罷鹽池之稅其言曰一家之長必惠養子<lb/>
孫天下之君必惠養兆民未有爲人父母而吝其醯<lb/>
<pb n="KR4e0074_SBCK_005-54b"/>
鹽富有群生而榷其一物者也善哉乎斯言天下名<lb/>
言也而當時群臣有沮其議者以爲其禁旣罷利歸<lb/>
富室而小民不獲預語其障禁倍於官司夫利爲豪<lb/>
強者之所擅特不能制之以法使然耳誠能爲之制<lb/>
俾逺近之民以口多寡受鹽立官一員聽其争闘之<lb/>
訟而不取其利豈非王政之善也哉上有好利之君<lb/>
言利之臣由是甄琛之言世俗訾咲以爲迂而不適<lb/>
於用不知世俗之所謂迂者皆先王之所取也<lb/>
　　沈約<lb/>
爲非常逆理之事者其身雖周旋俯仰於衆人之中<lb/>
<pb n="KR4e0074_SBCK_005-55a"/>
而其心常懐慚蒙愧於獨居深念之頃方其年壯氣<lb/>
盛猶可以自勝及乎年邁而衰氣餒而病所爲之事<lb/>
與所負之人或見於影響或形於夣寐凛乎在前皆<lb/>
其讐敵此理之自然而豈自外至哉齊侯之彭生吕<lb/>
后之如意司馬子元之賈陵道王凌沈約之齊和帝<lb/>
皆是物也而是物者非果能爲禍祟也穿窬之盗多<lb/>
夣牢獄巫覡之流多覩妖恠彼其心之所慮習之所<lb/>
積有以致之耳齊和帝之天下爲梁武帝所奪使其<lb/>
靈則梁武當見之矣何爲而但㫁沈約之舌哉國家<lb/>
之勢巳歸於梁假若沈約不言其能止乎不禍梁武<lb/>
<pb n="KR4e0074_SBCK_005-55b"/>
而禍約非齊和帝能禍約也利其國之亡而賣之以<lb/>
圖冨貴其心惴惴然未嘗不内愧於天天固有㫁其<lb/>
舌之理矣君子之學仰不愧天俯不怍人天與鬼神<lb/>
且不能違之而何夣寐之見乎故心無愧怍視死猶<lb/>
生也將死而覩鬼神異行者多行可愧者也<lb/>
　袁粲<lb/>
管仲王者之罪人也孔子蓋耻稱之然至於論其功<lb/>
則深許之爲仁管仲之非仁孔子寜有不知者乎終<lb/>
不沒其善而與之者其意以爲律之以王道則天下<lb/>
無全人有功於王而不免於誅則人不復知尊周爲<lb/>
<pb n="KR4e0074_SBCK_005-56a"/>
美而亂臣陵上者愈肆矣故取其事而不究其心稱<lb/>
其可稱者而其罪自不能掩聖人之行法如雷霆霜<lb/>
露雖以殺伐爲威而生物之意未嘗不寓乎其間大<lb/>
義與大仁兼用而不相悖人焉有不勸者乎後世之<lb/>
好爲言論者持法太刻而責人太俻或以巳之不及<lb/>
而意人之皆然極排曲詆使義夫智士不獲自全乎<lb/>
世此大患也沈約齊之鬻國小人袁粲宋之忠義大<lb/>
臣也粲拒蕭道成而不納結諸將而謀誅之勁氣峻<lb/>
節可比漢王陵王允凛然有古豪傑風視禇淵軰直<lb/>
狐䑕耳其計之失在乎知人不審而以謀語淵乃淵<lb/>
<pb n="KR4e0074_SBCK_005-56b"/>
負粲而敗非粲負社稷也使天未遽亡宋斬道成而<lb/>
夷其黨於粲何有哉其不能成㓛者特以威權去巳<lb/>
道成之勢巳盛而然非粲過也約不明其本心而文<lb/>
致細故以罪粲謂粲不肯當事門無雜賔物情不接<lb/>
故及於敗此何足罪粲乎論人之事當考其時君之<lb/>
所好惡攝裳露脛於朝廷之上則爲慢渉水之攝裳<lb/>
雖及股不可謂之不恭何者非其本心也宋明帝以<lb/>
苛暴御下不欲政出群臣内外之臣有威望者必剪<lb/>
除之粲不敢招權以抗其君故遺釋勢利使其君不<lb/>
疑競進趨附之徒却去而不與接事君之義冝是也<lb/>
<pb n="KR4e0074_SBCK_005-57a"/>
夫豈有過哉約攘利鄙夫不逹君子之道觀其罪粲<lb/>
之言其心可知矣區區富貴曾何足言而求之者棄<lb/>
名節捐禮義不顧軀命而惟恐失之如約之所得不<lb/>
足以當一咲甚至於鬻國弒君以固其寵而卒不免<lb/>
悵悵而亡奚若守道以死之爲愈乎後之患失而貪<lb/>
得者視粲與約亦可以知所䖏矣<lb/>
　　周齊之事<lb/>
姦雄之主國其慮患極於精㣲防禍極其周宻除其<lb/>
所忌惟力是視不使有萌蘖之存其爲計莫不自以<lb/>
爲工矣而不知禍患之生常岀於其慮之所不及力<lb/>
<pb n="KR4e0074_SBCK_005-57b"/>
之所不能報應之速不失分寸而其圖人者適以自<lb/>
圖滅人者適以自滅也觀於周齊之事何其著明哉<lb/>
初高洋旣篡魏氏而奪其國忌元氏宗族疆盛恐其<lb/>
久得民心而復興也悉聚而殺之其心以爲無足慮<lb/>
者矣後十九年而高緯爲宇文氏所虜高氏之族皆<lb/>
死於宇文氏卒與元氏無異宇文氏之計行亦自謂<lb/>
莫之能侮矣後五年而后父楊堅拱手奪其位宇文<lb/>
之族㓜子单孫無一存者其受禍之酷亦如高氏焉<lb/>
高齊之滅元氏當陳武帝永定巳卯宇文氏滅在宣<lb/>
帝大建辛丑始終僅三十三年而三姓相滅俱盡而<lb/>
<pb n="KR4e0074_SBCK_005-58a"/>
無遺當其盛時氣𦦨熾然逞其威虐於勢竆力屈之<lb/>
人自意雖天不能違之而瞬息俯仰之間灰銷澌盡<lb/>
同歸於殄滅然後知天道不可誣也區區智力曽何<lb/>
足恃乎三代聖人不肯殺一不辜而取天下者非惟<lb/>
道之當然不忍以一身之貴富易子孫無窮之禍也<lb/>
故無功而得天下禍其身者也殺人以逞而欲保其<lb/>
國家禍其子孫者也<lb/>
　　隋文帝<lb/>
隋文帝以詐力取尊位其子侈縱以致敗亡君子陋<lb/>
之至與秦並稱然當時戸口蕃殖國用冨溢夷狄雖<lb/>
<pb n="KR4e0074_SBCK_005-58b"/>
強大不敢少與之抗若漢唐之盛矣夫果何以得此<lb/>
也昏惑之主欲冨國者必厚歛民以適其欲而文帝<lb/>
躬履節儉謂有司曰寜餘於民無蔵府庫斯言也豈<lb/>
惟中主有所不及雖前代賢君或愧焉此非富國之<lb/>
本乎罷塩酒之禁减庸調之額死罪三奏而後行刑<lb/>
褒賞治民有政蹟之吏此非戸口滋殖之本乎吐谷<lb/>
渾之子嵬王訶謀執其父而䧏則詔之曰溥天之下<lb/>
皆朕臣妾各爲善事即稱朕心嵬王旣欲歸朕朕惟<lb/>
教以爲臣子之法不可逺遣兵馬助爲惡事卓哉言<lb/>
乎不以小利廢大義真可以服夷狄之心矣其爲人<lb/>
<pb n="KR4e0074_SBCK_005-59a"/>
雖猜忌苛忍而能撫有華夏赫然續數百年之正統<lb/>
亦有以也哉後世人主語及秦隋則羞與爲比求其<lb/>
所爲不及秦隋者多矣此類是也茍不強爲善而徒<lb/>
羞比於秦隋使秦隋之主有知其不羞與之比者㡬<lb/>
希<lb/>
　　蘇威<lb/>
可以生可以死可以貴可以賤者君子也惡死而慕<lb/>
生貪富貴而戚貧賤者小人也以死爲可惡寜知死<lb/>
有善於生者乎以貴爲可樂寜知賤有安於貴者乎<lb/>
君子之於世視生死貴賤如手之俯仰不以動其意<lb/>
<pb n="KR4e0074_SBCK_005-59b"/>
而一以義裁之義宜死也雖假之以百齡之壽不茍<lb/>
生也義宜賤也雖誘之以三公之爵不茍貴也其好<lb/>
惡豈悖於人情哉衆人狥於利故好惡失其中君子<lb/>
於義也明故審於輕重也當天下之亂常以世無知<lb/>
義之士而小人衆也危邦敗國有知義者立乎群邪<lb/>
之間使小人之爵禄不足以誘威刑不足以脅則尚<lb/>
可以興也不然雖全盛之天下其誰與守隋之亡也<lb/>
非甲兵少而才用竭朝廷無知義之士而莫爲之死<lb/>
也輔相舊臣惟一蘇威拜伏蹈舞勸進頌美於群盗<lb/>
而不以爲愧威在文帝時富貴巳極寵遇巳厚國危<lb/>
<pb n="KR4e0074_SBCK_005-60a"/>
主辱力不能救則朝服立朝數群盗之罪而以身死<lb/>
之使覬覦僥倖之徒知君臣之分不可犯豈非大丈<lb/>
夫哉惜死而不忍決屈身於群盗其辱甚於死而威<lb/>
不悟然人不至於死不止也與其耻辱而生孰若速<lb/>
死之爲善乎威事功殆亦有可取使死得其所固隋<lb/>
之名臣也一䧟於非義身名俱䘮天下至今羞稱之<lb/>
則其生也適所以累豈不悲夫雖然威固不善䖏其<lb/>
身矣而隋之䖏其群臣者亦有以致之古之人必以<lb/>
禮貌待其臣者豈僞爲爾哉養其氣而厲其節平居<lb/>
則有犯顔忠諌之益不幸而臨禍患則可殺而不可<lb/>
<pb n="KR4e0074_SBCK_005-60b"/>
辱寜舎其生而不敢負國隋氏父子之遇群臣詐籠<lb/>
而威役之雖將相之貴少有疑隙則箠殺於殿庭之<lb/>
間凢仕于其時者皆挫辱之餘無耻之人氣不足以<lb/>
有爲節不能以自守其屈身於盗賊固勢使之然豈<lb/>
足深恠哉不以君子待之而能以君子自爲者惟君<lb/>
子爲然素以小人待之而欲望其爲君子之事此中<lb/>
人所難也於蘇威何惑哉<lb/>
　唐<lb/>
有志於非常之功者必有非常之禍常者聖人之所<lb/>
務非常者君子之所惡而非常之功尤天道之所不<lb/>
<pb n="KR4e0074_SBCK_005-61a"/>
與也人未嘗不欲有功也而不可有喜功之心以有<lb/>
功爲喜必以無功爲耻茍自耻其無功乃急於成功<lb/>
不顧難易而爲之天下必有受其害者矣先王之治<lb/>
天下爲其所當爲而不強其所難爲使天下民物各<lb/>
循其性終身行之猶有不及何暇他務哉後世之君<lb/>
多好徼功于夷狄故其衰也常受夷狄之禍而唐爲<lb/>
尤甚皆太宗啓之也古之人君非不欲廣地衆民非<lb/>
不能攘逺伐亂而未嘗以逞於夷狄者知夷狄之不<lb/>
可以仁義懐不足以兵力取而恐爲中國之患也甘<lb/>
心於異類者必有禍馮婦之子孫多死於虎學王良<lb/>
<pb n="KR4e0074_SBCK_005-61b"/>
之術者多死於踶囓非惟力不武而習不精殆天道<lb/>
也太宗旣平群雄而盡有海内其心思立希世間見<lb/>
之功以夸示後嗣命將岀師獵夷虜之窟而獼之縲<lb/>
其酋長致之闕下襲以冠帶而俾之宿衛當其盛時<lb/>
自謂胡粤一家三王五帝之所未有至於玄宗盡用<lb/>
胡人爲邉將任以疆埸之事禄山思明遂因之以起<lb/>
而唐㡬於亡其後二百年間回鶻突厥吐蕃之㓂不<lb/>
絶於邉郡盗賊之興卒自伐南詔始而五代四主皆<lb/>
岀於雜胡德光桀黠遂子臨中國之主而號令宇内<lb/>
自晉以䧏受夷狄之禍亦未有若唐者也較其成功<lb/>
<pb n="KR4e0074_SBCK_005-62a"/>
僅快適於一時而流患儲害歴二十餘世而不止太<lb/>
宗之攴庻始翦於武氏再覆於禄山黃巢殱之崔㣧<lb/>
朱温芟之太宗於民有德不宜若是酷也寜知非喜<lb/>
功之報耶西漢之主惟武帝喜功最甚武帝諸子鮮<lb/>
不以惡終蓋兵之㐫也久矣創業而以兵取者必有<lb/>
天禍喜功好刑者必難乎其後不得巳而用兵若湯<lb/>
武之爲心在拯民而不在圖利庻乎可免哉不然是<lb/>
以一時之功易無窮之禍也<lb/>
　　唐高祖<lb/>
人之恒情多耽於所樂而不忍舎自十金之家以上<lb/>
<pb n="KR4e0074_SBCK_005-62b"/>
推而至於天子盡地之所産以爲富極人之所尊以<lb/>
爲貴其爲可樂亦大矣自能明智聦逹用心於事物<lb/>
之表者雖十金之㣲猶不肯釋以卑人而况其至大<lb/>
者劉項以此戰争曹馬以此而凌人之孤寡世之亂<lb/>
臣賊子以此䧟滔天之誅而不辭皆知其爲可樂而<lb/>
然茍知其爲不足貴則持以與人可也而况父子之<lb/>
親乎古之人主眷眷於有位或除其所可愛或吝於<lb/>
所當與旣老而諱言死將終而不立嫡者衆矣識卑<lb/>
而量狹不知盈虗消息之道爲宜然是以卒至於禍<lb/>
敗而莫之救也唐高祖固中智君也而能於天下始<lb/>
<pb n="KR4e0074_SBCK_005-63a"/>
定之時授太宗以位而無顧戀之態豈其明逹有以<lb/>
與聞乎道耶是蓋不獲巳耳太宗以藩王一旦殺太<lb/>
子於宫內使其心膂武力之臣操兵至於君父之側<lb/>
而高祖不知其事亦危甚矣高祖之心蓋深爲之懼<lb/>
潜爲之怒而知其柄巳下移莫可如何也於是亟以<lb/>
太上皇自號而避其迫人之勢而太宗亦安然䖏之<lb/>
以爲當爾而不恠吁此其時爲何時其事爲何事邪<lb/>
傳位之後又閱十年而崩高祖不能忘情於天下也<lb/>
審矣太宗貞觀之治爲甚美太宗之早得位天下之<lb/>
幸也其所以蚤爲政於天下者太宗之不幸也後之<lb/>
<pb n="KR4e0074_SBCK_005-63b"/>
君子書其事於其前曰秦王世民殺太子建成立世<lb/>
民爲太子於其後曰太子即位而高祖不與焉然則<lb/>
其傳禪之實不亦著明乎<lb/>
　　唐文宗<lb/>
人君不患無才而患德不足輔其才不患乎無德而<lb/>
患乎不能用其德有德矣無才以用之則近於愚有<lb/>
才矣不本於德則流於譎兼而備之者惟聖賢爲然<lb/>
自三代以下漢之武帝中宗唐之太宗宣宗皆優於<lb/>
才而病於德者也元帝之仁柔文宗之恭儉德有可<lb/>
稱而才不逮者也二者均失也然揆鄉閭之行則才<lb/>
<pb n="KR4e0074_SBCK_005-64a"/>
不如德論天下之功則德僅可以自守而才尤可以<lb/>
有爲與其愿慤而制於人不若剛果英毅者之易輔<lb/>
也文宗之操行唐諸宗皆不能過然而無益於危亂<lb/>
内困於刑臣外削於藩鎮者何耶有圖治之心而無<lb/>
爲治之畧有獨善之德而無濟世之才也治天下與<lb/>
爲家異謹言篤學持小㢘守小信無怨惡於人匹夫<lb/>
之事得矣爲君則不然明以别賢否而䖏之各當其<lb/>
位仁以立政教而使宜乎民心勇以及事之㡬而致<lb/>
其決智以通物之情而盡其變剛而不猛柔而不縱<lb/>
簡而不怠自疆而不勞而後天下可爲也斥李德𥙿<lb/>
<pb n="KR4e0074_SBCK_005-64b"/>
而用宗閔訓注不可以爲明不能革厲民之政不可<lb/>
以爲仁可㑹之㡬陳于前而不知應之之術不可以<lb/>
爲勇蔽於近習姦佞之徒賞罰不適乎功罪不可以<lb/>
言智惟恭儉之節粗若可取亦特匹夫之行耳雖耻<lb/>
爲凢主何能免乎然自昔人主鮮能自知其過窮兵<lb/>
黷武則妄儗於湯武之師優游姑息則比於堯舜之<lb/>
政言利則以利民爲辭廢嫡則以擇賢藉口較其所<lb/>
爲皆蓄禍致亂之道而其心方欣然以爲聖智者甚<lb/>
衆文宗獨愧歎自謂不及赧獻其天資之美蓋可與<lb/>
爲善者也使得賢者濟其所不及豈遽不若宣宗哉<lb/>
<pb n="KR4e0074_SBCK_005-65a"/>
然則非特才之罪也<lb/>
　　張九齡<lb/>
張九齡爲相而能使玄宗無過太子不廢小人困不<lb/>
得志九齡出而綱紀壊唐室漸亂而幾亡國或曰九<lb/>
齡古所謂大臣哉曰九齡忠矣而不能擇義善事君<lb/>
矣而未善䖏身安得爲大臣乎古之大臣正其身以<lb/>
爲天下準不可以位拘不可以恩狎立乎朝廷而君<lb/>
不敢爲非義邪佞畏伏而不可肆待之以禮則留外<lb/>
貌少衰則引而去之其決於去就非不欲行道爲欲<lb/>
行道故必審於去就也楚王戊不設醴於穆生生曰<lb/>
<pb n="KR4e0074_SBCK_005-65b"/>
不去楚人将鉗我于市醴之不設何遽至於鉗哉然<lb/>
禍發必有幾人心之敬怠必以漸不設醴必至於不<lb/>
進食不進食必至於不命之坐不命之坐則必至於<lb/>
笞辱傌詈笞辱傌詈又不足不至於鉗而不止然則不<lb/>
設醴之去戮辱直毫髪間耳烏可不預爲之計乎九<lb/>
齡臨事規諌近於以道事君者惜其知不可爲而不<lb/>
速也九齡必欲殺安禄山行敗軍之誅宰相軄也且<lb/>
巳知其有反相寜可巳乎當玄宗之不殺九齡冝以<lb/>
死争之争之堅不許則冝如禇遂良還笏而請玄宗<lb/>
茍悟而從則可除天下之害不從亦不失去就之義<lb/>
<pb n="KR4e0074_SBCK_005-66a"/>
而無愧九齡争之不力而遂巳焉玄宗以王夷甫見<lb/>
詆又忍而不去玄宗寜不以貪冨貴疑九齡哉九齡<lb/>
於此固可去矣及沮牛仙客之封李林甫以書生侮<lb/>
九齡而玄宗亦深慢之無復敬禮之意其當去也明<lb/>
矣而復不辭終至見斥而後去何其昧於㡬而不知<lb/>
義九齡欲留而盡其言乎則二者可以見矣欲留而<lb/>
行其道乎則未有待人不以禮而可以行道者也九<lb/>
齡之賢必不慕區區之冨貴然觀九齡之事若未能<lb/>
超然於富貴之外者豈其心在君與國而不暇爲身<lb/>
謀耶世未有詘其身而可正天下者九齡或未思之<lb/>
<pb n="KR4e0074_SBCK_005-66b"/>
乎使九齡獲聞聖賢之道以古之大臣自望其事功<lb/>
必不若此而止也自道之不明通逹者流於權詐卑<lb/>
陋者局於貪鄙求之於唐如九齡者不過數人亦豈<lb/>
易得哉然則九齡雖未足爲古之大臣亦可謂唐之<lb/>
大臣也夫<lb/>
　　郭子儀<lb/>
寓高世之意於衆人之跡受天下之疑𬒳身後之謗<lb/>
而不辭者君子之用心也名譽不修固衆人之所耻<lb/>
而名譽大盛者尤君子之所畏挾莫尚之功負蓋世<lb/>
之名居危疑之地自古鮮有不敗者而郭子儀能以<lb/>
<pb n="KR4e0074_SBCK_005-67a"/>
功名終此其人之賢冝若有特立絶俗之行而史氏<lb/>
謂其窮奢極欲而人不非之論者尤史氏之妄以爲<lb/>
子儀必不至此而不知子儀所以爲智也有忠正之<lb/>
心而不見信於主有安當世之才而不能使當世安<lb/>
乎巳以盡其用皆有以致之而然耳子儀之賢其思<lb/>
之熟矣提大將之節奪海内於群盗之手而歸之唐<lb/>
威聲震乎夷狄功德加乎群臣此中主之所不能無<lb/>
疑者况肅代之陋狹德宗之猜忌乎於是時也子儀<lb/>
之子猶意其薄天子而不爲則庸夫小人之過揣謬<lb/>
度子儀之心者多矣雖置萬喙自觧於天下猶不能<lb/>
<pb n="KR4e0074_SBCK_005-67b"/>
自明也子儀以爲使巳見疑於君䧟吾君有殺功臣<lb/>
之名不若少狥衆人之跡以自汙使君臣俱全而巳<lb/>
獨受奢欲之名之爲愈也故其事雖類乎衆人之爲<lb/>
而其心實在乎安國家利社稷使巧佞之徒知巳之<lb/>
不足疑而其君釋然不復知其爲可忌其深慮逺計<lb/>
邈乎不可及非真有意於奢欲也明矣而論者至今<lb/>
疑之望子儀太高者以爲必不肯爲待子儀太淺者<lb/>
遂以子儀果不忘情於利欲奢而至於窮欲而至於<lb/>
極稍知禮義者之所羞爲子儀曷爲而爲之乎求其<lb/>
跡而不察其心冝乎知子儀者鮮也沛公入關而財<lb/>
<pb n="KR4e0074_SBCK_005-68a"/>
物無所取婦女無所幸范增疑其有大志而勸項籍<lb/>
急擊勿失使子儀不以此自汙寜知朝恩元載不以<lb/>
疑沛公者譛子儀乎裴度功名不及子儀遠甚李逢<lb/>
吉之黨謗其名應圖䜟非敬宗察之度㡬不免矣子<lb/>
儀雖受謗於群小而未有以不臣爲言者尤可見子<lb/>
儀之智非度可望也雖然名者人之所惜也子儀受<lb/>
汙穢之名而不辭豈其所願哉故人䖏危疑之際而<lb/>
行不失義若伊尹周公後世之法也不得巳而以利<lb/>
禄自累此子儀之智也亦子儀之不幸也夫<lb/>
　　唐莊宗<lb/>
<pb n="KR4e0074_SBCK_005-68b"/>
唐莊宗以童子提數萬之師虜劉守光父子滅梁而<lb/>
夷其冡廟命將入蜀取王衍若縶苙之豚㩀千里之<lb/>
地而號令天下何其壯哉及志得㓛成勲臣外潰奴<lb/>
隷内叛疋馬獨岀歸身無所流矢一集骨燼廡下妻<lb/>
子傾散屠戮人手與其初若二人之爲者何也人之<lb/>
所恃以呼吸簸運萬物之變而與之推移者氣而巳<lb/>
有以養之則細入絲毫而不爲歉大塞天地而不爲<lb/>
盈挫之以困辱而不屈䖏之以尊榮而不驕弱壯老<lb/>
耄更易乎其身如閱一日之旦暮彼有以爲氣之主<lb/>
故也惟隨其所使而不窮隨其所寓而皆安衆人之<lb/>
<pb n="KR4e0074_SBCK_005-69a"/>
於是氣也萬物爲之主而反爲氣所使如䘮將之兵<lb/>
如朝霧之氛如暴雷疾雨之湧水其始也非不可畏<lb/>
而可悅假之斯湏之時則巳潰散消涸而不見其迹<lb/>
矣莊宗者非真知義與利之辨明於君臣之道者特<lb/>
假尊唐之名以求遂其欲得之心耳故其𥘉皷少年<lb/>
之銳氣足以昡惑驚駭庸常之人而稍有識者固巳<lb/>
竊咲之矣及其所欲旣充向時之銳巳盡則索然沮<lb/>
壊不復自振而蠱於嗜欲便佞駭夫弄竪皆得蒙覆<lb/>
而蔽壅之於是刑政隳紊表裏俱亂由其爲氣所役<lb/>
而莫爲之主故也均是氣也有所養者爲正氣無所<lb/>
<pb n="KR4e0074_SBCK_005-69b"/>
養者爲虗氣爲氣之正者不變於物持虗氣以應無<lb/>
窮之機其有不頽散者乎有志乎事功名者茍不明<lb/>
道集義以養其中而惟用區區之虗氣求以有成非<lb/>
君子之所知也<lb/>
　　　　　　　　　　　　臨海縣知縣黄誥<lb/>
　　　　　　　　　　　　黄巖縣知縣張師善<lb/>
　　　　　　　　　　　台州府儒學教授尚　芳<lb/>
　　　　　　　　　　　　　　　　訓導李深<lb/>
　　　　　　　　　　　　黄巖縣儒學教諭文程　校<lb/>
遜志齋集卷之五<lb/>
</p>
<p>
</p>
  </div>
</body>
</text>
</TEI>
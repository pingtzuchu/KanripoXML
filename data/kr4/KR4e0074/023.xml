<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_023-1a"/>
遜志齋集卷之二十三<lb/>
　中順大夫浙江按察司副使奉勅提督學校雲間范惟一　編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　古詩<lb/>
　　蜀府敬慎齋<lb/>
天降大命孔神而明巍巍天位匪德莫承赫赫聖皇<lb/>
天實子之奄宅九有丕冐四夷百辟是臨兆民是使<lb/>
何逺弗綏何悍弗靡德威所加孰不震驚尚篤祗慎<lb/>
以奉天明矧惟哲王有此大國天子之祐之寵之錫<lb/>
<pb n="KR4e0074_SBCK_023-1b"/>
君于西土厥壤汪汪喬岷大江式固其疆有臣有民<lb/>
有隣有輔外有戎羗于徼于圉匪格以誠孰克潜孚<lb/>
匪治以仁疲羸曷蘇教之禦之以恩以禮攘之訓之<lb/>
威武豈弟天有顯任舉集王躬惟克敬慎廼寜家邦<lb/>
惟聖天子肇基百世衆建藩輔以匡來裔厥或罔恭<lb/>
民亦罔從厥或弗慎下孰敢信惟王廸德懋昭大猷<lb/>
日宣聖學以祗天休愔愔于思䕫䕫于守穆穆語言<lb/>
不驚左右視乎在服有秩有倫視乎在廷紀法具陳<lb/>
視乎禁衛動有矩律視乎郊圻靡有怠逸云孰致之<lb/>
敬慎使然惟克敬慎廼罔有愆惟爾今王天子攸倚<lb/>
<pb n="KR4e0074_SBCK_023-2a"/>
四國攸喜下民攸恃王于齋宫吉士祁祁教言徐徐<lb/>
温其有儀蹮蹮黄髪忠嘉啓告直辭靡撓不怒以笑<lb/>
古昔格王永有烈光彼或慢肆福禄靡常王躭稽古<lb/>
天下取則宜其邦國稽古惟王邦國以康㣧嗣用昌<lb/>
天佑大明藩輔多賢宜于民人於千萬年<lb/>
　　讀書齋<lb/>
翼翼高齋秩秩群經推辭繹義必敬必誠持心惟虗<lb/>
是受是承立志惟篤是毅是弘恢廓其量可吞滄溟<lb/>
奮作其勇若捍都城求之勿易思之勿更取之欲愽<lb/>
約之欲精聖言何疑不疑不明聖道何正不正不平<lb/>
<pb n="KR4e0074_SBCK_023-2b"/>
融㑹其殊操植其恒朝斯夕斯期乎有成外怯不足<lb/>
小德微能内有若無盎溢缶盈惟仁之居惟義之貞<lb/>
霽月之眀止水之澄天君明㤗我縱我横道無不得<lb/>
理無不形冨貴敝屣子女酷刑難玷汚辱寜過㓗清<lb/>
大之天下小之家庭是經是緯是章是程聖讀庸行<lb/>
馬牛冠纓博覽孔殷書匱是銘允矣君子夜寐夙興<lb/>
惟誠惟勇有權有衡聖訓赫臨于几于楹聖經是讀<lb/>
聖德是行<lb/>
　　四月一日蒙賜宴浣花新建草堂感恩懷古偶<lb/>
　　作<lb/>
<pb n="KR4e0074_SBCK_023-3a"/>
靈雨過瑶階朝陽麗金殿吾王講藝餘特賜群儒宴<lb/>
玆惟杜子宅遺址當郊甸盛代仰前脩高堂歘重建<lb/>
葺茅昭舊迹拓地増新觀棟宇極崇華<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>甍<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>雕煥<lb/>
两楹陳綺席僊體兼珍膳列坐無俗賔䘖恩共酬勸<lb/>
花溪浮砌淨雪嶺當窻見覽物獨興懷古人如對靣<lb/>
追思天寳後宇内疲征戰徒抱稷契心莫覩唐虞禪<lb/>
薄游經險阻放意娯篇翰使獲遭聖明寜令老貧賤<lb/>
人生鮮遇合自昔共嗟惋並世或棄捐千秋有相羡<lb/>
吾曹獨何幸淺技蒙深眷難報國士知空爲昔賢歎<lb/>
江山鍾粹羙天地存幽贊佇俟英俊興重㸔盛文獻<lb/>
<pb n="KR4e0074_SBCK_023-3b"/>
<hi>臣</hi>近述基命録粗載三代帝王寛厚之政以寓<lb/>
　　忠愛之私幸徹<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>覽過䝉賜詩寵褒詞高㫖逺<lb/>
　　復增慚荷謹依韻畧陳情以謝萬一云<lb/>
明哲昔御世虚心禮賢臣令名昭簡䇿千秋播清芬<lb/>
賢王啓大藩懿德貞且純英姿邁前烈高志企古人<lb/>
聖學自得師曠代莫與鄰睿謨粲可述善政難具陳<lb/>
况復抱雄才著作妙入神下筆百川湧潤澤義與仁<lb/>
陋儒亦何幸趨召奉絲綸恩言寵賜褒猥謂堪致君<lb/>
仰惟文獻國濟濟申白賔圖治超太古餘光能見分<lb/>
讙歌擬雅頌烜赫繼丘墳<lb/>
<pb n="KR4e0074_SBCK_023-4a"/>
　　齋殿觀書恭侍間燕且承賜文嘉勞無任感服<lb/>
　　謹賦詩一首以抒下情<lb/>
無爲運王化虗靜契天心神情旣昭朗外誘安能侵<lb/>
齋居閱道妙端拱肅冠襟超然萬彚表儼若上帝臨<lb/>
竹素粲盈前群言恣窺㝷遐思自知要博采仍鈎深<lb/>
嗜古忘飢渴好善踰球琳㝠觀㑹衆理抗志珍分隂<lb/>
俯仰周乾坤瞬息貫古今人爵巳莫並天貴誰能任<lb/>
賑窶散倉粟贖人捐府金政教洽四境蒼生歌德音<lb/>
文昭聖明喜誠格鬼神歆陋儒荷寵光避席瞻旒簮<lb/>
垂歡惠顔色灑翰嘉忠忱瀚海茫無涯豈復資蹄涔<lb/>
<pb n="KR4e0074_SBCK_023-4b"/>
譬彼一簣土寜𥙷㤗華岑受恩徒徬徨憂懷欝欽欽<lb/>
鴻勲希旦奭令名仰回參日新崇大業濟世同舟霖<lb/>
<hi>臣</hi>仰德之深非言可喻謹次淵明九日詩韻叙<lb/>
　　謝萬一<lb/>
至人憲天德虚心體群生自爲代工計豈爲濟衆名<lb/>
惟王間世才欽聖奉天明端居澹無欲四海流仁聲<lb/>
耄倪競稽首願王壽千齡如彼岷峨高不騫復不傾<lb/>
小臣最陋劣夙受顧盻榮孤恩愧眀義念舊勞<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>情<lb/>
臨風拭病目思見德化成<lb/>
　　癸酉歲京府徴考試繼奉蜀王殿下命述事<lb/>
<pb n="KR4e0074_SBCK_023-5a"/>
少時輕離别志氣誇壯強及玆未莫年巳復多感傷<lb/>
念昔之蜀都執經侍賢王放懷禮法地取樂文翰塲<lb/>
耆俊滿大廷濟濟㑹冠裳出言有同趣講藝靡乖方<lb/>
惟王帝室英聦逹世莫當精誠洞千古一目連十行<lb/>
道大才更雄氣温色彌莊勞心撫庻政虗巳思虞唐<lb/>
封内數十州德聲藹洋洋皇天䧏嘉貺百糓屢豐穰<lb/>
盛美不自居檢身循典章凝情觀衆妙博問取所長<lb/>
自慚魯鈍學三歲承寵光避席玉座側設醴金殿旁<lb/>
睿哲能兼容闕失專覆蔵采陟等葑菲比珍匪琳琅<lb/>
近者迎属車拜辭褒水陽情真賜色咲感激銘肺腸<lb/>
<pb n="KR4e0074_SBCK_023-5b"/>
喜遇大比秋齋官含晝凉寸情擬披豁古訓思對揚<lb/>
雖乏㳙埃𥙷忠貞誓無忘豈知事難必曩願弗獲償<lb/>
徴書京國來迅若晨風翔謬忝較文軄守臣啓儲皇<lb/>
儲皇新德<hi>一作聽</hi>政出令聞八荒戒飾况丁寜庸薄實<lb/>
恐惶經旬廢寢食嘔欬病在床王人俄繼至幣自藩<lb/>
閫將強起扶杖迎坐語两徬徨報國固臣節效信亦<lb/>
士常趨召違天朝懼非義所臧王心秉忠孝䖏事明<lb/>
且詳微衷倘見察庻或貸死亡赫赫我大明幅貟同<lb/>
夏商仁恩洽宇宙帝業熾以昌九有如一家内外咸<lb/>
樂康取士皆爲國何嘗限封疆蜀道平若砥漢水淺<lb/>
<pb n="KR4e0074_SBCK_023-6a"/>
可航胡爲不能往矯首徒慨慷白日流光輝葵藿隨<lb/>
低昻願王崇眀德以慰葵藿望<lb/>
　　休日奉陪蜀府諸公宴集<lb/>
居閑嘆時邁閲世知才短頻爲觀國遊毎覺歸期緩<lb/>
群公盡耆英過從恨殊晚他鄉親故稀骨肉不在眼<lb/>
非資談咏歡孰使離情展大藩仰仁哲政化崇寛簡<lb/>
長日自優游玆辰况休澣牲醪出珍賜果𬞞隨物産<lb/>
一觴偶相酬萬慮皆可遣貴同周士肆狂笑晉人孏<lb/>
語樂天趣深心清市塵逺新秋欣巳至毒暑行將㫁<lb/>
靈雨席上來微凉座中滿明時古難遇良㑹世所罕<lb/>
<pb n="KR4e0074_SBCK_023-6b"/>
各勉存令猷垂聲繼伊管<lb/>
　　蜀府遇夏旹教諭次韻叙德言懷<lb/>
周道昔淪喪鳳鳥收其聲紛紛狥世士各以智術鳴<lb/>
仲舒起西都蜀漢有孔明下帷談正誼濡走濟群生<lb/>
二子茍遇時惠澤𬒳孤惸惜其遭逢謬不見禮樂興<lb/>
邇來一千年文獻鮮有徴豈無輔相貴未免利禄嬰<lb/>
鄙夫何所知浪竊當世名致君事莫及好古心徒傾<lb/>
身疲道路長興入江山清偶隨群臣後獲見百代英<lb/>
神姿儼淵肅雄論極醇精德政尚寛和西土臻治平<lb/>
福善固天理願治本民情昔嘆賢豪稀今見德位并<lb/>
<pb n="KR4e0074_SBCK_023-7a"/>
寄言同𫀆子拭目王化行<lb/>
　　閒居感懷十七首<lb/>
鳴鳩知天雨乾鵲知天風螅蟀最無知亦悲年運窮<lb/>
云何當世上憒憒温飽中變故如波濤浮沉安所終<lb/>
鳯隨天風下暮息梧桐枝群鴟得腐䑕咲汝長苦飢<lb/>
舉頭望八荒黙與千秋期一飽亮易得所存終不移<lb/>
乘時功易立䖏下事少成君看蕭曺才豈若魯两生<lb/>
賢豪志大業舉措流俗驚循循刀筆間固足爲公卿<lb/>
賢有四海志家無一金貲言高力不足舉世爭笑之<lb/>
不如冨俠子錢刀散孤婺閭閻稱行義赫赫名聲垂<lb/>
<pb n="KR4e0074_SBCK_023-7b"/>
竊竊衆所憂不踰衣食間孰知温飽外可憂非一端<lb/>
賤憂道難行貴憂名不完誰能㫁棄此自樂如孔顔<lb/>
無專本無尤無作自無愧心超萬化表跡混人群内<lb/>
卑卑流俗語懶問亦懶對有時或出門獨撫霜中檜<lb/>
庭前两古檜封植今百年女蘿欺衰朽揚翹冠其巔<lb/>
弱荣蒲柳脆鉅幹金石堅得時不自料歲晚良可憐<lb/>
我非今世人空懷今世憂所憂諒無他慨想禹九州<lb/>
商君以爲秦周公以爲周哀哉萬年後誰爲斯民謀<lb/>
士無及物智毎喜華其廬我居豈不敝於道巳有餘<lb/>
明取容吾身奥取蔵吾書奚湏嘆其陋不見阿房𥘉<lb/>
<pb n="KR4e0074_SBCK_023-8a"/>
秦人奮戎狄𧖟食舉八荒自言功德大傳叙萬世長<lb/>
鮑魚臭未絶赤龍歘飛翔巍巍且莫保瑣瑣安可量<lb/>
習俗日頽壞疇能塞其源自從井牧廢開此爭<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>門<lb/>
救弊豈無術得君古難言田間一巵酒跽酹蒼梧魂<lb/>
道喪學術敝士心日汗卑躋扳得斗禄寜使節行墮<lb/>
古人安分義卿相有不爲栖栖糞土中困䖏固其冝<lb/>
俗士不知道喜以異自雄安知名世者固與常人同<lb/>
聖賢盡其常縱浪禮義中何湏騖神變惝怳驚群聾<lb/>
内有丘山重外有秋毫輕於心不自得誰免慕荣名<lb/>
少賤事干謁尊貴樂驕盈焉知陋巷士塵芥視簮纓<lb/>
<pb n="KR4e0074_SBCK_023-8b"/>
利欲烈炎火虐𦦨起縱横區區一子輿死以口舌爭<lb/>
豈不念迂逺安能負平生皇皇斯湏困炳炳萬世明<lb/>
胡貊咲紈綺呉越賤堅車群庸方囂囂固謂智士愚<lb/>
刀筆計得失絲粟較盈虧誰云周公聖對此慚不如<lb/>
池魚不知海越鳥不思燕蚯蚓覇一穴神龍輕九天<lb/>
小大萬相殊豈惟物性然君子勿歎息彼誠可哀憐<lb/>
　　次王仲縉感懷韻十首兼呈張廷壁<lb/>
哲后踐貞軌簡䇿有餘馥彼或趨卑汙流惡寜有足<lb/>
明逹知所師鑑古以自燭惟王實天縱虗心湛無欲<lb/>
學道期濟人爲善靡徼福群書不去手萬理瞭在目<lb/>
<pb n="KR4e0074_SBCK_023-9a"/>
鄙臣守鉛槧恩光蒙逺瞩穆如首夏風煦若陽春旭<lb/>
才㣲媿寵厚跡賤慚愛篤報德諒無階錫嘏徒有祝<lb/>
東京多節士我懷管㓜安騰身風塵表寵禄寜肯于<lb/>
子魚不相諒高位屢超遷腐䑕欲見汚聞之媿心顔<lb/>
皜皜由夷姿逈出两漢前彼哉阿世者變滅同飛煙<lb/>
榮華神所戲貧賤節斯完此道匪難知胡爲人不然<lb/>
禍生旣有胎福茂詎無根玄理諒不爽群動何紜紜<lb/>
商周數百載積累基至仁胤嗣豈皆賢所藉先澤存<lb/>
後王昧經逺謀慮止其身於道或隅合秉心殊未純<lb/>
永懷極盛時民物熈陽春孟氏好斥覇惡彼能亂真<lb/>
<pb n="KR4e0074_SBCK_023-9b"/>
隆中有一士卓然古天民長嘯六合間草昧思經綸<lb/>
寸心如白日可破萬古昏所遇雖不諧餘輝尚燉燉<lb/>
使逢高光主禮樂寜沉湮惜其遺書亡大志人罕聞<lb/>
如何徇利子於道不知真卑卑章句中徼禄求潤身<lb/>
可貴不在位可賤不在貧無取一時好當作千載人<lb/>
翠鳥質㣲細乃以羽自戕犀象獸之雄毎因齒角亡<lb/>
物生無巨小適用反相傷犬羊死柔弱虎豹死暴強<lb/>
彭聃死於壽夭者死於殤萬生誰長存所貴德譽光<lb/>
古來志節士立身有大方孰云蕭艾藂果勝蘭蕙芳<lb/>
封倫論治道盛詆習俗漓鄭公若砥柱坐障狂瀾馳<lb/>
<pb n="KR4e0074_SBCK_023-10a"/>
嗟此古遺直磊落胸中竒遭逢英明君計畫得小施<lb/>
劉蕡豈不偉結舌竟如癡浚恒寜獨然天運固若斯<lb/>
熖熖趨愈下滔滔竟何之萬事吾不識聊以善自持<lb/>
始見澤腹堅又聞谷風至炎熇復能㡬木葉忽巳墜<lb/>
四序不少停景物日夜異思之熱中腸不遑食與寐<lb/>
支離如病鶴顧影獨長唳黃雀飽稻梁咲爾垂两趐<lb/>
野性拙生理大化無停機緼𫀆汗沃若絺綌風凄其<lb/>
壯士千載心豈憂食與衣由來浮海志不是軒冕姿<lb/>
人生尚聞道冨貴復奚爲賢有陋巷樂聖有西山飢<lb/>
朶頥多所失苦節未可非<lb/>
<pb n="KR4e0074_SBCK_023-10b"/>
保身戒無疾制治憂小康茍操敬慎心何必求扁倉<lb/>
依依桃李花安知有嚴霜松竹淡自守歲晚凌衆芳<lb/>
小人徒媕婀志士多慨慷我生豈不貴萬物備天常<lb/>
天常旣無虧貧賤果何傷<lb/>
榮華衆所慕志得虞咎愆賤貧可無憂復爲飢凍纏<lb/>
有能外两途逍遙循自然茍不悟斯道中心何由宣<lb/>
曰予素寡昧未逹性命原勵玆不息操夙夜靡遑安<lb/>
奮庸有伊周䖏約有騫淵敬承聖哲訓庻慰遲暮年<lb/>
　　追次朱子春懷詩韻<lb/>
聞鍾理短髪徐歩啓荆扉不知夜雨過園林頓芳菲<lb/>
<pb n="KR4e0074_SBCK_023-11a"/>
江山靜妙顔雲日淡清輝殘梅落欲盡幽池水㾗肥<lb/>
始見新歲來景物忽如玆徒爲逝川嘆未遂滄州期<lb/>
及時貴取樂莫遣青春歸<lb/>
　　舟中呈同召葉夷仲林公輔楊大中陳元豐<hi>一作采</hi>
本乏適時用誤爲當世知進身媿蹇拙退䖏乃其宜<lb/>
何意承寵光使車忽來玆靡靡踰南國秩秩錫多儀<lb/>
嚴程不可稽王命自有期親愛俱在眼弗獲顧我私<lb/>
聖猷同山嶽微忠劣毫絲黽勉諒何𥙷徒興千載思<lb/>
　　上巳約友登南樓<lb/>
生意忽滿眼不知春淺深良朋曠嘉㑹濁酒難孤斟<lb/>
<pb n="KR4e0074_SBCK_023-11b"/>
迢迢城上樓高朗冝逺臨曷不一舉趾縱望淵與岑<lb/>
逍遙群動表舒豁萬古心古人巳寂寞繼者應在今<lb/>
藴真有至樂外慕非所欽疇昔舞雩詠千秋虞氏琴<lb/>
窮逹各有適宇宙流遺音景風生穆清佳趣溢魚禽<lb/>
願言領衆妙無爲欝冲襟<lb/>
　　次韻<lb/>
春色與漢水相㸔兩俱深誰能當此時有酒不共斟<lb/>
城端聳華構賔友皆來臨東瞻太白雪西望峩嵋岑<lb/>
縱觀八紘内洞見天地心千年等旦暮豈識古與今<lb/>
尚友懷賢豪妄意鮮所欽慷慨隆中嘯窈眇河汾琴<lb/>
<pb n="KR4e0074_SBCK_023-12a"/>
其人儼不忘思欲嗣徽音觴多意不盡譁咲驚飛禽<lb/>
清風似相知數數吹余襟<lb/>
　　再次前韻<lb/>
昔時喜飲酒舉白不辭深及玆中歲來巳復畏人斟<lb/>
後生多所忽豈識老㑹臨志士惜景光登麓巳知岑<lb/>
毎聞前世事頗見古人心逝者良不息將來誰嗣今<lb/>
百年當有成泯滅寜足欽毎憐伯牙陋鍾死破其琴<lb/>
自得苟堪傳何必求知音俯觀水中鯈仰<graphic n="KR2412" url="https://raw.githubusercontent.com/kanripo/KR-Gaiji/master/images/KR2412.png" mimeType="image/png"/>雲際禽<lb/>
真樂不吾隱欣然豁煩襟<lb/>
　　送鄭叔貞之成都<lb/>
<pb n="KR4e0074_SBCK_023-12b"/>
謝公江海人雅量極宏廓中年别親友猶謂懷抱惡<lb/>
况我𥚹廹士志意早衰弱辟如遶指金詎耐膏火爍<lb/>
豈無骨肉親相望天一角两生萬里至講道慰寂寞<lb/>
探竒忘舊悲觀妙有新樂寜知事多忤重使嘆離索<lb/>
林也前歲歸重來忘曩約鄭子今復去南行踰巘崿<lb/>
成都壯麗地江水帶郛郭山窺子美堂雲護孔明栢<lb/>
壯遊豈不佳觀國資所學國僚盡耆俊政簡恒燕醵<lb/>
日開百金筵坐有四方客擒毫歌盛美文彩紛烜赫<lb/>
卓爾樂邦風巍乎王者宅王誠天人秀令德顔閔若<lb/>
神機盡經緯大度藴才畧心融群聖言頴銃智獨覺<lb/>
<pb n="KR4e0074_SBCK_023-13a"/>
坐收千古秘萬理隨綜錯尚友師徽猷姚姒靡間隔<lb/>
勵精施惠政民物沾德澤至化通幽明餘恩及飛躍<lb/>
小心事天子放意躭簡䇿道積不自盈怡怡躬吐握<lb/>
知名久佇望前席啓東閣立談盡歡娯至理無適莫<lb/>
從容倘垂問占對慎酧酢爲言寡朋儔舊業愈荒落<lb/>
疑經待同勘蕪史期共削相湏左右肱理勢不可各<lb/>
王仁極深廣夙昔受殊渥嚢餘舊賜錢篋有新頒帛<lb/>
身爲微軄絆感歎顔靣怍使子能輸忠寜不副所托<lb/>
金門盛才彦德星耀井絡翽翽白鳯群豈復少一鶴<lb/>
惟玆山南郡士氣陋且薄古心莫與論積疢誰爲藥<lb/>
<pb n="KR4e0074_SBCK_023-13b"/>
願子早告歸離憂變歡噱四科洙泗道五等成周爵<lb/>
真知茍内充外物奚湏度旱麓清照人漢水淺可濯<lb/>
懷哉春服成重繼咏歸作<lb/>
　　又送叔貞之成都<lb/>
空名誑當世自誤還勞人鄭子復爲誰䟦渉窮冬春<lb/>
去年赴上國風雪迷江津徒歩從我行面黒手足皴<lb/>
今玆有徴命欲往志靡伸子復之成都代余陳所因<lb/>
念子逺遊學三年别慈親敝衣犯緇垢㫁裂莫爲紉<lb/>
蜀道幸坦平王化甚惠仁歴覽快心目庻足忘苦<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
諸葛政猶在少陵詩有神浩蕩觀大江穹秀瞻峨岷<lb/>
<pb n="KR4e0074_SBCK_023-14a"/>
心胸藴竒偉撫事氣益振丈夫平生懷豈惟安其身<lb/>
况可廣咨訪大邦多縉紳恨我不得俱惟恐孤主恩<lb/>
見王再三謝念此踈逺臣<lb/>
　　偶爾遣意奉呈同學諸君子及示叔貞秀才<lb/>
累物擾靈府澹然無所爲家貧自鮮營萬事俱不知<lb/>
日禄餘一斗粗給菜與麋秫田亦易畊有酒供四時<lb/>
門多儒雅客暇則斟酌之相對靡俗言共談止詩書<lb/>
遐情或深契歡咲同解頥孰謂千古逺其人如在玆<lb/>
於心有至樂天地亦可遺未知軒裳貴詎識勢位卑<lb/>
彼美要路仕賢勞耀輕肥窮通各有適寜論是與非<lb/>
<pb n="KR4e0074_SBCK_023-14b"/>
　　送謝生因奉寄𡵨陽公<lb/>
帝子謹王度大藩臻治平文風播南土四國揚休聲<lb/>
上公國懿親令德惟邦禎奉恩自夙昔脩貢表貞誠<lb/>
名馬西域來玉勒懸珠纓金門足麒麟特受顧盻荣<lb/>
王昨駐中都貂蟬藹盈庭公來必燕語禮接同友生<lb/>
異質况天挺至尊愛彌甥勲賢冠當世夷夏欽盛名<lb/>
繼美實在玆聞望良匪輕近因師傳重愈見德業成<lb/>
暦數傳萬年蒼生仰皇明豈徒本攴盛股肱在公卿<lb/>
海内雖巳康民俗猶未寜鄙夫抱深念思覩禮樂興<lb/>
願公善匡輔報主以忠貞載光史臣籍永邁宗戚英<lb/>
<pb n="KR4e0074_SBCK_023-15a"/>
靈雨洗南麓漢光晚來盈臨流送回使懷古動遐情<lb/>
　　發褒城過七盤嶺宿獨架橋閣上<lb/>
名爲不祥噐斯理昔未覺及玆困奔走始嘆立論確<lb/>
險哉七盤山羊腸凌巘崿三年八往返顛頓髪早白<lb/>
此行當盛夏溽暑逞餘虐晝伏避蚉䖟宵征越林薄<lb/>
危橋帶褒水俯瞰波流惡鑿石勞衆工縁崖搆飛閣<lb/>
下扶千柱壯上倚浮雲弱怒雷地㡳鳴懸瀑崖際落<lb/>
山中郵傳少過客資凄泊勞者務茍安寜思非所托<lb/>
更䦨急雨至洪濤相噴薄鬼神助晦㝠天地混磅礴<lb/>
病身倦輾轉酣寢絶疑愕晨興霄景澄林壑還可樂<lb/>
<pb n="KR4e0074_SBCK_023-15b"/>
有生大化中萬變相綜錯所遇聽自然何䖏匪安宅<lb/>
歴聘魯中叟詠歸沂上客勞逸命分殊順俟安敢擇<lb/>
　　過溁陽<lb/>
露濕塵不起曉行秋氣清遙<hi>作瑶</hi>天星未沒野草䖝亂<lb/>
鳴途中何所見多見古軍營㫁溝無新<hi>作流</hi>水荒隴存<lb/>
古城爲問戰者誰其人總豪英當時誇氣勢畢命恣<lb/>
紛爭但恨智力殫詎思時世更寂寞千載後艱勞竟<lb/>
何成身亡事即巳得失存空名善者或稱嘆惡者受<lb/>
譏評因之念首陽西顧清風生感此黙自嘆白日車<lb/>
前明<lb/>
<pb n="KR4e0074_SBCK_023-16a"/>
　　過寜陵縣學<lb/>
師道古所重義與君父同自從東漢來節行著高風<lb/>
繫理或訴冤死請代以躬收塟與撫孤懇惻貫蒼穹<lb/>
聖賢垂大法勉孝兼勸忠豈聞訟其師擠寘囹圄中<lb/>
執憲者何心此軰忍見容不惟紊人紀實斁上帝衷<lb/>
至理有相關斯乃教化宗扶持罔失墜允藉叅賛功<lb/>
末俗日悍驕童稚忘敬恭滔滔未有艾𦦨𦦨安所從<lb/>
我行聞怪事竊嘆徒傷恫誰操黜陟柄幸爲懲頑兇<lb/>
　　葺書齋舊門扇<lb/>
安貧未必爾才拙本無能謬隨縉紳後誤以好道稱<lb/>
<pb n="KR4e0074_SBCK_023-16b"/>
朅來忝一官行役歲屢仍風雪走沮洳舊路充炎蒸<lb/>
山南舊草堂居䖏不得恒前人遺搆築一椽無暇增<lb/>
䨇扇昔所闢蠧版同春氷三年忘葺理啓闔繫以繩<lb/>
友生毎謂予朴陋良可憎曷不稍脩治費少力易勝<lb/>
人生跡如寄外物豈湏慿聖哲有廣居所貴心志弘<lb/>
雄都多甲第華榱暎雕甍位崇德義薄鬼神見侵凌<lb/>
顧我田野人貧賤分所應庇身何必好取足容曲肱<lb/>
所兾對康時尊酒延佳朋春風日滿座凉雨宵同燈<lb/>
順理覬暮息養恬神慮澄庻㡬謹素節弗畔顔與曾<lb/>
　　感橙樹有作<hi>有序</hi>
<pb n="KR4e0074_SBCK_023-17a"/>
　　　秋林道旁有橙樹䖏荆棘中不知㡬何年矣<lb/>
　　　㑹增置驛舎芟夷堂基斧斤㡬及遇識者知<lb/>
　　　其爲菓實之美也獲免築室旣成正值窻牖<lb/>
　　　間結實纍纍然可愛過而見焉感而爲之賦<lb/>
　　　詩<lb/>
橙生蜀山裏蕪没荆棘塲荆棘忽剪除孤根虞見傷<lb/>
幸遇識者顧扶植不忍戕築室適在玆窻牖正相當<lb/>
花垂素雪盛葉茂青雲張方秋氣盛肅原野飛早霜<lb/>
衆木不復荣百草巳罷芳纍纍枝間實爛爛半青黄<lb/>
摘置樽爼間几席有餘<hi>作輝</hi>光豈惟巴人羡南服亦罕<lb/>
<pb n="KR4e0074_SBCK_023-17b"/>
嘗嵬峩帝王宫異味來萬方何以觧煩渴甘酪間蔗<lb/>
漿此物倘前陳玉食倍馨香可令積疢蠲坐見人情<lb/>
康惜無先容者旰彼途路長遇世良有會䖏巳貴安<lb/>
常歲寒善自保用舎随行蔵<lb/>
　　栽柏<lb/>
迂拙乖世用毎藴無窮思取效非目前逺與千載期<lb/>
翠栢信良材成長計功遲玆晨<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>煙雨移動盈尺姿<lb/>
清廟嚴㓗地聖靈㑹于斯豈無𣏌柳軰不足當階墀<lb/>
殷社夙所尚古制非徒爲先師實殷人植此理固冝<lb/>
但恐枝幹弱不耐風霜欺培護苟無失終見盛大時<lb/>
<pb n="KR4e0074_SBCK_023-18a"/>
三年過人長十年齊桶榱百年必合抱根深柯葉滋<lb/>
青霄泊鸞鳳厚土蟠蛟螭豈特傲寒暑將堪閱興衰<lb/>
所托况得所永免斤斧危旣膺顧盻榮復與剪伐辭<lb/>
寥寥百世後神物相扶持何必爲棟梁廼見材氣施<lb/>
流光若飛翰時代易推移行看好古士追說種者誰<lb/>
我生素多病中歲早孱羸待爲鶴髪翁見汝凌雲枝<lb/>
志士用心者濩落爲世嗤何如群兒巧挿槿紛成籬<lb/>
　　新栽栢爲瓠蔓所纒令諸生披觧以遂生意有<lb/>
　　作<lb/>
青青庭前栢䄬植芳春時旣承雨露潤歘見雲霄姿<lb/>
<pb n="KR4e0074_SBCK_023-18b"/>
盛夏乏人工眼中蕪穢滋瓠壺引長蔓左右纒蔽之<lb/>
晨興試行觀沉思喟然悲微物凌善類勝負關盛衰<lb/>
巨葉覆其顛濃隂宻如帷自非爲披拆恐使嘉樹萎<lb/>
呼童操短鎌芟彼草與茨瓠蔓亦徐觧扶持向藩籬<lb/>
植物共有生荣枯两無知貞脆本天質生成仗人爲<lb/>
仰惟玄造心發育靡偏私於焉别臧否可以人理推<lb/>
漢昭任博陸不受群邪欺符堅逐仇騰景畧事業施<lb/>
用賢必逺佞果㫁貴無疑嗟余何爲者捿屑名位卑<lb/>
觸物徒有懷於時竟奚禆栢也材氣良取效嘗患遲<lb/>
衆人重口腹愛瓠固其冝紛紛俄頃計落落千載期<lb/>
<pb n="KR4e0074_SBCK_023-19a"/>
浩歌向蒼穹此意知者誰<lb/>
　　喜脩德汝器二君子偕嘉猷秀才至<lb/>
宛宛心所慕盈盈日興思今辰果何祥舉目皆在玆<lb/>
經時抱沉瘵杜門謝親知狷獨莫與徒有懷欲從誰<lb/>
聊求古人志逺與後世期放情簡冊間庻以靜自怡<lb/>
此意信似拙衆方背而馳非子秉冲襟疇能無棄遺<lb/>
敝廬靣落日炎暑毎相欺清談偶有適四座生凉颸<lb/>
久乏經世具孰正生民彛深衷欝未宣流光迅難追<lb/>
嘅餘喜胥㑹豈以慰我私相期樹斯道與國隆丕基<lb/>
　　又<lb/>
<pb n="KR4e0074_SBCK_023-19b"/>
孟春期過我仲夏始來翔只尺同里居㑹合猶莫常<lb/>
何况渉逺道各據天一方言歸雖有期心思詎能忘<lb/>
我如失群鶴歛翮鷄騖塲時逢凉飈發仰首睇穹蒼<lb/>
子若随陽鴈高舉隘八荒知時識天叙豈慕稻與粱<lb/>
哲兄冨文學簮筆侍賢王愛國心事苦念親夢魂長<lb/>
朝退寢室靜閱書焚妙香賔僚各雨散思子不在旁<lb/>
子去義所安講道信有望山河壯都㑹圖譜有餘芳<lb/>
吊古考隆替撫時推興亡賈傳論過秦杜生賦阿房<lb/>
千秋繼竒偉亦足宣慨慷顧惟河洛間神丘欝相當<lb/>
逺思百聖烈近想群賢臧載瞻伊水濵二龍宣重光<lb/>
<pb n="KR4e0074_SBCK_023-20a"/>
和貞各詣極崇眇交揮揚後來閩衡傑闡述爛昭章<lb/>
匪是啓靈秘正途巳微茫願子奮遐躅整䇿趨康莊<lb/>
明明吾所懷暨暨冝力將幽獨靜自憫内視德甚凉<lb/>
方忻麗澤益垂析情增傷遟子即來旋𬗟跡鴛鷺行<lb/>
墜緒俟並緝他𡵨兾同攘重開萬古昏再覩斯民昌<lb/>
深期實在玆抱瘵語莫詳行當重執手母使熱中腸<lb/>
　　次鄭好義見貽韻<hi>五首</hi>
鄭子好古學天機靜而深冲然舞雩詠中有咸韶音<lb/>
茅舎帶流水琴書閟清隂遊魚戲晴波好鳥鳴逺林<lb/>
那得一咲樂洗此千古心<lb/>
<pb n="KR4e0074_SBCK_023-20b"/>
赤驥困皁櫪垂頭避駑駘王良振長轡蹴踏風雲開<lb/>
古來功名際何代無竒才當其未遇時誰免蒙塵埃<lb/>
丈夫亮有命勿使心顔頽<lb/>
少時見白日意謂手可扳仰天邈無階狂走徒頳顔<lb/>
尺綆愧深汲寸管無全斑聖途千萬里用力恒苦艱<lb/>
安得驂飛龍倐爾升天關<lb/>
㓜安老丘壑千載想高情鄙哉華子魚軒冕良可輕<lb/>
功名世不少孰與節義并至樂有天貴茍得非吾荣<lb/>
臨風發長歎欲爲智者評<lb/>
山中一樽酒慰此離别腸清夜歩廣庭大星吐寒芒<lb/>
<pb n="KR4e0074_SBCK_023-21a"/>
向來負竒氣舉目空四方栖遟盛年至留滯天南荒<lb/>
君看升帝閑不必真乗黃<lb/>
　　乙丑中秋在石鏡精舎同士友翫月後二日家<lb/>
　　兄寄示㑹飲分韻諸詩覽之悵然歎不得與因<lb/>
　　奉次來韻兼東鄭君好義<hi>四首</hi>
我來南山中正見秋月圓我家豈無此兄弟况滿前<lb/>
胡爲輕别離顧影清輝寒頼有座上客共結無窮歡<lb/>
愁端旋消釋言笑各開顔寄謝兄與弟明年相對看<lb/>
秋霽月正好山谷氣逾清風<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>敞虗牖愛此萬里明<lb/>
嘉賔自逺至樂飲暢高情雄談振林谷頓令懷抱傾<lb/>
<pb n="KR4e0074_SBCK_023-21b"/>
叢桂困荆棘時來吐芳馨物生尚有待吾意詎無成<lb/>
且終良宵會難值衆美并酒酣發長嘯似聞鸞鶴聲<lb/>
惟恐日易出顧影遶庭行<lb/>
開樽酌月華酒味清且醺吐氣長風生吹滅天際雲<lb/>
此身與宇宙誰主復誰賔有生道爲貴萬事何足論<lb/>
苦節慕夷齊延年稱羡門僊凡兩㝠漠奸雄猶啖吞<lb/>
山棲未爲隱頗喜離俗氛固窮固非潔用世豈吾仁<lb/>
昏昏坐平旦兀兀行薄暮豈乏往來人幽懷寡清晤<lb/>
辭源湮曩濬理窟增舊錮幸子有佳期欣然冩衷素<lb/>
玄談相應發妙理獨超悟頗憚尊酌煩易覺光景度<lb/>
<pb n="KR4e0074_SBCK_023-22a"/>
詘身違道逺高世遭衆惡勉矣循大中心期永無斁<lb/>
　　題山水<lb/>
昔隱林壑中不知林壑美今來在城闕見之心輙喜<lb/>
楓林新受霜茅茨隔秋水安得呼扁舟遨遊五湖裏<lb/>
　　楊柳渡<lb/>
殘月堕瑶天凉風在高樹人行野色分鳥囀巖光曙<lb/>
川平愜幽眺境勝遺塵慮日出小舟橫依依楊柳渡<lb/>
　　宿夾江寺<lb/>
囱開覺山近院凉知雨足淡月透踈櫺流螢度深竹<lb/>
心空慮仍澹神清夢難熟起坐佛燈前閒抽易書讀<lb/>
<pb n="KR4e0074_SBCK_023-22b"/>
　　二䖝吟<lb/>
翾翾暮光螢燭舉競飛附没身煙熖間至死終不悟<lb/>
日月衆所瞻嗟汝不一顧雖有向明心所從良巳誤<lb/>
喧喧秋後蚊白日噆我肌我雖病無力掃撲亦易爲<lb/>
憐汝营一飽未得死及之且復縱遣去天運自有時<lb/>
　郭西精舎士友同宿<lb/>
淹懷終歲思幸際清宵㑹情深新喜集語愜孤愁退<lb/>
離居積頑鄙䖏下多尢悔倦翮謝騫騰覊蹤損貞介<lb/>
含悲靜自嘅抱獨招群怪非子不我遺斯心復誰頼<lb/>
天寒四野寂雲歛踈星大霜葉響枯條水灘咽鳴瀬<lb/>
<pb n="KR4e0074_SBCK_023-23a"/>
振衣逞玄覽妙趣超塵壒靜泝一氣先虗涵萬象外<lb/>
林泉皆道情縻組本天械擺落巳遺榮過從敢辭憊<lb/>
祛疑兾閎論立懦佇明誡頽風倘可還朂德期無懈<lb/>
　　追次文公先生歲莫燕集韻<hi>二首</hi>
靈䑓湛無爲一念寂不起外物紛相交飛揚千萬里<lb/>
哲人善操養淵澄復山峙所期天爵脩詎以貧賤耻<lb/>
豈無華軒客膏粱飫頑鄙道義竟無聞放浪徒自喜<lb/>
滔滔從俗化悄悄爲誰美知言世所難感歎何時巳<lb/>
賢豪居廟堂四海爲興起時乎有不遇淳風化閭里<lb/>
用爲江河流處作喬嶽峙所逢異通塞内省無欣耻<lb/>
<pb n="KR4e0074_SBCK_023-23b"/>
紛紛夸毗軰患失誠足鄙屈身營所欲易愠復易喜<lb/>
人生貴聞道外物豈真美千載簞瓢生令聞傳不巳<lb/>
　　歲除祭先奉懷家兄次文公先生病中呈諸友<lb/>
　　韻<lb/>
日月行不息我亦少安居違家今㡬何忽復五載餘<lb/>
㣲官悞人事觧令親者踈毎思别時語不見空中書<lb/>
及玆歲將䦨感嘆正躊躇祀先具薄奠撫巳懷厥𥘉<lb/>
觴酒豈云乏獨酌悶難祛寜當解組去御子花間車<lb/>
　　遊石鏡山訪親友㑹集諸公回途有作<lb/>
世道久凋喪斯文難合并駕言山中遊來與子同盟<lb/>
<pb n="KR4e0074_SBCK_023-24a"/>
高齋在深谷側徑防險行白日亦蕭散惟聞絃誦聲<lb/>
開筵動芳酌與客張華燈持盃恣歡謔聮床如弟兄<lb/>
凌晨起盥櫛披襟瞰前楹霜林凋綺葉秋花吐竒英<lb/>
百靈競紛集萬象森羅迎佳趣心巳領新詩誰與評<lb/>
良㑹不可常俗慮仍相縈登途數回首暫别難爲情<lb/>
廻溪屢曲渡清流堪濯纓離離莫雲合矯矯孤鴈鳴<lb/>
乘高望遙火彷彿識巖扄勞生幸脫鞅至道思服膺<lb/>
從君來借榻棲隱謝浮名<lb/>
　　再次石鏡精舎㑹集韻<hi>三首</hi>
風日淡秋晚欣此佳㑹并賢豪昔同調泉石非舊盟<lb/>
<pb n="KR4e0074_SBCK_023-24b"/>
秪應念違别忽作山中行雄談爲絶倒空谷騰歡聲<lb/>
論詩渉風雅深夜張華燈義交無老少情親如弟兄<lb/>
齋中二三子侍立環两楹把酒起爲壽禮秩交相迎<lb/>
丈人名文章落𥿄誠世英珊瑚與玉樹對之敢譏評<lb/>
乃知高世人不爲塵俗縈秋空白雲㪚悠然暢遐情<lb/>
嗟予尚稚劣夙心㑹簮纓沉潜守編簡愁對寒䖝鳴<lb/>
豈知金石韵鏗鏘振林坰重玆領秀句願言當服膺<lb/>
匪徼一時譽終期千古名<lb/>
野性淡無嗜不求四美并喜玆二三友同結歲寒盟<lb/>
願言道義交豈慕青雲行山深寡轍跡地僻無囂聲<lb/>
<pb n="KR4e0074_SBCK_023-25a"/>
曲几列遺編踈籬翳寒燈凝神對賢哲况共弟與兄<lb/>
幽蘭藹北牖脩竹羅前楹忽聞長者車倒屣欣趨迎<lb/>
貌匪山澤癯器乃邦國英揚論徹幽邃萬彚隨品評<lb/>
風雲時動盪川岳互廻縈磊落賢俊姿慷慨今古情<lb/>
不耽好爵貴飄然解簮纓至今懷令望江海傳詩鳴<lb/>
竒懷寄竹帛安居守林坰小子來問道仰德思服膺<lb/>
從玆勉素業不媿知巳名<lb/>
太古日巳逺轉覺浮僞并不聞金蘭契豈願同盤盟<lb/>
浮雲無定態流水難西行滔滔勢利間豈識韶濩聲<lb/>
翻思機巧徒明滅風前燈閉門絶聞見所親惟父兄<lb/>
<pb n="KR4e0074_SBCK_023-25b"/>
丈人忽來過雅淡振軒楹山禽競喧呼童稺亦歡迎<lb/>
清詩多古調妙論超時英冨貴茍不累貧賤孰能縈<lb/>
群賢共舒睡萬物属品評星斗羅竒襟風雲動高情<lb/>
瞿瞿世儀表濟濟古冠纓孰知枳棘間尚有鸞鳯鳴<lb/>
鯫生寡交接遊息在村坰偶玆觀美德夙興當服膺<lb/>
幸托龍門賞終期崇令名<lb/>
　　病眼喜郡守見過<lb/>
目疾不飲酒昏昏心意煩忽聞郡守至出戸強開顔<lb/>
况覩温粹姿復聆豈弟言乃知盛名世属任多才賢<lb/>
神歡坐忘疲欲起屢相援筍𬞞雨餘美細酌林花間<lb/>
<pb n="KR4e0074_SBCK_023-26a"/>
風煖落英過日斜歸鳥喧苦云事填委未暇蘇痌癏<lb/>
高位不易居斯民良亦難一夫或凍餒仁者爲悲酸<lb/>
腐儒實無能教士慚素飡臨觴願有祝早使群黎安<lb/>
　　題信可時經歴熨帛圖<lb/>
聖主恩如天賜帛一萬匹承之錦繡叚重之踰金璧<lb/>
西風摧刀尺將爲君子衣熨貼旣勻調粲粲光陸離<lb/>
防胡猶未巳行役何當歸爲君重着絮此地饒寒威<lb/>
　　奉懷太史公用盡字韵<lb/>
隆替存恒期含生㑹當盡獨遭誣枉搆旣往有餘愍<lb/>
哀彼草昧𥘉遺黎困戈盾英雄逞割據未暇分牡牝<lb/>
<pb n="KR4e0074_SBCK_023-26b"/>
公來作蓍龜王畧見封畛上爲宗社鎮下爲邦國凖<lb/>
旂常揭日月鍾罄羅簴簨諷諌陸賈多制作張華敏<lb/>
格天誠宻運恤物涕潜隕氣囘窮冬温力導大川引<lb/>
竭忠軄調護垂老辭疾疢謂可樂桑榆相從拾芝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>
安知事乖謬玄造獨何忍顛頓萬里行流離闔門殞<lb/>
所餘巳無㡬猶受飢凍窘自顧受深知無能效賙賑<lb/>
是非属公議不以窮逹泯終古仰大名昭囘配箕軫<lb/>
紛紛榮辱論百世同一哂三嘆秋風前目送高飛隼<lb/>
　　鄰父携酒相飲<lb/>
夷惠俱可慕清和合天真汨予流俗中豈暇思古人<lb/>
<pb n="KR4e0074_SBCK_023-27a"/>
抱拙耻爲佞遇物展殷勤雖無失巳尤事過毎自嗔<lb/>
隣翁偶相訪延坐列主賔爲言秫田登願我嘗其新<lb/>
巨榼傾濁醪鷄黍雜前陳持盃强勸飲禮率意態親<lb/>
顧予寡德業無以給北隣何階及爾軰愧此風俗淳<lb/>
酒酣述往事所歴多苦<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>却憶全盛時無言指蒼旻<lb/>
世運有隆替玄造豈不仁父老且少安汝本三代民<lb/>
九重敦政教萬㡬盡經綸行當𬒳嘉澤皷舞歌聖神<lb/>
　　二禽咏<lb/>
鵲噪未足喜鴉鳴未湏憂天道神且逺㣲物徒喧啾<lb/>
翰音善司晨不免供肴羞鸛鶴至高潔所識惟林丘<lb/>
<pb n="KR4e0074_SBCK_023-27b"/>
鴻鵠隘八荒但爲稻粱謀文彩羡孔鸞繒繳或暗投<lb/>
况彼鴉與鵲志非衆鳥儔質陋羽翮短雲霄非所遊<lb/>
性貪嗜飲啄逐逐不自休飢則揺口吻向人如有求<lb/>
何能洞先㡬兆與天心侔禍福有定命所致各有由<lb/>
人理固坦夷鬼神良昧幽茍中存仁義自可無愆尤<lb/>
何湏浪悲喜爲禽鳥誑譸來夤慰韓愈惡聲感黃州<lb/>
好怪失所守二子非英流吾方友千古逺法孔與周<lb/>
考祥視素履樂道以夷猶<lb/>
　　敬次張南軒贈朱文公韻送董公<lb/>
昔忝國士薦觀光帝王州強言酬顧問流汗對冕旒<lb/>
<pb n="KR4e0074_SBCK_023-28a"/>
有詔試文章下筆心懷羞退朝東閤下獲與夫子遊<lb/>
夫子燕薊來氣貌何休休至尊重純德特爲儲王留<lb/>
出入朝两宫寵恩正綢繆予時報聞罷歸飯田間牛<lb/>
升沉本命分出䖏非人謀安知十載後握手梁山幽<lb/>
虫鳴月耿耿鴈度風颼颼話舊若夣中一咲忘百憂<lb/>
况玆林泉窟足以寓冥搜仰看岷峨峯俯視江漢流<lb/>
敬慎以爲楫忠貞以爲輈居夷聖所欲勿憚道阻脩<lb/>
　　題童賢母卷後<lb/>
南山有喬木柯葉敷重隂匪惟雨露滋土膄根本深<lb/>
童氏秉孝義兄弟同一心構獲良足多先澤久浸淫<lb/>
<pb n="KR4e0074_SBCK_023-28b"/>
卓哉賢母行鄉邦迭嗟欽婦道盡恭睦庭訓肅䂓箴<lb/>
救殍麾廩粟收宗散籝金生業隨日增善積祥慶㝷<lb/>
繩繩螽斯應玉立蘭芽森玄理諒靡僣令德斯鑒臨<lb/>
垂𥙿旣有始濟美冝自今永言引弗替百世流徽音<lb/>
　　應教恭賦靜妙軒<lb/>
世故役群動方寸如旋蓬孰知神妙理乃在玄黙中<lb/>
至人本無爲清明常在躬百念寂不起湛然與天通<lb/>
庻政或前陳聽㫁毎從容化原有餘地善應無留蹤<lb/>
齋居樂康時爐熏颺㣲風忘言對縹帙端拱師黃農<lb/>
玆惟文獻邦冨庻古莫同載敷嘉靖治㑹見躋時雍<lb/>
<pb n="KR4e0074_SBCK_023-29a"/>
宋五公<lb/>
　　李文靖公<lb/>
李公安平相雅識極淵永惓惓閔無告扣陛日有請<lb/>
格君古不易慮國存要領紛然土木興始悟先㡬炳<lb/>
　　王文貞公<lb/>
盛德毎多容平世喜迂怪公操鎮靜量不幸當其㑹<lb/>
神書祀河嶽王府窮賞賚昭昭知過心寵禄有餘悔<lb/>
　　㓂忠愍公<lb/>
㓂公社稷臣識逺才亦果張皇澶淵狩佞幸慚計左<lb/>
青衫老作吏赤子涙交堕宏謨雖不終亦足振媮惰<lb/>
<pb n="KR4e0074_SBCK_023-29b"/>
　　范文正公<lb/>
布衣憂社稷此義古亦然桓桓高平志致主二帝前<lb/>
時屯道難合謗息名愈全繼明有良胤千載陋韋賢<lb/>
　　司馬温公<lb/>
傾否難永圖拯溺有遺巧肫肫反正力誠節<hi>作足</hi>動穹<lb/>
昊群邪競囘遹善政恣紛擾廢興豈人謀千秋仰元<lb/>
老<lb/>
　　訊瘧<lb/>
尊生道不足衛生亦無由㣲痾忽相侵坐爲肢體憂<lb/>
凝氷集寒氣挾纊思重裘虐𦦨繼踵然絺綌不願留<lb/>
<pb n="KR4e0074_SBCK_023-30a"/>
隂陽各用事對處天一陬如何两相值追逐同仇讐<lb/>
弱質受摧沮有似中暍牛有耳不解聦有目等無眸<lb/>
舌不辯<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>甘鼻不别薫蕕耳目口鼻官焦然共懷愁<lb/>
謂此果誰致試與天君籌吾觀今之人紛紜劇蚍蜉<lb/>
日趍紅塵市夜醉笙歌樓縁情喪恒性縱欲戕天猷<lb/>
告之養壽命大怒不頷頭云胡反無疾徤捷如猱猴<lb/>
方子頗好道少以禮自脩觀其居家庭未嘗暫嬉遊<lb/>
旦食不暇飽夕夢孔與周生疾豈有端天君亦知否<lb/>
天君聞之笑汝言理誠優子病殆天意皆非汝愆尤<lb/>
惟天生俊哲蓋爲萬世謀大欲扶三綱次欲叙九疇<lb/>
<pb n="KR4e0074_SBCK_023-30b"/>
安能閉關卧縮首鳴啾啾孔孟處衰世奔走摧輪輈<lb/>
寜不懷宴安此道難中休天令所賦授與古豈不侔<lb/>
恐其不自強降疾警惰媮方子暫遘疾身疲靣無膏<lb/>
忍見萬赤子病者半九州子能憂斯民厥疾當自瘳<lb/>
茍徒念一身壽考吾所羞耳受口以告目鼻涕泗流<lb/>
方子豁爾窹百體頓和柔再拜紀嘉言可以垂千秋<lb/>
　　次脩德雜詩韻<hi>三首</hi>
通衢夷且直舉世所共知求端迷往轍顛躓終無歸<lb/>
逹人解至理秉心若明曦敬恭視盤鑑齋莊整裳衣<lb/>
昭昭奉一德暨暨滅衆私爲仁諒玆在彼狂胡弗思<lb/>
<pb n="KR4e0074_SBCK_023-31a"/>
制變易爲失所貴謹未然本心秉靈德洞鑒蚩與妍<lb/>
譬彼逹海流出自山下泉積久諒益深雲濤鼔風煙<lb/>
始學誠巳誤𥙷過幸有年力㣲道尚逺感此徒煩悁<lb/>
神龍卧深澤不若抱甕滋白日閟重隂不如寸燭輝<lb/>
賢豪𥘉未遇但覺吾道非紛紛當途子權勢衆所歸<lb/>
两生困蓬藋屠販建旌麾斯事自古然今人安足悲<lb/>
　　𥘉冬雨中獨坐<lb/>
吾廬混人群來往劇鼃黽頗欣夜雨來頓使蹤跡屏<lb/>
滔滔流水障悄悄耳目靜風囱試展書佳趣倐巳領<lb/>
平生煙霞癖夙昔慕箕頴抗懷軒冕上雅志星日炳<lb/>
<pb n="KR4e0074_SBCK_023-31b"/>
寜知堕俗流汩沒未獲逞竒懷獨不忘幽念時自省<lb/>
豪雄外身名曠士賤鍾鼎欲語嗟莫同長歌碧林瞑<lb/>
　　雜詩四首贈林嘉猷<lb/>
伊周不治經董賈不言文宏謨塞宇宙高論追典墳<lb/>
如何末代士操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>動成群但要言辭好不顧心志分<lb/>
至道豈難行彛倫人共聞勉哉不逺復恭黙事天君<lb/>
循循勇不逮額額善或虧古人患才難可以當世推<lb/>
自吾行四方所見多有之豈乏俊爽流未足慰我思<lb/>
聖道充天地其㣲入毫絲非精莫能察非敏莫能爲<lb/>
致用貴不頗篤守在不移由來賢哲事皆本純粹資<lb/>
<pb n="KR4e0074_SBCK_023-32a"/>
顧予亦陋劣前徽亦能追仰止二三友有過頻相䂓<lb/>
操行一不慎坐取終身憂發言一不思或爲萬世羞<lb/>
過小莫吝改進德勿厭脩誰能百無爲自致孔與周<lb/>
載籍彌九有群言劇毫毛棄置患術踈窮探畏心勞<lb/>
何由領其要可使道藝高聖學亂百家黍稷雜莠蒿<lb/>
良農善别識培漑復芸薅取大成吾身致用同伊臯<lb/>
彼哉溝澮魚豈足連九鰲<lb/>
　　次韻贈國亮經歴<lb/>
君侯昔筮仕匹馬之幽并先子守東藩始結鄰壌盟<lb/>
寜知十載後握手山中行鬂髪白欲盡韜光復濳聲<lb/>
<pb n="KR4e0074_SBCK_023-32b"/>
話舊若夢覺痛飲張華燈尚欣古義敦愛余均父兄<lb/>
雨洗秋色浄群山擁前楹山鳥喜客來飛鳴似相迎<lb/>
𬗟思天下士公是世外英流俗何所知紛紛好議評<lb/>
莫邪雖在土龍氣上廻萦自非水鑑識誰知江海情<lb/>
談詩較李杜起舞笑絶纓大音久閴寥厭聽寒蟲鳴<lb/>
麟鳳居空谷何由在郊坰䖏世媿郭㤗通家慚李膺<lb/>
巖棲倘有約相與棄榮名<lb/>
　　雜詩四首<lb/>
相如妙文辭高䖏無與敵多財爲身累終老汙名蹟<lb/>
人生取予際千載觀令德茍冨何足論喪節良可惜<lb/>
<pb n="KR4e0074_SBCK_023-33a"/>
好名未知道古人有揚雄著書欲傳世不暇脩厥躬<lb/>
聖言德之餘屈伸與天同哀哉大節廢豈足稱固窮<lb/>
賈生信英才蚤識當世事身逢致治期遇主亦天意<lb/>
道高固難合流俗工<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>忌一死尚足多千秋想竒氣<lb/>
幡幡市井人出納量錙銖積財至千萬侈然夸有餘<lb/>
華堂占廣陌列肆遍通衢朝餐聚俠客莫飲羅名姝<lb/>
一朝與法遇家破及妻孥金玉歸縣官不能贖其軀<lb/>
郭解旣夷滅季倫亦門誅安知子原憲窮巷歌唐虞<lb/>
　　脩德以詩寄次韻<lb/>
藜羔淡無和腐粟舂難圓羞將饋俗賔歡笑置子前<lb/>
<pb n="KR4e0074_SBCK_023-33b"/>
子豈乏粱肉對之毎欣然云胡恐費我來往動經年<lb/>
子行信勞止吾道良足憐深期挹嘉話不必枉華牋<lb/>
抱痁百日卧欲言無與朋敦敦守一床鬂脫影如僧<lb/>
豈惟形容悴智識無由增視此不棄捐子心一何弘<lb/>
細人忘名軋俗士爲利懵孰能使余慕君子固有恒<lb/>
營營茍得者忍以利易生狥欲遂忘反捐軀匪其情<lb/>
古人崇仁義講切極粹精於斯弗自得猩狖垂紳纓<lb/>
貴有不足懷賤有不足輕景公徒千駟子真豈其卿<lb/>
　　再和并簡林嘉猷<lb/>
夜光自有輝不因磨礪圓騏驥自致逺不以鞭䇿前<lb/>
<pb n="KR4e0074_SBCK_023-34a"/>
古來知道者天質固使然師友發其㣲成德在早年<lb/>
余少稍有慕今也反自憐子誠肯間我嘉言著來牋<lb/>
十年窮取友四海㡬得朋豈惟得吾徒旁及老與僧<lb/>
自昔得王子勃欝氣爲增子才信巳毅愧我德未弘<lb/>
所患渉道淺未免臨事懵何由與子隣講習日可恒<lb/>
温温我所愛䖏子有林生匪惟質柔嘉逈出遺世情<lb/>
從我南山逰<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>雪煑黃精共悲狙喜怒靜閱猴冠纓<lb/>
生也尚審思勿言韋布輕巍巍孔孟業豈以爲公卿<lb/>
　　送一宗和尚次蜀王詩韻<hi>有序</hi>
　　　成都大慈禪師欽公一宗與余皆天台人雖<lb/>
<pb n="KR4e0074_SBCK_023-34b"/>
　　　所趨殊途而相見萬里之外有足樂者今將<lb/>
　　　暫還故山謹次賢王殿下賜草堂長老詩韻<lb/>
　　　以寓别情里中故人有相問者幸爲謝之<lb/>
浮雲出山中浩蕩随去來來非有所係去亦忘所之<lb/>
若人釋門秀矯矯孤鶴姿林泉三十年喜譽如波馳<lb/>
平生西方學所藴未及施一朝忽乘興來謁<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>峨師<lb/>
㣲笑坐談空傾城走群緇遂令好事者懶問子雲竒<lb/>
清香焚柏子細雨洒楊枝相逢話鄉曲塵尾不暇麾<lb/>
越蜀萬里途各䖏天之陲胡爲偶至此欲語忘其辭<lb/>
歴歴世間事星星鬂中絲迢遙無所嬰老大秪自知<lb/>
<pb n="KR4e0074_SBCK_023-35a"/>
巴江復舉棹故廬訪遺基散懷天台月濯足楢溪漪<lb/>
我亦倦逰客歸耕有深期身在華山陽夣繞大海湄<lb/>
徘徊將何說秪恐負明時<lb/>
　　家兄寄中秋㑹飲詩因分韻述懷以荅<lb/>
時過不自惜長年轉多憂壯心若湍水湧激不少休<lb/>
念昔童稚日此身百無愁良霄見明月喜躍如有求<lb/>
大母方壽康諸祖未白頭開筵羅廣庭𬞞果間殽鱐<lb/>
先公奉觴起叔父迭獻酬玉立四五人文采皆琳璆<lb/>
酒行聞雅歌鹿鳴和呦呦豈無辨難言禮義皆先猷<lb/>
脫畧輕萬事高視曠九州毎卑楚漢業或誤良平謀<lb/>
<pb n="KR4e0074_SBCK_023-35b"/>
奮䄂時抵掌舉筯借前籌座間二季父豪俊邈無儔<lb/>
慷慨頗蠭起自許公與侯酒罷寜復眠長吟倚危樓<lb/>
夜闌得秀句叩戸來相投我時𬒳鍾愛兄弟共譁咻<lb/>
席賔欲亡酒輙笑牽衣留轉眼二十年存亡两悠悠<lb/>
庭闈音容絶門戸變故稠巢壊鶴上天雷行龍脫湫<lb/>
惟餘老仲父衰鬂對清秋今歲月最好我適南山逰<lb/>
含情靣尊爼感歎蓋有由伯氏欲相寛新詩遞來郵<lb/>
發函清涙堕𥿄濕不可收永思舊所見一往如川流<lb/>
于今㑹飢歡頗似昔日否我家勢運謬難與時人侔<lb/>
譬彼百年屋不足施雕鎪願伯善扶持重使楹棟脩<lb/>
<pb n="KR4e0074_SBCK_023-36a"/>
庻免傾壓虞百口蒙庇庥我愚更懶惰樸學愧前脩<lb/>
術踈何所成言高毎難讐空懷濟物志夣寐談孔周<lb/>
歲華易爲度自哂等浮漚長恐墜遺業上貽先人羞<lb/>
伯也幸閔我正救愆與尤復爲戒諸弟敦睦無相猶<lb/>
道德在詩書爲生視田疇天倫茍足樂外物皆懸肬<lb/>
骨肉豈異人風波同一舟持家尚禮讓䖏衆貴和柔<lb/>
堂構倘樹立<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>𣏌加丹髹重還當時盛豈特才藝優<lb/>
世欲登虞唐吾將老林丘終期友愛樂黄髪叙綢繆<lb/>
深衷久有懷對月偶歌謳歌竟視天宇寒光衝斗牛<lb/>
　　寄好義<lb/>
<pb n="KR4e0074_SBCK_023-36b"/>
同鄉不相見動渉秋去春何意忽來翔㑹合當玆辰<lb/>
雄談有逺趣文采驚世人譬彼随和質衆目咸知珍<lb/>
陋俗乏竒士懷抱欝未伸毎思伊葛流磊落展經綸<lb/>
志大固難售心孤邈誰親君來起我意頗覺氣爲振<lb/>
炳炳千古事悠悠三代民舉首視大荒汗顔慚此身<lb/>
深衷非一端欲語未及陳胡爲復求去重使别恨新<lb/>
夙負江海情耻爲兒女仁賢豪日衰謝感歎易悲<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
凉風吹碧海月露洗高旻酒至且持飲言歸何所嗔<lb/>
　　送友人之雲南教官<lb/>
地逺㑹靣難情深嗟别速今衝㣲雨去欲向誰家宿<lb/>
<pb n="KR4e0074_SBCK_023-37a"/>
山城碧雲裏茆舎清溪曲莫厭官寂寥終期化夷俗<lb/>
　　巾山晨望柬錢克温<lb/>
月落江水明踈鍾發林杪濛濛山氣合歴歴川光曉<lb/>
妙靜玄化機縱意群動表悠然悟真趣忽覺天地小<lb/>
是身本無累萬事相紛擾願釋經世情於兹共幽討<lb/>
　　閒居偶題<lb/>
雨歇堦草浄鳥鳴叢竹中偶無輪鞅過遂與山林同<lb/>
晞髪庭際日振衣松下風自非捐世故誰得此相從<lb/>
　　勉學詩<hi>二十四首</hi>
殘燈結成花枯木化爲菌凋零如此物秀氣終未盡<lb/>
<pb n="KR4e0074_SBCK_023-37b"/>
人心最靈智自棄獨何忍聖門本弘大梯磴多接引<lb/>
曾高愚魯資直觧配顔閔流年急如箭髪白難再鬒<lb/>
及時不努力老大成蠢蠢<lb/>
樹木生有枝子弟教及時七年異男女八歲分尊卑<lb/>
二五學書計逢人多禮儀二五學射御四五加冠緌<lb/>
今來謾不省古道當如玆欲作高高䑓爲爾寛作基<lb/>
欲求深深井爲爾逺爲期不聞鄒孟學還自爼豆嬉<lb/>
人材日衰少善保膝下兒<lb/>
兒童聚嬉戯不離父母傍父母顧盻之百憂爲爾忘<lb/>
惟此慈愛心比同春日光陽和透地脉草木俱芬芳<lb/>
<pb n="KR4e0074_SBCK_023-38a"/>
兒身巳長大能不念往常愉色與婉容傾心奉高當<lb/>
嗟哉力何短父母恩甚長<lb/>
上堂拜父母甘㫖手自供入廟羅豆籩祀我祖與宗<lb/>
死者魂魄安生者恩義隆一門無二志謦欬生春風<lb/>
豈惟薫閭里上聞天九重祥雲及膏雨滋我庭下松<lb/>
孰云唐虞逺不得身遭逢由來豪傑士世世皆時雍<lb/>
藹藹桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>樹遲遲杖履音未瞻父母顔巳起恭敬心<lb/>
樹木手所植杖履身所任此物猶足重况彼鍾愛深<lb/>
父愛我亦愛不間獸與禽六親同骨肉何以能相侵<lb/>
莫驅屋上烏烏有反哺誠莫烹池中鴈鴈行如弟兄<lb/>
<pb n="KR4e0074_SBCK_023-38b"/>
流觀飛走倫轉見天地情人生䖏骨肉胡不心自平<lb/>
田家一聚散草木爲枯荣我願三春日垂光照紫荆<lb/>
同根而並蔕藹藹共生成<lb/>
妻賢少夫禍子孝寛父心不知何人語相傳猶至今<lb/>
室家两相好如鼔瑟與琴二親豈不驩花木羅春隂<lb/>
雖云一樽酒共酌還共斟物情動相失安用儲千金<lb/>
家睽在婦德彖繫有遺音<lb/>
内則記孝養檀弓著哀思寥寥三代音於此猶見之<lb/>
我欲繪作圖豈乏丹青師丹青狀形體性情那可爲<lb/>
冬夏適温凊芳鮮在盤匜二親未飲食如子渴與飢<lb/>
<pb n="KR4e0074_SBCK_023-39a"/>
奈何報木心限以百歲期飛鳥失其巢尚且鳴聲悲<lb/>
創鉅痛亦深衰麻交涕洟聖王爲制禮進退随天時<lb/>
千人萬人心一人心可知<lb/>
譙人夏侯氏有女志獨高夫家盡蕩滅節義終持操<lb/>
荣華昔共享禍患今同遭妾身偶生存志巳埋黃蒿<lb/>
親戚勿訝我人類異羽毛引刀㫁耳鼻見義不見刀<lb/>
至厚莫如地桑田變波濤真金不畏火見此女兒曹<lb/>
結交湏結心取士湏取德古交金不錬古士麟五色<lb/>
如何當世人作事多傾側甘言轉相媚内險不可測<lb/>
青青好禾稼生此螟與螣堂堂羙少年化爲狐與蜮<lb/>
<pb n="KR4e0074_SBCK_023-39b"/>
人心天機在利欲日夜昏好苗莫助長惡木先除根<lb/>
斧斤一時緩惡木何由㫁莫畏根株深所憂筋力短<lb/>
吉人語何少凶人語何多多言亦反覆簡黙終無他<lb/>
可磨白圭玷言玷不可磨有口號談天有辨誇縣河<lb/>
心原一巳放觸物生偏頗悠悠百年内荣辱當如何<lb/>
驅車入東洛䇿馬上西京所遇何表表莫非公與卿<lb/>
旌旄出廣路百歩辟人行前駈與後擁不絶如雷轟<lb/>
人生䖏困阨孰不思寵荣此途良足樂此任苦不輕<lb/>
丈夫誓許國身作萬里城永懷鼎足戒母使公餗傾<lb/>
五行各異氣萬物無全材聲當配匏竹味即調鹽梅<lb/>
<pb n="KR4e0074_SBCK_023-40a"/>
何噐不適用有根當復培山中多松柏城中多第宅<lb/>
孟嘗千金裘一狐難取白<lb/>
田单拜齊將即墨乘孤危群心傚死闘燕士不敢攴<lb/>
一朝寵禄盛惜身思自持人敵竟不下大㓂空若箕<lb/>
功名毎如此樹立終陵夷國家匪憂危寵爾將何爲<lb/>
動懷首䑕計退與災禍期向非魯連子身死節亦虧<lb/>
鸞凰寡儔匹玉樹少枝柯貴人在高位骨肉苦無多<lb/>
輕車駕駟馬妙舞隋清歌獨樂不如衆中心欲如何<lb/>
東家借一軸西家求一梭織成十丈幕周我堂之阿<lb/>
至親隔咫尺舉首如山河<lb/>
<pb n="KR4e0074_SBCK_023-40b"/>
人生四海内同作兄弟看一夫向隅泣滿座爲無歡<lb/>
豈我無衣裳念爾飢且寒豈我無粱肉爲爾不能飱<lb/>
群生本一原有此惻隱端胡爲自汩沒功利日相殘<lb/>
辟如同母兒給之豆與簞奪彼以與此終非心所安<lb/>
飲馬長城窟窟中水無多秋風動百草水靣亦生波<lb/>
長城備外侮室内起干戈非關絶地脉乃是傷人和<lb/>
不見豐水上靈臺欝嵳峩前有大雅詩後有秦民歌<lb/>
鍤塗得苦水流毒如江河<lb/>
黃河西北來云自崑崙坵經行非一山回薄半九州<lb/>
上有不測源下有無盡流萬化同此機不知㡬春秋<lb/>
<pb n="KR4e0074_SBCK_023-41a"/>
分明天地心不爲淺狹謀癡人用小計顛倒若無求<lb/>
安得申韓氏化爲古伊周<lb/>
布帛文被體粟菽味充飢常人未識察往往爭好竒<lb/>
貪竒不願寳刻成無當巵大鈞播萬類瑣細各有冝<lb/>
得時易長養失叙徒施爲哀哉楊朱淚滴向他路𡵨<lb/>
正途亦甚坦舎此將安之<lb/>
蜘蛛觧布網蛣蜣能轉圜萬物各有役何人得安然<lb/>
周公貴爲相仰思夜不眠仲尼大聖人易書三絶編<lb/>
孰謂我有耳不聞古所傳一聞敢自堕勇志如奔泉<lb/>
好龍非真龍藻繪等兒戯懼虎思虎傷聲容凛然異<lb/>
<pb n="KR4e0074_SBCK_023-41b"/>
六經豈虗文中有無盡意一從河出圖光景不可閟<lb/>
皎皎如日星悠悠在天地青編積几閣翻閱何容易<lb/>
曾參之一唯已往難再值<lb/>
勸爾一盃酒君行莫匆匆君心雖欲速道路久乃通<lb/>
東可窺大壑西能越空同不憂歲月晚但憂筋力窮<lb/>
三年刻片楮九年成一弓制作雖云難爲藝則巳工<lb/>
小事可喻大願言置胸中<lb/>
離離園中樹花開動無數或紅如丹朱或白如瑩素<lb/>
今日正自佳眀晨不如故易盛還易衰浮華眼前度<lb/>
物情何參差天地均雨露南山有松栢壽並金石固<lb/>
<pb n="KR4e0074_SBCK_023-42a"/>
　　　　　　　　　臨海縣知縣黄誥<lb/>
　　　　　　　　　　黄巖縣知縣張師善<lb/>
　　　　　　　　　台州府儒學教授尚　芳<lb/>
　　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝　葉琰王梅齡<lb/>
　　　　　　　　　　　　　臨海縣學生李臨卿戴濬之<lb/>
　　　　　　　　　　　　　黄巖縣學生孫思光牟汝鈞校對<lb/>
<pb n="KR4e0074_SBCK_023-42b"/>
</p>
<p>
遜志齋集卷之二十三<lb/>
<pb n="KR4e0074_SBCK_023-43a"/>
</p>
<p>
</p>
  </div>
</body>
</text>
</TEI>
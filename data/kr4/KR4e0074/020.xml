<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_020-1a"/>
遜志齋集卷之二十<lb/>
　中順大夫浙江按察司副使奉勅提督學校雲間范惟一　編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　祭文　誄　哀辭<lb/>
　　祭太史公八首<lb/>
丁巳之春公歸金華六月載途公歸于家公曰美哉<lb/>
子來孔時斯文有傳非子誰宜我觀海内亦有作者<lb/>
非言之難知道者寡古人爲學惟道是明繄我望子<lb/>
豈以文名拜公之言服公之徳從公三年忘寢與食<lb/>
<pb n="KR4e0074_SBCK_020-1b"/>
公曰卓哉才噐之竒加以歳年吾且畏之孰俾師友<lb/>
傳之子孫意欲甥我以承其門歸告祖母祖母不可<lb/>
吾老娶婦欲其事我道路阻邈其歸無期且貴非偶<lb/>
汝固以辭此言未聞公家遘難聞之涕泣夜不能旦<lb/>
百口徙蜀與戎羗隣重走金華謀公弟昆欲徃省公<lb/>
中以故止祖母速歸得娶閭里遟之三載黽勉以從<lb/>
死生莫知以此負公公之爲教必本禮義違親絶俗<lb/>
固非公意公今薨矣我存何如所肯忘公有如江河<lb/>
公之道徳未白于世公之文章㡬與公逝思公體貌<lb/>
尚寓于䕫哀公子孫桑梓是懐闡之雪之俾大以光<lb/>
<pb n="KR4e0074_SBCK_020-2a"/>
導之扶之使之大行告于天王返葬以禮脫其覊縻<lb/>
使復閭里或周其囏或開其昏凡力可爲不忘公恩<lb/>
第愚不肖弗敏爲學天容地負懐公奥博忠義大節<lb/>
道徳大原庻㡬努力法古聖賢公之望我盖将在此<lb/>
天未可期心則巳矢公神在天亦我之思我辭告公<lb/>
寜不我知<lb/>
嗚呼九鼎大吕不足炊糜陳于郊廟可鎮華夷麒麟<lb/>
騶虞不能服駕出于山藪可瑞天下盛徳之士邦家<lb/>
所毗潜功隱澤不見施爲方其在時衆或未識厭世<lb/>
而去智者痛惜嗟吾先生全徳邁倫盡性蹈道卓然<lb/>
<pb n="KR4e0074_SBCK_020-2b"/>
天民文傳海内世謂止此遺其梁肉貴其糠粃先生<lb/>
所存我何敢知使享眉壽人必頼之今也既亡民實<lb/>
無禄寥寥聖道疇引疇續昔始懸車學者滿門意謂<lb/>
小子可屬斯文歳月㡬何忽十三年鈍拙無成實愧<lb/>
干天薄宦山南地隣西蜀遺孤萬里傷我心目身拘<lb/>
職業詎曰能來獲奠一觴豈非天哉道之廢興允匪<lb/>
人爲曷以爲報不負所期<lb/>
士不知道以勢爲榮天貴不存寵辱易驚卓哉先生<lb/>
洞鍳千古駕雲乘風與造物伍　聖主庸之掌制玉<lb/>
堂匪公之華邦家之光羣言䜛之置于巴蜀匪公之<lb/>
<pb n="KR4e0074_SBCK_020-3a"/>
尤民之無禄正襟談笑瞑目仲眉浩然無愧處險若<lb/>
夷貴賤去來靡貳靡忒孰能與偕忠信之積惟公忠<lb/>
信海内所稀謗與身亡徳爲世師顧余小子寡聞不<lb/>
肖茲粗有知實公之教繫官山南今且八年公墓在<lb/>
䕫欲徃莫前友生南歸舟過墓下遣致一奠省視松<lb/>
檟大江滔滔惟海是宗我心所懐曷有其窮嗚呼哀<lb/>
哉尚享<lb/>
嗚呼我年十五始誦公文厥後五年登公之門公實<lb/>
天人遊戯世俗粃糠死生談笑榮辱利禄刑禍不入<lb/>
於懷獨憂斯道未見英才聞人一能欣喜動色晚遇<lb/>
<pb n="KR4e0074_SBCK_020-3b"/>
小子自賀有得致政蘿山舘置于家細柝宻微大包<lb/>
幽遐庸言極論莫匪正學翼孟宗韓沿洙遵洛簞瓢<lb/>
陋室若飫萬鍾訓物刑家惟孝惟忠天作竒殃去鄕<lb/>
徃蜀萬里西行怡然瞑目當始戒途告我以書勉以<lb/>
道學爲君子儒慟哭山中忽復十年思公之心上通<lb/>
乎天一官蜀口盖亦天意承乏校文私情幸遂公墓<lb/>
于䕫拜謁靡遑孀孤滿目興我慨傷收恤教飬後死<lb/>
之責禄薄刀微有願未獲公之屬望夫豈爲身将纉<lb/>
斯道以開後人雖愚無能志尚未巳報公之徳庻或<lb/>
在此大江流東卒與海通公神在天曷日其逄<lb/>
<pb n="KR4e0074_SBCK_020-4a"/>
公之量可以包天下而天下不能容公之一身公之<lb/>
識可以鑑一世而舉世不能知公之爲人道可以陶<lb/>
冶造化而不獲終於正寢徳可以涵濡萬類而不獲<lb/>
盖其後昆其所有者皆衆人之所難勉而未嘗自以<lb/>
爲足其所遇者皆衆人之所難處則快然委命而不<lb/>
置乎戚欣此公之所以跨越前古㧞彚超倫控宇宙<lb/>
而獨立後天地而長存者乎世烏足以知之徒傳誦<lb/>
其雄文執其詞者惑其意得其似者失其真彼好慕<lb/>
者且若此又何恠乎臧倉與叔孫宜夫公之厭斯世<lb/>
而不居甘逺跡於峨岷盖将弔重華於九疑唁屈子<lb/>
<pb n="KR4e0074_SBCK_020-4b"/>
於江濵而不忍汙乎流俗之埃塵也然則公固以死<lb/>
生榮辱爲夢幻得失毀譽爲浮雲六合之内孰非其<lb/>
第宅薦紳之士皆若其曽玄尚何窮逹之足云乎吾<lb/>
獨悲嘆而不止者上以憂乎斯道下以憫乎斯民愧<lb/>
受恩而未報懼來者之無聞嗚呼哀哉公其舎此而<lb/>
安之豈其與形俱逝與物同泯乎吾猶彷彿見公騎<lb/>
風馭氣鞭日月而叱星辰遨遊乎崑崙之野出入乎<lb/>
無窮之門是盖處乎世者止七十有二年而不死者<lb/>
不知其㡬千萬春其遇乎人者雖若艱危而可痛而<lb/>
樂乎天者不可數計而具陳而吾猶噭噭哭于山巔<lb/>
<pb n="KR4e0074_SBCK_020-5a"/>
與水濆是皆公之所笑而奚能酬教育之厚恩嗚呼<lb/>
哀哉列泰華以爲殽注滄海以爲尊吾知公之不我<lb/>
顧而庻㡬可以報公者習其所聞以求不負乎明訓<lb/>
行其所得以兾有益於黎元酹皇天與后土尚同鑒<lb/>
乎斯言<lb/>
嗚呼務遇合者或貴顯以終身而爲天下之所惡負<lb/>
大名者多困阨於一時而爲後世之所慕盖利與善<lb/>
不可得而兼而公論必久而後定故也考乎公之平<lb/>
生道徳冠縉紳而位與衆人同列文章燿夷夏而家<lb/>
無百金之富卒之速䜛遇斥奔走顛沛而死於道路<lb/>
<pb n="KR4e0074_SBCK_020-5b"/>
孰不尤聲譽之不祥而取造物之恠怒哉然身既沒<lb/>
而人主之知愈深家既破而子孫之守益固是以親<lb/>
王之賢覽遺文而歎息懐舊學而眷顧詢形容於圖<lb/>
像想儀矩於趨歩巳賜賚乎孤婺復閔悼其墳墓爲<lb/>
王謀者惜公厭世之太早爲公悲者恨王至蜀之遲<lb/>
暮也夫盛衰禍福之理聖賢有所不能違惟其既死<lb/>
而猶存愈逺而見思茲君子所以異乎衆人不啻若<lb/>
麒麟之於狐兎也某學道無聞受業有素仰徳容之<lb/>
如在嗟歳華之易度兩瞻岷峨濫跡鵷鷺愛縁丈人<lb/>
之烏術等千金之瓠惟嘉殽與清醑皆賜物而匪沽<lb/>
<pb n="KR4e0074_SBCK_020-6a"/>
上以昭乎厚恩下以寓乎衷愫<lb/>
鳳飛赤霄百鳥朝之或集于枯鷃雀嘲之蛟龍天遊<lb/>
雷雨九土一或泥蟠蛙蚓獻侮古之賢豪身居廟堂<lb/>
耄倪稽首望其餘光一朝失勢遭䜛遇斥羣兒樂禍<lb/>
謗毀山積惟太史公間世之英國之蓍龜人之典刑<lb/>
洪武𥘉載光膺天寵名聞夷夏内外風動衣冠如雲<lb/>
趨拜于門有得一言寳若璵璠不幸西遷瞑目江澨<lb/>
麟踣而亡羣犬交吠物之見恠以異於常衆人不知<lb/>
吾道乃光頼茲賢王誠明濬哲興懐先正追悼黄髪<lb/>
意欲起公論過䂓失毎觀遺文軫䘏㷀獨惟君知臣<lb/>
<pb n="KR4e0074_SBCK_020-6b"/>
惟賢知徳王言既出䜛妬自息公之名績終古不磨<lb/>
鬼燐紛紛如日月何小子無能蚤承教育不鄙其愚<lb/>
千載是託歳月遄邁忽二十年志大無成懼辱公門<lb/>
俗論之悲夫豈待辨九原聞之當笑其𥚹青城矗天<lb/>
羣僊所都公神不亡其在茲乎<lb/>
　　祭太史公遷葬文<lb/>
嗚呼盛衰得䘮之際孰非天哉榮辱出於一時者雖<lb/>
有幸與不幸而是非之公原於天道者終不可以勢<lb/>
屈而利囘當變故之𥘉興先生恬然委順於長江之<lb/>
涘荒城之隈雖樵童與牧婦亦爲掩涕而徘徊意謂<lb/>
<pb n="KR4e0074_SBCK_020-7a"/>
平生之徳業将與禄位而俱頺孰知雲收雨霽星斗<lb/>
之光有若洪瀾怒濤擊撞鼓盪而不能損砥柱之崔<lb/>
嵬今則文辭大行於天下而聖主爲之追念子孫篤<lb/>
守其遺緒而賢王爲之興哀賜之粟帛而遺孤有頼<lb/>
慕其風采而尚疑其遊戯於瀛洲與蓬莱伸於既屈<lb/>
之餘也尚若此而况千載之後公論既定其卓絶光<lb/>
著又何如哉然則先生於天可以無憾而吾徒小子<lb/>
所以惓惓如有失者恐上無以衛翼於斯道而下無<lb/>
以啓迪於将來茲者自蜀告歸爲位一奠吾之不見<lb/>
先生也久矣庻幾翩然下臨掀然微笑猶彷彿想像<lb/>
<pb n="KR4e0074_SBCK_020-7b"/>
乎盛徳與雄才嗚呼哀哉尚享<lb/>
　　祭胡仲申先生<lb/>
上下百載四方萬里心所敬者數人而巳惟數人中<lb/>
少逹多窮或困其始或艱其終謂天使然天實何故<lb/>
賢者奚爲爲天所惡謂爲偶爾智力可圖孰云君子<lb/>
不及鄙夫人之所重天之所輕其所至靳宜與禍并<lb/>
汲水千隣終世不怒試攘珠玉挺劔相顧造化之機<lb/>
變怪詭竒恒以示物使物莫窺儒者多言抉發幽秘<lb/>
陵轢鬼神譏切天地人之至情忌人揣摩矧造化者<lb/>
寜不譴呵是以賢哲多困不逢百無所能乃宜公卿<lb/>
<pb n="KR4e0074_SBCK_020-8a"/>
富貴一時電㓕漚起有以自立百世不死較其所獲<lb/>
多寡可量肯舎八珎而取糟糠嗟若先生其又何悲<lb/>
不競斯湏千載是貽命不榮身禄不逮嗣人以爲報<lb/>
道不在此其中所畜月朗日温著爲文章追配古人<lb/>
風雲之變江海之深玄酒大羹粹壁精金惟所欲言<lb/>
無不如意聲名赫奕昭灼當世曠視宇宙奚古奚今<lb/>
有盡者身無窮者心凡人所難深探獨得余復何嗟<lb/>
爲天下惜斯道不振文弊質凋環目顧之一何寥寥<lb/>
茲巳可憾聞者嘆咨况在不肖嘗辱見知違濶㡬何<lb/>
墓草巳宿音容儀度宛在耳目後先相禪若晝夜然<lb/>
<pb n="KR4e0074_SBCK_020-8b"/>
敢謂寡陋不圖其傳巳死而生愈逺彌燿叙奠矢辭<lb/>
知巳是報<lb/>
　　重告胡先生墓<lb/>
宋元之隆天下大同薦紳碩儒皆人中龍我生後矣<lb/>
見之無從所不恨者以識二公二公之徳各致其崇<lb/>
先生以介太史以容容如江海百川所宗介如山嶽<lb/>
峭㧞穹窿如粟於飢如裘於冬人𬒳其利莫知其功<lb/>
徃者太史致政而東先生來見皤然兩翁東人聚觀<lb/>
曰我父兄西人嘆言邦國未空顧登壽考顧履顯融<lb/>
内鎮國家外服狄戎用爲禎祥以誇無窮云胡皇天<lb/>
<pb n="KR4e0074_SBCK_020-9a"/>
降此荐凶太史入蜀先生亦終百年而成一日而失<lb/>
嗟今之人死生無日道微教析孰闡孰一風俗變壊<lb/>
孰救其疾其頺孰扶其潰孰窒有邪有詖孰正孰黜<lb/>
有慕乎善孰爲引掖太史之行我巳失色先生之神<lb/>
天充地塞何能泯㓕爲坏土抑舒而爲風鬱而爲魄<lb/>
蒸爲雨露盪爲霹靂誰謂冥冥而不赫赫有戾乎理<lb/>
尊榮安逸人或不誅先生是殛蹈道行義屈伏困阨<lb/>
先生上訴福佑是錫不合於人天之所徳不遇一時<lb/>
後世取則長山蒼蒼鎮此南國嗚呼先生與之無極<lb/>
　　祭戴先生<lb/>
<pb n="KR4e0074_SBCK_020-9b"/>
斯道與宋俱遷南東文獻卓然婺爲之宗各尊所聞<lb/>
以紹大統風行日舒山立海湧有元之衰耆老淪亡<lb/>
惟四先生揚其末光懿文太史事　明天子長山華<lb/>
川内外鼎峙惟九靈公逺跡自蔵嬉遊物表不耀其<lb/>
章辟諸寳器致用先毀顧瞻四傑䘮其三矣幸公尚<lb/>
存爲學者師孰是寡佑一老不遺自昔聖賢莫不有<lb/>
死死有所傳禍福同軌公之表著自不可磨視彼區<lb/>
區何足少多前有千祀後有萬世百年之間盖不必<lb/>
計人囿大化如氷在川成壞斯湏安可控搏有盡之<lb/>
形歸諸造物其無盡者終古不沒得失之理公巳無<lb/>
<pb n="KR4e0074_SBCK_020-10a"/>
疑我獨何悲傷道之微星辰在上河嶽在下孰扶其<lb/>
衰尚俟來者<lb/>
　　祭王文節公<lb/>
嗚呼天之於人無久不報之善人之於世無終不定<lb/>
之天當事變之紛綸禍福險夷倒施而錯出若不可<lb/>
以數推而理度及夫徐觀其後而究其所止殃慶之<lb/>
應未嘗不曲當其實而無毫髪之偏辟之飄風暴雨<lb/>
挾雷電而驟至遇之者駭愕眩惑以爲無復見乎白<lb/>
日矣瞬息之間軒豁開朗大而山嶽江河細而鷃雀<lb/>
䖝魚莫不各復其常而觀光采之爛然嗟乎先生負<lb/>
<pb n="KR4e0074_SBCK_020-10b"/>
剛徤之氣藴該博之學抱作者之宏才而遭　太祖<lb/>
之用賢固宜得位行道以復先生久墜之典致四海<lb/>
於平治拯萬世之顛連何期䜛夫奸竪謀孽間搆卒<lb/>
俾蒼黄奔走于西南萬里之滇𤏡百不一試而身竟<lb/>
死於犬羊戎虜之腥羶當斯之時非惟親戚鄉黨痛<lb/>
其不幸凡聞先生之名而知其事者靡不疑天道之<lb/>
叵信爲之悼屈而<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>冤及　今皇之繼統施大恵於<lb/>
八埏凡英偉竒傑之士無不招致于庻位而恨弗能<lb/>
起先生於九原於是先生之子方以才受薦擢官太<lb/>
學而先生乎生大節因得陳于殿陛而逹于旒扆之<lb/>
<pb n="KR4e0074_SBCK_020-11a"/>
前于以有學士之贈于以有文節之謚褒崇閔悼極<lb/>
其華顯自有國之𥘉文臣之沒者不知其㡬而咸莫<lb/>
能比肩豈不以抑之久也發必盛屈之甚者伸必長<lb/>
而天道之徴於人者雖有遲速疾久之異而随其所<lb/>
積以爲報則如符節之合而罔愆吾由是知天之可<lb/>
恃善之可必人患不力於爲善而不患爲善之無傳<lb/>
嗟乎先生之生也崇位重禄之榮高車駟馬之飾雖<lb/>
不及當時之權貴然身沒之後彼皆澌盡腐㓕而無<lb/>
遺而節行之傳昭乎若星斗之掲浩乎若江河之流<lb/>
姓名之著又儼若超世而登僊乃知䜛佞之排先生<lb/>
<pb n="KR4e0074_SBCK_020-11b"/>
也乃所以成先生之美戎虜之賊先生也適以表其<lb/>
志節之全彼恣雎於一時此光曜乎萬年而先生又<lb/>
何憾焉某等或從遊於夙昔或尚友于簡編情不能<lb/>
自巳而託諸一奠奠不能哀而復告以茲言<lb/>
　　祭鄭仲舒太常<lb/>
嗚呼世之仕者恒以困州縣沉下僚爲憾而公之所<lb/>
歴　講殿禁林學省頌臺衆人望之若高舉而登僊<lb/>
仕而通顯莫不虞危機之及以善退爲難而公當廢<lb/>
興之運優游解組取樂林泉昆弟賔客雍容談笑者<lb/>
十有七年老者毎患乎無所養死者毎患乎無所傳<lb/>
<pb n="KR4e0074_SBCK_020-12a"/>
而公之家田禄室廬之美詩書禮樂之富足以娯意<lb/>
而便體公之身道徳行業之懿文章字畫之工足以<lb/>
垂世而稱賢於衆人之所憾者無一有於人情之所<lb/>
願者無不全年踰七十考終于寢是盖古人之所或<lb/>
見而今世之所未聞者也聞公之䘮宜可無恨矣胡<lb/>
爲乎而使予失聲而頓足洒淚而呼天乎盖斯民之<lb/>
生不能以自立必有君子以爲之望斯道之㣲不能<lb/>
以無弊茍非賢者則莫振其衰而扶其顛自宋之亡<lb/>
大統中絶顧瞻金華有光蟬聮吾儕小于不幸而弗<lb/>
獲見其盛時矣所得見者五六人焉曰宋曰胡曰范<lb/>
<pb n="KR4e0074_SBCK_020-12b"/>
曰葉此數公者皆百世之士而公出乎其間與之頡<lb/>
頏徃復上下辨論若星斗之並明金石之相宣豈非<lb/>
當今之美觀哉徃歲不淑而葉公卒胡公逝既而宋<lb/>
公薨于蜀范公奄去而不可援亦巳甚矣不可言矣<lb/>
夫豈知公亦遽厭人世而歸於九泉乎嗚呼自今以<lb/>
徃蚩蚩之衆何所效而爲善茫茫之緒誰爲之繼而<lb/>
尚延乎然則貴而歸考而沒於公之生雖可願而四<lb/>
三君子爭先而歸逝其於天下寜非甚可哀憐乎况<lb/>
孝孺之於諸公或親接其教或早受其知或陪几杖<lb/>
以周旋而釣游於麟溪之滸眺望於芝山之顛促席<lb/>
<pb n="KR4e0074_SBCK_020-13a"/>
飛觴㑹一時之英傑揮■作賦掃千古之遺篇公之<lb/>
處我爲最久而待我尤拳拳也乖别而歸公執我手<lb/>
我視公頺以爲公精強雅徤當享百年之壽而余之<lb/>
求師取友考萬古之得失舎公門無所息肩違公之<lb/>
日淺而見公之歲尚綿綿也夫孰知至今六年而不<lb/>
一㑹余既憂苦百惟而公翩然决去忍不少湏見我<lb/>
以盤桓乎嗚呼當今之人知我者豈無有才者盖鮮<lb/>
宜生而死宜福而禍奪功名於少壮抱空志而煩冤<lb/>
者相環也予獨哀公而不止得非以愛敬而偏乎盖<lb/>
古道日散而天下無全人浮淺以爲通而輕銳以爲<lb/>
<pb n="KR4e0074_SBCK_020-13b"/>
儇也狼戻以爲能而刻深以圖一巳之安也求如公<lb/>
之諍重而有守和平而有量居之如山發之如淵犯<lb/>
弗忤而怒不遷者豈非鸞鳯之於鴟鳶乎徳可儀一<lb/>
世而與衆人同盡何以庇我黎民子孫乎是則吾之<lb/>
哀公者非特爲游從之好談諧之樂盖一以閔吾之<lb/>
道而傷其将墜一以誄公之徳以告公之曽玄公其<lb/>
以爲然乎<lb/>
　　祭呉樗菴先生<lb/>
余生孤艱蚤失先人何所恃頼以淑吾身惟茲先友<lb/>
皆時之彦不予棄遺納我於善十餘年間逝者如雲<lb/>
<pb n="KR4e0074_SBCK_020-14a"/>
四顧興嗟幸公尚存誰實無良忍速公死堂堂民望<lb/>
于今盡矣惟公之生玉質金聲儼如列僊温粹而清<lb/>
㩀席談笑羣言咸廢尤善爲詩尚友百世酒酣意適<lb/>
奮筆吟哦睥睨曹劉謂不足多玄思妙語神搆鬼設<lb/>
獨得于心大呼擊節洞視天下嘆莫巳知人之不知<lb/>
豈特其詩仕非其志未老而退彼敢欺天謂公附勢<lb/>
曷不與辨以死目明義弗受辱視死反輕人之有終<lb/>
理所必至孰能久生閱世自肆古昔所傳惟僊能然<lb/>
超乎物表不履憂患公昔慕願與僊爲儔死而有知<lb/>
必從之遊人之有生憂䜛畏毀公之至樂廼自今始<lb/>
<pb n="KR4e0074_SBCK_020-14b"/>
羣愚競利一老不容使果有僊孰不喜公爲公之計<lb/>
死未爲失况享高年踰六望七昔我先人五十而終<lb/>
以公觀之所得巳豐吾心之哀匪私所愛哀彼流俗<lb/>
淪胥以敗此獨爲善衆視若仇彼爲不善覆謂良謀<lb/>
善不勝惡人事之變是非榮辱身後乃見公雖云死<lb/>
不死者長寧若小人溘焉而亡念昔造門公迎以笑<lb/>
豈知今也哭公以吊巳矣我公人邪天邪悠悠此哀<lb/>
爲誰言邪嗚呼哀哉尚享<lb/>
　　祭葉夷仲主事<lb/>
嗚呼天禍斯道一至於斯竒才偉士溘死無遺我自<lb/>
<pb n="KR4e0074_SBCK_020-15a"/>
結髪出遊天下所交所事皆名世者曽未十年零落<lb/>
西東哀計日聞寰海爲空嗟嗟夫子博辨俊傑妙齡<lb/>
挺秀揚聲楚越束書上馬翶翔燕京䄂出文章諸公<lb/>
駭驚國不可爲智者所畏退處兵間𥘉匪其志天戈<lb/>
南麾𬈑波不揚手持龍節萬里海邦蠻王島侯祗命<lb/>
震悚南金大貝稽首来奉　帝嘉勞績俾佐一州入<lb/>
宰畿縣奏課最優逺郡不治陟判其政引嫌告歸寓<lb/>
跡觴詠當宁興歎在廷乏才近臣交薦邦憲是陪刀<lb/>
筆章程衆趨刻覈顰蹙坐曹謂匪吾軄羣士大比兩<lb/>
司文衡宸眷方隆縉紳所榮云何不淑遽厭人世年<lb/>
<pb n="KR4e0074_SBCK_020-15b"/>
齒豈多五十而逝昔我先公與公最驩我爲童穉輙<lb/>
觀公文謂公名人非我敢見乃辱愛知不我愚賤譽<lb/>
我勉我待以友朋再薦而起實忝同徴舟行千里連<lb/>
床接膝飛觴賦詩樂意横溢公留我歸有喜有悲我<lb/>
以家禍重之京師公篤道義不避嫌謗小人所怯公<lb/>
氣益壮契濶還里干今四年嘗歸覲父一見即旋示<lb/>
我以文論當世士來者莫知存者無㡬意公未老士<lb/>
譽所宗璧雍玉堂賛徳紀功孰知此别終天莫覩忍<lb/>
不少留俾發蒙瞽人邪天邪誰識其因人理多辟天<lb/>
豈亦然凡天之生莫不有盡惟有足傳雖亡不泯才<lb/>
<pb n="KR4e0074_SBCK_020-16a"/>
之難兼古昔所疑或工於文拙於猷爲或訥於言或<lb/>
昧於守人之所病公實備有使得高位以大其行何<lb/>
適不宜止以文鳴公文之尤自可傳世一時冥冥終<lb/>
古㫼㫼彼庸狡者快意目前較其所得穢若鴟鳶事<lb/>
久跡明公可無憾我悲吾道爲天所厭既窮吾身又<lb/>
奪其儔顧瞻四方誰與從遊始聞公䘮我病方甚不<lb/>
能趨哭淚滴衾枕歲且周矣哀不弭忘纍纍諸孤若<lb/>
在我旁貧不能振仰愧平昔文以告哀情何有極嗚<lb/>
呼哀哉尚享<lb/>
　　祭郭士淵<lb/>
<pb n="KR4e0074_SBCK_020-16b"/>
寧海爲縣上下千年才士衆多實難爲賢至於近世<lb/>
諸老盡殁天啓其端俊傑乃出嗟嗟吾子蚤有譽聞<lb/>
在庠序間巳驚其羣昔被薦書翶翔太學抗䟽殿庭<lb/>
觀者膽落欲收其功先挫其鋩歛而不施其聲愈揚<lb/>
在歲巳未余從太史至於京師閱天下士孰不奮筆<lb/>
自儗韓歐我程其文莫如子優辭采粲然辨峭暢逹<lb/>
波濤之壮鷹集之决太史好士無所不容獨竒子才<lb/>
稱之羣公坐受子拜以示親愛銘子先墓使永不墜<lb/>
嘗爲我言當世多才斯文可傳莫盛於台予鮮朋友<lb/>
亦喜得子坐談千古大笑起舞意氣之盛自謂無儔<lb/>
<pb n="KR4e0074_SBCK_020-17a"/>
仰首視天曠視九州子繼居憂予亦還里徃來問難<lb/>
情義益美遊並予轂息聯予床凡予所聞無或閟蔵<lb/>
予之金華子将赴闕自期即歸當與子别予留子去<lb/>
不相聞知思子無悲謂見有期孰云吾子而竟止此<lb/>
不與子面乃聞子死子方未死我在郡城人或訛言<lb/>
予不之聴或言吾子近頗嗜飲予曰不然子慎而審<lb/>
孰是不慎以殞厥身孰是不思殱此良人嗟嗟吾子<lb/>
子果死耶胡不子留俾文邦家况子之才可以用世<lb/>
非若文人僅名一藝吾意望子卓爾大成立言行道<lb/>
烜赫聲名天胡不然置子于毒困于䜛搆身死名辱<lb/>
<pb n="KR4e0074_SBCK_020-17b"/>
衆人無知謗謂子狂紛紛矇瞽烏識否臧㣲生好直<lb/>
匡章不孝茍㣲孔孟是非曷較子之言行予實知之<lb/>
一時毀譽何足喜悲賢哲不幸古亦多有身後名彰<lb/>
終著不朽顧瞻文獻耿耿余懐爲斯道慟非予之私<lb/>
　　祭許士脩<lb/>
嗚呼士之自立各有所成考徳要終乃可定名子之<lb/>
持身㓗㢘粹美珠完玉瑩不見纎滓去聖千載視之<lb/>
若存上探其心潜與討論細入絲毫大絡宇宙豁然<lb/>
洞視弦發矢透洩其珍竒以謳以嬉濯人肺腸俾蛻<lb/>
汚卑凡厥所能無不可喜自視若虚益進不止我自<lb/>
<pb n="KR4e0074_SBCK_020-18a"/>
識子至今七年毎見輙驚常異於前愛子敬子謂子<lb/>
可望爲哲爲賢以淑吾黨命不可信道不可期不俟<lb/>
大成而中奪之業雖未究志則巳白人實不幸非子<lb/>
之怍我圖其行惟世之英何以名子賢者之清使子<lb/>
有位大行所學辟如江漢蕩滌汚濁不發其光卒歛<lb/>
而蔵天果何爲安可揣量豈謂斯世爲可厭斁清都<lb/>
玉房招子遊息抑謂世故勞神憊形俾子來歸翶翔<lb/>
帝庭垂紳簮筆侍帝左右吾見子壽孰謂子天彼昏<lb/>
無知畏死樂生疲瘁其身與憂患并天實佚子非子<lb/>
之禍曷知其然子昔告我子之将逝有卓其言幽明<lb/>
<pb n="KR4e0074_SBCK_020-18b"/>
之故鬼神之原從容談笑不變顔色吾復何尤子道<lb/>
已得所足恨者同志日㣲有善孰進疇格予非吾寔<lb/>
無能子望我厚謂将附子以托不朽子今死矣予復<lb/>
何爲天茍相予不負子知子䘮在堂予處堊室情不<lb/>
可制禮不敢出惟昔曽子嘗吊子張敢取斯義奠子<lb/>
一觴子不嗜飲觴豈予舉侑以斯言永訣終古嗚呼<lb/>
哀哉尚享<lb/>
　　祭宋仲珩<lb/>
嗚呼死生一塗禍福一門欲知得失視其所存違道<lb/>
而生與死何異孰爲不亡死而無愧惟予仲珩俯仰<lb/>
<pb n="KR4e0074_SBCK_020-19a"/>
不慙求之當今曽不二三况有文章才藝之美能知<lb/>
子名蠻夷婦女子壽雖短所傳甚長儼乎若存不見<lb/>
其亡世豈無人尊榮壽考死無足稱猶賤而天鄙夫<lb/>
無知右彼左此可謂麒麟不若狐䑕古之論人志行<lb/>
是觀吾於所遇匪人由天天之使然聖智莫易豈其<lb/>
不能時有順逆仲由醢死宰予族夷衮衣大圭爲百<lb/>
世師田恒孔悝盗國欺世一時卿相千古狗彘子之<lb/>
獲譴或搆以罪子則巳矣彼亦何在乃知小人徒爾<lb/>
紛紛毒機既發反中厥身戕善疾能百鬼所殛灼刺<lb/>
鞭箠俾爲虺蜮子之端直當爲明神駕風乗雲麾斥<lb/>
<pb n="KR4e0074_SBCK_020-19b"/>
無垠浩然自得何所不可下視斯世汨沒膏火子當<lb/>
哀之吾敢子悲交友淪䘮将誰與依自聞子亡心疑<lb/>
未决不見來歸乃抱子骨仰天驚號胸膂欲裂乖仁<lb/>
負義羞愧天日子家太史視我如子難不能救貶不<lb/>
能侍天實知之我爲何人尚有可勉以贖前愆撫孤<lb/>
教子使不失所傳道立名耀于終古我雖不肖誓不<lb/>
敗忘施重山嶽報微毫芒成否在天匪謂必能茍有<lb/>
所立斯言可徴子大夫人墓于蘿山吾欲拊之俟太<lb/>
史還從兄不可歸骨金華尚寜其居子故所家親友<lb/>
祖奠告以吾言匪特子知天實與聞<lb/>
<pb n="KR4e0074_SBCK_020-20a"/>
　　祭王博士<lb/>
嗚呼人之有生何足恃邪始少壮之美好忽衰病之<lb/>
侵加曽未㡬時而俯仰瞬息之間形骸已随乎物化<lb/>
棺槨倐掩乎泥沙又俄而過焉但見寒烟夕照宰木<lb/>
喧噪乎殘鴉盖生世之不足控持類如此雖聖賢豪<lb/>
傑其徳業勛名可以參天而二地知術政事可以宰<lb/>
制乎衆庻而安定乎邦家及其終也未始能違乎斯<lb/>
理而吾徒於仲縉又何爲屢嘆而深嗟嗟嗟仲縉子<lb/>
之去我而死一何速邪憶𥘉見子於烏傷山中妙年<lb/>
白晳宛如處子操筆吐辭浩然源泉之𥘉發燁若桃<lb/>
<pb n="KR4e0074_SBCK_020-20b"/>
李之方葩當時碩儒巨公莫不稱美愛惜謂翰林君<lb/>
之有子而嘆其持節萬里未返乎荒遐後十餘年名<lb/>
聞四逹賢王遣使聘致于藩國因得覩岷峨之竒峭<lb/>
凌江漢之洶湧求先君奉使之所衰麻哭踊招徠魂<lb/>
爽于滇池之涯是時年踰三十毅然有志於古道而<lb/>
入覲王門出教郡學雄文美譽旁流溢乎卭巴及今<lb/>
又将十年矣　新天子即位召爲博士遂入辭垣編<lb/>
摩先朝之實録文日以肆學日以盛而士之敬慕推<lb/>
許者亦日以多自意當聖徳顯融之時太平之期可<lb/>
望而至庻㡬與子嬉遊於翰墨之林漸涵乎禮義之<lb/>
<pb n="KR4e0074_SBCK_020-21a"/>
域蒼顔黄髪同歸里閈以婆娑何期一疾僅融數日<lb/>
重入子室男哭袒而女號髽嗚呼履仁有必壽之徴<lb/>
積善有茀禄之報以子之先人死於忠國而子有令<lb/>
徳足以承其遺澤遽奪以死兩者不得享一焉其理<lb/>
則謂之那豈蒼蒼者不能司禍福之柄而天道或過<lb/>
差乎将英才異人天之所靳天既生之復欲收之左<lb/>
右以爲光華乎抑所禀者有定分人之不能兼備猶<lb/>
天與之角翊者去其齒牙乎以子之淑明温厚而壽<lb/>
止踰四十位止登八品何至若是乖也雖然吾觀於<lb/>
世得於天者多則遇於人者必薄厚取於世俗之所<lb/>
<pb n="KR4e0074_SBCK_020-21b"/>
貴者其去道也必賖子之所有者辟之球琳琬琰周<lb/>
鼎商彛大貝與丹砂世人欲竊取其錙銖而不可得<lb/>
而子并包並蓄揮揚簸弄接駟而連車所取者不巳<lb/>
過乎貪而所得者不亦奢乎如是而又望位高而禄<lb/>
侈天之於人其孰能皆然則其可以不尤乎天而自<lb/>
釋况有男可嗣其學而復有孫矣食也稼穡而秔稻<lb/>
衣也樹藝而絲麻數世享之而有餘以子爲富且貴<lb/>
夫孰以爲夸吾所憾者欲蹈道而無𥙷将聞過而莫<lb/>
子加四海之内章逄之流豈乏其人疇能如子助我<lb/>
以中正而指吾之疵瑕過子之門腹腸紏痛而不能<lb/>
<pb n="KR4e0074_SBCK_020-22a"/>
巳奉一觴而長慟知吾心之謂何<lb/>
　　祭鄒博士<lb/>
士生于世或榮其身而名則辱或顯于始而困于終<lb/>
不惟由乎學行之臧否亦係乎遭遇之窮通惟先生<lb/>
之早歲既對䇿大庭而慕乎論政之賈誼及年七十<lb/>
有六復䝉　聖明𬒳薦而起儼若議禮之申公拜爲<lb/>
博士而俾同修金匱石室之書　聖主之待老成可<lb/>
謂厚矣何一疾踰半載而竟不起縉紳之士欲挽留<lb/>
而無從昔與先生同試南宫之多士或淪䘮於兵革<lb/>
或搆罹於㐫求其壮而仕仕而壽壽而顯融文詞傳<lb/>
<pb n="KR4e0074_SBCK_020-22b"/>
於海内姓名著於辟雍有禄以考其終有子以承其<lb/>
祭者盖惟先生一人而莫能與同况乎　天子憫念<lb/>
耆臣賜棺以華其歛賜舟而致於家此皆士君子之<lb/>
竒遇而先生巳得之矣復何有所傷恫然俊傑之生<lb/>
成才也難而才之可以名世者尤鮮數十年之所稱<lb/>
慕一旦而失之其何能無介然於心胸筆硯之相親<lb/>
笑談之相接今則無所望矣聊叙哀而酌酒一以慰<lb/>
先生於𬈑漠一以寫吾心之冲冲<lb/>
　　祭趙希顔<lb/>
天道至神爲萬化原凡得䘮與禍福孰能揣較乎其<lb/>
<pb n="KR4e0074_SBCK_020-23a"/>
間故堯舜之聖而不能必賢於胤子湯文之徳而夏<lb/>
䑓羑里亦不能逺引而茍全孔孟之困於陳蔡而棄<lb/>
於齊梁短於臧倉而毀於叔孫夫一聖一賢豈其才<lb/>
智尚有所不足固亦安於天命之自然予之黙識乎<lb/>
斯理也久矣今獨喟然有感於希顔嗟吾希顔文學<lb/>
之郡足以冠西蜀數十州之士譽聞之著非庸俗所<lb/>
能附麗而攀援上而逹乎賢王之聴次亦屢見禮于<lb/>
名侯與大藩衆力推而競挽數稱疾而考槃晚爲予<lb/>
而一出不終歲而求還異憣然而荐至豈竟死乎空<lb/>
山嘗熟聆乎緒論盖深欲以智自脫乎險艱今則巳<lb/>
<pb n="KR4e0074_SBCK_020-23b"/>
酬平昔之志願徳雖不施於天下而幸身名之粗完<lb/>
夫豈希顔之智足以取此兮抑亦天道之佑而偶逄<lb/>
其安夫屈伸倚伏之機予不足以識之所能知者守<lb/>
道以保身則易抵巇以徼福則難嗟吾希顔既有得<lb/>
於此矣其於死生之際尚何遺憾乎人寰彼憸狡之<lb/>
蚩蚩急營利而自殘始穣奪於毫毛卒顛隮於穽淵<lb/>
以彼較得失於此分賢否優劣曽何待於名言予獨<lb/>
區區不能忘情於一奠者交游之素師友之義聊寓<lb/>
哀於此文<lb/>
　　祭童伯禮<lb/>
<pb n="KR4e0074_SBCK_020-24a"/>
嗚呼我傷時人以利勝恩珍貴錙銖芥視天倫孰如<lb/>
吾子愛友弟昆同煬合蔵矢死靡分衆皆蚩蚩適巳<lb/>
忘物既充厥家他人遑恤孰如吾子克廣仁術恵于<lb/>
艱㷀掊取則弗人厚于躬薄于奉先貴爲公卿寢薦<lb/>
豆籩孰如吾子祠廟是䖍歲時烝嘗其儀秩然鄙夫<lb/>
蓄財吝嗇自封三牲私室賔庖靡供孰如吾子待士<lb/>
敬恭冠盖盈門曽無怠容彼氓寡知謂學無益騁私<lb/>
角慧詆慢耆徳吾子懲之聞善必式寳愛訓言如金<lb/>
如璧惟篤孝弟以弘恵仁虚心屈體于賢于賔觀于<lb/>
其庭長㓜振振嗟我鄕閭疇與爲隣予昔卧病杜門<lb/>
<pb n="KR4e0074_SBCK_020-24b"/>
避咎子招我遊欣然爲起雲林有廬其下流水謂将<lb/>
與子黄髪燕喜宦學于秦不見七年毎以書來慰我<lb/>
憂悁祝子壽考以遲我旋云胡不留永閟九泉荒荒<lb/>
我里士習日陋誰能易之力不能救松栢之萎荆棘<lb/>
之茂追爾之亡我心孔疚秀目長身玉雪其顔夢寢<lb/>
見之儼乎其存馳觴徃奠不接笑言序徳告哀以慰<lb/>
子孫<lb/>
　　祭外舅鄭公<lb/>
嗚呼昔年蒙恩教授于梁詔歸故鄕携家以行淅水<lb/>
漢川相去萬里妻弱子㓜欲徃誰倚公實慨然曰我<lb/>
<pb n="KR4e0074_SBCK_020-25a"/>
與俱我女我甥疇忍棄諸道路半年鬚髪爲白暨予<lb/>
至官靡有安宅三歲奔走于蜀于秦挈挈西東以秋<lb/>
以春公屢言歸志輙不遂女曰我父去我無遽甥曰<lb/>
我翁慎母我棄公性孝友和恵而慈豈不顧家事與<lb/>
願違南望涕泣三易寒暑念父憶弟寢食獨語謂余<lb/>
今歲歸省舊廬豈知一旦送公䘮車不肖無能鄉閭<lb/>
寡偶荷公知愛期望甚厚姻親之故義不忍離我實<lb/>
負公俾死及之豈無子孫亦有宗族公獨于逺云誰<lb/>
在目然公爲人知命逹生怨天尤人夫豈其情何况<lb/>
此邦文武僚吏莫不愛公助公葬祭棺美墓安送者<lb/>
<pb n="KR4e0074_SBCK_020-25b"/>
如雲令終無憾云誰能臻心所最痛公未耄老方期<lb/>
事養樂公壽考少失先子欲孝靡能庻㡬事公以展<lb/>
我誠此心巳矣我復何怙茫茫九州孰踰此苦今當<lb/>
出塟再見無期天乎有靈寧知我悲<lb/>
　　祭從兄希聲<hi>代家兄作</hi>
嗚呼同祖兄弟三父人人我年嚴長其次惟汝聰慧<lb/>
祥順自少特殊識事有才逈出流軰謂宜福禄以大<lb/>
厥家天不可知乃使汝天汝妻汝子皆先汝亡死而<lb/>
有知痛恨何極我之先君實汝伯父罷官謫役汝偶<lb/>
在旁勞勩扶持不形言色今之子弟如汝者誰汝之<lb/>
<pb n="KR4e0074_SBCK_020-26a"/>
操行莫此爲美先君云亡十有一年今祖汝䘮重我<lb/>
哀苦送柩臨穴病不能行酹汝一觴永與汝訣嗚呼<lb/>
哀哉尚享<lb/>
　　東陽葛府君誄<hi>有序</hi>
東陽爲婺上邑葛氏又爲東陽貴族在宋理宗時太<lb/>
師端獻公洪以儒術叅知政事而其弟諒獨不大顯<lb/>
後贈朝奉郎君子謂其有遺徳焉越四世而處士實<lb/>
生諱碞字夢賢其氣端而和其道方而直其學以仁<lb/>
義忠信爲本處士生而不獲有一命之爵年六十又<lb/>
五而終門人咸哀傷以爲天不可知或曰不然天與<lb/>
<pb n="KR4e0074_SBCK_020-26b"/>
人恒相勝而不能相兼受於天過厚者其於人也必<lb/>
薄得於人太盛者無得於天者也兼而全之者數百<lb/>
歲不一遇焉孔子孟子皆受於天也多故奔走窮中<lb/>
國而卒不獲有公侯之位彼貴富榮極者惟無得<lb/>
於天故終身逸樂而無憂若伊尹周公徳爲聖人位<lb/>
爲輔相有生民以來未之數見也夫人之於萬物鮮<lb/>
也人而得其清明淑粹者又鮮也天下無一日而無<lb/>
主而聖人更數十世無一焉爲公侯者比肩而賢者<lb/>
累百世無一焉爵禄滿行多如蝟毛而善人舉世<lb/>
無㡬焉豈非天之所重在此而不在彼耶今處士基<lb/>
<pb n="KR4e0074_SBCK_020-27a"/>
上世之餘徳而天卑以仁義忠信之全受天之爵則<lb/>
巳厚矣奚謂天不可知乎使處士生而鍾邪戾之氣<lb/>
操詭随之行秉凶暴之徳雖都大位秪爲細人耳其<lb/>
生也孰懐之其死也孰哀之其重輕奚待校耶於是<lb/>
其門人咸曰　某曰處士受於天者信厚矣<lb/>
然有一憾焉使處士之善得施𬒳其徳沾其澤者豈<lb/>
其微哉而不少試以死此民之不幸亦處士之不幸<lb/>
也古之悼不幸者有誄節恵易名者有謚處士之守<lb/>
道弗貳不亦靖乎誠篤無僞不亦懿乎請以靖懿易<lb/>
名而誄之可也其門人皆曰然乃誄以辭其辭曰葛<lb/>
<pb n="KR4e0074_SBCK_020-27b"/>
氏蔓延江淮之間歴歳二千不大而綿稚川避世吏<lb/>
隱以賢厥胤孔碩呉寧是遷呉寧有葛積久而殷侃<lb/>
侃太師秉國之鈞不悍以剛不懦以仁非爽于儀允<lb/>
矣大臣爰有良工太師之季人奮以趨獨戢以避嗜<lb/>
道若飴畏利猶虺世蓄不施以篤厥裔於淑處士天<lb/>
賦之英師聖友賢佩凖蹈繩内誠而方外柔而明趍<lb/>
善遺榮梁肉羣經羣經紛如辭奥義鴻衆說交羅喧<lb/>
蛙聚螽導其指歸百川之東開塞以通實虚以充孰<lb/>
謂韋布綺綉之華孰謂藜糗鍾鼎奚加維義之安維<lb/>
道之奢萬物匪富錙銖猶多鄉有士子視之也則有<lb/>
<pb n="KR4e0074_SBCK_020-28a"/>
善斯程懐愆斯革人恃有師天奪何亟壽匪弗崇爵<lb/>
則靡錫嗚呼哀哉彼末之康文駟錦衣彼得之京位<lb/>
則孔巍既掊以肥又禄而尸獨閼其逄俾澤弗施天<lb/>
之降哀有繁其彚或昬以嚚或駁以戾戾雖纓裳徳<lb/>
則弗類疇若處士天爵之備聖有尼父位不公卿賢<lb/>
維子輿困於縱横厚取於天人奚可損不得于人斯<lb/>
道乃明嗟嗟處士處困而亨弗怍於衷弗愧于生諸<lb/>
生纍纍如䘮父兄不顯其躬而榮厥名我傷匪他傷<lb/>
此下民水涸于淵苗槁于田能爲者人不能者天自<lb/>
昔巳然将誰之愆古有昭則易名以謚揆行伊靖考<lb/>
<pb n="KR4e0074_SBCK_020-28b"/>
徳孔懿薦茲嘉號以永弗墜我思徽猷是以陳誄<lb/>
　　鄭府君哀辭<lb/>
洪武丁巳秋九月十日浦陽義門八世之長鄭府君<lb/>
年七十有二卒于家卒之明日其鄉之耋老子弟相<lb/>
携而來哭如失父母而哀三日舉邑之縉紳士大夫<lb/>
皆來哭如哭親戚而哀十日之内凢數百里之中聞<lb/>
府君之名者皆走來吊其容戚戚然如哭朋友嗚嗚<lb/>
相泣而不忍去則各來告于某曰哀之而哭不若哀<lb/>
之以辭爲其可以久而傳也吾今之哭非不哀也聲<lb/>
巳絶而遂巳矣雖欲求之不可得巳故昔之人徃徃<lb/>
<pb n="KR4e0074_SBCK_020-29a"/>
宣之於辭因其辭而著其哀雖相去千里相後千載<lb/>
讀其辭其哀宛然也子曷爲我圖之某曰雖然昔人<lb/>
之爲辭以哀死者　其人或有天下望𬒳其<lb/>
澤不幸而蚤死有文章不能致通顯而遂貧困以死<lb/>
或死於逆旅之舎而父母不知或非其罪而横罹夭<lb/>
析或宗祀之重繫其一身既死而無子孫以承之塟<lb/>
埋之不時祭享之無主其姓名泯沒而不傳是誠可<lb/>
哀也故從而爲辭以道情情悲　言後而意愈<lb/>
深使人讀之而不能成聲歌之而泣淚沾襟今府君<lb/>
則不然雖未嘗澤𬒳天下而孝友爲一家之政雖不<lb/>
<pb n="KR4e0074_SBCK_020-29b"/>
致通顯而彰大其家義聲聞乎四方家之<lb/>
内外合　屏氣曲躬立兩序惟府君言是從禮焉<lb/>
而禮具樂焉而樂具　而倚笑談其惟所欲而<lb/>
陳乎前是不可謂之貧困也年登乎七十壽終乎正<lb/>
寢子孫林立乎䟽幕之下葬以時而祭有主家有範<lb/>
而墓有銘夫若是可謂之至幸矣聞其事者且将羡<lb/>
慕之不暇而何不幸之可哀乎客曰雖然以府君之<lb/>
身言之固無可憾也人之哀之者豈特哀其身哉哀<lb/>
吾民之不幸也夫府君者邑之善士也吾邑而得善<lb/>
士飢有所賙而寒有所恤難有所赴而學有所師其<lb/>
<pb n="KR4e0074_SBCK_020-30a"/>
有益於民大矣吾民之不幸而府君以卒豈得無哀<lb/>
乎若止哀其身則一人之私耳而豈吾之哀府君者<lb/>
乎某於是無以誥之也因思今年之夏拜府君於地<lb/>
華軒下府君不以其穉賤肅而置之賔位所以遇某<lb/>
者甚厚府君之卒嘗趨而哭哭而哀矣感府君之獨<lb/>
禮我也而不知府君之遇夫人舉若是其厚而人之<lb/>
哀府君者皆若是之深也嗚呼善人之有功於民也<lb/>
如此哉於府君而不哀以辭将爲誰而哀乎况某之<lb/>
不文而敢惜乎府君諱渭字伯陽云其辭曰人之生<lb/>
死兮萬有不齊五福具享兮亦復何悲身雖無悲兮<lb/>
<pb n="KR4e0074_SBCK_020-30b"/>
人則爾思人思何爲兮䘮厥表儀以義名門兮十世<lb/>
于茲漸仁習禮兮　穆而　生尸之兮以和勝威動<lb/>
一誠物兮不順　大孰　兮小孰　不畏以趨<lb/>
兮不慢以欺言惟忠信兮左矩右䂓家法孔儼兮鄉<lb/>
邦是推爾紛我解兮我賙爾飢父老有　兮子弟有<lb/>
師嗚呼人兮胡不順頣善人之亡兮衆庻疇依　奔<lb/>
慟兮遐邇畢來曷爲而然兮懿徳致之徳可感人兮<lb/>
亘古如斯嗟今之人兮胡寜不爲<hi>多脫悞</hi>
　　鄭生祐哀辭<lb/>
台寜海有衣冠之族曰鄭氏顯于宋之季世功徳𬒳<lb/>
<pb n="KR4e0074_SBCK_020-31a"/>
千民而名不大著於天下後百年有孫曰祐生而其<lb/>
質碩厚端秀氣銳而才良好強記多藝能年十四五<lb/>
壮偉如成人挽疆御悍超捷竒俊雖老将莫不咨賞<lb/>
之其父豪士善相人毎出遊于外歸諦視其姿状輙<lb/>
嘆曰舉莫如是兒矣縉紳先生過而見者亦異之咸<lb/>
謂必能振其宗使充其才氣将必卓然有所立而竟<lb/>
以疾天死死時年甫十有七其生也非惟其親戚交<lb/>
友愛之凡見之者亦與親戚交友同其愛其死也非<lb/>
惟其父母昆弟哀之凡識之者無不哀其不幸而哭<lb/>
之失聲世常疑天人之道好違而難合人之所愛者<lb/>
<pb n="KR4e0074_SBCK_020-31b"/>
天必艱其生所甚愛者生之艱也爲尤甚焉至於鳳<lb/>
鳥麒麟珍瑋禎異之物愛之者彌衆則或曠四海歴<lb/>
千載而不一生而凡爲人所憎疾厭苦者不植而自<lb/>
長不育而自蕃若恒有以相之其於人也嚚童惡子<lb/>
狠戾恣睢以病乎人雖其父母亦以其速死爲幸者<lb/>
則壮盛而無疾貴富而得志稍有才質爲世所愛慕<lb/>
者輙遇禍患不獲與庸衆人等豈天之愛惡與衆人<lb/>
異趣哉是未可知也或謂人之愛斯人也必欲常見<lb/>
之暫離而不見則思天之於人也亦然聞其美也則<lb/>
愛之愛之甚則不欲去乎左右故嚚且惡者多存乎<lb/>
<pb n="KR4e0074_SBCK_020-32a"/>
固而俊哲之生也恒難其全是則天之愛人者乃所<lb/>
以禍之豈理也哉若鄭氏子才質之美爲人所竒愛<lb/>
而竟不永年推之於理莫知所由致也豈天者固有<lb/>
所難知而美好術智端爲致禍之具耶使美好術智<lb/>
者不夭折而底于成其福乎斯世也大矣然則鄭氏<lb/>
子之可哀寜獨其家與其身也哉凡有志於斯世者<lb/>
皆宜悼其不幸也余與之有連而不識其爲人既聞<lb/>
而哀之復重之以辭且以慰其父云氣渾判兮挺英<lb/>
特姿鸞麟兮貔虎力綽秀姣兮燁若神巧言笑兮肅<lb/>
而温未加弁兮突脩鉅衆咸慕兮莫敢侮嗟靈淑兮<lb/>
<pb n="KR4e0074_SBCK_020-32b"/>
天所讐子美好兮死誰尤既聰逹兮又慧哲超㡬先<lb/>
兮燭眇忽覘簡䇿兮目電光心不屬兮久無忘學之<lb/>
篤兮藝孔有弦強兮轡良馳馬叱咤兮矢交飛殱糜<lb/>
豕兮載㱕萬夫駭兮力不格古有儗兮今焉索天所<lb/>
喜兮才藝精詔子歸兮難久生彼嚚昏兮稔姦慝身<lb/>
老死兮人孰戚子不幸兮少恢竒躬夭折兮令世悲<lb/>
死非鮮兮貴不柄天可壽兮奚以老嗟子死兮勿尤<lb/>
天天茫茫兮曷憎憐來奚爲兮去疇徃英靈㓕兮将<lb/>
安放前千祀兮後無窮賢不遇兮古所同<lb/>
　　呉氏二賢母哀辭<lb/>
<pb n="KR4e0074_SBCK_020-33a"/>
永興呉君荃母林年二十二夫亡亡一月生君甫彌<lb/>
月大父繼沒大母胡與林晝夜苦誓保持遺孤強暴<lb/>
欲脅娶林林負兒與姑迯稍長鬻簮珥資其就學學<lb/>
垂成而林卒胡督之益力於是呉君爲知名士呉氏<lb/>
宗頼以弗墜予謂託孤寄命丈夫所難而二母能之<lb/>
因爲辭以宣其哀辭曰木則有枝兮婦則有夫嗟我<lb/>
二婦兮獨何孤夫兮謂何兮子猶在腹爲雌爲雄兮<lb/>
吾将誰卜子之生兮幸非女朝哭夫兮暮抱兒乳夫<lb/>
有知兮無知相兒兮上纉遺緒夫雖死兮舅在堂子<lb/>
生彌月兮舅亦云亡姑哭舅兮又哭子撫厥孫兮涕<lb/>
<pb n="KR4e0074_SBCK_020-33b"/>
泗其滂我二婦兮何爲守空幃兮夜凄凄凉風慘兮<lb/>
中人蟋蟀鳴兮兒夜啼撫枕兮太息起繞牀兮淚沽<lb/>
臆夫死有言兮耳猶聞吾兒不育兮呉鬼安食婦辟<lb/>
纑兮姑抱兒吾兒雖微兮吾夫在茲孰謂余兮茶蓼<lb/>
余甘之兮如飴彼何心兮狐䑕乗餘孤兮謀覆吾祀<lb/>
跳梁瞰室兮嘯衆以呼謂余㷀兮将焉與處山之石<lb/>
兮巍巍海之水兮靡有涯水可竭兮石可移身寧死<lb/>
兮節不可虧襁吾兒兮我負來何難兮去何阻夫有<lb/>
神兮願爲虎身寄虎腹兮免人余侮諒一死兮何難<lb/>
志未伸兮魂魄靡安姑壽康兮子茍能養瞑余目兮<lb/>
<pb n="KR4e0074_SBCK_020-34a"/>
從夫九泉我姻兮我婭憫余孤兮余舎昔妾媵兮如<lb/>
雲今隻影兮燈夜汲澗兮手龜抱薪兮棘裂我衣首<lb/>
如蓬兮誰理未亡人兮何有容儀䄂簮兮脫珥掲羅<lb/>
𥜗兮裂文綺粥之兮爲誰式教兮我兒嗟我兒兮勿<lb/>
怠荒爾祖爾父兮厥聞孔彰我不死兮爲爾之故爾<lb/>
能立兮爾父不亡夙出兮暮歸不眠兮逹旦勿謂母<lb/>
貧兮儋石無儲吾兄讀書兮我寜不飯兒踐兮母言<lb/>
焚膏繼晷兮以歲以年年忽及兮加冠文之聲兮爛<lb/>
然婦於姑兮相與呉之先公兮庻㡬無餒感昔兮念<lb/>
今一悲兮一喜兒奉觴兮綵衣翩願壽兮如彼南山<lb/>
<pb n="KR4e0074_SBCK_020-34b"/>
将竭力兮終養母忽逝兮不還姑撫婦兮泣嗚嗚曷<lb/>
不爾兮死無衰孱兮不死爾盛年兮罹此毒痡孫悲<lb/>
號兮奉大母有孫存兮大母無苦大母無子兮孫無<lb/>
父孫多材兮善奉甘㫖嗟二母兮亦孔之難誓死撫<lb/>
孤兮身死志完引千鈞兮一髪以手障兮驚瀾二母<lb/>
死兮不死有子甚文兮善在國史國史旌銘兮五色<lb/>
有煒下爥泉扄兮上薄星紀彼何人兮豔婦夫屍在<lb/>
牀兮笑言詡詡傾人宗兮殞人祀地下逄之兮顙汗<lb/>
猶泚嗚呼哀哉家有歸兮國有臣婦死以姑兮臣死<lb/>
以君胡獨二母兮呉祀是存嗚呼胡獨二母兮呉祀<lb/>
<pb n="KR4e0074_SBCK_020-35a"/>
是存<lb/>
　　　　　　　　　臨海縣知縣黄誥<lb/>
　　　　　　　　　黄巖縣知縣張師善<lb/>
　　　　　　　　台州府儒學教授尚　芳<lb/>
　　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝　葉琰王梅齡<lb/>
　　　　　　　　　　　　　臨海縣學生李臨卿戴濬之<lb/>
　　　　　　　　　　　　　黄巖縣學生孫思光牟汝鈞校對<lb/>
遜志齋集卷之二十終<lb/>
<pb n="KR4e0074_SBCK_020-35b"/>
</p>
<p>
</p>
  </div>
</body>
</text>
</TEI>
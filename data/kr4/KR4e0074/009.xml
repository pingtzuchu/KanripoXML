<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_009-1a"/>
遜志齋集卷之九<lb/>
　中順大夫浙江按察司副使奉勅提督學校雲間范惟一　編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　表　箋　啓<lb/>
　　代董學士表<lb/>
嘉議大夫禮部侍郎兼翰林院學士臣董倫伏以七<lb/>
月十三日手詔賜臣御書怡老堂三大字及髹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>几<lb/>
玉鳩杖各一者臣誠惶誠恐稽首頓首伏言<lb/>
聖慈軫念特降殊恩閭里傳觀欣逄盛典誠千齡之<lb/>
<pb n="KR4e0074_SBCK_009-1b"/>
竒遇豈一巳之私榮伏念臣素無閥閱功勞兼乏智<lb/>
能才藝徒知篤信於古道自分無用於當時幸蒙<lb/>
高皇帝之知忝拜左春坊之命任臣以兩宫輔導之<lb/>
軄稱臣爲三葉帝王之師自愧學匪經綸功虧啓沃<lb/>
切覩聖道之淵懿皆由睿性之高明豈有㳙塵可禆<lb/>
海岳恭遇　皇帝陛下傳大舜精一執中之語以武<lb/>
王崇德報功爲心能自得師與人爲善念臣久陪於<lb/>
硯席憐臣逺寓於夷蠻踐祚之初馳書以召蒼顔白<lb/>
髮越萬里而來歸金馬玉堂想十年之如昨入承顧<lb/>
問喜動聖顔出侍班行驚非昔侣陛下存求舊之義<lb/>
<pb n="KR4e0074_SBCK_009-2a"/>
推養老之心既俾正席於詞林復令伴食於宗伯錫<lb/>
以田土欲使之富頒之第宅又遺以安㫖酒時出於<lb/>
大官華衣每裁於天府寵榮兼至慚懼已深豈意宸<lb/>
眷益加禮文彌盛髹几玉杖法古制之多儀奎畫雲<lb/>
章錫佳名以怡老朝署誇其榮幸縉紳嘆此遭逄惟<lb/>
漢顯宗稱能養老迨宋仁廟亦克尊賢然桓榮設几<lb/>
杖於太常而不聞有宸翰之賜晏殊題舊學於神道<lb/>
而不見有几杖之頒在於昔賢猶難兼乎具美愧茲<lb/>
老朽乃得荷乎鴻私此於聖徳之增光豈獨臣門之<lb/>
多幸自今持杖以戒噎則當思四海或有饑餒之民<lb/>
<pb n="KR4e0074_SBCK_009-2b"/>
凭几以安身則當念一物或有失所之嘆至於瞻心<lb/>
畫之優禮永誓教子孫以繼忠嘉謀嘉猷敢不以時<lb/>
而入告聖明聖壽願祝與天而長存<hi>臣</hi>無任瞻天仰<lb/>
聖荷徳感恩之至謹奉表陳謝以聞洪武某年某月<lb/>
某日<lb/>
　　上蜀府箋<lb/>
將仕佐郎漢中府儒學教授<hi>臣</hi>方老孺誠惶誠恐頓<lb/>
首上言祗奉恩言特頒名劑禮超望表愧發喜中臣<lb/>
聞古賢君之於臣愛之而欲其久生故待之亦無所<lb/>
不至或以珎羞養其氣體或以藥石輔其衰羸盖其<lb/>
<pb n="KR4e0074_SBCK_009-3a"/>
人皆當世之逹尊故斯禮爲無窮之盛事<hi>臣</hi>以駑下<lb/>
之才朴陋之學以言乎窮理則未逹天人之原以言<lb/>
乎力行則僅守聖賢之訓性質迂緩素無應世之長<lb/>
辭語拙踈又乏匡君之術徒以粗嘗講道從事求仁<lb/>
欲寡過而未能豈希賢之敢望茲盖恭遇殿下居真<lb/>
王之位禀將聖之資言行政事無愧古人被服造次<lb/>
必於儒者五行俱下而一覽不忘六經並治而萬理<lb/>
洞燭虚心典學篤志親賢既得濟南之伏生復思天<lb/>
下之善士旁諮文獻逺及庸愚謂<hi>臣</hi>趍時之技雖不<lb/>
踰於常流而行巳之方竊受教於君子猥加優禮待<lb/>
<pb n="KR4e0074_SBCK_009-3b"/>
以温顔進對不名從容侍坐華衣美食愧無𥙷於絲<lb/>
毫甘酪醇醪感親調於匙筯方念報恩之無所豈知<lb/>
賜藥之荐加味本和平元氣無傷而有益功存爕理<lb/>
外患不伐而自除譬諸善人之爲邦常收久逺之效<lb/>
自慶病軀之蒙福必有痊復之期惟賢者之盛衰係<lb/>
斯文之命脉願推博施之徳咸歸樂育之仁顧<hi>臣</hi>軄<lb/>
業有程瞻戀徒切志欲留而懼乎茍禄愛過厚而難<lb/>
於發言壽域正開永頼生成之造此身未老敢忘忠<lb/>
孝之誠<lb/>
　　上蜀府啓<lb/>
<pb n="KR4e0074_SBCK_009-4a"/>
伏以臣於今世儒者中學術才藝最爲迂拙受恩受<lb/>
奨最爲深厚每思遭逄之難惟恐無以爲報幸屬大<lb/>
比自意得備貟校文因瞻拜左右誦聖哲之遺言考<lb/>
帝王之善政以效愚忠四月九日忽天府移文以同<lb/>
考試見徴且謂已嘗啓聞儲王不許厭逺就近辭㫖<lb/>
迫切本府已與依准文狀去訖至二十一日四川公<lb/>
文及使者始至惓惓之誠以是不敢自遂雖京師藩<lb/>
輔均爲國事奉朝廷之命而弗敢辭固殿下之所嘉<lb/>
然<hi>臣</hi>犬馬私情不能自釋者良以恩奨之隆思報無<lb/>
所欲重瞻覩清光而未果也然<hi>臣</hi>聞受衆人之惠者<lb/>
<pb n="KR4e0074_SBCK_009-4b"/>
爲報易受人君之恩者爲報難古之人臣受賜於君<lb/>
而無以報非願之壽考福禄則願其賢才之衆胤嗣<lb/>
之昌以此未足則又願其脩徳以合乎天俾爲受福<lb/>
之基盖舎此無以致其忠愛也夫以殿下之盛徳聞<lb/>
于西裔而高出前古其於壽考福禄與後嗣盛而人<lb/>
才多皆所固有而不待臣之祝矣<hi>臣</hi>將何以爲言哉<lb/>
然<hi>臣</hi>又聞之天不自以爲高也而凢物之高者莫及<lb/>
焉地不自以爲厚也而凢物之厚者莫尙焉聖賢惟<lb/>
不自以爲聖賢也故衆庶莫能比徳焉自謂望道未<lb/>
之見者文王也以不知彛倫攸叙而訪諸人者武王<lb/>
<pb n="KR4e0074_SBCK_009-5a"/>
也受人之徽言者周公也斯數聖賢者惟不自知其<lb/>
賢是以若是巍巍也以殿下之徳之美而加之緝熙<lb/>
不息之功今天下之學士君子烏足窺餘光而承下<lb/>
風哉<hi>臣</hi>無似願益以古之聖賢自望不計其所至日<lb/>
求其所未至不以過今之人爲足而以未及昔之大<lb/>
聖大賢爲未足致察於喜怒之㣲致謹於嗜好之萌<lb/>
受逆耳之言爲難能之行俾後世稱聖賢者必取則<lb/>
焉此<hi>臣</hi>之所祝願而欲進獻以報恩奨者其踰於此<lb/>
也伏惟原其情宥其不即趍命之罪念其愚忠而特<lb/>
賜采納不勝大願<lb/>
<pb n="KR4e0074_SBCK_009-5b"/>
　　又<lb/>
郭千戸至傳奉教命作文祭忠武侯謹巳撰就第以<lb/>
京兆生催促上道弗能陪觀盛禮爲慚負耳林昇久<lb/>
處山林祗承召命得與相見足慰桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>之思縁<hi>臣</hi>起<lb/>
行書室文籍散漫欲其料理數日且録<hi>臣</hi>舊日所注<lb/>
武王戒書及宗儀十篇以進故遲留旬日昇此來携<lb/>
<hi>臣</hi>昔日所著評論宋事宋史要言一册自太祖至哲<lb/>
宗尚未完不敢上塵<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>覧<hi>臣</hi>歸期未能預定如試事<lb/>
畢得遣昇仍至漢中教飾愈軰守視書室實望外之<lb/>
恩愈等䝉製名字期以成人造化生成之徳無以踰<lb/>
<pb n="KR4e0074_SBCK_009-6a"/>
此但<hi>臣</hi>祖字曰景暘易景字爲師字似爲盡美恭候<lb/>
裁擇道山書院記一首繕冩附進詞意拙劣不足發<lb/>
明盛徳之萬一彌増慚悚諸儒亦不敢有所論述盖<lb/>
聖哲之門難爲言非虚語也<hi>臣</hi>受恩深隆奉違益逺<lb/>
無任瞻仰激切屏營之至洪武二十九年六月二十<lb/>
二日<lb/>
　　箋<lb/>
伏以<hi>臣</hi>卑賤迂鄙承光華受恩教之日久矣春𥘉不<lb/>
幸聞伯兄即世恭蒙<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>慈賜號易名賻以泉幣閔恤<lb/>
存撫不一而足繼而有應天校文之召弗獲承命趍<lb/>
<pb n="KR4e0074_SBCK_009-6b"/>
走殿庭之下以謝深恩其爲愧負理宜擯絶茲者還<lb/>
自京師甫餘三日而毛百戸至敬承教㫖粲然之文<lb/>
溢於翰墨語科塲之近事傷耆耋之罕存事關風俗<lb/>
雖一介不遺志欲褒揚雖一言必紀憐勞苦而成疾<lb/>
則有珎劑之頒恐居處之過陋則有皐比之賜非惟<lb/>
免擯斥之譴抑且有望外之恩顧<hi>臣</hi>何脩而克臻此<lb/>
茲盖伏遇賢王殿下禀不世出之資有大過人之徳以<lb/>
言乎學則三才萬物之理無不并包以言乎政則愽<lb/>
施濟衆之事皆欲興舉固足藩輔皇家照耀千古矣<lb/>
而猶不自滿假恒若不足以至貴而不遺至賤以睿<lb/>
<pb n="KR4e0074_SBCK_009-7a"/>
哲而不棄無能弗以已長短乎人弗以獨智責乎衆<lb/>
是以雖臣之愚而過受恩禮久而彌篤者此也夙夜<lb/>
以思且漸且感深欲造朝以謝萬一而今年自六月<lb/>
辭山南歷渉苦寒始還任所手皺臂痛髪落饑羸遥<lb/>
望道山之庭如在霄漢之上尚幸仁恩垂察曲賜涵<lb/>
容俾服藥有効坐席稍温則濯大江以滌胸中之塵<lb/>
觀名山以窮天下之壮炙道徳之輝聆仁義之㫖以<lb/>
快鬱積之思以請不即趍拜之罪且得誦味緒言以<lb/>
求聖賢真是之歸必重有日矣無任瞻仰屏營之至<lb/>
洪武二十九年十二月初三日<lb/>
<pb n="KR4e0074_SBCK_009-7b"/>
　　啓<lb/>
正月初四日禮生楊克禮偕林良顯至宣徳且慙且<lb/>
感謂有瞻觀之期不意䑕軰竄伏頗有警報城中岀<lb/>
兵衆情疑惑又收去歳秋粮未畢移文請别委官十<lb/>
六日府帖至次日即行適遇張百戸自代來同到沔<lb/>
縣是日聞畧陽縣被焚畧陽去沔一百餘里浮言相<lb/>
驚居人坐以待旦未可行欲冐險前進恐怯懦憊上<lb/>
貽<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>情軫念欲止於沔以待復命則地當要衝無城<lb/>
郭兵甲可恃以安姑留禮生同還漢中稍候道路平<lb/>
安即當趍走以謝深恩顧<hi>臣</hi>受知最厚寵待優異苟<lb/>
<pb n="KR4e0074_SBCK_009-8a"/>
使有益於國雖蹈難舎生亦何敢辭每念保全固護<lb/>
之至不敢自輕而迂拙無能所業不過文墨淺事非<lb/>
有所禆𥙷倘不度量招釁速咎以傷仁慈平昔垂愛<lb/>
之意則獲罪彌大矣良顯蒙恩衘戴無極引領西望<lb/>
悲惋交深無任瞻仰激切悚懼之至洪武三十年正<lb/>
月十九日<lb/>
　　又<lb/>
<hi>臣</hi>以庸猥久叨恩遇豈<hi>臣</hi>之能有過於人實頼天地<lb/>
之徳之量有以造就涵容之耳日夜循省懼不能報<lb/>
兹者瀕行敬䝉賜詩寵餞愧感之深言何能喻正平<lb/>
<pb n="KR4e0074_SBCK_009-8b"/>
之才<hi>臣</hi>豈敢望辱賜品題爲榮多矣然彼不遇時適<lb/>
遭世患臣逢睿哲固當過之卻疑之詩就乞并書于<lb/>
卷傳之子孫以見寵光之優渥臣敢不益思自警以<lb/>
副夙昔期望之隆尚容賡韻以謝萬一洪武三十年<lb/>
四月十五日<lb/>
　　又<lb/>
<hi>臣</hi>恭蒙遣急足党直傳示長史呈駙馬都尉謝公詩<lb/>
一首深感睿心軫念之厚第<hi>臣</hi>才思樸訥又兼未奉<lb/>
教命屬和故不敢次韻親親之義盖欲教人以徳非<lb/>
將欲昡耀以文辭也是用取古人贈言之意賦四言<lb/>
<pb n="KR4e0074_SBCK_009-9a"/>
詩一首始以褒美而終於勸戒雖不敢髣髴風雅發<lb/>
於忠誠止乎禮義盖亦有可采者焉更望特加刪正<lb/>
而去取之幸甚長史詩録附進<hi>臣</hi>無任屏營感怍之<lb/>
至洪武三十年四月二十七日<lb/>
　　又<lb/>
<hi>臣</hi>黎明恭𬒳續賜五詩識鍳之竒勸勵之至期奨之<lb/>
深從容所發心關乎風教而詞采雄逸又特餘事且<lb/>
又出於秉燭而成古人所謂晝有爲宵有得言有教<lb/>
動有法瞬有養息有存者於斯見之而<hi>臣</hi>也得躬<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>
盛美逮及一門皆預受褒嘉沒且不朽况依日月之<lb/>
<pb n="KR4e0074_SBCK_009-9b"/>
末光未必邪敢干正祗奉以歸山君川伯皆當呵護<lb/>
而魑魅之徒必將驚駭退避矣不待相如之檄闢之<lb/>
而後廓如也夫子之云顔平原王文憲李鄴侯之喻<lb/>
過情之極流汗至踵愧不敢當謹候見以謝先奉啓<lb/>
陳聞<hi>干正句疑誤</hi>
　　又<lb/>
<hi>臣</hi>昨宿鹽亭乙夜急足二人至逓至前月二十八日<lb/>
所封書展封得承賜喻令與駙馬都尉謝公作字說<lb/>
頓首捧教如聞玉音竊念平生野性踈直爲文亦多<lb/>
激切少温婉之韻於公卿貴人所湏恐渉乖忤每每<lb/>
<pb n="KR4e0074_SBCK_009-10a"/>
懶作今於此文感念恩意屬望之厚不復敢辭遂留<lb/>
半日撰冩成篇第途中匆遽絶不能佳然狂奴故態<lb/>
未免呈露有未穏當處乞賜刪潤免使衆人指怪謝<lb/>
公承燕問傾心沐和風時雨之化不虚萬里行矣樓<lb/>
經歷未詳其人奉化樓則中爲北平都司幕僚舊與<lb/>
相識恐是斯人昨所撰四言詩想已徹睿覧山谷常<lb/>
稱妹之夫爲王甥故稱舅未審可援爲例否二古詩<lb/>
皆能摹冩物狀足爲海邦出色介甫所謂失之此而<lb/>
彼得之千載同此嘆尤時之有用世意韓公冠顛之<lb/>
言可見賢者惜才之切如此妙才棄於空寂造物未<lb/>
<pb n="KR4e0074_SBCK_009-10b"/>
易暁也鶴年數詩末章爲佳但其論詩却未敢謂然<lb/>
也不知<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>意以爲何如違逺漸久畧述鄙陋不覺覼<lb/>
縷伏乞赦其愚瞽幸甚無任屏營瞻望之至洪武三<lb/>
十年五月三日<lb/>
　　箋<lb/>
伏自奉辭甫十餘日眷寵優異慚感實深報效無階<lb/>
瞻馳彌切敬惟親王殿下以明哲之姿居崇高之位<lb/>
徳足以濟衆而自視欿然學足以成身而日進不已<lb/>
巳之所得樂與人同人之所能不求其備是以群士<lb/>
歆慕若飛鳥之宗鸞鳳衆流之趍江海顧如<hi>臣</hi>者雖<lb/>
<pb n="KR4e0074_SBCK_009-11a"/>
懐好道之心而無適用之實語學術則泥古而不通<lb/>
語才藝則執一而無取舉止踈野言辭戅迂不顧衆<lb/>
之毀譽每忘身之卑陋世之見者莫肯信從天實啓<lb/>
之特加寵遇經筵下講屢陪觀聴之班燕席命觴親<lb/>
辱吐哺之禮感疾而命東朝賜衣天地高厚曲賜成<lb/>
全雲漢昭囘屢加褒奨許闔門之忠義爲百世之光<lb/>
華恩在古而或稀事爲今之共羡私自循省何以能<lb/>
任當克巳慎行益勵夙心體國忠君不負所學雖知<lb/>
葵藿之私難報陽和之澤庻㡬松栢之操不爲歳寒<lb/>
所移<hi>臣</hi>無任感恩戀徳激切屏營之至洪武三十年<lb/>
<pb n="KR4e0074_SBCK_009-11b"/>
五月初八日<lb/>
　　啓<lb/>
日昨郎百戸至傳奉教㫖寫喬嶽詩及字說敬巳寫<lb/>
訖初不知芝蘭公之非嫡故以嫡言今改爲謝庭之<lb/>
特朱子詩傳曰特傑出之稱似爲穏恊字說前作頗<lb/>
未如意今更定一篇乞賜刪正如有蕪穢仍就批下<lb/>
再寫兼善二字關渉甚大故妄發明此義張子西銘<lb/>
意正如此使人皆存此心天下無失所之民矣<hi>臣</hi>愚<lb/>
嘗謂人主讀書如西銘大學明白簡易道理大原大<lb/>
本咸具不可不常存諸心正謂此耳至如㣲文碎義<lb/>
<pb n="KR4e0074_SBCK_009-12a"/>
散見他書者固當叅考不棄然有所未察未足爲大<lb/>
害也公智携得舊拙文藁兩冊有舊讀子書雜書議<lb/>
論數十首頗有毫髪之見他日當俾録進囘視少時<lb/>
文皆二十餘歳時作其時巳知歆慕聖賢今四十餘<lb/>
矣尚與庸人無大相逺言之不覺愧汗沾衣也氷月<lb/>
堂巳作一銘不知巳徹睿覧否安老芝蘭室記甚異<lb/>
他作諸詩皆巳觀訖因芝蘭公記識之精亦足窺見<lb/>
異才之一節矣又知金輿遊幸名刹群緇有詩足爲<lb/>
外教増重贈蘭空詩匆匆未能扳和南洲玄極及張<lb/>
廷壁送公智詩今先進呈明日當别良顯公智而東<lb/>
<pb n="KR4e0074_SBCK_009-12b"/>
無任感徳念違激切思企之至洪武三十年五月十<lb/>
一日<lb/>
　　又<lb/>
<hi>臣</hi>昨行至黄埧驛遇許指揮恭䝉賜示松筠芝蘭二<lb/>
公詩且承教告曲折又聞清白清真凝清三君子皆<lb/>
折節讀書深見聖朝文化之盛戚畹英才之多而松<lb/>
筠題清白軒詩及芝蘭公題温泉之作皆佳麗有竒<lb/>
氣可謂競爽也在<hi>臣</hi>聞之猶以爲喜况睿情篤於親<lb/>
親尚重文雅爲之喜幸又當何如哉比來唱酬必有<lb/>
親製官商相宣金玉並奏真盛事也近作祭鄉先生<lb/>
<pb n="KR4e0074_SBCK_009-13a"/>
文及爲公智作定親書共二首録進乞賜改正<hi>臣</hi>無<lb/>
任仰徳瞻馳之切洪武三十年五月二十九日<lb/>
　　箋<lb/>
伏以恭承寵眷常懐難報之恩夙荷深知每耻過情<lb/>
之譽撫心感怍省已競慚敬惟親王殿下有剛徤中<lb/>
正純粹之徳而加之日新有聰明<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>智寛𥙿之才而<lb/>
本乎天縱以忠恕爲治國之要以詩書爲養心之資<lb/>
不見者三年聖學之増譬諸水湧而山出侍朝者兩<lb/>
月仁政之美可使物阜而民康實皇家太平之基抑<lb/>
道統盛隆之兆<hi>臣</hi>受才最陋執徳未弘雖有志於求<lb/>
<pb n="KR4e0074_SBCK_009-13b"/>
仁實無能於應世幸日月之垂照借朽木以光華喜<lb/>
江漢之滂流霑涸魚以潤澤雄辭秀句一字踰華衮<lb/>
之褒大節美名百口被帡幪之賜友朋携酒賀子美<lb/>
草堂之尚存兒女候門指淵明松菊之猶在孰匪陶<lb/>
鎔之力共推化育之仁第恩之大者非踈賤之所能<lb/>
報而心之至者亦言語之所難宣惟當守道以立身<lb/>
期不負於天地庻㡬責難而陳善或有效於㳙塵無<lb/>
任瞻仰激切屏營之至洪武三十年六月十八日<lb/>
　　啓<lb/>
伏自違逺旒扆巳踰十旬自暑而凉秋序將半雖省<lb/>
<pb n="KR4e0074_SBCK_009-14a"/>
過勉學之心不敢少息而欽徳慕義神馳於輿井之<lb/>
域夢結於蓬瀛之署者亦未嘗斯湏忘也毛馬二使<lb/>
者經過獲聞奉詔時廵戎夷喜恱神人交贊福祉來<lb/>
同深慰瞻仰謝公墨竹暨詩風度英妙足爲國華文<lb/>
明之祥太平之徴亦可於此占之非特翰墨末事也<lb/>
有教作序及詩謹綴緝二首欲俟刪正未敢上卷皆<lb/>
書在别𥿄以進良顯重拜賜詩過承褒借而公智受<lb/>
恩深厚得遂室家之願此皆可以傳示千古増簡䇿<lb/>
之輝光爲薦紳之盛事非<hi>臣</hi>微瑣所能稱𫐠報謝也<lb/>
謹西望稽首祝千秋壽無任瞻仰感激屏營之至洪<lb/>
<pb n="KR4e0074_SBCK_009-14b"/>
武三十年八月十二日<lb/>
　　又<lb/>
<hi>臣</hi>前者奉教令携至周易傳義寫本就點校今附六<lb/>
冊進納中間差誤及落字處亦多就貼𥿄本行上寫<lb/>
其誤字恐有未當不敢自保或字義可通者存之諸<lb/>
本互有得失故也餘書未畢者續俟便上進前都御<lb/>
史過此甚謙恭安静此城中亦懼法莫有犯者居數<lb/>
日即去聞在他處又不同必有以取之耳今秋丁祭<lb/>
樂舞畧有可觀當祭之時雨適暫止偶有二行人及<lb/>
分司者與祭問習樂之由莫不共感<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>恩作成文教<lb/>
<pb n="KR4e0074_SBCK_009-15a"/>
之盛竊聞車駕又将廵邊山路險峻雖川祗嶽伯奔<lb/>
走先後祓除擁護以禦不若恐玉體不免輿馬之勞<lb/>
然歷覽江山之壮而思禹功之大念皇圖之廣使邊<lb/>
徼之民歡呼喜忭懐徳歸仁亦可以忘其勞矣下情<lb/>
無任瞻仰馳戀之至洪武三十年八月十六日<lb/>
　　又<lb/>
伏自奉辭每使者至獲聞仁政之施仁聲之著輙快<lb/>
然以喜内而朝廷外而四方<hi>臣</hi>民士卒稱揚睿徳凡<lb/>
有所聞未嘗不舉首西望且慰且幸非有私也受恩<lb/>
深重異於恒人體國之心不能自巳喜天下之有賢<lb/>
<pb n="KR4e0074_SBCK_009-15b"/>
王所以爲宗社生民慶也<hi>臣</hi>竊自忖度遭逄聖世身<lb/>
安食飽無由報答惟願國家享萬年太平之福<hi>臣</hi>之<lb/>
無能得優游治化中爲太平賤士歌詠頌美以與草<lb/>
木蟲魚共有其樂足矣比者伏聞奉詔廵邊歷覧江<lb/>
山之壮俯察民物之情所以發聖學之淵㣲念皇圖<lb/>
之廣大夏諺所謂遊豫爲諸侯度而𥙷其不足助其<lb/>
不給斯民一何幸哉雖輿駕䟦渉王體不能無勞然<lb/>
百神扈從萬福景從固不俟一介庸愚之祝願也無<lb/>
任瞻仰激切屏營之至洪武三十年九月初六日<lb/>
　　又<lb/>
<pb n="KR4e0074_SBCK_009-16a"/>
毛總旗至敬承教㫖仁厚詳宻西望拜受快然如凛<lb/>
寒之遇陽和積隂久雨而忽覩白日之舒光也<hi>臣</hi>蚤<lb/>
服孔子之言謂知周萬物而道濟天下故不過每洞<lb/>
觀宇宙歷考載籍三代以後求其可當斯語者實難<lb/>
其人今乃於殿下而有遇焉伏惟殿下高居玄覧而<lb/>
於三才庻彚之原無不究六經群子之說無不讀禮<lb/>
樂政教之㫖無不通閭巷隴畝之情無不察可謂知<lb/>
足以周萬物矣服纎麗則恐一夫之或寒嘗珎美則<lb/>
思一夫之或饑處崇明嵬大之宫室則念或有苫闔<lb/>
不蔽之家享康寧怡愉之福祉則虞或有疾疢無告<lb/>
<pb n="KR4e0074_SBCK_009-16b"/>
之民糜粟以賑其饑施藥以安其軀省興作以養其<lb/>
力給棺櫝以厚其終可謂道足以濟天下矣然知雖<lb/>
無不周而<hi>臣</hi>受照燭也特異仁雖無不溥而<hi>臣</hi>䝉竉<lb/>
惠也特深自頂至踵由親逮踈藩飾之光華服食之<lb/>
温飽何其非睿恩之所及哉而不止此也未有疾也<lb/>
而賜以扶衰之劑未有能也而褒以過情之言本所<lb/>
自而澤被先師之孫推其傳而恩加門人之室防其<lb/>
将然之謗弭其未萌之憂雖慈親之曲愛弱子良師<lb/>
之樂育英才而爲之謀亦不是過矣夫蟲魚蛇雀於<lb/>
物至微於性至賤受人小惠猶懐報而不忘矧<hi>臣</hi>嘗<lb/>
<pb n="KR4e0074_SBCK_009-17a"/>
受教君子而於聖賢之大方粗有所聞者乎然而侍<lb/>
奉左右口未嘗發婉媚之談身未甞爲容恱之態與<lb/>
未曽受恩無異者盖以爲細恭繆敬非所以事君而<lb/>
圖報之心不能寢食忘也第身微才陋徳薄能鮮縱<lb/>
存惓惓之心如葵藿雖向太陽而不能少助於末光<lb/>
烏鵲雖宗威鳳而不能測識其靈徳以此常恐汨沒<lb/>
巽耎爲庸衆之歸以負不世之遇是以每慨然遐想<lb/>
若有遺而不得者此也抑<hi>臣</hi>聞之施徳而不徳者聖<lb/>
哲之君也受恩而不忘者志義之臣也殿下聖哲也<lb/>
固不責人之報而<hi>臣</hi>也安敢忘哉周人之詩曰罄無<lb/>
<pb n="KR4e0074_SBCK_009-17b"/>
不宜受天百禄說者謂盖欲其君言行政事咸盡盛<lb/>
美以膺多福也敢以此上獻詩又有之曰中心蔵之<lb/>
何日忘之說者謂愛之根於中者深故發之遲而存<lb/>
之久也<hi>臣</hi>愚不肖尚當以斯言自勉無任激切屏營<lb/>
之至洪武三十年九月初十日<lb/>
　書<lb/>
　　謝太史公<lb/>
數十年來師弟子道廢鮮有推所得引人之事執事<lb/>
探索古初根㩀仁義汲汲以誘㧞後軰爲軄雖樗朴<lb/>
不才如某者亦収之于門而告以斯道恩意懇篤撫<lb/>
<pb n="KR4e0074_SBCK_009-18a"/>
勞不倦待之踰於子姓而進之以聖賢所務此今世<lb/>
之所未聞而古或有之者也某辭歸省又辱教之以<lb/>
言引譽過侈期望深逺今於别來旬月間延領西眺<lb/>
戚然懐戀不能自喻某少頗自負長而無成自入執<lb/>
事之門然後得窺見聖賢堂序粗識脩巳經世之大<lb/>
端僣不量力每有所稱說聞者未深暁多相恠駭獨<lb/>
執事見之以爲當然咨賞嘆息喜溢顔面某所以忘<lb/>
其卑賤旅寓無聊之情而有以自樂也夫人之相與<lb/>
處必心相安而後可久居庸衆人之間悶悶然無與<lb/>
語雖享之以八珎之味九韶之音不能安而留也執<lb/>
<pb n="KR4e0074_SBCK_009-18b"/>
事於義則師也知巳也於恩則㧞之於恒人之中而<lb/>
感之也某宜何如哉然執事之知愛於至愚者非私<lb/>
某也盖閔斯道之不振矜得其人而明之也某之感<lb/>
執事也亦豈敢致私徳於執事乎竭其駑鈍務學之<lb/>
成他日萬之一有𥙷於斯世使将來有述焉則庻乎<lb/>
不負執事之所望耳是亦難言道之不行於斯盖甚<lb/>
久古之人家焉而長㓜序郷焉而倫理飭皆由躬行<lb/>
素積見信於人而然鄙心思慕之竊自惟宗族數十<lb/>
家其初本於一人而今猶或有不齊者思立爲輯睦<lb/>
之法以洽其情欲爲祠於冬至祀始遷祖而族人各<lb/>
<pb n="KR4e0074_SBCK_009-19a"/>
以其祖祔食祭畢而㑹飲族之最長者以禮義陳訓<lb/>
舉族之人皆拱而聴每月之吉一㑹拜畢則訓如冬<lb/>
至之儀族之人有善則書之而加禮貌焉有不善亦<lb/>
書之而加教誡焉立之學以教族人之子弟爲置田<lb/>
以食其不能生者族殆可使親睦貧不足以興事人<lb/>
雖有聴者亦未并志一力以兾其成又寧海自宋羅<lb/>
正之以來有探道徳勤問學者其在當時勵名節立<lb/>
行義莫不殚一世之心志以兾發聞於後世而紀載<lb/>
之籍不立遂使湮廢不大光顯邑人多不知其姓名<lb/>
斯甚可恨欲成一書分析數目使幽暗者昭章阨窮<lb/>
<pb n="KR4e0074_SBCK_009-19b"/>
者昌顯嘉名積行者獲知已於後僥倖茍得之徒知<lb/>
公義之所存用爲勸懲存乎風化而朋友寡少無從<lb/>
得其事實雖懇切言之好事者竟未復報此二端皆<lb/>
細事度其勢不甚難行其爲法可不求諸人而備而<lb/>
成之不易也如此况推明先正之道於天下其可易<lb/>
言哉然人恒慮志不足茍有志不有遇於時將有垂<lb/>
於後不有合於人將有合於天安知今人之非古乎<lb/>
哉安知古之果異於今人乎哉而某奚敢譲焉近亦<lb/>
有人說執事賜教之言以歐陽氏蘇氏以下見期爲<lb/>
過某聞之不應而笑笑而黙然竟不問其主名流俗<lb/>
<pb n="KR4e0074_SBCK_009-20a"/>
人省事者少淳于髠鄙薄孟子桓譚輕揚子雲容貌<lb/>
不傳其書此大儒賢人猶若此况淺闇小子見誚於<lb/>
不知者亦又何疑所兢兢者恐傷執事之明耳某妄<lb/>
志殆未可遽以辭盡其大者将宏廓敷揚其所傳於<lb/>
世俾人得樂生逹理其次亦将整齊周公孔子之成<lb/>
法爲來今凖下此猶當著一書攄所藴蓄𥙷藝文之<lb/>
遺缺續斯道於無極豈止與諸子競銖兩毫末於文<lb/>
藝之籍哉執事之取某者必以此某之報執事亦在<lb/>
此兒曹愚人何足以知之其見疑者固其理耳屈原<lb/>
曰邑犬群吠吠所恠也犬見市井衣服持任而至者<lb/>
<pb n="KR4e0074_SBCK_009-20b"/>
多卧不起視使服三代之衣珮鳴玉冠進賢之冠揖<lb/>
譲而進犬必驚駭以吠狺狺不巳此非有他也見所<lb/>
未嘗見心誠恠之而然三代被服豈願狺狺者之愛<lb/>
惡哉其所取則有在其所操守有常其所　有時豈<lb/>
務流俗之合乎傳記所述卞和伯牙事皆戰國人急<lb/>
於見售者之言和之智不足稱而伯牙亦甚可恠君<lb/>
子之爲貴乎得於心而有以自樂何必人之知使舉<lb/>
世之人皆非子期牙之琴將不鼓乎何自待之輕而<lb/>
取於外之重也惟掦子雲頗解事然亦未逹乎理子<lb/>
雲謂後必有揚子雲必好已書其心雖不求合當世<lb/>
<pb n="KR4e0074_SBCK_009-21a"/>
而終未能忘乎名也由君子言之所爲果有益於世<lb/>
而世不知貴其耻在人吾何與焉苟期後世之知而<lb/>
著書則狹矣某竊有見乎古人處已之大方自待頗<lb/>
不薄日坐静室未嘗樂人談有相過問者可語語之<lb/>
不可語辭譲而已見嗤見善皆不及知自謂可寡過<lb/>
大母年雖高而康強飲噉如六七十人侍奉粗適諸<lb/>
父諸兄足事以養明春之期不敢後時離左右逺思<lb/>
如曩時朝夕面言不可得恃見愛見知輙吐狂談不<lb/>
覺繁多<lb/>
　　上胡先生二首<lb/>
<pb n="KR4e0074_SBCK_009-21b"/>
人之垂令名於當世者豈易得哉盖其才灼然有過<lb/>
於人而又有逹者引之於前賢者揚之於後也夫閭<lb/>
巷之人欲以一技名十里之内而不得况其郡邑乎<lb/>
欲名郡邑且不可况以斯文鳴斯道與爲四方所仰<lb/>
者乎其難也審矣然當世非難也後世爲難一世非<lb/>
難也後之千萬世爲尤難也齊之人曰賢楚之人曰<lb/>
不賢魯之人曰可越之人曰不可苟從而信之則其<lb/>
名傳於齊魯而不傳於楚越也齊魯誦之而楚越之<lb/>
人群笑而交嘲之則并齊魯亦不能傳矣是則奚可<lb/>
乎盖在乎逹者之引譽焉耳逹者一言曰賢齊魯吳<lb/>
<pb n="KR4e0074_SBCK_009-22a"/>
越之人莫敢曰不賢逹者一言曰可齊魯呉越之人<lb/>
莫敢曰不可則論定而天下翕然稱之矣故曰必有<lb/>
逹者引之於前也逹者之言固當世之所信然至於<lb/>
後世則人忘之矣忘之則信之之心忽矣信之之心<lb/>
忽則謗議雜起而毀譽錯陳矣及其門者曰某公道<lb/>
徳足尊也文學足法也不見之者曰是未必然也及<lb/>
其門者曰某公天下之士也當世一人也不見之者<lb/>
曰是未必然也傳之愈久及見者益少不見者彌多<lb/>
則以爲然而信之益寡矣是則遂已乎亦在乎賢者<lb/>
掦之於後焉耳賢者一言曰某公之道徳文章間世<lb/>
<pb n="KR4e0074_SBCK_009-22b"/>
一人耳則凡不見知者莫不信之矣曰某公吾之師<lb/>
也其出言履行吾不及也則後世之人莫不尊之矣<lb/>
故曰必有賢者揚之於後也然二者不時遇也某嘗<lb/>
讀歐陽氏蘇氏之書而有得乎此說焉蘇氏西蜀之<lb/>
人也一日挈其文就試千京師歐陽公曰斯人也吾<lb/>
之倫也京師之人不敢望也由是蘇氏之名隱然動<lb/>
天下及歐陽氏殁蘇氏之道行則推之曰歐陽公今<lb/>
之韓愈也由是歐陽氏之道著于後世而愈尊豈非<lb/>
相資以成令名者乎某生八歳而讀書十五而學文<lb/>
輙爲君子所過稱年二十而東遊京師京師之人咸<lb/>
<pb n="KR4e0074_SBCK_009-23a"/>
曰内翰太史公今之歐陽公也其說而見焉公以重<lb/>
德居顯官爲士大夫所宗執經問道者林列于外公<lb/>
一見而曰是生也可教其從吾游吾於是幸有望焉<lb/>
某始而喜中而懼不敢當巳而愈思副公言遂委質<lb/>
左右而不去盖三年矣然相譽者惟公而已他人不<lb/>
信也及公致政歸金華某來從金華之人又稱曰吾<lb/>
郡胡先生當今之巨儒也太史公亦曰先生吾畏而<lb/>
不敢友者也某又思見焉同門者相戒曰先生於人<lb/>
未嘗有所稱可得其一言之褒者誇於鄉黨以爲榮<lb/>
吾子其見焉於是乎遂見於執事者執事不以其不<lb/>
<pb n="KR4e0074_SBCK_009-23b"/>
肖遽稱之曰其将來未可涯也吾之門人無及也吾<lb/>
於生有望焉嗟乎某何人而敢當執事之稱譽哉久<lb/>
而思之執事以道稱人者非欺某也盖與人爲善期<lb/>
其至於大者耳某何敢不勉乎某妄不自量竊有志<lb/>
於聖賢之道上之欲推所得於人下之欲以彰明斯<lb/>
道著尺寸之名於後世然富貴係乎命不可預知所<lb/>
可用力者獨文辭耳而又不知其果足以至古人否<lb/>
是以終不能自信及聞太吏公之言又聞執事之開<lb/>
許以爲可樂始有所主於心日知趍向嗟乎執事之<lb/>
心歐陽公之心也而某也何足以報之顧惟盛徳不<lb/>
<pb n="KR4e0074_SBCK_009-24a"/>
可以不謝而區區之誠有不能已者因具述其私言<lb/>
以獻于左右不自知其流於狂惑也雖然執事知我<lb/>
者豈以斯言爲狂也哉<lb/>
某端肅奉書長山先生執事世有授人千金而不得<lb/>
其一笑之報者亦有假人以片言而使人終身不忘<lb/>
者豈片言誠貴於千金哉顧施之何如耳人當富足<lb/>
榮盛時聲色可以適其心輿馬玉帛足以適其身賔<lb/>
客之陳說願交者之譽頌溢耳而盈目雖與之千金<lb/>
亦以爲宜然耳其心弗以爲恩也惟夫貧困賤辱之<lb/>
士勢未足以動衆庻名未能以信朋友心勞而跡下<lb/>
<pb n="KR4e0074_SBCK_009-24b"/>
志欝而道窮見嗤於庸夫鄙人俛首抑氣誰復與語<lb/>
當此之時有一人焉能假片言之譽使人改容而加<lb/>
禮㧞之汚穢之中而措諸君子之列其心感激奮發<lb/>
雖千金之惠豈能過哉古今俊傑用此道得名於世<lb/>
者不可勝數而士之知所報者亦多有之盖施者非<lb/>
以是結人之恩報者非私於施者之譽上之心在乎<lb/>
彰善下之心在乎報徳亦理當然爾近世風俗則不<lb/>
如古逹於上者多忌乎下屈乎下者多怨乎上是以<lb/>
下有不遇之嘆而上無樂善之名而某於其間獨幸<lb/>
而有遇焉某眇爾之小子學未聞道才未周乎事數<lb/>
<pb n="KR4e0074_SBCK_009-25a"/>
年之前旅遊京師爲齒甚少爲勢甚孤京師之士莫<lb/>
不易之翰林太史公獨見許以爲竒士及從公來此<lb/>
邦此邦之人未有見許於太史公也執事一見之輙<lb/>
轉告于人以爲可以無愧乎公之心既而人之見者<lb/>
必有問問者必以執事告之爲言於乎執事與太史<lb/>
公之心古俊傑待士之心也而某豈其人哉無可稱<lb/>
之實而受過實之稱此某之所爲懔然懼而怛然不<lb/>
自寧者也雖然執事之於人無所濫稱太史公之於<lb/>
人不妄有所許其殆有可勉者乎誠若執事之言勉<lb/>
而獲至於道大有以澤諸人小有以善其身報徳之<lb/>
<pb n="KR4e0074_SBCK_009-25b"/>
心烏敢忘也然執事不期人之報也人之感執事者<lb/>
不望執事之知也知其不期人之報與不待言而明<lb/>
而猶爲執事言之者誠發乎中不知其形於言也兵<lb/>
戈之餘斯道不振人才之難莫甚於斯時此邦之秀<lb/>
者東陽有葛信誠夫其文執事自知稱之烏傷有樓<lb/>
恕希仁年長於誠夫而僕與之相上下王翰林之子<lb/>
曰紳有妻之姪曰俞恂皆好學能從事於此鄭氏以<lb/>
才稱者有叔度之弟曰棠曰栢皆能文此數子皆執<lb/>
事所宜收攬而教之假片言而稱之者也成均之中<lb/>
㧞於四五百人之上者有天台郭濬士淵林佑公輔<lb/>
<pb n="KR4e0074_SBCK_009-26a"/>
二子之文太史公稱之其文具見雖不得來學於執<lb/>
事樂善之篤故欲爲執事言焉使執事知若某之愚<lb/>
者尚多有之益可爲斯道喜而其人之知所報與否<lb/>
不在執事也編脩蘇先生待某甚厚樂善亦甚至凡<lb/>
某之告於執事者望以告焉<lb/>
　　與蘇先生二首<lb/>
師友遐棄忽踰六年緒言閎論久絶心耳勝遊歡㑹<lb/>
無復曩時每一興懐輙俯首摶髀情不能巳時取舊<lb/>
所貺遺諸文讀之以自釋或見之賦詠以自遣然此<lb/>
心鬱鬱終不可開解昨偶得黄巖林君寄至手書發<lb/>
<pb n="KR4e0074_SBCK_009-26b"/>
封伸𥿄口誦心思夙昔之好乖濶之情綢繆忳厚宛<lb/>
然在目何眷愛之隆属望之逺哉執事以斯文承諸<lb/>
公後爲時宗儒光華所燭譬之列宿在天物無不覩<lb/>
而鄙眛之蹤蔵伏奥宻鮮與世接若戴盆而居獨不<lb/>
能窺其所至是以相去雖近相慕雖勞而未獲以一<lb/>
書候左右者此也孝孺無所能解特以嘗出太史公<lb/>
門下謬爲當世所推然揣索其中實無可恃者平居<lb/>
好議古今稱說政教不自愧耻及渉世日久年齒日<lb/>
長大追覽前作深自悔其不然近亦欲鍼砭攻治去<lb/>
所甚病求古聖賢所用心者而學之而資性庸弱不<lb/>
<pb n="KR4e0074_SBCK_009-27a"/>
見有成兼自去冬以來得痁疾彌年不愈寒暑稍間<lb/>
慿几展卷欲有所求索頭目眊眩輙復棄去讀周易<lb/>
頗厭近時傳註家繁複附㑹欲爲枝辭十餘卷發聖<lb/>
賢君子大意使人不惑於衆多紛紜之論歷時巳久<lb/>
而未能成書他欲論述者非一事地僻無書同志者<lb/>
絶少卒卒未見功緒自惟幸爲明時寛假得安一㕓<lb/>
於畎畝啜菽飲水以自肆上之不能出竒䇿爲生民<lb/>
國家輔無窮之業下之不足與荷殳執㦸捍封疆清<lb/>
徼塞宣爪牙之用苟徒頽然而居充然而食豈非天<lb/>
地之棄民哉故亦粗欲有以自見於後世而不知其<lb/>
<pb n="KR4e0074_SBCK_009-27b"/>
果可望乎否也執事前時相與頗不薄今乃不閔其<lb/>
無成而徒譽之且欲屬之以斯文之重嗟乎自斯文<lb/>
之傳以此事自任者幾何人而數千載中可以名稱<lb/>
字舉者若是乎其寥寥也而孝孺焉敢以爲己任乎<lb/>
若曰不敢自怠自棄以從事乎此則不敢辭苟謂可<lb/>
以當斯文之傳廣天下逺來世必自有其人而非孝<lb/>
孺之所敢與也伏惟執事名塞海内而歛其教於一<lb/>
州創造設施必異於流俗恨無由趍走一見以盡所<lb/>
欲言高文知巳摹傳行世先子事行因得附末簡以<lb/>
傳甚幸甚幸䝉索陋作近時甚不多下筆又無力親<lb/>
<pb n="KR4e0074_SBCK_009-28a"/>
寫託朋友寫數篇去殊不足觀病中作詩數首久欲<lb/>
奉寄今亦不睱書近時郷里畧有數人相從其中極<lb/>
有可喜者乃知此事在人不曽泯㓕但無人振起之<lb/>
故雖有高識英才不免湮沒耳括蒼山水清絶士子<lb/>
亦有可語者乎病中不能見林君同遊之約未獲承<lb/>
命有便時惠書問不宣<lb/>
溪上從游樂甚於人不忘自歸田廬取倡和之什觀<lb/>
之意未嘗不在僊華山水間也天下山川可翫者多<lb/>
而可喜者少天下之士鄙陋者多<hi>缺</hi>者少人之所遇<lb/>
於事者多遊乎物外者少　聚而兼有之<lb/>
<pb n="KR4e0074_SBCK_009-28b"/>
者其溪上之遊乎某獨将爲　非　也耶前後浦江<lb/>
欲奉書爲别適事累心不果道出剡中行崇山絶壑<lb/>
間煙姿霧氣環擁疊出爛若霞錦東南之竒觀也乃<lb/>
知靈運㤗　者良有所爲恨不得與執事同<lb/>
知其時始與親友别離憂慮盈心翹首縱目雖暫爲<lb/>
披豁而竟不能攬擷竒勝與所遊者相頡頏於編翰<lb/>
間以此愧古人耳然事物恒理得之於心不必形諸<lb/>
言可以言傳者乃其粗者非其至精也彼傑特妙麗<lb/>
　巳得之於胷中　不勝邪執事其謂之　乖離久<lb/>
思奉談笑而不可得文辭尤異於講切者近借到程<lb/>
<pb n="KR4e0074_SBCK_009-29a"/>
氏遺書覽師弟子問荅慨然興歎不得生于其時與<lb/>
聞其盛然固有　徴不　猶興者况相去未甚<lb/>
逺其說大章爲世文　諄諄導之以路豈能<lb/>
終無所聞哉以此知生於後未必不　顧自力如<lb/>
何耳然當程子時賢者比肩出風俗雖未迨古亦至<lb/>
淳美其言猶以爲憂况于今相絶萬萬哉爲士者幸<lb/>
不與賤辱事惟道術明晦風俗盛衰之所宜知者風<lb/>
俗非無位者所能致鼔斯世之人慕學之道非吾儒<lb/>
軄之而誰乎婺之俗猶有可化識義理者頗不少執<lb/>
事爲之固宜也鄉邦習變非菲薄所能卒改居閑少<lb/>
<pb n="KR4e0074_SBCK_009-29b"/>
出入慎言語自治已外庸暇及人徃時嘗與執事言<lb/>
趙氏兄弟資禀粹可語信然近再見思幸教之人才<lb/>
難得如此比者得數十人因斯文而進之於道庻可<lb/>
望乎當今汲汲於成人者惟太史公其嘗謂太史公<lb/>
此心可爲百世師真非誣也天向寒懐人益深遣童<lb/>
子行畧陳所當語者若心至意非言可既執事必能<lb/>
察之<hi>多誤</hi>
去年得叔度書巳知執事念太史濳溪公之徳欲爲<lb/>
論次遺事以傳私心喜慰繼以感泣旋聞從者校文<lb/>
關中不知歸期何時而某卧病山中無由遇括蒼路<lb/>
<pb n="KR4e0074_SBCK_009-30a"/>
使欲致一書逹所欲言至今未果自古聖賢君子道<lb/>
徳言行信於天下者如孔子孟子身沒而言在者若<lb/>
無待於人之傳然由門人弗圖其傳也後世史官無<lb/>
所憑信徃徃勦取異聞恠說以實其事或不知其姓<lb/>
字壽年之真讀其書者至今以爲恨其次若楊雄王<lb/>
通俱號一世大儒咸有所論著以發其藴蓄亦若不<lb/>
待人言而後信矣然雄以作美新媚莽受訾于世或<lb/>
者謂非雄所著殆後人依傚而爲之通書稱隋唐大<lb/>
臣皆其弟子識者謂多誤妄疑非出於通之手若是<lb/>
者使其門人有所述以紀是非之實寧有紛紛異論<lb/>
<pb n="KR4e0074_SBCK_009-30b"/>
哉惟其當時以爲吾師之徳行文章自足以傳而有<lb/>
輕視天下之意故天下之人得持此遺失而議之嗚<lb/>
乎天地之大日月之明無所資於人而其行度徐疾<lb/>
盈虚之數猶必俟人紀之而後定彼以聖賢君子爲<lb/>
無待於人之言不亦大過矣乎吾太史公逺宗孔孟<lb/>
以爲學高視雄通而有餘其著書其制行其事君行<lb/>
道固巳暴於四方而信於當時傳於蠻夷之國而誦<lb/>
於縉紳當世雖未有發明之者亦無害其不朽也决<lb/>
矣第其末年遭罹飛語一子一孫死於禍而家遷身<lb/>
放卒于異鄉倘不得有道而能言者白其本心告之<lb/>
<pb n="KR4e0074_SBCK_009-31a"/>
萬世瞹昧之謗人将憾之非特忠賢受抑於無窮且<lb/>
俾聖朝有知人未明之損豈細故哉宜乎執事有意<lb/>
於圖之也千載之間士之蒙誣受誑者何限逺則司<lb/>
馬子長以言語𬒳刑蔡邕以慨嘆受戮近則程叔子<lb/>
有貪黷之謗涑水公遭姦黨之名其他擠於險詖之<lb/>
人汚於朋黨之論生不得訴冤於朝殁不得返塟於<lb/>
里者不可勝計然其心跡卒光明于後世者頼有明<lb/>
士端人㫁以天下之公是非而不惑於流俗一時之<lb/>
私意大者辯其誣於史䇿小者表阡銘墓以示将來<lb/>
是以士有就死而不恨挫抑而愈光以有人發揚於<lb/>
<pb n="KR4e0074_SBCK_009-31b"/>
後也今執事居與公同鄉學與公同道於公有師友<lb/>
之義而公之自朝退休於家也屬望於執事者甚厚<lb/>
且執事嘗官太史而以論譔之作爲已任於公之事<lb/>
而不有述焉何以解後人之疑正流俗之失而慰公<lb/>
之神靈於地下哉雖然公之心不期人之白巳也忠<lb/>
義自信而且嘗爲人言事君猶事父與事天也父不<lb/>
可欺天不可怨順受之而巳矣每論古人遇貶竄而<lb/>
怨誹及爲文過於憤激者深巳薄之以爲不逹君臣<lb/>
之義其素所存者如此及乎臨大故遭大禍視子孫<lb/>
之死夷然不少見顔面竄逐之至若返其鄉次于江<lb/>
<pb n="KR4e0074_SBCK_009-32a"/>
壖端坐而逝此其心豈以世之榮辱介意哉其信乎<lb/>
巳者可以質之幽明而無怍考諸聖賢而不愧其於<lb/>
人之謗且譽若推之以爲高也抑之以爲卑也安之<lb/>
而巳矣身受其患尚無怨尤而於事行之白不白也<lb/>
復何較焉然而某之有求於執事而欲圖公之傳者<lb/>
非爲公計也爲誦公之文尊公之徳而欲盡知其平<lb/>
生之計也是則斯文烏可巳哉自公之亡天下無師<lb/>
後生小子自以爲高而議公者多矣然徐而視之如<lb/>
蚊蚋之群忽巳消而公固自若竊亦見其不量力而<lb/>
徒爲爾嘵嘵也人之賢不肖固有定論文章之高下<lb/>
<pb n="KR4e0074_SBCK_009-32b"/>
亦然近時作者漸以稀濶在東南惟執事及徐教授<lb/>
耳徐公之文簡質典重有渾然之氣然推贍暢急言<lb/>
極論而不竭者實惟執事某徃與太史公論斯事過<lb/>
辱特見許與而前軰三數公復從而推奨之然七八<lb/>
年來痛自摧斥向時之可　盡矣人持所業殊<lb/>
與相見時異惟以體乎身見乎事有𥙷乎聖賢而傳<lb/>
之萬世此鄙陋之志而亦太史公夙昔期望之意也<lb/>
執事可無以教我乎士氣日卑學術日趍於汚下某<lb/>
病廢無聊無足負荷斯事矣惟執事善自謀以大宣<lb/>
正學上報國家下慰相知者之望心所欲言者無踰<lb/>
<pb n="KR4e0074_SBCK_009-33a"/>
於此而當今可告以此言者惟執事耳故卒一言之<lb/>
　　上范先生<lb/>
天之於人生之也難則屬望之也必逺望之也逺則<lb/>
待遇之也必詳衆人盈天下而一國一鄉或得一善<lb/>
士學者不絶而百年間世或得一大賢脩周公孔子<lb/>
之道以起人崇之者恒有之而聖人數千載不復見<lb/>
天之生斯人也<hi>缺</hi>於斯人也藝黍而資其食樹麻而<lb/>
資其衣有不得焉則<hi>缺</hi>吾樹藝之力天與斯人以莫<lb/>
少　望之治　使不失所上欲其無薄蝕乖紊之憂<lb/>
下欲其無崩損潰圯之灾其望之深逺也如此斯人<lb/>
<pb n="KR4e0074_SBCK_009-33b"/>
也不足以任斯任也則巳知其真足以爲聖賢君子<lb/>
其自視其身宜若之何哉以家之不　不　其子無<lb/>
以養爲患者衆人也<hi>缺</hi>先乎千萬世而欲因吾身使<lb/>
之明後乎千萬世而欲因吾言以之乎道四海九州<lb/>
之内欲各不違其生而復其性斯吾之所當爲而亦<lb/>
天之任我之意也故古之聖賢君子不敢斯湏自逸<lb/>
其身而惟不負天之意天以數千百載之久而生斯<lb/>
人斯人不思爲之立數于百載纒繫緝寧之法而惟<lb/>
苟且因循之計其得罪於夭也甚矣天其能貸之耶<lb/>
此<hi>缺</hi>天命信乎不可不畏也自孔子殁百餘年而得<lb/>
<pb n="KR4e0074_SBCK_009-34a"/>
孟子又千四百年而得周子程子二子之後又復百<lb/>
年而得朱子此數聖賢於天之所屬任者可謂無所<lb/>
負矣夫聖人今之有無不可知安知世無大賢君子<lb/>
其自視天之生之之不易其爲天下者宜亦不敢緩<lb/>
也天下之當爲者未可遽盡而遂萬物位天地非無<lb/>
位者所能爲則明道而傳諸人以淑後世大賢君子<lb/>
之職也道之不明莫甚於今談性命則或入乎玄宻<lb/>
而不能措之行事攻文辭則或離乎實徳而滯於記<lb/>
問扣之以輔世治民之術則冥昧而莫知所爲<hi>缺</hi>㡬<lb/>
何而不禍天下乎道之大端脩巳治人二者而巳率<lb/>
<pb n="KR4e0074_SBCK_009-34b"/>
乎性命之理所以脩巳而爲治人之本也察乎禮樂<lb/>
政教之具所以治人而推脩已之餘也古以有此二<lb/>
者也故生民之類頼以無㓕而至於今苟或去此而<lb/>
不爲則人理麋爛久矣今天下亹亹然皆将以道徳<lb/>
爲虚噐雖儒者亦自謂無與於事功則聖人復出将<lb/>
何施乎聖人所謂道非若異端邪說足以誑惑斯世<lb/>
其　爲　其　爲三綱二紀其體爲仁義其用以<lb/>
爲治天下法行則服乎人傳則寓乎文而豈徒播口<lb/>
舌恱耳目而已哉<hi>缺</hi>不幸而至於斯固賢人君子之<lb/>
所當深畏而熟思者也執事其少垂意乎執事身爲<lb/>
<pb n="KR4e0074_SBCK_009-35a"/>
布衣而州里以爲師爲人師而容貌謙慎而不居智<lb/>
足以知天命而不過乎幽逺文辭可以述已志而不<lb/>
<hi>缺</hi>之以窺盛徳之所然當世之稱賢人君子者必歸<lb/>
　無望乎由今而求之賢者君子于世未可知也越<lb/>
數世求之　焉　未可知也孔子不以有顔子<lb/>
而不行道　子不以有　而不著書各盡其軄思<lb/>
無負於天而巳執事烏可不爲後世慮取　之道托<lb/>
之書緒言遺教可以範世<hi>缺</hi>向者履執事之庭而問<lb/>
焉嗣是道者未知其誰也豈世無賢者乎抑有之而<lb/>
未知之耶謂無人而不傳者與有之而不知皆非執<lb/>
<pb n="KR4e0074_SBCK_009-35b"/>
事所忍居也某潜溪先生之門人不敢復言他師然<lb/>
聞古人之取善也博而自期也大取善博故於人無<lb/>
所不　自期大故於道不以爲至某不敢自擬於賢<lb/>
人君子而亦豈同於衆人自七歳而至於兹十有八<lb/>
年入乎心而著乎思者昭乎其非衆人之事也嘗竊<lb/>
自喜天之生者或有意乎不肖　而予甚有憂惟<lb/>
恐不能副天之所期望也故夙夜以思謀必至　而<lb/>
爲數百年計者甚悉如是而後可爲治如是而後可<lb/>
以育才如是而後可以不負乎天而不墜其所傳<lb/>
　某不自度其愚而私有意焉而非執事不敢以斯<lb/>
<pb n="KR4e0074_SBCK_009-36a"/>
言告也夫以某之愚而猶　乎天况執事世之所稱<lb/>
自以爲賢人君子者天其必不易然也而可忽耶惟<lb/>
執事思天生才之不易閔道術之晦而求明之不負<lb/>
乎天之所望使小子獲有聞焉則於天意得矣此軄<lb/>
也亦道當然也豈獨某之幸耶<hi>多缺誤</hi>
　　與朱伯清長史<lb/>
昨承誨及諸葛孔明及范希文司馬君實三君子事<lb/>
謂某鄙論未當於理開析明白爲惠甚大竊自喜慶<lb/>
不能自休何者師友之道頽壊今世無復見匡教訓<lb/>
誘之事士初結交以爲未久不宜相督責及既久情<lb/>
<pb n="KR4e0074_SBCK_009-36b"/>
義相習競競然恐招人之踈怨心有所見口竟不敢<lb/>
陳說名爲友而於身無纎毫禆益者甚衆穢惡不知<lb/>
其非相視相䛕俱至於無聞而後巳此某之所深懼<lb/>
者也執事逹理力行動法古人忘年降徳而與童稚<lb/>
卑賤者講明徃復救其闕失顧某烏能至此哉實執<lb/>
事知師友之道宜然耳某倘有所取而不以告是背<lb/>
乎心而與世俗無以異也故敢復盡其愚古之聖賢<lb/>
非特能言而巳其心必能該天下之理其才必能周<lb/>
天下之事雖衡門之下布衣之列而道徳性命之微<lb/>
仁義禮樂之要經世綏民之術禦患備亂之方莫不<lb/>
<pb n="KR4e0074_SBCK_009-37a"/>
精究而歷試之故問之則無不能言任以輔相之位<lb/>
而行之如取物於囊汲水於河信乎其無難浩乎其<lb/>
莫窮罰加而無敢怨位崇而無敢謗以其道固有之<lb/>
也自漢聖賢之學不傳通才明識之士常患無道徳<lb/>
爲之本忠厚誠信之質知其大者而患才不足以充<lb/>
之若孔明之佐昭烈提數州之地以抗萬全之中原<lb/>
卒能割鼎一足屹立西蜀使曹氏父子睢盱駭愕而<lb/>
救敗不睱神機竒畧應變百出忠義之氣磅礴宇内<lb/>
脩明政教戢和人民勞之而不怨殺之而不憤惟天<lb/>
不祚於漢使大功不成其雄才偉㫁真中世之豪也<lb/>
<pb n="KR4e0074_SBCK_009-37b"/>
然其學本出於申韓故襲取劉璋教後主以刑名不<lb/>
無謬於王道某嘗謂孔明有大賢之才而於道或有<lb/>
未聞者此也宋之號賢相者希文君實希文自少慨<lb/>
然有安民之心君實癯身苦心以憂天下不義而奪<lb/>
人之國二子必有所不爲然宋仁宗之時二虜亂於<lb/>
西北中國爲之不寧朝廷亦多故以希文之叅大政<lb/>
雖未久輙去而人主待之之隆問之之切僅䟽取士<lb/>
及革磨勘數事此數事者豈皆天下所頼以久安者<lb/>
乎君實當母后懲弊之時獨負生民之望不顧世之<lb/>
毀惡一掃新法而復舊政其功亦深矣然過於矯枉<lb/>
<pb n="KR4e0074_SBCK_009-38a"/>
失於閑邪身旣死而群黨作法再復而夷狄横雖非<lb/>
人力之所能爲而變更之際有可議焉者使孔明之<lb/>
才當此之時必不若此而止某故謂希文君實有君<lb/>
子之心而才不逮焉者此也執事以謂過者何哉豈<lb/>
謂希文嘗伐西夏乎堅守持重使士卒樂用此誠非<lb/>
武夫所能及比之孔明未足當也若君實之革新法<lb/>
去民之所苦而從其欲至誠動天地大順感夷狄生<lb/>
則仰之若父母殁則哀之如骨肉是豈才之足以感<lb/>
乎人哉積乎心見乎色而人信之耳觀孔明當兵革<lb/>
之時非有利民之政而其死也民俱家哭巷悲如䘮<lb/>
<pb n="KR4e0074_SBCK_009-38b"/>
親戚使其居君實之時有不若君實之得民者乎二<lb/>
子之才其不及孔明也明矣凡論徃昔之事逺則求<lb/>
諸簡册近則驗諸見聞得於見聞者易習而徴諸簡<lb/>
册者易忘習者其美彰忘者其美晦故常人尊近而<lb/>
忽逺也某則不然考其言以求其心計其功以較其<lb/>
才視其所處之難易而叅其成敗前人以爲然不敢<lb/>
遽以爲然也必詳察焉前人以爲否未敢遂否之也<lb/>
必加詳察焉若三君子之事固某之所自信而言者<lb/>
宜乎其有過也然近世先儒立言爲世法者莫大於<lb/>
程子朱子程子謂孔明庻幾禮樂而道則未盡朱子<lb/>
<pb n="KR4e0074_SBCK_009-39a"/>
謂希文有欲爲之志而未能精宻謂君實學不本於<lb/>
致知而成功小其殆亦有過乎執事篤志朱子之學<lb/>
論之必審矣苟以務道之明不若言語訓告之詳而<lb/>
明先師之意使妄論私說不至於違道雖不更端而<lb/>
醮之某雖愚不敢不勉<lb/>
　　寄徐教授<lb/>
教授鄉先生執事某不幸早失先人始也俯仰顧視<lb/>
輙哀不自勝既而觸物遇時輙哀既再見先人衣履<lb/>
書帙輙愴然而悲及除服而居思先人之聲容辭氣<lb/>
存乎目者益逺矣凡見先人交友與嘗識先人之面<lb/>
<pb n="KR4e0074_SBCK_009-39b"/>
者未嘗不趍而拜之泣而問之以先人之事盖某年<lb/>
二十而先人亡前之十年㓜且愚也未有知後之十<lb/>
年宜有知而性質愚魯於先人之善言懿行不獲紀<lb/>
載又頗謂先人壽年未衰當自有所論著又念古之<lb/>
君子不敢預以凶事望其親故因循遺失卒不復書<lb/>
及先人遽亡而先人之徳業竟無知者某竊痛且懼<lb/>
倚廬之中忍死掇拾耳目所見聞者即書之至於十<lb/>
年以前之事則詢諸父兄采諸遺文近而宗族逺而<lb/>
鄉里之人無所不徴各報其畧而請銘于太史公公<lb/>
在翰林時嘗聞四方人說先人學行政事甚熟故不<lb/>
<pb n="KR4e0074_SBCK_009-40a"/>
拒而爲銘且盛有稱予雖少足以塞無窮之悲然先<lb/>
人之善諸孤之所不知而遺失者盖多矣是以詢於<lb/>
先人之友而先友之存者甚寡縱有存又多不能言<lb/>
雖知而無從教之此某所以願請於執事也伏惟執<lb/>
事於先人爲鄉郡而有久故文章言語足以傳信於<lb/>
人則先人之遺徳隱沒而未盡著者不望於執事而<lb/>
誰望哉先人道徳之奥某至愚雖不足以周知然考<lb/>
諸心則明白坦夷而不見有纎毫之闕徴諸身則端<lb/>
嚴重厚可以鎮俗而化民見一物失所則戚然以爲<lb/>
憂聞人之善則快然如巳岀較之於世誠不多見且<lb/>
<pb n="KR4e0074_SBCK_009-40b"/>
不知於古賢者何如耳今鄉里之中善人君子日以<lb/>
淪亡後生學者無所取則揚先人之善而使學者知<lb/>
所效則有志者之所汲汲也執事不遺而有述焉豈<lb/>
特先人之幸哉某少不通於諸事惟於學問常若有<lb/>
隂督而黙相之者先人之亡宗族老人皆懲前事勸<lb/>
其輟業某重歎先人功名既不顯於天下苟又無人<lb/>
繼而揚之於來世豈先人所望哉故益刻心勵行從<lb/>
學於太史公鄙陋之私盖将以有爲也而未敢必其<lb/>
能成否故先有所請於執事苟以先人之故而憐之<lb/>
發之并有以教之使得以承先人之緒則幸矣墓銘<lb/>
<pb n="KR4e0074_SBCK_009-41a"/>
謹録以上近所爲文迫疾不獲寫至冬問當持詣左<lb/>
右先公碑太史公尚欲刪正未及如命<lb/>
　　與王先生<lb/>
近者執事之歸孝孺以故人子謁見座下執事不鄙<lb/>
而辱之與坐且與之言所稱所望皆非庸衆人之事<lb/>
私竊慚怍不巳及返里舎追惟情義之厚怛然不寧<lb/>
躍然恨不獲久侍言笑率然不知形之於詩辭欲以<lb/>
奉寄則懼辭之不令棄而不逹則恐意之不誠既而<lb/>
思之不令之過小不誠之失大因録以進妄意執事<lb/>
且笑而斥之矣林嘉猷來乃承寵以和章辭氣深篤<lb/>
<pb n="KR4e0074_SBCK_009-41b"/>
稱且望之也加甚展讀感歎問之嘉猷乃知行期巳<lb/>
迫欲趍走拜伏於道左以盡所欲言而疾病之軀莫<lb/>
能自致思所以報盛意而環顧乎家無一可者徐而<lb/>
自計執事此行将以軄事見賢王於藩邸凢古聖賢<lb/>
之格言弘訓可以禆𥙷遺闕者豈非忠臣所當采摭<lb/>
以備顧問之及哉於書篋中檢得武王戒書一編因<lb/>
畧加整次納上伏惟執事抱負仁義忠藎之心溢於<lb/>
顔面清閑之燕或可以之陳說以<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>徳聲之萬一此<lb/>
固素所積蓄而亦鄙陋者之私望也他日功成身退<lb/>
安車東歸孝孺當率子弟迎於河梁之上以道間濶<lb/>
<pb n="KR4e0074_SBCK_009-42a"/>
具謝不敏盖可待矣冬寒倍加崇護<lb/>
　　與葉夷仲先生<lb/>
某童時侍先人左右聞先生長者論議輙聞執事名<lb/>
年十二三執事自安南還枉傳至歌詩耳聞之愈熟<lb/>
後四年先人守魯執事手筆至復獲觀之後又見他<lb/>
文十餘篇先人教曰吾郡之士未有過者也某巳私<lb/>
識之又四年來金華執事自睢寧囘始獲拜于翰林<lb/>
太史公舘下執事温温乎其容甚與其進也屬屬乎<lb/>
其言深望其成也退則又爲書告先人曰他日顯吾<lb/>
郡者必此子也有子如此何以爲憂先人不及聞斯<lb/>
<pb n="KR4e0074_SBCK_009-42b"/>
言而卒此書尚在某每展卷一視輙涕泣不自勝以<lb/>
爲先人不可見矣見先人之友庻乎如見先人而先<lb/>
友之存者惟執事數人而巳而又阻於事弗獲拜謁<lb/>
床下以受教其何能自致於無過之地而承先人之<lb/>
遺業哉且先人之本末執事所悉也所守者恒古人<lb/>
所爲不譲今人當世所知也一旦不幸至此乃徒以<lb/>
爲善守法以䧟罪過又官小事微不得列史官而著<lb/>
於來世此某之所大痛深懼者也自括髪以來心遑<lb/>
遑不知所依居則忽忽如有遺行道常若豺貍在後<lb/>
而相追聞人疾呼暴走即震魄駭膽周章四顧見持<lb/>
<pb n="KR4e0074_SBCK_009-43a"/>
捉當道者輙驚懼汙出何者傷弓之鳥見曲枝則呌<lb/>
號而避之非虚語也嘗自思念先人巳矣不可柰何<lb/>
矣雖絶食東向死先人墓下亦徒然耳古之賢人哲<lb/>
士遇不幸者何限頼良子孫出而昭雪之其功名卒<lb/>
顯於書傳世多有之某雖不才豈遂已也哉鄙陋之<lb/>
志誠知其可勉思得名世之士而依之以究道徳性<lb/>
命之端緒求聖賢君子之用心而委身焉是以祥禫<lb/>
未終趍五六百里從太史公於金華雖流俗訾笑以<lb/>
爲迂而某行之不顧者也某在金華六歳矣日有所<lb/>
進而月有所獲人或見其云云者而勉譽之某弗以<lb/>
<pb n="KR4e0074_SBCK_009-43b"/>
爲是也古之君子其所志在道徳故言之所宣者此<lb/>
也躬之所蹈者此也推之於政事者此也形之於文<lb/>
辭者亦此也惟其所務者大故接其言貌則可法政<lb/>
事文辭可傳於後天下從而效之非若後之文人者<lb/>
比也彼竊取於章句者譬之伶優被衮秉圭習堯禹<lb/>
之貌其外則幾似矣而不能久久則故態百岀人見<lb/>
則駭走矣是豈足爲學哉某誠知不敢自怠不敢自<lb/>
足亦安敢自期其能至哉其不足至者其在天乎其<lb/>
在人乎竭　固有能勝天者<lb/>
亦有能勝人者爵禄俗之所稱　人彼庸<lb/>
<pb n="KR4e0074_SBCK_009-44a"/>
人者每以得失爲喜戚而豪傑之士　而著於來世<lb/>
匪爵禄而貴者此真貴也周之顔閔漢之郭黄知所<lb/>
依歸宋之周子邵子其人或未嘗有一命之爵或辱<lb/>
在下位奔走而聲光烱然如日月斯何以致之哉世<lb/>
亦有享萬鍾之福而磨㓕無稱者貴賤果何如哉使<lb/>
得希此當復不恨况事變之來未有極乎雖然殆未<lb/>
易及也此數子者皆資賢智之才故卒能有立於世<lb/>
某闇劣菲薄豈足承斯道而顯揚先人哉是以持自<lb/>
少之心不敢決其可否嘗請太史公銘之墓矣世之<lb/>
號能文者亦皆嘗有所論述者矣惟執事實先人之<lb/>
<pb n="KR4e0074_SBCK_009-44b"/>
友必有以慰先人於地下而塞諸孤之望<lb/>
　　與潘擇可先生<lb/>
頃以先人之故獲接緒言于執事執事盖有意於開<lb/>
之贈以文辭儗諸古之君子而望以賢者之道旣而<lb/>
執事以官滿去某亦以先人歸欲繼有請而各以事<lb/>
維無由相邇近者至郡城去執事爲未逺謂足以償<lb/>
私願矣又迫於誣搆無湏臾之間是以心雖不能暫<lb/>
忘而未能奉一書道曠缺謝不敏此宜得過於長者<lb/>
無惑也今也執事不惟不即棄絶且因士友賜之書<lb/>
上見先人交與之義下嘉其所守而撫存之意氣閔<lb/>
<pb n="KR4e0074_SBCK_009-45a"/>
閔加於疇昔且慚且感不能自勝然後知君子之量<lb/>
出於恒情非妄意所及也然竊有疑焉交際之崇卑<lb/>
稱號之輕重固有常禮矣非尊而尊之過也非稱而<lb/>
受之愧也故君子之於名必使尊之者無過受斯名<lb/>
者無愧而後可執事於年則倍蓰也於徳則前進也<lb/>
於分則與先人仕同時也若某之少且愚字之已過<lb/>
矣於字加稱號焉於稱號加以先生之稱焉於禮得<lb/>
無不相似乎此其爲愧也甚大雖感盛心之厚不敢<lb/>
受而居也執事言行爲學者視效不督教以所不及<lb/>
而嘉之不遇以後進小子之禮而過稱之則某安所<lb/>
<pb n="KR4e0074_SBCK_009-45b"/>
容乎茍黙而不發非惟非某有請於執事之意執事<lb/>
始欲開暁之者殆不若是是以重有說焉不宣<lb/>
　　荅林公輔<lb/>
僕自京師歸潜伏奥宻不與世人徃來於有聲勢者<lb/>
尤不喜見兼以疾瘧彌年氣力羸憊未嘗妄出戸限<lb/>
又素嬾作書䟽由是平生故人如足下者例成䟽濶<lb/>
瑄上人及同姓九成囘再承寄至書撫問稠疊厚甚<lb/>
且知足下棄官代父軍役旋即䝉恩復其章綬行益<lb/>
脩文益峻聲譽益隆此固閭里所望者然僕私願於<lb/>
足下則不止此百餘年來士大夫學術卑陋駁雜不<lb/>
<pb n="KR4e0074_SBCK_009-46a"/>
復知聖賢成已正心之大方苟焉以釣名取寵謄陳<lb/>
言記成說則夸以爲知經摭拾騫𥙷稍旁句讀則自<lb/>
負以爲能文風俗既成衆咸趍之而不可制僕誠戅<lb/>
騃無似亦欲掃末流之弊復前聖之軌使古人之大<lb/>
全復章徹於天下質弱噐陋志力不強疾病侵加朋<lb/>
友衰散獨行而莫爲之徒空言而無誰與和不能有<lb/>
所建明之漸可見於此矣於是之時而求可以共進<lb/>
於斯道者舎足下将安望哉徃年在郡城中相與徃<lb/>
復論議甚壮四顧坐席皆一時之英以爲吾軰講習<lb/>
之樂當自此始豈知數年之間葉公死伯欽之官北<lb/>
<pb n="KR4e0074_SBCK_009-46b"/>
方足下之京師廷壁元采各奔走於饑寒而僕復倀<lb/>
倀與樵夫野人爲伍年齒益加志願愈乖困窮愈篤<lb/>
嗟夫使吾至此而不獲與聞斯道者孰非天耶而吾<lb/>
尚何怨乎所可恃者與足下皆未老制於人而不得<lb/>
爲者吾莫如之何由乎我而人莫之制者勉而終業<lb/>
必有所可望求諸千載之上有師友焉放諸四海之<lb/>
内有同志焉垂之百世之後有知巳焉一其心而定<lb/>
其志逺其期而後其獲不有得於人将有得於天不<lb/>
有取於今将有益於後來然則吾之自處者豈不𥙿<lb/>
而望於足下者夫豈薄也哉寄示諸文已詳讀之求<lb/>
<pb n="KR4e0074_SBCK_009-47a"/>
之軰流可謂特出而有餘矣然吾猶願足下以古人<lb/>
自鑑而裁其高下勿爲謟妄小生所戯僕軰之不及<lb/>
古人正以好謟自盈故無日進之階耳使日有人攻<lb/>
撃吾之過闕寧不早有所聞而迷懵至此哉前時好<lb/>
作文字謟子動輙以班馬韓歐相誑時聞其言心亦<lb/>
自喜今而思之使果如前諸公亦未足道而况不及<lb/>
萬萬哉近來絶不喜執筆看古人文辭多不當意不<lb/>
知病昏而然耶抑有以也今年當里長適值海濵築<lb/>
城之役三夫一抽衆務騷然病餘復患瘡瘍殊無意<lb/>
思欲與足下言者滿膺臨𥿄都忘却僅發一二聞周<lb/>
<pb n="KR4e0074_SBCK_009-47b"/>
君顧君皆安甚慰當國家任賢之時各勉忠藎以立<lb/>
事功有睱時寄書以警發固陋不宣<lb/>
　　與士脩二首<lb/>
希魯來知足下已就校師甚以爲喜足下行方志果<lb/>
樂古道於今之世雖得崇位不置毫髪於心於校師<lb/>
乎何有而僕喜者非爲足下盖喜斯道之有助鄉學<lb/>
之未絶也學術之盛衰非有述焉則不明非有繼焉<lb/>
則不傳自古志義宏大而名不立者何限盖莫爲之<lb/>
繼也吾鄉自羅適先生至今且四百年竒偉之士不<lb/>
爲鮮矣其大者載國史小者亦皆自有論著在當世<lb/>
<pb n="KR4e0074_SBCK_009-48a"/>
莫不燁然驚動於人而今乃泯泯盖不幸其子孫不<lb/>
能守遂至湮滅而後生之識其姓名者未甚衆豈非<lb/>
可惜哉僕以爲前人之弗傳後死者之責也故竊欲<lb/>
有所紀述而聞見淺狹不能悉其事常懇懇爲人言<lb/>
之苟且者多有志好古者少卒未有知而和之者以<lb/>
爲宜然者獨足下耳是以徃者曽致書足下時足下<lb/>
窮居無異於僕言發而莫之從意鬱而莫之逹久而<lb/>
不報也固宜今足下爲人師從游者皆邑之秀民秀<lb/>
民多於里黨習知而熟稱者也足下試坐召而問焉<lb/>
取其所著者而觀焉從其子孫而徴焉得其實則以<lb/>
<pb n="KR4e0074_SBCK_009-48b"/>
示僕某雖文采不足希古作者然使執筆從足下後<lb/>
豈皆不及近代之士乎勒成一書蔵之學官俾人人<lb/>
有所攷法知古先之賢哲益思脩巳治人之道其功<lb/>
用甚大足下毋辭且讓爲也古人不苟著書兾行道<lb/>
耳今即得位亦未易行况足下不以貴賤動心者足<lb/>
下惟以文辭自見於世亦所以不朽矣僕新自婺歸<lb/>
粗有侍奉之驩然與朋友相逺殊悶悱不自勝閒睱<lb/>
能一見臨否<lb/>
辱書重以詩集序見屬意若罪其逋緩者此誠足罪<lb/>
也然僕於庸衆人苟有所求皆不敢拒而亟卑之豈<lb/>
<pb n="KR4e0074_SBCK_009-49a"/>
於足下而有所惜邪顧謂凢物處美惡之間者必待<lb/>
人言而後定足下之詩辟之夜光照乗委之道上亦<lb/>
知其爲可寳矣茍又從數數然噪于其側指於人以<lb/>
爲寳不亦費於辭乎斯僕所以久而未作者以足下<lb/>
自足取信於世而然耳非果有所惜也今足下乃不<lb/>
以至美自居而若有取於無能之言何所取之異耶<lb/>
雖然世之有求於僕者非能真知斯文之足取也眩<lb/>
於好譽者之云而不自知耳天下之好文章者比肩<lb/>
而知言者無幾人以斯文稱於人者相望而能言者<lb/>
無幾人能言而知人之言者足下是也然則足下雖<lb/>
<pb n="KR4e0074_SBCK_009-49b"/>
無待於僕僕固将卒言之而况懇然屬之乎僕之狂<lb/>
言今且出矣足下誠知言當有以復我無徒罪其遲<lb/>
而幸其得也<lb/>
　　寄士脩脩徳<lb/>
過邑中爲别承顧語追送令人不忘至此以疾未能<lb/>
出周宗傳家人從金陵還頗聞士淵傾背不知曾有<lb/>
實耗否當今斯文寥寥心之所屬政在此君而竟止<lb/>
於兹其命也夫每與廷璧左民軰言及輙相對歎息<lb/>
第事繫未得徃問其家幸道此情也鄙事未知如何<lb/>
惟聴之於天耳便中無惜示數字揮汗奉状伏兾鍳<lb/>
<pb n="KR4e0074_SBCK_009-50a"/>
亮<lb/>
　　荅陳元采<hi>即王元采</hi>
僕智微才劣不自料其無似而惟吾道之學學之不<lb/>
能專久而無所自得泛泛然與流俗同波其不足以<lb/>
及聖賢之堂序而爲庸衆之趍也果矣足下不見鄙<lb/>
棄望之以古人之事稱其所至而勉其所未能嗟乎<lb/>
天下之愛僕者孰有甚於足下者乎僕嘗恨世之朋<lb/>
友不察鄙陋爲學之私志而徒取其外之文競爲䛕<lb/>
言相傳導以爲容悅聞之慚恧憤悶竊自悲歎安得<lb/>
直諒之士以振吾過哉今乃於足下而有得焉爲賜<lb/>
<pb n="KR4e0074_SBCK_009-50b"/>
厚矣雖然僕之不逮古之君子者豈特此乎徳不知<lb/>
所以脩也氣不知所以養也事變之臨乎前而不知<lb/>
所以應也是非得失成敗可否見於古而著於今者<lb/>
不能辯也天經人紀之當行者身日由之而其精微<lb/>
曲折之際不能盡也二帝三王周公孔子之典禮政<lb/>
教亦宜損益折裏施于今而澤乎後者未之講也義<lb/>
利之交公私之分理欲之辯棼如絲毫而易溺難致<lb/>
者未之能擇也與天地同運與寒暑日月並行而不<lb/>
息者古之聖賢或得之以自樂或推之以及人而未<lb/>
之有見也冥然守其愚塊然莫與徒每一思之悱憤<lb/>
<pb n="KR4e0074_SBCK_009-51a"/>
奮激如喑者之欲言痿者之思起而不可遂也若是<lb/>
者足下尚其有以教我哉嗟乎今天下之人愛我如<lb/>
足下者誠鮮矣不望我以今人之所能而望我以古<lb/>
人之學不徒期我以古人之學而又發我以學古人<lb/>
之方足下之意信厚矣而僕何足以承之雖然盖有<lb/>
學焉而不至者矣未有至而不由乎學者也僕雖疲<lb/>
駑其敢不勉凡智之所可及力之所可爲者惟道是<lb/>
視有或顛越以忝先聖賢之訓天實臨之足下實棄<lb/>
絶之雖然足下之教我者寧止若斯而已乎僕之過<lb/>
亦多矣出乎口而悔生作乎躬而愧發者日相屬也<lb/>
<pb n="KR4e0074_SBCK_009-51b"/>
時時省察求銷絶其端而患學之未至時之不逮踰<lb/>
一二年或可以寡過否乎足下有所聞有所得當以<lb/>
告我僕亦圖可以爲益者以報厚賜不敢忘也所寄<lb/>
二篇之文皆非苟作後篇尤雅潔深婉有法然應世<lb/>
之求不足發抒竒思有得而爲者更示數首甚善葉<lb/>
廷振之亡衰絰中不能徃吊又聞其㓜弟亦亡重可<lb/>
哀也望爲慰其尊祖諸文爲廷振而作者楚語爲佳<lb/>
公輔銘雖傷率易然不害爲好也但銘前不叙其鄉<lb/>
里及其父祖名行復不書其卒葬日月爲失首言刻<lb/>
諸墓上後謂銘諸墓始終爲不相應其意必謂其父<lb/>
<pb n="KR4e0074_SBCK_009-52a"/>
人知其名不必書卒葬他文辭可互見故然雖古人<lb/>
有如此者亦用言之否則世久漶漫不知其爲何時<lb/>
之人何人之子也如刻石未成中㫁獨障狂瀾等語<lb/>
亦未醇宜稍爲更定恃與相知故一言之然亦不湏<lb/>
令人知此言出於僕也公輔才氣俊邁未易及之鑿<lb/>
空立論甚有可喜者但理趣易窮不逮古人涵蓄深<lb/>
逺乃本於踈薄所致耳此我軰通患也不論文甚久<lb/>
以足下相愛不覺多言<lb/>
别久得書聞已應僊居之辟爲邑人師士子向服從<lb/>
游多君子寄來文章又皆敷贍紆餘有作者風過前<lb/>
<pb n="KR4e0074_SBCK_009-52b"/>
時所見逺甚慰喜無量吾兄年在僕先問學日有所<lb/>
益固鄙心所敬畏者來書偎自卑下每發求教之謙<lb/>
言内視愧恐誠不足當况僕近年爲疾疢所迫懼一<lb/>
旦溘死終無所聞愈思刋落華藻以求身心之實病<lb/>
向時恱人取譽之具朋友交相奨引以爲可喜者非<lb/>
惟不睱爲亦不復爲矣衆人不之察徃徃以此事相<lb/>
督責無以應之則悲且怒不知人亦何用乎此也使<lb/>
誠有志乎學則聖賢之經成法具存放而行之無不<lb/>
可至吾徒雖巧爲說辭亦不足希其毫末棄彼不師<lb/>
而惟吾徒之求不亦異乎吾兄所稱陳憲直僕已知<lb/>
<pb n="KR4e0074_SBCK_009-53a"/>
其爲人其所求儆齋之文聞之久矣僕誠無愛乎吾<lb/>
言懼其無益於憲直故媿而不敢岀耳幸吾兄明告<lb/>
之如憲直必欲得之則求之吾兄足矣何必擾擾乎<lb/>
於僕之問也古人之相問告以道而不以文今人舉<lb/>
異乎是僕私自試入道之路莫切於公私義利之辯<lb/>
端居而思之念慮之興一日之間岀於義與公者雖<lb/>
多出於利與私者亦不少則不逮僕者可知也去僕<lb/>
愈逺者又可知也舎此不治而欲爲學是猶縱盜於<lb/>
家而欲府蔵之盈烏可得乎堯舜人心道心之訓孔<lb/>
子之克巳孟子之擴充四端皆是理也聖人所以爲<lb/>
<pb n="KR4e0074_SBCK_009-53b"/>
盛者以其公之至義之盡也愚不肖者之不能有爲<lb/>
以其本心汨於私與利而無以自克也吾徒其可去<lb/>
是而不思邪僕前日病而問諸醫醫曰未病可治也<lb/>
既病而醫何益始甚怒之既而思其言盖以醫爲諷<lb/>
者是以樂以此告吾兄天下之不病者㡬人病而求<lb/>
醫者復㡬人醫而肯以情告人者復有㡬哉僕非能<lb/>
醫者盖病而後知醫者也吾兄非病者盖治人之病<lb/>
者也今之病者莫甚於好利而自私宜乎僕之以斯<lb/>
言告也近作易枝辭未能成書又無人繕寫不果奉<lb/>
上從吾遊者造圖築城之役皆散去兀然獨居無可<lb/>
<pb n="KR4e0074_SBCK_009-54a"/>
屬筆者自作報書<lb/>
　　與王脩徳八首<lb/>
在金華時日接當世名人說論恒見所未見悟所未<lb/>
知孳孳窮日求以逹之苟快然有得著於文靜美惡<lb/>
可否輙有能辯而正之者心誠樂之客寓數年不肉<lb/>
而肥姿状情趣自覺大異於衆人盖非爲恱名譽而<lb/>
言然也自違離獨處困伏無人之境所與徃來者皆<lb/>
閭里同軰僕口時有所云彼尚未盡通解况著之於<lb/>
書不惑且笑則幸矣何能有所發明哉每自嘆閔恐<lb/>
遂委頓不復振奮懲創以爲成人之歸日讀古書數<lb/>
<pb n="KR4e0074_SBCK_009-54b"/>
卷瞑目深念搔首循舎獨行心憶古聖賢君子道術<lb/>
功業之盛愧交於心若無所容其躬流俗不察猥見<lb/>
引譽以爲有文學知古今䛕言盈耳夸辭滿篋彼之<lb/>
意望於僕則厚矣其如古人何哉若此者以爲知固<lb/>
不可以爲相愛尤不可也足下識高而學古託知之<lb/>
日久不宜泛比衆人苟爲稱說而巳近兩辱書皆未<lb/>
聞箴戒攻䂓之益而惟妄相推奨若真見可敬畏者<lb/>
當今天下學者雖不多然如僕之陋怯曽何足數而<lb/>
足下亟稱之何足下取於僕之微也學者之患莫甚<lb/>
於自小其天自小其天者爲小人善於其所爲者爲<lb/>
<pb n="KR4e0074_SBCK_009-55a"/>
大人天與我者若是乎其大也二帝三王以是爲君<lb/>
伊尹周公以是爲臣孔子孟軻以是而立徳垂訓於<lb/>
萬世而吾乃以是而爲末技淺智之資上無以賛聖<lb/>
賢之休光下無以輔民庻於治平小其天也亦甚矣<lb/>
不亦深可悲乎僕雖愚不才其所汲汲於旦暮而不<lb/>
敢息者亦欲全其所受於天者舉而措之於用非止<lb/>
若今之所能而巳也足下不責我以所未至而妄推<lb/>
我是棄我以爲不足進於道豈相知與相愛之心哉<lb/>
然世之欲效忠者常恐人之拒而不納非惟君臣朋<lb/>
友亦然僕自度非拒人者嘗竊怪韓子以斯道自任<lb/>
<pb n="KR4e0074_SBCK_009-55b"/>
而不能受善言張籍二書之所譏可謂直矣而反覆<lb/>
救護自謂無害於道好無實之談而罪張籍爲同浴<lb/>
而譏祼䄇夫昔雖同浴而今能譏之則是已悟昔日<lb/>
之非而善改過者也其言可用吾知用其言而已何<lb/>
必追較其昔日爲此而不聴乎韓子好論道而未足<lb/>
以知道者以其過於自信而昧於從善也夫韓子之<lb/>
賢千載不能數人從善不果猶能累於徳况不若韓<lb/>
子者其可不取諸人乎以僕才質固不敢妄論韓子<lb/>
然聴言樂善則自謂過之足下幸察焉得僕之闕則<lb/>
以告我使由是而獲聞君子之道相與詠歌質難樂<lb/>
<pb n="KR4e0074_SBCK_009-56a"/>
所得於空閑寂寞之區豈非天下之一快哉<lb/>
聞令兄貴徳入京不敢奉紀善先生書家書中幸爲<lb/>
道意家叔在彼比有報令一子弟來侍僕欲親作一<lb/>
行家貧歳歉未能即動令先附一書煩貴徳兄送逹<lb/>
以慰望者之心幸以鄉里之義得使必到是所願也<lb/>
處此世值此事變每思古人輙用慨然士脩疾比稍<lb/>
减否此方嘗有試者且易得不費又藥性皆平和服<lb/>
之當有効所言綱目<hi>義例</hi>㝷未入手㝷得即寄上<lb/>
與足下别後三遇期功之䘮入夏來得㿃下疾近又<lb/>
患痔悲憂呻吟忽忽無聊於旦夕之間是以聞吾許<lb/>
<pb n="KR4e0074_SBCK_009-56b"/>
君卒雖已久而未獲走望殯幃宣一哀於亡友以致<lb/>
遊處相好之情江窑人至承惠書及詩情辭深切悼<lb/>
斯人之不幸歎斯世之不獲有斯人而恐其泯㓕無<lb/>
傳足下於親愛之義厚矣然許君之淳明脩潔微足<lb/>
下其誰不傷之僕始見許君以爲尚可多得及行天<lb/>
下遇四方士大夫或乗氣舞智以爲通或茍冐無耻<lb/>
以爲能或逞其纎毫之技以夸世自足求一二於千<lb/>
百而不可致然後知許君爲難得也士不知道盖久<lb/>
世所推仰者惟在乎文章文者道所不能無而非所<lb/>
以爲道也僕深厭之深病之每抵許君未嘗不有以<lb/>
<pb n="KR4e0074_SBCK_009-57a"/>
發我意其可以共論此事以進乎聖賢之庭戸而天<lb/>
遽奪之不知天者竟若何壽考富貴常不惜施諸鄙<lb/>
夫庸人而恒與豪傑之士競此果何理哉得非衆人<lb/>
取於造物者少故其生成也易所受大者取於造物<lb/>
過多故天有所不能支而自㧞絶摧踣之耶抑天賦<lb/>
之者清明高朗人世隘濁不足以養之故棄去而不<lb/>
顧耶然天下之生不可勝計而古之傳世者未必皆<lb/>
壽考富貴之人也是則安知世之所貴者非後人之<lb/>
所賤今之壽者非後人之所謂夭乎焉知賤於今日<lb/>
者不貴於後夭於當時者不壽於萬世乎以今觀今<lb/>
<pb n="KR4e0074_SBCK_009-57b"/>
未足知之以今視古則知之矣且古之傳者足下以<lb/>
爲皆自致乎盖有因人而愈章者李觀歐陽詹之文<lb/>
韓子亟稱之詹文未能脫俳諧之習觀頗振激欲立<lb/>
論亦不雅馴非名世者比也而今人凡讀書者莫不<lb/>
知尊二子豈不以韓子故哉蘇子瞻竒秦少游近借<lb/>
得其集雖有可喜而殊淺迫無深厚之趣使之獨立<lb/>
無知已者未必若今之赫赫大著也匪特文辭爲然<lb/>
雖有道之士亦有然者士之不可無友也如此今許<lb/>
君之可敬而畏者人未必識之所識者乃其詩耳而<lb/>
亦未必識其真也况固有不知其能詩者乎知與否<lb/>
<pb n="KR4e0074_SBCK_009-58a"/>
於許君無損益有士焉如許君而不傳當世君子之<lb/>
耻也僕竊望於足下而足下顧以是勉僕夫何期待<lb/>
之過乎僕十五六時耶妄志乎斯道以聖賢行業爲<lb/>
可效而至今十餘年矣湛没流俗之中上不能出才<lb/>
知建太平之䇿康斯民于無窮續周統于既絶次不<lb/>
能抉幽探微明天人性命之奥以詔來世下之不能<lb/>
合一鄉一邑使閭里稱愿人秉介抱拙動與世乖内<lb/>
自思忖茫然無尺寸之長足下不有以教我而猥譽<lb/>
其美不以許君勵僕而俾僕昭揚許君之行何敢當<lb/>
也雖然有意於傳世者多不之傳而有益於世者不<lb/>
<pb n="KR4e0074_SBCK_009-58b"/>
求其傳而人自傳之足下姑脩所學孜孜不解僕亦<lb/>
願竭其愚孜孜不解使足下之道光被于人則僕且<lb/>
将依附末耀以昭於後何患許君之不傳平禮記且<lb/>
少留僕嘗惜其混雜無叙又多淆僞欲爲定次之多<lb/>
病未果舊文稿想徧覽之有謬誤處幸以語及僕有<lb/>
所知當不敢隱亦交相爲益之道也不宣<lb/>
承寄示古賦及雜詩數篇賦寓意深逺得楚人音節<lb/>
詩亦蕭然有岀塵之韻諷詠累日喜不自勝某向以<lb/>
安居飽食無毫髪及物之益妄不自度欲蒐輯邑里<lb/>
遺事成一小書上以昭揚賢士君子之濳徳下以爲<lb/>
<pb n="KR4e0074_SBCK_009-59a"/>
勸于将來俾後生小子有所慕而爲善盖舉古閭師<lb/>
黨正之軄爾非敢妄竊褒貶之柄而兾其傳也夫古<lb/>
人之傳世者豈偶然哉其事足傳矣其辭不能發之<lb/>
則不可傳其辭與事稱矣作者之道徳言行不足取<lb/>
信於世則雖傳而人不之信今縱使有卓然宏偉可<lb/>
喜之績付之無聞之人著以不聞之辭亦恐其卒歸<lb/>
于泯墜而况耆舊淪䘮之餘聞其名者不知其事言<lb/>
其事者莫考其實而欲取信於無窮焉可兾乎是以<lb/>
嘗爲吾兄言其故而久未成書者此也忠節好友篤<lb/>
行之人既各爲之傳其他文學貴顯者欲析而二之<lb/>
<pb n="KR4e0074_SBCK_009-59b"/>
則其跡雖有隱顯之殊而其志行學術初不相逺以<lb/>
仕者爲宦逹既非所以尊之俱目之曰儒林則亦有<lb/>
以政事稱者今不敢僭爲區别通謂之先逹列傳但<lb/>
以時世分先後而不以仕否爲重輕竊意如是庻乎<lb/>
不失其序而無抑揚去取之嫌若夫治邑之大夫其<lb/>
有惠政及民如陳長官胡汲仲亦不可使其遺事日<lb/>
就亡失今爲立良吏篇以處之凡名姓稱于吏民之<lb/>
口者皆得附見焉然宋數百年歷賢令丞多矣世絶<lb/>
無所傳聞徃時紀土風者俱棄而不録今亦無所徴<lb/>
而爲之立傳使其人皆若洪忠宣者由是而興處顯<lb/>
<pb n="KR4e0074_SBCK_009-60a"/>
位立名績于天下固不待此而傳若不幸官僅止此<lb/>
疲其心思智力蘄一聞于來世而又不可得豈非可<lb/>
恨哉前所問數公不知曽得其事状否第宋末爲文<lb/>
者矯陳腐之過喜以新竒亂事實如君家太常固未<lb/>
免此近訪得太常及鄭龍圖墓銘至於官位亦以他<lb/>
名易之讀之殊不曉其所居爲何軄所行爲何事惟<lb/>
視之太息而巳文之爲文豈以此等新竒爲好哉真<lb/>
不識其何說也夫文辭於學者至爲淺事以道言之<lb/>
正不必求其新竒惟發人所未嘗言之理則可謂之<lb/>
新非衆人思慮之所及則可謂之竒如孔子之大傳<lb/>
<pb n="KR4e0074_SBCK_009-60b"/>
有聖人以來未之有也子思之中庸孟子之七篇有<lb/>
諸子以來未之有也周子之太極通書張程之西銘<lb/>
易傳以至朱子之所論著有經說以來未之有也以<lb/>
其古所未有謂之新竒或可也然聖賢豈務爲新竒<lb/>
哉其道明其徳盛其言不得不高且美耳故夫外道<lb/>
徳以爲文辭者皆聖賢之所棄者也近時自悼少時<lb/>
狂謬所好所業者不過記誦文辭而記誦不能博文<lb/>
辭不能工則又僅得其最陋者以是空言寖多絶無<lb/>
自得之味思一屏絶之而以顔曽所以自治者治其<lb/>
心爲日稍久覺向時過闕愈衆苟不早悟其非㡬老<lb/>
<pb n="KR4e0074_SBCK_009-61a"/>
死甕盎中與蚊蚋俱盡而不知天地日月之爲大深<lb/>
可懼也吾兄前書有學無端緒之歎甚見進學之篤<lb/>
近世之淺陋者正坐易足而自高耳未能執筆巳斥<lb/>
顔柳不知晉人書法未能遣辭已呼蘇子瞻爲阿軾<lb/>
欲毀棄其文於孔孟之書未嘗詳讀旬日已指程朱<lb/>
說經之誤紛然辯駁不自愧耻此其人豈復知有天<lb/>
地日月也哉吾軰當深以之爲戒求古人崇大之域<lb/>
而趍焉可也所欲言者無窮不爲吾兄發之則無所<lb/>
發矣然不能詳畧道一二林嘉猷在此静篤可喜不<lb/>
欲其專意爲文辭嘗痛與之言凡在此者亦皆知所<lb/>
<pb n="KR4e0074_SBCK_009-61b"/>
向方但未知終竟如何耳近鮑民瞻來其爲人有意<lb/>
於學俾且讀四書以端其本知聖賢所言之要自當<lb/>
知其本末也鄉里質美者不爲少但不喜學故無由<lb/>
與之言使得數十軰錯布一邑豈非美事耶有雜詩<lb/>
數首書遺嘉猷風味出所寄茅栗下如蹲鴟黄獨不<lb/>
足適口然或有無味之味也久不執筆不復成字聊<lb/>
發一笑<lb/>
前者道邑中邂逅得侍坐殊出意外第以僕軰欲歸<lb/>
不欲違其請别後即行弗及造宅請見爲恨耳孟清<lb/>
來聞尚留未到海上頗慰渇思此公徴文致吾兄及<lb/>
<pb n="KR4e0074_SBCK_009-62a"/>
文遇之意甚切辭之不可信筆作一叙荅其意幸視<lb/>
而正之邑志曽脩得事畧九篇惟塩筭魚課未知其<lb/>
數兵稍連年數目當問之兵房識文案者倘耳目所<lb/>
及有可問者煩問之諸人傳分忠義孝友篤行貞節<lb/>
四品皆起首矣有可入者湏示及縣先逹尤卓卓者<lb/>
公家瓦全墓銘外有行状否銘文晦澁踈畧不足考<lb/>
其本末雲壑事問兩耆宿索之同姓菊田有詩名不<lb/>
知有子姓事實否他若山南樗園愚可學可兄弟及<lb/>
應伯章諸公皆當時有名士今皆不見其後人言其<lb/>
遺事令人慨然望一一遇可語者問其詳相報富貴<lb/>
<pb n="KR4e0074_SBCK_009-62b"/>
而磨㓕者不足道若前數公用心期望與世懸絶矣<lb/>
使其同歸於泯沒豈非吾人之責耶故特奉告不知<lb/>
重到邑時尚未行否張生想巳去欲作書奉令兄先<lb/>
生如有便人再煩致意張君也<lb/>
别久承書具審侍奉多暇文候安適豈勝慰浣又得<lb/>
示悼觀樂生詩覧之慨歎無巳僕在衰絰中屢遭期<lb/>
功之䘮入夏來患㿃下疾近又爲痔所苦欲一徃奠<lb/>
哭以瀉此懐竟未能遂祭文作巳久便中人忽索書<lb/>
弗及録去當俟後便耳韓柳文装裭甚整潔感荷禮<lb/>
記尙欲看續當奉納聞令兄先生常有書不知近巳<lb/>
<pb n="KR4e0074_SBCK_009-63a"/>
逺燕否歳月易過學業不見次第心甚愧之有欲言<lb/>
者無惜見教昨卧草一書千餘言粗發所懐人行速<lb/>
未能謹寫先此奉復一日前戯成詩欲寄今就附上<lb/>
不宣<lb/>
昨承寄示同宿詩諷咏累日宛如接對甚慰懸渇聞<lb/>
有桕燭之惠政濟所乏短晷可繼餘光及我者多矣<lb/>
先令兄進徳近爲草得一傳頗自謂無愧辭望界一<lb/>
𥿄寄下當爲書去嘉猷之尊君巳塟不及誌今爲作<lb/>
一墓表俾掲之墓上亦可令界𥿄來皆在千字左右<lb/>
字少𥿄餘却無妨也趙伯欽書今附去所得書云何<lb/>
<pb n="KR4e0074_SBCK_009-63b"/>
亦可見示否獻歳欲徃敝親家士友如嘉猷軰欲見<lb/>
者不必屈臨以書逹所欲言足矣便中覼縷勿罪幸<lb/>
甚<lb/>
賤疾不止又無肩輿無由執手爲别此情怏怏無時<lb/>
可忘令兄先生之前有小書一編奉上山人處士之<lb/>
言可爲孟子敬王者設慎無令人知此書出於僕也<lb/>
切叩切叩數千里之别無可爲贈深以爲愧途中得<lb/>
暇幸數附書以慰懸望<lb/>
　　荅上清張真人<lb/>
僕少時聞漢天師之休風悚然驚歎思見其子孫以<lb/>
<pb n="KR4e0074_SBCK_009-64a"/>
考委祉之所在及冠遊京師東南之士徃徃傳至文<lb/>
辭翰墨僕一見輙識之曰此非超乎埃氣之表遺世<lb/>
特立而與造化爲伍者不能至也固巳髣髴執事之<lb/>
爲人數年之前在京邸周賛禮孟啓持所畫便面致<lb/>
雅意徴鄙文若識以爲可語者追惟夙昔之心因不<lb/>
辭而爲之然所習殊業所趨異致自愧不足有所發<lb/>
明天台人來忽辱去年所枉書叙述疇昔辭意閎眇<lb/>
且喻以所存展誦反覆窈然如聆鸞鳯之音爛然如<lb/>
覩慶雲之輝肅然如接言笑於神明之庭廣莫之野<lb/>
不知其相去數千里之逺也僕嘗私悼世降術離言<lb/>
<pb n="KR4e0074_SBCK_009-64b"/>
道徳者咸失其宗老子之教至漢而興然其意亦與<lb/>
厥初大異矣况至于今又千載其變遷盛衰之端可<lb/>
勝道邪於此而能獨覺其意奮乎矯厲以反本真如<lb/>
執事者非高世之姿何足以臻此哉昔之所期今乃<lb/>
果合所得者多矣第僕資噐汙陋厄於多病聞道之<lb/>
日甚淺無由致身崇高殊特之境以承緒論於下風<lb/>
然執事方凝掃虚静以久視斯世而僕年齒志力尚<lb/>
有進者他日或遂邂逅握手相目各語所聞以較異<lb/>
同得失計未晚也春和道體何如山中多高人隱者<lb/>
無由奉見徒有傾向而巳<lb/>
<pb n="KR4e0074_SBCK_009-65a"/>
　　　　　　　　　臨海縣知縣黄誥<lb/>
　　　　　　　　　黄巖縣知縣張師善<lb/>
　　　　　　　　台州府儒學教授尙　芳<lb/>
　　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝葉琰王梅齡<lb/>
　　　　　　　　　　　　　臨海縣學生李臨卿戴濬之<lb/>
　　　　　　　　　　　　　黄巖縣學生孫思光牟汝鈞校對<lb/>
遜志齋集卷之九<hi>終</hi>
<pb n="KR4e0074_SBCK_009-65b"/>
<pb n="KR4e0074_SBCK_009-65b"/>
</p>
<p>
</p>
  </div>
</body>
</text>
</TEI>
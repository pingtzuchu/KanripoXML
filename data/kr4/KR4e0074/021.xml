<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_021-1a"/>
遜志齋集卷之二十一<lb/>
　中順大夫浙江按察司副使奉勅提督學校雲間范惟一編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　行狀　傳<lb/>
　　先府君行狀<lb/>
嗚呼惟我先府君之䘚不肖孤旣以十年二月二十<lb/>
四日奉柩與先妣林夫人合塟于深湾童施山之原<lb/>
復懼盛德未紀無以明示來世疾首痛心以日以夜<lb/>
然斯事至大非託之立言君子莫能傳而當今天下<lb/>
<pb n="KR4e0074_SBCK_021-1b"/>
所師所宗言而傳世者惟夫子爲然况不肖無狀又<lb/>
獲出入門下玷弟子之籍是用不避誅責㗸哀叩誠<lb/>
頓顙上請伏惟憐察焉嗚呼先君諱克勤字去矜姓<lb/>
方氏其先出於桐廬玄英䖏士于宋𥘉十五世祖二<lb/>
十四府君始遷寜海侯城里世敦儒術爲邑禮義家<lb/>
曾大父諱重桂鄉貢進士有學行學者尊之曰介軒<lb/>
先生大父諱子野父諱烱元鄞縣教諭皆以長者稱<lb/>
夫人葉氏宋丞相西澗公從曾祖也先君生而端重<lb/>
殊常五歲能讀書自辯章句年十餘暗記五經爲文<lb/>
有竒語里中老生嘖嘖賞異呼爲神童稍長閱關閩<lb/>
<pb n="KR4e0074_SBCK_021-2a"/>
遺書歎曰爲學當如是矣遂刮去浮藻竭心推性命<lb/>
之秘閉門講習不知飢渇寒暑年十八九充然成德<lb/>
爲名儒受業質疑者繼乎門先君口舉手畫横分竪<lb/>
貫曲折明備各稱其所欲𥘉邑人自宋季以駢儷雕<lb/>
刻爲學莫有談周公仲尼之道者至先君始以易教<lb/>
授開陳其說士俗爲之大變至正甲申江浙當大比<lb/>
先君就之試時有司以諱忌去取士先君言時務歴<lb/>
數往昔治亂之由以爲如是則治否必敗見者相顧<lb/>
出舌曰竒才竒才賈誼弗過也竟不敢第先君名先<lb/>
君縱觀南宋故都爲文貰酒酹岳武穆王墓歌黍離<lb/>
<pb n="KR4e0074_SBCK_021-2b"/>
之詩慷慨泣數行下望者以爲異人㑹番昜董彛先<lb/>
生爲慶元路儒學正先君從之遊董先生素以通易<lb/>
自名先君與之辨質羲文大㫖先生不覺自失曰子<lb/>
信不可及愧其門人者久之先君自是道益明志益<lb/>
堅知元之將亂彌自韜晦窮理致知以盡其變至於<lb/>
隂陽消長之度禮樂名物之數井田封建之制躔次<lb/>
疆理之說咸求折中授業者日益多㑹海東盗起江<lb/>
淛行中書檄呉江同知金剛奴以白金募民爲水兵<lb/>
先君曰此關利害吾其可不言乃詣金剛奴曰民之<lb/>
爲盗者或迫於飢寒或祛於徭役今斯民固無頼矣<lb/>
<pb n="KR4e0074_SBCK_021-3a"/>
奈何使其去妻子而爲兵㡬何不首爲盗耶是所謂<lb/>
致盗非禦盗也金剛奴怒而去巳而水兵果中道殺<lb/>
護吏迯去從盗金剛奴踰垣走折一足始悔曰吾不<lb/>
從方先生言以至於此未㡬侍御左荅納失里至郡<lb/>
議招諭劉中丞基爲副先君上書陳剿捕之畧不冝<lb/>
姑息劉君竒先君言而不能用遂至郡縣䧟沒民受<lb/>
其害先君發憤稱疾决意不出行入山谷採松栢啖<lb/>
之或辟糓絶食累日不返然益務開淑後學講說君<lb/>
臣父子大義以動之聞者心觧或至洒泣是時他鄉<lb/>
民多著鶡冠操戈劔從權貴剽刼獨所居鄉無一人<lb/>
<pb n="KR4e0074_SBCK_021-3b"/>
附亂者鄉隣有訟或相率就先君取平先君教以禮<lb/>
譲多致感悔或來饋謝則郤不受當路以幕府事屈<lb/>
先君議先君謝不肯曰我辟榖久矣弗足與人間事<lb/>
也閔民憂世之志毎於文辭見之君子謂先君制行<lb/>
㢘正如陶濳䇿時事善中如賈誼造詣深天資和毅<lb/>
無愧程伯子識者以爲然丁未冬大明兵定郡縣先<lb/>
君著國家所以興亡之故爲書欲詣行在獻之其目<lb/>
曰舉賢才安人心黜豪強除暴歛明教化其畧以爲<lb/>
人心者國家之元氣教化所以爕養元氣之具也不<lb/>
任賢才則教化不行不去苛歛則人心不安夫人心<lb/>
<pb n="KR4e0074_SBCK_021-4a"/>
而得天下蔑教化而求治平非所敢知也如是者累<lb/>
數千言洪武三年郡辟爲邑庠師先君日以師道磨<lb/>
礲學者晝夜辨析諄諄不懈四方後進負笈求聽者<lb/>
百餘人人人有所聞學者私稱不敢以姓因所自號<lb/>
稱愚庵先君旣以太夫人春秋高自罷歸從而歸者<lb/>
踵相接一庠爲空逺至稍稍散去至今稱師道之盛<lb/>
必以先君爲言四年行部使者袁君宏以書幣來徴<lb/>
先君亡逸他邑郡吏詣門請雜逮姻連督索之先君<lb/>
不得巳乃出時年四十有六矣之亰師詣御史執政<lb/>
两以母老辭執政詢以政治乃驚曰今列郡闕守長<lb/>
<pb n="KR4e0074_SBCK_021-4b"/>
而先生適至朝廷之幸吾安敢蔽賢即下銓曹以易<lb/>
試中第二遂錫冠帶授濟寜知府階朝列大夫在官<lb/>
周三年省憲考績爲六府最八年春入朝天子以爲<lb/>
善治民錫燕儀曹遣踐舊軄瀕行獎諭有加且曰政<lb/>
成當顯用汝先君拜謝而退三月重至官越五月知<lb/>
曹縣事程貢嘗以不職𬒳笞恨先君上封事言狀詔<lb/>
御史楊某按覈楊適程故人恐程坐誣罪易民服濳<lb/>
索先君過事踰两月無所得乃捕府中吏卒繫之考<lb/>
掠無完膚無一可問者楊懼與其吏謀誣先君私用<lb/>
倉中炭葦二百斤時十月未甞附火而葦則蓋公宇<lb/>
<pb n="KR4e0074_SBCK_021-5a"/>
垣實無私用者強卒以此誣先君先君不與辨遂得<lb/>
罪謫江浦終歲將釋歸㑹印章事起吏又誣及九年<lb/>
十月二十四日遂卒于京師享年僅五十有一嗚呼<lb/>
痛哉𥘉先君受濟寜之命以爲非常之恩不可不盡<lb/>
力到部爲書懸之通衢諭以朝廷養民之意孝悌忠<lb/>
信之道俾民有所不平詣府自言禁吏不得叱呵之<lb/>
日引耆耋之士坐語問以得失郡學官闕先聖廟頽<lb/>
壤先君聘前進士爲師弟子未備者選充之役浮屠<lb/>
葺廟堂鑿廟前地爲泮池撤佛廬増廊廡度廟後地<lb/>
爲射圃造弓矢置旐鵠日視學率諸生習業始郡兵<lb/>
<pb n="KR4e0074_SBCK_021-5b"/>
後人未知學先君以身爲師爲之立章句謹節文講<lb/>
内聖外王之道不踰時皆化儒服者斑斑間出郡邑<lb/>
之内學舎數百區在弟子籍者二千人始有詔民闢<lb/>
蕪田者後三歲乃稅吏邀近功不俟至期徴之復以<lb/>
田定其繇民滋惰田不増闢先君知其故下令申前<lb/>
詔與民約俾以丁男定繇著冊書列民之丁産爲上<lb/>
中下等下等析之三則每有徴發自上定之吏無所<lb/>
措其奸歲時躬岀郊勸督見長老勉以教子弟令子<lb/>
弟以力田欣欣焉如戴父母𥘉至大歉民仰給它郡<lb/>
先君竭誠撫輯不敢勞之歲暮轉戎衣于燕時有令<lb/>
<pb n="KR4e0074_SBCK_021-6a"/>
役民舟者有誅旁郡俾民以牛車從事天雨雪牛僵<lb/>
死相枕濟寜民請以舟就役僚佐畏令難更先君曰<lb/>
吾知從民便扺法非所辭即以舟載具白于山東行<lb/>
中書省省義不問後他郡車輸者雨雪霑毁過半民<lb/>
賣車牛以償且弗能足破産者十八九而郡民以舟<lb/>
得無害指天泣曰活民者方使君也郡倉粮絶省檄<lb/>
民七百里轉粟青州民苦不便漕軍者自淮安輸濟<lb/>
南正道郡境先君以爲便就輸郡倉而俾濟南轉青<lb/>
州粟道且便告于省省不從即以聞戶部戸部奏可<lb/>
省臣大愧郡城圯舊以兵築指揮挾貴人勢當五六<lb/>
<pb n="KR4e0074_SBCK_021-6b"/>
月役民萬餘築之民不得穡哀號即工聲聞數里旦<lb/>
暮不休先君憂憤不食曰民病不救焉用我爲宻聞<lb/>
中書衆以爲且得罪不敢署名先君獨署之胡丞相<lb/>
以聞即日詔罷先時不雨先君袒跣遍禱群祠涕泣<lb/>
卧祠下誓不雨不止至是詔至民驩呼而散大雨如<lb/>
注是歲五榖俱熟民歌曰孰罷我役使君之力孰成<lb/>
我黍使君之惠使君勿去我民父母自是連三歲三<lb/>
禱皆有年五年夏鄰邑蝗先君憂之移書社神變食<lb/>
省過夜焚香籲天俄聞空中薨薨聲燭之皆飛蝗是<lb/>
秋四境外皆饑獨一郡完熟人以爲異先君於去民<lb/>
<pb n="KR4e0074_SBCK_021-7a"/>
害如飢渇或無巳勞之事輙却酒肉不御凡訴訟者<lb/>
隨事裁决大者笞辱小者諭遣之不留狀牘尤慎於<lb/>
獄月録日省不俾淹滯或事未具不决者時爲糜以<lb/>
食之夏秋之稅舊以斛卒持㮣高下出其手或累旬<lb/>
不收民至謂倉爲穽先君令民自持㮣斛䘚歛手不<lb/>
敢出聲遇將穫歛預以書與民期民争來輸稅群集<lb/>
時夜到倉下不敢就寢民信且恱不遣一吏而稅常<lb/>
先足於他郡江西浙西二省有詔輸粮百餘萬於濟<lb/>
寜水陸三千里先君視之如巳民不使有絲毫怨抑<lb/>
常制毎斛别増四升以𥙷腐耗先君憐其道逺可念<lb/>
<pb n="KR4e0074_SBCK_021-7b"/>
言於朝蠲之二省民感泣及朝京師民之在京者數<lb/>
十軰擁拜馬前曰此我輸粮時老父也舊徴州縣吏<lb/>
皆以隷䘚往往求索無厭先君下信符置郵而召莫<lb/>
敢不至者信符之籍以印識而中分之或屬之吏則<lb/>
托日月稽違圖賄利先君自箴之緩急之期一自巳<lb/>
出由是吏弊誕息復下其制於州縣㫁吏䘚毋瀆民<lb/>
有故皆以信符召集以故民得一力耕桑而襁負來<lb/>
者相屬四年戸僅三萬稅萬餘石八年稅以石計者<lb/>
增至十四萬四千七百戸増至六萬有竒二州十縣<lb/>
獄無滯囚郡獄㡬空民有積粟野無餓殍鷄犬牛羊<lb/>
<pb n="KR4e0074_SBCK_021-8a"/>
散𬒳草野富庻充實儼如承平之世先君奉神事上<lb/>
盡禮社稷山川諸祀在境内脩飾壇墠置祭噐祭服<lb/>
湢澣之類躬親爲之周垣之外樹以名木將事之際<lb/>
一如儀則無或怠惰水驛始在西門之内卑陋汚濕<lb/>
居者弗康先君料材木俟農之隙更作於南城之陽<lb/>
庭堂室房弘敞幽嚴百需之具舉無闕者冬寒河凍<lb/>
驛船不行則伐木爲炭穿土穴蔵氷因其餘力以集<lb/>
事功計精慮宻出人意表泗水經郡城南通淮江北<lb/>
引河濟地勢高瀉故搆石爲閘而時畜洩之魯橋棗<lb/>
林二閘歲壞石塡河中舟道難之役閘丁絙壞石治<lb/>
<pb n="KR4e0074_SBCK_021-8b"/>
磚灰雜土築成之故以葦困蓄粮火屢爲灾先君教<lb/>
民爲陶作瓦屋百餘間嚴飾火令編民居爲曹互相<lb/>
救恤火患爲息先君在官未嘗一時閑雖無事終日<lb/>
冠帶坐堂上召諸吏授以詩書法律盛暑嚴寒不廢<lb/>
公牘堆几群辨譁然片言折之大將軍魏國徐公曹<lb/>
國李公等率士馬百萬之燕駐郡頗久要官勢吏徴<lb/>
索粮芻争欲先得相索授喧錯于前先君從容酬决<lb/>
無不如意一軍稱能永嘉侯朱亮祖將舟師數百艘<lb/>
北征㑹河水涸舟膠不能動大怒召先君曰即具五<lb/>
千人浚河不者以軍法論時日且暮先君不忍煩民<lb/>
<pb n="KR4e0074_SBCK_021-9a"/>
退而禱于天夜三皷大雨黎明河水漲數尺舟竟去<lb/>
莫敢言者先君爲政以教化爲先能以德勝佐貳始<lb/>
或倨慢先君愈誠待之䘚愧服願爲弟子武夫悍將<lb/>
或不爲禮久乃化戢信愛凢任吏取質訥少文者必<lb/>
躬先之俾入于善不喜近名常稱曰務名者必樹威<lb/>
樹威者必害人害人以利巳吾不忍爲也府庭之前<lb/>
不陳杖械皮鞭掛楹示不妄罰有過者告以道理使<lb/>
之自愧始而疑巳而服巳而信爲不可及至以吏議<lb/>
南還民號呼填道如失親戚隨而行百餘里者數百<lb/>
人郡之子弟員登成均者聞先君䘚奔走閤門外慟<lb/>
<pb n="KR4e0074_SBCK_021-9b"/>
哭失聲嗚呼哀哉先君孝愛切至事教諭府君卑聲<lb/>
婉色惟恐弗至及海㓂亂刼村落焚廬舎府君躬負<lb/>
太夫人入山中逃不暫顧妻子两踵血流不恤及出<lb/>
官外遇太夫人與巳𥘉度南向望拜竟日不樂稍遇<lb/>
竒味輙涕泣曰太夫人不食吾何食爲懸棄之至敗<lb/>
臰乃巳遇二弟師訓父育終身未嘗變待朋友有恩<lb/>
好賙急難居濟寜南冠過者必以酒米饋之同郡者<lb/>
加厚焉同邑者又加厚焉告寒與衣告飢與食不能<lb/>
行者僦舟以送之同郡士爲萊蕪丞欲迎其母而告<lb/>
無貲先君以一月俸金與之同僚以事奪無所衣食<lb/>
<pb n="KR4e0074_SBCK_021-10a"/>
先君歲買布帛以遺之日召之對食遇夜邀至家飲<lb/>
終三年如一日所入俸禄月二十石盡以散朋友不<lb/>
少吝惜自奉甚薄不服紈綺不帛𥜗袴一如布衣時<lb/>
或陋先君先君曰吾道當爾日不再肉或日無事輙<lb/>
却去曰禄不可徒食也毎夜則拜而陳其所爲事于<lb/>
天始至斛米可易白金三两先君日食之餘盡留之<lb/>
官以紆軍食或請先君爲家計先君曰先國可也敢<lb/>
射利乎所居室壞吏請葺不許曰母以我故勞民出<lb/>
俸貲買葦席障之令蔽風而巳床榻左右雜置圖書<lb/>
入其室者若無人然居官五年惟一子及一童時人<lb/>
<pb n="KR4e0074_SBCK_021-10b"/>
謂先君不堪而先君安之兖州守因童進二水瓜先<lb/>
君笞童數十而召州吏還之鄉人爲他郡縣令以一<lb/>
燖鴈侑書先君郤去與絶交或以爲大甚先君曰吾<lb/>
非市名性不喜分外耳至於薪蒭之微皆易以粟一<lb/>
芥不取於人毎行縣以物自随杯湯不肯受去官貧<lb/>
甚鬻所乘馬以行行李蕭然觀者歎息嗚呼哀哉先<lb/>
君面白如玉鬚眉秀麗不妄笑語不旁觀視動容周<lb/>
旋必以禮法率眞任質不事表襮與人交好不以久<lb/>
近冷熱一立談頃洞見肺腑發言持論一本於正性<lb/>
命之道晚益精熟榮辱利害視之若一臨終之際知<lb/>
<pb n="KR4e0074_SBCK_021-11a"/>
非自致超然委命顔色不改嗚呼痛哉先君之學明<lb/>
白純正以紹述考亭爲巳責所志益深且逺逢時得<lb/>
位亦欲推以淑斯人否則退隱丘園傳其業于書以<lb/>
詔後世皆未能究而天奪其年天耶天耶曷可信耶<lb/>
諸孤之痛曷有極而罪曷可量耶先君所爲文辭多<lb/>
不留藁有汗漫集若干卷蔵于家林夫人諱姬婦道<lb/>
冠九族先十五年於元至正癸卯九月十四日䘚生<lb/>
子男二人孝聞孝孺女一人再娶夫人王氏諱在生<lb/>
女一人未彌月而夫人䘚庻毋董氏育之董氏生男<lb/>
一人曰孝友嗚呼先君之道蓋法時乎易取政乎書<lb/>
<pb n="KR4e0074_SBCK_021-11b"/>
主敬乎禮體和乎樂雅言以詩制事以春秋其深高<lb/>
博大者雖不可測而知然而家焉而有善俗之化官<lb/>
焉而致富庻之治發之乎政事著之乎文辭比於古<lb/>
之賢人循吏未之或加也然古之人有若此而傳者<lb/>
矣亦有不傳者矣其傳者必其居高位者也必其有<lb/>
後人者也必其得立言者傳之也其否者或位卑而<lb/>
人弗知或其後不足以彰之與無傳之者耳今先君<lb/>
之位不顯以殁殁未數年而知者寡矣後之十年知<lb/>
者不尤寡乎又後之百年其復有知之者乎雖有不<lb/>
肖之孤存然年穉身賤言未信乎天下行未出乎四<lb/>
<pb n="KR4e0074_SBCK_021-12a"/>
方孰從而傳之乎縱有所待安知其能必至乎此所<lb/>
以不得不悲且懼而汲汲圖之於夫子也夫子哀亡<lb/>
憫存而賜之銘不惟諸孤不敢忘先君亦且感德於<lb/>
地下不杇矣謹狀<lb/>
　　常山教諭王府君行狀<lb/>
府君諱良玉字懷璞姓王氏其先太原祁人五季時<lb/>
節度使彦超由㑹稽徙婺之義烏所居鄉曰鳯林世<lb/>
號鳯林王氏其後有諱固者登皇祐五年進士第䘚<lb/>
官恩陽令縣人在宋舉進士自恩陽始傳三世曰說<lb/>
贈宣奉大夫生二子曰永年喬年喬年生承奉郎濤<lb/>
<pb n="KR4e0074_SBCK_021-12b"/>
承奉生江東轉運司幹辦某幹辦生誠誠生衛道衛<lb/>
道生濟景定二年應薦爲國子免觧進士府君之祖<lb/>
也考諱炎澤元石峽書院山長有學術學者稱之曰<lb/>
南稜先生黃文獻公師之後爲銘其墓妣傳氏府君<lb/>
性高介容貌偉然讀書善辨說尤深於春秋與浦陽<lb/>
呉公萊交移書論析疑義甚至縉紳之士皆伏之爭<lb/>
迎爲弟子師府君㩀中座談孝悌之道燦然可紀聽<lb/>
者駭然相顧舉邑之秀民賢大夫之子弟爭執經拜<lb/>
門下願託名弟子籍中揖拜進退森森如度視府君<lb/>
顔色俯仰不敢譁笑其後成材者相繼府君屢試有<lb/>
<pb n="KR4e0074_SBCK_021-13a"/>
司不利至正辛酉江浙行中書當試士府君曰吾豈<lb/>
終窮者耶就之試占副榜前名儒學提舉司因用爲<lb/>
婺學訓導府君曰善可以及人足矣何必官爲日未<lb/>
出冠帶坐堂上召諸生兩序立授其程範而督勸之<lb/>
一發端反覆數百言人人競列府君前以聽他師所<lb/>
居戸外無一跡廉訪使者至郡羣儒迎謁爲禮畢俯<lb/>
首曲躬趨出惟恐其發問不能答府君每留坐與之<lb/>
言事數千載治亂人善惡成敗政當否俗淳漓隨問<lb/>
隨答使者未嘗不稱善拜送不敢以布衣待府君張<lb/>
君士弘善士也以廉訪使按部見府君才歎曰吾分<lb/>
<pb n="KR4e0074_SBCK_021-13b"/>
得舉士而王先生老於布衣吾愧多矣卽上其名俄<lb/>
授常山儒學教諭府君至常山視婺益加功常山人<lb/>
稱之時府君春秋高三子裕褘補皆業儒而褘從黃<lb/>
文獻公學頡頏儕輩間尤有名待制浦陽柳公貫名<lb/>
士金華胡公翰交爲府君賀府君亦私喜有子怡怡<lb/>
亡其老之將至年七十五以甲辰歲五月五日卒於<lb/>
家六月某日葬崇德鄕青巖里金村之原夫人陳氏<lb/>
諱貞處士寀之女好學知義理通醫藥星曆之書其<lb/>
舅患臂痺夫人奉湯藥躬沃洗久而不倦蒞家御子<lb/>
孫嚴而能教詩書皆口授之晩好浮屠老子書時焚<lb/>
<pb n="KR4e0074_SBCK_021-14a"/>
香習誦疾病不廢年七十猶治絲枲不暫閑以今洪<lb/>
武壬子九月十一日卒得壽七十三丙辰十二月某<lb/>
日穿府君之葬附焉孫男六人綬綸綱紀紹紳孫女<lb/>
二人適傳完傳霖曾孫男十一人曰稠曰秩曰穆曰<lb/>
稷曰程曰穰曰稌曰稙曰稔曰稚女五人禕入國朝<lb/>
以文學致官翰林待制文顯天下而諸孫又皆能守<lb/>
父業府君之德於是乎益可見矣孝孺辱與綬交讀<lb/>
待制公文辭思其所自出因問諸綬而狀府君群行<lb/>
俾蔵焉以備其家乘之闕<lb/>
　　象山王府君行狀<lb/>
<pb n="KR4e0074_SBCK_021-14b"/>
府君諱某字剛甫姓王氏四明象山人曾祖某祖芝<lb/>
翁父松母徐氏府君少倜儻負氣節讀書畧通大義<lb/>
以薦爲台州路學録至正中兵起海上奉省檄攝東<lb/>
門廵檢司事居六年盗不敢犯民安之郡竒其才事<lb/>
難决者輙屬以治府君明而能㫁民趨其令爭闘相<lb/>
訟者不之邑而之府君聞一言釋感而去國朝洪武<lb/>
𥘉昌國民作亂襲象山虜令丞王茫入于海府君與<lb/>
其友蔣公某謀曰狂竪虜上官㩀縣境其誅死固冝<lb/>
然事聞于上大兵必來邑民將盡虀粉吾曹可坐視<lb/>
而不救耶今能先格殺爲亂者以獻則邑人可無害<lb/>
<pb n="KR4e0074_SBCK_021-15a"/>
矣府君遂募民爲兵掩擊之殺其魁二十餘人釋其<lb/>
衆喻之曰若曹良民第脅於賊爾能投兵復爲民則<lb/>
可保首領否則自取誅滅無悔衆皆叩頭散去曰君<lb/>
生我時大兵聞有亂者將盡殱邑人及府君以事聞<lb/>
邑人争泣曰微君此邑數萬人皆爲鬼矣狀上京師<lb/>
賜白金若干两府君家素多貲至府君貲益嬴然不<lb/>
以此自豪卑身好士人有遇難不問利害以身援之<lb/>
弗責其報人以此義府君恒病鄉鄰弟子不學欲割<lb/>
田創學以教之里有假貸者不深取其息與人交和<lb/>
易質直意氣豁然衆稱之爲忠信人晚受誣逮京師<lb/>
<pb n="KR4e0074_SBCK_021-15b"/>
十二年春正月三日䘚年六十八聞者爲之歎泣先<lb/>
娶葉氏早䘚生一子用鼎好學有文晚娶董氏許氏<lb/>
生一子甫一歲府君柩南歸以某年月日葬于某山<lb/>
之原俾某狀其事某之先祖與府君俱娶葉氏實聞<lb/>
府君事遂泣而書之以告立言君子謹狀<lb/>
　　明故贈將仕佐郎禮部員外郎瞿府君行狀<lb/>
府君諱嗣興字華卿姓瞿氏其先居河南後徙通州<lb/>
之海門宋末有諱某者避兵南來至姑蘇之常熟家<lb/>
焉生二子青逹俱有才力能服其郷人元師破江南<lb/>
有劉將軍者狥地至常熟青與逹帥里中強壯拜馬<lb/>
<pb n="KR4e0074_SBCK_021-16a"/>
前迎之有狂犬突出軍前衆愕然持弓不敢發青直<lb/>
前一箭射殺之衆驩曰壯士壯士可官也青曰吾不<lb/>
如弟逹遂求旗號俾詔諭未䧏者承制授逹百夫長<lb/>
及宋亡遷蘇州廵鹽大使兼𬋩内六縣捕盗轉怯憐<lb/>
口提領娶某氏府君其子也府君少時家有禄食日<lb/>
從其徒射獵飲酒爲樂不喜學書天資仁善和順未<lb/>
嘗有過年七十怯憐口以例革不置官提領君家食<lb/>
甚貧府君即折弓矢脫去紈綺故態躬力穡事以養<lb/>
二親承顔候色惟恐弗至母嘗病癰時天熱癰潰臭<lb/>
不可聞人皆掩鼻趨過府君跪床下執蒲葵扇驅蚊<lb/>
<pb n="KR4e0074_SBCK_021-16b"/>
蚋以手磨穢剔汙扶起卧不解帶者三月至愈乃止<lb/>
毋又嘗患積氣危甚醫不能治或告以股肉可瘳乃<lb/>
置刀盂上而禱于神俟刀躍乃可割府君如其言自<lb/>
旦至晡時蝢顙于地顙破血流盈面刀弗動府君泣<lb/>
曰天忍不憫我耶我縱以身易毋猶毋之肉何暇惜<lb/>
乎知刀䘚不可動起引刀割肉覆盂中裂帛漬血褁<lb/>
瘡戒左右弗泄羔之謬稱他肉以進時母不食巳五<lb/>
日矣見羔喜爲之握箸食一杯㡬盡食已而瘳毋後<lb/>
嘗感疾思啖菱時菱未花市之不得觧衣入菱澤中<lb/>
哀呼索之竟日手足皆腫俄得菱實三持歸遺母母<lb/>
<pb n="KR4e0074_SBCK_021-17a"/>
疾如失旣而貧愈甚或隔日一炊府君曰事急矣尚<lb/>
守不變如父母何哉携家入蘇城謁多錢家願爲盡<lb/>
力多錢家察府君誠信可仗出貲財俾貿遷日分其<lb/>
息十之二府君由是稍𥙿凡父母所欲無不致也府<lb/>
君不妄取而好施嘗朝出道獲人所遺嚢有楮帛若<lb/>
于視其名則市中小夫府君坐不貼席走其家還之<lb/>
有遺田宅契書于路者覽之曰契書失將起爭端跡<lb/>
其人呼與之其人貴家奴失主契畏罪涕泣欲求死<lb/>
叩頭謝曰公活我氊工王氏大雪凍餓不能起竈突<lb/>
無煙府君憫之天明携錢二十緡潛投窻隙而去歉<lb/>
<pb n="KR4e0074_SBCK_021-17b"/>
歲出糶有寠人來糶衣不及脛府君受其錢五千陽<lb/>
忘曰汝糶十千耶倍與其粟鬻𬞞者過門府君取其<lb/>
五錢授以楮幣十倍曰吾適無錢汝持楮幣去將以<lb/>
餘錢禆我鬻者笑曰吾安有錢禆君耶府君曰汝第<lb/>
持去俟錢多歸我不汝急也其意與之而不欲其知<lb/>
皆此類凢負販者必多給其直家人怪問其故府君<lb/>
曰彼胼胝手足以求升合利吾忍與較耶歲丙申常<lb/>
熟凶民來依者數十軰府君僦舎以舘而食之癘氣<lb/>
發病者相枕府君躬親粥藥而時進之䘚頼以生府<lb/>
君晚喜浮屠言讀其書豁然若㑹其意者復閱北溪<lb/>
<pb n="KR4e0074_SBCK_021-18a"/>
陳氏性理字義即解其要曰聖賢之學蓋如是因戒<lb/>
其二子懋莊曰我少不學至老而始悔若等其勉之<lb/>
懋與莊服父訓刻志事學莊入國朝爲禮部員外郎<lb/>
府君及見之曰吾有望矣洪武乙卯九月府君得疾<lb/>
恐念慮或亂畫𥿄爲圈掲屏間常目之二十七日卒<lb/>
于家䘚前一日楚府伴讀陳子晟等道過府君將之<lb/>
京師問府君欲何言府君以两手加額曰語吾兒努<lb/>
力供軄報天子恩我死不恨享年八十有四莊在禮<lb/>
部累請于朝未報卒後月餘贈將仕佐郎禮部員外<lb/>
即配蔣氏贈安人安人事舅姑如府君之孝舅姑或<lb/>
<pb n="KR4e0074_SBCK_021-18b"/>
怒則率子女羅拜于前曰新婦誠可怒願念諸孫貸<lb/>
其罪舅姑意不解悲泣不巳年七十二先九年䘚是<lb/>
歲十月二十三日葬呉縣横山梅家湾之原與安人<lb/>
合兆女三人一夭二適某某孫男四人紹緒紳某曽<lb/>
孫男二女一府君没明年莊自員外郎拜福建等䖏<lb/>
承宣布政使司左叅政階通奉大夫當得加贈而早<lb/>
欲圖其不杇未暇請云<lb/>
　　大司農張公行狀<lb/>
公諱晉字德昭姓張氏滑之白馬縣人曾大父某大<lb/>
父國柞大母宋氏公生而廣顙豐頥英頴異凡軰少<lb/>
<pb n="KR4e0074_SBCK_021-19a"/>
喪二親治書侍御史宋公竒公警慧挾以自隨宋公<lb/>
渾重長者寡言自與不妄有所可否僚吏白事頷之<lb/>
而巳公年十二三嘗侍側㑹吏以事紿宋公宋公乃<lb/>
頷之如平時吏退公惟問曰吏言事非是意實紿公<lb/>
耳公不語而宜之可耶因悉舉其狀無所遺宋公大<lb/>
驚陽叱遣公曰童子何與乃公事召吏詰之如公言<lb/>
叩首服罪宋公因是愈内竒公勉以問學公亦慨然<lb/>
有志於事爲讀書務推學教大㫖警悟辨析釋類訓<lb/>
繁咸有條理名動鄉邑遂以儒舉既而㢘訪司強欲<lb/>
吏公公欲明習法意益學律法以儒術相叅所折獄<lb/>
<pb n="KR4e0074_SBCK_021-19b"/>
人稱其平辟宗正府掾吏中書省掾爲工部主事轉<lb/>
大禧宗禋院都事拜監察御史轉御史臺都事入中<lb/>
書爲左右司員外郎刑部右司皆爲郎中出爲河閭<lb/>
都轉運鹽使平江　運粮萬戸闕就以<lb/>
命之復入歴吏刑工三部尚書叅議中書省事遂爲<lb/>
江浙行省叅政由江浙移淮南由淮南入中書叅政<lb/>
事出蒞彰德陞左丞移遼陽行省廷議闢燕两　荒<lb/>
田以給　命公爲司農大卿分司京東加授榮禄<lb/>
大夫大都路都總管㝷以年請老至正二十二年以<lb/>
集賢大學士之禄致仕㑹邉事興復起爲中書左丞<lb/>
<pb n="KR4e0074_SBCK_021-20a"/>
公以疾辭復以大學士議中書之政而天下亂不可<lb/>
爲矣二十五年仍復以大司農致政歸于家時年七<lb/>
十有一矣後十年以國朝洪武七年二月十四日薨<lb/>
于家年入十有一薨後十日葬淇南之原公天質剛<lb/>
勁色嚴貌莊居廷中有大論議謇謇不少阿屈聞者<lb/>
悚然脫脫丞相尤禮惮之目爲鐡虎張公它曹事有<lb/>
所避必問張公以爲如何公亦以天下事自任所至<lb/>
必盡其方爲刑部時民有與父異居而富者父夜穿<lb/>
垣將入取貲其子以爲盗也瞷其入撲殺之及燭視<lb/>
尸則其父也吏議欲誅其子則子不以其爲父欲釋<lb/>
<pb n="KR4e0074_SBCK_021-20b"/>
無誅則有子殺父名久不能决公奮筆曰殺賊可恕<lb/>
不孝當誅子有餘財而使父貧爲盗不孝明矣卒殺<lb/>
之燕都市中有瞽人挾術詐治貴人病使書其仇人<lb/>
名欲爲之祈禳而誣告貴人以罪脅其賂以事覺衆<lb/>
以其篤疾將如常法收贖公曰彼之詐欺雖有目者<lb/>
不能爲宜以盗論使當直决之罪宦臣中政院使康<lb/>
逹理以罪籍家徙海南後得還而死其妻訴冤請其<lb/>
家貲公謂閹竪蓄妻無夫婦道格不與其守正疾邪<lb/>
多類此然常傳以平恕時海内旣多故驍民常仗劔<lb/>
跨馬横閭里刼財貨以給禦者輙死議者欲同叛賊<lb/>
<pb n="KR4e0074_SBCK_021-21a"/>
連罪且及其婣隣公争曰罪其家可也彼爲惡者家<lb/>
且不恤况婣鄰乎使婣鄰畏法遁而從盗愈盛矣妖<lb/>
㓂有敗而㣲服行乞民間者後就擒吏蹤跡其宿食<lb/>
逆旅家皆欲論誅之公爲審覈得歸罪者數百家皆<lb/>
鞭數十縱遣之去僚属譁言奈何縱反者冝獲罪語<lb/>
聞丞相丞相曰張公必有說也非汝所知召公問故<lb/>
具以情對咸得免歸江浙運司嘗上言鹽引一比鹽<lb/>
鈔二十倍而法僞造鈔者不以赦原僞鹽引者值赦<lb/>
輙免是利重者法輕利輕者法重也下公議公以爲<lb/>
鈔乃有國者通行之寳引特鹽司防姦之法用之廣<lb/>
<pb n="KR4e0074_SBCK_021-21b"/>
狹固異法烏得同言者不可用事寢不行其知法意<lb/>
皆如此故有重任必以屬公其分省彰德以兵刑工<lb/>
戸四部自隨尚書以下皆自選舉十路一州地方數<lb/>
千里賦民餉軍造兵噐脩戰具以禦盗賊備河患禁<lb/>
剽掠輯亂恤飢以寜民雖䧟亡相繼而人無不服其<lb/>
才而戴其仁及以司農居京師民無流竄惠意仁言<lb/>
洽于遐邇置十二屯屯立之吏以勸耕者貧無貲者<lb/>
給牛卑耕種貸以糓粟賑其匱乏而不取其息其所<lb/>
舉措常得法外意忠義之誠見於顔靣事功雖不盈<lb/>
其志而論當世才能臣者必推公爲首而公亦老矣<lb/>
<pb n="KR4e0074_SBCK_021-22a"/>
逮元之亡䘚以壽終公敦内行育弟之孤子如巳子<lb/>
爲之嫁娶使忘其孤遊宦内外四十年皆要位所得<lb/>
禄賜不私于家雅有威重据鞍執鞚不左右顧與人<lb/>
坐語竟日身不少側美髯長身望之巍然度量有容<lb/>
人或犯之不與較曲直使久自悔善談辨爲文辭有<lb/>
氣有法度有集若干卷蔵于家娶陳氏生子男二人<lb/>
用質用道用質字文敏介直有才仕國朝爲某官公<lb/>
薨在元亡之後史臣不爲立傳太常不爲定謚而其<lb/>
行能傳之于人者非知德之士不足以紀之而余非<lb/>
其人也文敏方以才自奮昭掲先德蓋將有在謹次<lb/>
<pb n="KR4e0074_SBCK_021-22b"/>
其所知者以俟謹狀<lb/>
　　孫伯融傳<lb/>
孫炎字伯融金陵句容人身長六尺餘面黒如鐡一<lb/>
足偏跛持辨風生舉辭如雲人莫當其口能爲歌詩<lb/>
元至正中丁復夏煜以詩名炎遊此两人間日夜相<lb/>
切<graphic n="KR3919" url="https://raw.githubusercontent.com/kanripo/KR-Gaiji/master/images/KR3919.png" mimeType="image/png"/>益好立機括下𥿄可盡辭采爛然驚動一時雅<lb/>
好酒嘗與煜對飲務出竒相勝毎得一爽句拍案大<lb/>
呼投劍起舞譁聲撼四隣所與交皆天下英俊亦以<lb/>
經濟自負氣豪才雄常輕視章句儒衆中常自許曰<lb/>
孫炎男子豈死蒿下耶㑹江淮大亂今皇帝渡江來<lb/>
<pb n="KR4e0074_SBCK_021-23a"/>
金陵聞炎名召見與語累千數百言大意陳元運將<lb/>
終勸上延攬賢士以成大業義明辭正上甚恱之辟<lb/>
爲江南行中書省掾毎問以事炎慷慨激切所謀多<lb/>
合上心上愈嘉重以爲可用上親征浙東炎從行以<lb/>
勞擢同知池州府㝷陞知華陽府皆有聲巳亥十一<lb/>
月擢行省都事是年十二月㑹師克䖏州擇守者咸<lb/>
以䖏在山澤間盗賊慿結不解難其人上旣才炎遂<lb/>
以炎爲䖏州總制錢糓兵馬之籍悉以委之不取中<lb/>
報且以勑牒未署者付之㕔其辟任炎匹馬入䖏州<lb/>
時䖏州外七里皆賊窠穴獠酋黠蠻狼嘷虎踞不奉<lb/>
<pb n="KR4e0074_SBCK_021-23b"/>
官府約束炎至坐㕔事召城中民列階下諭之曰元<lb/>
之不爲天祐人共知之今四海裂爲七八然吾觀其<lb/>
志皆無以生民爲心者得天下者必吾主上也至今<lb/>
爾民梗化未知朝廷意昧者猶或握兵戲溝中自招<lb/>
誅滅主上不忍加兵故命我面諭爾民將以安爾非<lb/>
厲汝也爾民審思之帖帖遵化則有後福不然吾恐<lb/>
爾民將盡爲戮民叩頭拜謝誓不敢二心轉告其鄉<lb/>
民以孫使君不可翫狎炎亦下書属縣徧諭之數月<lb/>
皆化爲良民炎復擇其勇徤者練爲兵將將教習之<lb/>
擇其爲衆所服者爲之長有㓂則率以禦無事罷歸<lb/>
<pb n="KR4e0074_SBCK_021-24a"/>
爲農聞有小警發一符立至軍門無敢或有奸之者<lb/>
強族素驕蹇皆畏之如神不敢出聲語雖在數百里<lb/>
外亦皆縮氣喪膽民頼以安人人謂願得孫使君治<lb/>
吾郡時秀民有能才者見方戰争勝負未分皆伏居<lb/>
山谷中不肯出炎患之鈎至一二人問有才者録其<lb/>
姓名爲書遣使者招致之而故中丞劉基章溢知府<lb/>
葉琛皆爲䖏士所推基最有名亦豪俠負氣與炎類<lb/>
自以爲不當爲他人用使者再往返不起以一寳劔<lb/>
送炎炎作詩以爲劔當獻之天子斬不順命者我人<lb/>
臣不可私受封還之草數千言開陳天命以諭基文<lb/>
<pb n="KR4e0074_SBCK_021-24b"/>
辭甚美基不荅逡迍就見置酒與飲論古今成敗之<lb/>
事如傾峽滚滚不休畧無枝複基乃深欽歎之曰基<lb/>
自以爲勝公觀公論議如此基何敢望哉炎遂致基<lb/>
于京師上方征伐無一兵與炎壬寅二月賊將李某<lb/>
賀某叛襲炎炎𬒳禽幽空屋中列䘚守之脅炎炎始<lb/>
紿以生吾能爲若用賀李知非其本情恐留自遺患<lb/>
以燖鴈斗酒噉炎曰以此與公訣炎㧞劍割鴈舉巵<lb/>
酒曰嗟乎我乃爲䑕輩所䧟爾死犬豕且不爾食賊<lb/>
持刀視炎飲酒自如賊叱其解衣炎罵曰此紫綺衣<lb/>
主上賜者吾當服以死勿解引枕而卧賊不忍伺其<lb/>
<pb n="KR4e0074_SBCK_021-25a"/>
睡乃害之時某日也年四十事聞上嗟悼以某年月<lb/>
日葬于金陵南門外聚寳山甲辰贈徴事郎洪武元<lb/>
年上即皇帝位念宣劳之臣閔炎死義迫封丹陽<lb/>
縣男妻某氏爲賊所擒不屈死繼某氏子一人某女<lb/>
某炎事親孝與人交緩急可仗遇匱乏者觧衣推食<lb/>
以給之所著有詩若干卷其弟子蔣敬編次傳于世<lb/>
方某曰余年十一二時先君守濟寜間言炎詩十餘<lb/>
篇皆豪宕可喜及觀却寳劍篇益竒其辭而炎死久<lb/>
矣炎負氣聽其言知其爲偉然大丈夫也故䘚以節<lb/>
死孟子論學必曰善養氣養氣有以夫<lb/>
<pb n="KR4e0074_SBCK_021-25b"/>
　　觀樂生傳<lb/>
觀樂生者越南邑寜海人也其先出堯四岳伯夷周<lb/>
武王時男于許祀太岳春秋列諸侯之㑹稱善國後<lb/>
失國以爲氏自漢至今不絶人生其太岳攴裔也或<lb/>
曰堯時有由者義甚高堯欲譲以天下不從生蓋由<lb/>
後云或曰由言行不見于經蓋非也生名繼字士脩<lb/>
少好學而家貧精確篤志不以貧故自沮遇事有拂<lb/>
激於意輙閉門取書誦之聲抑揚若合音節可聽至<lb/>
其家者見生爲人忘其爲貧生亦有以自樂不自知<lb/>
其貧也生能文辭而好遊山澤間物偶㑹心遐觀熟<lb/>
<pb n="KR4e0074_SBCK_021-26a"/>
視戀戀不忍離去巳即爲文辭以自見嘗曰吾於天<lb/>
得可樂者五天朗㓗時纎滓不敢留與我心類可樂<lb/>
也日之𥘉<hi>升月</hi>之方霽時吾樂之霞之舒歛雲之變化<lb/>
吾取以爲文樂之吾於地樂海之深溥浩漫淵之澄<lb/>
瑩樂山之秀㧞而逺者是皆可輔吾志發吾氣吾文<lb/>
得以汪洋不竭峻而不險肆而不汚者此也又曰吾<lb/>
於古人之言樂之不厭吾所以忘吾後古之世不知<lb/>
䖏乎荒僻曠絶之境而常若有得者非以其書存耶<lb/>
斯其爲樂最深間以其意爲詩九章言所樂者而自<lb/>
謂觀九者而樂莫如我也因别爲號曰觀樂生人疑<lb/>
<pb n="KR4e0074_SBCK_021-26b"/>
觀樂生是九物者人咸見之而生奚獨取以爲巳樂<lb/>
觀樂生曰吾非樂九物也能使九物爲吾樂耳吾樂<lb/>
於天地間無所不取而豈特九物哉天之與我者亦<lb/>
大矣豈特與我衆人皆受之第衆人不知而吾知衆<lb/>
人不樂而我樂耳當吾之樂乎此也天不能與敵大<lb/>
地不能與敵厚力可以頓挫萬物者莫予加損也之<lb/>
理也積氣得之以爲物始積滓得之以爲物毋燭乎<lb/>
两間者得之以爲晝夜禪明不息禹得之以䟽浲水<lb/>
稷得之以粒黎庻周公孔子得之以爲百世師顔氏<lb/>
子得之以飲水飯粟而忘其貧而吾亦竊窺之以自<lb/>
<pb n="KR4e0074_SBCK_021-27a"/>
樂世之所樂者貴與富也罄其心之智計不足以致<lb/>
之而䘚亦不能守也藉能守之覷覷然如䑕食乎機<lb/>
噐之傍且囓且目委尾而側行惟恐機之發也計其<lb/>
心曷能斯須樂哉孰若不待求於人而得不必畏乎<lb/>
人而安隨乎所遇而無所不樂之爲美也疑觀樂生<lb/>
者聞其言而異之曰觀樂生其知道者耶某曰予始<lb/>
聞觀樂生名觀其詩固以異焉及論次其語信乎非<lb/>
今之士也超於寵辱之表不以困窮易慮古之人皆<lb/>
然而今不少見何耶豈遺世高蹈者衆無從知其事<lb/>
耶以觀樂生之賢與之接者猶不知其所存天下士<lb/>
<pb n="KR4e0074_SBCK_021-27b"/>
豈易識乎人不知道而遽謂天下無士其未可哉其<lb/>
未可哉<lb/>
　　王進德傳<lb/>
王進德者名敏台之寜海人其上世多爲儒以進士<lb/>
官于宋而從兄璞字藴德尤文而賢進德兒時從長<lb/>
兄竊觀縣庭見縣令威儀甚盛歎曰吾豈不足爲彼<lb/>
耶從兄聞而竒其志因令入縣學爲諸生同舎治經<lb/>
爲文辭者易進德年少問其文法靳不以告進德憤<lb/>
且奮兼日夜攻習不休踰年輙出其上進德氣剛有<lb/>
㢘隅不與人爲欵狎其所爲事毎欲異恒人其家固<lb/>
<pb n="KR4e0074_SBCK_021-28a"/>
貧當其爲學飢渇歸取杯水飲休休然若飫梁肉者<lb/>
人非其類雖欲飲食之不能也嘗與友夜讀空舎中<lb/>
夜半隣女叩門求宿甚哀其友欲納之進德扣門厲<lb/>
聲罵曰吾在此誰敢入此門因疾呼使聞于外其友<lb/>
愧謝不敢出聲女逸去後學舎諸輕蕩士指目進德<lb/>
相戒不敢爲非義或飲酒歡笑聞其欵歩即皆畏避<lb/>
始易之者至是皆歎服之㑹太學徴郡縣士遂貢于<lb/>
京師試列高等廷議遣太學生分教北方賜衣陛見<lb/>
以行進德得太原時天子方注意太學學中少年𬒳<lb/>
寵顧異甚入預近事外官見諸生秀才從京師來奔<lb/>
<pb n="KR4e0074_SBCK_021-28b"/>
走伺候若貴戚重臣其分教者亦多驕横奴視吏民<lb/>
不爲禮進德獨以禮自約束如平時不復過涯分守<lb/>
令敬愛退相語以爲儒者不可媚犯藩鎮主將苦其<lb/>
清介異巳欲試其所爲召使飲酒床幃婦人於偏室<lb/>
酒酣内進德其中鑰門以去進德入見婦人大呼排<lb/>
門取廐馬乗之逃還主將驚謝稱之以爲難後徴分<lb/>
教諸生還京師郡邑恐其入奏發巳罪多賂以金錢<lb/>
貪者受至數百千緡進德一揖辭父老即行無毫髮<lb/>
私奉㫖監收嘉興新城粮後督舟運粮輸蜀峽江悍<lb/>
急行者多舎運舟陸行爲自全計進德生舟中不顧<lb/>
<pb n="KR4e0074_SBCK_021-29a"/>
曰王事君命也死生天命也祗君命以俟天命何以<lb/>
陸爲後自全者多以失舟獲罪進德拜監察御史旬<lb/>
日以例免歸再起爲刑部司獄坐微法輸作赦歸暴<lb/>
疾五月以洪武十五年五月𥘉八日䘚于家年三十<lb/>
有一進德容貌端偉有威重慎交與不挫屈于人而<lb/>
善事父兄得孝敬意其所從爲學從兄藴德方進德<lb/>
䘚時爲紀善於燕王府還書與弟琦相吊極痛惜之<lb/>
琦有文章謹操行有名然常語人謂不若進德葉伯<lb/>
巨居升郭濬士淵皆竒士伯巨以上書論分封事死<lb/>
濬亦言事後以它事死二人皆負豪氣不服人至稱<lb/>
<pb n="KR4e0074_SBCK_021-29b"/>
進德則自謂弗如也賛曰金華胡翰先生高介人也<lb/>
嘗與余論獨行士自言於衢得一人曰汪琟余昔至<lb/>
京師見琟故嘗仕斥不用敝衣䋲履間纍然䘚以窮<lb/>
死然其論議犖犖不少貶而進德亦喜琟爲人古所<lb/>
稱方以類聚者進德與琟之謂耶跡進德操持可謂<lb/>
篤義君子矣而所遭乃如此子罕言命其以是夫<lb/>
　　詹鼎傳<lb/>
詹鼎字國噐台寜海人也其家素賤父鬻餅市中而<lb/>
舎縣之大家應繇于官者大家惟呉氏最豪貴舎其<lb/>
家生鼎鼎生六七年不與市巾兒嬉敖獨喜遊學舘<lb/>
<pb n="KR4e0074_SBCK_021-30a"/>
聽人讀書歸輙能言諸生所誦呉氏愛之謂其父令<lb/>
兒讀書鼎欣然其父獨不肯罵曰吾故市人家生子<lb/>
而能業吾業不廢足矣奈何從儒生遊也然鼎毎自<lb/>
課習夜坐餅竈下誦不休其父見其志不可奪遣之<lb/>
讀書踰年盡通其師所能師辭之時呉氏家延師儒<lb/>
鼎就學呉氏亦子育之使學未數年呉氏子無能與<lb/>
鼎談者其師去鼎遂爲呉氏諸子師還邑中諸儒皆<lb/>
與爲禮稱詹先生不敢慢鼎聞同邑有王愚可先生<lb/>
者學甚博從而師之學春秋通其說去就有司試不<lb/>
得代趙生試趙生乃得上第以仕於是鼎謂趙生曰<lb/>
<pb n="KR4e0074_SBCK_021-30b"/>
我學經亦勞矣而子乃以我而仕此豈非天耶然不<lb/>
可無以謝我携趙生白金五十两而去元末方國珍<lb/>
起海上不能制以重位授之國珍開府慶元求士爲<lb/>
巳用是時知向背者以爲國盗也不可輔皆匿不出<lb/>
國珍聞鼎有才以計獲之鼎爲所獲無奈因爲之盡<lb/>
力爲其府都事有㢘名國珍弟平章事有人犯法屬<lb/>
鼎治鼎論如法平章之妻受賕請于鼎持不可曰今<lb/>
方氏欲舉大謀當用天下賢士一心守法曷使婦人<lb/>
得預事乎不許妻怒譛之繫鼎獄半載乃釋復起爲<lb/>
上虞制上虞與僞呉王張士誠地相錯軍吏貴臣甚<lb/>
<pb n="KR4e0074_SBCK_021-31a"/>
衆以鼎儒生不習邊事稍違約鼎㑹衆于庭引一驛<lb/>
丞責以不奉公斬之在庭者皆股栗膝行請罪膝屈<lb/>
久不能起乃罷後雖元帥萬夫長有所陳說皆長跪<lb/>
以言不敢舉目視其面鼎臨事有才簡牘滿前湏臾<lb/>
而决暇復與故人賔客出遊四方遊士爭及其門有<lb/>
馬給事者嘗與鼎以事過寜海令以下皆迎謁旦暮<lb/>
候其市中人相指歎曰學之能貴人乃至於此乎至<lb/>
正末我兵臨慶元城下國珍懼乘樓船遁于海上怒<lb/>
欲舉兵誅之莫爲計鼎爲草表謝辭甚恭而辯上讀<lb/>
表曰孰謂方氏無人哉是可以活其命矣乃赦不問<lb/>
<pb n="KR4e0074_SBCK_021-31b"/>
更以國珍爲右丞鼎亦召至京師鼎爲書萬餘言詣<lb/>
闕下湏駕出上之上爲之立馬受讀付丞相官鼎楊<lb/>
憲爲左丞惡言事者奉例徙居梁又徙陜去數年憲<lb/>
敗凡爲憲用者皆受誅鼎賴此以免在陜七年大臣<lb/>
薦鼎名于朝鼎至京師中書以謫徙人不冝用將還<lb/>
之於陜鼎恐還爲人所輕咲以貲屬掾史願留掾爲<lb/>
之言於丞相曰詹鼎有竒才以例棄不用可惜丞相<lb/>
不信其人在可召視之非誣也丞相果召見鼎問之<lb/>
鼎髯甚美又能爲梁趙間言歩趨進退閑雅有威儀<lb/>
丞相甚喜之稱於衆曰詹鼎尚書才也時河南行省<lb/>
<pb n="KR4e0074_SBCK_021-32a"/>
缺郎中吏部請命鼎爲之丞相曰吾同事以鼎才不<lb/>
可使外也待半歲除留守都衛經歴改刑部郎中刑<lb/>
部佐寮未完有司請除吏丞相曰刑部有詹鼎在勝<lb/>
百軰其見稱如此鼎在刑部一以寛仁行法威聲不<lb/>
起而人皆樂其不苛刻罪人當分覆者爭曰願得詹<lb/>
公覆我我死不憾㑹大都督府受賂除軍吏事發誣<lb/>
鼎有贓御吏覆鼎鼎言在留守時所養孤甥來省恐<lb/>
有之鼎誠不知御史曰法貴殺有名䘚誅鼎與百餘<lb/>
人皆死鼎坐罪薄有才人惜之鼎爲文章氣𦦨逼古<lb/>
人守身㢘重行義好學不廢自陜入京師時聞人有<lb/>
<pb n="KR4e0074_SBCK_021-32b"/>
好書價金一斤鼎無金惟所乘驢棄以買書其爲人<lb/>
竒偉如此及死其所養孤甥爲之服喪三年<lb/>
　　葉伯巨鄭士利傳<lb/>
葉伯巨字居升寜海東蒼里人也好讀書年二十餘<lb/>
有名於鄉黨選爲縣學弟子員善說禮凡朋友有昏<lb/>
喪必禮相之爲人耿介不能蔵人短見人不善立折<lb/>
之不顧其喜怒人知其無它終亦不恨也以年長通<lb/>
經術陞入太學未久詔諸生分教河北子弟伯巨得<lb/>
平遙縣待諸生如子諸生亦愛之如父兄洪武九年<lb/>
星變下詔求言伯巨曰今天下有三事最切其二事<lb/>
<pb n="KR4e0074_SBCK_021-33a"/>
易見而爲患小其一事難知而爲患大此二者積於<lb/>
吾心久矣縱不求吾猶將言之况有明詔乎即爲書<lb/>
言三事曰分封太侈也求治太急也用刑太煩也今<lb/>
四方平矣民庻思治矣而不務以寛厚御之視誅殺<lb/>
人如滅螻蟻使民不獲安息欲以圖治難矣夫圖治<lb/>
於亂世之餘猶理絲於棼亂之後緩之則端緒可得<lb/>
欲速則膠結而不可理今病民之不安奸邪不止朝<lb/>
夕異令賞罰不凖君勞於上臣困於下治烏可致乎<lb/>
此二者人皆知其不可然非敗之根也所謂分封太<lb/>
侈者天子畿内地止千里而燕秦晉楚踰千里之國<lb/>
<pb n="KR4e0074_SBCK_021-33b"/>
以封年少未逹事之王無事則易驕佚有事則易爲<lb/>
僣亂此人所未知而臣所謂爲患難見者也其語皆<lb/>
切直上大怒曰小子乃何敢踈間吾家骨肉我見之<lb/>
且心憤况使吾兒見之耶速取以來吾將手射之而<lb/>
啖其肉耳伯巨至丞相乗上喜乃敢奏詔繫刑曹問<lb/>
狀庾死獄中其同時言事有鄭士利士利字好義亦<lb/>
寜海人嘗爲縣諸生其兄士原以儒薦爲河南懷慶<lb/>
府同知遷湖廣按察司僉事士利因告于師去侍其<lb/>
兄遊學有名洪武九年天下考校錢糓䇿書空印事<lb/>
起凡主印吏及署字有名者皆逮繫御史獄獄凡數<lb/>
<pb n="KR4e0074_SBCK_021-34a"/>
百人士利兄亦以河南時空印繫獄中天子方怒空<lb/>
印事以爲欺罔行省言臣二十餘軰守令署印者皆<lb/>
欲置之死佐貳以下榜一百免死爲軍逺方丞相大<lb/>
夫皆知空印者無它罪可恕莫敢諌士利獨歎曰上<lb/>
不知以爲空印大罪誠得人言之上聖明寜有不悟<lb/>
懷欲言之適星變求言士利曰可矣旣而讀詔有假<lb/>
公言私者罪之久之士利曰吾所欲言者爲天子殺<lb/>
無罪爲可痛耳吾兄非主印者固當出需吾兄杖出<lb/>
乃言言吾死不恨其兄免死出士利乃爲書數千言<lb/>
言數事而於空印事最詳其意以爲誠欲深罪空印<lb/>
<pb n="KR4e0074_SBCK_021-34b"/>
者恐奸吏得挾空印𥿄爲文移以虐民耳臣以爲文<lb/>
移必完印乃可今考校䇿書合两縫印非一印一𥿄<lb/>
之比縱得之亦不足用况不可得乎且錢糓之數府<lb/>
必合於省省必合於戸部其數誠不可懸㫁預决必<lb/>
至戸部而後定省府逺者去戸部六七千里近者三<lb/>
四千里待䇿書旣成而後用印則往來之難非期年<lb/>
不可至故必先用印而後書此權冝之務所從來逺<lb/>
矣何足深罪且國家諸法必明示之天下而後罪犯<lb/>
法者以其知其不可而故犯之也自立國以至于今<lb/>
未嘗有空印之律有司丞相不知其罪今一旦捕而<lb/>
<pb n="KR4e0074_SBCK_021-35a"/>
誅之則何以使受誅者甘心而無詞乎朝廷求賢士<lb/>
而置之庻位得之甚難位至於郡守者皆數十年所<lb/>
成就通逹廉明之士非如草菅然可刈而復生也陛<lb/>
下奈何以不足罪之罪而壊足用之才乎臣竊爲陛<lb/>
下痛惜之其書旣成欲上者數矣而未决毎歸逆旅<lb/>
則閉門俯首而泣泣數日其兄子侍行者疑而問之<lb/>
曰何所苦乎士利曰吾有所自耳我以觸天子怒必<lb/>
受禍然殺我活餘人我更何恨遂持書詣丞相府士<lb/>
利短小容貌如常人見丞相禮頗倨丞相問何書士<lb/>
利曰吾將爲天子言之丞相何問也丞相因御史大<lb/>
<pb n="KR4e0074_SBCK_021-35b"/>
夫入奏上覽書大怒詔丞相大夫雜問誰教若爲必<lb/>
有主謀者士利笑曰顧吾書可用與否如何耳且吾<lb/>
業旣爲國家言事自分受禍人誰爲我謀乎辭䘚不<lb/>
屈然猶輸作終身而竟殺空印者<lb/>
　　張孟兼傳<lb/>
張孟兼者名丁金華之浦江人也孟兼爲人侃侃自<lb/>
許渉獵書史頗有俊才爲鄉里所稱㑹天子詔徴才<lb/>
能士郡縣以孟兼名上擢國子學録禮部主事遷太<lb/>
常司孟兼固負自能爲文常奴視同軰而是時誠意<lb/>
伯劉基以文章有重名與翰林學士宋先生俱爲天<lb/>
<pb n="KR4e0074_SBCK_021-36a"/>
下所尊信基氣豪不肯妄下人而獨喜稱孟兼嘗爲<lb/>
上言今天下文章士第一爲翰林學士宋濂臣基次<lb/>
之不敢辭又其次則有張生孟兼其餘臣不知也孟<lb/>
兼爲基所稱愈自高然他人弗服也或稍慢之孟兼<lb/>
輙怒嘗以文示其鄉人視之無言寘䄂中曰俟夜熟<lb/>
復之今弗悉也孟兼陽爲好言曰湏刪脩之可也退<lb/>
則大怒其鄉人發其所短揚言於衆罵之且詆其文<lb/>
曰彼猶蠻夷山谷中縱爲人衣前懸而後曵左侈而<lb/>
右歛視國工所製何敢望哉其鄉人自如不與較旣<lb/>
而孟兼以謫輸作鄉人不及唁及以赦出復官乃賀<lb/>
<pb n="KR4e0074_SBCK_021-36b"/>
孟兼怒罵若見人失官則棄背不一視及復官乃更<lb/>
謬爲卑讓賀我若真細人吾何以禮爲倨坐不起迎<lb/>
送其傲睨好面訐人皆如此人以是不附之毎爲宋<lb/>
先生言先生曷不於上前薦我先生亦才孟兼欲薦<lb/>
之未有逕㑹上欲用越僧證問先生嘗見證文否誰<lb/>
所有且索之以觀時證爲書與孟兼論性命先生因<lb/>
言太常丞張孟兼所有之詔先生召孟兼以證文至<lb/>
上覽畢顧孟兼謂先生曰張丞卿門人也先生對曰<lb/>
非臣門人乃臣里中子耳且爲文有才甚誠意伯劉<lb/>
基稱之上熟視孟兼曰生骨相薄仕宦徐徐進乃可<lb/>
<pb n="KR4e0074_SBCK_021-37a"/>
耳母驟也未㡬除孟兼爲山西按察司僉事孟兼㢘<lb/>
勁疾惡抵司紏擿奸猾無所貸株連徒黨相援引毎<lb/>
一事株流數十吏民見張僉事出行部皆凛然堕膽<lb/>
如畏鬼神聲聞朝廷陞副使移山東而山東布政使<lb/>
呉印乃鍾山主僧上親選拜官妻　用金帛寵之甚<lb/>
厚印以見知人主自尊重禮節少簡孟兼自負其能<lb/>
無敵且印新用又僧也易之印候孟兼由中門入孟<lb/>
兼以爲印雖位大然我風憲司不當由我中門召守<lb/>
䘚笞之月朔望入學謁孔子畢令諸生執經講說孟<lb/>
兼故以語侵譏印印不平時𥘉刋大明寳鈔印不令<lb/>
<pb n="KR4e0074_SBCK_021-37b"/>
使兵民更自至庫賈錢民以　而孟兼謂此詔印<lb/>
擅行之是違制也騎馬入布政司讁箠僚吏問罪且<lb/>
言將上封事言于朝其僚吏皆大懾勸印即上封事<lb/>
言孟兼見陵侮然孟兼封事終不上也上覽印言以<lb/>
爲孟兼凌我任用臣不遜治笞之孟兼旣辱愈憤即<lb/>
捕爲書封事者欲論以罪印復上書言狀請去位避<lb/>
孟兼之横否者且爲所擠上大怒曰彼乃敢與我抗<lb/>
耶吾今乃與爾抗遂械孟兼至闕下廷詰之命衛士<lb/>
捽髪摘拏垂死特論棄市詔印曰吾除爾害矣善爲<lb/>
之𥘉孟兼遷副使山東自陳父老大夫爲之請假上<lb/>
<pb n="KR4e0074_SBCK_021-38a"/>
許之孟兼歸至家縣令丞皆門謁奉酒牲爲禮孟兼<lb/>
坐受其拜不荅麾酒郤之鄉人皆勸其少遜譲和以<lb/>
下人孟兼不聽及于敗或憐之或快之以爲冝然孟<lb/>
兼中突無憸賊之心祗以尚氣好高人以故爲人所<lb/>
䧟才能者人所欲得也茍無謙遜以奉之而挾以驕<lb/>
人其爲身害奚怪哉孟兼之才使能克巳下人雖不<lb/>
幸未必死而欲尊大其勢而眇略它人謬矣法雖過<lb/>
嚴其底于此酷厥有自哉<lb/>
　　芒茐公傳<lb/>
芒茐公者世莫知其爲何許人或謂居廣信之龍虎<lb/>
<pb n="KR4e0074_SBCK_021-38b"/>
山家世學老子之道天下爲老氏者咸推以爲宗其<lb/>
先在戰國時嘗相韓韓世家其能以計䇿教漢取天<lb/>
下者其祖也東漢亂韓相之末孫避去巴蜀者以禍<lb/>
鬼神語動其民民依之居者賴以脫于難後復來江<lb/>
南道益尊人稱之爲天師異時人主因而封爵之以<lb/>
天師爲稱號禮下之甚至芒茐公其裔也芒茐公姿<lb/>
顔如玉雪目瞳子爍爍有異光少襲祖父爵傳其業<lb/>
其所授徒遍海内所得有精粗其粗者猶能役雷電<lb/>
興雲雨探造化取徴驗如合劵自天子以下皆神芒<lb/>
茐公之道歲時使者存問召至闕下道途所繇閭井<lb/>
<pb n="KR4e0074_SBCK_021-39a"/>
市巷民聞芒茐公且來迎候拜㐲車馬前以萬計車<lb/>
不得行芒茐公命其徒以符投井中令人就取去飲<lb/>
井立涸飲其氷者病亦必愈於是聞芒茐公事者相<lb/>
增加歡語以爲天人而芒茐公弗自是也曰吾祖取<lb/>
老子以無爲爲教其道甚高後世學者多異蓋神其<lb/>
道而後教行<hi>缺</hi>去老子滋逺矣乃謝其徒廬于龍虎<lb/>
山之芝渠峯黜嗜欲薄於自奉以虗静爲極以無言<lb/>
爲教𥘉多藝能好問學學靡所不習後盡棄去以爲<lb/>
害道舉不以累其中志趣超然自得也學道之時<hi>缺</hi>
指太虗示之無爲之言亦推老子太㫖其言不滯于<lb/>
<pb n="KR4e0074_SBCK_021-39b"/>
物不淪於<hi>缺</hi>故共號之曰芒茐公録其所言云賛曰<lb/>
老子後得其道者爲列禦㓂莊周世多有其書而列<lb/>
子言僞也莊周稱曰其緒餘以治國家其土苴以治<lb/>
天下觀曹參<hi>缺</hi>好莊周言又多竒能使盡用之術豈<lb/>
不　也欲其自得者深矣<lb/>
　　菜根居士傳<lb/>
菜根居士括蒼人裔出延陵季子其字曰宗禹少簡<lb/>
伉志氣高不與世俛仰能爲詩歌名出一時嘗遊江<lb/>
淮間釣濠水上登莊周　太極長嘯若不以禍福得<lb/>
失經意者人莫知其爲誰見其家有菜又有䖏士服<lb/>
<pb n="KR4e0074_SBCK_021-40a"/>
因號之曰菜根居士居士聞之曰甚善遂以自名所<lb/>
居種菜數百畦植灌甚時且不留草萊亂之故其𬞞<lb/>
常盛於恒圃性豁朗不設機穽人有過面折之善輙<lb/>
稱服又能料事當否於未然及成不失毫髪以故人<lb/>
爭推其才識與交者貴忘其位長忘其齒賢忘其所<lb/>
德皆傾心爲之盡而居士斥落芒角益以謙和自持<lb/>
客至擷𬞞啐酒旣飲醉輙引客行𬞞圃中人怪其𬞞<lb/>
長問其術居士曰吾不失其性而巳人愈竒之意其<lb/>
可居官累官于時毎使其言不能容接人　不<lb/>
爲人欺是以人愛其寛而伏其明去爲人所思居士<lb/>
<pb n="KR4e0074_SBCK_021-40b"/>
雖仕亦必隱者狀人不稱其官而稱其所居居士喜<lb/>
曰吾所隱誠非名所識也　侯城<lb/>
生曰吾嘗與菜根居士游怪其時郤肉食居士曰子<lb/>
知味之爲味而不知味之味也子以菜味肉則肉非<lb/>
菜也以肉味菜則菜亦肉也賤其所貴則貴者賤矣<lb/>
貴其所賤則賤者貴矣菜哉菜哉其可味也哉故又<lb/>
别自號味齋云其言類知道者余爲論著之<lb/>
　　友鹿翁傳<lb/>
友鹿翁者居寜海東北耆山之下莫知其字名或云<lb/>
　　　　其先祖父嘗侍從大官於宋自宋亡元中<lb/>
<pb n="KR4e0074_SBCK_021-41a"/>
世家故多難厭世俗芬華事自汚棄遺業屏䖏耆山<lb/>
下不交接庸俗日與麋鹿相欵狎若甚好之者而忘<lb/>
其非巳類也别號友鹿耆山之人皆稱之爲友鹿翁<lb/>
云翁氣貌淳厚意志豁然累散家財貸貧民不能償<lb/>
輙置不問視天下事舉無足累其心者因絶弗與人<lb/>
言曰與庸人談不如與吾鹿友服古䖏士服遊林壑<lb/>
間去來如飛年七十餘如六十許人顔靣燁燁有光<lb/>
望之者疑其爲列僊里人知之者謂翁學通古今得<lb/>
養生法跡雖高而行不悖於倫理其友乎麋鹿蓋有<lb/>
激而然者非其意也或問之曰古之士慕一鄉一國<lb/>
<pb n="KR4e0074_SBCK_021-41b"/>
天下皆有資乎其友其友必取道術類巳者以翁之<lb/>
賢不友鄉之賢士而於鹿乎取奚取友之異邪或觧<lb/>
之曰翁之賢視儕軰無可友者與其得憸巧之人而<lb/>
與之遊曷若友無知之鹿邪若使吾有以自娯物皆<lb/>
可以爲徒苟無得乎巳夫孰肯與吾友哉昔舜以大<lb/>
聖人而與麋鹿遊非與之遊也不以所䖏之陋變其<lb/>
樂也傳不云乎篤於爲善者舜之徒翁其近是耶翁<lb/>
聞其語黙然笑不荅或問不巳則指鹿曰子其問諸<lb/>
鹿鹿善知我論曰世傳避世之士如荷篠接輿軰皆<lb/>
誕謾不倫非聖而自高多戻中道以余觀友鹿翁恂<lb/>
<pb n="KR4e0074_SBCK_021-42a"/>
恂然操行馴謹發言必稽乎義其真超乎世俗之表<lb/>
者邪彼以逢聖人而彰而此莫發其光士之立名績<lb/>
於天下者豈不係其所遇哉<lb/>
　　大笑生傳<lb/>
大笑生者越人也通文辭有才畧曉逹世事居家以<lb/>
行義聞然善笑未嘗有威容毎讀古書觀其得失禍<lb/>
福感應之理觸於中輙仰首大笑彌時不止聞人道<lb/>
當時賢不肖所遇乖殊則又大笑不巳或問生太笑<lb/>
爲何生笑而應曰吾笑可笑者耳天地於人蓋等非<lb/>
大異於人也天與地得氣之極盛者而成形故其爲<lb/>
<pb n="KR4e0074_SBCK_021-42b"/>
質巨爲壽久人得其氣㣲且薄故未久即化其爲物<lb/>
一也而俗以能予奪祥咎人者望之有不從而怨訾<lb/>
以爲天之尤豈不妄哉以人視天天固蒼然大也以<lb/>
蟻䖝蛙蝇視人亦猶人之視天乎人曷嘗能制蟻虫<lb/>
蛙蝇之命哉或有踐撲涵蓄之者偶然爾夫億兆之<lb/>
人在天下不啻如蟻虫蛙蝇之多天必人人而察之<lb/>
以紀其善惡而各當其報不亦劳乎且天之所具以<lb/>
爲用者日月星辰風雷霜雪其事至近也猶耳目鼻<lb/>
口之於人至切也而且不能使其無差忒薄食之灾<lb/>
况能禍福乎故爲善惡而期天必報者惑也不可凖<lb/>
<pb n="KR4e0074_SBCK_021-43a"/>
怠而不爲善者尤惑也堯舜之無子孔子顔回之厄<lb/>
夭盗跖之壽且樂皆適然耳天何與乎人頋嘵嘵辨<lb/>
之以爲有定未定而必冀其報或又戚戚然懼其不<lb/>
足恃豈不皆大可笑乎吾少時亦嘗思聖賢憂世之<lb/>
說矣慨然悔悟以爲聖賢者有安斯民之才其軄不<lb/>
得不憂若我於巳且不足何暇他人之憂乎且憂無<lb/>
益也<hi>缺</hi>意不復憂者以笑之適吾性非好笑也可笑<lb/>
者陳吾前不得不笑爾然世人之笑樂也不笑憂也<lb/>
吾之笑非樂不笑非憂而笑在乎憂樂之間知憂之<lb/>
無益故於笑乎發之使我以笑爲憂則我死於憂久<lb/>
<pb n="KR4e0074_SBCK_021-43b"/>
矣又曰富貴貧賤所以榮辱恒人而非我所榮辱也<lb/>
故吾未嘗以慕惡爲心而惟笑以䖏之毀譽喜怒出<lb/>
於人不可以爲輕重故吾聞譽且喜者大笑以應之<lb/>
聞毀且怒者亦大笑以應之我無善而彼譽且喜焉<lb/>
可笑也我無不善而彼怒且毀焉豈不可笑耶又曰<lb/>
天地之勝人也久矣人有可以敵之者非身之謂也<lb/>
或者不思而惟其身之欲是榮欲忽焉而俱滅彼蚩<lb/>
蚩者皆不覺也玆其甚可笑也嗚呼吾安得不笑耶<lb/>
其言如此而每遇儕軰則以告之其儕亦大笑不省<lb/>
也間之京師與余握手金陵門外辨上下古今數千<lb/>
<pb n="KR4e0074_SBCK_021-44a"/>
載事大笑不自勝謂余曰子且竒士觧吾意余亦俛<lb/>
首而笑因呼之曰大笑生生又大喜曰願爲號云生<lb/>
王氏名某字某　說者曰昔者楊朱阮籍皆好哭彼<lb/>
非好哭也心有所憤無以自舒因以寓其意然君子<lb/>
嘗病焉以爲士不值則樂道爾奚爲戚戚哉今大笑<lb/>
生獨好笑豈所謂樂道者非歟孔子論天人之際備<lb/>
矣而亦有所激而然歟否歟雖然其過於怵迫利害<lb/>
而不知止者逺矣<lb/>
　　溪漁子傳<lb/>
溪漁子金陵江寜人少脫畧不拘與群兒嬉遨輙䖏<lb/>
<pb n="KR4e0074_SBCK_021-44b"/>
其上而什伍部署之令之曰之左則趨之左曰之右<lb/>
則折而右無敢過視者溪漁之父素長者常禁切之<lb/>
納之學使讀書時時棄去不肯帖帖諸生間而所業<lb/>
未久即過諸生數倍諸生大畏之其師亦竒之謝曰<lb/>
子非吾曹人也溪漁子亦自雄其才志嘗徃來江淮<lb/>
之南結交大俠異人論古人功業遇當其意徘徊歎<lb/>
息仰天<graphic n="KR3464" url="https://raw.githubusercontent.com/kanripo/KR-Gaiji/master/images/KR3464.png" mimeType="image/png"/>髀若有意於從之遊也與天台林右張轂<lb/>
最善右亦豪士善擊劍知兵而長於爲文轂陽狂飲<lb/>
酒自放於歌詩二人皆自負高一世嬰竪視同列溪<lb/>
漁子在淮上嘗釣海濵望見二人踞坐大咲二人者<lb/>
<pb n="KR4e0074_SBCK_021-45a"/>
知其非庸人也即與之語大驚異其所爲引歸逆旅<lb/>
主人出酒相飲攝衣跣行起舞爲樂驩聲撼數十百<lb/>
家辨難上下古今事折衷損益根㩀理道識者知其<lb/>
非狂生或不識其爲人共瞷指咲之以爲真狂或又<lb/>
疑其爲神仙人云溪漁子舉若不聞遇適其志鮮衣<lb/>
羙　行衆人中見者争觀之否則𬒳汚垢短衣逐躡<lb/>
市人後市人吁之弗辭也後溪漁子盡悔故所爲買<lb/>
書千餘卷伏而讀之爲文章竒偉伉徤然恥以自名<lb/>
常曰漢無儒者惟賈生諸葛孔明耳唐人陸䞇粗有<lb/>
識然不足庻㡬王道所貴乎學將以輔天地所不及<lb/>
<pb n="KR4e0074_SBCK_021-45b"/>
不然多讀書何爲識溪漁子者聞其論高愈疑之終<lb/>
莫能測其爲何如士也或曰金陵有隱者王顯㣲仲<lb/>
好竒溪漁子即其人云或曰非也　方子曰古者豪<lb/>
傑士其身未遇志未信于時寜晦于屠釣以自全不<lb/>
忍以細利挫其心彼誠有以真知輕重之分也溪漁<lb/>
子坐都邑中而逺利詭隱使人莫測其淺深此其志<lb/>
不茍且也明矣要之一世竒士哉<lb/>
　　魏節婦傳<lb/>
魏節婦趙氏者名第台之寜海人也父國真故邑大<lb/>
家延儒傳之能爲春秋學者教其子仲武與江浦魏<lb/>
<pb n="KR4e0074_SBCK_021-46a"/>
氏子順之同受春秋頴悟精勤嘗與仲武較藝大爲<lb/>
國真所激賞順之祖悌元時以貲雄於鄉爲里主常<lb/>
儲錢百錠爲官用缺復𥙷足其數一錢不取諸民民<lb/>
德之呼爲魏百錠父恩能賙人之急寒者與衣飢者<lb/>
與食死而不能塟者與棺槥國真聞之歎曰求福無<lb/>
如積善脩身無如好學吾無間然矣遂以女歸順之<lb/>
生二女而順之䘚婦年僅二十四即以猶子校爲嗣<lb/>
誓不它適其兄仲武憐之潜受同邑婁氏聘議欲強<lb/>
迎之歸奪其志節婦聞之謂曰將嫁而女弟乎吾生<lb/>
爲魏氏婦死爲魏氏鬼爾吾弗歸也堅不爲動其兄<lb/>
<pb n="KR4e0074_SBCK_021-46b"/>
不能奪校甫七歲晨昏教養至于成立爲娶同邑應<lb/>
氏生男女各二人而校亦蚤世應氏時年二十九上<lb/>
奉孀姑下撫諸子兢業惕勵無毫髪増損於前人男<lb/>
娶女嫁各適其冝人皆以爲善繼志趙氏今年九十<lb/>
三尚康強無恙應氏逮將五十子孫森然孝養不怠<lb/>
人人以爲節義所報校字師學應氏字小其子曰海<lb/>
曰江<lb/>
　　童賢母傳<lb/>
童賢母姓羅氏寜海童䖏士釋卿妻也羅爲縣舊族<lb/>
賢母少喪親姿端厚有識度年十三歸童氏時䖏士<lb/>
<pb n="KR4e0074_SBCK_021-47a"/>
之祖母高年而父母皆老賢母事之孝敬雍順治産<lb/>
業習女工甚得婦道舅姑喜家政一任之祖母晚病<lb/>
手足痺不能舉溲惡或時汚牀席賢母躬抱持洗滌<lb/>
飲食必執匙筯以進久而不懈祖姑心德其所爲毎<lb/>
私祝曰吾苦新婦無以報願汝有子有婦咸若汝之<lb/>
孝敬賢母有知能遇女妹及族人親戚皆有恩祖姑<lb/>
及舅姑䘚相夫奉喪塟於内外細粗指畫經綜皆有<lb/>
方畧條理旣而家浸盛生四丈夫子子長各有才智<lb/>
好學問訓以禮義忠厚尤有母道及䖏士蚤世諸子<lb/>
長娶婦生孫一聽賢母之教遂相與合食不分財異<lb/>
<pb n="KR4e0074_SBCK_021-47b"/>
㸑作先祠置祭器以奉祖考家庭之間出内有法長<lb/>
㓜有倫遇人有惠待賔客有禮於是賢母逺邇皆稱<lb/>
焉𥘉元季無政大家以貲結長吏田之租稅俾小民<lb/>
佃者代輸里正因而漁利毎畒徴米四升小民以爲<lb/>
病㑹賢母家爲里正催民租稅命减其半不足寜出<lb/>
巳粟以輸鄉閭貧弱頼以不困洪武𥘉寜海及隣縣<lb/>
飢里中冨人以麥貸貧乏者毎麥斗責榖二斗三升<lb/>
時賢母家有麥數廩召諸子謂曰飢者衆而吾家幸<lb/>
有餘安忍乘時取倍蓰之息若等無效它人冝减息<lb/>
一斗以爲鄉率於是長子遵母意與諸弟行之又白<lb/>
<pb n="KR4e0074_SBCK_021-48a"/>
于縣請禁多取息以病民者數百里内貸麥者利其<lb/>
息少競奔走焉咸歎息以爲童母恩巳母好施予孤<lb/>
弱不能自存者給以錢粟不責其償爲之娶婦使成<lb/>
家業如是者二十餘人人或告飢推食以予之遇人<lb/>
有急度其事可解屬諸子爲解之後或背負絶不與<lb/>
較至不義人戒莫近事於不可者戒弗爲其揣料世<lb/>
事明逺甚雖丈夫有弗逮也家人指逾千婢僕指稱<lb/>
之人人察其飢飽苦樂與其才性所冝無有怨者今<lb/>
年㡬八十子婦及諸孫婦男女數十人曽孫七八人<lb/>
奉養祗順不敢違果若祖姑所祝名人士往來者皆<lb/>
<pb n="KR4e0074_SBCK_021-48b"/>
致拜而去稱賢母云賛曰天道報施豈不昭哉世俗<lb/>
智識淺蔽所蘄少不讐輙疑無禍福何其謬也吾觀<lb/>
世人家之興廢多由於婦德孝慈惠和者必生賢子<lb/>
暴逆狠悖者必無後福非特天意也氣之所感召各<lb/>
以其類應固有以致之矣考之童母之事祖姑雖古<lb/>
所稱孝婦何以過其愛人恤物有足多者殆非特婦<lb/>
人所難也卒受善祥果致才子以昌大其宗孰謂積<lb/>
德而不可恃乎<lb/>
　　二賢婦傳<lb/>
浦江嚴氏婦者鄭氏女鼎也鄭氏之先以行義著聞<lb/>
<pb n="KR4e0074_SBCK_021-49a"/>
州郡累數世不異居至宋青田尉德璋生鼎而愛之<lb/>
擇所居得嚴某歸其家鄕隣以爲鄭氏之女必賢可<lb/>
知也皆瞷視其所爲見其事舅姑順恱而有禮䖏庭<lb/>
闈無謔言疾步乃私語曰吾知其異常人也今乃果<lb/>
然歸未久嚴氏貲稍衰饘粥或不給禮舅姑不以窶<lb/>
薄其父母冨憐鼎獨貧將召而勞之鼎雅自脩飾無<lb/>
異平時未嘗以貧故告其父母父母欲卑之財則辭<lb/>
曰吾鄭氏固有成法何以女貧故多卑之財乎終不<lb/>
受其父䘚母遺之絰帛曰斯若翁喪帛也今不成服<lb/>
矣以遺汝泣曰古有父死而不忍視其書以手澤存<lb/>
<pb n="KR4e0074_SBCK_021-49b"/>
也喪帛之存其比之書也大矣烏忍而受之母慚其<lb/>
言不敢復出口時其歸卷而納諸衾笥旣歸知母之<lb/>
蔵也奉而韜于篋踰年而省母則出諸篋還之其不<lb/>
妄取如此嚴氏族皆賢之母女之甥爲諸暨金生有<lb/>
賢行既而妻于鼎之曽孫源其事舅姑如其外王母<lb/>
之在嚴氏姑甞感末疾不能興起晨昏侍床下煑麋<lb/>
煉藥踞坐其側扶其首而飲食之或不進則憂戚與<lb/>
人言姑之疾輙嗚咽悲嘆及至姑所強爲喜恱之色<lb/>
以温之姑疾甚久而卒孝養不怠姑垂死以手指天<lb/>
曰吾苦吾婦無以謝願得孝婦事之足矣喪其姑極<lb/>
<pb n="KR4e0074_SBCK_021-50a"/>
悲哀無巳聞者爲之泣下夫中歲慕黄老家言入山<lb/>
獨居間一至其家即去奉之愈恭如大賓家嘗遇盗<lb/>
賊夫䖏山中金携其貲避匿他所及賊至逼甚知不<lb/>
可保委貲而去獨䄂其先世墓文一卷及歸貲盡獨<lb/>
出墓文歸其夫其夫驚喜曰貲失千萬不足惜此文<lb/>
乃吾日夜属心者若能存之真吾婦也後生子材娶<lb/>
宋　公女爲婦果孝類之䘚如其志云<lb/>
方子曰教之於人也要矣吾聞鄭氏之先祖曰綺者<lb/>
𥘉家貧其鄉人遺之金數斤郤去不取嚴氏婦綺之<lb/>
來孫也其不妄取固亦冝也若金氏少嘗受教於嚴<lb/>
<pb n="KR4e0074_SBCK_021-50b"/>
氏婦矣觀其競競然奉舅姑久而無怨是雖孝子所<lb/>
難終有孝婦如其姑之所願豈可謂無天道哉<lb/>
　　　　　　　　　臨海縣知縣黄誥<lb/>
　　　　　　　　　黄巖縣知縣張師善<lb/>
　　　　　　　　台州府儒學教授尚　芳<lb/>
　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝葉琰王梅齡<lb/>
　　　　　　　　　　　　　臨海縣儒學生李臨卿戴濬之<lb/>
　　　　　　　　　　　　　黄巖縣儒學生孫思光牟汝鈞　校對<lb/>
遜志齋集卷之二十一<hi>終</hi>
<pb n="KR4e0074_SBCK_021-51a"/>
</p>
<p>
</p>
  </div>
</body>
</text>
</TEI>
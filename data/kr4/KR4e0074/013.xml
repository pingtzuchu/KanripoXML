<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_013-1a"/>
遜志齋集卷之十三<lb/>
　中順大夫浙江按察司副使奉勅提督學校雲間范惟一　編輯<lb/>
　奉政大夫浙江按察司僉事奉勅整飭兵備南昌唐尭臣校訂<lb/>
　中順大夫浙江台州府知府事前刑部郎中東呉王可大校刋<lb/>
序<lb/>
　　宋氏世譜序<lb/>
士有無位而可以化天下者睦族是也天下至大也<lb/>
睦吾族何由而化之人皆欲睦其族而患不得其道<lb/>
吾爲之先孰忍棄而不效乎有族者皆睦則天下誰<lb/>
與爲不善不善者不得肆至治可㡬矣睦族之道三<lb/>
<pb n="KR4e0074_SBCK_013-1b"/>
爲譜以聯其族謁始遷之墓以繫其心敦親親之禮<lb/>
以養其恩譜之法正月之吉㑹族以脩譜也四時孟<lb/>
月㑹族以讀譜也十二月之吉㑹族而書其行以爲<lb/>
勸戒也謁墓之法春序飲以申禮義秋序飲以明憲<lb/>
章也親親之道喜戚富貧相慶吊周䘏也老壮稚弱<lb/>
相敬譲慈愛也役相助也力相藉也難相拯而死相<lb/>
塟也斯三者並行雖士可以成化况有位者乎不難<lb/>
於變天下之俗况鄉閭之近者乎近者宜其易爲有<lb/>
位者宜其易化然而莫爲且莫化者知道者鮮也知<lb/>
道而有位人焉得而不望之乎金華宋氏太史公之<lb/>
<pb n="KR4e0074_SBCK_013-2a"/>
族太史公以道徳文學師當世道之行先於其族凡<lb/>
可以睦族者無不爲矣斯其譜也譜非公一代之書<lb/>
後世之所守者也非止一家之事舉族之所取則者<lb/>
也使逺而後世衆而族人皆如公之心雖無焉可也<lb/>
茍爲不然有法以傳之猶恐其或廢况徒譜乎某是<lb/>
以私附其說于後俾後之人得以覽而擇焉由一族<lb/>
而推之天下将必自茲始此固公之志也歟<lb/>
　　謝氏族譜序<lb/>
先王之盛以井地養民以比閭族黨之法聯民以學<lb/>
校三物之典教民凡羣居耦聚者非必有昆弟之親<lb/>
<pb n="KR4e0074_SBCK_013-2b"/>
宗族之序然貧能相收患能相䘏䘮相助而死相塟<lb/>
喜相慶而戚相憂小而五家之比大而萬二千五百<lb/>
家之鄉其情皆如骨肉之親之厚且篤也及乎法弛<lb/>
教失雖同宗共出之人乖離渙散而不相合貧也而<lb/>
或陵之患難也而或乗之死䘮也而或棄之於是倫<lb/>
理大壊而不可振嗚呼王政之廢興豈細故也哉當<lb/>
其行也能使至䟽者聚而爲膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>及其巳廢至親之<lb/>
愛皆化而爲途人親睦之俗成雖天下不足治情乖<lb/>
勢散之餘士者欲善其家族猶且難之吾以是知先<lb/>
王維世持民之道非後世所能及而後世之爲士者<lb/>
<pb n="KR4e0074_SBCK_013-3a"/>
難於先王之時也象山謝徳祚氏士之有志者也嘗<lb/>
爲薦者出爲南陵丞以歸其先由台之石馬來遷徳<lb/>
祚閔其宗族傳序久逺子姓衆多而莫或統之其勢<lb/>
将至於渙散而不可合於是上自始遷之祖下逺其<lb/>
子孫凡十三世譜其名字壽年卒塟及其行事爲書<lb/>
且自述其意以告來者戒其無至相凌相棄以同於<lb/>
途人既而復念石馬之族及近族之爲寜海陳氏後<lb/>
者乃悉訪其族人而省之遇其尊長有禮而待其卑<lb/>
且少者有恩茍尊矣雖少不敢忽苟族矣雖貧不敢<lb/>
遺與之交者咸稱其美以爲徳祚非特能爲譜也必<lb/>
<pb n="KR4e0074_SBCK_013-3b"/>
能睦其族予聞而甚善之天下俗固非一人一族之<lb/>
所能變然天下者一人一族之積也生乎世者莫不<lb/>
有祖有祖者莫不有族使有族之人皆知相親相輔<lb/>
如先王之民聯之以譜諜紏之以禮文歳時爲酒食<lb/>
以洽其歡胥告戒以匡其失賙恤資助以全其生是<lb/>
雖未行比閭族黨之法而先王之法意實行乎其中<lb/>
矣如是則民皆樂生而好善重其身而不遺其親天<lb/>
下㡬何而不大治乎夫以徳祚之有志而能脩其譜<lb/>
不待予言而明也脩譜而先王之法意存焉此則予<lb/>
之所欲言以爲天下勸者也<lb/>
<pb n="KR4e0074_SBCK_013-4a"/>
　　童氏族譜序<lb/>
有天下而不能爲千載之慮者必不能享百年之安<lb/>
爲一家而無數世之計者必不獲樂其終身事變之<lb/>
生固非智計之所能盡備也然古之賢者寧使思慮<lb/>
出於事物之外而不使事物遺乎思慮之表方其燕<lb/>
安無事之時日夜之所營爲恒恐一事之未周而啓<lb/>
将來之患一時之或懈而基無窮之憂人固疑其爲<lb/>
計之過也而不知必如是然後可委諸天命晋何曽<lb/>
見武帝論議無經逺大畧語其子孫以爲天下将亂<lb/>
後果如其言吾嘗謂曽明於觀國而暗於自知夫以<lb/>
<pb n="KR4e0074_SBCK_013-4b"/>
人臣處富貴之極不能爲國謀計而日食萬錢善爲<lb/>
子孫慮者果若是乎曽没未㡬而何氏無存者曽實<lb/>
禍之也自三代以降謀國之畧皆何曽之所笑而大<lb/>
夫士之家抑又甚焉孝弟忠信以持其身誠恪祠祭<lb/>
以奉其祖明譜諜叙長㓜親踈之分以睦其族累世<lb/>
積徳以求無獲罪于天脩此則存廢此則亡此人之<lb/>
所識也而爲家者鮮或行之當其志得意滿田園不<lb/>
患其不多而購之益力室廬不患其不完而拓之益<lb/>
廣至於子孫久逺之計所當慮者則棄而不省以爲<lb/>
可委之於命而非人之所爲嗟乎夫豈知禮義不修<lb/>
<pb n="KR4e0074_SBCK_013-5a"/>
子孫不賢則吾所欲富貴之者適所以禍之也而豈<lb/>
足恃哉若吾鄉童君伯禮則不然君有明識特操而<lb/>
質性敦厚乎居恂恂以和而遇事善㫁處兄弟義不<lb/>
忍析聚族而居諸弟承其志順其所爲相與作祠堂<lb/>
以奉其先祖歳時以禮行事遇人有恩而於族人尤<lb/>
厚嘗以譜諜未脩令子弟考質而爲之且屬予叙其<lb/>
首予謂童君可謂知所先後矣家之爲患常始於乖<lb/>
爭而乖忤之端在乎不知其本兄弟之於父其爲本<lb/>
近也其情親而易感也至於孫之於祖則稍逺矣由<lb/>
孫而至於曽玄則愈逺矣而况由曽玄而至於十世<lb/>
<pb n="KR4e0074_SBCK_013-5b"/>
至於無窮者乎使十世之後而相親如兄弟知有其<lb/>
本而不敢視之如路人非統之以祭祀而合之以譜<lb/>
圖安能使之然哉是知家之有廟族之有譜善爲家<lb/>
者之所當先也而童君獨知而爲之豈非賢乎雖然<lb/>
賢其身非難也使其子孫象其賢爲難賢其子孫有<lb/>
道不違乎天天斯祐之矣天者非它也吾心之理也<lb/>
茲理也聖由是而聖賢由是而賢可以治身可以保<lb/>
家可以推而逹之天下童氏後人誠能守之而弗失<lb/>
處乎家則遺子孫以安出而居乎位則爲天下建長<lb/>
久之業使童氏之宗赫然光於後世寧知不始於今<lb/>
<pb n="KR4e0074_SBCK_013-6a"/>
乎予與童君相好而其子姓多好學有文其姓氏之<lb/>
所自不待予言而童君之美與其所當知者則不可<lb/>
不言也故爲之言使知雖治一家亦不可無久逺之<lb/>
慮而童氏之盛盖未艾也<lb/>
　　葛氏族譜序<lb/>
台之屬邑五其俗各殊地大物衆者則機辯輕捷而<lb/>
過於華僻在險隘者則椎魯儉固而近於陋寧邑居<lb/>
郡之東北與㑹稽四明相衘而爲徃來之衝有山溪<lb/>
竹木之美稻麥魚鹽之饒故其大家多優𥙿和雅喜<lb/>
學而好文其小民力業寡求鮮爭而罕訟其俗最爲<lb/>
<pb n="KR4e0074_SBCK_013-6b"/>
得文質之中然東西兩際巨海異時畨檣賈舶駢集<lb/>
競凑之所染習異俗人居其間或失其常惟縣之北<lb/>
鄉風氣奥宻視諸邑爲最善北鄉有聚落曰泉水山<lb/>
秀而川廻土地沃衍岡阜綿亘有若環焉者葛氏世<lb/>
居之葛氏之先在宋𥘉自東陽仁壽鄉之葛嶺來遷<lb/>
當端平咸淳之際讀書取科第得官者數人然官止<lb/>
丞尉不大顯而諱午炎字南仲者篤志爲善有恵及<lb/>
人厥後子孫日衆多蓄財積粟以給鄉閭之求者相<lb/>
望屋之榱角相交田之疆畝相錯延袤數里皆葛氏<lb/>
之族其地至於不能容則分而出居於外故其仕者<lb/>
<pb n="KR4e0074_SBCK_013-7a"/>
厚重遜譲訥於言而敏於事其隱伏耕作者咸知自<lb/>
逺於法而保其家故其俗視縣爲尤美今十五世矣<lb/>
諸孫之文者養心以爲族既大而不復輯之則異日<lb/>
或至不相親也謀於諸父昆弟輯其枝派分别名字<lb/>
年壽卒塟之詳爲書徴余爲之序天下之俗不能自<lb/>
成由乎一國之俗國俗之所興由乎一鄕之俗鄕俗<lb/>
之所起由乎一族之俗茍非有君子長者出乎其類<lb/>
而表率之何以保其室家而昌其後哉予嘗觀世之<lb/>
名族子孫相傳閱數百載而不墜者其祖必有盛徳<lb/>
餘善以爲之基而又能防範扶植以維持其變是以<lb/>
<pb n="KR4e0074_SBCK_013-7b"/>
薰涵漸漬以成其風俗及俗之既成耳目之際皆足<lb/>
以化其心固能不奪于世故而有以守其遺業茍無<lb/>
徳以培其本無法以貽於後人雖以天下之大而猶<lb/>
懼其弗能保而况於家族乎葛氏之先基以奕世之<lb/>
善而養心復爲之譜以圖睦其族人此其爲宗族計<lb/>
也不亦逺哉自茲而徃将見俗益淳傳益盛非特若<lb/>
今而巳也予亦有意於斯事毎謂非譜無以收族人<lb/>
之心而睦族之法不出乎譜竊嘗折裏古道之宜于<lb/>
今者欲與族人行之徳不敏而力不逮盖久而未之<lb/>
試也養心昆弟多才而有志能不慨然於此乎審能<lb/>
<pb n="KR4e0074_SBCK_013-8a"/>
因是譜而行古之道則古之俗復見於世則吾之族<lb/>
亦有所效矣盖事或患於有志而勢不獲爲或勢可<lb/>
以爲而患於用非其道然則吾於葛氏譜也其能無<lb/>
所感也夫其能無所望也夫<lb/>
　　范氏族譜序<lb/>
爲子孫以奉先祀亦難矣爲常人之子孫非難而爲<lb/>
名人之子孫難也爲名人之子孫固難而爲大賢之<lb/>
子孫尤難夫嚴蒸嘗守冡墓保上世之所傳以自立<lb/>
於閭里常人能是亦足矣而欲繼名人之門者豈止<lb/>
於斯而已乎行焉必端也言焉必信也學必有以過<lb/>
<pb n="KR4e0074_SBCK_013-8b"/>
於人而才必有以用於世也求無愧於名人庻乎其<lb/>
可也而欲卓然立於大賢君子之後以求無忝焉則<lb/>
此何足以慰天下之望哉故言乎家世之可貴則莫<lb/>
尚乎爲賢者之子孫言乎道徳之難全亦莫難乎爲<lb/>
聖賢之後也美才篤行之士子孫能世其家者未嘗<lb/>
絶而孔孟之胄千載無顯人非無顯人也祖徳崇高<lb/>
難乎其爲顯也蜀之范氏在宋盛時忠文公景仁以<lb/>
危言高節爲海内所宗而正獻公淳夫以直道正學<lb/>
爲元祐名臣正獻之子元長復能繼先業爲建炎良<lb/>
史官聲猷之美後先相照可謂盛矣元長七世孫煥<lb/>
<pb n="KR4e0074_SBCK_013-9a"/>
卿值元季之亂圖牒散亡重緝所知自忠文公高祖<lb/>
而下至于今凡十五世爲家譜以示将來煥卿之子<lb/>
彦良從予遊因以序爲屬古之貴乎脩譜者非特以<lb/>
著世次紀官位而誇于人也盖将使後世觀之而考<lb/>
世徳之淳疵明流澤之廣狹而益思所以自立云爾<lb/>
在忠文之時秉國柄以好惡榮辱當世士者莫如王<lb/>
安石吕恵卿在正獻時莫如章惇蔡京張商英林希<lb/>
之流此數人者方其志得氣盛視賢士大夫不啻其<lb/>
敵讐必欲擯廢竄殛之而後快由今觀之彼之禍心<lb/>
虐𦦨銷㓕無遺而㐫聲惡聞不可掩匿人至不忍言<lb/>
<pb n="KR4e0074_SBCK_013-9b"/>
之於口而其遺胤亦未聞有存者縱或有之非惟人<lb/>
所惡見而爲之子孫亦羞稱其世而不慊其爲人范<lb/>
氏二三公雖不獲富貴於時或遭竄斥以死然至今<lb/>
尊仰師慕愈久而益隆而其後人猶能嗣詩書禮樂<lb/>
之傳久而弗變則夫人亦何樂爲小人而不思爲君<lb/>
子之歸哉范氏子孫觀乎譜而師先祖之善戒小人<lb/>
之惡則爲君子也可兾矣夫有君子而無禄位族雖<lb/>
衰猶盛也禄位光榮而君子無聞焉族雖盛猶衰也<lb/>
煥卿年八十餘學行敦慎鄉人稱之而彦良亦好學<lb/>
有志所謂無忝於賢者之子孫其将在是乎<lb/>
<pb n="KR4e0074_SBCK_013-10a"/>
　　徐氏譜序<lb/>
徐氏出於伯翳之裔偃王爲江南著姓其在大末者<lb/>
爲尤著大末支縣曰開化宋徽宗時名深始遷居之<lb/>
子孫雖不大顯而能世其善脩其譜不廢國朝有天<lb/>
下其十五葉孫生以諸生入太學擢給事中乃以譜<lb/>
來徴序世之號徐姓者皆稱偃王爲諸侯未嘗受命<lb/>
仁義脩於躬而隣國之君皆甘心北靣事之及見征<lb/>
於周天子遁去不敢較其民相率而從之者甚衆則<lb/>
其徳之盛盖有太王文王之風焉宜乎其後之昌而<lb/>
樂祖之也與偃王俱爲諸侯者以千數今不能皆有<lb/>
<pb n="KR4e0074_SBCK_013-10b"/>
後其名亦無若偃王之盛者以此知富貴而湮滅者<lb/>
何限惟爲善乃足傳于後世偃王雖不王其遺厥後<lb/>
者大矣今呉越有楊氏皆大業之諸孫問其所宗則<lb/>
赧然諱稱之雖其譜亦諱而不書顔淵曾參未嘗有<lb/>
位天下之顔氏曾氏咸慕而祖之以誇於人又可見<lb/>
善不足者雖貴盛不容於子孫徳義之士布衣以死<lb/>
猶爲萬世所慕不特偃王爲然也然則徐氏之祖偃<lb/>
王者其可不思勉哉君子澤垂後世者有時而既偃<lb/>
王去今三千餘年矣盖不可恃也有志者居田里則<lb/>
率仁義以化其鄉守爵禄則率仁義以行其官如此<lb/>
<pb n="KR4e0074_SBCK_013-11a"/>
則善爲徐氏矣茍不能然而曰祖偃王其如偃王何<lb/>
哉<lb/>
　　呉氏宗譜序<lb/>
宋之遷于江南婺去國都爲甚邇其地寛衍饒沃有<lb/>
中州之風故士之自北至者多於婺家焉于時婺之<lb/>
俗比他郡爲最美爲學者先道徳而篤行誼尚廉潔<lb/>
而崇氣節脩譜諜而謹名分暨宋之衰而至于失國<lb/>
老儒先生多感慨奮激深衣大冠處林壑甘貧賤而<lb/>
不肯少狥于世今百餘年矣余不及見其全而喜與<lb/>
士遊者樂其故俗而思其遺風庻㡬乎得有若昔之<lb/>
<pb n="KR4e0074_SBCK_013-11b"/>
君子者而事之也昔年見太史公于京師心樂焉以<lb/>
爲不愧乎宋之士考其所爲無不合者而恨世不能<lb/>
深知公之爲人視其徳行讀其文章而不知公非今<lb/>
世之士也學于公者多矣智足以知公者盖衆求其<lb/>
内而不失士之行者其呉彦誠乎彦誠質厚而志篤<lb/>
有司嘗以其才應薦彦誠以親辭不可薦者閔其貧<lb/>
謀于縣人合數十緡贐之却不取卒辭于大臣以歸<lb/>
太史公致政家居以事獲譴就逮故人親厚者畏禍<lb/>
及多避匿散去獨彦誠左右公如平時及公事竣歸<lb/>
蜀彦誠又将告諸閭里知義者以周公余以是知彦<lb/>
<pb n="KR4e0074_SBCK_013-12a"/>
誠過於恒人甚逺也士當無事時崇言侈論莫不重<lb/>
自許或詆之爲恒人必怫然怒及臨財利遭變故能<lb/>
小異於恒人者寡矣此宋之士所以爲難能余於太<lb/>
史公而益信彦誠之善學也彦誠它日脩其家譜示<lb/>
余知其先在宋爲儒家而彦誠欲予序以告其族人<lb/>
余言不足爲呉氏告也若鄕邦之故俗與彦誠志行<lb/>
之大端則後人所宜知也<lb/>
　　樓氏宗譜序<lb/>
先王之世井田之法行百姓知相拯恤一國猶一族<lb/>
一里猶一家况其同姓之人乎然猶恐其未至也復<lb/>
<pb n="KR4e0074_SBCK_013-12b"/>
立大宗小宗之法以維持其心是以上下親睦風俗<lb/>
和厚歷世長久六七百年而不壊豈非治之得其道<lb/>
故耶自井田墮廢人各顧其家家各務其私至於兄<lb/>
弟且相攘奪况他人乎井田王制之大者吾末如之<lb/>
何可以稍見先王之遺意者惟譜系之法可爲耳一<lb/>
鄕之中一姓之人少者數十家多者數百家其富貧<lb/>
貴賤強弱之不同至相懸也茍無譜以列之㡬何富<lb/>
者之不侵貧貴者之不凌賤強者之不暴弱也乎得<lb/>
其人謹書之干譜取而閱之曰是雖賤與吾同宗也<lb/>
是雖貧與吾同祖也是雖弱亦吾祖之子孫也黙而<lb/>
<pb n="KR4e0074_SBCK_013-13a"/>
思之盖恍然悲而惕然懼矣匪惟一鄕一姓者爲然<lb/>
也同邑同郡之一姓皆然豈惟郡邑之一姓者爲然<lb/>
一國之中其始徙必本於一人人能思之則雖相去<lb/>
千里可合爲一宗視之如一家也奚有爭奪哉是法<lb/>
也先王之遺意存焉而廢也久矣親親之道息而風<lb/>
俗寖衰一鄉而同俗者且不思其本况郡國乎郡國<lb/>
之不可知而合者勢逺而無徴也勢吾亦莫如之何<lb/>
幸而可譜者惟同鄉者爾尚古之士間能爲之則又<lb/>
徃徃循私而失實或謬制字名加於不可考之世或<lb/>
旁援貴顯之人加諸其譜之首而棄其所出之祖者<lb/>
<pb n="KR4e0074_SBCK_013-13b"/>
衆矣是不亦愈失古之意哉烏傷樓希仁盖知此矣<lb/>
樓在晋宋間嘗有顯者希仁皆不敢取信獨自十世<lb/>
祖以下書之几生仕卒塟之詳茍有聞者無不備載<lb/>
闕其所不知而信其所知也嗚呼是不亦有識而合<lb/>
於古者乎公侯将相之生夫寧有種在人之自脩耳<lb/>
希仁第訓誘其族人自脩而爲善茍爲善後世不患<lb/>
無顯者斯譜不患無傳也余竊有志於先王善俗致<lb/>
治之道而力未足以見之觀希仁之爲而慊乎志故<lb/>
序其末簡抑亦有所感也夫<lb/>
　　丁氏復姓序<lb/>
<pb n="KR4e0074_SBCK_013-14a"/>
吾邑丁先生譜其宗爲圖以書言於予曰吾之先本<lb/>
丁氏世爲越之新昌人所居之地曰南州始遷之祖<lb/>
曰某傳十三世諸孫數十家其諱某者吾之曽大父<lb/>
也不幸少孤母夫人來歸寧海陳氏遂從而家焉陳<lb/>
氏因而子之歷吾祖吾父三世百年承陳氏祀雖知<lb/>
吾先之氏丁而不知其所由來新昌之族知吾祖以<lb/>
孤童適異邑而不知其所攸託盖俱至於忽忘也久<lb/>
矣頼天之恵先祖之靈迨於吾躬獲遇宗人宜民於<lb/>
逆旅宜民丁氏之文者與予語族姓書余告之故宜<lb/>
民驚喜出其譜稽余言皆信乃以其譜授余余奉以<lb/>
<pb n="KR4e0074_SBCK_013-14b"/>
歸率昆弟子姓祗告祖考易神主爲丁氏祀禮所得<lb/>
祀者如常儀然而陳氏子育吾先爲恩甚太吾亦不<lb/>
敢遽忘而遺其祀俾承嗣之嫡祀奉之於禮其宜子<lb/>
尚爲序其故以示後之人使自茲母重至於忽忘也<lb/>
余受書視圖爲之歎曰先王治天下之具與世變滅<lb/>
盡矣所傳而不可盡變者獨姓氏爲尚存然而自秦<lb/>
漢降或更於俗主之賜或以避仇而易或以避嫌而<lb/>
變或以委身他族而棄其族籍籍乎紛亂如禾黍䄺<lb/>
稗之相雜使人莫究其本根所存者未必可考可考<lb/>
者未必可信安在其爲弗變也哉當其初亂之時茍<lb/>
<pb n="KR4e0074_SBCK_013-15a"/>
有稽古尊祖之士出而正之其變未至是極也因焉<lb/>
而不革冐焉而不去及其歳久地逺而益訛雖有欲<lb/>
正之者文獻殘缺亦終不敢果其是非此姓氏所以<lb/>
爲難言也今也丁氏之爲陳幸而地之相接爲甚近<lb/>
世之相違爲未逺先生有尊祖之美舊宗有可正之<lb/>
文宜其正之不難也雖然人之自異於同類者姓也<lb/>
斯外也命於人者也所由異於物者性也斯内也命<lb/>
於天者也外失之而不正不失其爲人内失之而不<lb/>
察則與物㡬矣故善尊祖者莫先於知其姓尤莫大<lb/>
於盡天之性丁氏祖齊丁公丁公之先尚父也尚父<lb/>
<pb n="KR4e0074_SBCK_013-15b"/>
之訓曰敬勝怠者吉怠勝敬者滅義勝欲者從欲勝<lb/>
義者㐫此盡性者所宜勉也丁氏之子孫其尚無忽<lb/>
忘也哉<lb/>
　　族譜序<lb/>
昔天地未分名曰混沌混沌以後名曰太乙太乙以<lb/>
後名曰太始太始以後名曰太𥘉太𥘉以後名曰開<lb/>
闢開闢之時始分天地清氣上而爲天有日月星辰<lb/>
濁氣丁而爲地有山川草木其氣清濁以成形結而<lb/>
爲人禽獸萬物之象清氣結而昇者爲聖人濁氣混<lb/>
而下者爲凡庻其類各有四大之形同禀五常之性<lb/>
<pb n="KR4e0074_SBCK_013-16a"/>
性者情也有情則受命並受天地自然之氣結爲男<lb/>
女則有夫妻既有夫妻則有父子既有父子則有兄<lb/>
弟則有朋友既有朋友則有爵禄則有諡號則有封<lb/>
邑既有封邑則有茅土既有茅土則有親踈則有宗<lb/>
族既有宗族則有譜序姓者生也共相生長宗者總<lb/>
也總統相連族者聚也非類不聚各相尊榮三皇已<lb/>
前無文無紀五帝已後典籍興焉莫不書其附䇿揚<lb/>
其徳行典誥書其姓名顯其禄位序述千古所驗則<lb/>
明其世代者可序曰譜者普也普載祖宗逺近姓名<lb/>
諱字年號又云譜者布也敷布逺近百世之綱紀萬<lb/>
<pb n="KR4e0074_SBCK_013-16b"/>
代之宗派源流序述姓名謂之譜系條録昏宦謂之<lb/>
籍状天下書之謂之紀諸侯書之謂之史大夫書之<lb/>
謂之傳總而言之謂之譜譜者𥙷也遺亡者治而𥙷<lb/>
之故曰序得姓之根源記世數之逺近父昭子穆百代<lb/>
在於目前鄭玄曰譜之於家若網在綱綱張則萬目具<lb/>
譜定則萬枝在今恐一枝之上枯榮有異則強弱相凌<lb/>
一祖之後貴賤不同尊卑相濫今舉大綱以明衆目是<lb/>
以四海各流乃東出而西歸九河分趣雖道異而源<lb/>
同是以樹有凋榮之幹羽有長短之毛或短褐輕裘<lb/>
咸出公卿之胤佩玉負薪不廢連枝共葉詩云獨行<lb/>
<pb n="KR4e0074_SBCK_013-17a"/>
踽踽豈無他人不如我同父父子相因不比他人之<lb/>
姓豈是百裔同居一祖千葉同生一株株強則葉盛<lb/>
根弱則幹微分之五世之謂族元祖是稱之爲宗宗<lb/>
族同姓記之在此譜考光乎先世之蹤以示萬代之孫<lb/>
也胤者繩繩不絶之義可謂不忘親也雖然散在九<lb/>
州而蹤元無二分居百國而祖禰攸同但記之世數<lb/>
則尊卑可定必須忠孝於君親敬順於師長和睦於<lb/>
夫妻信義於朋友親睦於鄉閭恭勤志墓然後位進<lb/>
於公卿名揚於後世孔子曰從我於陳蔡者皆不及<lb/>
門也人之基業子孫根本不以無位門戸失次人善<lb/>
<pb n="KR4e0074_SBCK_013-17b"/>
則門榮人惡則門賤所以敬二尊逺四惡敦五美脩<lb/>
六藝九思十善弗忘於須臾故常積學藴心明以聴<lb/>
視先世之叙皆記於<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>襟乃有孫不識祖字子不識<lb/>
父諱問其由序則黙然書其家傳則閣筆如此之徒<lb/>
非紹隆後世之子也或曰富貴運所招何用先人之<lb/>
䕃聖人自生不由父母中人以上皆有承籍至如曲<lb/>
木直枝頑父哲子但取當時之用豈有禰祖之業而<lb/>
不記乎在心而睹之目者也盖聞譜者姓名之經緯<lb/>
昭穆之綱紀導一宗之根源提九族之總統人倫根<lb/>
蒂君子貴之是以充者著之斯用之急也世數綿逺<lb/>
<pb n="KR4e0074_SBCK_013-18a"/>
枝葉難分時運盛衰苗胤遼隔譜牒若存則依慿有<lb/>
據記注精顯則品類無差今古相承班序俱定次長<lb/>
㓜之高卑累官階之大小問源則不惑問世則不疑<lb/>
傳之記之以續後生無令㫁絶勿有疑焉凢明十條<lb/>
例之于后<lb/>
　　一序得姓之根源　二世族數之逺近<lb/>
　　三明爵禄之高卑　四序官階之大小<lb/>
　　五標墳基之所在　六遷妻妾之外氏<lb/>
　　七載適女之出處　八彰忠孝之進士<lb/>
　　九揚道徳之遁逸　十表節義之鄉閭<lb/>
<pb n="KR4e0074_SBCK_013-18b"/>
　　方氏譜序<lb/>
方氏出於榆岡之裔方雷比他姓爲最先黄帝時有<lb/>
曰明在七聖之列其後有囘爲帝舜友歷二代方氏<lb/>
不顯至周宣王時叔爲将伐叛有大勲烈詩人歌之<lb/>
然皆顯河洛閒至西漢末曰紘者爲司馬府長史河<lb/>
南尹㑹王莽篡國遂棄官徙江南居歙於是方氏始<lb/>
來江南紘生三子儕儲儼其後子孫甚衆大抵江南<lb/>
之方氏皆紘後而歙其宗邑也今歙山間猶多有方<lb/>
氏視廟云武昌之有方氏則自元廵檢漢祥始繇九<lb/>
江來遷漢祥之先本莆人而莆之方又本閩閩本泉<lb/>
<pb n="KR4e0074_SBCK_013-19a"/>
州長史逹逹歙裔也漢祥之孫鼐以國子生仕于朝<lb/>
二轉爲通政司叅議輯其先之可知者爲譜而徴余<lb/>
序嗚呼天下之姓多矣孰有若方氏之最先者乎以<lb/>
唐虞以前之氏子孫蔓延江南宜其大顯非他姓比<lb/>
然而今北方之人以方氏爲鮮有之姓論姓氏者反<lb/>
不熟方氏何哉盖姓貴乎後世子孫之賢彼李氏王<lb/>
氏鄭氏崔氏其先非必若方氏得姓之早也以其代<lb/>
有偉人出乎其間人習聞其功名之盛故皆灼然著<lb/>
人耳目方氏自叔以後雖未嘗衰絶特以無大顯名<lb/>
之人生乎其間故迄茲不甚著聞然則爲人之子孫<lb/>
<pb n="KR4e0074_SBCK_013-19b"/>
者烏可不勉哉使一宗之中得一人以顯其先自奮<lb/>
他宗之中亦必有慕效而起者慕者愈多而所勉者<lb/>
滋衆則顯于世垂于後者可得也方氏雖欲無傳于<lb/>
人不可掩矣如是而立於世上以昭前人之緒下以<lb/>
開後嗣之基豈非丈夫哉鼐有學問多材能善爲其<lb/>
軄朝廷咸稱之自茲以徃使後世謂方氏顯于今者<lb/>
自鼐始武昌之方自鼐而著其将在斯乎<lb/>
　　溪上㑹飲詩序<lb/>
天子在位十有三年詔赦天下免今年田租議寛政<lb/>
數十事行之四海之民靡不舉手加額懽呼胥慶是<lb/>
<pb n="KR4e0074_SBCK_013-20a"/>
秋禾大熟民愈恱懌中康外熙臻于治安七月庚戌<lb/>
前太史蘇公平仲自金華來舎于浦江黄氏翌日辛<lb/>
亥某徃見又翌日壬子黄氏之長資善與客遊于舎<lb/>
北溪上張飲于西滸觴豆惟蠲䟽蓏以時酒行不亟<lb/>
談說孔洽涼風徐來拂樹振衣雲容水態滌人心目<lb/>
賔主相樂甚某乃持觴屬資善曰君知所由樂乎資<lb/>
善曰惟嘉賔之辱臨獲周旋於尊爼之間敢不拜貺<lb/>
某曰君辭太謙雖然今日之樂某能言之六合之内<lb/>
吾閎闥黎首之民吾昆弟子姪使昆弟呻于庭子姪<lb/>
不安于室能獨樂乎曰不能盗伏于奥奴隷闘于廡<lb/>
<pb n="KR4e0074_SBCK_013-20b"/>
能獨樂乎曰不能然則獲享此樂者非謂天下晏安<lb/>
兆民各順其性而吾因得休于此乎斯果誰之賜乎<lb/>
資善拜曰天子之賜也公亦曰子之言是也某舉觴<lb/>
壽公曰公嘗編摩禁林頌聖治道民和公軄也公其<lb/>
可無辭公曰子言誠然某退爲詩三百三十言以進<lb/>
公和之已而某又和之而増至五百言請公申之俾<lb/>
能詩者繼之而俾黄氏蔵之黄氏之從遊者曰仲昭<lb/>
曰容<lb/>
　　香巖溪亭夜集聯句序<lb/>
去浦江鄭氏之西三里其溪曰香巖有室翼然臨乎<lb/>
<pb n="KR4e0074_SBCK_013-21a"/>
其上者鄭氏之溪亭也鄭氏之秀而文者曰叔度愛<lb/>
其曠逺䆳清即而讀書焉今年秋八月甲子余自羅<lb/>
山抵叔度時雨新霽水循石行注于溪潭遊魚相追<lb/>
逐可玩余立視久之叔度聞余至出迎余曰美哉水<lb/>
獨有而樂之何不兼也叔度笑曰子欲樂則樂之吾<lb/>
豈子禁耶然觀於水而樂水之美未若不觀乎水而<lb/>
樂之爲美也余未逹叔度揖坐亭之次室坐始定聞<lb/>
疾聲砯訇若風雨驟至余駭且顧出戸視之日色杲<lb/>
如也益異之叔度曰此非昔之所觀者耶觀之樂在<lb/>
乎目所樂者淺休乎斯危坐而聴目忘乎視口忘乎<lb/>
<pb n="KR4e0074_SBCK_013-21b"/>
味四肢忘其所宜爲而耳亦忘其爲聴也孰知此聲<lb/>
之非天籟乎孰知吾之非天民乎而子何惑乎余曰<lb/>
子可謂善取物矣况夫㑹萬物之全而兼取之者乎<lb/>
叔度曰然乃共飲飲已暮色蒼然叔度之季叔鄂歌<lb/>
蘇子瞻赤壁賦余益爲之喜叔度曰子瞻死三百年<lb/>
世豈復有斯人耶余曰聖人固不可數見孰謂天下<lb/>
果無子瞻乎於是大笑樂甚叔鄂請聯句余吟首三<lb/>
句叔度喜繼之燭至叔鄂又繼之遂迭次不絶書遇<lb/>
句稍工輙撫掌夜愈深溪聲愈厲以爲雨真至也以<lb/>
手承簷霤無滴水乃知非雨更一燭詩成凡八百言<lb/>
<pb n="KR4e0074_SBCK_013-22a"/>
書授叔度窴諸溪亭使人知余之㑹平斯者有以樂<lb/>
乎斯也<lb/>
　　梅隱詩序<lb/>
君子不可以忘世亦不可以狥世宜乎道適乎時不<lb/>
失其正斯可矣有忘世之心其過至於太高而無用<lb/>
志存乎狥世其過流於鄙陋而無耻聖賢所以異於<lb/>
衆人以其才足以養民仁足以遂物之性而智足以<lb/>
行之耳有其具而無用世之心是謂之狷負其器不<lb/>
察其時之可否是謂之瞽二者皆非也而狷爲愈以<lb/>
其自視者重而視外物也輕故有天下者命之曰隱<lb/>
<pb n="KR4e0074_SBCK_013-22b"/>
逸而旌别崇異之後世之士樂其名之可喜而利其<lb/>
物之易售也不察巳之有無毎以隱自名<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>其文辭<lb/>
藝能而奔走乎市朝呌號乎有力者以取禄位及其<lb/>
既得則陽辭詭遜以爲高在位者不知也信其然又<lb/>
從而以隱命之於是天下無隱士非無隱士也隱者<lb/>
不求知於世而載乎人之耳目者不足謂之隱也彼<lb/>
誠有得於心視外物如蚊翼蠅喙方以及其身爲累<lb/>
安肯以是役其心哉近世之以隱稱者皆古狷士之<lb/>
所棄者也吾嘗喜交海内賢俊欲因以致樂隱好遯<lb/>
者而友之求之甚久而所遇不能逮古之所聞意者<lb/>
<pb n="KR4e0074_SBCK_013-23a"/>
世固有寓跡衆人之中而不可窺其際者乎故余於<lb/>
恒人未嘗敢忽之浦陽鄭君仲載爲余稱㑹稽劉君<lb/>
伯時慕隱而雅好梅環其舎植之而處乎其間人號<lb/>
之曰梅隱而劉君異時嘗仕矣其跡不數數乎隱也<lb/>
余以是異之㑹稽自昔多隱者梅子真一世竒士至<lb/>
變姓名爲呉市門卒不識子真者未必不卒徒視之<lb/>
也謂子真非隱者可乎事有跡甚類而心不同有不<lb/>
求甚似而趣不逺者然則焉知劉君非隱者亦焉知<lb/>
其果隱者也此惟劉君知之吾不足識之而謂劉君<lb/>
好梅與慕子真盖皆未可知也夫不期乎當世之知<lb/>
<pb n="KR4e0074_SBCK_013-23b"/>
而心獨追古人而友之非君子其能然乎劉君審知<lb/>
此則吾不謂天下無隱者也<lb/>
　　迎養詩序<lb/>
人心果足以動天乎疾痛而呼憂患而祈藐焉而不<lb/>
畣者固多矣茍謂果不可感也則誠臣孝子心之所<lb/>
願天必應之如影響者世多有之是則謂天不可動<lb/>
者非也謂皆可以感而致者亦非也惟事由乎天倫<lb/>
之正而立志堅確者所望必有成而出乎私情淺慮<lb/>
者不能也世之人以不足動天之事而妄意其報及<lb/>
乎弗畣則謂天爲幽逺而難徴是豈知天者哉若今<lb/>
<pb n="KR4e0074_SBCK_013-24a"/>
吏部侍郎東莱侯公景中之於父可謂能獲乎天矣<lb/>
公生七年而父坐累謫閩稍長而毋氏告以故輙悲<lb/>
痛自誓願爲學立身以贖父入膠水縣庠爲弟子員<lb/>
劬書攻文晝夜靡懈年二十以高等入太學後二年<lb/>
甲子遂登上第擢給事中以忠慎爲上所寵任而念<lb/>
父之心未嘗少忘因乗間扣頭自陳請納官代父辭<lb/>
甚哀切上聞而憫之詔還其父皇太子復承詔俾乗<lb/>
傳躬至閩迎以歸公馳詣謫所見父述詔㫖父子相<lb/>
抱涕泣向闕拜舞以爲更生廼俱至闕下謝恩上嘉<lb/>
其純孝眷待日益隆遂累除至今官薦紳士觀其事<lb/>
<pb n="KR4e0074_SBCK_013-24b"/>
莫不竊嘆皇上待下之仁喜公孝思之有成相與爲<lb/>
歌詩以美之而友人鄭公禮爲屬官天曹以書屬予<lb/>
叙天下之事其初可以力至者人之所能與也非人<lb/>
之所可必者非天莫能與於斯也夫學以淑其身固<lb/>
人之所可爲至於學成而仕仕而列乎朝爲近臣爲<lb/>
貴臣而爲聖主所知受知之深而不遺其願此豈人<lb/>
之所可必哉上不遺其願矣使父或有疾疢則何以<lb/>
償人子之志今也父子相離十有五年而一旦高車<lb/>
駟馬迎於瘴癘之鄉而歸致其養非夫誠心之至而<lb/>
天有以相之何能及是哉雖然天道恒與人事相符<lb/>
<pb n="KR4e0074_SBCK_013-25a"/>
當海内未定時子之不得養父者衆矣孝思雖切孰<lb/>
從而應之今公幸際太平之時上方以孝爲治而用<lb/>
賢恤下重違人子之情是以素願獲伸而無憾雖天<lb/>
有以相之自非聖明在位莫能臻此榮遇也然則公<lb/>
可不思所以爲報乎夫孝爲萬善之原移事親之心<lb/>
以事君則忠莫大焉推愛親之心以及人則仁莫厚<lb/>
焉公以盛年處要任當竭誠以輔國家澤天下俾後<lb/>
世不特稱公爲孝子而爲忠臣則長見天道之佑其<lb/>
盛於今者非止一時之光寵而巳也盖人恒患乎無<lb/>
志有志而不怠則所爲無不成予雖不獲識公之爲<lb/>
<pb n="KR4e0074_SBCK_013-25b"/>
人然觀其孝親而知其有志於忠君之業也故樂稱<lb/>
其事而以大者望之<lb/>
　　鄭氏春夜賞花詩後序<lb/>
有園池者則有花有花而得賞者難也有酒與殽閑<lb/>
暇則可以賞賞而能詩以記之者難也讀書之家或<lb/>
能文其多至於若干篇者又難也賔客衆而製作多<lb/>
者有之皆出一姓之人若鄭氏者又難也族屬衆者<lb/>
或可及一姓而一家者鄭氏而已鄭氏之家以儉素<lb/>
相承雖有花他時未嘗賞而今也爲太史公之歸而<lb/>
特設筵以樂之又可尚也太史公致政而歸未嘗出<lb/>
<pb n="KR4e0074_SBCK_013-26a"/>
遊而爲鄭氏出又難得也公之文不輕以與人而序<lb/>
鄭氏之詩又難得也公序人之詩亦有矣恐或至於<lb/>
流連而亟以太康爲䂓其愛鄭氏之深又難得也夫<lb/>
天下之物不可以數計其難得者人必寳而傳之是<lb/>
詩也其有不傳者乎<lb/>
　　義門詩序<lb/>
孟子言仁言不如仁聲之入人深也先王導民之具<lb/>
詳矣政教以約之禮樂以正之刑罰以威之猶以爲<lb/>
未足而復宣之以言入之以聲言載於書聲感於耳<lb/>
斯民之視聴莫不有所勸戒寧有不善者乎秦漢以<lb/>
<pb n="KR4e0074_SBCK_013-26b"/>
來治道湮熄先王之澤不可復見所存者獨詩爲粗<lb/>
完傳於學者孟子所謂仁聲詩盖爲近之然其言雖<lb/>
存而不易入人誦說者且不解其意况於聞之者哉<lb/>
盖世逺而事異㫖微而理宻人不爲之感者固宜也<lb/>
後世之詩出於一時之言殆若可以感人矣而病於<lb/>
道徳不足而辭采有餘故雖可以感人而不能使人<lb/>
知性情之正夫人莫不有仁譲敬義之心也恒患不<lb/>
能言之以其心之所同然者入其耳戾者化悍者革<lb/>
悔者至於涕泣自訟喜者至於拊手蹈足此仁聲之<lb/>
所以爲深者乎惜夫其不見於世也久矣予於浦陽<lb/>
<pb n="KR4e0074_SBCK_013-27a"/>
王氏得士大夫所爲義門之詩而讀之喟然爲之歎<lb/>
息然後知仁聲未嘗盡亡也王氏累數世千指合食<lb/>
不以親踈少異其行信有足稱者詩之所言雖辭有<lb/>
不同者而其㫖必歸於孝悌禮讓慈愛敦睦懇懇然<lb/>
有閔俗思古之意使治天下者不用仁聲化民則巳<lb/>
茍有用者舎是詩将奚取哉天下之不治多始於民<lb/>
不親睦涵斯民於教化之中使之勇於爲善而怯於<lb/>
爲暴者豈條法約束顯示而明禁之亦惟濡滌其耳<lb/>
目昭融其心志俾自得之耳夫不能使民自得而欲<lb/>
以淺陋之術制之其倖致於安治者鮮哉今天子方<lb/>
<pb n="KR4e0074_SBCK_013-27b"/>
興三代之政必以詩道化民将見王氏之詩采於史<lb/>
官而用孝邦國然則此詩也非王氏之詩乃治世之<lb/>
音也非爲一時之觀美實後世之所法者也<lb/>
　　王氏深溪集後<lb/>
僥倖可以致富貴而不可以得一善之名富貴可以<lb/>
予奪人而不可以得君子之譽天下公言甚可畏也<lb/>
趙孟之門寒者能使之温餒者能使之飽徒者能使<lb/>
之車馬而行然欲使一人稱其義終不可得顔囘原<lb/>
憲皆畸窮困厄之士食無稻而居無廬其勢不足以<lb/>
詒談者之口而稱仁義者必推而歸之人心之公不<lb/>
<pb n="KR4e0074_SBCK_013-28a"/>
可以勢利奪也尚矣士之致乎美名者舎仁義何以<lb/>
哉一鄉之所予一國不予之一國之所予天下不予<lb/>
之而能名乎世者未之見也鄉之人曰然國之人和<lb/>
之國之人曰然天下之人和之天下皆曰然而不得<lb/>
當世君子稱之茍名矣而能傳乎世者未之見也故<lb/>
名發諸身揚於衆人而傳於君子豈不較然矣乎婺<lb/>
之浦江在宋中世有鄭綺者以義聞當時而教其子<lb/>
孫不異㸑歴元迨今凡十世如其𥘉鄉人稱之浙水<lb/>
之東又稱之既而天下又稱之名賢鉅儒遂發於文<lb/>
辭以咏歌之鄭氏嘗集爲書即所居之地名曰麟溪<lb/>
<pb n="KR4e0074_SBCK_013-28b"/>
集以傳由是鄭氏之義聞海内鄭氏之里深溪有王<lb/>
氏諱澄者嘗慕鄭氏名教其子孫取以爲法子孫承<lb/>
其志今越五世亦不少變鄉人遂亦稱之士君子亦<lb/>
從而賛美之王氏乃亦輯而爲書即其所居之地名<lb/>
之曰深溪集将刻以示來世嗚呼王氏可謂知所慕<lb/>
而善於致名矣世之君子其學術殊其智識亦殊其<lb/>
居之逺近又殊至於稱王氏之義門如出一口然誠<lb/>
非有其實而衆譽之能若是乎天地之間自斯民之<lb/>
生其爲人亦衆矣然至今相傳而不泯者其名可得<lb/>
而數又何其少乎盖惟豪傑之士能傳而湮没無聞<lb/>
<pb n="KR4e0074_SBCK_013-29a"/>
者多故也夫人之生莫不自雄於一世及其死也至<lb/>
與草木同爲澌盡豈不誠惑乎故士論富貴貧賤惟<lb/>
善足以不杇仁義之心人孰無之讀斯集者非惟王<lb/>
氏後人當思自勵有人心者皆知所以鍳矣<lb/>
　　御賜廣揚衛方指揮明謙五花名馬詩序<lb/>
天之量不可得而測也觀乎晝夜之降升則可窺其<lb/>
度日月之形不可得而識也視乎光華之所𬒳則可<lb/>
知其明聖人之盛德其高深博大茫乎不可以私智<lb/>
揣度也茍非因其慶賞政令以求其志意之所屬何<lb/>
由而測識其盛哉自昔爲治者戰伐之世多輕文吏<lb/>
<pb n="KR4e0074_SBCK_013-29b"/>
安平之時多踈武臣是雖勢使之然而理有不宜然<lb/>
者今天子以神武定四海當攻取之初文武兩用各<lb/>
盡其材於封疆介胄之臣宏謨偉烈㧞乎千載之上<lb/>
者待以恩禮未嘗少忘洪武十八年秋九月廣揚衞<lb/>
指揮臣方某有宿衞勞出内廐五花馬賜之在廷羣<lb/>
臣咸咨嗟感激或發乎味歌宣侈上恩以爲方氏光<lb/>
榮是歲廣揚季弟以事還台謂人言曰吾昆弟無分<lb/>
寸功上以先人之故官之禄之置之左右比諸心膂<lb/>
舊臣天地之徳念無以報而今重有此賜顧吾兄弟<lb/>
其何以堪乃傳言山中俾某爲之序其事以示子孫<lb/>
<pb n="KR4e0074_SBCK_013-30a"/>
于無窮某於廣掦雖未之識然以聖天子寵錫之隆<lb/>
而推之其致此者盖必有道矣古之賢将治身之道<lb/>
雖非一端然在内而使人君親之以爲安在外而使<lb/>
國家倚之以爲重至於後昆而承其遺澤而與國同<lb/>
休戚者自非忠誠神武可以格乎天人其曷能臻此<lb/>
哉某昔於京師聞人言廣掦敦碩畏慎而其季子好<lb/>
學有文繼今益目奮勵殫厥心力處輦轂之下則思<lb/>
盡忠守疆宇于外則思愛民以承禄位于悠久方氏<lb/>
之澤其有艾乎在易之晋曰康侯用錫馬蕃庻寵錫<lb/>
之來盖未艾也魯人美魯侯之詩曰思無疆斯馬斯<lb/>
<pb n="KR4e0074_SBCK_013-30b"/>
臧廣掦昆弟其尚深思國恩之隆厚載掦　天子之<lb/>
寵命哉<lb/>
　　衞氏紫薇詩序<lb/>
人果靈於卉木乎筮而聴乎蓍紀日而視乎蓂靡草<lb/>
之死菊之有華曆象候時者以爲凖三秀之莖連理<lb/>
之植論治亂者取徴焉則卉木未嘗不靈於人也謂<lb/>
卉木果靈於人乎賛天地之化遂萬物之生者惟人<lb/>
爲能然而卉木不與然則謂之不靈於人不可謂之<lb/>
果靈於人亦不可盖人茍能盡其性則将與天地比<lb/>
徳何卉木之不如茍蔽於私而溺於欲戕其性而<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>
<pb n="KR4e0074_SBCK_013-31a"/>
迷其天誠有不若卉木之足信者矣以周公之聖管<lb/>
蔡至親而禾乃爲之異畞同頴管蔡雖人也而不知<lb/>
周公之可尊禾雖微物而能彰周公之徳焉可謂人<lb/>
果靈於物乎哉是知人誘於利欲故往徃失其性無<lb/>
知無欲之物其受乎天者不與世俗變遷其能兆氣<lb/>
化之衰盛而發祥禎以示人也固宜新安衞氏爲三<lb/>
秦令族異時嘗有顯者正堂之隂植紫薇焉元季之<lb/>
亂百口逃難他所室廬草樹蕩爲灰燼者垂三十年<lb/>
及國朝平定海内衞氏之秀曰希古者始求故基而<lb/>
築室以居越明年紫薇復萌今二十年矣華幹之盛<lb/>
<pb n="KR4e0074_SBCK_013-31b"/>
無譲承平時人咸謂衞氏舊族也其先盖有厚徳中<lb/>
衰而重興其将復盛乎觀於紫薇盖兆之矣聞者多<lb/>
爲詩以述其異夫卉木與人殊形而異類自常情言<lb/>
之邈乎其不相與也然而灾祥之至多有徴焉者盖<lb/>
人與物同乎一理與氣耳家之将昌氣之鍾也必盛<lb/>
人得之而爲才賢其在物也爲嘉卉爲竒葩榮茂必<lb/>
異於常及其将衰也反是衞氏之家由一木而占之<lb/>
粹美之氣鍾之者厚矣将見高才異能之士出而爲<lb/>
斯世之瑞文太平之休以光耀於無窮豈特見於卉<lb/>
蘖之微哉盖人於盛衰之兆多因物以見而物之禛<lb/>
<pb n="KR4e0074_SBCK_013-32a"/>
祥非託諸人則不能以傳今希古以文學鳴于關中<lb/>
而其子孫多有才而嗜學使紫薇而果有知殆必自<lb/>
賀其遭遇也夫<lb/>
　　豐湖書室序<lb/>
某𥘉侍先君守濟寧獲拜參政何公於山東行省公<lb/>
當天下未靖時舉南粤數州之籍來獻天子弗勞干<lb/>
戈全其富庻乃嘉寵公錫以璽書授之大藩公有徳<lb/>
有威施政發令風行霆㫁莫敢犯而所爲皆本於寛<lb/>
厚尤好儒術平居讀書綴文無虚時某獲侍几杖者<lb/>
數月公毎稱其子奉先之嗜學固巳知公之必有後<lb/>
<pb n="KR4e0074_SBCK_013-32b"/>
而聞奉先之賢及某居先君之䘮畢來京師公亦以<lb/>
老致政居國門南之私第又徃拜焉而奉先適自粤<lb/>
來省公命相與論辯徃昔治亂之理奉先劇談歷數<lb/>
如江出巫峽而東馳壮馬脫衘而驟於曠野也如髪<lb/>
𥘉櫛而承之以手繭瀹盆而鼔之其緒雖多而不紊<lb/>
也恢乎如鋸㫁木秩乎如繩貫珠而連之也某益大<lb/>
駭知奉先之果賢不可及意其爲學之功必有過人<lb/>
者已而奉先來言居粤時嘗即恵州豐湖之濵爲書<lb/>
室日講學其中士大夫多爲詩稱其善詩已聯爲巨<lb/>
卷子爲我序之某於是又知奉先過人者在是也生<lb/>
<pb n="KR4e0074_SBCK_013-33a"/>
乎富貴而好禮聖人以爲難彼在周之時去文武之<lb/>
化未逺猶若是况今違聖人二千載恵距聖人之居<lb/>
六七千里而奉先不惟好禮又能浸灌乎問學沈酣<lb/>
乎仁義出言制行鬱然儒者豈易得哉是可見參政<lb/>
公之教行於家善格於天使然非世之徒富貴者比<lb/>
可歌也昔麟趾之詩稱公子之美聖人取而著于周<lb/>
南以彰周公之徳今天子方法成周之治歌詩之作<lb/>
洋溢宇内他日采詩者得豐湖之詩必将序之曰此<lb/>
何公之化也則奉先之賢可以不杇垂千載而豈徒<lb/>
一時爲觀美而巳哉<lb/>
<pb n="KR4e0074_SBCK_013-33b"/>
　　雷峯樵叟序<hi>并賛</hi>
雷峯樵叟者台之寧海人也世居雷峯之下業詩書<lb/>
敦禮讓代不乏人至叟尤爲鄉邦所敬式叟淳龎䆳<lb/>
宻事父母克盡子軄處兄弟和以敬由是孝友之行<lb/>
聞于遐邇然不妄交接遇佻憸之徒恒趨避焉或以<lb/>
勢䧺之故強與之善叟終不屈遇縉紳之士延至于<lb/>
家相與論古今人物賢否稽疑質惑雖至浹旬洽月<lb/>
無怠容鄕閭有忿争不辨縣吏相與詣門質諸叟叟<lb/>
喻以一言咸恱服而去雅愛讀書自少至老不倦課<lb/>
子弟耕讀有恒度風晨月夕聞絃誦聲則喜間聞嬉<lb/>
<pb n="KR4e0074_SBCK_013-34a"/>
笑俚語則終日不樂性頗嗜遊觀值春和景明樹林<lb/>
蓊蔚鳥聲嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>烟靄間即幅巾杖屨徜徉於山巔水<lb/>
澨與樵童牧兒伍心無厭焉因以樵叟自號或問之<lb/>
曰夫駕舟楫操網罟出没于波濤者雖不自謂之漁<lb/>
人固以漁目之手耒耜腰鐮銍徃來于畎畝者雖不<lb/>
自謂之農人固以農目之今叟居必冠裳行必杖屨<lb/>
所業必詩書無運斤砟斧之勤無拾枯束濕之勞而<lb/>
顧以樵自目其如名實之爽何叟曰若奚言之固也<lb/>
予惡夫世之人不脩其實擇美名而居之手未能操<lb/>
簡牘心未能頌章句輙軒然以儒者自居法律之莫<lb/>
<pb n="KR4e0074_SBCK_013-34b"/>
諳爵號之莫曉輙岸然以古之良臣自處曰長者曰<lb/>
先生曰皐曰夔巳處之而不愧人呼之而不異及察<lb/>
其所存豈有毫髪誠身之善及物之功乎予病之者<lb/>
盖久固不敢尤而效之特取其薄而易爲者自號亦<lb/>
欲矯里閈之弊反浮風而歸之淳耳且予雖不躬樵<lb/>
者之事而能得樵者之樂白雲溶溶彌布崖谷隴樹<lb/>
排青林溪漲緑出入烟霞友于麋鹿而了不知塵世<lb/>
之榮辱若夫山林揺落潭澗澄清霜呈錦樹壑殷秋<lb/>
聲<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然長嘯谷應山鳴而杳不知寒暑之變更推此<lb/>
而言四時之樂寧有既乎彼樵者習其事恐未能知<lb/>
<pb n="KR4e0074_SBCK_013-35a"/>
其樂予雖不躬其事而彼之樂予能全而有之庸以<lb/>
自目孰云不稱若奚言之固耶或以叟言告同里某<lb/>
某聞之俛而思仰而悟撫掌而嘆爰爲作賛叟姓徐<lb/>
名山南字廷嶽賛曰<lb/>
詩禮奕燁族之右兮躬脩孝友徳之茂兮娯心竹素<lb/>
學殖之富首外防蟊賊佻薄不許爲友兮内存孝謹<lb/>
子姓咸歸子厚兮雅愛山水斯樵叟之自號兮閔俗<lb/>
之浮咸遺實而取名兮慨末流之氾溢欲泝源而反<lb/>
舊兮攬烟霞之勝槩累於我乎何有兮較厥徳於懐<lb/>
氏之民尚奚先而奚後兮<lb/>
<pb n="KR4e0074_SBCK_013-35b"/>
　　望雲詩序<lb/>
君子有以一言傳世者非以其言也以其事也非以<lb/>
其事也以其徳也戰國之士以辨說稱晋宋之士以<lb/>
清談著古之能言者亦衆矣其言或存於世而世不<lb/>
之貴或聞於人而人不之傳豈其言之不美哉事不<lb/>
關於倫理而徳不足爲重輕人之不取之也固宜昔<lb/>
狄文徳公嘗登太行見白雲孤飛而念其親今數百<lb/>
年矣人子之行役于外而思親者舎白雲無所爲言<lb/>
或繪而爲圖或發諸詠歌嗟乎當文恵公之出斯言<lb/>
也以抒其一時愛親之情耳夫孰知其卒傳于世而<lb/>
<pb n="KR4e0074_SBCK_013-36a"/>
不廢哉盖其徳脩于身事功立于天下而洽于生民<lb/>
人思其徳而不能忘則并其微言細行咸識而傳之<lb/>
以爲口實固非特以其一言之善也如以其言則人<lb/>
子之思親覩一物則感慕之心生孰不能爲是言哉<lb/>
衆人不傳而文恵公之事獨見取於後世非有以也<lb/>
夫今世之士知取公之言而不知公言之所以見取<lb/>
於人謂之愛親則可謂之能孝則未也若文登孫惟<lb/>
大者其有志於事親者與惟大年二十餘辭二親肄<lb/>
業于太學久弗獲歸省今年抵命來台之寧海去其<lb/>
鄉數千里寧海地際鉅海而登亦海邦也惟大覩飛<lb/>
<pb n="KR4e0074_SBCK_013-36b"/>
雲徃來海上因感文恵公之言而嘆曰倐南兮忽北<lb/>
雲之飛兮自我親側奉王事兮獨違子職<graphic n="KR4663" url="https://raw.githubusercontent.com/kanripo/KR-Gaiji/master/images/KR4663.png" mimeType="image/png"/>見親兮<lb/>
不得因悵然泣下縉紳之士聞而悲之多爲之賦詩<lb/>
古今之人同是情也天之降衷同是理也惟大之歎<lb/>
與文恵公之言何以異乎然文恵公之孝不在乎言<lb/>
而在乎徳不在乎朝夕定省之微而在乎正國家匡<lb/>
社稷忠其君以利天下以予觀乎惟大持已廉臨事<lb/>
審其志甚美此可以爲孝親矣由是而充焉以之治<lb/>
民則盡乎仁以之事君則盡乎敬歛之爲徳施之爲<lb/>
功安所徃而非孝子之事哉故平居而飲食甘㫖不<lb/>
<pb n="KR4e0074_SBCK_013-37a"/>
去親側可以爲善養而不足謂之卓行疾病而刲股<lb/>
刺血可以爲難能而不足謂之逹孝致其身爲聖賢<lb/>
君子而以令名貽其親此豈非孝之至者乎惟大學<lb/>
周公孔子之道而有志於古人予不敢以衆人望之<lb/>
也孰謂惟大而不以君子自望哉徳爲君子而言爲<lb/>
後世法此文恵公所以爲孝也惟大有取於其言其<lb/>
必知所擇也夫其尚知所勉也夫<lb/>
　　張氏思親圖詩序<lb/>
古之爲治者以誠御下而不預防其私其才畧之任<lb/>
也㧞於閭巷之間而俾治其郡邑不使其有逆情拂<lb/>
<pb n="KR4e0074_SBCK_013-37b"/>
意之歎故仕者内得以養其親而外可以盡其軄後<lb/>
世則不然任人不問其地之所宜心之所願必置諸<lb/>
數千里之外以爲不若是則恐其顧私而廢法嗟乎<lb/>
使吾所用之人不賢邪雖易地而處之不能絶其私<lb/>
也使得賢者而用之彼視其妻子且不肯循私恩以<lb/>
違道况其州里之人乎不慎擇於未用之先而曲爲<lb/>
之禁是以仕有去鄉之憂有不能養親之憾而國亦<lb/>
不獲得才之益如是者盖千餘歲矣自三代以來聖<lb/>
人所立之制世主除革毀棄者相屬獨於此則守之<lb/>
以爲宜然此余於張君文思不能無所感也張君世<lb/>
<pb n="KR4e0074_SBCK_013-38a"/>
家河南之蘭陽其父母皆老矣而君猶爲倉庫之官<lb/>
於東南逺郡欲迎以養則勢有不能欲請而歸則法<lb/>
有不可每言於人則悲歎不巴或爲圖其鄉閭景物<lb/>
之槩日觀省之以自慰能言者多發爲詠歌以寫其<lb/>
憂思人子之於親朝夕養於其側者軄也出而仕於<lb/>
世壓於法而不獲終其養者亦軄也養且仕焉兼盡<lb/>
其軄而無憾者古之事也而張君今之人也古與今<lb/>
判也久矣張君之於親欲無思得乎雖然古之君子<lb/>
盖有言矣口體之養不若心志之養也身之不逺不<lb/>
若名譽不亡之美也使親日與俱而道術無聞於世<lb/>
<pb n="KR4e0074_SBCK_013-38b"/>
名聲不昭於後以爲善養則可矣而於孝乎何取誠<lb/>
能不卑其官敬慎其身俾軄益脩吾之位随以大人<lb/>
稱其事以貽父母光榮則於孝也得矣吾聞張氏異<lb/>
時嘗有顯人而張君敦厚能承其業父母之望其身<lb/>
有非特朝夕之養也信能以孝之大者自勉則雖不<lb/>
獲終養於家豈足憾哉<lb/>
　　趙彦殊字序<lb/>
孟子謂伯夷隘柳下恵不恭其離乎大中一也然求<lb/>
其近似者與其不恭也寧隘乎君子之處世不狥物<lb/>
以爲同不詭俗以爲異辟諸飲食裘葛適乎宜不違<lb/>
<pb n="KR4e0074_SBCK_013-39a"/>
乎道而巳一乎同其弊必至於枉巳一乎異其弊必<lb/>
至於駭世不期於同異而無詭狥之失者其惟君子<lb/>
乎天下皆趨於利吾獨志平義天下皆趨於邪吾獨<lb/>
志乎正非吾求異於當時也将同乎古固不得茍同<lb/>
乎今也賢者吾同之不賢者吾異之非吾求異於人<lb/>
也務道之同固不得無少異也同於不可不同而異<lb/>
於不可不異皆順於道而無所容心焉則人以爲宜<lb/>
然而莫敢以爲非矣易曰君子以同而異其謂是耶<lb/>
浦江趙生其名曰冋或字之曰彦志其父謂未足以<lb/>
盡其義也請更之予更之曰殊而謂之曰今世之所<lb/>
<pb n="KR4e0074_SBCK_013-39b"/>
少者非同也其患在乎茍同而不知異茍同而不知<lb/>
異者流於迎合而多詐愚者䧟於阿曲而近鄙欲世<lb/>
之大治安可得哉生之質可謂美矣而又飾之以文<lb/>
翼之以禮豈将同於當世云乎哉必亦務古之同而<lb/>
不同乎俗務道之同而不恤人之好惡斯可也漢之<lb/>
時若汲長孺可謂異俗之士矣若胡伯始可謂同世<lb/>
之士矣伯始近於恵長孺近於夷伯始不若長孺之<lb/>
近於道也生學古嗜道方以大中爲歸夷與恵安足<lb/>
效哉同於所當同而不茍同異於所當異而不茍異<lb/>
生之所宜爲也執其一而不合乎道者非君子之事<lb/>
<pb n="KR4e0074_SBCK_013-40a"/>
也<lb/>
　　鄭生允充字序<lb/>
余友浦江鄭君叔寛之子燿年十六受學於余能記<lb/>
經傳數十萬言而約知其說鄭君請冠而字之余取<lb/>
孟子充實光輝之意字之曰允充爲辭以祝之矣鄭<lb/>
君復爲之請曰子常愛是子也以爲可教教之於始<lb/>
冠将望以成人之事子其何以命之余曰人之具耳<lb/>
目口鼻四肢全而百骸順者形之成也冠帶衣裳佩<lb/>
玉而曵履望之儼然有儀而可愛者服之成也是皆<lb/>
可以爲人矣而古之君子不是之重者豈不以其徳<lb/>
<pb n="KR4e0074_SBCK_013-40b"/>
乎故孝友足以宜乎家忠信足以合乎鄉可以爲人<lb/>
矣而未成也智足以燭乎理才足以建乎事可以爲<lb/>
人矣而未成也必也窮天下之理有諸巳而誠兼仁<lb/>
智之道而不滯於一偏全文武之器而用舎各以其<lb/>
時逹以功傳隱以義著者其惟成人乎而非學何能<lb/>
至是哉由孟子之言而求於古人之中若高柴原憲<lb/>
愿潔慤廉見之者服而聞之者慕可謂善人矣而有<lb/>
諸巳者未至也<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕開之篤於信道子路之勇於改<lb/>
過可謂信人矣而充實則未及也曽子子夏可以爲<lb/>
充實矣而未至於光輝徳全于中而形于外政教可<lb/>
<pb n="KR4e0074_SBCK_013-41a"/>
以善俗而文章言語可以化民者其惟孟子乎孟子<lb/>
之徳優爲大人其未逹乎聖者未化也使孟子而化<lb/>
則與孔子何異學必至於孟子而後爲成人則人豈<lb/>
易成乎哉三代以下才智藝能不愧乎古者甚衆而<lb/>
成人未之數見盖道之難知也久矣今余望生以聖<lb/>
賢之事其可不致思乎夫以恒人而欲以聖賢較功<lb/>
絜徳人固疑其莫之稱也然爲人而不以聖賢自望<lb/>
賤其身孰甚焉教人而不以聖賢望人誣其人孰大<lb/>
焉鄭氏世家也持身範家之法人以爲得三代之意<lb/>
則余以聖賢望生者非敢誣乎人也孰謂生之好學<lb/>
<pb n="KR4e0074_SBCK_013-41b"/>
而忍自賤其身乎洪武十五年春正月既望撰<lb/>
　　黄仲儀仲顔字序<lb/>
眉山蘇先生字浦江黄君憲曰仲儀爲辭以祝之其<lb/>
說既大矣而復請於予予固以不佞辭仲儀女兄之<lb/>
夫鄭君叔度力爲言且曰先生之先文忠公嘗字張<lb/>
恕曰忠甫厚之是固有一人二字者矣子重字而申<lb/>
言之不亦可乎余重字之曰仲顔而告之曰子嘗見<lb/>
射者乎虎熊豹豻之侯陳于前射者之志各有所存<lb/>
焉志之所存目存之手存之身之爲勢又存之其志<lb/>
在乎豹去乎豹者鮮矣必不中乎豻也志存乎虎去<lb/>
<pb n="KR4e0074_SBCK_013-42a"/>
乎虎者鮮矣必不中乎熊之側也茫茫然無所定志<lb/>
極乎高逺而射之則終於不中而巳矣聖賢之爲學<lb/>
亦然古人之善雖無所不學而取法於古人則各有<lb/>
志焉周公舎武王而師文王孟子舎曽子子思而學<lb/>
孔子言之所則者文王孔子也行之所效者文王孔<lb/>
子也日之所習夕之所思者舎文王孔子無所用其<lb/>
心故周公之道與文王類而孟子謂予爲聖人之徒<lb/>
使一聖一賢不各師所可師而泛焉慕乎古之聖人<lb/>
其志雖高而於成功也難矣今之學者其質非皆不<lb/>
若古人也其不足爲聖賢之徒者知好古而不能取<lb/>
<pb n="KR4e0074_SBCK_013-42b"/>
法也漢之處士有黄憲者人稱之爲顔子而言論行<lb/>
事無傳焉仲儀之姓名其尚與之同乎抑亦慕之而<lb/>
将法之乎憲之徳量渾融不可得而澄撓近乎顔子<lb/>
犯而不較處衰世而不欲仕近乎顔子之舎之則蔵<lb/>
然顔子之所至非憲所及也憲質美而未聞道盖所<lb/>
謂善人歟其視顔子猶曽子子思之視孔子也吾不<lb/>
欲仲儀學之也仲儀茍欲慕憲其學顔子乎學顔子<lb/>
而未及猶足以爲憲學憲而不得非惟不及顔子且<lb/>
并憲而失之先生謂仲儀云者欲其法古人之善也<lb/>
余重以仲顔云者欲其師顔子也思前之所字以愽<lb/>
<pb n="KR4e0074_SBCK_013-43a"/>
取乎聖賢之道思後之所字勉而取中於顔子焉此<lb/>
先生與余言也好古而不知所歸茍師乎憲而自畫<lb/>
非所謂仲儀仲顔也<lb/>
　　　　　　　　　臨海縣知縣黄誥<lb/>
　　　　　　　　　黄巖縣知縣張師善<lb/>
　　　　　　　　台州府儒學教授尚　芳<lb/>
　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝葉琰王梅齡<lb/>
　　　　　　　　　　　　　臨海縣儒學生李臨卿戴濬之<lb/>
　　　　　　　　　　　　　黄巖縣儒學生孫思光牟汝鈞　校對<lb/>
<pb n="KR4e0074_SBCK_013-43b"/>
<pb n="KR4e0074_SBCK_013-43b"/>
</p>
<p>
</p>
  </div>
</body>
</text>
</TEI>
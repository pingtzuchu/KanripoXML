<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_004-1a"/>
遜志齋集卷之四<lb/>
中順大夫浙江按察司副使奉勅提督學校雲間范惟一編輯<lb/>
奉政大夫浙江按察司僉事奉勅整飾兵備南昌唐堯臣校訂<lb/>
中順大夫浙江台州府知府事前刑部郎中東呉王可大　校刋<lb/>
　雜著<lb/>
　　周官<lb/>
　　一<lb/>
余始讀詩大雅豳風見其積累之盛而知周之所由<lb/>
興然猶異之曰何其久也及讀周禮至於大司徒鄕<lb/>
大夫州長黨正之法然後慨然歎其慮民之詳曰盡<lb/>
<pb n="KR4e0074_SBCK_004-1b"/>
在是矣治天下易也莫難於一天下之民心民心可<lb/>
一也莫難於使民心咸出於正道無加於堯舜求其<lb/>
治之法以爲必有異常絶特之事而其書之所載止<lb/>
於正德利用厚生斯三者何足爲異哉然而越數千<lb/>
載卒未有兼三事而行之者則聖人之治天下固不<lb/>
以求異也盡其道而巳斯民也無以養生則死無以<lb/>
致用則勞無能正於其德則愚以利言之愚不若死<lb/>
之甚也以言乎義生不厚不過於死人不知德必至<lb/>
於爲亂故聖人尤以爲先武王周公豈好爲煩細不<lb/>
急之務哉宫室衣服欲其<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>且同墳墓欲其族兄弟<lb/>
<pb n="KR4e0074_SBCK_004-2a"/>
師儒朋友欲其聮比閭族黨欲其相保愛葬救州與<lb/>
鄕欲其相賙相賓或歲一讀法或月一讀法善有可<lb/>
稱者書之惟恐不及過有稍著者戒之惟恐不改其<lb/>
日夜提掇督勵斯民而訓之者雖父兄之教子弟不<lb/>
若是宻也計其時之民不在於田廬則在族師閭胥<lb/>
之庭不治稼穡則聞仁義禮樂之教蒐狩則習弓矢<lb/>
祭酳則肄爼豆曷嘗暫放其心而弛其力哉其法之<lb/>
詳故<hi>疑衍</hi>如此故爲之民者有忠順而無乖逆可使以<lb/>
義而不可刮以勢六七百年之間強諸侯狼顧鳶視<lb/>
者莫敢先發陵上之言必至於周禮盡廢而後肆道<lb/>
<pb n="KR4e0074_SBCK_004-2b"/>
之化民也夫豈㣲哉秦不識其深意視爲無用之虗<lb/>
言而焚除之由是斯民如放豚逸馬肆然法度之外<lb/>
而不可復制惰者爲盗悍者爲亂桀黠者雜岀於徒<lb/>
囚之中馳逐海內咸有争天下之心至于今而未巳<lb/>
人情易於縱肆而難於檢制釋先王之法服而𬒳髪<lb/>
左袵去揖譲拜跪而倨傲怠佚順乎其適意也欲反<lb/>
而盡復乎古不亦難乎然而不行其道終不足以爲<lb/>
治不顧一時之怨而興百世之墜典非明以察之勇<lb/>
以㫁之堅忍以持之者不能也庸人習於茍且智士<lb/>
畏乎造端然則何由而可復耶君以身任之而不奪<lb/>
<pb n="KR4e0074_SBCK_004-3a"/>
於流言臣以道揆之而不泥於近利三年而成十年<lb/>
而安繼乎其後者能推而守之武王周公之治可㡬<lb/>
也<lb/>
　　二<lb/>
以一事之失而疑先王之政皆不可行以一人之謬<lb/>
而疑天下之士皆不可信此爲治者之大患車戦古<lb/>
法也房琯陳濤之戦以車而敗戦者遂謂車不可用<lb/>
自秦以來不以車戦而䘮師殺將者亦多戾豈皆車<lb/>
之過哉琯以迂踈妄肆不知人而敗非車致然也由<lb/>
琯之所爲使不以車戦其能不敗乎故議琯者罪琯<lb/>
<pb n="KR4e0074_SBCK_004-3b"/>
可也罪車戦不可也先王之政其詳不可悉知也周<lb/>
官之所載詭于聖人之道者雖有之然遺典大法所<lb/>
以經世淑民者秩乎明且俻豈後世所能及乎人見<lb/>
有用之而致亂者因以爲周官罪此鄙陋無稽之甚<lb/>
者也盗竊孔子之履納之而踰人之墻履寜有過乎<lb/>
竊履者可誅耳王安石之用周官棄其大者而不行<lb/>
惟取泉府之一言以傳㑹其私卒爲天下禍此安石<lb/>
之謬也周官之言利亦稍宻矣蓋以千里之邦畿而<lb/>
供天地社稷之祭車服宫室之用公卿大夫群臣之<lb/>
禄諸侯之燕饗四夷之遺賚咸出於是固宜有其法<lb/>
<pb n="KR4e0074_SBCK_004-4a"/>
焉然取民也有制役民也有節凶禮則無力政無財<lb/>
賦無関門之征其不厲民以自養亦明矣安石不師<lb/>
其善者而泥於國服爲息之說期以冨國而國終不<lb/>
能冨周官之法豈止於此而巳乎爲治有本末養民<lb/>
有先後制其産使無不均詳其教使無不學文武周<lb/>
公之大意也法古者亦取其大意所属而行之奚患<lb/>
財之不足哉不治其本而以理財爲先此文武周公<lb/>
之所誅而周官之所棄者也安石不顧而妄行後世<lb/>
不察而并罪周官周官何與焉自治道之不明士之<lb/>
自任者鮮矣自信而不惑者尤鮮也安石之自任而<lb/>
<pb n="KR4e0074_SBCK_004-4b"/>
自信漢以下儒者皆莫之及使誠識其大者而行之<lb/>
其事功豈不甚偉哉惜其學不知道而過於自信也<lb/>
斯民不見先王之治久矣遇主者恒患不知道有其<lb/>
噐者恒患不逢其時其法存其人存茍有遇乎世焉<lb/>
知周官之果不可行哉<lb/>
　　周禮辨疑<lb/>
　　一<lb/>
周禮者周史所記周之治事書也以其出於周也文<lb/>
武周公之遺法㣲意徃徃可得而推以其成於史氏<lb/>
所述也故不能無謬於聖人然去後世之制則巳逺<lb/>
<pb n="KR4e0074_SBCK_004-5a"/>
矣其有不能大過於後世者蓋亡逸之餘秦漢之士<lb/>
以意增損之者衆也條狼氏之誓群臣於馭曰車轘<lb/>
於大夫曰鞭五百於大史曰殺小史曰墨周法豈若<lb/>
是暴哉君臣之際有常禮上不以尊而威其下下不<lb/>
以卑而屈於上道合則仕否則引而退不宜以鞭笞<lb/>
戮辱懼之也夫馭及太史皆近臣大夫則國之執政<lb/>
加以嚴刑而誓於衆使賢者居其軄而能不知愧乎<lb/>
此非以禮使人之道也且車裂鞭三百之法秦漢以<lb/>
䧏之所有周之盛時寜有秦法御群臣哉其非周制<lb/>
也明矣昔歐陽氏蘇氏皆嘗疑周禮然皆其制度之<lb/>
<pb n="KR4e0074_SBCK_004-5b"/>
失耳於道無害也周禮之善多矣制度之不盡合豈<lb/>
足爲周公累哉若其有戾於道者則學周公者所宜<lb/>
知也<lb/>
　　二<lb/>
聖人之治天下立法也嚴而行法也恕嚴者所以使<lb/>
民知法之可畏而不犯恕者所以使民知刑罰行於<lb/>
不得巳而不怨斯二者其爲事不同其至仁之心一<lb/>
也昔者讀酒誥之書甞疑武王欲殺群飲者爲過甚<lb/>
旣而思之武王豈好殺之主哉其爲是言也蓋愛其<lb/>
民之深而人不知也示之以姑息阱民於死地而後<lb/>
<pb n="KR4e0074_SBCK_004-6a"/>
刑之孰若先之以不可犯之禁使民不䧟于罪之爲<lb/>
美乎武王以爲使殷民酗醟而至於爲亂不誅之則<lb/>
害法誅之則害仁民受其禍者必衆矣不若威之以<lb/>
至嚴使聞吾言者疑吾爲過察吾心者感吾爲仁聖<lb/>
人之用心不茍以恱民而使民隂受其惠此仁之至<lb/>
者也周禮周之遺書其慮民亦詳矣然不能無可惑<lb/>
者焉司徒之媒氏仲春令㑹男女於是時也奔者不<lb/>
禁夫王者之防民範之以禮義猶恐其爲邪况納之<lb/>
於邪何以責其不由禮義乎昏娶以禮至勞而逆情<lb/>
也越禮而奔至易而適意也然人不敢爲其易而勉<lb/>
<pb n="KR4e0074_SBCK_004-6b"/>
爲其所難者以有法禁存焉耳今曰不禁人之奔孰<lb/>
肯舎至易而爲其所難乎是令之行男女無以禮合<lb/>
者矣啓之以淫奔之路茍又從而罪之是罔民也縱<lb/>
其越禮而不詰是賊民也夫婦者人倫之始夫婦之<lb/>
倫不正則人之倫將亂矣武王周公烏忍爲此姑息<lb/>
之政以亂倫也哉賢人之言可僞爲也聖人之心千<lb/>
載可推而知也求其言而不合能揆之於其心則是<lb/>
與非决矣人奚由僞<lb/>
　　三<lb/>
人之情不能無欲也故不能無争争而不能自直也<lb/>
<pb n="KR4e0074_SBCK_004-7a"/>
故不能不赴愬者非人之所得巳也故君子盡心焉<lb/>
察之惟恐其不明䖏之惟恐不合乎中民之有欲愬<lb/>
者惟恐其不至也安可責之以其所必無而禁抑使<lb/>
勿言乎周禮司㓂言民以財貨相訟者令入束矢以<lb/>
罪相告者令入鈞金而後聽之此非周制也民心貧<lb/>
冨不同而後強弱生焉強弱相凌然後獄訟生焉強<lb/>
不勝而弱勝者十一弱不勝而強勝者十九私闘于<lb/>
下而不勝則憤而愬于上則凢愬者多貧弱之刼於<lb/>
勢力而不獲自存者也烏得鈞金與束矢乎鈞金束<lb/>
矢冨強者之所有而貧弱者之所無也茍必欲得之<lb/>
<pb n="KR4e0074_SBCK_004-7b"/>
而後聽其辭則冨與強者常勝而貧弱者終困抑而<lb/>
不伸何由盡民之情而服人之志乎以是而聽訟後<lb/>
世暴吏之所爲周之法必不若是也孔子之門蓋有<lb/>
以聽訟稱者孔子曰聽訟吾猶人也必也使無訟乎<lb/>
夫聽訟而得其情未爲失也孔子猶且非之况苛取<lb/>
於民而禁其訟者哉治天下不能使民無訟而禁其<lb/>
勿訟其差甚矣焉在其爲周公之政吾固知周禮非<lb/>
全書也<lb/>
　　四<lb/>
治經不可致疑也疑經太過則聖人之言不行亦不<lb/>
<pb n="KR4e0074_SBCK_004-8a"/>
可無疑也不能有疑則聖人之意不眀始於有疑而<lb/>
終於無所疑者善學者也苟於信而不知擇於經何<lb/>
所明哉周禮余之所最好而疑之爲尤甚蓋好其岀<lb/>
於古愛其爲先王之制而惜其或失先王之意也故<lb/>
求之也詳味之也深於其有可疑者不得不爲之辨<lb/>
也昔者周公論爲治之道俻矣未嘗及乎財利武王<lb/>
受西旅之熬召公駭然以爲不可而争之夫受一犬<lb/>
未爲害道財利國之所宜用言之未爲有過二公抑<lb/>
之而不言斥之而不使人主受其貢者所以防亂源<lb/>
而慎其始也王者之所爲將爲後世法舉手投足且<lb/>
<pb n="KR4e0074_SBCK_004-8b"/>
不可不慎况著之於書定一代之制周公謹之宜何<lb/>
如哉周禮之於言利何其宻也金玉玩好則入于王<lb/>
府良貨賄則入於內府至於山師川師皆使致珎異<lb/>
之物其汲汲於利如此豈周公意哉以爲周公之所<lb/>
著而法之不惟誣周公且禍後世矣昔之疑周禮者<lb/>
詆斥過甚固不足知聖人之意然若此者其非周公<lb/>
之言决也天下之患莫甚於名是而實非人求之以<lb/>
其名而行之於事必自財利始元豐之禍是也然則<lb/>
余安得不辨乎<lb/>
　　西伯伐崇<lb/>
<pb n="KR4e0074_SBCK_004-9a"/>
爲史者之言曰西伯之囚羑里崇侯虎實譛之及西<lb/>
伯得賜斧鉞專征伐而歸五年果伐崇侯虎果若其<lb/>
言是西伯挾天子之柄而報私怨也此必不然聖人<lb/>
之於賞罰豈嘗容心於其間哉觀人之善惡何如耳<lb/>
其善可旌也雖平生之所讐怨烏得不賞之其惡誠<lb/>
可誅也雖懿親近戚吾烏敢避焉蓋此法者非吾之<lb/>
所私有乃天子之法受之於先王而與天下共之者<lb/>
也竊天子之法賞無功則爲祐惡罰無罪則爲戕善<lb/>
此二者必誅於聖王之世紂之無道久矣諸侯豈無<lb/>
不臣服者乎其以斧鉞錫西伯受而行之宜自不臣<lb/>
<pb n="KR4e0074_SBCK_004-9b"/>
服者始必不悻悻然蓄私怨而圖伐之也崇侯之事<lb/>
逺不可知其詳矣吾意其人必比㐫黨惡不供職於<lb/>
天子而侵害其輿圖殺虐其民人棄蔑其宗廟故西<lb/>
伯伐之必不以其譛巳也茍憾其譛巳是㣲量淺智<lb/>
之人齊桓晋文之流之所爲豈足爲聖人哉且羑里<lb/>
之事不經見史所称獻羙女善馬珎怪之說皆戦國<lb/>
之末好妄言者意搆之詞非其事之實也妄言者見<lb/>
詩歌伐崇求其罪而不得遂誣其譛西伯以爲伐崇<lb/>
之端而不自知其謬也西伯嘗伐犬戎宻耆及邘矣<lb/>
則此四國者又豈皆譛西伯者耶故謂西伯伐崇者<lb/>
<pb n="KR4e0074_SBCK_004-10a"/>
是也謂崇侯譛西伯以女馬賂紂得脫者皆非也曰<lb/>
然則史氏所𫐠西伯之事亦有足信者歟曰惟獻地<lb/>
請去炮烙之刑者近之餘皆無足取焉耳<lb/>
　　武王誅紂<lb/>
余讀春秋見其紀時書事少者止一二言多者不過<lb/>
數十言㫁㫁然傳其所信而不敢肆竊嘗疑之以爲<lb/>
當時史官所載必詳矣孔子曷不盡舉而書之奚爲<lb/>
簡略若是哉及觀左氏榖梁公羊三子之傳各述其<lb/>
所聞甚詳或曲說以傳經或因經而搆事肆情極論<lb/>
無復顧忌𥘉若可喜徐而推之率多虗詞而鮮事實<lb/>
<pb n="KR4e0074_SBCK_004-10b"/>
徃徃不足以得其要領而愈致人之惑然後知孔子<lb/>
謹嚴其詞若不敢盡者憂天下後世之至也孔子嘗<lb/>
繫易以辭矣反覆詰難至於理彰意竭而後止何獨<lb/>
於春秋而不盡其辭蓋道可以智竆而事必以實著<lb/>
與其循疑而失實以爲後世害不若著其可信者之<lb/>
爲愈也故曰多聞缺疑又曰吾猶及史之缺文也此<lb/>
孔子之意也司馬遷之爲史記其志以作春秋自儗<lb/>
亦非不知春秋者矣至於紀載徃昔之事竒聞怪說<lb/>
無所不録而於三代之本紀多背經而信傳好立異<lb/>
而誣聖人其他㣲者未足論若武王與紂之事見於<lb/>
<pb n="KR4e0074_SBCK_004-11a"/>
書最詳而遷乖亂之尤甚牧野之兵非武王之志也<lb/>
聖人之不幸也武成載其時事但曰一戎衣天下大<lb/>
定不書紂之死者爲武王諱且不忍書也他書謂紂<lb/>
自焚死意爲近之武王之於紂非有深讐宿怨特爲<lb/>
民去亂耳當斯時使紂悔過遷善武王必不興師而<lb/>
踰孟津及紂兵巳北使紂不死而䧏武王必將封之<lb/>
以百里之邑俾奉其宗廟必不忍加兵於其身也况<lb/>
紂巳死乎吾意武玉見紂之死也不踊而哭之命商<lb/>
之群臣以禮塟之矣豈復有餘怒及其旣死之身乎<lb/>
遷乃謂武王至紂死所三射之躬斬其首懸於太白<lb/>
<pb n="KR4e0074_SBCK_004-11b"/>
之旗又斬其二嬖妾懸於小白之旗此皆戦國薄夫<lb/>
之妄言齊東野人之語非武王之事遷信而取之謬<lb/>
也漢高祖魏文帝皆中才之主非有聖智之度高祖<lb/>
猶能不殺子嬰文帝猶能奉山陽終其身曾謂武王<lb/>
聖人而忍其君至此乎吾決知其不然矣茍信遷之<lb/>
言是使後世強臣凌上者𦵔醢其君而援武王以藉<lb/>
口其禍君臣之大義不亦甚哉吾故辨之以爲好竒<lb/>
信怪者之戒<lb/>
　　畢命<lb/>
余讀周書至於康王之命畢公然後知周公之忠厚<lb/>
<pb n="KR4e0074_SBCK_004-12a"/>
也殷之遺民可謂頑矣大者作亂小者驕淫奢侈不<lb/>
率法度禮不得而齊之德不得而服之周公知其不<lb/>
可旦夕治也旣欲加兵誅之又舉而遷之於洛其怒<lb/>
殷民亦甚矣然方伐叛也爲大誥告四方自他人言<lb/>
之宜痛詆深誚不比於恒民而周公方申命焉告以<lb/>
天命之去就無一辭及其民之非多士多方一則言<lb/>
遷民之故一則言䧏四國民命不誅之由反覆乎夏<lb/>
商之存亡稱其民曰商王士曰義民而不忍少傷之<lb/>
夫周公豈不知殷民之頑哉終不斥之爲頑民而曲<lb/>
爲之諱避者聖人之慮至深逺也民莫不有是非好<lb/>
<pb n="KR4e0074_SBCK_004-12b"/>
惡善未至於此而加之以善名則必喜而奮曰上之<lb/>
待我以善人也安敢不爲善惡未至於此而加之以<lb/>
惡名則必怨而怒曰上之不以君子待我吾安用爲<lb/>
君子故以君子望中人中人皆慕而爲君子以小人<lb/>
望中人中人或失其恒心殷民固頑矣周公以王士<lb/>
義民待之彼欲不修士君子之行得乎聖人之待人<lb/>
也恕如此宜乎未歴三紀而皆化也至於康王不知<lb/>
聖人導民之㣲權命畢公繼周公之軄輙稱之爲頑<lb/>
民舉洛邑之民豈無善者哉槩而謂之頑殷民聞之<lb/>
得無怨且怒乎號之以爲頑而欲責其不爲頑不可<lb/>
<pb n="KR4e0074_SBCK_004-13a"/>
得矣然則周公婉辭和色化殷民爲君子康王發片<lb/>
言而誣殷民爲頑民文王武王忠厚之意至是銷鑠<lb/>
殆盡矣不然世之庸主無典則以遺後嗣者子孫蒙<lb/>
其遺烈猶可傳數世無亂以文武周公之大德曷爲<lb/>
不二三傳而遽㣲乎史稱成康爲至治余謂周之衰<lb/>
康王基之<lb/>
　　擅弓<lb/>
　　季武子成寢杜氏之葬在西階之下請合葬焉<lb/>
　　許之入宫而不敢哭武子曰合葬非古也自周<lb/>
　　公以來未之有改也吾許其大而不許其細何<lb/>
<pb n="KR4e0074_SBCK_004-13b"/>
　　居命之哭<lb/>
成寢而夷人之墓合葬於人階下二子皆不足爲知<lb/>
禮其稱之也奚當然則知禮者宜何居曰無巳則卜<lb/>
野而遷諸猶爲善乎是<lb/>
　　防墓崩孔子泫然流涕曰吾聞之古不修墓<lb/>
取乎古而師之者以其合乎人情當乎理也父母之<lb/>
棺髐然暴于人而不修何取於古乎信如其言安足<lb/>
以爲聖其誣孔子甚矣謂殯乎五父之衢亦然<lb/>
　　子夏䘮其子而䘮其明曾子弔之<hi>云云</hi>止亦巳<lb/>
　　久矣<lb/>
<pb n="KR4e0074_SBCK_004-14a"/>
孔子之門人曾子最少曾子之父與師商固友也曾<lb/>
子於子夏之䘮明而弔之則宜其名而數之者非曾<lb/>
子事也傳之者過也曰朋友有過以其長也則不正<lb/>
之與曰非也正之者是也名而數之曾子不若是暴<lb/>
也何以明之曰其辭倨而慢曾子之言慤而謹<lb/>
　　有子問於曾子曰問䘮於夫子乎曰聞之矣<hi>云</hi>
<hi>云</hi>止不欲速貧也<lb/>
孔子之欲仕非爲富也爲行道也致美於棺椁非爲<lb/>
不朽也爲廣孝也欲冨而瞷且趋焉以求利於蠻夷<lb/>
之國曾謂孔子若是乎欲全其旣死之軀而因以爲<lb/>
<pb n="KR4e0074_SBCK_004-14b"/>
民制孔子何取乎有子之疑曾子之問子游之荅傳<lb/>
之者謬也<lb/>
　　子思之毋死於衞柳若謂子思曰子聖人之後<lb/>
　　也<hi>云云</hi>子思曰<hi>云云</hi>吾何慎哉<lb/>
禮者君子恒履之器也不可斯湏逺於身豈以家之<lb/>
貧富時之通塞爲行否子思賢者其於道粹矣信斯<lb/>
言也烏在其喻於道<lb/>
　　孔子之故人曰原壌其毋死夫子助之沐椁<hi>云</hi>
<hi>云</hi>止無失爲故也<lb/>
周公曰故舊無大故則不棄也茍有大故則周公必<lb/>
<pb n="KR4e0074_SBCK_004-15a"/>
棄之矣小過而容之義也大故而棄之者亦義也察<lb/>
察然拒昧昧然容薄量無制者之爲豈聖人所爲乎<lb/>
天下之大故宜莫甚於毋死而歌者矣此而不棄烏<lb/>
乎棄以是爲聖人之量吾弗知也<lb/>
　　讀三墳書<lb/>
書之名真而實僞者多矣何從而信之哉亦在慎辨<lb/>
之爾辨之法有三味其辭以望其世之先後正其名<lb/>
以求其事之是非質諸道以索其㫖之淺深而真僞<lb/>
無所匿矣吾嘗執是以觀天下之書蓋十不失一焉<lb/>
若世傳三墳書者則又凢鄙而易見者也孔安國稱<lb/>
<pb n="KR4e0074_SBCK_004-15b"/>
伏羲神農黄帝之書謂之三墳其言大道今此書以<lb/>
山墳爲伏羲之書言君臣民物隂陽兵象謂之連山<lb/>
易而姓紀皇䇿之篇附焉以氣墳爲神農之書言歸<lb/>
蔵生動長育生殺謂之歸蔵易以形墳爲皇帝之書<lb/>
言其目而傳以申之考其辭則不類正其名則不合<lb/>
質諸道則淺陋而無稽其姓紀篇曰太始者元胎之<lb/>
萌太極者天地之父母太易者天地之變太初者天<lb/>
地之交太素者三才之始天地孕而生男女謂之三<lb/>
才頗剽莊列之餘言而造爲異說此其道之淺陋無<lb/>
稽者也其論物則曰木爲金所剋服陽臣十幹此後<lb/>
<pb n="KR4e0074_SBCK_004-16a"/>
世暦生之常談伏羲之時曾有之乎論民曰四民之<lb/>
物以貨爲本伏羲之時曷有四民之名乎謂封拜之<lb/>
辭曰䇿䇿始於漢而謂伏羲氏有䇿辭可乎祭天地<lb/>
於圓丘大夫之妻曰命婦周禮始有之而謂天地圓<lb/>
丘恩及命婦爲黄帝之事可乎相人之術起於衰世<lb/>
而謂聖人以形辨貴賤正賢否爲神農氏之書可乎<lb/>
此其名之不合者也其辭皆後世俚野之談而其尤<lb/>
謬者曰山月升騰川月專浮山雲疊峰氣雲霰彩山<lb/>
氣籠烟川氣浮光雲氣流霞皆唐人爲詩之語其政<lb/>
典篇徃徃竊取書易而損益之如曰惟天生民惟君<lb/>
<pb n="KR4e0074_SBCK_004-16b"/>
奉天民惟邦本食惟民天出言惟辭制噐惟象動作<lb/>
惟變卜筮惟占先時者殺不及時者殺皆是也或者<lb/>
未之察顧謂書所謂政典正本諸此而定爲上古之<lb/>
書其亦異哉然世之僞書衆矣如内經稱黄帝汲冡<lb/>
書稱周皆岀於戦國秦漢之人故其書雖僞而其文<lb/>
近古有可取者此書則又僞於近代者也其後有序<lb/>
不著其姓名自謂天復中隱於青城之西因風雨石<lb/>
裂中有石匣得此書於匣中其文絶與此書類天復<lb/>
唐昭宗時也豈即青城隱者所僞邪雖然聖人之經<lb/>
猶日月然其道猶天地然使孔子時有三墳書孔子<lb/>
<pb n="KR4e0074_SBCK_004-17a"/>
固不得而刪存其名而亡其書孔子猶嘗言之今孔<lb/>
子之繫易但云伏羲氏畫八卦神農氏爲耒耜黃帝<lb/>
垂衣裳未嘗言三皇有所謂三墳書也孔子不言安<lb/>
國何㩀而言之耶然則安國之言亦妄矣彼僞爲書<lb/>
者因其言而復僣襲周禮三易連山歸蔵之名以爲<lb/>
伏羲神農之書周易不可襲則以歸蔵先坤後乾名<lb/>
黄帝者故曰坤乾其亦妄之妄者耶以區區俚野之<lb/>
文而欲托於三代唐虞之上是猶瞽夫懸破鏡於空<lb/>
中而欲自比於日月也其亦惑之甚耶於乎世之擬<lb/>
經者亦可以知愧矣<lb/>
<pb n="KR4e0074_SBCK_004-17b"/>
　　讀夏小正<lb/>
夏小正凢三百九十餘言先儒以孔子所謂行夏之<lb/>
時者即此書且以時之正令之善釋之自今觀之其<lb/>
書記十二月之候有關於人事者二十有七若采芸<lb/>
采蘩祭鮪攝桑剥瓜剥棗納蔚取茶之類皆俻記之<lb/>
求其大者惟服公田綏士女萬用入學剥鱓頒氷始<lb/>
蠶祈麥攻駒頒馬王狩陳筋革十一事而巳豈所謂<lb/>
令之善者止於斯乎孔子有取於夏時以建寅之月<lb/>
爲歲首耳豈誠謂此書乎使此書果夏之遺書孔子<lb/>
曷不編於禹貢㣧征之間乎孔子倘見此書奚不曰<lb/>
<pb n="KR4e0074_SBCK_004-18a"/>
得夏小正而曰得夏時乎孔子未嘗指而言之後乎<lb/>
孔子者乃從而實之豈固别有所受乎或者信其說<lb/>
遽謂汲冡書之周月觧吕不韋之月令皆本諸此果<lb/>
何以定其先後乎聖人之經傳之萬世而無惑者以<lb/>
其明道也於道茍無損益雖謂出於孔氏之壁成於<lb/>
堯舜之時謂之古書則可矣吾安敢信哉<lb/>
　　讀汲冡周書<lb/>
汲冡周書十卷七十觧或謂晋太康中出於汲郡魏<lb/>
安釐王冡故曰汲冡以論載周事故曰周書宋李燾<lb/>
以漢司馬遷劉向嘗稱之謂晋時始岀者非也此固<lb/>
<pb n="KR4e0074_SBCK_004-18b"/>
是矣劉向謂其書爲周書即孔子刪定之餘者則非<lb/>
也何者其事有可疑也略舉其大者言之武王之伐<lb/>
<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>誅其君吊其民而巳其世俘篇乃曰馘魔億有十<lb/>
萬七千七百七十有九俘人三億萬有二百三十夫<lb/>
殺人之多若是雖楚漢之際亂賊之暴不若是之酷<lb/>
而謂武王有是乎所誅以億萬計天下尚有人乎周<lb/>
公之用人不求俻於一人其官人篇乃曰醉之以酒<lb/>
以觀其恭縱之以色以觀其常臨之以利以觀其不<lb/>
貪濫之以樂以觀其不荒以詐術㗖人而責人以正<lb/>
雖戦國之世縱横權數之徒所不爲曽謂周公而以<lb/>
<pb n="KR4e0074_SBCK_004-19a"/>
此取人乎王者之師禁亂除暴以仁義爲本其大武<lb/>
篇則曰春違其農夏食其榖秋取其刈冬凍其葆不<lb/>
仁孰甚焉其大明篇則曰委以淫樂略以羙女不義<lb/>
孰甚焉此後世稍有良心者所不忍爲曽謂王者之<lb/>
用兵乃若是乎其爲文王之言曰利維生痛痛維生<lb/>
樂樂維生禮禮維生義義維生仁此稍知道者所不<lb/>
言曾謂文王大聖人而爲是言乎其文傳篇曰有十<lb/>
年之積者王有三年之積者覇覇之名起于衰世周<lb/>
初未甞有之謂王者不以道德而在乎積榖之多是<lb/>
商鞅之徒所不言而以爲文王之言可乎其他若是<lb/>
<pb n="KR4e0074_SBCK_004-19b"/>
者甚衆及載武王伐商之事徃徃謬誕與書不合由<lb/>
此觀之決非周書謂孔子刪定之餘者非也其中若<lb/>
謚法周月時訓職方之篇又與爾雅月令間有合者<lb/>
竊意漢初書亡隱士縉紳之流所僞者以爲周書而<lb/>
司馬遷不察故引而用之劉向因以爲古書耳其中<lb/>
芮良夫篇最雅馴其曰后除民害不惟民害民害非<lb/>
后惟其讐民至億兆后一而巳寡不敵衆后其危哉<lb/>
嗚呼君子之言三復其篇爲之出涕<lb/>
　　讀司馬法<lb/>
周司馬有用兵之法至齊威王欲尊用田穣苴遺<lb/>
<pb n="KR4e0074_SBCK_004-20a"/>
■論古司馬法附穣苴之書於其中號司馬穣苴司<lb/>
馬法漢藝文志百三十篇今所傳者五篇蓋周書之<lb/>
存者寡矣而其言論猶有先王之遺意焉先王之兵<lb/>
非黷武好勝也將止亂而巳此書所謂以戦止戦者<lb/>
得之先王之兵以愛民爲本此書所謂不因㐫不加<lb/>
䘮冬夏不興師者得之先王之世寓兵於農農隙講<lb/>
武此書所謂忘戦必危者得之以德不以力王道之<lb/>
盛也非此書所謂六德者乎正名而不尚詭王道之<lb/>
要也非此書所謂徧告諸侯彰明有罪者乎所謂舉<lb/>
賢立明正復厥軄則興滅継絶之事也所謂以仁爲<lb/>
<pb n="KR4e0074_SBCK_004-20b"/>
本以義治之則王者之政文武之所由興也若是者<lb/>
非穣苴所能言其爲遺書無疑至有駁而不純譎而<lb/>
不正者則皆穣苴之法而亦非戦國之談兵者所能<lb/>
及蓋兵書之近道者也嗚呼王者之不作也久矣人<lb/>
心之趋下也日以滋矣於是英君謀士以譎詐爲竒<lb/>
以屠戮爲武若唐太宗李靖之問荅惟知有孫呉之<lb/>
術而司馬法爲虗語矣况有出於孫呉之不忍言者<lb/>
乎悲夫<lb/>
　　讀三略<lb/>
三略三篇或謂太公之書非也蓋後人僞而托焉太<lb/>
<pb n="KR4e0074_SBCK_004-21a"/>
公之言於書無所見孟子以爲天下之大老與伯夷<lb/>
並稱則其人可知矣三篇之中大率皆平淺鄙狹雜<lb/>
援軍䜟以足成之夫䜟書起於戦國之後太公之時<lb/>
曾有之乎中略之末謂三略爲衰世而作太公之佐<lb/>
文王果衰世乎其間曰攬英雄曰侵盗縣官曰奸雄<lb/>
相稱曰覇者制士以權皆漢魏以後之言曰非譎竒<lb/>
無以破姦息㓂非隂謀無以成功曰豪傑事職國勢<lb/>
乃弱其詭謬害理雖太公之奴<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>所不屑道而妄謂<lb/>
太公之書可乎復有六韜者其誣聖賢尤甚論六兵<lb/>
則皆竊孫呉之所陳至其所自言猥細煩曲無足觀<lb/>
<pb n="KR4e0074_SBCK_004-21b"/>
者至於避正殿用騎卒之說又其僞之易見者也近<lb/>
世三山施子美爲之講義曲爲辨釋以昡其愽卒不<lb/>
敢言其爲僞其愚陋無識特兒童之見耳而世乃傳<lb/>
而誦之<lb/>
　　讀子華子<lb/>
余始聞太史公言子華子爲僞書近求其書以觀其<lb/>
辭婉麗可喜未覺其爲僞也及詳味而徐察之始知<lb/>
爲僞書無疑蓋子華子程氏名本子華其字晉人與<lb/>
孔子同時孔子所與傾蓋而語者也夫孔子周遊四<lb/>
方道途所遇若楚狂沮溺荷蕢荷蓧丈人之流皆不<lb/>
<pb n="KR4e0074_SBCK_004-22a"/>
足知其意至於歎息而不巳子華子一見而得聖人<lb/>
之歡心亟觧束帛而贈之豈非當時之賢者哉其言<lb/>
論宜有過人者今所傳十篇之中語道德則頗襲老<lb/>
列之㫖專對則倣左氏之文辨黄帝鑄鼎事不能直<lb/>
排其謬而曲爲之說傅㑹不經與晏子論儉雖爲近<lb/>
正而起人君奢侈之端荅北宫意祥瑞之問善矣乃<lb/>
恐後世巧詐誕譎之臣作爲聲謌薦之郊廟似指漢<lb/>
武朱鴈芝房之事其子車氏猳之喻復竊韓愈所作<lb/>
柳宗元墓銘論代播州之意醫藥之技孔子罕言之<lb/>
則劇談之而不置八卦以宫言孔子賛易時未有也<lb/>
<pb n="KR4e0074_SBCK_004-22b"/>
而曰坎宫震宫觧字之不類時之乖錯者甚衆以爲<lb/>
子華子之書豈非誣哉其首有劉向序亦與向文殊<lb/>
蓋亦僞也僞之者不知爲誰眺公武以爲元豐以後<lb/>
人以字說而知之或以爲王銍豈或然歟嗟乎人之<lb/>
著書上欲以淑來世其次亦欲揚聲光於不朽而僞<lb/>
是書旣不足以淑諸人而又不能少見其名果何爲<lb/>
哉果何爲哉<lb/>
　　讀曾子<lb/>
曾子十篇一卷其詞見大戴禮雖非曾子所著然格<lb/>
言至論雜陳其間而於言孝尤俻意者岀於門人弟<lb/>
<pb n="KR4e0074_SBCK_004-23a"/>
子所傳聞而成於漢儒之手者也故其說間有不純<lb/>
如曰喜之而觀其不誣怒之而觀其不<graphic n="KR3159" url="https://raw.githubusercontent.com/kanripo/KR-Gaiji/master/images/KR3159.png" mimeType="image/png"/>近諸色而<lb/>
觀其不踰飲之而觀其有常又曰神靈者禮樂仁義<lb/>
之祖也又曰君子將說富貴必勉於仁若是者決非<lb/>
曾子之言顧其言孝有足感予者予少之時事二親<lb/>
嘗謂人子無所自爲心以父母之心爲心今此書曰<lb/>
孝子無私憂無私樂父母之憂憂之父母所樂樂之<lb/>
㫖乎其有味哉一何似予之所欲言也然少時知之<lb/>
而不能躬見之及今欲養而二親巳莫在矣疾病篇<lb/>
有曰親戚旣沒雖欲孝誰爲孝誦其言輟業流涕者<lb/>
<pb n="KR4e0074_SBCK_004-23b"/>
久之<lb/>
　　讀荀子<lb/>
道之不明好勝者害之也周衰先王之遺言大法漫<lb/>
滅浸㣲孔子岀而修之斯道皎然復章聖人之業煥<lb/>
然與天地同功彼䖏士者生於其後務懐誹訕之心<lb/>
以求異於前人其心以爲堯舜之道孔子旣言之矣<lb/>
復附而重言之何以云云爲哉於是各馳意於險恠<lb/>
詭僻渙散浩博之論排擊破碎先聖人之道以伸其<lb/>
嵬瑣一曲之偏智若楊朱墨翟宋鈃列禦㓂莊周慎<lb/>
到之徒是也孟子生乎其時懼聖人之道敗壞於邪<lb/>
<pb n="KR4e0074_SBCK_004-24a"/>
說乃敷揚孔子之意而攻黜之然後復定蓋彼之說<lb/>
偏駁易辨故其入人也淺可指其過而聲之也若荀<lb/>
卿者剽掠聖人之餘言發爲近似中正之論肆然自<lb/>
居於孔子之道而不疑沛乎若有所宗淵乎執之而<lb/>
無竆尊王而賤覇援堯舜摭湯武鄙桀紂<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>若儒者<lb/>
也及要其大㫖則謂人之性惡以仁義爲僞也妄爲<lb/>
蔓衍不經之辭以蛆蠹孟子之道其區區之私心不<lb/>
過欲求異於人而不自知卒爲斯道䜛賊也蓋數家<lb/>
者偏駁不倫故去之也易荀卿似乎中正故世多惑<lb/>
之惜無孟子者出以紏其謬故其書相傳至今孔子<lb/>
<pb n="KR4e0074_SBCK_004-24b"/>
曰惡紫爲其亂朱也惡鄭聲爲其亂雅樂也夫欲擯<lb/>
悖道之書而不用必自荀卿始何者其言似是而實<lb/>
非也<lb/>
　　讀孫子<lb/>
戰非聖人之得巳也聖人之所謂戦者不城而人莫<lb/>
敢踰不池而人莫敢近無戈矛劍㦸弓矢之噐而姦<lb/>
謀邪慮消沮於萬里之外是之謂道德之師其次導<lb/>
之以禮樂申之以政令誅暴而伐罪救民而不求利<lb/>
不戦而服人不殺一卒而勝國是之謂仁義之師下<lb/>
此則以材相用以詐相欺而巳矣若孫武子者亦其<lb/>
<pb n="KR4e0074_SBCK_004-25a"/>
一也然其十三篇之所論先計謀而後攻戦先知而<lb/>
後料敵用兵之事周俻明白雖不足與於仁義之師<lb/>
茍以之戦則豈非良將乎視彼恃力之徒驅赤子而<lb/>
䧟之死地者猶狼殘虎噬耳嗚呼武亦安可得哉<lb/>
　　讀呉子<lb/>
衛人呉起書六篇兵書也起嘗受學於曾子故其書<lb/>
間談仁義然起烏足以知仁義哉起嘗殺婦而求將<lb/>
囓臂與毋盟其天資固刻忍之人是以見棄於曾子<lb/>
之門而卒以兵顯觀其論兵則孫武之亞也而武之<lb/>
說爲明俻矣起嘗與魏武侯言在德不在險信戦國<lb/>
<pb n="KR4e0074_SBCK_004-25b"/>
時之名言特以無行見少於世亦可以見聖人之教<lb/>
入人者深而是非之公終不可泯也於乎豈不足爲<lb/>
喜功者之戒哉<lb/>
　　讀慎子<lb/>
世以慎到與鄧析韓非之流並稱到雖刑名家然其<lb/>
言有中理者非若彼之深刻也其謂立天子以爲天<lb/>
下非立天下以爲天子不猶儒者所謂君爲輕之意<lb/>
乎其謂役不得踰時不猶不違農時之意乎其謂用<lb/>
人之自爲不用人之爲我不猶舎巳從人之意乎其<lb/>
謂不設一方以求於人不猶無求俻之意乎其謂人<lb/>
<pb n="KR4e0074_SBCK_004-26a"/>
君任人而勿自窮不猶任賢勿疑之意乎但到不聞<lb/>
聖人之道不知仁義之治墮於曲學而流於卑陋爾<lb/>
夫豈其性然哉<lb/>
　　讀公孫龍子<lb/>
君子無用乎辨也豈惟無事乎辨亦無事乎言也充<lb/>
乎心不得已而後言正言之而理不明不得巳而後<lb/>
辨辨而無所明言而不岀乎道則亦無用乎言與辨<lb/>
矣若公孫龍之辨不亦費其辭乎孔子所謂正名數<lb/>
言而煥然矣龍術爲白馬指物通變堅白名實之論<lb/>
枝蔓繁複累數千言然其意不越乎正名而巳傳有<lb/>
<pb n="KR4e0074_SBCK_004-26b"/>
之曰有德者必有言有德之人一言而有餘不知道<lb/>
者萬言而不足故善學者必務知道<lb/>
　　讀尹文子<lb/>
尹文子一卷劉向定爲刑名家書仲長統分爲上下<lb/>
二篇且以劉向之論爲誣然向謂爲刑名家者誠是<lb/>
也特善於鄧析田駢者耳其說治國之道以爲人君<lb/>
任道不足以治必用法術權勢術者人君之所宻用<lb/>
群下不可妄窺勢者制法之利噐群下不可妄爲非<lb/>
刑名家而何但其爲民之心頗切末章尤中時君之<lb/>
弊使舉而行之名實正而分數眀賞罰嚴而事功舉<lb/>
<pb n="KR4e0074_SBCK_004-27a"/>
亦足以善其國然其苛刻檢柅而難於持循蹈履非<lb/>
王者之道以故君子不取而統獨好之遂因以斥向<lb/>
殆有所激而然耶<lb/>
　　讀鄧析子<lb/>
鄭人鄧析所著無厚轉辭二篇其言皆嚴酷督責之<lb/>
行韓非李斯之徒也嗚呼先王之澤竭而仁義道德<lb/>
之說不振刑名者流著書以千諸侯用之而亡國者<lb/>
何限其遺毒餘熖蔓延于天下生民受其害至今而<lb/>
未已不亦哀哉予擇其可取者二百言著于篇餘皆<lb/>
焚之<lb/>
<pb n="KR4e0074_SBCK_004-27b"/>
　夫水濁則無掉尾之魚政苛則無逸樂之士故令<lb/>
　煩則民詐政擾則民不定不治其本而務其未譬<lb/>
　如拯溺錘之以石救火投之以薪<lb/>
　爲君當若冬日之陽夏日之隂萬物自歸莫之使<lb/>
　也恬卧而功自成優游而政自治豈在振目扼腕<lb/>
　手㩀鞭朴而後爲治歟<lb/>
　心欲安靜慮欲深逺心安靜則神䇿生慮深逺則<lb/>
　計謀成心不欲躁慮不欲淺心躁則精神滑慮淺<lb/>
　則萬事傾怠生於宦成病始於少瘳偏生於懈慢<lb/>
　孝衰於妻子<lb/>
<pb n="KR4e0074_SBCK_004-28a"/>
　目貴明耳貴聦心貴公以天下之目視則無不見<lb/>
　以天下之耳聽則無不聞以天下之知慮則無不<lb/>
　知<lb/>
　　讀尉繚子<lb/>
尉繚子二十三篇尉繚子或曰齊人或曰梁人以其<lb/>
有惠王問荅語也三山施子美稱其有三代之遺風<lb/>
其然哉三代之盛未嘗有兵書也非惟無兵書而兵<lb/>
亦非君子之所屑談也君子之道圖亂於未萌防危<lb/>
於旣安本之以德禮導之以教化同之以政令使兵<lb/>
無自而作俟兵之起而後與戦雖孫武呉起爲將且<lb/>
<pb n="KR4e0074_SBCK_004-28b"/>
恐不救而况云云之書豈足恃乎故好言兵者賊天<lb/>
下者也著書論兵者流禍於後世者也皆不免於聖<lb/>
人之誅也尉繚子不能明君子之道而恣意極口稱<lb/>
兵以惑衆其重刑諸令皆嚴酷苛暴道殺人如道飲<lb/>
食常事則其人之刻深少恩可知矣武議原官諸篇<lb/>
雖時有中理譬猶盗跖而誦堯言非出其本心是以<lb/>
無片簡之可取者謂之有三代之遺風可乎然孫呉<lb/>
之書與尉繚子一術彼以兵爲職無恠其然若尉繚<lb/>
子者言天官兵談制談戦威守權十二陵武議將理<lb/>
原官治本戦權重刑令伍利令分塞令束伍令經卒<lb/>
<pb n="KR4e0074_SBCK_004-29a"/>
令勤卒令將令有似乎君子而實非者也予不得不<lb/>
論之<lb/>
　　讀戦國䇿<lb/>
文武之道至於春秋之世委地矣孔子之作春秋傷<lb/>
周道之衰也夫豈知春秋之法復委地於戰國之世<lb/>
乎嗚呼朝覲㑹同之禮不修於天子之庭禮樂征伐<lb/>
之柄或輕易於諸侯之雄君臣上下之紀墮而篡弑<lb/>
争奪之事起此孔子之所甚痛也然其時天下諸侯<lb/>
猶知以尊周爲義狼攫狐顧而不敢肆其無厭之欲<lb/>
蓋道之在人心者尚有未泯耳及乎戰國則不然諸<lb/>
<pb n="KR4e0074_SBCK_004-29b"/>
侯或遣一介之使而譲周或興師臨之而徴其鼎或<lb/>
責王入朝一旦而遂滅其宗廟其所自來者久矣功<lb/>
利熾而仁義銷矣游說行而廉耻衰矣譎詐盛而忠<lb/>
厚之風息矣觀乎十二國之所載繁辭瑰辨爛然盈<lb/>
目及求其指意非謀以奪人之國則以摇人之位非<lb/>
間人之骨月則皆眩惑人之事或大言倨禮以激之<lb/>
或佯疑曲問以入之或卑聲屈體以兾其哀或正貌<lb/>
詐心以釣其名或揣其志而施其計非不博且冨也<lb/>
欲一簡之合乎道而不可得豈惟不合乎道欲一簡<lb/>
如左氏所傳公卿大夫之言亦不可得矣先王之遺<lb/>
<pb n="KR4e0074_SBCK_004-30a"/>
澤餘化漫盡而國家繼之以亡豈不哀哉然其待士<lb/>
之禮猶有存者故得以廣聽周知匡扶其國久而後<lb/>
俱幷於秦至秦之始皇則自任其智棄天下之士而<lb/>
不用燔三代之言而不法巍然獨伸其尊以爲可恃<lb/>
而其危亂不旋踵而即見於是戰國之遺法復委地<lb/>
矣悲夫<lb/>
　　讀吕氏春秋<lb/>
吕氏春秋十二紀八覧六論凢百六十篇吕不韋爲<lb/>
秦相時使其賓客所著者也太史公以爲不韋徙蜀<lb/>
乃作吕覧夫不韋以見疑去國歲餘即飲酖死何有<lb/>
<pb n="KR4e0074_SBCK_004-30b"/>
賓客何睱著書哉史又稱不韋書成懸之咸陽市置<lb/>
千金其上有易一字者輙與之不韋巳徙蜀安得懸<lb/>
書於咸陽由此而言必爲相時所著太史公之言誤<lb/>
也不韋以大賈乘勢市竒貨致富貴而行不謹其功<lb/>
業無足道者特以賓客之書顯其名於後世况乎人<lb/>
君任賢以致治者乎然其書誠有足取者其節䘮安<lb/>
死篇譏厚葬之弊其勿躬篇言人君之要在任人用<lb/>
民篇言刑罰不如德禮逹欝分軄篇皆盡君人之道<lb/>
切中始皇之病其後秦卒以是數者僨敗亡國非知<lb/>
㡬之士豈足以爲之哉第其時去聖人稍逺論道德<lb/>
<pb n="KR4e0074_SBCK_004-31a"/>
皆本黄老書出於諸人之所傳聞事多舛謬如以桑<lb/>
榖共生爲成湯以魯莊與顔闔論馬與齊桓伐魯魯<lb/>
請比關内侯皆非其事而其時竟無敢易一字者豈<lb/>
畏不韋勢而然耶然予獨有感焉世之謂嚴酷者必<lb/>
曰秦法而爲相者乃廣致賓客以著書書皆詆訾時<lb/>
君爲俗主至數秦先王之過無所憚若是者皆後世<lb/>
之所甚諱而秦不以罪嗚呼然則秦法猶寛也<lb/>
　　讀法言<lb/>
揚雄子雲法言十三篇子雲爲此書嘗自擬論語而<lb/>
後世大儒或儕諸荀卿其自儗者僣也儕以荀卿者<lb/>
<pb n="KR4e0074_SBCK_004-31b"/>
亦非也論語述聖人言行猶天地之化子雲方且竊<lb/>
之焉雕鏤藻繪而蕲類之其僣甚哉然自聖人沒明<lb/>
道者莫尚於子思孟子彼荀卿者乃攘𬒮訐斥而詆<lb/>
生民之性爲惡其妄孰甚焉子雲則不然措言持論<lb/>
不敢違乎聖人至其爲善惡混之說及以韋玄成與<lb/>
顔子並稱皆其不智而過言耳非若卿之妄也曰子<lb/>
雲勝卿與曰否卿才高而果於大言故其過多子雲<lb/>
才劣而篤於好古故其過少其未聞道則一也曰好<lb/>
古曷事莾乎曰好古而不能擇義則將奚所不至故<lb/>
士貴乎聞道<lb/>
<pb n="KR4e0074_SBCK_004-32a"/>
　　讀風俗通義<lb/>
風俗通義三十篇後漢末應劭所著今所存者皇覇<lb/>
正失愆禮過譽十反聲音竆通祀典怪神山澤十卷<lb/>
而巳其辭固無他竒然語怪神之事一以理勝之足<lb/>
以觧流俗之弊又載當時人品而具評其事非按經<lb/>
受禮不敢略於中臆之說故至今傳而不廢也後世<lb/>
著書者厭常喜異設爲詭激邪曲之辨以爲高一時<lb/>
雖可以動人而無𥙷於世終不能如此書之傳者衆<lb/>
矣天下之物山嶽有時而崩金石有時而毁惟至理<lb/>
之言與天地並存立言之士其不可不務知道哉<lb/>
<pb n="KR4e0074_SBCK_004-32b"/>
　　讀漢鹽鐡論<lb/>
鹽鐡論六十篇漢桓寛所著當武帝時兵革荐興財<lb/>
用匱竭而均輸鹽鐡之征橫岀天下疲弊孝昭即位<lb/>
大將軍請詔郡國舉賢良文學問民所苦咸願罷鹽<lb/>
鐡酒榷均輸官御史大夫桑弘羊争難之以爲不可<lb/>
罷寛襲其意而設爲問荅之詞以盡其辨善乎其言<lb/>
也於乎爲天下者曷嘗患乎無財也哉天下未嘗無<lb/>
財也苟用之以節治之有道夫何不足之有以漢言<lb/>
之文帝在位二十三年免民租者近半其時非有均<lb/>
輸鹽鐡之征而府庫充溢錢貫朽不可較武帝之天<lb/>
<pb n="KR4e0074_SBCK_004-33a"/>
下即文帝之天下而又加之以百岀之歛未甞免一<lb/>
歲之租宜其富矣而反愈困乏何哉蓋文帝節儉而<lb/>
武帝征伐營繕以麋費之也人君茍不節儉雖積金<lb/>
齊㤗華蓄貨擬江海不至於亂未見其厭足也武帝<lb/>
之天下宜亂矣而文景之澤猶在人心重以霍光知<lb/>
所緩急從而稍稍罷其害者故一變而彌元元之憤<lb/>
不然漢豈可兾哉此書也其於道德功利之際論之<lb/>
當矣不特文辭足法而巳也<lb/>
　　讀荀悅申監<lb/>
荀悅申監五卷其論治亂興亡之理詳矣恱生漢之<lb/>
<pb n="KR4e0074_SBCK_004-33b"/>
衰丁靈獻之際強臣竊柄天下潰潰日非漢有悅雖<lb/>
侍講禁中而天子拱手受制知其莫之有爲著此書<lb/>
以宣其志恱蓋有用之材又親見世之亂故其言愈<lb/>
有徴據從而行之可以爲治而自漢以來鮮有言之<lb/>
者縱或言之特以其文辭而巳著書之不足恃如是<lb/>
哉然秦熖之餘聖道滅息唐虞三代之大經且廢而<lb/>
不講爲治者視之以爲空言而共譁咲之則夫悅書<lb/>
之不用又無足怪也余讀其書至曰以智能治民者<lb/>
泅也以道德治民者舟也怳然失色而悲之<lb/>
　　讀崔豹古今註<lb/>
<pb n="KR4e0074_SBCK_004-34a"/>
文之用有二載道紀事而巳載道者上也紀事者其<lb/>
次也然道與事非判然二塗也孔子入太廟每事問<lb/>
學詩而多識鳥獸草木之名豈不以事物爲道之所<lb/>
寓耶合是二者文雖麗無𥙷於世終不能傳逺茍有<lb/>
𥙷雖俚談野語亦不得而棄之予始讀太公家教其<lb/>
辭俚雜可咲自隋唐以來即傳之李翺大儒也至與<lb/>
文中子並稱蓋其言間有合乎理者故也及觀崔豹<lb/>
古今註釋名辨物其文固不成章然晉時之人以文<lb/>
名者何限求如豹此書之用世絶少豈非以記事故<lb/>
耶由此言之世之好竒䘮質者可以惕然而思矣<lb/>
<pb n="KR4e0074_SBCK_004-34b"/>
　　讀博物志<lb/>
君子之學貴乎博而能約博而不得其要則渙漫而<lb/>
無歸徒約而不盡乎博則局滯而無術孔子孟子可<lb/>
謂博矣然而孔子曰吾一以貫之孟子謂將以反說<lb/>
約也則其用心可知也蓋盡萬物之變而能㑹之於<lb/>
一心竆萬事之情而能折之以一理此聖賢之所貴<lb/>
也索乎人所不可知攻乎道所不必知以昡俗驚世<lb/>
此曲士之所務君子不取也世稱張茂先爲博物吾<lb/>
觀其所著書何其異哉詩曰天生蒸民有物有則此<lb/>
物之至要而不可不求其理者也至於鳥獸草木之<lb/>
<pb n="KR4e0074_SBCK_004-35a"/>
名狀與古者之異言恠說有所不知何病其爲君子<lb/>
茂先獨汲汲焉纂述惟恐其不詳而於至要而當知<lb/>
者反無所明焉其所務若此可謂知所先後乎哉身<lb/>
爲輔相視亂倫悖教之事皆不之顧至於張林孫秀<lb/>
犬豕之徒卒見殺于其手愽物之智果安在耶士不<lb/>
知道而多聞之爲務適足以禍其身而巳<lb/>
　　讀聱隅子<lb/>
士未嘗不欲聞于後世也然徒務乎聞斯無聞矣爲<lb/>
其所志狹而所望者私也聖賢安顧其一身哉上之<lb/>
欲善天下次之欲淑來世遑遑終其身而不恤著之<lb/>
<pb n="KR4e0074_SBCK_004-35b"/>
書以明道孔孟是也或者覩其烈光傷巳之不若悼<lb/>
世之不見稱亦述諸書以自表若揚雄王通之流其<lb/>
自爲之意深而衛道之功寡君子病之矣至於黃晞<lb/>
聱隅子之爲又慕乎雄通而作者也晞蜀士生宋仁<lb/>
宗時其言論不違理者頗有之然晞狠愎無忌人也<lb/>
故㫁然自信而不疑其論以漢高盃羔之言爲仁以<lb/>
屈原爲愚以張良得聖人之安蕭何得聖人之變劉<lb/>
向得聖人之力以唐太宗爲武王之後一人論性則<lb/>
詆孟子之言爲非是皆其大謬者不知道而務名無<lb/>
怪乎其然也然其間謂井田肉刑鄕飲里選冠禮家<lb/>
<pb n="KR4e0074_SBCK_004-36a"/>
廟之法不復弗足爲治又以生不能澤物爲耻嗚呼<lb/>
晞亦有志之士哉<lb/>
　　讀朱子感興詩<lb/>
三百篇後無詩矣非無詩也有之而不得詩之道雖<lb/>
謂之無亦可也夫詩所以列於五經者豈章句之云<lb/>
哉蓋有增乎綱常之重關乎治亂之教者存也非知<lb/>
道者孰能識之非知道者孰能爲之人孰不爲詩也<lb/>
而不知道豈吾所謂詩哉嗚呼若朱子感興二十篇<lb/>
之作斯可謂詩也巳其於性命之理昭矣其於天地<lb/>
之道著矣其於世教民彛有功者大矣繫之於三百<lb/>
<pb n="KR4e0074_SBCK_004-36b"/>
篇吾知其功無媿雖謂三百篇之後未嘗無詩亦可<lb/>
也斯道也亘萬古而不亡心㑹而得之豈不在乎人<lb/>
哉<lb/>
　　讀陳仝甫上宋孝宗四書<lb/>
予始讀仝甫論史諸文見其馳騁爲驚人可喜之談<lb/>
以爲仝甫特尚氣狂生耳未必足用也及觀其上孝<lb/>
宗四書不覺慨然而歎毛髪森然上竪嗚呼仝甫豈<lb/>
狂者哉蓋俊傑文夫也宋之不興天實棄之使孝宗<lb/>
之志不伸者史浩沮之於前湯思退敗之於後及仝<lb/>
甫上書之時孝宗之初志巳衰矣當隆興間孝宗茍<lb/>
<pb n="KR4e0074_SBCK_004-37a"/>
聞此言將不踰時而召用之寜使仝甫至四上而不<lb/>
報死於布衣而不用哉設用仝甫聽其言從其設施<lb/>
則未必無成功而卒不用者天也宋之不復興者亦<lb/>
孝宗也興亡天命非予所知予所憾者以仝甫之才<lb/>
而不得一展以死又豈非天哉展弗展不足以論仝<lb/>
甫予所深悲者世愈下而俗愈變士大夫厭厭無氣<lb/>
有言責者不敢叱一辭况若仝甫一布衣乎人不以<lb/>
爲狂則以爲妄得全身進退以死於牖下若仝甫者<lb/>
幸矣尚何不用之足恠乎世之相逺二百年而俗之<lb/>
相下如此使仝甫而見之當何如耶<lb/>
<pb n="KR4e0074_SBCK_004-37b"/>
</p>
<p>
　　　　　　　　　臨海縣知縣黄誥<lb/>
　　　　　　　　　黄巖縣知縣張師善<lb/>
　　　　　　　　台州府儒學教授尚　芳<lb/>
　　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝葉琰王梅齡<lb/>
　　　　　　　　　　　　　臨海縣學生李臨卿戴濬之<lb/>
　　　　　　　　　　　　　黄巖縣學生孫思光牟汝鈞　校對<lb/>
遜志齋集卷之四終<lb/>
<pb n="KR4e0074_SBCK_004-38a"/>
</p>
<p>
</p>
  </div>
</body>
</text>
</TEI>
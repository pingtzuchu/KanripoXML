<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_024-1a"/>
遜志齋集卷之二十四<lb/>
　中順大夫浙江按察司副使奉勅提督學校雲間范惟一編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　　蜀王殿下賜行厨酒膳奉謝<lb/>
天門傳詔飛金符帝子發春朝帝都萬里巴江引軸<lb/>
轤朝離瞿塘莫荆巫牙旗羽扇照江湖馮夷操楫龍<lb/>
伯扶威振海若驚天呉衮衣登朝玉陛趨至尊撫問<lb/>
情欝紆奏還大國天語俞却從周秦行坦途乘傳西<lb/>
來試馳驅日行三百尚未晡親藩留宴窮歡娛秦民<lb/>
<pb n="KR4e0074_SBCK_024-1b"/>
擁路觀金轝口稱盛德目睢盱共說賢王世所無南<lb/>
入荆門喜氣蘇蜀邦宻邇忘﨑嶇山花爛熳雲糢糊<lb/>
緑樹淸江如畫圖漢中小臣章句儒早向王門曾曵<lb/>
裾是日來迎拜路隅按轡遙看咲且呼暮抵行宫侍<lb/>
直爐華燈照夜舖氍毺從容前席講典謨玄談蟬聮<lb/>
如貫珠上探千古周八區鄙誚荣辱聖爲徒更䦨喜<lb/>
極行玉壺叩頭舉白紅生膚侍臣奉教恩意殊大官<lb/>
羙醖貯行厨特賜歸飲不用沽上尊珎味甘且腴受<lb/>
之無功辭有辜心感王恩厚矣乎獻諸祖禰頒妻孥<lb/>
招致朋僚洗罍<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>共飲相歡同賜酺平生飲水兼茹<lb/>
<pb n="KR4e0074_SBCK_024-2a"/>
𬞞秪將鉛槧代耕鋤近爲校教食民租尸居靜閱年<lb/>
歲徂世人視之等泥途頼逢聖主意氣孚討論聖猷<lb/>
師古初經綸萬理髪在梳小臣學術本麄踈志廣年<lb/>
荒才更迂量同溟海肯納汙欲致衆駿先收駑願王<lb/>
道德爲世模摩撫疲癃恤鰥孤南漸瀘戎北羗胡陽<lb/>
和發生無朽枯育民興賢語不誣行致孔明與夷吾<lb/>
共康國政秉事樞保釐西土佐唐虞不數𧖟叢及魚<lb/>
鳬吾王端拱化日舒從此感恩非一夫<lb/>
　　歌風臺<lb/>
歌風臺下春水黃歌風臺上春草碧黃河之水日夜<lb/>
<pb n="KR4e0074_SBCK_024-2b"/>
流碧草年年自春色漢祖當時爲帝王龍泉三尺飛<lb/>
秋霜五年馬上得天下富貴樂在歸故郷臺前老人<lb/>
争拜跪柱杖麻衣見天子龍顔自喜還自傷一半随<lb/>
龍半随鬼翻思昔日亭長時一心捧檄日夜馳耶今<lb/>
宇宙過四海一榻之外誰撑持却令猛士鎮寰宇安<lb/>
得長年在鄉里可憐創業垂統君后使乾機付諸呂<lb/>
淮隂少年韓將軍金戈鐡馬立戰勲蔵弓烹狗太逼<lb/>
迫觧衣推食何殷勤致令英雄遭婦手血濺紅裙當<lb/>
斬首蕭何下獄子房歸左右功臣皆掣肘還鄉悲唱<lb/>
大風歌向來老將今無多咸陽宫闕親眼見不忍荆<lb/>
<pb n="KR4e0074_SBCK_024-3a"/>
棘埋銅駝臺前老人涙如雨爲言不獨漢高祖古來<lb/>
世事無不然稍稍功成忘險阻荒祠古廟名歌臺前<lb/>
人巳盡今人哀感激悲歌下臺去㫁碑春雨生莓苔<lb/>
　　潼關<lb/>
潼關將軍才且武五千士卒徤於虎朝廷養汝爲阿<lb/>
誰盗賊公行如不覩昨日官車將到關西風放顛塵<lb/>
滿天錢囊衣篋繫車後歘來掣去同鷹鸇南望京師<lb/>
五千里僮僕所資餘有㡬離家漸逺親故稀向我長<lb/>
號涙如雨嗟嗟僮僕汝莫愁聖人在上治九州㑹看<lb/>
海内皆冨足關不湏防無盗偷<lb/>
<pb n="KR4e0074_SBCK_024-3b"/>
　　淮隂<lb/>
淮隂城頭落日黃淮隂城下秋草荒古城西繞淮水<lb/>
長猶如背氷陣堂堂當時大將功無雙㒹嬴蹴項勇<lb/>
莫當丈夫何乃爲假王至今遺恨令人傷漂母一飯<lb/>
千金償觧衣推食那敢忘相君之背貴莫量蒯生此<lb/>
語無忠良慎弗出口遭吾撞歌風帝子歸故鄉思得<lb/>
勇士守四方胡爲鳥盡良弓蔵<lb/>
　　題嚴子陵<lb/>
敬賢當逺色治國湏齊家如何廢郭后寵此隂麗華<lb/>
糟糠之妻尚如此貧賤之交奚足倚羊裘老子早見<lb/>
<pb n="KR4e0074_SBCK_024-4a"/>
機獨向桐江釣煙水<lb/>
　　赤璧<lb/>
東夏口西武昌赤璧峭絶當中央奸雄將軍氣蓋世<lb/>
敗卒零落慚周郞得鱸魚沽羙酒孰若黃州蘇子瞻<lb/>
謫向江湖動星斗噫吁戲曹公氣勢蘇子文章人物<lb/>
銷鑠塵跡荒凉惟有江水千古萬古空流長<lb/>
　　吊李白<lb/>
君不見唐朝李白特逹士其人雖亡神不死聲名流<lb/>
落天地間千載高風有誰似我今誦詩篇亂髪飄蕭<lb/>
寒若非胸中湖海闊定有九曲蛟龍蟠却憶金鑾殿<lb/>
<pb n="KR4e0074_SBCK_024-4b"/>
上見天子玉山巳頽扶不起脫靴力士秪羞顔捧硯<lb/>
楊妃勞玉指當時豪俠應一人豈愛冨貴留其身歸<lb/>
來長安弄明月從此不復朝金闕酒家有酒頻典衣<lb/>
日日醉倒身忘歸詩成不𬋩鬼神泣筆下自有煙雲<lb/>
飛丈夫襟懷真磊落將口談天日月薄㤗山高兮高<lb/>
可夷滄海深兮深可涸惟有李白天才奪造化世人<lb/>
孰得窺其作我言李白古無雙至今采石生輝光嗟<lb/>
哉石崇空豪冨終當埋沒聲不揚黃金白璧不足貴<lb/>
但願男兒有筆如長杠<lb/>
　　題李白觀瀑布圖<lb/>
<pb n="KR4e0074_SBCK_024-5a"/>
天寳之亂唐巳亡中興幸有汾陽王孤軍疋馬跨河<lb/>
北手扶紅日照萬方凌煙功臣世爭羡李侯先識英<lb/>
雄靣沉香亭北對蛾眉眼中巳見漁陽亂故令邊將<lb/>
儲虎臣爲君談咲淸胡塵朝廷策勛當第一珪組不<lb/>
敢縻天人西遊夜郎探月窟南浮萬里窮楚越雲山<lb/>
勝地有匡廬銀河掛空洒飛雪醉中信馬踏清秋白<lb/>
眼望天天爲愁全閨老奴汚吾足更欲坐濯淸溪流<lb/>
英風逸氣掀宇宙千載人間寜復有夣魂飛度南斗<lb/>
傍咲酹廬山一巵酒雲松可巢今在無九江落照連<lb/>
蒼梧欲從李侯呌虞舜盡傾江水洗寰區<lb/>
<pb n="KR4e0074_SBCK_024-5b"/>
　　題李白對月飲圖<lb/>
明月岀高樹上懸青天中下有萬頃之長江揚波泛<lb/>
彩清若空江風吹人色凄凛此時對月誰能寢十千<lb/>
斗酒何足論舉盃冝就花前飲花前飲酒無與儔酒<lb/>
酣意氣輕王侯仰招行雲不可得但見月與河漢俱<lb/>
西流僊人伐桂樹玉女倚瓊樓顧盻暫相悅棄去終<lb/>
莫留昨日巳浩浩今日復悠悠人生如飛光及時不<lb/>
飲空白頭君不見月中玉兎搗靈藥不能醫此萬古<lb/>
愁何如醉卧長不醒天地與我同虗舟混混六合間<lb/>
浩然何所求<lb/>
<pb n="KR4e0074_SBCK_024-6a"/>
　　徽宗花鳥圖<lb/>
宣仁升遐司馬死宋祚當時已中否豈知禍亂猶未<lb/>
休更立端王作天子簡書四岀捷星馳重見熈豐舊<lb/>
設施太室旣崇<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>國祀朝堂新刋黨人碑廷臣往往<lb/>
多鉗口四海禎祥無不有萬金寳蔵造池臺千里樓<lb/>
船載花柳君臣自詫文德修不數唐漢追商周陳鍾<lb/>
考皷按雅樂厲甲揚戈昧逺謀宫中從容萬機暇酣<lb/>
飲逸逰忘晝夜御輦時過宰相家㣲行或飲倡樓下<lb/>
宣和殿内玉屏風綺席金爐處處同詔遣内官宣畫<lb/>
史時拈象筆極形容神機宻運回天巧萬歲齊呼盡<lb/>
<pb n="KR4e0074_SBCK_024-6b"/>
稱好玉礲裝軸錦裁題墨署花書朱篆寳心怡意適<lb/>
藝愈良自道丹青過百王盡將兵籍副邉將還信奸<lb/>
臣斥俊良契丹滅後金人喜猶剖王封賞閹竪露布<lb/>
初騰紫陌塵天驕巳渡黃河水汴京鎻鑰一時開雉<lb/>
扇鸞輿去不回圖書萬卷入沙漠奎璧無光天爲哀<lb/>
秪今俯仰三百載南北興亡㡬更改廢陵巳發社無<lb/>
基尺素誰家尚收在吾知此畫非人爲當有神物常<lb/>
呵摩故留花鳥在人世要俾後來懲戒之古來君德<lb/>
在仁義小技雖工何足計不見昭陵一藝無偉績鴻<lb/>
名照天地<lb/>
<pb n="KR4e0074_SBCK_024-7a"/>
　　錢氏家山圖<lb/>
錢君望鄉勞夣思陳君奮筆爲寫之毫端歘吸驅鬼<lb/>
物風霆捲地山川移紫雲峯高當靣立獅子灘聲轉<lb/>
山急翠竹揺風市塵逺青楓夾路樵歌入山脚盤廻<lb/>
到石門桑榆深映數家村百年丘壠澤未泯中古衣<lb/>
冠今尚存高堂老人年八十皓首紅顔瞳點漆柴門<lb/>
拄杖望兒還坐聽庭烏心若失錢君一見增喟傷此<lb/>
身如在淮水傍摩挲門戸欲歸去細㸔無路堕渺茫<lb/>
乃知陳子善戯劇故假丹青惱胸臆世間萬事無不<lb/>
然畫地作餅安可食陳子亦是憶家客不特戲人兼<lb/>
<pb n="KR4e0074_SBCK_024-7b"/>
自釋沙際扁舟巳上檣何當共載歸故鄉<lb/>
　　題南屏對雪圖<lb/>
昔年歲莫京國還<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟夜宿南屏山山風吹雲天欲<lb/>
壓夜半大雪埋江關淸晨倚樓望呉越六合玉花飄<lb/>
未絶恍疑江水駕山來萬頃銀濤湧城闕山僧好事<lb/>
喜客留置酒開筵樓上頭玉堂僊人宋夫子紅顔白<lb/>
髪青貂裘坐談今古如指掌共看雲収月華上寒輝<lb/>
素彩相蕩摩碧海瓊臺迭蕭爽酒酣擊節心目開慷<lb/>
慨弔古思英才荒祠古栢岳王墓廢湖殘柳蘇公堤<lb/>
一時嘉會難再得僊人上天塵世窄王子何年繪此<lb/>
<pb n="KR4e0074_SBCK_024-8a"/>
圖正貌南屏舊逰迹吾知王也竒崛人新詩妙墨俱<lb/>
絶倫偶然揮洒豈無意神授髣髴存天真世間今古<lb/>
同飛電回首人豪都不見空有羅山石室書夜夜虹<lb/>
光射霄漢<lb/>
　　江山萬里圖<lb/>
我昔奉勅辭金闕西下巴川持使節僊槎二月出龍<lb/>
河萬里春風掉晴雪呉江茫茫入杳㝠棹歌初過峨<lb/>
眉亭錦𫀆不見李供奉白雲遮㫁三山青烟蕪漲緑<lb/>
知何地白鳥雙雙没淮樹片㠶風滿疾如飛矯首驚<lb/>
看坼流去大孤小孤橫雪波匡廬五老青嵳峩九江<lb/>
<pb n="KR4e0074_SBCK_024-8b"/>
秀色嘆竒絶半空飛瀑懸銀河推蓬竟日閑吟倚瞬<lb/>
息舟移洞庭水君山如黛壓中流十二煙鬟鏡光裏<lb/>
好山逺自峨眉來瀟湘練明天際開疑峯九點落空<lb/>
翠重華孤墳安在哉武昌地轉多遺迹隔岸鳥鳴瞻<lb/>
赤壁烟熖旌旗魏武兵綸巾羽扇周郞策扶醉曾登<lb/>
黃鶴樓漢陽城對鸚鵡洲即從鄂渚櫂明月沂流直<lb/>
上窺荆州夷陵山勢多重疊楚樹蠻雲逺相接欲向<lb/>
䕫城入錦城還於巴峽穿巫峽神女峰前路欲迷瞿<lb/>
塘灔澦聞猿啼五溪越盡見雲嶺但見鳥道青天低<lb/>
萬里橋西看立馬足迹經逰半天下愧無草檄擬相<lb/>
<pb n="KR4e0074_SBCK_024-9a"/>
如咲擲槖金輕陸賈今年詔許臨丹丘夣中往往驚<lb/>
覊愁江山誰寫入圖畫眼中歴歴如經逰岸巾一覧<lb/>
發長嘯滿襟爽氣高堂秋<lb/>
　　題王叔明墨竹爲鄭叔度賦<lb/>
呉下王蒙藝且文呉興趙公之外孫黄塵飄蕩今白<lb/>
髪典刑逺矣風流存華亭米芾稱善畫毎觀䝉畫必<lb/>
歎詫謂言妙䖏逼古人世俗相傳倍增價昔年夜到<lb/>
南屏山高堂素壁五月寒壁間舉目見修竹煙雨㝠<lb/>
漠蛟龍蟠呼童秉燭久不寐細看醉墨王蒙字固知<lb/>
蒙也好天趣畫師豈解知其意分枝綴葉人所知要<lb/>
<pb n="KR4e0074_SBCK_024-9b"/>
外枝葉求神竒天機貴足不貴似此事不可傳諸師<lb/>
麟溪鄭君好竒士愛畫猶能賞其趣嗚呼世間作者<lb/>
非不多鄭君甚少可奈何<lb/>
　　失硯嘆<lb/>
吾家石硯玄玉色來自扶桑海中國盪摩日月露光<lb/>
精吞吐波濤含潤澤天生竒質爲世用海王龍伯不<lb/>
敢匿少時得之方外人四座傳翫皆歎息二十年來<lb/>
親翰墨北走洙泗西梁益錢塘會稽屢逰歴鬼神呵<lb/>
護同珙璧水怪山精皆辟易佐我爲文冩胸臆上探<lb/>
玄化與爲敵宣暢民彛輔皇極雲雨布濩飛霹靂倐<lb/>
<pb n="KR4e0074_SBCK_024-10a"/>
忽變遷靡定迹謬致聲名驚四方招謗速侮不煖席<lb/>
其間損益两相𥙷硯也於余良盡軄豈知萬事不可<lb/>
料昔者相親今不得潼關群盗何大劇竊瞰行人俟<lb/>
昏黒金錢雖失不足歎此硯使我深痛惜我非玩物<lb/>
有偏愛又非昧理苦蔽惑直傷美噐不遇主有似賢<lb/>
才受驅迫真卿奉使䧟叛臣蘇武持節幽異域忠肝<lb/>
義膽貫天地豈忍包羞汙㐫逆孔子春秋至謹嚴細<lb/>
事不肯登簡策大弓寳玉二物耳特書盗竊懲亂賊<lb/>
我誅䑕軰恨無力著作有心禆六籍何時見汝生羽<lb/>
翼奮飛重來侍吾側不然變化爲星辰照臨下土常<lb/>
<pb n="KR4e0074_SBCK_024-10b"/>
烜赫外物聚散如置奕胡爲念汝長戚戚君不見自<lb/>
我得之失無憾不如蕭公差逹識<lb/>
　　扇<lb/>
寒藤隂<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>懸風霜刳皮擣骨收溪光銀漢半邊秋月<lb/>
白璚臺一幅春雲香青旗翠纛湘潭竹寳刀纎纎破<lb/>
寒玉束來十二碧琅玕鳳骨凝香冷盈掬吁嗟造化<lb/>
由天功乃知製作歸良工膠漆投情作鸞偶卷舒懷<lb/>
袖生淸風清風飄飄可人意忽覺聲名滿天地南州<lb/>
溽暑恩愛多只恐凉飈入庭樹<lb/>
　　紅酒歌<lb/>
<pb n="KR4e0074_SBCK_024-11a"/>
田家八月秋秫黃　肩滿檐金穰穰西成萬室喜登<lb/>
塲斗酒勞慶年豐祥天台山人傳秘方釀成九醖丹<lb/>
霞漿紫檀槽頭秋點長綘囊醡壓甘露凉猩紅顆滴<lb/>
真珠光蓼花色比桃花強薦新設席請客嘗風吹桂<lb/>
花滿屋香饌出肥鷄一筯肪橙䂨蟹鱠雙螯霜不湏<lb/>
琥珀琉璃觥不須太白力士鐺我愛真率田家郞磁<lb/>
甌瓦盆<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>木觴爛熳爲我澆吟腸新詩吐岀雲錦章<lb/>
醉來興發恣豪狂高歌起舞當斜陽出門一咲爾汝<lb/>
忘大江東去煙茫茫<lb/>
　　食羊虎肉<lb/>
<pb n="KR4e0074_SBCK_024-11b"/>
白額咆哮振山谷老羝見之驚且伏一朝強弱两不<lb/>
存此肉都歸野人腹腹中惟恐相啖吞急呼美酒爲<lb/>
觧紛酒酣一醉更懷古千載英雄羝與虎<lb/>
　　蕨箕行<lb/>
並海飢民千百數携鋤上山<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>山土蕨根巳盡<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>不<lb/>
休力絶筋疲未言苦屋頭五日無炊煙十歩九却行<lb/>
不前全家性命係朝莫弱子假息阿母眠昨日<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>蕨<lb/>
僅盈斗今日蕨根不滿手但慿<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>蕨保餘生再拜青<lb/>
山感恩厚青山青山爾勿猜明朝未死携鋤來<lb/>
　　海米行<lb/>
<pb n="KR4e0074_SBCK_024-12a"/>
海邊有草名海米大非蓬蒿小非薺婦女携籃晝作<lb/>
群採掇仍於海中洗歸來滌釡燒松枝煑米爲飯充<lb/>
朝飢莫辭苦澁不下咽性命聊假湏臾時皇天不仁<lb/>
我當死况乃催科急如矢來牟擬作日月期欲保餘<lb/>
生更徯爾嗚呼棄止不復陳椎牛酣酒何爲人<lb/>
　　逰峨嵋<lb/>
楚客求丹梯泝流三峽踰五溪浙僧訪佛祖一錫凌<lb/>
空向西土江左儒生㝷謫仙相逢共上峨嵋巔峨嵋<lb/>
山高氣磅礴萬朶蓮開青挿天天高地逺望無極海<lb/>
東日出扶桑赤氣衝衲衣舉光摇角巾明眼底汪洋<lb/>
<pb n="KR4e0074_SBCK_024-12b"/>
巨鰲動耳邊髣髴天鷄鳴龍宫對月窟曾聞謫仙遊<lb/>
霞光凝不散履迹今尚留千崖崩摧勢欲堕羽流緇<lb/>
侣參差坐七寳巖留供佛燈萬松竈起燒火風霆蕩<lb/>
潏雲樹糢糊虎豹接跡猿猱闘呼星漢當頭手可摘<lb/>
靈芝甘露無時無雲漏日兮光一線金蓮白象兮紛<lb/>
紛而來見萬籟動兮天樂和仙之人兮夜經過忽神<lb/>
驚而目眩豈事幻而說頗覩謫仙而無有杳鳳管與<lb/>
鸞車塵心未㫁懷鄉土青鞋復踏來時路行行回首<lb/>
語青山石室無鎻門無關重來有日當躋攀肻效赼<lb/>
趄囁嚅徼名勢坐令塵土凋朱顔<lb/>
<pb n="KR4e0074_SBCK_024-13a"/>
　　題萬間室<lb/>
少陵老翁餓瀕死意欲大庇天下人一椽茆屋不足<lb/>
蔽風雨安得萬間之厦蓋覆四海赤子同欣欣言狂<lb/>
意廣不量力至今世俗聞者交咲嗔侯城小儒愚獨<lb/>
甚不敢嗔咲謂公之意厚且真古來致亂皆有因大<lb/>
臣固位謹持禄其計止爲安一身高車大纛耀侈冨<lb/>
子女玉帛驕里隣安危得失百不知更僣膏腴便利<lb/>
田宅遺子孫生靈窮苦堕溝瀆寒士困悴無衣紳彼<lb/>
也珍羞綺席歌舞燕樂窮朝昏老翁哀痛實爲此熟<lb/>
視鄙夫憸子辟之犬䑕加冠巾曰我得志有不爲嫉<lb/>
<pb n="KR4e0074_SBCK_024-13b"/>
邪憤世欲救其弊忘賤貧至今巳閱八百歲知翁之<lb/>
意世獨少蹈翁所惡常紛紛侯城子爲是懼人受天<lb/>
地中何以不與禽獸草木爲等倫一心運萬化五性<lb/>
涵義仁下𥙷后土所不能上賛皇天之闕爕調寒暑<lb/>
撫五辰大禹䟽百川伊周綜理禮樂政教與世爲陶<lb/>
鈞孔子孟軻不得位著書明道亦與治水拯世之功<lb/>
均吾爲孔子徒忍汩流俗同沉淪故題一室曰萬間<lb/>
坐覺宇宙亭毒氣勢皆前陳身賤不敢論政教誓將<lb/>
修復孔業爲世開昏嚚室中左右列古書亦有諸史<lb/>
所筆志義之士忠良臣關有子厚洛有伯淳群公近<lb/>
<pb n="KR4e0074_SBCK_024-14a"/>
出皆鳯麟美哉子厚西銘之說何諄諄吾恐當時亦<lb/>
感悲歎意故立此論可與日月同光新爲君不知此<lb/>
無以建皇極爲臣不知此無以康兆民願寫此書千<lb/>
萬卷洗濯鄙胸與私智使知林林之衆皆吾共出而<lb/>
同娠視之不至越與秦盡變呻吟愁歎之俗若去寒<lb/>
沍逢陽春小儒不惜獨困䖏此室作爲雅頌歌聖神<lb/>
再見中國大治同周殷<lb/>
　　滄州趣爲台城趙生孝禮題<lb/>
少年負竒志味道輕神僊縛虎千仭崖斬蛟萬里川<lb/>
東指扶桑西月窟以手捫天問天闕醉中欲奪羲和<lb/>
<pb n="KR4e0074_SBCK_024-14b"/>
鞭驅䇿六龍下溟渤歲華忽復晩竒功竟無成恥作<lb/>
楚狂人甘爲魯諸生俯首蓬屋中被褐勘六經憂多<lb/>
髪白早觸事萬感盈擬從安期軰採藥逰蓬瀛蓬瀛<lb/>
群僊别來久聞知掉頭還拍手世上憂勞早巳知身<lb/>
後功名復何有棄我如敝屣不肯相攀援登高發長<lb/>
嘯目送白鶴歸三山我友王子喬示予海嶠圖孤峯<lb/>
㧞出數千尺丹光雲彩交糢糊下臨無地上極無天<lb/>
漚波浩蕩望不極恍若巨鰲掀舞勢與元氣同回旋<lb/>
金銀宫闕隱倒景翠綃綘節在眼前對此愜心賞便<lb/>
欲乘風與俱往恨乏同心人臨𡵨獨惆悵趙生天資<lb/>
<pb n="KR4e0074_SBCK_024-15a"/>
妙訪我東海頭淸談雄辨有僊趣坐覺毛骨寒颼颼<lb/>
生方讀書取青紫我巳屏跡棲林丘他年謝事倘相<lb/>
㑹與爾共作蓬瀛逰<lb/>
　　許氏龜巖行<lb/>
寜海許子名續字士成年踰三十事母以孝稱士成<lb/>
六歲失嚴父母氏褓抱避亂慈溪城于時鯨鯢奮擲<lb/>
東海沸紅塵滿天波血腥流離異鄉㡬寒暑慈母守<lb/>
義志節如霜明盗平歸來閭里驚母能愛子復善教<lb/>
紡績衣食使入庠序拜揖從先生所學在大倫耻以<lb/>
文藝鳴家居近市母不樂又爲迎至龜巖之下養且<lb/>
<pb n="KR4e0074_SBCK_024-15b"/>
耕兒壯母髮白諸孫長大能扶王母行士成歲時奉<lb/>
觴爲母壽蹁躚拜舞同孩嬰食有黍稻殽有牲母氏<lb/>
感舊涕泣難爲情士成念母守節苦身賤莫逹天子<lb/>
廷毎爲郷閭道母事辭㫖悽咽弗忍聽縣令不之察<lb/>
郡守不爲聞朝家有命誰能旌悲哉士成之恨何由<lb/>
平嗟嗟今之人豈無高車大馬垂華纓推恩及父母<lb/>
丘壠沾光榮立身奉法不能謹雖有恩寵無由承身<lb/>
死汙辱增宗族愧醜父不願以爲子弟不碩以爲兄<lb/>
孰若士成隱居不仕行修于家馳令名龜巖土厚且<lb/>
沃龜巖水甘且清龜巖之人誰與許子京許子之賢<lb/>
<pb n="KR4e0074_SBCK_024-16a"/>
母所令鄉人祝許氏母子年百齡母爲人婦法子爲<lb/>
事親之凖䋲嘉爾母子孝且貞龜岩之高與天俱不<lb/>
傾樂哉士成配岩永久流芳聲<lb/>
　　蜀道易<hi>有序</hi>
　　　昔唐李白作蜀道難以譏刺蜀帥之酷虐<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>
　　　後韋臯治蜀陸暢反其名作蜀道易以美之<lb/>
　　　今其詞不傳皐雖惠於蜀民頗以專橫爲朝<lb/>
　　　廷所患暢之詞工否未可知推其意蓋不過<lb/>
　　　媚臯云爾非實事也伏惟今　天子以大聖<lb/>
　　　御極殿下以睿哲之資爲蜀神民主臨國以<lb/>
<pb n="KR4e0074_SBCK_024-16b"/>
　　　來施惠政崇文教大賚臣僚及於兵吏内外<lb/>
　　　同聲稱頌喜恱天下言仁義忠孝者推焉西<lb/>
　　　方萬里之外水浮陸走無有㓂盗商賈駢集<lb/>
　　　如赴郷閭蜀道之易於斯爲至矣臣才雖不<lb/>
　　　敢望白而所遇之時白不敢望臣也因奉教<lb/>
　　　作蜀道易一篇以述聖上及賢王之德名雖<lb/>
　　　襲暢而詞無溢美頗謂過之其詩曰<lb/>
美矣哉西蜀之道何今易而昔難陸有重巖峻嶺萬<lb/>
仞鑱天之劒閣水有砅雷掣電懸流怒吼之江關自<lb/>
昔相戒不敢至胡爲乎今人操舟抺馬夕往而朝還<lb/>
<pb n="KR4e0074_SBCK_024-17a"/>
大聖建皇極王道坦坦如絃直西有雕題金齒之夷<lb/>
北有氊裘椎䯻之貊東南大海際天地島居洲聚千<lb/>
萬國莫不奉琛執䞇効朝貢春秋使者來接迹何况<lb/>
川蜀䖏華夏賢王於此開夀域播以仁風沾以義澤<lb/>
家和人𥙿櫜兵歛革豺狼變化作騶虞蛇虺消蔵同<lb/>
蜥蜴鑿山焚荒穢畧水剷崖石㠶檣屝履任所往宛<lb/>
若宇宙重開闢美哉蜀道之易有如此四方行旅絡<lb/>
繹來逰西覽德成都萬室比屋如雲桑麻蔽原野鷄<lb/>
犬聲相聞文翁之化孔眀之仁嚴鄭之節楊馬之文<lb/>
遺風漸𬒳比鄒魯士行賢哲方囘參方今况有賢聖<lb/>
<pb n="KR4e0074_SBCK_024-17b"/>
君大開學舘<hi>作校</hi>論典墳坐令政化希華勛徵賢一詔<lb/>
到巖穴咄爾四方之士孰不爭先而駿奔王道有通<lb/>
塞蜀道無古今至險不在山與水只在國政并人心<lb/>
六朝五季時王路嗟陸沉遂令三代民盡爲獸與禽<lb/>
當時豈惟蜀道難八荒之内皆晦隂戎夷雜㓂盗干<lb/>
戈宻如林今逢天子聖賢王之德世所欽文教洽飛<lb/>
動風俗無邪淫孱夫弱婦懷千金悍吏熟視不敢侵<lb/>
蜀道之易諒在此咄爾四方來者不憚山高江水深<lb/>
　　爲玉泉山人題<lb/>
天池直接扶桑東百川委會來無窮两崖爲門障海<lb/>
<pb n="KR4e0074_SBCK_024-18a"/>
口大江中流潮汐通豐山橫鶩東奔放浪嚙沙崖穿<lb/>
玲瓏翠鳯飛來白銀闕金鰲湧出金蓮宫天台赤城<lb/>
此磅礴間氣往往生英雄鴻儒碩士世不乏神靈秀<lb/>
異天所鍾玉泉山人獨嗜古食貧力土專而工結廬<lb/>
椒江望蓬島坐看海氣浮青紅含嚼英華嗽芳潤吐<lb/>
納光景噓長虹群僊窈窕羅几席洪波浩瀚涵心胸<lb/>
蕞爾一鄉不滿意邈焉四海將奚從日披黄卷對賢<lb/>
聖上並周孔齊羲農國風雅頌導于正典謨訓誥操<lb/>
<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>中權謀智術競趨利玄談淸議咸歸空濓洛崛起<lb/>
樹名教千載道學開盲聾仁義行師佐伊呂禮樂出<lb/>
<pb n="KR4e0074_SBCK_024-18b"/>
治登䕫龍拯救生民布仁化此心烱烱今昔同食息<lb/>
夣寐若見之上下議論相磨礱論交豈止一世士直<lb/>
追三代還淳風屈伸去就隨所遇仕止進退皆從容<lb/>
某山某水吾釣逰歸來舊隱巢雲松<lb/>
　　次河南府梅花堂韻<lb/>
前年停車汴水陽鄭公延我政事堂是時梁園花亂<lb/>
發遊蜂乳燕春滿墻緑酒浮觴靣玉白綉衣耀座腰<lb/>
金黄豈知造化不容物俊傑俄爲土中骨重來訪舊<lb/>
無一存冠蓋年華两飄忽堂中遺跡傷人意粉圖素<lb/>
壁銀鈎麗道廣常懷濟物心數竒竟負匡君志文章<lb/>
<pb n="KR4e0074_SBCK_024-19a"/>
爛熳空自苦政術廉平索誰繼官僚薦書嗟我遲妻<lb/>
子思家歸未遂感此臨風涕淚垂出門上道風塵翳<lb/>
西行境内五百里到䖏逢人稱善治洛陽城中迎歲<lb/>
新正思昔日梁園春河南忽過張少府意氣還同鄭<lb/>
老真蠟梅盈庭花瑶璨銀燭照夜光璘珣登高訪古<lb/>
隘八極勸酒咲談驚四隣我被虚名浪覊束奔走皇<lb/>
皇炊不熟明朝又渡瀍水西行李再經燒棧北丈夫<lb/>
會合當有時各展忠貞報王國<lb/>
　　東河驛值雪次茅長史白戰體韻<lb/>
東河氣高地常冷越客入山愁目瞑蹇馿破㡌闖驛<lb/>
<pb n="KR4e0074_SBCK_024-19b"/>
門敝屋踈籬耿燈影更䦨藉草始一寐夜半雪來初<lb/>
未省窻眀恍訝烏繞樹身倦宛同蛙伏井鷄鳴起看<lb/>
眼生花睡熟山童呼不醒積深巳覺擁藍關勢逺直<lb/>
疑沾庾嶺穿簷入隙如有求塞戸填堦豈湏請瓦溝<lb/>
早滴爲炊煙水靣難消因泛梗樂事偏冝壯士獵淸<lb/>
氣先入詩家茗平舖道路混險夷蓋覆乾坤掩瑕眚<lb/>
空山難行無客到高卧閉門終日靜春來一月尚嚴<lb/>
凝天上何人調九鼎半生對雪走四方竒絶愛此林<lb/>
壑景長松壓重龍虎怒巨石羅陳　整北風末勢<lb/>
更飄揚斜照餘輝愈光烱南望殊憐京闕遙西顧頗<lb/>
<pb n="KR4e0074_SBCK_024-20a"/>
覺歸途永未湏玩物遽憂患有形易化皆幻境明朝<lb/>
隂翳盡掃除天際諸峰翠相並乘興伸眉且一咲人<lb/>
生飢寒非不幸莫將詩句效蘇公淮隂詎肯儕噲等<lb/>
　　愛日堂<lb/>
白日麗青天朝岀扶桑莫虞淵堂上有親雪滿巔坐<lb/>
看白日心茫然長䋲不可繋急景如流川羲和羲和<lb/>
停爾鞭高堂一日如千年<lb/>
　　寄貧<lb/>
朝飡漿一盂莫食𬞞一盤胸中六經粲星斗筆底萬<lb/>
卷馳波瀾人咲先生窮不恥先生嘆人愚可鄙終朝<lb/>
<pb n="KR4e0074_SBCK_024-20b"/>
醉飽百不知何異腥羶飫螻蟻世上群兒昧重輕毎<lb/>
是螻蟻非先生縱令先生窮至老猶與日月爭光明<lb/>
　　覧以德用中二友和東坡喜雨之作<lb/>
席前衿佩多如雨危坐談經亦良苦講堂日晏未朝<lb/>
飡舌倦唇焦靣生土小齋退食聞扣門倒屣起迎咽<lb/>
還吐知是两賢送詩至咲却杜康麾陸羽錢也駿馬<lb/>
氣莫當陳也奔泉勢難禦元祐詩壇不易登俱欲升<lb/>
堂啓其戸文章由來關政教道術何曾間今古毎憐<lb/>
陋儒不自量詆訶前人竟奚補浪與唐宋較優劣有<lb/>
如癡兒侮厥母蘇公風骨真天人駭視四海手摩撫<lb/>
<pb n="KR4e0074_SBCK_024-21a"/>
二南洋溢騶虞岀九韶鏗鏘鳳凰舞列僊得道行御<lb/>
風漢相閑居老食乳神竒變化脫邊幅怒罵嘻<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>皆<lb/>
新語眼中不復見此翁雲月江山澹難主我狂自少<lb/>
喜翰墨辟若惰農服田畝嘆彼么麽星辰出望公光<lb/>
𦦨日當午二公豪徤敢扳附蓄積穰穰冨倉庾大篇<lb/>
属和意有餘坐覺詩名動城府當今聖朝任英俊雅<lb/>
頌再作聲教普吾衰才薄子勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>振起斯文繼前武<lb/>
　　渡淮後寄宗文先軰及諸士友<lb/>
長淮風顛浪雷吼爭渡千人喧渡口蹇馿破㡌衆所<lb/>
輕行李甘心落人後臨淮先生交義深視我重比雙<lb/>
<pb n="KR4e0074_SBCK_024-21b"/>
南金席前弟子總英俊相携擁餞淮之隂就中孫玘<lb/>
藝且勇奮袖登舟氣増重扶顛禦侮况有人病身幸<lb/>
免波濤恐掛㠶長嘯煙霧開主人謝客縁城回孫也<lb/>
追隨不憚險艱危可仗真竒才世俗結交看勢利有<lb/>
勢相依無即棄賤貧如我豈足憐脫落凢情見真意<lb/>
賢豪邂逅何所無排難多由竒丈夫古人事業望公<lb/>
等欲輔國歩須捐軀<lb/>
　　次鄭好義紀夣韻<hi>有引</hi>
　　　昨承寄示紀夣長句諷詠之餘不勝感歎因<lb/>
　　　用增至二十五韻以道鄙懷答雅意尚正<lb/>
<pb n="KR4e0074_SBCK_024-22a"/>
　　　教之<lb/>
竒材偉人世不作太息斯文付㝠漠承君忽枉紀夣<lb/>
篇喜極長吟淚交落雄辭璀錯迸星斗險語铿訇飛<lb/>
電雹念我雖知意氣真感君復使情懷惡憶昔與子<lb/>
在京師玉堂老僊侍幃幄冠蓋追趍禁闥深朝廷尊<lb/>
寵禮數渥聲名如雷動天地震起蟄䖝伸屈蠖國有<lb/>
蓍龜民有師水之海瀆山之嶽升堂執業集英彦寳<lb/>
帶朱衣雜南朔朽材浪跡偏見憐绳墨匡持重礱斵<lb/>
子時好脩美文藝淸談劇辨相娛樂公於多士雖並<lb/>
收視我與君尤不薄龍驥咸歸伯樂廐天球本出荆<lb/>
<pb n="KR4e0074_SBCK_024-22b"/>
山璞要爲國家樹基址属望吾人興禮樂安知垂老<lb/>
萬里行直泝岷江踰劍閣死生契闊恩義乖音書隔<lb/>
絶道路邈索居卧病東海上舊德棄捐徒歎怍夣中<lb/>
見公疑尚存雅度高風儼如昨公之神明在宇宙陟<lb/>
䧏照臨焉可度或乘鸞鳯驂麒麟或奏韶夏陳羽籥<lb/>
鈞天淸都足豪俊講道論文恣歡謔應悲我軰混世<lb/>
塵俛首顰眉語咿喔獨念靈櫕客西土明詺未許歸<lb/>
故宅昔蒙召見欲奏論造次自疑難感格　聖君霈<lb/>
澤覃萬方寜使遺骸塟夷貊子文無後善人懼馬遷<lb/>
有書心事白所憂陋拙忝知巳昭雪孤忠負前諾公<lb/>
<pb n="KR4e0074_SBCK_024-23a"/>
心豈不望後人入夣語子意甚確子兄文章極醇雅<lb/>
典國製作名烜赫爲銘功行播遐邇可配史傳垂簡<lb/>
策子將繼踵綰章綬便當任此千古託如吾自料乏<lb/>
時才空言駭世徒宏廓水北山南結茅宇弟唱兄酬<lb/>
老耕穫著書倘可寓王制未死尚期眀聖學與子他<lb/>
年擬見公公歸應化遼東鶴<lb/>
　　寄脩德<lb/>
平生識字不滿百浪竊聲名有慚色反觀身世每自<lb/>
鄙何以使子心莫逆前月馳書許訪我恐我無錢厭<lb/>
賔客惠書問疾繼踵來爲賀更生重悽惻我力不能<lb/>
<pb n="KR4e0074_SBCK_024-23b"/>
事耕稼性又不耐營官軄承明辭歸茹藜糗侯封鼎<lb/>
食誰願易今年瘧鬼忽侵凌寒熱交爭類勍敵垂頭<lb/>
伏枕二十旬腰腹枵羸靣如腊嗌乾恃粥不善飯下<lb/>
牀湏扶還按壁向來意氣隘九州頃歩顛躓真可惜<lb/>
所忻元兄督家政甔石無儲免憂戚抱書欹卧困即<lb/>
眠見客暫起飢輙食萬事盡抛思慮表一身豈䘏飢<lb/>
寒迫古來賢豪例窮苦屠兒販豎千金殖皇天予奪<lb/>
有深意衆生淺闇何由識君來不湏念我貧厭飫仁<lb/>
義非外得薄田近穫十斛麥炊之作糜可朝夕溪南<lb/>
磐石廣數仞墻頭新筍高百尺竹間讀書石上卧青<lb/>
<pb n="KR4e0074_SBCK_024-24a"/>
雲爲蓋苔當席頗聞海上有巨鰲鼔舞洪濤氣腥黒<lb/>
請君持竿亟一掣膾肉作脯如山積盡俾黔黎飽君<lb/>
德與君大嚼醉千日免使窮愁惱胷臆<lb/>
　　送劉士端歸括蒼<lb/>
憶昔　高皇定華夏海内遘屯龍戰野幃幄謀謨三<lb/>
數公君家中丞最瀟洒軸轤十萬搗虚來㠶檣蔽空<lb/>
聲吼雷從容决策掃強㓂手扶日月滄溟開盗犯洪<lb/>
都突彭蠡砲石星流湖水沸御舟閣河諸將譁神箭<lb/>
穿顱逆酋斃是時中丞謀畧精指揮英傑江南平掀<lb/>
髯撫掌談世事天子稱善群臣驚寰區混一定勲賞<lb/>
<pb n="KR4e0074_SBCK_024-24b"/>
鐡劵金符頒土壤中丞獨擅翊賛功賜號毎爲諸伯<lb/>
長青田宰木三十年　高皇僊馭亦賔天國初故老<lb/>
尚誰在幾人事業圖凌煙忽見聞孫三歎息秀目踈<lb/>
髯遺像逼擬樹豐碑墓道邊欲請天朝重褒錫至尊<lb/>
含咲問近臣先帝功臣今有孫胡為拂衣入山去旰<lb/>
食未敢干君恩海内只今無盗賊幽州興兵惱邦國<lb/>
廟堂謀議豈無人我懷中丞淚沾臆嗚呼志士古所<lb/>
稀留侯武卿今是誰九原招公倘可作爲觧四海蒼<lb/>
生危<lb/>
　　題王節婦<lb/>
<pb n="KR4e0074_SBCK_024-25a"/>
妾入君門知有夫夫雖不幸夫子孤人生必死死即<lb/>
巳大義一失將安圖爾有金如山我有心匪石頭髪<lb/>
可斷頭可得以死報夫奚所惜幽哉猗蘭芳在彼澗<lb/>
水湄荆棘非不繁永終保令姿千秋萬載苟可滅白<lb/>
日成塵海成血<lb/>
　　楊節婦<lb/>
良人贈我明月珠永託團圞誓無違豈期生子髮未<lb/>
髫竟以王事捐其軀妾身旣作楊家婦撫此孤兒事<lb/>
堅守明月之珠深自蔵千金不落他人手青絲髪㫁<lb/>
今復長妾心直與珠爭光推門鬻市卒不售死將地<lb/>
<pb n="KR4e0074_SBCK_024-25b"/>
下還阿郎玉堂學士文章伯爲發幽貞播金石千載<lb/>
少以曹家妻凛凛遺風可相敵<lb/>
　　題許節婦傅<lb/>
渭水不可濁豈與常流俱節婦不可辱自與常婦殊<lb/>
節婦之節良可書書出大手名斯垂嗚呼竒花異卉<lb/>
人難植瑞麥嘉禾不可常種得<lb/>
　　寫懷<lb/>
子<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>聲裏呉𧖟熟星繭纍纍照人目踏車已作春雷<lb/>
鳴我獨無人冷機軸繭老蛾飛爭奈何愁端零亂如<lb/>
絲多故人一去不復返徒有血淚如春波新婚巳盟<lb/>
<pb n="KR4e0074_SBCK_024-26a"/>
未諧耦青鳥傳音在春後青春會少離别多心事殷<lb/>
勤向誰剖君不見古井淵源百尺深欲汲未得勞人<lb/>
心井深百尺君莫恨但恨䋲索無千㝷<lb/>
　　聞䳌<lb/>
不如歸去不如歸去一聲動我愁二聲傷我慮三聲<lb/>
思逐白雲飛四聲夣繞荆花樹五聲落月照踈櫺想<lb/>
見當年弄機杼六聲泣血濺花枝恐汚堦前蘭茁紫<lb/>
七八九聲不忍聞起坐無言淚如雨憶昔在家未逺<lb/>
遊毎聽䳌聲無點愁今日身在金陵上始信䳌聲能<lb/>
白頭<lb/>
<pb n="KR4e0074_SBCK_024-26b"/>
　律詩<lb/>
　　懿文皇太子輓詩十章<lb/>
盛德聞中夏黎民望彼蒼少留臨宇宙未必媿成康<lb/>
宗社千年恨山陵後世光神逰思下土經國意難忘<lb/>
文華端國本濳澤被寰區雲繞星辰劍春回造化爐<lb/>
變通周典禮寛太漢<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>模厭世嗟何早蒼生恨欲枯<lb/>
監國禆皇政憂勞二十年龍樓方愛日鶴馭遽賔天<lb/>
巳失群生望空餘萬世傳長江一掬淚流恨繞虞淵<lb/>
相宅圖方獻還宫疾遽侵鼎龜懸寳命笙鶴動哀音<lb/>
誰紹三皇治徒傾四海心關中諸父老猶望翠華臨<lb/>
<pb n="KR4e0074_SBCK_024-27a"/>
三朝兼庻政仁孝感嬰孩萬歲千秋志經天緯地才<lb/>
未登宸極定忍見㤗山頽聖子承皇業能舒四海哀<lb/>
懿文光典冊善美過昭明暦數歸元子哀榮慰聖情<lb/>
神靈逰帝所陵寢鎮天京公論當時定千秋有頌聲<lb/>
虹光流渚日五馬渡江年聖質中興運天倫位正傳<lb/>
德隆尊未極仁與壽難全餘慶垂中古皇家世有賢<lb/>
淵黙師成憲端嚴信若神承天行日月與世作陽春<lb/>
銳意思寛政温顔訪老臣至今江海士猶想属車塵<lb/>
六龍猶未御萬物巳昭蘇使䖏尊崇位應無凍餒夫<lb/>
不知天上樂還憶世間無八極遨逰暇踟蹰顧帝都<lb/>
<pb n="KR4e0074_SBCK_024-27b"/>
斥土開瑶殿因山近翠㣲神輿離鶴禁天淚濕龍衣<lb/>
日月還丹闕風雲送六飛太平皇業固清廟詠光輝<lb/>
　　　右十詩蓋以寫臣子之至情而寓攀號迫切<lb/>
　　　之意未嘗敢以示人今以記事靈殿適舎弟<lb/>
　　　以諸生來見感泣乃書以與之然辭之卑陋<lb/>
　　　而事之隆重身之踈寡而道之崇高冝其不<lb/>
　　　足以形容之也<lb/>
　　大行皇帝輓詩<lb/>
<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>哲君天下恢弘德化新宵衣啚治道側席致賢臣<lb/>
王氣金臺曉仁風玉宇春忽朝雲晏駕率土淚沾巾<lb/>
<pb n="KR4e0074_SBCK_024-28a"/>
　　謝蜀王撫問賜藥六首<hi>有序</hi>
<hi>臣</hi>伏承<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>恩撫問兼賜良藥及臯比講席拜<lb/>
　　　受之餘無任感荷敬次滕訓導所寄詩韻粗<lb/>
　　　述瞻仰之誠辭句蕪拙乞垂宥察而正教之<lb/>
　　　幸甚<lb/>
超悟天人際從容禮法中豪端錦江水麈尾雪山風<lb/>
善共東平樂才看兾北空感恩慚獨厚箋䟽許頻通<lb/>
壤地三千里絃歌五十城廷多漢長者座有宋耆英<lb/>
立事多師古行仁不近名願存無逸戒佇見治功成<lb/>
聽政憂民切虚心待士䖍典章皆有㩀談笑總堪傳<lb/>
<pb n="KR4e0074_SBCK_024-28b"/>
夜月初筵酒春風廣厦氊小臣懷德處毎憶白駒篇<lb/>
大名傳海宇盛德冠時人文字天垂象姿顔嶽䧏神<lb/>
仁施邦域逺年與憲章新願沐恩波濶花溪理釣緡<lb/>
賢王思賤士欲爲制頽齡藥授還丹祕功存本草經<lb/>
駐顔嗤鑷白閱歲比冬青倘遂飛昇去長依傳說星<lb/>
服猛本王政賜皮書閣中林泉眼如電文采座生風<lb/>
似可講周易寧湏喚小空深思避賢者玄理未能通<lb/>
　　應召赴京道上有作<hi>三首</hi>
搖落秋冬際蒼茫鄞越間青山欹枕過白鳥背人還<lb/>
問俗郷音異消愁酒價慳虚名果何物不使病夫閑<lb/>
<pb n="KR4e0074_SBCK_024-29a"/>
官程催歲暮百尺可停牽煙浦高低樹晩江來去船<lb/>
青山過越少滄海帶呉偏所遇無親舊懐人興眇然<lb/>
客路喜暄暖初冬天始寒近京風俗異逆浪水程艱<lb/>
人語呉音雜漁歌楚調酸畏途非好友懷抱若爲寛<lb/>
　　病中述懷<hi>二首</hi>
卧病知爲國尤湏謹未形盛強多過計安逸毎傷生<lb/>
爕理冝脩政醫治乃用兵但令元氣固四海樂昇平<lb/>
故交憐抱病意厚數相過憂患人難免方書俗易訛<lb/>
衞生功莫就醫國理如何但喜心無恙斯民疾更多<lb/>
　　送盧信道漢中點兵<lb/>
<pb n="KR4e0074_SBCK_024-29b"/>
喜子東南秀照人眉宇清早探經濟學巳負老成名<lb/>
治世難忘武邊城要足兵關河雖䟦渉歴覽快平生<lb/>
　　題萬間室<lb/>
一室纔函丈何縁號萬間靜中存太極圖裏看人寰<lb/>
舒卷心無外經綸意自閑誰能同此樂魚鳥亦歡顔<lb/>
　　題曲徑<lb/>
曲徑濳通市高墉逺背村醉眠忘作客靜讀懶開門<lb/>
古學嗟中絶群經續巳繁平生刪述意深恐負乾坤<lb/>
　　次韻奉寄好義<hi>四首</hi>
　　　真齋至出見寄詩甚慰懸渴諷詠不能巳因<lb/>
<pb n="KR4e0074_SBCK_024-30a"/>
　　　借韻述懐邑中還同宿偶作一首今并録上<lb/>
初旭濕霜痕溪流緩復奔路因頻到熟心待舊交論<lb/>
山勢隨村曲窑煙接海昬知君多善教所至俗還敦<lb/>
聞說幽居僻僊鬟翠崦南陽坡饒美木曲澗會澄潭<lb/>
問俗何方古蔵名此地堪深期帶經往清夜擁爐譚<lb/>
野性便時棄虚名耻世聞目縁多慮暗志爲好竒分<lb/>
傍日翻書卷臨池寫練裙思君同雅興搔首誦停雲<lb/>
混俗非真隱深居學避囂看雲山映竹坐石水通潮<lb/>
道勝貧何病神完趣獨超遺經對千古意頗似聞韶<lb/>
草没堦前石雲連戸外山位居人下拙身在病中閑<lb/>
<pb n="KR4e0074_SBCK_024-30b"/>
岀䖏多難事逢迎有痩顔仰看雙白鶴暮向逺林還<lb/>
　　歲暮寄王脩德先生<hi>二首</hi>
杪歲<hi>垂垂</hi>盡寒花悄悄繁律回春有信氷動水生痕<lb/>
樸學慚經濟窮居廢討論都將百年意一咲付乾坤<lb/>
長嘯茅齋窄淸談酒盞空天寒爐擅寵歲惡甑無功<lb/>
計拙居鳩上身癯訝鶴同燈花咲愁絶故向夜窻紅<lb/>
　　承冝隱友兄同還精舎賦短律五首爲别<lb/>
風檻臨溪敞幽人稱隱居高松偏宿鷺濁水最多魚<lb/>
隣父邀甞酒郷豪咲著書時艱知巳少來往莫教踈<lb/>
携友踏溪沙同㝷隱者家雨多知損麥土暖喜冝瓜<lb/>
<pb n="KR4e0074_SBCK_024-31a"/>
身願明時棄文慚世俗誇旅懷難一咲撥遣付流霞<lb/>
於世吾何補論心子最知呌閽他日恨感事百年悲<lb/>
地主能投轄天閑幸脫羈談經深夜坐凉月在清池<lb/>
情深難遽别送逺却同歸衣濕洒塵雨路經垂釣磯<lb/>
山童迎客慣國士似君稀且復聽雄辨前賢賴發微<lb/>
千載康成學群賢惜異時典章秦火盡禮樂漢書疑<lb/>
聚訟吾何敢承家子莫辭從來參筆削萬一補民彛<lb/>
　　次韻荅錢文學<hi>二首</hi>
幽亭斜日在佳興與君同屐潤催詩雨衣凉醒酒風<lb/>
鵝群穿草白蜂足帶花紅愁散身殊徤全寛雲夣胸<lb/>
<pb n="KR4e0074_SBCK_024-31b"/>
雲山留客住尊酒頼君同照影林端月淸心水靣風<lb/>
醉書詩草里咲剪燭花紅不是聽雄辨難消磊磈胸<lb/>
　　題畫<hi>二首</hi>
得意攴郞畫分明是米家亂雲浮雜樹逺渡卧枯槎<lb/>
白屋孤舟逈丹崖一徑斜何時共漁叟洞口訪桃花<lb/>
曲折成千里雲山儼一郷林踈茅屋見水落釣舟蔵<lb/>
世路羊腸外僊家鳥道傍此身何處着箕頴意難忘<lb/>
　　寄童伯禮<hi>二首</hi>
俗薄吾深厭家肥子孰過孝慈諸弟共才俊一門多<lb/>
䖏世難同衆居郷本貴和古來脩禮讓盗賊尚投戈<lb/>
<pb n="KR4e0074_SBCK_024-32a"/>
黍肉屢來饋寸心殊自憐傷廉增我過尚德貴君賢<lb/>
握臂知身瘦捐書待病痊毎懐徐孺子衰世道能全<lb/>
　　催菊<lb/>
蚤帶春泥種頻添沃壤培如何九日至不見一枝開<lb/>
時過花何補天寒客懶來便湏連夜發莫負掌中盃<lb/>
　　代菊荅<lb/>
生意本天得無人亦自芳但能娯晚節何必媚重陽<lb/>
服食多延壽風霜獨擅塲秪應夷皓軰心迹可相忘<lb/>
　　過北山翁<lb/>
避世慚無術忘年賴有翁山中九日後花下一尊同<lb/>
<pb n="KR4e0074_SBCK_024-32b"/>
江逈宜秋色林踈怯晚風放懷甘取醉舎此更誰從<lb/>
　　送鄭履順<hi>二首</hi>
病卧思親友㡬人能見過天寒念我至風義覺君多<lb/>
取士周三物論才魯四科相期曾閔上歳月莫蹉跎<lb/>
學是千秋事文非一藝卑古來傳道術誰免假言辭<lb/>
魯史三王政周官百世䂓知君美才氣慎勿負深期<lb/>
　　峨眉縣曉發次韻<lb/>
渡水籃輿穏穿林草徑微勝逰方外得樂事世間稀<lb/>
風過欹僧笠雲來掛道衣山靈應待久好去莫相違<lb/>
　　謝群公送别<lb/>
<pb n="KR4e0074_SBCK_024-33a"/>
賤士何湏送群公不世情聽鷄朝謁後並馬岀郊行<lb/>
心戀金門逺身依玉樹榮愁來今夜月两地向誰眀<lb/>
　　道中遇盧先生<lb/>
先生獨無慮作客竟忘歸謾把詩書閱寜知世事非<lb/>
秋風吹落鴈江樹隱斜暉少立橋邊路相思恨久違<lb/>
　　春和<hi>五首</hi>
幽人逰澗谷芳譽動京華暫食高山蕨終簮上苑花<lb/>
醉歌辭激烈老態影欹斜願得萬間厦轉爲寒士家<lb/>
山深諸蔵殖海廣百川歸材蓄廊廟噐文張錦繡機<lb/>
魚龍將逺化鳬鶴漫齊飛爲愛賢名久人間萬事非<lb/>
<pb n="KR4e0074_SBCK_024-33b"/>
慨余徒就老羡子早馳名幽谷遷鶯語九臯孤鶴聲<lb/>
課蒙聊給膳教子力勤耕身世相忘久山猿總不驚<lb/>
念子身冝隱憂時志復存騰章吐■語索句發竒言<lb/>
燕雀爭栖閙豺狼闘食喧寧知陶靖節適意向田園<lb/>
鄭生瑚璉噐曾住此林丘死骨今埋土新阡誰樹楸<lb/>
百年愁莫遣一夣樂誠優惟念雙親老無能爲爾謀<lb/>
　　寄䖏州教授蘇平仲先生<hi>四首</hi>
懷舊輕千里無書逺七年論心思盡地㑹靣極升天<lb/>
名重連城價文雄萬斛泉何時絮巵酒紀德浦陽阡<lb/>
舊習深知誤虗名乆自羞故人猶比數文苑昔同逰<lb/>
<pb n="KR4e0074_SBCK_024-34a"/>
婺女遺言絶胡公學制優料君施善教才俊滿南州<lb/>
蘿山同業士存沒两無聞未盡人間用寧脩地下文<lb/>
劉郞應屏跡鄭谷自清芬搔首看征鴈天寒逺索群<lb/>
昔過東陽縣知君近始來留詩徒属和無計復邀回<lb/>
賴有梁園客同傾杜酒盃死生星散後感舊復憐才<lb/>
　　二十九日<hi>三首</hi>
揮淚劬勞日持觴孝義門敢承千古託恐負二親恩<lb/>
善頌慚諸彦傷懷望九原寂寥生意盡空愧此身存<lb/>
野人哀感日天子戊辰年巳負懸弧意空吟陟岵篇<lb/>
病身難報國歉歲欲求田築室依先隴將心訴九泉<lb/>
<pb n="KR4e0074_SBCK_024-34b"/>
就木悲賢傑持家頼哲兄三人嗟莫並一世竟何成<lb/>
毀壁千秋痛看雲此日情遙憐小兒子念我倚欄楹<lb/>
　　遣病<hi>十首</hi>
冬瘧春仍壯身羸氣覺虚脗乾秪食粥眼眩廢觀書<lb/>
行歩兒童咲形容老病如平生千古意獨在悶難舒<lb/>
病痁當歲晏冬去病猶存氣弱翻多汗心虚苦畏喧<lb/>
此生應有命萬事可忘言向晚移書卷微吟卧負暄<lb/>
底用憂微疾人多悔久生危機非畎畝高枕豈公卿<lb/>
千古斯文託群經此日情廢興天命在得酒且湏傾<lb/>
急雨張燈夜匡床伏枕時食貧冝客少身病願春遲<lb/>
<pb n="KR4e0074_SBCK_024-35a"/>
道豈斯文著才非聖世遺用心耕鑿外榮辱竟何施<lb/>
久病諸人問深居四壁牢故交貽善藥姻婭饋醇醪<lb/>
閑厭虚名絆貧知古道高時來稍暄暖斟酌减綈袍<lb/>
二月風猶勁寒生滄海波呻吟知夜永羸憊損天和<lb/>
行覺冬衣重眠妨夜食多百年強壯日排悶付高歌<lb/>
出戸迎人倦投床散帙迷牽衣嗔穉子煑藥愧山妻<lb/>
葛令㝷勾漏梅生入會稽病思方術士亦似咀雲泥<lb/>
春風已两月閉戸不相知百舌強言事衆芳空滿枝<lb/>
官途多世難卧病亦天時應有簮纓者低頭羡我爲<lb/>
飲酒留盃底攤書礙枕旁人扶脩冠櫛客勸罷文章<lb/>
<pb n="KR4e0074_SBCK_024-35b"/>
糓雨催田父花時到海棠病夫渾不較流轉任春光<lb/>
病久身渾憊醫踈術易窮囊空冝勿藥跡滯尚飄蓬<lb/>
禮樂周秦後乾坤槖籥中數行憂國涙江海與俱東<lb/>
　　童景純來<hi>二首</hi>
千古劬勞恨三冬瘧癘餘故交猶記憶尊酒問何如<lb/>
拜倩人扶答文教子代書何時减藥餌一咲百憂除<lb/>
欹枕雨聲歇竹間聞鳥鳴病惟愁是伴閑與懶相成<lb/>
堕地驚兹日終天負所生一杯魚菽祭悲感淚縱横<lb/>
　　贈鮑民瞻<lb/>
學道懶言文君文思不群雪消三峽水波漲一川雲<lb/>
<pb n="KR4e0074_SBCK_024-36a"/>
出䖏存爻彖經綸在典墳莫名詞苑傳湏立濟時勲<lb/>
　　哭呉樗庵先生五十韻<lb/>
夫子嗟淪喪鄉閭頓寂寥百年遺老盡一代典刑銷<lb/>
在昔朝廷盛諸儒學業饒著書磨歲月抗論切雲霄<lb/>
獨歩才偏壯清時俗未澆翟門人競集鄭驛客嘗邀<lb/>
冠蓋來千里牲牢具一朝柳營嘶騕褭茗椀捧妖嬈<lb/>
家釀傳荷葉溪鮮貫柳條醉猶親簡策樂不爲簞瓢<lb/>
晚節趨王命顰眉逐使軺將軍開幕府畫諾任賔僚<lb/>
燕薊藩翰重兵戎節制遙宣威增國勢褫魄遯天驕<lb/>
絶漠清烽火前驅奏鼔簫歸田心戀戀解組思飄飄<lb/>
<pb n="KR4e0074_SBCK_024-36b"/>
松菊猶堪理桑榆幸未彫散金思效廣擊壤願歌堯<lb/>
紗㡌長蒙首銀章懶束腰吟哦今李杜吐納古松喬<lb/>
勝會無虚日清談或屢宵小心親里閈避咎狎漁樵<lb/>
名美偏招謗年高未免謠闘牛嗔孔雀孤鶴畏鴟鴞<lb/>
媚灶慚何枉懷沙恨莫消事隨東逝水迹㫁舊題橋<lb/>
素櫬還家慘緦麻聚哭囂可憐嬰世網本不負天朝<lb/>
盛德知誰繼冤魂謾擬招園林春黯淡風雨暮飄颻<lb/>
致逺悲良驥搏空憶皂鵰聞喪皆頓足知巳自垂髫<lb/>
秀句時稱賞華筵必辱要吟成珠滿𥿄坐久斗回杓<lb/>
適意魚依藻搜竒翠映苕劇談衾每共痛飲燭頻燒<lb/>
<pb n="KR4e0074_SBCK_024-37a"/>
髪爲工詩白心縁慮患焦豈知埋玉樹常想報瓊瑶<lb/>
劍許何當掛琴存久不調巳同麟斃魯空待鶴歸遼<lb/>
官忍題朱旐家聞賣黒貂徑荒泥蚓岀池廢雨蛙跳<lb/>
隆替天難問災祥理匪昭聖賢從古歎憂患㡬人超<lb/>
女在難同蔡身危不類眺知音俄頃失抱疾轉無聊<lb/>
蜀魄三更月胥江萬古潮誰能名季札應解訴臯陶<lb/>
痛絶生芻奠哀傷壞木嗂空齋暮聞笛揮淚向風飈<lb/>
　　次危紀善五十韵倍成千字獻蜀王<hi>有序</hi>
<hi>臣</hi>幸侍燕間叨陪論講於道德之奥雖未敢<lb/>
　　　窺然不可謂不知其一二近閱危紀善五十<lb/>
<pb n="KR4e0074_SBCK_024-37b"/>
　　　韻排律詩因次其韻意有未盡輙復增加<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>
　　　數倍之成一千字上進蓋以紀事實而昭聖<lb/>
　　　世之盛美非欲效詞人墨客以靡麗爲工也<lb/>
　　　伏惟賜覽觀焉<lb/>
暦數歸真主皇威定八荒奉天頒正朔截海統封疆<lb/>
建國遵姚姒貽謀鄙晉唐德星臨井絡全蜀仰賢王<lb/>
白日開金殿紅雲綻繡裳輿圖文獻域城闕武擔陽<lb/>
地秀多才彦田腴足稻梁十年藩輔重萬里幅貟長<lb/>
南土通滇𤏡東陲帶沔湘周封元過楚禹貢舊稱梁<lb/>
盛德超中古高名冠四方擎天爲柱石瑞世比鸞凰<lb/>
<pb n="KR4e0074_SBCK_024-38a"/>
禦衆樞機簡臨朝禮貌莊正冠居便座决事䖏齋房<lb/>
實踐循<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>矩精思入混茫小臣名盡記直士諌無妨<lb/>
該愽尢知要英眀匪過剛群書陪几席前哲儼羔墻<lb/>
旦奭宜方駕間平合侍傍事神孚肹蠁欽聖祝穹蒼<lb/>
講學心無逸憂民意不忘陳經黃閤老問俗白髯郞<lb/>
不洩親毛頴知微却杜康青雲隨鶴駕紫綬列鵷行<lb/>
漢代<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>模大周官法制詳懿親思魯衞洪業重高光<lb/>
師古人爲鑑存心禮自防不知千乘貴惟恐一夫傷<lb/>
餓殍虞填壑流民閔䧟羌氷縑贖賤頴玉粒飫飢膓<lb/>
但欲賙黎庻寜辭罄積倉分曹具饘粥隨䖏集羸尫<lb/>
<pb n="KR4e0074_SBCK_024-38b"/>
有嗿群聲沸相携蹇歩蹡胥靡無橫夭盗賊耻相攘<lb/>
恩出蠲租令歡騰施藥坊嬰孩頒糓養胔骼賜棺蔵<lb/>
故老偏優禮先賢盡表章中興想劉葛佐運念關張<lb/>
擬植千㝷栢還栽八百桑廟堂新䆳宇劍履列長廊<lb/>
杜屋重輪奐花溪頓煒煌齊名圖至白接武配蘇黄<lb/>
善政俱脩舉仁聲逺播揚校人馴柙虎膳宰縱河魴<lb/>
要使天心順寜教物命戕至誠通造化惠澤及飛翔<lb/>
淵懿真堪述謙恭莫肯當崇儒先五教建極重三綱<lb/>
開舘延耆艾隆師錫篚筐衣冠儀秩秩絃誦韻洋洋<lb/>
執業諸生衆求書使者忙九流分挿架萬卷載連檣<lb/>
<pb n="KR4e0074_SBCK_024-39a"/>
樂善人心恱無爲國本強虗懷臻聖域騁歩領文塲<lb/>
揮翰銀鈎活摛辭玉佩鏘鼎彛皆國噐蘭桂本天香<lb/>
觀妙言逾冨研精食靡遑日惟親孔孟性不惑姬姜<lb/>
軫念窮邊地垂情徤卒糧撫身無凍餒遇敵必騰驤<lb/>
觧語踈鸚鵡長鳴歎驌驦劭農興耒耜寛法絶桁楊<lb/>
當代真希遇前王或未嘗㤗山高莫並瀛海浩難航<lb/>
麟趾耽經史龍衣佩瑀璜咲談温玉色追琢燦金相<lb/>
肅挹尊賢傅端居喚小璫已能通魯語正可齒虞庠<lb/>
玉樹連枝秀瓊葩奕葉芳骨竒瞻日角泒近識天潢<lb/>
舉措存寛厚蒐羅必俊良聚賢頻設醴寳訓舊明堂<lb/>
<pb n="KR4e0074_SBCK_024-39b"/>
末學逢昭代平生服令望承顔初見日屈指九經霜<lb/>
術類千金帚榮過七寳牀敢期蓮作炬每飲蔗爲漿<lb/>
身賤思疑病言高點類狂汗顔趍紫闥馳夣落滄浪<lb/>
心怯恩波闊人誇寵數彰賜衣頻跼踳前席屢徬徨<lb/>
授簡安能賦開筵特命觴偶同華屋燕徒飽大官羊<lb/>
雅句褒彌重㣲軀感莫量聮篇舒錦綺一字重琳琅<lb/>
憶昔憂居堊陳情訴陟岡奎文昭孝行宰木發光芒<lb/>
寵異兼存殁風聲别否臧望林掄𣏌梓占斗㧞干將<lb/>
知巳恩偏渥希賢德甚凉何由酬覆載深幸覿顒昻<lb/>
喜見皇家盛從知世運昌弓戈蔵府庫道德固金湯<lb/>
<pb n="KR4e0074_SBCK_024-40a"/>
政教依仁宅詢謀逺智囊朝廷存鎮重夷狄敢飛揚<lb/>
誠可回天地心能恊雨暘群生蒙長養百谷屢豊穰<lb/>
人傑生臯摰邦基過夏商九重延祚胤百世受禎祥<lb/>
磐石安宗社山河拱帝鄉孤忠深佇望恭巳贊吾皇<lb/>
　　人日從蜀王登萬歲山<lb/>
鰲首高臨紫極開五雲長日擁蓬萊嵩呼曾獻君王<lb/>
壽人日今從帝子來寳仗鳴鞭金騕褭石牀御坐錦<lb/>
莓苔才華愧匪朝陽鳯飛蓋華隆喜共陪<lb/>
　　宿峰頂次濟定韻<lb/>
層崖削壁跨千重坐鎮西南勢獨雄元氣昆侖磅礡<lb/>
<pb n="KR4e0074_SBCK_024-40b"/>
外祥光隱見有無中珠瓔寳佛留全相金碧樓臺倚<lb/>
半空縱是蓬萊并弱水清虚難與此相同<lb/>
　　登歸雲寺閣<lb/>
棲身丹壑總忘歸水閣頻登趣不稀雨脚斜侵耕叟<lb/>
笠苔花青匝定僧衣山餘積雪寒猶壯巖堕流星曉<lb/>
更飛卜築何當居此地玉堂金馬任相違<lb/>
　　木皮嶺<lb/>
自慚非佛亦非僊也宿丹崖緑樹巔曉汲衣翻草頭<lb/>
露午炊竈起木皮煙日離滄海三竿逺天厭烏紗五<lb/>
尺連蝢覺眼前無俗物片雲飛過鳥爭喧<lb/>
<pb n="KR4e0074_SBCK_024-41a"/>
　　山中對景書懷<lb/>
烏靴脫却換青鞋踏徧名山愜素懷虎嘯石頭風萬<lb/>
壑鶴眠松頂月千厓雲開靣靣峰如削谷轉行行樹<lb/>
似排湖海故交零落盡煙霞清趣㡬人偕<lb/>
　　宿新津寳花寺<lb/>
百丈岡頭佛寺開晩凉按轡陟崔嵬落花亂逐溪流<lb/>
瀉歸鳥低衝馬箭回雲外老僧鋤筍蕨樹根童子掃<lb/>
莓苔景清愛借禪房宿不爲叅玄聽講來<lb/>
　　送呉主簿<lb/>
關西短簿衆稱賢太華峯前坐五年心爲嫉邪曾奏<lb/>
<pb n="KR4e0074_SBCK_024-41b"/>
事家因好客不留錢霜寒茅屋鷄聲蚤月落江城鴈<lb/>
影翩此去京華遇鄉使好將嘉政萬人傳<lb/>
　　次韻贈方貟巖山人<lb/>
到䖏清泉可洗心禪機一指用功深任教東住復西<lb/>
住不改郷音與梵音見客喜爲青眼顧能詩懶效白<lb/>
頭吟近來識靣峨眉上蘿月松雲得共㝷<lb/>
　　次韻兄調弟希政并柬鄭叔度<hi>二首</hi>
百年喬木隂當戸五畝幽居水映茅好古喜㝷遺老<lb/>
問避喧懶與貴人交從兄受學慚蘇轍與弟分財咲<lb/>
薛包孝友傳家得無愧聚蚊免使退之嘲<lb/>
<pb n="KR4e0074_SBCK_024-42a"/>
郷閭儒術許誰加弟唱兄酬興未賖經濟有心慚薄<lb/>
德安居無事任貧家日高甕牖蜂穿𥿄潮落江汀鴈<lb/>
聚沙却嘆離居趨侍日時來相對卜燈花<lb/>
　　挽徐節婦<lb/>
大節寥寥不可聞晩從吾郡始知真百年禮樂無男<lb/>
子一日干戈有婦人波冷曺娥沉白骨雨荒剡嶺洗<lb/>
紅塵爭如烈熖三千丈高照青編萬古春<lb/>
　　贈韓敏道先生赴召<lb/>
先生樂道慕前人又被書徴覲紫宸詩卷巳隨官棹<lb/>
月布衣還染属車塵文章共喜遭逢晚禮樂應知入<lb/>
<pb n="KR4e0074_SBCK_024-42b"/>
問頻登眺鳯臺多制作郵筒珎重寄河濵<lb/>
　　次韻留别陳季明先生<hi>二首</hi>
太丘美政漢稱賢高節英風四海傳垂白雲孫今㡬<lb/>
葉汗青甲子巳千年盍簮重見星垂象落筆猶驚地<lb/>
湧泉耻以文章爲世用懶將辭色向人妍<lb/>
毎懷海上三秋别來借山中一榻眠妙論久容親講<lb/>
席深盃相勸惜離筵時淸共喜閑身徤情重翻令别<lb/>
意綿他日朝廷訪遺老吹嘘擬進白雲篇<lb/>
　絶句<lb/>
　　枯木圖寄許士修<lb/>
<pb n="KR4e0074_SBCK_024-43a"/>
春到巳多時幽禽尚未知上林無限好何事立枯枝<lb/>
　　虎圖<lb/>
踴躍谷生風崢嶸百獸中豈知王者瑞足不履生虫<lb/>
　　題山水<hi>二首</hi>
欲向匡廬隱出門知路難江山竒絶處多在畫圖看<lb/>
離家今㡬載衣𬒮染京塵不敢看圖畫青山恐咲人<lb/>
　　題曺娥江<lb/>
娥以孝而死江因娥得名至今潮上落猶帶哭爺聲<lb/>
　　題竹月圖送太學生歸省<lb/>
黃金臺上月照爾憶親情歸去供甘㫖春林笋正生<lb/>
<pb n="KR4e0074_SBCK_024-43b"/>
　　病中除夕<hi>四首</hi>
數漏掩殘暦中宵氣候殊獨憐愁共病不與歲同除<lb/>
三十知未老巳難同少年功名謝時軰心事愧前賢<lb/>
里巷占新歲皆云勝舊年㡬回新歲過萬事只如前<lb/>
良醫難治病學道不能行瘧疾何湏患吾心病未輕<lb/>
　　題畫<lb/>
茅屋東嶼西嶼白雲前山後山爲報溪頭流水落花<lb/>
休出人間<lb/>
　　牧牛圖<lb/>
谷口驚湍雨歇柳隂芳草春還試問太平樂事夕陽<lb/>
<pb n="KR4e0074_SBCK_024-44a"/>
牛背青山<lb/>
　　奉試靈芝甘露論<lb/>
漢家圖治策賢良董子昌言日月光自咲腐儒千載<lb/>
後却勞聖主試文章<lb/>
　　書事<lb/>
伏枕三旬不整冠夣魂時復對金鑾忽聞盛事披衣<lb/>
坐今日朝廷立諌官<lb/>
　　二月十四日書事<hi>二首</hi>
斧扆臨軒几硯閑春風和氣滿龍顔細聽天語揮毫<lb/>
久携得香煙两袖還<lb/>
<pb n="KR4e0074_SBCK_024-44b"/>
風軟<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>庭尚薄寒御爐香繞玉闌干黃門忽報文淵<lb/>
閣天子看書召講官<lb/>
　　試院偶題<hi>三首</hi>
柳影波光鎻院深一塵不到市聲沉多情惟有雙靈<lb/>
鵲時到庭前送好音<lb/>
三代賔興法尚存毎因取士嘆斯文近來眼病無聊<lb/>
甚豈復能空冀北群<lb/>
橋門冠蓋藹如雲才氣爭先總岀群自愧腐儒無一<lb/>
藝強顔來此較斯文<lb/>
　　次韻謝蜀王六首<hi>有序</hi>
<pb n="KR4e0074_SBCK_024-45a"/>
　　　敬蒙<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>恩賜以篇什誦味感愧次韻六首以謝<lb/>
恩命許辭金殿直歸裝仍賜石渠書欲知懷德無窮<lb/>
意長望星辰想属車<lb/>
志是子淵方是廣才如曾點始爲狂自慚末學何爲<lb/>
者孤負恩言髩欲蒼<lb/>
幸瞻天下難逢德又讀人間未見書魂夣何嘗違禁<lb/>
闥深恩安敢忘巾車<lb/>
德尊待士真忘勢位下憂民毎悔狂明日岷峨應漸<lb/>
逺莫雲回首看青蒼<lb/>
全德巳看承道統雄才更復主詩盟欲知聖敬心無<lb/>
<pb n="KR4e0074_SBCK_024-45b"/>
息顧諟參前與倚衡<lb/>
德勝東平弟與兄共誇樂國似蓬瀛近聞傳令安黎<lb/>
庻歡動山南十萬兵<lb/>
　　侍世子奉獻蜀王十首<hi>有序</hi>
<hi>臣</hi>謬以踈庸獲侍世子殿下硯席竊覩𡵨<lb/>
　　　嶷之姿英偉之識度越于人萬萬誠宗社之<lb/>
　　　慶欲述鄙言陳民事人情物理之槩少效忠<lb/>
　　　懇以廣聦眀恨未果爲先作絶句十首以進<lb/>
　　　伏惟益懋典學以副下情不勝至願<lb/>
賢君德業本天成猶待脩心道益明喜見儲王親筆<lb/>
<pb n="KR4e0074_SBCK_024-46a"/>
硯更湏講學近儒臣<lb/>
昧爽先求問寢衣三朝日日禮無遺古來世子能敦<lb/>
孝惟有文王最可師<lb/>
祖訓昭昭日月新由來治國本天倫令名要使傳千<lb/>
載仁政湏教及萬民<lb/>
炫日輝霞錦價高製成稱體小龍袍試看黼黻文章<lb/>
美湏念𧖟桑杼軸勞<lb/>
金匙磲盌綘紗籠玉瑩珠圓顆顆同願采豳風歌七<lb/>
月要知稼穡重三農<lb/>
農事艱難古所憐一生㡬度遇豐年若非聖世輕租<lb/>
<pb n="KR4e0074_SBCK_024-46b"/>
稅逐末何人肯力田<lb/>
九經治國本脩身身正方能鑒别人辯佞要知駑異<lb/>
驥任賢莫指玉爲珉<lb/>
君王待士古來無令德高名滿八區濟美喜看賢世<lb/>
子巳能端拱禮諸儒<lb/>
去歲開倉賑餓夫今年下令活無辜東平謾說能爲<lb/>
善未識當時有此無<lb/>
稅薄刑淸見盛時民安田里俗熈熈欲求上古無爲<lb/>
治仁孝君王自足師<lb/>
　　謝蜀王賜果十首<hi>有序</hi>
<pb n="KR4e0074_SBCK_024-47a"/>
　　　屢承佳果之賜偶爾成句并述所見以寄下<lb/>
　　　情謹録進上伏惟宥察<lb/>
涪州丹荔擅時稱翠篚來庭色尚新獻罷未曾登玉<lb/>
案先教頒賜與群臣<lb/>
翠籠擎出殿門東受賜群臣喜色同却咲開元恩未<lb/>
廣秪將異味恱深宫<lb/>
尚食頻供素膳回金壺僊醖不曾開君王嗜道渾忘<lb/>
味佳果何勞逺貢來<lb/>
無才慚曵殿門裾珎味頻嘗玉饌餘解道側生風味<lb/>
好惜非梁苑馬相如<lb/>
<pb n="KR4e0074_SBCK_024-47b"/>
九重勤儉恤民勞錫貢深思道路遥異味竒珍俱詔<lb/>
罷皇明家法勝前朝<lb/>
病身趨召歴千山又見江城荔子丹竊食無功心有<lb/>
愧賜歸分與衆人看<lb/>
園官愛果勝黃金一樹生成一樹心味美巳知堪適<lb/>
口當思培植用功深<lb/>
利欲頽波挽不回㡬人沉溺壞靈臺要明聖道無窮<lb/>
意湏仗賢王不世才<lb/>
道術衰㣲㡬百年陋儒無力愧皇天已看位是真王<lb/>
貴湏使心承往聖賢<lb/>
<pb n="KR4e0074_SBCK_024-48a"/>
新製蒲鞭賜理官丁寜用法效劉寛好生要使民無<lb/>
犯示辱如寛也不難<lb/>
　　無題<hi>三首</hi>
宫臣傳教造安車駕出金門賜舊儒優老免親藩國<lb/>
政入朝唯讀帝王書<lb/>
山南桃李競春光食實年年在異郷應被旁人暗相<lb/>
咲閑官那得許多忙<lb/>
伯兄海上思相見㓜子山南憶别離两地關心歸未<lb/>
得夜看雲漢立多時<lb/>
　　逺違闕庭<hi>二首</hi>
<pb n="KR4e0074_SBCK_024-48b"/>
戀闕思家两繫情君王恩重屢留行欲知去國遲遲<lb/>
意三日秪趨一日程<lb/>
形如槁木榮枯泯心似虚舟去住忘底事别情猶不<lb/>
奈只因懷德慕賢王<lb/>
　　逰峨眉山紀行<hi>十首</hi>
一鶴相隨復一瓢山巔水澨足逍遙秪因戀闕情無<lb/>
限回首忘過萬里橋<lb/>
西蜀雲山處處竒最竒人說在峨眉想應踏遍千崖<lb/>
月露滴松梢鶴夣時<lb/>
出郭凉風入抱清亂山遮馬似相迎寜知待召登瀛<lb/>
<pb n="KR4e0074_SBCK_024-49a"/>
客忽作看雲聽水行<lb/>
王憐塵土辱凡肌命入雲山茹紫芝只恐同袍不相<lb/>
識誤猜禮佛到峨眉<lb/>
客久賢王两賜衣不知春到巳春歸清朝試出都門<lb/>
看留得殘紅一片飛<lb/>
山頭月出天初露江靣風生水欲波正是勝逰新得<lb/>
意片雲相引入岷峨<lb/>
朝辭宫闕莫田家江白山清两岸沙卧犬不驚籬落<lb/>
靜麥風簷底響繰車<lb/>
孤舟湖口一名僧咫尺郷山識未曾今去峨眉同覽<lb/>
<pb n="KR4e0074_SBCK_024-49b"/>
勝躋扳湏上百千層<lb/>
名山佳䖏孰同逰白髪緇衣四五流青眼古銘郷士<lb/>
彦燈前夜夜話台州<lb/>
學僊無骨佛無縁甘着儒冠坐一氊入社敢同陶靖<lb/>
節不湏三咲虎溪前<lb/>
　　入山後覽定水仰山二上人并呉講師次予發<lb/>
　　　成都絶句韻因復次韻述事言懷<lb/>
落日斜眀掛樹瓢下方城郭去人遙青山過雨僧深<lb/>
定門外雲封獨木橋<lb/>
羽客禅僧也好竒對人覔句㡬攅眉林端新月初高<lb/>
<pb n="KR4e0074_SBCK_024-50a"/>
夜葉底殘紅落盡時<lb/>
倚澗人家近更清吠風驚犬走還迎衲衣鶴氅從章<lb/>
甫落日看山一字行<lb/>
山南夫子待多時庭外松花落磵芝夜半夣回聞皷<lb/>
響覺來顙泚冷沾眉<lb/>
澗底白頭僧浣衣雲間童子負薪歸幽栖更羡投林<lb/>
鳥半巳㝷巢半巳飛<lb/>
千㝷古木巳無柯萬丈深淵不起波此日勝逰他日<lb/>
記落花時節到中峨<lb/>
東海西頭是我家門前花徑接鷗沙三年别後<hi>一作却</hi>
<pb n="KR4e0074_SBCK_024-50b"/>
徒多恨敢道詩書讀五車<lb/>
山行十日只逢僧盡道蒙恩報未曾共上峨眉望宫<lb/>
闕祥雲五色繞三層<lb/>
奉詔名山作勝逰壯懷如水不停流今朝獨坐峨眉<lb/>
頂一覽端能隘九州<lb/>
榻借禪那豈夙縁坐來渾似舊家氊祗應心事慚蘇<lb/>
晉不觧長齋綉佛前<lb/>
　　次韻冩懷送叔貞之成都十七首<hi>有序</hi>
　　　乙亥新春岀城東偶作十七詩同逰諸友從<lb/>
　　　而和之因亦次韻以寫所懷會叔貞之成都<lb/>
<pb n="KR4e0074_SBCK_024-51a"/>
　　　書以識别詩中所云司戸孫者即叔貞也<lb/>
道濟群生心尚歉知周萬物禮逾勤能爲世上難行<lb/>
事始是人中寡過人<lb/>
盛世豈無謀國者漢家長憶冨民侯榮名史䇿㝷常<lb/>
事公論江河萬古流<lb/>
漢高嫚士千餘載不見師臣與友臣解使時君謙德<lb/>
重孔明而下两三人<lb/>
下士立身涇渭渾胸中耿耿是非存子雲美新最可<lb/>
賤著作猶尊李仲元<lb/>
宻葉樷篁噪晚鴉荒村百里两三家疲民采拾供租<lb/>
<pb n="KR4e0074_SBCK_024-51b"/>
稅猶恐傍人議榷茶<lb/>
多才久要錢文學長日詩筒衮衮來俊思雪消三峽<lb/>
長好懷春到百花開<lb/>
伯尚庭前傾竹葉用中宅畔看梅花天教二子相爲<lb/>
樂來往風流也足誇<lb/>
毎懷樗散鄭司戸喜看𣏌梓作孫枝氣清似得江山<lb/>
助才異休令匠石疑<lb/>
胡生挾策行千里足繭衣穿不肯回斯道要爲終古<lb/>
計丈夫寜避俗人猜<lb/>
江山萬里無黃耳雨露三年憶紫荆日暮出門聞鴈<lb/>
<pb n="KR4e0074_SBCK_024-52a"/>
過忍聽雲畔索群聲<lb/>
一念無爲付道耕百邪還聽歛心兵本原能與天同<lb/>
體三代功名始可成<lb/>
浩蕩乾坤爛熳春天將樂意付窮人逈無臭味堪誇<lb/>
世縱有爭心豈觧嗔<lb/>
烏石岡頭白苧衣㡬回醉伴夕陽歸山中兄弟遙相<lb/>
憶未必天心與我違<lb/>
我與東風作主賔忍教負却太平春一觴一咏酬佳<lb/>
景也未輸他世上人<lb/>
梅逕桃蹊遶蓽門半依城市半通村春風一見如相<lb/>
<pb n="KR4e0074_SBCK_024-52b"/>
識莫逆於心两不言<lb/>
魚在深淵鳥在山乾坤無物不相關野亭日午攴頥<lb/>
坐閑看雲天一鶴還<lb/>
食罷移床坐小亭細看群蟻奪餘腥倦來莞爾成微<lb/>
咲宇宙茫茫㡬廢興<lb/>
　　感舊<hi>九首</hi>
雄文不見林公輔病眼荒荒何䖏開將相亦輸天上<lb/>
樂多情莫向世間來<lb/>
盃酒論心有㡬人天台張穀舊相親近來詩句多竒<lb/>
語書比蔵真更絶倫<lb/>
<pb n="KR4e0074_SBCK_024-53a"/>
精通八法楊文遇暗誦五經陳用中揮翰天庭應獨<lb/>
歩忍飢村巷欲成翁<lb/>
翰苑暫歸盧太史銓曺巳失鄭郞中名高金殿龍頭<lb/>
選夣憶蒼山馬鬛封<lb/>
林鄭爲文學我家波瀾議論闊無涯两年不見何時<lb/>
到望㫁嶓江八月槎<lb/>
愽陵愽士才華盛漢上畸人道術卑欲寄一書無鴈<lb/>
過相期千古只心知<lb/>
立言温粹懷陳采肆筆縱橫憶鮑岡若使韓門加接<lb/>
引未容籍湜獨升堂<lb/>
<pb n="KR4e0074_SBCK_024-53b"/>
王郞逺逐雲中戍許子俄爲地下郞重訪舊人㝷舊<lb/>
迹嶺雲溪月總堪傷<lb/>
多病深知志術荒中年苦復厭文章欲圖天地相終<lb/>
始肯與時人較短長<lb/>
　　别母舅哭外舅鄭公<hi>三首</hi>
昔奉安車共入關擬於此路復南還今朝獨向江東<lb/>
去涙洒西風草樹斑<lb/>
女甥携抱逺相從骨肉情深反負公南鄭江頭三尺<lb/>
塚夕陽衰草萬山中<lb/>
竹帛相期古道深結婚端不爲多金自慚非是竒男<lb/>
<pb n="KR4e0074_SBCK_024-54a"/>
子恐負侯高擇婿心<lb/>
　　中秋對月<hi>二首</hi>
雙櫓鳴江水不波雲山無數拂船過夜深把酒問明<lb/>
月月色與愁誰較多<lb/>
南鄭荒墳草木寒東甌舊宅桂花丹九秋最好今宵<lb/>
月又向孤舟獨自看<lb/>
　　題漢中三寺佛放光<lb/>
三寺神燈古有名我來惟見月華清非關佛日今消<lb/>
歇應避文星不敢明<lb/>
　　蜀相像<lb/>
<pb n="KR4e0074_SBCK_024-54b"/>
羽扇綸巾一卧龍誓匡寳祚剪奸雄圖開八陣神機<lb/>
外國定三分掌握中<lb/>
　　買臣妻墓<lb/>
青草池邊一故丘千年埋骨不埋羞丁寜嘱付人間<lb/>
婦自古糟糠合到頭<lb/>
　　二喬觀書<lb/>
深閨睡起讀兵書窈窕丰姿若个誰千古周南風化<lb/>
本晚凉何不誦關雎<lb/>
　　王節婦<lb/>
两月孤兒百里墳一燈風雨㡬黃昏可憐玉帳豪華<lb/>
<pb n="KR4e0074_SBCK_024-55a"/>
客不識金沙節義門<lb/>
　　鄭義門<lb/>
丹詔旌門巳拜嘉千年盛典實堪誇史臣何用春秋<lb/>
筆天子親書孝義門<lb/>
　　彭山道中<lb/>
煙鳥歸林巳夕陽野人相引度高岡馬頭一片青山<lb/>
影經過絺衣似水凉<lb/>
　　夜度桑洲驛<lb/>
山路彎彎石甃平碧天凉露下三更無端一夜西風<lb/>
惡吹着新愁上紫荆<lb/>
<pb n="KR4e0074_SBCK_024-55b"/>
　　客至<lb/>
竹裏烹茶費屢呼携壺沽酒遶村無同飡麥飯無難<lb/>
色風槩知非淺丈夫<lb/>
　　聞盧原質表兄廷試探花郎授編脩喜而寄之<lb/>
奉天殿上榜初開共賀江南得秀才好是青蘿居士<lb/>
說近來文運属天台<lb/>
　　送義烏龔叔安給事歸省<hi>二首</hi>
鷄舌同含侍紫宸朝回東閣每相親片㠶忽逐西風<lb/>
去鴛鷺行中少一人<lb/>
繡湖煙雨正冝秋之子還家喜得逰忠孝堂前舊明<lb/>
<pb n="KR4e0074_SBCK_024-56a"/>
月相隨重到鳯池頭<lb/>
　　談詩<hi>五首</hi>
舉世皆宗李杜詩不知李杜更宗誰能探風雅無窮<lb/>
意始是乾坤絶妙詞<lb/>
前宋文章配两周盛時詩律亦無儔今人未識崑崙<lb/>
派却咲黃河是濁流<lb/>
發揮道德乃成文枝葉何曾離本根末俗競工繁縟<lb/>
體千秋精意與誰論<lb/>
天暦諸公製作新力排舊習祖唐人粗豪未脫風沙<lb/>
氣難詆熈豐作後塵<lb/>
<pb n="KR4e0074_SBCK_024-56b"/>
萬古乾坤此道存前無端緒後無垠手操北斗調元<lb/>
氣散作桑麻雨露恩<lb/>
　　覽陳先生見和諸詩戯題<lb/>
孔璋揮翰檄曺公烈日秋霜格力雄白髪雲孫千載<lb/>
後新詩尚可愈頭風<lb/>
　　道者扇<lb/>
競利爭名不暫休紛紛盡逐水東流道人心事如松<lb/>
栢閱盡㝷常草木秋<lb/>
　　題山水隱者<hi>先生六嵗時作</hi>
棟宇參差逼翠微路通猶恐世人知等閑識得東風<lb/>
<pb n="KR4e0074_SBCK_024-57a"/>
靣卧看白雲初起時<lb/>
　　題山水<lb/>
霜落江南木葉丹滔天波浪一舟還何人得似林中<lb/>
叟目送浮雲過逺山<lb/>
　　脩德惠枯木圖次韻<hi>有序</hi>
　　　脩德先生寄惠枯木小幅并以詩留别病中<lb/>
　　　不能追從謹次韻奉答<hi>四首</hi>
逺别出門愁見難燕山越水路盤盤將心付與天邊<lb/>
月两地清宵一様看<lb/>
月明樹影落晴波寫寄山房古意多巳分此身同槁<lb/>
<pb n="KR4e0074_SBCK_024-57b"/>
木歲寒相對老巖阿<lb/>
百年禮樂愧前賢濂洛㣲言久不傳待子歸來同講<lb/>
習細炊麥飯飲寒泉<lb/>
至道無聞昧力行神交千載獨周程直教俯仰渾無<lb/>
愧始是堂堂世上英<lb/>
　　見梅<lb/>
寒梅凍後放幽姿何事今年花較遲昨日途中春意<lb/>
到溪頭纔見两三枝<lb/>
　　畫梅<lb/>
微雪初消月半池籬邉遙見两三枝清香傳得天心<lb/>
<pb n="KR4e0074_SBCK_024-58a"/>
在未許㝷常草木知<lb/>
　　竹<lb/>
不禁俗物敗人意忽見幽篁眼爲明記得舊逰天上<lb/>
夣連昌宫外聽秋聲<lb/>
　　題東坡畫竹<lb/>
内翰何年寫畫圖眼中驚見鳯毛孤一枝潤帶江南<lb/>
雨遂使眉山草木枯<lb/>
　　斑竹圖<lb/>
湘君泣盡淚痕乾翠袖蕭蕭倚暮寒却憶洞庭爲客<lb/>
䖏滿湖風月泛舟看<lb/>
<pb n="KR4e0074_SBCK_024-58b"/>
　　墨菊<hi>二首</hi>
解印歸來鬢巳斑故園松菊可怡顔祗縁三徑荒凉<lb/>
久特寫秋花仔細看<lb/>
分根昔日向東籬種近羲之洗硯池㡬度偶澆池上<lb/>
水花開朶朶墨淋漓<lb/>
　　題菊<lb/>
順流舟楫日邊回古木軒囱水際開萬里西風數行<lb/>
鴈送將秋色過江來<lb/>
　　馬<lb/>
一日曾騎越與燕皷車随後意茫然圉人何必相覊<lb/>
<pb n="KR4e0074_SBCK_024-59a"/>
絆亦未乘龍去上天<lb/>
　　聞燕<lb/>
曉夣驚回燕語巢牎前紅日在花梢心思佩玉朝天<lb/>
日待漏金門鼔尚敲<lb/>
　　百雀圖<lb/>
曲巷高簷避網羅朝來飽啄隴頭禾但令四海長豐<lb/>
稔不厭人間䑕雀多<lb/>
　　羲之籠鵝圖<lb/>
内史清真江海情毎將高誼動朝廷平生却被能書<lb/>
誤更爲鵝群寫道經<lb/>
<pb n="KR4e0074_SBCK_024-59b"/>
　　荷花渚禽<lb/>
絶世丰姿不受塵丹霞爲質玉爲神渚禽莫怪開時<lb/>
晚一洗㝷常草木春<lb/>
　　鸚鵡<lb/>
幽禽兀自囀佳音玉立雕籠萬里心只爲從前解言<lb/>
語半生不得在山林<lb/>
　　立春偶題<hi>二首</hi>
萬事悠悠白髮生強顔閱盡靜中聲効忠無計歸無<lb/>
路深媿淵眀與孔眀<lb/>
百念蹉跎總未成世途深恐誤平生中宵擁被依牆<lb/>
<pb n="KR4e0074_SBCK_024-60a"/>
坐黙數隣鷄報五更<lb/>
　　　　　　　　　臨海縣知縣黄誥<lb/>
　　　　　　　　　黄巖縣知縣張師善<lb/>
　　　　　　　　台州府儒學教授尚芳<lb/>
　　　　　　　　　　　　　訓導李　深<lb/>
　　　　　　　　　黄巖縣儒學教諭文　程<lb/>
　　　　　　　　　　　　府學生陳縝　葉琰王梅齡<lb/>
　　　　　　　　　　　　臨海縣學生李臨卿戴濬之<lb/>
　　　　　　　　　　　　黄巖縣學生孫思光牟汝鈞校對<lb/>
<pb n="KR4e0074_SBCK_024-60b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_012-1a"/>
遜志齋集卷之十二<lb/>
中順大夫浙江按察司副使奉勅提督學校雲間范惟一編輯<lb/>
奉政大夫浙江按察司僉事奉勅整飾兵備南昌唐堯臣校訂<lb/>
中順大夫浙江台州府知府事前刑部郎中東呉王可大　校刋<lb/>
　序<lb/>
　　周禮考次目録序<lb/>
周室既衰聖人之經皆見棄於諸侯而周禮獨爲諸<lb/>
侯之所惡故周禮未歷秦火而先亡吏将舞法而爲<lb/>
㚥必蔵其法俾民不得見使家有其法而人通其意<lb/>
吏安得而舞之周之制度詳矣嚴上下之分謹朝聘<lb/>
<pb n="KR4e0074_SBCK_012-1b"/>
之禮而定其誅賞教民以道使民以義恤隣而尊上<lb/>
此尤戰國諸侯之所深惡而不忍聞者也故去其籍<lb/>
爲尤甚今之所傳者盖出於諸侯毀黜之餘而成於<lb/>
漢儒之所𥙷非周之全書也是以畧於大而詳於細<lb/>
煩碎不急之軄多而經世淑民之政少周公之意不<lb/>
若是䟽也其章明切要者以不合於諸侯見削而不<lb/>
關政治之得失者僅之獲存然亦紛亂失序錯雜而<lb/>
不可省書之周官言六卿之軄美矣冢宰者治之所<lb/>
從出也宗伯典禮司馬主兵司寇掌禁司空掌土皆<lb/>
聴於冢宰者也冢宰治之本天下之大政宜見於冢<lb/>
<pb n="KR4e0074_SBCK_012-2a"/>
宰今周禮列於冡宰之下者預政之臣不過數人而<lb/>
六十屬皆庖厨之賤事攻醫制服之淺技夫王之膳<lb/>
服固冡宰之所宜知然以是實冡宰之軄則陋且<lb/>
矣此必非周公之意司徒以五典施教其爲事至重<lb/>
不宜復預他事也而自卿師以下近於教者止十二<lb/>
屬其餘皆春秋二官之事而冬官爲最多盖定其序<lb/>
者不知地官在乎主教而以土官之事屬之土地冬<lb/>
官軄也何與乎教教之大法及冡宰之大政皆巳亡<lb/>
矣其不亡者間見於他官司馬司寇纂入者甚衆惟<lb/>
宗伯稍存多爲他官所掠而禮之係乎邦國者亦亡<lb/>
<pb n="KR4e0074_SBCK_012-2b"/>
其亡者皆諸侯之所惡而去者也而其失序者漢儒<lb/>
之謬也余喜讀周禮憂周公之心不明于後世以書<lb/>
周公之言爲凖考六卿之屬更次之自宗伯歸于冡<lb/>
宰者五自司馬歸者三自司寇歸者二合宫正以下<lb/>
爲五曰宫正歸以司徒之舎曰膳夫曰醫師曰内宰<lb/>
曰司農曰典婦功曰内司服附于冡宰之左重變古<lb/>
也司徒去其非教事者八十存者四以司馬之諸子<lb/>
訓方氏匡人撢人司寇之掌交歸焉宗伯自司徒歸<lb/>
者十自司馬歸者十有九自司寇歸者十有二司馬<lb/>
之存者三十有一司寇之存者二十有三而以司徒<lb/>
<pb n="KR4e0074_SBCK_012-3a"/>
之司虣司稽司救調人歸焉於是取土地之事財賦<lb/>
之則在司徒者五十有五在司馬者八在司寇者十<lb/>
有三爲司空土地不可無治之之道也故有載師閭<lb/>
師縣師均人治民無法不可以治地也故有遂人遂<lb/>
師遂大夫縣正鄙師鄼長里宰隣長旅師稍人委人<lb/>
土均樹藝地之所宜先也故有草人焉有稻人焉有<lb/>
司稼焉地圖方志王者所宜知也故有土訓誦訓山<lb/>
林川澤地之寳也故有澤虞有川衡金玉錫石角羽<lb/>
茶炭染草葛蜃山澤之所産也故各有主之者以致<lb/>
其用苑囿塲圃鳥獸草木所萃也故有迹人囿人塲<lb/>
<pb n="KR4e0074_SBCK_012-3b"/>
人榖粟土地所入守之宜有制也故有廪人倉人民<lb/>
者土地之本不可無恤也故有遺人以振其凶荒財<lb/>
用者生於地而取之有節故市有司㕓有人肆有長<lb/>
賈有師泉有府質人胥師司門司關職方土方懐方<lb/>
合方形方山師川師邍師所以辯土地而致稱異也<lb/>
故自司馬而歸焉逹道路除不蠲有野廬氏蜡氏掌<lb/>
害稼者有雍氏掌水禁有萍氏除毒䖝猛鳥獸蠧物<lb/>
鼃黽有冥氏庻氏穴氏翨氏哲簇氏翦氏赤友氏蟈<lb/>
氏壼涿氏庭氏攻禾殺草有柞氏薙氏亦皆司空之<lb/>
事也故自司寇歸焉六卿之屬由是復其始其不能<lb/>
<pb n="KR4e0074_SBCK_012-4a"/>
皆六十者亡者衆也而亦不必以六十爲率也卿之<lb/>
所掌有小大其事有煩簡奚必皆止於六十乎謂六<lb/>
十者漢儒之言也非周公制也周公之典孔子嘗學<lb/>
焉今之存者此書爾學者宜盡心而不敢忽安可疑<lb/>
其有未至乎然余非疑周公之經也求周公之意而<lb/>
不得故辯其失以求合於周公之意而後已也夫茍<lb/>
能合周公之意則余何敢避亂經之名而不爲哉<lb/>
　　武王戒書序<lb/>
武王戒書見於大戴禮太公金匱隂謀者凡三十三<lb/>
章古文闕有間矣學者考信惟在乎六經然虞夏商<lb/>
<pb n="KR4e0074_SBCK_012-4b"/>
周之遺事善言出乎六經之外而可信不誣者多矣<lb/>
湯之盤銘不載於商書而曾子稱之與經並傳爲訓<lb/>
萬世政典不列於百篇文目而言爲人所傳誦遂爲<lb/>
夏書之首六經雖不可附益然先王之微言弘訓安<lb/>
可偏廢哉予悲乎是書者太公受之古先聖王而傳<lb/>
之武王武王銘於用器以戒其身且及其子孫其言<lb/>
之善者與詩書要義何以異焉學者以非經而外之<lb/>
非惑夫因爲註釋其意以示來者盖聖人之言譬之<lb/>
方書而天下之學道者皆祓疾之人也有志於養生<lb/>
雖单方曲伎出閭巷之所傳或足以延年茍爲無志<lb/>
<pb n="KR4e0074_SBCK_012-5a"/>
雖挼以龍宫之秘蔵亦多死於國醫之手然則書豈<lb/>
有工拙哉顧用之何如耳世不善用則六經千載爲<lb/>
空言傳得其人得此書而用之亦可以保身治國矣<lb/>
　　篆書考正辯僞序<lb/>
由古以之今存乎勢援今以反古存乎人天下之勢<lb/>
舎厚而趨薄舎謹而爲慢舎難成而爲易習如水之<lb/>
下流滔滔汨汨不至於極不止非有篤志卓識者不<lb/>
能知其不善而亟反之幸有一人知其不善矣自非<lb/>
逹而在乎位亦不能奪舉世之所嗜而挽之復乎古<lb/>
是以二帝三王之禮樂政教遺文舊俗歷數千年以<lb/>
<pb n="KR4e0074_SBCK_012-5b"/>
至于今時易世遷㡬至於不可復者豈無豪傑之士<lb/>
生乎其間而欲正之哉獨智不足以啓羣惑言之者<lb/>
一而誹笑之者千萬雖欲囘流俗之勢而不能也六<lb/>
書於民用最切而其變爲最甚自篆而爲分隷自分<lb/>
隷而爲行草日趨簡易輕渉流蕩而無法使古人復<lb/>
生而視今之字必将駭眩而驚嘆而人顧鮮有以知<lb/>
其非者間有好古之士知之而力不足以制巳然之<lb/>
勢不過著之於書以發其所得自漢許叔重說文以<lb/>
來著書之存於世者雖有精粗詳畧之殊而其用志<lb/>
深逺終非流俗所及然世之知而好之者巳難乎其<lb/>
<pb n="KR4e0074_SBCK_012-6a"/>
人好而能通其意考其得失𥙷其未備而羽翼之者<lb/>
宜乎其尤難也寜海方塘先生王君仲方自少篤志<lb/>
古學至老不倦嘗病俗字之亂真害正本諸古以正<lb/>
末流之失作文字考正辯僞之書以示學者其言皆<lb/>
有徴據不爲臆說使人人因其言而求許氏說文以<lb/>
探古人制作之𥘉意引天下以復乎古寜有禦之者<lb/>
乎雖然文字之學盖學者之一事耳天下所以治亂<lb/>
存亡者不專在是也井牧變而民無定志比閭族黨<lb/>
變而鄉無善俗蒐狩師田之法變而國費於養兵讀<lb/>
律飲射之法變而官疲於聴訟其大者如封建學校<lb/>
<pb n="KR4e0074_SBCK_012-6b"/>
其小者如名物衣冠其異於篆之行草者曽㡬何哉<lb/>
予嘗妄欲爲一書以正訛解惑而未之遂先生之父<lb/>
秘書公以博學多識爲元聞人其所受而知者盖非<lb/>
特字學而已茍有大於此者論次成書以𥙷六經之<lb/>
遺缺洗百世之陋習豈非學者之所望乎予庻㡬預<lb/>
聞之<lb/>
　　基命録序<lb/>
智力或可以取天下而不足以守天下法術或可以<lb/>
縻當世而不足以傳無窮有以取之而不知守成之<lb/>
具慮止乎旦夕而不爲久逺之圖爲巳則難以言智<lb/>
<pb n="KR4e0074_SBCK_012-7a"/>
爲民則難以言仁夫豈善爲天下計者哉商周聖王<lb/>
舎智力而不用而必本乎仁義舎法術而不恃而必<lb/>
養民以道徳積之以奕世之勛勞藉之以數百年之<lb/>
忠厚聖人之才爲億兆所戴其心猶凛然若不能當<lb/>
天之心行民之所願除民之所惡惟恐有所弗及既<lb/>
受命于天矣而所以保其命者益謹而弗懈其傳序<lb/>
之逺也豈不宜哉後之人主祖宗積累之素既不若<lb/>
古之人取之以僥倖而欲守之以智力縻之以權詐<lb/>
而欲傳之以法術此秦隋以來之君所以隕性僨國<lb/>
者相屬也數千年間庻㡬知商周聖玉之用心者惟<lb/>
<pb n="KR4e0074_SBCK_012-7b"/>
漢高文二帝唐神堯文皇宋之太祖太宗爲然此三<lb/>
代之君或奮起隴畝或階一官而得天位其𥘉積累<lb/>
之舊未能過於秦隋也特以知守成之難不敢用其<lb/>
智力而叅以仁義知傳世之不易不敢恃法術以爲<lb/>
治而放於道徳所以培植邦本而維持國勢者有其<lb/>
具故民心歸之而天命集焉跡其所爲雖未及三代<lb/>
之懿然寛大豈弟之政行而苛刻慘薄之風息皆能<lb/>
變愁苦爲歡欣易凋耗爲富庻子孫黎民受其利者<lb/>
數百年夫豈偶然也哉盖先祖有以啓之于前創業<lb/>
之主又能承之以徳而爲天所眷者商周是也上世<lb/>
<pb n="KR4e0074_SBCK_012-8a"/>
無可慿之澤而創業之主能事天養民以永國家之<lb/>
命者漢唐宋是也俱無焉者秦隋以降享祚不長者<lb/>
皆是也夫處乎百代之下而必欲比跡商周之盛弗<lb/>
可致矣然則漢唐宋得民永命之由庸非後王之所<lb/>
當考法者乎予是以掇其大要論著其事爲帝王基<lb/>
命録非曰可以究天人相與之原然願國家之長治<lb/>
以利生民於無窮固亦仁人志士之所取也夫<lb/>
　　蜀鑑序<lb/>
宋端平中昭武李文子嘗仕于蜀蒐擇史傳自秦取<lb/>
南鄭至宋平孟昶上下千二百年事之繫乎蜀者爲<lb/>
<pb n="KR4e0074_SBCK_012-8b"/>
書十卷凢國統之離合地勢之險易賢才之盛衰攻<lb/>
守之得失與夫忠順致福之效逆亂取禍之原莫不<lb/>
畢舉而詳之名曰蜀鑑殿下受封茲土既篤志二帝<lb/>
三王之典以明道立徳復縱觀史策攷論臧否以爲<lb/>
勸戒暇日覽是書而有取焉俾臣序之将重鋟而傳<lb/>
于世臣惟流峙不易者山川之形也變遷靡常者古<lb/>
今之事也形勢得之而後固事變得之而後安君不<lb/>
得之則無以守其國臣不得之則無以守其身者萬<lb/>
世當行之道也蜀之形勢天下之險莫先焉然惟有<lb/>
道者處之行仁義之政盡忠順之禮維持人心之具<lb/>
<pb n="KR4e0074_SBCK_012-9a"/>
膠結而不可解防範外患之方鞏固而不可陵則山<lb/>
若爲之益高江若爲之彌深關門不加譏呵而衆庻<lb/>
樂業福祥自至茍不循道上無以得乎君下無以宜<lb/>
乎民而欲恃江山以爲守其果足恃乎是非成敗之<lb/>
巳然者槩可見於此書矣恭惟殿下之國甫五載寛<lb/>
大仁厚之政洽乎夷蠻忠孝慎恭之徳聞于四方不<lb/>
怒而羣臣知耻不殺而萬民畏威固已超乎千載之<lb/>
表尚何俟此書以爲鑑抑書之意亦何俟臣之言而<lb/>
後明哉然聖智之慮不止於善一身安一時而必欲<lb/>
垂法子孫黎民以傳示後世夫後世至逺也子孫黎<lb/>
<pb n="KR4e0074_SBCK_012-9b"/>
民至衆也欲至逺與至衆者皆若殿下之心以保邦<lb/>
家於無窮則示之以徃古之鑑非過也而臣承命而<lb/>
有言焉雖自知其過而亦不敢辭也<lb/>
　　蜀漢本末序<lb/>
事固有晦塞於一時而較著于後世者時之人以爲<lb/>
貴後之論者或賤之私<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>者之所毀大賢君子或尊<lb/>
之盖愛惡取舎出乎恒情者或汨於流俗之見或眩<lb/>
於強弱之勢或以事功成敗爲賢否是以徃徃不能<lb/>
合乎大公及夫時世逺而愛惡銷大賢君子作而正<lb/>
論起鄙夫憸人卑陋嵬瑣之說譬如白日出而魑魅<lb/>
<pb n="KR4e0074_SBCK_012-10a"/>
亡嚴霜降而䖝虺蟄自無所容於天地之間而是非<lb/>
正僞粲然昭布於萬世是豈人爲也哉斯理之在人<lb/>
心窮宇宙而不可磨滅者天之道也天道必久而後<lb/>
定固有必然者矣當東漢之季曹操以螟蟊之智隂<lb/>
賊國命而竊其權黙授其子俾行僣奪其爲事至穢<lb/>
其爲跡至暴當是之時昭烈孔明以雄才大義引既<lb/>
絶之緒而續之有汛掃海宇攘除姦凶之心使漢祚<lb/>
未訖昭烈優於光武而孔明之英傑豈止致主於二<lb/>
漢之隆而已哉固将紹三代遺統巍平軼出百王之<lb/>
表而未知所止也彼陳壽不足以識之顧扶彼而抑<lb/>
<pb n="KR4e0074_SBCK_012-10b"/>
此義夫志士爲之憤鬱者數百歳及子朱子出而筆<lb/>
削綱目之書然後有以合乎天道而當乎人心正統<lb/>
尊而僣亂詘有功於人極甚大近世信都趙氏復因<lb/>
之而取自昭烈之生至於帝禪之亡若干年之事廣<lb/>
其未備之文叅其至當之論别爲一書曰蜀漢本末<lb/>
賢君良輔之謀謨忠臣孝子之氣節㫁㫁乎其可徴<lb/>
而朱子綱目之㫖至是愈白于後世蜀王殿下撫國<lb/>
之暇覽而悅之命重刻之以示學者而俾臣序其意<lb/>
夫昭烈之仁厚孔明之忠順固可以爲君臣師表而<lb/>
蔣琬費禕董允之治國關張趙雲之用兵與夫諸葛<lb/>
<pb n="KR4e0074_SBCK_012-11a"/>
氏之有瞻尚關氏之有彛張氏趙氏之有遵暨廣推<lb/>
其所由來昭烈孔明之事盖有出乎區區功業之外<lb/>
成敗之表者非王之信古知道樂善不倦其孰能知<lb/>
之深而愛之篤也哉然則是書之刻王非爲一國計<lb/>
也其爲天下計也夫非爲一時訃也其爲萬世計也<lb/>
夫<lb/>
　　自警編序<lb/>
德茍可以爲法不必出乎古也言茍不違乎道不必<lb/>
見於經也孔子於近世亟稱左丘明而舉周任南人<lb/>
之言以示學者是曷嘗見諸經而援于古哉時之相<lb/>
<pb n="KR4e0074_SBCK_012-11b"/>
去也不逺則慕之者切從之也必易教莫善於是也<lb/>
三代以下風俗美而賢才多莫東漢與宋若而言行<lb/>
之懿庻㡬乎古者惟宋則然而漢不及焉宋季之士<lb/>
嘗輯爲自警編賢王治蜀於經藝之餘覽而甚嘉之<lb/>
藴焉爲寛仁之徳施焉爲清浄之政充之爲精博之<lb/>
學發之爲雄厚之文既巳無愧於宋之大儒矣而心<lb/>
猶欿然若有慕焉而尚以未能化今之士皆若宋之<lb/>
君子爲憾於是徧布是書于天下将與人人共之夫<lb/>
王豈不欲以古聖人之經爲教哉而先之以近世之<lb/>
言行者盖亦孔子之意也嗚呼觀萬物而知造化之<lb/>
<pb n="KR4e0074_SBCK_012-12a"/>
神觀賢才而知國家之政考乎言行而俗之美惡人<lb/>
之賢否可得而見矣聖天子方隆三代之治欲復三<lb/>
代必於宋乎始然則是書之傳於聖化将有助焉豈<lb/>
特多士之幸也哉<lb/>
　　仕學䂓範序<lb/>
所貴乎盛隆之世者非特以土宇之廣也非特以武<lb/>
備之強貨財之富也風俗淳美而賢士衆多禮義脩<lb/>
明而綱常昭布上而朝廷下而閭巷公卿大夫之政<lb/>
事謀猷韋布之士之論議著述藹然一出於正其推<lb/>
行於當時者旣足以導善遏邪而遺言緒論之傳使<lb/>
<pb n="KR4e0074_SBCK_012-12b"/>
數百年之後聞者爲之感慕太息而不能巳若詩之<lb/>
大小雅周召二南作者非一人言者非一事而其根<lb/>
據義理忠厚光大垂之萬世而無弊是奚爲而致此<lb/>
哉道徳成於上教化行於下漸漬薫蒸而咸有自得<lb/>
之妙是以若斯之盛也繼周而治者惟漢唐暨宋而<lb/>
國之廣大富強皆不及焉然求其可以配周而無愧<lb/>
者則不在乎彼而在乎此也宋自太祖立國育才善<lb/>
俗之意固巳美矣後嗣相承以禮義遇下以寛大養<lb/>
民誠心惻怛上通于天天錫佑之俊哲軰出三百年<lb/>
間道術大章于天下雖周之隆莫得而尚焉其時大<lb/>
<pb n="KR4e0074_SBCK_012-13a"/>
小之臣材枝或有不足而忠厚常有餘事功或有不<lb/>
舉而論議不少貶著書立言以羽翼聖人之經者既<lb/>
皆名世而可傳而編輯㑹稡衆人之說以成書者亦<lb/>
非漢唐所能及其最有益於世者若小學書近思辯<lb/>
志二録巳大行于時其次若自警編仕學䂓範之類<lb/>
亦班班爲人所稱誦賢王殿下治蜀盛徳奥學追蹤<lb/>
千古嘉言善政尚友百王深有慕於宋之賢者以爲<lb/>
皇明創業超越漢唐之上復法宋以爲治則成周不<lb/>
難侔矣既重刻自警編以訓國人復取仕學䂓範将<lb/>
刻以傳示好學者有教命臣爲序昔漢河間王脩學<lb/>
<pb n="KR4e0074_SBCK_012-13b"/>
好古從民得善書皆經傳說記七十子之徒所論立<lb/>
毛氏詩左氏春秋博士則表章古書以輔助朝廷之<lb/>
教化固王者事也歟爲治之道禁之以法不若諭之<lb/>
以言諭以善言不若以前人之言化之爲易入也繇<lb/>
宋迨今百餘載之近今之天下猶宋之天下今之人<lb/>
亦宋之人也以宋人之言而化今之人烏有不從者<lb/>
哉使仕與學者於此書之㫖有得焉變澆爲淳改薄<lb/>
爲厚以誠意正心爲學以忠厚敦篤爲行以敬恭事<lb/>
君以平恕臨民則宋之舊俗可復而俊哲之出當與<lb/>
宋同其盛矣賢王之所望於天下者寧不在茲乎臣<lb/>
<pb n="KR4e0074_SBCK_012-14a"/>
不敏敢以是爲多士告書凢若干卷奉川張鎡時可<lb/>
編次其詳本序已備故弗著特推論其世云<lb/>
　　宗忠簡公奏䟽序<lb/>
國之廢興存亡盖天也而有人事焉由其已然之跡<lb/>
而觀之人謀之從違事變之得失皆如預定而不可<lb/>
易者人力若奚所用自其未成之始而論之成敗禍<lb/>
福之機待人而發豈皆出於天命哉故善爲天下者<lb/>
盡人事以囘天道不善者委天命以怠人事田單齊<lb/>
之壮士用一邑瘡殘之民復七十餘城不數月之間<lb/>
諸葛孔明以王者之佐驅全蜀之衆欲取中原之尺<lb/>
<pb n="KR4e0074_SBCK_012-14b"/>
寸終其身而不能遂非特天命也人事之難易固不<lb/>
同也率赤子以救父兄疾呼而可集說途之人使拯<lb/>
其隣于難雖善其辭令有所不從賢者能勉人以其<lb/>
所樂爲不能強人以所難勉單之用齊人人皆有亡<lb/>
國䘮家之憤而自爲戰故其成功也易孔明之時人<lb/>
知有曹氏不知漢徳久矣孔明徒欲以忠義激之安<lb/>
能必其從已乎宋敗于金而不復中興人以爲天命<lb/>
而不知人事失其機故也張浚趙鼎可謂天下之賢<lb/>
相而韓世忠岳飛劉錡之徒亦一時之将材高宗雖<lb/>
庸懦豈遽出法章下哉然而沮撓而不足成事者以<lb/>
<pb n="KR4e0074_SBCK_012-15a"/>
其𥘉不用宗忠簡公之言耳徽欽之亡在乎兵不足<lb/>
戰而忠簡公既入都城百萬之兵立具争欲爲之致<lb/>
死忠簡之賢固足以得衆而斯民戴宋之心亦安可<lb/>
誣哉當是時也正田單復齊之機而忠簡公孔明之<lb/>
流亞也使高宗能用其䇿公少延數歳未死則覆沒<lb/>
之地可汛掃而平黠虜悍酋可縳而獻諸太廟豈有<lb/>
蹙國事讐之辱哉失此不聴至於竄伏東南而欲圖<lb/>
之則民心之亡宋亦巳逺矣是以終不能有所成非<lb/>
特秦檜湯思退之罪也人無勇怯惟其所用乗其方<lb/>
銳而用之中人皆可爲壮夫及其氣衰志懾雖烏獲<lb/>
<pb n="KR4e0074_SBCK_012-15b"/>
亦投劍而却顧公之拳拳欲高宗都汴者欲用天下<lb/>
之鋭氣以復讐雪耻而高宗信小人畏避之謀棄不<lb/>
復聴而公亦死矣斯豈天命使然耶實人爲之不盡<lb/>
也公沒今三百餘年而請高宗還汴之䟽二十有四<lb/>
不盡載於史氏其九世諸孫濬録蔵于家而屬予序<lb/>
之公忠義著于後世不待䟽而後見䟽之所著不待<lb/>
言而後明然世皆知宋之不復振由於秦檜之相而<lb/>
不知始於不用公之言余是以具論之使知䟽之不<lb/>
從實宋室之所由分也<lb/>
　　壽親養老新書序<lb/>
<pb n="KR4e0074_SBCK_012-16a"/>
賢王治蜀徳政既脩國内乂安羣臣有奉壽親養老<lb/>
新書以進者覽之終卷歎曰予以君親之恩居萬民<lb/>
之上思有以佐吾民養其親而未能是書也庻㡬可<lb/>
以佐吾民乎乃命工刻之而摹本以傳且教命臣序<lb/>
其首臣拜手言曰化民厚俗之事非一端其要道惟<lb/>
在乎孝而巳以孝教民者豈能家喻而戸說哉其要<lb/>
道在乎率之以躬訓之以書而已若西伯之事王季<lb/>
所謂率之也若有虞之敷五教所謂訓之也率之有<lb/>
未至則訓之有所不行訓之有未詳則雖率之而民<lb/>
不知所從惟王純孝至性本乎天錫臨國以來心慕<lb/>
<pb n="KR4e0074_SBCK_012-16b"/>
闕庭祗慎愛敬動必由禮問安之使踵相接以孝率<lb/>
民可謂至矣復慮未有以擴民之衷也既摹印孝經<lb/>
頒于境内茲復繼以此書扶衰防患之具道志怡神<lb/>
之說咸備載而無遺其於訓民又何其盛哉将見數<lb/>
千里之内無凍餒之老而人人無夭折之患矣且臣<lb/>
聞之上古之世隂陽太和風雨時若疵癘不作疾疫<lb/>
不興人民皆登乎上壽此盖有以致之而非特方術<lb/>
之效也王濬明聖學徳純化孚駸駸乎可與古哲王<lb/>
比烈矣陶含生之類於仁壽之域而九疇以叙其亦<lb/>
有出於此書之表者乎臣尚将與斯民同樂之書凢<lb/>
<pb n="KR4e0074_SBCK_012-17a"/>
四卷元鄒鉉所編次皆因之而無増益取諸人以爲<lb/>
善之意於此可見<lb/>
　　蒲鞭詩序<lb/>
天道之災祥不可預推也觀於日月星辰之行則可<lb/>
定焉國祚之舒促不可預稽也觀於處尊位者之徳<lb/>
則可徴焉人君者下民之天也胄胤之貴天之日星<lb/>
也光耀不失其常行度不愆其序天之化工寜有不<lb/>
成者乎傳稱成周卜世之符嘗疑其說類乎巫史及<lb/>
觀詩至麟趾然後知其永命之由在是也夫以子姓<lb/>
宗族之衆仁厚之德皆若麟然至和之所薫蒸大順<lb/>
<pb n="KR4e0074_SBCK_012-17b"/>
之所霑洽所以導迎天命於冥㝠之中而固國家之<lb/>
基祚者可謂盛矣其享年之永不亦宜乎國朝有天<lb/>
下大建親藩布列海内仁厚如周之公子者盖不乏<lb/>
人臣以所見言之若蜀王殿下之徳誠曠千載而獨<lb/>
立配聖哲而無愧者也殿下慈恕寛和出於天性體<lb/>
道稽古日新于學羣臣有過未嘗有忿疾之容有所<lb/>
不及專爲掩覆耻形于言叱咤不施鞭朴不加而政<lb/>
脩事舉仁聞震于遐外毎論古人之政遇以苛察強<lb/>
㫁爲能者深以爲非而於寛大篤厚之化欣然有契<lb/>
千衷嘗取漢劉文饒事製蒲爲鞭以喻意然亦未嘗<lb/>
<pb n="KR4e0074_SBCK_012-18a"/>
用也嗚呼其可謂盛徳也巳矣㑹臣承召來朝特以<lb/>
頒示縉紳聚觀欣喜歎嗟咸爲歌詩以頌之盖刑罰<lb/>
之用貴乎當不貴乎重徳盛而善用法者鞭朴之威<lb/>
過於鈇鉞不善用之雖傷飢肉潰肢體而民無所懲<lb/>
文饒始爲郡守能以徳爲政用薄罰以示辱猶爲福<lb/>
禄所綏史䇿所嘉况勢位之尊道徳之懿過文饒萬<lb/>
萬設示辱之具而不用者乎将見一國傳之天下效<lb/>
之百世師之廉耻之俗興禮義之化流天人之心恱<lb/>
而子孫黎民受其賜于無窮矣然則是詩之作其亦<lb/>
周南麟趾之類也夫其亦可爲皇明比隆成周之徴<lb/>
<pb n="KR4e0074_SBCK_012-18b"/>
也夫<lb/>
　　宋學士續文粹序<lb/>
可名之功衆人知之難名之功君子知之至於不見<lb/>
其功而天下隂受其利者此非聖賢之徒不能知也<lb/>
周之積累舊矣由太王傳數世以及於武王周八百<lb/>
諸侯之助而始克商夫豈一人之徳一日之功也哉<lb/>
而孟子歸諸太公伯夷二老以爲二老者天下之父<lb/>
也天下之父既歸之其子安徃信是言也則武王之<lb/>
武可不用而周徒以致人望而王孟子之言不㡬於<lb/>
之乎然事固有立乎此而應乎彼者山嶽出雲而霖<lb/>
<pb n="KR4e0074_SBCK_012-19a"/>
雨𬒳四海人以爲霖雨之澤也而不知本於山嶽之<lb/>
助賢人鉅儒之於國家不必有赫然之功而其及物<lb/>
常在乎事爲之外謂天下果興於斯人衆人未必知<lb/>
而信之然欲天下之安定非斯人亦莫之能也高祖<lb/>
之於子房世祖之於卓茂搴旗斬将不與焉而尊禮<lb/>
在羣臣之上盖其道徳可以訓暴革奸智謀可以開<lb/>
惑定事言論風采信于人而傳于世也久矣吾從而<lb/>
尊禮之則其所化服豈特事功之淺乎當元之衰國<lb/>
朝之始興也地大兵強據名號以雄視中國者十餘<lb/>
人皆莫能得士太祖高皇帝定都金陵獨能聘致太<lb/>
<pb n="KR4e0074_SBCK_012-19b"/>
史金華公而賔禮之公始見上上問以取天下大計<lb/>
公以不殺對上甚喜俾授太子經毎詢以治道公未<lb/>
嘗不以仁義爲言是時羣雄多嗜殺好貨獨上御軍<lb/>
有法命将征討戒以勿殺所至民歡樂之識者巳謂<lb/>
天下不足平及海内平定上方稽古以新一代之耳<lb/>
目正彛倫復衣冠制禮樂立學校凢先王之典多講<lb/>
行之而太史公實與其事在翰林爲學士中嘗爲國<lb/>
子司業晩爲承㫖先後二十年以道徳輔導皇太子<lb/>
聖徳寛大仁明而天下歸心愛戴稱頌洋洋者公之<lb/>
功居多海外殊絶罕至之國朝貢之使接於國門至<lb/>
<pb n="KR4e0074_SBCK_012-20a"/>
必問公起居安否購公文集以歸日本至摹刻傳誦<lb/>
干其境内而近則朝廷逺則窮山陋邑婦人稚子皆<lb/>
知公爲盛徳君子聞其名見其文未有不咨嗟敬愛<lb/>
者公脩身於戸庭之間而姓字播於千萬里之外蠻<lb/>
夷異類皆知尊慕之使中國之美傳于無極其功盖<lb/>
大矣而當時之人未必能名其爲功此公所以爲盛<lb/>
與公之學博而知要其徳粹然與世無競而端介之<lb/>
氣充養有道不爲利害所移盖仁人長者之風不見<lb/>
於世久矣乃於公而見之天之遺斯世不亦厚乎惜<lb/>
夫世未獲盡祓公之澤而公遽以疾終竊嘗歎天下<lb/>
<pb n="KR4e0074_SBCK_012-20b"/>
知愛公文而不能盡得其意且不能盡觀也以爲公<lb/>
昔無恙時嘗擇舊文爲文粹以傳矣因復與同門友<lb/>
浦陽鄭楷叔度等取自仕國朝以來所作復選録爲<lb/>
十卷名曰續文粹以傳千學者嗚呼斯文也公之所<lb/>
爲雖可以傳世而不足以盡公之爲人也後有賢者<lb/>
考論國朝之所由興而追惟徳業之盛以歌詠太平<lb/>
之治于無窮太史公之功庻㡬可白于後世乎公諱<lb/>
濓字景濓金華人<lb/>
　　劉樗園先生文集序<lb/>
學術視教化爲盛衰文章與學術相表裏豪傑之士<lb/>
<pb n="KR4e0074_SBCK_012-21a"/>
固不待教化而後知也然先王所以孜孜焉先之而<lb/>
不敢忽者以爲天下之人不能皆生而有聞明吾教<lb/>
於天下使過者抑而就中不及者企而求至道徳既<lb/>
一則萬事畢治矣當周盛時微而閭巷之人逺而産<lb/>
乎遐方絶域肆口所成皆合乎仁義之㫖及其巳久<lb/>
而衰著書之士以千百計雖不能皆槩乎道而宏博<lb/>
深玄咸有所自得辟諸黍稷稻梁雖爲味不同而皆<lb/>
可以醉飽未嘗假竊剽襲浮談虚言如後世文士之<lb/>
爲也自周以來教化詳明得先王之意者莫如宋故<lb/>
宋之學術最爲近古大儒碩生既皆深明乎道徳性<lb/>
<pb n="KR4e0074_SBCK_012-21b"/>
命之理逺追孔孟之迹而與之爲徒其他以文辭馳<lb/>
於時者亦皆根㨿六藝理精而㫖逺氣盛而說詳各<lb/>
有所承傳而不肯妄相沿踵盖教化使然也有元百<lb/>
年之間宋之遺政銷滅殆盡士之能言者不爲不多<lb/>
辭采音節不爲不工及觀其所至不過攘取舊說以<lb/>
爲言求其學術之所自得豈惟不及宋之名世者哉<lb/>
凡生於其時及見宋之遺風者自以爲不可及也寧<lb/>
海在宋特爲詩書文物之邑去南渡國都爲近故士<lb/>
之顯聞于世者甚衆宋之衰也兵刑不振而教化猶<lb/>
存取士之法稍弊而風俗不壊故其文章雖不能不<lb/>
<pb n="KR4e0074_SBCK_012-22a"/>
降於盛時而學術之醇終不能甚愧於古樗園劉先<lb/>
生少游錢塘學于宋太學與名士大夫交斯時違乾<lb/>
道淳熈諸大儒猶未逺文獻之傳盛有可徴是以先<lb/>
生之學淵博崇高得聖賢之大要其爲文章朴茂質<lb/>
實不爲異常絶俗之談而紆餘衍肆必逹其意而後<lb/>
止索之而愈深味之而愈長其視葩藻無實可喜之<lb/>
辭夐乎其不侔也先生所尊善者惟同邑閬風舒公<lb/>
景薛南山陳先生壽所友而敬者則剡源戴公帥𥘉<lb/>
鄞袁公伯長袁公後仕元爲顯官名稱海内戴公文<lb/>
亦傳于時閬風南山與先生皆自謂宋遺人不屑仕<lb/>
<pb n="KR4e0074_SBCK_012-22b"/>
故文行雖高而不大彰著於世傳而知之者惟邑人<lb/>
而巳今相去五六十年故老淪䘮知先生之名者日<lb/>
已寡矣使又歷數世豈復有知斯文之可貴者乎夫<lb/>
學術如先生而不傳後死者之責也故擇其尤善者<lb/>
次爲若干卷且推其所自而備著之使知先生自得<lb/>
之深非近代能言者所及也先生諱荘孫字正仲樗<lb/>
園其號所著有周禮輯傳易說今不傳<lb/>
　　先太守文集後序<lb/>
愚庵先生既卒其孤某摭其遺文爲二十卷将論序<lb/>
之以傳于世辭不勝夫哀未能也越三年可以有言<lb/>
<pb n="KR4e0074_SBCK_012-23a"/>
矣恐世之人以爲私乎親又不果爲後二年執書而<lb/>
泣曰嗚呼先人有道而不能述使大章明于世小子<lb/>
之罪也其何敢讓焉君子之言惟其公而巳言而公<lb/>
雖子述父事不爲過言而不當由千載之後論千載<lb/>
之上人猶且非之何私之足避乎周人稱其父如日<lb/>
月之照臨子思稱孔子如天地四時其言可謂夸矣<lb/>
然而天下信之後世莫敢非之者何耶以其公也不<lb/>
然荀淑以黄憲比顔子王安石以揚雄爲聖賢而比<lb/>
之而人終不信者以其出於私見也小子亦公而已<lb/>
矣何敢欺先人以欺後世哉先生之志其大者欲潤<lb/>
<pb n="KR4e0074_SBCK_012-23b"/>
澤天下其小者亦将使道術明乎書風俗成乎身立<lb/>
經世淑民之法以幸無窮皆未之遂也遽棄斯世而<lb/>
弗居嗚呼豈先生之不幸與抑斯人之不幸也先生<lb/>
初守濟寧千里之内士與民相慶先生不色喜既五<lb/>
年罷去慶者咸泣先生如平時大故垂及猶忻忻不<lb/>
少變先生視生死貴賤無毫髪入于心豈以志之得<lb/>
失爲幸不幸哉天未欲俾斯民安其生而復其性奪<lb/>
先生之年不使捄斯民斯民果不幸也於先生乎何<lb/>
與先生之言其憂時閔民之意猶慈母之於子無或<lb/>
忘之自爲學至於仕自冠至於服官政不斯湏變也<lb/>
<pb n="KR4e0074_SBCK_012-24a"/>
嗚呼此豈可以勉強能哉盖先生之道有伊尹之任<lb/>
諸葛亮之平范希文之惠故其言若是之盛也而先<lb/>
生之道不在乎言也後有誦先生之言考三君子之<lb/>
徳而求先生則庻乎知言矣茍以小子爲私其親不<lb/>
仁者也謂先生不足儗三君子不明者也非小子所<lb/>
望乎後世也<lb/>
　　華川集後序<lb/>
華川先生出使南夷之九年其子綬紳将傳其文于<lb/>
世天台方孝孺爲擇精醇尤可傳者若干首定爲若<lb/>
干卷序之曰天下之物天皆易與人也惟斯文不易<lb/>
<pb n="KR4e0074_SBCK_012-24b"/>
以與人幸而與之必困辱其身心鬱抑其神志使之<lb/>
垂死而僅生悔悟咎愧不敢與造化者爭強然後置<lb/>
之而不顧盖富貴禄爵出於人身尊位崇雖有人刑<lb/>
而時有免脫者斯文之柄出於天而人莫能與之較<lb/>
故天深忌之大得者受禍多小得者遇禍少求其終<lb/>
身逸樂榮盛而無虞者至鮮也豈非以挾富貴立威<lb/>
之惠近用斯文以榮辱天下其所及爲尤逺耶不然<lb/>
得所欲以誇世者盈海内何先生獨不遇耶先生在<lb/>
元之季世嘗持所爲入燕都竒其才者比肩立皆莫<lb/>
之薦困悴而歸今上有天下先生嘗用矣既而出佐<lb/>
<pb n="KR4e0074_SBCK_012-25a"/>
逺郡召入脩元史爲翰林待制且将用之復出使西<lb/>
陲始還又奉詔之南夷竟留未遣國家遐蒐逺攬於<lb/>
士無所不用用之無不盡其才位過其望事浮於器<lb/>
者亦衆矣必不爲先生獨惜也非天誰能使然哉然<lb/>
天之於人豐於今者未必不嗇于後厄於一時者未<lb/>
必不光耀於無窮漢數百年間王侯将相多矣司馬<lb/>
遷班固刑餘卑賤之人當世之所戯慢而侮訕者今<lb/>
彼之尊榮盛大咸不能自存而遷固之言與經訓並<lb/>
傳豈以其遇乎况夫聖人之道非遷固所至者其自<lb/>
視宜何如也而先生何恨哉先生之文始學於江夏<lb/>
<pb n="KR4e0074_SBCK_012-25b"/>
黄文獻公晚自肆爲一家言觀其平生其得於天者<lb/>
可知矣余故不論惟推其意且論之使人知先生非<lb/>
果不遇也先生名禕字子充金華之義烏人華川者<lb/>
義烏别名云<lb/>
　　蘇大史文集序<lb/>
天下之事出於智巧之所及者皆其淺者也寂然無<lb/>
爲沛然無窮發於智之所不及知成於巧之所不能<lb/>
爲非㡬乎神者其孰能與於斯乎故工可學而致也<lb/>
神非學所能致也惟心通乎神者能之神誠㑹於心<lb/>
猶龍之於雨所取者㳙滴之微而可以被八荒澤萬<lb/>
<pb n="KR4e0074_SBCK_012-26a"/>
物無所得者辟之抱甕而灌機械而注爲之不勝其<lb/>
勞而所及僅至乎㝷丈之間荘周之著書李白之歌<lb/>
詩放蕩縱恣惟其所欲而無不如意彼豈學而爲之<lb/>
哉其心黙㑹乎神故無所用其智巧而舉天下之智<lb/>
巧莫能加焉使二子者有意而爲之則不能皆如其<lb/>
意而於智巧也狹矣莊周李白神於文者也非工於<lb/>
文者所及也文非至工則不可以爲神然神非工之<lb/>
所至也當二子之爲文也不自知其出於心而應於<lb/>
手况自知其神乎二子且不自知况可得而效之乎<lb/>
效古人之文者非能文者也惟心㑹於神者能之然<lb/>
<pb n="KR4e0074_SBCK_012-26b"/>
亦難矣莊周殁殆二千年得其意以爲文者宋之蘇<lb/>
子而巳蘇子之於文猶李白之於詩也皆至於神者<lb/>
也某少好蘇子之文而恨不得其意以爲茍得其意<lb/>
則文可勉而學年二十餘遊金華見太史蘇公之文<lb/>
知公爲蘇子諸孫嘆曰得蘇子之意者其在是矣後<lb/>
三年公盡以其文見示益嘆以驚然後知公果得蘇<lb/>
子之意也頓挫闔闢而不至於肆馳驟反復而不至<lb/>
於繁崇之於天深之於淵無不探也奥之於道徳著<lb/>
之於政教無不究也而未嘗用其智巧以爲之也智<lb/>
巧之於文不能無也而不可用也雖未嘗用也而亦<lb/>
<pb n="KR4e0074_SBCK_012-27a"/>
未嘗無也斯其爲神平今之爲文者竭智巧以學之<lb/>
而不得其意故其文非拘則腐非誕則野非有餘則<lb/>
不足求其工且不可致况於神乎公之文非今之文<lb/>
也得蘇子之意者也李白之詩荘周之書皆是理也<lb/>
而不可以言傳也孔子曰知變化之道者其知神之<lb/>
所爲也知神之所爲則道自我出矣文奚可勝用耶<lb/>
　　觀樂生詩集序<lb/>
無窮者天下之理也不易者造化之運也乗乎運備<lb/>
乎理不以古今而殊者人之才也千載之上有異才<lb/>
焉出乎其間所得之理與今同也所乗之運與今同<lb/>
<pb n="KR4e0074_SBCK_012-27b"/>
也其言安得不與今同乎千載之下有異才焉同是<lb/>
理也同是運也其言安得異於古乎古與今云者人<lb/>
之所云也非天之所設也邃古之𥘉羲黄之世人以<lb/>
爲古也焉知天不以爲非古乎並肩而居接膝而談<lb/>
人以爲今之人也焉知天不以爲非今乎故由後以<lb/>
視先則後者爲今矣由未至而視巳徃則今有非今<lb/>
者存而奚古與今之足間哉以一日爲久則百年之<lb/>
爲久可知也以百年爲逺則千載之爲甚逺又可知<lb/>
也茍以天地之始終爲旦莫齊古今而洞視之則千<lb/>
載百年也均之爲瞬息之頃也人顧妄相詆賛於其<lb/>
<pb n="KR4e0074_SBCK_012-28a"/>
間以古爲高以今爲卑隨人爲輕重狥時爲毀譽不<lb/>
亦大惑矣乎是皆未渉乎道之流未造乎術之垣私<lb/>
意之變眩其中而不自知爲惑也君子之取善則異<lb/>
乎此善誠足稱矣忘今之爲非古誠未足取也忘古<lb/>
之爲非今其忘之也并其時與世而盡忘之而况較<lb/>
其身之貴賤顯約乎以貴賤顯約視人之言者不知<lb/>
言者也以前後古今觀人之才者不知人者也吾友<lb/>
許君士脩生乎今之世而心存乎千古無一㕓之華<lb/>
一命之勢而其志在乎生民其所得之深醇虚明同<lb/>
乎前而合乎後者衆人知尊之而不能識之予雖識<lb/>
<pb n="KR4e0074_SBCK_012-28b"/>
其所存而未足究其所窮也間嘗因其詩而求其所<lb/>
自致温厚和平歸乎至理而清雅俊潔出乎天趣詞<lb/>
脩而不浮意凝而不窒程邵之所存陶謝之所逹沛<lb/>
乎其兩得之於是乎忘其爲吾友不知其處乎今之<lb/>
世而君亦忘予非其偶也相洽以心相啓以言驩然<lb/>
有足樂者嗟乎君之樂余知之前乎千古後乎萬世<lb/>
同得是理者知之而衆人固莫之知也不蘄乎衆人<lb/>
之知此君之所以合乎古人者耶因君之詩而知君<lb/>
之道則吾亦安知其非古人之徒耶<lb/>
　　張彦輝文集序<lb/>
<pb n="KR4e0074_SBCK_012-29a"/>
昔稱文章與政相通舉其槩而言耳要而求之實與<lb/>
其人類戰國以下自其著者言之荘周爲人有壺視<lb/>
天地嚢括萬物之態故其文宏博而放肆飄飄然若<lb/>
雲遊龍鶱不可守荀卿恭敬好禮故其文敦厚而嚴<lb/>
正如大儒老師衣冠偉然揖讓進退具有法度韓非<lb/>
李斯峭刻酷虐故其文繳繞深切排摶紏纒比辭聯<lb/>
類如法吏議獄務盡其意使人無所措手司馬遷豪<lb/>
邁不覊寛大易直故其文崒乎如恒華浩乎如江河<lb/>
曲盡周宻如家人父子語不尚藻飾而終不可學司<lb/>
馬相如有俠客美丈夫之容故其文綺曼姱都如清<lb/>
<pb n="KR4e0074_SBCK_012-29b"/>
歌繞梁中節可聴賈誼少年意氣慷慨思建事功而<lb/>
不得遂故其文深篤有謀悲壮矯訐揚雄齪齪自信<lb/>
木訥少風節故其文拘束慤愿摸擬窺竊蹇澁不暢<lb/>
用心雖勞而去道實逺下此魏晉至隋流麗淫靡浮<lb/>
急促數殆欲無文惟陶元亮以冲曠天然之質發自<lb/>
肺腑不爲雕刻其道意也逹其状物也覈稍爲近古<lb/>
韓退之起中唐始大振之退之俊傑善辨說故其文<lb/>
開陽闔隂竒絶變化震動如雷霆淡泊如韶濩卓矣<lb/>
爲一家言其同時則有柳子厚李元賔李習之之流<lb/>
子厚爲人精緻警敏習之志大識逺元賔激烈善持<lb/>
<pb n="KR4e0074_SBCK_012-30a"/>
論故其文皆類之五代之弊甚於魏隋之間宋興至<lb/>
歐陽永叔蘇子瞻王介甫曾子固而文始備永叔厚<lb/>
重淵潔故其文委曲平和不爲斬絶詭怪之狀而穆<lb/>
穆有餘韻子瞻魁梧宏博氣高力雄故其文常驚絶<lb/>
一世不爲婉昵細語介甫狹中少容簡黙有裁制故<lb/>
其文能以約勝子固儼爾儒者故其文粹白純正出<lb/>
入禮樂法度中南渡以後真希元魏華甫以典章文<lb/>
物爲文陳仝甫以縱横之學爲文其他各以其文顯<lb/>
者甚衆至於末流而文又弊矣元興以文自名者相<lb/>
望於百年之間爲世所稱者曰姚寛甫虞伯生黄晉<lb/>
<pb n="KR4e0074_SBCK_012-30b"/>
卿歐陽原功寛甫敦龎有威儀左右佩玉故其文沉<lb/>
鬱而隆厚伯生頎嶷鉅人談故事遺法竟日不竭故<lb/>
其文敷贍無涯不可凖則晉卿謹慎有禮故其文守<lb/>
局遵度考㨿切當不放而宻原功博學多識故其文<lb/>
繁多而不迫至于今則潜溪先生出焉先生以誠篤<lb/>
和毅之質宏奥玄深之識發而爲文原功稱其如淮<lb/>
隂将兵百萬百戰百勝志不少懾如列子御風翩然<lb/>
褰舉不沾塵土用鳴一代之盛追古作者與之齊近<lb/>
代不足儗也由此觀之自古至今文之不同類乎人<lb/>
者豈不然乎雖然不同者辭也不可不同者道也譬<lb/>
<pb n="KR4e0074_SBCK_012-31a"/>
之金石絲竹不同也有聲則同江河淮海不同也蓄<lb/>
水則同日月星火不同也能明則同人之文不同者<lb/>
猶其形也不可不同天下之道根於心者一也故立<lb/>
言而衆者文之隷也明其道不求異者道之域也人<lb/>
之爲文豈故爲爾不同哉其形人人殊聲音笑貌人<lb/>
人殊其言固不得而強同也而亦不必一拘乎同也<lb/>
道明則止耳然而道不易明也文至者道未必至也<lb/>
此文之所以爲難也嗚呼道與文俱至者其惟聖賢<lb/>
乎聖人之文著於諸經道之所由傳也賢者之文盛<lb/>
於伊洛所以明斯道也而其文未嘗相同其道未嘗<lb/>
<pb n="KR4e0074_SBCK_012-31b"/>
不同師其道而求於文者善學文者也襲其辭而忘<lb/>
道者不足與論也然斯豈易易哉世有自謂不師其<lb/>
辭者則剽生抉怪雜取艱深之辭敷錯成文以<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>其<lb/>
鄙陋之意至於不可句讀使人誦之而不曉其意以<lb/>
爲文故如是或者懲其病則弛慢不思輯陳蹈故混<lb/>
不加脩甚則取里談巷語猥䙝嘲笑之辭書之編簡<lb/>
以爲明道文與道割裂爲二互相訾詆又或見其然<lb/>
遂放言而攻之以爲古之道不可釋以今之文今之<lb/>
文不當學古之辭三者雖異而俱失之不師古非文<lb/>
也而師其辭又非也可以爲文者其惟學古之道乎<lb/>
<pb n="KR4e0074_SBCK_012-32a"/>
道明則氣昌氣昌文自至矣文自至者所謂類其人<lb/>
而不悖乎道者也其人高下不同而文亦隨之不可<lb/>
強也嘗執此說竊觀天下之文爲三者之歸者多矣<lb/>
而無愧於古者亦有矣徃居京師從潜溪先生學得<lb/>
勾曲張君彦輝之文而覽焉其語踈爽類陶元亮善<lb/>
持論類李元賔意其人必雅飾和易君子人也雖未<lb/>
嘗見而存乎懐今年幸而見之與昔之所意果合且<lb/>
得見其文之全其辭不泥乎古務自巳出而無艱深<lb/>
俚陋之病徃徃本乎聖賢之道盖庻乎斯文也已茍<lb/>
精而不倦於今之人又何難乎此某所以不能無感<lb/>
<pb n="KR4e0074_SBCK_012-32b"/>
而言也雖然文之道大矣某也何足以知之哉<lb/>
　　鄭貞孝先生文集序<lb/>
人之相與有所不足則慕有所不及則服然才智藝<lb/>
術之過人者惟能使其儔類慕服之與之異趨者未<lb/>
必慕服也生而人或尊尚之既没未必追思其美也<lb/>
惟夫有徳者則不然不特君子慕服之而衆人亦皆<lb/>
自知其不及非惟衆人知尊之而小人亦皆感慕而<lb/>
不忍欺不惟化及當時而且聞乎後世而勸傳之無<lb/>
窮而信是曷爲而致哉盖其脩諸身行乎家粹然一<lb/>
出乎正遺澤之所加流風之所被必有不可測者矣<lb/>
<pb n="KR4e0074_SBCK_012-33a"/>
非若一才一藝者之淺也鳯鳥麒麟言其辨慧則不<lb/>
若鸚鵡言其才力則不若騏驥然而羽毛之族聞其<lb/>
聲覩其形未有不畏而服之宗而附之者亦豈待辨<lb/>
慧才力而後見哉士之有爲於世者未嘗不欲服乎<lb/>
人而人終不之服貴爲輔相富有田邑勢之所加無<lb/>
所不可而其家人徒隷嗤鄙笑侮之者衆矣况他人<lb/>
乎吾以是知有徳者之難也漢數百年間竒才異能<lb/>
著事功者相望獨黄憲處布衣無所猷爲而見之者<lb/>
敬親之者服稱之爲顔子後世亦信而傳之夫顔子<lb/>
之不可及人人之所知也漢之諸儒其於論人亦必<lb/>
<pb n="KR4e0074_SBCK_012-33b"/>
不茍矣至於稱憲則無間言焉此其人之所得何如<lb/>
哉嘗恨弗獲同其時考其言論以惟其所至求之今<lb/>
世若浦陽鄭貞孝先生盖有憲之風焉而今亦亡矣<lb/>
余游其鄉交其士大夫以問先生之爲人舉其姓字<lb/>
無智愚長少無有不嘆息賛譽以爲賢者嗚呼一人<lb/>
易欺也一時易誣也先生之殁十餘年矣使有大功<lb/>
厚澤施于民猶且忘之矣而稱先生如存慕其善者<lb/>
如新斯豈智術所可爲哉非徳足以服乎人其何能<lb/>
致是乎先生之子叔度授余以遂𥘉集十卷誦其言<lb/>
皆本於仁義忠信辭逹而㫖深稱其所爲因復於叔<lb/>
<pb n="KR4e0074_SBCK_012-34a"/>
度曰此有徳者之言也昔脩漢史者高憲之徳而以<lb/>
其言論風㫖無傳爲憾先生之言具存於是乎過憲<lb/>
矣後之人慕先生之徳知先生斯文之可貴者其亦<lb/>
有徳者之徒歟先生諱淵字仲涵太史潜溪公之門<lb/>
人其家以孝義聞于世卒年四十有八云<lb/>
　　劉氏詩序<lb/>
道之不明學經者皆失古人之意而詩爲尤甚古之<lb/>
詩其爲用雖不同然本於倫理之正發於性情之真<lb/>
而歸乎禮義之極三百篇鮮有違乎此者故其化能<lb/>
使人改徳厲行其效至於格神祗和邦國豈特辭語<lb/>
<pb n="KR4e0074_SBCK_012-34b"/>
之工音節之比而已哉近世之詩大異於古工興趣<lb/>
者超乎形器之外其弊至於華而不實務竒巧者窘<lb/>
乎聲律之中其弊至於拘而無味或以簡淡爲高或<lb/>
以繁艶爲美要之皆非也人不能無思也而復有言<lb/>
言之而中理也則謂之文文而成音也則謂之詩茍<lb/>
出乎道有益於教而不失其法則可以爲詩矣於世<lb/>
教無𥙷焉興趣極乎幽間聲律極乎精恊簡而止乎<lb/>
數十言繁而至於數千言皆茍而巳何足以爲詩哉<lb/>
世固有嗜橘柚柤梨者然饑則必飯稻啖肉而後可<lb/>
飽稻與肉不可一日無也適口之味爽然入乎齒古<lb/>
<pb n="KR4e0074_SBCK_012-35a"/>
非不可喜而於人何所𥙷乎自古以來適口者多於<lb/>
五榖而稻肉不足以恱人斯人㡬何不餒而死也金<lb/>
華劉養浩與余俱學經於太史公公教人爲詩必以<lb/>
三百篇爲本養浩之詩公之所稱而取者其不失古<lb/>
之意可知也然古之道今人豈盡知之乎傳曰人莫<lb/>
不飲食也鮮能知味也觀養浩之詩者慎無以適口<lb/>
之味視之而求屬饜焉則得之矣<lb/>
　　時習齋詩集序<lb/>
詩者文之成音者也所以道情志而施諸上下也三<lb/>
百篇詩之本也風雅頌詩之體也賦比興詩之法也<lb/>
<pb n="KR4e0074_SBCK_012-35b"/>
喜怒哀樂動乎中而形爲褒貶諷刺者詩之義也大<lb/>
而明天地之理辯性命之故小而具事物之凢彚綱<lb/>
常之正者詩之所以爲道也詩道廢久矣自漢以下<lb/>
編冊之所載樂府之所傳隱而章麗而不浮沉篤而<lb/>
雍容博厚而和平者則亦古詩之流也而其體横出<lb/>
矣體之變時也不變於時者道也因其時而師古道<lb/>
者有志於詩者也而師者寡矣唐之杜拾遺韓吏部<lb/>
皆深於詩其所師則周公吉甫衛武公史克之徒也<lb/>
其體則唐也而其道則古也世之言詩者而不知道<lb/>
猶車而無輪舟而無柁也雖工且美奚以哉余生十<lb/>
<pb n="KR4e0074_SBCK_012-36a"/>
餘年則好爲詩以儷偶爲工富艶爲能又五六年益<lb/>
肆不覊一操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>頃千餘言可立就取而誦之張綺繡<lb/>
而恊塤箎粲然可喜也人徃徃以此多余雖余亦自<lb/>
負以爲材今反視之則惕息而大慙抑塞而不寧興<lb/>
之所觸欲有所云輙仰觀霄漢竟日不能作一語何<lb/>
者怪曩之所云不近道又恐今之復然也故愈不敢<lb/>
易盖知道者若是之難也然亦安敢以爲知也黙而<lb/>
求之終夜不寢以察之平心而迎之徐徐焉而導之<lb/>
知其似矣然後敢發發而與作者不謬也然後書之<lb/>
久而復覺其不可也則又毀焉故余之於詩學之非<lb/>
<pb n="KR4e0074_SBCK_012-36b"/>
不專而獨無盈簡之藁屢書而屢毀愧而不止盖将<lb/>
求合乎斯道也而後置焉然亦難矣烏傷樓君希仁<lb/>
同學於太史公挈其詩曰時習齋集若干卷徴予序<lb/>
嗚呼余豈知詩者而敢序樓君哉樓君之詩侈約中<lb/>
度是非當理将取法乎韓杜之間其務知道而合乎<lb/>
古者無惑矣雖序亦何言哉然以余爲知詩之難則<lb/>
知樓君亦必有同於予也因書以告之<lb/>
　　白鹿子文集序<lb/>
古之君子以美其徳行爲先務而不務美其文詞窮<lb/>
天地萬物之理察是非善惡之端以正其心謹其言<lb/>
<pb n="KR4e0074_SBCK_012-37a"/>
動使凡本諸身者無毫髪之可悔此君子之所汲汲<lb/>
也若夫言語之華文詞之工期後世之所尚豈君子<lb/>
之所汲汲哉然君子之徳果脩矣人必慕其人慕其<lb/>
人則其文亦爲世所貴重故文有以人而傳者以其<lb/>
徳之可尊故也茍不務此而惟其末雖麗如相如敏<lb/>
如枚皐精竒雄徤如柳子厚亦藝而已矣君子寧以<lb/>
是爲貴乎越之諸暨有隱君子曰楊公本𥘉居白鹿<lb/>
山其學一以古人爲宗務於躬行言高志大自勉以<lb/>
孔子孟軻爲師教人亦俾以孔子孟軻爲師取與不<lb/>
妄進退不茍始而鄉人尊之既而邑人尊之既而郡<lb/>
<pb n="KR4e0074_SBCK_012-37b"/>
人尊之太史潜溪公以道德文學伏一世亦甚敬之<lb/>
至爲之傳稱之曰白鹿子白鹿子不喜爲文辭其言<lb/>
嚴厲峻切警薄矯邪徃徃中世俗忌諱以故一時之<lb/>
人雖知白鹿子之賢而死於布衣今年其孫友載其<lb/>
遺文若干卷至京師介浦陽戴公原禮請叙其篇首<lb/>
予年餘二十時嘗從太史公謁白鹿子于家聴其言<lb/>
論悚然敬異而白鹿子見予喜甚以古之君子見望<lb/>
今二十餘年公與白鹿子既皆淪謝而予亦頽然無<lb/>
用於世矣因復于友曰人之自脩爲善事之必可勉<lb/>
者也脩徳而兾其傳世立言而兾其行逺此雖聖賢<lb/>
<pb n="KR4e0074_SBCK_012-38a"/>
有不能預期盖幸不幸有命存焉非人之所能及也<lb/>
以白鹿子之學古飾行自當爲天下後世所重盖必<lb/>
有知徳之士慕其人而誦其言然後白鹿子之文赫<lb/>
烜光著于天下有不可掩者矣昔揚雄没而法言傳<lb/>
文中子死而中說顯事未有不以久而定者然白鹿<lb/>
子之爲人卓卓可稱如此遺文之傳安知不較然著<lb/>
于後世乎<lb/>
　　非非子醫書序<lb/>
非非子既老著書辯黜昔之論醫者其說以爲雖扁<lb/>
鵲復生不易吾言信乎非非子有志也道術之傳豈<lb/>
<pb n="KR4e0074_SBCK_012-38b"/>
有古今哉智者知之衆人惑之今與古皆然也由衆<lb/>
人而視智者雖同時猶莫能及况古人乎由智者而<lb/>
視才之用者則今與古何相逺之有古之言未必皆<lb/>
善今之言未必皆非後乎千百載未必無善於今之<lb/>
人者也顧智者知之耳孔子聖人也聖人之言固不<lb/>
敢及與聖人並時今人豈無過之者乎故道惟視善<lb/>
與否今古不足論也學者之患在乎慕古而不知道<lb/>
聞其出於古則以爲善雖有未至不察也聞其出於<lb/>
今則以爲不善雖有至者不察也此道之所以不明<lb/>
實學者之過也余嘗以爲秦以下言治道者漢之賈<lb/>
<pb n="KR4e0074_SBCK_012-39a"/>
誼董仲舒王吉唐之魏徴陸贄宋范仲淹司馬光皆<lb/>
近時捄俗之論耳比之三代聖賢匡世範民之政豈<lb/>
特不及其垣墻哉其可議者盖衆矣每欲爲一書明<lb/>
先王之意以正流俗之失懼人謂吾爲僣也卒未敢<lb/>
爲而非非子之於醫獨不顧舉世之惑指斥其所尊<lb/>
信而不疑非果有志者其能然乎醫術余雖不足以<lb/>
應之若非非子之志其過於余也逺矣然余聞之聖<lb/>
人天地之醫也賢者民物之醫也此醫之大者也漢<lb/>
之善醫者莫過於賈誼誼當無事之時流涕痛哭以<lb/>
爲痱腫<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭其後病發於數世之間果驗此以何術<lb/>
<pb n="KR4e0074_SBCK_012-39b"/>
預知之乎誼之䇿雖不即用然其方書具存後世可<lb/>
以用之否乎使聖人生漢之𥘉必能制其本疾必無<lb/>
自而發矣不知聖人用何道巳天下之疾也非非子<lb/>
多才能而善論大事語多驚人茍敢賈誼以下之言<lb/>
定其是非著其方書俾疾病者可按書而治則余将<lb/>
謂非非子果有志者也果不可以今古論也<lb/>
　　應天府鄉試小録序<lb/>
聖天子受天命作四海九州主神武既昭大敷文治<lb/>
閔前代習俗陋而事功卑也建學樹師更定制度聚<lb/>
俊茂之才而作新之復設科目登進其賢能以備任<lb/>
<pb n="KR4e0074_SBCK_012-40a"/>
使於是二十年間列于中外赫然有聲者以百計如<lb/>
稼于田而俟其有秋木於林而望其成室揆日收功<lb/>
果獲其用是豈特多士之敏于學所致哉實皇上用<lb/>
賢圖治之心格于天而天有以相之也天欲昌乎國<lb/>
家必黙佑之而賜之以賢才衆賢集於朝群才列干<lb/>
位而天下不䝉其福治功不顯于世者無有也洪武<lb/>
二十有六年當試之期京府實試太學及畿甸十四<lb/>
郡三州之士出幣徴四方縉紳以程藝文之高下至<lb/>
期治中劉庸請于朝俾監察御史王仲和孫仁蒞其<lb/>
事通判王子脩賛其政於是衣巾筆牘而至者八百<lb/>
<pb n="KR4e0074_SBCK_012-40b"/>
人有軄於試事者莫不䖍㳟以求稱取士之意迨㧞<lb/>
其絶尤者得士八十八人既掲其名以示觀者復将<lb/>
傳于四方垂於後世士之生於斯者可謂幸矣然某<lb/>
聞之朝廷取士以文而所望於士者不徒在乎文也<lb/>
士之升以科目而所以成其身者不可恃乎科目也<lb/>
盖皆階此而進焉爾夫君子之所學者聖人之道聖<lb/>
人之道莫大乎仁義忠孝士秉仁義忠孝猶農夫之<lb/>
於耒耜不可一朝去也逹焉與俱窮焉與偕故立于<lb/>
朝以之事君則成豐功著大節以爲社稷鎮行乎藩<lb/>
屏處乎民上以之治民則使黎庻舉得所願以無貽<lb/>
<pb n="KR4e0074_SBCK_012-41a"/>
國家之憂如是則庻㡬不負聖天子之恩而可以稱<lb/>
爲學之士矣茍或貿貿焉而食營營焉而趨而以進<lb/>
士自居嗚呼其尚深思養士之𥘉意也哉<lb/>
　　京闈小録後序<lb/>
語名山大川者不稱其高深而必稱其出雲雨語靈<lb/>
區奥壌者不稱其饒沃而必稱其宜黍稷論天下國<lb/>
家富盛昌隆豈不以賢才之衆多乎周之詩人稱周<lb/>
之所由興不言其它而惟及平士君子之衆曰思皇<lb/>
多士生此皇國夫四海亦廣矣千載亦逺矣賢士君<lb/>
子奚爲獨出於文王之時而聚于其國哉盖國家之<lb/>
<pb n="KR4e0074_SBCK_012-41b"/>
興天也天之祐乎國家莫大乎錫之以賢才賢才多<lb/>
而道徳政教無不舉國家未有不享悠久治平之福<lb/>
者也聖天子有天下群士景從海宇晏寧然聖心猶<lb/>
以爲未也大設學以陶鈞士類而收之以科舉毎三<lb/>
歳天下大比洪武丙子京府當試太學暨畿甸郡邑<lb/>
士至者千餘人司選㧞者皆時之耆俊而某之昏陋<lb/>
亦忝預焉既試而閱其文通古今識正道者彬彬以<lb/>
數百計監察御史及京府官僚議以爲今歳士盛於<lb/>
徃昔宜循舊比請于朝以定去留詔定其數三百於<lb/>
是縉紳相賀以爲自開國以來取士未有盛於斯者<lb/>
<pb n="KR4e0074_SBCK_012-42a"/>
将録其名與其文之美者以傳而俾序其故自唐以<lb/>
降夷狄横中國微至五代而極宋興以太祖之雄而<lb/>
不能攘契丹宇内不完中葉遂剖爲三至於元而又<lb/>
極聖人奉天明命汛掃萬方彌天際海罔不臣順行<lb/>
仁立政涵育撫馴豐功盛徳在宇宙間雖前聖之粒<lb/>
蒸民脩人紀者莫之能先也天道報施用錫萬年之<lb/>
祚賢才之盛於斯時夫豈偶然哉聖人之心上與天<lb/>
通凢有所欲天必輔之聖心所屬雖非恒人之所及<lb/>
知然豈無所望於多士者乎爲士者幸生乎今其必<lb/>
識天命之當然知其生之不偶然而效所知竭所能<lb/>
<pb n="KR4e0074_SBCK_012-42b"/>
以輔安宗社黎民於無窮如成周多士爲邦家之基<lb/>
斯善矣茍不能然而謂科舉之學爲巳足不思其逺<lb/>
且大者姑食焉而怠其事吾恐有愧於古人矣豈所<lb/>
望於盛時之士也哉<lb/>
　　京闈小録後序<lb/>
皇帝既即位大詔紀今年元爲建文春三月上丁車<lb/>
駕幸太學親祀先師孔子拜跽盥獻咸用享廟社禮<lb/>
縉紳聚觀以爲崇文祗聖之典古所未有風行萬方<lb/>
小大喜恱皆思自奮以進庸于世秋八月天下當大<lb/>
比太學暨畿内士集于京府者千五百入有詔命翰<lb/>
<pb n="KR4e0074_SBCK_012-43a"/>
林儒臣及時之名士較其文御史蒞之而董其庻事<lb/>
則屬之府僚佐焉七月甲辰入院越九日己巳而畢<lb/>
屏蕪黜陋選擢俊良盖去者㡬十之八而登名于籍<lb/>
者二百十四人非難之也盖以上初取士天下後世<lb/>
将於是觀盛美焉而不敢弗慎也昔太祖高皇帝創<lb/>
業紹正統之三年即興科舉至十七年甲子而益盛<lb/>
歷四舉而至于茲今在朝廷之人大率多先朝之所<lb/>
簡㧞者也自古聖王授子孫以天下不徒遺之以人<lb/>
民土宇府庫甲兵而必遺之以賢才俾共守之茍無<lb/>
君子則謂之空虚而不能爲國士之宜重也盖如此<lb/>
<pb n="KR4e0074_SBCK_012-43b"/>
今高皇帝垂憲于前皇上嗣之尊右文教而士競勸<lb/>
得才視昔有加其爲萬世計可謂至矣将見仁人君<lb/>
子爲時並出輔成寛大之化養育黎民登于太和以<lb/>
傳祚于無窮詎不盛哉棫樸之詩曰追琢其章金玉<lb/>
其相勉勉我王綱紀四方聖徳固有之矣南山有䑓<lb/>
之詩曰樂只君子邦家之基又曰樂只君子民之父<lb/>
母盛時之士其可不以古人自望乎<lb/>
遜志齋集卷之十二<hi>終</hi>
</p>
<p>
</p>
  </div>
</body>
</text>
</TEI>
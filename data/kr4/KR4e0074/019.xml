<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_019-1a"/>
遜志齋集卷之十九<lb/>
中順大夫浙江按察司副使奉勅提督學校雲間范惟一　編輯<lb/>
奉政大夫浙江按察司僉事奉勅整飾兵備南昌唐堯臣校訂<lb/>
中順大夫浙江台州府知府事前刑部郎中東呉王可大　校刋<lb/>
　賛<lb/>
　　春秋諸君子贊<hi>有序</hi>
余取友於當世而未得則於古人乎求之讀春秋左<lb/>
氏傳得數十人心慕焉聖賢所稱較著者不敢論少<lb/>
戾乎聖賢之道者不敢取自石碏以下十有五人取<lb/>
其事賛其美以爲法云<lb/>
<pb n="KR4e0074_SBCK_019-1b"/>
　　　石碏<lb/>
國之所恃在老成人以國爲家不私其親知以發謀<lb/>
勇以戡亂雍容談笑坐拯世難侃侃石子衛之父師<lb/>
先事而諫徴若蓍龜始不吾從弑逆果作徐發一言<lb/>
元兇就縳春秋所書篡弑孔多誰能討賊不煩干戈<lb/>
雄才勁節英識大噐仇牧晏嬰視之有媿世恱茍難<lb/>
㓕親是稱臨危善㫁卓乎難能嗟衛之微臣有石子<lb/>
嗚呼九州敢謂無士<lb/>
　　　季梁<lb/>
賢知所居國小猶強文謨武猷屹如金湯荆楚之隨<lb/>
<pb n="KR4e0074_SBCK_019-2a"/>
可坐而取久而不忘以有君子其在朝廷敵國震驚<lb/>
有旅若林莫之與京及乎棄賢姦雄相賀世無人望<lb/>
雖強易破長孺在漢子儀在唐叱咤指麾威行萬方<lb/>
彼㝠弗思忽不知貴我懐生民今也誰恃<lb/>
　　　臧僖伯<lb/>
戡禍弭亂世貴乎兵兵之所加治其既形心術之微<lb/>
禍亂所自孰能治之諫臣之事在昔魯隱矢魚於棠<lb/>
其事雖微其志巳荒有臣僖伯憂其慚懈昌言正色<lb/>
以訓以戒天稔其禍聞善不爲鍾巫之難實兆於斯<lb/>
聖之求諫匪曰觀美羣情既宣萬事畢理自以爲智<lb/>
<pb n="KR4e0074_SBCK_019-2b"/>
厭棄人言篡弑将行至死不聞諌之不用鮮不亡國<lb/>
我思若人中古遺直<lb/>
　　　公子友<lb/>
魯有季子社稷大臣處人所難不失其仁荘僖之間<lb/>
兄弟多故叔牙慶父交紊王度親爲骨肉義存君臣<lb/>
縱則廢法㫁傷乎恩酌事之中酬酢萬變龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>虎跱<lb/>
蛇豕屏竄才優於爲齊以無私春秋嘉之志其來歸<lb/>
周公東征克對文武烈烈季子不忝皇祖後世之士<lb/>
量小才輕大故臨前驚怖失聲聖賢至公狥道忘巳<lb/>
後國先家季子所耻<lb/>
<pb n="KR4e0074_SBCK_019-3a"/>
　　　叔肹<lb/>
士處衰世若行泥塗孰能超然不受其汚叔肹之賢<lb/>
高㓗盖世非義之禄笑而不視兄也有國匪君斯君<lb/>
獨深耻之安乎賤貧我捆我履可以衣食我身雖勞<lb/>
吾義巳得彼爲富貴千乗萬鍾其外雖導<hi>疑作通</hi>其心<lb/>
則窮人之所趨不我能止我之所■不以易彼卑卑<lb/>
小夫利逹是圖朝讐夕臣犬豕不如伯夷之清子臧<lb/>
之節周公之孫魯邦之傑<lb/>
　　　劉康公<lb/>
道在天下莫不與聞能知其眞千載一人春秋之間<lb/>
<pb n="KR4e0074_SBCK_019-3b"/>
何國無士名言至論卓卓可紀有偉劉子獨得其宗<lb/>
矢辭豈多妙合大中孰養其原以定厥命必有事焉<lb/>
勤禮致敬後乎洙泗先乎唐虞聖賢有傳不謀而符<lb/>
生民夢夢飲食作息道之不明誰逹其極三代君相<lb/>
治之師之逮徳下衰以法縻之上曠其職下悖其紀<lb/>
孰非天民嗚呼劉子<lb/>
　　　范文子<lb/>
覇國之士尚利與功納君于邪不思其忠孰若夫子<lb/>
識㣲慮逺以勝爲懼勇於從善鄢陵之戰楚師大崩<lb/>
矢中其王蠻方沸騰衆誇威強獨有憂色外患盡寧<lb/>
<pb n="KR4e0074_SBCK_019-4a"/>
非計之得彼昏不戒以幸爲常上肆下陵禍興蕭墻<lb/>
先事有言衆謂迂恠深謀弗從卒履其敗六國㓕秦<lb/>
晋亂平呉全盛之邦多忽永圖烈烈夫子非覇者佐<lb/>
以道事君大臣之亞<lb/>
　　　子臧<lb/>
恒人扵利錙銖必競亦獨何心力譲千乘仁義可樂<lb/>
名節可尊肯取瓦礫棄遺璵璠簒弑紛紛孰非臣子<lb/>
先生醜之恐其汚巳高不忘世潔不亂倫大鎮社稷<lb/>
爲曹宗臣秦楚有王雄覇中國戰不足稱千載汙辱<lb/>
去彼取此疇能與偕以利易生果何人哉<lb/>
<pb n="KR4e0074_SBCK_019-4b"/>
　　　臧文仲<lb/>
衆人之生莫不有死死而可傳舉世無㡬有美大夫<lb/>
國之典刑仁義之言煥如日星其身有終其名不沒<lb/>
後人宗之指爲口實晋楚之盛豈乏世卿貴富一時<lb/>
事無餘名大夫立言後世是式念哉勿忘尚懋厥徳<lb/>
　　　祁奚<lb/>
賢才之生國用所資觀其進退治亂從之一人在朝<lb/>
善類興起欲知其心尚視所舉彼也吾戚此也吾朋<lb/>
人以爲比吾舉其能孰爲隙讐孰所怨惡吾取其才<lb/>
餘不暇顧心無黨私爲國得人茍利於國遑恤我身<lb/>
<pb n="KR4e0074_SBCK_019-5a"/>
古之君子自信不茍不以毀譽輙變所守嗟世之人<lb/>
匪矯則偏或逺之用或親之捐有狥大公舉讐與子<lb/>
取謗速咎終莫能以道不勝僞治功日汙豈特夫子<lb/>
當世所無<lb/>
　　　魏絳<lb/>
晋有跛夫好兵而愎以一笑故㡬亡人國天鍳凶徳<lb/>
卒傾厥宗三郤受誅假手厲公允文魏子以兵爲戒<lb/>
輯和戎夏晋以昌大悼公之世屢合諸侯纉業文襄<lb/>
政教具脩意之所嚮靡有不服羣賢在位魏子之力<lb/>
士不知道以戰爲嬉孰能無爲坐制四夷<lb/>
<pb n="KR4e0074_SBCK_019-5b"/>
　　　孟獻子<lb/>
世無材智不過於削非有仁人何以爲國魯號多士<lb/>
粲乎有文穆穆獻子其徳可尊用侈國貧言利愈宻<lb/>
宣成之間苛政橫出夫子是悼勢莫止之昌言在人<lb/>
後世紀之乘馬之㣲鷄豚不畜富盡天下恒患不足<lb/>
古稱盗臣或以爲才我懐夫子莫知我哀<lb/>
　　　季札<lb/>
士之制行不必於同取舎進退惟義之從茍同其跡<lb/>
不度乎義尚類古人非徳之至嗟嗟季子賢且有文<lb/>
博逹通微世鮮其倫使之有位變夷以夏桓文之績<lb/>
<pb n="KR4e0074_SBCK_019-6a"/>
不足與伍天将䘮呉嚚童僣攘晦徳㓗身效節子臧<lb/>
道之廢興盖曰有命行非子光止豈子病衆人何知<lb/>
爲譽爲尤孰明子心其惟春秋世教日衰戰爭求位<lb/>
季子有知當爲流涕<lb/>
　　　子皮<lb/>
大人無私物我同視善出於人與巳無異人之勝巳<lb/>
善者巳能翼而扶之與之俱升授之國柄躬率以聴<lb/>
賞罸弛張必從其令此謂盛徳自古難之懿哉子皮<lb/>
爲公卿師僑實國槙社稷是頼振經立則國勢㡬大<lb/>
非子知人羣枉孰容鄭之有政夫子之功紛紛鄙夫<lb/>
<pb n="KR4e0074_SBCK_019-6b"/>
識闇量淺巳則無能惡人爲善世之不治豈曰無賢<lb/>
孰起子皮吾爲執鞭<lb/>
　　　子家覊<lb/>
魯有盗臣擅國自恣昭公寡謀躁以失位遜齊居晋<lb/>
淹恤八年惟子家子奉以周旋自有可爲謀猷甚逺<lb/>
拒而不從卒以䘮返使用其言動合事機豈其終身<lb/>
棄國不歸久而彌恭困而無怨義不近名忠不避難<lb/>
考徳千載難乎其全夫子之節允也可傳晋文五臣<lb/>
世嘉其績彼也以才夫子以徳<lb/>
　　蜀三守賛<lb/>
<pb n="KR4e0074_SBCK_019-7a"/>
　　　李公氷<lb/>
處厲民之時而爲恵民之政非仁者不能也興一方<lb/>
之利而流萬世之澤其才智足稱也幸而治平蜀使<lb/>
斯民違乎難而樂其生也不幸而仕乎秦使後人論<lb/>
其世而賤其名也夫因時而宣上之徳者易爲矯時<lb/>
而反古之道者難行也如公者爲人之所難而能取<lb/>
信于上下殆非秦人也三代之英也<lb/>
　　　文公翁<lb/>
漢初之治猶有秦風刀筆程才賤徳右功矯矯先生<lb/>
知政之首閔俗之龎化民以道肇建學宫爼豆詩書<lb/>
<pb n="KR4e0074_SBCK_019-7b"/>
英俊如雲從于後車蜀人聚觀爭服章甫儒教顯行<lb/>
齊于鄒魯兩漢之間號蜀多才孰啓其端先生所培<lb/>
惜其不遇恵止一州使秉國鈞四海蒙休俗吏卑卑<lb/>
僅圖旦夕孰能起之俾輔邦國<lb/>
　　　張公詠<lb/>
爲政匪難患才之卑才優於事乃克有爲惟忠定公<lb/>
萬夫之傑屢剖郡符有聲烈烈威恵所𬒳梁益其尤<lb/>
坐鎮西南分天子憂時其寛嚴陽舒隂惨談笑指麾<lb/>
奸強破膽豈惟善政可配古人卓行危言爲世名臣<lb/>
将相無功名隨身逝誰能使民廟祀百世乘風騎氣<lb/>
<pb n="KR4e0074_SBCK_019-8a"/>
公神在天嗟彼憸邪敢執公鞭<lb/>
　　三賢賛<hi>有序</hi>
聖賢之道以養氣爲本今之人不如古者氣不充也<lb/>
氣不充則言不章言不章則道不明予竊有意於道<lb/>
而患委靡不振思起古豪傑而與之遊求於徃昔得<lb/>
三人焉曰司馬子長曰韓退之曰歐陽永叔三人皆<lb/>
氣豪辭雄有振衰立懦之功因各爲賛辭時觀之以<lb/>
自勵将由此進於聖人之道非敢以是爲足也作三<lb/>
賢賛<lb/>
　　　司馬子長<lb/>
<pb n="KR4e0074_SBCK_019-8b"/>
三代之隆斯文顯然惟太史公震盪奮騫江河之深<lb/>
泰華之高大包宇宙小析絲毫唐虞盛徳湯武峻功<lb/>
春秋之辭楚漢之雄韋編竹書金匱石室千載遺亡<lb/>
公手紀述掃刮晦蒙掲茲日月上翼典謨下昭大法<lb/>
彼敗降者名将之孫公白其辜覆謂多言凡人受辱<lb/>
孰不就死所不死者建大名爾名立不磨赫赫峩峩<lb/>
比績丘明功孰少多卓哉英賢允矣良史何人無知<lb/>
巷伯是儗公去千年斯文湮沒紛紛鄙夫敢繼公筆<lb/>
　　　韓退之<lb/>
漢後七代道䘮言棼不有先生孰興斯文先生之生<lb/>
<pb n="KR4e0074_SBCK_019-9a"/>
志豪氣雄手抉百川注之使東刮垢去腐煥其一新<lb/>
詆排佛老扶起孟荀誰輿杇骨天子是迎請投水火<lb/>
以㓕禍萌喁喁鱷魚爲潮之毒帝念南氓俾徃殱戮<lb/>
大海茫洋五嶺蒼蒼發爲文章震盪激昻山不足高<lb/>
海不足深斯文在茲無古無今惟鄒孟子仁義于戈<lb/>
先生在唐與之爲徒吁此何時愈下彌衰先生不生<lb/>
孰扶孰持是氣長存磅礴上下有繼徽猷不在來者<lb/>
　　　歐陽永叔<lb/>
宋至仁宗文治告成寔生偉人以鳴太平偉人爲誰<lb/>
曰歐陽公宗孟繼韓蔚爲文宗五季之末支離䵝昧<lb/>
<pb n="KR4e0074_SBCK_019-9b"/>
公曰嘻哉非予疇繼刪煩剷華去其艱深大濩咸池<lb/>
厥音沉沉如玉之温如波之澄不撓不驚既暢且明<lb/>
伊周以來以文致窮千載惟公躋身顯融既掌帝制<lb/>
亦預國政正色危言以犯以諍維蜀有蘇出公門下<lb/>
謂公斯文可比韓愈公之謂蘇托以斯文後世誦公<lb/>
哲於知人何哉鉅儒以多爲貴人也可欺天也可畏<lb/>
　　尚友五贊<hi>有序</hi>
有憂世之志而無經世之才有經世之才而無成物<lb/>
之徳欲以有爲於天下皆古昔之所難也聖賢之跡<lb/>
不見于世也久矣慕事功者多蔽於卑近務高逺者<lb/>
<pb n="KR4e0074_SBCK_019-10a"/>
毎病於難行吾求士於二千載之間功業赫然可稱<lb/>
而秉心操行不倍於聖賢之道者得五人焉皆天下<lb/>
之才士今世之所未聞而余之所願學者也故賛其<lb/>
盛以識余之私因是五君子以望乎聖人之大全此<lb/>
余之志也以五君子爲足法而不以大者自望非余<lb/>
之志亦非五君子之志也<lb/>
　　　諸葛武侯<lb/>
漢治任法難乎大臣惟忠武公千載一人綜覈萬變<lb/>
以義而動虎躍龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>天下震恐極其智能亂不足平<lb/>
天實厄之大勲無成成敗紛然處之甚暇論其所存<lb/>
<pb n="KR4e0074_SBCK_019-10b"/>
伊吕流亞古學不傳士氣益卑公心不亡百世之師<lb/>
　　　陸宣公<lb/>
士不知義以國爲外媚悅取容自爲身計嗟吾先生<lb/>
慨然哀之君非堯舜媿見色辭諫書如雲指訐遺闕<lb/>
忠邪義利不少撓折事雖多違言則長存用諸天下<lb/>
可安黎元豈若俗儒以文嬉戯先生見之當爲流涕<lb/>
　　　范文正公<lb/>
古之至人忘巳狥民一夫顛連如疾在身此義不明<lb/>
貴我賤物以民自奉恬不加恤孰若先生惟民之憂<lb/>
飲食夢寐四海九州先事而言庸狡所忌就其所成<lb/>
<pb n="KR4e0074_SBCK_019-11a"/>
允足經世世之通患溺於故常聖法皇猷訾以爲狂<lb/>
誰能致逺而舎車馬敢謂先生不在天下<lb/>
　　　韓忠獻公<lb/>
生民難諶天下大噐必能容之而後可治大人之量<lb/>
喬嶽巨川未嘗有爲萬物資焉豈若淺夫露其才智<lb/>
𥘉如可喜卒敗大事堂堂魏公宋之宗臣元氣流行<lb/>
爲𥘉爲春欲名其功公本無作視其用舎爲民憂樂<lb/>
世彌逺矣孰尚嗣之我觀九州悠悠我懐<lb/>
　　　司馬文正公<lb/>
儒者之澤大行于民伊周以來惟公一人始未可爲<lb/>
<pb n="KR4e0074_SBCK_019-11b"/>
萬鍾不受逄時多艱爲世父母凡民之心惟久乃安<lb/>
欲其即從聖人猶難亦獨何脩政化甚速誠於爲善<lb/>
四海悅服用術相欺惟恐不深公神在天汝果何心<lb/>
　　云敞贊<hi>有序</hi>
捐其軀有益於天下君子之所樂爲也而况身不至<lb/>
於死而有益於世教者乎宜乎趨義者之衆也然而<lb/>
人寜舎其生以狥利而不肯勉其身以爲義死於利<lb/>
者首交於世而爲義死者歴數百年無一人豈其所<lb/>
重在彼而所輕在此哉知利之可以養生而不知其<lb/>
可以傷生知義之或至於殺身而不知殺身之可以<lb/>
<pb n="KR4e0074_SBCK_019-12a"/>
不朽也古之仁人義士視刀鋸如飲食恬然就之而<lb/>
不辭者其好惡寧獨異於人哉見義明而慮道逺如<lb/>
是而死則安如是而生則辱如是而富貴則足耻如<lb/>
是而貧賤則可樂故其取舎之際㫁乎其不苟也師<lb/>
弟子之義與君臣父子等古人盖甚重之漢之時猶<lb/>
未變夏侯勝爲孝昭皇后授經勝卒后素服五日以<lb/>
報師傳之恩夫以帝后而爲師傳服羣臣不以爲過<lb/>
則當時之俗猶可見也風化成于上雖以強臣亂賊<lb/>
之威指叱鼎鑊以待天下之士而士生乎其時猶有<lb/>
赴難蹈義正色疾趨而不顧者此漢所以爲盛也與<lb/>
<pb n="KR4e0074_SBCK_019-12b"/>
王莽之殺呉章欲禁錮其子弟門人多更名它師而<lb/>
平陵云敞㓜儒爲大司徒掾獨自劾呉章弟子收抱<lb/>
章尸歸棺歛之當時以是高之比爲欒布而敞竟以<lb/>
是名後世敞學術不可考後嘗仕莽爲魯郡大尹其<lb/>
行巳未能無可議者然其事師不以死生變節誠志<lb/>
義之士也哉章弟子千餘人賢於敞者必衆矣畏禍<lb/>
惜位竟泯滅無聞而敞之名與朱雲相上下慕義之<lb/>
士其可不勉乎夫不以貴賤生死爲厚薄者非知道<lb/>
君子不能斯心也任社稷托㓜孤将無所不可非若<lb/>
淺夫小人之不足仗也余是以賛之以爲弟子事師<lb/>
<pb n="KR4e0074_SBCK_019-13a"/>
遭變故者之法賛曰人之趨勢皆若可託觀於生死<lb/>
乃見厚薄朝以爲師暮則背之人實易誑心其可欺<lb/>
嗚呼云生志剛氣烈曷以知之偉然大節妻子在後<lb/>
鈇鑕在前所見者義吾何恤焉吾身可恤師其可負<lb/>
視更名者犬䑕之伍道䘮民散俗益壊偷面恭皆違<lb/>
犬䑕所羞不趨其難矧狥其死我獨何人嗚呼云子<lb/>
　　楊喬贊<hi>有序</hi>
富貴不可輕也然人不能輕富貴則不能處富貴捕<lb/>
虎者未嘗畏其爲虎故帖耳妥尾而惟吾之擒知其<lb/>
爲虎而畏之則必爲所噬矣人惟内有所重故視外<lb/>
<pb n="KR4e0074_SBCK_019-13b"/>
物也輕天下之物舉不足動其心然後可以用天下<lb/>
之物一爲物所動将爲物役之不暇而何暇用物哉<lb/>
東漢固多節士及其衰也貪懦者處大位而君子皆<lb/>
困于下故小人得志以至于亡不然當時之士皆王<lb/>
佐才也得一人且可鞭笞海内之盜賊况若是其衆<lb/>
乎楊喬不在郭林宗徐孺子之列然吾觀其人不出<lb/>
孺子下盖其志可尚也人有慕富人之財而挑其女<lb/>
以逃者爲利所役視富人若王侯将相視其家若鈞<lb/>
天帝宫而不知其爲可耻也由君子觀之茍不以義<lb/>
則崇堂邃寢猶蟻穴然珪組之貴與苴蒯無以異曽<lb/>
<pb n="KR4e0074_SBCK_019-14a"/>
何足願乎萬乘之主天下之至貴也妻帝之女人臣<lb/>
之至榮也喬惟恐爲所汙餓死而不辭此其心豈可<lb/>
以勢利奪哉使喬不死命爲大臣屬以天下漢猶可<lb/>
興也桓帝不爲天下慮而爲一女計可謂不知人矣<lb/>
喬之賢豈可以女子誘哉然桓帝雖不知喬而知愛<lb/>
其才則後世之不如桓帝者多矣獨喬難遇耶吾常<lb/>
喜孺子爲人飢不可得而食寒不可得而衣以爲孺<lb/>
子與林宗猶夷與恵雖不可以優劣而孺子尤可慕<lb/>
盖漢季一人而巳及觀喬事壮其志喟然嘆曰孺子<lb/>
不孤矣吾求友於古人舎孺子與喬而誰取耶世皆<lb/>
<pb n="KR4e0074_SBCK_019-14b"/>
知重孺子而不知喬可恨也作楊喬賛使人知重喬<lb/>
者自余始賛曰人之噐量有小有大或盗一錢或讓<lb/>
天下天下雖大一錢之積觀其用心大者可識吾謂<lb/>
楊喬可爲三公屈以非義萬鍾不從曷由知之有大<lb/>
人節帝女不娶利豈能奪其中所重在義與道視卓<lb/>
操軰穿窬之盗伊誰可方孺子之倫永言尚友卓哉<lb/>
二人<lb/>
　　田疇賛<lb/>
智勇人之所有也善用之爲難忠義人之所慕也審<lb/>
處之爲難天下非無豪傑之士而功不見著於世何<lb/>
<pb n="KR4e0074_SBCK_019-15a"/>
耶豈其智勇之不及忠義之沮䘮與用之失其時處<lb/>
之違其機者衆也荀彧不用於曹操則可以比子房<lb/>
董卓吕布不爲逆亂則可追韓彭廉丹王㝷爲漢而<lb/>
死則可以與周苛等而皆不免於君子之誅其迹同<lb/>
而其所爲異也漢未之亂酷矣余求竒士於其時得<lb/>
一人焉曰田疇忠不避難勇不畏死奮然感劉虞之<lb/>
遇而思爲之報讐公孫瓉既亡謂可以盡力者漢室<lb/>
而巳故應曹操之辟既而知操非忠漢者也故辭封<lb/>
侯之爵介不同俗清不悖倫忠在樹功義不苟合其<lb/>
才良其行果盖豪傑之士非當時奸雄所及也論者<lb/>
<pb n="KR4e0074_SBCK_019-15b"/>
眩於成敗使操以成功見取而疇之志義不大章明<lb/>
於後世豈不謬哉孟子曰人有不爲也而後可以有<lb/>
爲若疇者庸非其人耶其不成功者命也豪傑之士<lb/>
制於命而不獲施者衆矣善觀人者觀其志不觀其<lb/>
事觀其噐不觀其位由是而言士之不幸者獨疇乎<lb/>
哉吾是以悲而賛之其詞曰古之觀人不於用舎考<lb/>
其所存以第高下譬諸龍駒垂首糞車豈以其賤斥<lb/>
之爲駑齊侯千駟如南面王仲尼之嘆夷齊有光漢<lb/>
季分爭得國者操吾獨何爲田疇是悼操雖㩀國犬<lb/>
䑕之雄殺后無君天下不容奚若田疇忠義盖世委<lb/>
<pb n="KR4e0074_SBCK_019-16a"/>
質劉虞身死靡二使受之命爲漢大臣殺操復漢必<lb/>
不顧身嗚呼鄙夫惟利是就誰能爲疇我與爲友<lb/>
　　李太白賛<lb/>
唐治既極氣鬱弗舒乃生人豪洩天之竒矯矯李公<lb/>
雄盖一世麟游龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>不可控制粃糠萬物甕盎乾坤<lb/>
狂呼怒叱日月爲奔或入金門或登玉堂東遊滄海<lb/>
西歴夜郎心觸化機噴珠湧璣翰墨所在百靈護持<lb/>
此氣之充無上無下安能瞑目開於黄土手摶長鯨<lb/>
鞭之如羊至於扶桑飛騰帝鄉惟昔戰國其豪荘周<lb/>
公生雖後斯文可侔彼何小儒氣餒如鬼仰瞻英風<lb/>
<pb n="KR4e0074_SBCK_019-16b"/>
猶虎與䑕斯文之雄實以氣充後有作者尚視于公<lb/>
　　孔璋賛<hi>有序</hi>
所貴乎天下者非謂兵甲之多玉帛之富擅海内之<lb/>
■擁百萬之師無術以守之而至於敗亡者衆矣天<lb/>
下安恃乎此盖人之羣居必有其望百人聚兵闘之<lb/>
不止一人叱之即愧怍謝罪而引退者此必人之所<lb/>
望也欲服天下之心者必先求天下之望而尊之所<lb/>
慕愛敬屬欲爼豆之而不可得者　立於朝廷則<lb/>
民焉有不歸者乎故周之興也以伯夷高光之興也<lb/>
以得張子房卓茂而賔師之武帝有汲黯諸侯惴畏<lb/>
<pb n="KR4e0074_SBCK_019-17a"/>
而不敢叛代宗相楊綰唐㡬中興斯數君子者其容<lb/>
貌非動人才力非能與搴旗斬将者角然而聞其風<lb/>
烈奔走順從惟恐不得覩其輝光者徳弘于中聲名<lb/>
著于當世有非才藝之士所及也故一才一藝治功<lb/>
可稱者可以有可以無而名徳爲四海望者國家興<lb/>
替之所繫也唐天寳之亂世皆咎其不用張九齡信<lb/>
矣然吾觀是時有名之士如李邕泰和亦一世望也<lb/>
而玄宗不能容之所信任者皆小人之尤聞之可爲<lb/>
凛凛而玄宗不悟是豈特足以失國而巳哉殃不逮<lb/>
其身則幸也當泰和之𬒳繫張說軰皆擠搆之欲致<lb/>
<pb n="KR4e0074_SBCK_019-17b"/>
之死而布衣孔璋獨上書請以身代璋信竒士乎而<lb/>
唐之君臣爲可愧矣國不惜才而使布衣惜之斯世<lb/>
果何如也吾感璋之義讀其䟽而爲之泣下曰玄宗<lb/>
之治不足觀矣頼有孔璋耳作孔璋賛其詞曰世有<lb/>
英傑生民之望國能尊之天下可王如海如河魚龍<lb/>
所依既據其依孰不畢來唐李泰和亦天下士胡不<lb/>
存之欲寘之死天将亡唐故裭其魄人望既隕唐㡬<lb/>
不國我謂玄宗不若孔璋義聲洸洸暴于四方布衣<lb/>
愛士而國惡之我思孔璋孰知我悲<lb/>
　　袁安卧雪圖賛<lb/>
<pb n="KR4e0074_SBCK_019-18a"/>
士必有守乃果於爲茍賤卑汙大節巳隳烈烈司徒<lb/>
處困不折志行皎然與雪俱潔登庸三朝作社稷臣<lb/>
萬乗安危寄公一身羣竇朋奸海内震恐正色揚言<lb/>
惴不敢動孰能使然惟氣直剛養諸衡門施于廟廊<lb/>
卧雪有圖千載作則貪夫視之尚䘮其魄<lb/>
　　蕭僕賛<hi>有序</hi>
蕭僕者蕭頴士之僕也頴士唐玄宗時人有文章而<lb/>
性𥚹躁少容其僕事之甚謹頴士時時笞罵之至不<lb/>
能堪僕拭涕奉承不敢怨惟恐拂其意頴士笞罵弗<lb/>
爲止他客僕語蕭僕曰咄癡男子屈身爲僕者爲酒<lb/>
<pb n="KR4e0074_SBCK_019-18b"/>
食財貨也酒食財貨寧獨蕭氏有乎曷不去而自受<lb/>
困辱耶蕭僕曰吾非不知之去之誠何難顧惜主才<lb/>
不忍耳遂終其家不去余聞而悲之爲作賛然非爲<lb/>
是僕也賛曰天下之至賤者至於僕極矣僕之所欲<lb/>
得杯羹盂飯以養其生豈要好賢之名於天下哉而<lb/>
蕭氏僕獨愛其主之才受其箠辱而不悔甘其困厄<lb/>
而不去拳拳慕悅若忘其身之賤者何也盖秉彛好<lb/>
徳之心人人皆有之僕能不泯之耳是豈特賢於僕<lb/>
隷而巳耶<lb/>
　　杜士賢賛<hi>有序</hi>
<pb n="KR4e0074_SBCK_019-19a"/>
宋理宗景定五年秋彗出柳詔求言東陽杜希聖時<lb/>
爲武學生上䟽詆奸臣賈似道請正其罪以消天變<lb/>
天下壮之後百年其曽孫寔以䟽草示余余讀而嘆<lb/>
曰嗚呼當危亂之時而士君子肯忘其身而爲之言<lb/>
布衣之微斥其信任大臣而不諱上下交盡其道是<lb/>
皆三代以降之所無而後世所當取法者也爲賛以<lb/>
附其左方賛曰天下之故猶人一身血沮氣窒不名<lb/>
爲人君臣暨民以情相繫情或不通瓦解河潰維聖<lb/>
迪哲察干人言虚巳旁求惟恐不聞天之從違於此<lb/>
告之邦之興亡於此占之聞人之言有若天命人豈<lb/>
<pb n="KR4e0074_SBCK_019-19b"/>
知天不敢自聖宋初諸宗嗜諫若飴風俗丕隆如三<lb/>
代時迨其将衰奸兇擅國國不遽亡繄諫之力惟時<lb/>
杜君奮不有身持書叩閽以擊權臣言雖不行肝膽<lb/>
㡬落直氣凛然可撼山嶽君非御史君非公卿憂國<lb/>
而言卒以直名孰居其官而遺其事起君九京吾爲<lb/>
君御<lb/>
　　南稜王先生像賛<hi>有序</hi>
士習之盛衰豈不繫乎世哉世之生士猶地之生木<lb/>
柯葉碩茂而花實盛美者必非瘠土之所能有也余<lb/>
觀於宋考其政教文章之懿而求士於其時其大者<lb/>
<pb n="KR4e0074_SBCK_019-20a"/>
既皆愽覧多識宏偉而端亮其隱約而不顯者亦多<lb/>
忠信敦慤方介嚴重望其威儀聴其論議莫不偉然<lb/>
有以異於人此豈士之素賢哉師友之際禮義之習<lb/>
有以成之也烏傷南稜王先生威仲生於宋季而老<lb/>
于元余不及識其人而嘗問其家求其遺事詢其鄉<lb/>
之耆老以考其行巳之大方盖直諒剛嚴之君子而<lb/>
非今世之士所能及也揚子雲曰周之士也貴秦之<lb/>
士也賤周秦之相逺士未必皆以之而貴且賤也然<lb/>
不隨世而變者鮮矣安能不以之而異乎先生之弟<lb/>
子最顯者爲黄文獻公溍仕元爲學者所宗而先生<lb/>
<pb n="KR4e0074_SBCK_019-20b"/>
之孫翰林侍制禕以文學事　今上有名當世觀於<lb/>
先生可以識宋之盛觀於文獻公與待制君亦可以<lb/>
知先生之徳矣賛曰欲知其身視其所處之世欲知<lb/>
其學視其所傳之人欲知其徳之厚薄曷不觀諸子<lb/>
孫吾以是知先生宋之善士古之逸民徐孺子管㓜<lb/>
安之倫也<lb/>
　　御賜呉大學士畫像賛<hi>有序</hi>
洪武十五年冬十月一日　皇上以萬機之暇召侍<lb/>
從儒臣訪論古道今東閣大學士金華呉公沉實預<lb/>
在列　上嘉其徳業文學之美命善工繪其像賜之<lb/>
<pb n="KR4e0074_SBCK_019-21a"/>
以示寵褒之意公既詣闕稱謝将蔵諸家以侈　上<lb/>
恩以爲鄕邦子孫無窮之榮明年某至京師獲拜而<lb/>
寓目焉因言曰昔之明臣獲畫像于王庭者若商之<lb/>
傅說及漢麟閣雲䑓之所圖者有矣然高宗圖說於<lb/>
未見之初二漢像諸臣多在既沒之後惟唐太宗爲<lb/>
學士十八人畫像當其尚存方任之時天下聞而慕<lb/>
之有弗可及之歎時未嘗得受賜而藏于家也今<lb/>
皇上優禮儒臣逺同於太宗而公忠藎宻勿文足以<lb/>
宗一世學足以貫古今使與虞姚數子並生當不出<lb/>
其下而官爲學士軄在論思皆與之同又獲賜像而<lb/>
<pb n="KR4e0074_SBCK_019-21b"/>
蔵于家豈非間世竒遇尤爲可慕也哉第像公者能<lb/>
窮其靣貌而公之所藴同於古人者非知徳之士不<lb/>
足以知之某非敢以爲然嘗讀公之文矣乃作賛辭<lb/>
附其左方以致景仰之私其辭曰行安識明學粹義<lb/>
精執筆横經陟降大庭　帝敷人文化成九有公爲<lb/>
儒宗隂翊治道徳爲世儀文爲世師凡厥縉紳孰克<lb/>
似之華髪蒼顔圖像孔肖子孫勿忘天子所詔<lb/>
　　御書賛<hi>有序</hi>
中書舎人臣蹇義以忠謹蒙　寵遇　皇上爲更今<lb/>
名而御書以賜之㑹臣以校文來京師義以見示謹<lb/>
<pb n="KR4e0074_SBCK_019-22a"/>
稽首作賛曰惟天不言以象示人錫羡垂死景星慶<lb/>
雲聖人憲天與天同徳誕宣至文以立民極包犧之<lb/>
畫神禹之疇昭掲天心臨照九州後王稽古莫不有<lb/>
作孰能巍然前聖是若明明我　皇聖與神通煥發<lb/>
天章衣被萬邦嵎夷昧谷髫童鮐叟大訓宏謨傳誦<lb/>
人口惟是御書世則罕觀如彼瑞物時見人間虹光<lb/>
寳氣上燭霄漢見者稽首心駭目眩臣義何脩乃克<lb/>
有之天錫嘉名孰與之夷常人萬言理有未足惟聖<lb/>
一辭終身可服君臣之體父子之倫逺之天下邇之<lb/>
脩身由義而行罔有弗至對越幽明浩然無愧古人<lb/>
<pb n="KR4e0074_SBCK_019-22b"/>
作聖敬立義行推其緒餘可臻治平衆兆寡知舎此<lb/>
弗踐心學無傳事功靡建義尚念哉祗奉聖猷　天<lb/>
子命汝俾自慎脩如山如河如鼎如璧以利萬物以<lb/>
鎮社稷前有千古後有萬年爲一不義以負于天天<lb/>
之所賜惟徳可守鬼神相之終古是保<lb/>
　　濳溪先生像賛二首<lb/>
星斗之文江海之量優游玉堂爲天下望名不係乎<lb/>
寵辱心無與乎得䘮世何幸而見之當求其似於三<lb/>
代之英漢君之上也<lb/>
道術可以化天下而遇合則安乎命也該博可以貫<lb/>
<pb n="KR4e0074_SBCK_019-23a"/>
萬世而是非不違乎聖也無求於利逹故金門玉堂<lb/>
而不以爲榮無取於患難故遐陬絶域而中心未嘗<lb/>
病也卓然間氣之挺出粹然窮理而盡性也事功言<lb/>
語傳於世者乃其緒餘而其所存之深所守之正撓<lb/>
之而不倚挹之而不罄也是盖将友千古之豪傑待<lb/>
知巳於後世而非適意於俄頃也彼外物之徃來何<lb/>
足以累其大全而吾猶冀天道之終定也<lb/>
　　待制華川王先生像序賛<lb/>
傳曰國之将興必有禎祥其得人之謂乎故善觀國<lb/>
者不觀其甲兵之雄財粟之多土地之大而觀其得<lb/>
<pb n="KR4e0074_SBCK_019-23b"/>
人賢否誠得其人弱可強敗可成不得其人雖威力<lb/>
富庻敵於海内亦不免於亡天将授人以天下亦必<lb/>
授之以守天下之噐賢者之所在天下之所歸也當<lb/>
國朝之始興地界於羣雄之間最微矣然是時有數<lb/>
君子者皆起而從之識者巳知天命所属既而或以<lb/>
功業定亂或以文章賛化卒能合四海於分裂之餘<lb/>
不越十年遂致乎治嗚呼是豈非天哉烏傷王先生<lb/>
子充在數君子中博辨通逹以文章名上之爲呉王<lb/>
授江南儒學提舉司校理陞禮部侍郎兼引進使轉<lb/>
起居注出同知南康府事及上即天位召入議禮改<lb/>
<pb n="KR4e0074_SBCK_019-24a"/>
漳州通判㑹詔脩元史遂徴還與金華太史公俱爲<lb/>
總裁及史成拜翰林侍制未㡬而出使西夷雖未獲<lb/>
究其設施然其有益於國者大矣世之趨近功者恒<lb/>
謂儒者不足爲時重輕此非知本之論譬之人身彼<lb/>
一才一藝者猶手足耳目然而賢者則元氣也人見<lb/>
手足之能持行耳目之能聴視而不知皆本於元氣<lb/>
不亦惑哉某幸受業太史公而以未識先生爲恨先<lb/>
生之子紳以畫像見示乃叙而賛之曰天眷有明勃<lb/>
然龍興豈惟智謀得人乃成其人伊何匪将匪相爰<lb/>
有君子海内之望望既歸之孰能違哉彼王彼侯小<lb/>
<pb n="KR4e0074_SBCK_019-24b"/>
大畢求惟華川公蔚其文雅位雖不崇名動天下人<lb/>
知其名豈知其心我懷徳音山高海深<lb/>
　　空同外史賛<lb/>
飄然輕舉者吾知其爲僊脫然無累者吾知其爲禪<lb/>
操履仁義而不失者吾知其爲儒者之賢人於茲三<lb/>
事不可得而全也惟空同子嬉戯出入於其間慕僊<lb/>
而好佛行高而志專丰神朗㓗如冰雪之在澗意氣<lb/>
閒逸如鸞鶴之飛天吾與之遊久矣而莫知其所由<lb/>
然也况可得而言傳耶<lb/>
　　楊先生像賛<lb/>
<pb n="KR4e0074_SBCK_019-25a"/>
不翕翕以爲同不戞戞以爲矯遁身乎山林之中抗<lb/>
志乎雲霄之表若先生者崇爵厚禄不足以爲大布<lb/>
衣糲食不足爲之小以其所存者義所富者道也視<lb/>
彼曲學阿世顛蹶乎得䘮之途而不止者鳳凰之於<lb/>
烏鳶靈芝之於衆草也乎<lb/>
　　宋仲珩像賛<lb/>
璠璵其温氷雪其清皎如異人照映殿庭辭翰爛然<lb/>
爲世重寳却而不居曰志乎道世臻平康斯文将昌<lb/>
彼美仲珩邦家之光<lb/>
　　王仲搢像賛<lb/>
<pb n="KR4e0074_SBCK_019-25b"/>
身若不能勝衣而學術任千鈞之重口若不能發言<lb/>
而文辭如源泉之湧長於尚友而不能隨俗合汙銳<lb/>
於自脩而耻於干譽徼寵此王子所以羣乎今之士<lb/>
而有古人之風賢者聞之而慕不肖者見之而恐而<lb/>
予嘗以謂茍不獲進於高位如漢之韋平亦可以奮<lb/>
其才猷爲今之賈董也<lb/>
　　鄭仲釋像賛<lb/>
徳方而行純服禮而蹈仁化周乎里閭才㧞乎等倫<lb/>
若是者不可以畫也美貌而長身質清而氣神其言<lb/>
也穆乎其諄諄其動也介乎而誾誾若是者又非畫<lb/>
<pb n="KR4e0074_SBCK_019-26a"/>
之所能盡也然則𥙷其所未足載其所不傳者豈不<lb/>
在乎斯文噫若人者古之篤慎君子而無愧乎義家<lb/>
之子孫者耶<lb/>
　　朱方中像序賛<lb/>
吾鄉士君子尚禮義而重名節凡仕于天下者雖學<lb/>
術有淺深才噐有巨細政術有踈宻至其所守未嘗<lb/>
不有以過乎人盖習俗然也開封朱通判方中士之<lb/>
廉慎敦厚者也居官且二年獨携一子與居弊廬蕭<lb/>
然壁無完土而牗無完𥿄厨廐薪蒭㡬不属處之𥙿<lb/>
如不以動其心而惟以奉法守官爲先務夜四皷輙<lb/>
<pb n="KR4e0074_SBCK_019-26b"/>
呼童奴起盥櫛坐<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事或至晩始得一食不知飢渇<lb/>
之及也予過大梁見而嘉重其所守因書賛以識其<lb/>
行事以示閭里云行本於儒不驕不汙人或以爲迂<lb/>
言本乎書不謟不誣人或以爲愚政事舒徐規矩靡<lb/>
踰人或以爲踈夫孰知其外如不足而内實有餘不<lb/>
適于時而與古爲徒嗟乎使斯人而爲世之所喜吾<lb/>
必謂風俗已復乎古𥘉<lb/>
　　葉友直處士像賛<lb/>
孝友植乎其内才猷著乎其外恬退於競趨之時優<lb/>
游於多事之際不嶤嶤以忤物不汨汨以阿世予方<lb/>
<pb n="KR4e0074_SBCK_019-27a"/>
於古人中求而不知其隱於盖蒼之西東海之澨也<lb/>
　　劉廷脩先生像賛<lb/>
稽古之學用世之才直氣凛然山嶽可摧噐可有爲<lb/>
時則不遇乃使妄庸希世取位不合于人造物爲徒<lb/>
遺像在堂可敦薄夫<lb/>
　　南齋像賛<lb/>
知道徳之榮故於禄位也輕以仁義爲樂故於嗜好<lb/>
也薄畜壮盛之志而弗及小施忘歲年之邁而靡倦<lb/>
於學氣清而淳貌古而確雖不獲陪諸老於金馬玉<lb/>
堂之署以爲國之蓍龜然優游庠序之間導揚聖賢<lb/>
<pb n="KR4e0074_SBCK_019-27b"/>
之㫖誠足以纉前緒而開後覺也歟<lb/>
　　葉用賔賛<lb/>
身不躋乎通顯而以徳爲榮才不著乎庸績而以術<lb/>
爲名不衒竒以誇世故人服其善弗枉巳以狥物故<lb/>
天錫其齡大冠深衣左史右經賔從在堂子姪滿庭<lb/>
閱百年之變故儼一代之儀刑是盖齊乎秦伏生之<lb/>
壽而庻㡬漢管寜之清者乎<lb/>
　　王中夫先生像賛<lb/>
生混合治安之時備敦龎淳厚之氣寛和博大足以<lb/>
範俗而化民剛毅明决可以成功而賛治惜乎其不<lb/>
<pb n="KR4e0074_SBCK_019-28a"/>
盡試也出其餘馨發乎文藝沛若江河之决粲若星<lb/>
斗之麗世皆仰而尊之而不知特其餘事也盖嘗於<lb/>
進退出處之際窺公之爲人窮而不戚泰而不肆位<lb/>
卑而道不行年高而學愈邃其所存者深逺矣當耆<lb/>
英淪逝之餘覽乎遺像而挹涕<lb/>
　　劉養浩像賛<lb/>
世稱畫史能寫真吾獨謂儒者能寫真盖畫史能肖<lb/>
其形而不能肖其神儒者則於性情心術莫不窮變<lb/>
態而盡彌綸此所以頓剉萬彚而包括乾坤今吾養<lb/>
浩心之藴蓄自足以藻繪一世而其形似何乃托於<lb/>
<pb n="KR4e0074_SBCK_019-28b"/>
和丹吮墨之人吾試爲之言曰是夫也豈非今之文<lb/>
行君子而古之鐡漢子孫也<lb/>
　　陳希古像賛<lb/>
洒然絶俗之韻温然玩世之資不茍同於求合不立<lb/>
異以取竒出膺民社之寄處爲士子之師發才猷於<lb/>
政事寓談笑於文辭若夫人者觀其儀状清而若腴<lb/>
老而不衰其所養可知矣豈非遊情事物之表而不<lb/>
爲禄位所羇者乎<lb/>
　　澹如居士賛<lb/>
窅然深思者處事之精也冲然内足者燭理之明也<lb/>
<pb n="KR4e0074_SBCK_019-29a"/>
才可以應乎萬變而守之若無能也智可以洞乎㡬<lb/>
先而泯跡若無所有也有以樂乎中故視外物之輕<lb/>
也衆所愧乎天故不願乎人知也此故君子之成徳<lb/>
而澹如居士所以自名者耶<lb/>
　　王藴徳像賛<lb/>
徳克於容言立於書著乎外者沛然有餘而存乎心<lb/>
者欿然若虚通而不流介而不拘春陽之煦時雨之<lb/>
濡是之謂世之醇儒而纂乎子雲仲舒之徒者歟<lb/>
　　友鹿翁像賛<lb/>
志淳而夷行和而厚不資榮於簮紱獨養高於林藪<lb/>
<pb n="KR4e0074_SBCK_019-29b"/>
寓琴書而自樂取麋鹿以爲友無所累其心故身康<lb/>
而壽無所取乎外故家𥙿而久世常好夫智術謂狙<lb/>
詐爲可守孰知夫才大竒者難全徳有餘者有後覩<lb/>
其容貌而考其子孫尚足以傳不杇也<lb/>
　　俞博士畫像賛<lb/>
位卑而志崇守約而氣豐清修閒逸得晋宋名流之<lb/>
度精悍辯博有秦漢䇿士之風世多窺其外而不察<lb/>
其中故但知其識量之逺言論之雄以吾觀之才良<lb/>
志充而所存者厚矣豈一丘一壑所能容耶<lb/>
　　黄氏三壽圖賛<hi>有序</hi>
<pb n="KR4e0074_SBCK_019-30a"/>
余少聞近古致治之主惟漢之文帝最賢求其本紀<lb/>
所載殊無甚異之事而太史遷獨稱其時老年六七<lb/>
十翁未識至城市游遨嬉戯如小兒状以爲極盛心<lb/>
嘗疑之謂此何足見其盛乎後遊四方海内經大亂<lb/>
之餘風俗益偷垂髫之童輙徃來郡邑用智巧相欺<lb/>
紿然後慨然思文帝之時信不可及追惟其盛未嘗<lb/>
不歎其難遇也間竊自解以爲唐虞三代固未易及<lb/>
至若文帝仁厚之主有志於治者皆可庻㡬效之安<lb/>
知不復遇乎昔年遊婺聞浦陽黄氏兄弟三人者合<lb/>
食以居至老不出閭巷心甚慕之今年至其家三老<lb/>
<pb n="KR4e0074_SBCK_019-30b"/>
人者出迎鬚髯頒白冠裳如畫行歩踆踆可數黙然<lb/>
若不能爲辭余私念史遷之所稱者其謂是乎天下<lb/>
自此殆将治矣治亂之來雖由於天而實係乎俗便<lb/>
捷巧佞之俗成其流必至於亂忠厚朴愿之俗成治<lb/>
之漸也當文帝時漢興三十載矣故其俗之盛如此<lb/>
今國朝之興方一紀而東南逺邑之間巳有若三老<lb/>
人者使越一世之後安知不如遷之所稱乎然則三<lb/>
老人者君子於其身觀國俗焉所繫豈小哉其鄉之<lb/>
好事者繪而爲圖而請余賛賛之固宜也雖然使天<lb/>
下之人皆若三老人者余之志伊周之志於是而見<lb/>
<pb n="KR4e0074_SBCK_019-31a"/>
也謂三老人爲異而賛之者非余之志也賛曰俗之<lb/>
澆淳視乎斯民治亂之原非天伊人世之方亂民䘮<lb/>
厥徳詐諼機巧胥援以溺維治之符俗厚人龎厥風<lb/>
既成邦國以昌元亂既弭殆臻于理曷古其端視諸<lb/>
黄氏維黄世族爲婺望家爵位非崇其徳孔華恃徳<lb/>
而驕徳則日墮弗居其名福禄攸躋懿茲黄氏有伯<lb/>
有季既錫之富又賚之齒人豈不富僅以貲名孰能<lb/>
與夷咸以善稱人之蓍艾集于一身疇得乎天施及<lb/>
弟昆伯氏持觴維仲之授季也䕫䕫以殽以豆其服<lb/>
豈華斯帛斯絺食匪云珎于以療飢孰不能言我弗<lb/>
<pb n="KR4e0074_SBCK_019-31b"/>
出口一其敬誠樂有壽考凡爾孫子曷不是程以革<lb/>
其漓以揚休聲豈惟爾家宜俗之導孰能旌之四方<lb/>
是效<lb/>
　　杜推官賛<lb/>
不長於書而善於記不専於學而敏於事喜飲酒而<lb/>
未嘗輙醉性剛嚴而治獄乎恕此杜子之所爲異也<lb/>
况其才氣老而不衰容貌泰而不肆其中必有過人<lb/>
者宜乎聞其政者惮其風聲而與之居者喜其樂易<lb/>
也<lb/>
　　張文敏畫像賛<lb/>
<pb n="KR4e0074_SBCK_019-32a"/>
生乎閥閱之家學乎輦轂之下既研磨於政事亦𬒳<lb/>
服於文雅英才勁氣逺邁乎等倫剛毅潔廉不愧於<lb/>
儒者使之正色立朝簮筆冠豸庸邪當破膽而潜遁<lb/>
姦黠必聞風而驚駭胡爲乎猶徘徊於冗散之塲倘<lb/>
徉於寛間之野邪<lb/>
　　姚貞婦賛<lb/>
越之山隂處士姚君彦良有貞婦俞氏年二十六而<lb/>
夫亡貞婦毀容劬身以奉䘮葬降意循禮以事尊章<lb/>
慈以撫其子儉且敏以𥙿其業如是者三十餘年年<lb/>
五十八矣篤行徽言傳于鄉閭休風慶澤施于後昆<lb/>
<pb n="KR4e0074_SBCK_019-32b"/>
子禮原以才薦于朝爲禮部郎貞婦節行用是愈白<lb/>
于天下里父老言于縣以逹于部使者參伍審覈可<lb/>
信不誣且将有旌褒之令縉紳動色同聲交譽昔共<lb/>
姜守義歌于國風伯姬謹禮書于春秋惟茲俞氏實<lb/>
與爲儔而上弗預玄聖之筆下不列風雅之篇庸非<lb/>
闕乎乃作賛辭播于閭里俾有所勸用敦于人紀其<lb/>
辭曰帝降厥衷孔粹惟人人極不傾以有大倫惟夫<lb/>
惟婦實倫之始父子昆弟咸基于此元聖立憲萬世<lb/>
是繩書謹其𥘉禮設其恒詩備盛衰著美刺慝春秋<lb/>
之義勸戒甚曰婦徳豈多以貞爲常從一而終顛沛<lb/>
<pb n="KR4e0074_SBCK_019-33a"/>
靡忘隂教既泯人失其行恣情棄軌罔克循正婉婉<lb/>
夫人嫓越之姚有蔚其容令徳宣昭宜于尊章恊于<lb/>
婣族胡性之懿而命不淑楚楚良人盛年云亡呱呱<lb/>
者嬰匍匐在旁于凊于温則曰既耄干鞠于育心焉<lb/>
閔悼黽勉劬勞時易世遷昭茲信誓敢負所天秉心<lb/>
靡渝如彼金石可銷可泐我則不易我葺我巣我雛<lb/>
嘵嘵載翔載翺鳴于九霄天錫之祉貞婦有孝子爲<lb/>
天子使爲民所視人曰孝子茀禄是承何以啓之毋<lb/>
徳之貞人曰貞婦眉壽未艾子報罔極克順克愛相<lb/>
古淑媛列于書圖貞婦配之奚寧弗如有赫名譽播<lb/>
<pb n="KR4e0074_SBCK_019-33b"/>
于閭里帝命是旌邦國是模善無不孚亶哉匪誣<lb/>
　　老人星賛二首<lb/>
帝有司命淑慝是主曰老人星司命之輔嗟此下民<lb/>
無謂弗聞彼杖而遨日瞰爾門<lb/>
食氣之毋服天之章下上南極昭囘萬方眷佑下民<lb/>
宰制元命誕錫永年邦家之慶<lb/>
　　赤壁圖質<lb/>
羣兒戯兵汙此赤壁江山無情猶有慚色帝命偉人<lb/>
眉山之蘇酹酒大江以滌其汚揮斥玄化與造物伍<lb/>
哀彼妄庸攘<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>腐䑕明月在水獨鶴在天勿謂公亡<lb/>
<pb n="KR4e0074_SBCK_019-34a"/>
公在世間<lb/>
　　白鹿洞䂓賛<lb/>
浦陽王君復之取子朱子白鹿洞訓學者之䂓掲諸<lb/>
講學之齋余美其知所嚮也述朱子之意爲賛以繫<lb/>
之辭曰維天降衷維聖立極維賢弼教維民從式天<lb/>
賦之善靡有不同如木之升如水之東有或激之漂<lb/>
溢震蕩或閟其萌莫遂其長决之䟽之猶禹導川沃<lb/>
以雨露俾全其天三代之英洙泗大成地滋海蓄日<lb/>
運神行昧擴而明虚受而飽匪聖私言時天之道以<lb/>
天治天沛乎無難矯以人爲行之愈囏千五百年聖<lb/>
<pb n="KR4e0074_SBCK_019-34b"/>
統莫繼掇其緒餘以取禄利有宋羣哲闢而承之懿<lb/>
文齊公百世之師刮磨羣經淘沃衆說執其大中去<lb/>
取予奪遺書孔多覃𬒳天下譬諸飲食非民水火推<lb/>
其本心曰余何言以言求之不汨則淺曷知其然其<lb/>
要甚簡斯道昭昭去人不逺有倫有紀天秩天彛民<lb/>
日由之寜不預知爲學之𥘉舎此焉學率而弗違匪<lb/>
資外鑠發之爲事驗之於行天實牗民豈伊人能嗟<lb/>
今之人以學爲戯言豈不工道則未至百爾君子公<lb/>
言是諏匪公之言維聖之猷<lb/>
　　歸田圖賛<lb/>
<pb n="KR4e0074_SBCK_019-35a"/>
干禄非冐高蹈非矯趨舎進退由義與道孔明之度<lb/>
子房之英天厄其道非吾無能廬由崇崇其下江水<lb/>
清風穆然盛徳之士<lb/>
　　畫梅賛<lb/>
金華濳溪公以翰林學士承㫖致仕居家時嘗以郡<lb/>
人徐原父所畫梅寄余兄希學筆法清勁有出塵之<lb/>
意公薨今數年矣蔵之不忍視族祖雪窩處士雅好<lb/>
畫論及畫梅取公所寄而閱之如見公焉處士欲得<lb/>
之因以獻處士且賛之曰玉質氷姿不汙纎塵破顔<lb/>
一笑萬物皆春我思若人潜溪之上見者凛然如對<lb/>
<pb n="KR4e0074_SBCK_019-35b"/>
公像<lb/>
　　馬圖賛<lb/>
昔人之論馬多以升天閑𬒳服御爲貴故畫者喜極<lb/>
其形容以余言之物貴乎全其天而莫累乎不得自<lb/>
適使馬受覊靮備法駕有韓哀伯樂之徒以爲御猶<lb/>
不若羣遊自肆之爲樂况御非其才任非其道乎同<lb/>
郡高君示余以唐人所畫三馬頽然天放得馬之性<lb/>
非深於物理者不能也因爲作賛云麒麟騶虞貴不<lb/>
可覉強加衘轡於馬爲疵世人不察以此爲美<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>之<lb/>
金玉非馬所喜嗟此三駿乃馬之龍棄違天閑追雲<lb/>
<pb n="KR4e0074_SBCK_019-36a"/>
躡風羣飲于江江水欲竭仰天大鳴氣薄日月伯樂<lb/>
視之振鬛奔馳况肯俯首駕君鼓車龍性難馴暫與<lb/>
馬伍霹靂上天兩水九土<lb/>
　　爲好義作脩徳樛木賛<lb/>
王子善書得篆之髓流爲木石與書同理柯條玉潤<lb/>
衆葉雲委鄭君得之賛者方子<lb/>
　　　　　　　　臨海縣知縣黄誥<lb/>
　　　　　　　　黄巖縣知縣張師善<lb/>
　　　　　　　台州府儒學教授尚芳<lb/>
　　　　　　　　　　　　訓導李深<lb/>
<pb n="KR4e0074_SBCK_019-36b"/>
　　　　　　　　　黄巖縣儒學教諭文　程<lb/>
　　　　　　　　　　　　　府學生陳縝葉琰王梅齡<lb/>
　　　　　　　　　　　　　臨海縣學生李臨卿戴濬之<lb/>
　　　　　　　　　　　　　黄巖縣學生孫思光牟汝鈞校對<lb/>
遜志齋集卷之十九<hi>終</hi>
<pb n="KR4e0074_SBCK_019-37a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_014-1a"/>
遜志齋集卷之十四<lb/>
　中順大夫浙江按察司副使奉勅提督學校雲間范惟一　編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　序<lb/>
　　贈林公輔序<lb/>
不安於小成然後足以成大器不誘於小利然後可<lb/>
以立逺功怡怡然自喜奕奕然自衒者竪子之雄非<lb/>
豪傑之士也天之所賦於我者若是其大也吾充之<lb/>
盡其道則可以運陽隂而順四時輔天地而遂萬物<lb/>
<pb n="KR4e0074_SBCK_014-1b"/>
窮可以希孔孟逹可以侔伊周彼或負一才挾一藝<lb/>
安之而自足者自賤者也吾之所有者不以禄位而<lb/>
加不以丘園而損者養之得其義可以與日月同其<lb/>
明河海同其容施之澤四表歛之善一身彼或不知<lb/>
自重而爲外物所移奪者自輕者也豪傑之士則不<lb/>
然舉世推其賢而不以爲徳衆人𬒳其恵而不以爲<lb/>
功予之以卿相之位而不以爲榮布衣𬞞食處乎陋<lb/>
巷而樂之不厭非薄乎當世之事而好惡異於人也<lb/>
其所志者逺故常若不至内有足樂故在外者不足<lb/>
以汨之世之急於求名者實不足恃也切於趨利者<lb/>
<pb n="KR4e0074_SBCK_014-2a"/>
義不明而所見者狹故也夫操不足恃之實而徼過<lb/>
情之名秉不當理之義而竊茍且之利内望於成已<lb/>
外望於立功皆難矣乎余求士於今世病乎此也久<lb/>
矣思得如古豪傑者而友之而未之見然見可語者<lb/>
則以吾心告之聞吾言而笑者有之毀予以爲迂者<lb/>
有之求其與予合者亦未之見予未嘗不嘆以爲豪<lb/>
傑之士難乎其人而有志者亦少也今年來京師始<lb/>
獲同郡林君公輔公輔長予一歳爲文章善放詞馳<lb/>
騁然察其志殊不以此爲足毎慨然論事雜以諧笑<lb/>
若能輕外物者而喜談古今豪傑事以自况予毎爲<lb/>
<pb n="KR4e0074_SBCK_014-2b"/>
之撫掌嗟乎斯民之困極矣困極必通上之人求其<lb/>
人用之而未之遇吾與公輔豈虚談哉不安於小成<lb/>
不誘於近利而就乎逺者大者吾與公輔志也茍怡<lb/>
怡然自喜奕奕然自衒則夫人皆是矣於乎其尚以<lb/>
爲戒哉<lb/>
　　贈鄭顯則序<lb/>
天下之論文者嗜簡澁則主於竒詭樂敷暢則主於<lb/>
平易二者皆非也文不可以不工而惡乎好竒文不<lb/>
可以不逹而惡乎淺易淺易以爲逹好竒以爲工㡬<lb/>
何不至於怪且俗哉善爲文者貴乎竒其意而易其<lb/>
<pb n="KR4e0074_SBCK_014-3a"/>
詞驟而覽之亹亹覺其易也徐思而繹之雖極意工<lb/>
巧者莫加焉若是者其爲至文乎聖賢之文與後世<lb/>
之詞純駁工拙多寡不大相逺也而世人望之若天<lb/>
然不敢指儗之者以其不務竒其詞而竒其意故舉<lb/>
天下好竒者莫及也使其意不能過於衆人而惟詞<lb/>
之脩安在其爲竒也哉日月之在天隮於東而行於<lb/>
西昏明於晝夜盈虧於晦朔自有天地以來未之有<lb/>
易也天固不䂓䂓然求異以駭人之視聴然愈久而<lb/>
彌新愈廣而無窮則爲竒也大矣尚何以異爲哉至<lb/>
於鬼憐之變滅不可以理推其跡雖似乎竒而其爲<lb/>
<pb n="KR4e0074_SBCK_014-3b"/>
明也微矣近代文士有好竒者以誕澁之詞<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>其淺<lb/>
易之意攻訐當世之文昧者羣和而從之而三呉諸<lb/>
郡爲尤甚此皆挾鬼燐而訾日月者也其力雖不足<lb/>
爲斯文害然不除滅而禁斥之何由復古之盛乎今<lb/>
天子憫斯世之不逮古擇太學之士而教之吾郡鄭<lb/>
君顯則與焉顯則爲文不好爲竒而亦不流於易盖<lb/>
學而得其正者也予竊有志於變天下之文而患不<lb/>
得友天下之賢誠得如顯則者數十軰其趨古人之<lb/>
道以自見於世其崇且大者可期也况於文乎今猶<lb/>
未之遇也烏得無慨然矣乎吾聞文與教化相上下<lb/>
<pb n="KR4e0074_SBCK_014-4a"/>
安知今之文果不古類耶顯則誠以吾言求之有合<lb/>
於吾言者吾不謂之今之士也<lb/>
　　送石君永常赴河南僉事序<lb/>
予同鄉之友石君永常由進士高第爲行人㑹今上<lb/>
嗣位㧞用俊良其僚之長薦行人之尤者永常與焉<lb/>
擢爲河南憲司僉事告行於余余執盞而問曰河南<lb/>
天下之要地治郡縣緜亘數千里而憲司操其平人<lb/>
有不得其願欲者必赴愬焉子之爲政也奚先永常<lb/>
曰於賢者愛之保之如圭璧惟恐其或見傷如黍稷<lb/>
惟恐其或無成於不肖者則斥而抑之不使其有立<lb/>
<pb n="KR4e0074_SBCK_014-4b"/>
也芟而剔之不使滋且殖也若是何如余曰可矣然<lb/>
未也永常曰謹學校之訓嚴禮義之節求遺老先生<lb/>
而尊教之使善者有所慕惡者有所愧若是何如余<lb/>
曰美矣然未也必也端其本乎本安在心是也子其<lb/>
正乃心嗜欲不形好惡不傾是非咸得其正然後可<lb/>
以爲正矣本之不治而欲以法矯乎人以教變乎俗<lb/>
未見其能化也天下所貴乎執憲之臣者非所以揣<lb/>
較法律用之不差之爲尚也以其能化之於法律之<lb/>
先而使之不抵乎法也使執憲止乎法律何不取吏<lb/>
之習法者而任之而必擢取儒者而爲之乎然則天<lb/>
<pb n="KR4e0074_SBCK_014-5a"/>
子之意可知也子行矣予欲不言久矣子賢友也雖<lb/>
欲不言烏得而黙諸然余日侍軒陛間覩聖明之政<lb/>
其於用法最詳且慎也子其慎於用法也哉永常謝<lb/>
曰敢不從吾子教䂓於是其僚聞之知永常果不負<lb/>
乎薦擢也相率爲詩以美之而俾爲書其說以爲序<lb/>
　　贈周履素序<lb/>
聖人之道雖高深博大然其要不過乎脩巳以治人<lb/>
始於播灑唯諾之微而終於盡性知命逺至於五禮<lb/>
六樂萬物之統萬事之變無所不究而近即乎彛倫<lb/>
之序不失其常既有得乎此其推之爲政教宣之於<lb/>
<pb n="KR4e0074_SBCK_014-5b"/>
言語以用乎國家天下若水决川馬行陸颿長風以<lb/>
舟乎海也古之君子出環堵之室而任天下之重順<lb/>
運安行不動氣貌者所學皆可用而未嘗爲無用學<lb/>
也近世之士不然其所爲學外其身與天下而舉不<lb/>
切乎事考其所施而程其所有判乎其不相入間有<lb/>
求其要者徃徃失乎先後本末之倫而功烈卒不足<lb/>
追古人之盛世之學者舎法家文吏則無所爲師吾<lb/>
深病而竊悲之欲從願學好古之友相與講唐虞夏<lb/>
商之書釐周公孔子之典内淑吾身而推其餘以給<lb/>
夫世用而未之遂歳之𥘉吉天台周履素徒歩訪予<lb/>
<pb n="KR4e0074_SBCK_014-6a"/>
於侯城山中留而與之談數日其志意才藝有可樂<lb/>
者且聞其所居竒山大谷間多特異士好學而與之<lb/>
游者甚衆烏知無與余同志者乎人恒患不好爲學<lb/>
然好學而不知所好猶不好也知所好而不先講乎<lb/>
脩巳治人之方好之無益也履素知所好矣其來也<lb/>
吾樂之而以未見其所與遊者爲憾也於其去告之<lb/>
故使歸而講習焉庻㡬無蹈予力所病而相勉爲有<lb/>
用之學也哉<lb/>
　　贈王仲縉序<lb/>
饑而食飽而嬉營私而騖利生無聞而死無述者衆<lb/>
<pb n="KR4e0074_SBCK_014-6b"/>
人也食焉而思思焉而行不憂其身之窮而憂道之<lb/>
不脩不懼其家之無財而懼乎名之弗揚者君子也<lb/>
衆人之所爲切於身而見效近故人之趨事者夥君<lb/>
子之所務事既緩而功亦遲故衆人多笑之而不知<lb/>
衆人之所爲又君子之所悲也吾昔年舟還自金陵<lb/>
泊姑蘇城下舟人指城中大第謂余曰此元僞呉張<lb/>
氏宮也余間今其家安在則己無噍類矣問其人名<lb/>
字則巳莫有知者矣及至錢塘道西湖舟人數謂余<lb/>
言林處士事曰此處士故宅也此處士墳墓也此處<lb/>
士曽遊之地也余未嘗不爲之太息方張氏盛時㩀<lb/>
<pb n="KR4e0074_SBCK_014-7a"/>
數州之富擅王侯之貴驅百萬之人以給其所欲其<lb/>
車服宫室妾媵珍寳騶從師徒僭擬乗輿而自謂一<lb/>
時之雄矣而今未下十年乃若此處士在宋時破廬<lb/>
敝童羸重野鶴出入於烟霞水石間其窮困莫比今<lb/>
越二三百載姓名猶灼然在人耳目則區區之富貴<lb/>
者何足道而士之貧賤又何足憾哉且處士特一詩<lb/>
人其自立者非能如聖賢之宏大深逺有以明斯道<lb/>
而淑來世猶能如是况夫君子之希聖賢者乎吾友<lb/>
烏傷王仲縉年少好學其所志甚美而其鄉人竊笑<lb/>
之以爲迂仲縉告余余恐其沮於衆人之笑也故告<lb/>
<pb n="KR4e0074_SBCK_014-7b"/>
以斯說使仲縉知爲學之足恃而益思自勉使衆人<lb/>
知所有者之不足道不暇笑人而自悲也<lb/>
　　贈郭士淵序<lb/>
天地有至神之氣日月得之以明星辰得之以昭雷<lb/>
霆得之以發聲霞雲電火得之以流形草木之秀者<lb/>
得之以華實鳥獸之瑞者得之以爲聲音毛質或鶱<lb/>
而飛或妥而行或五色絢耀而八音和鳴非是氣孰<lb/>
能使之哉山以是而不動水以是而不息有時而崩<lb/>
隤溢涸者是氣滯而不行鬱而不通也惟人者莫不<lb/>
得是氣而鮮得其純得其至純者聖人養而至於純<lb/>
<pb n="KR4e0074_SBCK_014-8a"/>
者賢者也是氣也養之以其道上之和隂陽下之育<lb/>
庻類以治天下則均以事鬼神則格以行三軍則勝<lb/>
其事君則忠臨下則仁居乎富貴而不驕處乎患難<lb/>
而不懾施諸政事秩乎其理也發諸文章煥乎其逹<lb/>
也立乎朝廷則近懐而逺服百王畏而四夷恐豺虎<lb/>
蛇梟遁跡而深逝鳯鳥來而麟龜出非至神孰能致<lb/>
是乎二帝三王之盛是氣伸而在上故政教脩而禮<lb/>
樂作及周之衰是氣屈而在下無所於用則爲孔子<lb/>
之春秋易禮以誅暴亂範倫紀其後孟子得是氣說<lb/>
東方諸侯輔以致治而不能用則著爲七篇之書故<lb/>
<pb n="KR4e0074_SBCK_014-8b"/>
孟子曰我善養吾浩然之氣其謂是乎秦漢以降是<lb/>
氣分而不全賦於人或得之而不善養或善養而不<lb/>
遭乎時漢文帝唐太宗嘗用之以致治諸葛亮嘗用<lb/>
之以誅篡賊韓愈嘗用之以闢佛老他若董仲舒賈<lb/>
誼司馬遷揚雄皆用之成一家言雖不及於古其屈<lb/>
而在下則一也至宋人君能以道徳作海内之氣故<lb/>
周程張邵朱子皆以是閑孔孟之道幽者使之明鬱<lb/>
者使之宣闢邪說而驅之完羣經於既壊而司馬光<lb/>
亦以是更弊法歐陽脩蘇軾亦以是變詭僻險恠之<lb/>
文其後文天祥復以是不屈於夷狄使夷狄知禮義<lb/>
<pb n="KR4e0074_SBCK_014-9a"/>
之可畏是氣之有益於世也大哉信乎不可不作是<lb/>
氣也今天下承禍亂之餘伸而在上發是氣於文章<lb/>
者太史公而已繼公而復古之道者吾不知其誰也<lb/>
吾嘗以爲井田不行民不得康正統不定四夷恣横<lb/>
而道無由施竊欲排羣言而一反之闡孔孟之道於<lb/>
今世而聞者交誚余吾邑郭士淵獨以爲然士淵能<lb/>
文章學於太史公而未得志於世吾服其材而又感<lb/>
乎命也鳴呼士淵其得是氣之㡬純者乎在乎自養<lb/>
之而巳養之誠以道伸於上而施諸人天也屈於下<lb/>
而垂乎後亦天也吾其違哉于人其違吾乎哉<hi>此句疑有</hi>
<pb n="KR4e0074_SBCK_014-9b"/>
<hi>闕誤衍文</hi>
　　贈趙教諭序<lb/>
不知者謂仕莫易於教官知者則謂其軄爲最難夫<lb/>
爲之難者非病乎位不崇而不能服人也非憂乎禄<lb/>
不豐而不足以資其身也亦非記問不充而無以應<lb/>
學者之咨詢也惟患乎吾身之徳不明而無以啓人<lb/>
之昏吾身之行不能而無以起人之困故一言未脫<lb/>
乎齒而衆誚或叢於耳一動乍接於人而羣猜或萃<lb/>
於身斯其爲可愧也斯其爲可畏也豈非甚難而不<lb/>
易乎雖然吾身果不病乎位之卑則無慕外之非而<lb/>
<pb n="KR4e0074_SBCK_014-10a"/>
可以師柳下恵士師矣可服乎人者不在茲歟不患<lb/>
乎禄之薄則有自得之樂而可以爲孔顔之學矣資<lb/>
於身者不益博歟果能習舊聞而有新得則自可以<lb/>
應學者旁求而逺索将視古人之遺編爲糟粕而凡<lb/>
以記誦自多者曽不滿乎一噱矣如是則徳不患乎<lb/>
不明行不患乎不能人之昏者有不能啓之乎人之<lb/>
困者有不能起之乎吾之一言一動皆足以法於其<lb/>
徒而衆誚羣猜不能及於吾矣将愧我而畏我夫何<lb/>
愧人而畏人人恒難於所易而我能易其所難豈不<lb/>
尤貴尤賢哉於乎吾嘗爲師故知其難爲始也不知<lb/>
<pb n="KR4e0074_SBCK_014-10b"/>
已未能而遽責人以必能故人恒我憎不知已之不<lb/>
足而責人以巳服故人不我欲後也思欲以是勉人<lb/>
必先以是自勉故人亦我善思欲以是責人必先以<lb/>
是責身故人亦我親今吾去師位也巳久每思之凛<lb/>
乎其若履朽惟子之賢克任是道敬之懋之令聞永<lb/>
保<lb/>
　　贈王生序<hi>多誤</hi>
王生處甚卑而志甚高亦有才氣　居顯要者<lb/>
　觀士焉所取哉人譬諸器也位譬諸　所愛<lb/>
也加　以藜糗不能損其可貴𬒳土偶以文繡能<lb/>
<pb n="KR4e0074_SBCK_014-11a"/>
忘其土偶之質乎才之與位不相謀也久矣君子觀<lb/>
其所存而巳矣其所遇奚較焉漢中王生年二十餘<lb/>
調爲寧海關市吏其容凝然其氣充然其守甚確而<lb/>
志不凢近供軄之暇輙䄂古書從人講說乎仁義道<lb/>
徳之㫖而深求之若不見其所處之陋者語及勢利<lb/>
之所爲則疾之如所讐怨人多異而稱之吾觀世之<lb/>
以士名者一不得所願則去廉耻毀節行從而與俗<lb/>
渾不復肯自奮㧞思稍别於庸人而生獨不然此其<lb/>
所存者足貴矣夫人有可貴而不知則爲瞽知而不<lb/>
稱之於世則爲隱余不敢隱於生也然後與之言以<lb/>
<pb n="KR4e0074_SBCK_014-11b"/>
失言病予且爲生病者非君子之道也<lb/>
　　送河南僉事湯侯序<lb/>
天佑人主而俾之創制立政以開悠久之業必生竒<lb/>
才異能以供其一時之湏使之無求而不獲無欲而<lb/>
不成端拱指麾而庻事畢治故漢之興或出於刀筆<lb/>
而爲之次律令或起於薦紳而爲之定禮儀或㧞於<lb/>
行伍而爲之申兵法至於章程律曆莫不有其人爲<lb/>
之明一代之制而當時中外之政未聞有不理者夫<lb/>
以漢承秦坑滅之餘賢才宜其難遇也而真主一出<lb/>
羣英蝟興隨其所向靡不如意豈人謀之所能及哉<lb/>
<pb n="KR4e0074_SBCK_014-12a"/>
謂非天有以相之不可也國朝承有元用夷變夏之<lb/>
後文獻殫耗皇上臨御蕩滌惰驕作新士氣廣大學<lb/>
以育俊茂未㡬才能之士充溢四海居弼賛之任則<lb/>
著慎宻忠敏之績列紏正之位則有明肅公廉之聲<lb/>
徃徃皆如夙成頴然絶出于時以致當世之治茍以<lb/>
爲問學積累之素則人力不能若是之速也庸非天<lb/>
之所相乎予比年徃還河南聞士民稱按僉事永嘉<lb/>
湯公正傳之賢其逹於體要也宿儒舊耉有所不能<lb/>
逮熟於情僞也銖姦兩點有所不能迯遇事敏决而<lb/>
應機立㫁執理堅確而奮起勇决居官三年吏畏而<lb/>
<pb n="KR4e0074_SBCK_014-12b"/>
民恱之闔境數千里之地莫不稱其美而想慕其爲<lb/>
人而正傳年甫三十耳其於政事果孰傳而孰授之<lb/>
也哉疑也而若或悟之爲也而若或輔之思慮之所<lb/>
營耳目之所察皆若有物以黙賛之者是則所謂天<lb/>
佑國家而賦其才者非邪夫才之難也久矣吾丘壽<lb/>
王玅年能文而治民無稱黄覇長於治郡而相業不<lb/>
顯工於此者多短於彼優爲一軄者大體或病焉此<lb/>
全才卓識所以難乎其人也今正傳之賢固非壽王<lb/>
軰所能及行将以治績受寵擢居大位益務寛厚之<lb/>
量敦誠明之學以古大臣之業自勉使今之行乎河<lb/>
<pb n="KR4e0074_SBCK_014-13a"/>
南者他　于天下而後世稱當今得人之盛於正<lb/>
傳有述焉非大丈夫之志願哉予於正傳所居爲憐<lb/>
郡所業爲同道與之言論志趣又有同者於其考績<lb/>
于朝者不獨稱其美而以逺者大者望之非私正傳<lb/>
也所以樂道斯世之得賢才也<lb/>
　　贈河南王僉事序<lb/>
遇時而得位者衆人之所慕非君子至樂之所存也<lb/>
有位而澤如于民志伸於時上有以得乎君次有以<lb/>
顯乎親此則君子之所樂者乎人孰不居乎位也而<lb/>
位之可以行志者鮮位可以行志矣患乎才之不充<lb/>
<pb n="KR4e0074_SBCK_014-13b"/>
才足可爲矣患乎道不足信乎上此士之樂難乎其<lb/>
全也抱有爲之才居可爲之位而受知聖明以光耀<lb/>
于天下王侯履道其人乎履道由博士弟子員自西<lb/>
蜀來京師不數歳擢僉河南按察司事行部于外勸<lb/>
學禮士摶姦擊強擿發僞媮威而不苛寛而不弛吏<lb/>
民咸大畏服㑹縣長吏有不法惧履道按之歛民金<lb/>
錢欲賂其左右履道以状聞天子嘉嘆稱善下璽書<lb/>
遣使者賜衣服錢幣所以褒予者甚盛於是履道之<lb/>
名赫然聞于朝廷而播于四方是時履道春秋尚富<lb/>
居河南巳三年太夫人就養官所僚佐奉觴爲壽共<lb/>
<pb n="KR4e0074_SBCK_014-14a"/>
嘆其爲賢子夫人亦欣欣焉爲之飲食盡歡履道於<lb/>
是乎爲可樂矣雖然君子之樂非特欲樂乎巳必欲<lb/>
推之於人使之有以同吾樂也故巳有善則思天下<lb/>
之人皆善巳獲所願則思天下之人皆得遂其生夫<lb/>
豈徒榮一身也哉聖天子任賢圖治之心如飢渴褒<lb/>
嘉良臣以風厲羣下望於履道者盖有在其尚無以<lb/>
所至爲已足而益思惟所樂以及人以報天子之厚<lb/>
恩詩不云乎爲君子使媚于天子又不云乎爲君子<lb/>
使媚于庻人此士之所以爲可樂而能全者乎<lb/>
　　送徐思勉之山東按察司僉事詩序<lb/>
<pb n="KR4e0074_SBCK_014-14b"/>
以刑罰禁人不若以禮義化人之易入也以言貌察<lb/>
人不若以行事試人之易見也古人治道乃於今而<lb/>
有遇焉皇上嗣登天位念習俗之陋貪詐者之多以<lb/>
爲昔者治之以法而犯者滋衆豈非教化有未至歟<lb/>
乃蠲逋租赦死刑選擢良吏以治海内除民之所患<lb/>
苦而與之以所歡未及期年萬姓恊和四方丕變士<lb/>
君子以行道輔時爲榮而不貪禄位百執事庻人以<lb/>
謹行保身爲常而耻言貨財上而朝廷下而窮邦小<lb/>
邑皆思洗濯暇青以自歸於善可謂盛矣上猶以爲<lb/>
未也親擇廷臣二十有四人爲採訪使以觀風謡燭<lb/>
<pb n="KR4e0074_SBCK_014-15a"/>
幽隱利民之事得以便宜行之由是天下忻然謂太<lb/>
平可立致使者之出莫不自奮勵各思建明圖畫以<lb/>
求稱任使之意及既事還朝卓卓以政事聞者盖居<lb/>
其半給事中華亭徐君思勉有聞之最者也　天子<lb/>
以爲可用㑹大同有警復俾持詔徃撫慰兵民思勉<lb/>
精敏勁正所奏舉皆切時事其能愈彰適山東按察<lb/>
司以缺官告即授按察僉事将行其僚友喜思勉之<lb/>
受知於上而樂聖朝賢才之衆也爲詩以餞之而以<lb/>
首簡爲属昔周之中興也宣王善於脩政用賢而賢<lb/>
才衆多詩人歌之韓奕烝民崧高諸篇皆餞行之辭<lb/>
<pb n="KR4e0074_SBCK_014-15b"/>
也而烝民特爲仲山甫徂齊而作其揄揚徳業爲尤<lb/>
盛至今觀者如逄其時見仲山甫焉今思勉之軄視<lb/>
仲山甫未必同而徂齊則同将王命則又同第未知<lb/>
詩所述作能如尹吉甫之壮麗温厚與典訓並傳否<lb/>
雖然世有聖君不患無賢臣徳業既盛不患無歌頌<lb/>
之者今上聖明不愧三代賢主思勉能以古人自望<lb/>
仲山甫之事寧知其果不可兾耶詠歌之士必有敷<lb/>
揚焜燿以照千古者矣抑尹吉甫之言有曰柔亦不<lb/>
茹剛亦不吐不侮鰥寡不畏強禦此其部使者之事<lb/>
也予不能詩請爲思勉賦之<lb/>
<pb n="KR4e0074_SBCK_014-16a"/>
　　送伴讀朱君之慶府序<lb/>
聖天子稽古圖治嘉恵九族念親王勸講輔徳之官<lb/>
未備無以成藩屏之才也乃二年春三月詔増立賔<lb/>
輔一人佐講讀及書各一人進對皆稱名而不臣坐<lb/>
論道徳用賔師之儀甫定適慶王奏薦名士三人請<lb/>
𥙷府僚之缺於是天子以王所舉爲必可任也俱授<lb/>
以官而檇李朱君仲湯爲伴讀将行弟孝寧時爲中<lb/>
書舎人請于朝之大夫士賦詩以餞之惟昔太祖高<lb/>
皇帝以雄才神畧戡定萬方懲前代宗室寡弱之弊<lb/>
衆建支庻羅列海内宫室服用下天子一等朝之大<lb/>
<pb n="KR4e0074_SBCK_014-16b"/>
臣雖三公大将軍皆趨拜殿庭以至親處權寵之隆<lb/>
古莫與論何其盛哉然而諸藩徳業可擬古之賢王<lb/>
者雖間有之而未之屢見豈非處尊崇之極而驕泰<lb/>
易滋左右之臣位下勢卑不能矯其失故耶天子慨<lb/>
然爲深長之思増立輔臣重其軄任俾咸知尊賢取<lb/>
友以成今徳其爲宗室謀可謂逺矣朱君首應是選<lb/>
其可不知所自重乎人於忠孝不能皆生而知故必<lb/>
貴學學不能無待於人而自逹故必資師友之助朱<lb/>
君以講讀爲名王之所講者必先王之正道由義則<lb/>
安蹈利則危敬慎則獲福恣肆則致㐫與賢者同志<lb/>
<pb n="KR4e0074_SBCK_014-17a"/>
則光榮與愚者同事則汙辱必懇懇爲王陳之使王<lb/>
享有令名朱君亦預有其美不然徒以禄位爲身計<lb/>
而王國之得失不介于中豈聖明設官之意哉抑豈<lb/>
舎人愛兄之所愿哉夫又豈賢王選擇薦進以求益<lb/>
於士君子之本心哉竊聞朱君言王好學有文章其<lb/>
於忠孝盖出於天性審如是能賦之士可以爲聖朝<lb/>
賀矣<lb/>
　　送陳逹荘序<lb/>
君子惡乎無功而忌乎喜功惡乎無名而忌乎好名<lb/>
功名者人之所宜有而不可有預求必得之心有預<lb/>
<pb n="KR4e0074_SBCK_014-17b"/>
求必得之心於功名之間者造物之所不與也禹益<lb/>
之治水土皐陶之治法垂之共工䕫之典樂其心知<lb/>
盡其軄而已豈願以此功而名於後世哉至今其功<lb/>
名溢於海内而不可揜者以其有無求之心也使皆<lb/>
鑿私逞智以求之則其爲功名也狹矣徃年天子念<lb/>
生民之未給恐關市之利或過取而病民也使者四<lb/>
出覈天下徴納多寡之數将據之以爲常斗筲無頼<lb/>
之人不思上之憂憫元元之意競以聰察苛細爲能<lb/>
捃摭閭閻筐筴甕盎間物籍其數以爲匿稅而致之<lb/>
罪郡邑至今拘其數而不能供吏以失軄去者相望<lb/>
<pb n="KR4e0074_SBCK_014-18a"/>
小人喜功好名之害至於此其功名亦豈有足稱者<lb/>
哉適足取敗而已天下何患乎無財能養民而富安<lb/>
之不求富國而國自富矣廣東嶺海之間民富物賤<lb/>
魚塩之利最博故其地有塩課之司其官自提舉而<lb/>
下朝廷咸慎擇其人四明陳逹荘自孝義令遷爲副<lb/>
提舉人咸稱君忠信有文才可以爲政昔治孝義民<lb/>
甚安之盖儒者之逹於事者予以謂陳君治此軄於<lb/>
是乎得人使好功喜名之人執財利之柄嶺海之陬<lb/>
必有受其害者陳君仁民之餘政司其平以懐逺人<lb/>
東南之民必有受其福瞻駭咨嘆謂國有善吏焉豈<lb/>
<pb n="KR4e0074_SBCK_014-18b"/>
非陳君所樂爲哉不切切於功名而存心於愛民此<lb/>
功名之所以不舎者也<lb/>
　　送祝彦芳致仕還家序<lb/>
天子新有天下懲前代弛緩不振之弊赫然臨朝體<lb/>
天地之運法日月之明潤之以雨露震之以雷霆大<lb/>
舉廢政而脩明之如是者十餘年而始定當是時郡<lb/>
縣之官雖居窮山絶塞之地去京師萬餘里外皆悚<lb/>
心震膽如神明臨其庭不敢少肆或有毫髪出法度<lb/>
悖禮義朝按而暮罪之其重名實辯臧否誠古所未<lb/>
有也是以其時守軄之官非精強敏給有兼人之材<lb/>
<pb n="KR4e0074_SBCK_014-19a"/>
應世之智者鮮能終三年之久獨括蒼祝君彦芳自<lb/>
國𥘉兵革未靖即受命食禄凡十有五年年至七十<lb/>
而以萊州府通判致其政而歸於是士大夫咸稱其<lb/>
賢而歎其獨得也多爲詩美之而祝君亦自喜其老<lb/>
而幸休于家也復俾予序之今之仕而位如祝君者<lb/>
多矣而獲致其事而去者鮮矣獲致事而去者有矣<lb/>
仕十五年而至于今者鮮也古者國之史官書當時<lb/>
之事去其常者不書而擇其鮮有者書之然則祝君<lb/>
之歸使後世有史氏出其在所書乎<lb/>
　　送嘉祥知縣葉孔昭朝覲還任序<lb/>
<pb n="KR4e0074_SBCK_014-19b"/>
先君太守公守濟寧踰五年于時三州二十縣長佐<lb/>
數十人皆南方士舉進士能文章有名者凡數軰余<lb/>
獲執經諸君間講論問難而閩士鄭君禮賢丞曲阜<lb/>
葉君孔昭知嘉祥待余尤厚鄭君端方温直而長於<lb/>
詩葉君慈良和恵而明於易余心尤敬愛焉二君毎<lb/>
至先君屏去崖岸相與道性命之理談政事之要以<lb/>
相娛樂予時未渉患不省事以爲諸君者可以常相<lb/>
與處未知其樂也洪武八年鄭君以中考遷知陜之<lb/>
同官縣去明年先君亦去官來京師以卒予奉䘮歸天台<lb/>
伏山澤間目不見縉紳士大夫之容耳不聞文章道<lb/>
<pb n="KR4e0074_SBCK_014-20a"/>
術之言每憂餘氣定追思諸君過從之盛輙引領西<lb/>
顧歎息而不已然後知昔時之樂誠不可復思以爲<lb/>
二君方有志乎仕予何由而見之乎今年予偶來京<lb/>
師鄭君適自陜至㑹于逆旅既爲禮相勞苦即問舊<lb/>
交所在數十人之中巳鮮有存者獨葉君儼然治嘉<lb/>
祥得上考朝京師以還爲衆所推譽余又歎當時仕<lb/>
州縣者或聰察強敏或苛刻有威聲人畏而服之今<lb/>
皆無在者而葉君以慈良和恵之儒者衆多疑其弛<lb/>
緩少功而獨存焉則又可見爲政之道在此不在彼<lb/>
也巳而鄭君謂葉君之來朝而還能詩者多歌頌之<lb/>
<pb n="KR4e0074_SBCK_014-20b"/>
子最故不宜無序嗚呼葉君既巳過數十軰矣奚待<lb/>
予言哉然葉君先君之故人也先君之爲政以刑不<lb/>
足以止暴則行徳以率之以躁不足以制事則持静<lb/>
以化之故是時先君之政爲東方郡牧首推是道也<lb/>
豈特可爲郡哉雖天下可也今世俗之吏不逹大體<lb/>
攟摭細故以爲明深文重刑以爲㫁卒之禍及其身<lb/>
而後止其視葉君何如哉葉君以寛厚爲縣而治矣<lb/>
由是而進乎其大者願無變乎斯道他日朝廷求寛<lb/>
厚者而用之其将在茲乎予雖賤敢爲葉君慶且以<lb/>
識吾私焉<lb/>
<pb n="KR4e0074_SBCK_014-21a"/>
　　送劉侯序<lb/>
天下皆知仕之爲貴也而不知其所由貴茍徒以禄<lb/>
爵加人而不脩其可貴者吾見其賤未見其爲貴也<lb/>
人之所貴乎仕盖将以行道焉耳道足乎身施乎人<lb/>
無所怍於心雖抱關擊柝之㣲貴孰尚焉道不足而<lb/>
位有餘君子之所深耻也吾行乎世見貴者多矣求<lb/>
其可貴者未之或見豈果才之難哉才而知道者難<lb/>
遇也劉侯其庻㡬乎劉侯爲令象山三年以民情爲<lb/>
賞罸而不叅以私視富貧爲徴發而不可動以利民<lb/>
始不安之久而愛之愈久而服之語必曰吾侯而不<lb/>
<pb n="KR4e0074_SBCK_014-21b"/>
敢稱其官其意以爲侯者爵之至貴以此加之所以<lb/>
見劉侯之果可貴也而不知劉侯雖爲令其可貴者<lb/>
自若也三代之詩人宜其忠厚也至其怨誹其上斥<lb/>
之爲狡童比之爲碩䑕又何其薄甚矣哉今侯之治<lb/>
民既甚異於詩人之所刺者而其民之忠厚不敢以<lb/>
其官稱之况肯有他哉則其過於周人也逺矣是非<lb/>
特侯之治民爲可貴其民亦可貴也余得不貴之乎<lb/>
安得不稱之乎<lb/>
　　送李宗魯序<lb/>
髪不足者失髢則羞傷指之人無履則憂彼皆不足<lb/>
<pb n="KR4e0074_SBCK_014-22a"/>
於已也故望於外物也重内茍足恃千金之寳視之<lb/>
如泥塗文繡車馬陳於其庭而目不少顧豈以得失<lb/>
厚薄動其心哉爵禄之崇卑國之所以榮辱士士不<lb/>
可以此榮辱其身也而使士亦以此爲喜戚則士之<lb/>
所貴者鮮矣故有以自適則生死一致也貴賤禍福<lb/>
一視也無以自適則飽餒寒燠皆可以變色而怨快<lb/>
况大者乎傳稱孔子攝魯相而喜此好事者之浮談<lb/>
夫聖人之於天下不以物而喜戚得位而道獲行天<lb/>
也道不得施天也得與不得皆歸之天何以喜戚爲<lb/>
哉如以得爲喜則将以失爲憂此好名嗜利者之爲<lb/>
<pb n="KR4e0074_SBCK_014-22b"/>
非無固必之道也吾固知非孔子事也世之以士名<lb/>
者莫不曰學孔子至考其行合於孔子者無㡬孔子<lb/>
之道豈徒言哉知而不信信而不行者衆也臨海李<lb/>
宗魯年二十餘竒傑有偉志入太學貧不能自給人<lb/>
不見其有困容予知其有富貴噐也久矣去年釋布<lb/>
衣拜監察御史其容如在太學時今朝廷欲試之於<lb/>
外俾主瓜洲廪粟其言貌與爲御史時無異今之人<lb/>
有得盃羔而自慶者有失一錢而移怒於妻子者彼<lb/>
非不欲強飾其情内無足恃雖欲僞爲而不能也布<lb/>
衣之於御史御史之於主粟吏其得失亦逺矣宗魯<lb/>
<pb n="KR4e0074_SBCK_014-23a"/>
皆不爲之少變豈非果有所恃之君子乎宗魯雖不<lb/>
慕富貴吾知富貴不宗魯舎也凡人可以富貴而不<lb/>
可以貧賤者不足爲君子外物之臨豈足榮辱宗魯<lb/>
哉人茍以其外者賤宗魯非君子之徒也<lb/>
　　贈黄叔暘之遵化主簿任序<lb/>
金華黄叔暘以元名儒文獻公之從曽孫受學於今<lb/>
太史公爲子弟由齊王府伴讀拜監察御史爲良法<lb/>
官旣而出爲北平遵化縣主簿人或謂叔暘生長名<lb/>
胄有美才都要任固宜今出而爲斯軄地逺且界邉<lb/>
大雪烈風薄冬凌春黄沙日夜飄擊街巷只尺不可<lb/>
<pb n="KR4e0074_SBCK_014-23b"/>
辨其氣苦寒其民𬒳狐貉氊裘以居其俗剛愎不可<lb/>
以儒治而叔暘自南之北服食與其水土乖固不便<lb/>
况簿居令丞下勢卑尤難爲莫不爲叔暘憂余曰此<lb/>
雖愛叔暘而云非知叔暘者也夫君子異於衆人者<lb/>
㡬何處華顯䇿肥馬從徒衆而享厚禄能安之而不<lb/>
憂者雖衆人皆然何以見君子至於事有所難處地<lb/>
有所難居勢有所難爲而能不動於心思不形於顔<lb/>
靣坦然以爲樂者此惟君子能之衆人則不能矣君<lb/>
子之所樂者道所安者義道在是也義在是也雖置<lb/>
之於中國之外措之於編氓之列猶欣欣而不變况<lb/>
<pb n="KR4e0074_SBCK_014-24a"/>
有禄食爲王官乎夫仕固有崇卑顧爲之何如耳爲<lb/>
之誠不以道雖公卿猶無位也爲之誠以道雖抱關<lb/>
之賤猶傳于後世况有人民社稷之寄者乎自斯民<lb/>
之生其逹乎位者亦衆矣然至今不泯滅者豈皆逹<lb/>
者乎亦人之自爲有以致之耳以叔暘之才其所視<lb/>
以爲重輕者宜如何而奚以是爲戚哉於是論者然<lb/>
余言請以爲叔暘贈<lb/>
　　贈金溪呉仲實序<lb/>
道本於人心非幽深玄逺不可知也而人鮮知之邪<lb/>
說惑之耳古之爲邪說者其言異其術異其名亦異<lb/>
<pb n="KR4e0074_SBCK_014-24b"/>
其心亦自以爲異於聖人之道故其說易攻而民之<lb/>
智者不之信後世之爲邪說者其言與術皆異至於<lb/>
問其名則自以爲儒問其所宗則以爲得聖人之傳<lb/>
故智與愚者皆溺焉聖人之道載於經可知矣未嘗<lb/>
使人求道於博文約禮之外聖人没明道者莫過於<lb/>
子思孟子而二子之所言近而身逺而天下要其原<lb/>
則本之天命語其事則愚夫愚婦皆可知之亦未嘗<lb/>
爲窈冥渺邈之說使人不可致詰也後世邪說者則<lb/>
曰文不必博也禮不必約也道之妙不可以言傳也<lb/>
嗚呼是果道邪以聖人之智<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>七十子之偉傑其過<lb/>
<pb n="KR4e0074_SBCK_014-25a"/>
於人亦逺矣然而必學於詩書禮樂六藝之文至於<lb/>
終身而不厭彼邪說者則曰六經不必學也必求於<lb/>
吾心俟其頓明忽悟而後可嗚呼是果何道耶且經<lb/>
之作何爲也聖人思已之身不能常存以淑來世故<lb/>
載其所言所行者使人取法焉耳今人必謂無所用<lb/>
乎經而可以爲聖賢則邪說者果勝於聖人也耶棄<lb/>
書語絶念慮錮其耳目而不任而僥倖於一旦之悟<lb/>
者此西域之異說愚其身而不可用於世之術也而<lb/>
學之謬自附於聖人而曰聖人之道固如是不特誣<lb/>
其身而又誣後之學者何其甚惑耶自斯道之不明<lb/>
<pb n="KR4e0074_SBCK_014-25b"/>
其欲惑斯民者亦衆矣然墨者不諱其名爲墨楊者<lb/>
不諱其名爲楊申韓老佛之徒各不諱稱其名故放<lb/>
言而驅之則人隨以定其爲害可息也天下之大害<lb/>
莫甚於名是而實非異端其實而聖賢其名此士所<lb/>
以從之者衆也然非彼之過也從之者愚也今有人<lb/>
焉棄稻黍而噉橡栗雖無識者亦知其爲愚矣棄孔<lb/>
子子思孟子而不師而求異端之似者師之孰謂其<lb/>
智耶金溪呉君仲實儒者也學孔子子思孟子之道<lb/>
而不變於流俗者也其爲學甚富其爲文辭甚逹是<lb/>
皆彼之所棄者而呉君獨盡心焉余慕其善爲學也<lb/>
<pb n="KR4e0074_SBCK_014-26a"/>
其自京師将歸故論邪說之害以贈之俾告其鄉人<lb/>
嗚呼斯道之不明久矣謂余言爲然者其有志於道<lb/>
者乎<lb/>
　　送平元亮趙士賢歸省序<hi>考郭士淵集當作牟元亮</hi>
文所以明道也文不足以明道猶不文也三代以上<lb/>
斯道明故其文簡三代以降道晦而不章人各以意<lb/>
求之故其文繁呉之人論舟可一言而喻胡羌之人<lb/>
終日談而不得其状知與否之異也聖人之言如書<lb/>
易春秋之所載孔氏弟子之所述片辭可以善其身<lb/>
而治天下豈好爲畧哉無所用繁也荘周荀卿之著<lb/>
<pb n="KR4e0074_SBCK_014-26b"/>
書其辭浩浩乎若無窮於道邈乎未有聞非工於言<lb/>
而拙於道也求道而不得從而以言窮之雖欲簡而<lb/>
不可致耳然其文猶未弊也自夫不狥道而狥人不<lb/>
求合於古而求合於今者始相如開其源崔蔡暢其<lb/>
支魏氏迄乎唐𥘉助其瀾者盈天下天下之言文者<lb/>
䛕乎人而巳矣宜乎時而巳矣何有於道哉唐之中<lb/>
世昌黎氏嘗一反之而道不足以逮文宋之盛時程<lb/>
氏嘗欲拯之而文不能以勝道歐氏蘇氏學韓氏者<lb/>
也故其文昌朱氏張氏師程氏者也故其道醇合二<lb/>
者而有之庻㡬不愧於古乎而天下未見其人也嗚<lb/>
<pb n="KR4e0074_SBCK_014-27a"/>
呼今之學者欲復古之文難矣古之道不過譽於人<lb/>
不浮費於辭今則不然譽不過則人以爲慢辭不洽<lb/>
則人以爲吝位尊則形於言勢卑則怒於色懐之出<lb/>
戸則裂而棄之矣古之道論是與非也必當賢之與<lb/>
否也必嚴其辨不自棄其身不茍從乎時今之人不<lb/>
然深謀則以爲刺譏正言則以爲擊排志乎道則訾<lb/>
以爲迂慕乎聖賢則謗以爲誕師以是爲諱而不講<lb/>
弟子以是爲嫌而不爲嗟乎今之君子何由而復古<lb/>
之文乎古之文也質今之文惟恐其不華也古之文<lb/>
也正今之文惟恐其不阿也古之人所學者道今之<lb/>
<pb n="KR4e0074_SBCK_014-27b"/>
人以道爲不必知也當今之世非豪傑之才惡能捄<lb/>
之乎匪遺乎今不足以追古匪弗願乎人不足以明<lb/>
道匪有得乎道吾未見其能文也同郡牟君元亮趙<lb/>
君士賢太學之能文者也國家将望之以復古之文<lb/>
吾喜古道之見於今也於其歸省故與之論文<lb/>
　　送吏部員外郎龔彦佐序<lb/>
士惟不以富貴動其心然後可處富貴而成事功彼<lb/>
眩惑於利逹者未得之則覬且慕既得之則誇且肆<lb/>
此其識趣之陋烏能有所樹立於世哉夫禄之以天<lb/>
下而繫馬千駟常人思以其身易之而不可得而伊<lb/>
<pb n="KR4e0074_SBCK_014-28a"/>
尹不屑一顧視焉彼聖人者其心之所存卓乎高出<lb/>
萬物之表而物不得以凂之其於天下之事也何有<lb/>
後之君子未嘗無才也卒之不若古之豪傑立徳宏<lb/>
而成功大者其所見者淺而爲富貴所休也使其心<lb/>
有以自樂而不爲外物所移何有難行之事乎予少<lb/>
行天下求自重之士與之遊而不可得昔年反乎鄉<lb/>
見龔君彦佐其言確然其貌肅然其自視甚重而不<lb/>
肯少屈於人心固竒之及今十餘年復至京師而彦<lb/>
佐爲吏部員外郎視其徳如鄕閭時不翕翕以趨勢<lb/>
不瑣瑣以殉利淡乎自守而不阿而名公卿皆才其<lb/>
<pb n="KR4e0074_SBCK_014-28b"/>
所爲予官翰林與彦佐居相隣而班相邇宜可以徃<lb/>
來而彦佐非有故不至公事之暇閉門讀書其𬒳服<lb/>
飲食以儉爲夲人不知其受下大夫之禄也於乎此<lb/>
可以富貴動其心者哉今年春彦佐居官及三載例<lb/>
得還鄉省墳墓與之友者請文以相其行世以仕而<lb/>
歸故鄉爲榮人能言之若夫彦佐之志可與成功名<lb/>
而其進未巳此則人之所未及知而予樂爲鄉邦道<lb/>
之也<lb/>
　　送盧尚毅序<lb/>
昔予在鄉邑邑士盧君友直以孝友著稱予毎過之<lb/>
<pb n="KR4e0074_SBCK_014-29a"/>
見其子尚毅方十五六貌質端厚操筆書大字有法<lb/>
市野子弟從其遊者滿堂尚毅坐其中訓飭之莫不<lb/>
帖帖畏服心竊識而竒焉後數年選爲縣博士弟子<lb/>
員予宦學蜀秦間繼而聞其以才領鄉薦入太學由<lb/>
太學生以事例出爲幕官去年天下大比尚毅就山<lb/>
東鄉闈試在高等今年羣士大㑹于禮部尚毅預亞<lb/>
榜得爲常徳教授将行以贈言爲請嗟乎自予識尚<lb/>
毅至今二十年予日衰且病念昔少壮時意氣豐盈<lb/>
開口論天下事若無難爲者見古人所爲少不愜意<lb/>
輙抉擿觝排之今年四十有四囘視曩日若二人然<lb/>
<pb n="KR4e0074_SBCK_014-29b"/>
日黙黙省巳所遺闕惟恐所爲或愧于天俯仰班行<lb/>
中上不能致主上下無以潤澤斯民復顧戀未能一<lb/>
旦引去以休于田里毎自訟不暇而何以爲尚毅贈<lb/>
哉况尚毅自童稚時巳爲人師今年踰三十治經爲<lb/>
文皆不在人後以是而師大郡其不難而易也章章<lb/>
矣而予何以爲告雖然古人所謂師云者非止治經<lb/>
爲文而巳也盖有道徳之憲政事之傳其本乎正身<lb/>
以率之而不在法制䂓約之淺也是以師之所教弟<lb/>
子之所學皆非後世所及今尚毅之父以孝友聞而<lb/>
尚毅質重不華其爲學必有異乎世俗之學者俾他<lb/>
<pb n="KR4e0074_SBCK_014-30a"/>
日湖湘之間聞有師道可稱者安知非吾尚毅也夫<lb/>
　　贈劉君序<lb/>
天下之吏卑者衆而難爲惟其衆也故仕者自意雖<lb/>
有善績終不足以取旌顯於世由是多毀蔑廉隅與<lb/>
俗相媮汨上下惟其難爲故人無自固之心惟僥倖<lb/>
兾得盈歳月即棄去不省是以庻軄多不脩關市之<lb/>
官卑而尤衆者也其不脩爲尤甚此雖勢使之然吾<lb/>
意亦謂有志者寡故耳君子之仕烏有崇卑難易哉<lb/>
食其禄則思盡其心上之知否固不暇計茍祈人知<lb/>
而爲善則爲善者少矣有志者不爲也觀乎居大位<lb/>
<pb n="KR4e0074_SBCK_014-30b"/>
者不足見人之志在下位者不廢其軄惟有志者能<lb/>
之廬陵劉君思忠以儒𬒳選擇征關市於蘭溪三年<lb/>
恒賦不損於𥘉而民稱其廉行旅稱其恵士大夫頌<lb/>
其能聞其去皆惜之非有志其能然乎先王之爲治<lb/>
使有位者皆務脩其軄非能督之使不敢懈也懲勸<lb/>
之道明焉耳若劉君之爲先王之所宜勸者也今上<lb/>
方以治功望於下烏知異於先王之時哉余将於劉<lb/>
君之行徴之<lb/>
　　奉教送宣慰使楊鏗還播州詩序<lb/>
上帝以　大明能慎徳撫民付卑萬方禹益之所紀<lb/>
<pb n="KR4e0074_SBCK_014-31a"/>
漢唐之所治彌天際海罔不來臣播州宣慰使臣楊<lb/>
鏗當中夏甫定即來附屬春秋奉方物貢獻京師訓<lb/>
教兵民供徭輸稅俗淳盗息比於内郡使介行旅交<lb/>
稱其能洪武二十七年春入覲蜀都王嘉其忠于天<lb/>
朝也燕勞寵錫禮秩加等厥既辭有教曰鏗甚忠知<lb/>
臣軄長史宜合儒臣賦詩以送之且命臣序之臣乃<lb/>
言曰地無逺邇人無中外惟克履道斯爲賢能永受<lb/>
福禄惟忠惟孝皆上帝所賦福善禍淫實命之常環<lb/>
國之境其地十百於播州以雄長一方者世不乏人<lb/>
而播之楊氏獨繇唐季逮今六百年祖孫相傳靡有<lb/>
<pb n="KR4e0074_SBCK_014-31b"/>
失墜豈甲兵險阻果足以自全耶盖以能繼忠孝奉<lb/>
臣順而受福于天人也世有負固自驕以取顛隕者<lb/>
視臣鏗之賢爲何如是宜見寵嘉於賢王以華楊氏<lb/>
之子孫豈特傳一時而巳哉臣鏗還其宣聖朝及賢<lb/>
王徳意以告諸部族俾勿怠則臣鏗之忠可歌者滋<lb/>
大矣然則諸君子之詩殆其權輿乎臣鏗字廣成别<lb/>
號庸齋好學知義理其先出於宋贈太師業世以忠<lb/>
勇稱其守臣節盖有所自云<lb/>
　　送樓君士連謁選入京序<lb/>
貴玉之國多䃉好鳯之國多鶠名之所在僞之所趨<lb/>
<pb n="KR4e0074_SBCK_014-32a"/>
也然良工不以多䃉而訾玉君子不以多鶠而嘲鳳<lb/>
務識其真而巳玉與鳯何異耶今天下尚儒四方之<lb/>
以儒名者駢錯闕下誦先王之道立雋功於當世者<lb/>
不爲少矣其中真名而僞行者亦豈無之哉或者見<lb/>
其然謂儒爲不足用殆未之察耳其不足用者豈皆<lb/>
儒也耶疑斯說者曷不於樓君士連觀之樓君金華<lb/>
太史公之門人誦先王之道有年矣其文辭行術粹<lb/>
然不汚公嘗口稱之向者出而應有司之選主宣寧<lb/>
仁壽兩縣簿皆以憂去官雖未究其設施而其及民<lb/>
者盖累見矣使稍崇其階人其軄豈不足以成功名<lb/>
<pb n="KR4e0074_SBCK_014-32b"/>
哉於其除服而出也吾知其有所遇也夫士患無真<lb/>
材不患不遇有材矣雖不得位弗失令名無材而居<lb/>
尊位多見其無益也古之儒者豈徒誦說浮文云爾<lb/>
哉将以行其所知也聖人之道具乎六經四子之書<lb/>
皆可行也苟舉而措之天下可不勞而治况其小者<lb/>
乎自夫道之不明邪說布乎域中所遵而守者皆法<lb/>
家之言烏在其爲儒道也以彼爲世守之具則謂儒<lb/>
爲不足用固無足怪者世之鄙儒因其言亦曰吾之<lb/>
道止云云耳非世所緩急也由是聖人之大經墜地<lb/>
雖幸逢斯世有振之之漸然其壊爛巳久非一朝夕<lb/>
<pb n="KR4e0074_SBCK_014-33a"/>
可理固有志者之所隱惜也吾之此言不於樓君發<lb/>
則将何從而發乎樓君幸以道自處見儒衣冠者則<lb/>
告之曰天子方以儒圖治各務弘道慎勿爲䃉爲鶠<lb/>
以累玉與鳳哉<lb/>
　　送解元振先生還廬陵序<lb/>
於道誠有所得而養之純守之篤則不爲外物之所<lb/>
移習俗之所變彼揺奪於利欲漸瀆於汙卑者皆無<lb/>
得於道而然也斯道行乎天地而具乎人心人莫能<lb/>
違之而不能知之或能知之而不能得之是以㝠而<lb/>
居瞽而蹈終其身而不能盡其性之所有加之以富<lb/>
<pb n="KR4e0074_SBCK_014-33b"/>
貴則驕處之以貧賤則屈習之以機巧則遷天之全<lb/>
以與之者至於䘮失拆裂而無遺是不亦可悲也哉<lb/>
然非其人之過也生也非其鄉學也非其師莫或啓<lb/>
之而戕之者衆無惑乎其不能有得也廬陵自宋盛<lb/>
時爲文獻郡名人碩儒之有得於斯道者後先相望<lb/>
解氏爲郡大族異時嘗有聞於天下元振先生少爲<lb/>
其家良子弟受業諸父濯磨講切以求孔子孟子之<lb/>
所傳既而若有得焉涵焉而益深持焉而益完遂温<lb/>
然爲君子江湘之間多知其名洪武癸酉四川藩臣<lb/>
發幣徴校士子之文賢王方篤志聖學稽古禮士因<lb/>
<pb n="KR4e0074_SBCK_014-34a"/>
蒙召對賜坐從容諮訪元振坦夷愿諒言不致餙而<lb/>
陳義無隱其自守堅確不可變遷王甚嘉奬及其告<lb/>
歸特賜以詩而以朴直稱之復教羣臣咸賦詩以送<lb/>
之今世學古之士藝能才術如元振者雖不多見然<lb/>
不可謂果無其人也至其言行循乎道取舎去就不<lb/>
溺於俗求如元振者其可多致乎是以讀王之詩而<lb/>
不能自已於言既以明元振之學過世之人抑以見<lb/>
賢王以道取人非盛徳不能也<lb/>
　　送周宗傳省親序<lb/>
吾台在宋時爲東南文獻郡于時至宰輔者六七人<lb/>
<pb n="KR4e0074_SBCK_014-34b"/>
列侍從典方州者以數十計亦盛矣哉官爵之盛不<lb/>
足深道吾獨慕其時道徳文學之美形諸事業著于<lb/>
簡冊皆崇偉光大非後世可及豈其時人才素賢乎<lb/>
亦上之人有以化之也曩時俗淪於夷弊陋不振者<lb/>
七十餘年豪傑之士生乎其間者亦衆矣而終有媿<lb/>
於昔心竊痛之以爲盛衰之理常相仍而行庻㡬将<lb/>
復宋時之盛乎及今天子立十餘年而吾郡之士稍<lb/>
稍可觀或出而治民或顯于朝廷其所爲輙出他人<lb/>
右固巳占其兆矣及來太學與其七游問學士之秀<lb/>
而人輙推吾台余獲求而徧交之其文辭純美而材<lb/>
<pb n="KR4e0074_SBCK_014-35a"/>
質英朗者果吾台人也余於是益爲鄉邦喜今年上<lb/>
擇諸生之尤者四十有二人賜襲衣持束帛歸省其<lb/>
親他或連數郡無一人而台之在行者三人焉周君<lb/>
其一也上臣庻徧四海守土之吏理兵之将以萬計<lb/>
而幣帛之賜及其親者數十儒生獨先蒙之豈端爲<lb/>
諸君哉所以耀天下之觀聴使爲儒者知所勸耳是<lb/>
今之行雖窮塞絶漠之夫猶當興起爲學况吾台文<lb/>
獻故邦乎况躬承其賜者乎又况若宗傳之賢者乎<lb/>
宗傳歸而告吾長者語吾朋友凡生吾台者皆當爲<lb/>
台自重守官軄則先徳化後刑罸居田里則崇孝悌<lb/>
<pb n="KR4e0074_SBCK_014-35b"/>
厲廉耻以爲細民宗傳亦尚考論道徳文章之緒益<lb/>
充其所爲使他日朝廷講人才之美必先吾台道風<lb/>
俗之淳亦必首吾台而吾台果復宋時之盛吾深望<lb/>
宗傳之行也不然非惟負上之恩亦非吾所望於台<lb/>
之人<lb/>
　　送太學趙孝先從軍詩序<lb/>
臨海趙君孝先爲國子生其父老矣當爲兵京師孝<lb/>
先奮曰吾不代父誰當爲父言者即告祭酒以願代<lb/>
状未許則言于禮部事聞詔可之釋其父遣歸孝先<lb/>
得命喜不自勝如疾甚遇藥如積雨獲見日月如羇<lb/>
<pb n="KR4e0074_SBCK_014-36a"/>
旅亡聊而獲禄位也即變服以行愛孝先者曰孝先<lb/>
誠愛父矣然何不自重也有才如孝先蓄徳踐行如<lb/>
孝先有聲名如孝先旦夕當爲美官官于朝而以情<lb/>
請上未必不許也而何急自代爲哉爲世惜才者曰<lb/>
國家地盡四海執干戈軄戰守者如林而少者豈一<lb/>
兵乎而使孝先爲之也夫以孝先行能用之誠當其<lb/>
所長於民必有𥙷益課其績效孰爲寡多烏可狥一<lb/>
夫之私願而失良士哉孝先之友方希直聞之曰愛<lb/>
孝先者非知孝先者也爲世惜才者安知國家之深<lb/>
惜乎以巳視人則巳重而人輕重者宜先輕者宜後<lb/>
<pb n="KR4e0074_SBCK_014-36b"/>
也以親視身則身輕而親重苟爲榮辱計而忘大義<lb/>
縱得大位何能一朝安中人且不忍爲况孝先卓卓<lb/>
良士乎聖天子天運神㫁以成大業其所舉措不易<lb/>
而審亦明矣豈不知孝先也豈不知兵之用薄得士<lb/>
之效大也辟之天然将欲暑之必先寒之将欲成之<lb/>
必先難之昭昭生於太隂隆隆隱於至㣲安知抑之<lb/>
非揚舎之非用乎安知萬金之非輕秋毫之非重乎<lb/>
且士之所學以善俗化民爲本孝先一舉而使天下<lb/>
士莫不自濯磨奮發知親之不可遺禄位之不可苟<lb/>
由是而子則爲孝由是而臣則爲思有益於人紀豈<lb/>
<pb n="KR4e0074_SBCK_014-37a"/>
不甚大其於爲人豈不甚可貴乎於是言者謝曰非<lb/>
聖天子之仁不足以遂孝先之志非孝先之知學不<lb/>
能處其身以道信乎士不可不學也乃相率爲詩以<lb/>
美之而余書其說以序之<lb/>
　　送危泰生序<lb/>
臨海危君孟暘代其父輸作以死其弟國子生泰生<lb/>
請傳于太史公歛其首歸葬泰生之友郭君士淵謂<lb/>
余曰泰生悲其兄之不幸且不得志而歸子何以釋<lb/>
之乎余曰人處平世父子相聚乎一堂之内朝夕焉<lb/>
以問其飽飢寒暑跪拜獻薦以致其歡忻而解其悲<lb/>
<pb n="KR4e0074_SBCK_014-37b"/>
戚優游順美以養其生此民之幸者以方乎孟暘遭<lb/>
罹患苦以死固爲不幸也然今人之得此者亦有矣<lb/>
而雜然而生寂然而死求其獲書於鄉胥閭史者且<lb/>
不能致况列於史官今孟暘獨有得乎此矣不謂之<lb/>
不幸然則泰生勿以深悲也且士之志上者在道徳<lb/>
次者在勲業下者在利禄勲業非位高不足爲則世<lb/>
之仕者特利禄耳使泰生即得之不足爲喜今舎此<lb/>
而去也誦聖賢之言以求性命之微㫖徧覽古今之<lb/>
變以觀其得失成敗之原推之於躬行以從事於古<lb/>
人道徳之學其志之得者不亦侈乎而可以瑣瑣之<lb/>
<pb n="KR4e0074_SBCK_014-38a"/>
失爲戚耶儒者之於患茍非自致之則安乎命而巳<lb/>
孟暘之死命也泰生之不遇亦命也命出乎天天其<lb/>
由人乎故泰生之父賢而有文章其必識此矣郭君<lb/>
曰子之言非特可以慰泰生且可慰其兄非特可以<lb/>
慰其兄且可以解其父之憂而告其鄉人遂書以爲<lb/>
贈<lb/>
　　送凌君入太學序<lb/>
爲士之患常在乎自處太淺而望乎上過深聖賢之<lb/>
道至大矣其全可以治天下變風俗而其緒餘猶足<lb/>
以守一官化一鄉非止小材曲藝而巳也故古之君<lb/>
<pb n="KR4e0074_SBCK_014-38b"/>
子學之終身而不敢以爲成材周於用而不敢以爲<lb/>
能今之士不然所習者未脫乎剽竊誦說之間而充<lb/>
焉以爲足所能者不過乎室家隣里之近而肆然以<lb/>
爲高聖賢觀之何其淺乎上之爵禄所以待賢者固<lb/>
古君子之所辭譲而不肯居者也今之士則以爲分<lb/>
之宜得處卑則覬乎崇仕外則希乎内怨訐而悲戚<lb/>
勢取而力求其望乎上非過深乎上之所以勞於育<lb/>
才而病於少功也然亦有故焉鄙生於所求貪生於<lb/>
所用求之盡其道則鄙者可化矣用之當其才則貪<lb/>
者可消矣今之成均育才之地也欲得才之美者而<lb/>
<pb n="KR4e0074_SBCK_014-39a"/>
用之舎二者奚先乎士惟有慕道徳之志然後可以<lb/>
當大任有輕貴富之心然後可以成大功是豈庸人<lb/>
所能及哉浦江凌允恭嘵然有志操以郡諸生選入<lb/>
成均别予欲求予言允恭之才巳爲州里所推予無<lb/>
以贊也然予恐其以所至者爲足而過望於上也故<lb/>
有以贈之<lb/>
　　送金文舉歸省序<lb/>
共里閈聮姻戚而相恤者常人之所能勉居異郡生<lb/>
異族而知相拯者惟君子能之自爲孩提而識其靣<lb/>
見吾父兄與之交遊來徃吾情與之熟也一旦遇患<lb/>
<pb n="KR4e0074_SBCK_014-39b"/>
難不忍而恤之則何難之有生而未之識也長而不<lb/>
與之交也自非志意之相同道術之相感烏能相恤<lb/>
而不厭哉今天子聚天下之才於太學而教之四方<lb/>
之人無所不有而吾寧海惟郭士淵在焉士淵素弱<lb/>
多病一蒼頭侍其行亦老矣去年士淵疾作且數月<lb/>
殆甚既而其蒼頭亦病饘粥㡬無所仰其同舎㑹稽<lb/>
金文舉朝夕坐其側問其飢飽安否烹藥進食時其<lb/>
所欲而奉承之或半夜渇求水即持汲噐以徃或欲<lb/>
起不能行則扶掖而順其所如及士淵之愈無難色<lb/>
今年予訪士淵於京師士淵爲酒飲我文舉爲之具<lb/>
<pb n="KR4e0074_SBCK_014-40a"/>
殽𬞞持觴起勸客坐士淵下如事其兄然余屬目視<lb/>
良久以問士淵士淵以告曰吾與文舉素無平生歡<lb/>
而文舉視我如至親我無以報今文舉将歸省其親<lb/>
願子有以贈之余於是知文舉之爲君子也古之君<lb/>
子視四海如其戸限觀四海之民皆若同氣之親老<lb/>
者父事之㓜者撫之而不見其爲他人故居乎郷則<lb/>
鄉受其恵居乎位則澤𬒳乎民而推之及乎庻類咸<lb/>
得遂其性彼誠知本而然也後世人不知夲視其親<lb/>
戚且有乖背之心况同類者乎是以僥倖得位則堅<lb/>
持其私以行酷虐之政而生民之困久矣文舉方以<lb/>
<pb n="KR4e0074_SBCK_014-40b"/>
材爲時所稱禄位之隆其所宜有也余所望者在乎<lb/>
知夲耳視其於士淵若此則於民寧有不能加愛者<lb/>
乎且無位而爲善則事難而效寡有位而爲善則勢<lb/>
易而功多文舉於其難者且爲之矣况於易者乎其<lb/>
功名之成也可必矣余重士淵請故於其行道其巳<lb/>
能者告其父兄使知文舉之賢而以余所聞者告文<lb/>
舉俾益進乎大者也<lb/>
　　送梁宏省親還廣東序<lb/>
木不必皆産於泰華求其足用而已玉不必皆出於<lb/>
荆藍惟其可寳而巳材能之士何必皆齊魯韓魏之<lb/>
<pb n="KR4e0074_SBCK_014-41a"/>
國哉苟能任之四海之内無不可用者不善任使雖<lb/>
鄰里之人猶且相猜烏足爲治乎昔嘗稱南士輕剽<lb/>
不可當大事此北人自私之論三代聖人非不欲用<lb/>
南士也限於封域不能有其地雖欲用而不可致爾<lb/>
春秋寓周之法不鄙季札孔子論學文不鄙子游使<lb/>
孔子居乎位其将不用南士乎亦将用其才也漢之<lb/>
時有徐穉節行高當世三國魏晋以後士之可稱者<lb/>
多南方之人唐之時與魏徴齊名者曰陸贄爲宰相<lb/>
有行義者曰張九齡贄呉人九齡南粤人也宋之盛<lb/>
世有杜祁公衍范文正公仲淹皆居呉越間其後立<lb/>
<pb n="KR4e0074_SBCK_014-41b"/>
功名有文學者率多江淮以南之士孰謂不足用哉<lb/>
世之取法以爲程凖者莫過於孔子而孔子未嘗鄙<lb/>
南士言治道之盛者莫過於漢唐宋而未嘗不用南<lb/>
士然則論者果何所夲哉其不足信亦明矣今國家<lb/>
知其然凡任人命官惟以材而太學之生海内之人<lb/>
無所不有巳可以矯論者之弊而自私之人猶竊竊<lb/>
相訾不置何其甚惑耶夫天之所以授人使爲賢愚<lb/>
不肖者一而巳何有南北之殊國家盡有宇内視四<lb/>
海皆其閫閾何嘗有所偏厚而云云者譬之羣兒相<lb/>
詈於慈母之前是可笑其無識也然南士亦有過焉<lb/>
<pb n="KR4e0074_SBCK_014-42a"/>
誠使能自治其身如古人立乎朝則著忠讜之聲處<lb/>
乎大位則政脩而事治論者之喙将自息矣何以空<lb/>
言爲乎太學梁君南粤人也入學二年其師材之其<lb/>
友敬之其将歸覲其親其鄉之人蒙由道來言吾故<lb/>
以南士之說贈之<lb/>
　　贈盧信道序<lb/>
吾鄕之士多秀而有文比三百載間其俗凡三變在<lb/>
宋中世相高以文辭逮乾道淳熈後聞大賢君子之<lb/>
風而恱之重道徳尚名節褒衣危巾講論性命言行<lb/>
必本乎禮義閭巷之間絃誦之聲相接至於元以功<lb/>
<pb n="KR4e0074_SBCK_014-42b"/>
利誘天下衆驩趨之而習于浮誇負才氣者以豪放<lb/>
爲通尚富侈者以驕佚自縱而宋之舊俗微矣大明<lb/>
御宇内今三十年屢詔誥四方剗削元之遺弊吾意<lb/>
士俗當復如宋時之美乎宦學于外久不與鄕人接<lb/>
未之見也今年臨海盧信道由鄕貢進士奉詔閱兵<lb/>
籍于山南予獲與之語其氣薫然以和其容翼然以<lb/>
恭叩其議論出入乎詩書沉涵乎禮文又皆粹然以<lb/>
正一何其善自變也人不知學則已爲學不以宋之<lb/>
君子爲師而欲逹諸古猶靣山而趨而欲適乎海也<lb/>
乾淳之學莫盛於朱子博文以致其知主敬以篤其<lb/>
<pb n="KR4e0074_SBCK_014-43a"/>
行而審於義理之辨此豈特朱子爲然哉自孔子以<lb/>
來固然矣然則師宋之君子固學孔子者所宜爲也<lb/>
爲士者莫不曰學孔子至考其術業乃與孔子背馳<lb/>
豈足爲善變哉予少有志於學於宋之故俗毎有㮣<lb/>
於心焉悼流俗之失而喜信道之得之也故因其歸<lb/>
俾告於鄉人使知學孔子必自宋之君子始以復宋<lb/>
之故俗非予之私言也盖亦聖明誥教之意也<lb/>
　　送周景琰入試序<lb/>
學莫善於自得自得而後能化辟之木然天之生也<lb/>
潤之以雨露作之以風雷是物同得也及其培植既<lb/>
<pb n="KR4e0074_SBCK_014-43b"/>
久其材或可以任梁棟其實或可以適口腹紛綸繁<lb/>
盛各效其用於天地之間爲辛者不假味於甘爲甘<lb/>
者不求助於苦松不必如栢而同歸於可用𣏌未必<lb/>
如梓而同至於可斲皆成於其所自得而是物者亦<lb/>
莫知其所自由夫是之謂能化古人之於學其取於<lb/>
聖人之經猶木之待風雷雨露而後生也及其得乎<lb/>
斯理而致其成守其恒者爲善人逹其奥者爲君子<lb/>
而造其極者爲賢士其所得雖有大小之殊然其才<lb/>
智浩手不見其窮道術確乎不爲習俗所變未有假<lb/>
習陳言故迹而成事功者故古人之於事有所不爲<lb/>
<pb n="KR4e0074_SBCK_014-44a"/>
而所爲必名於後世以其自得而化也不善學者則<lb/>
不然非不學乎經也而不足以得經之理誦而習之<lb/>
則有餘推而用之則不逹其於斯理也恱乎目而不<lb/>
入於心窺其常而不究其變如觀寳玉於富人之室<lb/>
非不知其可愛而不能使之爲已用故有所爲必勞<lb/>
勩而無成是豈特學者之過哉教之者無其術養之<lb/>
者無其素故耳國朝有天下思得足用之士而任之<lb/>
興學建師積以歲月而考其自得之效數年以前詔<lb/>
以今歳大比至期而郡邑諸生冠帶而集者以千百<lb/>
計而臨海周景琰與焉景琰才良而氣温蓄乎學而<lb/>
<pb n="KR4e0074_SBCK_014-44b"/>
聞於人者巳久其所能衆人知之而其所得者衆人<lb/>
則未之知也今将試于有司出而用於世茲其漸矣<lb/>
景琰其爲善人以進於徳乎爲君子以化民敦俗乎<lb/>
抑爲賢者以致當今之治垂來世之則乎余心之望<lb/>
於景琰而當世之願於天下之士固然也苟徒誦習<lb/>
陳言以求合於有司之選而不能周一世之用豈吾<lb/>
所謂善學者哉豈當世之願於士也哉<lb/>
　　贈林士恭序<lb/>
黄巖林士恭好學而篤志其父将千兵鎮隣郡括蒼<lb/>
而母夫人留居故第士恭欲處以奉母則無人乎父<lb/>
<pb n="KR4e0074_SBCK_014-45a"/>
之側欲久乎官所則無以慰母之心輕装美味奔走<lb/>
兩州間以致其養問安之使踵相接也士君子聞而<lb/>
嘉其孝今年秋自括歸省母郡博士蘇公平仲爲文<lb/>
贈之士恭以予善蘇公也示予於寧海且以贈言爲<lb/>
請予無言久矣然黄巖寜海同郡也士恭見知蘇公<lb/>
而予與蘇公故交其道又同也焉能卒無言乎古之<lb/>
贈言者非以稱其所巳能盖以増益其未至者耳士<lb/>
恭之能養蘇公巳言之凡古聖賢之言孝皆士恭之<lb/>
所學而自知者也予将何以爲士恭贈哉雖然士恭<lb/>
亦聞天子之誥之論者乎㫖甘温清以適其口體定<lb/>
<pb n="KR4e0074_SBCK_014-45b"/>
省愉恱以承其心志世俗以爲善事親矣而復有大<lb/>
焉者臣乎忠友乎信兄弟夫婦和以别官以奉法戰<lb/>
而致勇此孝之大要而復有小焉者居處不可以不<lb/>
荘懼其或慢以辱親也言語不可以不慎懼其招怨<lb/>
以危身也精微廣博雖堯帝之平章百姓大舜之慎<lb/>
徽五典無以加之自皇王以來以訓誥化民未有盛<lb/>
於今者也士恭之孝固美矣觀乎此也其亦有所未<lb/>
至者乎茍有所未至其可不加之意于夫言之善者<lb/>
雖恒人可以爲教而訓誥之所陳聖人之言也雖庻<lb/>
人不可忽而天子之詔天下所當奉承以行者也孔<lb/>
<pb n="KR4e0074_SBCK_014-46a"/>
子曰周監於二代郁郁乎文哉吾從周然則吾之贈<lb/>
士恭非予之私言也天子之意而孔子之法也蘇公<lb/>
學孔子者其必有感於吾言也夫<lb/>
　　贈劉文仲序<hi>代太史公作</hi>
余未冠時游學郡城中與文仲之父劉君彦祥交劉<lb/>
君時年三十餘鬚髯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>黒靣雪白褎然衣冠頡頏諸<lb/>
公間方以功名爲志少所推接然獨與余善舘于别<lb/>
室朝夕與語甚驩間命其子出拜五男二女長者七<lb/>
八歳小者三四歳言笑啞啞眉目秀朗如畫圖競牽<lb/>
衣𬒮相追逐則文仲兄弟而文仲其第六子也中更<lb/>
<pb n="KR4e0074_SBCK_014-46b"/>
亂離余遁藏山中不至城市者頗久後二十年兵革<lb/>
稍戢郡守辟余爲郡庠師授五經於諸生復見劉君<lb/>
劉君署金華縣典史朝夕奔走大府形容衰憊不類<lb/>
曩時而諸子皆長大有室女亦已䈂且適人矣既而<lb/>
余赴召至南京留官儒䑓出入翰林二十年以老引<lb/>
年乞身而歸毎念劉君而文仲訪予於浦陽脩髯長<lb/>
身大類其父予驚問劉君安在兄弟皆無恙否而劉<lb/>
君作土中人巳十餘年其七子之中惟文仲及一弟<lb/>
在餘五人皆巳死矣嗟乎昔見劉君雖少憊而壮氣<lb/>
勃勃不衰安知其遽死哉然劉君年巳至猶可不恨<lb/>
<pb n="KR4e0074_SBCK_014-47a"/>
至其諸子余乃親見其孩提時嬉劇膝下如昨日耳<lb/>
今死者巳死而存者如文仲且近五十爲老成人則<lb/>
予雖欲不耄烏可得也文仲嘗𬒳推擇爲郡邑吏復<lb/>
遷吏北平以省墳墓辭還其來訪我也不忘其先人<lb/>
之交而余也追惟平生之故寧不慨然乎盖古之仁<lb/>
人見舊故則相贈以言余耄矣欲無言者久矣獨於<lb/>
文仲而有感乃述平昔之所見以贈之使兩家子孫<lb/>
知予與劉氏有故而不忘相交之義云<lb/>
　　贈王時中序<lb/>
攻乎術者不足盡術之妙惟寓乎術者足以盡之天<lb/>
<pb n="KR4e0074_SBCK_014-47b"/>
下之術未有不深且博者也茍徒竊竊然學乎其粗<lb/>
而不得於道則吾之精神智慮方爲所役之不暇何<lb/>
由盡其理而用之善學者則不然於萬物之理無不<lb/>
窮衆理之變無不察心之所得固巳絶出於人由是<lb/>
而寓於術縱横開闔無所施而不宜豈若專門獨學<lb/>
者之勞且陋哉趙括以善兵自雄一戰而䘮軍殺将<lb/>
犯兵法所忌而不知淮隂侯平居飢餓困辱不稍自<lb/>
異於常人及乎爲将百戰百勝曰此在兵法顧諸君<lb/>
不察耳括區區小智梏於一技而不逹變淮隂之所<lb/>
學盖有出乎兵法之外者其成敗之効宜然也余嘗<lb/>
<pb n="KR4e0074_SBCK_014-48a"/>
見世人好論醫而不善治病毎爲人言學醫者不足<lb/>
治疾惟學道者乃能知醫聞者或疑其非或大吾言<lb/>
而不省盖知道者寡無足怪也邑人丁公語予以臨<lb/>
海王君時中之善醫及其所治竒効甚衆心固慕之<lb/>
而薦紳間多言時中之學包羅恣肆如古方士如近<lb/>
世山林高人其容貌簡寂如儒者其神氣閑定如列<lb/>
僊之流莫能名其術也私益異焉既而余姑之夫盧<lb/>
君有疾殆時中治之而瘳思所以報之時中笑曰是<lb/>
果以恒醫遇我邪使我欲金帛爲王公富人一舉手<lb/>
富貴終世尚何爲於此哉余聞而益異之從而與之<lb/>
<pb n="KR4e0074_SBCK_014-48b"/>
言終莫測其爲人也嗚呼所謂有道而寓於術者其<lb/>
時中謂邪<lb/>
　　贈四明邵真齋序<lb/>
今年春余患痎瘧踰百日不止肌體瘠憊形容纍然<lb/>
兄弟賔客憂而謀諸人忽之者以爲不足治行且自<lb/>
愈危之者以爲瘧久爲蠱久且不可治余疑焉以問<lb/>
四明邵君真齋君脉巳笑曰謂不可治者固謬謂不<lb/>
足治而自愈亦奚可哉然瘧之始作也一二日可止<lb/>
今數月矣欲速而暴攻之則損元氣我将徐守之而<lb/>
俟其自除既而兼旬而瘧果漸瘳昔之憂者咸喜而<lb/>
<pb n="KR4e0074_SBCK_014-49a"/>
徳君各爲詩文以記其事君以醫聞東海上甚著於<lb/>
治余之疾特其餘事不足爲言也然余獨有感焉自<lb/>
昔天下國家禍亂之生其𥘉未必無可治之道也當<lb/>
其憂而謀弭亂之術才不足者務爲夸言以自高毎<lb/>
易之以惑世智不足者過爲危言以料事必難之以<lb/>
驚俗惟其不能燭乎事機之㑹究乎治亂之原故眩<lb/>
於紛紜之變而不知所以治之若夫豪傑之士則不<lb/>
然其於天下之故以是而始以是而終用某䇿則速<lb/>
成而勞用某䇿則淹久而逸炳然黙識於心胸之中<lb/>
而不爲羣議所奪如羲和推筴以考日月之度造父<lb/>
<pb n="KR4e0074_SBCK_014-49b"/>
王良執轡而知馬行之逺邇扁鵲見垣一方人而知<lb/>
五藏之癥結無毫髪之不合斯湏之不讐茍得其人<lb/>
而任之則烏有難平之事哉若邵君之於余庻㡬近<lb/>
之惜乎其所治之未大也余少有志於是嘗辟諸醫<lb/>
以爲賈生善知脉而不善爲方董生善爲方而未嘗<lb/>
言脉周公之於齊魯預知其後之強弱治亂閱數百<lb/>
千載而不爽此真知脉者也孟子之於齊梁并其爲<lb/>
治之纎悉而傳之此真知方者也恨今世無其人與<lb/>
共論斯事邵君言論恂恂然類有道者得無秘之而<lb/>
未肯發乎於此誠有得焉則喜而徳君者非特余兄<lb/>
<pb n="KR4e0074_SBCK_014-50a"/>
弟賔客而巳也余願於君悉聞之<lb/>
　　送李生序<lb/>
善觀璞者不觀其形而觀其色善觀人者不以其材<lb/>
而於其氣形可僞也色不可僞也材可強也氣不可<lb/>
強也摩其外輝然而温栗然而潤人雖賤之吾必以<lb/>
爲良玉矣叩其氣肆然而直浩然而正雖未措於用<lb/>
吾必以爲美才矣古之育才者不求其多才而惟養<lb/>
其氣培之以道徳而使之純厲之以行義而使之高<lb/>
節之以禮而使之不亂薫之以樂而使之成化及其<lb/>
氣充而才逹惟其所用而無不能加之以天下之大<lb/>
<pb n="KR4e0074_SBCK_014-50b"/>
事而不勞優之於廟堂之上而不變窮之於荒陬陋<lb/>
巷而不憂其中有所受而然也故惟有所受者然後<lb/>
能有所爲辟之大海然百川之灌千載之積受之而<lb/>
不辭然後能涵萬彚載舟楫而不難汙潢之水一葉<lb/>
加之則勝浮之以杯則沉矣故君子貴乎有養也臨<lb/>
海李生宗魯在太學侃侃自許不逐時軰俯仰嚢無<lb/>
一金之貲處之恒無憂色是非其氣之足恃能然耶<lb/>
彼見寳貨而喜者死於寳貨者也以困貧爲憂者終<lb/>
於困貧者也故惟安貧賤而後輕富貴非善養氣者<lb/>
烏能爾耶生之氣美矣能養之以道吾未見其終貧<lb/>
<pb n="KR4e0074_SBCK_014-51a"/>
賤也今年生歸拜其親其友某爲之請且言生以布<lb/>
衣歸未有以慰其親請以言榮之余言不足以榮生<lb/>
或者因余之言以求生則知生之所得者過於人逺<lb/>
矣<lb/>
　　送李叅政之官廣西序<lb/>
丈夫生而遇聖神之主承信任之隆而居方伯之位<lb/>
得施賞罸號令於千里之内亦榮矣哉信榮矣然君<lb/>
子不敢以爲樂也君聖則望其臣者深君之信任者<lb/>
隆則後世責吾者重所居者高而所治者廣則斯民<lb/>
議吾者衆議吾者曰承君之任如是之大也而敷君<lb/>
<pb n="KR4e0074_SBCK_014-51b"/>
之徳以澤吾民者猶有未至也後世責吾者曰彼之<lb/>
得君如此之隆也而其事業若斯之隘也吾之君如<lb/>
堯舜矣吾猶未及古之賢臣吾可不自省歟合三者<lb/>
而思之上恐負吾君中恐負吾民下恐不免後世之<lb/>
求俻将日夜憂之之不暇奚所樂乎雖然吾才茍不<lb/>
足居乎位固不敢樂也誠有才焉斯民有未安也吾<lb/>
告於君而圖安之斯民未入乎善也奉吾君之道而<lb/>
教之大而國家之法有未著也吾以所得者告吾君<lb/>
爲後世慮者或未至也吾将爲之賛助焉則吾可以<lb/>
不愧吾之職矣吾之職不負愧則吾之心樂矣豈若<lb/>
<pb n="KR4e0074_SBCK_014-52a"/>
無能者而戚戚爲哉天台李君守恒以美才爲上所<lb/>
㧞擢任内廷承過者三年今由左通政爲廣西布政<lb/>
司右叅政余知李君才甚充者也有方伯之樂而無<lb/>
其憂者也於其徃道其榮且樂之故以告使致思焉<lb/>
　　送王文冏序<hi>代太史公作</hi>
上既立太學以育才俊士六七年間竒能足用之人<lb/>
駢興錯出布列乎内外爲政咸有可稱巳而慮文學<lb/>
之臣未多見也乃詔丞相御史大夫擇弟子員質美<lb/>
而能文者得三十有五人命博士躬與講說日程其<lb/>
業而歳望其功丞相召諸生喻上㫖以爲古之有文<lb/>
<pb n="KR4e0074_SBCK_014-52b"/>
學者若游夏以降漢之司馬遷班固唐之韓愈宋之<lb/>
歐陽脩蘇軾皆傑然自立於世後世從而同之至今<lb/>
不衰諸生何異於斯人哉烏可以不勉皆謝而退莫<lb/>
不思自奮㧞以稱上意上猶恐待之或未至也十二<lb/>
年春復詔大臣曰朕甚欲尊顯諸生恐其未悉吾意<lb/>
諸生入學之日久矣其歸省其親賜其二親帛各四<lb/>
端有妻孥者携以來月與粟錢務得其歡心勿惜有<lb/>
司費於是㑹稽王生文冏承命将還告余請曰上之<lb/>
恩諸生者至矣文冏未知所報願有以教之自昔國<lb/>
家之興駿功溢宇内盛氣薄日月天地爲之磅礴山<lb/>
<pb n="KR4e0074_SBCK_014-53a"/>
嶽爲之動揺必有異才之士出而宣之然後上下得<lb/>
其序神人和而庻物育否則灾害生焉<lb/>
皇上有天下今一紀憲章文物無譲古昔思得異材<lb/>
出而宣揚盛美播于無窮而諸生適逢其時一何休<lb/>
哉是詔一出凡含聲鼓喙者皆當奮躍以効才技况<lb/>
諸生躬承其寵而目覩其盛烏可不思報也士之有<lb/>
文患不逢治世逄治世患乎無位不得𬒳於人諸生<lb/>
以美才際盛時顯位可必取誠能以游夏自視如上<lb/>
之所期豈非誠有志者哉文冏歸見余友梁先生故<lb/>
太學也尚從而質焉<lb/>
<pb n="KR4e0074_SBCK_014-53b"/>
　　送浮圖景曄序<lb/>
周公孔子之道衰而異端出稍盛其後其說尤熾人<lb/>
趨而信之最深久而遂同稱於孔子曰儒釋世主惡<lb/>
其然欲斥之者有矣然既撲而愈熖既滅而復興惡<lb/>
者之五六不勝喜者之千百延至于今塔廟多於儒<lb/>
宮僧徒半於黎庶西域之書與經籍並用吾嘗求其<lb/>
故以爲楊墨名法之流其說與釋氏雖殊其違聖人<lb/>
之道則一然皆不數傳輙不復續釋氏更千載而不<lb/>
廢獨何哉盖楊墨名法淺而易知不足以動人釋氏<lb/>
之術其深若足以通死生之變其幽若可以運禍福<lb/>
<pb n="KR4e0074_SBCK_014-54a"/>
之權惟其深也故過於智者恱焉惟其幽也故昏愚<lb/>
之氓咸畏而謹事之而其徒又多能苦身勩行固執<lb/>
而不爲外物所移飾儒言以自文援名士以自助故<lb/>
其根本滋固柯脩蔓延纒乎海内無怪其與孔子同<lb/>
稱也然孔子之道猶天然豈以其同稱而損哉有一<lb/>
善可取孔子且猶進之聖人之容物固如是也况釋<lb/>
氏設教一本乎善能充其說雖不足用於世而可使<lb/>
其身不爲邪僻不猶愈於愚而妄行者乎故儒之於<lb/>
釋縱不能使歸之於正姑容之恕之誘之以道傳之<lb/>
以文然後可使慕入焉四明璧奎曄師年甚少從烏<lb/>
<pb n="KR4e0074_SBCK_014-54b"/>
傷龍門海公爲弟子性慕儒學頗至其來京師而将<lb/>
還也海公屬予有以告之余非釋氏徒固無所告也<lb/>
然曄師之居烏傷睹土田之沃室廬之稠市[門@里]之富<lb/>
亦以爲盛矣人告之以京師爲尤盛豈不疑之乎今<lb/>
至京師而觀之然後知其不誣也夫人學於釋氏已<lb/>
久驟而語之以儒道之大不猶昔之疑京師者乎在<lb/>
乎造之而已曄師其歸而求焉茍有得吾之言則去<lb/>
周公孔子之道不逺矣<lb/>
　　贈瑄藴中序<lb/>
學道之士既無求於利禄宜乎無所處而不安然居<lb/>
<pb n="KR4e0074_SBCK_014-55a"/>
山林者烟霞之與儔麋鹿之與朋去人羣逺世膠不<lb/>
獲從名人勝流講說咨叩以廣其業其流多失之野<lb/>
宅市朝者交乎王公薦紳以脩其文接乎碩師宿學<lb/>
以通其道茍不得幽夐絶特之地盤旋憇息以澄其<lb/>
志其流或近於肆今佛者瑄上人則不然其始去天<lb/>
台而遊京師四方之士多與之善巨公大臣多稱其<lb/>
賢上人日處鍾山大靈谷寺雖近市朝而其志猶山<lb/>
林也今年将住持括蒼之南明南明去郡城爲甚邇<lb/>
有泉流林木之勝而郡博士眉山蘇公之名聞天下<lb/>
上人道古言行於余視其儀度通而和質而有文其<lb/>
<pb n="KR4e0074_SBCK_014-55b"/>
論議理而節逹而不浮翩翩乎佳士也以是而得蘇<lb/>
公與之徃來問荅其道寧有不進者乎余棄於時而<lb/>
居乎海上日與樵釣者伍欲從蘇公而不可得於上<lb/>
人之行不能無所感焉雖然吾聞古之有道者果有<lb/>
可樂生死不足爲之變窮逹不能改其常而况於出<lb/>
處喧寂之細者乎是必有出乎見聞之表者苟得其<lb/>
要則雖與蛙黽雜居而非辱軒冕在躬而非榮蘇公<lb/>
之爲人視無覩也聴無聞也而於理無不察於事無<lb/>
不知豈非庻㡬有道者乎上人行尚以吾言問之<lb/>
遜志齋集卷之十四<hi>終</hi>
</p>
<p>
</p>
  </div>
</body>
</text>
</TEI>
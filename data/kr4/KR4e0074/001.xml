<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_001-1a"/>
遜志齋集卷之一<lb/>
　中順大夫浙江按察司副使奉勅提督學校雲間范惟一編輯<lb/>
　奉政大夫浙江按察司僉事奉勅整飾兵備南昌唐尭臣校訂<lb/>
　中順大夫浙江台州府知府事前刑部郞中東呉王可大校刋<lb/>
　雜著<lb/>
　　㓜儀雜箴二十首<hi>有序</hi>
道之於事無乎不在古之人自少至長於其所在皆<lb/>
致謹焉而不敢忽故行跪揖拜飲食言動有其則喜<lb/>
怒好惡憂樂取予有其度或銘于盤盂或書于紳笏<lb/>
所以養其心志約其形體者至詳宻矣其進於道也<lb/>
<pb n="KR4e0074_SBCK_001-1b"/>
豈不易哉後世教無其法學失其本學者汨於名勢<lb/>
之慕利禄之誘内無所養外無所約而人之成德者<lb/>
難矣予病乎此也蓋久欲自其近而易行者爲學而<lb/>
未能因列所當勉之目爲箴掲于左右以攻巳闕由<lb/>
乎近而至乎逺蓋始諸此非謂足以盡乎自脩之事<lb/>
也<lb/>
　　　坐<lb/>
維坐容背欲直貌端荘手拱臆仰爲驕俯爲戚毋箕<lb/>
以踞欹以側堅靜若山乃恒德<lb/>
　　　立<lb/>
<pb n="KR4e0074_SBCK_001-2a"/>
足之比也如植手之恭也如翼其中也敬而外也直<lb/>
不爲物遷進退可式將有立乎聖賢之域<lb/>
　　　行<lb/>
歩履欲重容止欲舒周旋遲速與仁義俱行不畔乎<lb/>
仁義是爲坦途<lb/>
　　　寢<lb/>
形倦于晝夜以息之寧心定氣勿妄有思偃勿如伏<lb/>
仰勿如尸安養厥德萬化之基<lb/>
　　　揖<lb/>
張拱而前肅以紓敬上手宜徐視瞻必定勿游以傲<lb/>
<pb n="KR4e0074_SBCK_001-2b"/>
勿佻以輕逺耻辱於人動必以正<lb/>
　　　拜<lb/>
古拜有九今存其一數之多寡尊卑以秩宜多而寡<lb/>
倨以取禍宜寡而多爲謟爲阿以禮制事不爽其宜<lb/>
　　　食<lb/>
珎腴之慚不若藜藿之甘萬鍾之尸居不若釡庾之<lb/>
有爲茍無待於富貴夫孰得而貧賤之噫<lb/>
　　　飲<lb/>
酒之爲患俾謹者荒俾莊者狂俾貴者賤而存者亡<lb/>
有家有國尚慎其防<lb/>
<pb n="KR4e0074_SBCK_001-3a"/>
　　　言<lb/>
發乎口爲臧爲否加乎人爲喜爲嗔用乎世爲成爲<lb/>
敗傳乎書爲賢爲愚嗚呼其發也可不慎乎<lb/>
　　　動<lb/>
吾形也人吾性也天不天之祗而人之隨狥人而忘<lb/>
反不棄其天而淪於禽獸也㡬希<lb/>
　　　笑<lb/>
中之喜笑勿啓齒見其異勿侮以戲内旣病乎德外<lb/>
爲禍階抵掌絶纓匪優則俳<lb/>
　　　喜<lb/>
<pb n="KR4e0074_SBCK_001-3b"/>
得乎道而喜其喜曷巳得乎欲而喜悲可立俟惟道<lb/>
之務惟欲之去顔孟之樂反身則至<lb/>
　　　怒<lb/>
世人於怒傷暴與遽切齒攘𬒮不審厥慮聖賢不然<lb/>
以道爲度揆道酬物巳則無與暴遽是懲聖賢是師<lb/>
顔之好學自此而推<lb/>
　　　憂<lb/>
惰學與德汝日戚戚憂爲有益名位不光惟日憂傷<lb/>
汝志則荒棄其所當憂而憂其不必憂世之人皆然<lb/>
汝孰憂哉勉於自脩<lb/>
<pb n="KR4e0074_SBCK_001-4a"/>
　　好<lb/>
物有可好汝勿好之德有可好汝則效之賤物而貴<lb/>
德孰謂道逺將允蹈之<lb/>
　　惡<lb/>
見人不善莫不知惡已有不善安之不顧人之惡惡<lb/>
心與汝同汝惡不改人寜汝容惡已所可惡德乃日<lb/>
新已無不善斯能惡人<lb/>
　　取<lb/>
非吾義錙銖勿視義之得千駟無愧物有多寡義無<lb/>
不存畏非義如毒螫養氣之門<lb/>
<pb n="KR4e0074_SBCK_001-4b"/>
　　與<lb/>
有以處已有以處人彼受爲義吾施爲仁義之不圖<lb/>
䧟人爲利私惠雖勞非仁者事當其可與萬金與之<lb/>
義所不宜毫髪拒之<lb/>
　　誦<lb/>
誦其言思其義存諸心見乎事以敬畜德以静養志<lb/>
日化歳加山立川駛聖道卓然焉敢不至<lb/>
　　書<lb/>
德有餘者其藝必精藝本於德無爲而名惟藝之務<lb/>
德則不至苟極其精世不之貴汝書不美自視不善<lb/>
<pb n="KR4e0074_SBCK_001-5a"/>
德不若人乃不知憂先乎其大後乎其細大或可傳<lb/>
人不汝棄<lb/>
　　雜銘<lb/>
　　　冠<lb/>
居上不易衆所瞻視傾側必墜<lb/>
　　　帶<lb/>
寛則弛急則促要厥中㤗而肅<lb/>
　　　衣<lb/>
服不羙人不汝尤德不羙乃汝之羞<lb/>
　　　屡<lb/>
<pb n="KR4e0074_SBCK_001-5b"/>
孰爲險履非義孰爲夷行必思敬于事先靡適不宜<lb/>
　　　筆<lb/>
妄動有悔道不可悖勿謂汝才後有萬世<lb/>
　　　墨<lb/>
難乎成易乎毀保玄德著千禩<lb/>
　　　硯<lb/>
其體剛肖乎乾其用靜法乎坤惟徳全永長存<lb/>
　　　𥿄<lb/>
以之立言欲其載道以之記事欲其利民以之施教<lb/>
欲其義以之制法欲其仁<lb/>
<pb n="KR4e0074_SBCK_001-6a"/>
　　　界尺<lb/>
體方則動正質重則行直一轉一側亦不可偏僻<lb/>
　　　硯匣<lb/>
思而後言其言必傳言而後思雖悔莫追<lb/>
　　　書櫃<lb/>
唯群聖之道咸萃在茲不能精思力學則書爲虗噐<lb/>
不能希賢由聖則學非真知小子極愚敢不敬慎日<lb/>
以孜孜<lb/>
　　　書籖<lb/>
至博而約於精深思而敏於行<lb/>
<pb n="KR4e0074_SBCK_001-6b"/>
考古以立事觀人以脩巳治亂興衰必知其由進退<lb/>
語黙必中乎理<lb/>
毋眩乎辭必要諸道以聖爲則純駁可考<lb/>
論學則觀其身論政則考其時<lb/>
詞有華而不廢言有似而不取<lb/>
　　　枕<lb/>
於此思道道必明於此論事事必成於此警戒汝福<lb/>
將大於此恣肆其禍將至<lb/>
　　　席<lb/>
燕安溺人甚於洪波身溺可濟心溺柰何<lb/>
<pb n="KR4e0074_SBCK_001-7a"/>
患常生於無事禍莫大於多欲憂惕可以保身敬慎<lb/>
可以致福<lb/>
　　　衾<lb/>
巳之温思人之寒巳之安思人之艱<lb/>
徳之失錦衾慄道誠完布衾安<lb/>
持敬勿堕恒省巳過毋謂不汝知天視不遺<lb/>
　　　床屏<lb/>
蔽汝身毋蔽汝心<lb/>
　　　椸<lb/>
美衣華體美服華身衣之惡謂汝窶貧名之惡斯爲<lb/>
<pb n="KR4e0074_SBCK_001-7b"/>
小人致飾於外而不思自新柰何乎此民<lb/>
　　　頮盆<lb/>
汝面或垢不容飲食汝心之汙不愧于色噫視心如<lb/>
視面以新厥徳<lb/>
　　　戶<lb/>
端爾聴邇言勿溺小事必敬<lb/>
正容體謹辭令出入必思欽若天命<lb/>
戸内治天下易邇或謬逺安求巳爲而悔莫若早戒<lb/>
患至而憂不如預謀<lb/>
何以樂心無愧怍何以憂輕舉多求<lb/>
<pb n="KR4e0074_SBCK_001-8a"/>
闔兮闢兮取法乾坤由仁義行以貽爾子孫<lb/>
　　　牗<lb/>
蔽則暗啓則明克去欲兮天徳乃弘<lb/>
大其牗天光入公其心萬善出<lb/>
啓之啓之天光斯生戒之戒之勿蔽汝天明<lb/>
日月之光無㣲不逹鬼神之理無幽不察擴汝昭明<lb/>
勿自掩閼<lb/>
觀室於牗觀人於道闢牗者破昏好道者日新<lb/>
　　　柱<lb/>
人有可忿反巳而察巳有甚怒忍無妄發<lb/>
<pb n="KR4e0074_SBCK_001-8b"/>
毋肆爾情以壊汝名彼惟不思卒僨事䘮生<lb/>
交善人者道徳成存善心者家室寧爲善事者子孫<lb/>
興<lb/>
室何以傾梁柱弱家何以衰禮義薄國何以亡無徳<lb/>
澤<lb/>
　　　門<lb/>
非禮之事勿行非義之貨勿入<lb/>
禮義所出是爲清門悖傲所出是爲禍門貨財所出<lb/>
是爲幸門仁賢所出是爲徳門<lb/>
不惑於利者休多行可悔者憂<lb/>
<pb n="KR4e0074_SBCK_001-9a"/>
非無外不足以任道非無息不足以成業非至公不<lb/>
足以知人非至宻不足以察理心之所貴者四此之<lb/>
謂也<lb/>
　　　釜<lb/>
勿納非義以取滿盈非義多毒滿盈必傾<lb/>
質完厚徳日新資六府養兆民<lb/>
　　　食噐<lb/>
汝飲而食當思爾職行而有得斯無愧色無功而厚<lb/>
享<hi>欽</hi>節已以𥙿衆是爲儉徳嗇人以自封斯爲民賊<lb/>
毋以一食而忘天下毋以茍安而忽永圖<lb/>
<pb n="KR4e0074_SBCK_001-9b"/>
適巳而忘人者人之所棄克巳而利人者衆之所戴<lb/>
　　　酒巵<lb/>
無以欲失性無以忿輕生無以樂忘禮無以利用兵<lb/>
洽親和衆恒於斯造禍興敗恒於斯懲其惡以趨善<lb/>
尙慎其儀<lb/>
可欲必戒萬乘之國多以此敗矧汝士也泰<lb/>
人不嗜水而惟酒之嗜酒之味美而水無味嗚呼淡<lb/>
泊者無毒而好美者可畏夫焉可以不識<lb/>
　　　肉爼<lb/>
有以異物用物無愧不能脩徳而享其奉是食其同<lb/>
<pb n="KR4e0074_SBCK_001-10a"/>
類也吾爲汝懼之<lb/>
　　　食案<lb/>
爲善終世一眚而蹶務徳如山一言而殘忿不可長<lb/>
惡不可滋匕箸之頃怨或起於斯<lb/>
疾不生於堇荼而生於甘美禍不起於干戈而起於<lb/>
言語敬慎汝口鍳于前軌<lb/>
養身之具或有未俻汝以爲愧養心無方禮義消亡<lb/>
不思其臧忽其大而圗其細㡬何而不賊汝之生邪<lb/>
　　　斗斛<lb/>
土廣粟多匪以量而加徳薄才散匪以貧爲患出納<lb/>
<pb n="KR4e0074_SBCK_001-10b"/>
平均將利爾嗣人<lb/>
　　　權衡<lb/>
虚以爲體平以爲則隨物賦形爲民作極皇王攸謹<lb/>
尚其無私百爾秉心或鍳于兹<lb/>
　　　尺度<lb/>
㝷丈之繆實始毫釐君子畜徳無忽細㣲<lb/>
　　　几<lb/>
慿之安出汝言居上不易爲下實難<lb/>
　　　倚席<lb/>
汝之息念民之力汝之休念民之憂忘其私而與道<lb/>
<pb n="KR4e0074_SBCK_001-11a"/>
謀後其私母俾人尤<lb/>
先人而後巳者安適巳而勞人者危無以過小而不<lb/>
戒無以道大而不爲<lb/>
　　　扇<lb/>
徳之凉任之寵攝尺寸之柄四方風動<lb/>
謹無悔忍無憂謙無辱信無尤<lb/>
時乎舎時乎庸動不違時代天之工<lb/>
寒即乎燠暑即乎凉自外至者懼其巳傷而不知發<lb/>
乎中者爲身之殃噫嗜欲之毒甚於劔芒人惟寒暑<lb/>
之慎而不於此之防何邪<lb/>
<pb n="KR4e0074_SBCK_001-11b"/>
　　　爐<lb/>
近而即之則能温汝狎而陵之則能焚汝民猶火也<lb/>
勿謂可侮<lb/>
　　　匕筯<lb/>
汝之食人慎勿㤙人之食汝慎勿諼<lb/>
五鼎之饋爲惠不成乾餱之遺怨由以生一舉筯而<lb/>
驕士將敗汝名<lb/>
　　　帚<lb/>
地之垢治之以帚心之垢不思其道汝居孔潔兮於<lb/>
汝何有<lb/>
<pb n="KR4e0074_SBCK_001-12a"/>
　　　瓦<lb/>
大厦不傾匪一瓦之積黎庻之安乃衆賢之力<lb/>
　　　浴噐<lb/>
洗滌邪慮以啓新知勿安於汙濁自棄弗治<lb/>
濯之潔初匪外至於鑠天明亦若此衆欲汙之吁可<lb/>
鄙形之汙濯之則巳心之汙百行皆毀名之汙萬世<lb/>
之耻水既潔然後可以溞身巳既修然後可以化民<lb/>
　　　桔橰<lb/>
旱爲虐汝功乃作寧汝無功無俾歲也凶<lb/>
聖制噐資利人功施博巧足珍賜多言道未醇眩異<lb/>
<pb n="KR4e0074_SBCK_001-12b"/>
說惑聖真是猶見一瓠之濟而以舟楫爲可棄夫安<lb/>
得爲智邪<lb/>
　　　鑱<lb/>
用汝芟夷或封殖崇善去惡乃厥職<lb/>
念民勞謹民時順民欲惠民灾<lb/>
　　　耒耜<lb/>
勞思善敏豐財<lb/>
安厥匱恬厥勩業勿貳世長利<lb/>
牛之力不可劇土之宜不可易牛劇則敗土易無稼<lb/>
　　　箠<lb/>
<pb n="KR4e0074_SBCK_001-13a"/>
勞則息母既其力力竭則斃於汝乎何益<lb/>
　　　鞍<lb/>
道役智智役力智之不如惟汝所適任智而不知道<lb/>
人將汝役<lb/>
馳驟易劇不若徐行不息易劇者緩不息致逺<lb/>
　　　轡<lb/>
操縱有術駑猶良用違其才騏驥亡以寛馭民邦乃<lb/>
昌<lb/>
　　　車<lb/>
以廣載以剛運險則止易則進衆材得職乃不僨<lb/>
<pb n="KR4e0074_SBCK_001-13b"/>
衆噐堅車乃良百戰得賢成乃光朽轅腐輻乘者殃<lb/>
　　雜誡<lb/>
人孰爲重身爲重身孰爲大學爲大天命之全天爵<lb/>
之貴備乎心身不亦重乎不學則夷乎物學則可以<lb/>
守身可以治民可以立教學不亦大乎學者聖人所<lb/>
以助乎天也天設其倫非學莫能敦人有恒紀非學<lb/>
莫能序故賢者由學以明不賢者廢學以昏大匠成<lb/>
室材木盈前程度去取沛然不亂者繩墨素定也君<lb/>
子臨事而不眩制變而不擾者非學安能定其心哉<lb/>
學者君子之繩墨也治天下如一室發于心見于事<lb/>
<pb n="KR4e0074_SBCK_001-14a"/>
出而不匱煩而不紊不學者其猶盲乎手揣足行物<lb/>
至而莫之應<lb/>
　　　右第一章<lb/>
治人之身不若治其心也使人畏威不若使人畏義<lb/>
也治身則畏威治心則畏義畏義者其於不善不禁<lb/>
而莫能爲畏威者禁之而莫敢爲不敢之與不能何<lb/>
啻陵谷<lb/>
　　　右第二章<lb/>
養身莫先於飲食養心莫要於禮樂人未嘗一日舎<lb/>
飲食何獨於禮樂而棄之乎尊所賤而卑所貴失莫<lb/>
<pb n="KR4e0074_SBCK_001-14b"/>
甚焉<lb/>
　　　右第三章<lb/>
學術之㣲四蠧害之也文姦言摭近事窺伺時勢趨<lb/>
便投隙以貴冨爲志此謂利祿之蠧耳剽口衒詭色<lb/>
淫辭非聖賢而自立果敢大言以高人而不顧理之<lb/>
是非是謂務名之蠧鈎摭成說務合上古毀訾先儒<lb/>
以謂莫我及也更爲異義以惑學者是謂訓詁之蠧<lb/>
不知道徳之㫖雕飾綴緝以爲新竒鉗齒刺舌以爲<lb/>
簡古於世無所加益是謂文辭之蠧四者交作而聖<lb/>
人之學亡矣必也本諸身見諸政教可以成物者其<lb/>
<pb n="KR4e0074_SBCK_001-15a"/>
惟聖人之學乎去聖道而不循而惟蠧之歸甚哉其<lb/>
惑也<lb/>
　　　右第四章<lb/>
爲政有二日知體稽古審時缺一焉非政也何謂知<lb/>
體自大臣至胥吏皆有體違之則爲罔先王之治法<lb/>
詳矣不稽其得失而肆行之則爲野時相逺也事相<lb/>
懸也不審其當而惟古之拘則爲固惟豪傑之士智<lb/>
周乎人情才逹乎事爲故行而不罔不野不固<lb/>
　　　右第五章<lb/>
古之仕者將以及物今之仕者將以適已及物而仕<lb/>
<pb n="KR4e0074_SBCK_001-15b"/>
樂也適已而棄民耻也與其貴而耻孰若賤而樂故<lb/>
君子難仕<lb/>
　　　右第六章<lb/>
古之治具五政也教也禮也樂也刑罰也今亡其四<lb/>
而存其末欲治功之逮古其能乎哉不復古之道而<lb/>
望古之治猶陶瓦而望其成鼎也<lb/>
　　　右第七章<lb/>
定天下之爭者其惟井田乎弭天下之暴者其惟比<lb/>
閭族䣊之法乎有恒分而知恒道奚由亂<lb/>
　　　右第八章<lb/>
<pb n="KR4e0074_SBCK_001-16a"/>
三代之化民也周而神後世之禁民也嚴而拙不知<lb/>
其拙也而以古爲迂孰迂也哉<lb/>
　　　右第九章<lb/>
化於未萌之謂神止於未爲之謂明禁於巳著之謂<lb/>
察亂而後制之謂瞽秦漢之治其瞽也與不師古而<lb/>
瞽之師孰謂之非瞽也<lb/>
　　　右第十章<lb/>
貧國有四而凶荒不與焉聚歛之臣貴則國貧勲戚<lb/>
任子則國貧上好征伐則國貧賂賄行于下則國貧<lb/>
冨國有四而理財不與焉政平刑簡也民樂地闢也<lb/>
<pb n="KR4e0074_SBCK_001-16b"/>
上下相親也昭儉而尚徳也此冨國之本也<lb/>
　　　右第十一章<lb/>
國不患乎無積而患無政家不患乎不冨而患無禮<lb/>
政以節民民和則親上而國用足矣禮以正倫倫序<lb/>
得則衆志一家合爲一而不富者未之有也<lb/>
　　　右第十二章<lb/>
學古而不逹當世之事鄙木之士也通乎事變而不<lb/>
本於道術權詐之士也鄙木者不足用權詐者不可<lb/>
用而善恱人及其失也未愈於詐聞以權詐亡國矣<lb/>
未聞鄙木者之僨事也故君子尚朴而不尚華與其<lb/>
<pb n="KR4e0074_SBCK_001-17a"/>
詐也寧木<lb/>
　　　右第十三章<lb/>
仕之道三誠以格君正以持身仁以恤民而不以利<lb/>
禄撓乎中一存乎利禄則凡所爲者皆狥乎人狥人<lb/>
者失其天失天而得人愈貴而猶賤也<lb/>
　　　右第十四章<lb/>
柔仁者有後剛暴者難繼仁者陽之属天之道也生<lb/>
之類也暴者隂之属地之道也殺之類也好生者祥<lb/>
好殺者殃天行也<lb/>
　　　右第十五章<lb/>
<pb n="KR4e0074_SBCK_001-17b"/>
爲家以正倫理别内外爲本以尊祖睦族爲先以勉<lb/>
學脩身爲教以樹藝蓄牧爲常守以節儉行以慈譲<lb/>
足巳而濟人習禮而畏法亦可以寡過矣<lb/>
　　　右第十六章<lb/>
禮本於人情以制人情泥則拘越則肆折衷焉斯可<lb/>
巳古之庻人祭不及祖漢以下及三世非越也人情<lb/>
所不能已也古過於薄今過於厚則從於厚今過於<lb/>
薄不若古之美則惟古是從禮近於厚雖非古猶古<lb/>
也<lb/>
　　　右第十七章<lb/>
<pb n="KR4e0074_SBCK_001-18a"/>
古禮之亡也人不知事親之道今䘮禮朝夕奠之儀<lb/>
其事生之常禮乎孔子曰至於犬馬皆能有養不敬<lb/>
何以別乎噫行者鮮矣<lb/>
　　　右第十八章<lb/>
三年之䘮自中出者也非強乎人也因其心之不安<lb/>
莞簞也故枕由寢苫因其心之不甘於肥厚也故啜<lb/>
粟飲水因其不忍佚樂也故居外次不聞樂豈制於<lb/>
禮而不爲哉情之不能止也今世之能䘮者寡矣飲<lb/>
食居處如平時談笑容服無所更變古之戮民與欲<lb/>
正天下之俗非始諸此夫安始<lb/>
<pb n="KR4e0074_SBCK_001-18b"/>
　　　右第十九章<lb/>
君子事親以誠縁情以禮知其無益而僞爲之非誠<lb/>
也惑異教而兾冥福者非僞乎聖賢所不言而不合<lb/>
乎道者非禮也化乎異端而奉其教者豈禮也哉事<lb/>
不由禮者夷也夷者夷之死不祔乎祖<lb/>
　　　右第二十章<lb/>
孝子之愛親無所不至也生欲其夀凢可以養生者<lb/>
皆盡心焉死欲其傳凢可以昭掦後世者復不敢忽<lb/>
焉養有不及謂之死其親沒而不傳道之謂之物其<lb/>
親斯二者罪也物之尤罪也是以孝子修徳修行以<lb/>
<pb n="KR4e0074_SBCK_001-19a"/>
今聞加乎祖考守職立功以顯號遺乎祖考稱其善<lb/>
属諸人而薦譽之俾乆而不忘逺而有光今之人不<lb/>
然豐於無用之費而嗇於顯親之禮以妄自誑而不<lb/>
以學自勉不孝莫大焉<lb/>
　　　右第二十一章<lb/>
國之本臣是也家之本子孫是也忠信禮譲根於性<lb/>
化於習欲其子孫之善而不知教是自棄其家也<lb/>
　　　右第二十二章<lb/>
爲子孫者欲其慤不欲其浮欲其循循然不欲其額<lb/>
額然循循者善之徒額額者惡之符<lb/>
<pb n="KR4e0074_SBCK_001-19b"/>
　　　右第二十三章<lb/>
士不可以不知命人之所志無窮而所得有涯者命<lb/>
也使智而可得富貴則孔孟南靣矣使德而可以致<lb/>
福逺禍則羑里匡人之厄無從至矣使君子必爲人<lb/>
所尊則賢者無不遇矣命不與人謀也久矣安之故<lb/>
常有餘違之故常不足<lb/>
　　　右第二十四章<lb/>
處俗而不忤者其和乎其弊也流而無立持身而不<lb/>
撓者其介乎其弊也厲而多過介以植其内和以應<lb/>
乎外斯庻矣乎<lb/>
<pb n="KR4e0074_SBCK_001-20a"/>
　　　右第二十五章<lb/>
非義之利腊毒可喜之事蔵悔易恱之人難近萬全<lb/>
之舉多怨君子知其然功茍可成不沮於怨也人果<lb/>
不可近不受其恱也事之適意必思其艱利之可取<lb/>
先慮其患故名立而身完也<lb/>
　　　右第二十六章<lb/>
一年之勞爲數十年之利十年之勞爲數百年之利<lb/>
者君子爲之君子之爲利利人小人之爲利利巳<lb/>
　　　右第二十七章<lb/>
君子有四貴學貴要慮貴逺信貴篤行貴果<lb/>
<pb n="KR4e0074_SBCK_001-20b"/>
　　　右第二十八章<lb/>
好義如飲食畏利如蛇<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>居官如居家愛民如愛身<lb/>
者其惟貞惠公乎釋書而爲治而政無不習也去位<lb/>
而處野而色未嘗異也是以不以才自名而才者莫<lb/>
能及不以道自任而君子推焉世俗之學豈足以窺<lb/>
之乎<lb/>
　　　右第二十九章<lb/>
儒者之學其至聖人也其用王道也周公沒而其用<lb/>
不行世主視儒也藝之而巳矣嗚呼孰謂文武周公<lb/>
而不若商君乎<lb/>
<pb n="KR4e0074_SBCK_001-21a"/>
　　　右第三十章<lb/>
人或可以不食也而不可以不學也不食則死死則<lb/>
巳不學而生則入于禽獸而不知也與其禽獸也寧<lb/>
死<lb/>
　　　右第三十一章<lb/>
待人而知者非自得也待物而貴者非至貴也<lb/>
　　　右第三十二章<lb/>
不怍于心合乎天足乎巳及乎人而無容心焉其惟<lb/>
君子哉<lb/>
　　　右第三十三章<lb/>
<pb n="KR4e0074_SBCK_001-21b"/>
尚鬼之國多病好利之人多貧禍不可避也利不可<lb/>
求也有心於避禍者禍之所趨嗜利無厭者害必從<lb/>
之故君子信道而安命<lb/>
　　　右第三十四章<lb/>
人之不幸莫過於自足恒若不足故足自以爲足故<lb/>
不足甕盎易盈以其狹而拒也江海之深以其虚而<lb/>
受也虚巳者進徳之基<lb/>
　　　右第三十五章<lb/>
政之弊也使天下尚法學之弊也使學者尚文國無<lb/>
善治世無聖賢二者害之也何尤乎人<lb/>
<pb n="KR4e0074_SBCK_001-22a"/>
　　　右第三十六章<lb/>
愛其子而不教猶爲不愛也教而不以善猶爲不教<lb/>
也有善言而不能行雖善無益也故語人以善者非<lb/>
難聞善而不懈者爲難<lb/>
　　　右第三十七章<lb/>
金玉犀具非産於一國而聚於一家者以好而集也<lb/>
人誠好善善出於天下皆將爲吾用奚必盡出於巳<lb/>
哉智而自用不若聞善而服之懿也才而自爲不若<lb/>
任賢之速也<lb/>
　　　右第三十八章<lb/>
<pb n="KR4e0074_SBCK_001-22b"/>
　　學箴九首<hi>有序</hi>
昔之爲學者經無恒說師無恒道隨其意之所向而<lb/>
欲自逹於古爲功勞而成效寡今之世異乎此逺矣<lb/>
經出於一家之言而道槩於聖賢之中苟務學焉宜<lb/>
無不至而人才之難反有甚於昔者豈非不得其方<lb/>
也哉作九箴以自省且以戒人<lb/>
　　　擇好<lb/>
不好而學勞而罔獲不慎而好曷底乎道或好其迹<lb/>
或好其辭匪不能好其好者卑三千之徒莫非竒士<lb/>
聖云好學惟顔氏子俯仰自得泊乎無言彼豈區區<lb/>
<pb n="KR4e0074_SBCK_001-23a"/>
急於有聞嗟爾奚爲以名自累名也可懷顔亦可媿<lb/>
　　　慎習<lb/>
以身範俗者聖賢之爲不化於俗者中人之資與俗<lb/>
推移匪愚則何古之爲學所以行道通則爲汙介則<lb/>
爲矯較其所近介愈於通失已雖殊違道則同夷群<lb/>
混世欲與道俱懼汝忽焉小人之趨余茲戒汝篤慎<lb/>
厥守不有古人可師與友聖則汝師賢尚友之彼亦<lb/>
何人汝寧弗思<lb/>
　　　明義<lb/>
明於義者於利也輕授之天下不以爲榮茍爲所移<lb/>
<pb n="KR4e0074_SBCK_001-23b"/>
皆可欲者快意陳前身亦可舎一念之動一髪之間<lb/>
相去㡬何爲陵爲淵勿以其㣲殆曰可受㣲之不察<lb/>
大者何有聖有伊尹放主於桐海内帖然服其至公<lb/>
人見遺錢縱目私睨市兒抵掌訾其貪利尹獨何道<lb/>
舉世不疑心無所利曰汝信之惟利之喻害于而躬<lb/>
行義之報愽乎無窮擇義在我聖亦可企勿謂古之<lb/>
人吾不敢至<lb/>
　　　辨疑<lb/>
不善學之人不能有疑謂古皆是曲爲之辭過乎智<lb/>
者疑端百出詆呵前古摭其遺失學匪疑不明而疑<lb/>
<pb n="KR4e0074_SBCK_001-24a"/>
惡乎鑿疑而能辨斯爲善學勿以古皆然或有非是<lb/>
勿負汝能言人或勝汝忘彼忘我忘古與今道充天<lb/>
地將在汝心<lb/>
　　　虚受<lb/>
中之虚取善於人沛然有餘實其内自以爲至人不<lb/>
汝惎天下之善天下同之汝不自私孰匪汝師一夫<lb/>
之識其復能㡬禁爾不思貴巳賤彼舜禹之聖猶取<lb/>
人言汝曷不然汝豈誠賢<lb/>
　　　知要<lb/>
何以治已何以治人聖承賢繼何革何因爲學不難<lb/>
<pb n="KR4e0074_SBCK_001-24b"/>
知要爲貴識其大端勉焉可至不察其本而玩其華<lb/>
窮竒極博於道何加聖賢之學皆以用世不宜於行<lb/>
斯爲一藝天之卑汝靡有不全汝忍狹之不畏於天<lb/>
　　　篤信<lb/>
命輪人爲弓強之不從俾鼎人爲瓦迫之不可工守<lb/>
其業猶不以利移舎古狥今可以士爲仁義吾内爵<lb/>
禄其外内爲外屈失其天貴蹈道自我夫豈由人不<lb/>
求合於世斯爲天民<lb/>
　　　慎獨<lb/>
人或可欺天實汝司人不汝窺汝心自知噫存心如<lb/>
<pb n="KR4e0074_SBCK_001-25a"/>
事天爲敬之基<lb/>
　　　篤行<lb/>
中人慕道如童賛日知其爲明不知其質日不可邇<lb/>
道非日比擴而行之在我而巳一身非㣲天下非大<lb/>
勢有屈伸道無隆隘勿敏於言而怠於行維恒若不<lb/>
足以底于成<lb/>
　　四憂箴<hi>有序</hi>
孔子之聖不待勉而成然恐夫徳不修學不講義不<lb/>
即徙過不能改則引以爲巳憂今人之質不足㡬聖<lb/>
人也决矣而未見有以四者爲憂者其卒歸於愚也<lb/>
<pb n="KR4e0074_SBCK_001-25b"/>
奚恠焉余懼爲愚之歸也箴其闕以自勉<lb/>
　　　修徳<lb/>
古人言學修其在已巳無所得猶不學爾惟徳之務<lb/>
必勉於爲譬諸飲食必飽爲期方其巳飽不憂其餒<lb/>
無以繼之餒可立待是以賢哲務徳是修行以終身<lb/>
恒以爲憂一事之成一行之蹈豈云匪徳貴乎彌邵<lb/>
知不逮舜仁不逮堯曰伊曰周徳音孔昭彼與吾同<lb/>
作則萬世獨爲凡民寧不有愧充之俾崇擴之俾洪<lb/>
主敬力行不息其功成無爲能盈無爲足聖之不如<lb/>
而汝自局汝不是思汝年日加暨其巳晩汝憂則那<lb/>
<pb n="KR4e0074_SBCK_001-26a"/>
　　　講學<lb/>
聖於萬理皎若日月不資修治洞見毫髪猶必講學<lb/>
以辨是非嗟今之人乃謂有知性命之㣲政教之大<lb/>
逺徹古今廣溢覆載孰可自淑孰可及民損益弛張<lb/>
奚後奚先汝之不講粉飾掩護事變臨前左右失措<lb/>
古君子爲學要而不華任之天下如治其家惑矣今<lb/>
之人以華爲貴空言自誑道則不至咨汝講學大本<lb/>
是求勿狹以陋勿駁以浮心與道俱鬼神與謀憂巳<lb/>
之不逮後則無憂<lb/>
　　　徙義<lb/>
<pb n="KR4e0074_SBCK_001-26b"/>
聞所當爲奮决不疑飈移電馳是謂勇於自治知其<lb/>
爲義可否進退怯於爲善䧟溺也易聖賢雖大惟勇<lb/>
可成勿安於非義謂吾不能義不即徙聖猶憂之汝<lb/>
不憂乎忍自絶於善而甘爲小人之儔乎<lb/>
　　　改過<lb/>
昔爲不善今悟其愆能立改之不失爲賢言曰既出<lb/>
事曰既徃懲創不嚴其惡日長理欲之際義利之間<lb/>
精察其㡬勿就所安折其始萌覺於將發盪摩翳昏<lb/>
存其昭晣作聖之學必謹自茲顔子不貳爲萬世師<lb/>
勿恃能改無過爲貴以有過爲憂顔樂可致<lb/>
<pb n="KR4e0074_SBCK_001-27a"/>
　　箴四首<hi>有序</hi>
無以過人者衆人之流而求異於人者又君子之所<lb/>
不取也然則將何所從哉合乎天不合乎人同乎道<lb/>
不同乎時雖不求異於人而過人也逺矣余病乎未<lb/>
能而學焉欲自至近者始作箴以自朂<lb/>
　　　口<lb/>
不宜言而言是佞之徒宜言而不言是愚之符佞爲<lb/>
憸人愚爲鄙夫宜言而言人誰汝惡宜黙而黙人誰<lb/>
汝怒我言以道彼惡何傷我黙以義彼怒彼狂惟道<lb/>
之從勿狥乎人狥人違道與愚佞均天之生爾將以<lb/>
<pb n="KR4e0074_SBCK_001-27b"/>
明道狂波墜緒汝障汝紹勿肆於冥合乎大中惟翼<lb/>
聖之經<lb/>
　　　身<lb/>
人之營營汝則凝凝人之幡幡汝則安安相彼君子<lb/>
知嶽如河小人輕儇如䑕如蛾嗟時之人蛾䑕是效<lb/>
不死于機卒殺于燎嶽以靜壽河以廣容式其深崇<lb/>
以鎮于家邦<lb/>
　　　食<lb/>
凡民之生食必有事徒食不事惟犬豕類犬以禦盗<lb/>
豕以供祀人之無益非二物比美貌長軀號名爲儒<lb/>
<pb n="KR4e0074_SBCK_001-28a"/>
智出物下孰云非愚我告汝訓臨食必思思而無媿<lb/>
汝則食之汝業不修汝徳不益汝心有媿雖餒勿食<lb/>
汝學汝仕推是無違思而有得力見於爲功施天下<lb/>
萬鍾非奢無徳於人瓢粟猶多汝思而食省于斯言<lb/>
誰謂道逺將得其門<lb/>
　　　寢<lb/>
聖哲之寢心亦有思思而爲善厥徳沛如彼闇之思<lb/>
在乎利欲長惡滋凶惟日不足周公待旦大猷以成<lb/>
跖起鷄鳴死以盗稱其思則同其績曷殊中夕不寐<lb/>
撫心以圖<lb/>
<pb n="KR4e0074_SBCK_001-28b"/>
　　克畏箴<lb/>
於皇上帝降衷于人五性統心宰制此身如國之君<lb/>
如兵之帥百職萬夫罔敢乖悖禀氣或偏梏其天明<lb/>
外與物交私欲乃萌淫哇誘耳靡曼眩目言發於躁<lb/>
形動於欲或亂以酒或肆以狂詭隨爲柔狠虐爲剛<lb/>
顛倒謬迷舉違其正敗類賊倫斵䘮天性當其方昏<lb/>
恬謂宜然中夜静思夫豈吾天廼奮而悲亟改前轍<lb/>
遏於横流撲於始發若去蟊賊若戡姦兇皷勇直前<lb/>
不留寸蹤抉彼隂霾洗滌日月秉禮持敬作我斧鉞<lb/>
孤光既囘萬類復初思前之爲䧟於嚚愚今幸克之<lb/>
<pb n="KR4e0074_SBCK_001-29a"/>
敢弗戒懼操存稍怠恐其逸去屋漏之闇對越有嚴<lb/>
一念之㣲鬼神降監勿安所安勿嗜所嗜易失惟言<lb/>
難成惟事圖巨於細履坦若巇跬歩或差萬馬莫追<lb/>
内謹其㡬外防其誘盤盂機穽袵席師保可畏在心<lb/>
豈彼蒼蒼心之操縱身與存亡表裏交修本末一致<lb/>
作聖之基敬戒勿墜<lb/>
　　勵志箴<lb/>
天賦純命赫赫皇皇肆人受之厥質匪常或柔或剛<lb/>
或粗或龎惟上聖允臧爲民之綱天命上聖綱紀人<lb/>
極肖天之能克有成徳發之爲猷動之爲則播爲嘉<lb/>
<pb n="KR4e0074_SBCK_001-29b"/>
言時靡瑕<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>如陶如冶如春如秋如元氣之運如江<lb/>
河之流民咸仰之莫覿厥由舉民于大中佐天洪休<lb/>
昔在堯舜邁烈百王亦有湯武易亂以康弼其令謨<lb/>
惟群哲有光翕萃駿昌道以大行周徳衰止玄聖以<lb/>
作以言爲政以詔以覺其徳天地其用粟帛妙乎無<lb/>
方於廓景鑠相在後君子孰不是儀永言千古疇克<lb/>
類之有扶而崇有淪而卑有閑于事而本則遺惟昔<lb/>
炎宋天擴其蔀篤生俊哲旁魄先後導流于源擇苗<lb/>
于莠用爲飲食作爲師保穣穣者舒擅於中區譬彼<lb/>
夏屋既搆既除曽是弗居困踣路衢慨懐古昔慚愧<lb/>
<pb n="KR4e0074_SBCK_001-30a"/>
交如閔子㣲陋夙亶顓魯父師之訓纉引先緒昭哉<lb/>
先子靖恭好古匪仁弗服匪禮弗處爰求懿徳以淑<lb/>
後生秩秩嘉謨渢渢徳馨何惑不祛何昧不明歛之<lb/>
毫芒散周八紘予實不類聞善鮮蹈眩瞀于華罔臻<lb/>
厥奥持循不武過慝莫告惟怠荒之懐是用不得其<lb/>
要惟日惟月則弗我舎聖功誕遐曽弗我屇童也植<lb/>
志壮也則懈内愧於心若膚叢于蠆在昔多士卓爾<lb/>
早成一間庻㡬揚聖之庭長沙博志諸葛挺英皆夙<lb/>
造乎道爲世凖程子企焉是望若或可及退省于中<lb/>
莫之能立中夜以興攬衣涕泣若鴻鵠在樹靡所止<lb/>
<pb n="KR4e0074_SBCK_001-30b"/>
集視彼澗水其流湜湜未抵于海尚莫能息道雖云<lb/>
逺有志則獲心膂方強焉敢不力誠以爲榦敬以爲<lb/>
植義以爲路禮以爲城俾内無擾而外慕不萌統乎<lb/>
天君百志惟明<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>勁則逺水盈則衍溝澮之溢所及<lb/>
則淺伯禹之績公旦之典豈伊匪人徳劭於勉一體<lb/>
之虧愧不逮人衆徳之弛覆謂宜然謂汝弗知亦既<lb/>
能言知而弗念云誰之愆嗟予小人矢自今始匪口<lb/>
之言惟足之履成巨於㣲陟遐于邇群哲在上用循<lb/>
于前軌<lb/>
　　毀譽箴<lb/>
<pb n="KR4e0074_SBCK_001-31a"/>
余嗜道頗久間徵之毀譽而喜怒之心未忘竊爲物<lb/>
所動也作毀譽箴箴曰人之譽汝戒汝勿喜汝喜而<lb/>
驕汝徳日圯人之毀汝戒汝勿怒汝怒而爭人將汝<lb/>
惡圯爲愚基惡爲禍階内削外戕存者㡬何古之君<lb/>
子學以爲巳聞人之言審巳而已是也吾師否也吾<lb/>
欺過則在彼喜怒何爲無知之人中怯不足以人之<lb/>
言爲巳寵辱人言萬端孰可詰徵苟信不俻負汝之<lb/>
生汝自今後吾告爾法棄汝耳目惟心是察耳目者<lb/>
人心通乎天天而謂然汝何憾焉<lb/>
　　擇交箴<lb/>
<pb n="KR4e0074_SBCK_001-31b"/>
捷捷而趨諾諾而隨靣則爾䛕背則爾非黙黙而方<lb/>
誾誾而正貌不爾是心則爾敬茍信其外不察其中<lb/>
君子之失小人之從友彼小人如飲鴆酒入口雖甘<lb/>
毒則在後與君子朋螫舌逆情始爲難堪輔爾于成<lb/>
有妄人者二者之間援仁襲義以訐以訕求其所爲<lb/>
汙穢莫測是爲務名惟爾之賊交際孔艱厥狀萬端<lb/>
直爲爾傲順謂爾奸傲徳之㐫奸徳之囘不囘不㐫<lb/>
惟道是諧無求人合而合于天人合一時天合萬年<lb/>
　　家人箴十五首<hi>有序</hi>
論治者常大天下而小一家然政行乎天下者世未<lb/>
<pb n="KR4e0074_SBCK_001-32a"/>
嘗乏而教洽乎家人者自昔以爲難豈小者固難而<lb/>
大者反易哉盖骨月之間㤙勝而禮不行勢近而法<lb/>
莫舉自非有徳而躬化發言制行有以信服乎人則<lb/>
其難誠有甚於治民者是以聖人之道必察乎物理<lb/>
誠其念慮以正其心然後推之脩身身既脩矣然後<lb/>
推之齊家家既可齊而不優於爲國與天下者無有<lb/>
也故家人者君子之所盡心而治天下之凖也安可<lb/>
忽哉余病乎徳無以刑乎家然念古之人自脩有箴<lb/>
戒之義因爲箴以攻巳缺且與有志者共勉焉<lb/>
　　　正倫<lb/>
<pb n="KR4e0074_SBCK_001-32b"/>
人有常倫而汝不循斯爲匪人天使之然而汝舎旃<lb/>
斯爲悖天天乎汝棄人乎汝異曷不思耶天以汝爲<lb/>
人而忍自絶爲禽獸之歸耶<lb/>
　　　重祀<lb/>
身烏乎生祖考之遺汝哺汝歠祖考之資此而可忘<lb/>
孰不可爲尚嚴享祀式敬且時<lb/>
　　　謹禮<lb/>
縱肆怠忽人喜其佚孰知佚者禍所自出率禮無愆<lb/>
人苦其難孰知難者所以爲安嗟時之人惟佚之務<lb/>
尊卑無節上下失度謂禮爲僞謂敬不足行悖理越<lb/>
<pb n="KR4e0074_SBCK_001-33a"/>
倫卒取禍刑遜譲之性天實錫汝汝手汝足能俯興<lb/>
拜跽曷爲自賊恣傲不恭人或不汝誅天寧汝容彼<lb/>
有國與民無禮猶敗矧予眇㣲奚恃弗戒由道在巳<lb/>
豈誠難耶敬兹天秩以保室家<lb/>
　　　務學<lb/>
無學之人謂學爲可後茍爲不學流爲禽獸吾之所<lb/>
受上帝之衷學以明之與天地通尭舜之仁顔孟之<lb/>
智聖賢盛徳學焉則至夫學可以爲聖賢侔天地而<lb/>
不學不免與禽獸同歸烏可不擇所之乎噫<lb/>
　　　篤行<lb/>
<pb n="KR4e0074_SBCK_001-33b"/>
位不若人愧耻以求行不合道恬不加修汝徳之凉<lb/>
僥倖高位秪爲賤辱疇汝之貴孝弟乎家義譲乎鄉<lb/>
使汝無位誰不汝臧古人之學脩巳而巳未至聖賢<lb/>
終身不止是以其道碩大光明化行邦國萬世作程<lb/>
汝曷弗效易自滿足無以過人人寧汝服及今尚少<lb/>
不勇於爲迨其將老雖悔何追<lb/>
　　　自省<lb/>
言恒患不能信行恒患不能善學恒患不能正慮恒<lb/>
患不能逺改過患不能勇臨事患不能辨制義患乎<lb/>
巽懦御人患乎剛𥚹汝之所患豈特此耶夫焉可以<lb/>
<pb n="KR4e0074_SBCK_001-34a"/>
不勉<lb/>
　　　絶私<lb/>
厚巳薄人固爲自私厚人薄巳亦匪其宜太公之道<lb/>
物我同視循道而行安有彼此親而宜惡愛之爲偏<lb/>
踈而有善我何惡焉愛惡無他一裁以義加以絲毫<lb/>
則爲人僞天之恒理各有當然孰能無私忘巳順天<lb/>
　　　崇畏<lb/>
有所畏者其家必齊無所畏者必怠而睽嚴厥父兄<lb/>
相率以聽小大祗肅靡敢驕横於道爲順順足致和<lb/>
始若難能其美實多人各自賢縱私殖利不一其心<lb/>
<pb n="KR4e0074_SBCK_001-34b"/>
禍敗立至君子崇畏畏心畏天畏巳有過畏人之言<lb/>
所畏者多故卒安肆小人不然終履憂畏汝今奚擇<lb/>
以保其身無謂無傷䧟于小人<lb/>
　　　懲忿<lb/>
人言相忤遽愠以怒汝之怒人彼寧不惡惡能興禍<lb/>
怒實招之當忿之發宜忍以思彼言誠當雖忤爲益<lb/>
忤我何傷適見其直言而不當乃彼之狂狂而能容<lb/>
我道之光君子之怒審乎義理不深責人以厚處巳<lb/>
故無怨惡身名不隳輕忿易忤小人之爲人之所慕<lb/>
實在君子考其所由君子鮮矣言出乎汝烏可自爲<lb/>
<pb n="KR4e0074_SBCK_001-35a"/>
以道制欲母縱汝私<lb/>
　　　戒惰<lb/>
惟古之人既爲聖賢猶不敢息嗟今之人安於卑陋<lb/>
自以爲徳舒舒其學肆肆其行日月邁矣將何成名<lb/>
昔有未至人閔汝少壮不自強忽其既耄於乎汝乎<lb/>
進乎止乎天實望汝云何而忍無聞以沒齒乎<lb/>
　　　審聴<lb/>
聴言之法平心易氣既究其詳當察其意善也吾從<lb/>
否也舎之勿輕於信勿逆於疑近習小夫閨閤嬖女<lb/>
爲䜛爲佞類不足取不幸聴之爲患實深宜力拒絶<lb/>
<pb n="KR4e0074_SBCK_001-35b"/>
杜其邪心世之昏庸多惑乎此人告以善反謂非是<lb/>
家國之亡匪天伊人尚審爾聴以正厥身<lb/>
　　　謹習<lb/>
引卑趨高歳月劬勞習乎汙下不日而化惟重惟黙<lb/>
守身之則惟詐惟佻致患之招嗟嗟小子以患爲美<lb/>
側媚傾邪矯飾誕詭告以禮義謂人巳欺安於不善<lb/>
莫覺其非彼之不善爲徒孔多懼其化汝不慎如何<lb/>
　　　擇術<lb/>
古之爲家者汲汲於禮義禮義可求而得守之無不<lb/>
利也今之爲家者汲汲於財利財利求未必得而有<lb/>
<pb n="KR4e0074_SBCK_001-36a"/>
之不足恃也舎可得而不求求其不足恃者而以不<lb/>
得爲憂咄嗟乎若人吾於汝也奚尤<lb/>
　　　慮逺<lb/>
無先巳私而後天下之慮無重外物而忘天爵之貴<lb/>
無以耳目之娯而爲腹心之蠧無茍一時之安而招<lb/>
終身之累難操而易縱者情也難完而易毀者名也<lb/>
貧賤而不可無者志節之貞也冨貴而不可有者意<lb/>
氣之盈也<lb/>
　　　慎言<lb/>
義所當出黙也爲失非所宜言言也爲愆愆失奚自<lb/>
<pb n="KR4e0074_SBCK_001-36b"/>
不學所致二者孰得寧過於黙聖於鄉黨言若不能<lb/>
作法萬年世守爲經多言違道適貽身害不忍湏臾<lb/>
爲禍爲敗莫大之惡一語可成小忿不思罪如丘陵<lb/>
造怨興戎招尤速咎孰爲之端鮮不自口是以吉人<lb/>
必寡其辭捷給便佞鄙夫之爲汝今欲言先質乎理<lb/>
於理或乖慎弗啓齒當言則發無縱誕詭匪善曷陳<lb/>
匪義曷謀善言取辱則非汝羞<lb/>
　　四箴<lb/>
　　　父子<lb/>
子孝寛父心斯言誠爲確不患父不慈子賢親自樂<lb/>
<pb n="KR4e0074_SBCK_001-37a"/>
父母天地心大小無厚薄大舜日䕫䕫瞽叟亦允若<lb/>
　　　夫婦<lb/>
夫以義爲良婦以順爲令和樂禎祥來乖戾灾禍應<lb/>
舉案必齊眉如賔互相敬牝鷄一晨鳴三綱何由正<lb/>
　　　兄弟<lb/>
兄湏愛其弟弟必㳟其兄勿以纎毫利傷此骨肉情<lb/>
周公賦棠棣田氏感紫荆連枝復同氣婦言慎勿聴<lb/>
　　　朋友<lb/>
損友敬而逺益友宜相親所交在賢徳豈論富與貧<lb/>
君子淡如水歳久情愈真小人口如蜜轉眼如讎人<lb/>
<pb n="KR4e0074_SBCK_001-37b"/>
　　九箴<hi>有序</hi>
臣以迂陋過承睿知兹者考文還自京師敬奉教令<lb/>
侍世子殿下講學伏觀世子殿下天性高明學業超<lb/>
卓顧臣何能有禆萬一竊惟古人忠愛乎君者必有<lb/>
箴戒之辭臣無似敢取聖賢之意作箴九首以獻講讀<lb/>
之暇倘賜覽觀或可爲懋徳之一助臣不任惶恐之至<lb/>
　　　敬天<lb/>
人之有生受命于天動作起居奉以周旋苟或弗敬<lb/>
是慢天理既違天常亦紊人紀是以聖哲祗慎小心<lb/>
事無鉅細罔有不欽逸欲靡存怠肆靡作順天而行<lb/>
<pb n="KR4e0074_SBCK_001-38a"/>
俯仰無怍純乎天徳與聖爲徒保國撫民可不敬夫<lb/>
　　　守訓<lb/>
聖皇有訓傳之萬年惟克慎守乃爲仁賢制度有常<lb/>
尊卑有叙愛親忠君恤民禮士大而治國近之脩身<lb/>
孰爲之綱在敬與勤敬則心明萬理不昧勤則身泰<lb/>
所爲無怠精思篤行大訓是循能循聖道是爲賢君<lb/>
　　　本孝<lb/>
身乎奚自實本乎親惟能盡孝斯可成仁况兹有國<lb/>
神民是主至徳無虧庻政以舉温顔抑氣先意承歡<lb/>
膳宰視食司衣問寒未言而畏不怒而恐志靡自專<lb/>
<pb n="KR4e0074_SBCK_001-38b"/>
事無妄動正躬謹行非禮不由君親既安心乃無憂<lb/>
惟古文王事父盡孝著於禮經萬世是效儲王睿哲<lb/>
尚其師之勿謂聖人我不敢爲<lb/>
　　　正學<lb/>
古學務實體立用隨始諸身心驗於設施後世失之<lb/>
攻乎文藝觀聴是娯道徳是棄王者之學以古爲師<lb/>
窮理正心固守勇爲法尭爲仁法舜盡孝視民如傷<lb/>
文王是效簡册所陳善政嘉猷取之自治奚暇外求聖<lb/>
賢立教要而不煩昧者溺心疲憊空言漢之賢王東平<lb/>
稱最篤行爲善垂範百世魏有陳思徒事文章徳業無<lb/>
<pb n="KR4e0074_SBCK_001-39a"/>
傳識者弗臧聖明御世好善崇徳鍳乎成憲永康邦國<lb/>
　　　推仁<lb/>
天地之徳廣厚無垠蔽以一言莫過乎仁萬生芸芸<lb/>
天孰不愛爰命人君天工是代圎顱方趾共本異形<lb/>
茍揆厥初皆若同生聖人之心博施濟衆一夫失所<lb/>
如抱疾痛燠念民寒飽思民飢巳享安逸恐民之疲<lb/>
不奪其時不盡其力開其昏愚賑其灾厄衆庻樂業<lb/>
國乃富強上不恤下非禮之常蕩蕩大藩哲王所受<lb/>
世篤至仁千載是守<lb/>
　　　謹禮<lb/>
<pb n="KR4e0074_SBCK_001-39b"/>
人情難制譬之河江禮以正俗爰立大防上而朝廷<lb/>
下建閭里自身及家莫不有禮君臣以定父子以親<lb/>
夫婦昆弟舉得其倫大法既昭衆志咸一綱紀相維<lb/>
名分有秩禮之爲治析於未萌不能謹禮刑措奚能<lb/>
賢哲知本檢身克已言動之㣲履繩蹈矩以此使臣<lb/>
必效其忠以此臨民必致其恭爲國以禮聖有明訓<lb/>
敬徳罔愆永垂令聞<lb/>
　　　崇儉<lb/>
天地生財以養庶民宰制之柄在乎人君節已厚人<lb/>
不專其利崇儉黜欲邦國乃𥙿茍恃富侈奢泰是夸<lb/>
<pb n="KR4e0074_SBCK_001-40a"/>
既損令徳民用咨嗟明明聖皇以儉率下尚朴懲奢<lb/>
天下從化囊帷革履史䇿見褒象筯玉杯賢臣所憂<lb/>
得失之原勸戒罔極千古爲鍳慎乃儉徳<lb/>
　　　無逸<lb/>
天徳剛健不已于行日月旋運無息故明人處兩間<lb/>
烏可放逸耽樂是從憂所自出舜禹至聖尚戒慢逰<lb/>
日昃不遑西伯興周古有格言燕安鴆毒汲汲爲善<lb/>
猶恐不足人之有心易縱難收必學古道乃可自修<lb/>
目視簡編心惟奥㫖匪賢弗親匪善弗履造次無失<lb/>
寤寐靡忘日求至樂罔或怠荒觀省徃行爲法爲戒<lb/>
<pb n="KR4e0074_SBCK_001-40b"/>
察理既精勇爲不懈忠孝仁義日勉行之充乎徳業<lb/>
發乎文辭勤政之基由此而積敬于庻事日新不息<lb/>
　　　慮逺<lb/>
處乎尊位宜逺其謀其逺伊何千載九州常人所知<lb/>
止乎旦夕聊樂一時不知憂戚茍安一已慮不及人<lb/>
寧謂天下皆切吾身聖哲存心廣大周悉慮無不至<lb/>
念無不極正身立徳以𥙿後昆作範垂憲澤𬒳無垠<lb/>
警畏憂勤無或怠肆天下後世終蒙其利<lb/>
　　慎齋箴<hi>有序</hi>
人之持身立事常成於慎而敗於縱縱猶之火一燎<lb/>
<pb n="KR4e0074_SBCK_001-41a"/>
而不可收慎猶之奉盈心存於敬而兢兢弗忘則不<lb/>
至於顛覆故君子惟慎之爲貴里人王君仲臧嘗病<lb/>
夫人以縱取敗懲其失名其室曰慎齋余聞而喜其<lb/>
志欲其久而不懈也箴以告之箴曰縱轡以馳忽而不<lb/>
思康荘險巇惟惕惟慄虞其遺失履坎而佚惑乎世之<lb/>
人以肆爲可常怠不知檢率取危亡汝放於言言孰之<lb/>
信不慎於行孰汝之順言爲徳符行爲徳機二者不慎<lb/>
于悖之歸有覺齋居以慎作則匪嘉厥名将飾爾徳欲<lb/>
言而思勿爽於宜勿爲詭誕以啓厲階将行而思必由<lb/>
乎義勿人之從惟天是畏天之昭昭靡幽不臨逰鍳汝<lb/>
<pb n="KR4e0074_SBCK_001-41b"/>
體息鍳汝心由粗而精由㣲而鉅敬慎無愆朂哉君子<lb/>
　　宗儀九首<hi>有序</hi>
君子之道本於身行諸家而推於天下則家者身之<lb/>
符天下之本也治之可無法乎徳修於身施以成化<lb/>
雖無法或可也而古之正家者常不敢後法盖善有<lb/>
餘而法不足法有餘而守之之人不足家與國通患<lb/>
之况俱無焉者乎余徳不能化民而竊有志於正家<lb/>
之道作宗儀九篇以告宗人庻㡬賢者因言以趨善不<lb/>
賢者畏義而逺罪他日於大者有行焉或者其始於此<lb/>
　　　尊祖<lb/>
<pb n="KR4e0074_SBCK_001-42a"/>
人之異於物者以其知本也其所以知本者以其禮<lb/>
義之性根於天俻於心粹然出於萬物故物莫得而<lb/>
類之今夫形禪而氣續者人與物之所同也渇而飲<lb/>
餒而噉勞而瘁逸而嬉者人與物不相逺也卒之人<lb/>
貴而物賤者何哉人能知尊其身之所自出而物不<lb/>
能也故生而敬事之爲之甘膬豐柔之味以養其口<lb/>
爲之華軟温美之服以養其體爲之采色以養其目<lb/>
爲之馨香以養其鼻順其所欲以養其心猶以爲未<lb/>
至也於是飾身惇行以養其德令聞嘉譽以養其名<lb/>
著其徳美於天下後世使之沒而不忘久而彌章君<lb/>
<pb n="KR4e0074_SBCK_001-42b"/>
子之爲人子孫非以養生爲貴而以奉終爲貴非以<lb/>
奉終爲難而以思孝廣愛爲難蔵于墓祀于廟自天<lb/>
子逹于士隆卑廣狹不同而其致一也故天子七諸<lb/>
侯五大夫三士二官師一庻人寢乎薦自外爲之制<lb/>
者由乎人孝敬之情出於天由乎人者不可踰也本<lb/>
乎天者夫寧有強之者哉天之命也人雖至昏弱也<lb/>
甚無知也過先祖之墓未有不動心者時焉而祀其<lb/>
先語及其遺事未有不嘆泣者形氣之感有所受也<lb/>
非偶然也故宗廟之制祭祀之禮君子以此崇本反<lb/>
始致誠敬於其先㕓井之氓則祭田祖不以歳之豐<lb/>
<pb n="KR4e0074_SBCK_001-43a"/>
歉而變不忘其始也况於身之所自出者乎知有其<lb/>
身而不知身之所自出是謂禽犢之民知奉其身而<lb/>
不恤吾身之所同出是謂痿痺之民是二者雖色貌<lb/>
爲人而其身物化也久矣故人而不知本謂之悖不<lb/>
睦族謂之戾悖與戾惡名也世之立而談者天之所<lb/>
授與尭舜孔子不異由顔焉而顔由孟焉而孟不此<lb/>
之務而惟惡名之求尚爲愛其身也乎吾懼夫吾族<lb/>
之人爲痿痺禽犢之歸而不自知也爲尊祖之法曰<lb/>
立祠祀始遷祖月吉必謁拜歳以立春祀族人各以<lb/>
祖祔食而各以物來祭祭畢相率以齒㑹拜而宴齒<lb/>
<pb n="KR4e0074_SBCK_001-43b"/>
之最尊而有徳者向南坐而訓族人曰凡爲吾祖之<lb/>
孫者敬父兄慈子弟和鄰里時祭祀力樹藝無胥欺<lb/>
也無胥訟也無犯國法也無虐細民也無博奕也無<lb/>
闘争也無學歌舞以蕩俗也無相攘竊姦侵以賊身<lb/>
也無鬻子也無大故不黜妻也勿爲奴隷以辱先也<lb/>
有一于此者生不齒于族死不入于祠皆應曰諾然<lb/>
後族人之文者以譜至登一歳之生卒而書舉族人<lb/>
之臧否其有婚姻相賙患難相恤善則勸惡則戒臨<lb/>
財能譲養親事長能孝而悌親姻鄉里能睦而順此<lb/>
其行之足書舉書之累有足書者死則爲之立傳於<lb/>
<pb n="KR4e0074_SBCK_001-44a"/>
譜其有犯於前所訓者亦書之能改則削之久而愈<lb/>
甚則不削而書其名族人見必揖雖貴賤貧富不敵<lb/>
皆以其属稱喜必慶戚必吊死以其属服無服者爲<lb/>
之是日不肉而群哭之群祭之群葬之<lb/>
　　　重譜<lb/>
尊祖之次莫過於重譜由百世之下而知百世之上<lb/>
居閭巷之間而盡同宇之内察統系之異同辨傳承<lb/>
之久近叙戚䟽定尊卑收渙散敦親睦非有譜焉以<lb/>
列之不可也故君子重之不修譜者謂之不孝然譜<lb/>
之爲孝難言也有徵而不書則爲棄其祖無徴而書<lb/>
<pb n="KR4e0074_SBCK_001-44b"/>
之則爲誣其祖有耻其先之賤旁援顯人而尊之者<lb/>
有耻其先之惡而私附于聞人之族者彼皆以爲智<lb/>
矣而誠愚也夫祖豈可擇哉兢兢然尊其所知闕其<lb/>
所不知詳其所可徴不強述其所難考則庻乎近之<lb/>
矣而世之知乎此者常鮮趨乎僞者常多淳安之汪<lb/>
氏繇其身縁而上之至於魯公之族七十餘世皆有<lb/>
諱字卒葬若目見而耳受之者其心以爲至博也而<lb/>
博不能勝其僞也越之楊氏親煬帝之裔而耻其名<lb/>
之汙遂避而不言呉寧之杜氏越千餘歳而宗漢之<lb/>
延年晋之當陽侯是皆知本者之所深惡而爲之者<lb/>
<pb n="KR4e0074_SBCK_001-45a"/>
以爲工也顧不惑哉天下有貴人無貴族有賢人無<lb/>
賢族有士者之子孫不能脩身篤行而屈爲童隷而<lb/>
公卿將相常發於隴畆聖賢之世不能傳其遺業則<lb/>
夷乎恒人而縉紳大儒多興於賤宗天之生人也果<lb/>
孰貴而孰賤乎四海之廣百氏之衆其初不過出於<lb/>
數十姓也數十姓之初不過出於數人也數人之先<lb/>
一人也故今天下之受氏者多尭舜三王之後而皆<lb/>
始於黄帝譬之巨木焉有盛而蕃有萎而悴其理固<lb/>
有然者人見其常有顯人也則謂之著族見其無有<lb/>
逹者也則從而賤之貴賤豈有恒哉在人焉耳茍能<lb/>
<pb n="KR4e0074_SBCK_001-45b"/>
法古之人行古之道聞于天下傳於後世則猶古人<lb/>
也雖其族世未著不患其不著也孔子子思以爲祖<lb/>
而操庸嵬之行則其庸嵬自若也祖不能貴之也故<lb/>
吾方氏出帝榆岡而譜不敢列之顯于昔者衆矣而<lb/>
不敢附之疑者闕之以傳疑不可詳者畧之以著實<lb/>
而惟以篤學脩身望乎族之人嗚呼富貴利逹外至<lb/>
者也求之不可必得得之不可必守守之不能必傳<lb/>
也仁義忠信之道備乎心不求而足得之可以行行<lb/>
之可以著施之盈天下而歛於身不見其隘傳之被<lb/>
萬世而非威武勢力之所能移善尊祖者思是道也<lb/>
<pb n="KR4e0074_SBCK_001-46a"/>
行是道也天下不惟尊其身將歸徳於其祖而祖益<lb/>
尊祖益尊而譜益傳斯其爲孝大矣何必趯趯然爲<lb/>
僞而欺且誣哉<lb/>
　　　睦族<lb/>
井田廢而天下無善俗宗法廢而天下無世家聖人<lb/>
之立法所以收萬民之心而使之萃于一者治道之<lb/>
極治功之盛不可忽也故一之所在智者無所措其<lb/>
謀辨者無所措其說勇者無所用其力如裘之領如<lb/>
網之綱如髪之握如輹之轂如馬之有轡如牛之有<lb/>
紖操之則歛縱之則放招之則集撝之則退屈信作<lb/>
<pb n="KR4e0074_SBCK_001-46b"/>
止惟上之所令而民不能叅以私先王之民非甚異<lb/>
於後世也其好義而易使從化而畏法寧死於飢寒<lb/>
而不忍爲亂者豈碪斧鈇鉞所能禁哉教之以其所<lb/>
固有故其向善也安令之以其所易知故其趨化也<lb/>
亟當是之時同閭接畆之人猶相親睦信順而大小<lb/>
宗法行乎宗族之間爲百世之宗者百世宗之爲五<lb/>
世之宗者五世宗之宗其身則守其訓有所猶爲皆<lb/>
受命于宗子而悍戻争闘之風無自而起苟非大姦<lb/>
魁詐不可教令則安有不善者乎故三代之俗非固<lb/>
美也爲治之具既美而習使之然也後世願治之主<lb/>
<pb n="KR4e0074_SBCK_001-47a"/>
王佐之臣迭興于世而卒不足㡬乎古豈民性之不<lb/>
可化耶其具之廢已久世主便因循而憚改作材士<lb/>
昧逺畧而務近功區區𥙷弊苴漏而未及乎政教之<lb/>
全也民心益離而俗愈散奚獨民之罪君子預有責<lb/>
焉吾嘗病之而未之能行則思以化吾之族人而族<lb/>
不可徒化也則爲譜以明本之一爲始遷祖之祠以<lb/>
維繫族人之心今夫散處於廬爲十爲百而各顧其<lb/>
私者是人之情也縱其溺於情而不示之以知本則<lb/>
將至於紛争而不可制今使月一㑹于祠而告之以<lb/>
譜之意俾知十百之本出於一人之身人身之疾在<lb/>
<pb n="KR4e0074_SBCK_001-47b"/>
乎一肢也而心爲之煩貌爲之悴口爲之呻手爲之<lb/>
撫思夫一身之化爲十百也何忍自相戕刺而不顧<lb/>
乎何忍見其顛連危苦而不救乎何爲不合乎一而<lb/>
相視爲塗之人乎故爲睦族之法祠祭之餘復置田<lb/>
多者數百畆寡者百餘畆儲其入俾族之長與族之<lb/>
㢘者掌之歳量視族人所乏而𥙷助之其<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>則以爲<lb/>
棺槨衣衾以濟不能葬者産子者娶嫁者䘮者疾病<lb/>
者皆以私財相贈遺立典禮一人以有文者爲之俾<lb/>
相族人吉㐫之禮立典事一人以敦睦而才者爲之<lb/>
以相族人之凡役世擇子姓一人爲醫以治舉族之<lb/>
<pb n="KR4e0074_SBCK_001-48a"/>
疾其藥物於𥙷助之<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>取之有餘財者時増益之族<lb/>
之富而賢立學以爲教其師取其行而文其教以孝<lb/>
弟忠信敦睦爲要自族長以下主財而私典事而惰<lb/>
相禮而野不能睦族沒則告于祖而貶其主不祠富<lb/>
而不以教者不祠師之有道别祠之不能師者則否<lb/>
　　　廣睦<lb/>
人之親踈有恒理而無恒情自同祖推而至於無服<lb/>
又至於同姓愛敬之道厚薄之施固出於天而不可<lb/>
易然有親而若踈者有踈而若親者常情變於所習<lb/>
也閱歳時而不相見則同姓如路人比廬舎同勞逸<lb/>
<pb n="KR4e0074_SBCK_001-48b"/>
酒食之會不絶則交㳺之人若昆弟使同姓如路人<lb/>
他人如昆弟斯豈人之至情哉物有以移之君子未<lb/>
必然而常情所不能免也聖人之治人以常人之情<lb/>
爲中制俾厚者加厚而薄者不至於離恐其以不接<lb/>
而踈踈而不相恤也故爲之祭酺之法合之以燕樂<lb/>
飲食以洽其歡忻慈愛之情恐其狥於利而不知道<lb/>
也肅之以鄕射讀法使之祗敬戒慎而不至於怠肆<lb/>
祭而酺所以爲樂也讀法所以爲禮也約民於禮樂<lb/>
而親者愈親踈者相睦此先王之所以爲盛也哉舉<lb/>
而行諸天下今未見其不可也然非士之職也故欲<lb/>
<pb n="KR4e0074_SBCK_001-49a"/>
自族而行之鄉爲之制其制曰宗族歳爲燕樂之㑹<lb/>
四其時則二月也五月也八月也十有一月也其物<lb/>
則時祀之餘也其品則豕與羊各一酒醴羞果惟所<lb/>
有而不必侈也酒以七行九行爲節也位以尊卑長<lb/>
㓜爲序也茍尊矣雖稚子猶位乎上也苟長矣雖貧<lb/>
且賤以齒也其言惟孝弟忠信而勿褻也勿譁也勿<lb/>
慢也飲雖醉而勿違禮也立子弟二人爲執禮以佐<lb/>
酒酒至揖請飲既飲揖請酬既酬揖請殽羞二人歌<lb/>
詩其詩則蓼莪棠棣葛藟東門唐之枤杜谷風雅之<lb/>
黄鳥之類貴其能感人而敦倫理也其數則如酒也<lb/>
<pb n="KR4e0074_SBCK_001-49b"/>
立二人講說嘉言古之人及乎教者皆在所取也將<lb/>
歌也將說也執禮揖曰請肅以聴皆拱而坐坐則肱<lb/>
相比行則武相䘖舉爵飲醻食羞皆後長者畢則旅<lb/>
揖辭而退少者送長者于家然後返歳爲禮儀之㑹<lb/>
三冬至也歳之初吉也夏至也冬至陽之始生也君<lb/>
子之道自此始亨矣宜有慶也是日昧爽舉族自勝<lb/>
冠以上咸盛服造祠下相揖趨及門祝啓門以次入<lb/>
序立以時羞獻奠酒皆再拜班趨出族之長坐别堂<lb/>
次長者率群昆弟子姓捧觴稱壽畢皆拜遂以次飲<lb/>
酒相拜如禮典禮以譜至北向坐讀之長者命衆坐<lb/>
<pb n="KR4e0074_SBCK_001-50a"/>
衆坐聴善惡之在書者咸讀無隱設席於南楹之東<lb/>
比向署其上曰旌善之位善之多者長者命之酒俾<lb/>
少者咸拜之典禮翼以就位署南楹之西曰思過之<lb/>
所惡之累書而不改者俾立其下於是長者以譜所<lb/>
列傳緒盛衰絶續之故明言之而告以常訓曰爲善<lb/>
如嗜飲食去惡如去毒螫慎思哉勿墜爾先祖之祀<lb/>
衆拱而聴皆俯首就班再拜出少者授長者杖以序<lb/>
行乃還于家夏至隂之始生也君子所宜慎也是日<lb/>
素服謁祠如冬至禮不飲酒不相拜讀譜之儀亦如<lb/>
之歳之初吉慶拜如冬至禮不讀譜鄉黨之制歳爲<lb/>
<pb n="KR4e0074_SBCK_001-50b"/>
燕樂之㑹一其時以秋其物以祭社之餘其坐以齒<lb/>
以徳以爵其禮主於譲其儀如宗族之㑹歌詩說嘉<lb/>
言亦如之其詩以伐木魚麗南有嘉魚菁菁者莪賔<lb/>
之初筵擇鄉人子弟群歌之其誦嘉言也耆老之賢<lb/>
者舉以教在坐者皆起應曰祗奉長者之訓凡族人<lb/>
鄉人不與于㑹者八悖倫紀者闘爭者相訟者使酒而<lb/>
<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>者博奕者過累書而不改者虐鄉里者言僞而行<lb/>
違者皆君子之所棄也不善者棄而後知所戒然後<lb/>
善者尊而益勸勸戒立而俗寧有不美者乎<lb/>
　　　奉終<lb/>
<pb n="KR4e0074_SBCK_001-51a"/>
愛敬以養生哀戚以送死墓焉而葬位焉而祭皆本<lb/>
於禮而不敢忽者先王教民之通法也䘮而用浮屠<lb/>
之術塟而信塟師之說資冥報於不可致詰之間徴<lb/>
休咎於無情難驗之川阜上以爲親謀下以爲身利<lb/>
者此古之所未聞也後世闇夫野人多趨信而甘心<lb/>
焉親沒于床不于禮而于浮屠不哭泣擗踊而于鐘<lb/>
磬鐃鈸非是之務則人交咲以爲簡時可<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>矣泥于<lb/>
山川之利否而不即塟或至於終身或身死而委槥<lb/>
於子孫甚者子孫恐葬之禍其身舉而棄諸水火葬<lb/>
親以禮者世反非之爲愚於乎是何其不察而至於<lb/>
<pb n="KR4e0074_SBCK_001-51b"/>
此極乎彼浮屠之所謂輪囘者果可信耶天之生人<lb/>
物者二氣五行也其運也無窮其續也無端先者過<lb/>
而後者來未甞相資以爲用者二氣五行之常也自<lb/>
草木而觀之發榮於春盛壯奮長蔚乎而不可遏及<lb/>
乎戒之以凛風申之以霜露昔之沃澤茂美一旦飄<lb/>
而爲浮埃化而爲汙泥蕩㓕殫盡無跡可窺矣其發<lb/>
生於明年者氣之始至者爲之也豈復資既隕之餘<lb/>
榮乎惟人也亦然得氣而生氣既盡而死死則不復<lb/>
有知矣苟有焚灸刲割佚樂適意身且不有而何以<lb/>
受之形盡氣盡而魂升魄降無所不盡安能入人<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>
<pb n="KR4e0074_SBCK_001-52a"/>
腹重生於世而謂之輪囘也哉天地至神之氣以其<lb/>
流行不窮故久而常新變而不同使必資巳死之人<lb/>
爲將生之本則造化之道息矣烏足爲天地倘或有<lb/>
之人固不知之也浮屠亦人耳何自而獨知之彼以<lb/>
其茫昧不可揣索故妄言以誣世夫豈可信而事其<lb/>
教乎孔子謂祭之以禮爲孝則事異端之妄棄聖典<lb/>
而不信者其爲非禮也大矣不孝孰加焉而闇者顧<lb/>
安之而不以爲非胡可哉葬師之動人以禍福而其<lb/>
說尤恠人之昌隆盛熾者其先必有厚徳之遺賤貧<lb/>
夭絶者必有餘惡之著山川何與焉誕者則不然聞<lb/>
<pb n="KR4e0074_SBCK_001-52b"/>
有貴富之人於此則歸福於其塋塚曰此某形也此<lb/>
某徵也於葬之法宜爾也聞有貧賤之人於此則曰<lb/>
此葬之罪也此於法宜至於斯也信斯言也則人之<lb/>
多財而力足者皆相率而爲不善及乎死也求善地<lb/>
以葬其身則可免子孫於禍夫孰肯爲善乎由大者<lb/>
而論之繋乎盛衰者莫大乎國都殽函河渭無異也<lb/>
秦帝之亡漢帝之昌隋㩀之而促唐㩀之而長果在<lb/>
於善地乎帝王之尊家天下而役海内使地善而可<lb/>
興竭智以營陵廟奚求而不致而亡國敗主相屬則<lb/>
果不在乎此也審矣古之卜宅兆云者以神道定民<lb/>
<pb n="KR4e0074_SBCK_001-53a"/>
志耳非視岡阜之向背逆順臆度目㫁加世之葬師<lb/>
之爲也葬師祖晉郭璞書其書苟可信璞用之以葬<lb/>
其祖考宜有竒驗不誣而璞卒死於篡賊其身不能<lb/>
福而謂能福乎人其可信否耶世之人多信之不知<lb/>
自䧟於不孝而莫之贖也於乎先王之禮一失而流<lb/>
于野再壊而化于夷暨其大壊而不可爲忽乎入于<lb/>
禽獸而不之覺寧不哀哉天下之人其小者化爲夷<lb/>
由夷而徃吾不能知其所至矣其心淫浸膠固非空<lb/>
言所能革也吾獨以告吾族人親䘮必以三年三年<lb/>
之制必循禮勿以浮屠從事違者生罰之死不祀于<lb/>
<pb n="KR4e0074_SBCK_001-53b"/>
先祠葬卜吉㐫而勿泥葬師之說期必以三月三月<lb/>
不能至五月五月不能止七月過一歳者如違䘮禮<lb/>
之罰必刻壙志墓銘力不足者刻其名俾後有考作<lb/>
方氏䘮葬儀<lb/>
　　　務學<lb/>
學者君子之先務也不知爲人之道不可以爲人不<lb/>
知爲下之道不可以事上不知居上之道不可以爲<lb/>
政欲逹是三者舎學而何以哉故學将以學爲人也<lb/>
将以學事人也将以學治人也将以矯偏邪而復于<lb/>
正也人之資不能無失猶鑑之或昏弓之或枉絲之<lb/>
<pb n="KR4e0074_SBCK_001-54a"/>
或紊苟非循而理之檠而直之瑩而拭之雖至美不<lb/>
適於用烏可不學乎夫學非爲華寵名譽爵禄也復<lb/>
其性盡人之道焉耳彼蠕而動翾而鳴者不知其生<lb/>
之故與其爲生之道是以物而不神冥而不靈人之<lb/>
爲學所以自異於物也匪特異於物欲異於衆人也<lb/>
匪特異於衆人上将合乎天地㧞乎庻類之上而爲<lb/>
後世之則也其說存於易詩書春秋三禮其理具乎<lb/>
心其事始乎窮理終乎知天其業始於修巳終於治<lb/>
人其功用至於均節運化涵育萬物大得之而聖深<lb/>
造之而賢勉修之而爲君子聖賢君子非天墜而地<lb/>
<pb n="KR4e0074_SBCK_001-54b"/>
出人爲之也舉夫人之身皆可爲聖賢而乃不能異<lb/>
於物曷過哉不知務學之方也今世俗之儒申申而<lb/>
行由由而言謄口頬播簡牘以誇乎人知非不博言<lb/>
非不華矣而於古之學未也何哉爲其泛而無本也<lb/>
漫而無統也可喜而無用也君子之學積諸身行於<lb/>
家推之國而及於天下率而措之秩如也奚待詞說<lb/>
乎以詞說爲學上以是取士下以是自期此士所以<lb/>
莫逮乎古也嗚呼無善教而天下無善士無善士而<lb/>
天下無善俗世俗之陋其患豈㣲也哉余不欲學者<lb/>
之類之也方氏之學以行爲本以窮理誠身爲要以<lb/>
<pb n="KR4e0074_SBCK_001-55a"/>
禮樂政教爲用因人以爲教而不強人所不能師古<lb/>
以爲制而不違時所不可此其大較也其小學曰七<lb/>
歳而學訓之孝弟以端其本訓之歌謡諷諭之切乎<lb/>
理者以發其知群居而訓之和賜之以物而導之譲<lb/>
慎施朴楚以養其耻敏者守之以重黙木者開之以<lb/>
英慧柔者作之強者抑之扶之植之摧之激之而童<lb/>
子之質成矣其大學曰立四教皆本於行行不修者<lb/>
不與一曰道術二曰政事三曰治經四曰文藝一道<lb/>
術視其人質之端方純明知㣲近道者與言考其言<lb/>
行以稽其所進試其問難以審其所造政事文藝其<lb/>
<pb n="KR4e0074_SBCK_001-55b"/>
材之所能者無不學也二政事視其通明才智者使<lb/>
學焉治民之政八制産平賦興教聴訟禦灾恤孤御<lb/>
吏禁暴悉民情知法意爲政事本試以言授以事而<lb/>
觀其所堪三治經精察燭理篤志不惑而長講說者<lb/>
爲之四文藝博文多識通乎制度名物立言陳辭可<lb/>
以爲世教者其極也試之之日皆以終月皆欲其稱<lb/>
其教之名也教之存乎師化之遲速存乎人得其人<lb/>
推而用之不難於天下夫豈一家之學也哉<lb/>
　　　謹行<lb/>
士之爲學莫先於慎行行之於人猶室之有棟柱也<lb/>
<pb n="KR4e0074_SBCK_001-56a"/>
帛之有絲縷也木之有本也馬之有足也鳥之有翼<lb/>
也聖得之而後爲聖賢得之而後爲賢君子修是而<lb/>
爲善小人失是而䧟於夷狄禽獸之歸夫焉可忽哉<lb/>
積之如升高之難而或敗於談笑爲之於閫閾之内<lb/>
而或播於四海九州才極乎美藝極乎精政事治功<lb/>
極乎可稱而行一有不掩焉則人視之如汙穢不潔<lb/>
避之如虎狼賤之如犬豕并其身之所有與其疇昔<lb/>
竭力專志之所爲者而棄之矣可不慎乎夫口之便<lb/>
於甘肥體之便於華美耳目之耽於所思心志之趨<lb/>
於所樂家欲富而身欲尊者人之同情聖賢之所不<lb/>
<pb n="KR4e0074_SBCK_001-56b"/>
能無也然而學道之士禁制克節惟恐是念之萌於<lb/>
中蒯衣藿食黜好寡欲終身而不敢怠者誠知䡖重<lb/>
之分也人之身不越乎百年善愛其身者能使百年<lb/>
爲千載不善愛其身者忽焉如蚊蚋之處乎盎缶之<lb/>
間夫蚊蚋之生亦自以爲適矣而起㓕生死不踰乎<lb/>
旬月當其快意於所欲以盎缶爲天地而不知其所<lb/>
處之㣲昧陋之民亦若是矣迷溺於聲色勢利以身<lb/>
爲之役而不以爲勞其心以爲至樂也而不知其可<lb/>
悲也甚適也而不知其爲汙辱也均之爲身也聖賢<lb/>
之尊榮若彼而衆人之汙辱若此曷爲而然哉慎行<lb/>
<pb n="KR4e0074_SBCK_001-57a"/>
與否致之耳難成易毀者行也難立易傾者名也得<lb/>
之不能久於身樂未既而憂繼之者人之欲也以富<lb/>
貴利逹易汙辱之名猶食烏喙而易死也况倐忽接<lb/>
於耳目者之不足恃乎故人有殺身而狥君親者非<lb/>
不愛身也愛其身甚而欲納之于禮義其爲慮甚逺<lb/>
矣寜死而不肯以非義食知義之重於死也寧無後<lb/>
而不敢以非禮娶知失禮之重於無後也僥倖苟冐<lb/>
於一時而蒙垢𬒳汙於萬世小則閭里識之以爲訾<lb/>
大則冊書著之天下笑之聞其名則唾<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>不欲入于<lb/>
耳計其所得曽不若秋毫而賤辱其身使孝子羞以<lb/>
<pb n="KR4e0074_SBCK_001-57b"/>
爲父正士羞以爲友遺裔逺㣧羞以爲祖不亦惑哉<lb/>
且人不患不富貴而患不能慎行無行而富貴無益<lb/>
其爲小人守道而貧賤無損其爲君子吾家自始遷<lb/>
祖至於余身十五世矣以言乎貲産則不踰于中家<lb/>
以言乎爵祿則未有以位乎朝者然而不愧於人見<lb/>
推於世者以先人世有積徳蓄學操行異乎恒人焉<lb/>
耳逺者余不足知之若曽大父西洲府君之純厚慤<lb/>
大先君太守貞惠公之㢘介方正視古之賢者豈有<lb/>
間哉吾族之人暨将來而未至者烏可不效也人莫<lb/>
不喜爲名人之子孫而不知其尤難於衆人盖徳大<lb/>
<pb n="KR4e0074_SBCK_001-58a"/>
則難繼行高則難稱有善過於人人未之取也曰其<lb/>
祖之賢不但如斯而巳有惡未著人巳責之以爲不<lb/>
肖曰若之祖何人也而爲此哉故生於㣲宗庸族者<lb/>
過易隱而善易著以其特出掩於其先人皆異之故<lb/>
不求其俻也生於世家者過易聞而善難昭以其先<lb/>
多顯人而不可企也嗚呼方氏之嗣人柰何而不慎<lb/>
乎君臣父子兄弟夫婦朋友五者天倫也斁天倫者<lb/>
天之所誅人之所棄生不齒死不服葬不送主不入<lb/>
祠譜不書其名行和于家稱于鄉徳可爲師者終則<lb/>
無服者爲服緦麻有服者如禮祭雖已逺猶及雖無<lb/>
<pb n="KR4e0074_SBCK_001-58b"/>
主祭者猶祭如是而不能爲君子則非方氏之子孫<lb/>
也告于祠而更其姓不列于譜<lb/>
　　　修徳<lb/>
能爲衆人所不能行之事者其子孫必享衆人所不<lb/>
能致之福人之爲善非爲子孫計也然天道之於善<lb/>
人以及其身爲未足常推餘澤以福其後人則亦曷<lb/>
嘗不爲子孫計哉第衆人之計速而易致而君子之<lb/>
澤逺而難讎故趨乎善者常少溺乎利者常多衆人<lb/>
毎笑爲善之士爲迂緩無術而不知天道之所佑固<lb/>
在此而不在彼也天下無千載全盛之國無百年全<lb/>
<pb n="KR4e0074_SBCK_001-59a"/>
盛之家天豈不欲有國家者久而不墜哉或一再傳<lb/>
而失之或未終其身而不振得之於勞勩艱難之餘<lb/>
而敗之於談笑燕安之頃非其智力所不能徳不足<lb/>
而子孫無所籍以自立也人之生於德善之家猶木<lb/>
之生沃土蚤發而易長華茂而後凋磽田瘠壠雖有<lb/>
萌蘖之滋拳曲擁腫終不足觀則所籍使之然耳今<lb/>
之人莫不欲子孫之蕃賢才之夥傳緒久而不衰而<lb/>
莫能爲善此猶不藝而欲穫也不獵而欲衣狐貉也<lb/>
孰從而致乎故富貴而不修徳是以爵禄貨財禍其<lb/>
身也富貴其子孫而不力爲善是置子孫於賤辱之<lb/>
<pb n="KR4e0074_SBCK_001-59b"/>
穽争奪之區而不顧也使貴而可傳則古之顯人與<lb/>
齊魏秦楚之君至今不失祀矣使富而可傳則趙孟<lb/>
三桓之裔有餘積而無憂矣然而皆莫之存何哉徳<lb/>
澤既竭而後人莫能繼也先人有千乘之勢萬室之<lb/>
邑不足恃也金帛菽粟盈溢廩廥不足恃也惟有餘<lb/>
徳焉爲可恃而恃之者身必危可恃以存者其惟徳<lb/>
修于身而不懈者乎徳有及乎數百年者有及乎百<lb/>
歳者有及乎當世者有及乎一鄕行乎一家者子孫<lb/>
之食其報也恒視所及爲廣狹道術材畧髙世而㧞<lb/>
類或見於事功佐明主除暴亂立法制或著於書以<lb/>
<pb n="KR4e0074_SBCK_001-60a"/>
陳仁義政教正人心於将亡遏邪說於欲盛此德於<lb/>
數百年者也不能如彼之盛而其所爲可以扶衰拯<lb/>
溺爲百年所依怙者百年之所徳也又不能然而濟<lb/>
當時之難者當時之所徳也下此而盡力於一郷行<lb/>
法於一家鄕與家賴之亦可以及其子俾不遽至於<lb/>
禍敗况其所及愈大則所利愈逺乎閭巷之士欲澤<lb/>
天下後世固非其職然因其身之所居以爲其分之<lb/>
所當爲奚爲而不可也故事親而孝事長而弟族焉<lb/>
而睦婣焉而義慈恭惠和不犯不忮以此守身而無<lb/>
媿者其徳可以澤其子推而行于鄕矜寒恤飢周人<lb/>
<pb n="KR4e0074_SBCK_001-60b"/>
之所不及而爲人之所難爲其㣧嗣有不興者乎有<lb/>
位而立功學道而立言皆人所可致者孰謂吾族之<lb/>
人而不能爲善人乎孰謂爲善而果不可特乎<lb/>
　　　體仁<lb/>
天之生人豈不欲使之各得其所哉然而勢有所不<lb/>
能故托諸人以任之俾有餘𥙷不足智愚之相懸貧<lb/>
富之相殊此出於氣運之相激而成者天非欲其如<lb/>
此不齊也而卒不能免焉是氣行乎天地之間而萬<lb/>
物資之以生猶江河之流渾涵奫淪其所衝激不同<lb/>
而所著之狀亦異大或如蛟龍小或加珠璣或聲聞<lb/>
<pb n="KR4e0074_SBCK_001-61a"/>
數千里而或汨然而止水非有意爲巨細於其間也<lb/>
而萬變錯出而不可禦人何以異於斯乎智或可以<lb/>
綜覈海内而闇者無以謀其躬財或可以及百世而<lb/>
餒者無一啜之粟天非不欲人人皆智且富也而不<lb/>
能者勢不可也勢之所在天不能爲而人可以爲之<lb/>
故立君師以治使得於天厚者不自專其用薄者亦<lb/>
有所仰以容其身然後天地之意得聖人之用行而<lb/>
政教之說起故聖賢非爲巳設也所以爲愚不肖之<lb/>
資貨財非富匹夫也固将俾分其餘以𥙷人之匱乏<lb/>
三代之盛是法行於朝廷達於州里成於風俗而入<lb/>
<pb n="KR4e0074_SBCK_001-61b"/>
於人心是以天下無怨嗟之民久矣其亡而莫之復<lb/>
也世之志義之士猶有推其所有餘行其所可爲者<lb/>
其亦先王之所取者乎然非知本者不知其意之美<lb/>
也人之挾所長以虐同類由不知本故耳使知斯人<lb/>
之生皆本於天視人之顛隮䧟溺與巳無以異則民<lb/>
焉有失所之患哉余病乎未能而欲試諸鄉閭以爲<lb/>
政本數百家之鄉其人必有才智貲産殊絶於衆者<lb/>
雖廢興迭出而未甞無毎鄉推其尤者爲之表使爲<lb/>
二廩三學廩之法豐歳夏秋自百畆之家以上皆入<lb/>
稻麥于廩稱其家爲多寡寡不下十升多不過十斛<lb/>
<pb n="KR4e0074_SBCK_001-62a"/>
使鄉之表籍其數而衆閱守之度其凡歲可得千斛<lb/>
以俻㐫荒札瘥及死䘮之不能自存者其入也先富<lb/>
而岀也先貧出也視口而入也視産産多者皆庚加<lb/>
息十一不能庚則否廩之左立祠以祠入粟多而及<lb/>
人博者祠之左右序掲二板左曰嘉善書其人之績<lb/>
板以朱書以青右曰媿頑板不飾書以白書吝而私<lb/>
者爲表而不均者漁其利而不䘏民者歳再集衆謁<lb/>
祠而讀之以爲戒學之法各立師一人以有徳而服<lb/>
人者爲之立司教二人司過二人司禮三人鄉人月<lb/>
吉盛衣冠相率謁學暇則遊於學問乎師有違過者<lb/>
<pb n="KR4e0074_SBCK_001-62b"/>
於師乎治悖教不良者師與其罰其教法如族學之<lb/>
儀　臨海縣知縣黄誥<lb/>
　　　　　　　　黄巖縣知縣張師善<lb/>
　　　　　　　台州府儒學教授尚　芳<lb/>
　　　　　　　　　　　　訓導李　深<lb/>
　　　　　　　　黄巖縣儒學教諭文　程<lb/>
　　　　　　　　　　　　府學生陳縝　葉琰王梅齡<lb/>
　　　　　　　　　　　　臨海縣學生李臨卿戴濬之<lb/>
　　　　　　　　　　　　黄巖縣學生孫思光牟汝鈞校對<lb/>
遜志齋集卷之一終<lb/>
<pb n="KR4e0074_SBCK_001-63a"/>
</p>
<p>
</p>
  </div>
</body>
</text>
</TEI>
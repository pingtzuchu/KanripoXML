<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0074_SBCK_007-1a"/>
遜志齋集卷之七<lb/>
　中順大夫浙江按察司副使奉勅提督學校雲間范惟一編輯<lb/>
　奉政大夫浙江按察司僉事奉勅整飾兵備南昌唐堯臣校訂<lb/>
　中順大夫浙江台州府知府事前刑部郎中東呉王可大校刋<lb/>
　雜著<lb/>
　　靈芝甘露論<lb/>
聖人有非常之德故天地有非常之徴天之有雨露<lb/>
地之有草木此其所常有者也於其常不足觀聖人<lb/>
之盛惟其德充仁著㝠符黙感露而有甘露焉草而<lb/>
有靈芝焉沛然而䧏莫測其源燁然而華莫究其根<lb/>
<pb n="KR4e0074_SBCK_007-1b"/>
或瑩潔圎浄而其味如飴或敷爲七莖九莖而質備<lb/>
五色此豈可以易致哉德昭乎上下仁蓋乎六合大<lb/>
而日月星辰遵其度小而昆䖝動植得其性中而黎<lb/>
庻蒙澤樂生故天爲之發醇地爲之孕英使粹美竒<lb/>
秀之氣於兹二物而見而二物未足以盡之則又爲<lb/>
鳥之鳯獸之麟鱗而爲龍介而爲龜未見聖人者因<lb/>
其世之所有而知其德旣見聖人者因其德而信天<lb/>
地禎祥不易致而古昔之致此祥者未之數遇也臣<lb/>
竊求聖人之徴於聖世甘露靈芝發祥於畿甸山川<lb/>
之間者多矣非極盛德何能致此赫赫之嘉祥哉昔<lb/>
<pb n="KR4e0074_SBCK_007-2a"/>
者誦諸傳記而今得躬覩之斯可爲天下慶非特一<lb/>
時美觀也雖然臣聞天地於禎祥之類非惟見於物<lb/>
亦間見於人故物有非常之質人有非常之才非常<lb/>
之物僅可爲太平之徴非常之才實可以致太平之<lb/>
盛是以聖人尤貴之重之德可以善俗行可以化民<lb/>
使人見之而喜即之而慕巋然傑然爲禎祥於天下<lb/>
國家者此真人之甘露靈芝也天地之佑聖人者意<lb/>
其在此豈徒見於山川之間而巳哉<lb/>
　　郊祀頌<hi>有序</hi>
皇帝肇禋于上下神祗奉太祖高皇帝配先是十二<lb/>
<pb n="KR4e0074_SBCK_007-2b"/>
月癸卯朔乘輿臨視殿壇戒飾百吏滌牲省噐各嚴<lb/>
厥軄無敢或違是月戊寅上御奉天殿群公卿士咸<lb/>
受誓戒其夕宿于齋宫明日巳卯岀舎皇邸尚食進<lb/>
素膳及期行事自元旦至于祭天地開朗日月華曜<lb/>
氛祲屏除風氣穆清方當岀郊龍旗徐行萬騎不驚<lb/>
山川草木皆有喜色六軍百姓忻躍聚觀洎將展禮<lb/>
玉輅望門䧏趾而趨脫舄登殿秉璧奠瓉興俯拜跪<lb/>
寅畏慎恭如對天顔與神明居星妃岳君海王瀆長<lb/>
翕忽腌靄若歆若格夜半禮成仰瞻霄漢煥朗澄瑩<lb/>
上爲動容昧爽還坐正殿在廷臣僚及百執事相率<lb/>
<pb n="KR4e0074_SBCK_007-3a"/>
拜賀畢同進言曰王者嗣位而郊見上帝蓋上以占<lb/>
天心下以定民志若天地享答神靈恱豫黎民永受<lb/>
福祉苟不順洽人用弗寜今皇上肇祀而神祗恊賛<lb/>
六合之内光照顯赫陽明發舒隂慝消伏浹于旬日<lb/>
纎翳靡形白叟鮐翁嘆未嘗遇兹豈智力所及哉上<lb/>
之至誠貫徹二儀皇天䧏鍳錫以萬年休命祥徴灼<lb/>
灼可信不誣翰林侍講臣某曰誠之動天固然矣然<lb/>
臣伏覩陛下自即位以來鴻恩惠澤漸漬萬方赦重<lb/>
罪免逋租恤困窮賑乏絶受直言褒賞良吏登任才<lb/>
俊寜屈國法而不忍以法病民寜闕儲積而不忍以<lb/>
<pb n="KR4e0074_SBCK_007-3b"/>
歛妨農仁聲義聞升格穹昊上帝眷懐保祐顧綏若<lb/>
父慈子夙夜不忘禋而居歆蓋盛德之明驗也天所<lb/>
享不常視德臧否以爲喜怒有德而生民安其治則<lb/>
天心恱無德而怨讟下興則天用不佑德之動天厥<lb/>
惟昭哉臣不佞幸執筆綴從官後躬覩盛禮謹作頌<lb/>
辭以明聖德之格天以播善政于無極其詞曰上帝<lb/>
至仁視民如傷眷求同德俾典萬邦自唐之衰夷擅<lb/>
中國迨于有元人胥于狄赫赫太祖受命孔時黄鉞<lb/>
朱旗載清九圍復天之常修人之紀蕩削穢腥上帝<lb/>
攸喜休養黎元若疾在身大功未終授之聖孫惟聖<lb/>
<pb n="KR4e0074_SBCK_007-4a"/>
天子皇祖是嗣奉承天心克受帝祉霈澤是施大賚<lb/>
是庸桁楊不陳囹圄虗空孰租之逋奚貸之負厥數<lb/>
千億棄而勿取孰爲螟蟊撲之除之䧏以風雨俾涵<lb/>
濡之登賢用能幽滯奮發容受嘉言衆志必逹四海<lb/>
所環有萬其區至仁溥暢庻類昭蘇乃諏令辰正月<lb/>
壬午誓戒臣工大祀攸舉陽德顯融歛戢群隂天開<lb/>
日舒百神鍳臨玉輅岀郊樂備不作齋于祠宫盛服<lb/>
儼恪肅肅于動栗栗于言上帝在兹敢有弗䖍昭哉<lb/>
廣殿取類明堂金舖瑶礎勢切穹蒼鼎爼旣豐幣玉<lb/>
旣飾灺燭煒煌騂牲芬苾乘輿徐來及門而趨執圭<lb/>
<pb n="KR4e0074_SBCK_007-4b"/>
屏息仰覿天居乃盥乃薦乃綏乃燎儼若居歆覩其<lb/>
色咲分命臣僚獻于群神合敬同誠百禮具陳雲君<lb/>
岳祇海王瀆伯厥靈洋洋來舉飲食帝謂天子致孝<lb/>
事天爰錫純嘏子孫萬年太祖嘆言天子至仁恩加<lb/>
黎庻四夷咸賔天子稽首受天之胙拜跪周旋如奉<lb/>
寳璐樂止禮成夜氣正中星斗交羅其光烿烿聖情<lb/>
欣豫上帝予輔萬口同聲昔未嘗覩還坐法宫端拱<lb/>
受朝至和盈庭如聞九韶天子曰嘻來爾臣隣惟天<lb/>
惟祖匪德疇親政或未脩惠或未愽各殫乃心助予<lb/>
諮度勿厚其歛重困細氓勿苛爾刑必臻乎平乃稽<lb/>
<pb n="KR4e0074_SBCK_007-5a"/>
詩書乃施教化乃建皇極崇王斥伯準則堯禹紹述<lb/>
商周純用道德配古作逑邪慝隂類弗眤弗使君子<lb/>
陽剛是崇是仕民所願欲宵旰推行其所畏惡絶于<lb/>
未萌人心旣恱天命自久聖子神孫百世之保流以<lb/>
源長國以仁興敬天靡渝萬方永貞<lb/>
　　凝命神寳頌<hi>有序</hi>
皇帝始即阼布德施仁大宥萬方恩聲義聞震于四<lb/>
表函夏之間群黎胥慶於是天啓厥祥地效其珎廼<lb/>
元年使者還自西方爰得青玉於雪山廣袤踰二尺<lb/>
揆其𥘉得徴兆異常質理栗温世所希見來獻天府<lb/>
<pb n="KR4e0074_SBCK_007-5b"/>
先是上在儲宫嘗夣神人致上帝命授以重寳及是<lb/>
獲玉宸衷宻感未俾宣露二年正月十一日上將郊<lb/>
祀乘輿出宿齋宫其夕復若有覩與前夣恊驚窹欣<lb/>
喜遂命玉人肇工琢爲大璽方尺六寸九分親定其<lb/>
文曰天命明德表正萬方精一執中宇宙永昌其歲<lb/>
十二月工以成奏名曰凝命神寳三年正月元旦告<lb/>
于天地祖宗爲文以示遐邇群臣稽首稱賀是日討<lb/>
罪之師適來獻捷王旅奮伐逆黨大奔越十三日郊<lb/>
見上帝十九日享于太廟每歲正月恒病隂雨至是<lb/>
自元日至于郊廟翳氛屏除日月華曜山川軒豁神<lb/>
<pb n="KR4e0074_SBCK_007-6a"/>
人喜悅咸以爲上德格天而天錫斯寳及寳旣成天<lb/>
必錫以介福將見年榖屢豐災害不作黎元安富草<lb/>
木鳥獸皆遂生育兹其端巳見矣寳之明徴豈徒然<lb/>
哉臣孝孺乃言於衆曰人之寳厥寳而不知天之攸<lb/>
寳知天之攸寳而不知皇上之所以寳斯寳也昔在<lb/>
古𥘉聖帝明王有大寳焉位以之定民以之安天以<lb/>
之清地以之寜禍亂以之消福祥壽考以之致子孫<lb/>
賢才以之盛且昌堯舜禹湯文武受于天而得之夏<lb/>
癸商<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>周幽厲秦政隋廣天不卑而失之漢高文光<lb/>
明唐太宗宋太祖窺是寳而弗能有其全是寳也或<lb/>
<pb n="KR4e0074_SBCK_007-6b"/>
謂之中或謂之仁或謂之皇極或謂之寛厚數千載<lb/>
間有得焉者寡矣不可以智取不可以才獲不可以<lb/>
力爭乃至皇上而天復授焉用其緒餘已霈如霖雨<lb/>
潤澤天下而民𬒳其惠者方來而未艾也尚恐保之<lb/>
者或未能盡復恐後之君國子民者不知寳之所在<lb/>
也取陶唐虞夏三聖人相傳之要而銘刻焉蓋精以<lb/>
擇之一以守之而用其中於民德由此立政由此成<lb/>
天命由此凝天下之至神豈有加於此者哉天不言<lb/>
授皇上以寳皇上以一言發帝王之寳昭哉鑠乎真<lb/>
萬世之鉅範百聖之弘謨也彼秦之斯衒其蟲篆天<lb/>
<pb n="KR4e0074_SBCK_007-7a"/>
厭其醜焚而燼之久矣衆兆蚩蚩追而索之噫匪有<lb/>
見乎神寳孰知彼之爲陋且卑乎古者國之制度繫<lb/>
天下安危生民治亂者史必書之其可咏嘆稱録者<lb/>
縉紳學士頌之臣官以文學名而軄在太史躬覩盛<lb/>
事其烏可以巳廼拜手稽首獻頌曰天有太寳授之<lb/>
人君百世相傳鮮得其真其寳伊何神妙莫測歛蔵<lb/>
一心施覃九域爰在中古無噐有文姒受重華承諸<lb/>
放勲三聖繼作迭居天位有寳守之四海大治其精<lb/>
其一曰執厥中曰仁曰義異號同功成湯得此表正<lb/>
萬邦周武丕承於前有光䧏自嬴秦聖賢迹熄以噐<lb/>
<pb n="KR4e0074_SBCK_007-7b"/>
爲寳不寳道德茫茫千載帝王孔多傳祚短長視寳<lb/>
如何得聖緒餘亦克康乂漢唐而下駁而靡粹惟明<lb/>
天子天實啓之授以大位俾作君師克仁克明克武<lb/>
克毅動謀于神靜恊于帝上帝之心惡殺好生皇宣<lb/>
慈惠任德緩刑孰辜之負幽抑罔雪剖其桁楊觧其<lb/>
縲絏孰租之逋身困家傾焚其簿書俾吏勿徴孰厄<lb/>
于窮鬻及男女出金爲贖還卑父母有胔于途或骼<lb/>
于原歛而瘞埋釋其痛冤或以飢寒殺越于貨止戮<lb/>
其魁餘黨皆赦或以單弱脅從暴強釋而弗誅賜衣<lb/>
與糧一話一言務崇寛大公卿士庻以薄相戒群喙<lb/>
<pb n="KR4e0074_SBCK_007-8a"/>
懽騰幸逢聖明盍朝乎仕將野乎畊葺爾室廬育爾<lb/>
孫子保無外虞終樂田里民心和同實與天通天念<lb/>
天子養民之庸錫以寳王夣神告語曰予命汝永爲<lb/>
民主天子曰嗟天命孔祥我造重噐以福萬方昔人<lb/>
所寳寳止乎噐噐雖可久道不足貴精一執中二帝<lb/>
之謨我刻斯寳與聖合符告于祖宗逹于天地著乎<lb/>
文章照臨後世得道者昌失道者亡以道爲寳肇自<lb/>
聖皇皇陛黼座寳在左右匪道弗言匪道弗履威罰<lb/>
慶賞必信必明聖謨在前敢有不平用賢去邪必篤<lb/>
必果祗服聖訓不慎其可出令發政道爲權衡喜怒<lb/>
<pb n="KR4e0074_SBCK_007-8b"/>
從違以道爲經緝熈日新大中之道僉曰神哉兹惟<lb/>
大寳寒暑以順雨暘以時災害以消民物以孳云誰<lb/>
使然兹寳之神匪寳之神天子之仁大哉聖仁天地<lb/>
是配傳示無疆宇宙永頼<lb/>
　　省躬殿銘<hi>有序</hi>
皇上嗣大寳位清心恭已喜怒不形輕徭减賦賞罰<lb/>
以類舉措得宜行之期年萬姓恱服群生欣豫薄海<lb/>
内外薫爲太和上猶謙譲弗自以爲德旦暮親政勤<lb/>
勵靡遑復於乾清坤寜南北二宫間爲退朝燕䖏之<lb/>
殿置古書聖訓於其中沉玩靜思名之曰省躬諭以<lb/>
<pb n="KR4e0074_SBCK_007-9a"/>
尚父所存丹書之㫖夏書所欹聲色宫室之戒曰汝<lb/>
其以是爲銘臣受命而退拜手稽首言曰天下國家<lb/>
之本在乎君君之所以建極垂範於四海者在乎身<lb/>
而致此身於無過之地俾黎元蒙福後世承式者不<lb/>
以心爲之宰乎是心也五性具焉五典行焉萬理萃<lb/>
焉萬事出焉苟或不有以持之則發乎正者易㣲流<lb/>
乎欲者易危是以聖人慎之而加省察之功德若堯<lb/>
舜可以爲至矣而兢業不懈勲若禹湯武王可謂難<lb/>
能矣而未嘗敢忘乎學祗德而聞善則拜者禹也屏<lb/>
逺聲色貨利而聖敬日躋者湯也從事敬怠義欲之<lb/>
<pb n="KR4e0074_SBCK_007-9b"/>
訓而銘于席鑑衣冠以自警者武王也其爲事不同<lb/>
其敬以省躬則一也故其德業如日月之光與天地<lb/>
並存後之君非無雄才美質然不知聖學之要或始<lb/>
于勤而終于肆或勉強於衆庻贍覿之時而放逸於<lb/>
閑居狎䖏之際其不能比隆於古豈無所由然哉惟<lb/>
我皇上以二帝三王之資居二帝三王之位而篤志<lb/>
聖人之學日蒞治朝命令之宣政事之著陶冶庻類<lb/>
而措斯民于治安者旣無媿於古矣退而燕休不少<lb/>
暇逸而復省躬于斯焉覩棟宇而若上帝之臨撫屏<lb/>
扆而若祖考之格聖心湛然與天爲一思慮圖猷靡<lb/>
<pb n="KR4e0074_SBCK_007-10a"/>
有弗敬至理昭朗邪慝消除愛惡怒欲之偏無自而<lb/>
岀芬華靡麗之誘無間而入固不待省而自存也而<lb/>
省躬之念不忘匪深得乎堯舜禹湯相傳之道烏能<lb/>
臻斯盛乎斯道不傳也蓋久徒知以智術法律爲治<lb/>
以故小不足以移風易俗而大不足以祈天永命聖<lb/>
上以敬爲學繼自今始終弗二内外罔愆將見隂陽<lb/>
恊年谷登四靈至品彚咸若子孫黎民受祉于千萬<lb/>
年矣臣幸以勸講爲軄謹奉制獻銘曰天眷君德付<lb/>
卑兆民民之慘舒繫乎一人萬化之原庻政之本大<lb/>
哉此心與天地準心乎克敬恭巳無爲百度以貞四<lb/>
<pb n="KR4e0074_SBCK_007-10b"/>
海雍熈或怠以肆天德淪亡内外交荒邦用弗昌至<lb/>
聖惟堯舜禹湯武以敬相傳千載同矩明明天子前<lb/>
聖是師端拱法宫天下順之未旦而朝旣旰而食淵<lb/>
黙齋莊以建皇極于郊于廟鬼神䧏臨惠于臣民動<lb/>
靡不欽任官以賢敷政惟德薄賦寛刑恤孤掩骼至<lb/>
仁暢逹霑𬒳萬方惟帝克敬惟天䧏康帝心弗居彌<lb/>
自謙抑内殿燕休寅恭朝夕究觀前史以鑑安危左<lb/>
書右詩千古與期嗜好未形防鉅于小喜怒之發必<lb/>
循乎道恩欲其普政欲其平兵欲不試刑寓好生下<lb/>
察民情上祗天戒咸省諸躬無時怠懈敬怠之徴古<lb/>
<pb n="KR4e0074_SBCK_007-11a"/>
有訓辭怠則患生敬爲福基身心旣謹復省于事啚<lb/>
於盛時可保長治帝心乾乾如日在天不息于行照<lb/>
臨八埏華搆有嚴實資聖敬育德綏民永受天慶<lb/>
　　慎獨齋銘<lb/>
恒人爲善徼利務名謹於昭昭肆於㝠㝠乘衆不察<lb/>
恣意所向人欲横奔天理淪䘮君子懲之慎於至㣲<lb/>
匪虞人覺而畏已知一念之萌必存乎正片言之發<lb/>
必主乎敬勿謂闇室忽而不欽易欺者人難欺者心<lb/>
勿謂細行放而或貳細行不修大德將敗惟聖之明<lb/>
不見是圗矧兹士子不敬謂何於赫天君宰爾百體<lb/>
<pb n="KR4e0074_SBCK_007-11b"/>
率而從之勿越乎禮禮爲教本敬爲德基本立基宏<lb/>
奚施弗宜齋居有嚴學者孔秩監兹勿忘聖謨如日<lb/>
　　謹節堂銘<lb/>
天道在人爲心之仁仁道之大始於事親事親能養<lb/>
謹節爲貴謹則無憂節則不匱我持我身我力我田<lb/>
綵服餘間挾我簡編雖無顯榮我親則安雖無三牲<lb/>
亦有㫖甘進立于朝大夫卿士揚名尊親由謹節始<lb/>
寜海童君以是名堂養親其間華扁煌煌我作斯銘<lb/>
用揚厥德有過其閭爲我必式<lb/>
　　喜友堂銘<lb/>
<pb n="KR4e0074_SBCK_007-12a"/>
真素先生家于海隅自其先人兄弟共居爰議築室<lb/>
燕衎以娯卜諸溪南龜恊其繇除荒剔穢以葺戸牖<lb/>
先生左䖏諸季在右雍雍愉愉子姓先後徴名陶詩<lb/>
命以喜友名成益喜與客飲酒酒半有客離席而嘆<lb/>
揚弁啓齒以言子所爲喜者吾能論之凢人喜幸出<lb/>
於憂患病者喜愈客者喜還困者喜舒危者喜安又<lb/>
有人焉縁物而喜誇者喜權譁者喜市荒者喜色貪<lb/>
者喜賄相彼所喜先生不取恂恂骨月恩義有加一<lb/>
室團欒其喜無涯此於人情相去㡬何且子不聞兄<lb/>
弟之間非特于今古人所難歌形斗粟詩賦然萁豈<lb/>
<pb n="KR4e0074_SBCK_007-12b"/>
曰無家兄弟爲仇先生之居雖陋弗完我行其庭爾<lb/>
箎爾塤先生之身雖隱林阜我觀其私爾足爾手食<lb/>
不待奢分饔并飱居不待華同温共寒霜露之晨風<lb/>
月之夕行吟接履坐諷聮席三畆之宅五畆之原弟<lb/>
耨于後兄耕于前旣孝旣友從容話言飲此醇醴盎<lb/>
然春温凢登斯堂與飲斯醴歸視其家孰無兄弟先<lb/>
生之喜不私諸巳將令吾徒聞風而起將令吾居永<lb/>
爲孝里先生聞之欣然而喜衆賓酢酒先生起舞取<lb/>
酒酌季且咲且語豈無他人不如我同父<lb/>
　　友于堂銘<hi>有序</hi>
<pb n="KR4e0074_SBCK_007-13a"/>
寜海竺君允恭與其二弟允升允和皆好學而知義<lb/>
以友于名堂蓋有志乎敦睦者因銘以著其美且以<lb/>
大且逺者勉之銘曰天賦恒性厥倫有五君親兄弟<lb/>
朋友夫婦親之當愛君之當忠人雖至愚鮮不率共<lb/>
婦以情合乖戻者寡朋友義交以道相下至於兄弟<lb/>
本乎一身或頑不知覆若他人有藩其廬有異其畝<lb/>
有冨千乘不餬其口有忌其才斥之不疑寜以天下<lb/>
付諸癡兒僨業隕身莫不由此嗟彼不仁實滅天理<lb/>
天之俾汝爲弟爲昆夫豈人力乃命攸存長少雖殊<lb/>
其本則一孰非遺體而忍不恤弟寒父憐兄飢父悲<lb/>
<pb n="KR4e0074_SBCK_007-13b"/>
胡私其身曾不致思在父之身或有痾癢手足撫摩<lb/>
不待勉疆今雖異形其氣則同安危憂樂孰不相通<lb/>
懿美竺君好學慕道謂道之要惟孝惟友旣孝于親<lb/>
復友同生高堂其嚴掲以嘉名嗟嗟斯民皆予兄弟<lb/>
顛連無告視之䫙泚由近而逺尚克推之政行于家<lb/>
邦國其儀之<lb/>
　　慎思堂銘<hi>有序</hi>
廬陵劉君子愽以文學恪忠受知于上擢磨勘司丞<lb/>
名其退食燕居之堂曰慎思余善是名喜劉君之能<lb/>
於軄也銘以相之銘曰惟皇建德統綏萬民孰輔承<lb/>
<pb n="KR4e0074_SBCK_007-14a"/>
之小大庻臣或弼其違或敷其治有舉大綱有親細<lb/>
事其在賢哲視軄則思忠國尊君不顧其私曰此下<lb/>
民與吾同體孰艱孰危孰困寒餒孰爲昏迷汨其天<lb/>
明昭揚大猷樹之邦經虞夏之道殷周之制損益弛<lb/>
張以淑萬世凢民所安必謀必行其所不欲必絶其<lb/>
萌靜以致思俾合中正舎寢忘食祗帝之命揆其所<lb/>
存本乎至公利澤所加沛然無窮嗟彼小夫嗜利忘<lb/>
善豈不有思厥思不遠位患不崇家患不昌罔上浚<lb/>
民患計不良勢有相軋智有可忌心所惡讐患不能<lb/>
去蚤夜以思蓄隂滋姦乘機竊發僨國瘝官爲休爲<lb/>
<pb n="KR4e0074_SBCK_007-14b"/>
祥爲㐫爲禍所思一殊判若水火若有古訓惟慎其<lb/>
㡬鋤于未形絶于未爲本心之明日月之掲私欲之<lb/>
㣲稂莠之㧞思發于中由義與仁國忘其家民忘其<lb/>
身勳名之盛上配前古視彼小夫穢若犬䑕劉子嗜<lb/>
學孔文而賢對越嘉名作時恭先百爾有位慎恪厥<lb/>
職思孝思忠鞏我皇國<lb/>
　　寜野軒銘<hi>有序</hi>
善爲治者常養斯民之質於冥冥之中使之全其性<lb/>
而不鑿其天顓然無思頽然無爲推魯敦樸而不雜<lb/>
以僞故其民難摇而易化失其道者則不然搔之以<lb/>
<pb n="KR4e0074_SBCK_007-15a"/>
智巧而昡之以機變飾之以儀節而淫之以浮華於是<lb/>
天下之文日勝質日媮民始紛紛狙伺乎下而禍亂<lb/>
因之以生太史公班固稱漢文帝之時七八十翁未<lb/>
嘗識市井遨遊嬉戲如小兒狀余嘗思其言而嘆其<lb/>
盛蓋自三代以䧏數千年間俗莫醇於此時者賈誼<lb/>
軰闇於治道猶發憤病之斯豈足以知文帝哉以法<lb/>
術治天下固不若以德化先天下之爲完也是道也<lb/>
惟文帝知之曹參行之而賈誼非之此賈生所以不<lb/>
逮文帝也哉近代之政去古逺矣然其法寛事約有<lb/>
足取者故方其承平之際老成先進之人皆渾厚雅<lb/>
<pb n="KR4e0074_SBCK_007-15b"/>
重口不出毀訕之言而身不履詭激之行余不及見<lb/>
之而聞其流風於縉紳間蓋兵革之餘故老無復存<lb/>
者矣今乃得陳君國大焉陳君閔習俗之澆弊欲以<lb/>
身率之名其所居曰寜野軒其意以爲寜失之於野<lb/>
可尚哉其爲名也昔漢興至文帝蓋三十餘年而後<lb/>
風俗易化安知今之異於古哉復先王之盛殆必有<lb/>
在而君之名室烏知其非兆歟不可以無述也乃爲<lb/>
之銘銘曰皇始尚質貴乎自然不忍以文鑿民之天<lb/>
文過爲媮質甚爲野以媮况野如鄭與雅大雅之音<lb/>
澹泊無華靡曼姱都乃聲之邪質直無文其樸則美<lb/>
<pb n="KR4e0074_SBCK_007-16a"/>
以飾喪真爲詖爲詭惟昔有國政簡而章洽于萬邦<lb/>
民俗阜康鉅夫碩人森列天下推其言行莫匪長者<lb/>
遺澤之傳今也則㣲不有善士孰矯循之幽幽斯軒<lb/>
茨戸甕牖其植果蓏其䕃榆柳豈無藻繪斥而弗施<lb/>
惟野之尚愧不忍爲非無財智亦有儀度慤乎不文<lb/>
惟野之慕蕩蕩流俗機詐日繁上下胥欺莫知其囏<lb/>
軒有嘉名取則孔遠有來遊觀尚勸爲善<lb/>
　　雙桂軒銘<hi>有序</hi>
傳曰仁者必有後豈不然歟某遊京師識太子正字<lb/>
四明桂公公和易誠篤表裏如一與人交豁然無隱<lb/>
<pb n="KR4e0074_SBCK_007-16b"/>
類漢萬石君龔勝之流舉朝之士服公徳無異辭信<lb/>
所謂仁者也旣而復謁公於清溪私第見公之二子<lb/>
曰慎宗敬曰全宗生者又皆英敏卓越讀書綴文有<lb/>
名縉紳間人或稱之曰桂公有二良子私心固巳期<lb/>
之以爲必非偶然者某東歸天台宗敬以書來言四<lb/>
明所居軒有雙桂連理之祥因以雙桂名軒余發書<lb/>
歎曰是天之所以符二子耶仁者之報其殆兆於斯<lb/>
邪不可無以識也爲作銘銘曰天人之間古謂難言<lb/>
是豈其然影著於形響必有聲感孰不應胡執不通<lb/>
訾其夢夢盍觀桂公桂公孔仁言敷行敦二子甚文<lb/>
<pb n="KR4e0074_SBCK_007-17a"/>
文則旣有質則加厚稱者同口人舉巳彰天兆厥昌<lb/>
惟桂發祥一本而𡵨𡵨而合之天意可知豈無他樹<lb/>
獨發於桂桂姓攸契雙桂欝敷二子之符耿哉不誣<lb/>
天亦可親日視于人肆其屈伸惟公植德二子將食<lb/>
益衍無匿爾衍爾昭爾公爾侯復膺天休慈溪之隂<lb/>
雙桂森森望於東南扶桑可薪析木可焚是桂永存<lb/>
　　五雲山房銘<hi>有序</hi>
五雲山房者何前宣寕簿楼君士連之室也謂五雲<lb/>
者何山名也山而加於房者何室依乎山也室則居<lb/>
之爾而詠歌之者何樓君將出以仕而不忘乎室則<lb/>
<pb n="KR4e0074_SBCK_007-17b"/>
無所忘於心矣知本之道也知本者君子之事也何<lb/>
以昭之銘之所由作也銘曰惟山房奥而明弘而有<lb/>
容君子是則厥德以充峻而潔不汙不涅君子是則<lb/>
以保清節山房之中君子不忘慎終毋忘仕也孔臧<lb/>
　　林泉讀書齋銘<hi>有序</hi>
士不知所爲學久矣文辭以爲華記誦以爲愽古之<lb/>
學者雖不外乎此以求道然道不在是也錢塘徐君<lb/>
文以林泉讀書名其齋余喜其好學之篤也誦所聞<lb/>
者以銘之銘曰斯人之生去物無㡬叅乎兩間惟性<lb/>
之美持美勿斆爲嚚爲庸牖擴天明厥惟學功孰治<lb/>
<pb n="KR4e0074_SBCK_007-18a"/>
于學而遺其事口習心游卒淪于墊或懲其害力於<lb/>
躬行物有不知將躦于㝠又或不然去學絶爲惟心<lb/>
之求異端是歸三者殊科畔道則一幸有聖謨皎其<lb/>
如日匪學奚知匪行奚臻主敬立誠卓爲天民萬理<lb/>
紜紜　之如髪春融海澡木長泉逹内剗其穢外薅<lb/>
其戕不吝以虧不驕以亢以聖爲準以賢爲徒大道<lb/>
是趨廣居爲家勿溺於汚勿畫於邇日運天行真語<lb/>
確履細行宏猷小紀大綱察於纎㣲徴於家邦誰謂<lb/>
天下難乎治平各充其需禮叙樂成學之盛功庻其<lb/>
在此豈若偏𡵨僅足一巳俗學卑卑爲俗攸嗤非有<lb/>
<pb n="KR4e0074_SBCK_007-18b"/>
<pb n="KR4e0074_SBCK_007-18b"/>
　扇銘<lb/>
用此以扇枕孝子之行也用此以扇暍仁君之聖也<lb/>
由孝而充之則爲奉上之忠由仁而廣之則爲澤民<lb/>
之政也<lb/>
　　王待制私謚議<lb/>
翰林待制王公禕使雲南以節死久而易名之典未<lb/>
下門人議私謚之烏傷俞恂曰惟三代之學本諸身<lb/>
心著于行事發于文辭表裏相符華質不爽故著之<lb/>
于書者即其操行之餘形於言行者即其學術之實<lb/>
未有言與行乖身與學戾者也世䧏道䘮儒者始離<lb/>
<pb n="KR4e0074_SBCK_007-19a"/>
學術心身而二之所學歸乎仁義而所爲狥乎邪僻<lb/>
考其爲書則上援聖賢稽其所至則僅同庸俗以之<lb/>
䖏下則不足以美風教化鄉閭以之事君則不足以<lb/>
光華朝廷表率海内惟待制公則不然自其少時巳<lb/>
有大志受於家庭得於師友者皆純正之學察理盡<lb/>
乎精㣲制行本乎忠恕負剛方之氣懐經濟之資當<lb/>
元之季嘗草書數千言將上于朝以救闕失知事不<lb/>
可爲乃歸休于家欲以文辭名後世旣而遭逢聖朝<lb/>
遂爲史官脩元史始於太祖造邦之𥘉終於末主播<lb/>
殂之後刪煩剔冗𥙷其軼遺君臣賢否邪正逆順之<lb/>
<pb n="KR4e0074_SBCK_007-19b"/>
跡天地事物禮樂刑政兵民財貨消長興廢盛衰之<lb/>
由莫不粲然包綜具有倫序嘗兩賛郡政咸著廉能<lb/>
之聲有豈弟之德後以伉直忤用事者使萬里絶險<lb/>
之邦留滯數年蠻夷向義之心未洽遂加戕害竟不<lb/>
屈以死追考公平生志行端潔學術淵深其於性命<lb/>
道德之要治忽成敗之㡬灼見洞曉發之文辭敷腴<lb/>
蔚贍浩乎若秋江之濤鼔盪莫測而其來有本也藹<lb/>
乎若春空之雲變化不常而其岀無窮也其在翰林<lb/>
嘗掌制命四方學者爭傳誦之求者盈門以不得一<lb/>
言爲耻蓋自古盛世之文一代不能數人而公之述<lb/>
<pb n="KR4e0074_SBCK_007-20a"/>
作可與相準偏才曲士多優於言而劣於行公南中<lb/>
之節奮厲卓偉使異域知中國有守死不貳之臣其<lb/>
過於人甚遠昔王仲淹孟東野之徒門人朋友皆援<lb/>
古著謚後世韙之今欲最公文行以文曁節謚之於<lb/>
禮其可衆皆曰諾其子紳以告天台方孝孺孝孺曰<lb/>
予嘗聞翰林學士金華宋公稱待制公文行皆如恂<lb/>
言死而易名於義爲稱乃定謚曰文節<lb/>
　　試筆說<lb/>
吾居乎鄉客遺善筆二分其一於友人而用其一銳<lb/>
而端圎而勁以摹畫咸與心稱愛之不忍妄用遇佳<lb/>
<pb n="KR4e0074_SBCK_007-20b"/>
紙墨洎文辭則以書書畢滌而蔵之恣意率手有所<lb/>
作則用其次者是以雖甚久而猶新焉他日友人至<lb/>
問其所得則曰弊而棄之矣詰其用則紀錢粟貨利<lb/>
卑猥事不稍惜視之與里巷所爲偏欹軟惡者等<lb/>
不知其爲美也吾聞而歎之友人曰子何歎之細也<lb/>
以余用斯筆也而違其任余則有過矣雖然世之用<lb/>
人者得無有甚於余之用筆者乎筆易爲也美者易<lb/>
得也用久必敝固其軄也今夫所謂賢士君子者天<lb/>
之生也難生而不夭死不疾病獲全其美也尤難然<lb/>
而用之者不任之以立政教修紀法居廟朝治海内<lb/>
<pb n="KR4e0074_SBCK_007-21a"/>
而卑位冗軄是命一不快於意不待其敝而棄之且<lb/>
加不勝之法焉者亦衆矣不彼之歎而於筆焉惜是<lb/>
尚爲知類也哉吾愧乎其言謂之曰筆吾所任也故<lb/>
吾知愛而嘆之任人非吾事也吾其敢僣而歎乎若<lb/>
姑修其可任者以待人之任巳何暇乎世之歎而吾<lb/>
之疑邪<lb/>
　　畏說<lb/>
人可無畏乎㓜則畏乎長賤則畏乎貴鄉則畏鄉之<lb/>
老成學則畏士之賢者仕乎位則畏法令畏小民畏<lb/>
公議豈特若是而巳哉食焉而畏無以及乎人也言<lb/>
<pb n="KR4e0074_SBCK_007-21b"/>
焉而畏其背乎理也居焉而畏其過於燕安也寢焉<lb/>
休焉而畏邪僻有以戕吾中也臨財而畏其損吾行<lb/>
也居寵而畏其滿盈也舉一事興一役而畏其或勞<lb/>
乎民或病乎時也然猶不特此也見少者而畏無足<lb/>
爲之法見賤者而畏無足爲之養見愚者而畏無以<lb/>
教之見鳥獸草木而畏吾之無聞而將與之同於澌<lb/>
盡朽腐也見山林川澤而畏吾及物之利有所不及<lb/>
也見古聖賢之言行而畏其不可追也思乎後世而<lb/>
畏其將訾短乎我也然尚有甚於此者視乎吾身而<lb/>
畏或不能慎守以辱乎親察乎吾心而畏無以全所<lb/>
<pb n="KR4e0074_SBCK_007-22a"/>
付以辱乎天天之卑我者爲何如仁也而或賊之以<lb/>
忮忍義也而或蔽之以利欲禮也或爲驕慢之所勝<lb/>
智也或爲小慧之所淆以言乎臣而忠或疚焉以言<lb/>
乎子而孝或惰焉以言乎大而或未能用天下以言<lb/>
乎小而或未能爲天下用凢天軄之内有所闕皆謂<lb/>
之違天可也屋漏之間鬼神臨焉觴豆之際兵戈生<lb/>
焉般樂怠傲酖毒存焉思慮有未純省察有未至則<lb/>
爲忽乎天矣人之於天而違且忽焉豈不甚可畏也<lb/>
哉子受父母之命則佩而思之一有所違則世以爲<lb/>
不子臣受命於君則奉而行之一有怠事則有不臣<lb/>
<pb n="KR4e0074_SBCK_007-22b"/>
之罰天之可畏於君親也昭然矣柰何人違且忽其<lb/>
命而不知畏也夫其不畏者非其人之過也爲之師<lb/>
者莫以告而不自知其所受之重也使果知受於天<lb/>
者之重則其起居食息語黙取予之際其有不惕惕<lb/>
以思兢兢以持者乎使果知畏天命矣則所畏之事<lb/>
將日寡無所徃而不安矣不知天命之可畏則事物<lb/>
陳乎前者孰非可畏者哉是以君子知可畏之理故<lb/>
無可畏之患小人則不然入於可畏而不止故知君<lb/>
子小人之分觀其知所畏與否而巳矣漢中劉生仲<lb/>
義事予爲弟子者五年其爲學篤謹不懈而持巳以<lb/>
<pb n="KR4e0074_SBCK_007-23a"/>
禮蓋粗知所畏者今將貢于京師升于太學而逹于<lb/>
天朝予欲其不負天之所卑而爲君子之歸也故以<lb/>
所當畏者告之太學先生多予之所畏者其必有以<lb/>
正予言也夫其尚因予言而有以教乎生也夫<lb/>
　　習菴說<lb/>
鄉先生陳君季明年六十餘而進學不懈間謂予曰<lb/>
吾之生也先子以晦菴朱子之名命之及長而知其<lb/>
不可也請更焉因名爲熈旣而自念名固不敢同於<lb/>
朱子然奚敢舎朱子之學而不學也故别號習菴以<lb/>
見志子以爲可乎予曰可哉古之人以昔賢之名爲<lb/>
<pb n="KR4e0074_SBCK_007-23b"/>
名者若司馬長卿之名相如慕乎藺相如之爲人而<lb/>
取之也顧元凱之名雍蔡中郎喜之而以巳名與之<lb/>
也然而長卿未必如藺子元凱雖賢亦未嘗類乎伯<lb/>
喈豈非名可以取諸人而道必在於自至乎君子之<lb/>
學聖賢務乎道德之同而不貴夫名字之類自孔孟<lb/>
以來學孔孟之道而造其極者其名非必與孔孟同<lb/>
而其道則無不同以其志乎聖賢之志而習乎聖賢<lb/>
之業是以卒至乎其域而不自知也苟爲無志而所<lb/>
習與聖賢殊雖以舜禹自名亦妄焉而巳夫孰以爲<lb/>
可乎今君於名則辭而不敢與朱子同於學則習而<lb/>
<pb n="KR4e0074_SBCK_007-24a"/>
不敢與朱子異可謂知所務矣然而朱子之學聖賢<lb/>
之學也自朱子沒二百年天下之士未有舎朱子之<lb/>
學而爲學者至於道之類乎朱子者未之或見何哉<lb/>
蓋踈淺者竊其華而忘脩巳之實質魯者守其意而<lb/>
不求致用之全莫不自以爲有得焉而終不得以成<lb/>
身而見乎世君之所習誠能以敬存心以義制行窮<lb/>
萬物之理以周乎事盡彛倫之常而不失其中歛之<lb/>
則措於家施之則𬒳乎民雖欲辭其名而人固將以<lb/>
善學朱子之道稱之矣不治其本而攻其末習乎其<lb/>
言而不察其所由言則凢所習者未必非朱子之所<lb/>
<pb n="KR4e0074_SBCK_007-24b"/>
棄也而豈君之志也哉抑予觀世之學者少之所習<lb/>
旣長而怠壯之所習未老而忘是以雖欲志乎道而<lb/>
不可得君年愈高而爲學愈力孜孜焉以未及古人<lb/>
爲耻於是乎過人遠矣蓋或習焉或否焉而習乎非<lb/>
所當習者衆人也終身由乎道而不少息者君子也<lb/>
始乎無所不習而終不習無不利者非聖賢不能也<lb/>
習乎習乎其亦有無事於習者乎然則君也茍終身<lb/>
習焉而不止其爲君子也孰禦焉<lb/>
　　王温子栗字說<lb/>
浦陽義門王温柔和而好學加冠將定字其師劉君<lb/>
<pb n="KR4e0074_SBCK_007-25a"/>
恐其不足於剛也字之曰子栗爲辭以祝之而復謂<lb/>
余曰願有教也余曰事有似異而相資者水火以爲<lb/>
㸑鹽梅以爲和寒暑以爲歲由其離者觀之戾乎其<lb/>
不侔不可比而合也然是數者必相合而後致用並<lb/>
行而後成功夫豈果異乎哉剛柔仁義之辨不啻水<lb/>
火然未有不兼二德而可爲君子者視其外謙卑遜<lb/>
順之氣穆然求其内莊敬誠篤之意確然故端方而<lb/>
不犯慈良而不倚以之措大政持大議不變辭色而<lb/>
天下從之自道之不明士各因其資之所近爲學柔<lb/>
則至於枉巳剛則至於違衆枉巳旣不足以立事而<lb/>
<pb n="KR4e0074_SBCK_007-25b"/>
違衆又不能有成治功之不見於世非此也與天下<lb/>
之所病者非不足於温也而患無以守其内是以柔<lb/>
懦者多流於詭隨劉君勉之以栗其知所教矣慎哉<lb/>
栗乎爾毋厲外而懦中也必也挺㧞特立如雪霜之<lb/>
松栢不撓不折以固其節乎温乎戒哉爾毋翕翕以<lb/>
合煦煦以同必也如春之融長養生息而不見其迹<lb/>
乎栗者所以爲敬也温者所以爲恕也居敬行恕而<lb/>
至於君子吾於子乎是望雖然飲食資乎水火而飲<lb/>
食非水火也鹹酸本乎鹽梅而至味非鹽梅也歲功<lb/>
成於寒暑而天地之化不止乎寒暑也周人有言曰<lb/>
<pb n="KR4e0074_SBCK_007-26a"/>
不剛不柔厥德孔修德備乎剛柔而剛柔不滯于事<lb/>
惟聖賢能之<lb/>
　　鄭叔度字說<lb/>
麟溪鄭君叔度與某同學太史公之門謂某曰吾之<lb/>
生先子貞孝君以楷名之及冠太史公字以叔度字<lb/>
之義公嘗欲教我矣而未之暇幸與吾子相好子能<lb/>
知公之意乎知則盍爲我言之某曰予未之聞也以<lb/>
臆言之公之期叔度者不其至乎度者先王所以齊<lb/>
萬物一民志之噐也天下之物至衆也姑舉一二言<lb/>
之布帛綺錦出於人之爲其長短侈狹鄉異而家不<lb/>
<pb n="KR4e0074_SBCK_007-26b"/>
同苟無度以絜之争奪之端何由而弭乎造宫創室<lb/>
群材旣備百工咸集木之宜圎宜方爲柱爲梁長之<lb/>
爲棟楹短之爲楔杗苟無度以絜之何由成匠石之<lb/>
功乎作樂制噐範金爲鐘斵石爲磬絙絲爲琴瑟刳<lb/>
竹爲簫管穴匏爲笙搏土爲塤革爲鼗皷木爲柷圉<lb/>
其長短豐約之制至不同也苟無度以絜之則音何<lb/>
由而和乎任土制邑建都立國或畫田爲井或樹城<lb/>
作屏大而四海之内山嶽廣遠無際置疆分界立爲<lb/>
郡縣以統之設爲上下以縻之揆里行令數圖責貢<lb/>
苟無度以絜之孰得其數而爲之限域也哉度之爲<lb/>
<pb n="KR4e0074_SBCK_007-27a"/>
用亦大矣雖然度有二公家之度懸之國中而四方<lb/>
之民各以其物來就而平焉忮者不敢怒智者不敢<lb/>
欺吝者不敢惜強者不敢違以其折中至公而無私<lb/>
也由國而郡由郡而邑莫不皆然三家之村足不履<lb/>
官府之門耳不聞法令之教削蒿而爲度以竈煤節<lb/>
其分寸量布揣帛自以爲可也苟律之以公家之法<lb/>
則爲辟矣夫人之爲學何以異是閭巷之氓飾詐任<lb/>
情自用其愚行之於家非不可也折之以聖人之道<lb/>
則過矣故聖人之道公家之度也取法乎天地合明<lb/>
乎日月前同乎三王後符乎萬世若周公孔子者爲<lb/>
<pb n="KR4e0074_SBCK_007-27b"/>
度於天下者也其次若子思孟子之徒明聖人之道<lb/>
爲一時所師爲度乎一國者也次能脩身繕行以善<lb/>
化俗若郭林宗徐孺子之流人稱忠信者爲度乎一<lb/>
郡者也次能篤愿自持動靜不悖乎法取與不過乎<lb/>
義者若元紫芝陽城之流岀能盡其軄隱能固其志<lb/>
爲度乎一邑者也下此則卑矣今叔度之家秉義聚<lb/>
居者十世堂序之内秩然而禮穆然而樂林宗孺子<lb/>
之行人人操之而叔度蔚有文聲巳足爲一郡之度<lb/>
矣而太史公復以度期之豈非欲進於其大者乎大<lb/>
莫大於聖人之道一民志而齊萬物者聖人之事也<lb/>
<pb n="KR4e0074_SBCK_007-28a"/>
叔度日懋而學之其不得爲賢者乎其不得爲一國<lb/>
之度乎豈非太史公意乎抑亦貞孝君之志乎若夫<lb/>
漢之廉范黄憲皆以叔度爲字而後之同者甚衆二<lb/>
子雖賢而不爲叔度言者將以大者望之猶太史公<lb/>
之意也<lb/>
　　王氏兄弟字說<lb/>
翰林待制烏傷王先生有二子曰綬曰紳次第加冠<lb/>
於首各請字於金華太史公公字綬曰孟緼紳曰仲<lb/>
縉而某告之曰美哉二子之名與字也其爲用貴矣<lb/>
朝廷宗廟之禮穆穆在位百辟布列登䧏俯仰之際<lb/>
<pb n="KR4e0074_SBCK_007-28b"/>
鏘然有聲者非佩玉乎即而視之天子之玉白也公<lb/>
侯之玉山玄也大夫世子水蒼曁瑜也士則瓀玫也<lb/>
而貫之者非綬乎綬則皆綬矣又即而辨之天子以<lb/>
玄組公侯以朱組大夫以純組世子以綦組而緼組<lb/>
則士也緼者赤黄之色而孟緼之字以之豈非望其<lb/>
修士君子之行而不爽於用者乎嗚呼綬以貫玉而<lb/>
鳴乎朝廷宗廟之中孟緼嗜學綴文煥爛而和平某<lb/>
深願孟緼之貫道以鳴國家之盛也雖然綬之所繫<lb/>
者非大帶乎大帶之垂者非紳乎大帶之博四寸素<lb/>
而朱裏者天子也而禆以朱緑素而禆垂者大夫也<lb/>
<pb n="KR4e0074_SBCK_007-29a"/>
而禆以玄華練而禆垂之下者士也而禆皆以緇士<lb/>
之紳三尺有司去其五寸紳與帶非二物也謂紳爲<lb/>
帶可也謂帶爲紳亦可也其等雖異而其爲用約身<lb/>
而縉笏者則一也笏之制天子諸侯大夫士以球玉<lb/>
以象以魚湏文竹以竹本凢四等而將事執玉之時<lb/>
皆搢於紳是紳者一身之束約而敬之本也端冕之<lb/>
卷然衮繡之班然非紳以約之未見其服之稱也球<lb/>
象之温然文竹之燦然非紳以搢之未見其有所措<lb/>
也而仲縉之字以之豈非望其謹飾自持而致於用<lb/>
者乎嗚呼紳之用要矣昔之稱大儒君子曰縉紳先<lb/>
<pb n="KR4e0074_SBCK_007-29b"/>
生某深願仲縉益勉而思以嗣待制君之德也抑又<lb/>
聞之待制君之名爲禕而字爲子充禕亦服之貴者<lb/>
昔太史公嘗推其義且相期以文顯亦旣有徴矣今<lb/>
二子也亦有美名而某何人敢繼太史公之後哉雖<lb/>
然二子也其尚無忝厥父某雖愚又安敢不勉<lb/>
　　戴樂和之字說<lb/>
事有不相謀而相感者金石土革絲木匏竹是八音<lb/>
無知覺運動之靈世之所用以爲樂者也仁義中正<lb/>
孝友人之所爲以善其身世之所謂德者也德脩於<lb/>
巳巳知之人未必深知之况此八物者何由而知之<lb/>
<pb n="KR4e0074_SBCK_007-30a"/>
乎然而德盛則八音之樂随之以盛德衰則其音隨<lb/>
之以衰非八物之有知人之誠足以感物物有所不<lb/>
能自止也舜之韶紂之靡靡皆資於八音者也而其<lb/>
音之不同猶陵與谷然者非所以感之者異哉故八<lb/>
音可以人力爲也能使八音和而不失其正者非脩<lb/>
德以和之不可也自三代以來八音未嘗絶於天下<lb/>
然終未有及乎韶之遺音也非其噐不若其德不逮<lb/>
也苟有太和之德雖操牛尾而叩缶以爲節將有天<lb/>
育神化之意矣不然雖后䕫之噐尚存而欲其和胡<lb/>
可得也浦江戴先生名其子曰樂問字於太史公公<lb/>
<pb n="KR4e0074_SBCK_007-30b"/>
字之曰和之蓋勉之以德也古人於樂無所不用而<lb/>
今也惟有天下國家者得備而用之其於無位者宜<lb/>
若無與焉然君子禮樂未嘗斯須去於身者非有噐<lb/>
之樂之謂蓋無噐之樂也有噐者固有今與古之殊<lb/>
不待噐而和者今何異於古哉視於其身慈譲忠信<lb/>
之色睟如視於其家親睦信順之意翕如此樂之本<lb/>
也奚待於噐乎戴氏自德聖以禮樂爲學光生學焉<lb/>
而至者也和之試求樂之本於身推之於家懌乎其<lb/>
無乖秩乎其有儀則凢接於耳目者皆樂也余將於<lb/>
是而考其德<lb/>
<pb n="KR4e0074_SBCK_007-31a"/>
　　傳氏字說<lb/>
古人之於字名所以自别而稱於人不計其美惡也<lb/>
商以前質畧蓋有徒名而無字者周之文盛矣周公<lb/>
孔子文之所從出也其加字名於子宜有異焉而乃<lb/>
禽魚稱之斯二聖人豈不欲其子有美名稱哉而卒<lb/>
不然者以人之美不在乎名字也德誠足尊矣雖㣲<lb/>
字以代其名人猶不敢名之茍無足尊者雖極字<lb/>
之美人不之字也盡名之美終不能名于後世也學<lb/>
者亦勉乎德而已何以名字爲哉然今之人不敢忽<lb/>
乎名字者以爲因是或可以勉其德曰仁而踐仁焉<lb/>
<pb n="KR4e0074_SBCK_007-31b"/>
曰義而思義焉果能因名字之美而服行之則名字<lb/>
不爲無益矣烏傷傅君循淳慤有士行其族之兄武<lb/>
昌守伯長字之以希道其號甚美也而願余發之夫<lb/>
道之在天下豈以言而著哉顧知之審與畧行之至<lb/>
與否耳知之而審也行之而至也道固將積乎身豈<lb/>
特希之云乎如使知之未審行而未至雖欲希之安<lb/>
可得也千仭之木不自言而人稱其爲千仭號檉椐<lb/>
以梧檟人必檉椐之是豈名之爲貴哉有其實之爲<lb/>
貴也希道因名字也而益進乎其實則爲希道也較<lb/>
然矣不如是名字且無與於人余言安所益乎<lb/>
<pb n="KR4e0074_SBCK_007-32a"/>
　　陳野翁字說<lb/>
天下之事不患其未備而患其太備方其未備也有<lb/>
才知者皆可因其跡而繼之及乎旣備而至於無以<lb/>
加傾於極盛之餘而蠧於至飾之後自非聖人矯而<lb/>
持之鮮有不爲大患者故帛之未繪也五色雖未著<lb/>
而黼黻文章之質巳具爲玄爲黄無所不可恒有餘<lb/>
美焉或者不察而采色繪畫之炳然溢乎目者固若<lb/>
可愛而物之至美亦窮若先王之治天下常養斯民<lb/>
至美之樸於政教之先使之不以物遷不以習變而<lb/>
不至於不可繼是以安化而易使和柔而易制茍爲<lb/>
<pb n="KR4e0074_SBCK_007-32b"/>
不然籠之以智巧誘之以權詐彼將各逞其所長以<lb/>
馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>于世紛紛狙伺乎上者日新而無窮而上之所<lb/>
操者巳殫矣國家之亡罕或不在乎此昔者孔子每<lb/>
病周末之文而欲從忠厚之先進孔子豈惡乎文哉<lb/>
惡乎朴之散而文無措也去先王之世益遠是朴不<lb/>
知其所在者久矣求之於通邑巨都茫乎其不可致<lb/>
也求之於華顯之位邈乎其異於斯也反而求乎深<lb/>
谷窮山之間蓋猶有可徴者焉茍無好古之君子與<lb/>
不溺於習俗之弊者天地之至美㡬何而不至於胥<lb/>
亡也哉常觀乎閭里之㑹凢耆舊老成之士發言履<lb/>
<pb n="KR4e0074_SBCK_007-33a"/>
行多質實近厚有古昔之遺風而少年英銳徃徃飾<lb/>
智以相詐挾竒以相高可喜者旣過而可悲者繼之<lb/>
吾以是知孔子之嘆有以也四明之南有邑曰奉化<lb/>
奉化之桐照里有士曰陳先生性高守介類古卓行<lb/>
君子年六十餘矣教其子甚嚴待鄉人有禮而和始<lb/>
名曰文而字爲允章旣老而觀先進者之日㣲也復<lb/>
更名質而字野翁余違古人亦已久矣持其身以行<lb/>
乎今之世心恒惴然恐爲淺薄之歸而不獲聞故老<lb/>
之儀刑何幸乃得先生乎今之俗可暏矣革旣弊之<lb/>
文而復乎野以全斯民之樸宜必自東南始東南文<lb/>
<pb n="KR4e0074_SBCK_007-33b"/>
之勝䖏也然則先生更字之意焉知非其兆乎余雖<lb/>
鄙且賤猶及預聞之<lb/>
　　王子文字觧<lb/>
人非名字則不能自别於衆人然其異於衆人者不<lb/>
在乎名字之美也視其德與行焉耳虺蟲之厲者也<lb/>
而仲虺爲良臣蠋蝡動之㣲也而王蠋爲貞士滅惡<lb/>
徴也而子羽爲君子疾不祥也而樗里以智聞夫豈<lb/>
在乎美其名字乎賢聖仁義惠哲忠孝此八者天下<lb/>
之美號世之人以之自名者多矣人未必以是稱之<lb/>
而蓄德謹行者雖未嘗用之爲名字人必以是號加<lb/>
<pb n="KR4e0074_SBCK_007-34a"/>
焉故以美言爲稱謂不若踐之於身見諸行事之可<lb/>
寳也自有名字以來人以美言加其身者宜亦衆矣<lb/>
而傳於世者可得按籍而計豈非躬行有不至乎士<lb/>
或能以名字逹于一鄉而不能逹于通國或稱于一<lb/>
國而不足逹于天下然有逹于當時而不聞于後世<lb/>
者焉百年傳之久而遂亡者焉蓋其名世若是之難<lb/>
也沮溺謂孔子爲魯孔丘則是時與孔子同姓名奚<lb/>
特一二哉然惟孔子傳後世爲學者師而彼咸無聞<lb/>
由是知名字之不可恃苟無足稱雖襲聖人之名以<lb/>
自號無益也而况於美言乎人不修其可傳者惟名<lb/>
<pb n="KR4e0074_SBCK_007-34b"/>
字之務美寜非惑歟浦陽王君其名曰江而其師友<lb/>
以子文字之其字信美也然斯文也周公孔子之所<lb/>
終身學焉如不足賢人大儒竭心思智能欲庻㡬而<lb/>
不敢望者子文乃取以自别于人其可不懋於德乎<lb/>
水不必皆若湘沅也惟能自逹于海者則皆謂之江<lb/>
浦江其一也其水不可容舟楫浴牛馬而以江名者<lb/>
取其不資巨川之助而能趨海爾夫由衆人而視聖<lb/>
賢何異水由遐荒而趨海乎然而水無㣲而不至於<lb/>
海者以其不息也思是名也學聖賢之道審能如浦<lb/>
江之於海則謂之子文也無惑<lb/>
<pb n="KR4e0074_SBCK_007-35a"/>
　　黄晏仲晦字說<lb/>
浦陽黄君晏其生之時當元至正中四方兵起天下<lb/>
大亂民倀倀在干戈之間奔走伏匿無一朝寧其父<lb/>
孩而抱君曰是兒之生庻其有晏乎遂名之曰晏及<lb/>
乎真人應命而起掃除殘賊宇内晏然十五年間遂<lb/>
至平治而君適當加冠方斯時士之揚材露技以干<lb/>
世者又皆騷然不得安其居其賓賛相與言曰欲晏<lb/>
者惟自晦而巳於是字之以仲晦而俾予暢其義夫<lb/>
士之生大之欲顯功名於天下著譽聞於後世次之<lb/>
猶欲顯于一國下之猶欲顯榮于鄉邦而奚願於晦<lb/>
<pb n="KR4e0074_SBCK_007-35b"/>
哉蓋晦者顯之根也曷不觀於大澤之龍蛇乎當天<lb/>
地閉蔵之時遁形於沙泥之下曾不如暖井之跳蛙<lb/>
惟其善自晦也一旦出則興雲霧而雨九土矣古之<lb/>
君子其顯之至者曷嘗不由於自晦哉或晦於屠釣<lb/>
或晦於魚鹽或晦於畎畝晦之久者受抑挫憂患必<lb/>
深所以増其智慮而助其材能者亦衆矣故一有用<lb/>
於時天下無難爲之事而立非常之功豈彼自衒者<lb/>
所及哉然其晦也非直與庸衆人逐逐同汙也雖晦<lb/>
其身而其心未嘗不經營乎天人之際上下求乎古<lb/>
今之豪傑而尚友之也苟亦逐逐然與恒人同視彼<lb/>
<pb n="KR4e0074_SBCK_007-36a"/>
自衒者又何異乎喜功好名之士挈其所有以試於<lb/>
人非不足以立取貴富夸耀其鄉里驚駭乎衆庻然<lb/>
而其憂殆不勝其樂其安亦不足償其危也豈非不<lb/>
知自晦之使然耶黄君之父自危亂之時思宴安而<lb/>
以名其子字之者又知所以保之之道可謂善名字<lb/>
矣黄君苟能以古之君子自思而勉學焉則夫顯融<lb/>
之來可坐而得矣不亦善於爲子者乎<lb/>
　　劉士安字說<lb/>
廬陵劉君子愽善士也名其子曰善而其友字之曰<lb/>
士安旣字而問其說於天台方某曰事有一言而可<lb/>
<pb n="KR4e0074_SBCK_007-36b"/>
以行於身克諸家推之蓋乎天下非士不足以知之<lb/>
非君子不足以至之非聖賢不足以盡之者其惟善<lb/>
也乎由天地而觀之發育鬯逹盈乎其間者是理也<lb/>
由人而視之慈愛惻怛與天地同體者亦是理也有<lb/>
形之類孰能無之而衆人或䧟乎惡者患乎不學者<lb/>
耳士君子之爲學豈能加毫末於斯理之外哉由是<lb/>
而發言焉則爲善言矣由是而制行焉則爲善行矣<lb/>
由是而措諸事爲見於德教則爲善政矣言善言行<lb/>
善行施善政則善播乎天下矣其身庸有不安者乎<lb/>
故士之安乎善猶衆人之安乎利也以利爲安者安<lb/>
<pb n="KR4e0074_SBCK_007-37a"/>
未至而危辱繼之茍能安乎善則貴賤冨貧佚愉憂<lb/>
戚變乎外者雖無窮而其心未始不安也劉君有學<lb/>
行仕于時其勢可以爲善而其心休休然有樂善之<lb/>
色是其善之可稱者亦衆矣又欲傳諸子而因名若<lb/>
字以教之豈非知所教也哉士安居乎家則取於父<lb/>
逺焉則取法天下之善士又以爲未至則上而取法<lb/>
古之聖賢以爲師則其進於善也何惑焉<lb/>
　　蔣伯孚字說<lb/>
予嘗觀乎大澤之陂而知易中孚之義矣方其一碧<lb/>
千湏涵山浸空清恬静帖鱗介呈露巳而風遜蓬焉<lb/>
<pb n="KR4e0074_SBCK_007-37b"/>
生拂林動谷而加乎澤也恬者沸帖者震絲縈縠動濤<lb/>
廻浪噴萬皺相因變怪莫盡則仰而歎曰斯所以爲<lb/>
中孚也乎聖人之取象精矣夫澤至靜物也孰得而<lb/>
感之茍以石則石沉矣澤何能感以火則火滅矣澤<lb/>
何能感以雷則虗聲而不動物澤何能感天之高也<lb/>
地之厚也有生成之力而欲一感之不可得也必也<lb/>
其風乎風動則澤應有不待踰時而感者矣若此者<lb/>
以其中固有相孚之理也而斯卦也巽悔而兊貞巽<lb/>
風而兊澤於象爲中孚又巽順也兊也以順感民則<lb/>
民說而信矣於義爲中孚又二體之中畫皆陽有誠<lb/>
<pb n="KR4e0074_SBCK_007-38a"/>
之義全體中虗有虗之道斯聖人之取義又精也夫<lb/>
人之心至深而不可測猶澤也將何以孚之哉茍以<lb/>
威刑感之則猶以石沉澤也徒撓之耳以智計感之<lb/>
猶以火投澤也徒自勞耳以號令感之猶以雷動澤<lb/>
也徒震撼耳能感之者其惟誠乎以誠感民則有不<lb/>
言而信者矣豈惟居上位者爲然也雖公卿大夫亦<lb/>
然以誠事君則君信以誠蒞事則事治以誠享神則<lb/>
受福矣豈惟公卿大夫爲然也雖士亦然親親也匪<lb/>
誠則離䖏鄉黨也匪誠則怨交朋友也匪誠則爽豈<lb/>
惟士爲然也惟藝亦有然者孔子曰人而無恒不可<lb/>
<pb n="KR4e0074_SBCK_007-38b"/>
以作巫醫恒者常理也謂誠也醫而非誠將孰信之<lb/>
哉烏傷蔣伯孚士而醫者也而其名曰誠徴予說予<lb/>
故釋其義以告之伯孚能審乎此爲政可也醫云乎<lb/>
哉<lb/>
　　蔣氏異瓜辨<lb/>
東陽蔣宗顯藝瓜之圃得異瓜焉並蒂而駢實紺色<lb/>
而璧文圃人異之曰自吾一人詎知從事乎兹獲瓜<lb/>
多矣未有若斯之異者其殆祥乎不敢取以告宗顯<lb/>
宗顯視之果異也不敢以食奉之而歸或曰此祥也<lb/>
天下之物異於其類者爲祥爪牙角鬛之倫兟兟也<lb/>
<pb n="KR4e0074_SBCK_007-39a"/>
人恒見之不貴也其異乎類者曰麟麟不可多得也<lb/>
人貴焉故麟謂之祥羽翮而飛者充天下人不貴之<lb/>
者必其多者也其不可見者曰鳯故鳯謂之祥萌而<lb/>
生者衆矣而獨貴乎朱草湧而出者衆矣而獨貴乎<lb/>
醴泉豈非以其寡哉今夫瓜家藝而人食之累千百<lb/>
未見其狀之若此也而蔣氏之圃獨見之安可弗謂<lb/>
之祥乎或曰不然物皆本乎氣化而莫能相通各囿<lb/>
於天而不知其所由木之樛者曲者𡵨者詭形怪質<lb/>
萬變而不齊人不能詰其端雖木亦不自知其所以<lb/>
然也謂木有意於爲之木未嘗有知也謂造物者使<lb/>
<pb n="KR4e0074_SBCK_007-39b"/>
之然造物者不若是屑屑也然則物各役乎天而不<lb/>
自知也明矣何預於人事乎人之指有𡵨者脅有駢者<lb/>
人不知其曷爲而然也夫人之靈且不能檢其形况<lb/>
是瓜也植物之㣲者自知爲異爲祥乎草木之異常<lb/>
者皆氣之變也於人事乎何與而人以爲祥豈不惑<lb/>
哉二說者相持久不能决宗顯以問余余曰謂之祥<lb/>
者是也謂之非祥者亦是也君子之道大極乎天地<lb/>
㣲通乎鬼神能充其用雨暘寒暑自我而施况一草<lb/>
之異乎故有以致之則謂之祥可也苟無以致之雖<lb/>
使禾頴同乎隴木理連乎庭災害之來猶有莫止者<lb/>
<pb n="KR4e0074_SBCK_007-40a"/>
祥烏可恃乎蔣氏於東陽爲望族忠信孝友著于鄉<lb/>
踈親聚食合爲一身斯人之祥也祥乎斯世者也又<lb/>
何以蔓生蓏實之怪爲足尚哉且一瓜之異於其類<lb/>
猶聞于人而名于世况夫德之異於衆庻者乎蔣氏<lb/>
其益務滋乎德而勿異乎瓜他日治民者奔告于天<lb/>
子以爲東南之邑有祥民者必蔣氏也耶<lb/>
　　　　　　　　　　府學生陳縝葉琰王梅齡<lb/>
　　　　　　　　　　臨海縣學生李臨卿戴濬之<lb/>
　　　　　　　　　　黄巖縣學生孫思光牟汝鈞校對<lb/>
遜志齋集卷之七終<lb/>
</p>
<p>
</p>
  </div>
</body>
</text>
</TEI>
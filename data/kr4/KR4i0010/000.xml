<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>臨漢隠居詩話</head> <lb/>
    <p>
<pb n="KR4i0010_WYG_000-1a"/>
欽定四庫全書　　　　　集部九<lb/>
　臨漢隱居詩話　　　　　詩文評類<lb/>
　　提要<lb/>
　　　　<hi>臣</hi>等謹案臨漢隱居詩話一巻宋魏泰撰泰<lb/>
　　　　有東軒筆録已著録泰為曽布婦弟故嘗託<lb/>
　　　　梅堯臣之名撰碧雲騢以詆文彦博范仲淹<lb/>
　　　　諸人及作此書亦黨熈寧而抑元祐如論歐<lb/>
　　　　陽修則恨其詩少餘味而於行人仰頭飛鳥<lb/>
<pb n="KR4i0010_WYG_000-1b"/>
　　　　驚之句始終不取論黄庭堅則譏其自以為<lb/>
　　　　工所見實僻而有方其拾璣羽往往失鵬鯨<lb/>
　　　　之題論石延年則以為無大好處論蘇舜欽<lb/>
　　　　則謂其以奔放豪健為主論梅堯臣則謂其<lb/>
　　　　乏髙致惟於王安石則盛推其佳句盖堅執<lb/>
　　　　門户之私而甘與公議相左者至草草杯柈<lb/>
　　　　供笑語昏昏燈火話平生一聨本王安石詩<lb/>
　　　　而以為其妹長安縣君所作尤傳聞失實然<lb/>
<pb n="KR4i0010_WYG_000-2a"/>
　　　　如論梅堯臣贈隣居詩不如徐鉉則亦未嘗<lb/>
　　　　不確他若引韓愈詩証國史補之不誣引漢<lb/>
　　　書証劉禹錫稱魏琯之誤以至評韋應物白<lb/>
　　　居易楊億劉筠諸詩考王維詩中顛倒之字<lb/>
　　　亦頗有可采畧其所短取其所長未嘗不足<lb/>
　　　備考證也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0010_WYG_000-3a"/>
欽定四庫全書<lb/>
　臨漢隠居詩話<lb/>
　　　　　　　　　　　　　宋　魏泰　撰<lb/>
竹有黑㸃謂之斑竹非也湘中斑竹方生時每㸃上苔<lb/>
　錢封之甚固土人斫竹浸水中用草穰洗出苔錢則<lb/>
　紫暈爛斑可愛此真斑竹也韓愈曰剥苔弔斑林角<lb/>
　黍餌沈冢是也<lb/>
李肇國史補載韓愈遊華山窮極幽險心悸目眩不能<lb/>
<pb n="KR4i0010_WYG_000-3b"/>
　下發狂號哭投書與家人别華隂令百計取之方能<lb/>
　下沈顔作聲書以為肇妄載豈有賢者輕命如此余<lb/>
　觀退之贈張詩云洛邑得休告華山窮絶陘倚岩睨<lb/>
　海浪引袖拂天星磴蘚達拳跼梯飈颭伶俜悔狂巳<lb/>
　咋指埀戒仍鐫銘則知肇記為信然而沈顔為妄辨<lb/>
　也<lb/>
班固云春秋五傳謂左丘明公羊髙糓梁赤鄒氏夾氏<lb/>
　又云鄒氏無師夾氏未有書而韓愈贈盧仝詩曰春<lb/>
<pb n="KR4i0010_WYG_000-4a"/>
　秋五傳束髙閣獨抱韋編究終始不知此二傳果何<lb/>
　等書也<lb/>
韋絢集劉禹錫之言為嘉話錄載劉希夷詩云年年嵗<lb/>
　歲花相似歲歲年年人不同希夷之舅宋之問愛此<lb/>
　句欲奪之希夷不與之問怒以土囊壓殺希夷世謂<lb/>
　之問末節貶死乃劉生之報也吾觀之問集中儘有<lb/>
　好處而希夷之句殊無可采不知何至壓殺乃奪之<lb/>
　真枉死也<lb/>
<pb n="KR4i0010_WYG_000-4b"/>
梅堯臣贈韓集院隣居詩云壁隙透燈光籬根分井口<lb/>
　徐鉉亦有喜李少保卜隣云井泉分地脈砧杵共秋<lb/>
　聲此句尤賢逺矣<lb/>
唐人詠馬嵬之事者多矣世所稱者劉禹錫曰官軍誅<lb/>
　佞倖天子捨妖姬羣吏伏門屏貴人牽帝衣低回轉<lb/>
　美目清日自無輝白居易曰六軍不發將奈何宛轉<lb/>
　蛾眉馬前死此乃歌詠祿山能使官軍皆叛逼迫明<lb/>
　皇明皇不得巳而誅楊妃也噫豈特不曉文章體裁<lb/>
<pb n="KR4i0010_WYG_000-5a"/>
　而造語拙憃殆巳失臣下事君之禮也老杜則不然<lb/>
　其北征詩曰維昔艱難初事與前世别不聞夏殷衰<lb/>
　中自誅褒妲方見明皇鑑夏殷之敗畏天悔過賜妃<lb/>
　子死官軍何預焉唐闕吏載鄭畋馬嵬詩命意似矣<lb/>
　而詞句凡下稱説無状不足道也<lb/>
李光弼代郭子儀入其軍號令不更而旌旗改色及其<lb/>
　亡也杜甫哀之曰三軍晦光彩烈士痛稠叠前人謂<lb/>
　杜甫句為詩史蓋謂是也非但叙塵迹摭故實而巳<lb/>
<pb n="KR4i0010_WYG_000-5b"/>
古樂府中朩蘭詩焦仲卿詩皆有髙致蓋世傳朩蘭詩<lb/>
　為曹子建作似矣然其中云可汗問所欲漢魏時匈<lb/>
　奴未有可汗之名不知果誰之詞也杜牧朩蘭廟詩<lb/>
　云彎弓征戰作男兒夢裏曽驚學畵眉㡬度思歸還<lb/>
　把酒拂雲堆上祝明妃殊有美思也<lb/>
皇甫湜題浯溪頌曰次山有文章可惋只在碎亦善評<lb/>
　文者<lb/>
元稹作李杜優劣論先杜而後李韓退之不以為然詩<lb/>
<pb n="KR4i0010_WYG_000-6a"/>
　曰李杜文章在光燄萬文長不知羣兒愚何用故謗<lb/>
　傷蚍蜉撼大朩可笑不自量為㣲之發也<lb/>
韓退之有李花詩云夜領張徹投盧仝乗雲同到玉皇<lb/>
　家長姬香御四羅列縞裙練帨無參差及贈盧仝<lb/>
　詩云買羊沽酒謝不敏偶逢眀月耀桃李正此之謂<lb/>
　也<lb/>
㓂萊公七月十四日生魏野詩云何時生上相明日是<lb/>
　中元李文定公廸八月十五日生於黔中作中秋八<lb/>
<pb n="KR4i0010_WYG_000-6b"/>
　月詩以獻僅數百言皆以月况文定其中句有蟬輝<lb/>
　吐光育萬種我公蟠屈為心胸老桂根株撼不折我<lb/>
　公得此為清節孤輪碾空周復圓我公得此為機權<lb/>
　餘光燭物無洪細我公得此為經濟終篇大率皆如<lb/>
　此雖造語粗淺亦豪爽也黙少以歌行自負石介贈<lb/>
　三豪詩謂之歌豪以配石曼卿歐陽永叔晚節益縱<lb/>
　酒落魄文章尤狂鄙熙寜末以特奏名得同出身一<lb/>
　命授臨江軍新塗縣尉年近七十卒<lb/>
<pb n="KR4i0010_WYG_000-7a"/>
楊億劉筠作詩務積故實而語意輕淺一時慕之號西<lb/>
　崑體識者病之<lb/>
詩惡蹈襲古人之意亦有襲而愈工若出於巳者葢思<lb/>
　之愈精則造語愈深也魏人章疏云福不盈身禍將<lb/>
　溢世韓愈則曰歡華不滿眼咎責塞兩儀李華弔古<lb/>
　戰塲文曰其存其沒家莫聞知人或有言將信將疑<lb/>
　睊睊心目夢寐見之陳陶則云可憐無定河邊骨猶<lb/>
　是春閨夢裡人葢愈工於前也<lb/>
<pb n="KR4i0010_WYG_000-7b"/>
李固謂處士純盗虚名韓愈雖與石洪温造李渤游而<lb/>
　多侮薄之所謂水北山人得聲名去年去作幙下士<lb/>
　水南山人今又往鞍馬僕從照閭里少室山人索價<lb/>
　髙兩以諫官徵不起彼皆刺口論時事有力未免遭<lb/>
　驅使<lb/>
孟郊詩蹇澁窮僻琢削不暇真苦吟而成觀其句法格<lb/>
　力可見矣其自謂夜吟曉不休苦吟神鬼愁如何不<lb/>
　自閒乃與身為讐而退之薦其詩云榮華肖天秀捷<lb/>
<pb n="KR4i0010_WYG_000-8a"/>
　疾愈響報何也<lb/>
池州齊山石壁有刺史杜牧處士張祐題名其旁又刋<lb/>
　一聨云天下起兵誅董卓長沙子弟最先來與題名<lb/>
　一手書也此句乃李温詩全篇曰恩驅義感即風雷<lb/>
　誰道南方乏武才<lb/>
歐陽文忠公作詩話稱周朴之詩曰風煖鳥聲碎日髙<lb/>
　花影重以為佳句此乃杜荀鶴之句非朴也<lb/>
予每評詩多與存中合予頃年嘗與王荆公評詩予謂<lb/>
<pb n="KR4i0010_WYG_000-8b"/>
　凡為詩當使挹之而源不窮咀之而味愈長至如永<lb/>
　叔之詩才力敏邁句亦雄健但恨其少餘味爾荆公<lb/>
　曰不然如行人仰頭飛鳥驚之句亦可謂有味矣然<lb/>
　至今思之不見此句之佳亦竟莫原荆公之意信乎<lb/>
　所見之殊不可强同也<lb/>
鼎澧道中有甘泉寺過客多酌泉瀹茗天禧末冦萊公<lb/>
　凖南遷題名寺壁天聖初丁晉公復南遷又題名而<lb/>
　行其後范諷為湖南安撫感二相連斥遂作詩云平<lb/>
<pb n="KR4i0010_WYG_000-9a"/>
　仲酌泉方頓轡謂之禮佛向南行層巒下瞰炎荒路<lb/>
　轉使髙僧薄寵榮<lb/>
夏鄭公竦評老杜中秋月詩初升紫塞外巳隠暮雲端<lb/>
　以為意在肅宗也鄭公善評詩也吾觀退之煌煌東<lb/>
　方星奈此衆客醉豈順宗時作乎東方謂憲宗在儲<lb/>
　也<lb/>
劉禹錫云賈生王佐才衛綰二車戲同遇漢文時何人<lb/>
　居重位賈生當文帝時流落不偶而死是也衛綰以<lb/>
<pb n="KR4i0010_WYG_000-9b"/>
　車戯事文帝為郎爾及景帝立稍見親用久之御史<lb/>
　大夫封建陵侯景帝末年始拜丞相在文帝時實未<lb/>
　居重位也<lb/>
人豈不自知耶及自愛其文章乃更大繆何也劉禹錫<lb/>
　詩固有好處及其自稱平淮西詩云城中喔喔晨鷄<lb/>
　鳴城頭鼓角聲和平為盡李愬之美又云始知元和<lb/>
　十四嵗四海重見昇平年為盡憲宗之美吾不知此<lb/>
　兩聨為何等語也<lb/>
<pb n="KR4i0010_WYG_000-10a"/>
賈島云獨行潭底影數息樹邊身其自注云二句<lb/>
　三年得一吟雙涙流知音如不賞歸臥故山秋<lb/>
　不知此二句有何難道至於三年始成而一吟<lb/>
　淚下也楊衡自愛其句云一一鶴聲飛上天此<lb/>
　尤可笑也<lb/>
韋應物古詩勝律詩李德裕武元衡律詩勝古詩五字<lb/>
　句又勝七字張籍王建詩格極相似李益古律詩<lb/>
　相稱然皆非應物之比也<lb/>
<pb n="KR4i0010_WYG_000-10b"/>
黄庭堅喜作詩得名好用南朝人語專求古人未使之<lb/>
　事又一二奇字綴葺而成詩自以為工其實所見之<lb/>
　僻也故句雖新奇而氣乏渾厚吾嘗作詩題其篇後<lb/>
　畧云端求古人遺琢抉手不停方其拾璣羽往往失<lb/>
　鵬鯨葢謂是也<lb/>
石延年長韻律詩善叙事其它無大好處籌筆驛銅<lb/>
　雀臺留侯廟詩為一集之冠五言小詩如海雲含雨<lb/>
　重江樹帶蟬疎平蕪逺更綠斜日寒無輝此殆其庶<lb/>
<pb n="KR4i0010_WYG_000-11a"/>
　幾乎<lb/>
白居易亦善作長韻叙事但格制不高局於淺切<lb/>
　又不能更風操雖百篇之意只如一篇故使人<lb/>
　讀而多厭也<lb/>
蘇舜欽以詩得名學書亦飄逸然其詩以奔放<lb/>
　豪健為主梅堯臣亦善詩雖乏高致而平淡有<lb/>
　工句世謂之蘇梅其實與蘇相反也舜欽嘗自歎<lb/>
　曰平生作詩被人比梅堯臣寫字比周越良可<lb/>
<pb n="KR4i0010_WYG_000-11b"/>
　笑也<lb/>
周越為尚書郎在天聖景祐間以書得名輕俗不近古<lb/>
　無足取也<lb/>
元豐癸亥春予謁王荆公於鍾山因從容問公比作詩<lb/>
　否公曰久不作矣葢賦詠之言亦近口業然近日復<lb/>
　不能忍亦時有之予曰近詩自何始可得聞乎公笑<lb/>
　而口占一絶云南圃東岡二月時物華催我有新詩<lb/>
　含風鴨綠鱗鱗起弄日鵞黄嫋嫋垂此則真為佳句<lb/>
<pb n="KR4i0010_WYG_000-12a"/>
　也<lb/>
前輩詩多用故事其引用比擬對偶親切亦甚有可觀<lb/>
　者楊察謫守信州及其去也送行至境上者十二人<lb/>
　隠父於筵餞作詩以謝皆用十二故事其詩曰十二<lb/>
　天之數今宵席客盈位如星占野人若月分卿極醉<lb/>
　巫山側聨吟嶰琯清他年為舜牧恊力濟蒼生用故<lb/>
　事亦恰好<lb/>
慶厯中李淑罷翰林學士知鄭州㑹奉祠柴陵作詩三<lb/>
<pb n="KR4i0010_WYG_000-12b"/>
　絶其恭帝詩最涉嫌忌曰㺯楯牽車晚鼓催不知門<lb/>
　外倒戈囘荒墳㫁壠逾三尺猶認房陵半仗來既為<lb/>
　仇家陳述古抉其事以聞裭一職<lb/>
至和中阮逸為王宫教授有宗室能詩多與逸唱和逸<lb/>
　有句曰易立泰山名難枯上林栁有言其事者朝廷<lb/>
　方治之㑹逸復以請求受賄事因廢斥之<lb/>
張鑄健吏也性亦滑稽為河北轉運使以事謫知信州<lb/>
　是時以屯田員外郎葛源新得提舉銀銅坑冶信州<lb/>
<pb n="KR4i0010_WYG_000-13a"/>
　在所提舉源欲為鑄廢舉狀移牒令鑄供厯任脚色<lb/>
　狀鑄不平作詩寄之曰銀銅坑冶是新差職任催綱<lb/>
　勝一階更使下官供脚色下官踪跡轉沈埋源有慙<lb/>
　色<lb/>
王摩詰閉戸著書多嵗月種松皆作老龍鱗一本作皆<lb/>
　老作龍鱗尤佳<lb/>
　<lb/>
　<lb/>
<pb n="KR4i0010_WYG_000-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　臨漢隱居詩話<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>三魚堂文集巻一</head> <lb/>
    <p>
<pb n="KR4f0040_WYG_001-1a"/>
欽定四庫全書<lb/>
　三魚堂文集巻一<lb/>
　　　　　　　　　　贈内閣學士陸隴其撰<lb/>
　雜著<lb/>
　　太極論<lb/>
論太極者不在乎明天地之太極而在乎明人身之太<lb/>
極明人身之太極則天地之太極在是矣先儒之論太<lb/>
極所以必從隂陽五行天地生物之初言之者惟恐人<lb/>
<pb n="KR4f0040_WYG_001-1b"/>
不知此理之原故遡其始而言之使知此理之無物不<lb/>
有無時不然雖欲頃刻離之而不可得也學者徒見先<lb/>
儒之言隂陽言五行言天地萬物廣大精微而不從我<lb/>
身切實求之則豈前人示人之意哉夫太極者萬理之<lb/>
總名也在天則為命在人則為性在天則為元亨利貞<lb/>
在人則為仁義禮智以其有條而不紊則謂之理以其<lb/>
為人所共由則謂之道以其不偏不倚無過不及則謂<lb/>
之中以其真實無妄則謂之誠以其純粹而精則謂之<lb/>
<pb n="KR4f0040_WYG_001-2a"/>
至善以其至極而無以加則謂之太極名異而實同也<lb/>
學者誠有志乎太極惟于日用之間時時存養時時省<lb/>
察不使一念之越乎理不使一事之悖乎理不使一言<lb/>
一動之踰乎理斯太極存焉矣其寂然不動是即太極<lb/>
之隂靜也感而遂通是即太極之陽動也感而復寂寂<lb/>
而復感是即太極之動靜無端隂陽無始也寂然之中<lb/>
而感通之理已具感通之際而寂然之體常在是即太<lb/>
極之體用一原顯微無間也分而為五常發而為五事<lb/>
<pb n="KR4f0040_WYG_001-2b"/>
布而為五倫是即太極之陽變隂合而生水火木金土<lb/>
也以之處家則家齊以之處國則國治以之處天下則<lb/>
天下平是即太極之成男成女而萬物化生也合吾身<lb/>
之萬念萬事而無一非理是萬物統體一太極也即吾<lb/>
身之一念一事而無之非理是一物各具一太極也不<lb/>
越乎日用常行之中而卓然超絶乎流俗是太極之不<lb/>
離乎隂陽而亦不雜乎隂陽也若是者豈必逺而求之<lb/>
天地萬物而太極之全體已備於吾身矣由是以觀天<lb/>
<pb n="KR4f0040_WYG_001-3a"/>
地則太極之在天地亦若是而已由是以觀萬物則太<lb/>
極之在萬物亦若是而已天地萬物浩浩茫茫測之不<lb/>
見其端窮之莫究其量而莫非是理之發見也莫非是<lb/>
理之流行也莫非是理之循環而不窮也髙明博厚不<lb/>
同而是理無不同也飛潛動植有異而是理無異也是<lb/>
理散于萬物而萃于吾身原于天地而賦于吾身是故<lb/>
善言太極者求之逺不若求之近求之虚而難據不若<lb/>
求之實而可循故周子太極圗説雖從隂陽五行言之<lb/>
<pb n="KR4f0040_WYG_001-3b"/>
而終之曰聖人定之以中正仁義而主靜立人極焉其<lb/>
示人之意亦深切矣又恐聖人之立極非學者可驟及<lb/>
也而繼之曰君子修之吉修之為言擇善固執之謂也<lb/>
而朱子解之又推本於敬以為能敬然後能靜虚動直<lb/>
而太極在我嗚呼至矣先儒之言雖窮髙極深而推其<lb/>
㫖不過欲人修其身以治天下國家焉耳學者慎無騖<lb/>
太極之名而不知近求之身也<lb/>
　　理氣論<lb/>
<pb n="KR4f0040_WYG_001-4a"/>
理氣之辨不難乎明萬殊之理氣而難乎明一本之理<lb/>
氣一本之在人心者易見一本之在天地者難知自昔<lb/>
辨理氣者多在于分合先後之間言其合則以分者為<lb/>
支離言其分則以合者為混淆言有先後則不見其合<lb/>
一之妙言無先後則又不見其本末之序此理氣之説<lb/>
所以紛紛不一也然觀朱子曰理不離乎氣亦不雜乎氣<lb/>
則可無疑其分合矣又曰理氣本無先後之可言然必<lb/>
欲推其所從來須説先有是理則又可無疑其先後矣<lb/>
<pb n="KR4f0040_WYG_001-4b"/>
惟有是理則必有理所㑹歸之處有氣則必有氣所統<lb/>
攝之處天下未有無本而能變化無方者未有無本而<lb/>
能流行不竭者而理氣之本果安在哉今夫盈吾身之<lb/>
内者皆氣也而其運於氣之内者理也在目為視在耳<lb/>
為聽在身為貌在口為言君令而臣忠父慈而子孝兄<lb/>
友而弟恭夫婦别而朋友信理氣之萬殊者昭昭矣而<lb/>
其本則在心心也者是氣之精英所聚而萬理之原也<lb/>
故中庸曰喜怒哀樂未發謂之中中也者天下之大本<lb/>
<pb n="KR4f0040_WYG_001-5a"/>
此其為一本易明矣若夫理氣之在天地者人得之為<lb/>
人物得之為物日月以之明星辰以之運山以之峙川<lb/>
以之流鳶以之飛魚以之躍其萬殊者固亦昭昭矣而<lb/>
其本果安在哉嘗試以先儒之言推之程子曰天地無<lb/>
心而成化又曰天地普萬物而無心則似乎天地之為<lb/>
天地浩浩蕩蕩一氣鼓動而理隨之初無本之可言也<lb/>
然易曰復其見天地之心正大而天地之情可見程子<lb/>
亦曰以主宰謂之帝以性情謂之乾張子又有所謂天<lb/>
<pb n="KR4f0040_WYG_001-5b"/>
地之帥而詩書言福善禍淫降祥降殃則是蒼蒼在上<lb/>
者明有主宰故天地者不可謂之有心又不可謂之無<lb/>
心此一本之在天地所以難見也執為有心則恐穿鑿<lb/>
附㑹者多而焄蒿妖誕之説且接迹於天下執為無心<lb/>
則恐戒謹恐懼易弛而福善禍淫之理將不信于天下<lb/>
然則理氣之在天地其一本者果如之何亦曰有心而<lb/>
無心焉耳夫人為天地所生氣以成形必有精英之聚<lb/>
以具衆理而應萬事而謂造物之理氣散漫而無主宰<lb/>
<pb n="KR4f0040_WYG_001-6a"/>
吾不信也主宰之所在一本之所在也然是主宰者無<lb/>
思慮無營為百物自生四時自行可感通而不可諂佞<lb/>
也可昭事而不可矯誣也其降鑒也出王游衍無之不<lb/>
在而不可穿鑿附㑹也是其為理氣之一本者而已莫<lb/>
非天地之理而此則理之所㑹歸也莫非天地之氣而<lb/>
此則氣之所統攝也一本之在人心者能與天地無二<lb/>
則天命之性無少虧欠而萬化之原在是矣程張之所<lb/>
論大易之所稱詩書之所述皆一以貫之而無殊若夫<lb/>
<pb n="KR4f0040_WYG_001-6b"/>
理氣之為分為合一而二二而一不離不雜則朱子之<lb/>
論備矣又何所庸其紛紛之論乎<lb/>
　　河圗洛書説<lb/>
甚矣好奇者之無窮也先儒之成説不難盡更之而自<lb/>
逞其臆見以為不如是不足以為奇也天下見其説之<lb/>
奇而反疑先儒之未必盡當其惑後學豈不甚哉黄鐘<lb/>
之管九寸自京馬鄭蔡以及洛閩諸大儒皆有定説矣<lb/>
李文利者出獨主三寸九分之説欲盡廢諸儒舊法河<lb/>
<pb n="KR4f0040_WYG_001-7a"/>
圗數十洛書數九自劉向父子班固以及關子明邵康<lb/>
節皆有定説矣劉牧者出獨以九為河圖十為洛書易置<lb/>
圗書與諸儒之説迥異其好奇逞臆豈非同一揆耶愚<lb/>
嘗反覆朱子河圗洛書之説河圗以五生數統五成數<lb/>
而同處其方洛書以五奇數統四偶數而各居其所河<lb/>
圗以生成分隂陽洛書以奇偶分隂陽則河圗者虚其<lb/>
中則洛書者總其實其象其數皆昭然若白黑雖曰圗<lb/>
之理未嘗不可通於書書之理未嘗不可通於圗而各<lb/>
<pb n="KR4f0040_WYG_001-7b"/>
有條理夫豈劉牧之所得亂哉近世儒者又有厭圗書<lb/>
之數繁密而不易究悉欲一切廢之謂河圖洛書雖<lb/>
古有之而未必如今所傳此其説尤似近理而不知其<lb/>
好奇逞臆更甚於劉牧劉牧之説亂圗書而圗書尚存<lb/>
此説行則且以圗書為假偽而凡生成奇偶内外正側<lb/>
之義皆屬無稽朱蔡大儒之尊信且等於漢儒之信偽<lb/>
泰誓其輕於立論而無忌憚何其甚也夫先聖之微言<lb/>
奥義如三墳八索九丘之類不幸而泯滅無傳者固無<lb/>
<pb n="KR4f0040_WYG_001-8a"/>
如何矣幸而如河圗洛書之僅存又欲以私意亂之不<lb/>
幸而無大儒為之論正則亂之者之是非難明幸而有<lb/>
大儒焉表章訂定是非燦然矣又惡其繁宻而欲舉而<lb/>
盡廢之自有此議論而凡古昔聖賢相傳之精意先儒<lb/>
極力闡明者皆視為一家之言學者可不必究心其<lb/>
流弊何所不至哉故吾以為言河圗洛書者有朱子之<lb/>
易學啟䝉在學者潛心而熟玩焉可矣舍是而别自為<lb/>
説皆不知量而侮聖人之言者也<lb/>
<pb n="KR4f0040_WYG_001-8b"/>
　　閲詹先生太極河洛洪範諸解疑<lb/>
節齋蔡氏云主太極而言則太極在隂陽之先主隂陽<lb/>
而言則太極在隂陽之内盖自隂陽未生而言則所謂<lb/>
太極者其理已具自隂陽既生之時而言則所謂太極<lb/>
者即在乎隂陽之中也此一條雖載性理然似未融盖<lb/>
隂陽無始恐説不得未生既生體用可以分先後隂陽<lb/>
不可以分先後也<lb/>
謂中即夏至一隂始生之火正即冬至一陽始生之水<lb/>
<pb n="KR4f0040_WYG_001-9a"/>
二物始生其體最靜即繫辭傳所説乾坤各有動靜乾<lb/>
以靜專故動直坤以靜翕故動闢乾坤專翕之理于二<lb/>
至之候見之故周子主靜之意不但謂中仁是靜正義<lb/>
是靜愚意繫辭乾坤動靜似以對待者言以對待言則<lb/>
乾之内自具一動靜便自具一中正仁義坤之内亦自<lb/>
具一動靜便亦自具一中正仁義故上經乾坤二卦皆<lb/>
有元亨利貞之文若以流行者言則乾動坤靜中仁乾<lb/>
也正義坤也又安得謂各自有動靜必欲云各有動靜<lb/>
<pb n="KR4f0040_WYG_001-9b"/>
亦只當以正義為乾之靜中仁為坤之靜若二至是隂<lb/>
陽初動之候其動雖微不可謂非動以中正為靜仁義<lb/>
為動恐有未安<lb/>
朱子總論曰中之為用則以無過不及者言之而非指<lb/>
所謂未發之中也斯説似無可疑盖以中正仁義配五<lb/>
行言之則中仁屬木火為陽動時即論其始生之序火<lb/>
本屬隂然生之者微成之者盛圗固以火為陽盛而居<lb/>
左矣中不得為未發之中可知若以夏至之一隂言之<lb/>
<pb n="KR4f0040_WYG_001-10a"/>
此止可謂隂根陽耳亦不得謂之未發至圗説言中正<lb/>
仁義本注言仁義中正雖有始生運行之分而中之屬<lb/>
陽動則固圗之本意也<lb/>
謂耦之為畫二實一虚合耦之三而為一是所謂參天<lb/>
也分奇之一而為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>是所謂兩地也此説似直捷然以<lb/>
二實一虚言之則分奇之一而為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>亦可謂之參地乎<lb/>
恐不如先儒天圎地方之説為妥<lb/>
謂以天數五地數五之文言之則自一至十皆謂之數<lb/>
<pb n="KR4f0040_WYG_001-10b"/>
可也又以五位相得言之則自一至十皆謂之位可也<lb/>
但本義以一二三四為四象始生之位居圗之内故以<lb/>
位言之六七八九為四象已成之數居圗之外故以數<lb/>
言之位言其生數言其成位言其始數言其終其實位<lb/>
亦數也數亦位也在觀者㑹通其故而自得之非必真<lb/>
有此數箇圏子寄寓于天地之間若者是位若者是數<lb/>
可以表著而指計也又云八卦自一至八只是卦畫已<lb/>
成之次第而非卦畫所生之次第此發明朱子之意至<lb/>
<pb n="KR4f0040_WYG_001-11a"/>
明足為學者指南至圗卦辨疑中欲以河圗生數配陽<lb/>
儀四卦以河圗成數配隂儀四卦此則有所未安盖河<lb/>
圗以生成分隂陽今若以陽儀四卦盡配生數隂儀四<lb/>
卦盡配成數則陽皆配陽隂皆配隂陽生而無成隂成<lb/>
而不生非隂陽相生相成之道似不若仍依朱子以位<lb/>
與數分配<lb/>
洪範一篇金仁山黄石齋二先生所考定雖各有精義<lb/>
然蔡傳只依古本解之亦儘明白似不必方整如後世<lb/>
<pb n="KR4f0040_WYG_001-11b"/>
文字然後可也書傳雖成于九峯之手然多本之朱子<lb/>
盖朱子于此篇未嘗有更定之意故蔡氏亦止依古本作<lb/>
註嘗竊以為諸經在朱子之時誠有不容不更定者至<lb/>
朱子而後不得復紛更如南巢牧野只可許湯武一行<lb/>
元明諸儒往往見朱子於古經不難改易而遂有自闢<lb/>
井疆之意此病非小故不佞平生于吳草廬諸書皆不<lb/>
敢輕信非信目而不信心實以防微杜漸之意不得不<lb/>
爾不知君子以為何如然如金黄二先生之議論則亦<lb/>
<pb n="KR4f0040_WYG_001-12a"/>
不可不存於天地間似應將不宜輕改之意著于篇末<lb/>
庻㡬有以擴學者之胷襟而不開其弊<lb/>
　　書周易八圗説後<lb/>
我友邵子子昆述其所聞於師者雖與朱子啟䝉小有<lb/>
出入而可相發明吾嘗怪宋儒學易言理者宗伊川言<lb/>
數者宗康節既莫能相一自朱子作本義作啟䝉始合<lb/>
而一之可謂集程邵之大成矣而黄東發猶疑先天之<lb/>
説易書中本無有雖朱子言之甚著明曰易有太極是<lb/>
<pb n="KR4f0040_WYG_001-12b"/>
是兩儀兩儀生四象四象生八卦此先天之卦畫也天<lb/>
地定位山澤通氣雷風相薄水火不相射此先天之卦<lb/>
位也黄氏則曰未見其確然有合觀其所著之日抄中<lb/>
反覆論辨直以康節為穿鑿嗚呼道之難明而人意見<lb/>
之不同如此豈獨一歐陽繫詞非聖人所作哉今邵子<lb/>
解易圗以繫辭為證一本朱子本義啟䝉之意其言卦<lb/>
變言參兩言河圗之相得有合雖小有異同而可相發<lb/>
明然則黄氏之直欲舉先天而廢之者誠過矣<lb/>
<pb n="KR4f0040_WYG_001-13a"/>
　　古文尚書考<lb/>
經典釋文云伏生失其本經口誦二十九篇宣帝本始<lb/>
中河内女子得泰誓一篇獻之與伏生所誦合三十篇<lb/>
孔疏云武帝時孔臧與安國書曰時人惟聞尚書二十<lb/>
八篇取象二十八宿不知其有百篇也又云史記謂伏<lb/>
生獨得二十九篇以教齊魯馬融鄭𤣥皆謂泰誓非伏<lb/>
生所傳而言二十九篇者以司馬遷在武帝之世見泰<lb/>
誓出而得行入於伏生所傳内故并云伏生所出不復<lb/>
<pb n="KR4f0040_WYG_001-13b"/>
曲别分析但伏生雖無此一篇而書傳有八百諸侯俱<lb/>
至孟津白魚入舟之事與泰誓事同不知為伏生先為<lb/>
此説不知為是泰誓出後後人加増此語又王充論衡<lb/>
及後漢史獻帝建安十四年房宏俱謂宣帝本始元年<lb/>
河内女子得古文泰誓三篇今史漢書皆云伏生傳二<lb/>
十九篇則司馬遷時已得泰誓以并歸於伏生不得云<lb/>
宣帝時始出也或者爾時重得之故于後亦據而言之<lb/>
　愚按據釋文則偽泰誓在二十九篇之外據孔疏則<lb/>
<pb n="KR4f0040_WYG_001-14a"/>
　偽泰誓在二十九篇之内大抵釋文所云二十九篇<lb/>
　是合書序言之孔疏則除序言之<lb/>
又釋文云後漢書謂中興扶風杜林傳古文尚書賈逵<lb/>
為之作訓馬融作傳鄭𤣥注解由是古文尚書遂顯于<lb/>
世案今馬鄭所注並伏生所誦非古文也孔疏云壁内<lb/>
所得孔為傳者凡五十八篇為四十六巻三十三篇與<lb/>
鄭注同二十五篇増多鄭注也前漢諸儒知孔本有五<lb/>
十八篇不見孔傳遂有張霸之徒於鄭注之外偽造尚<lb/>
<pb n="KR4f0040_WYG_001-14b"/>
書凡二十四篇以足鄭注三十四篇為五十八篇其數<lb/>
雖與孔同其篇有異孔則于伏生所傳二十九篇内無<lb/>
古文泰誓除序尚二十八篇分出舜典益稷盤庚二篇<lb/>
康王之誥為三十三増二十五篇為五十八篇鄭𤣥則<lb/>
於伏生二十九篇之内分出盤庚二篇康王之誥又泰<lb/>
誓三篇為三十四篇偽書所増益二十四篇者則鄭注<lb/>
書序舜典一汨作二九共九篇十一大禹謨十二益稷<lb/>
十三五子之歌十四𦙍征十五湯誥十六咸有一德十<lb/>
<pb n="KR4f0040_WYG_001-15a"/>
七典寶十八伊訓十九肆命二十原命二十一武成二<lb/>
十二旅獒二十三冏命二十四以此二十四為十六巻<lb/>
以九共九篇共巻除八篇故為十六故藝文志劉向别<lb/>
録云五十八篇藝文志又云孔安國者孔子後也悉得<lb/>
其書以古文又多十六篇篇即巻也即是偽書二十四<lb/>
篇也劉向作别録班固作藝文志並云此言不見孔傳<lb/>
也劉歆作三統歴論武王伐紂引今文泰誓云丙午逮<lb/>
師又引武成越若來三月五日甲子咸劉商王受並不<lb/>
<pb n="KR4f0040_WYG_001-15b"/>
與孔同亦不見孔傳也後漢初賈逵奏尚書疏云流為<lb/>
烏是與孔亦異也馬融書序云經傳所引泰誓並無此<lb/>
文又云逸十六篇絶無師説是融亦不見也服䖍杜預<lb/>
注左傳亂其紀綱並云夏桀時服䖍杜預皆不見也鄭<lb/>
𤣥亦不見之故注書序舜典云入麓伐木註五子之歌<lb/>
云避亂于洛汭註𦙍征云𦙍征臣名又註禹貢引𦙍征<lb/>
云厥篚𤣥黄昭我周王又註咸有一德云伊陟臣扈曰<lb/>
又註典寶引伊訓云載孚在亳又云征是三朡又註旅<lb/>
<pb n="KR4f0040_WYG_001-16a"/>
獒云獒讀曰毫謂酋毫之長又古文有仲虺之誥太甲<lb/>
説命等見在而云亡其汨作典寶之等一十三篇見亡<lb/>
而云已逸是不見古文也良由孔註之後其書散逸傳<lb/>
註不行以庸生賈馬之等惟傳孔學經文三十三篇故<lb/>
鄭與三家同以為古文而鄭承其後所註皆同賈逵馬<lb/>
融之學題曰古文尚書篇與夏侯等同而經字多異至<lb/>
晉世王肅註書始似竊見孔傳故註亂其紀綱為夏太<lb/>
康時又晉書皇甫謐傳云姑子外弟梁栁得古文尚書<lb/>
<pb n="KR4f0040_WYG_001-16b"/>
故作帝王世紀往往載孔傳五十八篇之書<lb/>
　愚案據釋文則馬鄭所註並非古文據孔疏則馬鄭<lb/>
　所註止得古文之三十三篇大抵釋文以其未見孔<lb/>
　傳之全故云並非古文非謂三十三篇亦非古文也<lb/>
　又釋文于舜典仍用王肅本而孔疏則用姚方興所<lb/>
　上本今蔡傳從孔疏<lb/>
　　書古文尚書考後<lb/>
右據陸徳明之經典釋文孔穎達之書正義其言雖小<lb/>
<pb n="KR4f0040_WYG_001-17a"/>
異要之則漢儒如劉歆班固馬融鄭康成之徒以至晉<lb/>
杜元凱皆不曾見古文尚書之全又雜以偽泰誓直至<lb/>
東晉此書方出是以朱子亦嘗疑之謂不應伏生記得<lb/>
者皆難讀凡易讀者皆古文然命蔡沈作書傳卒主古<lb/>
文尚書又嘗謂門人輔廣曰書有易曉者恐是當時做<lb/>
底文字或是曾經修飾潤色來其難曉者恐只是當時<lb/>
説話當時人自曉得後人乃以為難曉耳則是朱子於<lb/>
古文尚書固終信之而不敢疑也惟書小序則斷以為<lb/>
<pb n="KR4f0040_WYG_001-17b"/>
非孔子筆只是周秦間低手人作又云書序不可信伏<lb/>
生時無之而于安國所増二十五篇梅賾姚方興所傳<lb/>
則固與伏生之書並尊不敢以張霸之徒例之也學者<lb/>
無以其晩出而疑之哉至若近世有為石經大學者有<lb/>
為子貢詩傳申公詩説者彼徒見古文尚書晩出得傳<lb/>
思僥倖欺世孰知碔砆美玉不可同日而論也張霸作<lb/>
尚書百兩篇欲託于孔子之百篇班固儒林傳既著其<lb/>
偽又為十六巻二十四篇欲以亂安國之古文固雖載<lb/>
<pb n="KR4f0040_WYG_001-18a"/>
之藝文志謂之古文經後世卒無傳焉偽書果何益哉<lb/>
　　大學答問<hi>八條</hi>
或問春秋載夏五郭公杞子伯甲戌己丑之類疑則傳<lb/>
疑未嘗輒加増損論語曰君子於其所不知盖闕如也<lb/>
至宋代儒者多以己意删訂經文二程改大學朱子作<lb/>
孝經刋誤夫程朱雖賢不能踰仲尼仲尼不敢改魯史<lb/>
而程朱敢改孝經大學可乎曰春秋紀事之書事不可<lb/>
以臆斷孝經大學言理之書理則可以類推或傳疑或<lb/>
<pb n="KR4f0040_WYG_001-18b"/>
更定固各有其道也經固不可擅改而亦豈可因噎廢<lb/>
食乎曰漢儒校經首禁私易即禮記子貢問樂一章明<lb/>
知錯簡而仍其故文未嘗敢擅為移動但註於其下校<lb/>
經不當如是耶曰朱子何嘗不如是大學雖經更定而<lb/>
仍一一註其下曰舊本在某處此即漢儒之意也曰然<lb/>
則程朱而後諸儒之重定孝經大學者多矣亦有可取<lb/>
者乎曰有程朱之學則可無程朱之學則武斷而已且<lb/>
既經程朱更定聖賢之理如日中天矣復取而紛更之<lb/>
<pb n="KR4f0040_WYG_001-19a"/>
何為耶<lb/>
或問朱子於大學初以為格物只在窮理而補窮理一<lb/>
節於大學之首繼則又疑窮理不可為大學首功必須<lb/>
先涵養而後窮理又補涵養一節於大學之外東補西<lb/>
補不太煩乎曰是當論其補之是不是不當以補為煩<lb/>
也涵養須用敬進學則在致知此聖門一定之程於傳<lb/>
所未言則補之於傳所已言而闕則補之朱子何容心<lb/>
乎如以朱子之補為煩則文周於羲畫之外補彖象矣<lb/>
<pb n="KR4f0040_WYG_001-19b"/>
孔子於彖象之外補十翼矣是亦可以為煩乎<lb/>
或問朱子言古人由小學而進大學其於洒掃應對間<lb/>
持守堅定涵養純熟夫小學何事小子何年洒掃應對<lb/>
何功乃欲督之以涵養教之以持守固已異矣且持守<lb/>
之不足而曰持守堅定涵養之不已而曰涵養純熟信<lb/>
然則是大學聖功緝熙慎獨定靜切琢所難㡬者而于<lb/>
以責之小子將見孩提神聖其説反過于直尋本體專<lb/>
求心學者神奇百倍而欲以過髙之學歸咎他人非平<lb/>
<pb n="KR4f0040_WYG_001-20a"/>
情也曰是何言歟且未論朱子之是非先問如何謂之<lb/>
涵養持守豈以杳㝠昏黙者為涵養乎豈以矯世絶俗<lb/>
者為持守乎若然則朱子之言誠過矣夫所謂涵養持<lb/>
守不越乎日用存心處事接物之間故大學有大學之<lb/>
涵養持守小學有小學之涵養持守貫徹于八條目之<lb/>
中而素習于八條目之先洒掃應對即涵養持守之所<lb/>
在也當洒掃應對而其心主一無適即是涵養當洒掃<lb/>
應對而其心終始如一即是持守事事如此時時如此<lb/>
<pb n="KR4f0040_WYG_001-20b"/>
即是堅定即是純熟何不可責之小子而又何神奇之<lb/>
有若小子不可責之涵養持守則將使之放蕩于禮法<lb/>
之外乎孔子所謂孝弟謹信愛衆親仁學文者皆過髙<lb/>
之論乎是何言歟<lb/>
或問格有數義廣韻註格量也度也玉篇云格至也爾<lb/>
雅云來也至即來意書曰格爾衆庻故注疏訓格物云<lb/>
格來也物猶事也其知于善深則來善物其知于惡深<lb/>
則來惡物若文成以格為格正之格則本説文格正也<lb/>
<pb n="KR4f0040_WYG_001-21a"/>
書曰格其非心是也文成又有格去物欲之説則本之<lb/>
司馬温公扞禦外物解但扞格之格與沮格之格俱音<lb/>
閣如學記發然後禁則扞格而不勝史記廢格事漢書<lb/>
太后議格唐書其議遂格皆讀作閣至若朱子解作窮<lb/>
至宋後為字書者如元人黄公紹輩皆迎合朱子之意<lb/>
而又為小變改作窮究非古義矣朱子借古義至字而<lb/>
加窮字後人取新義窮字而去至字何如據玉篇廣韻<lb/>
諸書作量度解為妥乎曰至也者即量度而至也究也<lb/>
<pb n="KR4f0040_WYG_001-21b"/>
者即至之盡頭處也義本相通何得以朱子之解與陽<lb/>
明一例議之乎<lb/>
或問王心齋語録云格物者格其物有本末之物致知<lb/>
者致其知所先後之知其説如何曰家國天下皆物也<lb/>
身心意亦物也格物之本則於身心意求明德之事格<lb/>
物之末則于國家天下求新民之事謂格物之物即物<lb/>
有本末之物固無不可顧程子有云求之情性固切於<lb/>
身然一草一木亦皆有理不可不察此最説得周宻不<lb/>
<pb n="KR4f0040_WYG_001-22a"/>
教人泛求之天下之物亦不教人盡却天下之物一草<lb/>
一木非必一一察之然亦當觸目而識其理安得拘定<lb/>
且即以格物之物專就身心意家國天下言之與物有<lb/>
本末之物亦有綱領條目之分亦不得混而一之也至<lb/>
于知所先後知字尚淺在知行之前又何得扯入致知<lb/>
内<lb/>
或問大學依古本及董蔡諸儒改本則此謂知本此謂<lb/>
知之至也並非衍文缺文盖謂知本即是知至乃堯舜<lb/>
<pb n="KR4f0040_WYG_001-22b"/>
不徧物之意豈不明白而直截乎曰聖賢之學本末兼<lb/>
該雖有先後之序而非可偏廢也如謂知本即是知之<lb/>
至則是一本之外更别無學以綱領言之但當知有明<lb/>
徳而不必復講新民之方也以條目言之但當知有誠<lb/>
正修而不必復講齊治平之道也可乎故謂本之當先<lb/>
務則可謂知本而不必更求末則不可堯舜之不徧物<lb/>
是言治天下當以親賢為急乃是論緩急非論本末豈<lb/>
大學知本之謂乎朱子所以將此二句斷作衍文缺文<lb/>
<pb n="KR4f0040_WYG_001-23a"/>
此是不易之論董蔡諸儒復將此二句强作不徧物之<lb/>
解未免稍偏然其所認為本者猶未差若陽明之復古<lb/>
本則不過欲借知本二字自伸其良知之説其所認為<lb/>
本者又非董蔡之所謂本矣自陽明而後專以知本為<lb/>
格物者皆不可究詰此二句關係學脉非淺顧涇陽之<lb/>
學于明季諸儒中為近正然作大學通考亦謂此二句<lb/>
非闕文衍文吾不敢附㑹<lb/>
或問古之小學乃冩字之學非泛指小子之學也自朱<lb/>
<pb n="KR4f0040_WYG_001-23b"/>
子認為童學且急著為書而嗣是以後如王應麟之小<lb/>
學紺珠馬端臨之通考焦竑之經籍考皆不以小學專<lb/>
屬字學是一補傳而大學本亡大學本亡而小學且與<lb/>
之俱亡是不可惜乎曰字學固小學也一切童子之學<lb/>
皆小學也是其名固並行而不相悖也故漢書藝文志<lb/>
所云凡小學十家四十五篇者此專指字學也若王制<lb/>
白虎通尚書大傳大戴保傅篇所云小學則泛指童子<lb/>
之學也從來解經者未嘗以此而廢彼安在其亡耶而<lb/>
<pb n="KR4f0040_WYG_001-24a"/>
又何病乎朱子小學書也<lb/>
或問自嘉靖中甬東豐坊偽作石經大學託言魏政始<lb/>
中詔諸儒虞松等考正刻石萬歴時户曹唐伯元上之<lb/>
於朝雖格不行然鄭淡泉顧涇陽諸大儒皆信其説幸<lb/>
近日博聞之士考而正之人始知其偽何淡泉涇陽不<lb/>
如今之儒者也曰豐氏偽作石經偽作子貢詩傳申公<lb/>
詩説前輩早已辨之不待今日也特淡泉涇陽偶未之<lb/>
覺耳且淡泉涇陽何可當也其學問之淵深雖時與朱<lb/>
<pb n="KR4f0040_WYG_001-24b"/>
子相左亦豈俗學可及未可以其信偽石經之誤而盡<lb/>
没其學謂其反不如今人也<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻一<lb/>
</p>
<p>
</p>
  </div>
<div>
<head>三魚堂文集巻二</head> <lb/>
    <p>
<pb n="KR4f0040_WYG_002-1a"/>
欽定四庫全書<lb/>
　三魚堂文集巻二<lb/>
　　　　　　　　　　贈内閣學士陸隴其撰<lb/>
　雜著<lb/>
　　學術辨上<lb/>
漢唐之儒崇正學者尊孔孟而已孔孟之道尊則百家<lb/>
之言熄自唐以後異端曲學知儒者之尊孔孟也於是<lb/>
皆託於孔孟以自行其説我曰孔孟彼亦曰孔孟而學<lb/>
<pb n="KR4f0040_WYG_002-1b"/>
者遂莫從而辨其是非程朱出而崇正闢邪然後孔孟<lb/>
之道復明而天下尊之自宋以來異端曲學知儒者之<lb/>
尊程朱也於是又託於程朱以自行其説我曰程朱彼<lb/>
亦曰程朱學者又莫從而辨其是非程朱言天理則亦<lb/>
言天理天理之名同而其所指則霄壤矣程朱言至善<lb/>
則亦言至善至善之名同而其所指則冰炭矣程朱言<lb/>
靜言敬則亦言靜亦言敬靜敬之名同至所以為靜敬<lb/>
則適越而北轅矣程朱之言有可假借者則曰程朱固<lb/>
<pb n="KR4f0040_WYG_002-2a"/>
若是也有不可假借者則曰此其中年未定之論也黒<lb/>
白淆而雅鄭混雖有好古篤志之君子力扶正學亦止<lb/>
知其顯叛程朱之非至其陽尊而隂簒之者則固不得<lb/>
而盡絶矣盖其弊在宋元之際即有之而莫甚於明之<lb/>
中葉自陽明王氏倡為良知之説以禪之實而託儒之<lb/>
名且輯朱子晩年定論一書以明已之學與朱子未嘗<lb/>
異龍溪心齋近溪海門之徒從而衍之王氏之學徧天<lb/>
下㡬以為聖人復起而古先聖賢下學上達之遺法滅<lb/>
<pb n="KR4f0040_WYG_002-2b"/>
裂無餘學術壊而風俗隨之其弊也至於蕩軼禮法蔑<lb/>
視倫常天下之人恣睢横肆不復自安於規矩繩墨之<lb/>
内而百病交作於是涇陽景逸起而救之痛言王氏之<lb/>
弊使天下學者復尋程朱之遺規向之邪説詖行為之<lb/>
稍變然至於本源之際所謂陽尊而隂簒之者猶未能<lb/>
盡絶之也治病而不能盡絶其根則其病有時而復作<lb/>
故至於啟禎之際風俗愈壊禮義掃地以至於不可收<lb/>
拾其所從來非一日矣故愚以為明之天下不亡於寇<lb/>
<pb n="KR4f0040_WYG_002-3a"/>
盜不亡於朋黨而亡於學術學術之壊所以釀成寇盜<lb/>
朋黨之禍也今之説者猶曰陽明與程朱同師孔孟同<lb/>
言仁義雖意見稍異然皆聖人之徒也何必力排而深<lb/>
拒之乎夫使其自外于孔孟自外于仁義則天下之人<lb/>
皆知其非又奚待吾之辨惟其似孔孟而非孔孟似仁<lb/>
義而非仁義所謂失之毫釐差以千里此其所以不容<lb/>
不辨耳或又曰陽明之流弊非陽明之過也學陽明之<lb/>
過耳程朱之學豈獨無流弊乎今之學程朱者未必皆<lb/>
<pb n="KR4f0040_WYG_002-3b"/>
如敬軒敬齋月川之絲毫無疚也其流入于偏執固滯<lb/>
以至僨事者亦有矣則亦將歸罪程朱乎是又不然夫<lb/>
天下有立教之弊有末學之弊末學之弊如源清而流<lb/>
濁也立教之弊如源濁而流亦濁也學程朱而偏執固<lb/>
滯是末學之弊也若夫陽明之所以為教則其源先已<lb/>
病矣是豈可徒咎末學哉<lb/>
　　學術辨中<lb/>
陽明以禪之實而託于儒其流害固不可勝言矣然其<lb/>
<pb n="KR4f0040_WYG_002-4a"/>
所以為禪者如之何曰明乎心性之辨則知禪矣知禪<lb/>
則知陽明矣今夫人之生也氣聚而成形而氣之精英<lb/>
又聚而為心是心也神明不測變化無方要之亦氣也<lb/>
其中所具之理則性也故程子曰性即理也邵子曰心<lb/>
者性之郛郭朱子曰靈處是心不是性是心也者性之<lb/>
所寓而非即性也性也者寓於心而非即心也先儒辨<lb/>
之亦至明矣若夫禪者則以知覺為性而以知覺之發<lb/>
動者為心故彼之所謂性則吾之所謂心也彼之所謂<lb/>
<pb n="KR4f0040_WYG_002-4b"/>
心則吾之所謂意也其所以滅彛倫離仁義張皇詭怪<lb/>
而自放於準繩之外者皆由不知有性而以知覺當之<lb/>
耳何則既以知覺為性則其所欲保養而勿失者惟是<lb/>
而已一切人倫庻物之理皆足以為我之障而惟恐其<lb/>
或累宜其盡舉而棄之也陽明言性無善無惡盖亦指<lb/>
知覺為性也其所謂良知所謂天理所謂至善莫非指<lb/>
此而已故其言曰佛氏本來面目即我門所謂良知又<lb/>
曰良知即天理又曰無善無惡乃所謂至善雖其縱横<lb/>
<pb n="KR4f0040_WYG_002-5a"/>
變幻不可究詰而其大㫖亦可睹矣充其説則人倫庻<lb/>
物固於我何有而特以束縛於聖人之教未敢肆然決<lb/>
裂也則又為之説曰良知苟存自能酬酢萬變非若禪<lb/>
家之遺棄事物也其為説則然然學者苟無格物窮理<lb/>
之功而欲持此心之知覺以自試于萬變其所見為是<lb/>
者果是而見為非者果非乎又况其心本以為人倫庻物<lb/>
初無與于我不得已而應之以不得已而應之心而處<lb/>
夫未嘗窮究之事其不至於顛倒錯謬者㡬希其倡之<lb/>
<pb n="KR4f0040_WYG_002-5b"/>
者雖不敢自居於禪隂合而陽離其繼起者則直以禪<lb/>
自任不復有所忌憚此陽明之學所以為禍于天下也<lb/>
涇陽景逸深懲其弊知夫知覺之非性而無善無惡不<lb/>
可以言性其所以排擊陽明者亦可謂得其本矣然其學<lb/>
也專以靜坐為主則其所重仍在知覺雖云事物之理<lb/>
乃吾性所固有而亦當窮究然既偏重於靜則窮之未<lb/>
必能盡其精微而不免於過不及是故以理為外而欲<lb/>
以心籠罩之者陽明之學也以理為内而欲以心籠罩<lb/>
<pb n="KR4f0040_WYG_002-6a"/>
之者髙顧之學也陽明之病在認心為性髙顧之病在<lb/>
惡動求靜我觀髙子之論學也言一貫則以為是入門<lb/>
之學言盡心則以為盡心然後知性言格物則曰知本<lb/>
之謂物格與程朱之論往往齟齬而不合者無他盖欲<lb/>
以靜坐為主則凡先儒致知窮理存心養性之法不得<lb/>
不為之變易夫靜坐之説雖程朱亦有之不過欲使學<lb/>
者動靜交養無頃刻之離耳非如髙子困學記中所言<lb/>
必欲澄神黙坐使呈露面目然後有以為下手之地也<lb/>
<pb n="KR4f0040_WYG_002-6b"/>
由是觀之則髙顧之學雖箴砭陽明多切中其病至於<lb/>
本源之地仍不能出其範圍豈非陽明之説浸淫于人<lb/>
心雖有大賢不免猶蹈其弊乎吾嘗推求其故天下學<lb/>
者所以樂趨於陽明而不可遏者有二一則為其學者<lb/>
可以縱肆自適非若程朱之履繩蹈矩不可假借也一<lb/>
則其學專以知覺為主謂人身有生死而知覺無生死<lb/>
故其視天下一切皆幻而惟此為真故不賢者既樂其<lb/>
縱肆而賢者又思求其無生死者此所以羣趨而不能<lb/>
<pb n="KR4f0040_WYG_002-7a"/>
舍嗚呼縱肆之不可易明也至於無生死之説則真禪<lb/>
家之妄耳學者取程朱隂陽屈伸往來之論潛心熟玩<lb/>
焉其理亦彰彰矣奈何不此之學而彼之是惑乎<lb/>
　　學術辨下<lb/>
自陽明之學興從其學者流蕩放佚固有之矣亦往往<lb/>
有大賢君子出於其間其功業足以潤澤生民其名節<lb/>
足以維持風俗今曰陽明之學非正學也然則彼皆非<lb/>
歟若夫明之末季潰敗不振盖氣運使然豈盡學術之<lb/>
<pb n="KR4f0040_WYG_002-7b"/>
故也明之衰可以咎陽明宋之衰亦將咎程朱周之衰<lb/>
亦將咎孔孟乎是又不然周宋之衰孔孟程朱之道不<lb/>
行也明之衰陽明之道行也自嘉隆以來秉國鈞作民<lb/>
牧者孰非浸淫於其教者乎始也倡之於下繼也遂持<lb/>
之於上始也為議論為聲氣繼也遂為政事為風俗禮<lb/>
法於是而弛名教於是而輕政刑於是而紊僻邪詭異<lb/>
之行於是而生縱肆輕狂之習於是而成雖曰喪亂之<lb/>
故不由於此吾不信也若其間大賢君子學問雖偏而<lb/>
<pb n="KR4f0040_WYG_002-8a"/>
人品卓然者則又有故盖天下有天資之病有學術之病<lb/>
有天資僻而學術正者有學術僻而天資美者恒視其<lb/>
勝負之數以為其人之髙下如柴之愚參之魯師之僻<lb/>
由之喭而卒為聖門髙弟此以學勝其天資者也如唐<lb/>
之顏魯公宋之富鄭公趙清獻皆溺于神仙浮屠之説<lb/>
而志行端方功業顯赫為唐宋名臣此以天資勝其學<lb/>
術者也人見顏富諸公之志行功業則以為神仙浮屠<lb/>
之無損於人如此且以為諸公之得力於神仙浮屠如<lb/>
<pb n="KR4f0040_WYG_002-8b"/>
此是何異見氣盛之人冒風寒而不病而謂不病之得<lb/>
力於風寒善飲之人多飲而惺然而謂惺然之得力於<lb/>
多飲豈其然乎今自陽明之教盛行天下靡然從之其<lb/>
天資純粹不勝其學術之僻流蕩㤀返者不知凡㡬矣<lb/>
間有卓越之士雖從其學而修身勵行不愧古人是非<lb/>
其學之無弊也盖其天資之美而學術不能盡蔽之亦<lb/>
如顏富諸公學於神仙浮屠而其人其行則非神仙浮<lb/>
屠之可及也是故不得因其學而棄其人亦豈可因其<lb/>
<pb n="KR4f0040_WYG_002-9a"/>
人而遂不敢議其學哉且人但見顏富之品行卓犖而<lb/>
不知向使其不溺於異學則其所成就豈特如此而已<lb/>
但見明季諸儒為王氏之學者亦有大賢君子出其間<lb/>
而不知向使其悉遵程朱遺法不談良知不言無善無<lb/>
惡不指心為性不偏於靜坐不以一貫盡心為入門不<lb/>
以物格為知本則其造詣亦豈僅如是而已耶譬諸日<lb/>
月之蝕然不知其所虧之已多而但指其僅存之光以<lb/>
為蝕之無傷于光豈不誤乎嗚呼正學不明人才陷溺<lb/>
<pb n="KR4f0040_WYG_002-9b"/>
中人以下既汨没而不出而大賢者亦不能自盡其才<lb/>
可勝歎哉<lb/>
　　恒山辨<lb/>
恒山之辨紛紛不一康熙甲子秋余以書問于唐縣鄭<lb/>
昱鄭答云太行綿亘數千里恒山自太行分支大茂山<lb/>
則恒山之一峯非專指此為恒山余聞其言乃知禹貢<lb/>
以太行恒山並言猶之西銘本從正䝉出而言横渠之<lb/>
書者並稱西銘正䝉耳至大茂山之為恒山猶之乾稱<lb/>
<pb n="KR4f0040_WYG_002-10a"/>
父坤稱母此二語為西銘之文而西銘之文則固非止<lb/>
此二語也天下山川之名有分有合大抵如斯紛紛之<lb/>
論皆知其一不知其二者也如大伾山在濬縣東南二<lb/>
里不與西山諸山相接則異乎恒山太行矣<lb/>
　　滹沱河辨<lb/>
按漢書地里志以滹沱為禹貢九河之徒駭蔡九峯謂<lb/>
滹沱不與古河相涉而取酈氏程氏之説謂九河之地<lb/>
已淪於海深州志載嘉靖時深州知州山隂錢楩云班<lb/>
<pb n="KR4f0040_WYG_002-10b"/>
固以滹沱為徒駭未必無據禹時黄河北流西山諸水<lb/>
皆東注入河滹沱其一也滹沱正在大陸北不得謂與<lb/>
古河不相涉九河即恒山以東諸水逆河即易水逆與<lb/>
易音相近呼稍訛耳黄河自南而北易自北而南故曰<lb/>
逆河相合東行趨入直沽故曰同為逆河入于海盖直<lb/>
以今保定真定諸水為九河逆河皆天作之川禹特疏<lb/>
而合之而非分河之謂也又謂漢唐諸儒以九河在滄<lb/>
州南皮東光間者皆非滄州南皮東光皆在大陸正東<lb/>
<pb n="KR4f0040_WYG_002-11a"/>
且濵海矣又何藉于分播耶大陸北播經有明文滹沱<lb/>
為北播之始易水為北播之終其説似是但如此則禹<lb/>
貢九河既道之文應在冀州不當在兗州矣先儒求之<lb/>
東光南皮之間又求之碣石之海而謂滹沱與古河不<lb/>
相涉豈無謂哉洪荒之事本難臆斷存之以備一説可也<lb/>
　　黍稷辨<lb/>
良耜詩曰載筐及筥其饟伊黍鄭氏箋云筐筥所以盛<lb/>
黍也豐年之時雖賤者猶食黍孔疏云少牢特牲大夫<lb/>
<pb n="KR4f0040_WYG_002-11b"/>
士之祭禮食有黍明黍是貴也玉藻云子夘稷食菜羮<lb/>
為忌日貶而用稷是為賤也賤者當食稷耳黍離詩孔<lb/>
疏云黍言離離稷言苗則是黍秀稷未秀出車詩云黍<lb/>
稷方華二物大時相類但以稷比黍黍差為早朱子詩<lb/>
傳云稷似黍而小爾雅云粢稷邢疏云左傳粢食不鑿<lb/>
粢者稷也曲禮云稷曰明粢是也郭注今江東人呼粟<lb/>
為粢然則粢也稷也粟也正是一物而本草稷米在下<lb/>
品别有粟米在中品又似二物故先儒甚疑焉今按真<lb/>
<pb n="KR4f0040_WYG_002-12a"/>
定府志有粟有黍有稷而稷下注云土人咸以飯黍為<lb/>
稷愚嘗合而觀之黍貴而稷賤黍早而稷晩黍大而稷<lb/>
小黍穗散而稷穗聚稷即粟也今俗所謂小米者稷也<lb/>
所謂黄米者黍也黍有粘有不粘不粘者飯黍也粘者<lb/>
釀酒之黍也其辨甚明自土人以飯黍為稷而黍稷粟<lb/>
之辨遂淆然本草已分稷與粟為二種則其相沿之訛<lb/>
非一日矣天啟時新城王象晉作羣芳譜近時江右張<lb/>
自烈作正字通亦皆指飯黍為稷甚矣俗訛之難辨也<lb/>
<pb n="KR4f0040_WYG_002-12b"/>
真定府志輯於雷禮雷博物多聞一言而解先儒之惑<lb/>
善哉小雅甫田疏又云春官肆師注粢六穀也則六穀<lb/>
總為粢天官甸師注粢稷也惟以稷為粢者以稷是穀<lb/>
之長為諸穀之總名愚按稷賤而小然為穀之長者以<lb/>
其多歟今土人獨指粟為穀豈非亦以其為穀之長而<lb/>
專此名歟稷之為粟更無疑矣靈夀春秋祭至聖先師<lb/>
以飯黍當稷而不用粟是無穀之長也可乎又稷有别<lb/>
種穗如狗尾草而味最美者謂之粱詩維糜維芑注云<lb/>
<pb n="KR4f0040_WYG_002-13a"/>
糜赤粱粟芑白粱粟是也朱子鴇羽詩注亦云粱粟類<lb/>
也明㑹典載祭先師用黍稷稻粱是此粱今或以髙粱<lb/>
當之者亦非至若齊民要術云古者以粟為黍稷粱秫<lb/>
之總稱而今之粟在古但稱為粱爾雅翼曰粱者黍稷<lb/>
之總名皆謬論矣可疑者惟朱子詩傳謂黍苗似蘆髙<lb/>
丈餘按黍苗無髙丈餘者此似指髙粱為黍然髙粱雖<lb/>
有蜀黍之名乃别是一種非粱亦非黍也意朱子仍先<lb/>
儒之説而未改歟<lb/>
<pb n="KR4f0040_WYG_002-13b"/>
　　荼蓼辨<lb/>
苦菜俗名曲曲菜詩謂之苦亦謂之荼按詩正義云爾<lb/>
雅有荼苦菜又有荼委葉弼風誰謂荼苦即苦菜也周<lb/>
頌以薅荼蓼即委葉也鄭於地官掌荼注及既夕注與<lb/>
鄭風有女如荼箋皆云荼茅秀乃是茅草秀出之穗非<lb/>
彼二種荼也依此則弼風之荼與周頌之荼是二物而<lb/>
朱子弼風詩傳云荼苦菜蓼屬也詳見良耜大雅堇荼<lb/>
如飴傳亦云是蓼屬則弼風周頌之荼是一物又正義<lb/>
<pb n="KR4f0040_WYG_002-14a"/>
周頌良耜章王肅云荼陸穢蓼水草田有原有隰故並<lb/>
舉水陸穢草依此則荼與蓼是二物内則云濡豚包苦<lb/>
實蓼亦似是二物而朱子詩傳謂一物而有水陸之異<lb/>
前後儒者所見似不同愚謂草木之類有種一而臭味<lb/>
别者故荼與蓼一物而有水陸之異弼風之荼與周頌<lb/>
之荼一物而有苦菜穢草之異正義以其分者言之朱<lb/>
子以其合者言之非牴牾也或疑蓼亦有陸生者此則<lb/>
必荼之别種俗呼為蓼爾<lb/>
<pb n="KR4f0040_WYG_002-14b"/>
　　幽閒貞靜解<lb/>
周南之美后妃曰窈窕朱子以幽閒貞靜解之説者謂<lb/>
幽則深潛閒則安重深潛而不淺露安重而不輕佻此<lb/>
貞靜之徳容也愚謂后妃初不自知為幽閒貞靜只是如<lb/>
雎鳩之摯而有别雎鳩人未嘗見其乗居而匹處四為<lb/>
乗兩為匹乗居則亂而不摯匹處則狎而無别不摯無<lb/>
别則淺露輕佻之態形焉不貞不靜可知矣摯而有别<lb/>
自不淺露而見其幽自不輕佻而見其閒貞靜可知矣<lb/>
<pb n="KR4f0040_WYG_002-15a"/>
故幽閒貞靜者人之見后妃也摯而有别者后妃所自<lb/>
處也孟子言夫婦有别而不言摯者摯不待言也中庸<lb/>
言經綸大經綸也者摯之謂也經也者有别之謂也漢<lb/>
儒所云驩然有思者摯之謂也所謂粲然有文者有别<lb/>
之謂也然則周南所以為王化之基者無他亦曰摯而<lb/>
有别而已<lb/>
　<lb/>
　<lb/>
<pb n="KR4f0040_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻二<lb/>
</p>
<p>
</p>
  </div>
<div>
<head>三魚堂文集巻三</head> <lb/>
    <p>
<pb n="KR4f0040_WYG_003-1a"/>
欽定四庫全書<lb/>
　三魚堂文集巻三<lb/>
　　　　　　　　　　贈内閣學士陸隴其撰<lb/>
　雜著<lb/>
　　貢助徹論<lb/>
論者疑帝王之道同條共貫而若貢若助若徹何以異<lb/>
名五十七十百畝何以殊制且殷周之天下猶是夏后<lb/>
之天下殷周之民人猶是夏后之民人度田非加益而<lb/>
<pb n="KR4f0040_WYG_003-1b"/>
計民非加少夏田五十而殷周過之其何以給況疆理<lb/>
有定制溝洫有定域自五十而變為七十自七十而變<lb/>
為百畝必將移易其阡陌變更其川澮然後可以舉天<lb/>
下之田盡合新王之制其為騷擾不已甚歟求其説而<lb/>
不得於是有謂夏之民樸故費少而田少殷周之民漸<lb/>
文故費多而田亦多然先王量入為出未聞量出為入<lb/>
也有謂夏之世洞洚方平可墾之田少故授田不得不<lb/>
少殷周之世狉獉既逺可墾之田多故授田不得不多<lb/>
<pb n="KR4f0040_WYG_003-2a"/>
然六府既修之後不應多未墾之田徹田為糧之日未<lb/>
聞盡開荒之土也有謂殷之七十猶是夏之五十周之<lb/>
百畝猶是殷之七十尺度有修短而畎畝無增減然井<lb/>
疆既悉由舊何必虚張其數以眩民耳目也或曰百畝<lb/>
之制兼萊田而言之五十七十去萊田而言之或曰夏<lb/>
之田一井十八夫受之殷之田一井十二夫受之考之<lb/>
傳記亦未有明據噫是皆不達夫立法之意而各以其<lb/>
意附㑹之者也夫地有廣狹民有衆寡勢有便否先王<lb/>
<pb n="KR4f0040_WYG_003-2b"/>
所不能强而同也必欲舉一世之田而盡為五十盡為<lb/>
七十盡為百畝則必有格而不通必欲於一日之内易<lb/>
五十為七十易七十為百畝又必扞而難行三代創制<lb/>
必不其然然則果如之何曰先王之法亦因其土地之所<lb/>
宜時勢之所易而其有不便者則固不必盡以吾法繩<lb/>
之也夏之五十殷之七十周之百畝特言其大略如此<lb/>
而豈必當日之天下較若畫一耶立法以垂後者所以<lb/>
明一王之大典也審勢以合宜者所以順天下之大情<lb/>
<pb n="KR4f0040_WYG_003-3a"/>
也以法權勢而以勢權法是故可改者改之而不嫌其<lb/>
異可易者易之而不虞其擾可増者増之而不憂其不<lb/>
給噫此立法之意也而紛紛之説可以不作矣然則何<lb/>
以知之曰考之周而知之周之世固以徹為法也而當<lb/>
時侯國有疆以周索者有疆以戎索者可見先王未嘗<lb/>
為一切之法强天下而同之也不然不顧土宜不揆時<lb/>
勢而惟一切之法是為則是王莽之周官安石之新法<lb/>
以私意罔民者耳豈先王取民之制乎<lb/>
<pb n="KR4f0040_WYG_003-3b"/>
　　始經界論<lb/>
古今聖賢為政者多矣曷必以經界為始哉奚獨於滕<lb/>
必始於經界哉吾知孟子之言度當日之時當日之勢<lb/>
而言之非謂凡有國者皆當如是也盖戰國之時與春秋<lb/>
異滕之勢與齊梁異春秋之時經界固未嘗亂也雖税<lb/>
畝邱甲已非先王之舊然但擴其什一之制未嘗易其<lb/>
溝塗之位但因田以加賦未嘗因賦以壊田則行仁政<lb/>
者自不必以經界為急也至戰國而經界盡壊矣自周<lb/>
<pb n="KR4f0040_WYG_003-4a"/>
興至於七國歴歳彌逺其制固不能不就湮且當時諸<lb/>
侯皆擴土數圻地大則統攝為難而奸弊易起而一時<lb/>
富强之臣又爭言盡地利之説以阡陌為無益而盡闢<lb/>
之於是先王溝塗封植之制不可復問矣世之君子<lb/>
雖有志於仁政將何所憑乎是故經界之在春秋與在<lb/>
戰國其緩急固不得不異也然其在齊梁猶緩而在滕<lb/>
獨急者何故齊梁之國方且窮兵黷武方且嚴刑重斂<lb/>
今日出師明日略地使人曾不得聚廬而處焉徭賦煩<lb/>
<pb n="KR4f0040_WYG_003-4b"/>
興丁男轉運使人曾不得粒食而飽焉嚴其文網峻其<lb/>
法令使人曾不得手足而措焉民方困憊而無如何也<lb/>
何暇議先王之邱甸哉且當政殘吏酷之世而欲易其<lb/>
疆壟變其溝洫舉百年湮没之制一朝釐定之國必大<lb/>
擾是故其所急者在寛刑斂戢兵戈以與民休息而經<lb/>
界之説且以為後圗何者虐政未去則仁政未可舉也<lb/>
若滕則彈丸耳其疆理易考也其山川易悉也其原隰<lb/>
易甸也無攻城略地之擾無頭㑹箕斂之苦無踊貴屨<lb/>
<pb n="KR4f0040_WYG_003-5a"/>
賤之酷雖悉索敝賦以供强鄰國且駸駸乎有不虞之<lb/>
憂而幸而無事則修廢舉墜固易易也然則清經界以<lb/>
為仁政之始其時當為其勢可為固莫如滕矣此孟子<lb/>
所以斷然以是為始歟或曰經界之始獨滕為然然則<lb/>
齊梁之國經界壊極矣使必待刑清政簡國内無事然<lb/>
後可定則當其未定之先民之困於古制之湮者不知<lb/>
凡㡬矣夫去患者必先其甚其甚者既去而後其他可<lb/>
得而去也故非謂齊梁之國經界可緩而寛刑斂息兵<lb/>
<pb n="KR4f0040_WYG_003-5b"/>
戈正所以徐為經界之計耳使徒知經界之為急而不<lb/>
察其時勢驟舉而行之其不至病於民者㡬何吾故曰<lb/>
孟子之言就滕言之而非謂凡有國者皆當如是也後<lb/>
世如宇文融之括田王安石之方田亦自附于孟子經<lb/>
界之意然以開元天寶之荒淫熙寧元豐之紛擾不知<lb/>
清其原本乃欲就民間土田較其毫釐分寸徒使奸民<lb/>
猾吏借以成私而不可究詰豈非不達於時勢之故耶<lb/>
後之君子有志於仁政而欲行聖賢所言者其必審於<lb/>
<pb n="KR4f0040_WYG_003-6a"/>
時勢也哉<lb/>
　　泰伯三讓論<lb/>
説者曰伯之讓讓周也太王有立季歴之心伯知之而<lb/>
逃遂使季之後終有天下是為以天下讓嗚呼是未嘗<lb/>
深原乎古人之事而猥以已意揣測之者也夫使太王<lb/>
果有立季歴之心則亦何足為太王廢長立幼此晉獻<lb/>
齊景之所為而謂太王為之乎即曰季歴生昌有聖德<lb/>
使泰伯嗣位昌為之佐可矣豈遂以是廢長幼之倫哉<lb/>
<pb n="KR4f0040_WYG_003-6b"/>
且如太王果欲立季則是非正也邪也伯探其父之邪<lb/>
志而成之可謂至德乎然則其為讓奈何曰伯非讓周<lb/>
也太王之欲立季歴在伯既去之後不在伯未去之前<lb/>
也季歴之天下因伯之讓而有而伯之讓不為季歴也<lb/>
伯非讓周也讓商也讓商也者太伯有翦商之志而伯<lb/>
不從而周不遽王商不遽亡是之謂以天下讓云爾考<lb/>
之周史太王遷岐在小乙之世繼而武丁中興六十年<lb/>
商道方隆太王何自有翦商之志泰伯又何自以天下<lb/>
<pb n="KR4f0040_WYG_003-7a"/>
讓曰是不然武丁之中興泰伯之讓成之也使泰伯不<lb/>
讓則武丁不中興何則史稱小乙之世商道寖衰是時<lb/>
六七作之賢聖已逺而恭黙思道之君猶在民間商之<lb/>
不絶如綫而周以積功累仁之後加之以太王之英明<lb/>
綱紀益修德澤益廣國勢益强天下歸太王於小乙之<lb/>
世猶其歸文王於辛受之世也而泰伯又以明聖顯懿<lb/>
之資佐乎其後使太王主之泰伯從之商之不祀豈待<lb/>
孟津之㑹哉泰伯知其勢之不可止也是故以身去之<lb/>
<pb n="KR4f0040_WYG_003-7b"/>
泰伯去而太王以遲暮之年王季又當儲位初定之日<lb/>
勢不能以及逺然後天下之歸周者稍衰商之勢得以<lb/>
稍安而徐俟夫賢聖之君出而振興之此泰伯之志也<lb/>
故武丁之興泰伯成之也盖泰伯之志猶之文王文王<lb/>
之權在已故率六州以事之而直行其臣節泰伯之權<lb/>
在父故逃荆蠻以避之而曲遂其忠貞文王不幸而遇<lb/>
紂故六州之事不得不變為牧野之師而名以相形而<lb/>
愈著泰伯幸而終遇武丁故荆蠻之逃止見為家庭之<lb/>
<pb n="KR4f0040_WYG_003-8a"/>
變而名遂相泯而不彰要之兩聖人之德則一而已矣<lb/>
噫泰伯所以為讓者如此泰伯之讓所以為至德者如<lb/>
此夫子懼天下之民不知稱也故表而出之而後世乃<lb/>
曰讓周也非讓商也則是泰伯之讓與魯隠宋宣子臧<lb/>
季札之徒無異也夫魯隠宋宣子臧季札之徒春秋譏<lb/>
其啟亂矣泰伯之讓而如是也夫子肯謂之至徳耶甚<lb/>
矣其不深原乎古人之事而猥以已意揣測之也雖然<lb/>
以泰伯為讓商是矣以太王為翦商無乃非人臣之義<lb/>
<pb n="KR4f0040_WYG_003-8b"/>
乎曰不然泰伯守天下之大經者也太王通天下之大<lb/>
權者也太王翦商之志猶武王誓師之志泰伯讓商之<lb/>
心猶夷齊叩馬之心故知武王與夷齊之無異者則知<lb/>
太王與泰伯之無異不然以太王之明豈不知泰伯之<lb/>
志以泰伯之德豈不足以感動乎太王而乃父子相戾<lb/>
若是也哉<lb/>
　　衛公子荆善居室論<lb/>
夫為人臣者以尊主庇民為善不聞其以保家守位為<lb/>
<pb n="KR4f0040_WYG_003-9a"/>
善以扶危定傾為善不聞其以寡取節用為善使荆也<lb/>
上之能佐其君復康叔武公之舊翼戴王室比隆豐鎬<lb/>
次之足國强兵招攜懐逺號令諸侯擬跡桓文下之修<lb/>
守備睦强鄰有保境息民之功使天下稱之曰衛有人<lb/>
焉是為善耳區區居室何足道哉而荆也不然荆之時<lb/>
非無事之時也内則君荒於上臣佞於下外則齊晉交<lb/>
逼國無寧歳荆也沈黙其間無所建明直諫則不如史<lb/>
魚先機則不如蘧瑗推賢讓能不如公叔發攻城野戰<lb/>
<pb n="KR4f0040_WYG_003-9b"/>
斬將搴旗不如王孫賈應對賔客善事鬼神不如孔圉<lb/>
祝鮀衛之不亡者數人之力而荆無與焉齊豹之亂為<lb/>
公驂乗矢集於肩此亦計窮勢極不能自免故就傷耳<lb/>
原其所由與仇牧荀息異矣乃僅節嗇於家室之間為<lb/>
持盈保滿之計若荆者可謂不墜其室矣善則未也彼<lb/>
季札之衛而稱為君子盖其謙退守節適與札相類故<lb/>
咄咄歎賞以為賢耳豈至論哉乃夫子亦振振焉稱之<lb/>
何居噫此夫子之不得已也春秋之大夫驕侈極矣魯<lb/>
<pb n="KR4f0040_WYG_003-10a"/>
三桓鄭七穆齊田鮑晉趙魏衛孫甯之徒紛紛以豪富<lb/>
相尚無有紀極大者竊國小者僭擬其禍皆始於貪冒<lb/>
之無已務富其室而不恤其他曩令盡如荆之循序有<lb/>
節不凌上不踰分何至横溢如此之極哉是故有臺門<lb/>
旅樹之侈也而後見守節之可貴有肆夏八佾之僭也<lb/>
而後見循分之可嘉有爭田重幣買環請帶之貪也而<lb/>
後見寡欲之不易素絲退食之風𣺌而有不貪為寶者<lb/>
即以為良臣赤舄几几之度遙而有不侵其上者即以<lb/>
<pb n="KR4f0040_WYG_003-10b"/>
為名卿夙夜匪懈之節希而有不縱其欲者即以為碩<lb/>
彥夫子之取荆也猶之作春秋而美齊桓晉文云耳猶<lb/>
之論仁而取管仲云耳而或者謂仲虺之稱湯曰不殖<lb/>
貨利此與荆之不瀆於貨何異謂夫子不得已而取荆<lb/>
豈虺亦不得已而取湯耶是又不然不殖貨利之心充<lb/>
之則可以保四海守之則僅及乎一室荆守之而湯則<lb/>
充之者也使湯無以充之而區區守不殖之心亦烏能<lb/>
彰信兆民而表正萬邦也哉然則季文子之妾不衣帛<lb/>
<pb n="KR4f0040_WYG_003-11a"/>
馬不食粟晏平仲之豚肩不掩豆其儉節過於荆矣夫<lb/>
子欲風有位不取彼而取此何哉曰聖人之論中而已<lb/>
矣二子之行非中也世雖多詐偽而尾生之信不可取<lb/>
世雖多爭奪而宋宣魯隠之讓不可取世雖多奢侈而<lb/>
文子平仲之儉不可取聖人之慮天下亦詳矣嗚呼以<lb/>
此為訓後世猶有不食兄禄如田仲子脱粟布被如公<lb/>
孫𢎞者猶有親執牙籌如王戎紫絲步幛赤石脂塗壁<lb/>
如王愷石崇者<lb/>
<pb n="KR4f0040_WYG_003-11b"/>
　　原壤論<lb/>
論語原壤夷俟集註謂壤盖老氏之流自放於禮法之<lb/>
外者愚謂壤為老氏之流信矣而非墨守老氏者也使<lb/>
其墨守老氏則將跳梁倔强如接輿荷蕢之不可羈絆<lb/>
夫子豈得而折辱之耶夫子可以折辱之則知其尚有<lb/>
可教之機而非墨守老氏者矣何則壤乃夫子故人夫<lb/>
子必嘗習與之言壤亦必聞夫子之道而慕之夫子之<lb/>
道足容重手容恭正其衣冠尊其瞻視禮樂不可斯須<lb/>
<pb n="KR4f0040_WYG_003-12a"/>
去身此必壤之所素知豈惟素知必嘗歎其與老氏之<lb/>
教如雅鄭朱紫之不同亦必嘗於夫子之前强為恭敬<lb/>
顧其放蕩之習浹乎肌膚藏乎骨髓雖暫息乎矜持之<lb/>
際而卒然之間不覺其發露是夫子所深惜也方其母<lb/>
死登木而歌夫子若為弗聞也者而過之是其狂方熾<lb/>
之時未可教訓至此則漸漬乎洙泗之風稍知有禮義<lb/>
矣乗其舊疾之發藥而瘳之此與鳴鼓之攻同一剛克<lb/>
之意故曰壤非墨守老氏者也可惜者其終不能改耳<lb/>
<pb n="KR4f0040_WYG_003-12b"/>
使其因夫子之教而克改則當在七十子之列而史記<lb/>
家語弟子傳中皆不見有壤論語自叩脛之後亦不復<lb/>
見壤則其終身自棄乍明乍闇乍恭乍肆禮義不能勝<lb/>
其氣禀學問不能勝其私欲可知親炙於髙山景行而<lb/>
卒不免陷溺如壤者豈不可哀也哉公伯寮季氏之黨<lb/>
愬子路沮夫子子服所欲肆諸市朝者也而自漢以後<lb/>
皆列在七十子内意其必悔過自新服膺聖教故能如<lb/>
此冉求聚斂宰予短喪卒成賢者皆此類也惜壤之不<lb/>
<pb n="KR4f0040_WYG_003-13a"/>
能如寮如求如予耳人之賢愚何常之有苟能自奮則<lb/>
雖得罪名教如公伯寮不難登堂入室而況不至如寮<lb/>
者乎不能自奮則雖親受聖人之提撕警覺如原壤者<lb/>
亦終於汨没而況拾其糟粕得其影響者乎然而為壤<lb/>
者常多為寮者常少甚矣克己之難而變化氣質非賢<lb/>
者不能也然則夫子之叩果無益乎是又不然曩非夫<lb/>
子深責壤則箕倨佻達之徒將滿天下無復忌憚自壤<lb/>
脛一叩而萬世知夷俟之不齒其為世教之防維大矣<lb/>
<pb n="KR4f0040_WYG_003-13b"/>
且壤雖不得列於七十子而一叩之後不至愈甚猶未<lb/>
如稽阮之猖狂孰謂聖人之教無益哉<lb/>
　　衛輒論<lb/>
正名章朱子論之詳矣語類中有一條問胡氏之説只<lb/>
是論孔子為政正名事理合如此設若衛君用孔子孔<lb/>
子既為之臣而為政則此説亦可通否朱子曰聖人必<lb/>
不肯北面無父之人若輒有意改過遷善則孔子須先<lb/>
與斷約如此方與他做以姚崇猶先以十事與明皇約<lb/>
<pb n="KR4f0040_WYG_003-14a"/>
然後為之相而況孔子乎若輒不能然則孔子決不為<lb/>
之臣矣此一條答待子為政之㫖已十分明白若如王<lb/>
陽明所云令子迎其父父讓其子而不居仍令輒得國<lb/>
焉即留養其父於宫中盡父子之禮如後世太上皇之<lb/>
類此正是世俗之見未嘗以義理事勢深揆之也當年<lb/>
蒯瞶得罪於父若使父没而晏然歸國受其子之養是<lb/>
匡章之所大不忍也而謂孔子肯教蒯瞶為之乎蒯瞶<lb/>
既義不可歸國而輒可安於其位乎此以義理揆之而<lb/>
<pb n="KR4f0040_WYG_003-14b"/>
有不可也且當時南子尚在蒯瞶歸國不知何面目以<lb/>
見南子能保其不相殘乎況以蒯瞶之暴戾使其歸國<lb/>
肯袖手讓其子乎萬一蒯瞶不讓國人不服衛國之亂<lb/>
未有艾也此以事勢揆之而有不可也故為輒計者惟<lb/>
有奉公子郢而立之斯為求仁得仁孟子論瞽瞍殺人<lb/>
事正是如此集註取胡氏之説恐未可謂誤也<lb/>
　　靈夀志論<hi>二十條</hi>
泮宫修而魯頌作學舍鞠為園蔬博士倚席不講而漢<lb/>
<pb n="KR4f0040_WYG_003-15a"/>
道衰學宫之關係豈不重哉自明季以來有司困於掣<lb/>
肘習於因循求如文翁興學於蜀常袞興學於閩盖難<lb/>
言之而地方士大夫率多自急其私雕牆峻宇經營家<lb/>
室惟恐其不華且固而於出身之地曾莫顧而問焉宜<lb/>
其日敝哉興起之責吏於其土與生於其鄉者均無膜<lb/>
外視焉可矣<hi>右論學宫</hi>
從祀諸賢經累朝論定殆無遺議惟嘉靖九年増入陸<lb/>
象山九淵萬歴十二年増入陳白沙獻章王陽明守仁<lb/>
<pb n="KR4f0040_WYG_003-15b"/>
三先生雖皆一時賢者然學近於禪與孔門之㫖不免<lb/>
莛楹學者取其長而去其短庻㡬為善學三先生者至<lb/>
漢儒鄭康成歴代從祀嘉靖九年以其學未純改祀於<lb/>
鄉然其所注詩禮現今行世程朱大儒亦多採其言恐<lb/>
不當與何休王肅輩同置門墻之外若以其小疵而棄<lb/>
之則孔門弟子亦有不能無疵者豈可以一𤯝掩大德<lb/>
乎<hi>右論從祀</hi>
余讀安州志言祀事之失嚴敬曰壇壝廟宇宿莽積塵<lb/>
<pb n="KR4f0040_WYG_003-16a"/>
神主龕籠傾欹破毁几案皆鳥鼠之迹庭除有人畜之<lb/>
糞及祭祀屇期齋戒視為虚文執事何嘗告戒拂拭者<lb/>
濁膩重重滌濯者汚垢斑斑葅醢不問生熟犧粢未知<lb/>
精潔帶泥連草之菁芹含蛀䝉塵之棗栗凡百供陳盡<lb/>
託僕𨽻師生不躬親有司不省視嗚呼今天下如此者<lb/>
多矣豈獨安州哉魯秉周禮禘自既灌而後夫子猶不<lb/>
欲觀而況如今日乎知禮君子其知畏敬哉其知畏敬<lb/>
哉<hi>又論</hi>
<pb n="KR4f0040_WYG_003-16b"/>
署者出政之地也自居之者以傳舍視之而署乃多廢<lb/>
彼前賢之一日必葺館信宿必掃地者獨何謂乎盖不<lb/>
以傳舍視官者斯不以傳舍視署然則當民窮財盡之<lb/>
際則如之何曰如衛文公之務財勸農通商惠工敬教<lb/>
勸學授方任能而後楚邱作焉斯善矣<hi>右論公署</hi>
國家以科目取士原非謂所取者盡賢也意其中或有<lb/>
賢者耳宋太宗謂豈敢望㧞十得五得一二足矣士之<lb/>
列於科目者思太宗之言豈不當汗出發背也哉前輩<lb/>
<pb n="KR4f0040_WYG_003-17a"/>
特由此以進身而所重初不在此也學者不可不知<hi>右論</hi>
<hi>科目</hi>
分野之説賈公彥謂古者受封之日歳星所在之辰僧<lb/>
一行謂是山河之首尾與雲漢之升降相應論者往往<lb/>
疑其不同余以為二説一也賈公彦言其流僧一行推<lb/>
其源而已惟山河與雲漢旁之列宿相應故歳星在其<lb/>
地則受封雖千百世皆如是占可也<hi>右論分野</hi>
地丁之額不過一時所定自當視民力為上下故禹貢<lb/>
<pb n="KR4f0040_WYG_003-17b"/>
賦法有上上錯者有下上上錯者有下中三錯者未嘗<lb/>
以一定之額責之民也以一定之額責之民此孟子所<lb/>
謂糞其田而不足則必取盈焉者也豈經乆可行之道<lb/>
哉余考各州縣折徵糧之法輕重懸殊求其所以然之<lb/>
故盖因萬歴九年丈量是時江陵當國政尚嚴切有司<lb/>
不敢缺額故各以其原額之糧派於所丈之地地寛者<lb/>
糧輕地窄者糧重如元氏縣上地毎三畝六分七釐四<lb/>
毫折徵糧地一畝至下下地則每十一畝折徵糧地一<lb/>
<pb n="KR4f0040_WYG_003-18a"/>
畝以靈夀較之不啻倍蓰則拘於額之故也又考明㑹<lb/>
典户口之數洪武二十六年天下户一千六十五萬二<lb/>
千八百有奇人口六千五十四萬五千八百有奇𢎞治<lb/>
四年天下户九百一十一萬三千四百有奇人口五千<lb/>
三百二十八萬一千一百有奇以𢎞治全盛之世而其<lb/>
户口反減於洪武豈非當時軫恤民隠舉疲癃殘疾鰥<lb/>
寡孤獨盡去之所以額賦驟減如此至萬歴六年天下<lb/>
户口又復與洪武相等由此言之不缺額者莫如萬歴<lb/>
<pb n="KR4f0040_WYG_003-18b"/>
之世也而言明祚之衰必始萬歴缺額多者莫如𢎞治<lb/>
之世也而言明祚之盛者必首𢎞治左氏傳稱尹鐸損<lb/>
晉陽户數而趙氏世賴之其𢎞治之謂歟損額之利孰<lb/>
與増額甚矣額之當因時隨地而不可必取盈也國初<lb/>
定鼎懲明之覆轍荒糧逃丁不惜豁免民力稍甦矣然<lb/>
㷀獨之未得上聞者猶不乏也自承平以來有司謹守<lb/>
原額如天經地義之不可移易鳩形鵠面之人呼天搶<lb/>
地無所告訴甚則人已亡而不肯删除子初生而責其<lb/>
<pb n="KR4f0040_WYG_003-19a"/>
當差溝中之瘠猶是册上之丁黄口之兒已入追呼之<lb/>
籍苟無缺額而已遑恤其他嗚呼額之厲民一至是哉<lb/>
司牧者誠三思於禹貢之錯法尹鐸之保障願為𢎞治<lb/>
之盛而勿學萬歴之弊視其時與地而上下焉吾民其<lb/>
庻㡬乎<hi>右論審丁</hi>
學者多言井田然觀周禮載師之士田賈田皆不用井<lb/>
法而左氏傳載楚蒍掩定土田自度山林至井衍沃有<lb/>
九等之殊是一國之地有井有不井也祝鮀言魯衛晉<lb/>
<pb n="KR4f0040_WYG_003-19b"/>
之始封有疆以周索疆以戎索之異是天下之國有井<lb/>
有不井也孟子所謂野九一國中什一者恐亦就滕之<lb/>
地勢言之耳余觀靈夀地形髙下不齊肥瘠各殊其在<lb/>
三代以前亦所謂疆以戎索者耶隨其土宜定其經界<lb/>
斯善言井地者哉至若徵斂之法近代大率多本唐之<lb/>
租庸調及兩税元史言元制取於内郡者曰丁税曰地<lb/>
税此倣唐租庸調也取於江南者曰秋税曰夏税此倣<lb/>
唐兩税也今州縣或分地丁為二即租庸調法或合地<lb/>
<pb n="KR4f0040_WYG_003-20a"/>
丁為一而總派於地即兩税法二法各有利弊去弊就<lb/>
利亦存乎其人焉<hi>右論賦税</hi>
差役僱役各有利弊傅承問有疏言差役之善僱役之<lb/>
不善至詳悉矣然良民之畏役已乆惟游惰之民樂于<lb/>
為之欲禁樂者之不為而驅畏者使為之此勢之至難<lb/>
也此法行勢必良民隂僱游惰之民在官以為差役在<lb/>
民則仍僱役特官僱與民僱殊而游惰之民充役則一<lb/>
且官僱則有定額民僱則誅求無已其或犯法究及僱<lb/>
<pb n="KR4f0040_WYG_003-20b"/>
者利則歸於游惰害則及於良民其為弊更無窮此熙<lb/>
寧元祐大臣所以各持一見而不能定論治者止可因<lb/>
其弊之最甚而稍通融之難以一槩論也周禮有轉移<lb/>
執事之游民僱役之法恐不待後世而始有大抵治之<lb/>
得失在官不在吏官誠賢則雖僱役亦足以為治官誠<lb/>
不賢則雖差役亦足以生奸讀此疏者知僱役之害而<lb/>
謹防之可矣若欲舉其法而盡變之亦未易言也至疏<lb/>
中云原設工食除冗役扣解充餉而所留者仍給見役<lb/>
<pb n="KR4f0040_WYG_003-21a"/>
此亦可商今賦役書所載各項工食皆民之僱役錢也<lb/>
如役當留則此工食固應給役役不當留則此工食應<lb/>
還之民或即以補現役之不足者若扣解充餉是朝廷<lb/>
既役民而又得其錢也可乎先生一時之言未慮及此<lb/>
敢僭論之所以推廣先生憂民之心也<hi>右論役法</hi>
馬從聘有摘陳漕政一疏内云今日治河之病原自有<lb/>
在而黄堌之塞止不與焉夫黄河善淤其來逺矣故沿<lb/>
河州縣俱設有淺夫原為桃河而設如夏鎮額夫一千<lb/>
<pb n="KR4f0040_WYG_003-21b"/>
二百五十四名徐州額夫三千五百一十六名邳州額<lb/>
夫八百三十五名雖他處夫數不同總之計道里逺近<lb/>
以為多寡自足供一處挑河之用使當水落灘見之時<lb/>
即率前項夫役於灘淺所在逐段挑深俟伏秋水至衝<lb/>
刷一空黄雖善淤安得數十年間河身遂髙與城齊也<lb/>
惟是前此治河者創為束水滌沙之説歳増長隄若干<lb/>
丈歳築埽壩若干處即謂治河得善策矣而不知此朝<lb/>
三暮四之術也所謂束水滌沙者果遂能滌之以歸于<lb/>
<pb n="KR4f0040_WYG_003-22a"/>
海乎無論旋滌於此復停於彼且河水暴發併前隄壩<lb/>
盡化而為河身矣此與載土實河者何異安得不日髙<lb/>
也盖由河官以挑淺則用力勞而無可見之績築隄則<lb/>
取效速而有可紀之功所以相率日習於非而不自知<lb/>
覺耳如䝉敕下總河大臣督行各管河官除水漲冰凝<lb/>
之候即率各處之淺夫挑各處之河道總河但時加稽<lb/>
查勿令虚曠則河道不日深通而壅徙之為患者臣不<lb/>
信也盖公議治河不滿於潘公以水刷沙之論云<hi>右論河漕</hi>
<pb n="KR4f0040_WYG_003-22b"/>
余聞之太行綿亘數千里傍真定諸縣之山大抵皆太<lb/>
行也今志列之曰某山某山者猶江漢之分為沱潛河<lb/>
濟之分為灉沮也好奇之士見其一峯一嶺往往驚駭<lb/>
而嗟異之而況觀太行之全勢者乎滹沱慈水皆穿太<lb/>
行而入海在靈夀者特其上流耳觀山川者其毋囿於<lb/>
一隅哉<hi>右論山川</hi>
古蹟信而有徵斯足貴焉如漢世祖滹沱冰合之事談<lb/>
者皆言在饒陽南而靈夀又有忽凍村兵行間道亦或有<lb/>
<pb n="KR4f0040_WYG_003-23a"/>
之然不可考矣疑則傳疑可也萬歴中知縣周官立碑<lb/>
於河上大書特書曰光武冰堅可渡處此豈春秋書夏<lb/>
五郭公之意哉至若寧晉志云邑有名勝可以登眺游<lb/>
覽以云雅致韻事則得矣然往往有一邱一壑之奇一<lb/>
峯一石之美一亭一臺之異一水一碑之佳而賔客絡<lb/>
繹上司往來供億費煩地方受累甚至釋道之募棲士<lb/>
女之樂遊損財誨淫廢時失業恒因之故古蹟鮮少地<lb/>
方一幸斯為民生利病起見固君子之言哉然果係古<lb/>
<pb n="KR4f0040_WYG_003-23b"/>
蹟亦何忍聴其湮没也使好奇之士聞此言而慄然不<lb/>
寧勿以遊覽病民致憂時君子歸怨於古蹟則可矣<hi>右論</hi>
<hi>古蹟</hi>
物生於天而成於人嘉禾必植稂莠必剪雞豚必畜虎<lb/>
豹必逺要使各得其所而已孔子言學詩多識鳥獸草<lb/>
木之名豈欲其廣異聞資談説已耶夫亦民生日用之<lb/>
物有天下國家者所當裁成輔相學士不可不知者耳<lb/>
不然山海經博物志不賢於三百篇哉<hi>右論物產</hi>
<pb n="KR4f0040_WYG_003-24a"/>
龍王者何其地祇之主龍者歟抑古豢龍御龍之類歟<lb/>
古者祈雨天神則有風伯雨師地祇則有名山大川隋<lb/>
唐間祈雨初祈嶽鎮海瀆及諸山川能興雲雨者七日<lb/>
乃祈社稷及古來百辟卿士有益於民者又七日乃祈<lb/>
宗廟及古帝王有神祠者又七日乃修雩祈神州宋興<lb/>
始有五龍廟及九龍堂之祈盖龍神之祀於古無聞有<lb/>
之自宋始也至廟貌冕服擬於王者特世俗從二氏之<lb/>
説耳<hi>右論龍王</hi>
<pb n="KR4f0040_WYG_003-24b"/>
藝文志上自廊廟得失下至閭閻疾苦無所不録惟歎<lb/>
老嗟貧誇多鬬靡嘲風㺯月之辭則無取焉韓退之文<lb/>
號起衰然感二鳥賦上宰相書皆其少年作君子恥之<lb/>
司馬相如上林子虚載在漢史然黄東發謂文所以載<lb/>
理豈有不關義理而可言文張幹臣先生有言後生學<lb/>
李白詩何用如何不學好人却去學醉漢彼于藝文皆<lb/>
超軼絶倫猶然可鄙況尤而效之者乎易六十四卦三<lb/>
百八十四爻未嘗言太極然無非太極也若此類於太<lb/>
<pb n="KR4f0040_WYG_003-25a"/>
極何有哉<hi>右論藝文</hi>
世治則重孝義世亂則尚游俠太史公作史記於孝義<lb/>
之士未見表章而劇孟郭解之徒顧津津稱道之長輕<lb/>
薄之風而滋驕横之習何其陋也嗚呼此其所以為遷<lb/>
歟故知孝義游俠之分則可與論世可與守身矣<hi>右論孝義</hi>
八蜡見於禮記郊特牲鄭康成註云先嗇一也司嗇二<lb/>
也農三也郵表畷四也貓虎五也坊六也水庸七也昆<lb/>
蟲八也孔穎達疏云王肅分貓虎為二無昆蟲鄭數昆<lb/>
<pb n="KR4f0040_WYG_003-25b"/>
蟲合貓虎者昆蟲不為物害亦是其功或疑昆蟲害苗<lb/>
不當祭似王説為優不知祭非祭昆蟲乃祭主昆蟲者<lb/>
也鄭孔之説何病又按古祭八蜡在十二月近代則於<lb/>
春秋丁祭之後盖取春祈秋報之意亦各有其義也<hi>右論</hi>
<hi>蜡祭</hi>
昌國君勲名德器前史載之詳矣余獨怪其報燕惠王<lb/>
書所侈陳者大吕存于元英故鼎反乎磨室而弔民誅<lb/>
暴不及焉豈猶未免戰國氣習歟至其語意藹然有仁<lb/>
<pb n="KR4f0040_WYG_003-26a"/>
人君子之風雖儒者豈能逺過之哉<hi>右論樂毅</hi>
史稱曹武惠宋良將第一及考之史其開國元勲固自<lb/>
掀揭然猶有及之者至於善戢下不妄殺一人不自矜<lb/>
伐不冠帶不見吏平生未嘗言人過失則類非諸將之<lb/>
所能及矣然則謂之為宋良將第一不亦宜乎<hi>右論曹彬</hi>
玉生於山而成珪璋之用者琢磨之力也木生於山而<lb/>
勝棟梁之任者繩墨之功也余觀前代名臣磊磊落落<lb/>
於天壤間者雖地靈固殊哉亦由其發奮刻勵能自拔<lb/>
<pb n="KR4f0040_WYG_003-26b"/>
於流俗也人茍能自奮何可限量耶雖洙泗洛閩無不<lb/>
可㡬及而況樂曹諸公乎<hi>右論名臣</hi>
　　大學説<lb/>
涇陽以為致知不必窮至事物之理也窮至事物之理<lb/>
乃是訓詁記誦詞章之習豈性學哉故定傳即以本末<lb/>
傳為致知格物傳<lb/>
唱此知本性學尊經者尊此性學之經立志者立此性<lb/>
學之志審㡬者審此性學之㡬非率人入空門而何<lb/>
<pb n="KR4f0040_WYG_003-27a"/>
　　知本説<lb/>
五倫本於五性而成親義别序性之五善確有可據何<lb/>
必懸空説一察字涇陽不指㸃破何耶陽明四句宗㫖<lb/>
辨之確矣尚取其致良知之説何歟更定大學不遵朱<lb/>
子以補傳為非説得鶻鶻突突沈淪於釋學其失易辨<lb/>
涇陽信服乎良知單排宗㫖其誤難窺大學知本明明<lb/>
有明德修身必渾言性善乃曰善者性之實也善存而<lb/>
性存矣<lb/>
<pb n="KR4f0040_WYG_003-27b"/>
　　性學説<lb/>
五性合三達德乃是聖學之性異學之性中國則有告<lb/>
子生之謂性之性西土則有佛家作用是性之性兩性<lb/>
專以知覺運動者言人與物同蠢然之性也斷絶五性<lb/>
而三達德靡所用全向氣上發露而佛家之明心見性<lb/>
乃無吾性之知仁勇<lb/>
　　白鹿洞規説<lb/>
陽明提致良知驅人入禪涇陽提知本講性善亦驅人<lb/>
<pb n="KR4f0040_WYG_003-28a"/>
入禪人人叅性為學談性為問認性為思証性為辨<lb/>
　　東林㑹約説<lb/>
虚言善也認差可欲為善之㫖格致工夫必在博文今<lb/>
日之四書五經文君子以文㑹友講五倫之可躬行者<lb/>
而已誠正修工夫必在約禮日用之作止語黙禮也君<lb/>
子以友輔仁共勉於五倫之躬行而已不必提宗也五<lb/>
倫有多少當窮學如不及猶恐失之<lb/>
　　錢子辰字説<lb/>
<pb n="KR4f0040_WYG_003-28b"/>
錢子子辰初名樞一日有志於聖賢之學奮然曰吾惡<lb/>
夫向者之不聞道也因改其名曰民而請字於余且問<lb/>
學焉余告之曰子何以改名為哉自古聖賢豈皆生而<lb/>
聞道者耶盖亦有始為庸人一旦發憤而力學者矣方<lb/>
其未學則人聞其名而忽之賤之及其既學則人聞其<lb/>
名而重之敬之名不變而聞其名者變矣何以改為哉<lb/>
然吾聞之新沐者必彈冠新浴者必振衣惟恐其舊染<lb/>
之汚也子辰志於學而改其名是亦彈冠振衣之意也<lb/>
<pb n="KR4f0040_WYG_003-29a"/>
且業已改之矣然則請改其名而仍其字可乎子辰曰<lb/>
吾初之名樞而字子辰也盖取北辰天樞之義今改其<lb/>
名而仍其字毋乃名與字不恊乎余曰何為其不恊哉<lb/>
夫聖人之道始乎卑極乎髙始乎邇極乎逺其為道不<lb/>
過君臣父子夫婦長幼朋友其教人用力之方不過學<lb/>
問思辨篤行其修于身也不過忠信篤敬懲忿窒欲遷<lb/>
善改過其處事而接物也不過曰正其誼不謀其利明<lb/>
其道不計其功已所不欲勿施於人行有不得反求諸<lb/>
<pb n="KR4f0040_WYG_003-29b"/>
己初無髙逺難行之事杳冥昏黙不可知之理而造其<lb/>
極則至於位天地育萬物是故卑者髙之基也邇者逺<lb/>
之則也今夫天下之卑且邇者莫如民而髙且逺者莫<lb/>
如辰子辰誠審乎民之義則守其庸言庸行循循乎規<lb/>
矩之中而勿躐等以進誠審乎辰之義則以聖神為必<lb/>
可學以叅贊為不足異而勿半塗而廢始乎民終乎辰<lb/>
聖學備矣中庸曰夫婦之愚可以與知則民之謂也及<lb/>
其至也察乎天地則辰之謂也論語曰下學而上達下<lb/>
<pb n="KR4f0040_WYG_003-30a"/>
學者民之謂也上達者辰之謂也子辰勉之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0040_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻三<lb/>
</p>
<p>
</p>
  </div>
<div>
<head>三魚堂文集卷四</head> <lb/>
    <p>
<pb n="KR4f0040_WYG_004-1a"/>
欽定四庫全書<lb/>
　三魚堂文集卷四<lb/>
　　　　　　　　　　贈内閣學士陸隴其撰<lb/>
　雜著<lb/>
　　讀孔子家語<lb/>
家語致思篇孔子曰季孫之賜我粟千鍾也而交益親<lb/>
自南宮敬叔之乘我車也而道加行故道雖貴必有時<lb/>
而重有勢而後行微夫二子之貺財則丘之道殆將廢<lb/>
<pb n="KR4f0040_WYG_004-1b"/>
矣此一條必有為言之也猶孟子所謂雖有智慧不如<lb/>
乘勢雖有鎡基不如待時云爾亦就夫時勢之合義者<lb/>
言之耳若不問義而但求時勢將何所不至耶孔子之<lb/>
道雖大行不加焉窮居不損焉豈必待季孫之粟南宫<lb/>
之車而後不廢耶豈粟與車遂能操道之權耶飯疏飲<lb/>
水菜色陳蔡道何嘗廢也<lb/>
　　讀正䝉太虚條<lb/>
正䝉云由太虚有天之名由氣化有道之名合虛與氣<lb/>
<pb n="KR4f0040_WYG_004-2a"/>
有性之名合性與知覺有心之名朱子謂太虛便是太<lb/>
極圗上面一圓圏氣化便是隂静陽動此是總說合虛<lb/>
與氣有性之名有這氣便有這理合性與知覺有心之<lb/>
名知覺又是那氣之虚處此二句就人上說本只是一<lb/>
个太虚漸細分說得密耳九峰蔡氏曰横渠四語只是<lb/>
理氣二字而細分由太虚有天之名即無極而太極之<lb/>
謂以理言也由氣化有道之名即一隂一陽之謂道之<lb/>
謂以氣言也合虚與氣有性之名即繼之者善成之者<lb/>
<pb n="KR4f0040_WYG_004-2b"/>
性之謂以人物稟受而言也合性與知覺有心之名即<lb/>
人心道心之謂以心之體而言也以朱子九峰之言觀<lb/>
之則知張子此四語備一篇太極圗說之意由太虚有<lb/>
天之名是指太極之不雜乎隂陽者言之所謂一故神<lb/>
也由氣化有道之名是指太極之不離乎隂陽者言之<lb/>
所謂兩故化也下二句則是無極之真二五之精妙合<lb/>
而凝以下之事横渠此條之意本極精密近思録不載<lb/>
者豈以其變太極為太虚恐滋學者之惑歟葢程子嘗<lb/>
<pb n="KR4f0040_WYG_004-3a"/>
言子厚以清虚一大名天道是以器言非形而上者朱<lb/>
子亦嘗言正䝉說道理處如太和太虚虚空云者止是<lb/>
說氣愚按張子非不知理氣之辨者程子朱子亦非病<lb/>
張子不知理氣之辨也特以其言似止說氣辭未達意<lb/>
耳觀其論虚空即氣云不可謂虛能生氣亦不可謂萬<lb/>
象為太虚中所見之物葢惟恐人以虚空為道而深破<lb/>
其說謂虚皆是實雖若以氣言而理在其中也但濓溪<lb/>
分氣為二曰動曰靜而太極在其中不離乎動靜亦不<lb/>
<pb n="KR4f0040_WYG_004-3b"/>
雜乎動靜横渠分氣為二曰虚曰氣而以太虚為不雜<lb/>
之太極太和為不離之太極所以朱子謂其落在一邊<lb/>
辭不達意以此故耳語類載此條謂其議論極精密又<lb/>
謂其有未瑩處此固不足為横渠病若夫所謂氣聚散<lb/>
於太虚猶冰凝釋於水朱子謂其流乃是箇大輪迴此<lb/>
則與程朱不可合者也<lb/>
　　讀朱子白鹿洞學規<lb/>
朱子白鹿洞學規無誠意正心之目而以處事接物易<lb/>
<pb n="KR4f0040_WYG_004-4a"/>
之其發明大學之意可謂深切著明矣葢所謂誠意正<lb/>
心者非外事物而為誠正亦就處事接物之際而誠之<lb/>
正之焉耳故傳釋至善而以仁敬孝慈信為目仁敬孝<lb/>
慈信皆因處事接物而見者也聖賢千言萬語欲人之<lb/>
心意範圍於義理之中而已而義理不離事物明乎白<lb/>
鹿洞學規之意而凡陽儒隂釋之學可不待辨而明夫<lb/>
子告顏淵克已復禮而以視聽言動實之其即朱子之<lb/>
意也夫<lb/>
<pb n="KR4f0040_WYG_004-4b"/>
　　讀朱子告郭友仁語<lb/>
考亭淵源録一條郭友仁德元告行先生曰人若於日<lb/>
間閒言語省得一兩句閒人客省得一兩人也濟事若<lb/>
渾身都在鬧塲中如何用工人若逐日無事有見成飯<lb/>
喫用半日静坐半日讀書如此一二年何患不進高忠<lb/>
憲纂朱子節要亦載此條愚按德元曾學禪此語係德<lb/>
元所記恐失其真觀朱子答劉淳叟云某舊見李先生<lb/>
嘗教令静坐後來看得不然只是一个敬字好方無事<lb/>
<pb n="KR4f0040_WYG_004-5a"/>
時敬於自持及應事時敬於應事讀書時敬於讀書便<lb/>
自然該貫動靜心無時不存又答潘子善云云可見朱<lb/>
子未嘗教人靜坐況限定半日哉愚故謂德元所記恐<lb/>
失其真幾亭陳氏以此二語為朱子教人之法誤矣或<lb/>
疑程子見人靜坐便歎其善學朱子於復卦象注曰安<lb/>
坐以養微陽也是言初動之時宜静也於咸卦初爻注<lb/>
曰此卦雖主於感然六爻皆宜静而不宜動也是言方<lb/>
動之際宜静也於太極圖注曰聖人全動静之德而嘗<lb/>
<pb n="KR4f0040_WYG_004-5b"/>
本之於静是言未動之先宜静也程朱何嘗不言静不<lb/>
知程朱固未嘗不言静而未嘗限定半日且其所謂静<lb/>
者皆是指敬非如學禪者之静又恐敬之混入於禪也<lb/>
而申言之曰略綽提撕夫敬猶恐其有病也而況專言<lb/>
静乎<lb/>
　　讀象山對朱濟道語<lb/>
象山對朱濟道言收拾精神自立主宰當惻隠時自然<lb/>
惻隠當羞惡時自然羞惡愚按言收拾精神何如言敬<lb/>
<pb n="KR4f0040_WYG_004-6a"/>
敬則主於存天理收拾精神則自私自利而已主於自<lb/>
私自利則雖畧綽提撕如朱子猶非正學而況其所謂<lb/>
收拾者不免如觀心說之所譏耶大抵象山陽明景逸<lb/>
念臺皆是收拾精神一路工夫但象山主静陽明則不<lb/>
分動静景逸主静念臺則分動静象山陽明都不要讀<lb/>
書窮理景逸念臺則畧及於讀書窮理象山陽明則指<lb/>
理在心外景逸念臺則指理在心内究竟則一轍<lb/>
　　讀東萊博議<lb/>
<pb n="KR4f0040_WYG_004-6b"/>
東萊論管仲云王道之外無坦途舉皆荆棘仁義之外<lb/>
無功利舉皆禍殃此與董江都正誼明道之言正相為<lb/>
表裏合二公之言方盡得孟子首章之意<lb/>
　　讀離騷<lb/>
離騷就重華而陳詞一段因女嬃譏其婞直而欲求中<lb/>
正之道下叩閽一段則欲以中正之道感君求女一段<lb/>
則欲以中正之道求賢而一則結之曰世溷濁而不分<lb/>
兮好蔽賢而嫉妒一則結之曰世溷濁而嫉賢兮好媲<lb/>
<pb n="KR4f0040_WYG_004-7a"/>
美而稱惡則非特婞直不可行即中正之道亦不可行<lb/>
矣<lb/>
　　讀通考<lb/>
讀通考載何基字子恭婺州金華人師黄幹告以必有<lb/>
真實心地刻苦功夫而後可基悚惕受命年八十一卒<lb/>
諡文定按何黄金許之書皆不可不看而文定所著學<lb/>
庸發揮大傳啓䝉發揮通書近思録發揮及文集尤要<lb/>
緊<lb/>
<pb n="KR4f0040_WYG_004-7b"/>
　　讀綱目<lb/>
宋元嘉十年魏陸俟嘗為懷荒鎮大將未期歲高車諸<lb/>
莫弗訟俟嚴急無恩復請前鎮將郎孤魏主徵俟還以<lb/>
孤代之俟既至言曰不過期年郎孤必敗高車必叛魏<lb/>
主怒切責之明年諸莫弗果殺郎孤而叛魏主大驚立<lb/>
召俟問之俟曰髙車不知上下之禮故臣臨之以威制<lb/>
之以法欲以漸訓導使知分限而諸莫弗惡臣所為訟<lb/>
臣無恩稱孤之美臣以罪去孤獲還鎮悅其稱譽益收<lb/>
<pb n="KR4f0040_WYG_004-8a"/>
名聲專用寛恕待之無禮之人易生驕慢不過期年無<lb/>
復上下孤所不堪必將復以法裁之如此則衆心怨懟<lb/>
必生禍亂矣魏主笑曰卿身雖短思慮何長也即日以<lb/>
為散騎常侍綱目特筆書之葢美俟也按郎孤前之用<lb/>
寛恕似孔子所謂寛以濟猛後之以法裁似孔子所謂<lb/>
猛以濟寛然以此敗者何也是非寛猛之過用寛猛而<lb/>
不知分寸之過夫所謂寛以濟猛者豈可便一於寛所<lb/>
謂猛以濟寛者豈可便一於猛矯枉過正因噎廢食此<lb/>
<pb n="KR4f0040_WYG_004-8b"/>
孤之所以敗而豈寛猛之咎哉且寛者德教之謂董生<lb/>
所云任德教而不任刑者是也非德教而但言寛豈聖<lb/>
賢所謂寛耶其後羽林虎賁作亂殺將軍張彛胡太后<lb/>
止斬凶强者八人亦似合於殱厥渠魁之道而卒以釀<lb/>
亂亦此類也夫<lb/>
宋元嘉二十二年魏詔中書以經義決疑獄發明云元<lb/>
魏之好尚如此其亦異乎䝉古之所為此綱目所以予<lb/>
之按明儒之擯元綱目之予魏固各有其義焉難以執<lb/>
<pb n="KR4f0040_WYG_004-9a"/>
一論也尹氏得之矣<lb/>
　　讀宋史<lb/>
看書不可只見一邊如宋史云陳淵入對論比年以來<lb/>
頒賚賜與之費太過周官惟王及后世子不㑹說者謂<lb/>
不得以有司之法治之非周公作法開後世人主侈用<lb/>
之端也臣謂冢宰以九式均節財用有司雖不㑹冢宰<lb/>
得以越式而論之若事事以式雖不㑹猶㑹也臣願自<lb/>
今錫賚三省得以共議户部得以報奏則前日之弊息<lb/>
<pb n="KR4f0040_WYG_004-9b"/>
矣此可見王安石之徒講周禮都只見一邊所以成病<lb/>
痛<lb/>
學者當自省氣質偏處用力變化宋史載李方子字公<lb/>
晦性端謹純篤初見朱子謂曰觀公為人自是寡過但<lb/>
寛大中要規矩和緩中要果決遂以果名齋此可謂能<lb/>
自變化者若李道傳字貫之卧榻屏間大書喚起截斷<lb/>
四字此又是變化氣質之要法即所謂慎獨也<lb/>
朱子門人李燔字敬子嘗曰仕宦至卿相不可失寒素<lb/>
<pb n="KR4f0040_WYG_004-10a"/>
體學者常將此語玩味便覺一切紛華靡麗俱不足慕<lb/>
朱門黄幹李燔並稱而傳不言燔有著述此二句便可<lb/>
當一篇大文字<lb/>
　　讀金史世宗本紀<lb/>
金史大定十三年上謂宰臣曰㑹寧乃國家興王之地<lb/>
自海陵遷都女直人寖忘舊風朕時嘗見女直風俗迄<lb/>
今不忘今之宴飲音樂皆習漢風葢以備禮也非朕心<lb/>
所好東宫不知女直風俗苐以朕故猶尚存之恐異時<lb/>
<pb n="KR4f0040_WYG_004-10b"/>
一變此風非長久之計甚欲一至㑹寧使子孫得見舊<lb/>
俗庶幾習效之又上御睿思殿命歌者歌女直詞顧謂<lb/>
皇太子及諸王曰朕思先朝所行之事未嘗暫忘故時<lb/>
聽此詞亦欲令汝輩知之汝輩自幼惟習漢人風俗不<lb/>
知女直純實之風至於文字語言或不通曉是忘本也<lb/>
汝輩當體朕意至於子孫亦當遵朕教誡也按世宗之<lb/>
言可謂不忘本矣有周公豳風七月之遺意焉然周公<lb/>
不忘豳俗至於制禮作樂則監視夏殷不純用陶穴陶<lb/>
<pb n="KR4f0040_WYG_004-11a"/>
復之舊葢文質得中然後為久安長治之道世宗所謂<lb/>
漢風乃漢人後進之禮樂耳以為不足學固矣何不反<lb/>
而求之先王文質得中之道乃沾沾於㑹寧舊習哉至<lb/>
於明昌承安之際文物粲然如一拜儀也公服則用漢<lb/>
拜若便服則各用本俗之拜可謂損益得宜矣特不能<lb/>
擴而充之且婢寵擅朝而金源氏從此衰非習漢人風<lb/>
俗之過也揚雄所謂秦之有司負秦之法度秦之法度<lb/>
負聖人之法度若金源氏可謂負漢人之法度矣<lb/>
<pb n="KR4f0040_WYG_004-11b"/>
　　讀金史章宗本紀<lb/>
金章宗明昌四年東京路副使王勝進鷹遣諭之曰汝<lb/>
職非輕民間利害官吏邪正略不具聞而乃以鷹進此<lb/>
豈汝所職也後毋復爾嗚呼金之盛時其君勤恤民隠<lb/>
如此然自明昌而後日衰而況縱欲不顧者乎<lb/>
　　讀金史哀宗本紀<lb/>
史臣贊曰金之初興天下莫强焉太祖太宗威制中國<lb/>
大槩欲效遼初故事立楚立齊委而去之宋人不競遂<lb/>
<pb n="KR4f0040_WYG_004-12a"/>
失故物熈宗海陵濟以虐政中原觖望金事幾去天厭<lb/>
南北之兵挺生世宗以仁易暴休息斯民是故金祚百<lb/>
有餘年由大定之政有以固結人心乃克爾也章宗志<lb/>
存潤色而秕政日多誅求無藝民力浸竭明昌承安盛<lb/>
極衰始至於衛紹紀綱大壞亡徵已見宣宗南渡棄厥<lb/>
本根外狃餘威連兵宋夏内致困憊自速土崩哀宗之<lb/>
世無足為者皇元功德日盛天人屬心日出爝息理勢<lb/>
必然區區生聚圖存於亡力敝乃盡可哀也矣雖然在<lb/>
<pb n="KR4f0040_WYG_004-12b"/>
禮國君死社稷哀宗無愧焉按金源盛衰之故前之暴<lb/>
後之壊無足言者獨大定明昌之間一代極盛之時也<lb/>
所以固其根本貽謀百世者較之三代漢唐相去逺焉<lb/>
讀食貨志大槩可知何怪其不永哉觀幽蘭軒之事者<lb/>
追源於世宗章宗之世可也<lb/>
　　讀金史完顏奴申傳<lb/>
金史完顏奴申傳曰哀宗北禦以孤臣弱卒託之奴申<lb/>
阿不二人可謂難矣雖然耶墨有安平君玉壁有韋孝<lb/>
<pb n="KR4f0040_WYG_004-13a"/>
寛必有以處此又曰金自南渡之後為宰執者往往無<lb/>
恢復之謀臨事相習低言緩語互相推讓以為養相體<lb/>
每有四方災異民間疾苦將奏必相謂曰恐聖主心困<lb/>
事至危處輙罷散曰俟再議已而復然或有言當改革<lb/>
者輙以生事抑之故所用必擇愞熟無鋒鋩易制者用<lb/>
之每北兵壓境則君臣相對泣下或殿上發長吁而已<lb/>
兵退則大張具㑹飲黄閣中矣因循茍且竟至亡國按<lb/>
金之用人採唐宋之法特重科目然其末也風氣至於<lb/>
<pb n="KR4f0040_WYG_004-13b"/>
如此豈非知科目之名而不知科目之實歟<lb/>
　　讀金史禮志<lb/>
金史明昌五年陳言者謂葉魯谷神二賢創製女直文<lb/>
字乞各封贈名爵建立祠廟令女直漢人諸生隨拜孔<lb/>
子之後拜之禮官言前代無創製文字入孔子廟故事<lb/>
詔令依蒼頡立廟於盩厔例官為立廟於上京按創製<lb/>
文字可入孔廟則李斯王次仲久在兩廡矣禮官之言<lb/>
有以也夫<lb/>
<pb n="KR4f0040_WYG_004-14a"/>
　　讀金史食貨志<lb/>
金制夏稅六月止八月秋稅十月止十二月為初中末<lb/>
三限泰和五年章宗諭羣臣曰十月民穫未畢遽令納<lb/>
稅可乎改秋稅限十一月為初又以陜西諸處地寒稼<lb/>
穡遲熟夏稅限以七月為初嗚呼金取民之制亦煩苛<lb/>
矣然所謂二月賣新絲五月糶新榖則猶無之自明季<lb/>
以來急征法行求如金制不可得焉民奈何其不病哉<lb/>
　　讀金史方伎傳<lb/>
<pb n="KR4f0040_WYG_004-14b"/>
金史方伎傳云張從正字子和睢州考城人精於醫貫<lb/>
穿難素之學用藥多寒凉然起疾救死多取效古醫書<lb/>
有汗下吐法亦有不當汗者汗之則死不當下者下之<lb/>
則死不當吐者吐之則死各有經絡脈理從正用之最<lb/>
精號張子和汗下吐法庸妄淺術習其方劑不知察脈<lb/>
原病往往殺人噫治天下而用法必若張子和然後可<lb/>
哉又金史云五糓有恒性而順成不可必故有年大有<lb/>
年以異書於聖人之經猶人有恒性而至行不易得故<lb/>
<pb n="KR4f0040_WYG_004-15a"/>
孝友以異傳於列代之史若治天下者能如張子和之<lb/>
用藥亦何患孝友之風不滿天下哉<lb/>
　　讀金史隠逸傳<lb/>
金史隠逸傳曰杜時昇字進之霸州信安人隠居嵩洛<lb/>
山中以伊洛之學教人正大閒大元兵攻潼闗拒守甚<lb/>
堅衆皆相賀時昇曰大兵皆在秦鞏間若假道於宋出<lb/>
襄漢入宛葉鐵騎長驅勢如風雨無高山大川為之阻<lb/>
土崩之勢也頃之大元兵果自饒峰闗涉襄陽出南陽<lb/>
<pb n="KR4f0040_WYG_004-15b"/>
金人敗績於三峰山汴京不守皆如時昇所料郝天挺<lb/>
字晉卿澤州陵川人太原元好問嘗從學進士業天挺<lb/>
曰今人賦學以速售為功六經百家分磔緝綴或篇章<lb/>
句讀不之知幸而得之不免為庸人又曰讀書不為藝<lb/>
文選官不為利養惟通人能之又曰今之仕多以貪敗<lb/>
皆苦飢寒不能自持耳丈夫不耐飢寒一事不可為子<lb/>
以吾言求之科舉在其中矣按杜之料敵郝之論學不<lb/>
是以隠為高者所由與沮溺之徒異矣<lb/>
<pb n="KR4f0040_WYG_004-16a"/>
　　讀元史五行志<lb/>
元史五行志謂天之五運地之五材其用不窮其初一<lb/>
陰陽耳陰陽一太極耳人之生也全付畀之具為五性<lb/>
著為五事修之則吉不修則凶箕子因之以作九疇其<lb/>
言天人之際備矣漢儒不明其大要如夏侯勝劉向父<lb/>
子競以災異言之班固以來采為五行志又不考求向<lb/>
之論著本於伏生生之大傳言六沴作見若是共禦五<lb/>
福乃降若不共禦六極其下禹乃共辟厥德爰用五事<lb/>
<pb n="KR4f0040_WYG_004-16b"/>
建用王極後世君不建極臣不加省乃執其類而求之<lb/>
惑矣否則判而二焉如宋王安石之說亦過也按此引<lb/>
伏生大傳之言可見六沴有應有不應由於王極之建<lb/>
不建其義至精國語伯陽父論三川震亦以周德若二<lb/>
代之季知其必亡葢古來無不應之灾異亦無必應之<lb/>
灾異視其極之建不建德之修不修而已濂溪所謂君<lb/>
子修之吉小人悖之凶與伏生之言若合符節論五行<lb/>
者蔑以加矣<lb/>
<pb n="KR4f0040_WYG_004-17a"/>
　　讀祁州志<lb/>
祁州志唐河在城南十五里沙河去唐河十里滋河去<lb/>
沙河五里唐河東南注於沙沙河注於滋俗名三岔口<lb/>
愚按唐縣志唐河即滱水又按曲陽新樂行唐縣志滋<lb/>
水即慈水沙河即派河派河即恒水也滱水自唐縣定<lb/>
州而至祁恒水自阜平曲陽新樂行唐而至祈滋水自<lb/>
靈夀行唐真定藁城無極深澤而至祈葢滱水滋水皆<lb/>
與恒㑹禹貢云恒衛既從衛水在今甚微而恒水獨盛<lb/>
<pb n="KR4f0040_WYG_004-17b"/>
蔡註言恒水東入滱水又引昆氏云今之恒水至真定<lb/>
府行唐縣東流入於滋水非古逕矣豈未知滋與滱下<lb/>
流固合耶又按缺地志云恒水出常山郡上曲陽縣恒<lb/>
山北谷自言北岳者專以大茂水當之不亦過乎<lb/>
禹貢有大陸既作之文唐杜佑李吉甫以邢趙深三州<lb/>
為其地余向讀一統志疑邢當作祁康熙甲子讀祁州<lb/>
志亦云邢是祁字之訛葢祁之束鹿縣即大陸地鹿與<lb/>
陸通束鹿縣東至深州二十五里西南至趙州之寧晉<lb/>
<pb n="KR4f0040_WYG_004-18a"/>
縣一百二十里以地勢考之其為祁也無疑矣<lb/>
　　讀南皮縣志<lb/>
南皮縣志云九河多在境内或錯呼者有之非全無蹟<lb/>
而妄借虚名也酈道元以及宋儒皆謂已淪於海恐非<lb/>
確論夫西南之邢臺即大陸東北之静海有逆河而此<lb/>
方支分派别渠㟁顯然謂非九河之故道不可奈何舍<lb/>
有蹟而談無蹟又云徒駭在縣西北太史在古皮城南<lb/>
馬頰在城南覆鬴在東南胡蘇在西城下簡潔在城西<lb/>
<pb n="KR4f0040_WYG_004-18b"/>
鈎盤在西北鬲津在東南其一則河之經流也在東南<lb/>
五十里外㟁高丈餘中濶里許境内迴環三十餘里又<lb/>
曰毛河即覆鬴王莽河即馬頰銀鈎河即鈎盤其言鑿<lb/>
鑿葢亦其土人相傳之說似乎可信而先儒多有異論<lb/>
何歟惜修志者不細考其上下流之在鄰封者又不載<lb/>
前人之議論按南皮人物如北齊之李鉉唐之賈躭高<lb/>
適宋之賈黄中皆閎覽博物君子而躭尤號悉地里見<lb/>
四方之人與使外國者必從詢索其山川風俗豈其鄉<lb/>
<pb n="KR4f0040_WYG_004-19a"/>
之古蹟未嘗一論及耶土人但能述舊聞而不知引先<lb/>
哲之言以為據可慨也然以漢書溝洫志許商之議及<lb/>
鄭康成孔穎達詩允猶翕河注疏考之其蹟正當在此<lb/>
許商鄭康成在酈道元之前其言可據此志所載豈盡<lb/>
無稽也哉蔡九峰書傳載程氏酈氏之說亦姑傳疑云<lb/>
爾非真以為淪於海也<lb/>
　　讀武功縣志<lb/>
康對山武功縣志云漆水縣東門外水今謬為武水者<lb/>
<pb n="KR4f0040_WYG_004-19b"/>
也自豳岐之間來縣北受浴水南受湋水入渭鄭漁仲<lb/>
序地里略謂天下如指諸掌而信漆由富平入渭之說<lb/>
蓋括地志未審豳岐涇渭脈絡所在富平在涇東漆在<lb/>
涇西安有岐梁之水越涇而東再至富平始入渭也漁<lb/>
仲誤且如此況其餘乎詩曰自土漆沮漢書曰斄在漆<lb/>
縣今邰<hi>與斄同</hi>封里有漆村是也又云浴水乾州西夾道<lb/>
水也亦從豳西梁山來意此或即沮水闗西人讀浴若<lb/>
于于沮固易訛耳漁仲亦以東自富平入渭殊誤按對<lb/>
<pb n="KR4f0040_WYG_004-20a"/>
山言漆沮與蔡九峰禹貢注不同蓋不知禹貢之漆沮<lb/>
非詩之漆沮可謂疎矣志又稱武功為后稷始封之斄<lb/>
在渭水之北東興平東南鄠南盩厔西南郿西扶風西<lb/>
北麟遊北乾州東北醴泉亦不言其去邠岐豐鎬之逺<lb/>
也<lb/>
　　讀呻吟語疑<lb/>
　呂新吾先生呻吟語一書鞭䇿身心箴砭末俗有功<lb/>
　世道非淺然其閒亦有一二可疑者謹誌之以質君<lb/>
<pb n="KR4f0040_WYG_004-20b"/>
　子意在舍瑕取瑜非敢妄議論先儒也<lb/>
一條謂内外本末交相培養此語余所未喻只有内與<lb/>
本那外與末主張得甚愚謂此似與孟子持志養氣之<lb/>
論顯背易言敬以直内義以方外亦是交相培養若輕<lb/>
視外與末豈程子所謂體用一原者乎聖賢之學雖云<lb/>
美在其中則自然暢於四肢發於事業然欲其中之充<lb/>
實非内外本末交相培養不可<lb/>
一條謂性只有一箇纔說五便著情種矣愚謂若如佛<lb/>
<pb n="KR4f0040_WYG_004-21a"/>
氏以知覺為性則性只有一箇若如程朱言性即理也<lb/>
則理有分有合合之則為一分之則為五安得謂性只<lb/>
有一箇<lb/>
一條謂先天理而已後天氣而已愚謂先天後天似不<lb/>
可以理氣分<lb/>
一條謂人問君是道學否曰我不是道學是仙學否曰<lb/>
我不是仙學是釋學否曰我不是釋學是老莊申韓學<lb/>
否曰我不是老莊申韓學畢竟是誰家門户曰我只是<lb/>
<pb n="KR4f0040_WYG_004-21b"/>
我又一條謂宋儒紛紛聚訟語且莫理㑹自家何等簡<lb/>
徑愚謂此二條是不欲專主宋儒之學而自成一家但<lb/>
宋儒不同如吕謝游楊象山慈湖不主之可也若周程<lb/>
張朱之學即孔孟之學也可概以宋儒目之而曰且莫<lb/>
理㑹我只是我乎人茍有我只是我之心何所不至耶<lb/>
一條言堯舜至孔子都不自滿假孟子自任太勇自視<lb/>
太髙而孜孜向學欿然自歉之意似不見有宋儒談論<lb/>
都是道理身所持循亦不染世俗豈不是聖賢路上人<lb/>
<pb n="KR4f0040_WYG_004-22a"/>
只是自家平生之所不足者再不肯口中說出以自勉<lb/>
自責亦不肯向别人招認以求相勸相規所以自孟子<lb/>
以來學問都是登壇說法直下承當與聖人作用不同<lb/>
愚謂此等病痛只可以言金谿姚江一流不可以言孟<lb/>
子及周程張朱<lb/>
一條謂儀禮是嚴苛煩細之聖人所為愚謂時勢不同<lb/>
儀禮亦或有不可行於今者而遽以嚴苛煩細目之可<lb/>
乎<lb/>
<pb n="KR4f0040_WYG_004-22b"/>
一條謂漢儒雜道宋儒隘道宋儒自有宋儒局面學者<lb/>
若入道且休著宋儒横於胸中只讀六經四書而體玩<lb/>
之久久胸次自是不同又一條言漢儒無見於精宋儒<lb/>
無見於大愚按此二條皆不分别概稱宋儒舉周程張<lb/>
朱而謂之隘謂之無見於大可乎舍周程張朱而讀六<lb/>
經四書猶入室而不由户也明季諸儒何人不讀六經<lb/>
四書只是不肯從周程張朱入門故各以其所見窺測<lb/>
聖人之意遂成一横議世界聖賢之書適助其氣質之<lb/>
<pb n="KR4f0040_WYG_004-23a"/>
偏而已殷鑒不逺不敢不懼<lb/>
一條謂明道答安石能使愧屈伊川答子由遂激成三<lb/>
黨可以觀二公所得愚謂尊明道而抑伊川嘉隆以來<lb/>
諸儒議論多如此其實明道伊川雖一寛和一嚴厲然<lb/>
不可以遽分優劣寛和有寛和好處嚴厲有嚴厲好處<lb/>
明道能屈安石伊川不能服子由者葢安石尚能容明<lb/>
道而子由不能容伊川也此是王蘇二公之有優劣非<lb/>
明道伊川之有優劣也<lb/>
<pb n="KR4f0040_WYG_004-23b"/>
一條謂明道在朱陸之間愚按朱子之學即明道之學<lb/>
也象山之學則與明道相冰炭者也特明道之言閒多<lb/>
渾融為陸學者往往假借之以伸其說遂謂明道在朱<lb/>
陸之間可乎<lb/>
一條謂明道不落塵埃多了看釋老伊川終是拘泥少<lb/>
了看莊列愚謂明道看釋老何嘗有一些釋老之累若<lb/>
以伊川為拘泥而欲以莊列融之則亦不成其為伊川<lb/>
矣<lb/>
<pb n="KR4f0040_WYG_004-24a"/>
一條謂儒者惟有建業立功是難事自古儒者成名多<lb/>
是講學著述人未嘗盡試所言恐試後縱不邪氣其實<lb/>
成箇事功不狼狽以敗者定不多人愚謂此不知指何<lb/>
等樣儒者若程朱大儒任之以事亦豈狼狽以敗乎是<lb/>
何視功業重而儒術輕也<lb/>
一條謂多學而識是中人以下學問教有頓漸二門愚<lb/>
謂博文約禮聖門教人只有此一法謂有頓漸二門者<lb/>
此嘉隆以來諸儒隠入於禪者之言也<lb/>
<pb n="KR4f0040_WYG_004-24b"/>
一條謂有不容已之真心自有不可易之良法其處之<lb/>
未必當者必其思之不精者也其思之不精者必其心<lb/>
之不切者也又一條謂周公是一部活周禮世只有周<lb/>
公不必有周禮愚按此與孟子仁心仁政之說不同不<lb/>
如程子云有闗雎麟趾之精意然後可以行周官之法<lb/>
度說得無弊<lb/>
一條謂中庸為賢智而作愚謂中庸為智愚賢不肖而<lb/>
作不是專為賢智<lb/>
<pb n="KR4f0040_WYG_004-25a"/>
一條謂六經言道而不辨辨自孟子始愚謂唐虞之吁<lb/>
咈即辨也不可謂自孟子始<lb/>
一條謂申韓亦王道之一體聖人何嘗廢刑名不綜核<lb/>
四凶之誅舜之申韓也少正卯之誅侏儒之斬三都之<lb/>
墮孔子之申韓也即雷霆霜雪天亦何嘗不申韓哉愚<lb/>
謂王道之與申韓猶珷玞之與美玉也王道朱嘗無刑<lb/>
罰然非申韓之刑罰也其體則仁其用則義故曰天討<lb/>
若申韓則以殘酷之心行殘酷之事而已故謂聖人不<lb/>
<pb n="KR4f0040_WYG_004-25b"/>
廢刑罰則可謂聖人不廢申韓則不可舜孔子之事豈<lb/>
可與申韓同日論哉舜孔子所行王道也申韓者王道<lb/>
之罪人也若以申韓之刑罰為王道之一體則桑孔之<lb/>
理財亦王道之一體歟<lb/>
一條謂聖人之為政也法天當寛則用春夏當嚴則用<lb/>
秋冬而常持之體則於威嚴之中施長養之惠又一條<lb/>
謂居上以寛為本未嘗以寛為政愚謂嚴威中施長養<lb/>
是以嚴為體也不如曰長養中施嚴威葢嚴不可少而<lb/>
<pb n="KR4f0040_WYG_004-26a"/>
非所以為體也居上以寛為本本非在政之外本亦政<lb/>
也謂未嘗以寛為政可乎聖人為政寛處常多嚴特偶<lb/>
用耳雷霆霜雪豈天所常用乎子產為政不專於寛而<lb/>
孔子謂之惠人者亦以其寛處常多耳非謂子產政多<lb/>
尚嚴只為一箇寛的心也董生任德不任刑之論豈欺<lb/>
我哉我浙張考甫先生云隂陽之體固是對待然人之<lb/>
一身當使陽和之氣多而隂肅之氣少葢陽饒隂乏之<lb/>
理固如此新吾吕先生之言葢欲以救一時姑息之弊<lb/>
<pb n="KR4f0040_WYG_004-26b"/>
與崔子真政論一般意思然却未免於偏<lb/>
　　閱馬從聘修文廟記<lb/>
此篇勉諸生為碩大光明之賢以不負立教之意今學<lb/>
者不可不將碩大光明四字反復玩味碩大即中庸致<lb/>
廣大之意必不以一毫私意自蔽方是碩大光明即中<lb/>
庸極高明之意必不以一毫私欲自累方是光明然非<lb/>
加以問學之功則其碩大光明者猶不免於粗疎欲不<lb/>
負立教之意豈不難哉學者其勉之<lb/>
<pb n="KR4f0040_WYG_004-27a"/>
　　孝經要解跋<lb/>
孝經一書始於事親終於通神明光四海上自天子下<lb/>
至庶人不可不讀朱子特舉其切於庶人者述其大㫖<lb/>
以示愚俗真西山先生又從而廣之其惓惓斯民之意<lb/>
至矣其言大抵與今州縣所講六諭相表裏我民既聽<lb/>
六諭又於此一玩味焉則知向所講者皆聖賢經傳之<lb/>
言萬世不可移易之道雖欲頃刻離之而不得矣愚故<lb/>
復梓而傳之以告我民云<lb/>
<pb n="KR4f0040_WYG_004-27b"/>
　　經典釋文跋<lb/>
陸德明經典釋文三十巻其二十九卷則易書詩三禮<lb/>
春秋三傳孝經論語老莊爾雅之音義其第一卷則序<lb/>
録也雖其列老莊於爾雅之上未免不倫然其有功經<lb/>
傳亦多矣自刋諸經注疏者將音義附各條下學者遂<lb/>
不復見此書之全辛酉季春余在虞山葉子石君以家<lb/>
藏抄本示我始獲睹德明本來面目雖音義都已散見<lb/>
各經然如費氏之以彖象文言附卦爻杜氏之以左氏<lb/>
<pb n="KR4f0040_WYG_004-28a"/>
傳附經范望之以太𤣥贊散於八十一首之下先儒往<lb/>
往病其變亂古訓則此書惡可不存其舊耶惜乎世俗<lb/>
滔滔好古者鮮工詩賦者既視經學為迂濶學程朱者<lb/>
又以漢注唐疏為淺陋而古書日就湮沒不知注疏乃<lb/>
程朱之所自出也孔子從周尚拳拳於夏殷之禮孰謂<lb/>
漢唐諸儒之書遂可弁髦視之也哉<lb/>
　　文廟考畧跋<lb/>
右是書所考定賢儒位次與明㑹典所載不同葢㑹典<lb/>
<pb n="KR4f0040_WYG_004-28b"/>
修於萬厯中如李延平羅豫章增祀於萬厯末年者固<lb/>
不及載又因從前兩廡從祀先賢有議改議黜之人如<lb/>
東廡則黜顔何改曾點孔鯉共三位西廡則黜公伯寮<lb/>
秦冉申黨改蘧伯玉林放顔無繇共六位於是東廡先<lb/>
賢尚有三十三位而西廡先賢則止二十九位當時止<lb/>
各於東西兩廡用魚貫之法就便升躋而未嘗合叙兩<lb/>
廡東西遞遷故統而觀之有西廡之後儒躐出於東廡<lb/>
先賢之上者不無紊亂失次之嫌康熙二十五年江南<lb/>
<pb n="KR4f0040_WYG_004-29a"/>
學臣李振裕言㑹典定序多有未安請行釐正部議謂<lb/>
國子監先賢先儒從祀位次遵行已久不便更張事遂<lb/>
寢按古者宗廟之制昭常為昭穆常為穆既有東西廡<lb/>
之分似不嫌於凌躐部議遵㑹典舊序亦非無見然東<lb/>
西廡同在一廟中與古宗廟之昭穆不同則是書所考<lb/>
正與江南學臣之所請固不可廢也宜並存之以待論<lb/>
定云若崇禎末年詔宋儒周敦頤張載程顥程頤邵雍<lb/>
朱熹六子進稱先賢從祀牌位列在左丘明下序於公<lb/>
<pb n="KR4f0040_WYG_004-29b"/>
羊高榖梁赤上此書不載者葢以程朱大儒宜與四配<lb/>
同列而僅進儒為賢未盡表章之道故略而不録歟<lb/>
　　戰國䇿去毒跋<lb/>
戰國䇿一書大抵皆縱横家言也其文章之竒足以悅<lb/>
人耳目而其機變之巧足以壊人心術子弟識見未定<lb/>
而讀之其不為之漸染者鮮矣當時惟孟子一人卓然<lb/>
於波流之中直以為是妾婦之道而大丈夫之所不為<lb/>
葢其視秦儀輩不啻如厚味之中有大毒焉惟恐學者<lb/>
<pb n="KR4f0040_WYG_004-30a"/>
陷溺其中而不能出也今之讀戰國䇿者多亦曾以孟<lb/>
子之道權衡之乎余懼其毒之中於人也故取今文士<lb/>
所共讀者指示其得失使學者知其所以異於孟子者<lb/>
庶幾嚌其味而不中其毒也夫南豐一序言其病最詳<lb/>
故并附焉又此書原本各繋於其國讀者輙迷其先後<lb/>
今一以通鑑編年為次<lb/>
　　小學集解跋<lb/>
明初注小學者二家宣德時常熟吳氏訥有集解成化<lb/>
<pb n="KR4f0040_WYG_004-30b"/>
時臨海陳氏選有集註二公皆名儒皆以其身體力行<lb/>
者發其藴奥以詔來學非世俗之訓詁比二書雖詳簡<lb/>
不同其中多互相發者不可偏廢也自正德嘉靖後學<lb/>
術分裂小學一書且束之高閣又何有兩家之註解哉<lb/>
崇禎時詔以陳氏小學註頒學宫集註始顯而集解罕<lb/>
有傳者余從虞山得其抄本因録而藏之當再訪求别<lb/>
本校其訛而授梓焉原本有文恪傳不知何人撰今仍<lb/>
存之使學者誦其書而知其人庶幾有以興起也夫原<lb/>
<pb n="KR4f0040_WYG_004-31a"/>
本分為十巻今合為六卷而存其舊目<lb/>
　　讀史質疑跋<lb/>
右讀史質疑五篇皆端本澄源之論末一篇言萬厯閒<lb/>
爭國本爭梃擊之事謂當日諸君子不免過於深文無<lb/>
以處神宗皆由學術之疎此論亦甚正又論國本以委<lb/>
婉密陳者為宜論<hi>廷</hi>擊以風顛蔽辜為深得國體此則<lb/>
有說焉讀者不可以文害辭先生之意非謂主委婉主<lb/>
風顛者賢於深文諸君子也天下固有議論非而心術<lb/>
<pb n="KR4f0040_WYG_004-31b"/>
光明者有議論是而心術晻昩者自學術既壊一二正<lb/>
人君子雖懐忠義之心而議論偏抝適為晻昩者藉口<lb/>
此所謂五榖不熟不如荑稗也然荑稗豈得遂傲五榖<lb/>
耶彼留侯之招四叟田叔之燒獄詞皆君子事也非當<lb/>
日諸臣所可附㑹先生葢歎息痛恨於陽明之學敗壊<lb/>
人材釀成世禍惜五榖之美種不熟豈為荑稗左袒哉<lb/>
　　跋讀書分年日程後<lb/>
讀書分年日程三卷元程畏齋先生依朱子讀書法修<lb/>
<pb n="KR4f0040_WYG_004-32a"/>
之以示學者朱子言其綱而程氏詳其目本末具而體<lb/>
用備誠由其法而用力焉内聖外王之學在其中矣當<lb/>
時曾頒行學校明初諸儒讀書大抵奉為凖繩故一時<lb/>
人才雖未及漢宋之隆而經明行修彬彬盛焉及乎中<lb/>
葉學校廢弛家自為教人自為學則此書雖存而由之<lb/>
者鮮矣鹵莽滅裂無復凖繩求人才之比隆前代豈不<lb/>
難哉今國家尊崇正學諸不在朱子之術者皆擯不得<lb/>
進而羽翼朱學之書以次漸行學者始知有此書然舊<lb/>
<pb n="KR4f0040_WYG_004-32b"/>
板漶漫不勝魯魚亥豕之訛讀者病焉余故校而梓之<lb/>
有能由是興起且以此建白於上依朱子貢舉議鼓勵<lb/>
天下讀書之士盡由是法則人才其庶幾乎或曰學者<lb/>
天資不同敏鈍各異豈必皆如程氏所謂看讀百遍背<lb/>
讀百遍乎曰中人以下固不待言若生知學知之人而<lb/>
用困知之功不更善乎況生知學知者有幾人耶或曰<lb/>
明初纂四書五經性理大全採諸儒之說備矣蔡虚齋<lb/>
林次崖陳紫峰之徒又推大全之意各自著書為學者<lb/>
<pb n="KR4f0040_WYG_004-33a"/>
所宗矣今程氏讀經日程又必取古注疏朱子語類文<lb/>
集及諸儒之解釋而鈔之而讀之而玩之不可省乎朱<lb/>
子綱目一書治亂得失昭然矣程氏又必取温公通鑑<lb/>
及司馬遷班固范祖禹歐陽修之史而叅之不亦煩乎<lb/>
曰綱目猶春秋也温公通鑑及遷固諸家之史猶魯史<lb/>
舊文也魯史舊文不存學者不能盡見聖人筆削之意<lb/>
故言春秋者至於聚訟今通鑑及遷固諸家之史具在<lb/>
叅而觀之而紫陽筆削之妙愈見是烏可以不考乎永<lb/>
<pb n="KR4f0040_WYG_004-33b"/>
樂時纂大全當時承宋儒理學大明之後雖胡楊金蕭<lb/>
未為升堂入室之儒而所採取者無非濓洛闗閩之微<lb/>
言蔡林諸儒又從而發明之固皆有功學者之書也然<lb/>
其缺畧疎漏者亦有矣幸而朱子之全書具存諸家之<lb/>
解釋未盡湮沒遡而考之以補大全之闕不亦善乎至<lb/>
於古注疏則固漢唐千餘年間學者之所講求程朱之<lb/>
學亦從此出而益精焉耳雖曰得不傳之學於遺經然<lb/>
非鄭康成孔穎達之流闡發於前程朱亦豈能鑿空創<lb/>
<pb n="KR4f0040_WYG_004-34a"/>
造耶故程朱之於古注疏猶孔子之於老彭也幸而其<lb/>
書尚存不至如夏殷之無徵是亦不可以不考也曰然<lb/>
則學者所當讀之書盡於程氏所編乎程氏以前諸子<lb/>
百家之書程氏而後諸儒之書亦有當讀而玩者乎曰<lb/>
程氏特言其切而要者耳書固不盡是也先秦之時若<lb/>
國語戰國䇿以至老莊之道德荀卿之言學管韓之論<lb/>
治孫呉司馬之談兵雖皆駁而不純儒者亦當知其梗<lb/>
概漢以後若揚雄董生王通之書雖未及洛閩之精而<lb/>
<pb n="KR4f0040_WYG_004-34b"/>
亦往往為先儒所取固當擇而讀也然程氏而後若薛<lb/>
文清之讀書録胡敬齋之居業録羅整菴之困知記陳<lb/>
清瀾之學蔀通辨皆所以辨學術之得失丘瓊山之大<lb/>
學衍義補所以明政事之源委是皆羽翼經傳之書不<lb/>
可不深考也宋元以來之治亂則有若成化之續綱目<lb/>
薛方山之續通鑑有明一代未有成書而其時政得失<lb/>
雜見於諸家之記載者亦不可不知也曰然則窮年累<lb/>
月於章句之中不近於支離博而寡當乎且世益逺而<lb/>
<pb n="KR4f0040_WYG_004-35a"/>
書益多後之讀者不愈難乎曰一代卓然不可磨滅之<lb/>
書固不多有其他紛然雜出之書隨出隨沒惟患讀之<lb/>
無法耳不患其多也亦惟謹守是編之法而已以讀書<lb/>
為支離是固近年以來陽儒隂釋之學非我所敢知也<lb/>
是編之法非程氏之法而朱子之法也非朱子之法而<lb/>
孔孟以來教人讀書之法也舍孔孟讀書之法而欲學<lb/>
孔孟之道有是理哉<lb/>
　　書四書惜隂録後<lb/>
<pb n="KR4f0040_WYG_004-35b"/>
江隂徐子爾瀚以所著四書惜隂録示予謂之惜隂者<lb/>
其大㫖以為聖賢之學隨知隨行若知而不行雖讀盡<lb/>
十三經二十一史徒敝精神其光隂可惜也故嘗深痛<lb/>
舉業之驅人入鄙欲學者實從事於聖賢之道而勿務<lb/>
空知葢其㫖與曾子之尊聞行知董生之正誼明道相<lb/>
為表裏而每於一章之中三致意焉豈非所謂喫緊為<lb/>
人者歟學者誠知其所惜而勉强焉以孔孟之言為範<lb/>
圍身心之資而勿視為爵禄之資以程朱之解為指點<lb/>
<pb n="KR4f0040_WYG_004-36a"/>
行道而設勿視為作文而設知人心道心之辨矣則必<lb/>
實使道心為主而人心聽命知理義之性氣質之性有<lb/>
殊矣則必實以理義變化其氣質勿徒曰吾姑辨之姑<lb/>
言之發為議論可以恱人耳目而已一息勿敢懈也一<lb/>
言一動勿敢慢也如是可謂不負其隂而於聖人之道<lb/>
不逺矣雖然徐子所惜亦就知道而不實用力者言耳<lb/>
若夫甘陷溺於道外孜孜矻矻以聲色為可娛以勢利<lb/>
為可慕以辭章為可誇以虚無寂滅為可樂或援儒以<lb/>
<pb n="KR4f0040_WYG_004-36b"/>
入墨或推墨以附儒其於道也尚不能知又何論行其<lb/>
為可惜更何如哉其可不以陷溺之餘轉而從事於聖<lb/>
人之道哉余不敏少嘗汨沒於舉業中年竊聞先儒之<lb/>
緒論始若望見涯涘而未能得其堂奥今髮種種矣尚<lb/>
不免於出入紬繹徐子惜隂之義不覺惶然汗下遂書<lb/>
於其末以誌仰止之意願以餘年竭其駑鈍作秉燭夜<lb/>
遊之計以庶幾無愧於曾子董生之言徐子其尚有以<lb/>
䇿我哉<lb/>
<pb n="KR4f0040_WYG_004-37a"/>
　　陳氏三世崇祀録跋<lb/>
余嘗怪漢末諸君子如荀朗陵陳太丘皆一代正直之<lb/>
儒而子孫仕魏晉間者不免從俗浮沈雖才猷爛然家<lb/>
聲稍墜矣宜興陳端毅公為東林翹楚讜言直節載在<lb/>
國史洵宇宙完人而子定生先生早奮鷹鸇之志晩堅<lb/>
箕潁之節身雖未遇先烈彌光至孫其年以俶儻非常<lb/>
之才發為文章目空四海遂從諸生登天禄石渠年雖<lb/>
不永克揚祖德正氣直道三世如一可謂盛矣子萬為<lb/>
<pb n="KR4f0040_WYG_004-37b"/>
其年難弟與余同官恒陽以所輯三世崇祀録示余余<lb/>
喜子萬不忘其祖父兄之懿德葢將以朗陵太丘之後<lb/>
人浮沈流俗為深耻其所以夙夜匪懈思無忝於前人<lb/>
而益振其家聲者當無不至陳氏之盛其有未艾也夫<lb/>
　　曹魯元交友尺牘跋<lb/>
古之以一藝名者皆有不可一世之意如僚之丸秋之<lb/>
奕由基之射負其能視天下莫與儔雖使周孔顔曾在<lb/>
其旁吾知吾技耳又焉知其他書家如唐之歐宋之米<lb/>
<pb n="KR4f0040_WYG_004-38a"/>
亦莫不然嗚呼此其所以為藝而逺於道也曹魯元先<lb/>
生余母舅行當今書法妙天下嘗與臥子彛仲諸君子<lb/>
游集其手牘裝成一卷珍若拱璧諸君子之書法不能<lb/>
加於先生特以重其文行故寳而藏之如此此豈知有<lb/>
藝不知有道者哉余既喜睹諸君子之手澤又深歎先<lb/>
生之虚衷謙懐不可及也使讀書談道之士用心皆如<lb/>
此其所造豈可量耶遂為之跋<lb/>
　　翁養齋教子圗跋<lb/>
<pb n="KR4f0040_WYG_004-38b"/>
客有持養齋翁君教子圖請跋者展而閱之竒松怪石<lb/>
出沒煙霞而翁君挾四子徜徉其間左圖右書顧盻自<lb/>
得洵人間樂事宜乎軒冕之士皆咏歌而嘆美之然我<lb/>
不知翁君之所以教子者如何也夫教之途至雜而其<lb/>
收功不一無論溺於佛老汨於詞章蕩其心而不可以<lb/>
為教即五經四書人誰不讀然有讀之而得其精英出<lb/>
則澤潤生民處則名垂天壤亦有讀之而得其糟粕借<lb/>
以獵取富貴而未嘗真知聖賢之道熙熙攘攘於名利<lb/>
<pb n="KR4f0040_WYG_004-39a"/>
之中為世之蠧而已翁君誠分别以示其子使之出乎<lb/>
此勿出乎彼取舍既定然後日就而月將焉則今之挾<lb/>
一編吚唔松石間者行當為祥麟威鳳光耀宇宙而兹<lb/>
圗洵足羡也已<lb/>
　　題許朂亭小像<lb/>
坐栁隂深處清流激湍映帶左右洵讀書佳境但未知<lb/>
所讀何書蘇子瞻兄弟古今稱讀書人然早拾蘇張之<lb/>
緒餘晩醉佛老之糟粕君子惜焉若盧駱王楊之徒沉<lb/>
<pb n="KR4f0040_WYG_004-39b"/>
醉風雲月露中又無足論矣讀一句有一句之益者其<lb/>
惟濓洛闗閩之書乎知我朂亭世學相傳必能辨乎此<lb/>
曾點春風沂水所詠必係尼山刪定無疑也<lb/>
　　題上谷叅軍王天市小像<lb/>
讀書楓溪畔作吏一畝泉上君不見程明道為上元主<lb/>
簿胸中有天地風雲氣象<lb/>
　　宗伯董文敏公像贊<lb/>
公之學殖見乎文章公之翰墨藝苑稱長肅瞻遺像我<lb/>
<pb n="KR4f0040_WYG_004-40a"/>
心洋洋人知公聲名被乎八荒不知其夙興夜寐孜孜<lb/>
矻矻日就而月將宜乎至今有耿光<lb/>
　　董季苑先生像贊<hi>并序</hi>
先生為宗伯文敏公季子抱道自高不攖世網於紛華<lb/>
之㑹泊如也余從弟鼎勳為先生壻故得熟聞先生孝<lb/>
友之實壬申仲夏先生嫡孫某以宗伯公及先生遺像<lb/>
索余一言以誌懿行余不敢辭謹為之贊焉惟公肅乎<lb/>
其容淵乎其兢兢業業之衷惟孝惟友一經是崇惟懼<lb/>
<pb n="KR4f0040_WYG_004-40b"/>
箕裘之弗克承顧我後之人永弗替文敏之遺風<lb/>
　　自箴銘<lb/>
洪範六極弱居其一所貴讀書變化氣質當斷不斷爾<lb/>
自貽戚<lb/>
　　座右銘<lb/>
生者待汝養死者待汝葬天下後世待汝治汝無或輕<lb/>
爾身以徇無涯之欲而喪厥志<lb/>
　　書座右<lb/>
<pb n="KR4f0040_WYG_004-41a"/>
楊慈湖知温州自奉最菲常曰吾敢以赤子膏血自肥<lb/>
乎陸象山知荆門軍時曰簿書目數之間此姦貪寢食<lb/>
出沒之處故于錢榖事綜核不遺張子韶僉書鎮東判<lb/>
官大書于壁曰此身茍一日之閒百姓罹無涯之苦讀<lb/>
此三言可悚然于清慎勤之不可須㬰忘矣是三先生<lb/>
學術皆偏僻不可為訓而其居官乃能如是學程朱者<lb/>
其可不知愧哉書之壁間朝夕自儆又當思三先生天<lb/>
資如是之美所以不能入聖人之室者則以其不善學<lb/>
<pb n="KR4f0040_WYG_004-41b"/>
也仕優而學又居官者所當汲汲哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集卷四<lb/>
</p>
<p>
</p>
  </div>
<div>
<head>三魚堂文集卷五</head> <lb/>
    <p>
<pb n="KR4f0040_WYG_005-1a"/>
欽定四庫全書<lb/>
　三魚堂文集卷五<lb/>
　　　　　　　　　　贈内閣學士陸隴其撰<lb/>
　書<lb/>
　　答嘉善李子喬書<lb/>
伏承手教示以先儒學問淵源捧讀再三知先生苦心<lb/>
此道非世儒所及又䝉不鄙欲使陳其芻蕘之見隴其<lb/>
末學無知豈敢妄言先儒得失然有道當前不以生平<lb/>
<pb n="KR4f0040_WYG_005-1b"/>
所管窺者一就正焉是自棄也雖知其淺陋敢不敬陳<lb/>
以俟君子之終教之隴其嘗以為近世學術之弊起於<lb/>
不能謹守考亭故救弊之法無他亦惟有力尊考亭耳<lb/>
以有明一代之儒論之文清敬齋所以確然為學者規<lb/>
矩凖繩而無遺議者以其所言所行無非考亭而已自<lb/>
是而後厭正學為支離輙欲以胸臆所見自闢門户自<lb/>
起爐竈始於新㑹盛於姚江天下翕然宗之以至於横<lb/>
溢奔潰而不可止其為世禍亦既彰明較著矣其閒非<lb/>
<pb n="KR4f0040_WYG_005-2a"/>
無大儒鑒其流弊欲起而正之而不免依違出入於兩<lb/>
可之閒不能一以考亭為主是以其學半明半晦微言<lb/>
大義終於蓁塞良可歎也晩明諸儒學術之正無如涇<lb/>
陽景逸其扶植綱常之念真可與日月争光其痛言陽<lb/>
明之弊亦可謂深切著明矣而考其用力所在質之紫<lb/>
陽亦有不能無疑者姑取高子書中數端言之其困學<lb/>
記所謂旅舍小樓見六合皆心者朱子有此光景乎其<lb/>
行狀所謂焚香兀坐坐必七日者朱子有此功夫乎其<lb/>
<pb n="KR4f0040_WYG_005-2b"/>
遺疏所謂君恩未報願結來生者朱子有此等語乎又<lb/>
朱子自云平生精力盡於大學而格致一章則其教人<lb/>
起手之所在也良知之家所最不滿於朱子者在此景<lb/>
逸既尊朱子而亦以古本為是以不分經傳為是以格<lb/>
物為知本此何謂也又陽明無善無不善之說淵源告<lb/>
子不知性之甚者也景逸既深知其非矣却又云無善<lb/>
之說不足以亂性而足以亂教夫性與教若是其二乎<lb/>
既足亂教而謂不足亂性又何為也此皆大綱所在而<lb/>
<pb n="KR4f0040_WYG_005-3a"/>
相左如此學者將何所取舍乎故竊嘗謂有明諸儒不<lb/>
特龍谿緒山心齋東郭念菴近溪顯樹姚江之幟以與<lb/>
紫陽相角即涇陽景逸亦未能脫姚江之籓籬謂其尊<lb/>
朱子則可謂其為朱子之正脈則未也整菴之學最為<lb/>
近之然其論理氣必欲舍朱子而自為一說竊所不解<lb/>
少虛啟新尚未見其全書恐亦與高顧之學不大相逺<lb/>
凡此諸家非不好學深思以羽翼聖道為己任然窺其<lb/>
微㫖皆不免有自闢門户自起爐竈之意而不肯純以<lb/>
<pb n="KR4f0040_WYG_005-3b"/>
朱子為師何怪乎講學者衆而學益晦乎夫朱子之學<lb/>
孔孟之門户也學孔孟而不由朱子是入室而不由户<lb/>
也故隴其謂今日有志於聖學者有朱子之成書在熟<lb/>
讀精思而篤行焉如河津餘干可矣若夫新㑹姚江以<lb/>
來諸儒之說真偽錯雜不可不精擇而慎别之也一隅<lb/>
之見如此先生沉深積學去取之間必有定見所輯五<lb/>
先生語録不識可惠教否因乏便羽久稽報命統希垂<lb/>
鑒臨楮神馳<lb/>
<pb n="KR4f0040_WYG_005-4a"/>
　　上湯潛菴先生書<lb/>
隴其浙西鄙儒無所知識䝉先生不棄惓惓欲叩其所<lb/>
學此前輩不遺葑菲之意末學何幸而遇之急欲出其<lb/>
胸中所疑以就正有道然知先生素敦淳古之風不欲<lb/>
學者詆毁先儒以開澆薄之門若直陳所見妄論先儒<lb/>
得失恐迹涉詆毁以蹈於澆薄之咎是以跼蹐而未敢<lb/>
陳退而思之詆毁先儒者學者之大病也辨别是非者<lb/>
又學者之急務也使避詆毁之迹混是非而不辨恐有<lb/>
<pb n="KR4f0040_WYG_005-4b"/>
適越而北轅之病且使所見未盡當亦正宜陳之大君<lb/>
子之前以求鍼砭遮掩覆匿非切已自治之道也是以<lb/>
敢布其固陋惟高明終教之隴其嘗竊以為孔孟之道<lb/>
至朱子而大明其行事載於年譜行狀其言語載於文<lb/>
集語類其示學者切要之方則見於四書集註或問小<lb/>
學近思録其他經傳凡經考定者悉如化工造物至矣<lb/>
盡矣不可以有加矣學者舍是而欲求孔孟之道猶舍<lb/>
規矩凖繩而欲成室也亦理所必無矣是故前朝以其<lb/>
<pb n="KR4f0040_WYG_005-5a"/>
書列於學宫使學者誦而法之其背叛乎此者雖有異<lb/>
敏才智必黜而罪之有明一代之制無有善於此者方<lb/>
其盛時師無異教人無異論道德一而風俗淳其明效<lb/>
大驗亦畧可睹矣雖百世守之可也學者但患其不行<lb/>
不患其不明但當求入其堂奥不當又自闢門户自陽<lb/>
明王氏目為影響支離倡立新說盡變其成法知其不<lb/>
可則又為晩年定論之書援儒入墨以偽亂真天下靡<lb/>
然響應皆放棄規矩而師心自用學術壞而風俗氣運<lb/>
<pb n="KR4f0040_WYG_005-5b"/>
隨之比之清談之禍晉非刻論也今之君子往往因其<lb/>
功業顯赫欲為回䕶此誠尊崇往哲之盛心然嘗聞之<lb/>
前輩所紀載其功業亦不無遺議此姑無論即功業誠<lb/>
高不過澤被一時學術之僻則禍及萬世豈得以此而<lb/>
寛彼哉且陽明之功孰與管敬仲敬仲之九合一匡孟<lb/>
子猶羞稱之而況陽明乎故嘗竊謂今之學者必尊朱<lb/>
子而黜陽明然後是非明而學術一人心可正風俗可<lb/>
淳陽明之學不熄則朱子之學不尊若以詆毁先儒為<lb/>
<pb n="KR4f0040_WYG_005-6a"/>
嫌則陽明固嘗比朱子於楊墨洪水猛獸矣是以古之<lb/>
詆毁先儒者莫若陽明也今夫黜陽明正黜夫詆毁先<lb/>
儒者也何嫌何疑乎羅整菴之困知記陳清瀾之學蔀<lb/>
通辨其言陽明之失至詳且悉豈皆好詆毁人而為是<lb/>
嘵嘵耶其亦有不得已者耶學術之害其端甚微而禍<lb/>
最烈故自古聖賢未嘗不謙退貴忠厚而於學之同異<lb/>
必兢兢辨之其所慮逺矣不然當今之世有能真實為<lb/>
陽明之學者其賢於庸惡陋劣之徒相去不萬萬耶何<lb/>
<pb n="KR4f0040_WYG_005-6b"/>
為其議之也至於陽明之後如梁谿蕺山皆一代端人<lb/>
正士而其學亦有不可解者名為救陽明之失而實不<lb/>
能脫陽明之範圍其於朱子家法亦盡破壞每讀其書<lb/>
未嘗不重其人而疑其學昔孟子於伯夷栁下惠推為<lb/>
聖人百世之師至於論知言養氣則曰乃所願則學孔<lb/>
子也夷與惠皆不得與焉葢天下有興起之師有成德<lb/>
之師興起之師廉頑立懦能㧞人心於陷溺之中成德<lb/>
之師切琢磨磋能造人才於粹精之地使以興起之師<lb/>
<pb n="KR4f0040_WYG_005-7a"/>
而遂奉為成德之師則偏僻固滯其弊有不可勝言者<lb/>
故如梁谿蕺山以之興起人心則有餘以之成就人材<lb/>
則不足其學亦恐不可盡宗也芻蕘之見如此不審先<lb/>
生以為何如恃愛之深敢發狂言以待君子之教正舊<lb/>
文數首并塵台覽統希垂鑒臨楮悚惶<lb/>
　　　<hi>附</hi>答書<lb/>
　先生正學清德為人倫師表某私心嚮慕久矣承手<lb/>
　教及大作仰見崇正道闢邪說至意嘉惠良深敬謝<lb/>
<pb n="KR4f0040_WYG_005-7b"/>
　敬謝台諭云孔孟之道至朱子而大明學者但患其<lb/>
　不行不患其不明但當求入其堂奥不當又自闢門<lb/>
　户此不易之定論也再讀學術辨云天下有立教之<lb/>
　弊有末學之弊又云涇陽景逸未能盡脫姚江之籓<lb/>
　籬聖人復起不能易也非先生體認功深何能言之<lb/>
　鑿鑿如此獨謂某不欲學者詆毁先儒是誠有之然<lb/>
　有說焉某少無師承長而荒廢茫無所知竊嘗泛濫<lb/>
　諸家妄有論說其後學稍進心稍細甚悔之反覆審<lb/>
<pb n="KR4f0040_WYG_005-8a"/>
　擇知程朱為吾儒之正宗欲求孔孟之道而不由程<lb/>
　朱猶航斷港絶潢而望至於海也必不可得矣故所<lb/>
　學雖未能望程朱之門牆而不敢有他途之歸若夫<lb/>
　姚江之學嘉隆以來幾徧天下矣近來有一二巨公<lb/>
　昌言排之不遺餘力姚江之學遂衰可謂有功於聖<lb/>
　道矣然海内學術之漓日甚其故何歟葢天下相尚<lb/>
　以偽久矣今天下深明理學者固衆隨聲附和者實<lb/>
　多更有沉溺利欲之塲毁棄坊隅節行虧喪者亦皆<lb/>
<pb n="KR4f0040_WYG_005-8b"/>
　著書鏤板肆口譏彈曰吾以趨時局也亦有心未究<lb/>
　程朱之理目不見姚江之書連篇累牘無一字發明<lb/>
　學術但抉摘其居鄉居家隠微之私以自居衛道閑<lb/>
　邪之功夫訐以為直聖賢惡之惟學術所闗不容不<lb/>
　辯如孟子所謂不得已者可也今舍其學術而毁其<lb/>
　功業更舍其功業而訐其隠私豈非以學術精微未<lb/>
　嘗探討功業昭著未易詆誣而發隠微無據之私可<lb/>
　以自快其筆舌此其用心亦欠光明矣在當年桂文<lb/>
<pb n="KR4f0040_WYG_005-9a"/>
　襄之流不過同時忌其功名今何為也責人者貴服<lb/>
　人之心自古講學未有如今之專以嫚罵為能者也<lb/>
　或曰孟子嘗闢楊墨矣楊墨何至無父無君孟子必<lb/>
　究其流弊而極言之此聖賢衛道之苦心也何怪今<lb/>
　之君子歟竊以為不然孟子得孔子之心傳者以其<lb/>
　知言養氣性善盡心之學為能發明聖人之藴也蓋<lb/>
　有所以為孟子者而後能闢楊墨熄邪說閑先聖之<lb/>
　道若學術不足繼孔子而徒日告於人曰楊墨無父<lb/>
<pb n="KR4f0040_WYG_005-9b"/>
　無君也率獸食人也恐無以服楊墨之心而熄其方<lb/>
　張之焰矣孟子曰今之與楊墨辨者如追放豚既入<lb/>
　其苙又從而招之則知當日之與楊墨辨者亦不乏<lb/>
　人矣今無片言隻字之存則其不足為輕重可知也<lb/>
　然則楊墨之道不傳於今者獨賴有孟子耳今不務<lb/>
　為孟子之知言養氣崇仁義賤功利而但與如追放<lb/>
　豚之流相頡頏焉其亦不自重也已台諭曰陽明嘗<lb/>
　比朱子於洪水猛獸是詆毁先儒莫陽明若也今亦<lb/>
<pb n="KR4f0040_WYG_005-10a"/>
　黜夫詆毁先儒者耳庸何傷竊謂陽明之詆朱子也<lb/>
　陽明之大罪過也於朱子何損今人功業文章未能<lb/>
　望陽明之萬一而止效法其罪過如兩口角罵何益<lb/>
　之有恐朱子亦不樂有此報復矣故某之不敢詆斥<lb/>
　陽明者非篤信陽明之學也非博長厚之譽也以為<lb/>
　欲明程朱之道者當心程朱之心學程朱之學窮理<lb/>
　必極其精居敬必極其至喜怒哀樂必求中節視聽<lb/>
　言動必求合禮子臣弟友必求盡分久之人心咸孚<lb/>
<pb n="KR4f0040_WYG_005-10b"/>
　聲應自衆即篤信陽明者亦曉然知聖學之有真也<lb/>
　而翻然從之若曰能嫚罵者即程朱之徒則毁棄坊<lb/>
　隅節行虧喪者皆將俎豆洙泗之堂矣非某之所敢<lb/>
　信也某年已衰暮而學不加進實深自愧惟願默自<lb/>
　體勘求不愧先賢或天稍假以年果有所見然後徐<lb/>
　出數言以就正海内君子未晩此時正未敢漫然附<lb/>
　和也今天下真為程朱之學者舍先生其誰歸故某<lb/>
　將奉大教為指南焉道本無窮學貴心得胸中欲請<lb/>
<pb n="KR4f0040_WYG_005-11a"/>
　教者甚多連日五更入朝薄暮下直容專圖晤求先<lb/>
　生盡教之不宣<lb/>
　　答徐健菴先生書<lb/>
伏處荒城惟懼涉奔競之迹數年來不敢以隻字入都<lb/>
門故雖知己如先生殊覺落落然高山景行則固靡刻<lb/>
不在胸臆間也竊禄一方無寸績可道惟硜硜一念猶<lb/>
然故我今已行年六十頭鬚盡白將來退老當湖之滸<lb/>
整理書生舊業不敢復問當世事矣辱賜羣書展巻伏<lb/>
<pb n="KR4f0040_WYG_005-11b"/>
讀珠璣滿目俗吏胸襟為之一洗至䝉下詢明史道學<lb/>
傳隴其向雖好竊窺先儒緒餘然自汨沒簿書以來久<lb/>
矣茅塞何足以議此間嘗見張武承讀史質疑云明史<lb/>
道學傳可以不立初甚駭其論潛玩味之覺此言非孟<lb/>
浪嘗竊因其意推之史有特例後人不必盡學如司馬<lb/>
遷作孔子世家所以特尊大成之聖後世儒者述孔子<lb/>
之道不必盡列世家也宋史作道學傳前史所未有葢<lb/>
以周程張朱紹千聖之絶學卓然高出於儒林之上故<lb/>
<pb n="KR4f0040_WYG_005-12a"/>
特起此例以表之猶之以世家尊孔子耳後世儒者述<lb/>
周程張朱之道不必盡列道學傳也非必薛胡諸儒不<lb/>
及周程張朱但作與述則須有辨道學未明創而明之<lb/>
此作者之事也道學既明因而守之此述者之事也雖<lb/>
其閒闢邪崇正廓清之功不少要皆以宋儒所已明者<lb/>
而明之初非有加於宋也於明史中去此一目以示特<lb/>
尊濂洛闗閩之意亦可以止天下之好作而不好述未<lb/>
嘗窺見先儒之源委本末而急欲自成一家者且以道<lb/>
<pb n="KR4f0040_WYG_005-12b"/>
學二字論之道者天理之當然人人所當學也既為儒<lb/>
者未有可不知道學不知道學便不可為儒者自儒林<lb/>
與道學分而世之儒者以為道學之外别有一途可以<lb/>
自處雖自外於道猶不失為儒遂有儼然自命為儒詆<lb/>
毁道學而不顧者不知宋史道學之目不過借以尊濓<lb/>
洛諸儒而非謂儒者可與道學分途也今若合而一之<lb/>
使人知道學之外别無儒者於以提醒人心功亦不小<lb/>
尊道學於儒林之上所以定儒之宗歸道學於儒林之<lb/>
<pb n="KR4f0040_WYG_005-13a"/>
内所以正儒之實宋史明史相為表裏不亦可乎不識<lb/>
先生以為何如至以諸儒之學言之薛胡固無間然矣<lb/>
整菴之學雖不無小疵然不能掩其大醇其論理氣處<lb/>
可議其闢陽明處不可議薛胡而下首推整菴無可疑<lb/>
者仲木少墟涇陽景逸守道之篤衛道之嚴固不待言<lb/>
然其精純恐皆未及薛胡景逸涇陽病痛尤多其於陽<lb/>
明雖毅然闢之不少假借然究其實則有未能盡脫其<lb/>
籓籬者其所深惡於陽明者無善無惡一語而究其所<lb/>
<pb n="KR4f0040_WYG_005-13b"/>
謂善仍不出虚寂一途言有言無名異實同故其大節<lb/>
彪炳誠可廉頑立懦而謂其直接程朱則恐未也以宋<lb/>
史尊程朱之例尊之亦不無可商因承下問而妄言之<lb/>
不自揣其非分也陳清瀾立傳最足為考亭干城學統<lb/>
一書傾慕已久今始得見之荷教非淺其中條理尚容<lb/>
熟玩請正承詢及論學之書生平自慚淺陋未嘗敢著<lb/>
書零星偶及率不成編無以報命年來偶為此間諸生<lb/>
點竄講義百餘章聊供村學究兎園册草本呈正伏惟<lb/>
<pb n="KR4f0040_WYG_005-14a"/>
裁教外附縣志并雜刻三種統希垂鑒使旋囱囱不盡<lb/>
欲言臨楮曷勝悚惶<lb/>
　　答山西范彪西進士書<lb/>
僕浙西鄙人也夙聞山右辛復元先生之名而未見其<lb/>
書承乏恒陽幸與山右接壤則又聞先生今之辛復元<lb/>
也且盡刋行辛書因託人私訪之未敢通姓名於左右<lb/>
者誠欲得先生之書讀之然後當竭誠求正也乃䝉不<lb/>
棄辱賜手教且示以理學備考諸書展卷讀之元元本<lb/>
<pb n="KR4f0040_WYG_005-14b"/>
本議論所及皆足發明先儒之藴奥且三錫集居喪草<lb/>
具見出處不苟守禮謹嚴葢非徒言之實能行之有功<lb/>
於世道何如哉不敢私諸篋笥將攜以南歸徧告我鄉<lb/>
後進俾知太行之西龍門之東復有大儒出其間王仲<lb/>
淹薛敬軒之遺風未墜相與討論而傳習之其為惠不<lb/>
亦多乎微有商者備考中薛胡王陳兼收並列無所甲<lb/>
乙取朱子名臣言行録之例而不取伊洛淵源録之例<lb/>
曰以待後之君子甲之乙之此誠見先生虚懐若谷望<lb/>
<pb n="KR4f0040_WYG_005-15a"/>
道未見之心然僕謂亦有不可不甲乙者譬如適京師<lb/>
者必先辨其孰為坦途孰為險徑然後可以命駕倘並<lb/>
舉以示人而不告之以坦險之分萬一有誤入荆棘者<lb/>
吾心安乎況王陳之為險徑薛胡之為坦途前人論之<lb/>
詳矣非吾敢甲乙之也以前人之甲乙者告後人何礙<lb/>
其為虚懐乎至備考序中謂學問只怕差不怕異此又<lb/>
有說學當互相發明小有異者不害其為大同但可以<lb/>
言聖門游夏之徒大同而小異者若王陳之與薛胡則<lb/>
<pb n="KR4f0040_WYG_005-15b"/>
非直小異也是大差也即其一身言行豈無可取然豈<lb/>
可以小醇而并取其大疵每怪世人以陽明之功業烜<lb/>
赫遂不敢議其學術不知管仲墨翟非無功業者也何<lb/>
以見譏於孔孟其中曲折非一二語可盡嘉靖中粤東<lb/>
陳清瀾先生有學蔀通辨一書備言其弊不識先生曾<lb/>
見之否近有舍親刋其書謹以呈覽又有大興張武承<lb/>
著王學質疑一編言陽明病痛亦甚深切著明僕新為<lb/>
刋之今并附呈區區之意非欲效世儒之聚訟也但不<lb/>
<pb n="KR4f0040_WYG_005-16a"/>
分别路徑恐學者不知所取舍不識先生以為何如辛<lb/>
先生書尚有數種欲訪求者别楮附懇拙詠并正統希<lb/>
垂鑒不盡<lb/>
　　<hi>附</hi>來書<lb/>
　僕之知先生姓氏也自魏環溪薦疏始也薦疏有曰<lb/>
　陸某清操如冰愛民如子又曰與妻同駕一小舟惟<lb/>
　有圖書數卷其妻織機一張而已僕讀至此不禁舉<lb/>
　手加額遙望典型日作北面人宗之想自愧抱病山<lb/>
<pb n="KR4f0040_WYG_005-16b"/>
　中頑如木石絶迹城市者二十年有竒負笈有心通<lb/>
　聲無縁㑹李藥舖索書之役因路長難以畢郵先檢<lb/>
　數種伏候筆削附以小引粗箋并求珠玉永作先人<lb/>
　華衮臨楮瞻望不盡<lb/>
　　又<lb/>
前因奉謝台教偶及薛胡王陳之辨非能尊之抑之也<lb/>
不過述前人之成論以求指示過䝉奬譽殊深顔汗至<lb/>
來札以國典為嫌鄙意王陳之崇祀不過明季一時之<lb/>
<pb n="KR4f0040_WYG_005-17a"/>
制原未可為萬世定論正賴儒者討講以備禮官之採<lb/>
擇非所謂矛盾也往者荀況揚雄之徒皆嘗濫入兩廡<lb/>
俱賴諸儒議論得以改正我輩未有議禮之任雖不可<lb/>
過為激論涉於横議豈可便置而弗問耶來札又云此<lb/>
種學問或亦足救泥章句耽支離者之萬一此又有說<lb/>
欲救章句支離之失莫如理㑹朱子居敬窮理之學内<lb/>
外本末交相培養自無一病若欲以王陳救之恐章句<lb/>
支離之弊未去而虚無放蕩之病先成為害非細且即<lb/>
<pb n="KR4f0040_WYG_005-17b"/>
欲取其所長亦非盡發其病痛不可譬如附子大黄自<lb/>
非法製豈可入藥不識先生以為何如尊刻謹拜登受<lb/>
辛書在絳州者并祈留神承諭欲借先儒諸集惟蔡虚<lb/>
齋賀克恭集在南中曾見之此閒無有曹月川亦止見<lb/>
夜行燭等七種其餘諸集皆嘗訪求而未得囱囱草復<lb/>
拙刻二種附正統希垂照不既重訂垂棘并二續三續<lb/>
俱已奉教尚未見初續一編希并惠賜以成全璧再懇<lb/>
　　又<lb/>
<pb n="KR4f0040_WYG_005-18a"/>
接台札過䝉奬掖悚惕何如兼惠辛先生書暨垂棘備<lb/>
考諸編奚啻百朋之錫簿書鞅掌中盥手一讀茅塞頓<lb/>
開先生惠我無疆矣至來札中惓惓指示不欲以荀揚<lb/>
比王陳則尚有不能無疑者敢再瀆陳之來札云荀揚<lb/>
之黜祀在品行而不在著述即使法言與論語並美豈<lb/>
掩其莽大夫三字至哉斯言矣然品行固不可不重而<lb/>
著述亦不得獨輕荀卿未嘗為莽大夫也止以性惡一<lb/>
論遂不得次於諸儒之列孰謂著述可以任意耶今以<lb/>
<pb n="KR4f0040_WYG_005-18b"/>
朱子之昌明正學而陽明指之為楊墨詆之為洪水猛<lb/>
獸顛倒其中晩之年使天下盡廢其書而獨持其所謂<lb/>
良知其視荀卿性惡之論為何如耶弟前札云大黄附<lb/>
子自非法製不可入藥夫法製猶可入藥者如荀卿之<lb/>
論兵要論軍制亦得見採於綱目特不用其性惡之說<lb/>
耳若就性惡一論言之則直無處可用雖欲為荀卿解<lb/>
不可得矣今先生若欲採王陳之長而去其短固無不<lb/>
可牛溲馬勃猶見收於良醫而況王陳乎若便謂崇祀<lb/>
<pb n="KR4f0040_WYG_005-19a"/>
不可議直與程朱大儒等而視之則是謂牛溲馬勃可<lb/>
與㫖酒嘉殽登几案饗嘉賓也有是理歟來札又云孫<lb/>
鍾元述張逢元之言曰建安沒而天下之實病不可不<lb/>
瀉姚江沒而天下之虛病不可不補建安姚江雖不可<lb/>
並重亦可謂識變化之方不佞則又有說焉建安之學<lb/>
補㵼備矣偏於窮理者則瀉之以主敬偏於主敬者則<lb/>
補之以窮理何病之足患耶建安沒而天下之實病不<lb/>
可不瀉則亦以建安㵼之而已何以姚江為哉以建安<lb/>
<pb n="KR4f0040_WYG_005-19b"/>
姚江交相濟為識變化則是孔子當與佛老交相濟孟<lb/>
子當與楊墨交相濟也可乎假使天下無楊墨無佛老<lb/>
則孔孟之道豈便不可行乎必不然矣閱理學備考中<lb/>
嘗採學蔀通辨之言此書辨陽明病痛至明至悉先生<lb/>
既有取焉則此中是非固自分明矣特不欲過毁前賢<lb/>
開天下輕薄之門耳此意誠厚然某非好毁人者也況<lb/>
敢毁前賢乎顧恐是非混淆則學者誤入荆棘私心有<lb/>
所不忍故不敢隠其所見每言及此不覺諄諄為人道<lb/>
<pb n="KR4f0040_WYG_005-20a"/>
之識淺言疎固所不免伏祈先生勿吝切琢是禱辛先<lb/>
生經世石畫衡門芹諸書并祈訪求便中見賜統希俯<lb/>
鑒臨楮神馳<lb/>
　　答同年臧介子書<lb/>
别後感冒暑氣半睡半起不飯者將十日矣精神疲倦<lb/>
不可言忽接手教莊誦一過不覺頓爽如飲我以冰也<lb/>
年兄為己為人之義最為近裏著已學問以此為主腦<lb/>
知必有超然於世俗之上者至論正嘉風俗之壞非姚<lb/>
<pb n="KR4f0040_WYG_005-20b"/>
江之過學姚江者之過此今日調停朱王者大抵如此<lb/>
立論然僕則以為有不可調停者風俗之壞實始姚江<lb/>
非盡其徒之咎也若徒歸獄龍溪輩而謂與姚江無干<lb/>
則非惟不足以服龍溪且將使天下學者不見姚江之<lb/>
失復從而學之其害可勝道耶大抵學術之弊有自末<lb/>
流生者有從立教之初起者如學考亭不得則流於腐<lb/>
此自末流生者也若姚江則立教之初已誕矣何待學<lb/>
之不得而後流於誕此不可同日而論也學蔀通辨一<lb/>
<pb n="KR4f0040_WYG_005-21a"/>
書年兄曾見之乎行篋中偶帶一本今以奉閱寓中無<lb/>
事細考其條理可不辨而明矣至來札所云士大夫立<lb/>
身行已自有大公至正之一途而沾沾於好異何為耶<lb/>
此論甚正然今天下學術不明有本好異而自以為大<lb/>
公至正者有大公至正而舉世目為好異者此又不可<lb/>
不辨也惟專力於考亭之學然後真大公至正真不好<lb/>
異者見矣又來札云心切於救世即不幸而為降志辱<lb/>
身之事不失為聖賢心急於徇名即為高視一切之行<lb/>
<pb n="KR4f0040_WYG_005-21b"/>
而無補於名教夫徇名者無補於名教是固然矣若降<lb/>
志辱身四字則自有分寸不可概言之古人雖云降辱<lb/>
然常置其身於規矩準繩之中於所不可處斷斷有所<lb/>
不為所謂不以三公易其介今人一言降辱便置其身<lb/>
於規矩準繩之外視世俗之事若無不可為者此其間<lb/>
相去不啻霄壤闗係世道升降之故若不論其分寸而<lb/>
概以救世許之其弊有不可勝言者此尤不可不辨也<lb/>
若佛入中國之事謂宣聖早已知之亦恐不然夫聖人<lb/>
<pb n="KR4f0040_WYG_005-22a"/>
亦有所不知焉謂夫子知後世必有異端則可謂夫子<lb/>
知後世必有佛則恐近於漢儒䜟緯之學而非所以語<lb/>
大聖某學疎識陋又病中狼狽承年兄殷然下問敢直<lb/>
陳其所見惟高明恕其狂妄<lb/>
　　答秦定叟書<lb/>
僕學問疎淺䝉先生之不棄逺辱惠教常佩於心冀一<lb/>
望見有道開其茅塞癸亥孟夏適在武林咫尺高齋又<lb/>
囱囱不及造廬一晤因草具數行仰質高明亦不能盡<lb/>
<pb n="KR4f0040_WYG_005-22b"/>
記其所言而於紫陽大指一書中尚不能無纎毫之疑<lb/>
不敢自隠也再承手教兼示以答中孚潛齋擴菴諸書<lb/>
刻本反覆莊誦益歎先生之篤學精進迥出流俗如答<lb/>
擴菴書謂周子主静之静朱子看做對待之動静原自<lb/>
不謬陽明恐人偏於静而易為程子動亦定静亦定之<lb/>
定此陽明之誤非朱子之誤也又答中孚書謂今人但<lb/>
知動中有静静中有動為得體用之一原不知此但知<lb/>
一原耳未可為體用一原也先須分明體用後識一原<lb/>
<pb n="KR4f0040_WYG_005-23a"/>
然後有下功夫處此皆足以破俗儒之惑有功正學僕<lb/>
深服膺不容更贊一辭者也而於前日所疑猶有未能<lb/>
盡釋然者敢悉陳之來書謂未發已發朱子一生精神<lb/>
命脈之係也知未發已發則知静存動察又謂今之學<lb/>
者相率入於困而不學其源皆起於立教者以本體為<lb/>
功夫而不分未發已發之誤此固然矣然以此論朱子<lb/>
則可而謂陽明之所以異於朱子者專在此嘉隆以來<lb/>
人才風俗所以不如成𢎞以前者專在此則恐有未盡<lb/>
<pb n="KR4f0040_WYG_005-23b"/>
者葢陽明之病莫大於無善無惡心之體一語而昩於<lb/>
未發已發之界其末也既以無善無惡為心之體則所<lb/>
謂未發只是無善無惡者之未發所謂已發只是無善<lb/>
無惡者之已發即使悉如朱子静存動察亦不過存其<lb/>
無善無惡者察其無善無惡者而已不待混動静而一<lb/>
之然後為異於朱子也朱子中和舊說雖屬已悔之見<lb/>
然所謂心為已發性為未發亦指至善無惡者言與陽<lb/>
明之無善無惡相楹莛即使朱子守舊說而不變仍與<lb/>
<pb n="KR4f0040_WYG_005-24a"/>
陽明不同所以陽明雖指此為朱子晩年定論而仍有<lb/>
影響尚疑朱仲晦之言職是故耳此僕所以謂考亭姚<lb/>
江如黑白之不同先生紫陽大指書中乃云無善無惡<lb/>
一句是名言之失而非大義之謬是僕所深疑而未解<lb/>
也來書又云晩年定論一書陽明不無曲成己意不敢<lb/>
雷同即其窠臼此固是矣然考紫陽大指中載答何叔<lb/>
京三書而評之曰此三書實先生一轉闗處也則猶似<lb/>
未脫陽明之窠臼者嘗合朱子一生學問前後不同之<lb/>
<pb n="KR4f0040_WYG_005-24b"/>
故考之朱子之學傳自延平延平教人静中觀喜怒哀<lb/>
樂未發氣象矣教人反覆推尋以究斯理矣朱子四十<lb/>
以前出入佛老雖受學延平尚未能盡尊所聞是以有<lb/>
中和舊說有答何叔京諸書與延平之學不免矛盾及<lb/>
延平既沒朱子四十以後始追憶其言而服膺之答林<lb/>
擇之書所謂辜負此翁者則悟中和舊說之非而服膺<lb/>
其未發氣象之言此朱子之轉闗也答薛士龍書所謂<lb/>
困而自悔始復退而求之於句讀文義之間則是以答<lb/>
<pb n="KR4f0040_WYG_005-25a"/>
叔京諸書為悔而服膺其反覆推尋以究斯理之言此<lb/>
又朱子之一轉闗也是朱子之學一定於悟未發之中<lb/>
之後再定於退求之句讀文義之後若夫答何叔京三<lb/>
書則正其四十以前出入佛老之言於未發已發之界<lb/>
似若轉闗於窮理格物之功則猶未轉闗也先生乃儱<lb/>
侗以為朱子之一轉闗窺先生之意却似以居敬為重<lb/>
而看窮理一邊稍輕雖不若陽明之徒盡廢窮理而不<lb/>
免抑此伸彼故答李中孚書遂以大學補傳為可更而<lb/>
<pb n="KR4f0040_WYG_005-25b"/>
以陽明之獨崇古本為能絶支離之宿障為大有功於<lb/>
吾道亦是看窮理稍輕之故夫居敬窮理如太極之有<lb/>
兩儀不可偏有輕重故曰涵養莫如敬進學則在致知<lb/>
未有致知而可不居敬者亦未有居敬而可不致知者<lb/>
故朱子平日雖說敬不離口而於大學補傳則又諄諄<lb/>
教人窮理又於或問中反覆推明真無絲毫病痛朱子<lb/>
所以有功萬世者在此所以異於姚江者在此此而可<lb/>
更孰不可更即曰格物以知本為先所謂當務之為急<lb/>
<pb n="KR4f0040_WYG_005-26a"/>
然於格物之中先其本則可而如古本大學謂知本即<lb/>
是知之至則不可是又僕之所深疑而未解也至於先<lb/>
生惓惓居敬主静可謂深得程朱之㫖而切中俗學之<lb/>
病矣然敬之所以為敬静之所以為静亦有不可不辨<lb/>
者焉嘗觀朱子之言敬每云畧綽提撕葢惟恐學者下<lb/>
手過重不免急迫之病故於延平觀喜怒哀樂未發一<lb/>
語雖悔其始之辜負而服膺之然於觀之一字則到底<lb/>
不敢徇見於答劉淳叟諸書至觀心說一篇極言觀之<lb/>
<pb n="KR4f0040_WYG_005-26b"/>
病雖指佛氏而言而延平之言不能無病亦在其中此<lb/>
用力於敬者所不可不知也又朱子雖云敬字工夫通<lb/>
貫動静而必以静為本却又云不必特地將静坐做一<lb/>
件工夫但看一敬字通貫動静又云明道說静坐可以<lb/>
為學上蔡亦言多著静不妨此說終是小偏纔偏便做<lb/>
病葢樂記之人生而静太極圖之主静皆是指敬而言<lb/>
無事之時其心收歛不他適而已非欲人謝却事物專<lb/>
求之寂滅如佛家之坐禪一般也高景逸不知此乃專<lb/>
<pb n="KR4f0040_WYG_005-27a"/>
力於静甚至坐必七日名為涵養大本而不覺入於釋<lb/>
氏之寂滅亦異乎朱子所謂静矣此用力於静者所不<lb/>
可不知也先生諄諄示人居敬主静而未及敬與静當<lb/>
如何用工是又僕所不能無疑也又讀先生答人書謂<lb/>
陽明之弊只在無善無惡若良知之說不可謂非孟子<lb/>
性善之㫖夫陽明之所謂良即指無善無惡非孟子所<lb/>
謂良也孟子之良以性之所發言孩提之愛敬是也陽<lb/>
明之良以心之昭昭靈靈者言湛然虚明任情自發而<lb/>
<pb n="KR4f0040_WYG_005-27b"/>
已一有思慮營為不問其善不善即謂之知識而非良<lb/>
是豈可同日語哉又謂陽明之學真能為已而非挾好<lb/>
勝之心者夫陽明大言無忌至以孔子為九干鎰朱子<lb/>
為楊墨此而非好勝也不知如何而後為好勝耶合先<lb/>
生之論陽明者言之謂其真能為已矣良知之說合於<lb/>
性善之㫖矣崇古本大學能絶支離矣惟無善無惡一<lb/>
語不能無弊又是名言之失而非大義之謬矣晩年定<lb/>
論雖不無曲成己意而採答叔京諸書又未為盡過矣<lb/>
<pb n="KR4f0040_WYG_005-28a"/>
所不滿者惟不分未發已發一節耳又答李中孚書云<lb/>
此不過朝三暮四朝四暮三之法則并未發已發亦與<lb/>
朱子名異實同矣前輩以陽明為指鹿為馬者皆非矣<lb/>
僕極知先生從學術世道起見與世俗之以私意調停<lb/>
者不同而埽除未盡不免涉於調停之迹恐遺後學之<lb/>
惑所以不揆愚陋不敢自匿其所疑輙以上陳伏候教<lb/>
示知先生諒其求正之心不以指摘為罪也嘉靖時清<lb/>
瀾陳氏學蔀通辨一書先生曾細閱之否近時北方有<lb/>
<pb n="KR4f0040_WYG_005-28b"/>
張武承諱烈所著王學質疑一卷其言陽明之病亦頗<lb/>
深切著明惜其已故僕頃為刋其書敢并附正統希垂<lb/>
鑒不吝賜教幸甚臨楮曷勝翹企<lb/>
　　又<lb/>
客歲逺承尊札兼惠教紫陽大指捧讀之下且喜且愧<lb/>
喜其不為賢者所棄而愧其以優游虚歲月不如先生<lb/>
進道之勇也自嘉隆以來紫陽之教微矣今日起敝扶<lb/>
衰惟在力尊紫陽高明著書之㫖豈非世道幸哉然僕<lb/>
<pb n="KR4f0040_WYG_005-29a"/>
心尚有欲商者葢尊意所力辨在陽明影響尚疑朱仲<lb/>
晦之句故歴舉朱子之言與陽明合者以見其不影響<lb/>
愚意朱子之學原與陽明迥然不同其言有時相近者<lb/>
其實乃大相逺故陽明雖有晩年定論一書而到底以<lb/>
為影響此無足怪也但取朱子觀心說及大學中庸首<lb/>
章或問讀之則其異同不待辨而知若就其近似者以<lb/>
見其不影響則恐反不免於援儒入墨之病也世之溺<lb/>
於陽明而終不能自振拔者多矣先生始而入之繼而<lb/>
<pb n="KR4f0040_WYG_005-29b"/>
覺其非雖賁育之勇何以加諸然猶似未能盡脫其範<lb/>
圍所以於兩家分途處猶未劃然陳清瀾學蔀通辨一<lb/>
書辨析最精聞先生以為過峻願高明奮其衛道之力<lb/>
必使考亭姚江如黑白之不同勿有所調停其閒則大<lb/>
指得而世道其庶幾矣僕才質駑鈍於學無所窺謬承<lb/>
下問敢罄其愚<lb/>
　　復房師趙耐孺先生書<lb/>
客歲兩接手教如親承函丈知近祉康吉曷勝忻慰隴<lb/>
<pb n="KR4f0040_WYG_005-30a"/>
其羈絆荒城無一善狀雖於鞅掌之隙閒涉陳編然識<lb/>
粗氣浮無足道者所修縣志因邑人本子草率成書疎<lb/>
漏良多傳君著作因其自成一論不與俗同故存之志<lb/>
中欲以就正有道便加卓識二字則涉僭妄此亦疎漏<lb/>
之一端也得承指教裨益良多至所欲就正者敢一陳<lb/>
之望折衷焉如以江陵為權張桂為佞來諭謂其已甚<lb/>
是矣或又曰以此論人則似過刻而存此一段議論於<lb/>
天壤使後世知立朝事主不可一毫苟且苟違大道雖<lb/>
<pb n="KR4f0040_WYG_005-30b"/>
以江陵張桂諸人之才學不免於為權為佞似亦防維<lb/>
世道之一助也其說何如又如劉文成開國名臣出幽<lb/>
遷喬似不當在雜傳之例然或又曰置之雜傳亦可提<lb/>
醒朝秦暮楚一流魯論之仁管仲程朱謂管仲與子糾<lb/>
未可以君臣名分繩之與王珪魏徵事體不同故孔子<lb/>
猶有取焉若文成既為元進士矣又為高安丞矣又為<lb/>
儒學提舉矣又在行中書幕矣其於元也將與子糾一<lb/>
例乎將與建安一例乎儒者之道惟出處兩端出處中<lb/>
<pb n="KR4f0040_WYG_005-31a"/>
間更别無路若文成既已仕元又不妨佐明是出處之<lb/>
閒又有一道矣可乎哉向使如金仁山許白雲輩一生<lb/>
高蹈遇風雲之㑹奮袂而起又當别論文成豈其倫乎<lb/>
諸葛孔明高卧隆中未曾受人爵禄故可擇君而仕文<lb/>
成身登仕版見異雲起曰天子氣也十年後英主出我<lb/>
當輔之是何言也如以伊尹就湯就桀之例言之非常<lb/>
之事固不可以常理論然苟其心事絲毫不類伊尹雜<lb/>
之一字恐被之而不能辭抑以綱目誅廉丹予孟達之<lb/>
<pb n="KR4f0040_WYG_005-31b"/>
例言之守貞者未必是而達權者未必非然恐文成所<lb/>
處又未可與廉孟同論楊鐵菴老婦謡是或一道也但<lb/>
曰出幽遷喬即不為雜不知何以服危太樸乎故謂文<lb/>
成之雜異於趙孟頫留夢炎之雜則可矣然不可謂非<lb/>
雜也猶之江陵立朝未嘗無功謂其異於分宜之權則<lb/>
可矣然不可謂非權也張桂議禮不無可採謂其異於<lb/>
鄧通董賢之佞則可矣然不可謂非佞也此其為說然<lb/>
乎否乎伏祈裁教傅君之書卷帙浩繁未經付梓其家<lb/>
<pb n="KR4f0040_WYG_005-32a"/>
無副本不肯逺借往歲曾録一本送史館可就觀也其<lb/>
他未純之處亦頗有之其亦不敢盡以為是獲鹿臨城<lb/>
兩令親皆古道照人得託舟誼幸甚便中附候興居率<lb/>
泐不既<lb/>
　　上魏環溪先生書<lb/>
恭惟閣下當代䕫龍人間麟鳳海内瞻山斗之日久矣<lb/>
隴其浙西鄙儒㓜讀聖賢之書私心竊慕以為當吾世<lb/>
而苟有其人雖隔萬里猶將跋涉從之長而蹉跎雖不<lb/>
<pb n="KR4f0040_WYG_005-32b"/>
敢謂當世之無其人而伏處里門聞見不出一邑之中<lb/>
未知其果有焉否也三四年以前始聞今臨朐相公破<lb/>
例而薦閤下於朝海内舉以為得人天子亦倚以為耳<lb/>
目其條陳時務皆正大久逺之計與一切苟且之謀相<lb/>
去楹筳隴其在草莽之中得而讀之不勝竊慕以為此<lb/>
非尋常學者所能辦及細詢北來之人萬口一辭謂是<lb/>
當世真儒隴其益怦怦動於中以為此真向所云雖隔<lb/>
萬里猶將跋涉從之者也乙夘之春謁選入都咫尺耿<lb/>
<pb n="KR4f0040_WYG_005-33a"/>
光欲修贄而造於門下者屢矣又以尊卑濶絶恐涉攀<lb/>
援之嫌跼蹐而不敢進出都以來常懐耿耿謂末學小<lb/>
儒不得大君子之磨礪終不能有所成就幸而遇其人<lb/>
矣又以嫌疑而不能近此生將汨沒無由自進於聖賢<lb/>
之域及敝親自京歸出詩一幅授隴其曰此少司農魏<lb/>
公寄以贈子者也隴其拜讀之際且喜且懼謂海濱末<lb/>
吏何由得此於大君子且閤下又非肯輕以色笑假人<lb/>
者乃謬承讚譽如此此必有以隴其欺閤下者閤下姑<lb/>
<pb n="KR4f0040_WYG_005-33b"/>
信之而姑譽之未必真以為可取也然又竊喜向之耿<lb/>
耿於中避嫌而不敢進者今姓名既已得達於君子之<lb/>
前則雖通尺幅以自叙其情可以無攀援之嫌雖未獲<lb/>
跋涉從之而區區之誠亦可以少慰其萬一正擬修書<lb/>
自通而部議以不才罷黜矣念廢棄之吏不敢輙上書<lb/>
於大臣之門因又徘徊而不敢前然隴其聞之士無故<lb/>
而輕造於公卿者諂諛之徒也有鴻才碩德之公卿先<lb/>
加禮焉而終自引退者鄙固之儒也是二者皆非君子<lb/>
<pb n="KR4f0040_WYG_005-34a"/>
所以自處也今以閤下之曲加接引若使隴其終無一<lb/>
言以自達不特有違於夙昔向慕之誠亦恐冒君子之<lb/>
譏故敢叙其情以陳於左右閤下覽之庶知其非傲慢<lb/>
而遲回不報其中心之感仰固不啻如其書之所言也<lb/>
至若隴其之所以不合於俗自取罷黜與其平生之所<lb/>
學欲就正於閤下者則固不敢以輙瀆也臨稟曷勝悚<lb/>
惶之至<lb/>
　　與某書<lb/>
<pb n="KR4f0040_WYG_005-34b"/>
歲底見足下所刋文細讀之竒氣矯矯溢於楮墨此誠<lb/>
未易才也然有說焉制義一道所以發揮聖賢之理非<lb/>
欲以炫竒而鬬麗也苟有炫竒鬬麗之心則根本已差<lb/>
雖美無足觀矣不知者謂足下文太竒恐礙俗目而難<lb/>
售愚意則不然愚之所以未滿於足下者非憂其難售<lb/>
也竊以為如此而售雖售亦非所貴耳今之務為怪僻<lb/>
而躋顯榮者豈無其人識者不之取也足下何為而流<lb/>
入於此哉愚所以取足下者以其高明之資可與深造<lb/>
<pb n="KR4f0040_WYG_005-35a"/>
而非以今日此種之文為可取也願足下細心静氣取<lb/>
程朱大儒之書沉潛反覆其中真見聖賢意㫖所在然<lb/>
後執筆為文復取先正守溪荆川涇陽之作循其規矩<lb/>
範我馳驅不必務為竒異而自卓然逺於流俗此則天<lb/>
下之至文也何為舍坦途而馳驟於荆棘哉至聞足下<lb/>
刋文之意欲挾之以走京師謁顯要則辱在相知尤不<lb/>
敢不一言以相規夫所貴為儒者卓然自立而不染於<lb/>
流俗安分守已而不屈曲於人刻勵於中而不肯炫燿<lb/>
<pb n="KR4f0040_WYG_005-35b"/>
於外其遇與否聽之命焉一有屈曲炫燿之心則君子<lb/>
恥之昌黎之丈照耀今古而上宰相諸書先儒猶病其<lb/>
輕進三閭大夫之騷上追風雅識者猶嫌其露才揚已<lb/>
而況材未如三閭昌黎者乎自世教衰微士不以干進<lb/>
為恥亦不知以樸實為尚呉下豎子稍知句讀輙刋刻<lb/>
詩文以誇於儕輩稍不得志便迫不能待苟可以進身<lb/>
者不問其何途而從之視聖賢安命守義之學不啻如<lb/>
弁髦究竟其遇與否皆有命焉彼其所為何曾有毫髮<lb/>
<pb n="KR4f0040_WYG_005-36a"/>
之益哉此在世俗無怪其然而非所望於賢者也願足<lb/>
下深以古道為期而勿以流俗自處以學問勵於已以<lb/>
遇合聽於天以樸實為寳而以呉下輕佻之習為可鄙<lb/>
則將來所售自不可限量區區之事何足道哉相期之<lb/>
深故昌陳之伏惟鑒諒不宣<lb/>
　　與陳藹公書<lb/>
去春獲親儀範如飲醇醪頃復承賜尊集展卷一讀琳<lb/>
瑯滿目湯先王所謂脫手即妙斯言不誣古今文人患<lb/>
<pb n="KR4f0040_WYG_005-36b"/>
其專意詞章無與於道先生立言必以道為準讀與汪<lb/>
比部論文書真能埽盡文人習氣但道無終窮粗言之<lb/>
則韓退之歐陽永叔之文已可謂見道精言之則必如<lb/>
洛閩如洙泗方盡乎道之妙方盡乎文之妙知先生所<lb/>
以自期待者正未可限量而徒沾沾歎羨先生之文者<lb/>
猶未免藪澤之見也昔吕涇野先生謂空同李子一為<lb/>
歌行近體即如李杜一為古樂選府即如曹劉阮謝一<lb/>
為賦記序書即如屈宋賈馬向使李子一為定性訂頑<lb/>
<pb n="KR4f0040_WYG_005-37a"/>
即如程朱一為大學中庸即如曾思惜其力不加之乎<lb/>
此耳僕敢以是為先生望劉静修孫鍾元皆先生鄉人<lb/>
也以先生之好學深思何難嫓美前哲耶所欲請正者<lb/>
甚多簿書羈絆不獲朝夕左右曷勝耿耿便中附候統<lb/>
希台鑒不宣<lb/>
　<lb/>
　<lb/>
　<lb/>
<pb n="KR4f0040_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集卷五<lb/>
</p>
<p>
</p>
  </div>
<div>
<head>三魚堂文集卷六</head> <lb/>
    <p>
<pb n="KR4f0040_WYG_006-1a"/>
欽定四庫全書<lb/>
　三魚堂文集卷六<lb/>
　　　　　　　　　　贈内閣學士陸隴其撰<lb/>
　尺牘<lb/>
　　答同年許子位<lb/>
憶自西湖别後久濶台顔時深飢渴不意奉命承乏貴<lb/>
邑擬於涖任後躬叩龍門快聆大教忽䝉台翰宣頒深<lb/>
感殷勤至意但隴其生平勵志以亷潔自期而力薄才<lb/>
<pb n="KR4f0040_WYG_006-1b"/>
劣又值國步多艱之日便民利國勢或相左擬學第五<lb/>
倫之躬斬馬草鄧伯道之自運家糧敢期保障庶免繭<lb/>
絲生平簞瓢自樂行且冰蘗知甘然何以除稂莠而植<lb/>
嘉禾何以親鸞鳳而逺梟獍何以遺利澤於百年何以<lb/>
解倒懸於今日撫字何方催科何法大而移風易俗小<lb/>
之剔蠧損煩先生理學經濟夙著東南蒼生望澤甚殷<lb/>
況貴邑利弊所熟悉者乎惟期一一賜教開我愚䝉敢<lb/>
不虚已以聽使嘉邑受某一分之益即大君子一分之<lb/>
<pb n="KR4f0040_WYG_006-2a"/>
賜也臨楮不勝仰企之至<lb/>
　　復房師趙耐孺先生<lb/>
前到呉閶囱囱違侍至今悵然世兄來捧讀手教得悉<lb/>
近履殊慰遙思但隴其勞生虚擲方顧影以自慚何煩<lb/>
尊者念及致䝉世兄枉臨隆情疊錫益增汗下猥涖任<lb/>
以來才庸事劇手亂絲棼交盤諸務毫無頭緒新舊積<lb/>
逋盈億累萬憲檄羽飛餉急莫應不知奏銷作何景狀<lb/>
兼之素性迂拙凜凜春冰不敢自玷生平以負康成門<lb/>
<pb n="KR4f0040_WYG_006-2b"/>
下之知故冷署蕭蕭祗覺坐愁城而避債無臺感遇如<lb/>
老師尚無以為情惟深惶仄而已世兄淵才雅度令人<lb/>
心儀但猪肝一片地主之誼歉然耳嘉貺愧不敢當即<lb/>
藉附璧外具不腆略申鄙私幸為哂納感愧縷縷難罄<lb/>
筆端統惟原照不宣<lb/>
　　與李子赤茂<lb/>
數年契濶得一聚首又冗劇之際不能細罄衷曲耿耿<lb/>
何如此時此地為有司者其日在荆棘閒何如物外軒<lb/>
<pb n="KR4f0040_WYG_006-3a"/>
中擁萬巻書焚香吟詩具人間樂境耶願足下寳此閒<lb/>
暇專志正學勿以有用光隂浪擲旁門此則故人所私<lb/>
禱耳前聞留心文獻通考此儒者有用之學以大才肆<lb/>
力於此欣羨欣羨但程朱文集語録及明儒薛敬軒胡<lb/>
敬齋諸録尤為體用兼備之書不可不讀高明豈有意<lb/>
乎淵伯常㑹否所作貽安録一書大有闗係弟已為作<lb/>
序但文樸陋不足以表揚似不可少物外軒一序幸速<lb/>
成之<lb/>
<pb n="KR4f0040_WYG_006-3b"/>
　　答表叔李慧生<lb/>
違範日久每厪馳依知杖履近多康吉欣慰何似謭材<lb/>
而試巖疆錢榖之積逋者新舊累億憲檄催餉奚啻如<lb/>
火曉夜徵輸苦莫以應嗟我勞人惄焉如擣不知將來<lb/>
作何奏銷至若守兔凜冰又姪素性荒署依然壁立更<lb/>
難為親知道者斗大疁城竟等茫茫苦海矣奈何至戚<lb/>
如表叔尚無一芹將獻惶愧難言當從容申敬高年玉<lb/>
趾幸慎跋渉<lb/>
<pb n="KR4f0040_WYG_006-4a"/>
　　答曹微之進士<lb/>
久違教言每深雲樹遙知道履綏佳神全養到將來駿<lb/>
馬春風定應首唱矣慰羨慰羨弟以迂疎之質任此繁<lb/>
劇蚊負鳩營惟恐隕越以貽枌社憂奈事事棘手不知<lb/>
所措催餉之檄如雨積逋之案如山晝夜艱辛癯欲骨<lb/>
立至於冷署蕭條之況依然故我更難為知己道也今<lb/>
而後知宦遊之味不惟似蠟抑且若蘗矣辱承雅愛翰<lb/>
傳汪年翁雲誼中心藏之何日忘之苐恐鹿鹿魚魚不<lb/>
<pb n="KR4f0040_WYG_006-4b"/>
足以當鼎植耳手口卒瘏容徐徐親麈乞為叱謝高情<lb/>
縷縷感愧率復不盡統冀鑒照曷勝依切<lb/>
　　與雲間陸郡博<lb/>
恭惟先生學有淵源教育之澤久著三吳兹者秉鐸雲<lb/>
間事事步武前人譽髦之士蒸蒸向化此地久汨沒於<lb/>
辭章近復馳逐於聲利以先生方正篤實之學為之砥<lb/>
柱轉移之機當不逺矣弟嘗竊思學校為天下根本當<lb/>
今欲整頓缺壞必自此始而上下皆不甚留意近來益<lb/>
<pb n="KR4f0040_WYG_006-5a"/>
復龎雜居此職者亦往往多自菲薄不肯以古人自期<lb/>
待然胡安定曹月川所以赫赫今古者正以其能為於<lb/>
舉世不為之時也使舉世皆已為之則亦無貴乎安定<lb/>
月川矣然則今之龎雜而苟且者不可謂非豪傑振興<lb/>
之時也先生豈非其人哉弟夙仰高風秋間在玉峰晤<lb/>
靈昭令姪益悉道範又獲讀四書定解如親承指示高<lb/>
山之仰何啻飢渇而台駕枉臨不及倒屣每用耿耿兹<lb/>
因舍姪壻屠生王機獲在門牆敢附數行申候并謝教<lb/>
<pb n="KR4f0040_WYG_006-5b"/>
益屠生為亡弟㓜壻向曾執經於弟年少有志先生進<lb/>
而教之俾知聖賢之學得有所成就幸甚臨楮曷勝悚<lb/>
惶之至<lb/>
　　答川沙王守備<lb/>
日者得聆麈言喜慰無似霏霏玉屑至今猶令味思也<lb/>
兹承教并將禁條頒示具見親臺留意巡防未雨綢繆<lb/>
之思不獨裨益疆圉即弟輩亦叨庇多矣至論及私販<lb/>
之徒出沒踪跡燎若列眉愚民為蠅利所驅而不知累<lb/>
<pb n="KR4f0040_WYG_006-6a"/>
及身家誠屬可恨今欲窮其源而塞之似亦至論但慮<lb/>
賣鹽之家而根究出洋之犯轉展推求恐捕緝之輩又<lb/>
於從中播弄或至擾害反與不計轉展攀指之律有礙<lb/>
莫若辨鹽色嚴禁坐賣之家有犯必究則頓者無人而<lb/>
販者自絶更於編甲之内互察嚴查飭以隠諱連坐之<lb/>
法如是則利無所營而趨者少害有所叢而避者多自<lb/>
然姦志潛消矣老親臺與弟見合符即當示曉愚民專<lb/>
役協查也疆索遼濶鞭長不及者惟親臺加意焉率復<lb/>
<pb n="KR4f0040_WYG_006-6b"/>
不既統惟犀照<lb/>
　　上座師張素存先生<lb/>
自山左道上得侍函丈囱囱言别不及細聆教言至今<lb/>
耿耿遙想老夫子從容侍從臯䕫事業行當照耀宇宙<lb/>
豈惟門牆之内實寵嘉之隴其荷䝉垂愛夙夜惕厲思<lb/>
欲稍自樹立以圖報稱不意才疎政拙不能免於部議<lb/>
遂遭罷黜固分所宜但私心竊懼者世俗不諒謬以隴<lb/>
其為過於寛厚有誤催科此言流傳功名之士遂將以<lb/>
<pb n="KR4f0040_WYG_006-7a"/>
寛厚為殷鑒其害非細其實隴其於催科較之他邑不<lb/>
大相逺核其民欠尚少於他邑特勸諭多而敲扑少其<lb/>
迹類於縱弛耳隴其方自愧不能盡用德教而論者乃<lb/>
以為寛厚之誤豈不誣乎既退歸田園悠悠之口應置<lb/>
勿論然此乃人心氣運所闗故敢於知已之前一陳之<lb/>
使大君子鑒焉知其罷黜之故由於學不至德不足而<lb/>
寛厚無罪焉則庶幾耳至若一身之得失榮辱雖不能<lb/>
如古人之塵視軒冕然聖賢義命之學則固嘗聞之矣<lb/>
<pb n="KR4f0040_WYG_006-7b"/>
豈敢以此咎人也兩載鹿鹿未獲一候起居疎慢之罪<lb/>
不可言狀兹因便羽聊展寸忱不莊不備統希鑒原臨<lb/>
禀曷勝悚切之至<lb/>
　　答崑山丘近夫<lb/>
夏間接手札未獲裁報時懐耿耿年翁學問文章夙昔<lb/>
欽仰過承謙抑殊不敢當不棄駑鈍得常親道範斯厚<lb/>
幸矣今之志於道者鮮如年翁之卓然以正學自任此<lb/>
直斯世之祥麟威鳳豈特曼絶三邑已耶惟望益加砥<lb/>
<pb n="KR4f0040_WYG_006-8a"/>
礪如陟泰岱進而彌高如遡星宿探而愈深直造其巔<lb/>
直窮其源使古學之不絶如縷復昭昭於天壤則世道<lb/>
之福也疁城學者雖衆然與之言舉業則欣欣樂聞與<lb/>
之言為已之學多捍格而不入惟諸莊甫超然功利之<lb/>
外可謂篤行之士所著文字亦彬彬可觀近常相往來<lb/>
猶記高明之極口贊歎洵不虚耳瞻望咫尺未獲把臂<lb/>
罄所欲言悵悵何如因便申候臨楮曷勝神馳<lb/>
　　復房師陳省齋先生<lb/>
<pb n="KR4f0040_WYG_006-8b"/>
客歲從闗使者得老師札即作一稟附呈想已入台覽<lb/>
兩載鹿鹿未獲專使一候起居罪何可言隴其本屬菲<lb/>
材荷䝉提拔驟得一官硜硜自守惟恐有負知己不意<lb/>
以此見諒於君子亦以此獲戾於世俗命也復何言哉<lb/>
錢糧雖無大挂礙然亦小有未完冬底可竣局寒家本<lb/>
無貲蓄今亦適還故我幸而老親亦安貧不以蕭然為<lb/>
苦明歲尋得一訓䝉地為餬口計當世之事不敢復問<lb/>
矣自念生平學力疎淺此後或得以閒暇之身究心古<lb/>
<pb n="KR4f0040_WYG_006-9a"/>
人之學倘或稍有進益不終於昩昩即為原幸敢尚有<lb/>
他望哉前歲為老師尋一十七史因恐浮沈蹉跎未寄<lb/>
舍親北來即當送呈臨稟曷勝悚切之至<lb/>
　　與李枚吉壻<lb/>
在呉門遇來使知吾壻欲援近例愚竊以為不可朝廷<lb/>
設科取士三年一舉此正典也方正之士莫不由之而<lb/>
進今科之設不過為急於功名者使之稍助軍需亦得<lb/>
一體進取原非所以待豪傑也吾壻英年有志前程逺<lb/>
<pb n="KR4f0040_WYG_006-9b"/>
大苟發憤力學將來鳳翥鵬翔何可限量奈何不以豪<lb/>
傑自待而甘心出於此耶且就吾壻今日所處又有大<lb/>
不可者禮為人後者為其本生父母降期然服雖降而<lb/>
一切食稻衣錦之事必有不安於心者葢可降者服不<lb/>
可降者心也故考試之事但當與歲考不當與科舉秉<lb/>
禮之士莫不皆然今吾壻期年雖滿而心喪未畢儼然<lb/>
與應舉之士角逐於文塲可乎不可乎況功名遲速有<lb/>
命難易亦無一定苟命應得雖在千萬人中自當脫穎<lb/>
<pb n="KR4f0040_WYG_006-10a"/>
而出如其不然即兩人相較亦有得失況十五人而中<lb/>
一人安在其必得耶即功名未必得而徒冒不韙竊為<lb/>
高明不取也相愛之深不覺盡言惟吾壻熟籌之幸勿<lb/>
以吾言為迂交盤尚未完局秋凉當歸草勒不悉<lb/>
　　示大兒定徵<lb/>
我雖在京深以汝讀書為念非欲汝讀書取富貴實欲<lb/>
汝讀書明白聖賢道理免為流俗之人讀書做人不是<lb/>
兩件事將所讀之書句句體貼到自己身上來便是做<lb/>
<pb n="KR4f0040_WYG_006-10b"/>
人的法如此方叫得能讀書人若不將來身上理㑹則<lb/>
讀書自讀書做人自做人只算做不曾讀書的人讀書<lb/>
必以精熟為貴我前見汝讀詩經禮記皆不能成誦聖<lb/>
賢經傳與濫時文不同豈可如此草草讀過此皆欲速<lb/>
而不精之故欲速是讀書第一大病工夫只在綿密不<lb/>
間斷不在速也能不間斷則一日所讀雖不多日積月<lb/>
累自然充足若刻刻欲速則刻刻做潦草工夫此終身<lb/>
不能成功之道也方做舉業雖不能不看時文然時文<lb/>
<pb n="KR4f0040_WYG_006-11a"/>
只當將數十篇看其規矩格式不必將十分全力盡用<lb/>
於此若讀經讀古文此是根本工夫根本有得則時文<lb/>
亦自然長進千言萬語總之讀書要將聖賢有用之書<lb/>
為本而勿但知有時文要循序漸進而勿欲速要體貼<lb/>
到自身上而勿徒視為取功名之具能念吾言雖隔三<lb/>
千里猶對面也慎毋忽之<lb/>
　　答嘉定李生玉如<lb/>
不孝生平積愆禍及先人逺辱光唁心肺方裂不能一<lb/>
<pb n="KR4f0040_WYG_006-11b"/>
叙契濶悚惕而已方期賢者積學奮飛為時羽儀不謂<lb/>
亦罹此大故何天之降罔一至於斯苫塊之中未得以<lb/>
生芻一拜几筵兼謝厚誼徒懐耿耿使者來知方為葬<lb/>
事經營而手札諄諄下詢惟恐稍有勿當則終身莫贖<lb/>
此一念已得禮之本擴而充之知必有大過人者但不<lb/>
孝平時學業鹵莽未能徧考古今之禮動多窒礙豈能<lb/>
為高明決疑辨惑耶承問不容自己姑據所見言之夀<lb/>
壙一事儀禮家禮皆無明文然古人往往為之似無預<lb/>
<pb n="KR4f0040_WYG_006-12a"/>
凶事之嫌左氏所謂預凶事非禮者葢指含禭賵賻之<lb/>
類言之至於棺槨之屬則不可以此論故檀弓有君即<lb/>
位而為椑之文王制云六十歲制七十時制未聞以為<lb/>
嫌也至若有庶母之葬而以兩邊俱葬夀壙居中為疑<lb/>
則庶母𦵏位於禮原不應與嫡母相並或另祔於旁或<lb/>
稍退一二尺如此則與夀壙亦似無嫌而亦不必停庶<lb/>
母之葬以有待也惟是世俗封夀壙純用吉禮則哀樂<lb/>
同時誠有如來札所云者不孝亦嘗疑此而未有所考<lb/>
<pb n="KR4f0040_WYG_006-12b"/>
據查儀禮筮宅主人皆往兆南北面免絰註云免絰者<lb/>
求吉不敢純凶疏云主人之服不純吉免絰亦不純凶<lb/>
也此是卜葬宅之禮以此推之則封夀壙亦當稍叅以<lb/>
吉但不可如世俗之純用吉禮或者暫釋衰絰以素服<lb/>
臨事可也然當更詢之博聞知禮者臆度之言不足據<lb/>
也冗中不敢久羈尊使囱囱草復知無當於禮意伏惟<lb/>
鑒諒不一<lb/>
　　答同年顧蒼巖表叔<lb/>
<pb n="KR4f0040_WYG_006-13a"/>
舊冬都門獲接尊札并領學蔀通辨正欲覓便致謝忽<lb/>
聞家變狼狽南歸一載以來㷀㷀苫塊不復知有人世<lb/>
應酬之事未獲以一字達左右乃復逺䝉光唁施及先<lb/>
人曷勝悲感又䝉垂愛欲延之家塾深荷惓惓之意但<lb/>
隴其明歲已受虞山主人之訂不容中更當另訪一友<lb/>
與表叔祖商定再圖報命也月川先生集謹已拜登此<lb/>
書求之十餘年不可得一朝獲之何啻百朋之貝耶但<lb/>
月川尚有四書詳說存疑録等書不在此集中不知彼<lb/>
<pb n="KR4f0040_WYG_006-13b"/>
中尚可尋覔否更望留神家鄉風景如舊但今歲米價<lb/>
驟騰人心皇皇葢民窮財盡譬如尫羸之人稍遇風寒<lb/>
百病交作明歲若再加長其勢便難支撑可為隠憂者<lb/>
此耳中州光景度必相同催科之事勢不能全緩須使<lb/>
百姓洞然見我惻怛之意然後急之而不怨所謂信而<lb/>
後勞斷斷不誣吕新吾講究荒政最為詳悉宜急求其<lb/>
書觀之擇與地方相宜者為小民盡力經畫一番此根<lb/>
本之計也囱囱草復并謝隆誼不盡欲言<lb/>
<pb n="KR4f0040_WYG_006-14a"/>
　　答某索序<lb/>
先生以箕潁高踪道揚風雅為後進表儀久矣乃辱俯<lb/>
念謬以珠玉問序於章句鄙儒其亦古人芻蕘是詢之<lb/>
意乎然黄鐘大吕豈淺學所能贊一詞所以聞命逡巡<lb/>
而不敢答也兹者更值家變㷀㷀苫塊不復知人世有<lb/>
斯文之事雖琳瑯在前不知其為何物而況能序之乎<lb/>
竊恐高明未鑒病其懶於奉命敢佈愚忱至若古之詩<lb/>
人必先有志其志卓然出於流俗之上可以對天地質<lb/>
<pb n="KR4f0040_WYG_006-14b"/>
聖賢然後發而為詩故其詩正大高明而非風雲月露<lb/>
之學所能彷彿其萬一知先生於此必有所得力伏惟<lb/>
不棄愚矇而教之則所厚望焉<lb/>
　　與閩臬趙公<lb/>
恭惟先生道原洙泗文遡韓歐霖雨之澤已徧乎中外<lb/>
斗山之仰益重乎朔南隴其自乙卯都門獲瞻道範願<lb/>
學之私常深寤寐山川間之不能時奉大教每切耿耿<lb/>
兹者台旌秉憲八閩正值朝政寛仁與民休息之時風<lb/>
<pb n="KR4f0040_WYG_006-15a"/>
動之美當不讓庭堅種德非特如漢于公昌大門閭已<lb/>
也況八閩為考亭朱子闡道之鄉以大君子式臨兹土<lb/>
刑措之餘知必將振揚風化興起儒烈俾紫陽遺澤重<lb/>
光海宇世道之幸為何如耶又紫陽門人如勉齋北溪<lb/>
西山九峰之徒皆係閩産遺書久湮搜緝而表章之其<lb/>
在斯乎企望企望舍弟承烈係先伯墨濤公嗣子來叩<lb/>
台墀肅此附候舍弟向來杜門株守未曾涉歴世故進<lb/>
謁之時深望教誨統希俯鑒臨楮曷勝悚惶之至<lb/>
<pb n="KR4f0040_WYG_006-15b"/>
　　復席治齋虞部<lb/>
不肖弟以樗櫟下材與時牴牾承高賢顧盻付以師友<lb/>
之任垂愛之殷有倍尋常方圖報稱不謂生平積愆弗<lb/>
為天佑至於大故狼狽南歸乃更辱憫憐逺勞賻唁心<lb/>
肺方裂未獲以寸簡致謝耿耿何如春初令親到舍傳<lb/>
述盛意感切寤寐但不肖方㷀㷀在疚秋冬又當經營<lb/>
先君窆事未能逺出有虚高誼惶悚而已令郎天資英<lb/>
妙必成大器鄙意目下但當多讀書勿汲汲於時文左<lb/>
<pb n="KR4f0040_WYG_006-16a"/>
傳之外易詩禮諸經皆不可不讀讀必精熟熟必講解<lb/>
聰明自然日生將來便不可限量養其根而俟其實古<lb/>
人為學皆然世俗子弟所以多壊只縁父兄性急一完<lb/>
經書便令作文空疎杜撰不識經史為何物雖僥倖功<lb/>
名亦止成俗學與前輩學問相去殊絶此不足效也芻<lb/>
蕘之見惟高明採擇肅此布復并謝隆施苫塊餘生言<lb/>
不能盡統希鑒原臨楮神馳<lb/>
　　又<lb/>
<pb n="KR4f0040_WYG_006-16b"/>
春杪曾有一札奉謝未知得達否嗣後復承令親到舍<lb/>
為明歲之訂弟自愧愚鈍無毫髮之長可以有裨高明<lb/>
而謬䝉垂愛惓惓無已感荷之私豈筆能述但弟明年<lb/>
尚在苫塊中長安道上非棘人所宜不能馳赴台命遙<lb/>
望龍光耿耿而已令郎今歲學業必更精進幼學工夫<lb/>
不患不長但如築室須堅其基址然後可起樓閣五經<lb/>
四書皆基址也時文則樓閣也須先將各經熟讀細講<lb/>
浸灌其中使之有得然後及於時文循序漸進而不欲<lb/>
<pb n="KR4f0040_WYG_006-17a"/>
速自然所就不可限量榮補未知當在何日仕途遲速<lb/>
皆有定命不必攖心肅此附候并謝高誼統希垂鑒臨<lb/>
楮曷勝神往<lb/>
　　答楊某<lb/>
不孝廢黜之餘更值家變伏處苫塊不知何自姓名入<lb/>
於高明之耳逺辱台翰過䝉奬譽皆非薄劣所敢當也<lb/>
豈高明欲攬當世之英賢而姑先從其所最不足數者<lb/>
而惓惓焉古人所謂請自隗始者乎不孝雖嘗有志於<lb/>
<pb n="KR4f0040_WYG_006-17b"/>
古人之學然才質駑鈍無所知識偶膺民社未有絲毫<lb/>
之益於時輙遭罷黜皆所自取不敢尤人來翰以古之<lb/>
撫字心勞者比之此以告者過耳巢來昆季盛稱賢者<lb/>
之志行知胸中所負必有超出尋常流俗者惜未得一<lb/>
對叔度消其鄙吝也猥承高誼敢布區區統希俯鑒<lb/>
　　與趙生魚裳旂公<lb/>
七夕邊適苦瘧疾故尊篇久留未歸兹同康齋集暨龜<lb/>
山通紀一併奉到細看康齋文字大抵返躬克己之意<lb/>
<pb n="KR4f0040_WYG_006-18a"/>
居多明初儒者一派真實工夫真不可及但康齋於格<lb/>
致上微覺未足故其議論尚少發明而行事亦時有未<lb/>
滿人意處方之薛胡不無高下焉近來昆仲所用何功<lb/>
雖舉業上不得不著力但必使字字從身心上體貼出<lb/>
來則舉業無非聖學矣日記一編甚好讀書如此留心<lb/>
方不是俗學但判斷前人尤易磨勘身心為難耳<lb/>
　　與周好生<lb/>
兩月之内再遭家變此實生平積愆天降大罰復何言<lb/>
<pb n="KR4f0040_WYG_006-18b"/>
哉惟有痛自刻責庶天其厭禍偶書二語置坐右云老<lb/>
大始知氣質駁尋思只是讀書粗以此當韋弦即以此<lb/>
代祈禳但恐粗處未能盡知駁處未能盡見惟兄有以<lb/>
教之兄處淡漠奉老親此乃人生不易得之境上天所<lb/>
以篤厚兄者甚至豈弟所可望耶研田逺不如近必不<lb/>
得已則亦無可如何者也陸學師札奉上此公素聞其<lb/>
方正前在玉峯承其枉顧因弟先解維不及一晤覲候<lb/>
見時可一致意弟歸期當在望後歲内當圗至武塘種<lb/>
<pb n="KR4f0040_WYG_006-19a"/>
種俱俟晤時悉之<lb/>
　　答某<lb/>
己未之春承駕逺臨時不佞正在苫塊之中心肺方裂<lb/>
不能一叙契濶至今耿耿服闋以後念學疎性拙與俗<lb/>
多暌未敢遽出兩年旅食虞山借村學究伎倆為餬口<lb/>
計門外之事一無所與來札巡鹽冒犯云云皆屬訛傳<lb/>
並無此事惟去秋遭西河喪明之慘情最不堪此乃生<lb/>
平積愆天降之罰無足言者讀來札知高明力學之志<lb/>
<pb n="KR4f0040_WYG_006-19b"/>
不少退屈為之喜躍世俗滔滔篤志如此真不易得但<lb/>
札中所謂近年少有所得自以為孟子後無人知者未<lb/>
知所得如何竊以為孟子後無人知但可語宋以前若<lb/>
宋以來則有周程張邵有考亭朱子不可謂無人知賢<lb/>
者此語得無未深考而言之太易乎不然則辭未達意<lb/>
也愚近年所見覺得孟子之後至朱子知之已極其明<lb/>
言之已極其詳後之學者更不必他求惟即其所言而<lb/>
熟察之身體之去其背叛者與其陽奉而隂叛者則天<lb/>
<pb n="KR4f0040_WYG_006-20a"/>
下之學無餘事矣未審高明近所得者從朱子而入乎<lb/>
抑不從朱子入乎此中得失相去懸殊得一面論之幸<lb/>
甚或詳書所見寄示使不佞得辨别焉亦所願也使回<lb/>
囱囱不盡欲言臨楮神馳<lb/>
　　與曾叔祖蒿菴翁<lb/>
一身逺出㓜子無知所恃者師保得人耳臨行囱囱言<lb/>
不能盡想太翁亦不待言而知其意也舟中細思一齊<lb/>
衆咻之義覺得咻字情狀萬千愈思愈覺可畏非必有<lb/>
<pb n="KR4f0040_WYG_006-20b"/>
意引誘然後為咻凡親友來者或語言麤鄙或舉止輕<lb/>
率一入初學耳目便是終身毒藥故有心之咻猶有限<lb/>
無心之咻最無窮此孟子所以必欲置之莊嶽然莊嶽<lb/>
勢不易得惟恃一齊人之辭嚴義正能使衆咻辟易望<lb/>
風而靡則瀟湘雲夢盡成莊嶽矣舟行吳江道中半日<lb/>
悶鬱思至此又不覺欣然慰也至於户外之事惟有一<lb/>
静仲書夬履貞厲之占切中其病神明如見晤時幸時<lb/>
提撕此意内無咻而外無夬千里逺懐便可坦然矣惟<lb/>
<pb n="KR4f0040_WYG_006-21a"/>
太翁留意<lb/>
　　又<lb/>
六月初二到京部例急選與大選不同文書必自勳司<lb/>
而轉功司自功司而達選司有二十餘日之擔閣非一<lb/>
日便可投供也選司題覆又有一月功夫總之補期在<lb/>
九月矣初意欲改教職部中無此例只得聽其自然但<lb/>
將來做法甚難諸君子之期望亦最難副十分小心猶<lb/>
或庶幾倘得一世俗所謂美缺家中人切不可以為喜<lb/>
<pb n="KR4f0040_WYG_006-21b"/>
望太翁居常時時提醒此意在京師自覺紛華盛麗不<lb/>
能動此心頗浩浩落落但時一念及稚子愚蠢未有知<lb/>
識輙不能不膠擾於中未知近來讀書何如姪孫意惟<lb/>
欲其精熟不欲其性急太翁可取程氏分年日程細體<lb/>
古人讀書之法使之循序漸進勿隨世俗之見方妙周<lb/>
禮禮記俱宜令其温習一季得一周庶能記得姪孫㓜<lb/>
時温書皆一月一周也左傳諸書迄今猶能成誦皆當<lb/>
時温習之功惟太翁留神館中凡有不便不妨直言不<lb/>
<pb n="KR4f0040_WYG_006-22a"/>
比在别家也惟有一事意中欲望太翁之裁節者向在<lb/>
家時屢欲言之躊躇中止到路上思之不言畢竟是客<lb/>
氣非所以待太翁也敢一陳之煙之為物從古所無明<lb/>
季始有之呉梅村以為妖見於綏宼紀畧中姪孫見今<lb/>
之大賢君子無喫此者葢皆知其非佳物也太翁留心<lb/>
正學而嗜好偶同於流俗何難一舉而絶之一則見克<lb/>
已之勇一則免火燭之虞一則後學無效尤之弊一舉<lb/>
而三善備焉不識太翁不以為妄言否便中草附不能<lb/>
<pb n="KR4f0040_WYG_006-22b"/>
盡悉臨楮依依<lb/>
　　又<lb/>
到京三月家信未通心甚懸懸八月十七始接得閏月<lb/>
中信喜不可言姪孫已經投供但部中新例急選不論<lb/>
項款惟以文書到部日為先後而近來教官縣丞兩項<lb/>
捐陞知縣者聞改歸單月姪孫名次在七十人外補期<lb/>
尚遙遙矣冬末春初或作南歸計亦未可定尚在徘徊<lb/>
也家中百事都放不下所恃以寛其内顧之憂者惟以<lb/>
<pb n="KR4f0040_WYG_006-23a"/>
學生子付太翁耳明歲不敢另具約奉教自應如舊姪<lb/>
孫教子之念與他人異功名且當聽之於天但必欲其<lb/>
為聖賢路上人望時時鼓舞其志氣使知有向上一途<lb/>
所讀書不必欲速但要極熟在京師見一二博學之士<lb/>
三禮四傳爛熟胸中滔滔滚滚真是可愛若讀得不熟<lb/>
安能如此此雖尚是記誦之學然必有此根脚然後可<lb/>
就上面講究聖賢學問未有不由博而約者左傳中事<lb/>
迹駁雜讀時須分别王伯邪正之辨註疏大全此兩書<lb/>
<pb n="KR4f0040_WYG_006-23b"/>
缺一不可初學雖不能盡看幸檢其易曉者提出指示<lb/>
之庶胸中知有涇渭冬天日短應囑其早起夜間則又<lb/>
不宜久坐欲其務學又不得不愛惜其精神也聞家鄉<lb/>
米價甚賤此最是喜信季飛叔姪近況何如晤時并希<lb/>
致人處境不佳只有和平一法怨尤之氣減得一分有<lb/>
一分受用也<lb/>
　　示三兒宸徵<lb/>
前有一字寄嘉善柯寓匏帶歸不知曾到否我在外甚<lb/>
<pb n="KR4f0040_WYG_006-24a"/>
安好家中不必懸念但汝讀書要用心又不可性急熟<lb/>
讀精思循序漸進此八箇字朱子教人讀書法也當謹<lb/>
守之又要思讀書要何用古人教人讀書是欲其將聖<lb/>
賢言語身體力行非欲其空讀也凡日閒一言一動須<lb/>
自省察曰此合於聖賢之言乎不合於聖賢之言乎茍<lb/>
有不合須痛自改易如此方是真讀書人至若左傳一<lb/>
書其中有好不好兩樣人在内讀時須要分别見一好<lb/>
人須起愛慕的念我必欲學他見一不好的人須起疾<lb/>
<pb n="KR4f0040_WYG_006-24b"/>
惡的念我斷不可學他如此方是真讀左傳的人這便<lb/>
是學聖賢工夫汝能如此吾心方喜歡勉之勉之<lb/>
　　與前令董子祁<lb/>
奉教兩月如飲醇醪不覺心醉東郊言别曷勝依依一<lb/>
路老㓜捧觴逺送聞寅翁馬上酣醉猶諄諄勸百姓完<lb/>
糧息訟嵩陽父老以為數十年來勝事中山誌中又添<lb/>
一段佳話矣弟以菲材幸承善政之後成法可師事逸<lb/>
功倍叨庇𢎞多但駑鈍性成雖喜附驥實愧續貂未知<lb/>
<pb n="KR4f0040_WYG_006-25a"/>
將來作何景狀也使旋奉覆囱囱不既<lb/>
　　答鄭唐邑<lb/>
忝叨同譜山川遙阻不獲常瞻光霽祗聆教言惟神馳<lb/>
左右時切依依而已某駘駑庸才向待罪南中已遭蹉<lb/>
跌不知退遯復承乏疲邑每事掣肘撫字催科皆無良<lb/>
䇿内懷慚愧遙想足下宏才偉抱必有超軼絶倫者曷<lb/>
勝仰止未獲專力修候乃䝉手翰下頒復承隆貺過情<lb/>
之賜何以當之細讀來扎知足下冰雪為操留心民隠<lb/>
<pb n="KR4f0040_WYG_006-25b"/>
只不敢剥民擾民一言已足為某輩南車至云所講求<lb/>
者已政之得失非官階之崇卑卓哉斯言益令某歎服<lb/>
不已則足下教我實多乃復下詢芻蕘某何能更進一<lb/>
籌耶老年伯尊稿及李道臺嘉什俱已領入苐衛水占<lb/>
星之句某何敢當足下庶幾無愧耳<lb/>
　　上井陘道李梅崖先生<lb/>
前者憲駕光臨山僻疲邑諸事草率不恭之罪無所逃<lb/>
避乃執事汪汪千頃之量不督過之又寵榮之頃某縣<lb/>
<pb n="KR4f0040_WYG_006-26a"/>
某令傳致衛水尋源詩區區下吏荷䝉注念何幸如之<lb/>
至恭誦詩詞慨然於萬古聖人飢溺同民之意此大儒<lb/>
有本之言非月露風雲家所能道其隻字豈惟下吏實<lb/>
受其賜衛水增光多矣當尋片石敬勒水濱以誌不朽<lb/>
前䝉面諭疏通此源及查趙王臺高若干卑職隨令村<lb/>
民將所指舊源處疏掘至丈餘纔有水然甚微土人謂<lb/>
此水隨旱澇為盈縮大抵然也又據土人言其旁更有<lb/>
一源擬於農隙時再督其疏濬使一番憲節按臨與禹<lb/>
<pb n="KR4f0040_WYG_006-26b"/>
之明德俱永也趙王臺在縣治西十五里故城村城周<lb/>
圍約十五六里已多圮壊然規模尚在臺在城中約高<lb/>
五六丈無磚石但巍然一土阜上有武靈王廟廟甚陋<lb/>
係近時里民所修然其所由來則逺廟前一望平山井<lb/>
陘獲鹿諸山皆歴歴在目滹沱河環繞其下誠佳境也<lb/>
宜其為武靈所流連哉臺下相傳舊有八角井今已無<lb/>
形迹可考臺東里許有養魚池周圍約四五里今已為<lb/>
田但四圍高而此獨下儼然池形也卑職更有陳者禹<lb/>
<pb n="KR4f0040_WYG_006-27a"/>
貢恒衛二水皆屬真郡境衛在靈夀諸書無異論恒水<lb/>
則行唐誌謂即派河曲陽誌謂即沙河府誌則恒水沙<lb/>
河派河又各自為一水未知其孰是宜討求畫一使有<lb/>
定論亦羽翼經傳之一端也因論衛水而并及之統希<lb/>
憲鑒<lb/>
　　與鄭唐邑<lb/>
上谷把臂囱囱言别不及從容就正為悵年兄學有淵<lb/>
源議論丰采迥異流俗膏澤及民將與唐水俱永敬羨<lb/>
<pb n="KR4f0040_WYG_006-27b"/>
敬羨承許貴治邑誌專役走領大茂山勢曲折并望指<lb/>
示此山諸書皆以為即恒山禹貢太行恒山自是二山<lb/>
前聞年兄之論却似恒山即太行之隨地異名者不知<lb/>
果是一是二恒嶽之辨乃畿南一大疑案得年兄考正<lb/>
愉快何如邑中有文獻可開茅塞者惟勿吝賜教是荷<lb/>
一芹之微聊申鄙忱并祈哂納<lb/>
　　答張西山先生<lb/>
恭惟先生學貫天人聲徹内外隴其自某年某處得瞻<lb/>
<pb n="KR4f0040_WYG_006-28a"/>
仰高山私心向往年來南北間隔無由執鞭兹幸承乏<lb/>
靈邑得與令郎朝夕共事涖任之始又䝉不鄙逺辱台<lb/>
翰重以尊刻曷勝忭慰儒宗理要一書補近思之缺去<lb/>
性理之煩真足為學者指南衍義補刪筆削精嚴有功<lb/>
文莊不淺讀青齊政畧諸書則皆得之涉歴體認又令<lb/>
人爽然自失矣受教𢎞多肅此奉謝統希垂鑒<lb/>
　　與各鄉紳勸戒賭<lb/>
謹啓某學疎才短生長南方未諳北土情形承乏兹邑<lb/>
<pb n="KR4f0040_WYG_006-28b"/>
入境以來見地瘠民貧禮教廢弛蹙焉内傷求所以撫<lb/>
字之方教化之術使家給人足風清俗美不知何道而<lb/>
可恭惟諸老先生年臺一方表率利弊必素知之茍有<lb/>
益於民生有裨於風俗切實可行者伏祈詳悉指示勿<lb/>
吝讜言隴其將奉以周旋或可稍逭尸素皆高明之賜<lb/>
也至不佞亦有芻蕘之言望諸君子之採擇者敢并陳<lb/>
之如賭博一事實民間大害然而有司不能禁也禁之<lb/>
其心必不服何也彼見鄉紳士大夫皆聚而為之而有<lb/>
<pb n="KR4f0040_WYG_006-29a"/>
司所禁者獨此蚩蚩之民宜其心不服也夫移風易俗<lb/>
必自貴者始諸老先生年臺中高明逺見者自能洞燭<lb/>
此理不待下吏之言或有向來習慣以為此游戲之事<lb/>
無傷大體不知愚民因而視效開盜賊之源成惡薄之<lb/>
俗皆此游戲為之且士大夫家一有此風子弟慕效因<lb/>
而蕩廢祖業敗壞家門者恒必有之是非特一方之害<lb/>
亦本家剥膚之災也詩書中滋味甚長何可為此伏冀<lb/>
俯採鄙言互相戒勉以為民法禮讓之風既敦於上則<lb/>
<pb n="KR4f0040_WYG_006-29b"/>
酖毒之害自去於下蚩蚩者將不待禁而自止矣統祈<lb/>
垂鑒不宣<lb/>
　　與席生漢翼漢廷<lb/>
科塲一時未能得手此不足病因此能奮發自勵焉知<lb/>
將來不冠多士但患學不足不患無際遇也目下用功<lb/>
不比塲前要多作文須以看書為急每日應將四書一<lb/>
二章潛心玩味不可一字放過先將白文自理㑹一番<lb/>
次看本註次看大全次看䝉引次看存疑次看淺說如<lb/>
<pb n="KR4f0040_WYG_006-30a"/>
此做工夫一部四書既明讀他書便勢如破竹時文不<lb/>
必多讀而自㑹做至於諸經皆學者所當用力今人只<lb/>
專守一經而於他經則視為沒要緊此學問所以日陋<lb/>
今賢昆仲當立一志必欲盡通諸經自本經而外未讀<lb/>
者宜漸讀已讀者當温習講究諸經盡通方成得一箇<lb/>
學者然此猶只是致知之事聖賢之學不貴能知而貴<lb/>
能行須將小學一書逐句在自已身上省察日閒動静<lb/>
能與此合否少有不合便須愧恥不可以俗人自待在<lb/>
<pb n="KR4f0040_WYG_006-30b"/>
長安中尤不宜輕易出門恐外邊習氣不好不知不覺<lb/>
被其引誘也胸中能浸灌於聖賢之道則引誘不動矣<lb/>
切望切望尊公先生不及另札祈一致意<lb/>
　　與鄰邑某<lb/>
足下中州名彥家學淵源夙著海内某初至靈邑自謂<lb/>
得近耿光可以從容就正不意台駕遄行不得稍致寸<lb/>
敬悵歉何似某以菲材待罪疲邑雖外簡僻而鵠面鳩<lb/>
形之衆無術焉可以起之難乎其為撫字我輩叨朝廷<lb/>
<pb n="KR4f0040_WYG_006-31a"/>
一命之榮無可報効惟愛養赤子為國家培植元氣是<lb/>
其職分而學疎才短每切悚惶未審足下何以教之肅<lb/>
此附候不盡欲言<lb/>
　　答某縣令<lb/>
伏䝉寵錫龍川巨編所以品題之者劑量曲當非素有<lb/>
所主於中者能爾乎弟嘗謂本朝理學大明而戰國縱<lb/>
横之學如三條四列隠見起伏錚錚於本朝者尚四人<lb/>
蘇老泉其巨擘乎其次為李太白其次為王雪山其後<lb/>
<pb n="KR4f0040_WYG_006-31b"/>
為陳龍川獨龍川登晦翁之門日就斂挫縱横之餘氣<lb/>
到此遂收此理學大明之功之驗也執事以為何如敢<lb/>
因求教<lb/>
　　與祁州某<lb/>
足下江漢鍾英荆衡毓瑞循良之績聲滿祁陽某仰止<lb/>
髙山之日久矣幸於上谷獲晤丰采如飲醇醪兹啟某<lb/>
先生為某地理學之宗某生長呉越無由私淑兹幸待<lb/>
罪中山密邇貴治足下能為悉致其遺書俾樗櫟之質<lb/>
<pb n="KR4f0040_WYG_006-32a"/>
得沐浴於大賢之訓如親炙其人而開其茅塞當不啻<lb/>
百朋之錫也統希垂鑒貴治誌書并祈賜教一芹之微<lb/>
稍申鄙私伏冀哂存臨楮悚切<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0040_WYG_006-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集卷六<lb/>
</p>
<p>
</p>
  </div>
<div>
<head>三魚堂文集巻七</head> <lb/>
    <p>
<pb n="KR4f0040_WYG_007-1a"/>
欽定四庫全書<lb/>
　三魚堂文集巻七<lb/>
　　　　　　　　　　贈内閣學士陸隴其撰<lb/>
　尺牘<lb/>
　　上座師魏栢鄉先生<lb/>
新春即擬趨侍函丈縁上臺以越境為嫌不能得請祗<lb/>
懷耿耿遥知閤下福履倍增發揮道藴日新月盛凡在<lb/>
門牆慶慰何如隴其昔在南方獲見知統録一書知閤<lb/>
<pb n="KR4f0040_WYG_007-1b"/>
下主持正學津梁百代之意至精至深每思盡讀師門<lb/>
講學之書以開其愚䝉待罪恒陽以來私心竊喜謂可<lb/>
朝夕於高山景行而荏苒經年尚未獲立雪台墀雖常<lb/>
兩奉教言銘几書紳不敢須㬰忘而微言大義未聞者<lb/>
實多伏惟夫子不鄙愚鈍凡開示學者之書盡得賜教<lb/>
俾朽木糞牆得與雕文刻鏤之盛何幸如之專使附候<lb/>
敬陳微芹表意不莊不備統希俯鑒臨禀曷勝悚惶之<lb/>
至<lb/>
<pb n="KR4f0040_WYG_007-2a"/>
　　上巡道吳公<lb/>
新春進謁憲墀仰荷從容教誨字字句句皆切學者身<lb/>
心民生利弊雖駑駘下吏無能仰測高深敢不銘几書<lb/>
紳奉以周旋期不負知己今春地方雨澤稍多比之舊<lb/>
嵗民情畧定然積荒之後觸目皆鵠面鳩形艱苦萬狀<lb/>
久在執事睿鑒中無庸贅陳諸事祈垂仁格外是荷聞<lb/>
尊刻苑洛志樂已經告竣隴其於聲音之理未能窺見萬<lb/>
一然仰苑洛椒山兩先生之遺風不啻高山景行數年<lb/>
<pb n="KR4f0040_WYG_007-2b"/>
前曾在江南一見其書未得細讀兹幸大君子之表章<lb/>
倘得俯賜一册得於簿書之暇一聞黄鐘大吕遺響消<lb/>
其鄙吝而引其天真沐浴於執事甄陶之内無窮矣辱<lb/>
叨知愛輒敢冐昧上請伏祈台鑒<lb/>
　　答張玉甲先生<lb/>
先生當代名賢不遺對菲山僻下吏荷䝉垂盻俯賜教<lb/>
言感佩何如每讀青齊政畧剔弊釐奸澄源端本無一<lb/>
不中俗吏之膏盲愚駑之姿獲此鞭策受益𢎞多但瞻<lb/>
<pb n="KR4f0040_WYG_007-3a"/>
之在前忽然在後抱愧良深耳至大集中扶持正學諸<lb/>
篇直指金溪姚江為禪此尤世俗所依回而不决得大<lb/>
君子之論定可以為學者指南矣令郎英年好學以謝<lb/>
室芝蘭衍孔庭詩禮將來名業正未可量但靈壽一邑<lb/>
荒凉殊甚學宫尤極蕭條近奉部文有修學紀録之例<lb/>
雖不必因此起見而整頓黌序亦羽翼聖門中一事也<lb/>
不識先生能為令郎一助乎便中凟布綂祈台鑒不宣<lb/>
　　又<lb/>
<pb n="KR4f0040_WYG_007-3b"/>
日仰高山地分齊趙不得時覲耿光曷勝依依惟反覆<lb/>
理要政畧諸書如面承指示啓愚翼懦不啻在羮牆間<lb/>
也敝治蕭條學政久弛自蒙先生捐俸修葺稍稍有起<lb/>
色諸生感佩徳意亦皆知鼓舞隴其獲同令郎講書論<lb/>
文於其間皆先生作興之賜也又蒙頒文廟考畧板至<lb/>
學士子皆知聖學淵源一洗其固陋之習大君子之徳<lb/>
教惠及窮鄉曲學真不淺矣便中附謝不莊不悉<lb/>
　　答義山叔<lb/>
<pb n="KR4f0040_WYG_007-4a"/>
契濶不覺八載吾叔從容翰墨之塲養成舟楫鹽梅之<lb/>
器視鹿鹿簿書者真霄壤也接手教知近來閉關靜坐<lb/>
灑然自得益見深造境界乃猶以淪於枯寂為懼何耶<lb/>
竊意吾叔所謂靜坐必非作瞿曇慧能伎倆不過是謝<lb/>
絶一切專意讀書養氣充此氣象塞天地配道義作用<lb/>
皆從此出何枯寂之有或自熙熙攘攘一流視之以為<lb/>
枯寂則非君子之所謂枯寂也姪自慙學問粗淺年來<lb/>
每思隨暇讀書然如荒村老農從胼胝之餘坐隴畔唱<lb/>
<pb n="KR4f0040_WYG_007-4b"/>
耕田歌思與太常樂工較高下難矣至於承乏畿南土<lb/>
瘠民貧之壤無可展布只得假蓋公治道貴清淨之言<lb/>
稍與休息自分作滹沱河濱一庸吏可矣何知其他耶<lb/>
適修縣志有序例數條奉正亦足見此間荒凉棘手之<lb/>
槩家鄉志書曾付梓否得吾叔主持必有可觀嘉靖間<lb/>
吾族有石居公篤信陽明之學學雖近僻然實篤行君<lb/>
子行囊中偶帶所傳文集今并附閲不知曾入志否倘<lb/>
未及表章不可不增入使旋草復并謝厚貺匆匆未有<lb/>
<pb n="KR4f0040_WYG_007-5a"/>
一芹將敬統希垂鑒不盡<lb/>
　　答鄰邑某<lb/>
承詢及車木一項此真目前最難處之事我輩本心原<lb/>
不忍𣲖民重以憲票森嚴尤不敢不仰體只得且捐俸<lb/>
採辦未知其能就緒否也各邑情形不同執事酌量可<lb/>
另設法固妙倘不能不問之民寧可借庫先為料理俟<lb/>
工完總算則所費尚有限若目下即責成里長則所費<lb/>
即數倍恐不勝其騷擾大抵向來積弊上下皆以里長<lb/>
<pb n="KR4f0040_WYG_007-5b"/>
為可啖之物一使里長出頭步步皆荆棘矣不識高明<lb/>
以為何如事本掣肘總無長策管見如此惟執事尊裁<lb/>
之<lb/>
　　與鄰邑某<lb/>
足下愷悌性成英姿天授澗瀍伊洛古今才藪明道伊<lb/>
川康節温公之遺風在焉意必有端人正士生於其間<lb/>
以為當代羽儀足下豈非其人哉製錦之才烹鮮之政<lb/>
知未足以盡高明之藴也某生浙西未聞大道嘗引領<lb/>
<pb n="KR4f0040_WYG_007-6a"/>
中原思得如古人者以為儀型而未遇也兹幸附鵬翼<lb/>
獲隨驥尾不得見程邵諸君子得見其鄉人之能歩武<lb/>
前賢者如見數君子矣開其茅塞引其固陋其在斯乎<lb/>
雀躍何如仰冀照臨曷勝翹企<lb/>
　　與周井陘<lb/>
前月終驚聞足下遭本生之戚未得一展微忱罪歉殊<lb/>
甚知士民攀轅彌切未容以一已私情抛却綿蔓河頭<lb/>
數萬赤子也捧閲新志稿本韓淮陰背水遺踪程嬰子<lb/>
<pb n="KR4f0040_WYG_007-6b"/>
孤臺故跡了然在目且足下數載以來饑溺心腸亦具<lb/>
見其中惠教非淺不識何時可付剞劂新道臺未知何<lb/>
人將來郡中聚㑹想必不逺匆匆附候不盡欲言<lb/>
　　答崔平山<lb/>
别來忽又經月近事多棘手傳聞之言駭人耳目總非<lb/>
疲邑所能辧弟之愚蠢無他見識惟以仕途利鈍聽之<lb/>
造物而已道之將行也歟命也道之將廢也歟命也孔<lb/>
聖之言豈欺我哉惟盡吾所當為此外非所知也不識<lb/>
<pb n="KR4f0040_WYG_007-7a"/>
髙明以為何如來札中各行其志一語與鄙見最相契<lb/>
匆匆草復不盡欲言<lb/>
　　答宗冀州<lb/>
郡中獲接耿光如坐春風羨慕之私寤寐以之執事處<lb/>
兹繁劇游刃有餘真同人之師表某之愚蠢承乏疲邑<lb/>
鳩鵠情形猶然如故毫無益於地方過蒙嘉奬惶愧何<lb/>
似承賜州誌得觀漳滏之勝槩郤大夫董江都之遺風<lb/>
受教多矣肅此謝覆<lb/>
<pb n="KR4f0040_WYG_007-7b"/>
　　答席生漢翼漢廷<lb/>
讀近作甚快雖間有出入然大體都在範圍中熟之而<lb/>
已無他法也所望者要將聖賢道理身體力行不要似<lb/>
世俗只作空言耳小學不止是教童子之書人生自少<lb/>
至老不可須㬰離故許魯齋終身敬之如神明近思録<lb/>
乃朱子聚周程張四先生之要語為學者指南一部性<lb/>
理精華皆在於此時時玩味此二書人品學問自然不<lb/>
同外六諭集解係此間新刋雖為愚民而設然暇時一<lb/>
<pb n="KR4f0040_WYG_007-8a"/>
覽亦甚有益相去遼逺時切依依但賢昆仲能以聖賢<lb/>
自期待便如終日覿面也<lb/>
　　又<lb/>
前月寄來閩中詹先生太極河洛洪範諸解細讀深服<lb/>
其察理之精今日能留心此種學問便非尋常人且一<lb/>
以朱子為宗尤見趨向之正至於處處鞭策學者不空<lb/>
談理數尤後學所當服膺也不佞方鹿鹿簿書未敢率<lb/>
爾作序其中有一二欲商量者謹録於左便中可一請<lb/>
<pb n="KR4f0040_WYG_007-8b"/>
正<lb/>
　　與李枚吉壻<lb/>
舊嵗懸望壻輩有高發北來者可以一慰契濶不意竟<lb/>
寂寂也文教日興青年不可不奮志努力讀書讀書又<lb/>
當知有向上一途不可專事俗學家務雖不能盡擺脱<lb/>
然要見得此中都是道理觸處皆是此理流行則不患<lb/>
俗務累人矣愚在此掣肘事儘多幸於此看得一二破<lb/>
心不為所動者只欲隨時隨處盡其職分之所當為耳<lb/>
<pb n="KR4f0040_WYG_007-9a"/>
然正難言之大計後儻得兔罷黜亦當尋一脱身計不<lb/>
能久向勞擾中作生活矣諸外孫讀書何如經宜多讀<lb/>
寧迂其途勿趨㨗徑更宜教看小學以正其根脚不必<lb/>
急急學時文也今嵗江南錢糧捐免有田者應推廣<lb/>
皇仁稍寛佃戸之一二庶為不失本心不識吾壻以為<lb/>
何如署中俱各平安勿煩掛念惟蕭然景象日甚一日<lb/>
無可奉寄殊為歉然人歸匆匆不多及<lb/>
　　與魯瞻弟<lb/>
<pb n="KR4f0040_WYG_007-9b"/>
到靈壽者雖皆知其清苦然不圖清苦之至於斯也大<lb/>
抵署中之人莫不有歸志獨見吾弟札中此是好消息<lb/>
一語為之三歎居官凜四知此不是難事能使一家之<lb/>
人皆知此是好消息此境界最難得然只是自己學問<lb/>
未至不能感動人非關他也吾弟境界雖苦然亦無别<lb/>
法只是耐去但館於市鎮中要不戾於俗又不溺於俗<lb/>
方好不戾猶易不溺甚難須常以古人為鏡方能自照<lb/>
見小學一書不可不常看也茹素甚不必非儒非釋於<lb/>
<pb n="KR4f0040_WYG_007-10a"/>
義無取耳人回匆匆武修覲文俱不及作字均此不盡<lb/>
　　答傅君維橒修志議<lb/>
恭讀志議皆據理近情具見留心史學如人物選舉之<lb/>
嫌於太畧賦役之嫌於太繁前藁誠有此病既承指示<lb/>
敬改削呈政然其中亦有不能盡如台教者考賦役一<lb/>
類若㫁自　本朝甚覺簡便然孔子生於周世乃欲考<lb/>
夏殷之禮者蓋夏殷之禮存則周家損益之善與損益<lb/>
之未盡善者皆可得而見故杞宋無徵則惜之有明之<lb/>
<pb n="KR4f0040_WYG_007-10b"/>
法亦本朝夏殷之禮也幸而足徴者可不存乎雖時異<lb/>
勢變有法美而不可行者然存餼羊即所以存告朔難<lb/>
與官師選舉同一例也不識高明以為然否至於慈聖<lb/>
樂曹韓諸公行事之當詳也報燕惠王書僖祖廟議請<lb/>
虛東向之位疏當載也高明以史遷班固之例律之是<lb/>
固然矣然又有説焉昔春秋之人物莫大於孔子文章<lb/>
亦莫過於孔子左丘明作傳序孔子之事不如叔向子<lb/>
産之詳載孔子之文不如叔向子産之多一切相魯適<lb/>
<pb n="KR4f0040_WYG_007-11a"/>
楚刪書正樂事之彰彰於萬世者曾不一見焉一切孝<lb/>
經論語文言繫辭文之昭昭於萬世者曾不一及焉是<lb/>
非詳於叔向子産而畧於孔子也誠以孔子萬世聖人<lb/>
不必沾沾稱述於一書所以尊孔子也今樂曹諸公之<lb/>
在靈壽非一邑之士而天下之士其人其文已見正史<lb/>
膾炙於天下人之口不待邑志而始著畧舉其槩而不<lb/>
詳亦所以尊之也且太史公作管晏列傳亦云管氏牧<lb/>
民山高乘馬輕重九府及晏子春秋其書世多有之是<lb/>
<pb n="KR4f0040_WYG_007-11b"/>
以勿論論其軼事則有詳有畧固太史公之例也似無<lb/>
可疑鄙見如此敢復質之左右儻其中更有當商者伏<lb/>
惟勿吝賜教是荷<lb/>
　　答仇滄柱太史<lb/>
自聞高㨗喜溢寤寐非喜先生之得木天喜木天之得<lb/>
先生也去秋獲承手教兼讀銀河篇有韻之言直可羽<lb/>
翼經傳率天下詞客為窮理之功者其自先生始也乎<lb/>
即欲作一札奉候因適當計典之時不敢輒通書都門<lb/>
<pb n="KR4f0040_WYG_007-12a"/>
恐涉世局情態故雖知己如先生不敢聞問惟耿耿於<lb/>
中而已乃先生代為不平之鳴至昌言於朝此在髙明<lb/>
激濁揚清之意欲先從隗始耳然非隴其之所敢當也<lb/>
隴其自待罪畿南雖硜硜一念可矢天日而鳩鵠滿野<lb/>
猶然如故才平二字乃是定評豈敢不自反而怨人耶<lb/>
所可喜者今春局面忽轉三輔氣象聿新不才庸吏得<lb/>
於光天化日之下效其馳驅雖復鞅掌簿書亦甚快也<lb/>
便中附復并候起居<lb/>
<pb n="KR4f0040_WYG_007-12b"/>
　　與同年柴炯如<lb/>
去嵗令郎至敝治得悉近祉有一小札奉候想已入台<lb/>
覽遼左風景雖異家鄉然賢者處之自能險易如一想<lb/>
讀書樂道之懷不減在西子湖頭也東坡海外伊川涪<lb/>
州學問更復精進身外之境豈能阻汪汪千頃之度耶<lb/>
願足下勉之矣便中附候興居拙刻一種并呈記室臨<lb/>
楮翹企<lb/>
　　答沈友聖<lb/>
<pb n="KR4f0040_WYG_007-13a"/>
僻處山署忽接手教一消鄙吝之私何幸如之平生未<lb/>
嘗學問又不能跳脱世網日對鳩形鵠面之衆愧無活<lb/>
人手段有虚先生救民行道之望惟一念硜硜不敢自<lb/>
負初心或不為君子所鄙耳江左風雅一脉先生鼓倡<lb/>
其間古道賴以不墜南巡諸詩畧見一班矣伏惟珍重<lb/>
便中草復不盡<lb/>
　　答安平令陳子萬<lb/>
時屇始和遥知新祉駢集欣慰欣慰前承借剥復録數<lb/>
<pb n="KR4f0040_WYG_007-13b"/>
十年前邪正之辨得了然在目荷教非淺抄録垂竣當<lb/>
另專人奉歸記室文廟考畧二本呈上此書所以正㑹<lb/>
典之失去嵗江南李學臺題請改正蓋本於此但部議<lb/>
未允今當兩存以待論定某有一跋語附後不識高明<lb/>
以為何如外雜刻三種并塵台覽率復不既<lb/>
　　答藁城令姜<lb/>
上谷握手匆匆言别為悵承賜熊峰文集何啻百朋之<lb/>
錫山城樸陋之區得讀先正鴻篇一消鄙吝惠教無疆<lb/>
<pb n="KR4f0040_WYG_007-14a"/>
矣安敬仲先生元朝大儒著作竟付荒烟蔓草良可歎<lb/>
息儻猶可訪求一為表章其為武城生色更不淺也望<lb/>
切望切草泐奉覆兼謝鴻誼<lb/>
　　答阜平令潘<lb/>
久失候問時切耿耿承詢審丁事前到保郡曾於撫軍<lb/>
及守憲前痛陳一番未蒙見許然亦不甚以為怪尚在<lb/>
兩岐間在吾輩原非有意缺額不過將地方真實情形陳<lb/>
之上臺自信無愧守定初念可也雖駁詰固所不免然<lb/>
<pb n="KR4f0040_WYG_007-14b"/>
亦怕不得況查從前州縣亦有缺額之時不是吾兩邑<lb/>
今日獨創至貴治之蕭條久在各憲洞鑒中只須立定<lb/>
脚跟諒必無妨芻見如此不識高明以為何如敝治向<lb/>
係通詳近復將原册送府未見批轉即使再駁弟亦惟<lb/>
有補牘復上也草復不既<lb/>
　　答陳世兄<lb/>
契濶之久數載以來鹿鹿塵冗山川間隔未得一候老<lb/>
師暨足下起居惟耿耿於中而已足下以英姿妙才從<lb/>
<pb n="KR4f0040_WYG_007-15a"/>
容清華之地益廣家學欣慰欣慰前月獲承瑶翰正擬<lb/>
覔便鴻附候頃許使來復蒙手教惓惓深荷注念但某<lb/>
於仕途中惟謹守安命二字奉先人之遺訓不敢失墜<lb/>
故所遇上臺無論知己與不知己皆未嘗稍有干凟舊<lb/>
冬掣肘已决計藏拙不意新撫涖事畿輔氣象改觀故<lb/>
暫且盤桓至行取一局原非所敢望足下暨許先生垂<lb/>
愛至意謹銘之心腑然斷不敢作此想聽之造物可也<lb/>
許先生素蒙不棄真可謂取之牝牡驪黄之外但吾輩<lb/>
<pb n="KR4f0040_WYG_007-15b"/>
所共砥礪當在學問之消長至一官之升沉何足以煩<lb/>
知己耶匆匆未及作札晤時幸一道意臨楮悚切<lb/>
　　答曹彞士太史<lb/>
戊午冰雪中旅店把臂不覺九載喜丹山之鳳遂羽儀<lb/>
天下而樗櫟散材猶然留滯山城世遇不足言而學問<lb/>
無能長進良可愧也每思祗候興居因外吏不敢輒通<lb/>
書都門故雖在至戚殊覺落落然景行之思固時耿耿<lb/>
胸中捧讀瑶章恍然如置身龜山整庵之側困知一編<lb/>
<pb n="KR4f0040_WYG_007-16a"/>
得此生色十倍知衞道精進之心卓然砥柱中流不徒<lb/>
作木天詞賦客敬服敬服年來向往斯道者雖有人而<lb/>
含糊兩可者實多舎先生其誰望哉伏惟為道珍重使<lb/>
旋草復種種疎畧統希俯照不宣<lb/>
　　答王新河<lb/>
郡中握手仰荷教益鄙吝一消何快如之吕叔簡呻吟<lb/>
語某所去取與尊意不甚相逺然總不如貴友所云先<lb/>
儒書不用選宜全刻所見甚高蓋吾輩在簿書匆忙中<lb/>
<pb n="KR4f0040_WYG_007-16b"/>
一時筆削恐未必遂可為定論且前輩議論瑕瑜不妨<lb/>
並存俾後人得睹其真面目而討論之愈覺意味深長<lb/>
縱有病痛正不必為之揜也俟刻成後某有所疑數則<lb/>
附志於末使學先生者知所决擇焉不識可否容另呈<lb/>
正也原書奉歸記室至摘本中間有數條為原本所無<lb/>
者今附載於各巻末此亦甚是但須註一補字於下恐<lb/>
後人以原本相對不知其何所出也刻樣照朱子遺書<lb/>
而每行加二字甚好但書既全刻刻資浩繁宜算字若<lb/>
<pb n="KR4f0040_WYG_007-17a"/>
干應價若干傳知諸同寅共成勝事可也統祈裁鑒不<lb/>
既<lb/>
　　又答安平令陳子萬<lb/>
春間偶讀崔子真政論有感恐為酷吏藉口故借足下<lb/>
誕辰發出一段迂論知為有識所嗤乃蒙瓊瑶之報豈<lb/>
所敢當乎田梁老<hi>田梁紫為中州夙儒素為湯潛庵先生心折</hi>呻吟語序深<lb/>
服其學問淵源但内一二語及陽明者某所素疑故偶<lb/>
為足下道之聞中州人主持陽明者甚多恐又開一聚<lb/>
<pb n="KR4f0040_WYG_007-17b"/>
訟之端如何如何草荳一事實非長策妄意就近采買<lb/>
庶彼善於此敝治巡檢前往料理未知能有就緒否也<lb/>
使旋率復并謝不一<lb/>
　　又<lb/>
前接台翰論及出處在足下年力方壯不應遽作蓴鱸<lb/>
之想若某頭鬚半白今冬必為藏拙計當就十畝間追<lb/>
尋村學究事業不能久向簿書作生活矣徐健庵先生<lb/>
最承惓惓真朱門先達中僅見者某向以外吏宜安於<lb/>
<pb n="KR4f0040_WYG_007-18a"/>
卑賤不敢輒通一字都門殊覺落落知己之感則固常<lb/>
在胸臆間也便札中幸一道及呻吟語板樣甚精内有<lb/>
一二應改正者另紙呈閲<lb/>
　　又<lb/>
承教後又復累月時切耿耿䝉發來呻吟語當即照單<lb/>
分送諸同人所示田先生大序意義深逺發明隨時立<lb/>
教之㫖最得前賢心事不勝歎服用以弁首實可為此<lb/>
書生色中間惟説及王伯安一語微似可商蓋伯安與<lb/>
<pb n="KR4f0040_WYG_007-18b"/>
諸儒大有異同非徒激不激之間也幸致請正之意外<lb/>
有敝同年張武承王學質疑一册前嵗偶為刋行謹并<lb/>
附致不識田先生以為何如制藝拙選偶為初學指㸃<lb/>
淺陋可笑過䝉奬譽愧何如之承諭又奉一部聊供覆<lb/>
瓿使旋草復<lb/>
　　又<lb/>
驚聞尊夫人之變未獲一展微忱罪歉殊甚讀行畧字<lb/>
字可作閨範不但如安仁之悼亡已也崇祀一録深慰<lb/>
<pb n="KR4f0040_WYG_007-19a"/>
高山景行之思承教自當隨諸君子之後一詠其盛容<lb/>
另呈正田先生來札展巻恭誦篤實真摰之氣溢於言<lb/>
表所云今日沉疴惟在利之一端我輩當實實於本分<lb/>
當知上討論實實於本分當行上勇為只求自信不圖<lb/>
人知真可作座右銘蓋昔孟子一生雖以距楊墨自任<lb/>
而必以對梁惠王數語為開巻第一義此亦急則治其<lb/>
標之意也田先生可謂善讀孟子者矣覺向來汲汲於<lb/>
朱王之辨者未免氣浮而躁原札敬歸記室恨相去道<lb/>
<pb n="KR4f0040_WYG_007-19b"/>
逺不能一識荆州盡質其疑也尊跋義精詞確此刻所<lb/>
必不可少者當并田序更求數紙補入前印諸本中匆<lb/>
匆草復不罄<lb/>
　　又<lb/>
契濶良久掣肘情形想同之也前讀尊夫人行畧閨範<lb/>
之妙久心銘之兹奉教言自不敢以不文辭容稍從容<lb/>
一抒固陋呈正至於隆貺則非所敢當相知兄弟中從<lb/>
無此例也樓山先生集向所寤寐未見者得承賜教又<lb/>
<pb n="KR4f0040_WYG_007-20a"/>
蒙賜令兄詩集真惠我無疆矣健庵先生某渴欲請正<lb/>
向以外吏不敢妄凟惟心仰止明嵗當猛圖解組扁舟<lb/>
過玉峯從醉白堂中盡質平生所疑便中希道及宣公<lb/>
奏議寒家有一舊板前印數部到此俱送相知訖容覔<lb/>
便再印呈奉統希垂鑒不盡<lb/>
　　又<lb/>
半載來刻無寧晷既以散賑而驅馳山谷復以祈雨而<lb/>
匍匐街衢加以册籍之駁换上下之牽制俗吏狼狽至<lb/>
<pb n="KR4f0040_WYG_007-20b"/>
斯極矣目前得雨雖有秋禾之可望難救夏麥之枯焦<lb/>
鳩鵠之民不能枵腹以待西成如何如何接台翰知彼<lb/>
此情形大畧相同敝治亦已報過夏災不知將來作何<lb/>
景象承賜感悼及倡和諸什情文俱極其至宜巢民先<lb/>
生之擊節不置尊夫人女中大賢非固陋所能表揚不<lb/>
敢附銘誌之例草成壙記一篇正欲專人馳上兹附來<lb/>
使呈閲愧不能盡刑于之萬一傅冢宰遺疏其家俱已<lb/>
散逸所存不過十之一二有伊令嗣回札并西山文廟<lb/>
<pb n="KR4f0040_WYG_007-21a"/>
考附呈惟轉達高先生是荷盧龍前令家叔也舊嵗最<lb/>
荷垂愛時切感念外有耿氏農書一册以其可佐備旱<lb/>
一籌因重梓之并塵台覽諸不盡言<lb/>
　　答曲沃令蔣<lb/>
數載契濶每憶魏里盤桓時恍如昨日足下素敦寛厚<lb/>
筮仕名封天眷吉人良非偶然好生來辱賜瑶函兼承<lb/>
嘉貺曷勝感佩恒陽風景蕭條加以硜硜之性動與時<lb/>
違掣肘萬狀無可為知己道者想貴治雖云衝疲舒展<lb/>
<pb n="KR4f0040_WYG_007-21b"/>
尚易吾輩叨朝廷一命無可報稱值此凋敝之際只有<lb/>
寛䘏民力一事當常在胷臆寛得一分盡吾輩一分之職<lb/>
處刑名錢穀中時時提醒此念如是而已不識以為何<lb/>
如貴治咫尺絳州安邑前朝絳有辛復元先生安有曹<lb/>
自梁先生皆一代名儒其遺書不識可訪求否儻若惠<lb/>
賜沐大教非淺好兄回車肅此臨穎神馳<lb/>
　　候井陘道李公<lb/>
三載托庇帡幪不期忽遭意外世路風波真不可測然<lb/>
<pb n="KR4f0040_WYG_007-22a"/>
在執事春風沂水襟懷固自險夷如一紛紛變態何傷<lb/>
叔度汪汪千頃也况自古豪傑往往從艱貞之時倍加<lb/>
精進蘇子瞻之文章愈窮愈工程伊川之學問彌困彌<lb/>
粹一番否剥焉知非造物有意玉成大君子耶伏惟為<lb/>
道珍重隴其今嵗掣肘益甚萬難支吾大約冬間必為<lb/>
藏拙之局聞駕到郡渴欲一叩起居種種牽制未獲如<lb/>
願肅此附候統希垂鑒<lb/>
　　上真定焦軍㕔<lb/>
<pb n="KR4f0040_WYG_007-22b"/>
荷蒙垂愛種種愚鈍得免掣肘曲成之恩非可言謝道<lb/>
憲執事一項向𣲖靈邑安置原有額設錢糧久已奉裁<lb/>
而仍責之原𣲖地方從前苦累已不可勝言然大約多<lb/>
𣲖之里下苦累在民而官固不難於完辦也今則里長<lb/>
俱已奉憲裁革雖欲私𣲖無處可𣲖而此項費用浩繁<lb/>
欲告無罪惟有賠耳那耳而一蕭然窮員本年錢糧又<lb/>
盡經蠲免賠無可賠那無可那實有難為無米之炊者<lb/>
敢懇執事俯憐窮邑酌量設法或查無事州縣均攤分<lb/>
<pb n="KR4f0040_WYG_007-23a"/>
任則衆擎易舉或請署印道憲責成本道衙門掛名直<lb/>
堂諸役此輩不下百餘人各認些須便可竣事使疲邑<lb/>
永免大累十四里鳩鵠之民世世詠甘棠於勿替職之<lb/>
私感刻骨銘心又無足道矣事急情迫冐昧凟陳曷勝<lb/>
悚惕之至<lb/>
　　復谷老師霖蒼先生<lb/>
自庚戍暮春都門追隨函丈不覺十有八載知己之感<lb/>
靡刻不盤旋胸臆世兄來兼領手教得悉起居萬福無<lb/>
<pb n="KR4f0040_WYG_007-23b"/>
任欣慰閣下斗山重望海内瞻仰即紀事一編迄今史<lb/>
家奉為指南已足同班馬千古况教育之恩洋溢浙水<lb/>
東西年彌久而聲彌彰雖中遭顛沛家業寢微閉户授<lb/>
徒益徵高節其為及門榮寵何如隴其樗櫟下材蒙閣<lb/>
下拂拭於塵埃之中初仕江南狼狽而歸再官畿甸動<lb/>
與時違稍將未完整頓亦便當尋蓴鱸滋味終不能脂<lb/>
韋求合强其性所不能也世兄逺辱荒署蕭然負歉殊<lb/>
深率泐附復統希俯鑒臨楮曷勝悚切<lb/>
<pb n="KR4f0040_WYG_007-24a"/>
　　答張西山先生<lb/>
承教惓惓最荷垂愛至意但隴其自承乏以來無寸益<lb/>
於地方素餐之愧常疚於心兼以頭鬚半白精力漸衰<lb/>
既不能有禆蒼生而平生舊學日就荒落為己為人兩<lb/>
無成就豈不重為大賢所嗤乎故每念乘此餘年退就<lb/>
十畝間將村學究伎倆稍稍整頓庶不虚過一生或亦<lb/>
君子之所許乎歲内尚為未完羈絆開春便當力請來<lb/>
教謂不當作自了漢此在高明之士固然恐非所論於<lb/>
<pb n="KR4f0040_WYG_007-24b"/>
碌碌者也且自了亦正未易少壯已過胸中尚爾茅塞<lb/>
及今磨琢不知能追隨昔人萬一否也况復蹉跎耶恃<lb/>
愛敢一布之<lb/>
　　答席生漢翼漢廷<lb/>
三載不晤時切惓惓未識尊公先生近况何如頃使來<lb/>
得閲近作充滿流動比舊時功夫大進不勝雀躍以此<lb/>
入塲不難搴蝥弧而上也但在熱閙處最宜謹慎稍有<lb/>
不安命之説進者須立定脚跟萬萬不可隨意賢昆仲<lb/>
<pb n="KR4f0040_WYG_007-25a"/>
身家重大不比他人寧可學成而未遇一毫徼倖不得<lb/>
此是利害關頭不但是理欲分塗處也慎之慎之至都<lb/>
門交游錯雜亦須胸有主張伊尹所謂逆於汝心必求<lb/>
諸道遜於汝志必求諸非道二語當書紳總之離親逺<lb/>
出以謹身為第一義功名次之至囑至囑愚留滯荒城<lb/>
無一善狀大約今冬當作南歸計使旋率復不悉<lb/>
　　上陳房師<lb/>
自暌函丈忽踰十載所喜老師聲揚嶺外望重朝端舟<lb/>
<pb n="KR4f0040_WYG_007-25b"/>
楫鹽梅之任在指顧間世兄復戰勝藝林益振家學欣<lb/>
慰何如隴其昔遭廢黜自分長老泉石不意復為當世<lb/>
所採擇承乏畿南但迂拙之性猶然如故掣肘情形不<lb/>
減於昔恐駑駘終不能追隨驥足不得不動蓴鱸之想<lb/>
且年來鹿鹿不覺頭鬚半白平生學業汨没簿書恐為<lb/>
流俗人有負門牆尤所深懼目下擬作乞歸計庶幾以<lb/>
閒暇之身整頓書生伎倆冀稍有得仰報知己私心自<lb/>
矢如此而已他無足道也<lb/>
<pb n="KR4f0040_WYG_007-26a"/>
　　候山東河防朱又韓<lb/>
前歲承賜曹志考核精確經緯燦然洵諸志之冠佩教<lb/>
良深頃季飛來知近祉嘉勝欣慰欣慰議河事者紛紛<lb/>
未有定論正大才脱穎而出之時知將來賈讓王景事<lb/>
業游刃有餘不特曹南一區尸祝無窮也河漕志不識<lb/>
可惠教否簿書俗吏不應越俎而問司空之事不過書<lb/>
生舊習欲一窺河濟源流為讀禹貢地耳拙刻二種奉<lb/>
正便中附候興居不悉<lb/>
<pb n="KR4f0040_WYG_007-26b"/>
　　寄趙生魚裳旂公<lb/>
索居山城無一善狀好生歸想能備述梗概不贅賢昆<lb/>
仲近况如何人生學問正當在失意磨鍊出來勿為境<lb/>
累也不佞年來為此間諸生講書句句欲引入他身心<lb/>
上去好生抄數十篇歸曾見否雖尚須刪改未是定本<lb/>
然大段意思是要鍼砭學者書自書我自我之病此意<lb/>
可採取也新春又刻得讀書分年日程因較對間細閲<lb/>
其工夫次序真可為學者法今奉到三部其一部煩寄<lb/>
<pb n="KR4f0040_WYG_007-27a"/>
我園因驢背不能多帶鎮上相知未能徧及俟下次續<lb/>
奉也外有寄杭州秦定叟先生札一函不識張雲先處<lb/>
有便可轉達否如無便則與好生商量寄在宋崑友處<lb/>
轉達可也匆匆不悉<lb/>
　　與俞存齋先生<lb/>
向讀紫陽大㫖序知先生干城吾道之盛心未獲親依<lb/>
道範山斗之仰時切寤寐去歳接手教知方從事二程<lb/>
遺書當王事鞅掌之時不忘談經講藝真超出尋常萬<lb/>
<pb n="KR4f0040_WYG_007-27b"/>
萬哉隴其少不知學徒汨没制舉業中掇其糟粕未嘗<lb/>
識前輩淵源率爾涉世動與時違所至掣肘亦思與當<lb/>
世君子熟講而力行之而年已六旬非復强仕之時行<lb/>
將從十畝詩人歸老於當湖之滸或得以其暇整理舊<lb/>
業稍稍窺見古人緒餘庶不負此生然非所敢期也來<lb/>
札過蒙奬許殊非敢當僻處荒城久稽裁答時切悚惕<lb/>
便中附候拙刻三種并塵台鑒統希垂照不盡<lb/>
　　與刁再濂<lb/>
<pb n="KR4f0040_WYG_007-28a"/>
不佞在江南時已聞尊公先生之名恨未得讀其書頃至<lb/>
恒陽見用六集稍慰饑渴之思猶以未得生平著作為<lb/>
恨聞尚有斯文正統及潛室劄記易酌辨道録諸書謹<lb/>
專人走請其已刻者幸將來紙刷印賜教其未刻者乞<lb/>
將原本借抄抄畢即當專人奉歸記室斷不敢遺失亦<lb/>
不敢汚損想高明諒其求教之誠必不吝也尊公先生<lb/>
行實并求賜教統希垂鑒不宣<lb/>
　　答施行唐<lb/>
<pb n="KR4f0040_WYG_007-28b"/>
前接台翰因往府未及裁報罪罪拙詳已蒙太尊轉申<lb/>
未知撫軍之意若何恐未必有益也容再奉聞鹽憲查<lb/>
積鹽一事前此從未曾有某正在躊躇鹽隨引銷自是<lb/>
正理若云有積則引銷而鹽未去非揑銷乎且其所積<lb/>
不知果引内未銷之鹽乎抑引外夾帶之鹽乎吾輩亦<lb/>
無從查核恐未便竟以有積回覆也但商人惟恐一報<lb/>
無積日後有加引之累此亦當為酌量某意只可以本<lb/>
年荒歉難銷之狀為之訴苦一番不識以為何如且宜<lb/>
<pb n="KR4f0040_WYG_007-29a"/>
從緩再看鄰封光景某處若有定稿當另奉正也率復<lb/>
不既<lb/>
　　又<lb/>
上碑村中竟夕領教荷益非淺兼擾郇㕑更覺慙悚承<lb/>
詢學臺供應此費本無正項開銷向多出於里下殊為<lb/>
累民敝治自革除里長以來俱係捐俸支應上年因城<lb/>
中有官地廟㑹時市民願賃以開舗面稍抵此項之費<lb/>
然亦屬權宜恐非可久之道總之掣肘之事本無良策<lb/>
<pb n="KR4f0040_WYG_007-29b"/>
在高明調劑之何如耳<lb/>
　　上房師趙耐孺先生<lb/>
春間接手教深荷指示兼知老師於公務之暇閉户讀<lb/>
易惜未能追隨函丈一窺其緒餘也易學至明季龎雜<lb/>
已甚擴而清之因程朱以見羲文當於老師是望矣高<lb/>
景逸有易孔義訪之久未得不知其書何如貴鄉尚有<lb/>
板否一隅拙選偶為初學指㸃過䝉奬譽兹再奉到十<lb/>
部外讀書日程二部附呈并望裁正便鴻率泐匆匆不<lb/>
<pb n="KR4f0040_WYG_007-30a"/>
盡<lb/>
　　又復谷老師霖蒼先生<lb/>
世兄來得悉老師近祉康吉深慰羮牆之思竊見古人<lb/>
不朽事業成於林下者較之當途更盛遥想老師靜觀<lb/>
世變閉户著書必有超出時賢之上者不特明史本末<lb/>
一編足式訓千秋已也惜匏繫一方不獲一親函丈開<lb/>
其茅塞悵何如之隴其待罪恒南不覺六載素餐之愧<lb/>
與日俱積今年已六旬頭鬚半白行當歸尋三徑了一<lb/>
<pb n="KR4f0040_WYG_007-30b"/>
書生未完之事不能久鹿鹿簿書矣拙刻三種奉塵台<lb/>
覽掣肘中愧無可以展寸忱者惟深愧歉耳種種景象<lb/>
世兄歸自能述之不敢瑣贅統希垂鑒不宣<lb/>
　　答栢鄉魏荔彤<lb/>
接手教并批點王學質疑知足下留心正學師門箕裘<lb/>
不墜喜何如之自王學盛行以來漸漬於人心高明之<lb/>
士多陷溺其中不可救藥武承一書刋行不滿者甚衆<lb/>
甚有欲毁其板者如足下之咄咄歎賞豈可多得哉嘉<lb/>
<pb n="KR4f0040_WYG_007-31a"/>
靖時粤東陳清瀾曾著學蔀通辨一書其言朱陸異同<lb/>
尤詳曾見之否近年新刋其書於南中當另覔奉也外<lb/>
程氏讀書分年日程言工夫次第確是程朱家法弟新<lb/>
為刋行謹奉正師門諸書惟知統偶筆數種已經佩服<lb/>
至奏疏文集譜傳及鑑語約言諸書俱未得寓目欲悉<lb/>
受讀以當羮牆謹備紙張專人走刷惟勿吝賜教是荷<lb/>
統希垂鑒臨楮神馳<lb/>
　　答周好生<lb/>
<pb n="KR4f0040_WYG_007-31b"/>
五月初接台札始悉去冬風波情狀兼知尊體平復深<lb/>
慰逺懷承諭處逆境之難某於子路問成人章講義畧<lb/>
敷衍及之似可玩味今歲讀辛復元書并熊敬修學統<lb/>
備載前賢壁立千仞之槩悠悠宇宙固不乏人吾輩不<lb/>
可自外也一隅集何足辱廣老之盛心恐翻刻校閲又<lb/>
增賢者一分逆境如何如何若松陽講義則正須斟酌<lb/>
萬萬未可授梓夏秋間因呈送學臺又校訂一畨改易<lb/>
數處容面時奉正也孚九青年志向便能如此可謂良<lb/>
<pb n="KR4f0040_WYG_007-32a"/>
　友此間别來無他事惟今歲旱災異常民生甚艱已經<lb/>
　題請得<lb/>
㫖量蠲稍救萬分之一耳平山公於七月中丁艱謝事亦無大<lb/>
　虧空目下便可回籍也便羽匆匆不能多及統候續音<lb/>
　　　寄曹星佑壻<lb/>
　自去歲八月使者歸後此間即因旱災上司往來查勘<lb/>
　絡繹不絶錢糧盡行捐免今春又復奉<lb/>
上諭放賑簿書煩雜日無寧晷屢欲遣人回南輒復阻滯<lb/>
<pb n="KR4f0040_WYG_007-32b"/>
　不佞久處荒城無一善狀硜硜之性動與時違祗恃方<lb/>
　寸泰然不以得失動於中故雖在掣肘中得免狼狽㸔<lb/>
　來此道到底難行惟書生舊業更覺津津有味分年日<lb/>
　程一書平生所最服膺故特梓行欲學者胸中先知有讀<lb/>
　書規模然後以漸加功倘從前已經蹉跎者一二年補讀<lb/>
　一經可也吾壻試事何如秋闈在轉盻間磨礪以須斯其<lb/>
　時矣高發北上過此庶可盤桓望之望之考亭淵源録奉<lb/>
　還此書儘有滋味細閲一番有益於學問不少松陽講義<lb/>
<pb n="KR4f0040_WYG_007-33a"/>
吾壻所見者幾篇今録一部校對奉寄望細閲之即未<lb/>
講者亦可類推而見來札云養氣盡心諸章今當漸次<lb/>
及之也刋刻尚未敢輕言恐有粗疎處須細加斟酌方<lb/>
可問世餘俟人歸續悉<lb/>
　　與栢鄉魏荔彤<lb/>
舊冬承賜諸書得窺師門之奥義荷教良多内小學一<lb/>
書最關係風俗人心某欲多印幾本分給邑中士子但<lb/>
其中尚有訛字數十今先將較本呈上望命梓人改正<lb/>
<pb n="KR4f0040_WYG_007-33b"/>
當另差人持紙來刷印也外多識集一書尚未得讀倘<lb/>
有先刷者便中幸一惠教是荷農書一册附呈統希垂<lb/>
鑒<lb/>
　　答嘉定吳生燮臣<lb/>
初春逺辱光臨匆匆言别殊覺悵然接手札知近履康<lb/>
泰且刻刻以工夫進益為念此段光景殊難得也舊本<lb/>
日程已抄畢謹奉歸記室此本上截所載旁證甚有益<lb/>
學者惜向未見止據韓求仲刋本付梓不能令學者盡<lb/>
<pb n="KR4f0040_WYG_007-34a"/>
覩程氏苦心也必將此本重刻乃為善耳學蔀通辨一<lb/>
册并拙刻日程質疑各二册附覽其一隅集及松陽講<lb/>
義俟刷印覔便再寄尊處所有焦弱侯小學刻本便中<lb/>
倘可一借閲荷甚<lb/>
　　答某<lb/>
敬讀尊公先生之書網羅宏博皆有關世道之言不特<lb/>
為高門一家典型也足下繼述而表章之此純孝中第<lb/>
一事矣某學淺識疎雖高山知仰不能盡窺其微奥承<lb/>
<pb n="KR4f0040_WYG_007-34b"/>
命不敢自外敬識數語於簡端豈能揄揚萬一耶其先<lb/>
後之序考先儒隨手記録之書多不拘次序鄙意每巻<lb/>
内凡周程張朱五先生之語應檢出列於前畧見學術<lb/>
所宗其餘則俱仍舊可也内有字畫誤謬者臨刻時應檢<lb/>
原書對明魏叔子一傳亦宜并梓使讀者知尊人大徳<lb/>
真能行其所聞尤見是書足重也肅此奉覆統希台鑒<lb/>
　　寄曹星佑壻<lb/>
南北間隔音問動輒經年一官羈絆未能脱身舊歲滿<lb/>
<pb n="KR4f0040_WYG_007-35a"/>
擬吾壻秋闈一㨗不意又復杳然未識近來用功何如<lb/>
此道非難事惟屢折而志益鋭則將來必勝之兆也科<lb/>
舉文字固不能不做然須本原上著力要看作是真實<lb/>
道理不要看作一時應試之事沾沾徒求之時文中方<lb/>
妙外孫能讀書最可喜尤當教看小學以正其根脚今<lb/>
年㑹塲䇿題亦以小學為問蓋近日大老中賢者皆留<lb/>
心此書不可視為迂濶其他種種來人自能詳之<lb/>
　　答李金華<lb/>
<pb n="KR4f0040_WYG_007-35b"/>
足下生長文靖之鄉而學其學方正之槩已著於恒陽<lb/>
兹幸借重金華撫殘黎而挽頽俗當於足下是望矣敝<lb/>
鄉撫軍亦大賢也將來自必有水乳之合意者天所以<lb/>
成足下乎宋吕東萊及何王金許四先生皆金華産也<lb/>
其遺書殘闕已甚得大賢訪求而表章之此尤同志之<lb/>
所共禱某碌碌無能承乏西臺展布實難惟隕越是懼不<lb/>
審髙明何以教之逺辱台翰奬許過當曷勝惶汗便羽<lb/>
率復統希垂照<lb/>
<pb n="KR4f0040_WYG_007-36a"/>
　　答范彪西<lb/>
捧讀來教知先生於王陳之學舎短取長正與綱目取<lb/>
荀卿之論一例弟前札恐學者混淆未免過慮來教云<lb/>
學術一道全在躬行此真大儒名言足救近世學者空<lb/>
言之病當敬書之座右以當嚴師至詢及靈壽之政教<lb/>
不覺汗下自計承乏此邦將近七載惟不敢為暴而已<lb/>
實無一善狀嘗歎今日事勢百病之源起於民窮故以<lb/>
寛賦税絶私𣲖為救時急務然動多肘掣不能盡如其<lb/>
<pb n="KR4f0040_WYG_007-36b"/>
意至民風士習興起之猶易變化之尤難孟子所謂一<lb/>
杯水救一車薪之火雖由火之難熄亦由在己之水止<lb/>
一杯耳今雖僥倖量移然猶是火也猶是水也且頭鬚<lb/>
已白壯猶不如人況老乎每念先生超然泉石讀書樂<lb/>
道乃真當今第一流此處未能決斷又何他躬行之可<lb/>
言惟高明有以啓廸之辛先生經世碩畫敬拜受教其<lb/>
他著述有可賜教者并祈不棄統希垂鑒<lb/>
　　答周好生<lb/>
<pb n="KR4f0040_WYG_007-37a"/>
别後留滯山城者又二年無日不在掣肘中救過不遑<lb/>
家鄉音問遂爾濶絶今夏忽蒙量移初意謂或可稍展<lb/>
所見不意目前時局處處棘手孫綽遂初之念倍殷於<lb/>
昔接來札尚期望之深惶恐惶恐一隅集猥蒙重刻極<lb/>
承雅愛但恐未必能多行徒費足下一番經營耳至如<lb/>
來札所云欲將八科問答附刋集後斷斷不可此係偶<lb/>
然評閲未經刪削豈可問世久經棄置不知足下從何<lb/>
處見之萬祈為之藏拙不可畫蛇添足也崑友習是編<lb/>
<pb n="KR4f0040_WYG_007-37b"/>
可佩服者極多但亦有繁碎處竊欲為之酌量刪減輒<lb/>
以簿書牽制而止故久未為作序便時幸先道意容續<lb/>
圖請正京邸無他善狀惟覺紛紜熙擾中此心耿耿如<lb/>
故匆匆不多及<lb/>
　　與曹翁臻萊<lb/>
屈指契濶不覺九載令郎到京得悉近祉深慰渴思某<lb/>
自慙固陋留滯都門無一善狀夏間幾蹈不測僥倖得<lb/>
免掣肘情形莫可言喻愈覺親翁優游園亭真為至樂<lb/>
<pb n="KR4f0040_WYG_007-38a"/>
曾㸃之春風沂水賢於僕僕風塵者多矣令郎一畨逺<lb/>
遊恢擴見聞不為無益至於時局功名則某深知其不<lb/>
佳不欲以此損少年之志氣勸其專心致志於正塗求<lb/>
一出頭以為顯揚計不識以為何如聞令孫今嵗亦已<lb/>
就試愚意亦不必汲汲與其勉强早入泮不如多讀幾<lb/>
年書使之學問充足下筆沛然不患功名不到手此一<lb/>
生受用不盡之道若一味欲速未培其根先求其華縱<lb/>
得僥倖恐病痛非小此某年來閲歴人情世態所見如<lb/>
<pb n="KR4f0040_WYG_007-38b"/>
此敢以質之高明此間種種景象令郎歸自能道之不<lb/>
贅<lb/>
　　與叔元旂翁<lb/>
吾叔歸後諸事日積又以沿海軍工上臺臨縣益加繁<lb/>
擾苦不可言錢糧完數寥寥當此荒月雖加鞭扑終無<lb/>
濟事惟有坐受承差之逼迫而已南翔盜案頗有葛藤<lb/>
然此有大數非姪所憂時局中事必不能為諸友多以<lb/>
為倔强實非倔强也解銀一事以往來協助之人未定<lb/>
<pb n="KR4f0040_WYG_007-39a"/>
故暫令張錦何瑞元為之此元非長策只可權宜一時<lb/>
俟吾叔來再商之可也匆匆不能盡言總望吾叔撥冗<lb/>
即至是荷懇切懇切<lb/>
　　又<lb/>
夏閒寓匏南歸姪附一信想已入覽嗣後兩次信歸俱<lb/>
匆匆不及作字然靈壽景象吾叔必已知其大槩矣此<lb/>
邑接連山右幸不當衝錢糧亦少而易完但地瘠民貧<lb/>
在真郡三十州縣中最為貧苦又連年荒旱憔悴不堪<lb/>
<pb n="KR4f0040_WYG_007-39b"/>
又有協濟鄰郡之苦以姪處此雖簡僻相宜而撫字亦<lb/>
正不易惟喜上臺皆寛仁長者凡事俱在情理之内絶不<lb/>
似南中光景署中覺人太少故急欲家眷北來然路途<lb/>
遥逺須得老成照管方能放心姪雖囑履平弟同來然<lb/>
渠未曾經歴長途必欲吾叔撥冗一來姪到此㑹計一<lb/>
年經費僅可支持此番人歸手無一文北來盤費未有<lb/>
著落吾叔可於城中覔主緩急百金妙甚家中種種俱<lb/>
望主裁凡事經吾叔剖斷姪無不心服前承吾叔惓惓<lb/>
<pb n="KR4f0040_WYG_007-40a"/>
　為姪螽斯計最荷至愛目前匆匆似難及此萬一有可<lb/>
　商量者并望留神威叔貽孫不及另札俱乞叱致吾叔<lb/>
　來須乘騾轎不可惜小費跨騾也并囑<lb/>
　　　又<lb/>
　别後不覺已經月未審吾叔何日抵家長途不困頓否懸<lb/>
　念懸念月餘來署中頗無事惟奉憲檄催取縣志甚急不<lb/>
　免拮据今抄本已告竣送府付梓則尚未有期也錢糧忽遇<lb/>
特恩蠲免三分之一歡聲徧山谷時事之最可喜者守道<lb/>
<pb n="KR4f0040_WYG_007-40b"/>
　竟不起廵道以易州一案降調半月之内兩臺盡更殊<lb/>
　出意外偶筆匆匆不盡<lb/>
　　　又<lb/>
　别來忽復經年吾叔近祉如何懸念懸念恒陽光景舊<lb/>
　冬幾在昏黑中幸逢新撫到任氣象一新州縣得偷安<lb/>
　無事但民生不辰地方災祲疊見舊嵗水今嵗蝗百計<lb/>
　籌持不能救其萬一至一官之蕭條固無足道也吾鄉<lb/>
　景象不知若何因予馨久病思歸急不能待此中近狀<lb/>
<pb n="KR4f0040_WYG_007-41a"/>
予老能述之匆匆不悉<lb/>
　　又<lb/>
吾叔南旋不覺再易星霜耿耿何如此間兩年變態疊<lb/>
出所遇上臺非臭味之不投則意見之不合莫非命也<lb/>
固無足道蓴鱸之想時在胸臆晤期當不甚逺家鄉光<lb/>
景如何北方去嵗遭蝗蝻氣象蕭條今嵗幸錢糧盡蠲<lb/>
稍有起色然此時尚未有雨二麥可慮將來又未知作<lb/>
何景狀也署中俱各平安但澹泊之狀比舊更甚耳威<lb/>
<pb n="KR4f0040_WYG_007-41b"/>
叔聞已選抜可喜之甚不及另札望道意縣志并雜刻<lb/>
呈閲匆匆不悉<lb/>
　　又<lb/>
舊秋接來札知吾叔近履佳勝一慰逺懷姪浮沉此地<lb/>
愈久愈困一官偃蹇非關世局只是學問不長進之故<lb/>
地方幸去嵗錢糧蠲免民力稍舒今春覺有起色將來<lb/>
亦可藉此遂蓴鱸之願矣嘉邑未完殊出意外造船一<lb/>
項不見移咨直撫必已在赦内倘有混擾回之可也讀<lb/>
<pb n="KR4f0040_WYG_007-42a"/>
叔祖兩傳簡核精確無可更易姪意欲待詩學稍進作<lb/>
一長歌以誌高山之仰而日來胸次冗雜未能成章容<lb/>
續成上正<lb/>
　　又<lb/>
去秋人歸匆匆不及作一字冬春以來地方有蠲賑之<lb/>
事刻無寧晷家鄉音問不勝遼濶六月中到都門見子<lb/>
展弟知吾叔近祉佳勝欣慰欣慰姪此畨行取出人意<lb/>
外初欲借此告假回南而勢不容遲只得勉强到部且<lb/>
<pb n="KR4f0040_WYG_007-42b"/>
再看光景何如此時言路甚是煩難且蕭然一身在長<lb/>
安中亦大費躊躇不勝進退維谷如何如何種種景象<lb/>
六符叔歸自能詳之不贅<lb/>
　　又<lb/>
家眷回南時有一札呈吾叔想已入覽十月終旬文端<lb/>
叔到京接吾叔手札知近祉佳勝深慰逺懷姪數年來<lb/>
蓴鱸之想時刻在胸一畨行取初意或可稍展所見不<lb/>
意目前時局處處棘手吾叔陽城有待之言固屬老成<lb/>
<pb n="KR4f0040_WYG_007-43a"/>
之識然恐不若孫綽之遂初更為高妙也如何如何松<lb/>
陽講義尚屬草本乃蒙付梓恐迂愚之説未必能行徒<lb/>
費吾叔一番經營也所寄刻本中多差字想係傳寫之<lb/>
訛特託思逺弟較對尚未能盡前三兒帶歸一本乃姪<lb/>
所自較可取一對改正為妙有脱落字句者不妨雙行<lb/>
補入承命率作一序亦殊不文聊志其大畧耳并呈上<lb/>
叔祖至行時時在念因不敢草率屬筆只管蹉跎心境<lb/>
稍閒即當有以報命匆匆不多及<lb/>
<pb n="KR4f0040_WYG_007-43b"/>
　　又<lb/>
兩接吾叔手札知起居佳勝深慰逺懷一隅集松陽講<lb/>
義復累吾叔尤覺無謂不知可稍償刻貲不至大折否<lb/>
講義止此一百十餘章無續做者蓋此只是完靈壽一<lb/>
局原不必其全也刻成幸寄數部到京是荷姪在都門<lb/>
終日鹿鹿無一善狀時事甚難言路恐不可久居如何<lb/>
如何<lb/>
　　又<lb/>
<pb n="KR4f0040_WYG_007-44a"/>
初夏人歸有一札呈上想已入覽姪以不能隨衆於六<lb/>
月中幾遭竒禍雖蒙寛免而勢甚可畏目前又未敢便<lb/>
告假不意世局之險至此然只是聽命無他法也嘉定有<lb/>
未完二件一係邊海城垣核減銀一係河工解費問之<lb/>
部中此二案内俱拖遲未完若到原籍來催照前回覆<lb/>
可也望吾叔留神姚親翁在京並無他舉動已有南歸<lb/>
之意并聞餘不悉<lb/>
　　又<lb/>
<pb n="KR4f0040_WYG_007-44b"/>
中秋虞山館歸匆匆即去未得圖晤講義稿本校畢呈<lb/>
上但目下未能料理紙張如何如何序文不必另刻附<lb/>
數行於目録後用此體甚覺古雅不識吾叔以為何如<lb/>
今并寫一式呈上種種晤悉不一<lb/>
　　與三兒宸徵<lb/>
接汝臨清寄字知舟行甚遲未識何時抵家心甚懸懸<lb/>
我自九月初三夜在張家灣起身初四日進城至初十<lb/>
始到暢春苑引見十三日奉以御史用之㫖二十日奉<lb/>
<pb n="KR4f0040_WYG_007-45a"/>
　補四川道之㫖廿四日到任隨奉堂𣲖協理山東道事<lb/>
　所管者稽察各省刑名事件此尚不難料理惟求盡言<lb/>
　職則甚棘手我於十月初七日上畿輔民情一疏自謂<lb/>
　委曲之甚見者猶目為戅面奏時雖蒙<lb/>
皇上首肯竟阻於部議可歎可歎大抵目前時勢甚難且看<lb/>
　光景我寓中盤費目前僅可支持未能照管家中汝母子<lb/>
　到家必甚窘迫只得與五叔商量可且借飯米數擔俟過新<lb/>
　春再商接濟之法也家中光景可一一寫示我我既在<lb/>
<pb n="KR4f0040_WYG_007-45b"/>
　京家中諸務汝當留心照管但不可以此廢讀書求其<lb/>
　並行不悖惟有主一無適之法當應事時則一心在事<lb/>
　上當讀書時則一心在書上自不患其相妨不可怠惰<lb/>
　亦不可過勞須要得中小學及程氏分年日程當常置<lb/>
　案頭時時玩味元旂叔祖寄到所刻松陽講義中多差<lb/>
　字若欲將汝帶歸之本較對可即送去但對畢可即將<lb/>
　原本取回不可遺失我在京有一江陰人徐名世沐者<lb/>
　講書甚精近數與往還頗得其益將來欲採其説附入<lb/>
<pb n="KR4f0040_WYG_007-46a"/>
松陽講義中另刻一本目前且不必論也<lb/>
　　又<lb/>
正月初五接元旂叔祖札始知家眷於十一月初八日<lb/>
到家心始一慰歲前我有一字寄子展帶歸京中光景<lb/>
想已知悉不知家中何時可有人來須人到方可遣歸<lb/>
接濟汝到家不知作何光景須將聖賢道理時時放在<lb/>
胸中小學及程氏日程宜時常展玩日間須用一二箇<lb/>
時辰工夫在四書上依我看大全法先將一節書反覆<lb/>
<pb n="KR4f0040_WYG_007-46b"/>
細看看得十分明白毫無疑了方始及於次節如此循<lb/>
序漸進積久自然觸處貫通此是根本工夫不可不及<lb/>
早做去次用一二箇時辰將讀過書挨次温習不可專<lb/>
讀生書忘却看書温書兩事也目前既未有師友須自<lb/>
家將工夫限定方不至優忽過日努力努力然亦不可<lb/>
過勞善讀書者從容涵泳工夫日進而精神不疲此又<lb/>
不可不知我意欲於二三月内告假回南然未知可得<lb/>
否且再看光景五叔及各房諸叔俱不及作字可一一<lb/>
<pb n="KR4f0040_WYG_007-47a"/>
説聲<lb/>
　　又<lb/>
我自二月初六日欽點㑹塲外監試至三月初一日揭<lb/>
曉始回寓初七日用中及黄大等到見汝兩字洞悉家<lb/>
中光景此等艱難之狀不涉歴不知到處可長學問不<lb/>
可但心焦至於讀書在家中杜門靜坐須依我平日話<lb/>
頭去做工夫不可優忽過日一無長進旁人之言不可<lb/>
輕信須要辨其是非自家立箇主張常將小學近思録<lb/>
<pb n="KR4f0040_WYG_007-47b"/>
之言放在胸中去聽人言便如以鏡照物自然是非了<lb/>
然我在京安好不必掛念但常想南歸未有機㑹耳倘<lb/>
秋間未得歸汝當到京來時須用騾轎不可勉强跨騾<lb/>
長途比不得靈壽至京也汝雖在家我心常在汝身上<lb/>
汝當以父母之心為心也其餘京中光景黄大歸自能<lb/>
言之<lb/>
　　又<lb/>
黄大四月初三日在京起身此時必已到家我京中光<lb/>
<pb n="KR4f0040_WYG_007-48a"/>
　景渠歸想已備悉一月來亦無他事前月終因捐納之<lb/>
　人紛紛只得又上一疏<lb/>
㫖意甚好然未知部議何如也我前字中欲汝秋間到京<lb/>
　然須再看光景待我七月中再遣人歸商量黄大若有<lb/>
　盤費可先遣來若盤費艱難遲遲亦不妨新宗師必已<lb/>
　發牌汝於舉業尚未能精通待下次考亦不妨功名遲<lb/>
　早自有天數不必强求但讀書不可不勤𦂳孔子曰不<lb/>
　患莫已知求為可知也當常思此言有便信來須將所<lb/>
<pb n="KR4f0040_WYG_007-48b"/>
　用工夫一一寫示我然日間亦不可過勞苦須有從容<lb/>
　自得之樂方是真㑹讀書人<lb/>
誥命已領到可對母親説聲凡事自要立主意不可輕聽<lb/>
　人言人言之是非亦不難辨只是以聖賢之義理為權<lb/>
　衡而已汝能不為衆楚所咻我心方慰念之念之<lb/>
　　　又<lb/>
　我八月初已開列在外轉中復蒙停止目前又有試俸<lb/>
　一局未知作何光景總之聽命而已汝且不必進來文<lb/>
<pb n="KR4f0040_WYG_007-49a"/>
宗幾時考嘉興汝文章尚未能精進且待下次考亦不<lb/>
妨只要上𦂳讀書不怕無功名也我寓中日用甚窘下<lb/>
半年俸銀因靈壽上年錢糧未完罰去此番人歸又無<lb/>
一錢可寄當待仲冬遣人歸矣汝事事須謹慎不可輕<lb/>
聽人言將書帖到府縣中親友不知利害者甚多須要<lb/>
自家有主意若有要𦂳事務須到城中與元祈叔祖商<lb/>
量星佑此畨來一慰契濶甚好但我寓中清淡不能有<lb/>
所加厚甚覺歉然惟勸其讀小學書若平日能將小學<lb/>
<pb n="KR4f0040_WYG_007-49b"/>
字字熟讀深思則可為聖為賢亦可保身保家汝當互<lb/>
相砥礪人而不知小學其猶正牆面而立也歟彭年於<lb/>
中秋後到京我亦勸其讀小學近來愈覺此書有味也<lb/>
　　又<lb/>
縣考一事文理稍通者無有不取所遺者不過十之一<lb/>
耳此無論不宜干凟亦且不必干凟向來鄉紳多紛紛<lb/>
開薦我所不解汝見靈壽曾有一人來説乎此一節賢<lb/>
於我鄉風氣逺矣且預先要開薦分明自處於極不通<lb/>
<pb n="KR4f0040_WYG_007-50a"/>
之地少年志氣亦不宜如此此番汝與曹家外舅同就<lb/>
試只宜聽其自然但要用心做文字文字若好自無不<lb/>
取之理一則可驗自已之力量一則可見當事之公道<lb/>
豈不美乎如果落在孫山外不過事之偶然公道不泯<lb/>
下次自然必取但要讀書不必以此為慮城中親族有<lb/>
欲開薦者可俱以我此意説知<lb/>
　　與武修弟<lb/>
今年正月内始聞大姪之變深可痛惜此最樸實人天<lb/>
<pb n="KR4f0040_WYG_007-50b"/>
何以使至此我逺在京不能少申其意附代奠些須弟可<lb/>
為我備一享祀以慰其靈痛甚痛甚弟今止有兩姪當<lb/>
為其婚姻計此是目前第一要務然亦不必心焦自然<lb/>
水到渠成也我在京甚多掣肘未知將來若何弟明歲<lb/>
館地且看我光景如何再作計較可也種種黄大自能<lb/>
言之不多及<lb/>
　　與用中姪<lb/>
見吾姪札知為天津靳公所招不勝欣慰靳公居官服<lb/>
<pb n="KR4f0040_WYG_007-51a"/>
政極為謹飭愚向在都門熟聞其概況河臺先生之立<lb/>
徳立功吾輩心殊傾慕諒其家風必有彷彿且渠令弟<lb/>
曾與我同城姪得親炙之亦三生之縁結也但相與之<lb/>
間必須誠敬方可為久訓課之法必導以聖賢路頭如<lb/>
小學等書不可不授與幕友相接要極和婉之中須有<lb/>
一番主張不可為所轉脚跟也大槩作幕者自有一種<lb/>
氣習若稍或漸染便非儒者氣象知吾姪雖有定見然<lb/>
愚不得不囑至於館政之暇自家學業斷不可荒廢愚<lb/>
<pb n="KR4f0040_WYG_007-51b"/>
自南旋以來即謝去世故舌耕餬口仍館席氏日對古<lb/>
昔聖賢較之宦途鹿鹿倍覺綽然自豫東翁從未識荆<lb/>
可道我景慕之意羽便附此不盡<lb/>
　<lb/>
　<lb/>
　<lb/>
　<lb/>
　三魚堂文集巻七<lb/>
</p>
<p>
</p>
  </div>
<div>
<head>三魚堂文集巻八</head> <lb/>
    <p>
<pb n="KR4f0040_WYG_008-1a"/>
欽定四庫全書<lb/>
　三魚堂文集巻八<lb/>
　　　　　　　　　贈内閣學士陸隴其撰<lb/>
　序<lb/>
　　舊本四書大全序<lb/>
舊本四書大全余舊所讀本也用墨筆點定去其煩複<lb/>
及未合者又採䝉引存疑淺説之要者附於其間其萬<lb/>
厯以後諸家之説則别為一册不入於此依朱子讀書<lb/>
<pb n="KR4f0040_WYG_008-1b"/>
法每讀一句必反覆玩味俟其貫通然後及於下句或<lb/>
思索未定遇有他事當酬應應畢輒復思此嘗有一字<lb/>
一句盤桓於胸中數日而後止自戊戌至癸卯用力六<lb/>
年而始畢然是時雖粗知讀書之門户而程朱之語録<lb/>
文集皆未之見敬軒敬齋諸君子之書皆未知求嘉隆<lb/>
以後陽儒陰釋之徒改頭換面似是而非者猶未盡燭<lb/>
其蔀自庚戌以來乃始悉求諸家之書觀之然後知向<lb/>
之去取未能盡當有先儒見到之語讀之若平淡而實<lb/>
<pb n="KR4f0040_WYG_008-2a"/>
關學術之得失者不知取也有先儒一時之言讀之若<lb/>
無病而實開假借之途者不知辨也又有先儒微言奥<lb/>
義大全諸書所不及載或載而不詳者則此本亦竟闕<lb/>
如又有兩説互異當存疑而輒輕斷當畫一而務並存<lb/>
每取而覆視之輒赧然於心欲遂棄之則又念其曾用<lb/>
數年之力於此不忍便置且欲因此自知其陋鑒於前<lb/>
者或毖於後也故嘗櫝而藏之不敢以示人親友聞其<lb/>
有是書皆欲得而觀焉或且疑其有所吝惜故敢序其<lb/>
<pb n="KR4f0040_WYG_008-2b"/>
始末以告使知其陋相與戒而勉焉則勝於讀此書也<lb/>
夫<lb/>
　　松陽講義序<lb/>
隴其在靈壽簿書之暇輒至學聽諸生講書有所觸發<lb/>
間疏其意示諸生或述先儒註解或自抒所見欲其即<lb/>
聖賢之言引而歸之身心不徒視為干禄之具使書自<lb/>
書我自我積久得一百十有八章有攜以南者家叔祖<lb/>
話山翁家叔訥菴翁見之謂是有裨於學者非獨可以<lb/>
<pb n="KR4f0040_WYG_008-3a"/>
教靈壽諸生也遂謀付梓既成而寄於京師命隴其自<lb/>
敘之隴其不敏雖嘗有志於學而不得其要領中年涉<lb/>
獵先儒之書始若稍稍望見涯涘而質鈍功淺終未得<lb/>
入其堂奥自汨没簿書以來益復鹵莽嘗思乞身歸田<lb/>
整理書生舊業與同志之士講求討論或可追隨先儒<lb/>
之萬一而一官羈絆尚未得遂至於此編因於諸生有<lb/>
一日之長職當竭其愚故據胸中一時所得告之以稍<lb/>
逭尸素之慚云耳非能著書講學也若其拳拳於諸生<lb/>
<pb n="KR4f0040_WYG_008-3b"/>
者則有之矣董子有言仁人者正其誼不謀其利明其<lb/>
道不計其功程子云佛氏之言學者當如淫聲美色以<lb/>
逺之此二者學之大綱也大綱不差然後可漸而進焉<lb/>
自明中葉以來學術壞而風俗乖卑者迷溺於功利高<lb/>
者沉淪於虛寂視董子程子之言若茹毛結繩之不可<lb/>
復行於後世不知有大綱又何論其他耶是世道之憂<lb/>
也故嘗以為今之為世道計者必自羞乞墦賤壟斷闢<lb/>
佛老黜陽儒陰釋之學始而是編之中亦三致意焉此<lb/>
<pb n="KR4f0040_WYG_008-4a"/>
隴其所嘗奉教於君子者也或有小補於世意在斯乎<lb/>
若夫擴而充之探其深而盡其微則尚願與學者共進<lb/>
之焉<lb/>
　　周永瞻先生四書斷序<lb/>
學術之得失世運所由盛衰也然當衆説紛紜之日非<lb/>
深識逺見之士不能斷而得其所宗今天下以四書課<lb/>
士使天下士浸灌於孔孟之言以培其徳而閑其心斯<lb/>
固教化之本而治平之原也然天下之言四書者嘗紛<lb/>
<pb n="KR4f0040_WYG_008-4b"/>
紛其莫定矣習功利者以功利之見讀之則孔孟之言<lb/>
莫非功利也溺虛無者以虛無之見讀之則孔孟之言<lb/>
莫非虛無也其卑瑣無識者既得其貌而不得其神而<lb/>
髙明之徒又挾之以自申其説此曰吾孔孟也彼亦曰<lb/>
吾孔孟也非無鋭志學聖之人而不識其真以為是直<lb/>
孔孟也始悦其言繼移其行漸涵浸漬不可復變即或<lb/>
覺其非矣而其雄論宏辯洞心駭目汨没已久亦且信<lb/>
且疑而不能自振於是孔孟之言不足以成天下之材<lb/>
<pb n="KR4f0040_WYG_008-5a"/>
而適以墮天下之行蓋自漢以來其發明聖訓以維持<lb/>
世道者固不勝數而其借以開釁於天下者亦代不乏<lb/>
焉有宋之興程朱大儒繼出而正學始明天下之士如<lb/>
去雲霧覩日月始曉然識吾道之真而紛紛之説不足<lb/>
以惑之其道雖未盡行於宋而明興尊而奉之以為規<lb/>
矩準繩洪永成𢎞之間上非此不以為教下非此不以<lb/>
為學天下之言有不出於程朱者如怪物焉不待禁令<lb/>
而衆共棄之學術正而耳目一是故朝多純徳之彦野<lb/>
<pb n="KR4f0040_WYG_008-5b"/>
皆方正之儒治化之隆幾比三代有由然也嘉隆以降<lb/>
教弛而俗衰天下之言不歸功利則歸虚無不以程朱<lb/>
為迂濶則以為支離縱横之習佛老之餘皆隂託於孔<lb/>
孟以誑惑於天下曰孔孟之道固如是也彼程朱所言<lb/>
非孔孟之真也嗚呼是何異適越而北其轍而曰此越<lb/>
之道也哉又何怪政日亂而俗日敗以至於不可救藥<lb/>
也故嘗論之曰明之所以盛者程朱之學行也其所以<lb/>
衰者程朱之學廢也聖人復起不易斯言矣武塘周永<lb/>
<pb n="KR4f0040_WYG_008-6a"/>
　瞻先生隴其父執也以所著四書斷示隴其隴其受而<lb/>
　讀之其書剖析疑似貫串義理固後學之津梁而其大<lb/>
　綱則以程朱為宗者也方先生之始為是書天下之紛<lb/>
　紛於異説者猶未定也先生獨識其正而斷然從之以<lb/>
　為學者倡今<lb/>
天子敦崇正學程朱之説復行於世士之執筆為文章者<lb/>
　非其言不敢道非其書不敢讀雖未能踐其實而其學<lb/>
　已不詭於正駸駸乎洪永成𢎞之初矣然後服先生之<lb/>
<pb n="KR4f0040_WYG_008-6b"/>
　能斷而得所宗也隴其讀先生之書益慨然於學術之<lb/>
　不可不慎先生留心世道其於古今治亂之故思之熟<lb/>
　矣其必以隴其之言為不誣乎敢序以質之<lb/>
　　　周雲虬先生四書集義序<lb/>
　四書自考亭朱子集諸儒之大成而發明其義章句或<lb/>
　問集註而外有輯略有精義有文集有語類大義明而<lb/>
　微言著其後西山真氏仁山金氏雲峯胡氏之徒又各<lb/>
　自著書以發明考亭之意及明永樂時又彚為大全懸<lb/>
<pb n="KR4f0040_WYG_008-7a"/>
示於上以為天下之準繩而河津之讀書録餘干之居<lb/>
業録又往往發其精微以羽翼其間至矣盡矣後之學<lb/>
者但取其成説而心㑹之身體之患不行不患不明不<lb/>
待復講矣今之所以不能不講者則以嘉隆以來姚江<lb/>
之説行而考亭之學晦白黑混淆是非顛倒譬白日在<lb/>
天而浮雲蔽之浮雲不去則白日不見故論四書於嘉<lb/>
隆之時不講則不晦論四書於今日不講則不明學者<lb/>
苟徒拘守一説而不深究其異同之故熟察其毫釐之<lb/>
<pb n="KR4f0040_WYG_008-7b"/>
别一旦聰明才辨之士舉陽儒陰釋之論雜而進之其<lb/>
不為所奪者鮮矣吾邑周雲虬先生潛心於諸家之説<lb/>
者四十餘年輯為集義一編嘗北走京師就正於孫退<lb/>
谷先生深相契焉退谷之學深不滿於姚江者也則是<lb/>
書之取舎可知矣余不敏於學無所窺少時聞陽明之<lb/>
名而竊誦其言亦嘗不勝高山景行之思而以宋儒為<lb/>
不足學三十以來始沉潛反覆乎朱子之書然後知操<lb/>
戈相向者之謬也然猶且信且疑未敢顯言於人及考<lb/>
<pb n="KR4f0040_WYG_008-8a"/>
有明一代盛衰之故其盛也學術一而風俗淳則尊程<lb/>
朱之明效也其衰也學術岐而風俗壞則詆程朱之明<lb/>
效也每論啓禎喪亂之事而追原禍始未嘗不歎息痛<lb/>
恨於姚江故斷然以為今之學非尊程朱黜陽明不可<lb/>
而聞此説者或以為怪嘗思就大賢君子而正之適雲<lb/>
虬先生以集義自敘寄示雖未讀全書而莊誦其敘則<lb/>
所宗者考亭也所訾者文成也所追思者成𢎞以前也<lb/>
所慨歎者嘉隆以後也撥浮雲而見白日我知先生有<lb/>
<pb n="KR4f0040_WYG_008-8b"/>
同心矣敢一言以附於其書之末昔董生當漢武之世<lb/>
百家並行故其言曰諸不在六藝之科孔子之術者皆<lb/>
絶其道不使並進此董生所以有功於世道也繼孔子<lb/>
而明六藝者朱子也非孔子之道者皆當絶則非朱子<lb/>
之道者皆當絶此今日挽回世道之要也先生著書之<lb/>
㫖已握其要其有功學者豈淺鮮哉<lb/>
　　朱子語類後序<hi>代</hi>
語類一書朱子所以闡道妙而淑人心者具在宗朱子<lb/>
<pb n="KR4f0040_WYG_008-9a"/>
　者宜弦誦不置而巻帙繁衍未能卒讀魏里幾亭陳先<lb/>
　生擇其尤要者釐為十一巻復於其中採其説之切於<lb/>
　六經四書者别為經解十四巻使讀者便其簡要樂其<lb/>
　條貫誠紫陽氏之功臣也書甫成而先生已全節為完<lb/>
　人遂不及盛行於世板亦多散佚余不敏幸生理學昌<lb/>
　明之日竊欲表章語類用佐<lb/>
聖朝崇尚朱子之意樂陳先生之先得我心也就其家購求<lb/>
　原板訂補其缺復成完書以公海内慨自朱陸異同之<lb/>
<pb n="KR4f0040_WYG_008-9b"/>
　説興聚訟千古以必不可已之學而謂其殊途同轍也異<lb/>
　哉謂陸之學尚高明所以接上根一路朱之學尚實踐所<lb/>
　以接中下者流然則是朱子者有實踐而無高明可以接<lb/>
　中下而不可以接上根乎未得其門未升其堂未入其室<lb/>
　徒為調停之説適足見其妄而為朱子竊笑焉耳以余所<lb/>
　見羅整菴先生記丘文莊朱子學的陳清瀾學蔀通辨皆<lb/>
　為朱子洗剔其眉目而或猶為晩年定論援朱入陸顛倒<lb/>
　附㑹以文其説不信朱子可也誣朱子可乎是編苐芟其<lb/>
<pb n="KR4f0040_WYG_008-10a"/>
煩冗正其互異擷其菁華恰還朱子眉目公諸海内使<lb/>
為士者益生尊信之心端在於是余始祖與考亭之祖<lb/>
同源而分𣲖況是書為理學正宗方且人奉髙曾家珍<lb/>
弓冶余小子敢辭不敏而不為表章哉<lb/>
　　文廟考略序<lb/>
文廟考略一巻大興西山張先生提督江南學政時輯<lb/>
以示多士者也其書備詳先賢先儒之名氏行蹟附以<lb/>
禮樂器數皆學者所不可不知先生又慨然於金谿新<lb/>
<pb n="KR4f0040_WYG_008-10b"/>
建之從祀不無遺議而著其意於篇首俾學者知陽儒<lb/>
陰釋之非尤可謂卓然者矣先生令子塏署靈壽教諭<lb/>
攜其板至任一時滹沱衞水之濱窮鄉甕牖之士皆得<lb/>
聞聖學淵源二千年來之賢若儒歴在目前髙山景行<lb/>
之思油然而生不亦善乎教諭君又恐士子習其文而<lb/>
未識先生輯書深意也請余一言導之余因推先生之<lb/>
意告諸生曰先生之為是書非欲諸生知先賢先儒姓<lb/>
氏爵里與夫從祀之嵗月已也又非欲諸生徒誦其嘉<lb/>
<pb n="KR4f0040_WYG_008-11a"/>
言懿行已也論語不云乎見賢思齊焉見賢而弗思齊<lb/>
猶弗見也且賢又非難齊者也乍而觀之其巍然於百<lb/>
世之上者似不可幾及考其實不過居敬窮理循序深<lb/>
造而至乎其域者耳又非高逺難行之事諸生誠因是<lb/>
而奮興焉退而求之六經語孟以及周程張朱子之書<lb/>
博學審問慎思明辨而篤行焉精之一之真積力久安<lb/>
知今日之興起於滹沱衞水間者不將有紹洙泗繼洛<lb/>
閩接河津餘干又為後人之高山景行者哉能如是庶<lb/>
<pb n="KR4f0040_WYG_008-11b"/>
幾無負先生輯書之㫖與教諭君攜板之意若徒推而<lb/>
尊之謂是古昔聖賢天授非人力而不知此心此理之<lb/>
同如窶人之視隋珠和璧徒見其光輝燦爛目眩心駭<lb/>
自分為終身必不可得之物則是書亦徒為陳編而已<lb/>
先生尚有儒宗理要孝經衍義諸書與是書相表裹教<lb/>
諭君方將盡推其家學以與諸生共砥礪然必俟其憤<lb/>
而後啓悱而後發諸生其勉乎哉<lb/>
　　四禮輯宜序<lb/>
<pb n="KR4f0040_WYG_008-12a"/>
儒者言禮詳則有朱子儀禮經傳通解約則有朱子家<lb/>
禮是二書者萬世規矩準繩也人道之綱紀備矣但自<lb/>
世教衰其書雖存講求而率由之者蓋少後生小子見<lb/>
其父兄師友未嘗從事於是也雖有舉而示之者亦且<lb/>
以為迂逺不可行吾知隨俗而已安用是為哉而秉禮<lb/>
之士亦不能强以其素所不習者一朝歸我範圍使其<lb/>
一鄉一邑之閒先有人焉啓其端而動其心然後示以<lb/>
禮之全何至如爰居之駭鐘鼔乎故曰不學操縵不能<lb/>
<pb n="KR4f0040_WYG_008-12b"/>
安絃不學雜服不能安禮靈壽馬介愍公嘗本朱子意<lb/>
作四禮輯宜一巻以示其鄉之人其書與紫陽原書雖<lb/>
間有出入然其惓惓為風俗人心計亦至矣學者觀之<lb/>
則知禮非迂逺不可行之物由是而求之家禮又由是<lb/>
而求之儀禮經傳吾知其不難耳其為操縵雜服也不<lb/>
亦多乎惜自兵燹以後板毁不存漸就湮没後進之士<lb/>
且不知先生有是書又何論朱子所考定者哉馬氏子<lb/>
孫謀復梓而傳之余喜其能承先人之志可以挽頽風<lb/>
<pb n="KR4f0040_WYG_008-13a"/>
敝俗漸納之規矩準繩之中也而為之序今而後讀紫<lb/>
陽之書者當勿河漢也矣<lb/>
　　呻吟語序<lb/>
呻吟語者新吾呂先生省察克治之言也謂之呻吟者<lb/>
先生自視其身若常在病中時時呻吟事事呻吟察之<lb/>
嚴而克之勇自不能已故以是名其書蓋嘗論之人之<lb/>
生具仁義禮智之性然不能無氣稟之偏及其感物而<lb/>
動則又有物欲之蔽故自大賢以下鮮有無病者其所<lb/>
<pb n="KR4f0040_WYG_008-13b"/>
以能不汨於流俗而卓然為天地間偉人亦在乎能知<lb/>
其病而已知其病而呻吟者治之也易不知其病而不<lb/>
呻吟者治之也難自古賢人君子未有不如是而能成<lb/>
其徳者也博文約禮顔子之呻吟也臨深履薄曾子之<lb/>
呻吟也戒慎恐懼子思之呻吟也知言養氣孟子之呻<lb/>
吟也人徒見其徳之成睟面盎背暢於四支發於事業<lb/>
極天蟠地繼往開來而不知皆從呻吟中得之吾見今<lb/>
人之病多矣能知其病者有幾氣質之不能變化物欲<lb/>
<pb n="KR4f0040_WYG_008-14a"/>
之不能埽除意必固我之念膠於中聲色貨利之私誘<lb/>
於外豈徒不呻吟而已哉方且揚揚自得以為快意所<lb/>
以揚其波而助其燄者無所不為此和扁所以望而却<lb/>
步也使能呻吟如先生庶幾其有瘳乎先生當萬厯之<lb/>
世天下方日弊卑者溺功利高者迷佛老聖學蓁莽生<lb/>
民塗炭先生獨能以正大篤實為學卓然超出於流俗<lb/>
之上其言皆與程朱相表裏間有出入者亦少矣呻吟<lb/>
之功大矣哉是書止寧陵有板未能逺播購者艱難康<lb/>
<pb n="KR4f0040_WYG_008-14b"/>
熙丁卯孟夏真定諸州縣以公事㑹於郡城語及同寅<lb/>
協恭之義僉以善相勸過相規為約適王子益仲先生<lb/>
鄉人也攜是書在郡咸謂能以先生之呻吟者勸且規<lb/>
則吾同人其庶幾矣遂謀協力梓之余喜先生之書得<lb/>
廣其傳而吾同人皆將有以自抜於流俗也謹敘於末<lb/>
是舉也賢於蘭亭之一觴一詠豈不逺哉<lb/>
　　王學質疑序<lb/>
余嘗聞高子景逸之言曰姚江天挺豪傑妙悟良知一<lb/>
<pb n="KR4f0040_WYG_008-15a"/>
洗支離其功甚偉豈可不謂孔子之學然而非孔子之<lb/>
教也今其弊昭昭矣始也埽見聞以明心耳究且任心<lb/>
而廢學於是乎詩書禮樂輕而士鮮實悟始也埽善惡<lb/>
以空念耳究且任空而廢行於是乎名節忠義輕而士<lb/>
鮮實修斯言似乎深知陽明之病者然余不能無疑焉<lb/>
既曰非孔子之教又可謂孔子之學乎學與教有二道<lb/>
乎陽明之所謂良知即無善無不善之謂也是佛老之<lb/>
糟粕也非孟子之良知也何妙悟之有支離之弊正由<lb/>
<pb n="KR4f0040_WYG_008-15b"/>
見聞未廣善惡未明耳埽見聞埽善惡以洗之支離愈<lb/>
甚矣功安在乎徒見其流之弊而未察其源之謬比之<lb/>
龍谿海門之徒抉陽明之波者雖若有間而聖人之道<lb/>
終未明也以高子之好學篤行充其力豈難登洙泗之<lb/>
堂入程朱之室然猶溺其餘習未能自脱莠之亂苗鄭<lb/>
之亂雅豈不甚哉康熙癸亥余在京師張武承先生示<lb/>
余王學質疑一卷其言良知之害至明至悉特不盡埽<lb/>
龍谿海門之毒而凡梁谿之所含糊未決者一旦如撥<lb/>
<pb n="KR4f0040_WYG_008-16a"/>
雲霧見白日蓋自羅整菴陳清瀾而後未有言之深切<lb/>
著明如斯者也抑愚又有懼焉當陽明之世其害未見<lb/>
故知之也甚難而其病未深救之也尚易至今日其害<lb/>
已見故知之也似易而其病既深救之也則難無論顯<lb/>
樹姚江之幟鋭與吾角者未易勝也即聞吾言而唯唯<lb/>
歎息擊節不敢置一辭而遺毒之潛伏隠藏於肺腑者<lb/>
不知其幾也蕩滌而消融之豈易也哉孟子曰七年之<lb/>
病求三年之艾我未有艾而徒咎人之病非良醫也閲<lb/>
<pb n="KR4f0040_WYG_008-16b"/>
先生之書者其急講蓄艾之術也哉<lb/>
　　王學質疑後序<lb/>
余既序張武承先生王學質疑方謀付梓以公同好而<lb/>
先生已於乙丑十一月捐館舎矣因略述其生平附於<lb/>
書末使學者誦其書知其人蓋非無所本而能為是書<lb/>
者先生諱烈其先浙江金華府東陽縣人嘉靖時先生<lb/>
之曾祖始自浙遷居大興康熙丙午先生以易中順天<lb/>
舉人庚戌登進士已未舉博學宏詞授翰林院編修充<lb/>
<pb n="KR4f0040_WYG_008-17a"/>
纂修明史官乙丑六月陞右春坊右贊善自為諸生以<lb/>
至立朝始終以清白自勵不屑世俗榮利純如也其學<lb/>
以程朱為宗深疾陽儒陰釋之徒以閑邪衞道為已任<lb/>
晩尤嗜小學近思録故是書所發明皆從平生學問中<lb/>
流出非苟而已也先生又嘗論道學傳惟宋史宜有之<lb/>
周程紹先聖之遺緒朱子集諸儒之大成以道學立傳<lb/>
宜也餘則篤學如蔡西山父子高明如陸子靜兄弟純<lb/>
粹有用如真西山僅可列之儒林元儒亦不立道學傳<lb/>
<pb n="KR4f0040_WYG_008-17b"/>
若有明一代純正如曹月川薛文清不能過真許而光<lb/>
芒横肆如陽明者列之道學恐後世以史臣為無識其<lb/>
修明史分纂孝武兩朝如劉健李東陽王守仁秦竑李<lb/>
成梁金鈜史可法諸傳皆先生手筆嘗曰吾此數傳是<lb/>
非不爽銖兩其論孝宗謂明知閹宦之壞法而不能逺<lb/>
成陰勝之漸是知不至意不誠之故也其論李東陽謂<lb/>
李公文章之士與劉謝同朝則著侃直之風與芳瑾為<lb/>
伍盡露委蛇之態而聲華素著奬借後進故競為之掩<lb/>
<pb n="KR4f0040_WYG_008-18a"/>
飾謂東陽若去縉紳之禍不知所底此欺心之論也五<lb/>
年之中寃死者不可勝數縉紳之禍亦已至矣李公拱<lb/>
手而不敢異偶申救一二人遂詫以為善類賴之則張<lb/>
綵救吳廷舉劉宇救王時中亦得為保全善類耶又云<lb/>
楊文襄功名之士也以為將之智用之為相晩年欲以<lb/>
其術籠絡張桂而卒為所敗齎恨以没智巧之不可恃<lb/>
如此此皆卓然不可磨滅而此書則其綱領也<lb/>
　　王學考序<lb/>
<pb n="KR4f0040_WYG_008-18b"/>
自陽明之學行天下迷惑溺没於其中者百五十餘年<lb/>
近嵗以來好學深思之士乃敢昌言排之然以其功業<lb/>
赫赫於人之耳目間者疑信且半錢塘應潛齋獨一言<lb/>
以斷之曰陽明之功譎而不正詭遇獲禽耳又推其本<lb/>
而論之曰陽明自少馳馬試劒獨學無師而始堅於自<lb/>
用則又直窮其病根陽明復起不能不服斯言嗚呼以<lb/>
陽明之天資豪邁向使自幼涵養薰陶於小學中加之<lb/>
以良師友磨礱砥礪如二程之有濂溪朱子之有延平<lb/>
<pb n="KR4f0040_WYG_008-19a"/>
何至放言高論如此哉所以敢為放言高論者其所由<lb/>
來漸矣故愚嘗言小學一書乃世道升降之本小學行<lb/>
而天下人才範圍於規矩準繩之中然後學術一而風<lb/>
俗同潛齋之論可謂知本矣潛齋論性論太極頗與程<lb/>
朱牴牾余不敢從然其教人用功必以窮理格物為本<lb/>
謹守朱子家法故其言多可羽翼經傳其論次陽明言<lb/>
行凡一巻附於其所輯性理大中内余以為此當自為<lb/>
一書不當附性理故特表而出之而名之曰王學考欲<lb/>
<pb n="KR4f0040_WYG_008-19b"/>
知學術異同之所由來者其必有取於此也夫<lb/>
　　六諭集解序<lb/>
士讀聖賢書無有肯虐民者然孔子謂不教而殺謂之<lb/>
虐今之教比古之司徒黨正三物六行為何如也有毫<lb/>
髪不如古而怒民之犯法從而刑之皆虐也然則吾輩<lb/>
今日坐於民上懲姦鋤暴操三尺以從事雖事事咸當<lb/>
厥辜敢自謂不虐乎曾子曰如得其情則哀矜而勿喜<lb/>
痛哉言乎　朝廷未嘗無教民之法今州縣所奉行六<lb/>
<pb n="KR4f0040_WYG_008-20a"/>
諭明白正大二十四字中一部大學修齊治平之㫖犂<lb/>
然具備雖蚩蚩之民咸可通曉與古之三物六行何異<lb/>
而移風易俗未收其效是有司之過也余承乏靈壽目<lb/>
擊民情不古每思孔曾之言不勝愧懼間嘗巡行村野<lb/>
取六諭之義為之講解又恐其入於耳者不能不久而<lb/>
忘也因梓以授之冀其漸磨於仁義而自逺於刑罰然<lb/>
七年之病必三年之艾是求車薪之火非一杯之水能<lb/>
救斯民之漸漬於薄俗久矣豈區區一巻之書朔望一<lb/>
<pb n="KR4f0040_WYG_008-20b"/>
讀其遂能勝殘去殺釋吾愧懼耶亦以是啓其端云耳若<lb/>
夫擴而充之引而伸之俾家喻户曉淪肌浹膚邪穢盡<lb/>
滌渣滓盡融則視乎繼自今而往行之何如耳天下無<lb/>
不可化之民而亦無易化之民其必如程子之於上元<lb/>
扶溝朱子之於同安南康盡吾居敬窮理之學勞來而<lb/>
匡直焉庶幾免於虐也夫<lb/>
　　陸桴亭思辨録序<lb/>
士生斯世而欲言學豈不難哉功利之習浸淫於人心<lb/>
<pb n="KR4f0040_WYG_008-21a"/>
根深蒂固而不可抜幸而能自抜於功利矣則或溺於<lb/>
記誦詞章終身竭蹶而適長其浮薄驕吝之氣幸而又<lb/>
不溺於是而有志於道矣則佛老之徒又從而惑之舎<lb/>
三代以來聖賢相傳之道而欲求所謂虚無寂滅者求<lb/>
之愈力去道愈逺幸而不惑於佛老而歸於儒矣而儒<lb/>
者之道復分途各驅宋之洛閩金谿明之河津餘干新<lb/>
㑹姚江同師孔孟同講仁義其辨在毫釐之間而其流<lb/>
至於相去懸絶若方圓氷炭之不同學者未嘗辨其同<lb/>
<pb n="KR4f0040_WYG_008-21b"/>
異晰其疑似浮慕乎學之名而用力焉其不舍坦途而<lb/>
趨荒徑者幾希矣於此有人焉以身示之且别白而告<lb/>
之其有功於世何如也余家居時聞太倉陸桴亭先生<lb/>
之學而未獲親炙及承乏嘉定去先生之鄉咫尺而先<lb/>
生已成古人乃訪其遺書得所謂思辨録者其辨同異<lb/>
晰疑似一準於程朱其於金谿新㑹姚江雖未嘗力排<lb/>
深拒而深知其流弊之禍世其教人先小學而後大學<lb/>
以立志居敬為本而以聖經之八條目為程然後漸進<lb/>
<pb n="KR4f0040_WYG_008-22a"/>
於天人之微旁及於百家之言其先後次序悉洛閩之<lb/>
遺法也雖未熟識其生平然考其發於言而著於書者<lb/>
可謂有道之士矣蓋先生自言二十七嵗即志於斯學<lb/>
心體躬行未嘗敢懈則其所以能成就如此者亦非一<lb/>
日之故也嗚呼處功利浸淫之日而能自振抜又不溺<lb/>
於詞章記誦又不惑於佛老又不惑於儒之近佛老者<lb/>
而卓然自立豈不難哉先生之子諱顧正者請余敘其<lb/>
書余不敏雖於先儒異同之間嘗聞其大畧然明不足<lb/>
<pb n="KR4f0040_WYG_008-22b"/>
以察理勇不足以衞道優游嵗月將汨没之是懼何能<lb/>
敘先生之書哉姑記其仰慕於先生者如此尚當盡求<lb/>
先生之書而訪於其良友高弟以琢磨焉其庶幾乎<lb/>
　　靜中吟序<lb/>
性理大全一書明初學者奉為規矩準繩其時士行醇<lb/>
而風俗隆蓋其學使然也自中葉而後胥溺於詞章記<lb/>
誦陽儒陰釋之學此書雖存無復講求而涵泳之者風<lb/>
俗之壞有由然矣今　朝廷尊崇正學士非程朱之言<lb/>
<pb n="KR4f0040_WYG_008-23a"/>
弗敢道於是此書復行於天下然多襲其皮膚以塞功<lb/>
令求其真信而篤好之者亦罕其人焉三韓梁震先作<lb/>
靜中吟一巻其於太極西銘之㫖伊川考亭之論言之<lb/>
親切有味不啻燭照數計蓋其講求而涵泳之者深矣<lb/>
以是風於天下尚有甘自溺於俗學而以性理為迂者<lb/>
其亦可翻然也夫適余鄉馬子以是示余余喜正學之<lb/>
將昌而風俗之將隆也因書於其簡端以誌欣慕之意<lb/>
云<lb/>
<pb n="KR4f0040_WYG_008-23b"/>
　　功行録廣義序<lb/>
聖賢之書勸善戒惡而已或以義正或以福誘而勸同<lb/>
或以義禁或以禍怵而戒同夫禍福之於善惡猶影之<lb/>
於形也君子衡理不衡數而其教人未有不兼言禍福<lb/>
也者理足以尊天下之君子而言福然後足以引天下<lb/>
之中人言禍然後足以懼天下之不肖其見于經傳者<lb/>
固已深切而著明矣君子雖不以欲福而為善不以畏<lb/>
禍而不為惡而夫子猶曰君子懷刑是以聖賢自勉而<lb/>
<pb n="KR4f0040_WYG_008-24a"/>
恆以不肖自防也於乎此其所以為君子與周禮司徒<lb/>
掌邦教以擾安邦國保息六以養之本俗六以安之三<lb/>
物以興之八刑以糾之月吉而始和嵗終而受㑹鄉州<lb/>
黨族閭比之中莫不以時而讀法故其為教也有本有<lb/>
根博而貫簡而詳蕩蕩焉平平焉無細碎蔓衍之説而<lb/>
其時之人亦但以為道而不以為利知畏法而不知畏<lb/>
天吉凶休咎之説僅見於聖君賢相之誥誡而非所以<lb/>
為教民之具明明棐常絶地天通此其所以為盛也聖<lb/>
<pb n="KR4f0040_WYG_008-24b"/>
賢不作教化不明法足以禁顯惡而不足以禁隠慝惟<lb/>
天之報施終古不易以濟人之所不及而又不能無盈<lb/>
縮遲疾之異錯綜參互之變原始要終不失累黍而當<lb/>
時鮮不以為杳𣺌而不可知蓋禍福之自人者直而彰<lb/>
自天者微而變直而彰者既有所不及而微而變者又<lb/>
不能以天下信則中人以下將無所畏而靡所不為仁<lb/>
人君子能無憂乎不得已而博考古今述其福善禍淫<lb/>
之迹而備著其所由以明天道之必然家懸一律令於<lb/>
<pb n="KR4f0040_WYG_008-25a"/>
屋漏之中户置一斧鉞於衽席之上使覽者惕然於心<lb/>
以去其所疑而堅其所畏雖其言若屑屑焉而離類析<lb/>
歸鈎深索隠略顯惡而嚴隠慝其察物也無遁形可不<lb/>
謂慎獨之助與宋之季也而感應篇出焉明之季也而<lb/>
功過格出焉是皆仁人君子居下位不得已而救世之<lb/>
作也故曰易之興也其於中古乎作易者其有憂患乎<lb/>
王道不明於上而夫子作春秋今雖萬不敢比是而意<lb/>
則庶幾焉此固非盛世之所宜有也雖然既已有作則<lb/>
<pb n="KR4f0040_WYG_008-25b"/>
雖盛世有所不廢又豈獨不廢而已必將為之敷暢其<lb/>
説擴其所未備闡其所未至以丁寧天下之耳目而惟<lb/>
恐其不信以從是亦仁人君子之用心也疁邑李子蓀<lb/>
竒字九蘭所輯功行録廣義蓋本功過格而敷暢其説<lb/>
者余甚敬其用心之厚用力之勤也嗚呼士君子得志<lb/>
於時身任民物之責舉先生之教而明之大綱舉萬目<lb/>
張無取乎細碎蔓衍之説而所以勸戒人者亦不俟乎<lb/>
天降之威福則是書可以不作今李子既不得志於時<lb/>
<pb n="KR4f0040_WYG_008-26a"/>
藴其意而無所發蒿目而不能已於言而又不欲其言<lb/>
之大且深以無當於流俗也乃取夫世所易信之書廣<lb/>
為衍説平易樸茂不飾不文而勤懇曲至應規入矩期<lb/>
無失於聖賢之意而後已昔賢有云不為良相則願為<lb/>
良醫李子之書其亦世之藥石與假令李子得有為之<lb/>
柄以行其所欲而不徒見諸空言其所就果當何如也<lb/>
　　詒安録序<lb/>
余向客武塘與沈淵伯先生共晨夕有年見其所為詩<lb/>
<pb n="KR4f0040_WYG_008-26b"/>
文皆有法度可觀而先生又不欲僅以詩文自居時時<lb/>
以古道相勗嘗慨世之浮薄殘刻如江河日下而不可<lb/>
止而欲以篤實忠厚之道維持而挽回之蓋每談論及<lb/>
之未嘗不歎息致意數年以來余與先生雖各居一方<lb/>
然嘗佩服之不敢忘今年夏月先生扁舟至疁城既敘<lb/>
契濶即出一編示余顔曰詒安録余展而讀之則向之<lb/>
晨夕談論歎息致意者皆聚於一編中先生又謂此吾<lb/>
筆以詒吾子焉耳使知浮薄殘刻非所以為安而此乃<lb/>
<pb n="KR4f0040_WYG_008-27a"/>
所以為安也其庶幾乎噫此豈獨可以詒先生之子哉<lb/>
夫世之罹殃蹈尤而不知止者彼豈好危而惡安哉蓋<lb/>
未有以安之道告之者故莫危於浮薄而彼且以浮薄<lb/>
為安莫危於殘刻而彼且以殘刻為安方其習焉而不<lb/>
覺膠固於其中而不知變方且自以為得計而不知其<lb/>
所以為安者乃其所以為危也使有人焉持先生之書<lb/>
以告之使知如是則危如是則安其孰肯舎安而就危<lb/>
耶士庶人而知此必不敢以浮薄殘刻行於鄉卿大夫<lb/>
<pb n="KR4f0040_WYG_008-27b"/>
而知此必不敢以浮薄殘刻行於國小可以安一家大<lb/>
可以安天下其所維持而挽回者多矣是豈獨可以詒<lb/>
先生之子哉余既喜先生之來得慰數年契濶而又喜<lb/>
是書之成行將使古道復敦於天下遂操筆而為之敘<lb/>
　　詒安録後序<lb/>
淵伯先生既以詒安録授予予授而讀之凡先生之所<lb/>
言者皆予之所欲言者也先生復指其後一條示余曰<lb/>
與子不合者獨此耳予取而視之大約言三教之合一<lb/>
<pb n="KR4f0040_WYG_008-28a"/>
尊佛老即所以尊孔孟也先生知予持三教異同之辨<lb/>
甚嚴而不欲自易其説所謂各成其是者耶然予竊有<lb/>
請焉夫三教之不同若黑白然白者之不可為黑猶夫<lb/>
黑者不可為白必欲合黑白而一之寧有是理乎為此<lb/>
説者蓋因近世學者不能深究天道之微不幸溺於其<lb/>
學又知不可自絶於孔孟乃牽合附㑹以自掩蓋焉耳<lb/>
豈通論哉以先生之文學行誼後學楷模因近年以來<lb/>
偶涉獵於神仙而深有取於其説吾知其終當改正而<lb/>
<pb n="KR4f0040_WYG_008-28b"/>
未必守為定論也先生若以余之言淺陋不足信則古<lb/>
之大儒如程子朱子以及近世敬軒敬齋整菴諸子皆<lb/>
嘗辨之其遺書具在取而讀之則黑白明而取舍定矣<lb/>
以先生之學力而為此豈其難哉先生既以文學行誼<lb/>
自振流俗偶濡迹於異端而又不憚改絃易轍粹然一<lb/>
出於正後之人讀詒安一録考其前後本末豈不益歎<lb/>
先生之勇於從善而不可及也哉雖與程朱諸大儒爭<lb/>
光可也<lb/>
<pb n="KR4f0040_WYG_008-29a"/>
　　畜徳録序<lb/>
人之心譬如田以良苗植之則成良苗以稂莠植之則<lb/>
成稂莠嘉言懿行者人心之良苗也浸灌於嘉言懿行<lb/>
之中其心不明且正者鮮矣浸灌於淫辭詖説之中其<lb/>
不昏且蕩者鮮矣王何嵇阮浸灌於虛無而成放誕盧<lb/>
駱王楊浸灌於辭章而成浮薄自明季以來俗衰學駁<lb/>
偏僻之説淫艷之詞所以眩人耳目撼人心志者雜然<lb/>
並作如入五都之市百怪之物具陳非志定守固其不<lb/>
<pb n="KR4f0040_WYG_008-29b"/>
舎布帛菽粟而逐紛華靡麗者幾希取舎一移日長月<lb/>
益與之俱化何所不至哉故今之學者不但不讀書之<lb/>
弊不可勝言即讀書之弊亦不可勝言能於諸子百家<lb/>
中精擇而慎收之不離乎規矩準繩則可以養其心而<lb/>
為吾道之羽翼矣席子獻臣奉其先尊人文輿公所纂<lb/>
畜徳録示予曰昔我祖太僕公有格言類編一書我先<lb/>
人謹承先志搜補而廣之平生不好聲伎玩物嬉戲之<lb/>
具而獨皇皇是書病革時猶置簀上俯首晲視予授而<lb/>
<pb n="KR4f0040_WYG_008-30a"/>
讀之則上自周秦下迄近代學士大夫之嘉言懿行萃<lb/>
焉網羅博而取舎當内之有益於身心外之有補於世<lb/>
道非如晉人世説長傲助輕唐人藝文類聚諸書編輯<lb/>
風雲月露已也可謂精擇而慎收者矣予聞文輿性孝<lb/>
友好施與周人之急常若不及雖久病應得官而未仕<lb/>
不及見之政事而其篤行於門内施及於鄉黨者事事<lb/>
皆可為法江西魏叔子不妄譽人者也為席舎人傳曰<lb/>
雖没而祭於社無忝焉是其得力於是書者豈淺鮮哉<lb/>
<pb n="KR4f0040_WYG_008-30b"/>
吾以是益知人心之不可不養而所以浸灌之者不可<lb/>
不擇也賈生有言習與正人居不能無不正猶生長於<lb/>
齊不能不齊言也習與不正人居不能無不正猶生長<lb/>
於楚不能不楚言也讀書亦然天下浮誇放僻之書其<lb/>
為楚言者多矣不擇而取之弊可勝窮耶取舎如文輿<lb/>
庶幾弗畔於道也夫<lb/>
　　蘇眉聲讀史影言序<lb/>
古人云前事之不忘後事之師也此史所由尚也然史<lb/>
<pb n="KR4f0040_WYG_008-31a"/>
之可以為後世師者亦顧其讀之何如耳唐虞三代之<lb/>
書讀之而長偽增浮者有矣況乎後世之史邪正錯出<lb/>
是非混淆學者以無主之中涉獵其閒所見為是者未<lb/>
必是而所見為非者未必非安在其可師哉中有主矣<lb/>
讀之而是非不謬矣而見其表不見其裏知其顯不知<lb/>
其微得其成敗之迹而不知其所以成敗者議論侃然<lb/>
而膠固難通又安在其可師哉表裏顯微皆見矣得其<lb/>
所以成敗矣而言之無關於當世得失之林如對病者<lb/>
<pb n="KR4f0040_WYG_008-31b"/>
而談粱肉對飢者而陳藥石藥非不精而肉非不美也<lb/>
然而所陳非所急也讀史者豈不難哉蘇眉聲先生以<lb/>
所著讀史影言示予予讀之其是非皆本經術其論事<lb/>
必推見至隠自源及流如醫者之洞見五臟而其指陳<lb/>
愷切寄託深逺尤有鶴鳴沔水詩人殷勤諷諫之思焉<lb/>
蓋信乎可謂善讀史者矣昔司馬子長述貨殖游俠特<lb/>
以自舒其孤憤而不知是非謬於聖人歐陽子於柴守<lb/>
禮石敬儒之事反覆致意欲以自解其濮議而未免欲<lb/>
<pb n="KR4f0040_WYG_008-32a"/>
蓋彌彰何如眉聲之所論列皆為風俗人心起見而不<lb/>
激不亢言者無罪而聞者足戒乎嗚呼自秦漢以來治<lb/>
亂如循環使治世之事長為法於天下則治可長治亂<lb/>
世之事長為鑒於天下則亂不復亂而高曾之事視若<lb/>
弁髦前車已覆後車不鑒者比比而是也使時有好古<lb/>
篤論之儒如先生者提撕警覺其間亦何至沈溺不反<lb/>
不可救藥乎先生著述甚富此特其一斑而其關係於<lb/>
世已如此他日盡出其所著以為天下準的其足以法<lb/>
<pb n="KR4f0040_WYG_008-32b"/>
今傳後又不知當何如也<lb/>
　　蘚書序<lb/>
和州成吾存諱性號杏懷居官正直言天下事切中利<lb/>
病亦近世賢者也嘗刋其所作雜文一巻名曰蘚書其<lb/>
書中自言無日不㑹客所不㑹者塵容俗狀之人而已<lb/>
無日不言懷所不言者增租益室之談而已因歴敘郭<lb/>
林宗以下數十人謂此數十人者一日不㑹則鄙吝生<lb/>
一日不與言則心胸結此其立意高曠卓然塵表矣然<lb/>
<pb n="KR4f0040_WYG_008-33a"/>
所謂數十人者上不及孔孟下不及程朱近世則不知<lb/>
有河津餘干而荆軻聶政朱家郭解劉伶阮籍以至李<lb/>
卓吾皆得與於其間何其取舎之異若是哉甚矣道之<lb/>
不明賢者往往入於岐途而不覺雖其天資之高有不<lb/>
盡汨没者然其為累必多矣豈不可惜也哉余嘗見張<lb/>
武承跋鄒忠介儒宗語畧曰讀此書知先生所學之虛<lb/>
浮也於宋獨取陸楊而姑以明道先之於明獨取陽明<lb/>
而兼以白沙心齋配之兩代大儒若伊川晦庵河津餘<lb/>
<pb n="KR4f0040_WYG_008-33b"/>
干盡可刪而去也忠介所學若是亦何怪其立朝事業<lb/>
僅止於是耶知言哉武承乎<lb/>
　　嘉定縣加編録序<lb/>
余蒞嘉定之二年奉部議以催科不力罷黜既謝事乃<lb/>
進其民謂之曰吾為吏無狀罷黜固宜但願爾民繼自<lb/>
今以往早完官課無或後時耆民郁某等進曰吾儕小<lb/>
人非不知急公之義也往者故明之時吾嘉民之完課<lb/>
常為諸邑先吏於兹者皆獲上考豈昔之民良而今之<lb/>
<pb n="KR4f0040_WYG_008-34a"/>
民頑耶蓋昔賦輕而今賦重爾姑以康熙十二年之㑹計與<lb/>
萬厯三十七年之賦役全書較之加增者蓋九萬有竒而自<lb/>
十二年以後軍興之所增者不在焉然則民安得不困而賦<lb/>
安得不逋豈其甘為頑民哉因以其所輯加編録示予予閲<lb/>
之喟然歎息無以對也夫主持國計者未有不知民力之當<lb/>
惜也特以一事偶加未必病民不知今嵗加若干焉明嵗加<lb/>
若干焉加者不可復減復者又復議加積而計之民其能堪<lb/>
乎蕞爾嘉定其土瘠民貧較之明季日甚而賦之加多如此<lb/>
<pb n="KR4f0040_WYG_008-34b"/>
其死於催科與流離失所者可勝計耶且夫九萬之中如<lb/>
地畝九釐之銀三庫四部折色之增猶為他邑所同若官布<lb/>
折色之驟増至二萬八千有奇省衞行月之驟增二萬六千<lb/>
有奇則嘉定所獨也他邑之增不至如嘉定之多而猶不堪<lb/>
命然則嘉定之民日困而逋日積何怪也方且流離轉死之<lb/>
是懼而何暇顧其官之考成哉長此不已吾不知數年之後<lb/>
更當何如矣或曰子不知今之軍需孔急耶<lb/>
朝廷固無日不以百姓為念苟四方底定自然漸次減除<lb/>
<pb n="KR4f0040_WYG_008-35a"/>
方將蠲蘇松之浮糧去沿海之坍荒復九分考成之舊<lb/>
法豈特如萬厯所行而已哉子何憂焉而今則非當言<lb/>
之時也然予又有説焉夫民之困憊有旦夕不能待之勢<lb/>
而恤民者亦當隨時而為之計故四方底定仁政盡行固<lb/>
斯民萬世之福也即以目前計之亦宜斟酌於緩急之閒<lb/>
調劑其輕重之平去其太甚而救其顛沛庶幾寛一分<lb/>
民受一分惠焉則是編也固仁人憂國者所宜急進矣<lb/>
　　靈壽縣志序<lb/>
<pb n="KR4f0040_WYG_008-35b"/>
靈壽於真定三十二州縣中最為瘠壤其民遇豐嵗豆<lb/>
飯藿羮僅免溝壑一遇水旱螽雹之災流離轉死不可<lb/>
救藥蓋在前代已然兵燹之後元氣益復衰耗以故文<lb/>
獻散佚無徵按史傳所記故事詢之土人無有能道之<lb/>
者大禹治衞疏鑿何所鮮虞中山之時疆理若何武靈<lb/>
衞文屯兵何方昌國君遺址安在樂叔繼封何鄉何里<lb/>
邳侯食采第宅何存何年始廢曹武惠韓忠獻父子聚<lb/>
族何村始遷何代大聖大賢之故迹如煙雲之過目不<lb/>
<pb n="KR4f0040_WYG_008-36a"/>
可復求穆然徒見滹沱流而太行峙而已即户口之<lb/>
盛衰賦役之繁簡典禮之廢興自明以前亦湮没不可<lb/>
考豈不可慨也哉國學生傅君維橒憫舊志之殘缺網<lb/>
羅放失舊聞彚緝成編藏於家塾筆削詳畧具有法度<lb/>
不鑿不濫然其已湮没者亦末如之何也適余奉部檄<lb/>
徵縣志因取其書稍為更定附以管見分為十巻聊以<lb/>
備採擇云耳閲是編者見其土瘠民窮慨然思為政者<lb/>
宜安靜不宜紛更寧損上毋損下宜便民毋便官則可<lb/>
<pb n="KR4f0040_WYG_008-36b"/>
矣若曰一方之文獻在是則余與傅君皆不能無慨焉<lb/>
　　傅氏家乘序<lb/>
故吏部尚書惺涵傅公暨少保掌雷傅公父子先後居<lb/>
高位文章事業彪炳宇宙靈壽傅氏於是乎始大天下<lb/>
共仰其勲名而莫知其何以至此也余至靈壽見其家<lb/>
乘載其先槐軒巖軒樸菴諸公累世積徳敦龎醇固然<lb/>
後知二公之彪炳於宇宙者其來有自譬諸水然有星<lb/>
宿之源然後有龍門砥柱之竒有岷嶓之源然後有彭<lb/>
<pb n="KR4f0040_WYG_008-37a"/>
蠡中江北江之盛未有無其源而其流汪洋浩淼者也<lb/>
亦未有有其源而無其流者也特患閉塞壅遏之則亦<lb/>
終於涸耳有人焉引而導之豈有不滔滔汨汨者哉然<lb/>
則求水之盛而不涸無他亦嘗濬其源而已求家之盛<lb/>
而不衰無他亦常積其徳而已故二公者特善濬焉者<lb/>
也使傅氏子孫皆能濬焉常如槐軒巖軒樸庵之敦龎<lb/>
醇固則其昌熾豈有艾哉輯家乘者冢宰公季子維橒<lb/>
也好文而篤行有父祖風昔范宣子自言其先世在夏<lb/>
<pb n="KR4f0040_WYG_008-37b"/>
為御龍氏在商為豕韋氏在周為唐杜氏而叔孫穆子<lb/>
云此之為世禄不如立徳立功立言之不朽余嘗疑御<lb/>
龍豕韋以來必代有明徳故能久而不廢廢而復興宣<lb/>
子不知推原其本而徒誇其世族之盛所以絀於穆子<lb/>
今傅君輯家乘能歴歴道其先世之本末知其所重在<lb/>
世徳不在世禄賢於宣子逺矣傅氏之源其再濬於此<lb/>
也夫<lb/>
　三魚堂文集卷八<lb/>
</p>
<p>
</p>
  </div>
<div>
<head>三魚堂文集巻九</head> <lb/>
    <p>
<pb n="KR4f0040_WYG_009-1a"/>
欽定四庫全書<lb/>
　三魚堂文集巻九<lb/>
　　　　　　　　　　贈内閣學士陸隴其撰<lb/>
　序<lb/>
　　黄陶菴先生集序<lb/>
予自束髪受書即讀陶菴先生之文見其精深純粹高<lb/>
者可以羽翼經傳下者可以凌轢韓歐心竊慕之以為<lb/>
是何如人而其文之超軼絶倫如此及聞先生從容就<lb/>
<pb n="KR4f0040_WYG_009-1b"/>
義慨然太息謂先生於死生之際不苟如此志與日月<lb/>
爭光而行與天地同久宜其發為文章精純超絶協金<lb/>
石而中宫商也既又思之自變故以來平日談忠孝講<lb/>
仁義之徒臨利害而喪其所守者何可勝數而先生獨<lb/>
毅然不變人之所隠忍徘徊而不能決者先生視之若<lb/>
渴飲飢食之不容已夏葛冬裘之一定而不待擬議也<lb/>
此豈可以强至而卒辦哉蓋其所積者厚而所養者深<lb/>
矣及待罪先生之鄉見其遺老訪問先生之平生則羣<lb/>
<pb n="KR4f0040_WYG_009-2a"/>
以為先生平日孝友忠信取與不苟泊然於富貴而發<lb/>
憤於正學孜孜矻矻惟以聖賢為己任而世俗之塵埃<lb/>
不足以入之嗚呼此其所以能臨利害而不變也歟自<lb/>
世教之衰士不知以廉隅自飭謂正學為迂濶謂功利<lb/>
為不可已遇小利害則攘臂而起蠅聚蟻逐無所復顧<lb/>
平日之志氣如此欲其臨大節而不可奪豈不難哉由<lb/>
是發為文章不入於卑陋則病於雜駁雖欲彌縫潤色<lb/>
自附前賢如寠人之裝為富貴非其所有張皇支吾百<lb/>
<pb n="KR4f0040_WYG_009-2b"/>
病俱見無怪也故予以為先生之文本乎行先生之行<lb/>
所以能卓然於臨變者本於平日之養士苟能以先生<lb/>
之養為養自然險夷如一履變則為嵗寒之松柏處盛<lb/>
則為高岡之鳴鳳皆是物也區區文章之焜耀何足道<lb/>
耶不然雖文如先生猶不足貴也而況乎其必不能哉<lb/>
因先生之門人裒集遺文以傳而為之推論其本俾世<lb/>
之學先生者知所取則焉<lb/>
　　張東海先生集序<lb/>
<pb n="KR4f0040_WYG_009-3a"/>
鄭端簡公曉年譜言端簡初第時將殿試首相石齋楊<lb/>
公使人道意致殷勤端簡父吾核公戒端簡曰汝不聞<lb/>
兩及相門張師徳無書抵政府劉元城乎因誦張東海<lb/>
先生戒子詩權門要地是危機句端簡所以能卓然於<lb/>
始進而不枉尋直尺於公卿之門者東海之詩有以啓<lb/>
之也余讀之未嘗不歎前輩操行之高真今日後生藥<lb/>
石哉訪東海集未得適先生裔孫世偉以家藏遺集索<lb/>
余序因得盡讀其詩文與其行實蓋先生之學根柢程<lb/>
<pb n="KR4f0040_WYG_009-3b"/>
朱而胸次灑落一切齷齪不足嬰其懷當時賢士大夫<lb/>
如李西涯謝方石彭鳳儀王守溪皆歎服其學問政事<lb/>
之超出流俗一南安守而朝野交重不啻慶雲景星宜<lb/>
其流溢於詩文者足以楷模後進如此也世多重公之<lb/>
草書公嘗自評吾書不如詩詩不如文以余觀之誠然<lb/>
非書之不如詩文書得詩文乃重耳然非學之有本如<lb/>
世之嘲風弄月雕琢雲山刻畫星露則詩又何足重而<lb/>
況能重其書也哉余竊怪虞山錢氏輯列朝詩集於先<lb/>
<pb n="KR4f0040_WYG_009-4a"/>
生之詩登者寥寥無幾如今集中所載養馬行昔有篇<lb/>
諸詩其用意深逺與杜子美兵車行諸作相為表裏有<lb/>
天下國家者所不可不知而如吾核公所稱尤足鍼學<lb/>
者之膏肓錢氏皆逸而不録亦所謂不揣其本而齊其<lb/>
末者歟典型既逺奔走危機者滔滔皆是矣先生之詩<lb/>
文具在安得如吾核公者日諷誦於其子弟之前一洗<lb/>
滌其肺腸也哉<lb/>
　　屠我法詩敘<lb/>
<pb n="KR4f0040_WYG_009-4b"/>
論語載長沮桀溺學者見其與聖人之言牴牾遂疑耦<lb/>
耕之賢與洙泗心事若莛與楹僅可與考槃衡門諸詩<lb/>
人出没於煙霞泉石間而不可與羔羊之大夫甘棠之<lb/>
召伯同日而道也余謂不然有沮溺之心然後可以行<lb/>
孔子之道有考槃衡門之節然後可以處羔羊甘棠之<lb/>
位夫聖人所以經天緯地育萬物而理萬事者必自洗<lb/>
濯其心始其心灑然爵禄軒冕不足入其中是故其神<lb/>
閒其氣定物至而能應事至而能斷惟理是視可貴可<lb/>
<pb n="KR4f0040_WYG_009-5a"/>
賤而不可奪然後能有成功不然得失之念營於中其<lb/>
所以為萬事之根本者壓於紛華靡麗之下而不能自<lb/>
主方且左顧右盻日不暇給而能成天下之事者未之<lb/>
聞也故世之處高位擁大權而考其功業無絲毫當於<lb/>
聖人者非盡其聰明才力不如也無沮溺之心以為之<lb/>
本耳自漢以來作史者雖王侯將相功名赫赫不可殫<lb/>
述而於隠逸之士必詳記而備載之其亦有見於斯耶<lb/>
我郡屠我法先生積學隠居與鹿豕為侣者四十年天<lb/>
<pb n="KR4f0040_WYG_009-5b"/>
下之士方攘攘於富貴得一爵若登天失一爵若沉淵<lb/>
而先生視之無有也曠然若處雲霞之上而人世之汙<lb/>
濁不足以累之嗚呼使以先生是心而處廊廟之上無<lb/>
利害得失以攖其胸而從容經畫天下之事何事之不<lb/>
可為耶誰謂沮溺與孔子有二道也其詩一編大抵皆<lb/>
寫其胸中高曠之致讀其詩可以見其心矣人謂此淵<lb/>
明歸去來辭之類吾謂此諸葛武侯鞠躬盡瘁范希文<lb/>
以天下自任之本領也<lb/>
<pb n="KR4f0040_WYG_009-6a"/>
　　天濤詩文序<lb/>
眉山蘇氏兄弟文章為一代宗自宋以來操觚家仰之<lb/>
若泰山北斗然吾嘗竊病焉文以明道道不明何以文<lb/>
為蘇氏之文拾蘇張之緒餘者什之五醉佛老之糟粕<lb/>
者什之五且以伊川大賢而目之為姦幾乎目不辨黑<lb/>
白而耳不聞雷霆者矣尚安取其文章哉我家天濤筮<lb/>
仕於峽蘇氏之墓在焉禁其樵採新其廟貌又間以政<lb/>
事之暇成詩文若干篇人皆謂天濤嚮往蘇氏而得力<lb/>
<pb n="KR4f0040_WYG_009-6b"/>
焉者吾謂不然天濤平生樸實敦厚其在峽也仁而明<lb/>
當軍興之際從容經畫不廢事不累民惻怛至誠之念<lb/>
浹洽乎境内峽人愛之如父母然此真可與學伊川之<lb/>
學者豈蘇氏之比哉其詩若文皆言其性情所自得而<lb/>
非有蘇張佛老之習氣於方正之士未嘗疾之也其表<lb/>
章蘇氏墓特以為先賢遺趾不忍其滅没於樵夫牧豎<lb/>
之手而非宗其學師其人也余方欲與天濤究程氏之<lb/>
遺書追居敬窮理之學脉求所謂吟風弄月之㫖趣布<lb/>
<pb n="KR4f0040_WYG_009-7a"/>
帛菽粟之滋味恐不知者見其官蘇氏之地表蘇氏之<lb/>
迹猥以為眉山一派也故為敘之母以文忠兄弟辱我<lb/>
天濤哉<lb/>
　　李先五詩序<lb/>
予在疁城未嘗得與文章之士相親也逮休陽丘藏嶽<lb/>
以李子先五詩集見貽且為請序因歎予之不能知李<lb/>
子有如此詩矣染鼎者不足以知味吹管者不足以賞<lb/>
音況乎塵坌之餘何能高談風雅為李子振踔藝苑也<lb/>
<pb n="KR4f0040_WYG_009-7b"/>
哉然而竊嘗論之矣詩自三百篇來代有不同變而不<lb/>
失其正者詩固不没於人之心也國風雖不登朝廟其<lb/>
一時士女謳吟祗以輸寫性情闡揚興㑹而貞淫舒慘<lb/>
之氣王者采之以徵治忽焉有唐以詩取士其所奏對<lb/>
皆質有其文務以平生所得著之篇牘識者尚譏其漸<lb/>
開淫靡況下此者乎今之稱詩者吾惑焉生未嘗探詩<lb/>
之源流與其閫奥也輒欲誇騷雅之盛事鄙屈宋為後<lb/>
塵矣而且閥閲之家人有應劉投贈之章詞皆曹陸豈<lb/>
<pb n="KR4f0040_WYG_009-8a"/>
當世之才人果若是其盛哉夫亦徵逐以為榮名抑羔<lb/>
鴈以資潤澤乎故予謂近人之詩雖有可觀而求其不<lb/>
没於心如古人者正少也李子雖今之人乎其詩則固<lb/>
有可采者或見其艷發滃鬱則以為其才儁也見其頓<lb/>
挫渾脱則以為其法敏也見其鴻博雄肆而不竭則以<lb/>
為其學瞻而思深也是則然矣而皆不足以盡李子吾<lb/>
之所以取李子者以其品與養耳夫詩以文身假以為<lb/>
名利之梯則非品矣詩以攝性挾以為奔走之具則非<lb/>
<pb n="KR4f0040_WYG_009-8b"/>
養矣李子少壯著書評隲諸家生不出里巻四方名賢<lb/>
時招致蒼雪樓樽酒問業絶無裘馬聲色之娛以亂其<lb/>
情則其品與所養可知矣今日有李子意吾之所謂詩<lb/>
之不没於人之心者乎太史公云國風好色而不淫小<lb/>
雅怨誹而不亂蓋欲進屈原於詩以揚其盛也乃吾將進<lb/>
李子於有唐作者以表其微獲附於賞音知味之後其<lb/>
可乎藏嶽試為我問先五抑更有進焉者歟<lb/>
　　王上台詩序<lb/>
<pb n="KR4f0040_WYG_009-9a"/>
王子上台示予詩一巻讀之大抵和平高曠有古風人<lb/>
之致焉尤喜其和華天御先生夏日村居詩曰書囊隨<lb/>
我甘淪落世路從他自險巇夫世路之險巇有盡而我<lb/>
甘淪落之心無窮以甘淪落之心處險巇之中世路其<lb/>
如我何哉斯言也必有契於華先生而王子之詩所以<lb/>
能和平高曠自逺於流俗者其亦有得於此也耶然予<lb/>
又有説焉夫天之生士與士之生世非止自淑其身已<lb/>
也蓋將以為斯世之標凖矩矱而引翼變化使之咸盡<lb/>
<pb n="KR4f0040_WYG_009-9b"/>
其性也故古之聖人有以一夫不獲為恥而欲堯舜其<lb/>
君民雖進必以禮退必以義而其心一日不忘天下即<lb/>
終不用於世矣猶必刪詩書述仁義明先王之道以待<lb/>
後之學者惟恐大道之終不明於世而斯世之終不得<lb/>
與於道也嗚呼聖賢之用心固如此哉雖曰窮則獨善<lb/>
其身達則兼善天下然所謂獨善者窮居自守不能如<lb/>
臯夔稷契之所為耳非置斯世於度外也置斯世於度<lb/>
外而以嘯傲林臯為高是沮溺之所謂獨善而非聖賢<lb/>
<pb n="KR4f0040_WYG_009-10a"/>
之獨善也然則當吾世而猶有險巇焉是亦吾之恥也<lb/>
故任其險巇而勿與爭衡則可任其險巇而弗為憐憫<lb/>
則不可或出或處或進或退聖賢之行雖不必同而憐<lb/>
憫斯世之險巇曲盡吾所以救之之心則無不同也惟<lb/>
有甘淪落之心以高曠其懷和平其氣而又有不忍險<lb/>
巇之心與萬物為一體然後天所以生士之意始無負<lb/>
華先生抱道高隠今之大賢也其必有得於此矣因讀<lb/>
王子之詩而附吾所見如此華先生聞之其亦以吾言<lb/>
<pb n="KR4f0040_WYG_009-10b"/>
為然乎<lb/>
　　楊碩甫詩序<lb/>
唐顔魯公千載偉人好神仙浮屠之説儒者曰是其天<lb/>
資高故學雖雜不能汨其忠義之性仙者曰是幸得吾<lb/>
術故能有所成就是二説者世莫能定也虞山瞿公稼<lb/>
軒殉難粤西其節最烈而雪湖楊君碩甫諱秇出入於<lb/>
鋒鏑之閒負其遺骸收而殯之義聲動三軍武夫悍卒<lb/>
皆為感泣無攔阻者楊君自言曾遇異人能知未來事<lb/>
<pb n="KR4f0040_WYG_009-11a"/>
所言多竒中瞿公好其説與之周旋艱難中嘗奉其言<lb/>
為金鏡我不知君與瞿公果得力於其術乎抑其稟於<lb/>
性者厚賦於天者粹故所操雖不必盡儒者之學而忠<lb/>
義之發光耀宇宙不可遏抑乎辛酉春予遇楊君於虞<lb/>
山望其貌渾厚真樸出詩一編示我瀟灑自得無纎毫<lb/>
俗氛嗚呼此其所以能臨危難而不苟者歟其得於天<lb/>
性無疑也我因君而知瞿公矣世之人資稟不如君而<lb/>
徒欲學其術雖遇赤松洪崖面命耳提盡得其奥㫖妙<lb/>
<pb n="KR4f0040_WYG_009-11b"/>
道使之當變故其不視君友如秦越人掉臂不顧者幾<lb/>
希矣使君早年不遇所謂異人而遇濂洛之儒以如是<lb/>
之天資切磋而肆力焉其所成就豈但如今所稱者哉<lb/>
然如君者亦可謂竒男子矣天下滔滔使盡如君之險<lb/>
夷一節何至如江河之日下哉<lb/>
　　傅鷺來感懷詩序<lb/>
傅子鷺來示予感懷詩一巻磊落纒綿有唐人風工詩<lb/>
者自能賞之然特賞其詞云耳非知傅子者夫感也者<lb/>
<pb n="KR4f0040_WYG_009-12a"/>
觸乎外者也懷也者存乎中者也觸乎外者其末存乎<lb/>
中者其本余微窺傅子之懷蓋有足多者焉其詩曰五<lb/>
頃薄田兩具牛三餐脱粟鹿皮裘能澹泊也又曰仔細<lb/>
隋珠休彈雀商量寶劒莫屠牛能寧靜也又曰莫同狡<lb/>
兎營三窟閒看祥鸞振九苞能不以利而以義也夫澹<lb/>
泊寧靜而不以利豈非孔子所云君子懷徳者耶有是<lb/>
懷也故其詞雖哀而不為傷雖怨而不為懟皆情之所<lb/>
當然而義理之正也苟無是懷而徒感慨悲歌歎李廣<lb/>
<pb n="KR4f0040_WYG_009-12b"/>
之數竒嗟劉蕡之下第憐馮煖之窮哀鄭䖍之老寄悶<lb/>
於瞿曇慧能抒愁於黄鳥芳草懟耳傷耳君子安取焉<lb/>
雖然傅子之懷善矣吾尤願其充之也夫人光明正大<lb/>
之懷不難其發於一時而難操持辨别於平日操持固<lb/>
然後嗜欲不得而奪辨别精然後疑似不得而淆故古<lb/>
之君子戒慎恐懼無時敢懈慮此懷之或奪也讀書窮<lb/>
理無時或息慮此懷之或淆也用力之久至於醇粹堅<lb/>
固暢乎四支發乎事業無往非此懷之流行則聖賢不<lb/>
<pb n="KR4f0040_WYG_009-13a"/>
過是矣不然守之不固析之不精乍出而乍入忽隠而<lb/>
忽見光明正大於翰墨之間而不能不糊塗委靡於日<lb/>
用之際則非吾所敢知也傅子勉之矣<lb/>
　　一隅集序<lb/>
一隅集共經義八十八首余甲寅嵗選而評之以課長<lb/>
兒定徵者也曷言乎一隅也吾見人家子弟殫精敝神<lb/>
於時文中積案盈箱矻矻窮年而一切經史皆不暇讀<lb/>
讀亦不暇精故擇此數十篇授之且為指㸃其淺深虛<lb/>
<pb n="KR4f0040_WYG_009-13b"/>
實賓主反正提挈照應之法使其因此擴而充之則時<lb/>
文之規矩盡是矣此舉一隅以三隅反之意也庶幾有<lb/>
餘力讀天下應讀之書得從容講究聖賢全學長兒如<lb/>
吾法漸通文義四書本經之外以次讀詩春秋三禮國<lb/>
語國策史記漢書韓栁歐蘇之文涉獵通鑑綱目性理漸知<lb/>
聖賢門路壬戌九月不幸夭沒年止二十有三日月如<lb/>
馳倏忽已經三載而此集儼然在敝簏中余既痛吾長<lb/>
兒之遺迹且以其可稍救俗學之失故出以授問學之<lb/>
<pb n="KR4f0040_WYG_009-14a"/>
士蓋嘗譬之庖人治饌時文則在筵席之饌也一切經<lb/>
史則在庖之粱肉山珍海錯也庖中無粱肉山珍海錯<lb/>
而徒廣收筵席之餘饌而藏之欲以此饗嘉賓其不至<lb/>
臭穢不堪者幾希此集則不然指示其烹餁之法觀一<lb/>
席而千萬席可知暇則置備粱肉珍錯尋其出産之處<lb/>
廣求豫積客至按法烹之馨香鮮潔客無不悦且不徒<lb/>
可待客也一家之中養老慈幼無不綽然有餘較之收<lb/>
拾殘羮剩汁者相去豈不逺哉子弟用功之法當如是<lb/>
<pb n="KR4f0040_WYG_009-14b"/>
有志斯文者其亦有取於此也夫<lb/>
　　黄陶菴先生制義序<lb/>
予既序陶菴先生之詩文而推論其平日之養或曰先<lb/>
生之制義何如予曰先生可謂得制義之意矣何謂制<lb/>
義之意以其出入班馬馳騁韓歐耶曰不然以其㫖必<lb/>
濂洛法必成𢎞耶曰不然以其法乎古不戾乎今得乎<lb/>
已不駭乎人耶曰不然然則何謂制義之意曰子亦知<lb/>
制義之所自起乎此宋明以來取士之具也蓋自公卿<lb/>
<pb n="KR4f0040_WYG_009-15a"/>
大臣以至於都邑之長是天子所以寄股肱耳目者也<lb/>
所以共社稷民人者也所以為治亂安危之分者也而<lb/>
皆於制義一途取之其間非無英君哲相計深慮逺辨<lb/>
别人材鄭重名器而卒不廢此者何也亦曰是制義者<lb/>
所以發揮聖賢之理也能言聖賢之言者必能行聖賢<lb/>
之行以若人而寄之股肱耳目託之民人社稷則必有<lb/>
安而無危有治而無亂是取制義之意也是五六百年<lb/>
來所以行之而不廢也自士習壞而制義為虚文方其<lb/>
<pb n="KR4f0040_WYG_009-15b"/>
執筆而為之所言者無非仁義也而孰知言仁義者之<lb/>
背乎仁義也所言者無非忠信也而孰知言忠信者之<lb/>
背乎忠信也舉世滔滔以為是取爵禄之具耳而忘其<lb/>
爵禄之何以必歸乎此也苟可以悦於人而僥倖一第<lb/>
焉斯已矣遑問其言行之合與不合哉嗚呼士習如此<lb/>
而欲得真材以期治安豈可得哉是無他則失乎制義<lb/>
之意也今觀先生之制義與其養於平日而從容於遇變<lb/>
者可謂言與行合矣言與行合者是朝廷所以重制義<lb/>
<pb n="KR4f0040_WYG_009-16a"/>
之意也惜先生不幸而特以節見耳使其生當明盛而<lb/>
任股肱耳目之寄受民人社稷之重其所樹立豈可量<lb/>
哉若夫不能學先生之行而徒學其文以之欺世取榮<lb/>
常則不足以翼休明變則不足以衞綱常於是羣焉罪<lb/>
之曰制義之不足得人也嗚呼是制義之咎耶抑失乎<lb/>
制義之意之咎耶先生之制義傳者頗多間有非其手<lb/>
筆而偽託者亦有非先生欲存之作而未及刪者用是<lb/>
定為若干篇天下學者誠讀其文而想見其人無失乎<lb/>
<pb n="KR4f0040_WYG_009-16b"/>
制義之意焉則庶幾矣<lb/>
　　談念苕牕稿序<lb/>
談子念苕與余居相距咫尺時得其文讀之其辭沛然<lb/>
以充其氣爽然以清望而知其將奮翮雲霄者也今秋<lb/>
果舉於鄉同里莫不相慶蓋喜文章之有據遇合之權<lb/>
不在於天而在於人也然余之為念苕喜者又不獨在<lb/>
是余嘗聞商文毅公之言曰士無以致身科目為榮而<lb/>
以無負於科目為重夫今之人束髪讀書揣摩當世之<lb/>
<pb n="KR4f0040_WYG_009-17a"/>
好尚皇皇焉庶幾其一中得之則以為喜不得則以為<lb/>
憂非此科目也耶而自文毅言之則人雖幸列於科目<lb/>
而其中猶有負有不負焉則是科目也者未足喜也而<lb/>
可懼也夫必如何而後可以無負耶將閎覽博物以備<lb/>
顧問乎七畧九流之書無所不窺畢方貳負之竒無所<lb/>
不識求之科目之中千百而一二焉此足以無負矣然<lb/>
昔人猶病之曰此記誦之學耳記誦之學可謂無負乎<lb/>
將著書修辭以垂不朽乎如遷固之史歐蘇之文長卿<lb/>
<pb n="KR4f0040_WYG_009-17b"/>
子雲之賦太白子美之詩求之科目之中千百而一二<lb/>
焉此足以無負矣然昔人猶病之曰此辭章之學耳辭<lb/>
章之學可謂無負乎將樹功立業以自表見乎戡亂如<lb/>
蕭曹守文如房杜捄一時之危振一時之弊求之科目<lb/>
之中千百而一二焉此足以無負矣然昔人猶病之曰<lb/>
此功利之學耳功利之學可謂無負乎夫徒有其科目<lb/>
既不足以為榮加之以記誦辭章功業赫然顯名於世<lb/>
而猶未免乎負此非刻論也蓋士固有其當為者而此<lb/>
<pb n="KR4f0040_WYG_009-18a"/>
未足以塞我之責也士所當為者非他孔孟程朱之道<lb/>
而已是道也閎覽博物而非如世之記誦也著書修辭<lb/>
而非如世之辭章也樹功立業而非如世之功利也是<lb/>
不待逺而求之即我束髪所讀之書其中聖賢之所訓<lb/>
誡先儒之所註釋至精至備舉而措之則道在是矣而人<lb/>
往往徒習其言以為科目之資而不能反求之身一日<lb/>
焉得其所欲則棄之如敝蹝夫是以遇益隆而行益汙<lb/>
位益尊而品愈卑間有能自異於流俗則又没溺於記<lb/>
<pb n="KR4f0040_WYG_009-18b"/>
誦辭章功利之間而不能深求乎聖賢之道嗚呼求其<lb/>
無負焉者豈不難哉然我嘗思之人之不能造於是者<lb/>
惟其志不立耳不則自以為足不求進焉耳苟志立而<lb/>
不自足進而不已天下何事不可為而獨難於是耶我<lb/>
見念苕之於舉業也奮然不肯居人下而恂恂焉若無<lb/>
能是以英年而奮飛人之聽於天而不可必得者獨取<lb/>
之若寄操是心也以往豈其能得之科目而不能得之<lb/>
道哉此我所以為念苕喜也故因讀其文而序之於其<lb/>
<pb n="KR4f0040_WYG_009-19a"/>
首使天下見念苕之文者知其所重將在彼不在此則<lb/>
世之囿於科目中者其亦可以知返矣<lb/>
　　錢孝端經義序<lb/>
儒者往往謂舉業盛而聖學衰余嘗語同志吾輩皆從<lb/>
舉業出身當相與努力一雪此聲請問雪之如何曰所<lb/>
惡乎舉業者為其以利禄之心從事於聖賢之書探精<lb/>
索微手拮据而口呻吟者非以求道也將以求其所欲<lb/>
也甚者則又不待其精微苟可以悦於人而止飾偽長<lb/>
<pb n="KR4f0040_WYG_009-19b"/>
詐如市賈然是以君子惡之今使為舉業者無以利禄<lb/>
存於胸惟知道之當求而聖賢之不可不學以居敬為<lb/>
本以窮理為用求之六經以探其奥求之濂洛關閩以<lb/>
一其途求之史以窮其變求之敬軒敬齋月川整菴諸<lb/>
君子之書以博其識精擇而篤行之口之所言必使無<lb/>
愧其心身之所行必使無愧其言其發而為文者皆其<lb/>
得於心而體於身者也一旦學成而薦乎有司登乎金<lb/>
馬石渠天下之人見其由是得舉也則指其所業命之<lb/>
<pb n="KR4f0040_WYG_009-20a"/>
曰舉業而學者固未嘗自謂之舉業也其遇耶是道之<lb/>
將行也吾無與焉其不遇耶是道之將廢也吾亦無與<lb/>
焉夫如是則舉業與聖學豈有二乎哉然吾嘗持此以<lb/>
告人而人率笑其迂一日錢子孝端以其所作經義數<lb/>
十篇示我其氣沛然其光蔚然讀之者皆以為琅玕球<lb/>
琳可以登廟廊可以耀宇宙錢氏世有聞人將復鍾於<lb/>
是矣顧錢子若不敢以是為足不憚跋涉而詢於芻蕘<lb/>
其心豈但與世俗之舉業較短長者哉愚時方在苫塊<lb/>
<pb n="KR4f0040_WYG_009-20b"/>
未暇答也服既闋乃舉平日之所以告人者以復於錢<lb/>
子錢子當不以我言為迂也<lb/>
　　同邑文序<lb/>
胡敬齋先生嘗歎科舉之學壞人才謂其麗乎辭不知<lb/>
志乎善余讀其言未嘗不慨然也雖然是豈科舉之咎<lb/>
哉夫科舉之設原非取其辭也謂其辭善者其志必善<lb/>
能為孔孟之言者必其志孔孟者也能為程朱之言者<lb/>
必其志程朱者也譬之作室而求匠召而問之其言棟<lb/>
<pb n="KR4f0040_WYG_009-21a"/>
宇榱桷廣深修短之法井井如燭照而數計則授之材<lb/>
而予之稍食未為大謬也自學者見上之人所取在辭<lb/>
也於是日夜磨礪其辭以求當於有司孔孟程朱之道<lb/>
鍊習於筆端言之侃侃真若可信而問其志則曰吾以<lb/>
是求吾所欲耳豈真思實其言哉譬之拙匠不務精其<lb/>
業而徒拾魯般之陳言以應對主人幸而獲其稍食則吾<lb/>
事畢矣其室之成壞堅脆於吾何有哉為主人者方慶<lb/>
其獲良工而廣厦曲榭可藉以成孰知其志之不在斯<lb/>
<pb n="KR4f0040_WYG_009-21b"/>
耶所謂鷦鷯已翔乎遼廓羅者猶視乎藪澤而科舉於<lb/>
是弊矣此猶就其辭之善者言之也其又甚者則并其<lb/>
辭亦不能善穅粃雜陳稂莠錯出幸而塗飾有司之耳<lb/>
目冐昧一第則泰然自謂其業之成不復知有人間學<lb/>
問是又無足論矣然吾終不謂科舉之無用者天下大<lb/>
矣有珷玞則必有和璞有魚目則必有隋珠明道紫陽<lb/>
獨非科目中人乎士苟有志雖使處秦之初宋之季廢<lb/>
詩書禁道學猶將修身獨善以守先待後為己任而況<lb/>
<pb n="KR4f0040_WYG_009-22a"/>
煌煌功令以仁義為鵠以六經為羅以洙泗濂洛為招<lb/>
而茫茫宇宙無人起而應之吾不信也吾邑素號才藪<lb/>
起蓬蔂而陟青雲者踵相接也後進之士益蒸蒸向風<lb/>
相與集其揣摩之文梓以問世而命余序之夫殫精竭<lb/>
思上追秦漢下凌唐宋語必破的言必中繩吾黨之士<lb/>
講而習之久矣豈待余言哉然竊有願陳者則未知我<lb/>
二三同學所朝夕揣摩而爛焉於是集者果發於其志<lb/>
乎抑但麗於辭乎其真見聖賢之道若飢食渴飲之不<lb/>
<pb n="KR4f0040_WYG_009-22b"/>
容已而侃侃言之乎抑曰姑以求合於功令乎二者之<lb/>
相去在毫釐之間而有天壤之别我同人必有知之者<lb/>
庶幾哉相與砥礪各即其所言反而實求之身以不能<lb/>
為明道紫陽自恥毋徒思與文章之士逐鹿於中原使<lb/>
天下後世謂科舉之中有人焉而無為敬齋所歎則豈<lb/>
惟一邑之光世運人心實共賴之<lb/>
　　歴科小題永言集序<lb/>
程子有言古之人自能食能言即有教蓋人之幼也知<lb/>
<pb n="KR4f0040_WYG_009-23a"/>
慮未有所主則當以格言至論日陳於前盈耳充腹久<lb/>
自安習若固有之又曰人多以子弟輕俊為可喜而不<lb/>
知其可憂也有輕俊之質者必教以通經學朱子嘗有<lb/>
取於陸子壽之言謂子弟教作虛誕之文皆壞其氣質<lb/>
古人之為子弟慮者如此今之教子弟者吾惑焉方其<lb/>
幼也既未嘗習之於洒掃應對朱子所輯小學一書常<lb/>
束之高閣不使寓目雖日讀孔孟之言不過以為此利<lb/>
禄之階梯未嘗知其必可行不可不行也稍長教之為<lb/>
<pb n="KR4f0040_WYG_009-23b"/>
文則挑其心機奬其浮華惟以驚人耳目為能事不問<lb/>
其虚誕不虚誕通經學不通經學也僥倖一第則便以<lb/>
為學成不復知人間尚有當讀之書當為之事然則風<lb/>
俗之不端士習之日壞豈非自童子時始哉故吾每教<lb/>
童子作文未嘗不戰戰兢兢惟恐一言之病中於其心<lb/>
異日將碩大蕃滋鬯茂條達不可救藥蓋人之聰明當<lb/>
擴充於範圍之内不當擴充於範圍之外往者嘉靖以<lb/>
前天下無異學士皆由程朱以窺孔孟其文渾厚醇樸<lb/>
<pb n="KR4f0040_WYG_009-24a"/>
惟恐一言之越乎繩墨士習如此風氣安得不醇哉自<lb/>
是以後學日雜而文日奇風俗日偷非天之生材有異<lb/>
乎前也其所以教之者然也成童之時其心先也離琢<lb/>
破壞求其長大之歸於醇樸不可得矣故當今之急務<lb/>
必自教小子始教之道必以小學為基址以濂洛關閩<lb/>
之書為根本以先正渾醇厚樸之文為彀率使自孩提<lb/>
有識即浸灌於仁義中正之中游衍於規矩凖繩之内<lb/>
如水之汪洋浩渺而不得越乎其防則文章不期正而<lb/>
<pb n="KR4f0040_WYG_009-24b"/>
自正風俗不期厚而自厚矣張子質夫惇五蔣子聲御<lb/>
選歴科小題之文以為童子式吾見其一出一入不敢<lb/>
苟且惟誤後學是懼其亦有程子朱子之慮耶故為推<lb/>
古人所以教童子者弁於其首使讀者知文章一途非<lb/>
徒貴其機巧浮華已也當求程子所謂可憂者如何朱<lb/>
子所謂壞氣質者如何聰明日擴而範圍常存必為轉<lb/>
移風氣之人勿為風氣所轉之人庶幾不負三子之志<lb/>
也夫<lb/>
<pb n="KR4f0040_WYG_009-25a"/>
　　授經堂壽序<lb/>
今年春嘉善沈芷岸太史寓書於余曰我邑畏碞先生<lb/>
我舅氏子宗老也生平慷慨敦氣誼重然諾樂善好施<lb/>
屢戰棘闈數奇未偶年來閉户課孫天倫自樂今且七<lb/>
旬矣子盍有以壽之且我表弟端明舞綵承歡之意甚<lb/>
摰吾輩無以侑之不可隴其不敏方自放於煙霞泉石<lb/>
之間筆墨久荒承命不知所措適讀史記萬石君傳胸<lb/>
中若有不可已者遂敬書之以質於太史當萬石君時<lb/>
<pb n="KR4f0040_WYG_009-25b"/>
人才濟濟毛萇董仲舒申公諸大儒言行醇備者固無<lb/>
論其他如施讎孟喜趙綰王臧之屬以經術顯司馬相<lb/>
如枚臯之徒以文詞著公孫𢎞以曲學阿世封平津侯<lb/>
而萬石君皆無有也蜀卓氏宛孔氏魯曹邴氏宣曲任<lb/>
氏皆以貲財雄郡國而萬石君亦無有也獨其父子兄<lb/>
弟循循孝謹自内達外無幾微縁飾年彌高而行彌篤<lb/>
積久而彰天下仰之雖齊魯諸儒之質行皆自以為不<lb/>
及夫以龍門之好奇於一切庸行若不屑然者而獨於<lb/>
<pb n="KR4f0040_WYG_009-26a"/>
萬石君家風津津不能已後千餘年朱子輯小學書去<lb/>
取謹嚴雖經傳之文不輕入而獨於萬石君事詳哉其<lb/>
言之由此觀之莫榮於孝謹莫壽於孝謹假使當日萬<lb/>
石君有卓孔之貲財有平津之爵位有枚馬之文章有<lb/>
施孟之經術而孝謹不逮其名未必傳於今即傳亦必不<lb/>
能使人敬仰之如今日也又使當日若卓孔若平津若<lb/>
枚馬施孟之徒能孝謹如萬石其姓名傳於今不知當<lb/>
如何敬仰必不落寞如今日也鳲鳩之詩曰淑人君子<lb/>
<pb n="KR4f0040_WYG_009-26b"/>
其儀一兮其儀一兮心如結兮儀一者孝謹之醇乎外<lb/>
也如結者孝謹之常於中也其卒章曰正是國人胡不<lb/>
萬年言孝謹之效也孝謹而外無他道矣毛董諸大儒<lb/>
亦全乎此而已自古聖賢所以繼往開來卓然不可磨<lb/>
滅者無不基於此有淺深安勉生熟之殊耳今我畏碞<lb/>
叔少壯修行晩年天倫自樂可謂有萬石遺風矣吾又<lb/>
烏乎祝之亦祝之曰自今以往長如萬石君家而已萬<lb/>
石君區區一趙布衣率其子弟躬行孝謹身享遐齡一<lb/>
<pb n="KR4f0040_WYG_009-27a"/>
門貴顯令名無窮況加之以經術文學增其所有而有<lb/>
其所無其所致寧可量乎我焉知得效之盛不如鳲鳩<lb/>
詩人之所祝又焉知異日無網羅舊聞如史遷者採其<lb/>
家風為魏里萬石藏之名山傳之其人更焉知千餘年<lb/>
後無裒集嘉言善行如朱晦翁者述其遺事補入小學<lb/>
遐陬僻壤三尺童子皆知有畏碞先生也是在端明與<lb/>
諸子孫能敬承之而已何難之有端弟試以吾言復於<lb/>
太史其必以為然也<lb/>
<pb n="KR4f0040_WYG_009-27b"/>
　　靈壽教諭張君壽序<lb/>
靈壽諸生有問於余者曰今月某日為吾師張子誕辰<lb/>
請問所以稱觴者余曰此非而師所喜也誕辰稱觴非<lb/>
古也自漢晉以前未聞有此禮有之自齊梁之間始顔<lb/>
氏家訓中嘗備言其非故近世士大夫之好禮者皆鄙<lb/>
而不為諸生亦何取於此無已則有一焉而師張子為<lb/>
西山先生令嗣西山先生嘗纂儒宗理要一書聚濂洛關閩之精<lb/>
言以告天下之學者此而師之家學也聞之於家庭者<lb/>
<pb n="KR4f0040_WYG_009-28a"/>
必將推之於庠序諸生欲敬其師則莫若服其教誠取<lb/>
其書而拳拳服膺焉口誦之心維之體之於身推之於<lb/>
事深嗜篤好相磨相磋以太極圖西銘為必可契以主<lb/>
敬窮理為必可學不敢以記誦詞章奪之也不敢以虛<lb/>
無寂滅亂之也不敢以功利權術雜之也自邇而逺自<lb/>
卑而高真積力久豁然貫通和順積中英華發外而師<lb/>
張子得藉手以告於西山先生曰蕞爾靈壽有光風霽<lb/>
月如茂叔者矣有瑞日祥雲規圓矩方如二程者矣有<lb/>
<pb n="KR4f0040_WYG_009-28b"/>
民胞物與如横渠者矣有平生所學惟四字如考亭者<lb/>
矣儒宗理要之書浹於肌膚淪於骨髓與文山俱高衞<lb/>
水俱永矣西山先生聞之且怡然而樂曰是能推吾學<lb/>
以行吾教是真吾子也諸生所以敬其師者莫大乎是<lb/>
胡不此之務而俗禮之汲汲乎倘諸生云是禮也相習<lb/>
已久一旦除之吾諸生有不安於心者則又有説焉昔<lb/>
魯人獵較孔子亦獵較而先簿正祭器獵較所同也簿<lb/>
正所獨也諸生如不容已則以稱觴為獵較而以儒宗<lb/>
<pb n="KR4f0040_WYG_009-29a"/>
理要為簿正無謂烹羊炰羔已足盡敬師之禮而沉潛<lb/>
反覆於五先生之言必求無負於師之望而止其庶乎<lb/>
諸生唯唯請記其言於學以相勗於是作歌以遺之曰<lb/>
方今學術鬱而不昌西山先生崛起范陽探精索微掃<lb/>
去粃糠濂洛關閩於赫有光纂成嘉編畀我津梁猗歟<lb/>
張子克守義方青年力學脱去膏粱秉鐸於靈厥聲洋<lb/>
洋以其家學惠我宫牆既修廟貌以及門廂遂布微言<lb/>
示之周行濟濟多士奮於綱常曰我有師箕裘煌煌開<lb/>
<pb n="KR4f0040_WYG_009-29b"/>
我聾瞽滌我膏肓自今伊始孰敢怠荒努力鑽仰入道<lb/>
之航必窺程奧必登朱堂驅除功利寂滅詞章惟徳惟<lb/>
義是崇是匡極天蟠地吾志始償繭絲牛毛無敢或亡<lb/>
洛閩真傳庶幾勿喪俾我師譽如山如岡笑彼愚俗昧<lb/>
厥短長何以嘉師㫖酒承筐以吾視之是曰色莊吾敬<lb/>
吾師豈在豆觴<lb/>
　　潘泗菴先生壽序<lb/>
余嘗讀呂涇野集見其與人子言事親曰子欲子之親<lb/>
<pb n="KR4f0040_WYG_009-30a"/>
為郿人張殿中丞乎張生於景徳天禧之間今已數百<lb/>
年矣其壽猶與太華終南爭高未艾也抑欲子之親為<lb/>
汴人程大中公乎程生於乾興景佑之間今已數百年<lb/>
矣其壽猶與嵩少黄河爭長未已也每一誦之未嘗不<lb/>
大其言以為凡為人子宜書置坐右夫殿中丞與大中<lb/>
公則賢矣其所以能與太華終南嵩少黄河爭壽者豈<lb/>
非以横渠明道伊川為之子耶人能以横渠明道伊川<lb/>
之學為學何慮親之壽不殿中丞大中公若也錫山潘<lb/>
<pb n="KR4f0040_WYG_009-30b"/>
逺亭與余同官恆陽既歸而寓書於余問所以顯親之<lb/>
道余不敏幼誦孝經之言白首而未能入其室何足以<lb/>
辱逺亭之問無已則亦以涇野之告人者告我逺亭而<lb/>
已逺亭之尊人泗菴先生少負不羈之才涉獵經史上<lb/>
下古今居家孝友不減石建薛包而肝膽接人在汲鄭<lb/>
間遭遇時變以韜略顯慨然慕趙營平馬伏波之遺風<lb/>
視衞霍蔑如也膂力方剛勲名正未可量顧其志不苐<lb/>
是蓋鼎鐘之業先生所以自勵者也箕裘之傳先生所<lb/>
<pb n="KR4f0040_WYG_009-31a"/>
以望之逺亭者也為營平為伏波洵樂矣為殿中丞為<lb/>
大中公不更樂乎逺亭誠體此志而黽勉焉無以世局<lb/>
之利鈍為憂喜而必以為程張自任立身者於斯事親<lb/>
者亦於斯西銘正蒙吾溫凊之具也定性書顔子好學<lb/>
論吾甘㫖之奉也經學理窟穎考叔之羮也易傳春秋<lb/>
傳遺書外書老萊之斑衣也繹之於心而體之於身所<lb/>
謂不愧屋漏者弗能弗措也所謂擴然而大公物來而<lb/>
順應者弗能弗措也日就月將焉真積力久焉義精仁<lb/>
<pb n="KR4f0040_WYG_009-31b"/>
熟天下將翕然曰關洛之學復見於梁溪二泉間泗菴<lb/>
先生顧而欣然曰吾何幸得追隨於程張二翁間也其<lb/>
為樂何如耶其為壽何如耶其於世之獲一官進一秩<lb/>
以誇耀於父母者所得孰多耶逺亭豈有意乎且吾聞<lb/>
逺亭之鄉高景逸顧涇陽兩先生所居也皆學程朱而<lb/>
有得者也高顧與程張其有異同焉否且未深論然學<lb/>
而有得至今兩先生之名與日月爭光兩先生之親亦<lb/>
與日月爭光豈高顧學之能壽其親而生於其鄉者不<lb/>
<pb n="KR4f0040_WYG_009-32a"/>
能乎吾勿信也況逺亭之官於武强也撫民以慈而繩<lb/>
姦以嚴能除一切苛斂不合於時弗顧也有卓然不苟<lb/>
同於流俗之志矣推是心也以自奮於學何前賢之不<lb/>
可企及耶昔朱子一生學問自同安歸後益加策勵以<lb/>
至為萬世儒宗今逺亭之年髣髴朱子同安之年苟能<lb/>
策勵如朱子是亦朱子而已矣我見異日名揚親顯與<lb/>
太華終南嵩少黄河爭壽者非他人必逺亭與逺亭之<lb/>
親也涇野之言豈欺我哉敢以是祝<lb/>
<pb n="KR4f0040_WYG_009-32b"/>
　　吳母朱太孺人壽序<lb/>
梅村吳先生以文章經術炳蔚海内不啻若永叔之在<lb/>
慶厯子瞻之在元祐其學之湛深其人之卓犖士大夫<lb/>
固有定論矣然有未可定者歐蘇後人若棐若過雖負<lb/>
有文名弗能盡紹父業蓋極盛者難為繼也而梅村先<lb/>
生有丈夫子二三人方發憤讀書莫能量其所至古今<lb/>
人同不同未可知矣三子皆出自朱孺人孺人又以斷<lb/>
機丸熊之誡日夜磨礪其子俾紹先烈而光大之其又<lb/>
<pb n="KR4f0040_WYG_009-33a"/>
可量也哉孺人五十誕辰姻黨謀所以祝之予曰此無<lb/>
他詞為也即孺人所以望其子者為孺人祝可矣夫孺<lb/>
人所望於子者無他欲其克成梅村之志而已吾聞君<lb/>
子之志與流俗異今天下熙熙攘攘所禱祀而求者位<lb/>
高而家溫金滿於篋粟滿於庾印纍纍而綬若若此富<lb/>
貴之士耳君子之望其子不但如是也擅雕龍繡虎之<lb/>
才寫風雲月露之態相如子雲爭妍比麗子山孝穆並<lb/>
驅連鑣此詞章之士耳君子之望其子不但如是也成<lb/>
<pb n="KR4f0040_WYG_009-33b"/>
功若管晏得志若衍儀其勲烈爛然其心術厭然可以<lb/>
震宇宙不可以安寤寐此功利之徒耳亦豈君子所以<lb/>
望其子哉夫君子愛其子則必欲其為全人欲其為全<lb/>
人則必欲其學聖賢欲其學聖賢則必欲其履仁義而<lb/>
敦忠信仁義徳之輿也忠信徳之基也有子如是此其<lb/>
為祥非富貴詞章功利之可並矣豈非梅村之志哉則<lb/>
請進而祝之曰願孺人之子大其志擴其學毋汨於俗<lb/>
毋囿於習以浮華為可恥以雜伯為可鄙以道為歸以<lb/>
<pb n="KR4f0040_WYG_009-34a"/>
古為法以窮理格物為入徳之門以戒慎恐懼為存心<lb/>
之本必正誼明道如董仲舒必澹泊寧靜如諸葛武侯<lb/>
必先憂後樂如范希文臯䕫尹旦吾鵠也思孟程朱吾<lb/>
師也左圖右史吾箕裘也内聖外王吾堂構也日而就<lb/>
焉月而將焉優游而漸漬焉浸假而孺人之子赫然為<lb/>
大賢則孺人為大賢之母矣浸假而孺人之子粹然為<lb/>
醇儒則孺人為醇儒之母矣榮莫大焉福莫厚焉為之<lb/>
而已豈其難哉敢以是祝<lb/>
<pb n="KR4f0040_WYG_009-34b"/>
　　曹母成孺人壽序<lb/>
余承乏恆陽余壻曹子星佑寄語余云吾父今年春秋<lb/>
六十有四吾母春秋六十請問所以祝壽者余度星佑<lb/>
愛其親凡可以祝其無疆如天保之詩人所云岡陵松<lb/>
栢者當無所不至不待余言且星佑尊人臻萊翁暨成<lb/>
孺人皆生長名族而能以勤儉治家以禮法檢身無膏<lb/>
粱華靡之習氣其道自應得壽又何待星佑祝無已則<lb/>
有一焉其惟順親之志乎親之順則樂樂則壽此星佑<lb/>
<pb n="KR4f0040_WYG_009-35a"/>
所當勉也順志如何親之志有顯而易見者順之易有<lb/>
隠而難知者順之難今人自成童而後其親未嘗不日<lb/>
夕望之曰願吾子學成而得位也得位矣則又曰願其<lb/>
進而益尊也進益尊矣則又曰願其垂裕後昆也此其<lb/>
顯而易見者也聞古之人有二程子者大賢人也有子<lb/>
如是可謂榮矣然不敢以責其子聞古之人有朱子者<lb/>
大賢人也有子如是可謂榮矣然不敢責其子是非不<lb/>
欲其子為二程朱子恐其未必能而不敢輕責之也使<lb/>
<pb n="KR4f0040_WYG_009-35b"/>
其子果能如之則親心之愉快必有百倍焉者此其隠<lb/>
而難知者也順其顯而易見者而親壽增順其隠而難<lb/>
知者而親壽益增然則星佑欲順親志以祝親壽亦學<lb/>
程朱而已人之不能如程朱者非不能也不為也讀程<lb/>
朱之書行程朱之行是亦程朱而已矣求之五經四書<lb/>
傳註以定其宗求之小學近思録以握其要求之遺書<lb/>
外書文集語類以觀其全求之性理綱目以廣其識口<lb/>
誦心維身體力行必登其堂必造其奥動靜語黙罔敢<lb/>
<pb n="KR4f0040_WYG_009-36a"/>
或越其不為程朱者鮮矣星佑勉之哉星佑之學日進<lb/>
則臻萊翁暨成孺人之心日悦而壽日增天保詩人之<lb/>
頌豈難握劵而取哉請酌而祝曰願我星佑沉潛踊躍<lb/>
於理窟中惟洛惟閩是尊是崇居敬窮理不輟其功自<lb/>
近而逺日益擴充真積日久豁然貫通在昔程子弄月<lb/>
吟風繭絲牛毛曰惟晦翁誰謂道逺我見其同為世麟<lb/>
鳳實茂聲鴻高堂白首其樂融融喜我有子道通厥躬<lb/>
至誠洋溢格於上穹天降福祉益熾益豐我兩老人日<lb/>
<pb n="KR4f0040_WYG_009-36b"/>
懌於衷而目加明而耳加聰雖在期頤有如黄童<lb/>
　　王母于太孺人壽序<lb/>
余承乏靈壽宻邇行唐孟津王子方宰行唐謂余曰我<lb/>
有老母今年九月春秋五十願有以壽之余不敏文詞<lb/>
鄙陋無以應命雖然竊有獻也夫人之有親誰不思榮<lb/>
之而壽之顧其志異其所以為壽者亦異志乎富貴者<lb/>
以富貴壽其親志乎道徳者以道徳壽其親富貴有時<lb/>
而盡道徳無時而泯故使人稱我母為公卿之母孰若使<lb/>
<pb n="KR4f0040_WYG_009-37a"/>
人稱我母為賢人之母王子家居近洛不聞洛之先賢<lb/>
有二程先生乎當宋之時享高位擁厚禄聲勢赫奕以<lb/>
顯其親者不可勝數二程子生其間問其官則上元主<lb/>
簿耳扶溝令耳監察御史耳崇政殿説書耳非有宰相<lb/>
之尊萬鍾千駟之富也然二程子發憤自振以孔孟為<lb/>
宗以六經為本以居敬窮理為功以正誼明道為事以<lb/>
洒掃應對至於窮理盡性學成而天下宗之迄於今去<lb/>
二程子數百年矣而其名巍然其親之名亦巍然當日<lb/>
<pb n="KR4f0040_WYG_009-37b"/>
之貴與富什百倍於二程者皆不若也王子以為彼之<lb/>
壽孰與此之壽乎且余聞王子之母于太孺人孀居矢<lb/>
節課子讀書待婢僕以恩接婣戚以禮平生無疾言遽<lb/>
色支持門户晝夜操作備厯勤苦昔從太常公官於翰<lb/>
林秉憲於浙備藩於江寧極人世之榮華未嘗有幾微<lb/>
富貴容是能以道徳自重必將以道徳望其子我知王<lb/>
子所以壽其親者在此不在彼矣請酌而祝曰願我王<lb/>
子學程伯子不如伯子吾學不止願我王子學程叔子<lb/>
<pb n="KR4f0040_WYG_009-38a"/>
不如叔子吾學不止男兒胸中當融萬理龔黄召杜特<lb/>
一斑耳母氏顧之翩然色喜謂吾有子芬若蘭芷天鑒<lb/>
厥徳增我福祉眉壽無疆令聞不已嵩嶽同高澗瀍齊<lb/>
齒<lb/>
　<lb/>
　<lb/>
　<lb/>
　<lb/>
<pb n="KR4f0040_WYG_009-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻九<lb/>
</p>
<p>
</p>
  </div>
<div>
<head>三魚堂文集卷十</head> <lb/>
    <p>
<pb n="KR4f0040_WYG_010-1a"/>
欽定四庫全書<lb/>
　三魚堂文集卷十<lb/>
　　　　　　　　　　贈内閣學士陸隴其撰<lb/>
　記<lb/>
　　畿輔八府地圖記<lb/>
康熙甲子有詔命天下考正山川之圖井陘道僉事李<lb/>
公分查保定真定順徳廣平大名五府之地天津道朱<lb/>
公分查順天永平河間三府之地既徧乃合而為圖以<lb/>
<pb n="KR4f0040_WYG_010-1b"/>
上隴其備員俗吏得縱觀焉蓋畿輔之水惟永平之灣<lb/>
渝諸河自入海其餘皆歸於衞白二河以入海衞發源<lb/>
河南衞輝府輝縣蘇門山百泉流經直𨽻濬縣滑縣内<lb/>
黄大名縣過大名府城南折東經山東館陶縣臨清州<lb/>
為運河至天津而入海白河又名潞河在密雲縣南十<lb/>
八里自密雲過懷柔順義通州香河武清至天津三岔<lb/>
口與衞河合流入海大名之水如洹如淇皆自入衞順<lb/>
徳廣平之水如滏陽如漳皆經大陸㑹於滹沱以入衞<lb/>
<pb n="KR4f0040_WYG_010-2a"/>
真定之水如滋如派如滱保定之水如漆如易如徐皆<lb/>
㑹於任丘縣趙北口之四角河又東至霸州保定縣為<lb/>
玉帶河順天之水如拒馬如琉璃皆㑹於渾河合玉帶<lb/>
河而入白滹沱河在真定府城南八里發源山西太原<lb/>
府繁峙縣由鴈門流經直𨽻靈壽平山遶真定府城南<lb/>
歴藁城晉州束鹿至冀州㑹滏漳二河過衡水武邑武<lb/>
强至河間府獻縣為二攴一東流為鹽河一南流支河<lb/>
縣抵青縣岔河口入衞漳河在成安縣南五里有清濁<lb/>
<pb n="KR4f0040_WYG_010-2b"/>
二水濁漳發源山西潞安府長子縣西發鳩山清漳發<lb/>
源山西太原府平定州樂平縣流至河南歸徳府武安<lb/>
縣交漳口合流至磁州三臺口一支東流入直𨽻廣平<lb/>
府盛安縣經肥鄉抵曲周東南一里合滏陽河一支北<lb/>
流入邯鄲縣經永年至曲周㑹滏陽河歴雞澤平鄉任<lb/>
縣隆平寧晉至冀州合滹沱河滏陽河在廣平南五里<lb/>
發源河南彰徳府滋州神麕山流至邯鄲縣㑹渚沁二<lb/>
水由永年抵曲周㑹漳河大陸澤一名廣阿澤受水之<lb/>
<pb n="KR4f0040_WYG_010-3a"/>
處在任縣鉅鹿隆平寧晉一帶每水發時浩淼無際禹<lb/>
貢所謂大陸既作者是也趙北口之四角河在任丘縣<lb/>
西北五十七里一接高陽河一接長流河一接白溝河<lb/>
之一支流過趙北口由柴火淀入玉帶河玉帶河在保<lb/>
定府北城外接柴火淀東流㑹渾河合流又分四支曲<lb/>
折流入信安河石城淀慈老淀落坡淀黑母淀四角淀<lb/>
文爾淀總滙三角淀歸白河高陽河在雄縣城南二十<lb/>
里上流即猪龍河至雄縣名高陽河由蓮花淀入四角<lb/>
<pb n="KR4f0040_WYG_010-3b"/>
河猪龍河在新安縣南十六里上流即布裏河至新安<lb/>
名猪龍河布裏河在高陽縣東二十里上流即楊村河<lb/>
至高陽縣名布裏河楊村河在蠡縣南十里上流即滋<lb/>
沙滱三河自祁州三吩口合流至博野縣境名蟾河至<lb/>
蠡縣名楊村河滋水在真定府城東北三十里發源山<lb/>
西大同府靈丘縣枚回山流經直𨽻靈壽行唐真定藁<lb/>
城無極深澤至祁州三吩口合滱沙二水沙水即派河<lb/>
在新樂縣南關外發源山西太原府繁峙縣白坡頭口<lb/>
<pb n="KR4f0040_WYG_010-4a"/>
流經直𨽻阜平曲陽行唐縣新樂定州以至祁州三吩<lb/>
口與滱滋二水合流滱水即唐河在唐縣西南二十里<lb/>
發源山西大同府靈丘縣流入倒馬關經直𨽻唐縣西<lb/>
南過完縣曲陽定州至祁州三吩口合滋沙二河定州<lb/>
北十里有清水河發源白龍泉流至城北入滱水俗亦<lb/>
謂之唐河白溝河在新城縣南三十里由定興縣南流<lb/>
來在定興河陽渡係淶易沙三河㑹流處俗名北河經<lb/>
容城至雄縣城南東流矛兒灣入玉帶河一支由容城<lb/>
<pb n="KR4f0040_WYG_010-4b"/>
縣分流至雄縣西三里名黄灣河又經新安流入四角<lb/>
河淶水即拒馬河在淶水縣東三里發源山西大同府<lb/>
廣昌縣流入紫荆關過易州西北界至房山縣境分為<lb/>
二支一東流涿州經固安縣東南入渾河一南流淶水<lb/>
縣經定興新城入白溝河易水在易州南三十里發源<lb/>
易州寛中谷流至定興縣北河村合拒馬河入白溝河<lb/>
沙河即遒攔河在淶水縣西十五里發源本縣平樂山<lb/>
流至定興為沙河入拒馬河長流河一名長溝河在新<lb/>
<pb n="KR4f0040_WYG_010-5a"/>
安縣西南五里上流即徐水雹水合流至新安名長流<lb/>
河徐水在安肅縣南四十里又名順水發源山西大同<lb/>
府廣昌縣經直𨽻昌州五迴嶺流下為雷溪至滿城縣<lb/>
為大冊河至安肅為徐河過清苑折東與漕河一畝泉<lb/>
方順河合流達安州城北為依城河至新安合雹水為<lb/>
長流河瀑河在容城縣西南十二里即雹水自安肅流<lb/>
至容城下流安州新安入長流河渾河即桑乾河在宣<lb/>
府西城南十里發源山西大同府馬浥縣桑乾山金龍<lb/>
<pb n="KR4f0040_WYG_010-5b"/>
池接山西天鎮衞流入直𨽻宣府鎮西城東城深井堡<lb/>
保安州礬山堡<hi>缺</hi>縉山下名縉河南流名合河經沿河<lb/>
口流至宛平縣蘆溝橋俗曰渾河達固安縣境南分一<lb/>
支入新城縣東轉流入霸州一支順流又分岔復合流<lb/>
入霸州遶城東南名通濟河流入玉帶河大抵千流萬<lb/>
派而衞白二河其綱也入衞諸水滹沱其綱也入白諸<lb/>
水渾河及趙北口之四角河其綱也以禹貢之迹言之<lb/>
在畿輔者有澤水有大陸有九河有衡漳有恆衞大伾<lb/>
<pb n="KR4f0040_WYG_010-6a"/>
山在濬縣東南二里不與西北諸山相接大陸即任縣<lb/>
鉅鹿隆平寧晉之大陸衡漳即合滏陽滹沱之漳也恆<lb/>
水在唐縣西七十里俗名横河發源恆山北合經縣西南<lb/>
流入潞水或以為即派河者非也衞水發源靈壽之良<lb/>
同村東南流四十里入滹沱河非衞輝之衞九河濟水<lb/>
此圖不載其處黄河故道在開州南一百二十里俗名<lb/>
響子口由河南流來經直𨽻長恆濬縣湑縣東明開州<lb/>
元城等州縣又過山東館陶縣界入直𨽻清河下達河<lb/>
<pb n="KR4f0040_WYG_010-6b"/>
間歸海按漢河決酸棗河決瓠子自塞宣房後河復北<lb/>
決館陶分為屯氏河東北經魏郡清河信都渤海入海<lb/>
正統間河決陽武循響子口故道東州抵濮州張秋入<lb/>
海𢎞治二年決封丘荆隆口漫子長垣東明今河水南<lb/>
徙益逺故道淤塞瓠子宫在滑縣北十里賈讓治河策<lb/>
云決黎陽遮害亭放河使入北海遮害亭在濬縣南五<lb/>
十里一展巻而古今水道之源流了然在目誠壯觀也<lb/>
使廟堂之上因是而講求其蓄洩之法如禹之盡力於<lb/>
<pb n="KR4f0040_WYG_010-7a"/>
溝洫者以防民害而興民利則是圖之所係豈淺鮮哉<lb/>
　　宋曹氏墓碑記<lb/>
靈壽人物著於史策者莫如燕昌國君樂毅宋濟陽武<lb/>
惠王曹彬其功業烜赫固不待言至如昌國報燕惠王<lb/>
書云君子交絶不出惡聲武惠平南唐歸奏云奉勅差<lb/>
往江南勾當公事回其不怨不伐雖儒者白首居敬窮<lb/>
理之功有未能到是者是豈尋常將帥所能企其萬一<lb/>
哉余謂兩賢天資固不同當日必有得於師友講論薰<lb/>
<pb n="KR4f0040_WYG_010-7b"/>
陶之益者惜其淵源不可考矣及承乏兹土得盤桓於<lb/>
二公桑梓之地不勝高山景行之思間嘗問其遺老冀<lb/>
得其遺跡而昌國君墳墓里居已無復有知之者獨縣<lb/>
北朱樂村南相傳有曹氏塜亦未知其為武惠歟抑武<lb/>
惠之上世若子孫歟寧晉亦有曹氏墓與此孰先孰後<lb/>
皆不可知余親造朱樂村徘徊其域則蕭然一平衍漫<lb/>
無丘隴計地廣二十步縱二十二步東去松水百五步<lb/>
南去朱樂村百四十步片石偶立者四皆剡其上竅其<lb/>
<pb n="KR4f0040_WYG_010-8a"/>
中意必塋坊夾柱之石而規制粗陋似非勲戚家所用<lb/>
疑是後人表識之物蓋曹氏當靖康之末子孫多從高<lb/>
宗南渡無復在北者又歴金元用兵之際故至今纔七<lb/>
百年而若存若泯至於斯歟抑當時武惠謙恭不伐其<lb/>
規制本不甚𢎞壯故易就湮沒歟余以語傅維橒曰武<lb/>
惠之跡在靈壽者僅此一塊土豈可使當我世而湮没<lb/>
耶傅君曰吾邑西阜安村有韓太保墓者無碑誌可稽<lb/>
無封樹可識特元末東平趙哲有韓太保墓碑數百年<lb/>
<pb n="KR4f0040_WYG_010-8b"/>
來遂指為韓忠獻億不知韓氏遷雍丘之後果還葬靈<lb/>
壽耶或其先世贈官有至太保者耶忠獻第六子縝以太<lb/>
子太保致仕或令縝留守祖墓不隨遷者耶前人好附<lb/>
㑹而後人輕信聽未可知也今曹氏墓亦在疑信離合<lb/>
之間弗傳疑焉懼又如韓氏傅君斯言春秋書夏五郭公<lb/>
之意也余既不忍武惠之泯泯於兹土而又嘉傅君之<lb/>
能慎并記之於石云<lb/>
　　衞水尋源記<lb/>
<pb n="KR4f0040_WYG_010-9a"/>
靈壽縣治東北十五里有良同村衞水發源於其北即<lb/>
禹貢恆衞既從之衞也由良同村東南流四十里而入<lb/>
於滹沱河衞在恆陽特一小水耳而見於水經見於漢<lb/>
書見於禹貢其名赫然蓋此水在唐虞時或苦汎濫不<lb/>
似今之安瀾且按今松陽淤泥慈汊諸河皆逼近於衞<lb/>
安知當時不同滙於此源逺而流長非僅如今之限於<lb/>
四十里也桑田滄海變易無常安能據目前所見而遥<lb/>
斷數千年以前之形勢哉採舊聞述殘編想見古聖人<lb/>
<pb n="KR4f0040_WYG_010-9b"/>
憂民之心則可矣今康熙二十三年夏僉事李公奉命<lb/>
查考輿圖至靈壽求問所謂衞水者親造良同村之源<lb/>
而臨視焉值歲旱源竭非但無唐虞之汎濫比班孟堅<lb/>
酈道元之時水勢亦迥然不侔矣公慨然賦詩一章其<lb/>
末云萬世聖人憂在水誰將飢溺繪吾民蓋欲以禹之<lb/>
憂洪水者憂吾民凡政有未善吏有不肖皆吾民之洪<lb/>
水也其憂何時可已耶公之意亦深逺矣哉今之在民<lb/>
上者誠能皆以公之憂為憂則天下豈難治也隴其謂<lb/>
<pb n="KR4f0040_WYG_010-10a"/>
公此念實可與大禹八年胼胝四載隨刋之事同垂萬<lb/>
古謹記於末以告後人云靈壽縣知縣陸隴其敬記<lb/>
　　丁滙湖放生記<lb/>
海鹽之丁滙湖我六世叔祖銓部胥涇公之墓在焉是<lb/>
湖舊為放生之所自明季以來其禁廢弛網罟交錯其<lb/>
中近年我族之好生者請於官復申舊禁一時鱗介之<lb/>
屬得安其所亦盛舉也余竊惟王制澤梁無禁聖人愛<lb/>
物止云釣而不綱故放生非古也自佛氏始也然君子<lb/>
<pb n="KR4f0040_WYG_010-10b"/>
或有取焉者豈非以其一念不忍擴而充之不可限量<lb/>
乎昔齊宣王不忍一牛而孟子謂是心足以王非謂不<lb/>
忍一牛之可以王也欲其察識此心而擴充之老我老<lb/>
以及人之老幼我幼以及人之幼則王道不外是焉今<lb/>
放生之心非即不忍觳觫之心乎苟於是而察識焉思<lb/>
我之於魚猶戚戚若是而況我同類之人乎況我君臣<lb/>
父子夫婦兄弟朋友乎然則仁民之道不可一日不講<lb/>
也親義序别信之理不可一日不講也使天下鰥寡孤<lb/>
<pb n="KR4f0040_WYG_010-11a"/>
獨顛連無告之民有一夫不獲其所吾心忍乎五倫之<lb/>
内有一處之缺陷不能歡然有恩以相愛粲然有文以<lb/>
相接吾心忍乎是充一放生之心而仁不可勝用也故<lb/>
君子有取焉願遊斯湖者睹鱗介之生長蕃育油然生<lb/>
其親親仁民之心無勇於挾山超海而怯於折枝則兹<lb/>
之放生者真盛舉也夫<lb/>
　　新修文昌祠記<lb/>
文昌何神也司馬遷天官書曰斗魁戴筐六星為文昌<lb/>
<pb n="KR4f0040_WYG_010-11b"/>
一曰上將二曰次將三曰貴相四曰司命五曰司中六<lb/>
曰司禄周禮大宗伯以槱燎祀司中司命月令季冬之<lb/>
月畢祀天之神祗鄭康成謂司命司中與焉然則文昌<lb/>
天神也星有六各有攸司而統之曰文昌蓋道之顯者<lb/>
謂之文將相禄命皆權於道明乎非有道者不得與凡<lb/>
世之不以道而得將相禄命者皆非文昌之所授古之<lb/>
祀之者蓋所以答其黙相道統之功而非教人禱祀以<lb/>
求寵利也近世祀文昌者不復分司中司命而統號之<lb/>
<pb n="KR4f0040_WYG_010-12a"/>
曰文昌從其重者為主猶未大逺乎古但祀之之意專<lb/>
以求富貴功名而不知有道則已失其本而又雜以道<lb/>
家不經之説謂上帝命梓潼神掌文昌府事及人間禄<lb/>
籍元時遂加號為帝君按所謂梓潼神者相傳姓張諱<lb/>
亞子其先越雋人因報母仇徙居劒州之七曲山仕晉<lb/>
戰沒人為立廟梓潼嶺上唐明皇西狩追封左丞僖宗<lb/>
入蜀封濟順王宋咸平改封英顯是則文昌者天神也<lb/>
梓潼者人鬼也合文昌梓潼而一之不經甚矣即以梓<lb/>
<pb n="KR4f0040_WYG_010-12b"/>
潼神配文昌如棄之於稷句龍之於社然梓潼神非可<lb/>
以配文昌者也配文昌者自孔子而下宜莫如四配十<lb/>
哲及兩廡從祀之先賢先儒擇一而配焉可也於梓潼<lb/>
何有哉以梓潼配文昌猶不可而況直呼梓潼為文昌<lb/>
而不復知有戴筐六星司命司中者耶靈壽舊有文昌<lb/>
祠在南城樓上摶土以為神傅以彩飾綠衣烏幘兩童<lb/>
子夾侍其為戴筐六星之文昌耶其為梓潼嶺上之神<lb/>
配食文昌者耶吾不得而知也康熙戊辰孟冬修南城<lb/>
<pb n="KR4f0040_WYG_010-13a"/>
樓遂新其祠而易以木主題曰文昌之神蓋吾知祀文<lb/>
昌而已他非所聞也吾知祀周禮月令史記之文昌為<lb/>
吾道宗主者而已他非所知也在人則有至聖孔子及<lb/>
先賢先儒在天則有文昌皆教人以正誼明道而一切<lb/>
計功謀利之私知有富貴功名而不知有道及假道以<lb/>
干富貴功名者孔子之所擯文昌之所擯也明乎文昌<lb/>
之所以為文昌庶幾俎豆馨香來格來饗不吐而棄之<lb/>
乎<lb/>
<pb n="KR4f0040_WYG_010-13b"/>
　　嘉定白鶴寺記<lb/>
丙辰七月余以公事泊舟南翔寺前吏有持寺記來閲<lb/>
者言寺建於梁天監盛於唐祥符常有二白鶴飛集其<lb/>
上或自東飛來必有東人施其財自西來則施者亦自<lb/>
西至其他皆隨方而應久之鶴去不返僧齊法師者號<lb/>
泣甚切忽於石上得一詩有白鶴南翔去不歸之句因<lb/>
以名其寺云蓋此寺之興久矣豈非以鶴之清高標異<lb/>
人樂傳之而寺因之以久耶嗚呼鶴一禽耳猶能以清<lb/>
<pb n="KR4f0040_WYG_010-14a"/>
高之姿標異於世至於千百年之久而其迹不泯而況<lb/>
乎人秉五常之性有六藝之教大可以經緯天地小可<lb/>
以振育一方有非鶴之所能企其萬一者而乃泯泯無<lb/>
聞者不可勝數可不悲耶即以兹土論自天監以來仕<lb/>
且遊於此者若干人矣其迹至今顯然可指者幾人耶<lb/>
方其來也人莫之喜其去也人莫之思如蚊蠅之偶集<lb/>
而偶散何曾二鶴之不若乎此無他大道之不明汨於<lb/>
欲溺於習而不能自振拔故雖有五常六藝萬倍於鶴<lb/>
<pb n="KR4f0040_WYG_010-14b"/>
之本原而汙穢迷溺返出於鶴之下宜其泯泯而不傳<lb/>
也兹土之南不十餘里有吳淞江者此大禹之遺迹也<lb/>
在天監以前又幾千年矣當時禹之經營兹江也其駐<lb/>
劄何處用夫工若干雖以遼逺不可知而至今臨流者<lb/>
思禹功不衰嗚呼又何鶴之足言乎余因南翔之寺有<lb/>
感而為之記<lb/>
　　謙守齋記<lb/>
余既以謙守名周子憲章之齋或問謙守之義曰滿損<lb/>
<pb n="KR4f0040_WYG_010-15a"/>
謙益之理備於書矣裒多益寡之訓詳於易矣我見人<lb/>
家有累世富盛者必其人戰戰兢兢常若履虎尾涉春<lb/>
冰自卑而尊人者也有方盛而忽衰者必其自尊大視<lb/>
其家若泰山之固磐石之安人無如我何者也此理甚<lb/>
明但人家子弟生長富厚不能如創業之人更歴事變<lb/>
不知稼穡之艱難往往驕溢為父兄者亦末如之何此<lb/>
無他術惟使多讀書觀古今盛衰之故則知自謙矣知<lb/>
謙則知自守矣亦有讀書而愈長其傲增其驕者則以<lb/>
<pb n="KR4f0040_WYG_010-15b"/>
其不知讀書之法視聖賢之書不過為干禄之具而不<lb/>
實體之身心不實驗之人情世變竊其皮膚潤色為文<lb/>
章謂可取富貴如拾芥不自覺其傲且驕反不如不讀<lb/>
書之人猶知有所畏懼此則又君子所深病而非讀書<lb/>
之咎也吳磊齋先生有言子弟一讀書則百病皆除㫖<lb/>
哉言乎由是觀之謙也者守家之本也善讀書者又謙<lb/>
之本也憲章以謹厚起家退然若不自足真有得乎古<lb/>
人之謙者欲使子孫永保此風以守其成以昌大其門<lb/>
<pb n="KR4f0040_WYG_010-16a"/>
則莫如讀書矣其必有味乎斯言<lb/>
　　困學齋記<lb/>
好生周子名其讀書之所曰困學齋謂余記之余以為<lb/>
困而學非難知困為難夫人心苟有所困心溺焉身汨<lb/>
焉膠固而不可拔方且自以為適豈知困哉吾見今天<lb/>
下之學者不陷溺於佛老則迷沒於詞章舍坦途而入<lb/>
荆棘困莫甚焉然肯自以為困耶今吾與好生幸讀程<lb/>
朱之書知其大綱彼之迷溺而不自覺者吾知<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>矣然<lb/>
<pb n="KR4f0040_WYG_010-16b"/>
天下之困人者非獨此一心之微日用之間利害得喪<lb/>
愛憎毁譽困之者嘗四面而至乘間伺隙受其束縛而<lb/>
不知能開柱下天竺之雲霧而或不能不徘徊於一官<lb/>
一爵之得失能破姚江金谿之籓籬而或不能不猶豫<lb/>
於一錙一銖之有無能埽顔謝徐庾之綺麗而或不能<lb/>
不動色於閭巷匹夫之喜怒一有入焉則吾之學皆為<lb/>
其所困嗚呼知之者豈不難哉然則如之何曾子曰吾<lb/>
日三省吾身能省然後能困知困然後能學日用之間<lb/>
<pb n="KR4f0040_WYG_010-17a"/>
凡接於吾耳入於吾目發於吾心者必察之必防之知<lb/>
其在桎梏之中則必思所以脱於桎梏矣知其在波濤<lb/>
之内則必思所以出於波濤矣聖賢居敬窮理之學雖<lb/>
欲傾刻離之而可得耶遂書之以為記當與好生共勉<lb/>
焉孔孟程朱豈逺乎哉<lb/>
　　退思堂記<lb/>
靈壽縣堂之後曰退思堂蓋取左傳進思盡忠退思補<lb/>
過之義余既重修斯堂而深有味乎其名夫忠者盡我<lb/>
<pb n="KR4f0040_WYG_010-17b"/>
心之謂也盡我之心者宜若可以無過然天下事有定<lb/>
理輕重疾徐寛嚴厚薄各有其分過與不過其辨在毫<lb/>
釐之間而人常不及覺夫惟聖人見理明而處事熟隨<lb/>
其心之所發無非至善不待思而自無過自聖人而下<lb/>
大賢如顔子雖曰如有所立卓爾然猶不能保其無幾<lb/>
微之差顔子而外又無論矣非慎思之而善補之末由<lb/>
去也故孔子告子張曰主忠信徙義主忠信者進思盡<lb/>
忠之謂也徙義者退思補過之謂也彼謂致良知之説<lb/>
<pb n="KR4f0040_WYG_010-18a"/>
者謂致吾心之良知而事事物物皆得其理是知主忠<lb/>
信而不知徙義知進盡忠而不知退補過者也其為學<lb/>
術政事之害可勝道哉坐兹堂者毋曰我盡我心而已<lb/>
其亦思輕重疾徐寛嚴厚薄果各得其中乎不蔽於氣<lb/>
質乎不囿於習俗乎不矯枉而過正乎不因噎而廢食<lb/>
乎有時獨斷者不為荆公之執抝乎有時從衆者不為<lb/>
蘇氏之模稜乎如射之有的不中其的皆過也如匠之<lb/>
有繩不中其繩皆過也思之而補之而後吾所盡之忠<lb/>
<pb n="KR4f0040_WYG_010-18b"/>
庶幾可以無憾不然自謂能盡而毫釐之間稍有偏倚<lb/>
其害於民將不可勝言嗚呼盡我心而猶不能無害於<lb/>
民而況其不能盡者乎可不懼哉可不懼哉<lb/>
　　活潑潑齋記<lb/>
天地間惟道無不在鳶之戾於天也魚之躍於淵也莫<lb/>
不有道焉其於人也窮達貴賤尊卑惟其所遇而道隨<lb/>
之昔孔子居鄉黨則有鄉黨之道為大司寇則有大司<lb/>
寇之道為委吏乘田則有委吏乘田之道道豈須㬰可<lb/>
<pb n="KR4f0040_WYG_010-19a"/>
離者哉故子思謂之上下察程子謂之活潑潑地使其<lb/>
須臾可離則不得謂之察與活矣淵明之辭曰倚南窓以<lb/>
寄傲吾謂淵明未聞道也傲之非道亦明矣何地何時<lb/>
何事而可以傲哉如南窓可傲則是道可須臾離豈察<lb/>
與活之謂耶余親家王子天市官於上谷其署中燕息<lb/>
之所舊題曰南窓寄傲愚請易之曰活潑潑地竊以為<lb/>
善學淵明者莫如斯言也淵明之為人高風峻節卓犖<lb/>
古今雖朱子亦重之然能操持於君臣父子之大而不<lb/>
<pb n="KR4f0040_WYG_010-19b"/>
能涵養於視聽言動之際知傲之為達而不知其為病<lb/>
傲之一字伏於胸中而形於四肢氣質用事而不覺嗜<lb/>
慾横行而不悟湎於酒躭於菊閭巷鄙夫之所謂快心<lb/>
適意者而不免涉獵乎中自以為瀟灑自得而不知其<lb/>
沉溺錮蔽束縛拘囚與所謂活潑潑者相去逺矣古之<lb/>
君子知道之無不在也戒慎恐懼息有養瞬有存貌則<lb/>
思恭言則思從視則思明聽則思聰猶懼其隠微之際<lb/>
私意潛滋而須臾離道也於是乎有慎獨之功有内省<lb/>
<pb n="KR4f0040_WYG_010-20a"/>
之法懲忿窒慾遷善改過惟恐其或怠也正誼明道主<lb/>
敬行恕惟恐其或懈也是以用力之久則義精仁熟充<lb/>
乎中而達乎外氣稟不得而拘嗜欲不得而蔽習俗不<lb/>
得而溺塞天地横四海而無所礙活之至也嗚呼是豈<lb/>
淵明之所知也哉知活之味則知傲之病有淵明之節<lb/>
而傲猶為君子所鄙而況不如淵明者乎以程子之活<lb/>
易淵明之傲斯為善學淵明也夫<lb/>
　　崇明老人記<lb/>
<pb n="KR4f0040_WYG_010-20b"/>
吾家某於九月廿六日在洙涇周我園家與雲間佳士<lb/>
王慶孫同席慶孫述曾至崇明縣中見有吳姓老人者<lb/>
年已九十九嵗其婦亦九十七嵗矣老人生四子壯年<lb/>
家貧鬻子以自給四子盡為富家奴及四子長咸能自<lb/>
立各自贖身娶婦遂同居而共養父母焉卜居於縣治<lb/>
之西列肆共五間伯開花米店仲開布庄叔開醃臘季<lb/>
開南北雜貨四舖並列其中一間為出入之所四子奉<lb/>
養父母曲盡孝道始擬膳每月一輪家週而復始其媳<lb/>
<pb n="KR4f0040_WYG_010-21a"/>
曰翁姑老矣若一月一輪則必歴三月後方得侍奉顔<lb/>
色太疎復擬每日一家週而復始媳又曰翁姑老矣若<lb/>
一日一輪則歴三日後方得侍奉顔色亦疎乃以一餐<lb/>
為率如蚤餐伯則午餐仲晩餐叔則明日早餐季週而<lb/>
復始若逢五及十則四子共設於中堂父母南向坐東<lb/>
則四子及諸孫輩西則四媳及諸孫媳輩分昭穆坐定<lb/>
以次稱觴獻壽率以為常老人飲食之所後置一櫉櫉<lb/>
中每家各置錢一串每串五十文老人每食畢反手於<lb/>
<pb n="KR4f0040_WYG_010-21b"/>
櫉中隨意取錢一串即往市中嬉買果餅啖之櫉中錢<lb/>
缺則其子潛補之不令老人知也老人閒往知交遊或<lb/>
博奕或樗蒲四子知其所往隨遣人密持錢二三百文<lb/>
安置所遊家并囑其家佯輸錢於老人老人勝輒踊躍<lb/>
持錢歸老人亦不知也亦率以為常蓋數十年無異云<lb/>
老人夫婦至今猶無恙其長子年七十七嵗餘子皆頒<lb/>
白孫與曾孫約共二十餘人崇明總兵劉兆以聨表其<lb/>
門曰百齡夫婦齊眉五世兒孫遶膝洵不誣也康熙二<lb/>
<pb n="KR4f0040_WYG_010-22a"/>
十二年十月十六日某為余備述慶孫之言矍然不勝<lb/>
景仰贊歎因援筆而記之以告世之為人子者<lb/>
　按崇明老人壯而鬻子自給老猶博奕樗蒲雖克享<lb/>
　大年不過碌碌庸人耳所可敬者其子四人厮養卒<lb/>
　也不讀書不知理義乃父母鬻其身而不怨及拮据<lb/>
　成家惟知孝養其親不特能養口體且能養親之志<lb/>
　焉蓋亦難矣嗚呼世之有親不能養養而不能曲盡<lb/>
　其道者覩此能無愧乎<lb/>
<pb n="KR4f0040_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻十<lb/>
</p>
<p>
</p>
  </div>
<div>
<head>三魚堂文集巻十一</head> <lb/>
    <p>
<pb n="KR4f0040_WYG_011-1a"/>
欽定四庫全書<lb/>
　三魚堂文集巻十一<lb/>
　　　　　　　　　贈内閣學士陸隴其撰<lb/>
　墓表　墓誌銘　壙記　傳<lb/>
　　中憲大夫江南布政使司㕘議分守蘇松常道加<lb/>
　　三級方公墓表<lb/>
分守蘇松常道㕘議方公諱國棟字干霄號艾賢以康<lb/>
熙十六年冬没於位其政蹟在口碑其家世生平在公<lb/>
<pb n="KR4f0040_WYG_011-1b"/>
子共樞所述行略及翰林院編修汪公所作墓誌銘中<lb/>
其初仕也由舉人授蠡縣教諭遷國子監助教進博士<lb/>
遷刑部江西司主事歴雲南司員外郎福建司郎中出<lb/>
為廣東按察司僉事分廵海北道遷整飭寧武兵備㕘<lb/>
議裁缺改分守蘇松常道其在廣東也擒雷連巨冦鄧<lb/>
耀而招徠其餘黨白諸富人寃而卻其金其在寧武也<lb/>
以法飭武弁而盡謝絶其饋遺其光明磊落寛嚴有節<lb/>
所至如一彰彰在人耳目固無容復贅一辭矣至其在<lb/>
<pb n="KR4f0040_WYG_011-2a"/>
吳也正值閩粤用兵羽書旁午之際方是時大吏當軸<lb/>
者惟以能辦事為貴不暇問民生疾苦有司承風㫖朘<lb/>
削窮民皮骨幾盡使無人焉覆翼噢咻之勢窮力極揭<lb/>
竿斬木而起如明季之禍不難見也寇横於外盜起於<lb/>
内又紀綱盡廢人不復知有廉恥天下事尚可為哉公<lb/>
獨於干戈擾攘之中事事思與民休息每遇急徵從容<lb/>
布算鎮之以靜芻茭糗糧之需卒藉以辧而民宴然嚴<lb/>
飭屬吏無朘民生而摧其力自是郡縣稍稍知以百姓<lb/>
<pb n="KR4f0040_WYG_011-2b"/>
為根本不敢盡力排擊剥割當義所不可正色峻拒雖<lb/>
臨利害不肯委曲假借中朝貴人遣幸伶入吳怙勢縱<lb/>
恣大吏爭折節下之公獨不少屈綱維不至掃地者公<lb/>
為之中流砥柱也公既以仁愛培國本以廉恥維風俗<lb/>
一時精掊克甘脂韋者或不以公為然然卒無如公何<lb/>
公既沒之二年逆臣授首四方漸次削平鷹揚貔貅之<lb/>
士奏功於朝皆以為神器震而復寧者師武臣力也孰<lb/>
知賢者弭變於無形撫輯殘黎固結人心使腹内安堵<lb/>
<pb n="KR4f0040_WYG_011-3a"/>
而後將帥之臣得以成功於外譬之治病然披堅執鋭從<lb/>
事疆塲者治其標者也正已率屬潛消禍變者固其本<lb/>
者也本不固則外病未除而内病雜作雖有良醫豈能<lb/>
為治然則公之毅然持正於舉世若狂之時安民生而<lb/>
挽頽俗以為郡縣倡使封疆大臣無内顧之憂而以次<lb/>
平定禍亂其功顧不大哉公之在位也隴其適待罪嘉<lb/>
定為公屬吏得親炙其休光公不鄙其不肖而特嘉其<lb/>
樸拙時引掖奬勸之及隴其罷歸公為扼腕太息方欲<lb/>
<pb n="KR4f0040_WYG_011-3b"/>
以閒散之身從公於政事之暇從容盡叩公之學且欲<lb/>
問公家相國文端公中朝故事以定千秋之疑案而公<lb/>
忽溘然棄世矣公子共樞既葬公於順天府大興縣方<lb/>
家莊祖塋而以其行畧墓誌示隴其謂隴其曾備員公<lb/>
之宇下且嘗蒙公奬歎能知公之心不可無一言以表<lb/>
之隴其學疎文陋豈能闡揚公盛徳特嘗慷慨世變歎<lb/>
今之論治者皆爭其流而不知其源獨公能於嚴霜堅<lb/>
冰中嘘以陽春消弭禍本可謂得其源者推其功實與<lb/>
<pb n="KR4f0040_WYG_011-4a"/>
頗牧之徒相表裏而人顧不知也隴其故不復論其他<lb/>
而特表其卓然獨立於吳中而關天下安危者以備史<lb/>
官之採擇云<lb/>
　　孝廉系宣曹公墓表<lb/>
公諱穎洙字系宣别號住寒暮年寓懷也公父之罘諱<lb/>
繹祖蚤嵗遊庠孝友承家舉丈夫子五咸知名士公其<lb/>
長子也賦性沉毅介然自持且偉度修髯望而知為有<lb/>
道者隴其嘗遡公生平竊深企異之公年十五母王孺<lb/>
<pb n="KR4f0040_WYG_011-4b"/>
人蚤世恪遵庭訓一燈坐繐帳中誦讀無倦色閲十五<lb/>
年後母陳孺人亦故形神慘澹而至性依依則蕭然一<lb/>
韋素也甫遊黌序即登丁卯賢書時公父方壯上而高<lb/>
曾光禄公侍御賓湖公暨仰賓公咸慰焉聲先華萼交<lb/>
善嚶鳴及卜宅郡城天星湖又闢煙雨南莊書屋擬看<lb/>
杏苑之花旋奏鴈羽之㨗彷彿比美扶風則卓然一典<lb/>
型也庚辰之役魁副南宫乃辭特典願以薄禄捧檄永<lb/>
豐經藝治事士之遊其門者多有濂洛聲則儼然一嚴<lb/>
<pb n="KR4f0040_WYG_011-5a"/>
師也運當鼎革播遷百粤歴瘴雨蠻煙幼子家人零落逮<lb/>
盡不免瞻岵生悲黍離同歎則纍然一孤臣也迨亂離<lb/>
初定兩度還家為問昔時郡室湖莊俱成幻境遂息倦<lb/>
飛之翮棲止祖廬力行敦睦培子姪之孤弱拯父黨之<lb/>
旅羇復祀田所以尊祖廓祠基將以收族凡親戚故舊<lb/>
洵生平一日歴事變當阽危必匱乏相周患難相恤懇<lb/>
懇未嘗或置膜外則慨然一仗義士也而公豈欲獨善<lb/>
其身哉明季申酉間偕仲弟攜妻孥跋涉山澨者數載<lb/>
<pb n="KR4f0040_WYG_011-5b"/>
公則一氊江右仲則餬口窮途彼時故鄉蝶夢憲檄吹<lb/>
求幾虞不保且公父耄疴季弟臻來輩尚少脊令是亟<lb/>
得保堂構於依然非公之感孚同氣者深而洽比鄉黨<lb/>
者素不至此嘗泫然書訓以示弟仲宣蘅芳遺孤曰孝<lb/>
弟謹信親愛學文立身之根本弗視弟子之小學也古<lb/>
人所謂寧刻鵠毋畫虎者非耶公素不攻釋家言於所<lb/>
居左額不限堂憩息其中自謂饘粥可供竹牀可卧杖<lb/>
頭錢可給求木雞是養杜忘一切則終翛然澹然一山<lb/>
<pb n="KR4f0040_WYG_011-6a"/>
林遯逸人也公生平出處大畧如是公與先伯父濟南<lb/>
公同鄉薦則隴其固年家子也而余壻宗柱為公猶子<lb/>
聞之熟而知之詳又以公之令嗣名駕乘者請羽言於<lb/>
余故不愧言之諺而少文為敘次其生平云<lb/>
　　施孟達墓誌銘<lb/>
施子玉符以其考孟達府君狀來請銘據狀言施氏之<lb/>
先自浙之秀州遷於蘇又自蘇遷崇明洲之西沙代有<lb/>
顯者是皆在宋元以前其自崇明遷疁之大塲則君之<lb/>
<pb n="KR4f0040_WYG_011-6b"/>
高祖諱秩又自大塲遷今所居之羅店則君之曾祖諱<lb/>
鈇鈇生勲勲生三子其長諱宿則故進士兵部主事諱<lb/>
鳳儀字孟翔之祖誥封文林郎諱三益之父其季諱宰<lb/>
則君之父也君諱于徳生而孝友與弟天長儒學訓導于<lb/>
政俱業儒自以為穎悟弗及弟乃喟然曰弟横經兄服<lb/>
賈不亦可乎豈必兄弟皆貴耶遂操奇贏權子母家以<lb/>
是益富厚然非僅知有富者親沒與其弟哀慟過禮凡<lb/>
喪葬之事爭先措置而財産則互讓視世之死其親而<lb/>
<pb n="KR4f0040_WYG_011-7a"/>
惟利是爭者霄壤也佃户有負租者夷然不較曰彼貧<lb/>
耳非本意也寧令負已不忍直於有司嘗出手書一冊<lb/>
焚之皆田産積逋也計九千有奇越數年又出一冊焚<lb/>
之倍於前其存心寛厚不忍以財物傷人如此崇禎辛<lb/>
巳歲旱道殣相望慨然太息曰人我一也彼僵而仆而<lb/>
我獨飽食可乎盡出其積儲散之倉廩一空順治甲午<lb/>
歲復祲率先煑糜療飢力勸鄉里有力者共相濟賴以<lb/>
活者甚衆嗚呼世之富人積粟藏金絲毫不肯假於人<lb/>
<pb n="KR4f0040_WYG_011-7b"/>
視其親戚鄉里若秦越之不相關少有負於已則跳躍<lb/>
叫號以為萬不可已其視施君度量相越為何如也然<lb/>
君以度量容人人亦感其意不忍負之家事亦卒不終<lb/>
落當鼎革之際邑有奴變羣僕𨽻結黨横行以索劵為<lb/>
名焚掠無虚日君從容呼其衆僕檢契還之僕皆流涕<lb/>
不肯去亦其生平寛厚有以感人也君其他善行甚多<lb/>
如奉邑令委踏勘沿海坍荒分别全坍坍殘臨坍井井<lb/>
有條既竣不受旌奬皆人所難余獨喜其寛厚能容人<lb/>
<pb n="KR4f0040_WYG_011-8a"/>
有古人風宜其積厚流光子孫蕃且昌也故因玉符之<lb/>
請而為之誌銘君生萬厯癸巳沒於康熙庚戌其配朱<lb/>
孺人沈孺人皆賢克成君之志俱先君卒子三人長麟<lb/>
祚次麟定皆庠生季麟瑞即玉符恩貢生孫男九人宗<lb/>
閬宗箕宗岐麟祚出宗嵋宗岏宗嶸麟定出宗嶧宗嶠<lb/>
宗峘麟瑞出女七人孫女九人麟祚等以壬子十二月<lb/>
二十日葬君於隠和府君宰之昭穴銘曰<lb/>
世滔滔兮咸錐刀之是爭君獨擴然有容兮若汪汪之<lb/>
<pb n="KR4f0040_WYG_011-8b"/>
千頃君既享有遐齡而子孫繩繩家其日贏積善餘慶<lb/>
兮豈不信而有徵<lb/>
　　陳母侯孺人壙記<lb/>
孺人姓侯氏世為商邱人前朝户部尚書侯公恂者孺<lb/>
人之祖尚書子方域字朝宗世傳壯悔堂集者則孺人<lb/>
父也孺人年十五歸于陳子子萬子萬世為宜興人祖<lb/>
少保端毅公諱于庭直節詳於國史父定生先生諱貞<lb/>
慧以徳行重天下與朝宗為莫逆交甲申之亂朝宗避<lb/>
<pb n="KR4f0040_WYG_011-9a"/>
地宜興因締婚焉朝宗既北歸尋捐館舍而定生亦尋<lb/>
即世家日落徒四壁立子萬㷀㷀無依遂就婚商邱孺<lb/>
人生而端莊不妄言笑長循婦道雖世家女能以禮自<lb/>
範子萬之至商邱也伶仃躑躅孺人安之不以為苦子<lb/>
萬既壯務讀書好交遊孺人常竭力操作以供不時之<lb/>
需不以為厭子萬作丞黎城令安平孺人皆隨之任遇<lb/>
覃恩受封家道寖盛然益務儉約不輕用一錢不輕翦<lb/>
一幣子萬稱孺人之言曰婦人所貴在徳不在翹珠鳴<lb/>
<pb n="KR4f0040_WYG_011-9b"/>
玉男子所重在品不在拖紫紆青霜臼雨薪釵荆裙布<lb/>
吾分内事也又曰世事何真惟做好人是真其所見卓<lb/>
犖如此故能歴艱辛遇通達而喜愠不形以宜其家以<lb/>
相其夫子使子萬得以磊磊落落之才處則優游於墳<lb/>
典出則鞅掌於民社無室家米鹽之累牽制其胸襟者<lb/>
孺人力也彼世之生長閨閣不識稼穡艱難不識禮義<lb/>
窮而怨達而侈使其君子内顧鬱抑常擾擾於衷甚則<lb/>
毁廉隅蹈羅網以徇其無涯之欲者聞孺人之風豈不<lb/>
<pb n="KR4f0040_WYG_011-10a"/>
可愧也哉孺人生於崇禎十五年六月初三日沒於康<lb/>
熙二十八年三月二十六日既沒而子萬痛之甚非獨<lb/>
其篤於琴瑟蓋孺人之賢實超越世俗而年不永宜子<lb/>
萬之感悼無已也孺人有子五而皆不育有女七多方<lb/>
為子萬置妾有螽斯不妒之風焉臨沒猶惓惓囑子萬<lb/>
愛身育嗣亦世俗所難哉子萬寓書於余求所以不朽<lb/>
孺人者余不敏非其人也承吾友之命且心重孺人之<lb/>
賢不敢辭故敘其大略以復子萬使識於其壙非敢附<lb/>
<pb n="KR4f0040_WYG_011-10b"/>
誌銘之例也<lb/>
　　先府君壙記<lb/>
先府君諱元一諱標錫字叔因姓陸氏系出唐宰相宣<lb/>
公代有顯者詳家乘中自五世祖春坡公諱東始居平<lb/>
湖縣之泖口其地一名顧書堵高祖諱美字仰春妣姚<lb/>
氏曾祖諱堯䕫字友唐妣戴氏祖諱錫𦙍字紹唐妣姚<lb/>
氏考諱瀗號泰交妣李氏自五世祖以下皆以儒術有<lb/>
名庠序泰交公四子府君行第三府君生於萬厯己酉<lb/>
<pb n="KR4f0040_WYG_011-11a"/>
　正月初二日自幼孝友能文早年入庠數竒未達康熙<lb/>
　乙卯以男隴其恭遇<lb/>
覃恩封文林郎府君性寛和生平未嘗有疾言遽色雖嘗<lb/>
　有横逆相加者絶不芥蒂於胸中好坦直不喜為城府<lb/>
　入與家人言出以告於人未嘗有二也一生惟以真誠<lb/>
　寛厚為主寧濶畧於節文而不欲矯飾以欺世寧過於和<lb/>
　平而不欲立崕㟁以自異府君少時家道殷盛長兄墨濤<lb/>
　公又顯仕然處之淡如也及遭喪亂家業盡落徒四壁立<lb/>
<pb n="KR4f0040_WYG_011-11b"/>
　亦不以為意授書武塘者凡十有六年安之若素雖未嘗<lb/>
　達而在位而常以蒼生為念每語子弟云貪與酷皆居<lb/>
　官大戒然貪而酷人皆知惡之若恃廉謹而刻以繩人人慕<lb/>
　其風節競相倣傚禍不可言矣讀書必究極源委深惡俗<lb/>
　學卑陋尤不喜務虛名順治間士子沿明季舊習互相標<lb/>
　榜號曰某社某社時隴其初入黌序未知其病也府君每<lb/>
　切戒之常舉海鹽吳忠節公語示之曰居官不入黨秀才<lb/>
　不入社便有一半身分此至言也兒謹識之居常教子<lb/>
<pb n="KR4f0040_WYG_011-12a"/>
　弟必令篤實務本每喜稱述祖徳及盛衰興廢之故津<lb/>
　津忘倦晩年深慮宗族繁衍子孫不能自知其支派乃<lb/>
　修族譜義例精核族人賴之康熙戊午九月二十一日<lb/>
　以疾終於正寢享年七十配鍾氏同邑太學生衢水公<lb/>
　諱成純長女生萬厯丁未閏六月初二日終於天啓丙<lb/>
　寅十一月初一日續配曹氏隆慶戊辰進士漳州府知<lb/>
　府景坡公諱銑曾孫女萬厯丁酉舉人荆州府通判芝<lb/>
　亭公諱蕃孫女處士越凡公諱棻長女生萬厯丙午三<lb/>
<pb n="KR4f0040_WYG_011-12b"/>
　月初五日終於崇禎癸未正月二十七日皆有婦徳皆<lb/>
　以康熙乙卯<lb/>
覃恩贈孺人副室石氏三男皆曹孺人出長隴其康熙庚戌<lb/>
　進士江南蘇州府嘉定縣知縣次肇熊後府君四十日而<lb/>
　卒次承勲一名坦女二長適同邑庠生張光熹次許字婁<lb/>
　縣陳嘉䛵孫男二人定徵宸徵皆業儒孫女四人一適太<lb/>
　學生金山李鉉一適同邑庠生曹宗柱一許字同郡庠生<lb/>
　張金城一幼未字以康熙庚申十二月十一日合葬於朱<lb/>
<pb n="KR4f0040_WYG_011-13a"/>
　童港北餘圩祖墓之東亥山已向不孝孤等不能顯揚其<lb/>
　考妣謹識其生平大畧如此昊天罔極嗚呼痛哉<lb/>
　　　亡弟尚桓壙記<lb/>
　此吾弟尚桓之壙也其世系詳先府君壙誌中弟諱肇<lb/>
　熊生崇禎壬申十二月二十四日少余二嵗吾年十四<lb/>
　而喪母弟纔十二孤苦相依備極酸辛弟幼讀書未成<lb/>
　輒遭亂離我與先府君皆餬口於四方弟獨在家無師<lb/>
　友切磋之功學遂不成吾先府君家法子弟不能讀書<lb/>
<pb n="KR4f0040_WYG_011-13b"/>
　則當執一業農工商惟所宜不得為天地間閒食人以<lb/>
　辱祖宗故弟既廢書遂習於農備歴艱難弟性亦淳樸<lb/>
　安之不厭及予舉於鄉㨗於南宫遵守祖訓不敢獵取<lb/>
　不義為父母羞家貧如故弟之自食其力如故也及予<lb/>
　為吏江南不欲變其初心家貧如故弟之自食其力又<lb/>
　如故也方冀稍有餘俸使弟得息肩孰意其不能待耶<lb/>
　戊午閏三月之十二日我應<lb/>
詔入都既拜先府君於堂上弟送我入舟孰知此一日即<lb/>
<pb n="KR4f0040_WYG_011-14a"/>
為我父子兄弟永訣之日也先府君屬纊之日弟病已<lb/>
篤聞變匍匐至牀下一慟幾絶家人扶至房中遂不復<lb/>
起臨沒時囑家人云我病不能成服我死當以衰絰斂<lb/>
我家人遵其言故今在棺中者斬焉凶服之人也以禮<lb/>
言之弟方至九泉日夕侍二親旁不應衰絰然弟之惓<lb/>
惓於垂沒者豈非其天性之不容已耶一息尚存不忘<lb/>
痛親此一念何可沒也又語家人云吾死停吾殯於室<lb/>
毋出也待吾兄歸嗚呼哀哉卒在戊午十月二十九日<lb/>
<pb n="KR4f0040_WYG_011-14b"/>
後府君之沒纔四十日耳配李氏終於康熙己酉十一<lb/>
月二十七日繼娶馮氏皆無子以隴其次子宸徵為嗣<lb/>
二女一育於隴其許字同郡庠生張金城一幼未字今<lb/>
於康熙庚申十二月十二日同李孺人合葬於先府君<lb/>
墓之右穴嗚呼痛哉兄隴其抆淚謹識<lb/>
　　兩嬰兒壙記<lb/>
此兩嬰兒者一為遇龍姓陸氏生崇禎丁丑冬我幼弟也<lb/>
其生也有夢龍之祥故名焉我父母皆鍾愛之不幸我<lb/>
<pb n="KR4f0040_WYG_011-15a"/>
母沒而弟無所依時有常熟陸平侯者為守備於杭州<lb/>
與先府君有故以弟寄養焉在杭半載而痘殤時癸未<lb/>
秋也柩歸寄祖墓旁舎者四十一年其生卒之日月皆<lb/>
已不能詳一為蘭徵姓陸氏生康熙丙午十二月初三<lb/>
日我次子也其生之夕我時北上夜泊蘇州夢戴蘭於<lb/>
首芬芳異常以為有鄭穆公之祥不幸甫五嵗而痘殤<lb/>
時康熙庚戌六月十二日也柩寄爾菴僧舍者十有二<lb/>
年二子皆有異兆皆聰明過人而竟夭殤可哀也哉逢<lb/>
<pb n="KR4f0040_WYG_011-15b"/>
家多故久未克葬常痛於心今於康熙癸亥四月朔日<lb/>
合而寄葬於爾菴僧舎之後隙地叔左姪右庶幾相依<lb/>
以永久焉<lb/>
　傳<lb/>
　　越凡曹公傳<lb/>
外祖曹公叔芳諱棻越凡其别號也世居華亭之東千<lb/>
里祖景坡公隆慶戊辰進士福建漳州郡守父芝亭公<lb/>
萬厯丁酉順天榜第四人湖廣荆州别駕芝亭公生四<lb/>
<pb n="KR4f0040_WYG_011-16a"/>
子外祖行在第三生長華胄不修貴介之容游學京師<lb/>
數載公見尊人科名坎坷伏闕上書奔馳水陸者無暇<lb/>
晷屢試於有司不得志杜門讀書意泊如也荆州公挂<lb/>
冠歸公承意色養家庭愉悦不自居孝弟之名躬行無<lb/>
忝而已佳晨夕探荆州公所樂見之客折柬相邀或賦<lb/>
詩飲酒或啜茗彈琴以相娯性不能飲而喜客飲更喜<lb/>
與父之客飲所為承歡者殆何如也公性坦適不耐塵<lb/>
囂獨處斗室中無求於人亦無累於人浩浩落落作逍<lb/>
<pb n="KR4f0040_WYG_011-16b"/>
遥齊物之觀近於老氏之學而不欲廢棄一切以鳴高<lb/>
疏水曲肱浮雲富貴其中有真樂識者服公精於養生<lb/>
之術云娶大㕘楊公諱欽孫女是為我外祖母女徳淳<lb/>
備相敬如賓終身不聞誶詈之聲誠賢母也生三子三<lb/>
女長女即為我母歸先府君以孝敬為妯娌式母舅三人<lb/>
長説若公諱黙遊平湖庠有聲膠序娶高氏次舜遺公<lb/>
好學食貧娶李氏早卒季桂生公娶翁氏以舌耕奉養<lb/>
好植名花異卉挿槿編籬藝菊數十種每當秋風木脱<lb/>
<pb n="KR4f0040_WYG_011-17a"/>
與二三知己觴詠於東籬盤谷之間不愧清白吏子孫<lb/>
也隴其幼時隨我母歸寧外祖撫之膝上每曰此兒舉<lb/>
止沉靜不逐羣兒嬉戲異日必成廉泉讓水之名兒其<lb/>
勉之至今書紳不敢忘庚戌獲雋以來兩為縣令簿書<lb/>
鞅掌之餘凜然如奉外祖之訓即我母之訓也隴其匏<lb/>
繫一官母舅寓書云族譜告成願得一言為先人傳隴<lb/>
其痛我母之不得奉養又痛我父不得邀一命之榮以<lb/>
沒也又何辭以謝外祖哉然外祖有隠徳而不彰是予<lb/>
<pb n="KR4f0040_WYG_011-17b"/>
小子之責也故拜手略陳梗概云<lb/>
　　席文學熙菴傳<lb/>
熙菴姓席氏始祖諱温唐末避黄巢亂卜居莫釐山三<lb/>
子曰尚曰常曰當常三十傳而至熙菴云熙菴諱啓祥<lb/>
字五雲熙菴其號也幼聰穎授書過目輒曉大意下筆<lb/>
滚滚千言立就弱冠補博士弟子員聲名藉甚然熙菴<lb/>
不喜標榜惟下惟攻苦當明季時婁東張西銘倡始復<lb/>
社海内翕然趨之士以不得及門牆為恥熙菴獨不屑<lb/>
<pb n="KR4f0040_WYG_011-18a"/>
也自與其友讀書山中互相切磋博覽經史百家之言<lb/>
去婁東不二百里若不知有西銘者性又慷慨倜儻有<lb/>
大略知天下將亂喜與里中俠少年游親黨皆竊笑之<lb/>
及乙酉變起逺近鼎沸而熙菴家獨晏然安堵以諸少<lb/>
年感其平昔意氣謹衞之也江南初定玉石未分有誣<lb/>
山民不軌請兵搜山者一山皇皇懼不保然皆畏縮無<lb/>
敢向當事白之熙菴獨挺身見主兵者侃侃數言一山<lb/>
獲全順治庚寅辛夘間嵗大祲道殣相望是時熙菴家<lb/>
<pb n="KR4f0040_WYG_011-18b"/>
漸中落矣慨然傾囷賑之平生周人之急解衣推食無<lb/>
所吝惜尤喜引掖寒素之士延接款餽游揚之恐後初<lb/>
熙菴父養虛公家故饒鍾愛熙菴欲其力學一切家事<lb/>
不使與聞故熙菴自幼不問生産更負氣數忤富豪為<lb/>
凌轢以故家日益落然熙菴廓然不以介懷也未嘗有<lb/>
歎息扼腕之聲晩年留心禪學徧閲傳燈録諸書一時<lb/>
浮屠大師皆與之游咸推為有得云康熙已未以病卒<lb/>
壽六十四<lb/>
<pb n="KR4f0040_WYG_011-19a"/>
贊曰跡熙菴生平若三變然始而儒繼而俠終而禪然<lb/>
俠不至於捍文網則非朱家郭解之俠也禪不至於廢<lb/>
彝倫則非慧逺宗杲之禪也其始終皆讀書通儒術之<lb/>
效歟不然方婁東以聲利招致後進一時浮薄之士蟻<lb/>
聚其門非定力卓識烏能不餔糟啜醨於其間耶<lb/>
　<lb/>
　<lb/>
　<lb/>
<pb n="KR4f0040_WYG_011-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻十一<lb/>
</p>
<p>
</p>
  </div>
<div>
<head>三魚堂文集巻十二</head> <lb/>
    <p>
<pb n="KR4f0040_WYG_012-1a"/>
欽定四庫全書<lb/>
　三魚堂文集巻十二<lb/>
　　　　　　　　　　贈内閣學士陸隴其撰<lb/>
　祝文　祭文<lb/>
　　宿廟文<lb/>
竊聞幽明異治徵應攸同人鬼殊途感孚則一上帝區<lb/>
疆畫土端屬神祗朝廷分職授官尤嚴牧守靈邑向稱<lb/>
沃壤今嗟瘠土在災祥休咎神實司之惟疾苦顛連余<lb/>
<pb n="KR4f0040_WYG_012-1b"/>
有賴焉從來宿廟祗應故事在今對越實矢中忱願五<lb/>
風勿愆而神無伏陰願靈雨其時而神無亢暘願洽於<lb/>
時和而民無夭札願惕於明威而民無愆慝願虎馴於<lb/>
林鱷馴於澤而神戒其逺願父慈於家子孝於室而神<lb/>
聽其聰余也不明神其啓之余也不廉神其董之余也<lb/>
不惠神其警之獄有沉寃神牖余智山有伏莽神侑余<lb/>
威欽哉帝命毋隕而越余其懲哉庶無後忒<lb/>
　　誓神文<lb/>
<pb n="KR4f0040_WYG_012-2a"/>
　維年月日隴其謹昭告本縣城隍之神曰惟神聰明正<lb/>
　直吏之善惡神必知之民之休戚神必知之隴其受<lb/>
簡命來蒞兹土勤恤民隠是其職掌苟或棄其生平素守<lb/>
　貪求貨賄曲徇情面不惜小民不顧是非神其殛之至<lb/>
　於啓其思翼其行俾興利除害無窒礙陰佑百姓俾年<lb/>
　穀順成疾病不作盜賊不興黙奪潛消神之賜也惟神<lb/>
　鑒其愚誠有感必應謹告<lb/>
　　　告城隍禱雨文<lb/>
<pb n="KR4f0040_WYG_012-2b"/>
　竊惟神奉上帝之令以蒞兹土隴其受<lb/>
天子之命以宰是邑職在庇民而已隴其不恤其民則為<lb/>
　曠官神不恤其民亦為尸位其何以答帝心而副上意<lb/>
　今靈邑之民困甚矣其所恃以輸國税而活父母妻子<lb/>
　者惟禾麥是賴乃幾月不雨葉萎根枯四望郊原若不毛<lb/>
　也隴其知之神寧不知之隴其憫之神寧不憫之苐民之<lb/>
　所依惟神與隴其而雨露之恩非隴其所司則惟神是望<lb/>
　耳今禁約甫頒密雨隨下土膚雖潤猶未霑足神其為民<lb/>
<pb n="KR4f0040_WYG_012-3a"/>
請命於帝必得大沛甘霖庶俾禾麥鬱起則民困其蘇<lb/>
神亦無忝厥職矣神尚鑒之謹告<lb/>
　　告城隍謝雨文<lb/>
前以亢陽聿懷慘怛瀝情於文載牲於俎齋戒越宿將<lb/>
干神聽豈其未禱靈雨先零因念神休無待於請乃民<lb/>
未饜仍告於神神不為凟復宣厥靈自晝而夜甘澤再<lb/>
澍優渥霑足深入土脉徂隰徂畛禾黍翼翼隴不敢私<lb/>
敢酬神徳<lb/>
<pb n="KR4f0040_WYG_012-3b"/>
　　祭京江張太夫子文<lb/>
惟公抱臯䕫伊傅之藴不欲盡試其急流勇退而以其<lb/>
盛徳大業付之我宗伯先生我宗伯先生方將成賡歌<lb/>
颺言之治致鳳儀獸舞之休堯舜其君民拜手而獻於<lb/>
高堂而公顧不及待耶公之英聲茂實<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>炳於國史照<lb/>
耀於宇宙固不以存而增不以沒而減而我宗伯先生<lb/>
立徳立言立功之盛成於親在之時與成於親沒之後<lb/>
則有間矣繼自今而往丹徒之膏澤潤海内浸生民為<lb/>
<pb n="KR4f0040_WYG_012-4a"/>
國家霖雨舟楫為百代高山景行而公皆不及見矣嗚<lb/>
呼哀哉且公家麟鳳滿堂文窺班馬之室學探洛閩之<lb/>
奥者接踵而起皆思隨宗伯之後奮其六翮高翔逺視<lb/>
羽儀天下文章事業不可限量胡公皆翩然莫顧耶隴<lb/>
其不敏辱在宗伯之門下乙夘之秋侍公於京口諄諄<lb/>
教誨無非正誼明道之言隴其奉以周旋恒恐失墜正<lb/>
欲賴公鞭策以翼其懦以啓其愚而何泰山梁木曾不<lb/>
少留耶承乏恆陽聞訃驚悼既悲失我典型而又惜涑<lb/>
<pb n="KR4f0040_WYG_012-4b"/>
水之父不得覩元祐之相業魏公之親不獲見治平之<lb/>
元勲極盛之中有遺憾焉千秋萬祀曷其有極不腆芹<lb/>
儀用申痛悼冀公之靈不我遐棄<lb/>
　　祭座師柏卿魏公文<lb/>
自世道微政與學分儒生矻矻務崇虛文詞章記誦是<lb/>
精是勤經濟家言重在功勲簿書期㑹以答其君其於<lb/>
大道總未有聞繄惟夫子絶類拔羣惟政惟學咸得其<lb/>
真發揮墳典埽除積塵洛閩遺言藉以不泯以此成已<lb/>
<pb n="KR4f0040_WYG_012-5a"/>
以此澤民秉憲宅揆上佐楓宸無非斯道磅礴薰甄文<lb/>
章事業赫赫彬彬載在國史永永無湮竹帛鐘鼎不能<lb/>
殫陳知統一編尤後學津發蒙起瞶指示諄諄隴其不<lb/>
敏迷於道垠常恐汨沒與俗胥淪得依門牆自庚戌春<lb/>
自喜燕雀獲附青雲庶賴典型蕩除夙氛命蹇時屯遭<lb/>
遇紛紜留滯南服十載有零微言大義勿克常聆癸亥<lb/>
之冬承乏於靈欣仰高山近在郊坰手書提誨炳如日<lb/>
星謂治無他尚徳緩刑如蓋公言民乃獲寧賴兹明訓<lb/>
<pb n="KR4f0040_WYG_012-5b"/>
心常惺惺書紳服膺作座右銘方期報政從容授經如<lb/>
何泰山忽焉其傾厭棄世網歸於蓬瀛雖大聖賢千秋<lb/>
常生坦然九泉何慮何營在我及門常切牆羮自今以<lb/>
往何所取正棟折榱崩安能忘情聞訃驚悼不覺失聲<lb/>
薄具牲餚㫖酒兕觥顧不我棄鑒兹微誠<lb/>
　　祭蔚州魏公文<lb/>
當今天下主持正氣俾直道不泯於斯世者非先生倡<lb/>
之歟先生出而後在朝者知以營私為恥在野者知以<lb/>
<pb n="KR4f0040_WYG_012-6a"/>
干禄為羞雖未能盡如先生之志而禮義廉恥一綫不<lb/>
絶者先生之功也微先生則世道之變幻更不知當如<lb/>
何矣自古居高官大位文章事業彪炳宇宙者何代無<lb/>
之而一心之光明洞達可以對天地質鬼神反之幽獨<lb/>
而無慚考之詩書而不愧者蓋難其人焉如先生者豈<lb/>
非間氣所鍾哉隴其浙西之鄙士江南之賤吏也蒙先<lb/>
生之知最深有不可解者方隴其待罪疁城於先生未<lb/>
嘗有一日之雅先生千里貽詩奬其葑菲而策其駑駘<lb/>
<pb n="KR4f0040_WYG_012-6b"/>
且昌言於朝不以為嫌聞其罷黜則搤腕不平不顧恩<lb/>
怨即隴其亦不知何以得此於先生也及戊午入都始<lb/>
得仰見高山隴其之樸訥無能如故非有高談偉論可<lb/>
以驚動四座方且以負大賢期許自懼又未幾以憂出<lb/>
都即胸中所一二畧知者亦未能盡吐於左右也意先<lb/>
生必咎告者之過顧反喜其樸而嘉其拙謂滔滔世俗<lb/>
中自立正當如此遂直薦之九重復其舊職隴其又不<lb/>
知何以得此於先生也及癸亥到都補官謁見先生隴<lb/>
<pb n="KR4f0040_WYG_012-7a"/>
其又不敢效世俗之感恩報謝見先生如平常先生不<lb/>
以為傲顧愈益喜愈欲薦達之是皆有不可解者豈非<lb/>
光明洞達之胸襟憂世之深憫世之切故其取人也寧<lb/>
樸毋華寧拙毋巧苟其樸且拙也雖無足重輕之人猶<lb/>
取之如此而況其足為輕重者乎隴其自承乏畿南以<lb/>
來無尺寸之效可以報知己者惟樸與拙弗敢有變而<lb/>
已方將學十畝之詩人退守先人之敝廬於浙西策蹇<lb/>
過蔚再一望見顔色開其茅塞而胡意先生遂至於斯<lb/>
<pb n="KR4f0040_WYG_012-7b"/>
耶中心痛悼曷其有極祥麟威鳳不可復睹景星卿雲<lb/>
不可復作嗚呼哀哉薄具牲醴馳奠几筵悲來填膺不<lb/>
知所云<lb/>
　　祭某封翁文<lb/>
嗚呼公以昌明俊偉之姿篤生我太史羽翼王家表儀<lb/>
當世天下瞻仰太史之名業皆願公享無涯之壽以睹<lb/>
令子之成而竟止此耶太史為當代偉人徳日崇而業<lb/>
日進方將以啓沃我君者承歡我親而遂遘此憂耶夫<lb/>
<pb n="KR4f0040_WYG_012-8a"/>
期頤之數存乎天顯揚之業存乎人在天者雖聖賢莫<lb/>
必在人者原存沒如一自今以往輝煌竹帛太史之名<lb/>
何莫非公之名赫奕鼎鐘太史之功何莫非公之功祥<lb/>
麟威鳳太史為國之瑞即公之為國瑞景星慶雲太史<lb/>
為世之祥即公之為世祥泰山北斗人莫不重太史則<lb/>
莫不重公光風霽月人莫不愛太史則莫不愛公公之<lb/>
身雖沒而公之正氣常伸公之形雖往而公之盛徳常<lb/>
存以韓范富歐之事業寄於後人與行於一身何異以<lb/>
<pb n="KR4f0040_WYG_012-8b"/>
洙泗閩洛之學術付於後人與積於一身何異隴其海<lb/>
濱下吏辱太史之知愛既悲公之仙駕驟升欲攀轅而<lb/>
無及又知公之克昌厥後雖已逝而猶生既悲太史之<lb/>
終身孺慕雖公卿之尊不能易其一日之戚又知太史<lb/>
之孝思不匱不能保其親之長享眉壽而能必其親之<lb/>
光耀千古敬具生芻用表微衷<lb/>
　　祭郝某翁文<lb/>
嗚呼先生明哲之裔賢聖之徒宜享遐壽以挽頽波胡<lb/>
<pb n="KR4f0040_WYG_012-9a"/>
天不佑大命遽羅維公之先侍御翩翩痌瘝是念世道<lb/>
是肩東粤三吳政績綿聨維公繼之家聲愈宣克敬克<lb/>
孝惟恐隕顛公之學問劉陶後先嵇山浙水名聲闐闐<lb/>
恥襲章句固陋拘牽微辭奥義是闡是箋常居講席折<lb/>
疑破堅如抽繭絲如觀湧泉晩尤好易屢絶韋編否泰<lb/>
剥復變化萬千一心㑹之俱契其全悠然有得目無前<lb/>
賢公性厚惇接人以真賑窮賙乏不厭其頻非徒親黨<lb/>
施及邦人義倉平糴久以制湮維倪文正與公討論周<lb/>
<pb n="KR4f0040_WYG_012-9b"/>
密纎悉以活貧民計公生平超絶等倫以徳則懋以學<lb/>
則純在家則孝在邦則仁公之獲祉宜熾宜醇志安衡<lb/>
泌未及大伸麟鳳踵起鬱鬱彬彬咸敦詩禮咸秉樸淳<lb/>
或赫黌序或掌絲綸為國禎瑞為世寶珍公顧而喜庶<lb/>
慰苦辛昔宋明允軾轍垂紳亦越竇氏簪纓列陳從古<lb/>
大儒不於其身往往子姓勲業繽紛天監成徳亦既不<lb/>
棼但公耉老輿望正殷宜耄宜耋為世卿雲胡天不弔<lb/>
幽明遂分孰開羣蔽孰闡典墳羲文大義孰究孰聞滔<lb/>
<pb n="KR4f0040_WYG_012-10a"/>
滔世俗孰遏其氲顛連孤寡誰慇誰懃所以閒訃皆心<lb/>
如焚余也不敏搴英浙濱見公令子文章雅馴知其家<lb/>
學必有所循及詢淵源是欽是寅不謂典型遽爾其淪<lb/>
公視斯世若脱埃塵追遡凖繩能不悲辛有㫖者酒有<lb/>
腯其牲公如有靈庶鑒其諲<lb/>
　　祭同年周進士義扶文<lb/>
嗚呼造物何奪我周子之速耶憶昔與公相遇長安温<lb/>
乎其容藹乎其顔聽其言侃侃誾誾昔誦其文今見其<lb/>
<pb n="KR4f0040_WYG_012-10b"/>
人如飲醇醪如坐春風既㑹而别相隔數年有道之思<lb/>
時往來於胸中乙夘之秋承乏練祁不喜得官喜得親<lb/>
公公來迓我㑹於舟中歡然話故不惟契濶之慰亦謂<lb/>
公能訓我以徳迪我以政而朂我不及也繼而公游京<lb/>
師歸來未久又復入都兩年之間聚首無幾方且翹足<lb/>
而望冀公南旋孰謂造物竟奪之速耶計公生平愷惻<lb/>
為心束修勵行與物無競與世無爭所謂仁者之靜非<lb/>
耶靜者宜壽而止於斯何為乎壯舉於鄉晩而登第宜<lb/>
<pb n="KR4f0040_WYG_012-11a"/>
若天之養之以厚其徳而大其用乃養之難而摧之易<lb/>
又何為乎世俗滔滔競於浮囂老成持重庶或挽之豈<lb/>
天不欲迴狂瀾而顛隕摇落曾莫之惜耶夫既不欲展<lb/>
其用又何為予之以文章授之以甲第使之若遇若不<lb/>
遇耶天道茫茫不可究問從古而然我獨悲良友之云<lb/>
徂失我典型亡我凖繩能不涕泗滂沱而哀不能自勝<lb/>
公歸九泉遇先聖賢言流俗之日非生民之日蹙相與<lb/>
請於帝黙持陰護俾返於淳龎而躋於仁壽其亦有意<lb/>
<pb n="KR4f0040_WYG_012-11b"/>
乎否乎公卿先達如侯如黄生為正直沒必為神公往<lb/>
依之切磋砥礪庶幾正氣長存天地敬具一觴奠公几<lb/>
前公其知耶其不知耶<lb/>
　　祭應潛齋先生文<lb/>
先生唐之許由晉之陶潛高風峻節可與比肩然許則<lb/>
高矣峻矣而文采無聞陶則文采表見於後世矣而沉<lb/>
於麯蘖不可以訓是皆千古遺憾也先生閎覽博物澹<lb/>
泊寧靜許之所無先生有之陶之所有先生無之卓然<lb/>
<pb n="KR4f0040_WYG_012-12a"/>
獨立高視古今豈非宇宙正氣所鍾哉隴其仰止高山<lb/>
有年辛酉之夏始㑹於武林道徳之氣肅然藹然如飲<lb/>
醇醪使人心醉先生不鄙懦劣出其著述從容指示易<lb/>
詩書禮皆有成編往往發先儒所未發展巻讀之不覺<lb/>
神往先生又命二子訪我於西湖之滸意取其芻蕘之<lb/>
見以相切磋蓋我既重先生之學而先生又愛我之樸<lb/>
私竊自喜謂庶幾得藉典型以開豁其愚蒙而範圍其<lb/>
身心癸亥四月余又至武林先生見之益復欣然縱論<lb/>
<pb n="KR4f0040_WYG_012-12b"/>
古今亹亹不厭孰意一别之後遂成永訣嗚呼先生之<lb/>
學其精到處固已卓然可不朽其未成之書二子皆好<lb/>
學深思必能卒其父業在先生固可無憾於九原余獨<lb/>
悲我之失其良友讀古人書往往以不得見古人為恨<lb/>
幸而得見今之世有如古人者乃隨得而又隨失之嗚<lb/>
呼哀哉余方留滯恆陽未得親哭几筵敬寄一芹納諸<lb/>
靈前先生有知其不我棄<lb/>
　　祭曹系宣先生文<lb/>
<pb n="KR4f0040_WYG_012-13a"/>
嗚呼公遂厭世塵而長往乎自古正人直士之後類多<lb/>
磊落俊偉之人以揚其祖徳而紹其家風而最難者守<lb/>
其正而不至於亢秉其直而不至於激有磊落之概而<lb/>
無其迹使前人之正氣陰接於恬靜謙退之中則其所以<lb/>
綱維乎世道而振起其門祚者如元氣之運於四時而<lb/>
人不覺其生也人仰之其沒也又烏能不痛悼之無已<lb/>
也維公之先自侍御公以勁節顯天下子孫皆有秉正<lb/>
不阿之風而公則更斂鋒韜鍔不欲以氣加人接其容<lb/>
<pb n="KR4f0040_WYG_012-13b"/>
藹乎其可親也聆其言呐呐然如不能出口也少登賢<lb/>
書聲名翔於藝苑人皆服公之才而公抑然如弗有也<lb/>
壯而馳驅王事歴艱險而弗渝人皆服公之節而公歉<lb/>
然若弗克也晩年杜門謝客寧自託於赤松王喬之術<lb/>
而户外事一切弗與也篤於孝友惟以道義與羣從昆<lb/>
弟相砥礪而榮辱得喪之間澹如也嗚呼公蓋以恬靜<lb/>
謙退而接前人之正氣者乎使侍御公之遺澤綿延於<lb/>
後嗣無亢無激以世其家聲者非公也耶近世非無名<lb/>
<pb n="KR4f0040_WYG_012-14a"/>
公鉅卿抗節於一時其後人不知祖父之深心大用而<lb/>
徒襲其迹正直之風一傳而為矯激再傳而為暴戾者<lb/>
比比而是而侍御之子孫英英濟濟卓然自拔於流俗<lb/>
而無忝於前人者方出而未艾則公之所維持者實多<lb/>
矣人徒見公之退焉若無能而不知其所全之大徒見<lb/>
其漠然無所為而不知其所係之重使更永其年以至<lb/>
於耄耋則其所陶鑄又豈可量也哉而胡竟溘焉逝也<lb/>
公之舉於鄉也與先伯父濟南公實同籍則隴其固公<lb/>
<pb n="KR4f0040_WYG_012-14b"/>
年家子也而公之弟臻萊又辱與隴其結朱陳之好方<lb/>
將親典型以自淑庶幾先民之不逺而天何遽奪之速<lb/>
耶臨喪感悼不能自勝敬申芹奠哀哉尚饗<lb/>
　　祭李君修林文<lb/>
嗚呼悠悠彼蒼眷佑有常如何不測俾我心傷惟公之<lb/>
徳宜福宜祥夙秉忠厚恥為薄涼門内雍肅有條有章<lb/>
世俗滔滔公獨自强守我樸實以化於鄉公心則慈公<lb/>
貌則莊世盡如公何尤何殃少登庠序厥聲煌煌遇雖<lb/>
<pb n="KR4f0040_WYG_012-15a"/>
未達學則彌彊常手一編誦聲滿堂束髪受經白首不<lb/>
荒衆謂公迂何事茫茫公笑不答此味難忘人生讀書<lb/>
何必廟廊嗟嗟此志猶高且臧髣髴古人顔樂曾狂辱<lb/>
公不棄俯諧晉秦以公嗣子納幣寒門謂我先世世篤<lb/>
殷勤自今以往克慰前人方仰盛徳是淑是甄庶幾駑<lb/>
鈍亦克日新於嵗三月始用成婚有光其儀有賁其纁<lb/>
皆公親畫小大維寅公時尚健不憚勞辛丁寧子婦維<lb/>
儉維勤克昌克大祖訓是遵一生拮据始慰厥心衆為<lb/>
<pb n="KR4f0040_WYG_012-15b"/>
公慶公亦欣欣謂宜上壽如岡如陵以陶以咏以康以<lb/>
寧如何昊天不永其齡薤露易晞壑舟遽移昔升公堂<lb/>
笑語怡怡今升公堂素帷凄凄公之臨沒惺焉不迷從<lb/>
容言去如往東西公則長逝無礙無羈赤松浮丘相從<lb/>
娛嬉顧公家事孰剔孰釐公之嗣子孰提孰攜囂囂之<lb/>
俗孰為之隄悲來填膺能不噫嘻公去㝠㝠不可復追<lb/>
願顧後人黙佑黙培俾昌俾熾以克永綏庶幾公徳亦<lb/>
永有徽束芻絮酒奠公几筵愧不成禮意則孔䖍<lb/>
<pb n="KR4f0040_WYG_012-16a"/>
　　祭陳翁虞亮文<lb/>
嗚呼公與先君子之結為婚媾也皆康强無恙也將耄<lb/>
耋是期孰謂三月之内俱罹大故至於此極耶臘月之<lb/>
初不孝隴其遭家不造匍匐南還公在疾中猶遣令子<lb/>
奠於先君桂酒椒漿秩然有章謂公已瘳孰謂旻天不<lb/>
弔竟至斯耶天之佑公不為不豐數十年來不震不騰<lb/>
蘭芽鳳雛亦既在庭若再加以數年子壯有成然後偕<lb/>
浮丘赤松跨鶴騎鯨問道崑崙庶無憾焉胡須臾之不<lb/>
<pb n="KR4f0040_WYG_012-16b"/>
能忍而遂降此閔凶耶公以辛勤起家以寛厚與人平<lb/>
生正直之風嘖嘖鄉里不孝隴其方在苫塊之中不能<lb/>
頌述其萬一獨是先君與公為絲蘿之好易簀之際聞<lb/>
公病篤猶惓惓為念公如少延庶可慰先人於地下而<lb/>
竟溘焉長逝耶嗚呼痛哉公之臨沒經理家事井井有<lb/>
條嗣子雖幼能知父志又有猶子左右維持寖昌寖熾<lb/>
自可無疑公至九原遇我先人幸相慰懌無以弱女幼<lb/>
壻為念隴其㷀㷀在疚聞訃驚悼欲執豆籩一慟靈前<lb/>
<pb n="KR4f0040_WYG_012-17a"/>
在禮居喪不弔不敢違越敬遣豚兒薄具牲醴致之几<lb/>
筵<lb/>
　　祭表叔顧蒼巖文<lb/>
隴其與表叔生同里壯同學同舉於鄉同㨗於南宫同<lb/>
出於黄岡蘄水之門踪跡之密未有如我兩人者也乙<lb/>
卯以後隴其仕於江南表叔仕河南暌隔者數年耳嗣<lb/>
後隴其讀禮於家表叔以秩滿需次歸里又復歡聚癸<lb/>
亥孟夏隴其將入都表叔造我廬而送焉偶不相值自<lb/>
<pb n="KR4f0040_WYG_012-17b"/>
謂天涯仕宦終當快晤何圖遂有今日耶上年八月隴<lb/>
其以公事到京師有自南中來者微言表叔之凶聞猶<lb/>
覬其非真孰意其信然耶表叔知深勇沉同人莫不仰<lb/>
其文章學問然表叔不自以為能求進之心無已邇來<lb/>
益鋭志於洛閩微言嘗取清瀾陳氏學蔀通辨之書刋<lb/>
刻流傳謂學者入門必先辨别異同方免於認賊作子<lb/>
其崇正闢邪之念卓然出於流俗之上不可摇奪隴其<lb/>
深喜吾道有助方將與表叔講求居敬窮理之方下學<lb/>
<pb n="KR4f0040_WYG_012-18a"/>
上達之法息邪距詖庶幾先聖大道勿委於草莽乃表<lb/>
叔厭塵世而遽去耶山河懸隔未知何疾何日臨沒何<lb/>
言老親弱子何以為情喪禮家務孰維孰翼南望涕零<lb/>
痛曷有極一芹附奠庶幾來格<lb/>
　　祭曾叔祖仲堅翁文<lb/>
嗚呼公竟逝耶公雖壽考尚可久存胡遂溘焉天人永<lb/>
分二三宗黨聞訃撫膺公既長逝孰為典型公自弱冠<lb/>
聿登賢書恂恂翼翼終始如兹世競以偽公則肫如世<lb/>
<pb n="KR4f0040_WYG_012-18b"/>
競以囂公則恬如公嘗歎息世變日滋禮義廉恥孰維<lb/>
孰持寧斂無肆寧樸無侈庶幾古道不墜如絲每舉祖<lb/>
徳以勸後生維孝維弟懇懇勤勤有守先訓公則欣欣<lb/>
聞有敗徳蹙然不寧吾宗漸繁賴公維閑雖有才幹對<lb/>
公則慙有忿必愬有急必咨非謂公能服公無私振鐸<lb/>
休寧多士咸欽義利之辨凜若絲綸化人以實不徒以<lb/>
文有師如此今則罕聞歸來杜門課子弄孫有琴一張<lb/>
有蘭一林逍遥其側以永夕晨饘粥每缺不以攖心吾<lb/>
<pb n="KR4f0040_WYG_012-19a"/>
安吾貧如飴如醇奔走汙濁以謀飽温以公視之何啻<lb/>
淵星遡公生平曰惟一誠以此處已以此接人服官居<lb/>
鄉睦族輯婣機械盡去皎然見情無大無小歎公之真<lb/>
公之粹白宜佑於天位未稱徳當永其年如何蒼蒼曾<lb/>
不少延公則長去生順沒寧與化俱來與化俱升顧予<lb/>
宗人哀莫能勝而今而後誰法誰程淳樸日散孰則留<lb/>
之澆詭日生孰則防之有疑莫決孰則剖之有爭莫息<lb/>
孰則平之臨公之喪涕泗横縱非獨世道實憫哀公公<lb/>
<pb n="KR4f0040_WYG_012-19b"/>
歸在天左右祖宗俾我後人克振古風願翼其賢願啓<lb/>
其聰薄者歸厚汙者復隆庶幾祖徳永永無窮有㫖者<lb/>
酒有苾其殽奠公之前對公長號公其知耶其不知耶<lb/>
　　告長子定徵文<lb/>
壬戌除夕燈下父收淚告汝定徵之靈曰嗚呼吾年三<lb/>
十有一而始生汝至於今二十有三年爾父爾母鞠汝<lb/>
育汝辛苦百千冀汝成立以亢厥宗以幹厥蠱孰謂中<lb/>
道而逝重為我悲汝生頗慧讀書學文日益加進吾不<lb/>
<pb n="KR4f0040_WYG_012-20a"/>
欲以俗學課汝欲引汝到聖賢路上寧拙毋㨗汝亦深<lb/>
知吾意不肯以苟且自期待吾心内喜謂可大望孰意<lb/>
其竟至此耶汝舊年始婚汝婦進門一家皆稱其賢淑<lb/>
汝既夭折又未有子留汝婦以奉舅姑稍佐中饋見婦<lb/>
猶見汝矣何汝喪纔四十七日汝婦亦遂棄世豈汝不<lb/>
欲其久為未亡人而率之去耶抑命耶兩月之内疊遭<lb/>
變故房闥如舊幃帳依然而物是人非心非木石豈能<lb/>
堪此是皆爾父不徳獲罪於天天降大罰遺禍汝夫婦<lb/>
<pb n="KR4f0040_WYG_012-20b"/>
非汝夫婦之咎復何言哉復何言哉汝為吾子雖未能<lb/>
盡慰吾望棄吾而去然戊午之秋爾祖見背吾時在都<lb/>
飯含襲斂之事皆不及視非汝吾益不得為人吾之資<lb/>
汝者多矣不虚生汝矣吾在苫塊之中共汝讀禮王鄭<lb/>
之同異二戴之奥義賴汝質問時有闡發夜看綱目治<lb/>
亂得失常相反覆啓吾實多汝助吾學亦不淺矣舊年<lb/>
吾旅食虞山門庭之事悉汝承當規畫諸務多中條理<lb/>
汝於家亦不為無功矣安心九泉無以不得終事父母<lb/>
<pb n="KR4f0040_WYG_012-21a"/>
為恨汝之英靈宜不即泯滅但當常住在家依傍祖宗<lb/>
平生所讀聖賢言語當常記憶古今經史家中所藏者<lb/>
當常依戀於此雖生死殊路然正氣勝者其精神必固<lb/>
生則為聖賢沒則為明神其理一也汝其勉哉至於汝<lb/>
之嗣續俟汝弟有子即當立為汝後苟使家道興隆則<lb/>
汝夫婦烝嘗之事非所患也此又在爾父徳之厚薄能<lb/>
格天與否而無與汝事汝亦不必懸念汝之書籍器物<lb/>
吾皆收拾以待汝有後而付之汝但當坦然於㝠㝠之<lb/>
<pb n="KR4f0040_WYG_012-21b"/>
中無悲無慮一嵗既終汝棄世已百有七日汝婦棄世<lb/>
已六十有一日觸目傷心不能自己聊書以慰汝<lb/>
　<lb/>
　<lb/>
　<lb/>
　<lb/>
　<lb/>
　三魚堂文集巻十二<lb/>
</p>
<p>
</p>
  </div>
<div> <lb/>
    <p>
<pb n="KR4f0040_WYG_013-1a"/>
　欽定四庫全書<lb/>
　　三魚堂外集巻一<lb/>
　　　　　　　　　　　贈内閣學士陸隴其撰<lb/>
　　奏疏　議　條陳<lb/>
　　　畿輔民情疏<lb/>
　題為敬陳畿輔民情仰祈<lb/>
聖鑒事臣本外吏荷䝉<lb/>
皇上拔置臺班苟有一得之愚皆當次第敷陳以仰佐<lb/>
<pb n="KR4f0040_WYG_013-1b"/>
聖治之萬一顧臣官畿輔者久知畿輔之民情敢先為<lb/>
皇上陳之畿輔邊山一帶土瘠民貧異於他方荒多熟少<lb/>
　自昔而然加以康熈十二年以後軍興緊急雜派繁多<lb/>
　民困滋甚豐年僅可支持一遇水旱流離萬狀幸數年<lb/>
　以來<lb/>
皇上加意撫綏禁止私派不惜蠲賑鳩鵠之民得苟延殘<lb/>
　喘然以言乎家給人足則尚未也臣觀自古豐亨之治<lb/>
　皆非一日而成唐虞之世其初亦不免黎民阻飢堯舜<lb/>
<pb n="KR4f0040_WYG_013-2a"/>
　兢兢業業積久而後烝民乃粒漢自髙惠而後多方休<lb/>
　養至於文景然後天下殷富唐之太宗日夜講求治道<lb/>
　至貞觀之末然後民食充足今天下平定猶未久也而<lb/>
　又疊遭水旱故雖<lb/>
皇上之勤恤民隱而百姓猶未免於艱難無怪其然矣求<lb/>
　其殷富亦無他道惟在<lb/>
皇上常持此勤恤之心期之以積久而勿責效於旦夕恩<lb/>
　已厚而不嫌其更厚心已周而不厭其更周則家給人<lb/>
<pb n="KR4f0040_WYG_013-2b"/>
　足之盛庶乎可望矣至於目前所當議者臣見上年畿<lb/>
　輔荒旱實異尋常其被災各州縣内雖閒有未被災之<lb/>
　處亦不過稍有升合之獲差勝於被災者耳初奉<lb/>
上諭將二十八年及二十九年上半年錢糧盡行蠲免已<lb/>
　經撫臣出示曉諭後因部議分别被災州縣中有不被<lb/>
　災地畝不准概蠲百姓甚苦撫臣不得已題請秋後帶<lb/>
　徵地方得以粗安然雖今歳秋收稍稔既徴其新又徴<lb/>
　其舊臣恐非積貧之民所能堪也雖曰豐年所入幾何<lb/>
<pb n="KR4f0040_WYG_013-3a"/>
　榖價又賤其值無幾私債之迫索者衣服之典當者已<lb/>
　去其大半仰事俯育仍憂不足又可責其兼完新舊之<lb/>
　糧乎若非<lb/>
皇上曲加垂恤臣恐地方有司惟知考成之是急不顧民<lb/>
　力之難勝甚非<lb/>
皇上蠲免之初意此臣所目擊地方情形不敢不為<lb/>
皇上陳之伏祈<lb/>
睿鑒施行<lb/>
<pb n="KR4f0040_WYG_013-3b"/>
　　　論奪情疏<lb/>
　題為孝道為萬事之本奪情非治世所宜仰祈<lb/>
聖斷以維綱常事臣辦事衙門聞九卿科道㑹議湖南巡<lb/>
　撫于養志在任守制一事臣以資淺不在㑹議之列不<lb/>
　知所議若何及詢問與議諸臣謂會議之時昌言其不<lb/>
　可者固有其人而依回不斷者比比而是臣竊怪之此<lb/>
　明白顯易之事有何可疑而依回若是夫治天下之不<lb/>
　可不以孝易明也在任守制之非所以教孝易明也天<lb/>
<pb n="KR4f0040_WYG_013-4a"/>
　下正當承平之時湖南又非用兵之地無藉於在任守<lb/>
　制易明也<lb/>
皇上以孝治天下在廷諸臣沐浴於<lb/>
皇上孝治之中久矣何難一言以直斷其不可耶且臣不<lb/>
　知議者以于養志為何如人如其非賢者耶則固不當<lb/>
　使之在任守制矣如其誠賢者耶則必不肯安心於在<lb/>
　任守制矣在督臣代為題請或從愛惜人才起見然臣<lb/>
　以為使之解任全孝正所以深愛惜之况<lb/>
<pb n="KR4f0040_WYG_013-4b"/>
皇上一日所行天下萬世奉為法程者也若使一撫臣因<lb/>
　督臣之題請而留將來督撫之丁憂者皆將援此為例<lb/>
　其不思僥倖奪情者鮮矣名教自此而弛綱常自此而<lb/>
　壞此端一開關係天下實非淺鮮至於湖南一省之人<lb/>
　是則是傚不復知有父母又無足論矣竊以為督臣所<lb/>
　請無容議可也臣不知九卿作何啟奏理應靜聽<lb/>
皇上之定奪但恐衆論參差兩端易淆敢從名教綱常起<lb/>
　見少効芻蕘縁係條陳事理字稍逾格伏祈<lb/>
<pb n="KR4f0040_WYG_013-5a"/>
睿斷施行<lb/>
　　　請速停保舉永閉先用疏<lb/>
　題為請速停保舉之捐永閉先用之例清仕途以安民<lb/>
　生事臣伏見臣同衙門御史陳菁疏請停捐納保舉而<lb/>
　開先用之例部覆俱無容議奉<lb/>
㫖九卿詹事科道會議具奏臣竊以為保舉之捐不可不<lb/>
　停而先用之例不可開也敢為<lb/>
皇上陳之夫捐納一事原非<lb/>
<pb n="KR4f0040_WYG_013-5b"/>
皇上所欲行不過因一時軍需孔亟不得已而暫開復恐<lb/>
　其賢愚錯雜有害百姓故立保舉之法以防弊為慮深<lb/>
　逺矣近復因大同宣府運送草荳并保舉而亦許捐焉<lb/>
　則與正途無復分别甚非<lb/>
皇上立法防弊之初意且保舉所重莫重於清亷故督撫<lb/>
　保舉必有清亷字樣方為合例若保舉可以捐納則是<lb/>
　清亷二字可捐納而得也此亦不待辨而知其不可矣<lb/>
　若夫前此有捐納先用一例正途為之壅滯至今尚未<lb/>
<pb n="KR4f0040_WYG_013-6a"/>
　疏通故<lb/>
皇上灼見其弊久經停止雖前九卿因運送草荳會議酌<lb/>
　開事例亦未及此蓋誠知其為選途之害而不敢輕議<lb/>
　也且捐納先用之人大抵皆奔競躁進之人故多一先<lb/>
　用之人即多一害民之人此又不待辨而知其不可者<lb/>
　矣在九卿自必有正大之見但恐衆論不一故敢瀆陳<lb/>
　芻蕘惟<lb/>
皇上採擇臣更有請者臣竊見近日督撫於捐納之員有<lb/>
<pb n="KR4f0040_WYG_013-6b"/>
　遲之數年既不保舉又不叅劾者不知此等官員果清<lb/>
　亷乎非清亷乎抑或在清濁之閒未可驟舉驟劾乎夫<lb/>
　既以捐納出身又不能發憤自勵則其志趨卑陋甘於<lb/>
　汚下可知使之久踞民上其荼毒小民不知當何如故<lb/>
　竊以為不但保舉之捐納急當停止而保舉之限期更<lb/>
　當酌定不但目前先用之例萬不可開而從前先用之<lb/>
　人不可不行稽核伏乞<lb/>
敕部查一切捐納之員到任三年而無保舉者即行開缺<lb/>
<pb n="KR4f0040_WYG_013-7a"/>
　聽其休致庶吏治可清選途可疏而民生可安縁係條<lb/>
　陳事理字稍逾額如果臣言可採伏祈<lb/>
睿鑒施行<lb/>
　　　編審人丁議<lb/>
　恊理浙江道事四川道試監察御史臣陸隴其仰遵<lb/>
上諭謹議得直𨽻地方今歲當編人丁之時宜痛除積弊<lb/>
　以甦民困查舊例人丁五年一審分為九則上上則徴<lb/>
　銀九錢遞減至下下則徴銀一錢以家之貧富為丁銀<lb/>
<pb n="KR4f0040_WYG_013-7b"/>
　之多寡新生者添入死亡者開除此成法也無如有司<lb/>
　未必皆能留心稽查惟憑舊冊為成案或聽甲長户頭<lb/>
　之開報故有豪强隱匿而無立錐之民不免於當差此<lb/>
　弊之在不均者一又相沿舊習毎遇一審有司務博户<lb/>
　口加增之名不顧民之疾痛必求溢於前額故應刪者<lb/>
　不刪不應增者而增甚則人已亡而不肯開除子初生<lb/>
　而責其登籍溝中之瘠猶是冊上之丁黄口之兒已入<lb/>
　追呼之檄始而包賠既而逃亡勢所必然是故一審一<lb/>
<pb n="KR4f0040_WYG_013-8a"/>
　溢户口日加而民困日甚此弊之求在溢額者一請飭<lb/>
　該撫令各州縣編審務求均平應開除者即行開除勿<lb/>
　得苦累窮民其有荒瘠州縣開除之丁多而新收之丁<lb/>
　少不免稍有缺額者當據實詳明聽憑部奪亦不得濫<lb/>
　將㷀獨無告之民充數及將死亡逃絶責令里甲包賠<lb/>
　庶鵠面鳩形者得免於剝啄而逃亡可息亦感召和氣<lb/>
　之一端也臣隴其謹議<lb/>
　　　請蠲免舊欠議<lb/>
<pb n="KR4f0040_WYG_013-8b"/>
　謹議得直隸地方有康熈二十八年下半年及二十九<lb/>
　年上半年未完錢糧原因二十八年遭遇竒荒其已經<lb/>
　題報者業奉<lb/>
上諭盡行蠲免其被災而或稍有升合之獲有司未經冊<lb/>
　報及㑹勘之後始行續報者部議不准概免撫臣不得<lb/>
　已題請秋後帶徴及至秋收雖號稍稔然所入亦有限<lb/>
　當大荒之後私債之迫索者衣服之典當者已去其大<lb/>
　半仰視俯育仍憂不足又責其兼完新舊之糧實所難<lb/>
<pb n="KR4f0040_WYG_013-9a"/>
堪故臣於上年十月閒具有敬陳畿輔民情一疏題請<lb/>
豁免未䝉部允近見直撫郭世隆題稱宣府荒後殘黎<lb/>
兩月之内三季並徴勢難完納則因宣府一處而各處<lb/>
之民情可知又見直撫題叅無極縣知縣范永嘉將新<lb/>
舊錢糧並徴以致百姓不堪則因無極一縣而各縣之<lb/>
催科可知夫畿輔者天下之根本畿輔之民不可使稍<lb/>
有失所當二十八年大荒之後目今又雨澤愆期二麥<lb/>
難望新舊並徴實非民力所能勝且此項錢糧自上年<lb/>
<pb n="KR4f0040_WYG_013-9b"/>
秋收開徴之後至今已經半年苟力可完者必無不完<lb/>
至今而未完者皆係眞正窮民雖日事敲扑終難上納<lb/>
是無益於國課而徒苦於小民臣以為此所當急議豁<lb/>
免者也<lb/>
　　捐納保舉議<lb/>
謹議得天下之根本在民生民生之休戚在縣令故縣<lb/>
令一官關係非輕未有縣令貪汚而百姓不困窮者也<lb/>
近因有捐納一途縣令之中遂不免賢愚錯雜幸<lb/>
<pb n="KR4f0040_WYG_013-10a"/>
皇上洞見其弊特立保舉之法以防之近復因軍需孔亟<lb/>
　并保舉之法而亦捐納焉則賢否全無可憑矣業經臣<lb/>
　同衙門御史陳菁條請停止現奉部議然尚有未盡者<lb/>
　敢再陳之夫保舉所重莫重於清亷故督撫保舉必有<lb/>
　清亷字樣方為合例若保舉可以捐納則清亷二字可<lb/>
　以捐納而得也此亦不待辨而知其不可矣臣竊怪近<lb/>
　日督撫於捐納之員有遲之數年既不保舉又不叅劾<lb/>
　不知此等官員果清亷乎非清亷乎如以為清亷則當<lb/>
<pb n="KR4f0040_WYG_013-10b"/>
　即保舉矣如以為非清亷則當即叅劾矣即或有在清<lb/>
　濁之閒未可驟舉驟劾者然既以捐納出身又不能發<lb/>
　憤自勵則其志趨卑陋甘於汙下可知使之久踞民上<lb/>
　不僅貽害小民亦且上干天和故以為不但保舉之捐<lb/>
　納急當停止而保舉之限期更當酌定乞<lb/>
敕部查捐納之員到任三年而無保舉者即行開缺聽其<lb/>
　休致庶使吏治可清而選途亦可稍疏此亦感召和氣<lb/>
　之一端也<lb/>
<pb n="KR4f0040_WYG_013-11a"/>
　　　復議捐納保舉<lb/>
　謹議得捐納一途實係賢愚錯雜惟有保舉一綫可防<lb/>
　其弊雖不敢謂督撫之保舉盡公然猶愈於竟不保舉<lb/>
　也今若併此一綫而去之何以服天下之心即貪汙之<lb/>
　輩或自有督撫之糾叅而其僥倖免於糾叅者遂得與<lb/>
　正途一體陞轉國體之謂何恐未可云無礙也雖有次<lb/>
　年三月停止之期然待至次年三月而後停則此輩無<lb/>
　有不捐納者矣即無有不一體陞轉者矣澄叙官方之<lb/>
<pb n="KR4f0040_WYG_013-11b"/>
　大典豈不蕩然埽地乎此臣請速停保舉捐納之議似<lb/>
　亦難無容議者也至於設立保舉而不定限期則不肖<lb/>
　之員多因循一日百姓多受累一日亦非<lb/>
皇上愛養斯民之意議者或因限以三年而無保舉即令<lb/>
　休致恐近於刻不知此輩原係白丁捐納得官其心惟<lb/>
　思撈其本錢何知有<lb/>
皇上之百姓踞於民上者三年亦已甚矣又可久乎况休<lb/>
　致在家仍得儼然列於縉紳其榮多矣何謂刻也即云<lb/>
<pb n="KR4f0040_WYG_013-12a"/>
　設立限期或反生其營求之弊此在督撫不賢則誠有<lb/>
　此若督撫賢則何處營求臣不敢謂天下必無一賢明<lb/>
　之督撫也即使督撫不賢亦必不能盡捐納之人而保<lb/>
　之此臣請定保舉限期一議亦從吏治民生起見未有<lb/>
　吏治不清而民生可安者未有仕途龎雜而吏治能清<lb/>
　者似亦難無容議者也<lb/>
　　　時務條陳六欵<lb/>
　直隸眞定府靈壽縣為諮訪利弊以資政事以安民生<lb/>
<pb n="KR4f0040_WYG_013-12b"/>
　事本月二十日奉廵撫直隸都察院于憲票前事内開<lb/>
　照得本院初令樂亭再任通州歴年甚久直隸地方之<lb/>
　利弊民生之困苦知之有素但自康熙二十一年陞任<lb/>
　江寧之後迄今三載有餘不無因革之處今䝉<lb/>
皇上特簡撫綏畿甸陛辭復承<lb/>
天語諄諄惟以民生疾苦為念凡利所當興弊所當除務<lb/>
　在實力舉行上副<lb/>
宸𠂻下慰民望恐地方遼闊耳目不能周徧合行諮訪為<lb/>
<pb n="KR4f0040_WYG_013-13a"/>
此票仰該縣官吏照票事理即將所屬地方利弊何者<lb/>
當興何者當除凡有益於國計民生者臚列具詳以憑<lb/>
酌奪務須秉公確查實在可行不得視為故套剿襲陳<lb/>
言無禆實政亦不得有所顧忌畏憚而不直陳盡言也<lb/>
望切望切等因職捧讀之下欣喜敬慕伏見憲臺虚懷<lb/>
至誠不遺葑菲之心苟有一得之愚敢不罄竭以仰佐<lb/>
髙深職書生也何知天下事但嘗靜觀今日之時勢百<lb/>
病之源起於民貧非無憂民之吏懷痌瘝乃身之志而<lb/>
<pb n="KR4f0040_WYG_013-13b"/>
民卒不免於凍餒者拘於法而無如何也得<lb/>
君如憲臺可為民請命於法之外矣敢略陳一二以備<lb/>
採擇<lb/>
一緩徴之宜請也自古稅歛必於秋成稼穡登塲而後<lb/>
上供可辦此一定之理亦必然之勢也今則以兵餉之<lb/>
故正月開徴民閒尚未播種而追呼敲扑急踰星火矣<lb/>
有餘者尚可勉强支吾不足者勢必轉貸完官富豪之<lb/>
家乗其急迫重利盤算及至秋成子金積累一歳所入<lb/>
<pb n="KR4f0040_WYG_013-14a"/>
不足以償債何暇論仰事俯育轉眼改歳而新徴又至<lb/>
所以閭閻日窮一日逃亡日多一日地畝日荒一日鵠<lb/>
面鳩形者滿野鬻妻賣子者接踵也二月賣新絲五月<lb/>
糶新榖古人猶以為苦今則新絲不待二月而賣新榖<lb/>
不待五月而糶矣堯舜在上何可不念及此也方兵興<lb/>
之際國用浩繁固無可如何今四方寧謐司農不至告<lb/>
匱上請緩徴此其時矣户部若可通融總計一歳春夏<lb/>
二季兵餉若干上年撥剰之銀若干以上年所剰之銀<lb/>
<pb n="KR4f0040_WYG_013-14b"/>
暫抵本年春夏之餉俟秋成催解以補庫額上無損於<lb/>
國賦而民力以紓富豪之家不得乗機盤剝逃亡可復<lb/>
敲扑可省一轉移之閒而其利無窮先試之畿輔次推<lb/>
之天下興唐虞三代之治此其首務也伏候憲裁<lb/>
一墾荒之宜勸也畿輔各州縣荒田累千百頃<lb/>
朝廷屢下勸墾之令而報墾者寥寥非民之不願墾也<lb/>
北方地土瘠薄又荒熟不常近山之地砂土參半遇雨<lb/>
方可耕種稍旱即成赤土近水之區水去則略有田形<lb/>
<pb n="KR4f0040_WYG_013-15a"/>
　水至則一片汪洋一報開墾轉盻六年起科司農按籍<lb/>
　而奏銷絲毫不得拖欠有司執簿而追比時刻不可稽<lb/>
　遲所墾之地已枯為石田蕩為波濤而所報之糧一定<lb/>
　而不可動始而包賠繼而逃亡累有司之叅罰責里長<lb/>
　之攤賠所以小民視開墾為畏途寧聽其荒蕪而莫之<lb/>
　顧也且報墾之時冊籍有費駁查有費牛種工本之外<lb/>
　復拮据以應誅求非中等以上之家不能開墾何怪乎<lb/>
　報墾之寥寥哉職竊謂此等荒地原與額内地土不同<lb/>
<pb n="KR4f0040_WYG_013-15b"/>
　與其稽查太嚴使民畏而不敢耕何若稍假有司以便<lb/>
　宜使得以熟補荒如該管内有額外新墾之地復荒者<lb/>
　聽有司查他處新墾地以補之其荒糧即與除免不必<lb/>
　如額内地土必達部奉<lb/>
㫖始准豁除無賠累之苦無駁查之煩民不畏墾之累自<lb/>
　無不踊躍於墾矣其已墾成熟者或更請寛至十年起<lb/>
　科使得償其牛種工本之費然後責其上供亦所以勸<lb/>
　墾也伏候憲裁<lb/>
<pb n="KR4f0040_WYG_013-16a"/>
一水利之當興也欲民之富在於墾田欲田之墾在興<lb/>
水利北方土性燥烈灌溉易涸雖於南方不同然使川<lb/>
澤流通隨便灌溉猶愈於聽其焦枯而莫之救也職竊<lb/>
觀古人溝洫之制至精至密故孔子謂大禹盡力乎溝<lb/>
洫而周禮遂人匠人之職備載其制今一切置而不問<lb/>
聽其自盈自涸一遇旱潦束手無䇿何怪乎民生之日<lb/>
蹙也但古人溝洫之制隨時修理故不覺其煩費今以<lb/>
久湮久塞之河道一旦欲疏其壅而防其潰工費浩繁<lb/>
<pb n="KR4f0040_WYG_013-16b"/>
勢難卒辦又當公私交困之時州縣錢糧一絲一忽皆<lb/>
有款項不敢擅動民閒十室九空正供錢糧尚難完辦<lb/>
安有餘力以成此艱巨之事若不量時勢不計贏詘驟<lb/>
然興舉其為擾害必甚水旱職竊思屢年以來<lb/>
朝廷憫恤灾荒州縣議蠲議賑所費錢糧不可勝數與<lb/>
其蠲賑於既荒之後何如講求水利於未荒之前蠲賑<lb/>
之惠在一時水利之澤在萬世今憲臺撫臨畿輔欲成<lb/>
久逺之業無有大於斯者矣宜通查所屬州縣水道何<lb/>
<pb n="KR4f0040_WYG_013-17a"/>
　處宜疏通何處宜隄防約長闊若干工費若干彚成畿<lb/>
　輔水利一書進呈<lb/>
御覽請司農度錢糧之贏詘以次分年舉行永成萬世之<lb/>
　利而不擾於民以一時言之雖若不免於費以久逺言<lb/>
　之比之蠲賑所省必百倍或鼓舞官吏紳衿能開河道<lb/>
　若干者作何優敘作何奬勵此亦一䇿也伏候憲裁<lb/>
　一積榖之宜廣也今功令最重積榖定有議敘之例所<lb/>
　以為窮民計至深逺矣然欲榖之多當廣開榖之源今<lb/>
<pb n="KR4f0040_WYG_013-17b"/>
　止有捐輸一途故積者寥寥在富豪之邑猶可鼓舞勸<lb/>
　捐若山僻疲罷如靈壽者既無富商大賈厚藏之家比<lb/>
　户皆鳩形鵠面雖懸奬勵之典以勸之其誰能應耶職<lb/>
　竊謂此等窮縣當稍為之通融使得廣積以備賑如該<lb/>
　管縣内有荒地可開墾者許有司設法募人開墾收其<lb/>
　所入貯倉備賑勿責其起科其一切河淤地畝雖已入<lb/>
　糧原非額内者許其量留積榖吏員應納銀者許其入<lb/>
　榖縣倉即准報充不必起解牙帖雜稅原額外新増者<lb/>
<pb n="KR4f0040_WYG_013-18a"/>
　編審人丁溢額者悉許留本地方積榖諸如此類推廣<lb/>
　行之庶幾疲僻之邑皆可有榖以救災荒若止藉捐輸<lb/>
　一途其能有濟者鮮矣即就捐輸言之徒令二三有司<lb/>
　嘵嘵勸諭所得有幾巧者隂派之里下名為捐輸與加<lb/>
　派無異又非<lb/>
　朝廷愛民之意是宜請<lb/>
㫖酌定旌奬之例使紳衿富民皆樂於捐輸將不待勸而<lb/>
　粟自多至於在倉之榖宜聽有司之酌量支放如遇凶<lb/>
<pb n="KR4f0040_WYG_013-18b"/>
　荒則先發後報平時出陳易新聽從其便勿因不肖之<lb/>
　侵欺而盡掣賢者之肘則鳩鵠之民庶有頼矣伏候憲<lb/>
　裁<lb/>
　一存留之宜酌復也查賦役全書舊額有一項人役則<lb/>
　有一項工食有一項公務則有一項錢糧蓋未有用其<lb/>
　人而可不予之以食辦其事而可不費一錢者也用人<lb/>
　而不予以食則必至於賣法辧事而求不費錢則必至<lb/>
　於派民自兵興之際司農告匱將存留款項盡行裁減<lb/>
<pb n="KR4f0040_WYG_013-19a"/>
　由是州縣掣肘貪墨無忌私派公行不可禁止百弊之<lb/>
　源皆起於此自康熙二十年以後再頒<lb/>
恩詔漸次奉復海内始有起色然尚有應復而未復者敢<lb/>
　為憲臺陳之如衙役犯贓之律甚嚴而書辦之工食獨<lb/>
　不復不知此輩能枵腹而奉公乎抑將舞文弄法以為<lb/>
　仰事俯育之資也給以食而犯法雖殺之無憾也不給<lb/>
　以食使之不得已而犯法加之以刑其肯心服乎此其<lb/>
　當復者一也心紅紙張修宅家伙此州縣所必不能免<lb/>
<pb n="KR4f0040_WYG_013-19b"/>
　者也既奉裁革不知天下有司皆能捐俸而自備乎抑<lb/>
　或有責之舖户派之里下者也有正項開銷雖貪吏無<lb/>
　由借端苛派無正項可動將藉口以責之於民<lb/>
　朝廷之所省有限而小民之受累無窮此其當復者二<lb/>
　也上司過往下程中伙雜支供應此州縣所必不能無<lb/>
　者也既奉裁革不知上官之臨州縣皆能自備供應自<lb/>
　發價値乎抑或有不能不資藉於地方者也有司之懦<lb/>
　者恐觸上官之怒百計逢迎賢者亦恐失事之體多方<lb/>
<pb n="KR4f0040_WYG_013-20a"/>
補苴無米之炊不知其安從出也此其當復者三也存留<lb/>
盡復則私派可禁私派盡禁則百姓可足在主持國計<lb/>
者惟知復一項則費一項之金錢不知裁一項則多一<lb/>
項之掣肘掣肘之害層累而下總皆小民受之小民疲<lb/>
罷逃亡其害仍自國家受之此留心民瘼之大臣所當<lb/>
急請酌復者矣伏候憲裁<lb/>
一審丁之不宜求溢額也直隸舊例人丁五年一審分<lb/>
為九則上上則徴銀九錢遞減至下下則徴銀一錢毎<lb/>
<pb n="KR4f0040_WYG_013-20b"/>
遇編審有司惟恐部駁必求溢額非盡民庶而富加於<lb/>
其舊也亦强以㷀獨無告之民充數而已王成偽增户<lb/>
口處處皆然且編審既定五年之内即有逃亡死絶不<lb/>
得開除夫㷀獨無告之民而責其毎年出銀一錢已不<lb/>
堪矣况已逃已絶而猶不得除乎職竊觀直隸各州縣<lb/>
現在之丁已不為不庶但求無缺額足矣不必更求溢<lb/>
額也一審一溢日積月累不知何所底止或果有丁盛<lb/>
而額溢者宜命有司留為積榖之用不必入額如五年<lb/>
<pb n="KR4f0040_WYG_013-21a"/>
之内遇有逃亡絶户即以此之溢補彼之缺如此則鵠<lb/>
面鳩形者得免於剝啄而甲長户頭無包賠之苦矣其<lb/>
荒殘州縣無溢而有缺者得隨時報上於奏銷時量准<lb/>
蠲免倘或慮不肖有司將溢額之銀侵入已槖無缺而<lb/>
揑作有缺則自有糾劾之典在總之寛一分在州縣即<lb/>
寛一分在窮民州縣之不肖者固有賢者實多上之搜<lb/>
求於州縣者無餘地則州縣之搜求於窮民者亦無餘<lb/>
地不肖者固樂於搜求賢者亦不能不搜求而民之塗<lb/>
<pb n="KR4f0040_WYG_013-21b"/>
炭日增日益矣伏候憲裁<lb/>
右所陳無非書生之論然欲為國家固根本培元氣必<lb/>
先從此數端下手孟子所謂王道之始也伏惟憲臺不<lb/>
以其迂腐而忽之則生民幸甚至於一切刑名錢榖務<lb/>
持大綱而止無益煩文俱宜省去如錢糧冊籍釐毫絲<lb/>
忽之差可以即行改正者無庸駁詰刑名案件明白顯<lb/>
易之事可以即行完結者無庸提解多一畨駁詰則多<lb/>
一畨需索多一畨提解則多一畨拖累吏胥所深喜而<lb/>
<pb n="KR4f0040_WYG_013-22a"/>
小民所深苦也漢蓋公有言治道貴清靜而民自足此<lb/>
雖非中正之論然事之煩簡當隨乎其時時病在太簡<lb/>
者宜濟之以煩時病在太煩者宜濟之以簡今之功令<lb/>
稍煩苛矣去煩就簡此正所謂時中若夫鄉約保甲之<lb/>
當重也土豪衙蠧之當除也陋規雜派之當禁也俱地<lb/>
方利弊之所在以虚文視之則皆故套也以實心為之<lb/>
則皆仁政也今之論治者類能言之無待職之贅陳為<lb/>
此備由開冊具申伏乞照詳施行<lb/>
<pb n="KR4f0040_WYG_013-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂外集巻一<lb/>
</p>
<p>
</p>
  </div>
<div> <lb/>
    <p>
<pb n="KR4f0040_WYG_014-1a"/>
　欽定四庫全書<lb/>
　　三魚堂外集巻二<lb/>
　　　　　　　　　　　贈内閣學士陸隴其撰<lb/>
　　表　䇿<lb/>
　　　擬<lb/>
上臨雍釋奠禮成<lb/>
駕幸彝倫堂<lb/>
命祭酒司業坐講周易乾卦尚書堯典仍<lb/>
<pb n="KR4f0040_WYG_014-1b"/>
勅諭師儒勤修學業羣臣謝表<hi>會墨</hi>
　伏以聖帝右文四海爛星雲之色盛王崇學百代開禮<lb/>
　樂之光闡精義於羲文爰紹千年之遺緒繹微言於謨<lb/>
　典一空近代之膚詞輝溢成均祥生寰宇臣等誠惶誠<lb/>
　恐稽首頓首上言竊惟帝王圖治必以尊儒重道為先<lb/>
　國家化民尤以勸學崇儒為務故米廩瞽宗之制創自<lb/>
　虞夏以前而陳書訪範之儀屢見殷周之世使庠序不<lb/>
　設雖勲華難以登庸而墳典不親即湯武無以成理自<lb/>
<pb n="KR4f0040_WYG_014-2a"/>
　嬴灰起而法律為師至漢蕞興而詩書安事所急在兵<lb/>
　刑錢榖而學較止為美觀所感在土木神仙而師儒目<lb/>
　為迂闊既鉅典之罕重遂大義之漸湮施孟梁丘分鑣<lb/>
　羲畫之内夏矦張霸競爭孔壁之中馬鄭為注疏之宗<lb/>
　僅傳章句於末學濓洛定性命之凖徒標奥義於諸儒<lb/>
　雖太牢之祀曾舉於西京然非有崇文法古之思則牲<lb/>
　帛止成故事即白虎之辨盛傳於東漢然非有尊聞行<lb/>
　知之實則討論亦屬繁文唐宋皆設講筵孰可紹百王<lb/>
<pb n="KR4f0040_WYG_014-2b"/>
　之心法元明俱敦學制疇為接四代之遺規未有肇舉<lb/>
　隆儀修文因以修實聿興大典師古因以勵今如今日<lb/>
　者也兹蓋伏遇<lb/>
皇帝陛下敦敏性成徇齊天縱神聖文武之徳逺邁乎<lb/>
　昔王寛仁恭儉之猷黙符於往帝聲敎徧流沙之地咸<lb/>
　推有道聖人車書通蟠木之鄉人誦太平天子顧念太<lb/>
　學為風俗之本不臨以九重之赫濯懼其褻而不尊先<lb/>
　師乃道徳之宗不加以一人之尊嚴懼其習而忘重遂<lb/>
<pb n="KR4f0040_WYG_014-3a"/>
　舉臨雍之典因行釋奠之儀鳯輦朝馳瑞氣偕犧尊並<lb/>
　集雞人曉唱祥光共爟火同輝猶謂奉玉帛而告䖍孰<lb/>
　若遺編之親炙對俎豆而生敬何如大訓之聿宣爰命<lb/>
　祭酒司業諸臣敬陳周易尚書之要道隂陽者莫若易<lb/>
　毋徒貴象數之雜陳述政事者無如書勿徒為讖緯之<lb/>
　兼進惟乾畫居六十四卦之首元亨利貞無一義之不<lb/>
　關主徳堯典為五十八篇之祖欽明文思無一字之罔<lb/>
　禆君心執簡而前曉然於吉凶悔吝之故正色以講昭<lb/>
<pb n="KR4f0040_WYG_014-3b"/>
　然於治亂得失之原羣情方踊躍而呼曰稽古之學莫<lb/>
　盛於斯<lb/>
聖主猶焦勞之念曰日新之功豈容有閒<lb/>
予一人深宫考道固當凜良玉未琢之憂爾師儒學舍潛<lb/>
　修何可貽寶鑑失磨之誚其務勤修夫學業用以共佐<lb/>
　夫昇平臣等徳愧顔曾才慚游夏誦伊川涵養薰陶之<lb/>
　句敢吝敷陳讀紫陽正心誠意之言恒懷嚮往幸遇盛<lb/>
　時不草相如封禪欣逢治世得歌班固辟雍伏願法自<lb/>
<pb n="KR4f0040_WYG_014-4a"/>
　强之義成恊和之休以上聖為必可幾功勿閒於寒暑<lb/>
　以至治為必可及念勿渝於始終聚天下之精神於禮<lb/>
　經樂緯之中而無取乎雕龍吐鳯致一代之教化於仁<lb/>
　漸義摩之内而弗尚乎月露風雲將見徧戴日戴斗之<lb/>
　區而靈輝普耀撫卜年卜世之歴而神器常安矣臣等<lb/>
　無任瞻<lb/>
天仰<lb/>
聖激切屏營之至謹奉表稱謝以聞<lb/>
<pb n="KR4f0040_WYG_014-4b"/>
　　　治法<hi>鄉墨</hi>
　古之聖王所以能滌煩袪弊而躋一世於仁壽者必有<lb/>
　畫一之規以齊天下之耳目必有寛大之意以繫天下<lb/>
　之人心惟其寛大之意足以繫天下之人心然後其畫<lb/>
　一之規足以齊天下之耳目從古立法未有不順乎人<lb/>
　情本乎忠厚而能俾民寡過垂之永久者也苟立法者<lb/>
　徒求畫一之規而不本乎寛大之意其始也不度天下之<lb/>
　情而為一切之法以整齊之其繼也法不足以繩天下<lb/>
<pb n="KR4f0040_WYG_014-5a"/>
　　而天下反借法以生弊於是上之人不能不變法以維<lb/>
　　其後是故法溢紛而治益雜然則欲定一代之治法者<lb/>
　　與其屢變於法之後不若詳審於法之先與其轉恃乎<lb/>
　　法而法反未必行不若不盡恃乎法而法自無不行周<lb/>
　　漢唐所以稱盛於前而良法美意非後世所及者由此<lb/>
　　道焉耳今<lb/>
　皇上恭已勵精承<lb/>
祖宗之業而光大之思所以立法而躋一世於仁壽者生以<lb/>
<pb n="KR4f0040_WYG_014-5b"/>
　為其道無他亦惟以寛大之意定畫一之規而已所謂<lb/>
　寛大之意者非有寛而無猛之謂也非有緩而無急之<lb/>
　謂也未嘗無文告而文告之所及必行乎人情之所樂<lb/>
　而無行乎人情之所苦未嘗無禁令而禁令之所加必<lb/>
　為人情所易行而無為人情所難行未嘗無刑威而刑<lb/>
　威之所至必使天下羣以為當然而不使天下以為可<lb/>
　不然故有時寛以行之而不失為寛大有時猛以行之<lb/>
　而亦不失為寛大有時緩以行之而不失為寛大有時<lb/>
<pb n="KR4f0040_WYG_014-6a"/>
　急以行之而亦不失為寛大夫我之所行既有以順天<lb/>
　下之情則天下之人自無不從於我天下之人既無不<lb/>
　從於我則我不必更有以防天下之人如是則可行之<lb/>
　一二人者亦可行之千萬人可行之一時者亦可行之<lb/>
　萬世不必有更張之迹而自成畫一之規以之滌煩而<lb/>
　煩無不滌以之袪弊而弊無不袪以之教化天下而一<lb/>
　世躋於仁以之休養天下而一世躋於壽<lb/>
皇上所以覲光揚烈與民休息而成一代之治法為繼體<lb/>
<pb n="KR4f0040_WYG_014-6b"/>
　守成之極者其道誠無踰此矣雖然欲行寛大之法又<lb/>
　必本於<lb/>
皇上寛大之心心存於愛養斯民而法之寛猛自得其宜<lb/>
　心存於永綏斯民而法之緩急自得其當以一心之寛<lb/>
　大者為體以立法之寛大者為用將見法即成康之法<lb/>
　治即成康之治而刑措之風再見今日矣何漢之文景<lb/>
　唐之貞觀足云哉<lb/>
　　　理氣<lb/>
<pb n="KR4f0040_WYG_014-7a"/>
天下一氣而已天下之氣一理而已氣不能離理而理<lb/>
亦不能離氣天得之而為天者人得之而為心古今聖<lb/>
賢之所發明者不越此理氣不越此理氣之在天地與<lb/>
理氣之在人心者已耳但其言有就理氣之渾淪言之<lb/>
者有就理氣之散殊言之者有就天地而言其渾淪散<lb/>
殊者有就人心而言其渾淪散殊者此源流分合所以<lb/>
若不相一而實無不一也愚生雖不敢自負於盡人達<lb/>
天之學然源流分合之際亦嘗竊聞之矣請因執事之<lb/>
<pb n="KR4f0040_WYG_014-7b"/>
問而條晰之執事所引易之繼善正䝉之太虚程子所<lb/>
謂形體主宰性情邵子所謂道為太極此就天地而言<lb/>
其理氣者也其於穆不已而循之不見其端者天地之<lb/>
理氣之渾淪其萬物各得而著之莫窮其際者天地之<lb/>
理氣之散殊雖其名遞變而其所指未嘗變易之言固<lb/>
無異於程子之言程子之言又無異於邵子之言也執<lb/>
事所引子思之言未發孔孟之言心張子所謂合虚與<lb/>
氣合性與知覺邵子所謂心為太極此就人心而言其<lb/>
<pb n="KR4f0040_WYG_014-8a"/>
理氣者也其無思無為而巻之退藏於密者人心之理<lb/>
氣之渾淪其隨感隨應而放之則彌六合者人心之理<lb/>
氣之散殊雖其言互殊而其所指未嘗殊子思之言固<lb/>
即孔孟之言而張于邵子之言又即子思之言也是故<lb/>
以其在天在人者言之則在天者為源在人者為流以<lb/>
在天在人之渾淪散殊者言之則天與人又各自有源<lb/>
流言天言人雖分而天之所以為天人之所以為人未<lb/>
嘗不合也言渾淪言散殊雖分而渾淪者即在散殊之<lb/>
<pb n="KR4f0040_WYG_014-8b"/>
中散殊者不出渾淪之外又未嘗不合也天人之原性<lb/>
命之藴可一言貫之矣然而學者所貴乎根極性命者<lb/>
非徒欲聞性命之說也貴實得乎性命之理則執事所<lb/>
謂存心以盡性達天者其功又可得而詳之蓋心之或<lb/>
出或入而不存者其病非一端故聖賢所以制其出入<lb/>
使之有存而無不存者其功亦非一事心之不存者以<lb/>
其偽而不誠故周子予之以誠心之不存者以其肆而<lb/>
不敬故程子予之以敬心之不存者以其私而不公昧<lb/>
<pb n="KR4f0040_WYG_014-9a"/>
而不明故張子本之於無沗匪懈朱子本之以格物致<lb/>
知凡此者皆所以存其心而不可或闕皆所存其心以<lb/>
達天盡性而不可偏用者也學者誠有得於此而操持<lb/>
不倦以古人各指其一端言之者合而致之我心則於<lb/>
盡人達天之學亦庶幾矣至於鼓舞引掖使天下人人<lb/>
以濓洛關閩為已任而性命之理昭徹宇内則在<lb/>
朝廷之敦崇正學以為天下先乎<lb/>
　　刑禮<lb/>
<pb n="KR4f0040_WYG_014-9b"/>
帝王所以化導天下而使之各得其性者惟中所以範<lb/>
圍天下而使之不戾於中者惟禮所以整齊天下而使<lb/>
之不違於禮者惟刑故禮也者所以納民於中者也刑<lb/>
也者所以納民於禮者也禮者天下之大範刑者天下<lb/>
之大防可相有而不可或無也但禮禁未然之前刑禁<lb/>
已然之後禁於已然者人皆見其效而以為不可廢禁<lb/>
於未然者人或不見其效而以為有可緩於是禮輕而<lb/>
刑重自禮輕而刑重而為治者徒思所以整齊乎天下<lb/>
<pb n="KR4f0040_WYG_014-10a"/>
而不知所以範圍於天下徒思以整齊天下者禁民於<lb/>
已然而不知以範圍天下者禁民於未然欲民之恊於<lb/>
中也難矣然則求帝王之治者無他亦惟灼然於刑禮<lb/>
之辨而不淆於異論而已今<lb/>
國家制作盡善秩然有等而又勒成律例為一代之令<lb/>
其於刑禮之用亦既兼施而罔偏已愚生復何所指陳<lb/>
其閒但恐<lb/>
朝廷雖知刑禮之相輔而天下之為異論者不能不以<lb/>
<pb n="KR4f0040_WYG_014-10b"/>
禮後刑<lb/>
朝廷雖知刑禮之同原而天下之為異論者不能不以<lb/>
刑絀禮異論出而取舍淆取舍淆而治術偏矣則所謂<lb/>
刑不可一日弛禮必百年後興者請得為執事析之夫<lb/>
禮者不可斯須去者也君臣之閒斯須而無禮則凌悖<lb/>
之端生父子之閒斯須而無禮則孝慈之恩薄故禮之<lb/>
漸漬於肌膚者固必待於百年而禮之範圍於日用者<lb/>
則不可或缺於一日今以一日不可缺之禮而誤以為<lb/>
<pb n="KR4f0040_WYG_014-11a"/>
百年待興之禮禮果若是其可緩乎生願<lb/>
國家斷然以刑禮為相輔而勿悞聽於百年後興之說<lb/>
則民之恊於中者庶有日矣抑所謂三代文質異賞罰<lb/>
先後不同者又請得為執事析之夫三代之各異者文<lb/>
質三代之不異者禮也三代之先後不同者賞罰三代<lb/>
之無不同者禮也故禮行於尚文之世而服物可以生<lb/>
恭敬禮行於尚質之世而儉素可以養誠慤禮行於先<lb/>
賞後罰之代而匪頒之節無非以别尊卑禮行於先罰<lb/>
<pb n="KR4f0040_WYG_014-11b"/>
後賞之朝而郊遂之移亦可以教祗徳今以其文質賞<lb/>
罰之殊而謂其禮之殊禮果如是殊乎生願<lb/>
國家斷然以刑禮為同原而無誤聽於三代文質賞罰<lb/>
之說則民之恊於中也又有日矣此則所謂審取舍之<lb/>
術而化導天下之至要也若夫刑之或當輕而或當重<lb/>
禮之或當損而或當益刑禮之或當互有輕重互有損<lb/>
益是在<lb/>
廟堂之上斟酌於古今之勢風㑹之變而出之以不忍<lb/>
<pb n="KR4f0040_WYG_014-12a"/>
行之以恭敬以求合於天秩天討而已<lb/>
　　明史<lb/>
為一代之史者必先明致治之大原而後備觀其行事<lb/>
之是非不觀其行事之是非則一代盛衰興替之故不<lb/>
彰而無以垂鑒於後不明其致治之大原則一代創業<lb/>
守成之模不具而無以為法於今故觀兩漢之史者必<lb/>
先觀髙光之所以創業文景之所以守成而後武宣以<lb/>
下桓靈以上之是非可得而備論也觀唐宋之史者必<lb/>
<pb n="KR4f0040_WYG_014-12b"/>
先觀貞觀建隆之所以創業開元慶歴之所以守成而<lb/>
後永徽以後熙豐以還之是非可得而備陳也蓋一時<lb/>
行事雖其盛衰興替所係而至於一代所以凝承天命<lb/>
永綿厯服者則尤視乎創業守成之際有以維持而培<lb/>
植之故帝王考監前代以為法戒雖一事之微而不敢<lb/>
忽而所尤重者創業守成之原也今<lb/>
國家纂修明史以備千古法戒生請先舉夫洪永之所以<lb/>
貽謀宣孝之所以紹前烈而後備論其一代之是非焉<lb/>
<pb n="KR4f0040_WYG_014-13a"/>
夫洪永之所以貽謀者不在法令之嚴密而在乎政體<lb/>
之寛大不在國勢之富强而在乎教化之肫篤宣孝之<lb/>
所以紹烈者不在乎紛更祖宗之制而在乎謹守祖宗<lb/>
之舊不在有以振攝天下之人心而在有以維持天下<lb/>
之風俗是故輕徭薄賦而國愈富恤獄緩刑而民愈服<lb/>
安常守故而綱紀愈肅天下相漸以忠厚亷恥之風而<lb/>
相洽於深仁厚澤之内此固當為法於千古而上繼三<lb/>
代之治者也至於金川之事無異建成元吉之事君子<lb/>
<pb n="KR4f0040_WYG_014-13b"/>
不以貞觀之治而輕恕於太宗則亦不能以永樂<lb/>
之治而曲諱於成祖雖瑕瑜不掩可也曹石之事無異<lb/>
五王之事然五王以行權而再造夫唐室曹石以行權<lb/>
而啟釁於明時雖謂之無功有過可也以興獻為異於<lb/>
濮園可也而入廟稱宗則已過以國本而阻其並封可<lb/>
也而語侵宫禁則已誣三案之興主之者未必皆小人<lb/>
而不覺其為小人所附會東林之起主之者寳皆為君<lb/>
子而其始也不免以君子而過激其繼也不免以非君<lb/>
<pb n="KR4f0040_WYG_014-14a"/>
　子而妄入此亦紀綱之壞風俗之衰勢激使然而非盡<lb/>
　諸臣一時一日之咎也夫紀綱與議論相為盛衰者也<lb/>
　紀綱盛則議論衰議論盛則紀綱衰其始以議論而絀<lb/>
　紀綱其繼且以紀綱之屈而無所庸其議論得失之故<lb/>
　亦可鑒矣若夫二正之宜亡而不亡者輔理之得人也<lb/>
　神熹之宜覆而不覆者祖宗之徳澤尚未絶也末季之正<lb/>
　氣衰靡者追其本則由於靖難而考其弊亦由於正學<lb/>
　日衰人心日漓洙泗濓洛之說不信於天下而浮文以<lb/>
<pb n="KR4f0040_WYG_014-14b"/>
　誇於世者多也生之所論一代之是非者如此至於致<lb/>
　治之大原可以上佐<lb/>
宸聰下濟蒼生為今日所當效法者則於洪永宣孝之貽<lb/>
　謀紹烈加之意可也<lb/>
　　　綏輯<lb/>
　國家安初附之人與安久附之人異安初附之人而其<lb/>
　衆止於千百與安初附之人而其衆至於億萬又異何<lb/>
　則久附之人止在有以奠其居而初附之人則在有以<lb/>
<pb n="KR4f0040_WYG_014-15a"/>
　謀其生初附之人而止於千百可聚可散而安之也易<lb/>
　初附之人而至於億萬散之有不易散之勢聚之有不<lb/>
　可聚之憂而其安之也難夫所附之人既衆則安之之<lb/>
　法不當執一術惟善用其安之術而不致以我之安之<lb/>
　者反生彼之不安亦不至以彼之安者使其土著之<lb/>
　不安斯則綏輯之要也今<lb/>
皇上聲教誕敷而呉越閩廣之向化者數十萬執事兢兢<lb/>
　焉思所以綏輯之術生謂綏輯之者無他亦惟度其人<lb/>
<pb n="KR4f0040_WYG_014-15b"/>
　量其地審其勢而無務為一切之法而已則聚而為兵<lb/>
　之說可用也但聚之則當度其人之精銳與老弱而以<lb/>
　其精銳資干城之用勿以其老弱滋冗兵之累且減緑<lb/>
　旗之冗耗者補以投誠之精銳者有增兵之利而無益<lb/>
　餉之累斯兩得之道矣抑散而為農之說可用也但散<lb/>
　之則當量其地之邊與腹而處之腹地之閑曠如荆襄<lb/>
　川陜之城勿處之沿海之邊地如閩廣兩淅之境使之<lb/>
　知耕屯之可樂勿復知有風㠶之故習斯永安之術矣<lb/>
<pb n="KR4f0040_WYG_014-16a"/>
抑令歸原籍之議可用也但歸其有可歸者勿歸其無可<lb/>
歸者使生於閩者歸閩然有生閩而閩無可歸者勿强<lb/>
之使閩生於粤者歸粤然有生粤而粤無可歸者勿强<lb/>
之使粤斯善全之䇿矣夫如是則可兵而兵可農而農<lb/>
可聚而聚可散而散在彼之求安者不一其情在我之<lb/>
安之者亦不一其術在我既無强而安之之擾在彼自<lb/>
無不安其所之念上則不以冗食者病國下復不以搔<lb/>
擾者病民生故曰度其人量其地審其勢而無務為一<lb/>
<pb n="KR4f0040_WYG_014-16b"/>
切之法也不然而區區焉挾一術以處之使之為兵則<lb/>
願為兵者安矣而不願為兵者不且以行伍為困乎使<lb/>
之為農則樂於為農者安矣而不樂於為農者不且以<lb/>
耒耜為苦乎使之歸籍則有可歸者歸矣而無可歸者<lb/>
不且以桑梓為累乎以云强置則可矣豈所語於柔逺<lb/>
之碩畫也哉<lb/>
　　保泰<hi>會墨</hi>
自古明良相與未有不各盡其心而能成泰交之盛者<lb/>
<pb n="KR4f0040_WYG_014-17a"/>
　也故在上者必有鼓舞之實而不徒恃乎下之精白在<lb/>
　下者必有精白之心而不徒恃乎上之鼔舞夫誠盡乎<lb/>
　鼓舞之實則雖中人且知自勵矣况其本能精白者乎<lb/>
　誠盡乎精白之心則雖中主且必感動矣况其本能鼓<lb/>
　舞者乎使上之人不知有鼔舞之實而徒欲以精白望<lb/>
　之下下之人不知有精白之心而徒欲以鼓舞望之上<lb/>
　其始也上與下有相諉之念其既也上與下有相伺之<lb/>
　心而欲以保泰也難矣故唐虞三代之盛也吾不徒曰<lb/>
<pb n="KR4f0040_WYG_014-17b"/>
　唐虞三代之君為之亦不徒曰唐虞三代之臣為之漢<lb/>
　唐宋之盛也吾不徒曰漢唐宋之君為之亦不徒曰漢<lb/>
　唐宋之臣為之蓋其君臣能各盡其心焉耳今我<lb/>
皇上孜孜圖治日與諸臣講求治理可謂有鼔舞之實矣<lb/>
　在廷諸臣啓沃獻替定大議決大疑可謂有精白之心<lb/>
　矣然生以為鼓舞之道無窮精白之心亦無盡則所以<lb/>
　保泰而成一徳一心之治者誠不可不求其道也夫上<lb/>
　之御下其道不一而莫貴乎誠下之事上其道不一而<lb/>
<pb n="KR4f0040_WYG_014-18a"/>
　亦莫貴乎誠向者治化初基積習難盡上不能無綜核<lb/>
　之心下不能無顧忌之念故内外臣工推諉之意嘗多<lb/>
　而擔荷之力嘗少身家之慮嘗重而忠愛之情嘗淺今<lb/>
皇上坦然一出於寛大在廷莫不感激思奮矣生以為保<lb/>
　泰之道無他亦惟<lb/>
皇上即此寛大之心而廣之與天下相繩於名法之中不<lb/>
　若與天下相漸於禮義之内也與天下相習於猜疑刻<lb/>
　急之風不若與天下相安於坦易含𢎞之化也雖寛嚴<lb/>
<pb n="KR4f0040_WYG_014-18b"/>
　繁簡隨事不同而要無一日不以忠厚長者之道待其<lb/>
　下則上之待下誠矣抑惟諸臣即此感激之意而純之<lb/>
　以堯舜吾君自矢而勿徒避乎文法以匹夫不獲為恥<lb/>
　而勿徒思保其禄位雖將順匡弼隨事不同而要無一<lb/>
　日不以靖共匪懈之志事其上則下之事上誠矣下之<lb/>
　事上誠而上不感其精白者未之有也上之待下誠而<lb/>
　下不感其鼓舞者未之有也上之鼔舞足以感乎下下<lb/>
　之精白足以感乎上是即古都俞吁咈拜稽颺言之盛<lb/>
<pb n="KR4f0040_WYG_014-19a"/>
也是即古之陳治安而進十思十漸三劄五規之風也<lb/>
而猶患堂陛之或隔交孚之無具歟故曰泰交之道在<lb/>
各盡其心而已矣<lb/>
　　察吏<lb/>
今之言安民者無不知其本在察吏矣顧不得察吏之<lb/>
人則吏不可得而察也不善乎察吏之法則察吏之人<lb/>
亦不得盡其察吏之能也察吏之人則督撫是矣察吏<lb/>
之法則考成之條是矣以察吏責督撫而督撫所守者<lb/>
<pb n="KR4f0040_WYG_014-19b"/>
考成之法也考成之法嚴則督撫不得不嚴矣考成之<lb/>
法寛則督撫不得不寛矣考成之法寛而寛之<lb/>
中有嚴則督撫亦可嚴以濟寛矣考成之法嚴而嚴之<lb/>
中有寛則督撫亦可寛以濟嚴矣故督撫不得其人固<lb/>
足以病考成而考成之法未極其善亦足以困督撫而<lb/>
使不得展其能然則今日為察吏計督撫固不可不擇<lb/>
而考成之法亦不可不稍為變通也欲擇督撫則在嚴<lb/>
之廷推之時而勿徒拘其資格澄之甄别之時而勿徒<lb/>
<pb n="KR4f0040_WYG_014-20a"/>
循其故事使為督撫者皆公正而不私則貪墨可以盡<lb/>
糾賢能可以盡舉預征雜派可以盡禁察吏之實在是<lb/>
矣然督撫能察吏而不能違考成之法以察吏考成之<lb/>
法向惟重乎錢榖盜案今則兼重乎興亷夫使天下皆<lb/>
亷吏則自能撫字以厚民生而錢糧可以無缺敷教以<lb/>
善民俗而盜案可以永清故興奬亷吏即所以為錢糧<lb/>
盜案計法誠善也然亷吏雖有益於錢糧盜案而不能<lb/>
必其目前無絲毫之欠與夫一夫之未獲督撫雖心知<lb/>
<pb n="KR4f0040_WYG_014-20b"/>
其賢而有違乎考成之條則不惟不敢舉而叅罰且隨<lb/>
之天下見亷者之不盡舉而不免乎叅罰則不知亷之<lb/>
足重是以舉亷之令雖下而吏不加勸竊以為考成之<lb/>
法當權其輕重以為寛嚴於至嚴之中不妨稍有所寛<lb/>
使亷吏有以自見而為督撫者亦可以伸其舉亷之意<lb/>
今夫錢糧盜案固不可不重然其絲毫之欠與夫一夫<lb/>
之未獲不足為錢糧盜案病而其人卓然有守可以風<lb/>
勵天下則宜令督撫破格奬薦不為文法所拘天下見<lb/>
<pb n="KR4f0040_WYG_014-21a"/>
　吏之亷雖有小疵猶為上之所拔則自踊躍於亷相與<lb/>
　勉為賢能而恥為貪墨民風日淳民生日厚錢糧自清<lb/>
　盜案自靖既無榖賤傷農之患亦無縱盜諱盜之弊其<lb/>
　與夫拘牽文法使亷吏困阨而上下交病者果孰得而<lb/>
　孰失也誠欲實興吏治以仰副<lb/>
皇上奬亷之至意道無踰此矣<lb/>
　　　治法<lb/>
　治天下不可無畫一之法以垂之久逺也然欲垂之極<lb/>
<pb n="KR4f0040_WYG_014-21b"/>
　其逺必先講之極其精講之之道亦折𠂻於人心之所<lb/>
　安而已蓋天下之大百世之逺其事變紛紜不可以預<lb/>
　度而人心之所安者則一也得其心之所安故定之<lb/>
　朝廷而天下莫敢易定之一日而百世莫敢易非天下<lb/>
　後世不能易其法也不能易其心之所安者已耳周禮<lb/>
　一書為古今治平之準而漢唐之法或大綱正而萬目<lb/>
　未盡舉或萬目舉而大綱未盡正是豈漢唐之法獨遜<lb/>
　乎周哉周之所定合乎人心之所安而漢唐之所定未<lb/>
<pb n="KR4f0040_WYG_014-22a"/>
　合乎人心之所安也我<lb/>
　國家本以淳簡致治而邇來條例日增上未知所守下<lb/>
　未知所從一法不效輒更一法法之變未有已也則倣<lb/>
　會典舊例勒為全書以昭一代之制誠今日急務矣然<lb/>
　生以為非折𠂻於人心之所安則今之所謂畫一者未<lb/>
　必非即異日變更之端而求其簡要者適滋其繁叢也<lb/>
　夫欲折𠂻於人心之所安則其心必至公公則能盡合<lb/>
　好惡之正而不徇乎已私其心必至虚虚則能愽訪利<lb/>
<pb n="KR4f0040_WYG_014-22b"/>
　病之源而不執乎成見其心必至慎愼則能曲當乎事<lb/>
　理而不忽其細微是惟<lb/>
皇上以至公至虚至仁至愼之心總持於上而大小羣工<lb/>
　各靖其心以佐議於下然後合古今之制而叅之酌新<lb/>
　舊之例而定之視前代法之善者何在則從而法其善<lb/>
　其弊者何在則從而革其弊舊例可從則不妨舍新而<lb/>
　從舊新例茍善則不妨置舊而從新寛嚴必得其中也<lb/>
　緩急必揆其當也詳略必審其宜也見其利也而興之<lb/>
<pb n="KR4f0040_WYG_014-23a"/>
　而興利者或即為害之所伏則無徒徇乎目前之利見<lb/>
　其弊也而去之而去弊者或又為弊之所生則無徒徇<lb/>
　乎去弊之名如是則其所因者皆人心所欲因者也所<lb/>
　革者皆人心所欲革者也行之一時而一時安焉行之<lb/>
　萬世而萬世安焉雖與周官相表裏可矣又何患條例<lb/>
　之日增而參差窒礙也哉雖然治天下者法也行法者<lb/>
　人也法可以預立而人不可以預定故一明之會典也<lb/>
　洪永以之而治啓禎以之而衰非法之有異行法之人<lb/>
<pb n="KR4f0040_WYG_014-23b"/>
　有異耳夫欲法可世守則在乎酌古準今欲人之能世<lb/>
　守其法則在乎廣教化重詩書是又惟<lb/>
皇上與羣工明道敦倫以興起百世則法立而子孫世世<lb/>
　守之不替矣<lb/>
　　　養士<lb/>
　士之氣係乎上之所養也上之養士又貴因乎其氣蓋<lb/>
　士之氣不能有正而無偏有純而無雜惟上之人因其<lb/>
　氣之所在而有以養之使偏者皆歸於正雜者皆歸於<lb/>
<pb n="KR4f0040_WYG_014-24a"/>
純此虞周所以盛也茍不知所以養之其始也任其偏<lb/>
且雜焉及其弊則從而盡矯之故有一時焉其偏且雜<lb/>
者在是則又有一時焉其偏且雜者在彼士氣愈變而<lb/>
愈下此戰國兩漢晉魏所以不振也虞周之養士也教<lb/>
之於未用之日而䇿之於既用之後直寛剛簡使各協<lb/>
於中而止使戰國承春秋之末士尚竒謀而以凌鑠王<lb/>
矦為事其氣傲西漢矯戰國之弊辱儒慢士使天下<lb/>
之士俯首而就功名其氣懦東漢矯西京之弊崇奬髙<lb/>
<pb n="KR4f0040_WYG_014-24b"/>
尚使天下之士抗志而言名節其氣激晉魏又矯東漢<lb/>
之弊賤禮法而崇恬退其氣放方其弊也惟恐其矯之<lb/>
不速及其矯之而弊又甚於前由是觀之則善士習者<lb/>
與其矯之而愈逺於正何如養之使漸歸於正也與其<lb/>
矯之而愈至於雜何如養之使漸底於純也我<lb/>
國家初承明季之習士氣浮誇不得不稍示裁抑而士<lb/>
風日趨於下砥礪亷隅者百不得一而刓方為圓者比<lb/>
比而是茍可以獲利不知復有禮義也茍可以進身不<lb/>
<pb n="KR4f0040_WYG_014-25a"/>
　知復有亷恥也向以激昂為髙者今且以逢迎為髙矣<lb/>
　向以虚名為尚者今且以貪鄙為尚矣生竊以為前之<lb/>
　矯之者似乎太過而養之之道不可不盡於今也養之<lb/>
　之道其原在學校其要在銓選而尤在<lb/>
皇上之一心學校者士之所從出也學校之所重在篤行<lb/>
　而無取乎浮文則士必以節操為尚矣銓選者士之所<lb/>
　自集也銓選之所重在端方而無取乎奔競則士必以卑<lb/>
　汗為恥矣而<lb/>
<pb n="KR4f0040_WYG_014-25b"/>
皇上於正直忠厚之士時有以愛惜而保全之略其小過<lb/>
　而取其大節法令所加要以抑其浮誇而止而勿過為<lb/>
　摧折使士之方嚴者常進依阿者常退則士氣日振士<lb/>
　風日古而禮義亷恥以勸懲維之有餘矣雖然勸懲者<lb/>
　可以維其外未足維其内天下之士因勸懲而丕變雖<lb/>
　能自納於禮義亷恥之中而未必其心之所安也則養<lb/>
　之以勸懲又不若養之以教化乎誠端極於上而又務<lb/>
　崇正學以風示天下使士知中正之道不可一日而離<lb/>
<pb n="KR4f0040_WYG_014-26a"/>
相與勉為忠厚而恥為浮薄勉為正直而恥為茍容則<lb/>
雖虞周之化無以加兹矣<lb/>
　　治河<lb/>
自河淮之合也而治淮即所以治河治淮以治河者惟<lb/>
在淮之能制河而已蓋淮自桐栢而東至清口而與河<lb/>
合淮之勢足以敵黄則合流而東自可以無患茍淮弱<lb/>
不足敵黄則清口必淤淮不能東出而且潰而南矣即<lb/>
清口未淤而淮退則黄進淮愈退則黄愈進黄淮合而<lb/>
<pb n="KR4f0040_WYG_014-26b"/>
倒灌於髙寳之閒則淮揚一帶民罔寧居而運道遂由<lb/>
之而梗固其所也然淮之勢有强弱者非盡水勢之自<lb/>
然而人事有以致之蓋淮自清口以下則欲其易洩而<lb/>
在清口以上則又不欲其旁洩淮流盡出於清口其勢<lb/>
所以强也旁洩於清口以上其勢所以弱也故前代於<lb/>
鳯泗閒多築閘壩凡以遏淮之流使俱出於清口耳自<lb/>
鳳泗之閘壩不修而淮流分矣淮流分則清口之勢微<lb/>
而淮弱不足敵黄固其所也今欲使黄淮之順其道則<lb/>
<pb n="KR4f0040_WYG_014-27a"/>
　莫若使淮足敵黄欲淮之敵黄則莫若使其上流之不<lb/>
　洩欲淮上流之不洩則莫若修鳳泗之閘壩鳳泗之閘<lb/>
　壩修則清口之流盛矣清口之流盛則黄淮之勢順矣<lb/>
　此今日治淮以治河之要務也然海口未濬則淮雖能<lb/>
　與河合於清口而未必能與河同入於海下流既淤則<lb/>
　上流必潰淮潰而南河潰而北則桃宿以南髙寳以北<lb/>
　未有寧宇也故疏濬海口之說亦今之不可不行者矣<lb/>
　然河之潰也必由於沙淤故善治河者必以隄束水以<lb/>
<pb n="KR4f0040_WYG_014-27b"/>
　水刷沙使河常無沙淤之患則濱河州縣自無河決之<lb/>
　患故築歸仁隄遏睢湖諸水以入白洋河口亦今之不<lb/>
　可不行者矣誠使河上諸臣酌其緩急擇其勢之至急<lb/>
　者行之而以次徐及焉不必拘賈讓之三䇿不必泥宋<lb/>
　禮劉大夏之成迹惟使淮治而河治河治而漕治則淮<lb/>
　揚之民可免昏墊漕艘且安行而入董口豈不國與民<lb/>
　交受其利而可釋我<lb/>
皇上宵旰之憂哉然而不議其經費專其責成則民雖免<lb/>
<pb n="KR4f0040_WYG_014-28a"/>
於河患而不免於治河之患是又當合漕臣與河臣總<lb/>
計之委曲以措辦專任以圖功而勿輕開加派之端勿<lb/>
競生推諉之途則䇿之善者矣夫既有治河之利而又<lb/>
無治河之害則平成之績雖與神禹同稱可也豈區區<lb/>
塞瓠子塞東郡者可比量也哉<lb/>
　　殿試䇿<hi>庚戌科</hi>
臣對臣聞聖王之治天下莫先於正人心人心正然後<lb/>
法度可行法度行然後天下可得而治也唐虞三代之<lb/>
<pb n="KR4f0040_WYG_014-28b"/>
法非有異於後世也然法立於上而治效即臻者蓋其<lb/>
時上之道徳隆而教化洽其感人也深而道之也至天<lb/>
下之人漸摩於禮義亷恥之中者蓋已久矣是故立法<lb/>
以安民則人莫不守其安民之法立法以興賢則人莫<lb/>
不守其興賢之法立法以一文武則人莫不守其一文<lb/>
武之法立法以飭吏治裕國用則人莫不守其飭吏裕<lb/>
國之法此所以世運亨而治臻於郅隆也使唐虞三代<lb/>
不能先正其人心則其法之弊亦與後世等耳法寛而<lb/>
<pb n="KR4f0040_WYG_014-29a"/>
　弊可生於寛之中者法嚴而弊即伏於嚴之内法無定<lb/>
　而人得因其無定者以為姦法有定而人即因其有定<lb/>
　者以滋弊雖有聖人豈能善其後哉然則治天下之道<lb/>
　從可知矣未有法不立而能治者也未有人心不正而<lb/>
　能行法者也是故恃法不如恃徳議法不如議教徳教<lb/>
　立則人心正人心正則法無不行矣欽惟<lb/>
皇帝陛下智勇天錫寛仁性生重道敦倫文教誕敷於四<lb/>
　海立綱陳紀聲靈丕振於九圍固與堯舜並其光華與<lb/>
<pb n="KR4f0040_WYG_014-29b"/>
　天地同其髙厚乃徳雖至矣猶以為未至治雖盛矣猶<lb/>
　以為未盛進臣等於廷諮以安民興賢之道一文武飭<lb/>
　吏治通漕運之方以臣之愚陋何敢輕言天下之得失<lb/>
　然狂夫之言聖人擇焉泰山不棄土壤河海不擇細流<lb/>
陛下有泰山河海之量臣敢不盡其土壤細流之益臣聞<lb/>
　孔子曰道之以政齊之以刑民免而無恥政刑者法之<lb/>
　謂也所以束人之身者也又曰道之以徳齊之以禮有<lb/>
　恥且格徳禮者修於身而教於人者也所以感人之心<lb/>
<pb n="KR4f0040_WYG_014-30a"/>
　也束其身則人不敢犯感其心則人不忍犯其為不犯<lb/>
　同也而淺深難易之閒不可同年語矣先王知其然故<lb/>
　其為治也不在乎以法整齊天下而在乎以徳化導天<lb/>
　下不在乎使人畏吾法而在乎使人服吾教今<lb/>
陛下立法更制九年於兹矣有意於安民而民至今猶未<lb/>
　盡安有意於興賢而賢至今猶未盡興而且文武未獲<lb/>
　實效吏治未獲澄清漕運未能以時修濬意者求於法<lb/>
　者詳而所為崇徳教以正人心者有未至乎伏讀<lb/>
<pb n="KR4f0040_WYG_014-30b"/>
制䇿有曰欲家給人足以成豐亨樂利之休何道而可臣<lb/>
　觀今日安民之法不可謂不至矣逋欠之時蠲也賑恤<lb/>
　之時聞也預征私派火耗常例悉禁也即今之法安今<lb/>
　之民天下之民宜無不可安矣然惠之出於上者未必<lb/>
　盡被於下禁之立於上者未必盡行於下功令之所著<lb/>
　郡邑違之郡邑之所行猾胥撓之上之設法以利民者<lb/>
　無不至下之為弊以戕民者亦無不至由是觀之則天<lb/>
　下之民非區區之法所能安也伏讀<lb/>
<pb n="KR4f0040_WYG_014-31a"/>
制䇿有曰士風尚未近古以致吏治不清民生未遂臣觀<lb/>
　今日興賢之法不可謂不至矣經術之已崇也科目之<lb/>
　已重也頒於學宫者莫非古造士之方登於天府者莫<lb/>
　非古闢門之制即今之法興今之賢天下之賢宜無不<lb/>
　可興矣然賢者不必盡登登者不必盡賢禁鑽營也而<lb/>
　鑽營因之而愈甚抑浮偽也而浮偽因之而愈生正誼<lb/>
　明道者衆指為迂闊寡亷鮮恥者共賞其適時上之課<lb/>
　士者屢易其法下之奔競者亦屢易其術由是觀之則<lb/>
<pb n="KR4f0040_WYG_014-31b"/>
　天下之賢非區區之法所能興也伏讀<lb/>
制䇿有曰禮樂之彦韜鈐之臣兼收並重何以簡用得人<lb/>
　臣觀今之所以責成文武者其法亦不可謂不至矣制<lb/>
　科則兼重也事權則不相統也有督臣以總攝之有撫<lb/>
　提以分轄之有京察以核文吏有戎政以核武弁有不<lb/>
　時之糾劾以震攝文武之心即今之法用今之人宜乎<lb/>
　文皆亮采之佐武盡干城之選矣然在文吏則推諉之<lb/>
　意嘗多擔荷之力嘗少在武弁則身家之慮嘗重宗社<lb/>
<pb n="KR4f0040_WYG_014-32a"/>
　之計嘗輕上之求之者以實下之應之者以名由是觀<lb/>
　之則文武之臣亦非區區之法所能用矣至於督撫守<lb/>
　令之係於民生也黄運兩河之關於國計也皆天下至<lb/>
　重而朝廷之設法以責之者亦已至矣然在督撫守令<lb/>
　則以䝉蔽為老成以黨同為敦厚茍可以合考成之條<lb/>
　則朘民膏而不惜茍可以避叅罰之咎則殘民命而不<lb/>
　顧在黄運兩河則有修之名未必有修之實有濬之名<lb/>
　未必有濬之實一隄方成一隄復潰一水方通一水復<lb/>
<pb n="KR4f0040_WYG_014-32b"/>
　塞由是觀之則是二者亦豈區區之法所能責其效哉<lb/>
　夫法者治之迹而非所恃以為治也為治而責恃乎法<lb/>
　自古及今未有能治者臣非欲<lb/>
陛下廢法而治也竊以為法之及人也淺徳之及人也深<lb/>
　法之禁人也難教之化人也易故有徳不可無法有法<lb/>
　尤不可無徳有教不可無法有法尤不可無教此萬世<lb/>
　不易之理亦當今救時之急務也今日之治茍非崇徳<lb/>
　教以正人心雖日議法無益矣伏願<lb/>
<pb n="KR4f0040_WYG_014-33a"/>
陛下日新其徳以堯舜禹湯文武之心為心以堯舜禹湯<lb/>
　文武之學為學兢兢焉翼翼焉有勿言言則必可使天<lb/>
　下共法也有勿動動則必可使天下共則也如此則<lb/>
　朝廷之上四海之内莫不仰<lb/>
聖徳之髙深不待家諭户訓而人心已動矣於是務敦教<lb/>
　化一如古者司徒黨正三物六行之制盡其實而勿徒<lb/>
　循其名天下之人既動於上之徳而又習於其教則自<lb/>
　相漸以仁相摩以義相勉以忠厚而恥為浮薄相勸以<lb/>
<pb n="KR4f0040_WYG_014-33b"/>
　正直而恥為邪僻不待法之驅而人皆有君子長者之<lb/>
　心由是立法以興利則人莫不安於上之所興立法以<lb/>
　去弊則人莫不安於上之所去行一法而有一法之利<lb/>
　者更一法而有更法之利天下之民由是而可安天下<lb/>
　之賢由是而可興天下之文武由是而可用以之飭吏<lb/>
　治則督撫守令必不敢欺上以剥下以之通漕運則黄<lb/>
　運兩河必能以時而修濬郅隆之治庶乎其可成矣此<lb/>
　正人心之效也使不先正夫人心而徒恃乎區區之法<lb/>
<pb n="KR4f0040_WYG_014-34a"/>
　議法者日益精而刓法者日益巧一法不效輒更一法<lb/>
　法之變未有已也雖然臣猶有進焉夫天下之人相遁<lb/>
　於法也始於其心之不正亦由於其用之不足書曰凡<lb/>
　厥正人既富方榖管子曰衣食足而禮義生今之大吏<lb/>
　禄薄不足以給其費則思借法以自肥今之小吏俸微<lb/>
　不能以養其家則思干法以為姦其罪可誅而其情可<lb/>
　憫夫人方戚戚不能保其生則雖有徳化豈能發其禮<lb/>
　義亷恥之心哉宜乎法出而姦生令下而詐起也是又<lb/>
<pb n="KR4f0040_WYG_014-34b"/>
　在<lb/>
陛下倣古待臣之禮稍重其禄使之有以自給而又禁其<lb/>
　淫靡定其車輿服飾之制嚴其宫室飲食之節勿使耗<lb/>
　於無用夫既有以養之又無以耗之則為士大夫者皆<lb/>
　充然有餘無皇皇不足之憂自然奉公守法竭心力以<lb/>
　效忠於<lb/>
陛下然後徳教可行人心可正而郅隆之治可成也夫養<lb/>
　以先之教以繼之徳以動之法以董之四者缺一而能<lb/>
<pb n="KR4f0040_WYG_014-35a"/>
　治者未之有也<lb/>
陛下誠加意於臣之言務其全勿務其偏則治道備而治<lb/>
　化成萬世子孫長享<lb/>
聖澤於勿替矣臣草茅新進罔識忌諱干冐<lb/>
宸嚴不勝戰慄隕越之至臣謹對<lb/>
　<lb/>
　<lb/>
　<lb/>
<pb n="KR4f0040_WYG_014-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　三魚堂外集巻二<lb/>
</p>
<p>
</p>
  </div>
<div>
<head>三魚堂外集巻三</head> <lb/>
    <p>
<pb n="KR4f0040_WYG_015-1a"/>
欽定四庫全書<lb/>
　三魚堂外集巻三<lb/>
　　　　　　　　　　贈内閣學士陸隴其撰<lb/>
　䇿<lb/>
　　交泰<lb/>
君臣之交莫貴乎其誠誠也者積於上而孚於下者也<lb/>
故主用術則臣多挾私矣主用誠則臣多竭忱矣三代<lb/>
之時其臣非必盡性忠義不顧私不罔上者也然而有<lb/>
<pb n="KR4f0040_WYG_015-1b"/>
一徳之美無乖忤之慮一時腹心大臣固皆竭其股肱<lb/>
保其勲名始終無閒而在廷諸臣上自六卿之長貳下<lb/>
至酒漿醯醢之職親而文昭武穆疎而殷獻宗工近而<lb/>
侍御僕從逺而庸蜀羌髳與夫譽髦之多士赳赳之武<lb/>
夫莫不盡力以從上命勤其政而恤其民何哉禹湯文<lb/>
武以至誠之心感之而一時諸臣亦以至誠之心應之<lb/>
由是言之則誠也者洵萬化之源而御臣之樞機也是<lb/>
終始之所以一也是尊卑之所以睦也是親疎之所以<lb/>
<pb n="KR4f0040_WYG_015-2a"/>
　恊也是逺近之所以孚也是異同之所以泯也後世人<lb/>
　主惟不能盡其誠而參之以術而一徳一心之美遂不<lb/>
　可復覯至於一徳一心之難覯乃慨然曰古今臣不相<lb/>
　及也孰知其一念之不誠以至此哉然則談交泰於今<lb/>
　日舍誠其曷以耶<lb/>
皇上與二三大臣同心圖治罔有閒隔固以誠開其始矣<lb/>
　尤願以誠保其終夫大臣者與人主共休戚者也如手<lb/>
　足之於腹心原不必其存形迹故茍有益於國家勿以<lb/>
<pb n="KR4f0040_WYG_015-2b"/>
　專行而疑其擅茍有利於民生勿以樹恩而罪其私我<lb/>
　苐無猜忌之心則納其嘉謨而不嫌於屈即參以獨斷<lb/>
　而亦不病於乖我苐秉忠信之情則尊以禄位而天下<lb/>
　共羡其寵榮即示以裁節而天下愈見其無間上以一<lb/>
　心遇其臣而臣不以一心報其上者未之有矣至於公<lb/>
　孤庶尹其職分不同而可以誠感則一也果待之以誠<lb/>
　使為公孤者無掣肘之虞為庶尹者無阻隔之患其誰<lb/>
　敢自曠厥職焉滿臣漢臣其習尚不同而可以誠感亦<lb/>
<pb n="KR4f0040_WYG_015-3a"/>
　一也果待之以誠無以滿臣而固抑之以示公亦無以<lb/>
　漢臣而概疑之以為黨其誰敢自分涯域焉若夫内外<lb/>
　諸臣非所以翼輦轂即所以備藩宣也文武諸臣非所<lb/>
　以備顧問即所以効干城也孰非股肱而可不以誠遇<lb/>
　乎孰無心膂而不可以誠動乎果皆待之以誠考課之<lb/>
　法無閒彼此升遷之例無分異同其誰敢不共輸忱悃<lb/>
　對揚休命焉總之御臣之道用恩可用威可用寛可用<lb/>
　嚴可而獨不可以不誠不誠則將雜出乎權術上以術<lb/>
<pb n="KR4f0040_WYG_015-3b"/>
　御下亦將以術應一人之術必不足以勝凡為下者之<lb/>
　術欲望其一徳一心共矢勵翼也豈不難乎唐太宗參<lb/>
　用術者也唐徳宗純用術者也參用術故以劉洎之賢<lb/>
　而不能保其終純用術故内惑於盧杞裴延齡而不能<lb/>
　覺外制於朱泚李懷光而不能克不誠之弊一至於此<lb/>
　魏鄭公所以有去形迹之論陸宣公所以有貴誠信之<lb/>
　奏也崇論閎議無踰於斯在<lb/>
皇上存之勿替而已抑愚猶有進焉人主誠於待臣必先<lb/>
<pb n="KR4f0040_WYG_015-4a"/>
　誠於愛民何則人臣受主之眷必將視其主之所寤寐<lb/>
　思服者以求稱其意茍徒以赤心待其臣而無惻怛為<lb/>
　民之意則臣之求報稱者亦將惟主之欲而不暇及於<lb/>
　民生之大計故愚願<lb/>
皇上以實心為民然後以實心待臣使羣臣知<lb/>
皇上於為民之外别無他欲而人臣於為民之外亦别無<lb/>
　可以報主則將矢心勵翼共圖康濟民生安而治化成<lb/>
　三代之隆可計日而俟矣<lb/>
<pb n="KR4f0040_WYG_015-4b"/>
　　　經筵<lb/>
　從來君徳之成就在乎親近君子而君子所以成就君<lb/>
　徳者在乎使其心一於敬何則親近君子則近正事聞<lb/>
　正言而涵養薫陶之益積於平日者深是故有言必入<lb/>
　有諫必從心一於敬則聲色之不溺貨利之不殖而清<lb/>
　明强固之氣凜於夙夜者嚴是故言一事而萬事之理<lb/>
　畢達言一物而萬物之理畢通此古之帝王所以自成<lb/>
　其徳而古之人臣所以致君於明聖者由此道也使不<lb/>
<pb n="KR4f0040_WYG_015-5a"/>
　能親君子於平日而欲責啓沃之功於一時平時漸漬於<lb/>
　宦官宫妾之習而一旦進以仁義道徳之言其不以為<lb/>
　愚且誣者鮮矣即能親君子矣而其心不主於敬則進<lb/>
　以一事止一事焉已耳能達於所進不能達於所未進<lb/>
　告以一物止一物焉已耳能通於所告不能通於所未<lb/>
　告將事事而進之不勝其煩也物物而告之不勝其紛<lb/>
　也自古君徳之成者莫如成康自古人臣能輔成君徳<lb/>
　者莫如周召迄今讀召誥立政諸書其所兢兢至愼者<lb/>
<pb n="KR4f0040_WYG_015-5b"/>
　綴衣虎賁之職也至其所操以進君者一則曰疾敬厥<lb/>
　徳再則曰王敬作所由此觀之則君所以成就亦可知<lb/>
　矣今<lb/>
皇上神明天縱度越古今而執事所以啓沃之術固聖益<lb/>
　求聖之至意也顧言啓沃而不歸其要於親君子敦其<lb/>
　本於主敬則經史典籍之言能必其陳之而悉聽乎古<lb/>
　今因革生民休戚能必其陳之而不以為凟乎正誼明<lb/>
　道之說正心誠意之談能必其陳之而不以為迂乎且<lb/>
<pb n="KR4f0040_WYG_015-6a"/>
　夫無窮者天下之事理有盡者臣下之嘉言以有盡之<lb/>
　言發無窮之理言之所至幸而聽矣言之所偶不至而<lb/>
　誤者徳不且因之而隳乎故竊以為經史文籍當研究<lb/>
　討論也然不必經筵之時始研究討論也深宫宴處無<lb/>
　地不當親君子則無地不可研究無地不可討論古今<lb/>
　因革民生休戚當條晰敷陳也然不必經筵之時始條<lb/>
　晰敷陳也深宫宴處無地不當親君子則無地不可條<lb/>
　晰無地不可敷陳正誼明道正心誠意當言也亦不必<lb/>
<pb n="KR4f0040_WYG_015-6b"/>
　經筵之時始言也深宫宴處無地不當親君子則無地<lb/>
　不可言道誼無地不可言誠正誠於滿漢諸臣之中擇<lb/>
　其老誠端謹博通經史者俾其出入侍從朝夕顧問以<lb/>
　仁義道徳之言優游漸漬於旁則<lb/>
聖徳之成有莫覺其然而然者而其本則尤在<lb/>
皇上之心一於敬敬則聲色玩好之物不足以惑此心而<lb/>
　經史典籍自見其㫖趣也敬則豐亨豫大之境不足以<lb/>
　蕩此心而古今因革生民休戚自得其利弊也敬則權<lb/>
<pb n="KR4f0040_WYG_015-7a"/>
謀功利之說不足以蔽此心而正誼明道正心誠意自<lb/>
覺其非迂也夫然故衆君子共進於朝而不以為黨一<lb/>
君子獨進於前而不以為矯有時聞君子之言而悉通<lb/>
其㫖有時未聞君子之言而已得其理此聖學之源聖<lb/>
徳之本而職司啓沃者所當加意也不然而屑屑焉徒<lb/>
經筵之是恃將經筵之時暫而不經筵之時常也經筵<lb/>
之時端拱而陳者不過一二人而不經筵之時乗閒而<lb/>
進者不知其幾人也經筵之人則人主所敬而疎之人<lb/>
<pb n="KR4f0040_WYG_015-7b"/>
而不經筵之人則人主所狎而親之人也欲望君徳之<lb/>
成也豈不難哉<lb/>
　　修省<lb/>
天之愛人主與愛天下之人不同天之愛聖主與愛庸<lb/>
主又不同天下之人其所行有得失止及其一身耳至<lb/>
於人主則固天所生之以乂安元元者也而聖主者則<lb/>
尤天所篤生以寄其乂安之任者也任之者重則其望<lb/>
之者不得不深望之者深則其責之也不得不切故一<lb/>
<pb n="KR4f0040_WYG_015-8a"/>
　有失焉則變異隨之矣一不警焉則怪異隨之矣是非<lb/>
　寛於天下之人而苛於人主也非寛於庸主而苛於聖<lb/>
　主也天若曰是人也吾何如任之而未能稱吾任也吾<lb/>
　何如望之而未能塞吾望也為之變怪以警懼之或者<lb/>
　其終能稱吾任乎或者其終能塞吾望乎由是言之天<lb/>
　之厚愛之者將以厚責之也天之厚責之者又所以厚<lb/>
　愛之也故為聖主者茍遇災變必悚然而懼惕然而省<lb/>
　務修其徳而改其政以迓天休是以雖有災變而不能<lb/>
<pb n="KR4f0040_WYG_015-8b"/>
　為害乃者彗星地震先後疊見愚以為其災其祥皆未<lb/>
　可知所可知者惟<lb/>
皇上之能省而已自古人主當災祲下降未嘗不頒罪已<lb/>
　之詔未嘗不下求言之令然而天變未必盡弭天意未<lb/>
　必盡囘則今<lb/>
皇上之省有益無益亦未可知所可知者惟<lb/>
皇上務省之實勿務省之名而已省之之實執事所謂崇<lb/>
　源綜要是也崇源之道在正身綜要之道在寛賦斂緩<lb/>
<pb n="KR4f0040_WYG_015-9a"/>
刑罰振士氣何謂正身蓋人主之身天心所係屬也身<lb/>
有淑慝而天象因之故一動念必自省曰此可以對天<lb/>
乎一舉步必自省曰此可以對天乎一飲食一衣服一<lb/>
宫室必自省曰此可無咎於天乎事事不敢忘天念念<lb/>
不敢忘天則修省之源得矣何謂寛賦斂古之治世者<lb/>
必以富民為先而今也惟催科之是急非有水旱饑饉<lb/>
之災而民不給於藜藿此宜天心所憫也夫軍國之需<lb/>
固不可闕矣豈無冗兵冗費可減以紓我民者乎豈無<lb/>
<pb n="KR4f0040_WYG_015-9b"/>
汙萊棄地可闢以寛我民者乎今不務議此而苐蠲其<lb/>
逋賦逋賦者是姦胥汚吏之所侵漁而非良民之所負<lb/>
也蠲之適以惠姦人而何足以囘天乎是故逋賦可不<lb/>
蠲而正賦不可不議漸減也何謂緩刑罰古之用刑者<lb/>
反覆戒諭其臣惟恐其濫於無辜也今也失出者有罪<lb/>
而失入者無咎法吏惟恐獲罪則務為深刻所坐愈大<lb/>
深刻愈甚雖豪猾大憝多伏其辜豈無寃抑而自誣者<lb/>
乎豈無株連而可憫者乎近雖奉<lb/>
<pb n="KR4f0040_WYG_015-10a"/>
詔肆赦而事涉重大仍不在赦例則是無辜者終無以自<lb/>
　雪也無乃非上天仁愛之意乎是故罪果確當者雖輕<lb/>
　可不赦而罪在疑似者雖重不可不赦也何謂振士氣<lb/>
　古之為治者必曰重士謂其能誦法詩書者也謂其能<lb/>
　守正不渝者也謂其知天下大體者也故雖他途不妨<lb/>
　參用而必不使並於士雖取士之法不一而必使士常<lb/>
　重於他途今也裁其進取之數艱其銓選之途使講道<lb/>
　論業之儒偃蹇而不得進進而不得用其氣鬱而不伸<lb/>
<pb n="KR4f0040_WYG_015-10b"/>
　亦足以致天變是故士習當敕而士氣不可不振也此<lb/>
　皆修省之要也<lb/>
皇上誠以實心為之以此誠民即以此敬天天下之人孰<lb/>
　敢不革心易慮以稱我<lb/>
皇上之意而共邀天眷然則赦條頒而有司之不奉行非<lb/>
　所患也嘉謨陳而部議之不採取非所患也中外羣工<lb/>
　不能洗心滌慮直省督撫不能洞燭幽隱非所患也何<lb/>
　則<lb/>
<pb n="KR4f0040_WYG_015-11a"/>
皇上者羣臣之準四海所視而傚也故修省之實不在有<lb/>
　司不在部寺不在中外羣工不在直省督撫而惟在<lb/>
皇上未有祁寒暑雨之咨日切於宸𠂻而有司敢匿其仁<lb/>
　慈者也未有懸鞀止輦之忱日切於堂陛而諸臣弗體<lb/>
　其虛𠂻者也未有省躬責已視民如傷之意日篤於深<lb/>
　宫而内而百僚外而督撫不能仰體君心者也萬一有<lb/>
　之黜而去之可也責而儆之可也去一以勵其餘可也<lb/>
　其何足慮之有誠如是行且災消變弭天心昭格曰是<lb/>
<pb n="KR4f0040_WYG_015-11b"/>
　果能稱吾任也是果能塞吾望也雖謂彗星地震祥也<lb/>
　非災也亦宜<lb/>
　　　治法<lb/>
　帝王之道中而已矣惟中故緩獄措刑而不厭其寛詰<lb/>
　姦鋤暴而不厭其嚴治具纖悉而不厭其煩獨持大體<lb/>
　而不厭其簡以之為政則和而平以之為法則順而祥<lb/>
　以之振風俗感人心無所施而不得其宜此唐虞三代<lb/>
　之治所以卓然於萬世而莫與京也茍不審其中而徒<lb/>
<pb n="KR4f0040_WYG_015-12a"/>
　徇於一偏方其寛也則姦宄肆行而不知詰方其嚴也<lb/>
　則無辜觸網而不知恤方其煩也則天下多事而吏弗<lb/>
　能紀方其簡也則教弛法廢而上弗知飭安在其能振<lb/>
　風俗而感人心乎漢唐宋之所以有古治遺意者則以<lb/>
　其寛嚴煩簡偶合於中也其所以不如三代者則以合<lb/>
　而有未盡合也治亂之故盛衰之理一言以蔽之矣今<lb/>
皇上紹承先烈思所以整齊風俗和輯人心則寛嚴煩簡<lb/>
　之閒誠不可不加之意然愚竊謂今日為寛嚴煩簡之<lb/>
<pb n="KR4f0040_WYG_015-12b"/>
　說者皆未得其要而徒徇一偏者也故見周禮之委曲<lb/>
　煩重則以為宜用煩見太公之三月報政則以為宜用<lb/>
　簡見漢髙三章之約則以為宜用寛見諸葛嚴峻之治<lb/>
　則以為宜用嚴夫周公之治周誠煩矣然其閒豈無簡<lb/>
　者存乎太公之治齊誠簡矣然其閒豈無煩者存乎漢<lb/>
　髙孔明誠一以嚴而一以寛矣然寛者豈無用嚴之處<lb/>
　嚴者豈無用寛之處乎蓋寛嚴煩簡者為治之大體因<lb/>
　乎時者也寛嚴並用煩簡互施者為治之大要隨乎事<lb/>
<pb n="KR4f0040_WYG_015-13a"/>
　者也故善為政者貴因時而知變又貴因事而知變茍<lb/>
　謂時可寛而一乎寛或可嚴而一乎嚴猶未知寛嚴之<lb/>
　變者也謂時可簡而一乎簡或可煩而一乎煩猶未知<lb/>
　煩簡之變者也<lb/>
皇上垂統方新比之於周則正成康制禮作樂之會也其<lb/>
　道宜用詳擬之於漢則又文景與民休息之會也其道<lb/>
　宜用寛此今日之時則然也然以其事論之則又有不<lb/>
　可概論者愚請得指其一二而其他可以類推焉今日<lb/>
<pb n="KR4f0040_WYG_015-13b"/>
　之宜詳者莫大乎尊卑上下之差别宜簡者莫要乎簿<lb/>
　書文移之虛名宜寛者在錢糧之詿誤詔獄之株連宜<lb/>
　嚴者在吏胥之舞法守令之貪汙尊卑上下之辨所以<lb/>
　節淫侈定民志也今胥𨽻得與縉紳同服商賈得與公<lb/>
　卿齊飾而法制不立其閒將何所底止乎宜命禮臣酌<lb/>
　其差等不厭精詳務為定式庶貴賤不踰而<lb/>
　朝廷之名器足為重於天下此以詳為貴者也簿書文<lb/>
　移上下所憑以為信者也然今上之施於下者非必其<lb/>
<pb n="KR4f0040_WYG_015-14a"/>
　盡行也以應故事而已下之申於上者亦非必其盡行<lb/>
　也以應故事而已而徒使姦豪得借以為資而成其所<lb/>
　欲此可不思所以省之乎宜務在必行不為虛文庶官<lb/>
　吏得盡心於職業亦以少損姦豪之虚偽此以簡為貴<lb/>
　者也錢糧之催徴不可寛矣然以分毫之拖欠而遭黜<lb/>
　革以限期之稍踰而加譴謫不已甚乎詔獄之審録有<lb/>
　不得已矣然以一事之蔓延而累及千百以一人之有<lb/>
　罪而禍及親屬不已甚乎此宜以寛為貴者也吏胥之<lb/>
<pb n="KR4f0040_WYG_015-14b"/>
　舞法亦既屢申飭矣而舞法者自若守令之貪汙亦既<lb/>
　屢申飭矣而貪汙者自若豈非舞法貪汙者未必盡發<lb/>
　覺發覺者未必盡加誅乎此宜以嚴為責者也故愚嘗<lb/>
　論之曰寛而詳者為體嚴而簡者為用此今日之中道<lb/>
　也致治之謨無踰於此雖然猶有進焉夫寛嚴煩簡者<lb/>
　治之迹而非治之本也治之本在<lb/>
皇上之一心漢唐宋所以不如三代者非獨其政之未盡<lb/>
　適中亦其心有未純焉是故以至仁為心而無雜乎偏<lb/>
<pb n="KR4f0040_WYG_015-15a"/>
　私以主敬為心而無入乎怠弛此又<lb/>
皇上用寛用嚴用煩用簡之本茍無是心雖施之政事者<lb/>
　盡得其中亦漢唐宋之治而非唐虞三代之治也豈天<lb/>
　下之所望哉<lb/>
　　　謀斷<lb/>
　天下之事未有不由獨斷而能成者也亦未有不合衆<lb/>
　議而能斷者也以斷而成其議則是非一而不患有聚<lb/>
　訟朋比之紛以議而濟其斷則衆論諧而乃以見師濟<lb/>
<pb n="KR4f0040_WYG_015-15b"/>
　一心之盛三代之隆其時議論不盡見於詩書然嘗由<lb/>
　周官所云議事以制者推之則知當日建宫畫井凡<lb/>
　國家大典必博訪羣臣各陳得失然後諸大臣裁斷於<lb/>
　上不因其紛紜滋擾而厭之惟斷之以理而不惑於似<lb/>
　是是以政成事立而天下便之向使止任一已之見而<lb/>
　不參考於衆論參考於衆蹐而或厭其滋擾使之顧<lb/>
　忌而不敢盡言則利害必不能盡晰是非必不能盡當<lb/>
　雖聰明齊聖之君秉徳廸知之相亦豈能致天下之治<lb/>
<pb n="KR4f0040_WYG_015-16a"/>
如當日之盛哉三代以下治不古若無他或衆議紛紜<lb/>
而上不能決或君相多忌而公論鬱塞是以知者不敢<lb/>
言言者不敢盡而政日以乖然則議論之得失其闗於<lb/>
時政豈淺鮮耶愚竊觀今日議論之弊與前代異前代<lb/>
之弊在議論之多今日之弊在議論之少<lb/>
國家創制立法斟酌古今羣臣章奏未嘗不下部議事<lb/>
稍重大未嘗不下諸大臣㑹議然愚以為議論之少者<lb/>
何也前代議論惟其執偏挾私而不欲言則已茍其胸<lb/>
<pb n="KR4f0040_WYG_015-16b"/>
中所欲言則未嘗有所忌諱今<lb/>
朝廷雖大開言路無有忌諱而議者未能深體上意往<lb/>
往跼蹐而不敢盡是以雖章奏日上而試問引裾折檻<lb/>
者何人也碎首玉階者何人也言及乗輿而<lb/>
天子改容事闗廊廟而宰相待罪者何人也惟其角立<lb/>
門户者則言之浮泛塞責者則言之至於社稷之大計<lb/>
生民之利病則固未嘗盡陳於上議論既少上之人雖<lb/>
善斷亦豈能盡晰其利害盡燭其是非而罔或不當哉<lb/>
<pb n="KR4f0040_WYG_015-17a"/>
　故愚以為今日要務非有以大破其忌諱之見而廣開<lb/>
　議論之門不可議論之門既廣其閒雖不無蓄疑懷私<lb/>
　雷同諉卸者雜然並出然在上之人有以斷之耳非所<lb/>
　患也今人皆曰宋人議論多而成功少所以不振然熈<lb/>
　寧元佑之敗壞者議論也慶歴嘉祐之致治者亦議論<lb/>
　也洛蜀朔黨之分爭者議論也韓范富歐之相濟者亦<lb/>
　議論也議論果何負於人國哉若夫斷之之道則愚又<lb/>
　得而言之矣天下事未有不講究於平日而能獨斷於<lb/>
<pb n="KR4f0040_WYG_015-17b"/>
　臨時者也不講究而能斷者其所謂斷亦斷其所斷而<lb/>
　非聖君賢相所謂斷也是以古之帝王雖聰明天亶必<lb/>
　親師傳必誦詩書正直之士未嘗一日離於側也規誨<lb/>
　之言未嘗一日絶於耳也而其大臣亦相與考究古今<lb/>
　洞晰事幾是以事至而不惑言入而即辨此三代之世<lb/>
　所以能總衆論而歸於一也今<lb/>
皇上將總攬萬幾宜勤御經筵留心典墳而又選方正博<lb/>
　聞之士日侍左右與之講道論徳究晰民瘼執政大臣<lb/>
<pb n="KR4f0040_WYG_015-18a"/>
亦時時親近儒生考求義理虛訪利病天下之事既熟<lb/>
悉於中一旦臨事出其所素定者斷決於上必能使衆<lb/>
論歸一疑似不淆既無盈庭莫執之憂又無偏僻自用<lb/>
之病以此為政何政不成以此圖事何事不立是文武<lb/>
再見於世而周召畢散韓范富歐復生於今也亦在君<lb/>
相加之意耳豈憂天下事之不可斷哉<lb/>
　　銓政<lb/>
人才不患其壅滯也天下之才無窮而朝廷之官有限<lb/>
<pb n="KR4f0040_WYG_015-18b"/>
以有限之官給無窮之才前後相守歴歳月而不能即<lb/>
登庸者勢也是惟上之人有以鼓舞之使已仕者樂於<lb/>
其職而不見有陞轉之難未仕者安於在下而不覺其<lb/>
選授之遲上之人徐擇而用之才愈多則官益得人用<lb/>
之愈遲則天下之才益磨厲而有以效於上故鼔舞之<lb/>
道得則壅滯之端泯善用才者患無以鼔舞之不患無<lb/>
以疏通之也自古人才之多者莫如三代建官之少者<lb/>
又莫如三代然三代之時不聞有壅滯之患者無他鼔<lb/>
<pb n="KR4f0040_WYG_015-19a"/>
舞之道得焉耳後世之人才非加多於三代也建官非<lb/>
加少於三代也然而常患其壅滯者無他鼔舞之道失<lb/>
焉耳今<lb/>
國家選法初授者以考定先後為序陞遷者以歴俸多<lb/>
寡為序一出於至公矣乃出缺有限選途日艱宜執事<lb/>
鰓鰓以壅滯為慮而欲求疏通之法為鼓舞之道也然<lb/>
愚以為今日之銓政當以鼔舞為疏通不必以疏通為<lb/>
鼓舞鼔舞之道莫若於循格之中行破格之典使中才<lb/>
<pb n="KR4f0040_WYG_015-19b"/>
不得越次而進以守銓法之常而英流閒得超擢以登<lb/>
以通銓法之變天下之士將爭自磨厲以求赴上之意<lb/>
而不見有壅滯之形竊以為凡今在籍候選之人宜令<lb/>
所在督撫每歳各以其職業考之舉其最者一人上送<lb/>
吏部使得越次而選而郡縣有司亦令督撫歳舉其最<lb/>
者一人使得越次而陞越次而選者一省不過歳一人<lb/>
既無礙於選法之常而英流之士得以及鋒而用中才<lb/>
者亦將勉自滌勵而不至於委靡自棄選授之期雖遙<lb/>
<pb n="KR4f0040_WYG_015-20a"/>
而皆有旦夕可陞之望則不見其遙陞轉之途雖難而<lb/>
皆有旦夕可陞之望則不見其難如此尚何壅滯之足<lb/>
慮哉此所謂於循格之中行破格之典以鼓舞為疏通<lb/>
者也今日銓政之要也若夫就疏通言疏通則又有其<lb/>
道矣一曰入仕之途宜清也夫今仕路之所以壅者以<lb/>
流品之太雜也自科目而外有任子又有例監有投誠<lb/>
有府史雜流此固<lb/>
朝廷所以廣用人之途而不可偏廢也然其中豈無冐<lb/>
<pb n="KR4f0040_WYG_015-20b"/>
濫而當核者乎宜嚴其例使一才一藝皆得踊躍於功<lb/>
名而不至開僥倖之門一曰考課之典宜嚴也夫不肖<lb/>
者安於其位則賢才不得上升宜令督撫察所屬貪汚<lb/>
者不時糾叅而考課之時不特一二等之擢者不得濫<lb/>
施即平常留任者亦必奉身寡過有吏習民安之便而<lb/>
後使之久於其任一曰辟召之法宜叅用也漢法長官<lb/>
得自辟曹掾一時文學才俊之士皆出其中宜倣其制<lb/>
令天下長官得辟有出身士人為掾吏既可息姦猾之<lb/>
<pb n="KR4f0040_WYG_015-21a"/>
風而士之未就職者亦得少展其才此三者皆今日疏<lb/>
通銓政之道也<lb/>
　　察吏安民<lb/>
談吏治於今日欲舍錢榖刑名而講安民之術迂矣然<lb/>
置安民之術而止求全乎錢榖刑名恐民不得安而所<lb/>
謂錢榖刑名亦不可得而全也夫錢榖刑名者必民安<lb/>
而後其效可奏未有民不安而錢榖刑名克奏其效者<lb/>
也故善為吏者求錢榖刑名於安民之中不求錢榖刑<lb/>
<pb n="KR4f0040_WYG_015-21b"/>
名於安民之外故其始也見有民不見有錢榖刑名其<lb/>
繼也民治而錢榖刑名無一之不治此兩得之道也不<lb/>
善為吏者求錢榖刑名於安民之外不求錢榖刑名於<lb/>
安民之中故其始也見有錢榖刑名不見有民繼也民<lb/>
敝而錢榖刑名無一之不敝此兩失之道也然則課吏<lb/>
之法無他亦惟以民之安不安課其錢榖刑名而已今<lb/>
國家課吏錢糧之稽遲者有罰刑名之失出者有罰此<lb/>
此亦欲其就安民之中兼全乎錢榖刑名非欲其舍安<lb/>
<pb n="KR4f0040_WYG_015-22a"/>
民而止求錢榖刑名也乃奉行者不察止顧錢榖不問<lb/>
民力止顧刑名不哀民命茍可以合考成之條則朘民<lb/>
膏而不惜茍可以免降謫之科則致民枉而不悔此甚<lb/>
非所以奉宣<lb/>
朝廷徳意而致天下於治平之域者也夫治必隨時而<lb/>
變法必因弊而革向者明季之吏治弊在徇名而忘實<lb/>
為吏者借安民之名而置錢榖刑名於不道究之錢榖<lb/>
日耗刑名日弛而民愈不得安故<lb/>
<pb n="KR4f0040_WYG_015-22b"/>
國家立法不得不微重在錢榖刑名重在錢榖刑名者<lb/>
所以求安民之實效而無溺乎安民之虚名也今日之<lb/>
吏治弊在徇末而忘本為吏者以錢榖刑名之故而日<lb/>
困其民究之民困於錢榖而錢榖愈不可治民困於刑<lb/>
名而刑名愈不可治故今之立法又不得不重在安民<lb/>
重在安民者所以正錢榖刑名之源而無徇乎錢榖刑<lb/>
名之流也則所以稽吏治能否而合於古之所謂吏者<lb/>
其法有二一曰於錢榖刑名之中課其安民之效夫錢<lb/>
<pb n="KR4f0040_WYG_015-23a"/>
榖之催徴固急矣然必催徴之有法而不至以催徴病<lb/>
民者方為錢榖之最刑名之問擬固急矣然必問擬之<lb/>
平允而不至以問擬病民者方為刑名之最此則就錢<lb/>
榖刑名為安民者也一曰於錢榖刑名之外課其安民<lb/>
之效夫錢榖固不可緩而錢榖而外如勸農課桑諸務<lb/>
古有其制矣獨不可舉而行之乎刑名固不可輕而刑<lb/>
名而外如讀法憲老諸務古有其典矣獨不可舉而施<lb/>
之乎此則舍錢榖刑名為安民者也夫如是將民安而<lb/>
<pb n="KR4f0040_WYG_015-23b"/>
錢榖日豐是安民即所以為錢榖而不必問擬之是急<lb/>
也何吏治之不可登何古治之不可復是在察吏安民<lb/>
者一舉而振之而已不然而役役焉所重在彼所輕在<lb/>
此民生敝而逋欠益繁姦宄益出非所以為斯民計亦<lb/>
豈所以為錢榖刑名計哉<lb/>
　　漕運<lb/>
漕運之法三代以前無有也以漕運而裕國秦漢以來<lb/>
不得已之䇿耳夫以京師之重而仰給於遐方天下無<lb/>
<pb n="KR4f0040_WYG_015-24a"/>
事則有侵漁遲誤之弊天下有事則有咽喉中梗之虞<lb/>
此甚非所以久安長治也謀國者當以三代為常而以<lb/>
秦漢為變經其變所以為一時之利復其常所以為萬<lb/>
世之計故竊嘗以為漕運無得失也漕運之多寡即其<lb/>
得失漢之初漕山東粟以給中都歳不過數十萬石至<lb/>
其後則歳六百萬唐之初歳不過二十萬至其後則三<lb/>
歳七百萬宋之初亦不過數十萬其後四河所運至五<lb/>
百五十萬夫其所以不得不多者何哉養兵之太多也<lb/>
<pb n="KR4f0040_WYG_015-24b"/>
冗員之未盡去也西北之荒田未盡墾也茍不去其所<lb/>
以不得不多之原而馴復於不漕自裕之法乃區區講<lb/>
於漕運之得失不已末乎<lb/>
國家定鼎燕京仰給東南漕運最為重務今欲驟然廢<lb/>
漕其勢固必不能而以為裕國之本專在於此則非愚<lb/>
之所敢知也愚請先就漕論漕而徐探其本計可乎夫<lb/>
輸輓之所以愆期者以沿途之留滯也欲沿途之無留<lb/>
滯則莫若責之督糧諸臣旗弁之所以侵没者以收納<lb/>
<pb n="KR4f0040_WYG_015-25a"/>
之不精詳也欲收納之精詳則莫若責之倉塲諸臣若<lb/>
夫海運與河漕並行此固元世已行之事然愚以為海<lb/>
運不可行也元雖獲海運之利而今歳飄没若干明歳<lb/>
飄没若干數十年中民之納於鯨鯢之口者不知凡幾<lb/>
矣至其季世終以不給海運之效亦可睹矣以明祖之<lb/>
深謀逺慮豈不知海運速而河運遲海運省而河運費<lb/>
豈不知河海並運可以無咽㗋之變然卒舍海而就河<lb/>
者蓋親見元世之利害而不欲以民生國計試之波濤<lb/>
<pb n="KR4f0040_WYG_015-25b"/>
也况今海氛雖靜餘孽未盡而可冐險以爭區區之利<lb/>
耶河之害漕者在牽漕河諸水盡瀉入海也故河決之<lb/>
世陸則病水水則病涸發則病水去則病涸齊魯病水<lb/>
漕河病涸治之之法以漕避河不若以河避漕夫河之<lb/>
勢合則易潰分則自殺誠於河之南北相其地勢析其<lb/>
支流條分而派别之大者為川澮小者為溝洫則勢分<lb/>
而河安河安而漕安此皆就漕論今日之良䇿也而裕<lb/>
國之本則不在是焉裕國之本其必墾西北之閒田而<lb/>
<pb n="KR4f0040_WYG_015-26a"/>
寛東南之輸輓乎墾田之所以無成效者非墾田之難<lb/>
而未得其人未得其法也天下之大豈無能罷騎兵留<lb/>
屯田如趙充國其人者乎豈無能大治諸陂穿渠溉田<lb/>
如鄧艾其人者乎豈無能就髙為堡列柵二十如韓重<lb/>
華其人者乎誠能重爵位以尊之一事權以委之久任<lb/>
使以俟之必有竭盡忠力出而稱<lb/>
朝廷之㫖者然後為之清其疆理<hi>缺</hi>
　　風俗<lb/>
<pb n="KR4f0040_WYG_015-26b"/>
世運之盛衰風俗實為之而所以維持乎風俗使之淳<lb/>
而不澆樸而不侈者則惟視乎上之政教何如耳三代<lb/>
之時非無澆漓侈奢之民也然而道徳一而風俗同者<lb/>
其政教得也漢唐宋之時非盡澆漓侈奢之民也然而<lb/>
世風漸靡不能返於隆古者其政教非也三代之時經<lb/>
制定於上其車服有等其宫室有度其飲食器用有制<lb/>
雖一寸之微一絲之辨必為之釐定而頒布之而又為<lb/>
立大學以教於國設庠序以化於邑日夜以孝弟忠信<lb/>
<pb n="KR4f0040_WYG_015-27a"/>
磨勵其民人其有竒邪蕩泆之民則鄉大夫州長閭胥<lb/>
之徒以時糾而去之故民之生也所見皆仁儉之風所<lb/>
聞皆仁儉之訓少而習焉其心安焉一有不如是者則<lb/>
鄉里相與怪之慄焉而不寧澆漓侈奢何自而生乎若<lb/>
夫漢唐宋之時其所重者在簿書期㑹所急者在錢榖<lb/>
兵師而凡先王所以導民之具則以為迂闊而不暇為<lb/>
閒有賢君發憤而行之亦不能如三代之詳密則其俗<lb/>
之不古若也豈不宜乎由斯以觀則政教者風俗之本<lb/>
<pb n="KR4f0040_WYG_015-27b"/>
原也不深加意於政教而徒咎風俗之不古曰吾民不<lb/>
如三代之淳不如三代之樸噫是果民之不如三代耶<lb/>
抑所以導民者其本原猶未得耶<lb/>
國家承明季之衰其澆侈之習已非一日宜執事慨然<lb/>
思欲為之所愚以為欲反今日之俗而登之隆古無他<lb/>
亦惟以三代所以導民者導之而已愚非敢謂三代之<lb/>
法可一一施之今也然其大體固有不可得而易者其<lb/>
一則經制宜定也民之所以不敢厭縱其耳目者有上<lb/>
<pb n="KR4f0040_WYG_015-28a"/>
之法制為之防耳茍法制所不及則何憚而不為今民<lb/>
閒冠婚喪祭之禮宫室飲食衣服之節初未嘗有定制也惟<lb/>
其力之能為則無所不可富者炫耀貧者效尤物力既<lb/>
絀則繼之以貪詐故靡麗日益亷恥日消誠宜畫為定<lb/>
制使尊卑上下各有差等不得踰越庶幾儉樸可興貪<lb/>
詐可弭其一則學校宜廣也民之所以不入於淫蕩安<lb/>
其樸素者以其知禮義之可重耳茍禮義不足動其心<lb/>
則樸素必不如奢靡之可樂忠厚必不如淫蕩之可慕<lb/>
<pb n="KR4f0040_WYG_015-28b"/>
學校者所以教民禮義也今惟州縣有學又止及於生<lb/>
徒而董其任者亦止掌其冊籍核其進退未嘗有所謂<lb/>
禮義之教人不知以行誼自重則惟以服美為榮何怪<lb/>
風俗之日澆日侈乎宜選方正有道之士為州縣之師<lb/>
長重其禄秩而又倣古里塾黨庠之制以農隙教導其<lb/>
民使知禮義之可重而無慕乎澆侈其一則賞罰宜審<lb/>
也民之所以從上之令者以其賞罰行焉耳賞罰不行<lb/>
而欲其從令不可得也今<lb/>
<pb n="KR4f0040_WYG_015-29a"/>
　朝廷之賞罰亦綦嚴矣而獨於奢儉淳澆之際未見有<lb/>
　賞罰行焉胥吏被文繡富賈為雕牆而有司不問子弟<lb/>
　凌父兄悍僕侵家長而有司不問而其忠厚樸素不隨<lb/>
　時好者則徒為笑於鄉里不聞有所奬勵如此安望其<lb/>
　不為澆侈乎宜勅有司以時訪於境内舉其尤者賞罰<lb/>
　之而即以風俗之淳疵為考成之殿最庶有司不敢忽<lb/>
　良民知所勸而莠民知所懲凡此者皆所以導民之具<lb/>
　而風俗之本原也誠一一舉而行之而<lb/>
<pb n="KR4f0040_WYG_015-29b"/>
皇上以恭儉之徳端化源於上公卿大臣樹惇守素奉宣<lb/>
　徳意於下寰海内外有不返樸還淳去奢從儉其登三<lb/>
　代之盛者未之前聞倘曰簿書期會錢榖兵師今日之<lb/>
　急務何暇為此迂闊愚恐風俗之日澆日侈所謂今日<lb/>
　之急務者亦將理之不勝理也<lb/>
　<lb/>
　<lb/>
　　三魚堂外集巻三<lb/>
</p>
<p>
</p>
  </div>
<div>
<head>三魚堂外集巻四</head> <lb/>
    <p>
<pb n="KR4f0040_WYG_016-1a"/>
欽定四庫全書<lb/>
　三魚堂外集巻四<lb/>
　　　　　　　　　　贈内閣學士陸隴其撰<lb/>
　䇿<lb/>
　　郊祀<lb/>
郊祀分合之議自漢以來紛紛莫定久矣竊以為皆執<lb/>
其一偏而未博觀乎古人之禮也夫不博觀古人之禮<lb/>
則各操所見而不能相通主乎分者以分為是既知有<lb/>
<pb n="KR4f0040_WYG_016-1b"/>
分而不知有合主乎合者以合為是復知有合而不知<lb/>
有分按其說則皆有可行之理究其歸則皆有難通之<lb/>
失宜其歴千百年而紛紛莫定也夫古之郊祀不專主<lb/>
分亦不專主合周禮所謂冬至圜丘祀天夏至方澤祀<lb/>
地此固主分矣然圜丘而外有孟春祈榖之舉左氏所<lb/>
謂啓蟄而郊是也有孟夏祈榖之舉左氏所謂龍見而<lb/>
雩是也有季秋大享之舉月令所謂季秋大享帝是也<lb/>
一歳而祭天者四而又有因事告祭之舉如舜之類上<lb/>
<pb n="KR4f0040_WYG_016-2a"/>
帝武王之柴望此其閒有分有合有其合者以見父母<lb/>
之當並崇而王者事天之心以盡有其分者以見母之<lb/>
不得抗乎父而王者事天之義以備此古人之禮所以<lb/>
盡善而無閒也今不考其全而見其合也則以為是必<lb/>
不可分見其分也則以為是必不可合分合之論互峙<lb/>
而不定而典禮之晦也久矣故竊謂今日郊祀之禮分<lb/>
與合當並用不當偏循也分合並用而時勢有難行者<lb/>
則法古人之意而變通其迹可也古者天子出入儀衛<lb/>
<pb n="KR4f0040_WYG_016-2b"/>
簡省而所治不過王畿千里得以盡力於齊祭之事故<lb/>
一歳數出不以為煩後世海内為一皆統於上機務之<lb/>
繁億倍於古而又儀物滋多兵衛盛衆非可一歳而數<lb/>
出也夫分合既當並用而一歳又不可數出莫若以其<lb/>
合者每歳舉之以其分者五嵗舉之分之歳則不必舉<lb/>
其合合之歳則不必舉其分既可伸其父母並崇之念<lb/>
而又無母抗乎父之嫌既得古人分合並用之意而又<lb/>
無一歳數出之擾尚何有異論之難一而典禮之不可<lb/>
<pb n="KR4f0040_WYG_016-3a"/>
　　定也哉然愚更有進焉蓋今日郊祀之禮宜講求者不<lb/>
　　獨一分合之議也唐長孫無忌曰三代以來無父子同<lb/>
　　配明堂者故周不以文王配天者避稷也則配享之義<lb/>
　　古有定論矣今<lb/>
　　國家既尊<lb/>
高皇帝而殷薦於南郊必尊<lb/>
章皇帝而侑享於明堂則當折𠂻而論定者此其一也禮曰<lb/>
　　周之始郊其月以日至其日用上辛則郊之用辛古有<lb/>
<pb n="KR4f0040_WYG_016-3b"/>
　　定論矣後儒徒泥日至之文而不考用辛之義遂使對<lb/>
　　越上儀行於閉關不省之侯則當折𠂻而論定者此又<lb/>
　　其一也夫既有以定其分合之議又有以盡其配享之<lb/>
　　文正其上辛之吉則郊祀之禮庶乎萬世不易而承天<lb/>
　　子民之道胥於是焉在矣<lb/>
　　　　經學<lb/>
　　六經者聖人代天地言道之書也六經未作道在天地<lb/>
　　六經既作道在六經自堯舜以來衆聖人互相闡發至<lb/>
<pb n="KR4f0040_WYG_016-4a"/>
孔子而大備不幸火於秦微言大義幾於湮没至漢興<lb/>
諸儒索之於燼煨之餘得之於屋壁之中收拾殘編斷<lb/>
簡相與講而傳之於是言六經者以為始於漢矣然漢<lb/>
儒多求詳於器數而濶略於義理聖人之遺言雖賴之<lb/>
以傳而聖人之精微亦由之而湮歴唐及宋至濓洛關<lb/>
閩諸儒出即器數而得義理由漢儒而上遡洙泗然後<lb/>
聖人之㫖昭若白日而六經之學於是為盛是故漢宋<lb/>
之學不可偏廢者也然其源流得失不可不辨矣辨其<lb/>
<pb n="KR4f0040_WYG_016-4b"/>
源流猶易辨其得失則難辨漢儒之得失猶易辨宋儒<lb/>
之得失則難欲辨源流取兩漢儒林傳及伊洛淵源録<lb/>
考亭淵源録閱之一展巻而昭昭矣易之始於田何分<lb/>
為施孟梁丘而定於王弼又定於程傳朱本義也書之<lb/>
始於伏生分為歐陽大小夏候而定於孔安國又定於<lb/>
蔡九峰也詩之分為齊魯毛韓而定於鄭康成又定於<lb/>
考亭集傳也春秋之分為公羊榖梁左氏而定於何休<lb/>
范甯杜預又定於胡文定也三禮之始於高堂生戴聖<lb/>
<pb n="KR4f0040_WYG_016-5a"/>
劉歆而定於鄭康成又定於朱子之儀禮經傳通解也<lb/>
漢宋兩代之儒折角奪席於千有餘年之閒者可歴歴<lb/>
數諸掌也若論其得失則必有高於諸儒之識然後可<lb/>
辨諸儒之惑有大於諸儒之力然後可以斷諸儒之誤<lb/>
即未能大且髙而不甚相逺然後能窺其堂奥而見其<lb/>
精髓程子所謂身在堂下焉能辨堂上之是非此與徒<lb/>
辨其源流者難易懸殊矣然而辨漢儒猶易辨宋儒則<lb/>
難者漢儒之所爭者不過郊壇之分合禘祫之大小明<lb/>
<pb n="KR4f0040_WYG_016-5b"/>
堂世室之制臯庫雉應之位祥禫之月日律吕之上下<lb/>
皆有迹可尋有數可稽故雖煩而易究至於宋儒之所<lb/>
爭者每在於太極之動靜先天之順逆理氣之離合知<lb/>
行之先後其得者足以救漢儒之支離其失者遂入於<lb/>
佛老之虛無一字之誤認而學術由之而頓變一言之<lb/>
謬解而風俗由之而盡移易所謂失之毫釐差以千里<lb/>
者非好學深思不能辨也然愚謂此不難辨先儒固有<lb/>
定論矣自堯舜而後羣聖輩出集羣聖之大成者孔子<lb/>
<pb n="KR4f0040_WYG_016-6a"/>
也自秦漢而後諸儒輩出集諸儒之大成者朱子也朱<lb/>
子之學即孔子之學故黄勉齋蔡西山之徒從之於前<lb/>
眞西山魏鶴山之徒從之於後無異詞也在元則許平<lb/>
仲呉草廬從之在明則薛文清胡敬齋曹月川羅整菴<lb/>
從之無異詞也自姚江之學興而目之為支離指之為<lb/>
影響甚且詆之為楊墨而學者遂惑於所從然其弊也<lb/>
至於流俗敗壞人心陷溺天下崩潰其明效大驗亦可<lb/>
覩矣故愚嘗謂今之論學者無他亦宗朱子而已宗朱<lb/>
<pb n="KR4f0040_WYG_016-6b"/>
子者為正學不宗朱子者即非正學漢儒不云乎諸不<lb/>
在六藝之科孔子之術者皆絶其道勿使並進然後統<lb/>
紀可一而法度可明今有不宗朱子之學者亦當絶其<lb/>
道勿使並進朱子之學尊而孔子之道明學者庶乎知<lb/>
所從矣<lb/>
　　道統<lb/>
天下之盛衰自道統之明晦始君子之欲維持世教者<lb/>
亦必自辨道統始唐虞三代之世其道不待辨而明者<lb/>
<pb n="KR4f0040_WYG_016-7a"/>
統出於一也唐虞三代而後不辨則不明者統散於下<lb/>
也故董子曰諸不在六藝之科孔子之術者皆絶其道<lb/>
勿使並進然後統紀可一而法度可明居今之世而不<lb/>
明道統之所自在上者何以為臨民出政之本在下者<lb/>
何以為立身行已之方乎今日道統之辨遡其源則本<lb/>
於洙泗而求其要則必宗於宋儒洙泗之學晦而道統<lb/>
息矣宋儒之學晦而洙泗之統息矣明自洪永以後迄<lb/>
於成𢎞其君相之所奉以為政學士之所稟以為式曷<lb/>
<pb n="KR4f0040_WYG_016-7b"/>
嘗不宋儒是兢兢哉故其治隆俗古夐絶漢唐無何異<lb/>
端紛出持身者流入於晉魏講學者迷溺於佛老以方<lb/>
正為迂闊以傳註為塵腐教弛俗敗而宗社隨之生嘗<lb/>
推論及此未嘗不歎息痛恨於嘉隆以來諸儒也今<lb/>
國家方表章聖學而執事以道統下詢且殷殷於有宋<lb/>
諸君子也此眞知天下之本務者矣生請因明問而極<lb/>
言之自宋以前非無發明洙泗之傳者也然或語焉而<lb/>
不詳或駁焉而不純荀卿之僻陋也楊雄之艱深也文<lb/>
<pb n="KR4f0040_WYG_016-8a"/>
中子之昧於進退也其不得與道統之傳固無論矣最<lb/>
高者莫如漢之董生唐之韓子然董知正誼明道之㫖<lb/>
矣而不免雜於隂陽韓知道徳佛老之辨矣而不免昧<lb/>
於性善向非周程張邵朱六子者崛起於宋室則道統<lb/>
或幾乎息後之人雖欲聞洙泗之傳其孰從而辨之故<lb/>
夫此六子者非特有宋一代之光實千百年道統絶續<lb/>
之所係也若論其先後難易則周子倡之於百家異同<lb/>
之時而有廓清之難朱子集之於統緒未一之日而有<lb/>
<pb n="KR4f0040_WYG_016-8b"/>
會通之難二程張邵倡和發明於邪正未判之際則有<lb/>
翼戴之難是六子之統有先後而未嘗有難易也論其<lb/>
始終同異則周子主理而理即數之所起邵子主數而<lb/>
數即理之所寓明道寛和而寛和之中未嘗無嚴厲伊<lb/>
川嚴厲而嚴厲之中未嘗無寛和露才者張子也而才<lb/>
要本於敬則其才為張子之才而非一切浮競之才主<lb/>
敬者朱子也而敬自發為才則其敬為朱子之敬而非<lb/>
曲學小儒之敬是六子之學有始終而未嘗有異同也<lb/>
<pb n="KR4f0040_WYG_016-9a"/>
但非周程張邵則洙泗之學不明非朱子則周程張邵<lb/>
之學不明故生以為漢之世當尊孔子而今之世當尊<lb/>
朱子朱子者周程張邵所自發明而孔子之道所自傳<lb/>
也尊朱子即所以尊周程張邵即所以尊孔子尊孔子<lb/>
而非孔子之術者皆絶其道勿使並進尊朱子而非朱<lb/>
子之說者皆絶其道勿使並進四書五經之註固學者<lb/>
所當奉以為式不敢稍叛矣而凡太極圖通書東西銘<lb/>
皇極經世諸書為朱子所表章者皆列於學宫俾學者<lb/>
<pb n="KR4f0040_WYG_016-9b"/>
肄而習之而又選敦厚有道術者為之師表使之不惟<lb/>
誦其言且法其行如是則天下曉然知宋儒之學為天<lb/>
下之正學為洙泗之眞傳而向之嘉隆以來之學得罪<lb/>
於聖教得罪於國家有君國子民蒞官臨政之志者當<lb/>
擯而絶之不可稍有入焉者也將見濓洛關閩之儒接<lb/>
迹於世而凡一切章句之習異端之誣不待痛斥而息<lb/>
矣道統明而國家無疆之休從此出矣愚生竊有望焉<lb/>
　　䇿學<lb/>
<pb n="KR4f0040_WYG_016-10a"/>
　帝王之取士也考之以言試之以功不以功則人之能<lb/>
　否不可得而見不以言則人之愚智不可得而辨此對<lb/>
　䇿之制所以古今不可易也虞書曰敷納以言又曰敷<lb/>
　奏以言此即對䇿之始矣但其時有䇿之實無䇿之名<lb/>
　至漢鼂錯公孫𢎞董仲舒之徒以䇿顯於時世遂謂對<lb/>
　䇿始於漢其實非也䇿之體與奏疏相為表裏自其立<lb/>
　朝之時因事上獻者則謂之疏自其進身之始承問敷<lb/>
　對者則謂之䇿就漢言之如賈山之陳至言賈誼之論<lb/>
<pb n="KR4f0040_WYG_016-10b"/>
　治安此疏也即䇿也若鼂錯公孫𢎞董仲舒所對此䇿<lb/>
　也即疏也對䇿之制誠古今不可易乎今<lb/>
皇上罷黜八股特崇䇿學此直上法唐虞非特為漢唐所<lb/>
　為而已然欲收䇿之益必去䇿之弊欲收其益而不去<lb/>
　其弊則將羣而為剽竊為空疏為雜霸為迂闊如執事<lb/>
　所慮者雖然愚以為此不足慮也但在主試者嚴去取<lb/>
　辨眞偽則其弊自去矣何則士之所以為剽竊者以剽<lb/>
　竊之售也剽竊之所以售者以其似於淹博也夫剽竊<lb/>
<pb n="KR4f0040_WYG_016-11a"/>
之與淹博易明也淹博之文出入今古而不嫌其煩究<lb/>
極天人而不嫌其奥鉅細畢陳精粗悉備而不嫌其雜<lb/>
剽竊者竊其貌不能竊其神飾於此不能不露於彼迥<lb/>
然不侔也誠有以辨之而去取之則淹博者出矣淹博<lb/>
者出則剽竊者退矣而何有於剽竊之弊士之所以為<lb/>
空疎者以空疎之售也空疎之所以售者以其似於清<lb/>
通也夫空疎之與清通易明也清通之文淺言之而自<lb/>
深質言之而自文粗言之而自精空疎者舉其一不知<lb/>
<pb n="KR4f0040_WYG_016-11b"/>
其二見其偏不知其全迥然不侔也誠有以辨之而去<lb/>
取之則清通者出矣清通者出則空疎者退矣而何有<lb/>
於空疎之弊士之所以為雜霸為迂闊者以雜霸迂闊<lb/>
之售也雜霸迂闊之所以售者以其似通達似正直也<lb/>
夫雜霸之非通達迂闊之非正直易明也通達之言必<lb/>
依仁義而雜霸則刻核而已正直之論必切時宜而迂<lb/>
闊則塵腐而已迥然不侔也誠有以辨之而去取之則<lb/>
通達正直者出而雜霸迂闊者退矣何有於雜覇迂闊<lb/>
<pb n="KR4f0040_WYG_016-12a"/>
　之弊愚故曰此皆不足慮也若夫愚之所慮則有在矣<lb/>
　夫士之抱所學以進獻於上者非徒貴明其理又貴養<lb/>
　其氣氣不壯則雖有積學鴻儒退縮而不敢言何自而<lb/>
　陳於上上之人又何自而收其益乎欲養其氣則必釋<lb/>
　其所忌使之無所疑畏然後其氣壯而其言得以自盡<lb/>
　士氣壯而言盡然後<lb/>
　朝廷有以收其益而不至為無用之虚名愚觀今天下<lb/>
　之士猶不能無所諱忌對䇿之際往往務合上意上之<lb/>
<pb n="KR4f0040_WYG_016-12b"/>
　所是䇿亦是之上之所非䇿亦非之要以得第而止<lb/>
　而主試亦兢兢磨勘是懼一有所觸不敢復登如此<lb/>
　則氣何由得壯而言何由得盡乎故愚以為今日䇿學<lb/>
　之弊不惟患其剽竊也患在有眞實之見而不敢陳不<lb/>
　惟患其空疎也患在有精詳之識而不敢獻不惟患其<lb/>
　雜霸迂闊也患在有正大切直之言而不敢進<lb/>
聖人在上而天下不得盡其所欲言是豈獨一䇿學之得<lb/>
　失哉竊恐自兹以往相習成風苟合取容何所不至故<lb/>
<pb n="KR4f0040_WYG_016-13a"/>
　願<lb/>
皇上以大開言路為取士之本苟有益於國家勿嫌其戅<lb/>
　苟有裨於民生勿惡其直雖有小疵勿輕棄之以養其<lb/>
　敢言之氣雖有可疑勿深督之以勸夫能言之人<lb/>
　朝廷有懸鞀止輦之風則天下以緘黙為羞公卿有折<lb/>
　檻引裾之節則四方以阿諛為辱天下之士曉然知<lb/>
皇上無所忌諱莫不奮而思進其所學氣壯而言盡而主<lb/>
　試亦得以取其忠直無所屈折今日能直言得失於風<lb/>
<pb n="KR4f0040_WYG_016-13b"/>
　檐寸晷之閒他日即能直言得失於堂陛森嚴之地今<lb/>
　日之䇿即他日之奏疏行見臯䕫之典謨伊周之訓誥<lb/>
　將出而共助<lb/>
皇上無疆之治區區漢之董賈宋之歐蘇何足並驅方駕<lb/>
　也哉<lb/>
　　弭盜<lb/>
　古今弭盜之術無他治於既熾之日不若治於未熾之<lb/>
　先絶於既萌之日不若絶於未萌之先何則盜之初固<lb/>
<pb n="KR4f0040_WYG_016-14a"/>
吾民耳民非樂為盜也衣食之不給賦役之不時禮義<lb/>
之不知夫是以陷於盜而不能自免使其未為盗之先<lb/>
上之人有以引之於禮義使無迫於飢寒而無困於賦<lb/>
役則天下安有所謂盜哉故善弭盜者不於其終於其<lb/>
始不於其著於其微唐虞之詰姦宄周官之嚴守望固<lb/>
弭盜也稷以播榖契以明倫者亦弭盜也司徒教稼穡<lb/>
酇長趨耕耨者亦弭盜也用力不過三日起役無過一<lb/>
人者亦弭盜也不足有補不給有助其於恒賦用其一<lb/>
<pb n="KR4f0040_WYG_016-14b"/>
緩其二者亦弭盜也家有塾黨有庠術有序使其父與<lb/>
父言義子與子言孝少而習焉其心安焉者亦弭盜也<lb/>
唐虞三代所以化行俗美外户不閉者以其弭於未盜<lb/>
之先有此具耳三代以下則不然上之人平居固非能<lb/>
教其民也所尚者虚名也固非能安利其民也所急者<lb/>
賦稅也幸而歳豐無事則坦然四顧以為盜賦無自而<lb/>
有一遇水旱之災飢寒無知之民蹶然而起不可禁止<lb/>
待其既起然後設兵以禦之責官以詰之勦以威之撫<lb/>
<pb n="KR4f0040_WYG_016-15a"/>
以懷之申保甲以防之嚴緝捕以求之懲積窩以絶之<lb/>
此數者非不可以靖雈苻清潢池然孰非吾民不能使<lb/>
之安其生及䧟乎罪然後從而區處之乎故前史所載<lb/>
龔遂虞詡張綱李崇之徒其弭盜之功非不嘖嘖人口<lb/>
然愚嘗鄙之以為非盛世之事也今天下一統海不揚<lb/>
波可謂治平矣而江浙之閒政煩賦重歳書大有而藜<lb/>
藿不充者比比也吾君吾相可不為之所乎故愚以為<lb/>
天下有不足憂者有大可憂者兵不能禦盜不足憂官<lb/>
<pb n="KR4f0040_WYG_016-15b"/>
不能詰盜不足憂勦撫不得其方不足憂保甲不行緝<lb/>
捕不嚴積窩不懲不足憂教化不敦大可憂稅斂日增<lb/>
大可憂農桑不登大可憂所謂不足憂者非謂其無關<lb/>
於天下也數者之不理一盜未獲止一盜耳一方未靖<lb/>
止一方耳若夫起於一盜而有不止一盜之勢起於一<lb/>
方而有不止一方之勢此則所謂大可憂者矣是故教<lb/>
化不可不敦也教化者非必如古學校之制率草野之<lb/>
民盡教以師儒也但在<lb/>
<pb n="KR4f0040_WYG_016-16a"/>
朝廷示之以義申之以禮使知貨利為輕廉恥為重則<lb/>
風俗之淳可計日而俟矣稅斂不可不薄也薄之者非<lb/>
必如古蠲租減額也但在寛其期限勿使今歳而完來<lb/>
歳之糧絶其侵漁勿使加耗而半正供之額則憔悴之<lb/>
民可安枕而臥矣農桑不可不勸也勸之者非必如古<lb/>
省耕省斂也但使農夫紅女恒尊於富賈豪胥無擾之<lb/>
以非時之役無加之以非罪之刑則汙萊之區自不令<lb/>
而墾矣誠如是民何樂而為盜萬一有之則所謂自作<lb/>
<pb n="KR4f0040_WYG_016-16b"/>
不典者也所謂凡民罔弗憝者也所謂天降威者也夫<lb/>
然而兵以禦之可也官以詰之可也或剿之或撫之或<lb/>
申保甲嚴緝捕懲積窩以治之可也欲兵之禦盜而不<lb/>
為盜則在制之以良將欲官之詰盜而不諱盜則在糾<lb/>
之以督撫勦可施於渠魁而不可施於脇從撫可宥其<lb/>
生而不可濫以恩申保甲嚴緝捕懲積窩可以詰姦民<lb/>
而不可以擾良民此弭於既形之法也夫既有以弭於<lb/>
未形之前復有以弭於既形之後而世不登於唐虞人<lb/>
<pb n="KR4f0040_WYG_016-17a"/>
不躋於三代閭里猶有緑林之警往來猶有暴客之處<lb/>
未之前聞<lb/>
　　東南水利<lb/>
治水於東南與治水於西北異治水於今日之東南與<lb/>
治水於昔日之東南又異西北多平原廣野阡陌之制<lb/>
久廢溝洫之制久湮欲疏而導之也難東南一澤國也<lb/>
無地非水無地不可行水浚而通之易耳昔之東南聲<lb/>
教猶未盡通也疆域猶未盡一也疏於此者不能不塞<lb/>
<pb n="KR4f0040_WYG_016-17b"/>
於彼疏於一時者不能不湮於異日今之東南皆一王<lb/>
之版圖也疏瀹排決惟上所令耳然則今日興東南之<lb/>
水利以為農桑之本者亦在乎<lb/>
朝廷加之意而良有司奉而行之耳非煩八年四載之<lb/>
勞也生請因明問而極言之生聞地利無盛衰也政教<lb/>
之所詳則盛政教之所略則衰秦漢以前西北盛而東<lb/>
南衰者其政教略於東南而詳於西北也晉宋以來西<lb/>
北衰而東南盛者其政教略於西北而詳於東南也自<lb/>
<pb n="KR4f0040_WYG_016-18a"/>
漢季迄於六朝中原多故而江左偏安賢士大夫皆盡<lb/>
力於東南則其勢始盛唐之季也李氏錢氏保安而休<lb/>
息之則其勢又盛宋自建炎以來其君臣盡力而經營<lb/>
者東南數州也則其勢又盛然則地利豈有常哉<lb/>
朝廷誠加意於生民而務博其農桑時緝其隄防而疏<lb/>
浚其溝渠則天下一也何曠廢之虞而東南西北之異<lb/>
哉若今浙西諸郡歳苦淹潦者生以為此疏鑿之不時<lb/>
經畫之未詳耳浙西之利害在震澤震澤之通塞在三<lb/>
<pb n="KR4f0040_WYG_016-18b"/>
江三江者震澤之咽㗋而江旁諸浦則又三江之肘腋<lb/>
也顧昔之為江者三而今則僅存淞江矣昔之為浦者<lb/>
三十有六而今則僅存白茅黄浦諸浦矣其已塞者未<lb/>
易修舉其僅存者時浚而疏之亦宜不至於大患也前<lb/>
代治東南之水者宋莫詳於郟亶單鍔而明莫詳於夏<lb/>
原吉郟亶主於築隄捍田而單鍔主於滌源濬流亶之<lb/>
說可以防一時之害而鍔之說可以規百世之利故急<lb/>
則宜從亶而緩則宜從鍔二者相時而舉之可也至於<lb/>
<pb n="KR4f0040_WYG_016-19a"/>
原吉之相地利濬諸浦民不勞而功不廢此非尤近事<lb/>
之可舉者乎然此不過就東南論東南耳若欲興萬世<lb/>
之利而建久安長治之業則執事所舉虞文靖之䇿不<lb/>
可不急講矣夫三代之世未聞取給於東南也而漢唐<lb/>
以來始以東南之粟食西北之士既有轉輸之苦又有<lb/>
不虞之憂此可不為之慮哉故生以為文靖之䇿其利<lb/>
有五西北獲一石之粟東南省數石之費利一溝洫既<lb/>
成水有所洩外可以防海患而内可以防河患利二阡<lb/>
<pb n="KR4f0040_WYG_016-19b"/>
陌既成宼盜不能馳驟利三江淮有警無咽㗋之慮利<lb/>
四由畿甸而推之河北由河北而推之關陜上下殷富<lb/>
南北同風利五誠如是則成周三十年之通西漢粟紅<lb/>
貫朽之盛可計日而俟矣豈惟東南之人實受其賜也<lb/>
哉<lb/>
　　賈董優劣<lb/>
天下之士惟才學兼至者為上不幸而有所偏勝與其<lb/>
才勝於其學也毋寧學勝於才何則才勝之人明於事<lb/>
<pb n="KR4f0040_WYG_016-20a"/>
而熟於勢人君用之則國體立焉國勢安焉然其失也<lb/>
純駁兼施義利雜用有可見之功而未必無可憂之慮<lb/>
學勝之人守於理而秉於義人君用之或迂而罕效焉<lb/>
或拘而難達焉然其得也道足以格主而操足以範俗<lb/>
無一時可著之效而有積久可恃之功明乎此者可以<lb/>
辨賈董之優劣矣賈生者漢之名臣也董生者亦漢之<lb/>
名臣也當文帝之時諸侯强於内中行說之徒謀於外<lb/>
而朝廷所以厲風俗厚徳澤固根本正體統者又皆未<lb/>
<pb n="KR4f0040_WYG_016-20b"/>
有其具上下恬然不知憂戚乃賈生獨為痛哭流涕於<lb/>
其閒考其所陳皆鑿鑿可行此固絳灌之所不能言而<lb/>
鼂錯袁盎之所不能知也則賈生者豈非一時之傑哉<lb/>
武帝之時主驕而臣諛所事者征伐所尚者聚斂所用<lb/>
者嚴刑峻法見其利不見其誼計其功不計其道而董<lb/>
生獨持正議於其閒觀其廷對之言於禮樂教化之際<lb/>
未嘗不反覆而陳之也於公私義利之辨未嘗不正色<lb/>
而道之也於傷肌膚斷支體之習未嘗不咨嗟而戒之<lb/>
<pb n="KR4f0040_WYG_016-21a"/>
也此固公孫𢎞石奮之所不敢陳而張湯孔僅之所不<lb/>
欲聞也則董生者豈非一時之傑哉使賈生之䇿用於<lb/>
前則漢有久安長治之業董生之䇿行於後則漢有更<lb/>
化善俗之休是二子者固未容優劣也然嘗試以其言<lb/>
考之賈之言多及於利害而董則主於義理也賈之言<lb/>
多至於激烈而董則穆然和平也激烈者其中猶有浮<lb/>
躁不平之意而和平者其源本於莊敬誠恪之餘涉於<lb/>
利害者與世運爭勝負而一害去未必無一害興主於<lb/>
<pb n="KR4f0040_WYG_016-21b"/>
義理者與性情為流通而義中自有利義中自無害賈<lb/>
之言其最精者在審取舍定經制而已所謂道之大原<lb/>
出於天者有之乎所謂正心以正朝廷者有之乎所謂<lb/>
正其誼不謀其利明其道不計其功者有之乎董之所<lb/>
蔽者獨隂陽災異之說耳使并此而去之雖與關閩濓<lb/>
洛比肩可也董豈賈之所及乎蓋賈生者以才勝而董<lb/>
生者以學勝才學之分優劣之辨也鼂錯之才近於賈<lb/>
生然其才益露而其敗立見其學賈生而不得者乎貢<lb/>
<pb n="KR4f0040_WYG_016-22a"/>
禹匡衡之學近於董生然其學益拘而其業益卑其學<lb/>
董生而不得者乎學董生而不得猶不失為迂闊之儒<lb/>
學賈生而不得則功利誇詐而已末流之弊又優劣之<lb/>
辨也要之賈生亦何可及也以聖門言之董生狷者也<lb/>
賈生狂者也夫子思狂者而不得然後欲得狷者而見<lb/>
之蓋狂而不學則不如狷狂而學焉則固出狷之上也<lb/>
嗚呼使賈生之才而加之以學又豈董生所可及也哉<lb/>
　　雲臺二十八將<lb/>
<pb n="KR4f0040_WYG_016-22b"/>
人臣佐主非飭躬勵行之為難而定其規模之為難非<lb/>
攻城野戰之為難而立其根本之為難何謂規模豪傑<lb/>
歸心羣材輻輳是也何謂根本元元歸命海内向風是<lb/>
也規模誠定根本誠立雖寇盜未息土宇未一而天下<lb/>
之勢固已牢固而不可拔人君而知此則於君為特優<lb/>
矣人臣而知此則於臣為特優矣以此為品品莫髙焉<lb/>
以此為業業莫隆焉若夫勵其亷隅守其謙退内之有<lb/>
守城捍禦之勞外之有斬將搴旗之功此可謂之賢臣<lb/>
<pb n="KR4f0040_WYG_016-23a"/>
能臣矣將以冠於羣臣之上曰特優則未也是故漢髙<lb/>
之臣特優者吾不曰韓信黥布之徒而必曰蕭何光武<lb/>
之臣特優者吾不曰寇恂馮異之徒而必曰鄧禹何則定<lb/>
其規模立其根本者何與禹也何之告漢髙曰養民以<lb/>
致賢人禹之告光武曰延攬英雄務悅民心是二人者<lb/>
其心同其識同其品其業亦同知此可以論雲臺諸將<lb/>
矣考之漢史雲臺諸將皆與禹不相上下平赤眉定關<lb/>
中威震三輔禹不如馮異斬張豐破隗囂執法不貸舍<lb/>
<pb n="KR4f0040_WYG_016-23b"/>
中兒禹不如祭遵守河内而轉餉不絶守頴川而盜賊<lb/>
不作禹不如冦恂降朱鮪走青犢破五校禹不如岑彭<lb/>
賈復北定彭寵東攻張步西取公孫述禹不如耿弇呉<lb/>
漢他如任光邳彤李忠萬修之追隨薊北也王梁蓋延<lb/>
景丹之擊賊以歸誠也銚期之威信著於魏郡也陳俊<lb/>
之堅壁以困賊王霸之詭辭以安衆劉植之據城以迎<lb/>
師也耿純之請正帝號朱祐之奏除王爵也臧宫馬武<lb/>
之鳴劒而志馳伊吾堅鐔馬成之繕障而身當矢石也<lb/>
<pb n="KR4f0040_WYG_016-24a"/>
杜茂劉隆傅俊之平鴈門討李憲擊王尋也孰非一<lb/>
時之俊而感會風雲稱為佐命者耶其品其業豈遽出<lb/>
禹下哉然此不過定一方陷一陣效績於一時耳而天<lb/>
下之規模根本則不在焉蓋光武所以得天下者有數<lb/>
端而皆自禹發之尊賢下士耿况以此服從矣黜陟官<lb/>
吏能否除王莽苛政河北以此喜悅矣平王郎燒棄文<lb/>
書反側以此畏服矣命將不必略地屠城要在平定安<lb/>
集之赤眉以此破散矣首以卓茂為太傅以奬循吏民<lb/>
<pb n="KR4f0040_WYG_016-24b"/>
生以此康阜矣所謂延攬英雄者非耶所謂務悦民心<lb/>
者非耶此固寇恂馮異之所不能言耿弇賈復之所不<lb/>
能知也此固智謀勇略所不能並而拔城陷陣之功所<lb/>
不能比也向微禹孰啓之而孰相之方其杖䇿追隨之<lb/>
時一言而定治安之略一日而決興亡之機河北未平<lb/>
中原未靖隴蜀未臣而天下之勢固有所在矣論品品<lb/>
莫髙焉論功功莫隆焉愚故曰光武之臣特優者禹也<lb/>
是故雖有髙陵之敗不足為禹損雖有宜陽之遁不足<lb/>
<pb n="KR4f0040_WYG_016-25a"/>
為禹貶雖屈於延岑誤於馮愔不足為禹咎何則其規<lb/>
模誠定而根本誠立也若夫定河東復長安垂髪戴白<lb/>
滿其車下此特禹一時之功耳事母至孝天下既定常<lb/>
欲逺名勢亦禹一節之善耳諸將人人能之豈吾所以<lb/>
優禹哉光武之不得不首禹猶高祖之不得不首何也<lb/>
髙祖不以百戰百勝之信越加於養民致賢之上光武<lb/>
不以折衝奮擊之耿賈加於延攬英雄務悅民心之上<lb/>
此其所以終有天下歟後之帝王程功計品者當視其<lb/>
<pb n="KR4f0040_WYG_016-25b"/>
規模根本之所在以為髙下唐之凌烟閣長孫無忌為<lb/>
首夫無忌雖有定難之勲然所以定規模立根本者不<lb/>
如房杜逺矣而居房杜之上何足以服天下耶然則太<lb/>
宗之見其去髙祖光武不亦逺哉<lb/>
　　馬援<lb/>
帝王之爵賞惟其至公而已不以疎而加薄不以親而<lb/>
加厚其薄之者必其人之當薄者也而我何心於薄其<lb/>
厚之者必其人之當厚者也而我何心於厚夫是之為<lb/>
<pb n="KR4f0040_WYG_016-26a"/>
至公若夫有心於厚之非公也有心於薄之亦非公也<lb/>
爵賞而不以公何足為萬世法乎異哉漢明帝圖功臣<lb/>
而馬援以椒房之親不與也夫謂之功臣者亦問其能<lb/>
披堅執銳拔城陷陣否耳問其能運籌帷幄決勝千里<lb/>
否耳問其能拾遺補闕裨輔朝廷否耳使其人而無此<lb/>
數者則固當擯而抑之不得以椒房之故而濫與也其<lb/>
人而有此數者則自當尊而顯之亦安得以椒房之故<lb/>
而不與哉考之史傳馬援之功為不少矣坐制公孫䇿<lb/>
<pb n="KR4f0040_WYG_016-26b"/>
圖隗囂者援也西平羌亂南破交趾者援也内之則聚<lb/>
米以陳形勢外之則據鞍以示矍鑠者援也計其功烈<lb/>
即不得與馮鄧比肩乎亦何至出銚期堅鐔下哉且夫<lb/>
援又非如信布彭越之徒恃功驕恣而功不掩過者也<lb/>
雖氣冠三軍而恂恂儒雅有退讓君子之風假令援而<lb/>
尚在帝雖置之輔弼可也冠之百僚上可也如竇嬰霍<lb/>
光之以懿親秉政可也况區區一雲臺之圖畫引而列<lb/>
之其誰曰不然而奈何以椒房之故而擯不與耶噫朝<lb/>
<pb n="KR4f0040_WYG_016-27a"/>
廷之名器必舍椒房之親然後可則是塗山不得顯於<lb/>
夏申吕不得顯於周矣帝王之褒寵必舍椒房之親然<lb/>
後可則是虞賔不當與師濟之列尚父不當䝉鷹揚之<lb/>
稱矣大道之為公必舍椒房之親然後可則是文祖之<lb/>
受足以累重華丹書之拜足以累寧考矣噫所謂公者<lb/>
果若是耶帝徒見椒房之親為患於前吕産吕禄椒房<lb/>
之親也霍山霍禹椒房之親也王鳯王莽椒房之親也<lb/>
故以為寧屈元勲而無開寵倖寧抑賢豪而無生亂階<lb/>
<pb n="KR4f0040_WYG_016-27b"/>
寧使人謂功因親掩無使謂爵以親崇此帝於援所以<lb/>
寧薄無厚也帝以為是可以示公於天下矣而庸詎知<lb/>
有功不報非所以為公耶庸詎知功同而報異非所以<lb/>
為公耶庸詎知有心厚之與有心薄之俱非所以為公<lb/>
耶推帝之心不論賢否不問髙卑非親者禄為戚者退<lb/>
雖有被堅執銳拔城陷陣之功置而弗問雖有運籌帷<lb/>
幄決勝千里之功置而弗問雖有拾遺補闕裨輔朝廷<lb/>
之功置而弗問幸而鄧禹馮異未有椒房之親耳使禹<lb/>
<pb n="KR4f0040_WYG_016-28a"/>
異而有椒房之親則亦不得與矣幸而寇恂賈復未有<lb/>
椒房之親耳使恂復而有椒房之親則亦不得與矣且<lb/>
援亦止於援耳等而上之使援為伊吕周召亦將不得<lb/>
與為臯䕫稷契亦將不得與由此觀之公耶否耶夫天<lb/>
下之道惟其公故可以垂法萬世而無弊有功必録有<lb/>
罪必誅此天下之至公也有功而不録則亦將有罪而<lb/>
不誅其弊曷可勝道哉是故有雲臺不與之馬援勢必<lb/>
有殺都郷侯暢而不問之竇憲勢必有拔扈不可制之<lb/>
<pb n="KR4f0040_WYG_016-28b"/>
梁冀孰非明帝有以啓之耶後之帝王欲示公於天下<lb/>
者亦循其理之當然可矣愼無有心以求之哉<lb/>
　　姚崇十事<lb/>
大臣之事君也必先有以堅君意而後天下之治可成<lb/>
也君意未堅而欲與之圖治則吾以寛仁進而君且流<lb/>
於殘薄矣吾以弭兵進而君且溺於好大矣吾以防㣲<lb/>
杜漸輕賦節用之說進而君且不勝其牽引矣吾以尊<lb/>
賢敬士開誠布公之說進而君且目為迂闊矣是故始<lb/>
<pb n="KR4f0040_WYG_016-29a"/>
乎堅而終乎怠者有之矣始之不堅而能成其終者未<lb/>
之有也三代以來如伊尹傅說之於商管仲之於齊商<lb/>
鞅之於秦雖其王伯異趨純駁異致莫不於其始進之<lb/>
日有以得之其君是故功成而不勞彼唐之姚崇其亦<lb/>
知之矣考崇所陳十事不過因當時所急者而言之彼<lb/>
見夫垂拱以來用法刻深羅鉗吉網紛紛於時也而曰<lb/>
政先仁恕見夫邊隅未靖突厥吐蕃未可力臣也而曰<lb/>
不倖邊功見夫武韋之禍幾危宗社而俳優宦寺乗寵<lb/>
<pb n="KR4f0040_WYG_016-29b"/>
恣肆也而曰監禄莽閻梁之禍曰戚屬不任臺省曰閹<lb/>
人不得與政曰佞倖犯法無寛見夫神龍之世賦斂無<lb/>
度奢侈淫佚公主婕妤多營佛寺也而曰絶田賦外貢<lb/>
獻曰絶佛道營造見夫五王被戮蕭岑繼誅而王魏直<lb/>
諌之風日逺也而曰接臣下以禮曰使諌官無忌諱凡<lb/>
此者因當時所急言之治天下之事固不止此而人臣<lb/>
之効於君亦不盡於此獨其能以十者要說於上使人<lb/>
主之意既堅而後徐起而圖之嗚呼此其所以成開元<lb/>
<pb n="KR4f0040_WYG_016-30a"/>
之治也歟君志既定於寛仁則張湯趙禹之徒不得以<lb/>
嚴刑惑矣君志既在於弭兵則大宛月支之使不得以<lb/>
開邊誘矣君有防㣲杜漸之志則外庭之事必不決於<lb/>
官闈尚書之柄必不屬於外戚𢎞恭石顯不得主樞密<lb/>
張放李明不得侍遊宴君有輕賦節用之志則雉頭之<lb/>
裘不以入内府湘宫之役不以煩將作君有尊賢敬士<lb/>
開誠布公之志則黥劓之罪不上於大夫放逐之禍不<lb/>
及於臺諫極天下之治皆始於吾君一念之堅而實始<lb/>
<pb n="KR4f0040_WYG_016-30b"/>
於大臣之有以堅之也是道也固伊尹傅說之所以成<lb/>
其王而管仲商鞅之所以成其伯也是故開元之時宋<lb/>
璟韓休張九齡皆稱賢相而吾必以崇為首何也堅帝<lb/>
意者崇也使崇無以堅之則明皇之荒晏不待天寳而<lb/>
九齡之徒又何所施其力歟雖然崇能必之於開元而<lb/>
不能必之於天寳何也曰崇知有以堅之而未知所以<lb/>
養之也君志固不可不堅而又不可不養堅之者存乎<lb/>
一日而養之者在乎平居古之為大臣者日以道徳仁<lb/>
<pb n="KR4f0040_WYG_016-31a"/>
義進其君而又多選天下端人正士為其左右使其君<lb/>
日就月將而不貢於非幾凡此所以養之也夫是以堅<lb/>
者愈堅雖有姦邪不能惑之故曰惟大人為能格君心<lb/>
之非明皇之惑於李林甫楊貴妃也是其養之者未至<lb/>
也不然豈其二十年憂勤之主而一女子一小人能使<lb/>
之顚倒回惑而不可收拾也耶君子是以不滿於姚崇<lb/>
也<lb/>
　　劉晏五事<lb/>
<pb n="KR4f0040_WYG_016-31b"/>
言利之臣君子所不取也而其事有可法則君子亦未<lb/>
嘗棄焉非謂一言利之臣其事遂足為天下法也由其<lb/>
事而推之則治天下之法不越此耳是故管仲之治齊<lb/>
也其人不足取也然其務農貴粟雖君子不能不法矣<lb/>
商鞅之治秦也其人不足取也然其强本節用雖君子<lb/>
不能不法矣李悝之在魏也其人不足取也然其平糶<lb/>
齊糴雖君子不能不法矣秦漢而下人臣以利亂天下<lb/>
者多矣君子放而絶之惟恐其不峻而苟其事有足法<lb/>
<pb n="KR4f0040_WYG_016-32a"/>
則亦安得而不取哉唐劉晏之領鹽鐡度支也先儒謂<lb/>
其有可法者五事此所謂不取其人而取其事者歟夫<lb/>
晏一聚斂之臣耳在漢則桑𢎞羊孔僅之流耳在唐則<lb/>
楊愼矜皇甫鏄之徒耳何足為君子法且其所謂善理<lb/>
財者亦不過濟一時之急非能致夫粟紅貫朽之盛也<lb/>
非能致夫三十年之通也未幾而有脫巾之呼矣未幾<lb/>
而有奉天之困矣未幾而有梁州之厄矣晏直一聚斂<lb/>
之臣耳何足為君子法晏而可法則均輸平準之臣亦<lb/>
<pb n="KR4f0040_WYG_016-32b"/>
可法也晏而可法則閒架阡陌之臣亦可法也晏而可<lb/>
法則青苗市易之臣亦可法也豈君子所以峻義利之<lb/>
防而為萬世有天下者訓哉噫是知其人之可擯而未<lb/>
知其事之足取也吾嘗歎後世之天下所以不可為者<lb/>
有五而晏庶幾免焉胥吏之姦蠧日甚法出而弊生令<lb/>
下而詐起不可為也閭閻之生計日困欲撫字則虞虧<lb/>
國欲催科則慮殘民不可為也度民非加衆而計官則<lb/>
益增政令紛然民不能堪不可為也計功則欲其廣度<lb/>
<pb n="KR4f0040_WYG_016-33a"/>
費則欲其節官吏無贏餘之樂而有鞅掌之苦不可為<lb/>
也法令繁密吏弗能紀事久而蠧益生令久而詐愈起<lb/>
不可為也乃觀晏之出納必委士類而胥吏之蠧庶幾<lb/>
止乎晏之理財以養民為先庶幾以撫字為催科乎而<lb/>
且知官多則民擾而且知大事之不可惜小費而且事<lb/>
無閒劇必決於一日則庶幾政令之不紛官吏之不苦<lb/>
於鞅掌而姦蠧之不及生乎使唐常循晏法而守之則<lb/>
亦可以無脫巾之呼可以無奉天之困可以無梁州之<lb/>
<pb n="KR4f0040_WYG_016-33b"/>
厄是雖同一聚斂也而與均輸平凖之臣異矣與閒架<lb/>
阡陌之臣異矣與青苖市易之臣異矣如曰是出於晏<lb/>
也而概棄之則豈聖賢取善之義而亦豈明於天下之<lb/>
治體者哉噫此君子所以不取其人而取其事也雖然<lb/>
晏於五事亦眞能盡也耶其所謂士類不過用果銳少<lb/>
年而所謂養民不過襲常平遺法耳所謂官多民擾者<lb/>
不過指鹽塲之一二冗吏耳所謂不惜小費者不過於<lb/>
船塲多給緡錢而所謂決於一日者不過任一已之聰<lb/>
<pb n="KR4f0040_WYG_016-34a"/>
明耳豈能如成周之府史胥徒皆俊乂而取民無過什<lb/>
一乎豈能如周官三百六十而量入為出者乎豈能以<lb/>
義制事而無疚於心者乎故曰法其事者非謂其事遂<lb/>
足為天下法也由其事而推之則治天下之法不越此<lb/>
耳<lb/>
　<lb/>
　<lb/>
　<lb/>
<pb n="KR4f0040_WYG_016-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂外集巻四<lb/>
</p>
<p>
</p>
  </div>
<div>
<head>三魚堂外集巻五</head> <lb/>
    <p>
<pb n="KR4f0040_WYG_017-1a"/>
欽定四庫全書<lb/>
　三魚堂外集巻五<lb/>
　　　　　　　　　贈内閣學士陸隴其撰<lb/>
　申請公移<lb/>
　　運軍行月糧詳文<lb/>
為請查漕項舊例以蘇民困事竊惟漕糧藉衛軍以濟<lb/>
運衛軍藉行月以自資行月舊例均派於各州縣未嘗<lb/>
專責之一方也今查江南嘉定編有蘇太鎮三衛運軍<lb/>
<pb n="KR4f0040_WYG_017-1b"/>
行月糧折銀伍千陸百陸拾兩今此各州縣所無而嘉<lb/>
定所獨也考其由來起於順治十八年總漕蔡因各省<lb/>
衛運軍行月口糧半本半折折價不敷疏請加給務期<lb/>
本折均平部議行糧向係本色今改半本半折每石壹<lb/>
兩貳錢月糧向係本折兼支除本色一半外折色一半<lb/>
舊額每石折銀伍錢今改每石壹兩此加增之銀止應<lb/>
從原派折銀州縣加給或均攤有漕州縣可也乃竟永<lb/>
派高淳安東興化泗州嘉定溧水六州縣就六州縣中<lb/>
<pb n="KR4f0040_WYG_017-2a"/>
嘉定之為數獨多始則姦蠧乘機横派至伍萬叄千捌<lb/>
百有奇後因里長倪國柱陸秀德等赴京叩閽得減至<lb/>
貳萬陸千㭍百有奇查嘉定當年本為土瘠無米而折<lb/>
漕今反為土瘠無米而倍漕既供原派蘇太鎮三衛之<lb/>
行月又增派省衛之行月初派之時衛軍得之望外赴<lb/>
縣支領或俟之春夏或俟之秋冬小民得以從容完納<lb/>
尚為緩項今則編入考成隨漕支給刻不容緩遂為急<lb/>
項初派之時軍至縣支領尚為存留之項所給不過正<lb/>
<pb n="KR4f0040_WYG_017-2b"/>
額今則彚解糧道給軍遂為起解之項初派之時民力<lb/>
尚可支持今則勢窮力盡難復支撑此瘠土窮民萬萬<lb/>
不能當也竊思江南數十州縣若以此貳萬有零之數<lb/>
均派各州縣所增不過亳末若萃於一縣則極重難堪<lb/>
伏祈查從來漕項獨累一縣之例酌議均派使軍額不<lb/>
虧而民困得蘇有裨於民生國計不淺也<lb/>
　　辭平山署印文<lb/>
為疲邑難以兼理懇賜轉詳另委以免曠職事卑職庸<lb/>
<pb n="KR4f0040_WYG_017-3a"/>
碌下材䝉簡攝篆誠各憲不遺葑菲之意自應感激<lb/>
自奮但卑職待罪靈邑以土瘠民貧之區又承屢年荒<lb/>
旱之後鳩鵠滿目雖盡心撫字民氣難復催科稍急則<lb/>
恐相率逃亡概從寛緩又恐賦額不登一切利病不力<lb/>
為釐剔既恐積習難除欲驟為更張又恐驚駭耳目疲<lb/>
罷之民愈不聊生譬之尫羸之症須刻刻防維漸漸補<lb/>
救庻幾元氣可復客感可去稍一不虞百病交作雖若<lb/>
簡僻無事其實比之衝煩之地更難下手卑職所以日<lb/>
<pb n="KR4f0040_WYG_017-3b"/>
夜焦思惟恐調劑不得其宜有負各憲之知遇若使復<lb/>
攝平篆彼此兼營必致曠職伏乞憲臺念疲邑之不易<lb/>
理另委賢能以管平篆使卑職得盡心於一邑庶幾獲<lb/>
免於瘝職感沐鴻恩更無窮矣<lb/>
　　申平山縣典史文<lb/>
為衙官肆行無忌事卑職於本月内奉憲委署平山縣<lb/>
印隨奉有井陘縣代署之文自某月某日起至某日止<lb/>
在任幾日一切利弊俱未及詳查但有典史某卑職素<lb/>
<pb n="KR4f0040_WYG_017-4a"/>
聞其在縣横行擅受民詞作威作福無所畏忌人人側<lb/>
目卑職因受事不久未能得其實款不敢以風聞凟報<lb/>
竊有一事大可駭異不得不為憲臺陳之卑職自到平<lb/>
邑不敢輕出一票不敢輕派民間一物而典史某公然<lb/>
出票私派行户且公然於年月上硃標印字與堂官無<lb/>
二現有仰紙舖行票可證即一票而其所標之票不知<lb/>
凡幾閔然不知有功令之可畏百姓莫辨其偽竟以為<lb/>
事出堂官是卑職且代為典史受罪也非奉憲威懲飭<lb/>
<pb n="KR4f0040_WYG_017-4b"/>
則疲邑窮民豈能當其毒耶<lb/>
　　派灰車詳文<lb/>
為運灰一歲已週見值旱傷之餘援例籲憲詳請撥換<lb/>
以均勞逸以拯災邑事卑職隨查得前䝉各憲票派靈<lb/>
夀縣車五輛赴灰厰運灰此係<lb/>
欽工緊件庶民子來之義自不敢辭但靈邑地瘠民貧<lb/>
凋敝情形俱在上臺洞鑒中灰車費用浩繁運灰五輛<lb/>
計用騾脚三十餘人夫十餘名經年盤費約六七百金<lb/>
<pb n="KR4f0040_WYG_017-5a"/>
　山僻疲罷之邑萬難支持所以前任董令一詳再詳哀<lb/>
　懇免替未䝉憲允卑職到任之初鵠面鳩形之衆環立<lb/>
　呼號皆言本邑自康熙十八年秋旱水災逃亡殆半十<lb/>
　九年又報秋雹災二十年又報夏旱災二十一年旱災<lb/>
　未報二十二年夏秋無雨麥禾盡焦西北一帶又被雹<lb/>
　傷俱經董令報有成災在案旱荒如此又經<lb/>
　大差<lb/>
聖駕巡幸五臺協濟夫一千二百名車二十輛又有蘆席<lb/>
<pb n="KR4f0040_WYG_017-5b"/>
　方磚牛車等費又陜西防兵經過協濟車五十輛又<lb/>
　現奉部派寳砂一萬觔又有此灰車五輛小民筋骨已<lb/>
　盡賣男鬻女難以供應卑職目擊情形委實難支若非<lb/>
　憲臺矜憫將來逃亡盜賊勢所必至除各項疾苦卑職<lb/>
　漸次申詳外查灰車一項如定州新河栢鄉等縣止䝉<lb/>
　派車二三輛不等則靈夀小邑原派五輛本屬過當況<lb/>
　赴厰已經一年原有更換休息之例伏乞憲臺俯憐窮<lb/>
　邑查於未撥州縣中轉移更替轉詳咨部俾災黎得稍<lb/>
<pb n="KR4f0040_WYG_017-6a"/>
息肩均享憲仁更生之賜矣<lb/>
　　請免灰車詳文<lb/>
為民力萬分難支請垂格外之仁以救殘黎事卑職查<lb/>
看得靈夀一邑地止一十四里不過大邑十分之一又<lb/>
半係沙壓水衝之地疊經荒旱頻遇大差民生憔悴不<lb/>
可言狀上年䝉憲派灰車五輛較之大邑反多費用浩<lb/>
繁實難支持迫於憲檄勉强供運一歲之内賣男鬻女<lb/>
筋骨已盡今歲萬難再運卑職前經兩次具詳請替未<lb/>
<pb n="KR4f0040_WYG_017-6b"/>
䝉憲批本月初六日奉憲票仰該縣勉力照舊供運一<lb/>
邑之民驚惶無措敢再冒昩上請伏乞憲臺格外垂仁<lb/>
俯賜轉詳倘以靈邑地方稍僻不比衝途故派車獨多<lb/>
則又有說焉州縣之中有衝而大者譬之强壯之夫雖<lb/>
處風霜之中猶能負荷重擔若僻而小者譬之尫羸之<lb/>
人雖安居一室四肢無力尋常舉步待人扶持況任之<lb/>
以百鈞之重其不立斃者幾希若止論衝僻不論大小<lb/>
是猶責怯夫以烏獲之任求駑馬以千里之程也卑職<lb/>
<pb n="KR4f0040_WYG_017-7a"/>
極知冒瀆之罪然情急勢迫萬不能已如䝉憲臺憐憫<lb/>
窮民使免狼狽雖將卑職罷黜亦所甘心矣<lb/>
　　復請免役詳文<lb/>
為民力萬分難支敢再瀝情上請懇賜轉詳更替以救<lb/>
殘黎事切照靈夀彈丸小邑地瘠民貧更兼荒旱頻仍<lb/>
大差接踵之後其小民顛連困苦之狀久在憲臺電鑒<lb/>
中卑職不敢復贅陳上年正月間案䝉䕶理道憲鮑分<lb/>
派靈邑灰車五輛較之别邑獨多事干<lb/>
<pb n="KR4f0040_WYG_017-7b"/>
欽工緊件小民勉力供運脚騾費用浩繁承值維艱業<lb/>
經卑職屢次備文詳懇更替未䝉憲允今供應十有八<lb/>
月為時已久窮黎之典鬻殆盡骨髓俱枯捧讀原詳奉<lb/>
有拉運年餘者輪值更換之憲批卑職極知冒瀆之罪<lb/>
不可逭然民力已竭萬不獲已合再詳請憲臺俯念窮<lb/>
黎供運已久准賜轉詳更替俾災民稍得息肩延喘感<lb/>
沐憲仁無窮矣<lb/>
　　編審詳文<lb/>
<pb n="KR4f0040_WYG_017-8a"/>
敬陳審丁缺額縁由懇祈憲鑒事照得靈夀人丁舊額<lb/>
順治十四年賦役全書載三等九則通折下下人丁一<lb/>
萬四千七百零二丁歴年遞增至康熙二十二年賦役<lb/>
全書實在下下則人丁一萬五千六百八十八丁查其<lb/>
遞增之故則非盡民庶而富加於其舊也因編審者惟<lb/>
恐部駁必求足額故逃亡死絶者俱不敢刪除而攤派<lb/>
於現存之户且又恐僅如舊額猶不免於駁也必求其<lb/>
稍益而後止更復嚴搜徧索疲癃殘疾鰥寡孤獨無得<lb/>
<pb n="KR4f0040_WYG_017-8b"/>
免者溝中之瘠猶是冊上之丁黄口之兒已登追呼之<lb/>
籍小民含辛茹苦無所控愬加以屢歲荒旱上年又被<lb/>
水災現在强壯之民飢寒切身不能自給而又責其包<lb/>
賠逃亡之糧代供老㓜之差所以民生日蹙閭井蕭條<lb/>
卑職編審之際號呼滿堂不忍見聞然亦恐缺額太多<lb/>
不敢盡數刪除其間逃而有著落可招撫者即不除亡<lb/>
而有地畝遺下即量加於承受之人而不除孩童而有<lb/>
產業者即不除老而有產業者即量加於子孫而不除<lb/>
<pb n="KR4f0040_WYG_017-9a"/>
窮無寸土而未至垂斃者即不除惟是逃亡之無踪跡<lb/>
老㓜之無立錐者鳩形鵠面而奄奄一息者雖欲不除<lb/>
不得不除因復搜求新增之丁冀其不失舊額而應增<lb/>
之數不足以抵刪去之數共計現今審定丁數較之賦<lb/>
役全書之額缺一千五百五十六丁此等缺額之丁實<lb/>
因屢年編審有增無減今若照舊攤派以求無缺恐非<lb/>
憲臺軫恤窮民之意而卑職一點良心亦不肯自昩不<lb/>
敢不據實詳明謹將增除數目造冊呈報伏候憲裁<lb/>
<pb n="KR4f0040_WYG_017-9b"/>
　　覆駁編審詳文<lb/>
查看得靈夀一邑土瘠民貧豐年則苟延性命荒歉便<lb/>
相率逃亡飢寒疲罷之衆長養甚難摧折甚易頻年以<lb/>
來疊遭水旱丁倒户絶者比比而是然所以一審一增<lb/>
者非編審之官無愛民之心也止以拘於舊例惟恐部<lb/>
駁故有頂替者始准開除無頂替者不敢輕刪而甲長<lb/>
戸頭數年以前雖甚艱難猶尚可勉强支吾甘自包賠<lb/>
亦不敢求免包賠愈久窮苦愈甚積至今日正筋疲骨<lb/>
<pb n="KR4f0040_WYG_017-10a"/>
盡之時雖欲再勉强承認萬萬不能卑職非不知額不<lb/>
可缺但處不得不缺之勢故敢據實詳請亦非有意破<lb/>
從前之積習也至憲票内開應作何料理上不虧課下<lb/>
不病民卑職竊思裕課之道亦惟愛恤窮民使之充足<lb/>
逃亡日少自然國課日增若目前形勢實難就筋疲骨<lb/>
盡之民求其無缺伏祈憲臺垂鑒格外轉賜詳院鳩鵠<lb/>
殘黎永沐憲恩於無既矣至於卑職自為民牧平日失<lb/>
於撫綏以至户口缺額聽候上臺另自處分以為溺職<lb/>
<pb n="KR4f0040_WYG_017-10b"/>
之戒可也<lb/>
　　請題減稅詳文<lb/>
為敬陳稅銀遲解縁由懇乞憲慈俯鑒疲邑情形酌請<lb/>
垂恤事查得靈邑房地稅一項舊額七十七兩五錢康<lb/>
熙十六年復增銀一十五兩五錢共銀九十三兩徵收<lb/>
之法每民間交易價銀一兩完稅三分此九十三兩之稅<lb/>
須有交易價銀三千一百兩方得如額靈邑地價每畝<lb/>
止一二錢不等民居多係草房泥屋所值尤無幾一歲<lb/>
<pb n="KR4f0040_WYG_017-11a"/>
之内彈丸之區安能有如許交易所以每年稅銀常苦<lb/>
不及額舊多派之里下苦累不堪卑職到任不敢違例<lb/>
私派有不及額多係墊解故每稽遲如二十五年額銀<lb/>
直至今年四月終旬始得完解本年春季應解額銀完<lb/>
者寥寥將來萬萬不能及額捐墊亦不可為常勢必仍<lb/>
派之里下此實地方一苦累伏懇憲臺軫念荒瘠之邑<lb/>
與通都大邑情形不同無論續增之十五兩零賠累堪<lb/>
憐即舊額之七十七兩零亦竭蹷難完官不能賠必至<lb/>
<pb n="KR4f0040_WYG_017-11b"/>
苦民合無題請量減庶國課早完不致壓欠官民永戴<lb/>
高厚無疆矣<lb/>
　　請除派辧井陘道執事詳文<lb/>
為請頒憲禁永除地方苦累事查靈邑賦役全書内載<lb/>
有每年井陘道更換桌圍額支存留銀五十兩自順治<lb/>
十二年奉裁銀四十兩順治十四年奉裁銀十兩此項<lb/>
存留久已全裁解部歴年奏銷在案而每逢新道到任<lb/>
所有安設等項仍責之原派地方從前皆係里長供應<lb/>
<pb n="KR4f0040_WYG_017-12a"/>
苦累不堪不但製辦各項工費浩繁其交納之際不免<lb/>
需索之苦即額銀不裁尚苦不敷況額銀全裁無米之<lb/>
炊艱難萬倍幸逢近來各任道憲俯軫下情每從寛恕<lb/>
不至大累　前任井陘道劉蒞任恒陽尤加體恤疲邑<lb/>
官民得免掣肘離任之時一應舊執事俱檢留本衙門<lb/>
絲毫不以自隨將來新道憲到任可以一無所累但恐<lb/>
本衙門各役相沿舊習藉口修理朦朧催辦或仍問之<lb/>
原派地方則卑職仍不能堪或另派之别州縣則是卑<lb/>
<pb n="KR4f0040_WYG_017-12b"/>
職以鄰國為壑皆未可定伏乞憲臺批行井憲將前道<lb/>
劉所留執事等項責成本衙門各役收管如有毁壞各<lb/>
役自行修理不許派之州縣永為定例則鳩鵠窮黎長<lb/>
沐憲慈於勿替矣卑職謝事之時為地方他日之慮故<lb/>
敢冒昩瀆陳伏候憲裁<lb/>
　　監生捐納米榖借貸窮民詳文<lb/>
為敬陳地方賑後情形懇祈憲鑒曲賜矜恤事竊照靈<lb/>
邑上年叠遇夏秋二災小民苦狀萬千歴經詳明在案<lb/>
<pb n="KR4f0040_WYG_017-13a"/>
　幸遇<lb/>
皇仁浩蕩既蠲且賑僅延殘喘不意今歲復遭風霾肆虐<lb/>
　二麥無收亦經卑職將夏災情形報明在案目今雖幸<lb/>
　遇甘霖秋田盡種然屈指西成尚須兩月有餘前之賑<lb/>
　者已經喫盡豈能枵腹以待兩月之後近雖奉有憲檄<lb/>
　勸蠲煮粥然靈邑山僻窮縣素無大商富賈蠲者有幾<lb/>
　卑職又現在奉文造冊聽候交盤無俸可蠲目擊心傷<lb/>
　查現有生員傅支裝呉達俊秀安日强陳某四名蠲納<lb/>
<pb n="KR4f0040_WYG_017-13b"/>
　監生共計米三百二十石例應貯倉懇乞憲檄仰署印<lb/>
　官確查至極無路飢民每名借給若干令其秋後還倉<lb/>
　既無損於貯倉報部之數而鳩鵠之民得濟眉急所全<lb/>
　實多卑職即日謝事因從地方起見敢冒昩瀆陳伏候<lb/>
　憲裁<lb/>
　　　申直𨽻學院文<lb/>
　為申送講義事照得士子學問莫先於講明書理文風<lb/>
　卑下皆由書理不明士習不端亦由書理不深卑職自<lb/>
<pb n="KR4f0040_WYG_017-14a"/>
蒞任以來每於簿書之暇到學命諸生講書疑者開之<lb/>
舛者正之一則欲端其舉業之根本一則欲引入聖賢<lb/>
之門路冀稍有補於學政積有講義百餘篇所見淺陋<lb/>
未能盡發聖賢之精藴合行上呈憲覽乞賜裁之<lb/>
　　又<lb/>
為申送書籍事照得今之士子窮年累月止知用力時<lb/>
文而一切經史皆不暇讀所以學無根本而士風日陋<lb/>
故選先正制義數十篇名曰一隅集為之指點其開闔<lb/>
<pb n="KR4f0040_WYG_017-14b"/>
虚實之法使之略知時文路徑而以其暇日依程氏分<lb/>
年讀書日程肆力於經史庶幾學有本原而真才可出<lb/>
或稍補士風之萬一除一隅集先經申送外其程氏分<lb/>
年讀書日程舊板多訛今為校定付梓分給諸生合將<lb/>
樣本上呈伏候憲裁為此備由具申伏乞照驗施行須<lb/>
至申者<lb/>
　　季考示<lb/>
照得靈邑山川盤結地氣鬱葱自昔多材如樂曹之功<lb/>
<pb n="KR4f0040_WYG_017-15a"/>
業巍煥千古維絳之科第彪炳一時今豈無其人乎亦<lb/>
在人之自奮何如耳士果有志則何事不可為以豪傑<lb/>
自期則豪傑矣以聖賢自期則聖賢矣古人之成法具<lb/>
在也微言精義昭然經史也身體而力行之豈患不為<lb/>
天下第一等人哉苟志不立甘為庸愚拘於氣囿於習<lb/>
迫於飢寒陷於功利溺於異端蕩於辭章學術愈卑人<lb/>
品愈下即欲如樂曹如維絳且不可得而況過此以往<lb/>
聖賢事業哉如是而曰地不生材豈地之罪哉本縣承<lb/>
<pb n="KR4f0040_WYG_017-15b"/>
乏兹土為朝廷宣教化厚風俗作人材是其職掌愧未<lb/>
之能也竊樂觀爾多士之志焉謹擇本月幾日舉行季<lb/>
考凡在學生員暨闔境儒童務期畢集各抒懐抱使本<lb/>
縣知爾多士平日之所學若何能不移於氣習否能以<lb/>
古人自期待否將拔其尤者以為一方之儀型庶幾相<lb/>
磨相礪人材日出而本縣亦得藉手以報朝廷焉雖其<lb/>
所以相期者不在文藝之末然言者心之聲也觀其言<lb/>
可以知其心韓退之不云乎仁義之人其言藹如也爾<lb/>
<pb n="KR4f0040_WYG_017-16a"/>
　多士果能志聖賢之志上窺周孔之奥下入程朱之室<lb/>
　以正誼明道為學以先憂後樂為心發而為文其不與<lb/>
　流俗之文相去霄壤者未之有也本縣當拭目以觀爾<lb/>
　多士其勉之<lb/>
　　　墾荒示<lb/>
　為勸民墾荒事照得務本力穡乃備荒之上䇿磽瘠之<lb/>
　土苟可播種皆足資生查靈邑兩次奉<lb/>
㫖蠲除荒田糧額䝉<lb/>
<pb n="KR4f0040_WYG_017-16b"/>
　朝廷浩蕩之恩固甚厚但此等荒田雖係瘠壤其中豈<lb/>
　無可略施播種收升合之利為餬口之資者乎爾民或<lb/>
　慮一行播種便當起科一行起科則所收之利不足以<lb/>
　完公稅播種之利有限起科之害無窮所以逡巡而不<lb/>
　敢種耶不知此不足慮也<lb/>
　朝廷所欲起科者乃膏腴沃壤永逺成熟之田若爾靈<lb/>
　邑荒田皆係邊山濱河岡阜之區邊山者遇雨則略可<lb/>
　種植逢旱則盡成石田濱河者水去則略有田形水至<lb/>
<pb n="KR4f0040_WYG_017-17a"/>
則依然浩𣺌至岡阜之所半土半石縱有種作不成片<lb/>
段此在爾民辛勤拮据耕得一升可免一日之飢耕得<lb/>
二升可免二日之飢<lb/>
朝廷豈與爾民争此些須之利耶為爾地方官長者苟<lb/>
非病狂喪心豈肯將此瘠薄不堪水旱無常之土勒爾<lb/>
起科以貽爾無窮之累耶爾民但放膽耕種勿有所慮<lb/>
與其出加倍之息借貸富室債負日積生計愈促何如<lb/>
取之地利之無窮也與其忽遇凶荒號呼無䇿何如及<lb/>
<pb n="KR4f0040_WYG_017-17b"/>
此雨澤調和盡力耕耨苟家有三年之蓄雖遭水旱可<lb/>
免流亡父母妻子始為我有萬福之源皆自此始里長<lb/>
鄉老其徧諭村民及時努力苟有寸壤可種植者皆勿<lb/>
得荒棄其不可種榖可種棗梨等物者即行栽種以廣<lb/>
生計如怠惰不耕及里長不行勸諭者查出一體究治<lb/>
或有刁民將前項荒熟不常之地指為熟田挾仇索詐<lb/>
者當以誣告論從重治罪<lb/>
　　禁賭博示<lb/>
<pb n="KR4f0040_WYG_017-18a"/>
為嚴查賭博事照得賭博之禁屢經各憲申飭本縣諄<lb/>
諄出示曉諭良善之人無不改弦易轍近訪闗廂内生<lb/>
員之家竟有公然開塲賭博者聚集無賴深藏密室之<lb/>
中地方保長既不敢問晝夜呼盧罔顧法紀獨不思既<lb/>
列宫牆之内何甘為不肖至此縱然僥倖不露為鄉黨<lb/>
所鄙薄雖忝列衣冠實與盜賊無異清夜自思何以自<lb/>
安況本縣嚴行訪拏斷不令此敗行之徒汙玷黌序除<lb/>
一面訪確申究外合行曉諭為此示仰保甲人等知悉<lb/>
<pb n="KR4f0040_WYG_017-18b"/>
如甲内有前項劣生開塲賭博者甲内人即據實呈報<lb/>
本縣審實立刻申憲黜革懲究如甲内人畏勢隠匿不<lb/>
報本縣自行查出地方甲長一併治罪法在必行各宜<lb/>
凜遵<lb/>
　　又<lb/>
為嚴禁賭博事照得靈邑地瘠民貧非勤非儉不能過<lb/>
活為農者當力於稼穡為商者當精於貿易各守恒業<lb/>
庶幾可望漸至豐亨本縣下車以來乃訪聞爾民有不<lb/>
<pb n="KR4f0040_WYG_017-19a"/>
務生理專事賭博什伍成羣如醉如狂豈良民善衆之<lb/>
所為合行嚴禁為此示仰闔邑人民知悉除已往不究<lb/>
外自今日始爾民當洗心滌慮盡易前非該方總甲不<lb/>
時稽察如有前項賭博之人立拏報縣以慿究治并具<lb/>
方内並無賭博甘結如容隠不報該方總甲一體治罪<lb/>
此縣内第一惡俗本縣痛心疾首執法如山斷不姑貸<lb/>
各宜自愛毋貽後悔<lb/>
　　又<lb/>
<pb n="KR4f0040_WYG_017-19b"/>
為賭風不息民累日滋再申嚴飭以安地方事照得賭<lb/>
博為盜賊之源縱賭則縱盜根本不清其流無已靈俗<lb/>
澆競成風民失恒業因而游手蕩徒以賭為事飢寒所<lb/>
逼勢必為非本縣不忍以赤子陷於迷途將來即為禍<lb/>
階業經頒行條約諄諄勸諭近乃批閱詞詳或因賭而<lb/>
雀角兆争或因賭而毆辱斃命構嫌結怨事非一端皆<lb/>
由爾地方人等視為具文以致無籍棍徒引誘良民開<lb/>
塲囮賭放利抽頭博陸呼盧無分晝夜是父兄之教不<lb/>
<pb n="KR4f0040_WYG_017-20a"/>
先子弟之率不謹保甲不稽查隣里不舉首爾等不思<lb/>
此風一熾小而穿窬大而截刼窘迫無聊從此民無寧<lb/>
宇矣言之髮竪除現在察訪並發示嚴禁外合再嚴行<lb/>
申禁為此示仰該地方軍民人等知悉嗣後共相戒勸<lb/>
各安生業該地方不時嚴查不許無籍棍徒局賭誘惑<lb/>
釀成盜患致害地方仍月出具並無賭博甘結呈報如<lb/>
頽風不改仍前賭博倘經告發或被訪聞立刻嚴拏究<lb/>
治地隣不首一併連坐照律治罪決不姑恕凜遵毋忽<lb/>
<pb n="KR4f0040_WYG_017-20b"/>
　　禁打降示<lb/>
為嚴禁行兇毆打以慎法紀以保身家性命事照得俗<lb/>
尚淳龎禮崇謙遜今靈邑之民賦質强悍好勇鬬狠習<lb/>
以成風本縣下車以來每閱招情屢見兇徒懐挾私忿<lb/>
輙恃强凌弱慿多暴寡横行毆打或折人手足或揉人<lb/>
眼目割耳劓鼻無所不至且有傷重致死畢命於俄頃<lb/>
閒律法開載鬭毆殺人者抵命傷人致殘篤疾與剜眼<lb/>
折指抉耳鼻等項分别充軍流徒煌煌<lb/>
<pb n="KR4f0040_WYG_017-21a"/>
國憲何可輕犯乃不忍一朝之忿害人自害未定罪名<lb/>
先受囹圄桎梏敲扑慘刑已定罪名重則正法輕亦遣<lb/>
戍由此而田園鬻盡衣物變空供費不給飢寒迫身上<lb/>
則累及父母下則累及妻孥且隣里親屬干連在内隆<lb/>
冬盛暑往返解責曠時廢業怨恨無已至此地步悔當<lb/>
何如故消仇解怨忍人讓人乃保守身家安全性命之<lb/>
良法切勿争强逞雄止圗洩忿於一時不顧無窮之禍<lb/>
患也擬合通行飭禁為此示仰城市村莊居民人等知<lb/>
<pb n="KR4f0040_WYG_017-21b"/>
悉恪將本縣之言時時省惕各保身家性命倘有干犯<lb/>
法紀恣行兇暴者立拏重究以正其罪以免無干牽累<lb/>
若里鄰不舉私自講和一併嚴行懲治該地方勿視優<lb/>
游以長悍風各宜凜遵毋忽<lb/>
　　息訟示<lb/>
為勸息訟以厚風俗事照得健訟之風最為民間大害<lb/>
每因一時小忿不能忍耐一訟在官勢不由已經年累<lb/>
月守候公門受吏胥之侮不敢出聲求逞其小忿而反<lb/>
<pb n="KR4f0040_WYG_017-22a"/>
受無數惡狀不甘於此而甘於彼何其愚也又有所争<lb/>
不過銖兩而訟之費反過於所争甚而破産蕩家者有<lb/>
之故欲争氣則訟之受氣愈多欲争財則訟之破家更<lb/>
甚智者必不為此即幸而勝亦成一刻薄無行之人仁<lb/>
人君子所深耻而況其未必勝耶此皆由唆訟刁民喜<lb/>
於有事乘兩造之小釁因而慫慂成訟希圗取利愚民<lb/>
不知而入其網羅本縣每見此等惡習未嘗不痛之憐<lb/>
之靈夀一邑向稱醇樸寡訟然本縣未入境之前已有<lb/>
<pb n="KR4f0040_WYG_017-22b"/>
抱訟牘而控於道旁者誠恐此等習氣日進月長浸成<lb/>
惡俗為此示仰境内人民知悉除人命盜案萬不容已<lb/>
者方始告官其餘户婚田土小小忿争務宜忍耐聽親<lb/>
族勸息勿聽人唆且如有一事吾固無理耶固當開心<lb/>
見誠自認不是吾固有理耶退讓一步愈見高雅與其<lb/>
争些小之利何如享安静之福本縣雖設有三六九告<lb/>
狀日期然但願爾民為耕田鑿井之民不願爾民為匍<lb/>
匐公廷之民但願爾民為孝友婣睦之民不願爾民為<lb/>
<pb n="KR4f0040_WYG_017-23a"/>
便給善訟之民鄉長保長宜轉相告諭俾咸體本縣此<lb/>
意相與勉為君子而耻為浮薄則人心和而天意動荒<lb/>
旱之災亦可因而消弭矣其有向來慣為刁唆誣告起<lb/>
滅詞訟者亦宜痛自省改洗心易業倘或怙惡不悛本<lb/>
縣訪知定行按法重處決不姑貸<lb/>
　　禁圖賴人命示<lb/>
為嚴禁輕生以重民命事照得某邑風氣剛勁人每輕<lb/>
生或因口角微嫌或因睚眦小忿輙尋自盡投繯溺井<lb/>
<pb n="KR4f0040_WYG_017-23b"/>
服毒而死者比比皆然原其意謂拚一死以圖賴他人<lb/>
殊不知自盡無抵命之條人未嘗坑害而已死不可復<lb/>
生抛其父母撇其子女永絶夫婦之好舉家號慟慘目<lb/>
傷心死而有知不識其追悔當何如也古人云死生亦<lb/>
大矣又何可一朝之忿自行戕賊致死哉此皆愚夫愚<lb/>
婦一時短見不知此身所闗之重也父母生我則我之<lb/>
一身為父母所倚賴我生子女則我之一身又為子女<lb/>
所仰給輕生自盡耄年父母何人奉養㓜小子女何人<lb/>
<pb n="KR4f0040_WYG_017-24a"/>
撫育人雖至愚莫不有愛父母憐子女之心何其忍於<lb/>
抛棄乎故死之重比於泰山惟男死於忠女死於節烈<lb/>
乃為得所若因微嫌小隙憤恨而死男為頑蠢女為潑<lb/>
悍不孝不義非節非烈枉死而不得善名徒貽人以訕<lb/>
笑由此思之其亦可以猛省矣至於姦惡之徒指屍訛<lb/>
詐糾衆毁人房屋碎人家伙搶人衣貲逢人亂打兇暴<lb/>
等盜賊輕生之人謂有此一番可行故<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>命之念所由<lb/>
起也擬合嚴行禁飭為此示仰城市村莊軍民人等知<lb/>
<pb n="KR4f0040_WYG_017-24b"/>
悉慎勿因一時嫌隙短見輕生倘有投繯溺井服毒身<lb/>
死者指告他人概不准理若以自縊自溺自毒自刎揑<lb/>
為謀故毆打情詞即坐以誣告之條若不經官糾衆私<lb/>
行打搶借端訛詐一概拘挐治以搶奪之罪各宜凜遵<lb/>
毋忽<lb/>
　　禁重利示<lb/>
為嚴禁重利以甦民困事照得小民窮苦至極終歲勤<lb/>
動辦完國課尚慮不敷而富室大家悍卒土豪或開當<lb/>
<pb n="KR4f0040_WYG_017-25a"/>
網利或放債盤占吸髓吮脂為富不仁小民當窘迫之<lb/>
際即物值一兩而質當不過一二錢銀不足色秤戥又<lb/>
輕未出門時已耗加一及至取贖足色大戥又違禁取<lb/>
利五分者或六分者不等公然行之無忌至放債之家<lb/>
非寫房地作抵即勒子女為質每月五分以至加一稍<lb/>
一過期即利上起利重重盤算必至房地子女盡歸其<lb/>
手富者益富貧者益貧甚而官糧不完反完私債不獨<lb/>
病民兼之病國莫過於此合行出示禁革當舖放債悉<lb/>
<pb n="KR4f0040_WYG_017-25b"/>
遵定例行利不過三分不許利上起利盤人房地子女<lb/>
窮民省得一分即受一分之惠又與富者無損而赤貧<lb/>
沾恩靡既矣為此示仰闔邑軍民人等知悉無論當舖<lb/>
放債如有行利三分之外者立拏解憲律法如山斷不<lb/>
姑貸速宜易轍毋自貽戚<lb/>
　　縣賞購盜示<lb/>
為懸賞購盜以期必獲事照得律文凡常人捕獲强盜<lb/>
一名竊盜二名者各賞銀二十兩此正重賞之下必有<lb/>
<pb n="KR4f0040_WYG_017-26a"/>
勇天之意今盜案纍纍而未聞有常人獲盜者縁小民<lb/>
不知律文孰肯犯難緝捕而為此有害無利之事不苐<lb/>
平日不肯捕獲即當救䕶苟非孱弱可擒者不過驅之<lb/>
而已誠恐血口扳害拖累無窮夥賊暗算後患莫測所<lb/>
以捕獲者寡而盜不能終無也合無仰請憲臺通飭闔<lb/>
屬州縣印官出示曉諭徧貼鄉村嗣後有能捕獲強盜<lb/>
一名竊盜二名者無論當塲平日各賞銀二十兩當堂<lb/>
給散外加花紅鼔吹以鼓舞之如獲盜之後或本犯指<lb/>
<pb n="KR4f0040_WYG_017-26b"/>
扳或日後夥賊誣陷皆不准理若暗害報復既嚴保甲<lb/>
復不夜行又何足患如是則人人賈勇莫不争先恐後<lb/>
以闔村之衆奮擊一二十之賊徒奚啻探囊取物即有<lb/>
兎脫鄰封亦必堵截獲之勢難奔逸矣此本縣陳弭盜<lb/>
安民幾款之一䝉撫院憲批通行各屬飭遵在案除轉<lb/>
飭外合出示曉諭為此示仰諸色人等知悉凡有盜賊<lb/>
即各鼓勇擒拏務使匪類斂迹安居樂業共享昇平<lb/>
　　禁違禁取利示<lb/>
<pb n="KR4f0040_WYG_017-27a"/>
當舖本是便民為商原欲取利本縣豈不知之但立心<lb/>
須平如此地向來有加利至五分六分不等者貪多務<lb/>
得不特有干功令抑且大犯隂隲爾商人謀利不過欲<lb/>
為子孫計為性命計若殘忍至此雖得厚利子孫豈能<lb/>
享用耶性命豈能保其牢固耶本縣惓惓欲爾商人減<lb/>
息非特為窮民計抑亦為爾商人性命子孫計也據呈<lb/>
商人亦自有苦處然窮民之苦不更百倍於商人耶因<lb/>
已之苦而厚取於窮人所謂但知有已而不知有人可<lb/>
<pb n="KR4f0040_WYG_017-27b"/>
乎不可乎宜聽從本縣將心放平重利不如輕利之為<lb/>
安多得不如少得之為美天道昭昭報施不爽誠從清<lb/>
夜一思自知本縣之言不誣倘謂隣封皆然何獨靈邑<lb/>
當輕則爾商人當學好樣不當學不好樣在爾商人中<lb/>
昏明不一明者應先倡率務為公平則人人喜悅皆願<lb/>
到其典中得利未必不反多況天心眷佑積䕃子孫更<lb/>
自無窮乎其深體本縣之言毋忽<lb/>
　　鄉約保甲示<lb/>
<pb n="KR4f0040_WYG_017-28a"/>
為申明鄉約保甲以挽頽風以靖地方事照得鄉約以<lb/>
勸善保甲以懲惡即古比閭族黨之遺法而行之未善<lb/>
或有其名無其實甚則苛細騷擾反不如不行之為愈<lb/>
是非法之不善行之者未能講求盡善耳昔人云鄉約<lb/>
實行自無姦兇猶有姦兇是鄉約未嘗行也保甲實行<lb/>
自無盜賊猶有盜賊是保甲未嘗行也本縣承乏兹土<lb/>
願爾百姓盡為良民風俗淳美獄訟衰息盜賊屏伏閭<lb/>
閻寧謐惟是力行二法庶幾可有成效而人痛惡苛擾<lb/>
<pb n="KR4f0040_WYG_017-28b"/>
恐反累地方今與爾百姓屏除煩文講求實政為此示<lb/>
仰闔境民人知悉除鄉甲條約漸次申明外擇於幾月<lb/>
某日先於在城舉行鄉約隨即查點保甲以次單騎親<lb/>
往各村莊悉照在城例凡本縣所到之處嚴禁騷擾絲<lb/>
毫不累我民如有借端生事者立拏重處其鄉約保長<lb/>
等務須實心任職倡導鄉民稽查匪類如有仍前視為<lb/>
故套苟且塞責者革除不用外仍治其怠惰溺職之罪<lb/>
各宜自奮互相勸勉以副本縣期望爾民之意毋忽<lb/>
<pb n="KR4f0040_WYG_017-29a"/>
　　申禁差人示<lb/>
為申禁差人以安民業事照得當差人每多無籍惟知<lb/>
利已奚顧他人受累雖不奉差尚欲空手㺯權何況得<lb/>
票入手勢如狼虎恣意索詐不滿其壑不止如催糧則<lb/>
不計拖欠多寡惟計酒貲輕重重則雖多放鬆輕則雖<lb/>
少帶比如拘審則原被證佐任其播㺯遂其心者多方<lb/>
幇襯拂其意者每事刁難至若多受人賄賂即害人性<lb/>
命亦所不惜小民畏法遙望青衣至門無不神驚膽喪<lb/>
<pb n="KR4f0040_WYG_017-29b"/>
積荒遺孑<lb/>
朝廷尚且蠲逋減賦以愛養之反為若輩呑噬情何以<lb/>
堪差人下鄉雖經禁止然日久法弛亟宜嚴飭催糧拘<lb/>
審一案催糧責之現年拘審即原告帶審庶爾民各安<lb/>
耕鑿閭閻獲寧矣為此示仰諸色人等知悉如有陽奉<lb/>
隂違私自下鄉擾民者一經訪聞法在必行<lb/>
　　嚴禁冗牙示<lb/>
為禁革冗牙以便民情事照得牙行之設原因小民負<lb/>
<pb n="KR4f0040_WYG_017-30a"/>
物到市價值不一恐人争競設立牙行以主交易誠不<lb/>
可少至於纎微之物價值明白小民自能貿易原不待<lb/>
牙行者自應聽從民便乃有無籍棍徒希圖射利如雞<lb/>
卵零星等物亦皆假借牙行名色把持貨物任意低昻<lb/>
窮民受累合行嚴禁為此示諭後開各行知悉自示之<lb/>
後各務歸農不許赴集評價其有從前朦朧請帖者俱<lb/>
行繳銷如敢陽奉隂違仍假借牙行名色把持市物者<lb/>
查出定行重究不貸<lb/>
<pb n="KR4f0040_WYG_017-30b"/>
　　禁演戲示<lb/>
為實心敬神嚴禁惡習事照得敬禮神明在實心不在<lb/>
虚文愚民無知乃以演戲為敬神不知此乃䙝瀆神明<lb/>
不敬之大者豈有聰明正直之神肯喜此游戲不經之<lb/>
事必遭殛罰決不眷佑為此示仰城鎮鄉村人民知悉<lb/>
今某月某日本邑城隍誕日爾民當實心敬禮不得仍<lb/>
蹈向來惡習如有倡首演戲䙝瀆神明者定行重究決<lb/>
不姑恕至期本縣率領士民拜神訖即於廟中舉行鄉<lb/>
<pb n="KR4f0040_WYG_017-31a"/>
約宣講六諭爾士民各專心肅聽將此六諭句句思惟<lb/>
字字體驗如有平日素行與此不合者翻然改悔洗滌<lb/>
肺腸庶免天譴其素行與此相合者務益加勸勉以徼<lb/>
神眷此乃敬神之大者本縣深有望焉各宜凜遵毋忽<lb/>
　　行查示<lb/>
為行查事照得分莫切於師弟禮莫重於死喪未有師<lb/>
長病故為弟子者漠然安坐不行一拜不奠一爵者也<lb/>
有儒學訓導某沒於官已經半月諸生竟有若罔聞知<lb/>
<pb n="KR4f0040_WYG_017-31b"/>
者是可忍也孰不可忍也本縣身在地方有維持禮法<lb/>
之責合行查飭為此票仰儒學門斗逐一查明凡在學<lb/>
文武生員孰到孰不到備悉開列報縣限三日内回覆<lb/>
如有仍前漠然安坐者即以行劣論定當詳報學院處<lb/>
分決不姑恕<lb/>
　　禁止夜行示<lb/>
為禁止夜行以免截刼事照得保甲若清則居民之盜<lb/>
可以無虞至於道路之間猝然相遇殊難防範然白晝<lb/>
<pb n="KR4f0040_WYG_017-32a"/>
截刼茍非積年賊冦不敢輕發每見道路失事非早即<lb/>
暮或趕集夜歸或攢程早起宵行曠野孤踪踽踽賊遂<lb/>
乘間肆刼此實自取而盜案貽害地方若皆日出而行<lb/>
未晩而息雖有强徒從何下手合無仰請憲臺嚴飭闔<lb/>
屬州縣文武各官曉諭沿途汎兵日將落無許人行水<lb/>
路無許舟行鄉地歇店日未出無容客走馳馹差員不<lb/>
在此例柵門辰開酉閉遵行勿失自無後患倘有行客<lb/>
昏夜被截必須根究於開柵之人治以通賊之罪斷不<lb/>
<pb n="KR4f0040_WYG_017-32b"/>
寛假則夜行無人而截刼之患可除矣此本縣條陳弭<lb/>
盜安民幾款之一䝉撫院憲批通行各屬飭遵在案除<lb/>
轉行外合再出示曉諭為此示仰軍民人等知悉務期<lb/>
恪遵共享敉寧勿視泛常自貽後悔<lb/>
　　勸諭監犯文<lb/>
爾等犯人這身子也是父母生下的當初父母生你的<lb/>
時節也望你成家立業望你養老送終望你榮宗耀祖<lb/>
誰想你今日到這箇地位這皆由你一念之差不安生<lb/>
<pb n="KR4f0040_WYG_017-33a"/>
理好喫酒好賭錢交結匪類遂做出這箇事來其中也<lb/>
有窮極了沒奈何去做的也有家裏儘可過得道這箇<lb/>
是好生意不肯收心自恃勢力無敢發覺放膽為非毫<lb/>
無忌憚希圗分得財物大家快活不知天理難容王法<lb/>
難躱一朝敗露披枷帶鎖淹禁牢獄在官府豈不知愛<lb/>
惜你一樣的皮肉只是法上去不得了沒奈何只得將<lb/>
刑罰加在你身你等遂受盡了苦楚若是强盜則屍抛<lb/>
曠野頭掛路旁固不必言就是竊盜也有竊盜的刑罰<lb/>
<pb n="KR4f0040_WYG_017-33b"/>
有何趣味你的妻子在家裏悲啼你的父母在家裏痛<lb/>
哭又對人羞耻說不出來真可酸心迴想當初若不是<lb/>
一念之差守分安貧聽天由命就是呑飢忍餓强如今<lb/>
日受這般苦楚如今悔也遲了然天地間人也沒有一<lb/>
定苦海無邊回頭是岸只要你等將這箇心改正了痛<lb/>
悔向日的不是一心要守分安貧如今若得出去再不<lb/>
敢喫酒賭錢再不敢交結匪類再不敢做這樣非為的<lb/>
事將聖諭六言時刻在念頭上轉你若有了這箇心即<lb/>
<pb n="KR4f0040_WYG_017-34a"/>
使今日便死也做一箇好鬼若僥倖出去便從新做箇<lb/>
好人日逺一日人只見你後來的好處漸漸忘了你向<lb/>
日的醜行依舊可以成家立業依舊可以養老送終依<lb/>
舊可以榮宗耀祖不枉了父母生你的心切不可說我<lb/>
今日已做壊了索性做一箇不好的人罷如此則永逺<lb/>
無出頭日子了然更有一說你今日要將這箇心改正<lb/>
也不可看容易了須要將主意挐定方纔改得若主意<lb/>
不定旁邊匪類的人將不好的話來引誘你你被他引<lb/>
<pb n="KR4f0040_WYG_017-34b"/>
去了向日不好的念頭重新發出來了切記切記我今<lb/>
這一番話真箇是你們對病之藥無非哀憐你們一樣<lb/>
是父母所生的故諄諄勸化你你們也動心麽你們這<lb/>
一㸃動的心便是做好人的根基切不可輕看了努力<lb/>
努力<lb/>
　<lb/>
　<lb/>
　三魚堂外集巻五<lb/>
</p>
<p>
</p>
  </div>
<div>
<head>三魚堂外集巻六</head> <lb/>
    <p>
<pb n="KR4f0040_WYG_018-1a"/>
欽定四庫全書<lb/>
　三魚堂外集巻六<lb/>
　　　　　　　　　　贈内閣學士陸隴其撰<lb/>
　詩<lb/>
　　乙夘候選北上途中偶吟<lb/>
屯亨隨遇去遲速總平常我今跨騾北萬事正難量所<lb/>
賴此方寸養之有微長執巻對先聖猶如在家鄉<lb/>
　　途中遇雨<lb/>
<pb n="KR4f0040_WYG_018-1b"/>
湖水正瀰漫風雨復連綿路上泥深尺僕夫不肯前天<lb/>
晴何可期日中强加鞭長隄𣺌無極一步一盤旋整轡<lb/>
坐騾背慄慄恐隕顛寄語當途者須知行路艱<lb/>
　　清水潭紀事<lb/>
去歲波濤上今年成坦途東隄雖未竣功成良已多羽<lb/>
書旁午至暫從浮橋過糧艘仍湖行安瀾未可歌廟謨<lb/>
正焦勞莫憂久蹉跎<lb/>
　　有儀軒歌<hi>有序</hi>
<pb n="KR4f0040_WYG_018-2a"/>
　　　昔年嘉定有署事公倪伯屏者我邑人也曾有<lb/>
　　　德於民民因建報德祠其内有假山為余前任<lb/>
　　　趙尹雍客移置署中有儀軒軒雖美觀而祠幾<lb/>
　　　廢予故有感而作<lb/>
吁嗟有儀軒其石何離奇問石何自來來自故侯祠聞<lb/>
昔祠初成吏民競祝釐或持觴酒勸或獻萬年辭翼翼<lb/>
堂與室尊嚴若神祗孰知祠中石一朝遷在斯廢興誠<lb/>
可歎此理豈𣺌微我聞召公棠周人永勿移翦拜各相<lb/>
<pb n="KR4f0040_WYG_018-2b"/>
戒千載以為期動之何如耳今古豈異時感應捷桴鼓<lb/>
聖賢寧我欺恭寛信敏惠斯須不可離反躬而己矣何<lb/>
歎亦何疑<lb/>
　　夀倪母仲孺人七十<hi>有序</hi>
　　　余昔奉教於貞吉先生佩服典型高山景行常<lb/>
　　　在心目而貽孫以英年克紹前矩門風之美甲<lb/>
　　　於吾邑天下禎祥孰大於是兹值仲太孺人七<lb/>
　　　十誕辰以家範占之眉夀其未有艾乎敢述徽<lb/>
<pb n="KR4f0040_WYG_018-3a"/>
　懿用當忭祝不足云詩也<lb/>
至聖有懿訓慈孝家之祥物則有麟鳳器則有琳瑯孰<lb/>
若慈與孝太和斯洋洋吾友抱奇質生長當湖旁家門<lb/>
多藹吉蓄極生輝光手持尺素來示我蘭芷芳曰予有<lb/>
慈母恩重如穹蒼襁褓失所恃慈母勤撫將辛苦常萬<lb/>
千不能一一詳寳我如珍珠惟恐寒暑戕嚴君當耄期<lb/>
往往伏枕牀湯藥躬調奉日夕常無方又恐子婦知每<lb/>
誡勿徬徨誠心貫上下事事縈肝腸今年七十載精力<lb/>
<pb n="KR4f0040_WYG_018-3b"/>
幸康强願借君子辭庶幾進一觴我聞起竦立展巻覺<lb/>
芬香君家和氣積福履正未央我昔挾陳編肄業君東<lb/>
堂朝夕君喬梓銘刻在中藏愛必計深逺敬則及梓桑<lb/>
慈孝相感嘘盤結成光芒澹泊與寧静古道猶不亡積<lb/>
善有餘慶斯言豈愚狂況復賢慈母令德自當章純嘏<lb/>
皆自有期頤亦尋常何必少室芝乃足慶無疆寳此萬<lb/>
石風何往非康莊願借君家矩埽除聲利塲囂競永不<lb/>
作天地長平康<lb/>
<pb n="KR4f0040_WYG_018-4a"/>
　　　祝杜母朱太夫人七十夀<lb/>
　滔滔鴛湖水日夕流不窮自昔產英傑卓犖光鼎鐘今<lb/>
　兹清淑氣爰萃少宰公學貫千秋上令德四海宗經術<lb/>
　陳丹陛正色率羣工朝野競歡羨昭明日有融夀母顧<lb/>
　之喜有子慰我衷我昔相夫子一經常苦攻兢兢守祖<lb/>
　德豈敢冀亨通源盛流自大穮蓘必有豐何以報<lb/>
聖恩惟有勉靖共仁義我家學拳拳服心胸薫蕕務分别<lb/>
　鸞鳳必盡庸風俗登三古事業臯夔同恭聞至聖訓顯<lb/>
<pb n="KR4f0040_WYG_018-4b"/>
　親孝乃隆期頤吾自有慎勿念尸饔燕山千萬仞峨峨<lb/>
　極蒼穹僉言願夀母遐福如山崇<lb/>
　　　田家行<lb/>
　誰云田家苦田家亦可娯上年雖遭水禾黍多荒蕪今<lb/>
　年小麥熟婦子儘足哺所懼欠官錢目下便當輸昨夜<lb/>
　府檄下兵餉尚未敷里長驚相告少緩自速辜不怕長<lb/>
　吏庭鞭撻傷肌膚但恐上官怒謂我縣令懦傷膚猶且<lb/>
　可令懦當改圗陽春變霜雪爾悔不遲乎急往富家問<lb/>
<pb n="KR4f0040_WYG_018-5a"/>
　倍息猶勝無田中青青麥己是他人租聞說朝廷上方<lb/>
　問民苦荼貢賦有常經誰敢咨且吁不願議蠲免但願<lb/>
　緩追呼<lb/>
　　　滹沱篇贈靈邑貢士馬子隲兼示諸生二十二韻<lb/>
　我來滹沱濱滹沱水盈盈浩氣所盤結賢哲常挺生屈<lb/>
　指數前獻往往移我情邇來教養弛人才多圮傾弦誦<lb/>
　雖不輟實學苦難明馬子秉秀質文詞麗且清鏖戰黌<lb/>
　序中每試輙先鳴<lb/>
<pb n="KR4f0040_WYG_018-5b"/>
天子臨曲阜慨然思治平有詔搜俊傑選㧞貢於庭馬子<lb/>
　首應選光耀滿荒城余聞喜不寐匪為相知榮方正者<lb/>
　獲進庶幾吾道亨願言益努力聖學是經營一勝何足<lb/>
　言所志在大成男兒生天壤當學朱與程兢兢務主敬<lb/>
　致知且力行天理爛熟時萬事鴻毛輕古今艱鉅任皆<lb/>
　於我身擎山川亦生色千秋常錚錚勿謂世滔滔何妨<lb/>
　亦裸裎勿謂聖域逺近在牆與羮我聞先民訓致曲能<lb/>
　有誠<lb/>
<pb n="KR4f0040_WYG_018-6a"/>
　　贈安平令陳子萬兼訪中州名集十四韻<lb/>
君家世忠貞況復盛文章代有風雅才海内共稱揚<lb/>
君生震澤畔長在閼伯鄉南北清淑氣君兼有其長喜<lb/>
與君作吏同在恒山陽願言資切琢示我以周行聞說<lb/>
古商丘自昔聖賢塲人才常濟濟史冊多芬芳近代風<lb/>
未泯作者亦鏘鏘君為我訪問俾得瞻輝光堂奥雖難<lb/>
言庶幾藥其狂時事多棘手愧我學未詳藉君廣聞見<lb/>
或得起膏肓勿謂掣肘中何用尋粃糠<lb/>
<pb n="KR4f0040_WYG_018-6b"/>
　　贈阜平令潘价維視災靈邑十四韻<lb/>
與君生南服作吏恒山陽君質如鸞鳳君器如珪璋區<lb/>
區樗櫟材視之若望洋所與君同者惟此惻怛腸荒邑<lb/>
遭洪水四野盡蒼茫束手正無䇿中夜起徬徨喜君捧<lb/>
檄來痌瘝若身癢慷慨告大吏不救民且僵閭閻鳩鵠<lb/>
情遂得達廟廊君馬自喂養君僕自齎糧有酒不敢飲<lb/>
有肉不肯嘗知君憐溝瘠意不在豆觴可以報大德惟<lb/>
有中心藏悠悠滹沱流此念固不忘<lb/>
<pb n="KR4f0040_WYG_018-7a"/>
　　潁川行贈同寅景翁并夀<lb/>
潁川太守黄次公卓犖不與凡吏同八載潁川無他技<lb/>
力行教化贍貧窮耕桑樹畜不厭煩田者讓畔獄長空<lb/>
亭猪烏肉特餘事所尚不在誇明聰是時百姓苦吏急<lb/>
桑孔張趙聲隆隆獨用寛和稱長者治去泰甚何妨聾<lb/>
户口歲增治第一鳳皇神爵鳴雝雝有詔賜爵闗内侯<lb/>
黄金百斤旌其庸太傅御史次第拜起家謁者丞相終<lb/>
謁者丞相亦偶爾可喜得之寛平中乃知持法不貴刻<lb/>
<pb n="KR4f0040_WYG_018-7b"/>
俗吏嚴酷真矇矇夏侯尚書洵有用經術原與吏治通<lb/>
煌煌班史循吏傳讀之不覺生清風<lb/>
　　贈陳安平子萬并夀<lb/>
束髮誦漢史仰止博陵崔亭伯既翩翩子玉亦多才實<lb/>
也少沉静卓然出塵埃惟讀政論篇不能不徘徊文以<lb/>
嚴致平兹言何為來王道尚寛仁豈盡欺我哉解網非<lb/>
罷軟斯民良可哀子真激一時無乃未細裁陳君宰兹<lb/>
土膏澤日益培借問何以治聞賦山有臺申韓非我學<lb/>
<pb n="KR4f0040_WYG_018-8a"/>
視民如嬰孩一破崔生論俾我心目開君常持此念陽<lb/>
春為君回心與造化游千秋常恢恢<lb/>
　　表賢母閭<lb/>
越歲在龍蛇風景偶告愆畿南及畿北處處民苦癲黍<lb/>
苗盡枯槁農夫空胝胼草根盡充食斗米三百錢恒陽<lb/>
有賢母惻然心憫憐我賴先世德諸子聿翩翩聲名溢<lb/>
中外冠纓滿堂前當此旱魃虐千里多罄懸天子尚咨<lb/>
嗟憂形雲漢篇況吾桑梓情忍視無突煙前憲有遺則<lb/>
<pb n="KR4f0040_WYG_018-8b"/>
我願一追搴鄭展出鍾粟黔敖陳粥饘豈不惜錢財其<lb/>
如心鬱邅我食可無肉我衣可不鮮但無溝中瘠我便<lb/>
安食眠出我饔飱資一一陳路邊務使鳩鵠形殘喘得<lb/>
茍延閭里競歡呼何啻甘露零歌祝遍遐邇直達九重<lb/>
天有詔出丹陛伐石南山巔特表賢母閭芳聲俾永傳<lb/>
寄語厚積者勿徒務戔戔蘇兹菜色人勝於買良田<lb/>
　　夀叔祖話山翁七袠<lb/>
憶昔總角時屈指里中賢卓犖固多人叔祖實翩翩自<lb/>
<pb n="KR4f0040_WYG_018-9a"/>
兹竊向往服膺常拳拳每一接緒論輙復意欣然私喜<lb/>
黄叔度近在家庭前中歲逺宦蜀召杜聲流傳一朝賦<lb/>
歸來優游茂叔蓮身隠名愈震年高德彌堅隴也愧不<lb/>
敏留滯在幽燕嘗思脫塵網追隨當湖邊時聞老成訓<lb/>
庻幾箴其偏竊怪漢伏生九十便多愆空勞鼂大夫不<lb/>
能辨百篇孰如我叔祖終日常乾乾有詔問尚書一一<lb/>
能口宣<lb/>
　　贈崔平山<lb/>
<pb n="KR4f0040_WYG_018-9b"/>
聞說古王母遺跡在房山簡編莫可考紛紛傳里闤豈<lb/>
願從八駿來觀禮義閑抑是穆天子挈之游人寰區區<lb/>
白雲篇大雅久欲刪況兹益訛傳千載疑信間君子貴<lb/>
令德何必逺追攀瑤池咫尺耳無事西出闗惻隠滿腔<lb/>
子勝似仙人顔不見崔使君視民如恫瘝自從兵戈來<lb/>
閭閻日若艱一自君下車逃亡漸次還嘖嘖歌頌聲往<lb/>
往流山灣充君愷弟念召杜直等閑此德何終極滹沱<lb/>
水潺潺<lb/>
<pb n="KR4f0040_WYG_018-10a"/>
　　梁溪詠題潘貞女奔喪記<lb/>
夙昔聞梁溪蔚為賢聖鄉赫赫高與顧發憤立大防埽<lb/>
除末俗態奕世有輝光至今兒女子亦知重綱常制行<lb/>
有偏全此道猶未亡卓哉潘貞女志操嚴秋霜未識夫<lb/>
壻面永矢不敢忘於禮似為過摯性逾共姜不惜一生<lb/>
寡斯志良可傷我從貞女弟得一聞其詳示我奔喪記<lb/>
滿紙覺芬芳人生茍努力何事不可彊劇秦美新者是<lb/>
誠何心腸<lb/>
<pb n="KR4f0040_WYG_018-10b"/>
　　孤松吟送僉憲梅崖李公解任還都<lb/>
孤松生高岡夭矯挺奇形雖遇大風起不隨衆草零大<lb/>
風有時息孤松長青青人生有屯亨自昔多變更所貴<lb/>
學道者猝加之不驚毁譽任紛嘵吾獨守吾貞不見黄<lb/>
次公歴盡通與窮忽從廷尉議忽並丙魏崇榮落有何<lb/>
常萬事真夢夢所以董江都明道不計功下帷是吾事<lb/>
升沉惟上穹勿憂世嶮巇但願吾道隆俯仰無愧怍何<lb/>
虞衆論訌路旁多歎息競欲問太空誰知君子胸霽月<lb/>
<pb n="KR4f0040_WYG_018-11a"/>
與光風<lb/>
　　箕山<lb/>
吾聞古箕山云在嵩高旁又聞許由跡乃在郤榖鄉孰<lb/>
是孰非歟往事多渺茫不識勲華世何故有留良豈見<lb/>
共驩輩意氣猶揚揚所以甘高蹈不願任棟梁不知臯<lb/>
與禹日孜孜廟堂懐襄勞拮据飢溺在心腸之子若聞<lb/>
知應愧獨翺翔我友産洛水筮仕恒山陽宰相箕裘在<lb/>
膂力況方剛努力崇明德前途正未央鳩鵠賴扶持四<lb/>
<pb n="KR4f0040_WYG_018-11b"/>
海仰休光應令箕山客俯首謝疎狂<lb/>
　　光武臺<lb/>
咄咄光武臺遙接堂陽城當年馮鄧輩竭力相扶撑功<lb/>
勲垂竹帛至今有休名世道方隆平無事談戰征儒生<lb/>
思報國惟在六經明敷之為吏治膏澤徧蒼生人心永<lb/>
固結勝是求干城王子抱經術洞悉閭閻情絃歌徧四<lb/>
境村農安鑿耕方且搜文獻逺追先民程但願行君學<lb/>
何憂潢池驚為謝雲臺將無勞費經營<lb/>
<pb n="KR4f0040_WYG_018-12a"/>
　　寄山西范進士彪西<lb/>
聞道汾水濱大儒又篤生弓旌不能屈逺追先民程發<lb/>
憤尋絶學非為求名聲卓卓辛與薛時時在牆羮家學<lb/>
有淵源丕承愈益精著書滿篋笥吾道賴干城愧吾風<lb/>
塵中未獲隨景行河津既己逺誰人開我肓願言去世<lb/>
網竊附在嚶鳴勿嗤下里音如何屬韶英<lb/>
　　送鮑湖叔南歸<lb/>
仕宦如奕棋勝負何足論所貴有天爵到處自長存所<lb/>
<pb n="KR4f0040_WYG_018-12b"/>
以古先哲三己色常温不見宋考亭一生明六經登朝<lb/>
九十日謠諑滿中庭著述仍不倦身退名愈馨莫恨一<lb/>
書生不得作公卿古來書生業往往勝蓬瀛高山衆所<lb/>
仰千秋常錚錚願言志大道一切鴻毛輕埽除詞章習<lb/>
佛老并擴清濓洛與闗閩時時在牆羮孰云三徑中不<lb/>
可追咸英<lb/>
　　讀宋布衣集<lb/>
偉哉宋布衣文詞何陸離氣呑雲夢澤舉世皆披靡遺<lb/>
<pb n="KR4f0040_WYG_018-13a"/>
編十存一光芒若鼎彛磊落真可愛胸中無一疵男兒<lb/>
當如此何庸學脂韋所惜圭璋質未經琢與追洙泗既<lb/>
云逺狂狷多陵夷魁梧奇偉人汨沒酒與詩展巻一莊<lb/>
誦慨然思仲尼<lb/>
　　贈宗冀州意園并夀<lb/>
咄咄宗使君分符來信都喜君在衆中慷慨發訏謨曰<lb/>
余同舟人所貴相匡扶有善宜競勸有過莫面諛卓哉<lb/>
君斯語迴與流俗殊自從大道隠人各謀自腴吏治日<lb/>
<pb n="KR4f0040_WYG_018-13b"/>
益雜民生日益劬茍能充君言相應如鼓桴臯夔可攀<lb/>
躋龔黄何有乎願我百君子人書置坐隅同寅而協恭<lb/>
相率遊康衢埽除晩近態直上追唐虞借問何能爾皆<lb/>
君所感孚兹德視恒山千秋永勿渝<lb/>
　　贈潘子逺亭尊人夀<lb/>
錫山潘逺亭秉志何芬芳作吏恒山南逺邇稱循良一<lb/>
朝賦歸來意氣殊洋洋益勵青雲志精進不可當問君<lb/>
何能爾淵源正孔長有親未白頭寄跡在戎行少小耽<lb/>
<pb n="KR4f0040_WYG_018-14a"/>
經史志在追黄唐孝友著族黨才器重珪璋偶因感世<lb/>
變一試黄石方挾策上幕府慷慨當危疆轉戰常岳間<lb/>
洞庭波不揚數奇未封侯荷戈帝京旁兵民相錯雜一<lb/>
一歌平康衛霍何足論直希渭濱姜嘗聞過庭訓男兒<lb/>
須自强文當贊化育武則務匡襄不必計利鈍但祈此<lb/>
心臧余聞起竦然所見何堂堂宜吾逺亭子志操如鸞<lb/>
凰愧余樸遬材不能頌琳瑯幸昔託同舟得一睹光芒<lb/>
捉筆述梗概聊當進一觴<lb/>
<pb n="KR4f0040_WYG_018-14b"/>
　　贈曹翁臻萊七十<lb/>
自從出門來不覺七八春頭髮强半白勉强涉風塵羨<lb/>
君秉奇質豪邁超等倫兒孫多英拔不啻太丘陳優游<lb/>
談詩禮終日常津津門風雍以肅古道賴未泯屈指君<lb/>
甲子七十今纔旬七旬何足言眉夀正無垠愧余樗櫟<lb/>
姿幸託在姻親磋磨亦有年猶然徒苦辛常思脫軒組<lb/>
逍遙當湖濱從君問竒字日啖鱸與蓴左手握芝蘭右<lb/>
手攜鳳麟各出青箱業仔細論道真箕裘告成就世風<lb/>
<pb n="KR4f0040_WYG_018-15a"/>
亦返醇君應倍欣然陶陶同大椿<lb/>
　　贈張長史庶常<lb/>
自余來京師喜與君周旋倉皇顛沛中感君意纒綿相<lb/>
期在千古知君念己堅慚余學鹵莽不能有所宣徒與<lb/>
俗齟齬自省亦多愆幸遇浩蕩恩得放早歸田自此共<lb/>
野老耕鑿安堯天但樂聞賢者所學益精專正誼明道<lb/>
志皎然日月懸繭絲牛毛理直接先民傳正學既昌明<lb/>
爝火盡棄捐統紀從兹一王道惟平平始信俗可移只<lb/>
<pb n="KR4f0040_WYG_018-15b"/>
在日乾乾村農亦狂喜光耀滿林泉<lb/>
　　贈某十四韻<lb/>
舟發潞河頭朔風初颼颼濟汶正浩瀚河淮水悠悠喜<lb/>
逢素心人晨夕共優游世網何足言邈然念前修君方<lb/>
際休明尚當展嘉猷舟楫鹽梅效行將次第收司馬洛<lb/>
中園恐難許久留我歸安耕鑿村農是吾儔一經付豚<lb/>
兒坦然便無愁君住䢴江上自昔多名流聞說漢董生<lb/>
作相在此州正誼明道語直追孔與周遺風猶在否為<lb/>
<pb n="KR4f0040_WYG_018-16a"/>
我一訪求<lb/>
　　贈姚亘山<lb/>
丈夫志四方此言須細詳四方雖云樂何如在家鄉況<lb/>
復多變態前途更難量網羅到處有不可不慎防所以<lb/>
先聖訓教人善行藏進禮退以義窮達視彼倉滔滔雖<lb/>
皆是我必擇康莊人生貴知道豈必登廟廊君不見詩<lb/>
人拳拳十畝桑子陵老布衣咄咄勝侯王堯夫安樂窩<lb/>
至今仰耿光此中有真味難與世人商君誠熟反覆知<lb/>
<pb n="KR4f0040_WYG_018-16b"/>
吾言不狂<lb/>
　　贈周敉寧尊慈陳太孺人七十夀<lb/>
我友抱竒質矢志學周程不逺三千里翩然來帝京不<lb/>
入金張室不逐紈絝行不求印纍纍不羨金滿籯但願<lb/>
聞大道歸慰夀母情夀母長名族椒蘭由性生況復歸<lb/>
高士家世篤忠貞鮑車與梁案閭里傳相驚白頭無他<lb/>
願惟願兒學成無使鄒孟母獨擅千秋聲所以令子心<lb/>
自愛若瓊英必欲琢成器不敢憚逺征長安多名傑人<lb/>
<pb n="KR4f0040_WYG_018-17a"/>
間之蓬瀛先猷或不逺庶幾在牆羮愧余樸遬姿平生<lb/>
徒硜硜承君來相問不能一發明無已有一言敢願為<lb/>
君傾恭聞古聖賢其道惟立誠人心與道心苗莠不並<lb/>
榮朱子白鹿規若射有鵠正夙夜常念兹名實自俱宏<lb/>
勿謂俗滔滔何妨亦裸裎歸求有餘師無事逺經營六<lb/>
經昭日星只在一與精慈幃應心喜期頤顔如嬰<lb/>
　　題靈邑南寨村佛寺二絶<lb/>
亦是聰明奇偉人能空萬念絶纎塵當年可惜生西土<lb/>
<pb n="KR4f0040_WYG_018-17b"/>
未聽尼山講五倫<lb/>
偶憐愚俗多狂惑敷衍輪迴俾駭聽若知同泰舍身事<lb/>
應悔當年語不經<lb/>
　　讀張文潛江上詩因嘲<lb/>
宛丘先生學頗堅惜從蘇氏雜狂禪莫道紛紛渾似夢<lb/>
人生何事可茫然<lb/>
　<lb/>
　三魚堂外集巻六<lb/>
</p>
<p>
</p>
  </div>
<div>
<head>三魚堂外集附録</head> <lb/>
    <p>
<pb n="KR4f0040_WYG_019-1a"/>
欽定四庫全書<lb/>
　三魚堂外集附録<lb/>
　　清故文林郎四川道監察御史陸先生行狀<lb/>
　貫嘉興府平湖縣華亭鄉二十四都異字圩<lb/>
　曾祖錫𦙍妣姚氏<lb/>
　祖瀗妣李氏<lb/>
　父元封文林郎妣<hi>鍾氏曹氏</hi>贈孺人<lb/>
先生諱隴其初名龍其後改今諱號稼書姓陸氏裔出<lb/>
<pb n="KR4f0040_WYG_019-1b"/>
唐宰相宣公世為浙之平湖人宋季有靖獻先生正以<lb/>
學行聞於時元初程文海至江南訪求賢材以正與張<lb/>
伯淳薦正獨不起尋又與劉因同徵固辭不應隠居著<lb/>
書詳具邑舊志靖獻曾孫宗秀明永樂未以賢良徵仁<lb/>
宗引見於便殿奏對稱㫖以疾辭賜鈔幣還正統中傾<lb/>
粟麥賑飢勅旌尚義子珪景泰中出榖千數以賑者再<lb/>
賜爵迪功郎自後子姓繁衍科第貴盛孝義雍睦迄今<lb/>
以禮法甲邑中迪功孫溥為豐城縣丞嘗督運夜過采<lb/>
<pb n="KR4f0040_WYG_019-2a"/>
石舟漏跪祝曰舟中一錢非法願𦵏魚腹漏忽止旦視<lb/>
之則水荇裹三魚塞之人以為盛德之祐溥子東始遷<lb/>
居泖上築堂名三魚今先生文稾率稱三魚堂者以此<lb/>
東四世孫瀗先生祖也瀗長子燦崇禎甲戌進士濟南<lb/>
府推官戊寅歲被兵城陷闔門殉難今祀於鄉賢第三<lb/>
子元先生父也邑庠生以先生貴勅封文林郎繼室曹<lb/>
實生先生先生端重静嘿聰穎過人兒時封公授以左<lb/>
氏傳稍有芟節先生舉所芟盡讀之詰朝暗誦不遺一<lb/>
<pb n="KR4f0040_WYG_019-2b"/>
字後授六經子史輙上口成誦少長勵志聖賢之學專<lb/>
意洛閩諸書嘗點勘四書大全參以䝉引存疑淺說之<lb/>
要而一折衷於朱子每讀一句必反覆玩味俟其貫通<lb/>
其於科舉之業功名之㑹泊如也先生少食貧嘗授徒<lb/>
嘉善館席一樓下樓久就圮先生作危樓文以見志有<lb/>
李氏欲延之託友道意先生曰我固願往但館榖不可<lb/>
有加使我有以謝主人其審義利決取舍一介不與一<lb/>
介不取之節素所樹立固如此順治丙申補邑弟子員<lb/>
<pb n="KR4f0040_WYG_019-3a"/>
尋食餼康熙丙午舉於鄉庚戌成進士需次里居則益<lb/>
肆力於學凡程朱之文集語録以及有明諸儒之書莫<lb/>
不咀其精英抉其瑕疵至於嘉隆以後陽儒隂釋改頭<lb/>
換面之說亦皆悉究其微而盡燭其蔀於是居敬窮理<lb/>
履仁蹈義粹然一出於正矣乙夘授嘉定縣知縣嘉定<lb/>
為濱海大邑土高乏水民多逐末以故城居者少而富<lb/>
商鉅室散處市鎮武斷暴横相沿成俗富者競奢麗貧<lb/>
者舞刀筆喜事健訟又夙有饒裕名旅客圗潤囊槖者<lb/>
<pb n="KR4f0040_WYG_019-3b"/>
往來如織胥役土豪倚為姦利不可方物號稱難治地<lb/>
不産米漕糧例任之他邑而代輸其折色故徵銀倍於<lb/>
他邑積逋動以萬計令率坐是落職先生至歎曰民不<lb/>
輸賦大率以貧也其所以貧風俗為之也譬如少年以<lb/>
遊冶傷其元氣力不能服勞為父兄者禁其遊冶則元<lb/>
氣自復不禁而予以飲食抑末矣今且不為飲食而又<lb/>
督過之則官與民俱病固其所耳故其治一以鋤豪强<lb/>
抑胥吏禁侈靡變風俗為主大賈汪姓者素交結長吏<lb/>
<pb n="KR4f0040_WYG_019-4a"/>
横行邑中先生蒞任適其僕佔賣薪者妻賣薪者來控<lb/>
先生命拘汪僕匿弗出益遣役捕之訊得其實以妻還<lb/>
賣薪者汪大恐令所識探意先生曰人無不可自新茍<lb/>
為善即善矣汪平日所為我知之若毋犯我自新未晩<lb/>
汪感泣果不敢有犯市鎮少年數十為朋以拳勇毆擊<lb/>
為豪用細民畏苦之先生盡廉得其名遇有控者責而<lb/>
械於門時時勸諭之視其情色果悔則釋不匝月其黨<lb/>
悉解散民有告其子不孝者訊之果然即涕出自訟曰<lb/>
<pb n="KR4f0040_WYG_019-4b"/>
我德薄無以化汝令汝父子至此因委曲曉譬娓娓踰<lb/>
時其父泣其子亦泣乃慰而遣之大塲鎮民有兄貧稱<lb/>
貸於弟不應輙舁弟物以去弟賄巡檢司以報盜先生<lb/>
怒曰是可以為盜乎訊之乃其弟婦翁所為遂痛懲之<lb/>
因呼其弟曰彼兄也乃聽婦翁謂兄盜不悌也責之又<lb/>
呼其兄曰汝為長貸弟弟不應而徑取之陷汝弟不悌<lb/>
是汝不友也亦責之咸感服而退俗素澆父子兄弟不<lb/>
相顧恤者日見告自後遂無一來控者先生折獄不甚<lb/>
<pb n="KR4f0040_WYG_019-5a"/>
拘於律聽斷時孝悌忠信之名不絶於口和平惻怛以<lb/>
至情相感動使人心悅而誠服有恥而且格踰年後訟<lb/>
者亦絶少案牘幾廢惟上官以他邑事屬訊者日至孔<lb/>
子謂聽訟不難使無訟為難先生殆庶幾焉嘉邑胥役<lb/>
向以千數先生至官未幾易業自去者過半葢邑所轄<lb/>
地廣而事劇勢不能不多役先生惟輸解上官乃遣役<lb/>
絶不令至民間有不獲已則戒其需索酒食役心服先<lb/>
生潔己愛民莫不恪守其戒民亦信先生之愛己常不<lb/>
<pb n="KR4f0040_WYG_019-5b"/>
待役至先期而赴地雖廣不啻臂指事雖劇率咄嗟而<lb/>
辦故多役為無用而相率自化呉俗尚侈靡邑尤甚富<lb/>
室宴㑹窮極華縟娼優猱雜費以百十計貧者轉相倣<lb/>
效至有方丈對客而㸑下乏薪粟者婚喪皆盛鼓吹酒<lb/>
食稠叠以多費相誇勝縗絰醉倒不以為怪博奕遊手<lb/>
獻笑覓食之輩多於四民謂之清客市井子弟日遨遊<lb/>
街肆以布衣為恥用是財益匱乏逋賦日積先生痛禁<lb/>
飭之懇切教戒且以身先俗乃一變稍稍知禮法賤惰<lb/>
<pb n="KR4f0040_WYG_019-6a"/>
　遊嗇衣食急賦稅催科不迫督而自集矣前此催科者<lb/>
　惟事敲扑貧民業窘於輸而一遇限期償杖錢又數倍<lb/>
　先生至為立甘限法令應輸者自限輸若干屆期及半<lb/>
　即得宥以故絶不用杖而輸者争至在任二年逋尾絶<lb/>
　少惟接徵前任者止十一二先生之意欲更休養一二<lb/>
　年使給足好義決不尚有逋賦然竟以此不獲於上官<lb/>
　先生始至時巡撫為廣寧馬公有亷名頗愛重先生静<lb/>
　寧慕公繼之亟稱先生治行略嫌其儒術迂緩丙辰<lb/>
<pb n="KR4f0040_WYG_019-6b"/>
上允晉撫議暫抽市肆錢一年佐餉例不及巷含先生如<lb/>
　例造冊報徵慕公不悅疏言時方多事該令當列侍從<lb/>
　從容諷議非應變材部議遂引材力不及例降二級調<lb/>
　用嘉民大駭罷市日號巡撫門乞留巡撫不自安為再<lb/>
　具疏請復未及下而先生又以盜案落職矣盜案者邑<lb/>
　民張與汪姓者以小隙訐訟汪赴理夜遇盜傷歸謂其<lb/>
　弟曰張遣殺我言訖而絶汪弟遂以讎殺控先生疑小<lb/>
　隙無殺理而張亦不似殺人者汪以不刑訊張大哭於<lb/>
<pb n="KR4f0040_WYG_019-7a"/>
　庭先生乃以實報謂是盜是讎未敢遽定俟緝獲兇犯<lb/>
　定擬而一面遣捕役緝之尋獲真盜七人讞上部議以<lb/>
　先生初不直指為盜疑有諱匿引例革職而不知先生<lb/>
　固從命案勘出盜案非原詞稱盜而諱之為讎殺也人<lb/>
　謂先生盍辨諸則曰是咎誠在我邑有盜長吏固宜罪<lb/>
　且夜半殺人於路果讎亦盜也而我不能斷議黜不枉<lb/>
　奚辨為嘉邑益大震耆老士紳悉詣督撫為辨卒莫省<lb/>
　里民扶老攜幼填塞街市為先生呼寃以薪粟餽者麕<lb/>
<pb n="KR4f0040_WYG_019-7b"/>
　至號泣請受先生盡慰而遣之即胥史輿儓宜幸其速<lb/>
　去者亦無不涕泗霑臆委巷悉架枅結綵然燭額手以<lb/>
　送逺鄉之民各刻木為位旌幢鼓吹迎歸以祠者日數<lb/>
　輩凡兩月乃己四方人士競為詩文以傳之彚為公歸<lb/>
　集邑有陳生者老矣未嘗與先生相識特蠲脩脯授諸<lb/>
　梓至今邑人言及先生皆泣數行下謂建縣五百年所<lb/>
　未有也適<lb/>
詔舉博學鴻辭同郡工部呉公凖菴遂以先生名薦㑹丁<lb/>
<pb n="KR4f0040_WYG_019-8a"/>
　父憂不果應試蔚州魏公環極晉總憲首抗章言先生<lb/>
　寃再疏舉亷吏十人縣令居其二一即先生也奉<lb/>
㫖復原官先生雖被薦復職服闋後雅存誓墓之志徘徊<lb/>
　再三郡縣敦迫乃起又素懐秉鐸之志且慨當世任教<lb/>
　職者多非其人赴部時欲求改選教授遴諸生之有志<lb/>
　者而訓之銓部以方奉<lb/>
特㫖不便改授而止癸亥冬補靈夀縣知縣靈於真定最<lb/>
　為磽瘠易患水旱迫近畿輔多徭役俗强悍善鬬少訟<lb/>
<pb n="KR4f0040_WYG_019-8b"/>
　而輕生先生曰民富而後可以教輕生之習禁令尤嚴<lb/>
　然未盡絶者民貧而不知義也嘉定可使富而不及為<lb/>
　靈邑又非嘉定比奈何力言於上官非大恤民力不可<lb/>
　時派運上供石灰騾車靈以五輛視他邑獨多前令争<lb/>
　之不能得民以病告先生首以為請至以去就争乃得<lb/>
　更代邑北負太行南濱滹沱不毛之土十三而贏順治<lb/>
　康熙間兩奉<lb/>
㫖盡蠲其征後以言者復申隠地處分之例州縣畏罪稍<lb/>
<pb n="KR4f0040_WYG_019-9a"/>
有首報由是倚山瀕河之地間可耕穫者亦相戒不敢<lb/>
墾先生掲示遍曉謂荒地雖係瘠壤豈無略可播種收<lb/>
升合之利為餬口計者爾民或慮一行播種便當起科<lb/>
所入不足以完稅利有限而害無窮然<lb/>
朝廷決不與爾民争此些須之利爾民但耕種勿慮於<lb/>
是漸有闢者先生在任七年竟無一畝首報靈邑額丁<lb/>
萬四千有奇例五年一編審必增數十丁至先生審丁<lb/>
反虧額一千五百有奇葢前此為令者以溢額為功逃<lb/>
<pb n="KR4f0040_WYG_019-9b"/>
亡死絶不敢復除而攤派包賠之累日甚先生謂如是<lb/>
是驅之使逃也具以實聞上官且曰裕課之道惟有愛<lb/>
恤窮民使漸充足逃亡日少則國課日增若目前形勢<lb/>
實難就筋力疲盡之民責其無缺也適巡撫于公諮訪<lb/>
利弊先生遂調陳六事略曰職静觀今日之時勢百病<lb/>
之源起於民貧非無憂民之吏懐痌瘝乃身之志而民<lb/>
卒不免於凍餒者拘於法而無如何也得君如憲臺可<lb/>
為民請命於法之外矣敢畧陳一二以備採擇一曰緩<lb/>
<pb n="KR4f0040_WYG_019-10a"/>
征宜請也自古稅斂必俟稼穡登塲而後上供可辦向<lb/>
以兵餉之故正月開徵有餘者尚可勉强支吾不足者<lb/>
勢必轉貸所入不足以償僨何論仰事俯育所以閭閻<lb/>
日窮逃亡日多地畝日荒今四方寧謐司<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>不至告匱<lb/>
若可通融總計以上年撥剩之銀暫抵本年春夏之餉<lb/>
俟秋成催解以補庫額一轉移間而民力以紆矣一曰<lb/>
墾荒宜勸也<lb/>
朝廷屢下勸墾之令而報墾者寥寥非民之不願墾也<lb/>
<pb n="KR4f0040_WYG_019-10b"/>
地土瘠薄荒熟不常一報開墾轉盼六年起科所墾之<lb/>
地己枯為石田蕩為波濤而所報之糧一定而不可易<lb/>
所以小民視為畏途聽其荒蕪而莫之顧竊謂此等荒<lb/>
地原與額内地不同與其稽查太嚴使民畏而不敢耕<lb/>
孰若稍假有司以便宜使得以熟補荒如新懇復荒者<lb/>
聽有司查他處新懇地補之其荒糧即與除免其已墾<lb/>
成熟者請寛至十年起科民不畏墾之累自無不踴躍<lb/>
於墾矣一曰水利當興也墾田在興水利古人溝洫之<lb/>
<pb n="KR4f0040_WYG_019-11a"/>
　制隨時修理故不覺其煩費今以久湮久塞之河道一<lb/>
　旦欲疏勢難猝辦然屢年以來議蠲議賑所費不可勝<lb/>
　數與其蠲賑於既荒之後何如講求水利於未荒之前<lb/>
　宜通查所屬州縣水道何處宜疏通何處宜隄防約長<lb/>
　濶若干工費若干彚成一書進呈<lb/>
御覽請司農度錢糧之贏絀以次分年舉行以一時言之<lb/>
　雖若不免於費以久逺言之比之蠲賑所省必百倍一<lb/>
　曰積榖宜廣也<lb/>
<pb n="KR4f0040_WYG_019-11b"/>
　功令最重積榖然止蠲輸一途在富饒之邑猶可鼔舞<lb/>
　勸輸若山僻疲罷如靈夀者雖懸旌勵之典其誰能應<lb/>
　當稍為通融如荒地可開墾者許有司設法募人開墾<lb/>
　收其所入貯倉備賑勿責其起科一切河淤地畝雖己<lb/>
　入糧原非額内者許其量留吏員應納銀者許其入榖<lb/>
　不必起解牙帖雜稅新增者編審人丁溢額者悉許留<lb/>
　本地方積榖諸如此類推廣行之庶幾疲罷之邑皆有<lb/>
　榖以救災荒至於在倉之榖宜聽有司酌量支放先發<lb/>
<pb n="KR4f0040_WYG_019-12a"/>
後報平時出陳易新聽從其便勿因不肖之侵欺而盡<lb/>
掣賢者之肘則民庶有賴矣一曰存留宜酌復也自兵<lb/>
興之際將存留款項盡行裁減由是州縣掣肘私派公<lb/>
行不可救止百弊皆起於此康熙二十年漸次奉復然<lb/>
尚有應復而未復者如衙役犯贓之律甚嚴而書辦之<lb/>
工食獨不復不知此輩能枵腹而奉公乎抑將舞文弄<lb/>
法以為仰事俯育之貲也心紅紙張修宅家伙州縣必<lb/>
不能免既奉裁革不知天下有司皆能蠲俸自備乎抑<lb/>
<pb n="KR4f0040_WYG_019-12b"/>
或責之舖户派之里下者也上司過往下程中伙雜支<lb/>
供應州縣必不能無既奉裁革不知上官之臨州縣皆<lb/>
能自備供應自發價值乎抑或不能不藉資於地方也<lb/>
在主計者惟知復一項則費一項之金錢不知裁一項<lb/>
則多一項之掣肘掣肘之害層累而下總皆小民受之<lb/>
小民疲罷逃亡其害仍自國家受之又其一則謂審丁<lb/>
不宜求溢額也且曰果有丁盛而溢額者宜命有司留<lb/>
為積榖之用不必入額遇有逃亡絶户即以此補之其<lb/>
<pb n="KR4f0040_WYG_019-13a"/>
　無溢而有缺者得報上蠲免或不肖有司無缺而揑作<lb/>
　有缺則自有糾劾之典在總之寛一分在州縣則寛一<lb/>
　分在窮民上之搜求於州縣者無餘地則州縣之搜求<lb/>
　於窮民者亦無餘地不肖者固樂於搜求賢者亦不能<lb/>
　不搜求而民之塗炭日增日益矣末又言一切刑名錢<lb/>
　榖務持大綱而止無益煩文俱宜省去如錢榖毫忽之<lb/>
　差可以即行改正者無庸駁詰刑名案件明白顯易之<lb/>
　事可以即行完結者無庸提解多一畨駁詰則多一番<lb/>
<pb n="KR4f0040_WYG_019-13b"/>
　需索多一番提解則多一番拖累吏胥所深喜而小民<lb/>
　所深苦也先生所陳皆籌畫久大之謀非徒為一時補<lb/>
　救之術真有如于公所稱許者己巳夏大旱無麥秋大<lb/>
　風隕霜禾盡槁奉<lb/>
㫖蠲免錢糧發帑金兼支倉粟賑濟靈邑貯榖僅二百石<lb/>
　有奇而飢民核有二萬三千八百餘名口奉撥帑金三<lb/>
　千兩先生躬為部署驅馳山谷夜以繼日而府檄以限<lb/>
　單至不許踰額先生不顧卒盡散之幾欲責令先生賠<lb/>
<pb n="KR4f0040_WYG_019-14a"/>
　補僅而得免先是甲子夏雨江總制于公薨於任<lb/>
上臨朝痛悼問九卿詹事科道今天下清亷官如于成龍<lb/>
　者有幾人於是九卿等以直𨽻巡撫格爾古德部郎范<lb/>
　承勳蘇赫江南學道趙崙揚州知府崔華充州知府張<lb/>
　鵬翮靈夀知縣陸隴其對時雖未即擢用然七人者後<lb/>
　多至大官有聲名<lb/>
上固己心識之矣及蒞靈一年巡撫格公薦先生清操飲<lb/>
　冰愛民如子題請擢用庚午夏科道員缺<lb/>
<pb n="KR4f0040_WYG_019-14b"/>
上面諭部院官各舉所知於是工部尚書張公敦復左都<lb/>
　御史陳公說巖兵部右侍郎李公厚菴禮部右侍郎王<lb/>
　公昊廬交口論薦遂奉<lb/>
俞㫖行取先生念靈邑頻年饑饉未有起色正供猶恐不<lb/>
　支而雜稅泛徭未盡除減將永為民累業當謝事乃於<lb/>
　數日内盡為申請首乞緩征又乞房地稅句係墊解不<lb/>
　可為常勢必仍派里下題請量減又乞上司供應久奉<lb/>
　全裁宜永逺革除又乞將貯倉米榖不時借放飢民巡<lb/>
<pb n="KR4f0040_WYG_019-15a"/>
　撫于公報曰以謝事之時為災黎起見真仁人君子愛<lb/>
　民至意臨行邑民哭送者數萬竪碑志遺愛如去嘉定<lb/>
　時是年秋補四川道試監察御史遂上疏曰臣官畿輔<lb/>
　久知畿輔之民情邊山一帶荒多熟少自昔為然康熙<lb/>
　十二年以後軍興緊急雜派繁多民困滋甚賴<lb/>
皇上加意撫綏禁止私派不惜蠲賑鳩鵠之民僅延殘喘<lb/>
　然言乎家給人足則尚未也臣觀自古豐亨之治皆非<lb/>
　一日而成惟<lb/>
<pb n="KR4f0040_WYG_019-15b"/>
皇上常持此勤恤之心期之以積久勿責效於旦夕恩己<lb/>
　厚而不嫌更厚心己周而不嫌更周則家給人足庻乎<lb/>
　可望至目前所當議者上年畿輔荒旱實異尋常雖<lb/>
　間有未被災之處亦不過稍有升合差勝於被災者耳<lb/>
　初奉<lb/>
上諭二十八年及二十九年上半年錢糧盡行蠲免後因<lb/>
　部議分别不准概蠲百姓甚苦撫臣不得巳題請帶徵<lb/>
　雖今歲秋收稍稔既徵其新復徵其舊恐非積貧之民<lb/>
<pb n="KR4f0040_WYG_019-16a"/>
　所能堪也葢先生任靈夀時徵糧地九百三十餘頃未<lb/>
　被災地止七十餘頃後又以彚冊失開秋災地三百餘<lb/>
　頃雖奉全蠲其實止半致<lb/>
聖恩不得下究故首疏言之未幾湖廣總督以撫臣在任<lb/>
　守制請舉朝頗右之先生上疏曰臣辧事衙門聞九卿<lb/>
　科道㑹議湖南巡撫于養志在任守制一事昌言其不<lb/>
　可者固有其人而依違不斷者比比而是臣竊怪之此<lb/>
　明白顯易之事有何可疑而依違若是夫治天下之不可<lb/>
<pb n="KR4f0040_WYG_019-16b"/>
　不以孝易明也在任守制非所以教孝易明也天下正<lb/>
　當承平之時湖南又非用兵之地無藉乎在任守制易<lb/>
　明也<lb/>
皇上以孝治天下在廷諸臣沐浴於<lb/>
皇上孝治之中久矣何難一言直斷其不可耶且臣不知<lb/>
　議者以養志為何如人其非賢者耶則固不當使之在<lb/>
　任守制矣如其誠賢者耶則必不肯在任守制矣在督<lb/>
　臣代為題請或從愛惜人材起見然臣以為使之解任<lb/>
<pb n="KR4f0040_WYG_019-17a"/>
　全孝正所以深愛惜之況<lb/>
皇上一日所行天下萬世奉為法程者也若使一撫臣因<lb/>
　督臣題請而留皆將援此為例其不思僥倖奪情者鮮<lb/>
　矣名教自此而弛綱常自此而壞此端一開闗係非淺<lb/>
　至於湖南一省之人是則是傚不復知有父母又無足<lb/>
　論矣尋有<lb/>
㫖如先生言辛未夏<lb/>
上以久旱<lb/>
<pb n="KR4f0040_WYG_019-17b"/>
諭諸臣協同㑹議直陳利弊先生遵上三議其一言直𨽻<lb/>
　被災帶徵錢糧當急豁免一言直𨽻編審人丁宜求均<lb/>
　平一言蠲納保舉之法斷宜停止皆切中時弊既又上<lb/>
　疏曰夫蠲納一事原非<lb/>
皇上所欲行不過因一時軍需孔亟不得已而暫開復恐<lb/>
　其賢愚錯雜有害百姓故立保舉之法以防之慮深逺<lb/>
　矣近復因大同宣府運送草荳并保舉而亦許蠲焉則<lb/>
　與正途無復分别且保舉所重莫重於清亷故督撫保<lb/>
<pb n="KR4f0040_WYG_019-18a"/>
　舉必有清亷字樣方為合例若保舉可以蠲納則是清<lb/>
　廉二字可蠲納而得也此亦不待辨而知其不可矣若<lb/>
　夫蠲納先用之人大抵皆奔競躁進之人故多一先用<lb/>
　之人即多一害民之人此又不待辨而知其不可者矣<lb/>
　臣更有請者臣竊見近日督撫於蠲納之員有遲之數<lb/>
　年既不保舉又不叅劾者不知此等官員果清亷乎抑<lb/>
　或在清濁之間未可驟舉驟劾乎夫既以蠲納出身又<lb/>
　不能發憤自勵則其志趣卑陋甘於汙下可知使之久<lb/>
<pb n="KR4f0040_WYG_019-18b"/>
　踞民上其荼毒小民不知當何如故竊以為不但保舉<lb/>
　之蠲納急當停止而保舉之限期更當酌定伏乞<lb/>
勅部查一切蠲納之員到任三年而無保舉者即行開缺<lb/>
　聽其休致庻吏治可清選途可疏而民生可安及奉<lb/>
㫖同往㑹議又獻議力争曰蠲納一途實係賢愚錯雜恃<lb/>
　保舉一綫可防其弊今若并此一綫而去之得與正途<lb/>
　一體陞轉<lb/>
　國體之謂何恐未可云無礙也雖有次年三月停止之<lb/>
<pb n="KR4f0040_WYG_019-19a"/>
期然待次年三月停止則此輩無有不蠲納者矣澄叙<lb/>
官方之大典豈不蕩然埽地乎此臣請速停保舉之蠲<lb/>
似難無容議者也至於設立保舉而不定限期則不肖<lb/>
之員多因循一日百姓多受累一日即云設立限期反<lb/>
生營求之弊此在督撫不賢則誠有此若督撫賢明何<lb/>
處營求臣不敢謂天下必無一賢明督撫也即使督撫<lb/>
不賢亦必不能盡蠲納之人而保舉之此臣請定保舉<lb/>
限期一議似亦難無容議者也時大兵草荳需運甚急<lb/>
<pb n="KR4f0040_WYG_019-19b"/>
計臣方恃蠲納一項以濟國用當軸者亦頗以為便治<lb/>
標治本各持一見與先生既相水火而富室儲貲日夜<lb/>
俟開例希進者相率彈冠不啻飢渇即諸臣以蠲納進<lb/>
者内外都有先生於疏議中痛詆斥之由是都士大譁<lb/>
部議以先生拘執資格致蠲納之人猶豫觀望遲誤軍<lb/>
需飾虚詞紊政事負言官之職擬革職謫奉天安插於<lb/>
是朝野有識之士莫不代為歎息扼腕時庶常張君昺<lb/>
向欲從先生受教未果至是恐遽失之即日執贄為弟<lb/>
<pb n="KR4f0040_WYG_019-20a"/>
　子而先生曾無幾微見於顔面泰然處之將促裝就道<lb/>
　顧<lb/>
上心知其無他特原宥之俾仍舊職是年冬試俸滿遂從<lb/>
　改調歸論者以先生持論太嚴進言太驟致叢衆怒席<lb/>
　不暇暖以去使稍和平委曲相時而動其所樹立殆未<lb/>
　可量然枉尺直尋未有不至枉尋直尺者也故寧直道<lb/>
　而三黜必不枉道而徇人從古聖賢道理如是先生惟<lb/>
　知秉義以自處守正而不渝利害得失豈所計哉先生<lb/>
<pb n="KR4f0040_WYG_019-20b"/>
　既歸屏居泖口足跡不一至城市閉户食貧讀書課子<lb/>
　茅屋數椽不蔽風雨布衣蔬食泰如也先是先生嘉定<lb/>
　罷歸工部席君啟寓相延至家至是復懇延先生先生<lb/>
　欣然往與學徒論制舉業踽踽若故寒士凡有就正者<lb/>
　必為之闡明義理辨晰精微誨人不倦先生有焉在館<lb/>
　一年貌加腴色加晬人方謂先生涵養自然中和備至<lb/>
　天必將以其身任明道之責成繼往開來之功其年夀<lb/>
　正未有艾孰意臘月館歸偶感寒疾一日遽卒四方學<lb/>
<pb n="KR4f0040_WYG_019-21a"/>
　者聞之莫不痛傷泣下悼喪其師而嘉定之民相率至<lb/>
　先生祠哭弔者踵相接也先生於世俗嗜好一無所留<lb/>
　意惟濟人利物之念不釋頃刻未第時語及民生困窮<lb/>
　風俗澆薄必愀然於色兩為縣令嘗以程明道一命之<lb/>
　士存心利物之言横於胸中及任御史侃侃正言直聲<lb/>
　震天下遭遇<lb/>
聖明庶幾一展其志而在外既不得志於上官在朝復不<lb/>
　見採於當軸特立獨行幾陷大戾賴<lb/>
<pb n="KR4f0040_WYG_019-21b"/>
上恩得釋再起再躓卒不究其用以死惜哉先生之學繩<lb/>
　尺考亭以居敬窮理為要謂窮理而不居敬則玩物喪<lb/>
　志而失於支離居敬而不窮理則將埽見聞空善惡其<lb/>
　不墮於佛老以至於師心自用而為猖狂恣睢者鮮矣<lb/>
　自有明中葉姚江倡良知之說鼔動一時而聖人下學<lb/>
　上達之法所以為規矩凖繩者盡決裂破壊邪說詖行<lb/>
　蠭起蔑禮法放名教人心大壞而國運隨之陷溺之害<lb/>
　至今而未己故為今之學者必尊朱子而黜陽明然後<lb/>
<pb n="KR4f0040_WYG_019-22a"/>
是非明而學術一人心可正風俗可淳嘗著學術辨三<lb/>
篇又與河南湯宗伯潛菴山西范進士彪西書往復辨<lb/>
論夫白沙陽明之病今世學者亦類能知而言之至於<lb/>
涇陽景逸固宗程朱固斥陳王而謂其偏於主静近於<lb/>
禪學是非先生深入閫奥辨析秋毫豈能為此極論哉<lb/>
先生在靈夀時率五日一至學宫集諸生講四子書諄<lb/>
諄於義理邪正之辨彚為松陽講義百餘篇而其言曰<lb/>
今之為世道計者必自羞乞墦賤壟斷闢佛老黜陽儒<lb/>
<pb n="KR4f0040_WYG_019-22b"/>
隂釋之學始一編之中三致意焉其衛道之心可謂嚴<lb/>
且切矣先生天性孝友迎養封公於嘉署定省温凊備<lb/>
極肫樸以奉薦入都不獲視含斂為恨孺慕哀泣幾不<lb/>
欲生居喪不作佛事服闋猶不忍肉食至於友愛兄弟<lb/>
雖堂從如一教之若嚴師恤之若慈母歡好無間祖殯<lb/>
未舉獨任之不以及諸弟親戚無後者輙為之殯少壯<lb/>
時能飲酒不亂後以仲弟有酒過遂絶飲冀以化之未<lb/>
幾而仲弟歿先生遂終身不飲居常容止慤敬一言一<lb/>
<pb n="KR4f0040_WYG_019-23a"/>
動皆有法度坐必端正立不跛倚行必正以莊語必徐<lb/>
以簡燕居齋如若對嚴賓事無鉅細皆極誠敬自少至<lb/>
老無惰容率性自然不由勉强人謂其恭而安家故貧<lb/>
及登仕籍貧益甚人所不堪先生絶不為意衣足以蔽<lb/>
體食足以充腹不辨美惡祁寒盛暑不爐不扇賓客往<lb/>
來披襟忘倦傾所有具雞黍前輩講學之書未經見者<lb/>
輙賃衣易之雖晡粟不繼不顧也先生性情謙謹和厚<lb/>
善氣襲人雖告戒僮僕亦煦煦若子弟及辨正學術分<lb/>
<pb n="KR4f0040_WYG_019-23b"/>
别是非則反覆痛快不少回䕶至於民生之休戚政事<lb/>
之得失忠愛迫切尤抗言極陳不暇顧忌坐是與世齟<lb/>
齬但以戅直結<lb/>
九重之知終以激烈來衆口之怨而至於事後則雖嫉<lb/>
先生者又未嘗不心服其言而諒其心也先生為令時<lb/>
上官有欲招致門下者堅執不允用是失歡又嘗以公<lb/>
事至都門政府欲一見之接淅而行即魏公環極薦先<lb/>
生於朝亦不先自私謁其履蹈不茍又如此先生雅不<lb/>
<pb n="KR4f0040_WYG_019-24a"/>
喜以辭章自鳴然經史淹貫義理粹精其發為文章皆<lb/>
昌明博大純正有體有德者必有言非世之絺章繪句<lb/>
誇多鬭靡者比也所著述有靈夀縣志松陽講義及評<lb/>
選國䇿去毒五十篇手定先正一隅集己刋行其篋中<lb/>
所遺有問學録一編日鈔二十巻尚有語録若干文集<lb/>
若干方在彚緝俱未授梓先生生於明崇禎庚午十月<lb/>
十八日卒於康熙壬申十二月二十七日年六十有三<lb/>
配朱氏封孺人子二長定徵娶曹氏先卒次宸徵娶王<lb/>
<pb n="KR4f0040_WYG_019-24b"/>
氏初繼仲弟先生未卒前一日命季弟以其次子繼而<lb/>
宸徵仍為先生後女二長適太學生金山李鉉次適太<lb/>
學生平湖曹宗柱撫仲弟之女一適太學生秀水張金<lb/>
城宸徵寢處苫塊心志瞀亂不能撰次先生行事家復<lb/>
清貧即兆宅之卜亦尚有待而二三戚友暨及門之士<lb/>
惟恐先生之嘉言懿行日久而漸有遺忘因屬崇樸為<lb/>
狀崇樸自惟識見卑陋詞理荒淺不足以傳先生之萬<lb/>
一顧嘗歴覽史傳大凡理學著稱者未必盡嫻治術循<lb/>
<pb n="KR4f0040_WYG_019-25a"/>
良表異者未必悉勵純修故儒林循吏分途各見求其<lb/>
大成無憾者惟朱子能全之惟先生克繼之葢先生之<lb/>
學朱子之學也先生之志朱子之志也故先生之宰嘉<lb/>
定宰靈夀仁育義正吏畏民懐即朱子知潭州知南康<lb/>
之治理也先生條奏三疏直陳三議勤恤民隠飭厲官<lb/>
方即朱子經筵劄子便殿奏劄之議論也先生之筮仕<lb/>
嘉定擢拜臺中俱甫一年旋遭罷黜即朱子登第五十<lb/>
年仕於外者僅九考立朝纔四十日之出處也至朱子<lb/>
<pb n="KR4f0040_WYG_019-25b"/>
正心誠意之奏輙嘗稱善先生孝道為萬事之本一疏<lb/>
亦荷允行總以忠誠懇惻上邀主眷亦無弗同者卒之<lb/>
直道不容忌之者衆雖有推之之力終不敵擠之之工<lb/>
然其所可擠者身也不可擠者道也所以朱子之道愈<lb/>
逺而愈光則先生之道歴久而後顯理有必然無可疑<lb/>
者失今不傳其何以明當時信後世故不敢辭避輯録<lb/>
見聞述其世系爵里出處之詳與夫學問政績言論行<lb/>
事之大以俟當世大人君子誌之墓石載之<lb/>
<pb n="KR4f0040_WYG_019-26a"/>
國史以垂不朽謹狀康熙三十二年四月内閣中書<lb/>
含人同郡後學柯崇樸狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0040_WYG_019-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂外集附録<lb/>
</p>
<p>
</p>
  </div>
<div> <lb/>
    <p>
<pb n="KR4f0040_WYG_020-1a"/>
　　　<hi>附</hi>魏總憲叅劾疏<lb/>
　題為吏治漸壊公道宜彰據事直陳以警將來事竊惟<lb/>
　進退賞罰國家之大權是非可否天下之公論進一人<lb/>
　賞一人而天下知勸退一人罰一人而天下知懲葢有<lb/>
　合乎天下之公是公非共可共否也故孔子曰舉直錯<lb/>
　諸枉則民服舉枉錯諸直則民不服洵不誣也<lb/>
皇上用人致治以大公至正之道出之滿漢内外惟取賢<lb/>
　良而督撫大臣受上之恩自當體<lb/>
<pb n="KR4f0040_WYG_020-1b"/>
皇上之心為心亷介者宜舉而不宜黜溺職者宜黜而不<lb/>
　宜舉貪酷者宜掲叅而不宜徇隠略指一二事所當嚴<lb/>
　飭以警將來者為我<lb/>
皇上陳之如原任江南嘉定縣知縣陸隴其者廉介之官<lb/>
　也知縣任内清操飲冰愛民如子賢聲傳播於都下臣<lb/>
　心竊重之謂異日可步于成龍之後塵者此人也乃未<lb/>
　幾而該撫疏稱隴其守絶一塵才非四應德有餘而才<lb/>
　不足部議降調又有被盜一案該督撫疏稱隴其據汪<lb/>
<pb n="KR4f0040_WYG_020-2a"/>
標首告仇殺審明仇殺無據請緝結案獲盜過半原無<lb/>
詭飾與武官竟不報聞者迥别正以開報職名遲延部<lb/>
議革職例之所在臣俱不暇問但縣令中有此亷介愛<lb/>
民之官正當為羣僚作榜樣為百姓作慈母今之有司<lb/>
惟守與德為難耳既知其守與德矣何不即留以長養<lb/>
百姓雖該撫再疏奏稱隴其委係氷操不染一塵勵其<lb/>
素守策效將來部覆不允終以例拘萬民怨恫為之罷<lb/>
市去之日攀轅號哭執香遮道去之後家家尸祝比於<lb/>
<pb n="KR4f0040_WYG_020-2b"/>
父母乃行李一介而蕭然歸去矣又如原任江南鎮江<lb/>
府知府劉鼎者溺職之官也知府任内全無才能叅罰<lb/>
至五十案其停陞及戴罪督催者三十餘案降俸者四<lb/>
十餘級應追銀兩無完者二萬三千兩有竒應追米麥<lb/>
無完者五千九百石有竒此一官者溺職之極乃保陞<lb/>
蘇糧道該督撫從何見其才能一旦盡銷叅罰停陞之<lb/>
案而脫然陞去矣又如原任絳州知州曹廷瑜者貪酷<lb/>
之官也知州任内貪如虎狼敲骨吸髓捐納員外因而<lb/>
<pb n="KR4f0040_WYG_020-3a"/>
　酷以濟貪聽信衙蠧撥置將富民之妻王氏指稱私鹽<lb/>
　名色鎖禁署前神廟嚇詐銀兩縱役淫汚氏不允從羞<lb/>
　憤自縊合州士民告伊貪縱惡蹟平陽知府李廷梅匿<lb/>
　不掲報反令本府㕔官親身赴州以講和為名將廷瑜<lb/>
　擁䕶出境以致士民不敢具告現今公憤寃詞竪碑於<lb/>
　州此一官貪惡之極竟不報巡撫糾叅而飄然颺去矣<lb/>
　夫<lb/>
　朝廷所以鼓勵人才澄清吏治者惟在賞善罰惡進賢<lb/>
<pb n="KR4f0040_WYG_020-3b"/>
　退不肖耳況當公道昭明之日乃將亷官與貪官叅處<lb/>
　同例盡職與溺職保薦無分豈<lb/>
皇上勵精圗治激濁揚清之盛心哉若不嚴加申飭則前<lb/>
　者不戒後者不警下官可以欺上官上官可以欺<lb/>
皇上上下相䝉使亷吏灰心貪風日長臣切鰓鰓慮之也<lb/>
　伏乞嚴飭各督撫大破積習躬先率下表正則影直源<lb/>
　清則流潔薦舉必首亷介叅劾必協輿情於以肅官方<lb/>
　而勵人心民命庻其有瘳乎縁為指陳事蹟字數逾額<lb/>
<pb n="KR4f0040_WYG_020-4a"/>
　如果臣言不謬伏乞<lb/>
睿鑒採擇施行<lb/>
　　　<hi>附</hi>魏總憲舉亷疏<hi>己未</hi>
　題為遵諭舉亷以惜人才以勵官方事臣謬任風紀不<lb/>
　能激濁揚清每一撫心惶愧無地前隨諸臣之後跪聽<lb/>
上諭諄諄以用得其人為要以操守清正為本又於本月<lb/>
　初四日隨吏部滿漢諸臣面奉<lb/>
上諭更見進退黜陟務祈確當之盛心臣思用人者在知<lb/>
<pb n="KR4f0040_WYG_020-4b"/>
　人懲貪必先舉亷謹按周官六計弊吏曰亷善曰亷<lb/>
　能曰亷敬曰亷正曰亷法曰亷辨咸冠以廉也京察大<lb/>
　計冊開四柱曰守曰才曰年曰政以守為先也人生大<lb/>
　綱有四曰忠曰孝曰亷曰節是亷吏與忠臣孝子節烈<lb/>
　並重也邇來吏治不清貪以為能廉以為拙雖風俗漸<lb/>
　染寔由臣等不能表率所致今<lb/>
天語既宣之後砥礪名節者必當躍躍而興起其在<lb/>
天語未發之前謹守廉隅者亦未可泯泯而無聞也孔子<lb/>
<pb n="KR4f0040_WYG_020-5a"/>
　曰舉爾所知臣雖不才無所知識又曷敢沒人之善以<lb/>
　負我<lb/>
皇上至公至明至虚之心哉除諸臣見在部院等衙門皆<lb/>
聖心洞悉者臣不敢舉其在外各官己經㑹議令督撫將<lb/>
　現任清正賢良者薦舉臣亦不必舉臣謹將侍郎以下<lb/>
　素有清亷之名者滿漢得十人為我<lb/>
皇上陳之原任户部侍郎雷虎滿洲人老成戅直清名甚<lb/>
　著臣在户部時司官言及此人無不歎服臣雖未識其<lb/>
<pb n="KR4f0040_WYG_020-5b"/>
　面嘗慕其人今請告在旗聞其年齒稍衰原任户部侍<lb/>
　郎班迪滿洲人居官清正臣曽共事二年又奉<lb/>
㫖查户部各司見其念念為國復差江西臣不知因何事<lb/>
　處分今降級隨旗上朝原任督捕侍郎達哈塔滿洲進<lb/>
　士清謹自守四壁蕭然人有醇樸之風行無奔競之習<lb/>
　今京察降級原任刑部侍郎高珩山東淄川縣進士性<lb/>
　甘淡薄志絶俗塵並不自有其身安知世有富貴告病<lb/>
　在籍年過六旬原任大理寺卿胡密子滿洲人清謹自<lb/>
<pb n="KR4f0040_WYG_020-6a"/>
守家道甚貧素聞安静之風兼有讀書之志今京察降<lb/>
級隨旗上朝原任吏部郎中内陞宋文運直𨽻南宫縣<lb/>
進士清而且直守正不阿掌選之時錚錚有聲臣與同<lb/>
時内陞識其一面今候補在籍原任翰林院侍講蕭惟<lb/>
豫山東德州進士督學畿輔大著清名士子至今頌之<lb/>
臣雖不識其面曾聞其人終養在籍原任湖廣布政司<lb/>
未任告病畢振姬山西高平縣進士歴任部郎道員臬<lb/>
司清操絶世才略過人請告十餘年躬耕百畝猶讀古<lb/>
<pb n="KR4f0040_WYG_020-6b"/>
不輟臣前以有體有用薦之左副都御史劉揵亦薦其<lb/>
操守清嚴一塵不染其回籍之日一馬一僕而外了無<lb/>
長物真學行兼優之人係臣丙戌同榜年過六旬原任<lb/>
直𨽻内黄縣降調知縣張沐河南上蔡縣進士清操惠<lb/>
政深得民心有古循良風因詿誤鑴級去之日老㓜追<lb/>
送臨河尚不忍捨其愛戴如此臣雖未識其面曾聞其<lb/>
人今保舉軍前候用原任江南嘉定縣革職知縣陸隴<lb/>
其浙江平湖進士清操飲氷愛民如子因詿誤被革萬<lb/>
<pb n="KR4f0040_WYG_020-7a"/>
　民怨恫未去而皇皇罷市既去而家家尸祝又聞與妻<lb/>
　同駕一舟惟有圖書數巻其妻織機一張而己前薦舉<lb/>
　博學到京臣有一面之識今丁憂在籍以上十人有候<lb/>
　補者有候用者有告病者有終養者有降級者有革職<lb/>
　者臣祗就平日之清操仰陳於座右俾天下曉然知此<lb/>
　等清簾之人當世所輕者而朝廷特重之其曾任京官<lb/>
　者原在器使之中擢一人而四方觀感其曾任外官者<lb/>
　雖無起用之例褒一字而千載光榮皆非臣之所敢必<lb/>
<pb n="KR4f0040_WYG_020-7b"/>
　也若臣所舉非亷有違天下之公論臣自不敢辭咎矣<lb/>
　統祈<lb/>
睿鑒施行<lb/>
　<lb/>
　<lb/>
　<lb/>
　<lb/>
　　三魚堂外集奏疏<lb/>
</p>
<p>
</p>
  </div>
<div> <lb/>
    <p>
<pb n="KR4f0040_WYG_021-1a"/>
　　　靈夀縣遺愛碑記<lb/>
　頃者<lb/>
天子採公卿言徵海内吏業之最聞者入補侍御之職吾<lb/>
　靈夀令當湖陸公被璽書入朝邑人士不克留共勒石<lb/>
　鏤狀而亭之五父衢庶一舉目而若睹公而後其思稍<lb/>
　慰焉靈邑介在瘠陋災䘲頻仍歲在己巳夏旱麥不登<lb/>
　秋旱霜殺禾民間終歲勤動不獲粟升斗相與劚樹刈<lb/>
　草而食流離野死者相屬公為疾首蹙頞以勞求於野<lb/>
<pb n="KR4f0040_WYG_021-1b"/>
　亟繪災民之狀告救於郡二千石及中丞以下鄰邑傳<lb/>
　誦其牘者多至痛哭焉所請格於上不憚再三卒守初<lb/>
　議<lb/>
天子俞所請下全蠲歲租之詔發帑金為賑於是公遍歴<lb/>
　山谷旅宿不歸者閱月按邑之被災者為三等躬為部<lb/>
　署而均之逺近帖服無復怨咨復為簡詞訟省文書懾<lb/>
　姦宄蒐盜賊招流亡大約倣古十二荒政之遺而節約<lb/>
　其概靈邑數萬垂死之飢民一一從公恩勤鬻閔中特<lb/>
<pb n="KR4f0040_WYG_021-2a"/>
　與以更生再造也他如興學課農減丁緩賦省刑恤孤<lb/>
　繩姦飭胥葺淫整廢公聽斷罷追呼自昔書史所載仁<lb/>
　心質行之君子所以推誠御物者公且博採而兼收之<lb/>
　葢公賦仁智之性傳聖賢之學規畫措置一出於經術<lb/>
　之正故能專劇肩難略不以利害奪其志也公之赴召<lb/>
　也在庚午五月間新榖未登公所講荒政未及竟民之<lb/>
　依公者方如魚之於水鳥之於木欲倣古者借冦故事<lb/>
　上書以聞而謀之父老解事者父老曰朝廷咨於九卿<lb/>
<pb n="KR4f0040_WYG_021-2b"/>
　謀之宰相徵海内循良僅得如公者四人吾儕寧得遮<lb/>
　留之公之入為臺諫言官也言行道亦行也<lb/>
聖天子必不以一邑之啼號而故漠視乎四海且吾邑之<lb/>
　所未竟者公必有以處此矣以是徘徊不能己共疏遺<lb/>
　愛於碑且徐圗肖貌奉祠以垂千百世之祀焉公名隴<lb/>
　其字稼書浙江平湖人力學著書傳道統之正登庚戌<lb/>
　進士兩舉亷在靈夀日家人紡績以佐薪水其去也實<lb/>
　不能具行李云<lb/>
<pb n="KR4f0040_WYG_021-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0040_WYG_021-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂外集碑記<lb/>
</p>
<p>
</p>
  </div>
<div> <lb/>
    <p>
<pb n="KR4f0040_WYG_022-1a"/>
三魚堂外集跋<lb/>
先生居敬窮理好學力行闇然自修不尚文采雖晩年<lb/>
道明徳立終不敢著書以自表見若詩古文詞尤不屑<lb/>
為也故每以世之濫刻文集者為戒以為司馬之癖相<lb/>
如之俳猶見譏於有道况下此者乎故易簀時篋中並<lb/>
無遺稿然考其一生著述散軼人閒者於文章諸體己<lb/>
無不備先生雖無自揣必傳之意但其中長篇累牘片<lb/>
紙隻詞凡出於先生之筆者皆所以闡明學術陶淑人<lb/>
<pb n="KR4f0040_WYG_022-1b"/>
心維持世道之文而絶非無用之空言則又不可不亟<lb/>
為表章而聽其或存或亡也<hi>禮徴</hi>故與二三同志旁搜<lb/>
廣緝彚成是編練水侯子大年略訪朱子昌黎文集分<lb/>
類而前後之琴川及門席氏漢翼漢廷伯仲復加審定<lb/>
出帑付梓遂得告成以垂不朽吁是豈可與風雲月露<lb/>
之章同類而譏之哉康熙辛已季春姪<hi>禮徴</hi>謹跋<lb/>
</p>
<p>
</p>
  </div>
        </body>
</text>\m</TEI>
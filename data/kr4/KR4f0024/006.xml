<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻六<hi>己亥庚子</hi>
                </head> <lb/>
    <p>
<pb n="KR4f0024_WYG_006-1a"/>
欽定四庫全書<lb/>
　松桂堂全集巻六<hi>己亥庚子</hi>
　　　　　　　　　　　吏部侍郎彭孫遹撰<lb/>
　　　夏日過孫大山梅溪精舍題壁<lb/>
灌木蕭森敞夕隂禪闗下枕碧溪深徵君廬阜新歸社<lb/>
髙士蘓門獨鼓琴疎磬晩通風竹響清蜩晨抱露桐吟<lb/>
頻年湖海嗟行役何處相期岀世心<lb/>
　　　九日限重陽登髙四韵同顧菴子存貽上賦<lb/>
<pb n="KR4f0024_WYG_006-1b"/>
日暮望鄉國山深雲萬重宫鴉横霽色陵樹浄霜容心<lb/>
逐南中雁書來海上𤇺倦游空向夕吟㫁鳳城鐘<lb/>
共有招㩦興驅車向夕陽白衣何處酒青女九秋霜作<lb/>
客驚蕭候逢人盡異鄉落英如可採我意在三湘<lb/>
地逈猶千里臺髙試一登客吟深越舄鄉字減呉綾鵰<lb/>
急清燕塞鴻歸度灞陵故山相望處目盡白雲層<lb/>
秋氣何寥濶蒼然四望髙深杯驅折絮險韵鬬題餻林<lb/>
柿風鳴葉汀蘆雪㸃濤覊懐坐摇落應逐酒人豪<lb/>
<pb n="KR4f0024_WYG_006-2a"/>
　　　走馬斜街見菊花<lb/>
黯淡秋隂白日斜又看黄菊傲霜華客情最是難消遣<lb/>
擣素聲中唱賣花<lb/>
清霜落後雁初迴不見南中一字來此日東籬秋色滿<lb/>
黄花終日為誰開<lb/>
　　　秦筝歌送顧翊文之鄜州同貽上作<lb/>
君不聞秦筝聲最苦孤雁流哀生極浦擘絃促柱一再<lb/>
彈隴首征夫淚如雨闗山迢遞三川道古畤荒凉秦樹老<lb/>
<pb n="KR4f0024_WYG_006-2b"/>
萬里行人聽暮笳五原賓從空秋草故人擁傳向秦<lb/>
城杜甫山堂月正明曉參漸落筝聲歇不見秦城見明<lb/>
月<lb/>
　　　望西山<lb/>
太行千里脉叠嶂擁闗門一雁分秋色雙鵰落曉痕迴<lb/>
峰沉日影飛瀑洗雲根望望空歸去幽竒好細論<lb/>
　　　登毘盧閣晩眺<lb/>
為愛秋光入化宫梵王樓閣倚虛空千門烟火參差合<lb/>
<pb n="KR4f0024_WYG_006-3a"/>
四塞山河逺近中下界人聲塵漠漠上方雲氣夕濛濛<lb/>
坐聽鐘梵松間出頓使浮生歎轉蓬<lb/>
振衣獨上化人臺飛閣流丹此地開閶闔逺浮銅狄影<lb/>
闗門斜抱玉泉迴欲排鳥道凌空去不盡秋隂入檻來<lb/>
誰向登髙工作賦抽毫深媿大夫才<lb/>
　　　九日同子存貽上賦<lb/>
木落天空野照開慿欄千里朔風來山連榆塞髙無極<lb/>
水繞桑乾去不迴歌㡌客投黄葉寺望鄉心醉紫萸杯<lb/>
<pb n="KR4f0024_WYG_006-3b"/>
烽烟日夕勞回首蕭瑟江南庾信哀<lb/>
勞人向夕起相思籬菊開殘最後枝客裡授衣愁令節<lb/>
尊前啼鴃惜芳時西山葉盡寒鴟見大陸雲愁去雁遲<lb/>
沙梗坐飛秋日暮苦吟低拂玉鞭垂<lb/>
迢遞闗山鎻濁河登臨翻遣客愁多佳人東國流黄暗<lb/>
公子西郊獵騎過易水風寒聞變徵薊邱霜老罷鳴珂<lb/>
唐中太液當年事白露啇飈冷芰荷<lb/>
　　　與存岩約遊西山不果<lb/>
<pb n="KR4f0024_WYG_006-4a"/>
擬向烟霞曵短笻不禁清夢繞諸峰秋風玉水潭前樹<lb/>
落日香山寺裡鐘逋客漫搴青薜荔遥天空掛碧芙蓉<lb/>
遂初他日能偕隠蠟屐芒鞵到處從<lb/>
　　　問西樵齒疾<lb/>
王郎少宦情齒冷還成厄何當掛冠去一潄西山石<lb/>
　　　過竹林寺<lb/>
古刹何時建經年客到稀喚晴雙鳥下汲雪一僧歸廢<lb/>
址無栽竹枯藤有化衣王猷空命駕幽興悵多違<lb/>
<pb n="KR4f0024_WYG_006-4b"/>
　　　送旭曙南還<lb/>
製得荷衣返舊林十年操瑟少知音家貧易有窮途淚<lb/>
地逈難為送别心白苧雲山孤夢逺青溪烟雨一篙深<lb/>
君歸且卜南湖宅莫向清時歎陸沉<lb/>
　　　雪中訪邱二虎牙不遇<lb/>
客舍臨斜陌重扉掩朔風主人何處去雪滿鳳城中北<lb/>
闕金莖濕西山翠靄空㶚橋曽有約清興與誰同<lb/>
　　　月夜同存巖過涵谷宅因留飲至醉<lb/>
<pb n="KR4f0024_WYG_006-5a"/>
良夜招尋逺自從空庭竹柏影重重寒光逼曙浮仙掌<lb/>
清漢横波轉禁鐘坐久漸知秋氣肅談深偏覺酒杯濃<lb/>
承天往事君能憶清興還追舊日蹤<lb/>
　　　飲西樵邸中與耿十三承哲夜話<lb/>
苜蓿衙齋冷似年開樽不惜酒如泉㣲官且喜同傳舍<lb/>
一醉還能減俸錢清夢夜懸長白樹朱門寒鎖薊邱烟<lb/>
相從莫更辭頻數萍合天涯亦偶然<hi>傳舍顔師古作平聲讀</hi>
　　　與禮吉索香奩詩<lb/>
<pb n="KR4f0024_WYG_006-5b"/>
偶疊香箋寫麗人詎堪持作鏡湖春歸囊莫帶陳思賦<lb/>
恐向中宵誦洛神<lb/>
　　　贈鹺使余岱輿侍御<lb/>
南顧勞<lb/>
明主西臺遣近臣昔聞題柱客今見避驄人霜斾臨吳<lb/>
甸星軺指越津諸曹争負弩大吏此埋輪民力艱濡沫<lb/>
商䑸苦算緡帆檣千里色井灶萬家春國計頻年絀軍需<lb/>
不日陳岩疆紛雨露漲海净風塵早晩歸鵷列中朝待秉鈞<lb/>
<pb n="KR4f0024_WYG_006-6a"/>
　　　長安紀事<lb/>
臨軒三策漢諸儒水碧山𤣥繞帝樞九陛紛陳全鹵簿<lb/>
千官拱聽大句臚龍文鑄幣頒王府茗酪傳桮出<lb/>
御㕑自幸遭逢明盛日濫隨鵷鷺上天衢<lb/>
詞臣筆札侍<lb/>
宸居左掖宣呼自選除<lb/>
鳯綍初傳天上詔琅圅重啟帳中書大官賜食龍樓曉<lb/>
内史抽毫秘殿虛漢帝好文應浪語却教楊意薦相如<lb/>
<pb n="KR4f0024_WYG_006-6b"/>
金焦鉦鼓向南來千里餘皇水面開楊子旌旗吹蜃暗<lb/>
海門波浪斬鯨迴雖懸漢室通侯爵不賜炎洲續命杯<lb/>
廟算自然深九地捷書欣看入瀛臺<lb/>
商風蕭䬃動秋隂列校星羅獵上林殪兕西山蒼霧合<lb/>
射蛟南海暮雲深驚塵上駟周王騎屬玉離宫漢主臨<lb/>
㑹向承平修武備非闗蒐狩樂從禽<lb/>
豫遊清蹕駐皇畿往代山邱悵巳非特發水衡新廟貌<lb/>
更行園令肅旌旂茂陵刀劍横青草昭寢熊羆冷翠㣲<lb/>
<pb n="KR4f0024_WYG_006-7a"/>
聖主一朝修盛典千秋史冊有光輝<lb/>
　　　客有談西山之勝者因賦一律<lb/>
見説西山勝秋深紫翠重髙寒生絶頂夕秀吐羣峰古<lb/>
寺馴珠鴿飛泉掛玉龍不知禽向侣岩下㡬人逢<lb/>
　　　為鍾玉行賦悼亡之句<lb/>
鳳池歸去雁書遲腸㫁紅蘭委露時湘浦霜寒凋玉羽<lb/>
瑶臺月冷折瓊枝牛衣却憶同貧賤驪曲翻成永别離<lb/>
莫怪安仁頭早白空床長簟不勝悲<lb/>
<pb n="KR4f0024_WYG_006-7b"/>
　　　南海謝子茅枉問不值見投新什賦答<lb/>
萍蓬蹤跡近燕臺旅舍秋隂黯不開門外軒車詞客過<lb/>
壁間鳳字故人來魂摇鄉國孤烽㫁心逐闗河一雁迴<lb/>
見説平臺方授簡幾人得似恵連才<lb/>
　　　月夜宿貽上邸中聫句<lb/>
飄泊天涯侣同驚嵗月闌<hi>貽上</hi>禁鐘清露濕邊月白榆<lb/>
寒<hi>駿孫</hi>湖海逢人少風塵説劍難<hi>貽上</hi>廣陵相憶處好<lb/>
寄碧琅玕<hi>駿孫時貽上將就官廣陵</hi>
<pb n="KR4f0024_WYG_006-8a"/>
　　　又次貽上<lb/>
西窓寒不寐明月下窺人嵗晩憐為客途窮厭此身官<lb/>
梅仙吏隠叢桂小山隣惆悵驪歌近聮床且自親<lb/>
　　　附貽上詩<lb/>
此夜長安月清光對故人迢遥千里别落拓百年身舉<lb/>
世無知巳名山好卜鄰平生邱壑志禽向自相親<lb/>
　　　贈王東臯吏部<lb/>
南曹仙吏冠諸郎鄴下名流綴鷺行啟事一時推品藻<lb/>
<pb n="KR4f0024_WYG_006-8b"/>
選人千載頌公方闗河歲晩綈袍冷閶闔雲髙禁路長<lb/>
記得清酣風月夜座中三日握蘭香<lb/>
起草歸來玉署清髙軒晨夕過柴荆泥塗久巳安卑賤<lb/>
湖海猶勞問姓名臺裡青山銅雀舘尊前寒月薊邱城<lb/>
他年薄宦風塵下回首雲霄萬里情<lb/>
　　　感事<lb/>
十年零落舞衣塵繡像名經了净因豈有白龍纒素頸<lb/>
空將碧血灑羅巾貞魂己拔人天界幻影何分去住身<lb/>
<pb n="KR4f0024_WYG_006-9a"/>
應是香軀成解脱九泉哀怨不須論<lb/>
　　　送雲客兄還呉<lb/>
兄弟天涯興不孤㩦笻日醉酒人壚故園春色遥相待<lb/>
一夕歸心滿石湖<lb/>
不惜間闗千里行夢中春樹闔閭城扁舟他日來相過<lb/>
共向山窓聽雨聲<lb/>
送别闗河雨雪深應知此際悵登臨歸時若遇呉門卒<lb/>
為致明時勸駕心<lb/>
<pb n="KR4f0024_WYG_006-9b"/>
　　　聞砧<lb/>
獨客空亭暮凭欄聽搗砧和蛩飄夕籟隔葉散秋林空<lb/>
際流餘響停時寄逺心可憐今夜月孤夢杳難尋<lb/>
　　　送謝子茅歸南海<lb/>
傾盖天涯意自親鳳城吟拂玉鞭塵烏衣貴客今無恙<lb/>
白雪新詞舊絶倫賦裡秋光清海月夢中草色嶺頭春<lb/>
若為歸去梅花發折取南枝寄逺人<lb/>
　　　送姚經三歸桐城<lb/>
<pb n="KR4f0024_WYG_006-10a"/>
客舍驪歌日暮聞歸帆遥帶皖江雲不堪同作天涯侣<lb/>
黄葉青山獨送君<lb/>
　　　長至日<lb/>
古寺蕭條白日西一枝聊得寄卑栖地隣黍谷寒偏早<lb/>
律轉葭灰氣未齊山閣寥寥清磬夕江天黯黯碧雲仾<lb/>
終朝走馬趨公府畫省無人聽鳥啼<lb/>
　　　初度日<lb/>
摇落風前勸濁醪不堪雙髩日蕭騷巳知壯齒輸荀羡<lb/>
<pb n="KR4f0024_WYG_006-10b"/>
猶媿㣲名比伏滔寒律㡬時迴玉琯窮途真自戀綈袍<lb/>
雲天咫尺空搔首閶闔崔巍禁路髙<hi>適有所感故有綈袍句</hi>
　　　喜家報至<lb/>
逺客燕山久未歸西風摇落信來稀闗河嵗晏多烽火<lb/>
目㫁江南一雁飛<lb/>
簡㸃來時是㡬時不知此後更何如燈殘酒醒清無寐<lb/>
重展天涯尺素書<lb/>
　　　金魚池<lb/>
<pb n="KR4f0024_WYG_006-11a"/>
池畔延幽矚凄凉水一涯寒波摇螮蝀秋雨没蒹葭林<lb/>
木清隂逈樓臺倒景斜提壺何處問隔岸有人家<lb/>
　　　夜就貽上宿逢劉公㦷比部潘進也國博有贈<lb/>
㩦縑日就王郎宿丹鳳城西暮色開片月光浮招隠樹<lb/>
孤琹聲繞辟寒杯劉琨夜舞仍豪舉潘岳秋興見賦才<lb/>
千古風流應未墜清樽猶得暫徘徊<lb/>
　　　夜歸山寺<lb/>
浮萍泛素波千里相沿泝孤蓬振朔風飄摇隨所遇人<lb/>
<pb n="KR4f0024_WYG_006-11b"/>
生作逺遊蹤跡傷流寓但逢萍水人無復飛蓬顧疲驂<lb/>
過我友斗酒日相聚晩歸漏四鳴角聲生古戍空巷絶<lb/>
行人寒濠戰沙鷺參旗縱復横鷄桀驚還住斜月影未<lb/>
沉掛在扶疎樹杖箠一叩門僮僕久方寤佛火烱餘明<lb/>
晨鐘起清悟歎息不成眠凄然感嵗暮<lb/>
　　　報國寺古松歌<lb/>
帝城景物誰第一靈竒首數報國松清隂磅礴數十樹<lb/>
鬰葱輪囷氣獨鍾中有數枝最綽約蒼龍怒爪紛相攫<lb/>
<pb n="KR4f0024_WYG_006-12a"/>
下䕃瓊田五色芝上巢緱嶺千年鶴其餘往往含異姿<lb/>
虬形黛色各自竒一朝澄霽振林籟晨鐘夕梵叅差吹<lb/>
忽然風雨相交併洪濤不返聲長騁惡鯨吼浪白日晦<lb/>
山鬼幽鳴捉人影當日驅車泰岱側秦封直上天門逼<lb/>
徂徠山翠萬仞髙不與此中争氣色可憐古院老龍鱗<lb/>
嵗寒孤抱誰相隣時有百貨來填溢長安車馬喧紅塵<lb/>
精神寂寞曠不接愧爾悠悠朝市人<lb/>
　　　偶成<lb/>
<pb n="KR4f0024_WYG_006-12b"/>
斜日西風欲暮天故鄉歸去又經年壚頭賸有荆卿酒<lb/>
洛下元無季子田<lb/>
聖世漫須勞小草時名應自讓諸賢天涯兄弟成相憶<lb/>
不為鱸魚亦惘然<lb/>
　　　夜過斜街宅别西樵禮吉貽上<lb/>
朔風集冬杪白日忽巳沉策馬過南陌取酒聊共斟少<lb/>
年慕儔侣結契兄弟深一朝分道去化作啇與參出門<lb/>
握手語霜露浩以滛朧朧殘月影颯颯枯樹林予返呉<lb/>
<pb n="KR4f0024_WYG_006-13a"/>
山曲子歸岱畎隂悠悠千里别此㑹良難尋<lb/>
　　　聞歌<lb/>
秦筝不㫁訴離愁河影參差碧月流雁柱促聲翻樂府<lb/>
鵾絃催滚入凉州當時淚落蕭闗戍此夜悲添楚客秋<lb/>
一夕呉吟生白髪長安信美亦難留<lb/>
　　　秋夜與存岩話舊<lb/>
秋漢迢遥禁漏長追思往事意茫茫空江夜雨鳴揚子<lb/>
小舸春風汎吕梁囊裡孤琴凄苦調匣中雙劍隠寒光<lb/>
<pb n="KR4f0024_WYG_006-13b"/>
一時飄泊憐同病又逐東風入帝鄉<lb/>
　　　出都留别方菴升存岩雍來涵谷諸子<lb/>
驪駒分手處雨雪薊門行易得思鄉淚難為去國情<lb/>
寒雲千里合秋暁萬山平惆悵城南路陽闗第一聲<lb/>
　　　渡易水<lb/>
峻坂崚嶒枕濁河相傳此地送荆軻河邊日暮悲風起<lb/>
還似當年變徵歌<lb/>
　　　白溝渡<lb/>
<pb n="KR4f0024_WYG_006-14a"/>
渡頭沙草白離離過客停驂日暮時古戍烟荒吹野火<lb/>
寒鴉風急戰枯枝河流逺合滹沱水驛路中分督亢陂<lb/>
欲問霸圖銷歇盡朔雲千里不勝悲<lb/>
　　　任邱道上<lb/>
古道斜陽一片明桂巖岞崿俯層城虞邱臺上寒榛合<lb/>
碣石宫前蔓草平山雪兼旬飛鳥絶河氷千里見人行<lb/>
朔風凌厲愁雲重向夕慿軒萬古情<lb/>
　　　草橋<lb/>
<pb n="KR4f0024_WYG_006-14b"/>
草橋南去接風烟極目平沙萬里天籟谷寒聲千樹動<lb/>
棗林疎影一巢懸紛飛鳥雀喧山驛相逐牛羊下墓田<lb/>
指㸃舊游蹤跡在驚心歳月巳三年<lb/>
　　　道經新城即古燕督亢地<lb/>
嬴秦方虎視蚕食及四鄰利此百里地㡬䘮萬乗身絶<lb/>
袖洵天幸繋組亦轉輪荆卿伏劍去性命輕一塵蕭蕭<lb/>
易水風至今含酸辛南轅經此地古道多荆榛但見樵<lb/>
與牧不知燕共秦悠悠行路者躑躅咸傷神生理盡可<lb/>
<pb n="KR4f0024_WYG_006-15a"/>
悟徒悲千載人<lb/>
　　　望塔<lb/>
古塔勢玲瓏方外標靈境風沙日夕髙天半懸孤影<lb/>
　　　交河道中<lb/>
一鞭迢遞日初斜屈指三齊路不賖郭外人烟交繡壤<lb/>
道傍游騎逐輕車百年古碣埋蟲字千里寒雲接雁沙<lb/>
莫向城頭聽朔管應憐蹤跡滯天涯<lb/>
　　　望岱<lb/>
<pb n="KR4f0024_WYG_006-15b"/>
東嶽岧嶤峙古今鬱葱氣勢肅人心徂徠翠減秦松色<lb/>
岱麓雲低漢碣隂似有神光開逺岫依然風雨滿中林<lb/>
何當徙倚天門上匹練呉閶影細尋<lb/>
玉簡金泥隠秘文至今佳氣積氤氲中天盤礴崇朝雨<lb/>
千里輪囷大澤雲欲叩山靈探漢策遥披香霧禮元君<lb/>
時清㑹有云亭典封禪遺篇若個聞<lb/>
融結河山見化工遥遥削出紫巃嵸峰懸一片長安日<lb/>
地界千年大國風鳥道孤危愁徑度神房飄緲礙虚空<lb/>
<pb n="KR4f0024_WYG_006-16a"/>
琅玕道逺慿誰寄矯首青天碧霧中<lb/>
極目蒼茫逈自愁洞天何處敞清幽斜陽競吐千峰秀<lb/>
殘雪争鳴萬壑流離合隂陽環二氣區分齊魯帶諸州<lb/>
亦知訪嶽慚禽向咫尺雲山作卧遊<lb/>
　　　曉行<lb/>
曉行負殘月寒影相追赴古渡絶行人繁霜白無露稍<lb/>
逺天始明澄霞生朝昫黄沙接白雲中有㕘差樹寥濶<lb/>
萬里餘縱目與之遇<lb/>
<pb n="KR4f0024_WYG_006-16b"/>
哀風丙夜起窮隂四無隙驅馬向南行不辨阡與陌鴟<lb/>
梟木杪號鬼火空林碧既憚道路艱復苦氷霜迫寒威<lb/>
裂手指誰能任鞭策行久識前途仰見東方白<lb/>
　　　客舍題壁<lb/>
朔吹驚沙向晩天栖遲車馬倦遊年暮山層叠凝寒碧<lb/>
古道蒼茫起夕烟歸客且㩦燕市酒故人争著祖生鞭<lb/>
不堪憔悴風塵裡回首長安落照前<lb/>
　　　涿州道中<lb/>
<pb n="KR4f0024_WYG_006-17a"/>
短衣疲馬日相從迢遞闗山㡬萬重大陸雲愁趨涿鹿<lb/>
斜陽影盡見盧龍鄉心正繞青谿宅客夢猶懸紫禁鐘<lb/>
却憶故園春酒熟一時應念逺遊蹤<lb/>
　　　途中雜詠<lb/>
一身如㫁梗隨地託行踪計日經殘臈歸心戒暮冬葦<lb/>
簾凌朔氣菰米響髙舂夜半驚鄉夢招提何處鐘<lb/>
晨興慰僮僕勞苦及兹時行止身難定饑寒理亦宜曉<lb/>
霜驢背重殘雪鳥巢危共指前邨去雲林一帶移<lb/>
<pb n="KR4f0024_WYG_006-17b"/>
南征經十日迢遞是前程山路髙低出溪橋上下行朝<lb/>
寒飲魯酒晩食廢呉秔信宿聊相傍栖栖逆旅情<lb/>
　　　渡溪水<lb/>
一水環山麓浮梁逐處成淪漣流不盡日夜有溪聲白<lb/>
日迴波影清泉澹物情勞勞車馬客聊此濯塵纓<lb/>
　　　䝉隂道上<lb/>
征途斜繞大河東山邑荒凉一道通殘雪依然明馬耳<lb/>
孤城長自枕龜蒙樵歌牧笛聲相引草樹雲山路不窮<lb/>
<pb n="KR4f0024_WYG_006-18a"/>
明日青陽新節候更隨短騎逐春風<lb/>
　　　過羊叔子故里<lb/>
千里淄青一望間數家烟火隔人寰空村店繞青溪出<lb/>
廢隴人驅白豕還羊祜宅荒橋枕水曹參城逺日沉山<lb/>
此中碑記皆零落峴首蒼苔色未斑<lb/>
　　　沽酒<lb/>
峭急風威壓髩華停鞍又見日西斜沿門一犬迎人吠<lb/>
逺趂青帘問酒家<lb/>
<pb n="KR4f0024_WYG_006-18b"/>
　　　沂州道中見流民作<lb/>
道左流民轉壑時停車一問陸沉悲田夫久廢龜隂耒<lb/>
室女長停岱畎絲豈有九年勞旰食惟言五日待𤓰期<lb/>
何人近作監門令不繪鳩形獻玉墀<lb/>
　　　大風<lb/>
噫氣出谽谺萬竅怒相逼天地慘不交蒼黄同一色林<lb/>
木既傾頽飛鳥争投匿榆枋聊自安敢冀扶摇翼<lb/>
　　　渡齊河<lb/>
<pb n="KR4f0024_WYG_006-19a"/>
路入齊河村居人汲清冷云是濟水流起伏成千頃倒<lb/>
景貯峰巒陽烏明藻荇寒渡無羣喧淪漣舞人影<lb/>
　　　崇岡<lb/>
崇岡九折深白日一時墜西山黯無光東山生紫翠<lb/>
　　　江北謡<lb/>
種樹莫種棗多寔亦多刺果熟市得錢刺多作藩蔽<lb/>
　　　二<lb/>
枯樹採蚕絲日織盈丈許賣向江南人傲殺江南女<lb/>
<pb n="KR4f0024_WYG_006-19b"/>
　　　三<lb/>
乗驢涉淺水莫向無人處新婦無丈夫驅驢不得去<lb/>
　　　立春前一日郯城道中<lb/>
當時郯子邑風土見清淳里賽祈年社城迎隔嵗春菰<lb/>
蒲秋税減饘粥夜厨貧父老閒相語忻看節序新<lb/>
　　　秦郵<lb/>
節物勾芒後行程甓社前晩舂供露粟春事試風鳶淮<lb/>
鼓喧神曲河魚溢税錢明朝江上去重買廣陵船<lb/>
<pb n="KR4f0024_WYG_006-20a"/>
　　　山行<lb/>
山行不覺長但覺窮隂促暝色窈然深月影紛相續<lb/>
　　　秦郵河上<lb/>
北風河上急寒影落溪莎白漲翻魚笱黄雲冷雉羅年<lb/>
華悲逝水客興老滄波沙鳥閒相傍虞人柰爾何<lb/>
　　　徳州道中<lb/>
金湯十二逈相連四塞居然此地偏境外山川標海岱<lb/>
河西風壤接幽燕千檣競轉東南粟萬馬閒馳賜予田<lb/>
<pb n="KR4f0024_WYG_006-20b"/>
欲訪修靡當日事廣川宫闕盡寒烟<lb/>
　　　景州<lb/>
城上風髙白颭沙行人徙倚聽悲笳北連紫塞三千里<lb/>
南接青齊十萬家暝色一行迷去騎寒天數㸃没殘鴉<lb/>
年來隨計燕山道幾度經過感歲華<lb/>
　　　富莊驛<lb/>
富莊驛路阜城東雪盡平林四望空野曠天低無極處<lb/>
人家多在夕陽中<lb/>
<pb n="KR4f0024_WYG_006-21a"/>
　　　平原道中呈次貞<lb/>
朝發廣川道晩次平原鄉久饑不得飽所苦道里長賴<lb/>
有同車侣欵語聊相將下車各一顧神氣阻不揚開顔<lb/>
向我友且復共舉觴人生慕逺游誰能憚風霜勞苦慎<lb/>
相習努力事四方<lb/>
　　　渡黄河<lb/>
濁流逺挾百川飛凍合帆檣入望稀貝闕秋濤降海若<lb/>
淇園春色走支祈榜人狎浪鳴榔待津吏敲氷擊汰歸<lb/>
<pb n="KR4f0024_WYG_006-21b"/>
世㑹幸逢如帶日且須還問釣魚磯<lb/>
泱漭中央白日昏倚舷長望曠無垠迴瀾縱壑吞淮瀆<lb/>
急浪歸墟下海門曽鼓狂波沉瓠子誰從絶域訪崑崙<lb/>
何人更作河渠志九曲源流與細論<lb/>
　　　黄河崖<lb/>
瀰瀰黄河崖漫漫濁水流城郭鬰相望原濕阻且修雖<lb/>
經千里道曽無一瞬留坐使日月促轉覺身世浮<lb/>
　　　河上<lb/>
<pb n="KR4f0024_WYG_006-22a"/>
流澌南下急河上片帆稀沙鷺依氷立溪禽貼水飛波<lb/>
平茭草合風静浪花㣲遥見斜陽合行人喚渡歸<lb/>
　　　除夜泊䢴闗<lb/>
越客晩停橈凄凉廿四橋江聲懸夜枕漁火亂春潮歳<lb/>
月流波駛烟塵漲海遥竹西亭畔路風物入蕭條<lb/>
除夜入春陽䢴溝接𣺌茫五年逢此夕三度在他鄉星<lb/>
漢浮漁浦風烟冷戰場㣲名真自累客淚滿河梁<lb/>
　　　除夜酌酒與次貞<lb/>
<pb n="KR4f0024_WYG_006-22b"/>
千里䢴闗接暮烟一尊相對各凄然孤舟明發寒江上<lb/>
追憶今宵是隔年<lb/>
　　　贈杜振門司農<lb/>
軍須民力困輸供海内名卿有杜悰通秩近兼周少保<lb/>
度支仍領漢司農文成鹿幣時何補山採銅溝事豈逢<lb/>
悵望城南天尺五誰能取次賦登龍<lb/>
漢廷卿相盡名賢九列登朝髪尚𤣥太史漫書平凖法<lb/>
大農兼給水衡錢中條山下饒清境姑射峯頭有謫仙<lb/>
<pb n="KR4f0024_WYG_006-23a"/>
休沐他年應卜築風流不數舊樊川<lb/>
　　　夏日張黄門園亭陪上官僉事讌飲<lb/>
黄門高甲第綠野擅林泉結搆饒天巧郊原得地偏縁<lb/>
崖鳴暗澗架嶺掛修椽秀石含雲潤文榱擢露鮮虹霓<lb/>
埀下飲燕雀邈孤鶱栁媚懐靈殿篁深想渭川碧梧仙<lb/>
掖樹叢桂小山篇爽籟吟凉木薫風振早蟬松筠深窈<lb/>
窕巾几净嬋姢峭閣延幽矚清暉被逺阡四維低鳥道<lb/>
一線起人烟溪静波如掌沙晴鷺似拳不須窮逺目已<lb/>
<pb n="KR4f0024_WYG_006-23b"/>
是挾飛仙海色虚無裡山光縹緲前霞明秦帝嶺帆隠<lb/>
越人船春氣凝蛟蜃秋輪湧朓弦乾坤青未了日月璧<lb/>
相連邑里形交錯江湖思𣺌然比因休沐暇快覩㤗階<lb/>
平跡向東山寄心猶魏闕懸朱明逢勝景清讌秩初筵<lb/>
細雨凉初襲華燈炤欲燃嘉賔星使貴地主夕郎賢畫<lb/>
㦸森雕户霓旌燦彩旃憂時談慷慨卜夜坐流連仙醑<lb/>
金莖瀣矦鯖雪色鯿蔗漿㽞舊賜梅鼎待新煎家果<lb/>
張梨熟盤珍夏橘圓徵歌珠纍纍按舞鼓淵淵聲有停<lb/>
<pb n="KR4f0024_WYG_006-24a"/>
雲奏杯因激水傳披襟通欵洽薄質荷陶甄迂拙情能<lb/>
恕繁苛禮盡捐西園陪羽盖北海御髙軿詩酒追文舉<lb/>
才華乏仲宣觥籌交宴咲樽爼奉周旋良㑹知難屢蒼<lb/>
生念巳牽明農須有日此地足忘年不厭頻還往時來<lb/>
枕石眠<lb/>
　　　庚子除夕<lb/>
寂寞閒居嵗月移不堪風雨益凄其家人且自安饘粥<lb/>
世事多愁問繭絲爐火細燃將盡篆瓶梅猶孕最先<lb/>
<pb n="KR4f0024_WYG_006-24b"/>
枝辟寒賴有屠蘓酒醉話䢴溝夜泊時<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集卷六<lb/>
</p>
<p>
</p>
  </div>
</body>
</text>
</TEI>
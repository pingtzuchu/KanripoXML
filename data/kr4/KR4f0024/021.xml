<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻二十一</head> <lb/>
    <p>
<pb n="KR4f0024_WYG_021-1a"/>
欽定四庫全書<lb/>
　松桂堂全集巻二十一<lb/>
　　　　　　　　　　　吏部侍郎彭孫遹撰<lb/>
　　　奉和院長陳説巖先生禮闈司考十四韻<lb/>
幸際升平暇追陪翰墨林掄才需哲匠抽思發清音㓜<lb/>
眇移情甚留連託興深瑤華呈國寳玉筍豔朝簮鎻院<lb/>
春隂静垂簾暮色侵風鈴聲斷續月樹影蕭森乍煖爐<lb/>
烟潤餘寒漏箭沉簷虚初候鳥<hi>時春分前一日</hi>天逈欲横參荏<lb/>
<pb n="KR4f0024_WYG_021-1b"/>
苒青雲夢蹉跎白首心所期同緩帶敢使獨慚衾永夜<lb/>
仍無寐遺編得自尋百年同野馬三食亦仙蟫文起齊<lb/>
梁弱詩刪鄭衛淫<hi>時予分校葩經</hi>濡毫一言志重此繼髙吟<lb/>
　　　奉和少司農李容齋先生禮闈司考<lb/>
偶此蓬山逐隊行十重仙署列嚴更曽分天上紅綾餤<lb/>
再聽人間白雪聲卿月乍㸔垂照逈臣心不待飲氷清<lb/>
當年得御真多幸肯向青雲一借名<lb/>
早將彩筆鬬𢎞農萬象雕劖間氣鍾手植桃谿迎化日<lb/>
<pb n="KR4f0024_WYG_021-2a"/>
口噓黍谷轉嚴冬浮沉只似湖中雁忝竊還隨柱下龍<lb/>
為染吟牋一相和院門深掩夕陽封<lb/>
　　　送藝初南還<lb/>
二雷山色接氤氲南北迢遙地脈分若到山中囘首望<lb/>
長安天際總浮雲<hi>後漢書郡國志註呉郡包山下有洞庭穴號為地脈又有大雷山小</hi>
<hi>雷山</hi>
上苑風和草自薫當階紅藥正繽紛春來最是招尋好<lb/>
惆悵花前又送君<lb/>
<pb n="KR4f0024_WYG_021-2b"/>
　　　奉和院長陳先生將出闈别同事諸公<lb/>
勝㑹應難再人生亦暫逢幸非傾蓋好相對飲醇濃倚<lb/>
席書籤細分檠燭影重劇憐春夜永清唱寄孤悰<lb/>
　　　送蔣莘田<lb/>
特簡臺中妙叅藩向穗城為紓南顧切不是左宫行晝<lb/>
繡還家便星軺過嶺輕石門千尺水重識使君清<lb/>
　　　送董黙庵視學畿中<lb/>
丹地嵯峨枕斗魁九重仙詔一行開不離講幄深嚴地<lb/>
<pb n="KR4f0024_WYG_021-3a"/>
得展天紘整頓才自署氷銜如異數人稱水鏡是清裁<lb/>
琅玕碧樹搜羅盡重向鑾坡儤直來<lb/>
　　　寒食<lb/>
四度逢寒食羈栖只異鄉新烟榆火冷舊井石泉凉白<lb/>
髮憐簮短清愁訝帶長鸕鷀湖畔路千里𣺌相望<lb/>
　　　立夏日<lb/>
風簾飛絮入雨徑落花深感此妍華節蹉跎遂至今墟<lb/>
烟寒過水鄰樹晩生隂目送卑居翼翩翩返故林<lb/>
<pb n="KR4f0024_WYG_021-3b"/>
　　　送汪舟次出使琉球<lb/>
暫輟鑾坡草還乘博望槎文章傳海外名字滿天涯人<lb/>
地堪華國王程得過家繡衣趨省日晝錦未應誇<lb/>
見説髙華峙南行只片帆土風宜稻黍方物有楓杉候<lb/>
吏廻仙棹詞臣領畫圅好將柔逺意灑灑及嵁巖<lb/>
　　　立秋日<lb/>
牆東一棗樹坐對相晨夕始見棗葉生俄㸔棗花白朱<lb/>
實垂庭中離離紛可摘仰視天宇清秋風動簷隙日月<lb/>
<pb n="KR4f0024_WYG_021-4a"/>
不暫留逝者誠可惜惜哉生有涯還為物所役人壽無<lb/>
百年榮名亦何益<lb/>
　　　和悔庵<lb/>
君家亭子真疎快門對滄浪濯足時四靣清風來竹篠<lb/>
一天凉月採菱絲髙眠絶愛氷紋簟淺酌還憐瓠子巵<lb/>
相憶秋來知更切小山婉孌桂花枝<lb/>
予家亦在呉山畔囘首當年荷鍤時不厭行歌長拾穗<lb/>
可堪垂老更牽絲心驚白髮羞明鏡身㸃清班笑汙巵<lb/>
<pb n="KR4f0024_WYG_021-4b"/>
安得乘風一歸去翩然碧落折瓊枝<lb/>
　　　秋感<lb/>
客夢不竟夕秋心入煩憯薄寒中人肌襌衾不堪攬披<lb/>
衣起徘徊坐聽鼓聲紞衆星一何微晨光清黯黯浮雲<lb/>
西北來一色白如菼飄風忽翻幕迅雨遂盈坎中庭雜<lb/>
花樹枝葉頗繁□狼籍風雨中當階落紅糝天澤未云<lb/>
慳無乃土脉㯺物理不可常時節異舒慘衰盛迭為之<lb/>
氣至則相感亮無松栢心零落夫奚憾<lb/>
<pb n="KR4f0024_WYG_021-5a"/>
　　　送林石來使琉球<lb/>
鯨波千頃外洞塹一行開俗與鯷人近時當卉服來畫<lb/>
圅將玊節丹紙出雲臺專對今誰屬羣知使者才<lb/>
祖帳滿秋色清飈動綵旃功名萬里外意氣八騶前風<lb/>
㠶無淹晷星軺不計年從容將母在真覺<lb/>
主恩偏<lb/>
　　　奉和馮益都夫子秋日讌集萬栁堂即席留别<lb/>
　　　之作<lb/>
<pb n="KR4f0024_WYG_021-5b"/>
清渠一曲䕃修楊秋氣髙寒曉欲霜塵外心期在邱壑<lb/>
樽前風物似江鄉數枝相向垂隂宻五字初成託興長<lb/>
休話永豐當日事重翻法樂入含章<lb/>
秋來風月有餘閒花木平泉手自刪小住頻移清樾影<lb/>
從遊長對白雲顔如澠味好偏憐酒丐石情深只愛山<lb/>
惆悵離歌青綺側邈然東路即銀灣<lb/>
　　　論史偶成<lb/>
甘陵有南北坐令炎精漓紹述實禍宋趙氏無火炊傾<lb/>
<pb n="KR4f0024_WYG_021-6a"/>
輈逝不逺覆轍還踵之明事近可迹粲然如列眉理平<lb/>
良有自試問亂者誰𤨏𤨏公輔器潝潝耳目司黨禍一<lb/>
朝起國是終參差同好假毛羽異已吹瘢疵蜩螗沸白<lb/>
日蒼黄變素絲詎少忠正士朝拜夕已遺衆口寖以鑠<lb/>
一木安能支東林誠矯矯名教善檢持抗墜或太過時<lb/>
亦阿所私顧其當末葉閹人竊天維執言有義色被掠<lb/>
無撓詞隕首而不悔豈曰非英竒其餘亦自有特立性<lb/>
遷移牛驥既同皁蘭蕕亦並蒔尚難别涇渭安能辨澠<lb/>
<pb n="KR4f0024_WYG_021-6b"/>
淄内外交相訌大寳因淪夷真人應運出適為驅除資<lb/>
編摩一至此握筆相嗟咨所以古聖人耿耿垂訓辭任<lb/>
賢勿之貳去邪勿之疑卓哉有虞氏萬古欽芳規<lb/>
　　　送顧師於赴慶陽郡丞任<lb/>
羽扇風流舊所知桂林早折郤詵枝即㸔逺馭憑熊軾<lb/>
莫道新除奪鳯池五馬並輸通守貴十年休恨得官遲<lb/>
只今北地非邊郡正好從容卧理時<lb/>
　　　邱籲之先生守漢陽有善政去今三十年漢人<lb/>
<pb n="KR4f0024_WYG_021-7a"/>
　　　稱之不容口遹於先生通家子也知其事獨詳<lb/>
　　　為賦漢水清以紀之<lb/>
漢水清澈無纖埃漢陽城中太守來漢水清深不可渡<lb/>
漢陽城外太守去天明打皷聲紞如漢人挽住太守車<lb/>
公來何暮去何速嬴者三户疇安居自公來作漢南牧<lb/>
秋不凄嚴春燠沐荒村無警犬生氂小吏不欺鳥攫肉<lb/>
五載公堂無諍詞政平訟理恬且熙官衙蕭寂何所有<lb/>
飯有葵藿羮有魚羮有魚飯有藿鳴者琴和者鶴太守<lb/>
<pb n="KR4f0024_WYG_021-7b"/>
至清漢水濁<lb/>
　　　懷李天生<lb/>
清渭日悠悠金天嶽色浮因之懷舊好彌此軫離憂盛<lb/>
世甘偕隠斯人實寡儔漫將詩筆較一疏自千秋<lb/>
　　　龍鬚<lb/>
蟲之品族以萬數跂行蝡動皆有知語其智者莫龍若<lb/>
飛潜變化無端倪由來此物不生得於何拔其口上髭<lb/>
毋乃角麟而喙鳯徒逞荒忽充談資李侯審非躗言者<lb/>
<pb n="KR4f0024_WYG_021-8a"/>
宏覧博物頗好竒以兹數莖來乞我要我為賦龍鬚詩<lb/>
試問得之自何所一一詳説非無稽諸城環山地瀕海<lb/>
蛟蜃出没無常時白龍山小在其北嶃然獨立形崔嵬<lb/>
甲申年秋日正午雷雨交作聲喧豗有龍鬭於篁竹上<lb/>
鞭策狂電驅風霾一龍鬭死頭墮地血殷入土吹沙灰<lb/>
鬚髯磔磔藴餘怒鋭如脱頴囊中錐捋之可以搜齒疾<lb/>
垂老不患齦齶危此事至今四十載居人猶及親見之<lb/>
明之亡也在是嵗君死國破禍莫支明年金陵建位號<lb/>
<pb n="KR4f0024_WYG_021-8b"/>
旋見拘執歸京師龍蛇之孽不虚作有如發匱流龍漦<lb/>
豈同齊諧但志怪可偹紀載上有司又知龍者本神物<lb/>
失勢不保頰與頤没淵得珠必遭睡魚服或受漁人欺<lb/>
重器深防有假竊出入詎可輕威儀我為此詩告來者<lb/>
藏弆勿令今人訾<lb/>
　<lb/>
　<lb/>
　松桂堂全集巻二十一<lb/>
</p>
<p>
</p>
  </div>
</body>
</text>
</TEI>
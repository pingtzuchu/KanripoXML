<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻十六</head> <lb/>
    <p>
<pb n="KR4f0024_WYG_016-1a"/>
欽定四庫全書<lb/>
　松桂堂全集巻十六<lb/>
　　　　　　　　　　　吏部侍郎彭孫遹撰<lb/>
　　　早春雜感<lb/>
春隂積未散日夕幽憂并臥聼鳥聲樂已知今日晴空<lb/>
堂謝客久砌草紛相縈梅林栖凍蕚氷雪猶縱横幽蘭<lb/>
被山徑亦未抽新英含芳各未吐物意已向榮我獨苦<lb/>
離索何以慰此情<lb/>
<pb n="KR4f0024_WYG_016-1b"/>
　　　二月六日小舟入邨落書所見<lb/>
條風初布和河流爭解凍舟行邨落間遠目聊一送草<lb/>
色綠䝉茸鳴鳥發新哢留連感節物時届春之仲東作<lb/>
行及期四野土膏動夫何氣蕭索生理太倥偬老農前<lb/>
致詞君其聼哀控去年憂旱暵十室九家空力耕盡征<lb/>
稅不留盎與甕嗟哉婦無褌機杼久停弄二麥猶在田<lb/>
未可充磨礱僅存溝壑餘方虞轉徙衆得食既艱難何<lb/>
以事菑種但願今嵗豐隂陽不驕縱雨暘各以時麥禾<lb/>
<pb n="KR4f0024_WYG_016-2a"/>
皆幪幪稍贏糊口資庶免剜肉痛身今七十强雖死亦<lb/>
無瞢我聞老農言惻惻心餘恫肉食愧荷鋤機心羞抱<lb/>
甕載詠伐檀篇詩人有深諷<lb/>
　　　三月三日作<lb/>
今年春事太遲暮三月餘寒未銷却𤣥禽不至桃未華<lb/>
唯有殘梅花綽約兒童報我禊日到採蘭相與共娯樂<lb/>
病夫曵杖强欲出恠底東風苦作惡一編在手聊自遣<lb/>
有酒時復細斟酌海天今日弄新霽蛟蜃樓臺生廣漠<lb/>
<pb n="KR4f0024_WYG_016-2b"/>
越山一髮青嬋姢遠水𥻘𥻘繞城郭居人濵海習舊俗<lb/>
定有水戲間相作祛除疾病祓不祥盛事還如在東洛<lb/>
身雖老矣老更狂尚能一試鰦鰞躍<lb/>
　　　食佛手芥<lb/>
春氣妍和雨破塊畦菜叢生抽軋快鼠壤餘蔬靡不有<lb/>
荼薺菘蒿葱韭薤行盤瞥見青䦨干風土尤珍佛手芥<lb/>
霜刀切玊色深綠芼以芳辛薑與桂沃醯瀹醬五味匀<lb/>
甘滑何曽費齦齘藜羮不糝日苦飢肌腸出火鑪吹韝<lb/>
<pb n="KR4f0024_WYG_016-3a"/>
小人之腸易屬厭食鮭三九詫珍恠露寒槐葉徒區區<lb/>
美芹欲獻意亦隘要令田野洗此色蕃植嘉生澤汪濊<lb/>
請從老圃謝不如抱甕終身息機械<lb/>
　　　食笋二十韻<lb/>
花時燕交飛二月美風景春雨過林梢行園劚新笋籜<lb/>
龍蟄土中屈蟠混蚯螾驚雷脱鱗甲騰躍不可忍嶷嶷<lb/>
頭角殊一出遂脱頴持之付膳宰中厨佐烹飪性腴含<lb/>
土膏口苦存骨鯁菹魚詫鮮脆芼肉誇雋永江南春社<lb/>
<pb n="KR4f0024_WYG_016-3b"/>
後果蓏頗繁稔血色櫻桃顆白皮甘蔗挺肥黃茁韭芽<lb/>
嫩紫掇菌蕈俊味此尤絶鮭菜皆下品庶幾千里蓴鹽<lb/>
豉相合併一生未得□飽此亦云幸詎足傲大烹端宜<lb/>
染餘鼎又聞本草言能使關鬲冷我其内熱與稍以滌<lb/>
躁猛行當荷長鑱幽篁栽萬頃胸中貯渭川富與通侯<lb/>
等北客勿朶頥煮簀還生哂<lb/>
　　　再食佛手芥菜又用前韻<lb/>
把酒狂吟傲大塊雖不得肉意亦快春蔬味好名亦佳<lb/>
<pb n="KR4f0024_WYG_016-4a"/>
壓倒園中百本薤羔豚魚羽論萬錢一飽之餘皆土芥<lb/>
何哉擊鐘列五鼎飯者珠璣薪者桂古來食肉盡弇鄙<lb/>
齒冷至今生齽齘如金在冶自踴躍不向洪鈞聴鑪韝<lb/>
飲河偃鼠自云樂大鵬不慕齊諧恠擇菜何妨尼父窮<lb/>
采薇翻笑伯夷隘玊衡照耀三階明雨露無私春濊濊<lb/>
吾將抱耒歌太平長脫朝衫貳負械<lb/>
　　　清明日風雨入賁湖<lb/>
朝來風迅雨亦頻一百五日清明辰相將羣從上小艇<lb/>
<pb n="KR4f0024_WYG_016-4b"/>
㳂洄直到賁湖濵賁湖之水四十里寒漪清淺無纎塵<lb/>
先人邱壠此焉在林間石篆青嶙峋百年遺澤未合冺<lb/>
松檜皆已成龍身比來禍患不可測虞殯屢送期功親<lb/>
只今三月好時節桞枝桃蕚相鮮新東風妍暖吹百卉<lb/>
蘭摧蕙折何曾春我來丙舍三歎息舉酒欲酹含酸辛<lb/>
可憐纍纍冡中骨今日多于上冡人<lb/>
　　　寒食雨中種海棠<lb/>
牆西數弓地不治久蕪穢偶此有餘閒呼童除草萊寒<lb/>
<pb n="KR4f0024_WYG_016-5a"/>
食故多雨兹焉適其㑹種時當及今可以省灌溉海棠<lb/>
方試花移根近牆内春日愔愔長妍華靜相對風吹婀<lb/>
娜枝低昂各有態顧之足清娯狂吟不可耐把盞弄韶<lb/>
光白髮其予奈<lb/>
　　　小閣前緋桃一本三月始花<lb/>
山桃二月花開時春已老倚閣兩三枝迎風弄晴昊春<lb/>
暘既多情使我顔色好春風莫漫吹零落不自保<lb/>
　　　暮春雨中雜感<lb/>
<pb n="KR4f0024_WYG_016-5b"/>
端居偏自感流年三月芳春欲暮天樓外雲隂長閣雨<lb/>
竹間暝色暗籠烟催租吏至妨吟興種秫田荒費酒錢<lb/>
回首山陽成往事黄公壚畔一悽然<lb/>
西堂舊夢渺無涯物在人亡幾嵗華芳草三經寒食雨<lb/>
木蘭重發隔牆花白頭著述誰相問黃口凄涼事可嗟<lb/>
歎惜遺編零落盡漫將心事付侯芭<lb/>
　　　題顧眉生畫蘭冊<lb/>
無復當年弄墨辰斷紈影裏認前塵青溪畫閣秋如水<lb/>
<pb n="KR4f0024_WYG_016-6a"/>
寫出芳蘭竟體人<lb/>
　　　暮春雨中分韻<lb/>
春愁無奈强登臺漠漠輕隂向午開芳樹獨憐花易萎<lb/>
舊巢偏喜燕重來微風度砌梳苔髮小雨穿<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>浥麝煤<lb/>
孤負一年櫻笋節急呼瓶杓潑新醅<lb/>
欲持底物遣佳辰花事蹉跎又一旬陳迹暗消蘅薄夢<lb/>
繁英不散麯車塵埀楊暝結萋萋色紅藥寒禁泥泥春<lb/>
稍喜身閒因謝客不妨今雨絶無人<lb/>
<pb n="KR4f0024_WYG_016-6b"/>
欹枕南樓午夢醒荆扉長似鎻岩扄風前鶯老孤簧澁<lb/>
雨後山寒一髻青攬物暗驚時晼晩棲心終愧古沉㝠<lb/>
瘦笻手挈夫須笠重結蝸牛入翠屏<lb/>
石池新水纈紋生淡沲風光刺眼明搏黍聲中調律呂<lb/>
長檣影裡辨隂晴花縈裀席初無意草藉壺觴絶有情<lb/>
留取溪山無恙在郊扉晩計幾時成<lb/>
　　　顒侯以春菜詩見示依韻奉荅<lb/>
食經自昔有遺制淳熬炮漬稱八珍豪家異味廣搜索<lb/>
<pb n="KR4f0024_WYG_016-7a"/>
羅網直窮山海濵飣盤殽核亦有法攢梨饌栗棗用新<lb/>
豈知貧士有飢色二鬴不具唯空囷灌畦鑿隧甚矣憊<lb/>
一銚一鎛皆躬親江南澤國富物産上蔬苐一為菰蓴<lb/>
于何得種最殊絶谷水南浦名春申季鷹縁此謝名爵<lb/>
苦憶此味思沾唇脱身入呉信高蹈不攖㓙禍冏與倫<lb/>
我生平世蹤跡異躑躅仕路多艱辛去年索米客京輦<lb/>
素衣蹩躠成緇塵南還海曲届殘臘敺疫索室走萬侲<lb/>
迎新舍舊祓不潔苕茢戞戞桃蓁蓁日月其除老將至<lb/>
<pb n="KR4f0024_WYG_016-7b"/>
倐忽已及今兹春誓當釋巾遂終隠經營十畝河之漘<lb/>
蒔蔬種樹各區半綺葱赤薤羅青津小人但知近且小<lb/>
請為老圃𨽻土均龜腸日飽草木食飲水食茹全其真<lb/>
園丁報我新雨足苦荼甘薺青嶙峋雖然鼠壤厚積歛<lb/>
咄咄老子何不仁其中佳者首春芥含膏釀露蒼皮皴<lb/>
瓊苗荏染攢碧玊霜根柔韌剝白銀和之椒桂助辛烈<lb/>
能達陽氣迎㽔賔乃羮乃瀹薪以燀火力强壯風焚輪<lb/>
瓦盆盛出爛盈案晩菘早韭俱下陳飽餐終日懼過分<lb/>
<pb n="KR4f0024_WYG_016-8a"/>
曾聞蕰藻羞明神區區一意欲上薦九閽阻絶憂羣狺<lb/>
誰職膳宰實司味勿學衆女嗔蠐螓唐虞至聖啜土簋<lb/>
上能節儉下不貧知君用意極深逺目擊澆俗時蹙顰<lb/>
咀毫抽思賦春菜精光皎皎生靈㕙金閨當日好名譽<lb/>
隱然志畧存斯民要令徳澤浹萬物調燮元化同陶鈞<lb/>
何哉避地匿聲迹朅來東海投緡綸閉門種菜作淨饌<lb/>
低眉鄉里徒謹恂須知用大合有道肯將洴絖試不龜<lb/>
君才百二我十二敢相雄長東西秦善歌必使聲可繼<lb/>
<pb n="KR4f0024_WYG_016-8b"/>
引商刻羽有和人如陳國風諭民志我鄶以下君其豳<lb/>
發緘得此應大噱笑倒七尺頽然身<lb/>
　　　贈施叔允前軰<lb/>
曾摛天藻直鑾陂遺老如今更有誰文獻依然留隔代<lb/>
典型從此憶當時談經夙擅施讐易好學仍歌衛武詩<lb/>
却笑彦回稱世胄不將名徳保期頤<lb/>
　　　病中喜木文見過<lb/>
不厭看花日百廻偶因臥病罷<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯林鶯一似求聲切<lb/>
<pb n="KR4f0024_WYG_016-9a"/>
海燕偏能趂社來見説閩禺戈乍寢更聞湘楚敵頻摧<lb/>
良時那不追歡賞况有殘梅爛漫開<lb/>
　　　南宫斗閣下觀梅和曉岳<lb/>
春霜夜坼玊骨鬆縞衣仙子騎蒼龍仙壇幽靚颯來下<lb/>
參斜月落時相逄紛紛桃李盈千百狼藉春容廣眉額<lb/>
世外相期只此君詩成俯仰成今昔人來人去看花頻<lb/>
可嘆今人非昔人但見落花還再發何曾宿草解重新<lb/>
君年與我皆非少白首心期坐相照唯應日日臥花前<lb/>
<pb n="KR4f0024_WYG_016-9b"/>
長須領受傾城笑<lb/>
　　　夏日同天衣珂月行中三上人崔蘧非昭威姪<lb/>
　　　汎舟西湖即事用秋岳先生韻<lb/>
無恙湖山在臨流一放船雲生飛鳥外雨掛夕陽邊急<lb/>
槳廻仙管長堤散錦韉依然行樂地囘首太平年<lb/>
白葛當風敞清樽卜晝開微言皆粲可淨侶亦宗雷得<lb/>
嵗占呉㑹傳烽靜越臺栖遲端自好勝地得頻來<lb/>
夙有滄洲趣忘機久狎鷗白沙思桂柁北渚遲蘭舟老<lb/>
<pb n="KR4f0024_WYG_016-10a"/>
玷金門籍心慚石隱流諸公知我者何以為身謀<lb/>
荷風清不暑回艇日初斜小雨吹輕浪新凉着暮花熱<lb/>
從氷氏釋愁向索郎賖近覺浮名累山翁合毁茶<lb/>
　　　重過鹿苑山房與諸上人話舊仍用秋岳先生<lb/>
　　　韻<lb/>
七年重到舊招提麈尾談深日又西拈得枯禪惟玊版<lb/>
分來淨饌有香虀雲門雪竇身將老不借軍持手自擕<lb/>
相對忘言還一笑逺公今已過前溪<lb/>
<pb n="KR4f0024_WYG_016-10b"/>
　　　湖心亭晩眺<lb/>
葛帔絺巾信手提虚亭送眺栁隂西盪胷直欲吞雲海<lb/>
解渴還思擣雪虀白傅風流猶宛在𤣥暉詩句待重擕<lb/>
澄波向夕青蘋散一幅分明罨畫溪<lb/>
　　　重遊南屏山寺<lb/>
山中清話一追提最愛南屏故苑西宗鏡漫參乾矢橛<lb/>
齋廚曾飽淡鹽虀林間月籟頻頻送石上風琴夜夜擕<lb/>
惆悵前遊今漸老紅衣落盡藕花溪<lb/>
<pb n="KR4f0024_WYG_016-11a"/>
　　　湖心寺觀魚<lb/>
莊惠重將往事提濠梁只在小橋西試思朝客貪驕餌<lb/>
何似山僧厭淡虀素鬛宛從空際躍清暉長向䄂中擕<lb/>
石欄徙倚吟懷澁獺祭何當笑玊溪<lb/>
　　　泛舟歸值大雷雨<lb/>
清言日夕已全提一舸初囘麯院西雪乳茶香皆法味<lb/>
錦絲蓴滑亦仙虀風濤湖海生飄忽雷雨蛟龍入抱擕<lb/>
策杖歸來銜暝色椶鞋踏破綠莎溪<lb/>
<pb n="KR4f0024_WYG_016-11b"/>
　　　夜熱甚不能就枕<lb/>
誰把南泉舊案提一龕燈火佛幢西病求藥物三年艾<lb/>
熱想氷霜六月虀河朔故人思縱飲汝陽遷客惜分擕<lb/>
晨鐘吟盡清無寐殘月熒熒下石溪<lb/>
　　　荅行中上人索詩<lb/>
十年踪跡漫重提濛汜光隂漸向西相索新詩堪噴飯<lb/>
共談往事欲吹虀湖光靜與蓀橈接山色遥將竹杖擕<lb/>
此地淹留應不惡何須逺覔若耶溪<lb/>
<pb n="KR4f0024_WYG_016-12a"/>
　　　苦熱<lb/>
近已棲心學羼提一㕓老我漸江西功名熱客皆坏土<lb/>
事業書生只罋虀無恙山川成繾綣多情煙月解招擕<lb/>
澤車欵叚真吾好笑殺衝炎向武溪<lb/>
　　　荅西冷友人索新詞入選<lb/>
一壺山鳥勸相提不向垞南即瀼西熟處根苗嫌綺語<lb/>
冷中將息愛黄虀雲林半偈同僧話花塢䨇柑共客擕<lb/>
此樂千秋誰㑹得避秦人在捕魚溪<lb/>
<pb n="KR4f0024_WYG_016-12b"/>
　　　部檄促行甚急意忽忽不樂有作<lb/>
漫説雲霄好挈提魯陽難挽崦嵫西十年游宦魚縁竹<lb/>
一日歸田菜作虀園令病旡仙掌賜酒家錢有杖頭擕<lb/>
醉遊溟涬忘身世一任愚溪與惡溪<lb/>
　　　與行公夜坐<lb/>
鹿苑宗風小唱提翛然自恣竹林西十分厭浥黄梅雨<lb/>
一㸃酸寒碧玊虀檻外松筠心共冷懷中氷雪巻堪擕<lb/>
晩來一枕蘧蘧後清夢依稀入剡溪<lb/>
<pb n="KR4f0024_WYG_016-13a"/>
　　　諸上人為予勸駕戲荅<lb/>
當年戈印解親提埀老栖遲谷水西少賤旡人分冷炙<lb/>
長貧有婦耐寒虀清川月好波堪摘碧里烟深屐可擕<lb/>
物外勲名端不減醉侯猶得署雲溪<lb/>
　　　過際公房<lb/>
綠蕉翠竹總菩提淨域依然鷲嶺西世外多情惟老衲<lb/>
人間至味是酸虀圖書莫怪歸裝澁雲水應將坐具擕<lb/>
何日相依行脚去香泉一勺禮曹溪<lb/>
<pb n="KR4f0024_WYG_016-13b"/>
　　　贈天衣上人<lb/>
曾把祗園拂子提親承面目化人西飯溲白雪寒舂米<lb/>
菜瀹黄芽苦口虀天際看雲心自定山中赴講客常擕<lb/>
筍蒲不厭貧家供肯為相尋福見溪<lb/>
　　　飲湖上酒樓<lb/>
錢王三尺手曾提霸業消沉日墜西但覺興亡同泡露<lb/>
何須冷暖别羮虀遏雲聲作紅牙唱頽玊身將翠袖擕<lb/>
從此逃名何處老呉山霅水越來溪<lb/>
<pb n="KR4f0024_WYG_016-14a"/>
　　　行公以詩贈行有荅<lb/>
操觚授牘總休提世事侵尋暮景西朝士可憐多肉食<lb/>
野人空自美芹虀風泉月嶠須頻過雨笠霜笻試一擕<lb/>
為語已公移枕簟他年同臥浣花溪<lb/>
　　　東歸贈别諸上人<lb/>
柔毫輕繭手慵提毒熱何時大火西清境欲尋天姥夢<lb/>
好辭難得外孫虀竹爐蕙帳堪留戀烟渚風帆共解擕<lb/>
别後故人能憶我頻將書札問秦溪<lb/>
<pb n="KR4f0024_WYG_016-14b"/>
　　　寄秋岳先生<lb/>
暑賦從今莫浪提妍顰難效苧蘿西濫叨名似羊公鶴<lb/>
急就篇如石尉虀擊劔我應捐故技登仙君或許同擕<lb/>
江湖隨地多清興花發林塘水滿溪<lb/>
才弱偏將一旅提焚舟也欲濟河西天才獨絶人如虎<lb/>
險韻難成字有虀北海樽罍容客醉東山絲竹待公擕<lb/>
只今國計頻繁甚肯許閑身臥竹溪<lb/>
　松桂堂全集巻十六<lb/>
</p>
<p>
</p>
  </div>
</body>
</text>
</TEI>
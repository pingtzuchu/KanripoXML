<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻二十二<hi>壬戌</hi>
                </head> <lb/>
    <p>
<pb n="KR4f0024_WYG_022-1a"/>
欽定四庫全書<lb/>
　松桂堂全集巻二十二<hi>壬戌</hi>
　　　　　　　　　　　吏部侍郎彭孫遹撰<lb/>
　　　冬晩<lb/>
徙倚髙舂下天低暮景沈殘鴉過逺水黄葉滿空林遠<lb/>
志蹉跎乆衰年感慨深心知來日短那不惜分隂<lb/>
　　　初度日<lb/>
隠約終年屈壯圖此生真自愧桑弧枯荄氣淺黄鐘近<lb/>
<pb n="KR4f0024_WYG_022-1b"/>
細栁光微白日徂牾世非關多酒失負人不獨有詩逋<lb/>
天涯嵗晩風霜切苦憶江東雪色鱸<lb/>
　　　遣信<lb/>
空庭餘暝色霜氣正凌兢斜日寒逾駛愁雲暮欲凝長<lb/>
飢憐婦子薄禄媿親朋目送南飛雁迢迢思不勝<lb/>
　　　冬夜留木文介文豹文小飲<lb/>
衰慵乆與世相㤀佳客猶能過草堂坐擁枯爐消永夕<lb/>
起㸔初月耿寒光人非肉食餘真意味有魚飱似故鄉<lb/>
<pb n="KR4f0024_WYG_022-2a"/>
懷抱為君傾倒盡三文也合扺三康<lb/>
肯披藜藿欵柴荆脱畧形骸簡送迎相見惟聞作呉語<lb/>
少留重與試南烹官閒儘㸔西山爽酒薄差憐易水清<lb/>
但醉不妨歸榻卧紙<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>燈火夜深明<lb/>
　　　院中曉直<lb/>
霜籠朝旭氣嶙峋早向東華踏軟塵南陸行㸔圭景度<lb/>
北扉來聽漏聲頻老槐葉盡龍初蟄古栢巢低鳥自馴<lb/>
最是太平多暇日直廬一到又經旬<lb/>
<pb n="KR4f0024_WYG_022-2b"/>
　　　殘漏<lb/>
稍聞殘漏𦂳虚館欲三更風定寒威減霜嚴夜氣清吟<lb/>
愁梧砌冷約夢葦簾輕重起披書巻終年媿短檠<lb/>
　　　奉柬院長陳説巖先生<lb/>
遼濶清塵半載餘祇憑尺素問離居也知賔客逢迎苦<lb/>
不訝交遊禮數疎直院秋隂分草後鎻㕔春雨落花初<lb/>
追尋兩地情如昨特擁寒檠夢玉除<lb/>
　　　夜坐<lb/>
<pb n="KR4f0024_WYG_022-3a"/>
孤月綴林杪横參挂屋稜棲烏驚未定寒漏聽無憑憔<lb/>
悴清吟減蒼茫暮齒増憂來不成寐虚幌掩殘燈<lb/>
　　　感事<lb/>
兀兀窮愁伏枕初頻搔短髪獨欷歔十年骨肉摧殘盡<lb/>
七尺形骸涕涙餘<hi>自癸丑至今十年之中喪兩姊兩兒一女一庶婦人非金石那能堪此也</hi>
觸事傷心都併集撫今追昔更何如死生大矣誰能一<lb/>
為起䝉莊試問渠<lb/>
風塵濩落鬢毛皤萬感填膺恨未磨老涙總因兒女盡<lb/>
<pb n="KR4f0024_WYG_022-3b"/>
衰門忍見死喪多人生卒卒真難料天道茫茫定有訛<lb/>
倚柱不堪惆悵絶短垣斜日下槐柯<lb/>
　　　病中<lb/>
雲日荒涼晩自隂天寒廬舎静愔愔喜聞賔客操呉語<lb/>
愁對妻孥作越吟小雪花枝凄亂菊新霜籬落咽羈禽<lb/>
獨憐孤雁知南嚮烟水茫茫未可尋<lb/>
　　　假日<lb/>
簾外酸風觸欲僵隙中斜日澹無光寒煁不爨熒熒碧<lb/>
<pb n="KR4f0024_WYG_022-4a"/>
病葉如人冉冉黄老去漫云呉髪短愁來且放楚歌長<lb/>
連朝急假蒙恩便起就南忩檢藥方<lb/>
　　　斜街宅<lb/>
一徙斜街宅三移斗柄春門扉臨劇道烟火接比鄰竟<lb/>
日聞騶殿何時罷徼巡小人宜近市未敢厭囂塵<lb/>
　　　即事<lb/>
屑屑苦人事悠悠屏俗喧隣雞時上屋籬雀日窺門散<lb/>
帙凝塵積熏衣宿火温疎鐘空外落愁絶又黄昏<lb/>
<pb n="KR4f0024_WYG_022-4b"/>
　　　喜訪濂至<lb/>
小草孤生苦殘年萬慮灰蒼黄逐野馬摇落感庭槐藋<lb/>
逕披還合柴門欵或開跫然猶自喜況值故人來<lb/>
　　　和悔庵歸興六首<lb/>
所期白首得同歸惆悵還令此願違栩栩未醒殘蝶夢<lb/>
冥冥却羨逺鴻飛孤棲我自甘牛皁初服君方返芰衣<lb/>
從此省中吟芍藥更無人似謝𤣥暉<lb/>
兩朝深眷物情歸再世承恩入紫微頻到直廬修内制<lb/>
<pb n="KR4f0024_WYG_022-5a"/>
時㸔子舎浣中衣官清右掖陪晨仗地勝仙瀛翫夕霏<lb/>
㡳事便應移疾卧旁求盛意正如饑<lb/>
我亦怦怦苦憶歸乆從柱下悟知希浮湛聊復詶賔戲<lb/>
潦倒真難答客譏萬事輸君心自媿一官垂老計全非<lb/>
何當便逐清塵去去學壺邱杜徳機<lb/>
夜鶴晨猿遲客歸氷絃雪麈待君揮幽棲時復延三益<lb/>
健筆還能綴七依家有呉畬供賦税室無趙女倚屏幃<lb/>
水哉亭上翛然逺咫尺烟霄矯欲飛<lb/>
<pb n="KR4f0024_WYG_022-5b"/>
何限巖廊老未歸懸車不待歎知機官閒豈似雙鳬集<lb/>
身退偏如六鷁飛遊處多應縁笠澤生涯只合問漁磯<lb/>
沈公肯效何公出留取髙名揭禁闈<lb/>
朝衫一擲浩然歸人事焉論是與非綺甪衣冠原自偉<lb/>
䕫龍邱壑故應稀行吟物外貧何病謝客山中遯亦肥<lb/>
惟有東隣彭澤老時時來徃啓荆扉<hi>彭澤老謂家兄雲客先生也</hi>
　　　直史館囘馬上作<lb/>
芸館朝來赴史官短驢蹩躠入東安霜凄偃瓦氷初壯<lb/>
<pb n="KR4f0024_WYG_022-6a"/>
風射熏爐火亦寒青簡濫持三寸管白頭差戴兩梁冠<lb/>
敝廬舊與滄洲近此去惟應把釣竿<lb/>
　　　冬夜與庭表遜來㽔宫話舊感賦<lb/>
二十年前與計偕一時英俊盡同儕姓名半向金閨謫<lb/>
邱隴多將玉樹埋徃事豈期紅藥省舊遊重到綠槐街<lb/>
風光報答真無計垂老空憐志願乖<lb/>
　　　將移寓柬愚山悔庵<lb/>
蘧廬非我有一宿偶容身去住無常主淹留為故人閒<lb/>
<pb n="KR4f0024_WYG_022-6b"/>
時移步屧遊處接車茵可惜離羣去臨風獨愴神<lb/>
　　　庭表巢薇遜來㽔宫過飲小齋有作<lb/>
午睡初囘聽欵門故人肯為過髙軒鷓鴣斑淺茶翻匙<lb/>
琥珀光濃酒滿樽斫鱠休嫌邾莒小殺雞如見范張存<lb/>
夜闌更作蟬聯語白首心期好細論<lb/>
　　　嵗云盡矣四顧蕭然因援筆成䪨<lb/>
謝客閒居静掩帷疎狂總未與人宜非無倒屣相迎日<lb/>
亦有移床自逺時帶為忘腰惟取適巾雖飾首亦頻欹<lb/>
<pb n="KR4f0024_WYG_022-7a"/>
悠悠嵗晩無人事閒詠新詩一解頤<lb/>
　　　遜來見過<lb/>
呉客當年返故林荷衣葛帶㡬相尋招要共醉天中節<lb/>
憔悴仍為澤畔吟渺渺山河如隔世悠悠霜雪更論心<lb/>
八同休道狂言語自是交情分外深<lb/>
　　　余與遜來生同庚甲午領鄉薦己亥舉禮闈辛<lb/>
　　　丑削籍乙夘䝉　恩湔洗授官中書舎人丙辰<lb/>
　　　授主事丁巳分校鄉試靡不相同故戲為八同<lb/>
<pb n="KR4f0024_WYG_022-7b"/>
　　　語<lb/>
　　　古琴為張晴峯營部賦<lb/>
雅樂既不作哇咬遂盈耳非無幼眇音一徃詎可止此<lb/>
琴閲千載乆抱爨下耻神物無終湮乃遇張夫子金徽<lb/>
半漫漶玊軫抱塵滓古色轉深黝不與凡器似絃以山<lb/>
柘絲七條何纚纚一彈再三鼔邈然遊太始器習手亦<lb/>
調心賞方在此俗好自云殊紛紛竟誰是<lb/>
　　　嵗除前三日過愚山齋中飲<lb/>
<pb n="KR4f0024_WYG_022-8a"/>
與君比舎相依乆彷彿清漳夾宅時折簡頻呼傾綠糈<lb/>
到門不用控青絲天寒易暝張燈早夜永將闌抱燋遲<lb/>
共話玉堂清絶景風光未許外人知<lb/>
歌魚不怨蒯緱長説餅還憐玊屑香酒熱真能露肝膽<lb/>
官閒且自飽氷霜太平再見民風樂殘臘將除嵗事忙<lb/>
應少閒人如我輩坐聽寒漏滴空堂<lb/>
　　　除夕和悔庵<lb/>
坐㸔嵗月㡬乘除野馬黄埃共起居地逈忽傳遷客訊<lb/>
<pb n="KR4f0024_WYG_022-8b"/>
<hi>是日得退庵信陽來訊</hi>篋開重見故人書<hi>檢巾笥得南陽先生手書數紙為之泫然</hi>穨<lb/>
唐宦興摧眉後冷落吟情擁鼻餘日暮空堂聞鼠嘯蕭<lb/>
然真已類逃虚<lb/>
白髮何當痛掃除青縑長擁一牀書風霜凄結寒支枕<lb/>
氷雪䦨干夜剪蔬得句儘堪資嘯詠銜盃聊得對軒渠<lb/>
憑將光景閒消遣萬事人間總不如<lb/>
　　　元旦　賜宴太和門和悔庵<lb/>
玊琯陽囘届嵗元<lb/>
<pb n="KR4f0024_WYG_022-9a"/>
天顔有喜藹春温<lb/>
兩宫箋賀知重慶萬嵗山呼識<lb/>
至尊羣吏方來初輯瑞小臣旅食獨沾恩賜餘更許歸<lb/>
相餉手挈筠籠出禁門<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_022-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻二十三<hi>癸亥</hi>
                </head> <lb/>
    <p>
<pb n="KR4f0024_WYG_023-1a"/>
欽定四庫全書<lb/>
　松桂堂全集巻二十三<hi>癸亥</hi>
　　　　　　　　　　　吏部侍郎彭孫遹撰<lb/>
　　　元日和曉岳<lb/>
萬方偃革賀昇平喜見垂衣雅化成瑞節頒來皆樂國<lb/>
帝車運處是神京玉衡不動三階正仙樂新諧九奏清<lb/>
此日獸樽陳法醖何人揚觶得先傾<lb/>
仙琯吹來散曉寒即今青鳥紀春官天家首重三元禮<lb/>
<pb n="KR4f0024_WYG_023-1b"/>
聖壽還聯萬國歡委佩坐霑香篆濕直廬歸聽漏聲殘<lb/>
與君幸托同朝雅嵗嵗風光得共㸔<lb/>
　　　正月三日曉過徳勝門車中作<lb/>
城上春雲入望遥麗譙隠隠近仙杓四衢塵净雕輪軟<lb/>
九陌沙融玉勒驕<lb/>
帝里偏饒新景色土風猶記小年朝竹帘梅墅停車處<lb/>
坐對滄溟㸔落潮<lb/>
　　　立春前一日過慈仁寺小憩<lb/>
<pb n="KR4f0024_WYG_023-2a"/>
曉聞天外落驚飈朔氣横空轉自驕但覺嚴寒過昨日<lb/>
不知殘臘盡今朝衣沾宿霧晴猶濕屐印春泥凍未消<lb/>
最喜城西佳憩在清隂不改舊松寮<lb/>
　　　立春日<lb/>
強把枯毫就墨池清氷戛戛未流澌寒猶如此拖鉤後<lb/>
熱不因人擁褐時無雪每憂東作近有書偏恨北來遲<lb/>
濁醪頼爾深相勸妙理惟應逹者知<lb/>
　　　人日偕魏蒼石郝颺嘉讌郝中美進士宅和蒼<lb/>
<pb n="KR4f0024_WYG_023-2b"/>
　　　石韻<lb/>
韋杜城南曲風光接近郊髙衢攢棨㦸别墅起林㘭佳<lb/>
樹深相亞寒波静不淆招尋還命侣坐乆更移庖杯引<lb/>
三重酎樽容五石匏華鐙施粉繪雅樂屏哇咬楚橘留<lb/>
霜實湘筠斸露梢比來因偃革諸路競歌鐃方物爭輸<lb/>
送珍邉有漬炰賜酺䝉<lb/>
聖澤飣座得仙肴是夕人為日當春草漸苞繒雲拖匹<lb/>
練弦月上雙弰窈窕山皆玊虚明室是鮫禮捐㤀主客<lb/>
<pb n="KR4f0024_WYG_023-3a"/>
興洽雜吟嘲公子森瑤幹嘉賔屹鳯巢柔縑披雪繭健<lb/>
筆截青蛟賦就無加綴詩成許借抄口哦飛玊屑手把<lb/>
藉瓊茅分直今彤闥驚才舊紫胞調孤猶郢奏簮盍已<lb/>
羲爻李孔仍師友雷陳本漆膠願同車與笠耻作斗將<lb/>
筲席為談經設門因問字敲莫令嵇叔夜千載詡神交<lb/>
　　　和石樓人日同悔庵鳯崗集訒菴寓齋即事<lb/>
佳句流傳徧玉堂幽尋真似白雲莊詞臣澣沐多時暇<lb/>
酒客招要特地忙剪勝競修天上節撫時空感髩中霜<lb/>
<pb n="KR4f0024_WYG_023-3b"/>
為君把諷當清夜自撥寒缸鳳脛長<lb/>
　　　和石樓立春後一日集愚山侍讀齋<lb/>
且搘髙枕夢槐安誰與論心晤嵗寒不遇公榮休共飲<lb/>
若逢仁祖為加餐君多雅抱情相似我見新詩和却難<lb/>
好把狂言藏弆在悠悠俗眼莫教㸔<lb/>
　　　送張晴峰視學浙中<lb/>
題柱頻年望不輕乘軺此日獨南行逡巡自謝清卿秩<lb/>
恬澹偏留拙宦名峰色兩髙寒峭蒨波光十里翠縈盈<lb/>
<pb n="KR4f0024_WYG_023-4a"/>
蘇公舊詠今寥落好去湖山作主盟<lb/>
二月韶光即次深流連風物助髙吟手披芳草芊綿色<lb/>
坐對春山窈窕隂留處但餐三折水去來惟挈一囊琴<lb/>
亦知不乆趨朝右無柰臨岐送逺心<lb/>
　　　十二日㐲枕聞户外詬租聲甚厲時予將移寓<lb/>
　　　矣<lb/>
獻嵗於今又浹旬羇愁猶是苦嚬呻清晨卧犬能譍客<lb/>
白晝飢鼯不避人五石空傳能療疾一枝何地可棲身<lb/>
<pb n="KR4f0024_WYG_023-4b"/>
王陽那得黄金術檢㸃衣囊自咲貧<lb/>
　　　送徐果亭先生歸崑山<lb/>
自解朝簮著縠巾玊山深處卧閒身宦情淡似三江水<lb/>
歸興濃於二月春少日心期同白首頻年筆札奉清塵<lb/>
朝來怯見紅蘭露縱不銷魂亦愴神<lb/>
　　　送周星公使安南<lb/>
交州風土古來傳萬里炎荒近濮沿自有越人輸白雉<lb/>
無勞漢使置朱鳶畫圅授節㸔誰捧華省多才讓汝賢<lb/>
<pb n="KR4f0024_WYG_023-5a"/>
從此相思須極目雙星遙在日南邉<lb/>
芳草王孫萬里長津亭行色栁初黄即㸔翠羽來荒徼<lb/>
漫説龍編是瘴鄉海月孤明珠母現山田再熟稻花香<lb/>
使臣本自清郎出不羨當年寳劒装<lb/>
　　　送孫予立使安南<lb/>
萬里天南道路長由來比景是炎鄉車書已自圖王㑹<lb/>
郡縣何須𨽻職方鮫革嵗登天府貢雀符春遣使臣裝<lb/>
星軺此去無淹乆歸日還歌四牡章<lb/>
<pb n="KR4f0024_WYG_023-5b"/>
　　　再送星公<lb/>
曽聞交趾郡南與象林連劗髪仍呉俗乘潮種雒田日<lb/>
中惟踐景嵗晩詎知年昔畏飛鳶墮今㸔捧雉前璽書<lb/>
將國命瑞節授時賢候吏迎朱轂騶人抗綵旃壯遊能<lb/>
不羨别思苦相牽况是同門友那堪祖道筵春寒悽雨<lb/>
露地逈眇山川霧竹恒多暑雲波或際天所期慎行役<lb/>
四牡早來旋<lb/>
　　　渭清以二萊玉見貽却謝<lb/>
<pb n="KR4f0024_WYG_023-6a"/>
東萊洞壑接青旻石髓泓然不受塵小斵空蒼寒霧窟<lb/>
平移峭蒨碧山春祇應比玊思君子可有兼金報美人<lb/>
自把朱絲雙繫罷未容被褐笑吾貧<lb/>
　　　送李闕菴之任粤西<lb/>
芙蓉闕下退朝時冠佩從容鎮自隨乍可分來蘭有臭<lb/>
那堪折去栁如絲越山秋雁囘峰逺灕水春波下嶺遲<lb/>
千里相思怊悵極何由一摘桂林枝<lb/>
　　　三月三日<lb/>
<pb n="KR4f0024_WYG_023-6b"/>
䀜䀜佳期次第催風光濃似潑新醅競㸔水際紉蘭去<lb/>
無復橋邉曝藥來爐篆暗消清晝永瓶花輕冒曉寒開<lb/>
端憂盡日憐春晩舊壘漂搖燕未廻<lb/>
　　　春盡日院中曉直<lb/>
鈴索聲中曉漏催玉堂深處鄉晨來攤書永晝長無事<lb/>
騎馬終朝獨自廻日轉槐隂當午直風吹花蕾殿春開<lb/>
階前紅藥依然好只少驚人謝朓才<lb/>
　　　春晩書懷次石樓韻<lb/>
<pb n="KR4f0024_WYG_023-7a"/>
老更疎狂與世違一㕓終日掩雙扉香埋小逕花初謝<lb/>
塵委空梁燕未歸殘夢廻時皆徃迹危欄倚罷又斜暉<lb/>
故山風物勞相憶桑柘隂濃筍蕨肥<lb/>
搶榆只合置身卑為鸒為蜩我自知素槧相依聊意適<lb/>
朱門欲徃已神疲食移祇笑呉朝請牛責真慚陸浚儀<lb/>
坐惜流光不相待暮雲斜日四天垂<lb/>
　　　早朝即事<lb/>
皎皎長河夜色盈緑槐影裏有秋聲新涼一㸃清人骨<lb/>
<pb n="KR4f0024_WYG_023-7b"/>
知在蓬山頂上行<lb/>
　　　題倚江畫<lb/>
火城初散曙光催早向鸞坡視草囘一道蓮燈歸院去<lb/>
吏人驚是<lb/>
乘輿來<lb/>
載筆朝朝侍玉鋪承恩最與外人殊若為喚起閻中令<lb/>
重冩春池暁泛圖<lb/>
　　　寄雲客兄呉下即用來韻<lb/>
<pb n="KR4f0024_WYG_023-8a"/>
舊呉東出是䱐門千里相思有懿昆曾附雲霄上閶闔<lb/>
共題名字在慈恩懸車深巷名逾重編牒精廬道益尊<lb/>
何日披襟坐寥廓一泓秋水滌塵根<lb/>
　　　送閻梓勤入晋<lb/>
好向龍門去問津逢迎到處拂清塵始知縫掖從來貴<lb/>
逺勝當時食雁人<lb/>
　　　柬武承<lb/>
草堂永日有琴尊隠几蕭然坐晏温林樾清微帶㕓郭<lb/>
<pb n="KR4f0024_WYG_023-8b"/>
墟烟明滅見山村寒花亞石斜開徑秋水通池曲抱門<lb/>
卜宅便須相就住一檠燈火共晨昏<lb/>
　　　壽杜母朱太夫人兼呈肇余少宰先生<lb/>
挽鹿當年事清風式里門人問通徳重林下素心存葱蒨貽<lb/>
晨佩蘭芳獻夕飱菜惟先婉娩衣必問寒温五采聞容臭三<lb/>
繅見手盆朱絃偕自好彤管具堪論孝水寧無本神芝定<lb/>
有根生材皆杞梓産玉盡瑶琨孕氣鍾元宰含和美至坤時<lb/>
流歸吐納天序待銓掄萊服承家慶菱牋表國恩七襄巾笥<lb/>
<pb n="KR4f0024_WYG_023-9a"/>
麗八座起居尊芍藥分中饌葡萄出上罇仙珈棲紫鳳夏篆<lb/>
集文鷷良月開觴讌冬曦入曣㬈陽回初應律雪小未留痕織席<lb/>
重重暖瓊烟細細歕春先試梅萼嵗閏長桐孫祝嘏情彌永<lb/>
行籌數可捫理徴仁者夀俗化薄夫敦綸閣迴<lb/>
宸顧喉唇筦<lb/>
帝閽潘輿徐眷戀韋幔失趨奔陟屺抽新咏循陔想舊<lb/>
村白雲長睇望阿母在西崑<lb/>
　　　送方渭仁典試蜀中<lb/>
<pb n="KR4f0024_WYG_023-9b"/>
聞道岷嶓接紫冥西來銅竹㡬人經人間盡怯卭崍坂<lb/>
天上應無益部星通幰秋凌秦棧碧鎻㕔寒擁蜀山青<lb/>
採風恰在投戈後重與留題劒閣銘<lb/>
　　　　送呉萬懷舎人假歸<lb/>
何事南歸不可留抽簮南去鳯池頭頻年寓省吟秋興<lb/>
此日還家羨晝遊坐對山中叢桂樹行移湖上木蘭舟<lb/>
憑將出處輕相較絶勝元規有一邱<lb/>
　　　　讀顓士悼亡詩有賦<lb/>
<pb n="KR4f0024_WYG_023-10a"/>
不平心事類彈棋苦恨邯鄲帶下醫徃事三年猶厯厯<lb/>
檀奴又詠悼亡詩<lb/>
織縑織素互爭妍手爪相如絶可憐一駕玉箱天上去<lb/>
明河相望自年年<lb/>
來是神光去是雲香奩書字想餘熏詩成别自多哀豔<lb/>
無復留題贈月君<lb/>
　　　送黄蕺山還舊呉<lb/>
秋來風物正清嘉呉客思蓴乍到家十畝漸荒餘鼠壤<lb/>
<pb n="KR4f0024_WYG_023-10b"/>
一㕓初築占鷗沙寒山影裏吟楓葉柔櫓聲中卧荻花<lb/>
可憶京華朋好在一枝重為折疏麻<lb/>
　　　送展成南還即用後歸興韻六首<lb/>
滄浪亭上主人歸僮僕懽迎共解扉舉世誰能全晩節<lb/>
辭榮今得遂初衣江鄉秋凈蓴鱸美村舎霜清稻蟹肥<lb/>
喜及故山風物好鸞觴鶴斚莫停飛<lb/>
供張東都送客歸雲山從此悵多違定持靈藥貽𢎞景<lb/>
别剪柔縑冩敬微桂樹叢叢花未晩蘆漪𣺌𣺌露初晞<lb/>
<pb n="KR4f0024_WYG_023-11a"/>
何當小築䱐門側荷蓧相隨得所依<lb/>
比年同舎客如歸廨宇東頭訪陸機徙宅已愁清覿減<lb/>
還山轉覺素心稀披裘有意尋嚴瀬釣玊何心笑渭磯<lb/>
俗眼悠悠渾未識晝遊只羨錦為衣<lb/>
寒山深處憺忘歸樵徑蒼茫夕照微稍與堯峰踪跡近<lb/>
<hi>鈍翁</hi>未應彭澤徃還稀<hi>雲客</hi>呉楓初隕千林葉胥竹新添一<lb/>
尺圍心境此時清獨絶元規塵汙一時揮<lb/>
蒲車徴入賜金歸出處從容兩不違宦興從教長落落<lb/>
<pb n="KR4f0024_WYG_023-11b"/>
離情那不重依依槁梧影裏支楸枕獨樹溪邊偃竹扉<lb/>
誰識山中棲遯者詞臣曽此侍仙闈<lb/>
送君三宿别君歸雲散風流事事非每遇論文思栁𧦬<lb/>
若逢譚理憶張譏同遊輦上心知少一笑人間肉食肥<lb/>
囘首五年前事在對床燈火尚依稀<lb/>
　　　題方南先生小像<lb/>
風漪空捲碧琅玕八月長安暑未殘想到廬山幽絶處<lb/>
石梁秋瀑濺人寒<lb/>
<pb n="KR4f0024_WYG_023-12a"/>
邱壑偏餘物外情衣冠不著廢將迎偶來林下聞清籟<lb/>
不似人間比竹聲<lb/>
　　　移居<lb/>
狹室如囷小全家寄泊時纔堪容枕簟稍為葺茅茨有<lb/>
樹知秋早無樓得月遲羈禽棲又起竟夕遶南枝<lb/>
　　　壽髙陽夫子<lb/>
兩朝光輔太平年<lb/>
主聖臣賢豈偶然謨誥文章堪並駕旂常事業更誰先<lb/>
<pb n="KR4f0024_WYG_023-12b"/>
身兼師保成<lb/>
君徳手整乾坤翊化權漫説功髙能補袞曽將五色補<lb/>
媧天<lb/>
早持玊鉉奠金甌廿六年來徳業優念切安盂知後樂<lb/>
功成偃羽見前籌神崧毓瑞申初降仙琯調元甲未週<lb/>
再享昇平三十載此時方作赤松遊<lb/>
徳星聚處泰階平三壽朋中五福全擇菜風髙鴻案上<lb/>
握蘭人並鯉庭前日因介景頻添線月為懸弧未下弦<lb/>
<pb n="KR4f0024_WYG_023-13a"/>
綠綟青綦元髩髪鄴侯家世本神仙<lb/>
玊琯陽囘萬象融還㸔壽域八方同公卿半在諸生列<lb/>
寰海全歸再造功竊玷門牆惟小草難酧深厚是髙穹<lb/>
從今嵗上升恒頌長在雲天覆露中<lb/>
　　　奉和杜少宰先生九日宴勝力宅和吳曉岳舎<lb/>
　　　人韻之作<lb/>
敢希嵇阮舎明公麈尾吟牋到處同弭蓋恰當休沐日<lb/>
含毫長詠太平風清樽欲㵼流雲液黄菊初開浥露叢<lb/>
<pb n="KR4f0024_WYG_023-13b"/>
共把茱萸遲朱季直廬逺在日華東<hi>時錫鬯以寓直不至</hi>
　　　早秋集石林齋次渭清韻<lb/>
秋陰弄餘照嫋嫋向人遲微雨生林樾清暉泛酒巵夜<lb/>
闌殘月上燈暝一花垂邂逅今何夕軒車得暫隨<lb/>
幽尋無宿約散局有閒身寂寞猶氷子浮湛作槧人疎<lb/>
花留暝薄深樹得凉新倍覺凄清甚新詩與辟塵<lb/>
　　　佛手柑<lb/>
依然仙掌露華含珍果離離自嶺南肉食多將清苦訝<lb/>
<pb n="KR4f0024_WYG_023-14a"/>
不知道味本來甘<lb/>
　　　橄欖<lb/>
兩頭青出玊纖纖一析朝酲意自忺苦口何如甘滑好<lb/>
輸他風味太清嚴<lb/>
　　　寄退庵兄<lb/>
心怯繁憂祇自焚怕提舊事感離羣七年不踏斜街路<lb/>
才到斜街便憶君<lb/>
申陽人去太匆匆灑涙緘書冩未終可惜俱當衰老日<lb/>
<pb n="KR4f0024_WYG_023-14b"/>
終年只在别離中<lb/>
汝水悠悠入信陽汝南風土頗清良寓公未是覉孤客<lb/>
何必潼川是故鄉<lb/>
　<lb/>
　<lb/>
　<lb/>
　<lb/>
　松桂堂全集巻二十三<lb/>
</p>
<p>
</p>
  </div>
</body>
</text>
</TEI>
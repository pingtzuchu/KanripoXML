<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻三十九</head> <lb/>
    <p>
<pb n="KR4f0024_WYG_039-1a"/>
欽定四庫全書<lb/>
　松桂堂全集巻三十九<lb/>
　　　　　　　　　　　吏部侍郎彭孫遹撰<lb/>
　延露詞二<lb/>
　　小令<lb/>
　　　少年逰<lb/>
　　　　席上有贈<lb/>
花底新聲尊前舊侣一醉盡生平司馬無家文鴦未嫁<lb/>
<pb n="KR4f0024_WYG_039-1b"/>
嬴得是虚名　當時顧曲朱樓上烟月十年更老我青<lb/>
𫀆誤人紅粉相對不勝情<lb/>
　　　思越人<lb/>
　　　　題余氏女子繡西子浣紗圖同程村阮亭作<lb/>
擘仙絲寫美矉依然南國娉婷石畔浣紗今在否溪流<lb/>
猶為人清　興亡吳越眉顰上鴟夷枉鑄遺像日暮百<lb/>
花洲下路珊珊歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>餘響<lb/>
　　　醉花隂<lb/>
<pb n="KR4f0024_WYG_039-2a"/>
　　　　和潄玉詞同阮亭作<lb/>
花影枝枝摇午晝桂炷銷獅獸愁病怯登髙幾陣西風<lb/>
吹得羅裳透　闌干星月三更後玉露沾香䄂心事寄<lb/>
誰行約畧腰身轉覺秋来痩<lb/>
　　　怨王孫<lb/>
　　　　春暮和李易安同阮亭<lb/>
春隂晼晩薔薇庭院謝女樓空秦娥夢斷倩栁色把情<lb/>
傳結纒綿　當初小喜将人惹還抛捨煞是無賴也别<lb/>
<pb n="KR4f0024_WYG_039-2b"/>
来又過寒食幾樹横斜斷腸花<hi>古詩小喜多唐突相憐能幾時</hi>
　　　　又<lb/>
銀箭聲悄金屏思惱香夢和雲流鶯弄曉一樹樹海棠<lb/>
紅不禁風　風狂雨驟傷心處花落去穠豔空辜負登<lb/>
樓一望天際目盡南雲鎮思君<lb/>
　　　雙調望江南<lb/>
　　　　初見<lb/>
初見處記得在東臯曽與酒人司白墮便從仙籍識青<lb/>
<pb n="KR4f0024_WYG_039-3a"/>
腰顔色為誰嬌　行酒罷滅燭更相邀並體花間剛恰<lb/>
好凌波一捻已魂銷何况是今宵<lb/>
　　　浪淘沙<lb/>
　　　　戲贈閨人<lb/>
生計漫匆匆賣賦臨卭黄金先為貰新豐伊唱吳趨儂<lb/>
起舞激楚迴風　此處不留儂甚處留儂小朱慵粉若<lb/>
為容一事與卿權領取酒誥花封<lb/>
　　　　代答<lb/>
<pb n="KR4f0024_WYG_039-3b"/>
曉起弄籹慵笑指吳儂白衣夫壻白頭儂今日海棠花<lb/>
下飲端與誰同　雲雨楚天重誰繫郎蹤任伊夢遍十<lb/>
三峯解識近来勤入道懶向花叢<lb/>
　　　　懐歸<lb/>
漏永夜如年撥盡罏煙乍晴又雨晩秋天切切暗蟲牕<lb/>
外語欲斷還連　寒色透重綿若個周旋自家将息自<lb/>
家憐何日歸来相訴也月下星前<lb/>
　　　　客牕夜雨<lb/>
<pb n="KR4f0024_WYG_039-4a"/>
寒雨太連綿一抹江天廣陵鐘斷夜無眠何事秋聲吹<lb/>
不了長打窗前　酒後轉凄然著處堪憐故鄉只在睡<lb/>
鄉邊好囑夢兒歸去也片刻團圞<lb/>
　　　杏花天<lb/>
　　　　美人題紅葉<lb/>
安排秀句描秋思正沉吟湘毫欲試風前紅葉輕於紙<lb/>
薄命生憎似此　堪惆悵美人獨自碧雲杳佳期未至<lb/>
有情盡觧相思死消得銀鈎幾字<lb/>
<pb n="KR4f0024_WYG_039-4b"/>
　　　摘紅英<lb/>
　　　　客中聞賣花聲<lb/>
東風𦂳吹芳信賣花聲隔墻頭粉耽人恨教人困賒得<lb/>
春光為誰簪髩　青兒嫩紅兒褪夢迴蝴蝶難重認情<lb/>
兒悶心兒忖别来幾日玫瑰開盡<lb/>
　　　紅窗睡<lb/>
　　　　舟泊廬山下寄吳爾世<lb/>
薄暮江濵暁竹尋烟見水面漁燈三兩香罏五老青㝠<lb/>
<pb n="KR4f0024_WYG_039-5a"/>
上正峯峯相向　猶記此中君獨徃料此後雲巖松瀑<lb/>
依依夢想因風傳語道廬山無恙<lb/>
　　　河傳<lb/>
　　　　和温飛卿<lb/>
愁緒如許對清宵砌竹風敲蕭蕭一聲兩聲魂欲銷無<lb/>
聊冬缸凝玉膏　却抱雲和傳素怨芳信晩腸併危絃<lb/>
斷夜烏啼竹葉飛凄其小窗月又西<lb/>
　　　鷓鴣天<lb/>
<pb n="KR4f0024_WYG_039-5b"/>
　　　　戲題閨人團扇<lb/>
蘭吹和煙細不聞紅㽔夢冷浸香雲大垂手處千金意<lb/>
小比肩時兩玉人　珠有暈璧無痕怎生消得許多春<lb/>
願將巫女峯頭水形影團来併一身<lb/>
　　　　偶贈<lb/>
上社橋頭鬬綵韆黄鸝巷口按歌年當筵錄酒從無誤<lb/>
隔坐抛鈎絶可憐　良宴㑹好因緣玉兒顔色雪兒絃<lb/>
别来多少傷心句寫付吳中水碧箋<lb/>
<pb n="KR4f0024_WYG_039-6a"/>
　　　　咏美人眉<lb/>
麝月纔分一寸彎長顰短暈淺深間療飢自有飡来色<lb/>
消渴因看逺際山　螺子細栁絲寒兩峯天外碧相攢<lb/>
翠蛾一滴能傳語窨住春愁不放還<lb/>
　　　　咏美人指甲<lb/>
知向窗中弄彩毫墨痕隠隐沁紅么手揮玉柱頻教剪<lb/>
指撥沉煙旋欲焦　風力折嫩蘭苕夜来輕蘸碧雲醪<lb/>
芳心要使檀奴覺一掐春肌暈未消<lb/>
<pb n="KR4f0024_WYG_039-6b"/>
　　　玉樓春<lb/>
　　　　五日飲虎邱山下題壁<lb/>
越衣當暑清風至芒鞋偶過雲嵓寺虎邱山下故人家<lb/>
能倒金樽留我醉　醉後難平多少事仰天欲問天何<lb/>
意偏使鷄鳴狗盜生却令賦客騷人死<lb/>
　　　　贈河内賈雲谷<lb/>
三河自昔繁華地君最風流堪自喜莫向天涯作旅愁<lb/>
人生大約如萍寄　曲江當日曽連轡盛年畧與荀郎<lb/>
<pb n="KR4f0024_WYG_039-7a"/>
似今朝試向鏡中看不覺已年三十四<hi>白樂天詩不覺明鏡中忽年三</hi>
<hi>十四</hi>
　　　　三月晦日歸舟<lb/>
淡烟斜日長亭暮難得韶光容易度江南無限斷腸花<lb/>
枝上東風枝下雨　萋萋芳草傷心路一片雲帆天外<lb/>
渡人從春色去邊来舟向夢魂来處去<lb/>
　　　步蟾宫<lb/>
　　　　書姬人素領巾<lb/>
<pb n="KR4f0024_WYG_039-7b"/>
一泓香雪團金釧卸仙銖輕盈如剪分明只是洛川人<lb/>
送微波靈綃乍捲　人間天上誰曽見生受了玉柔花<lb/>
軟情知薄福為伊消拚不做黒頭王掾<lb/>
　　　雨中花<lb/>
　　　　解嘲<lb/>
麯生已拜尚書尹毛生又攝中書品橘叟千頭竹君千<lb/>
户盡領通侯印　羽客乘軒花錫衮先生豈合長棲遁<lb/>
官栁排衙官蛙疊鼔官補南柯郡<hi>羅虬有花九錫</hi>
<pb n="KR4f0024_WYG_039-8a"/>
　　　夜行船<lb/>
　　　　花底私語<lb/>
半軃鴛綃輕蘸碧軟春纎湘紈無力圎靨初分横波欲<lb/>
瀉心事有誰知得　解意芳姿偏作劇故意兒弄人羞<lb/>
澀笑指蓮花向儂偷問可似粉郎顔色<lb/>
　　　虞美人<lb/>
　　　　詠虞美人花<lb/>
香魂帳底隨煙冷判與春風領柔枝留得可憐名一捻<lb/>
<pb n="KR4f0024_WYG_039-8b"/>
紅衣猶似儛人輕　嬌歌小按傷心拍楚楚綃裳濕玉<lb/>
環飛燕已成塵不道虞兮原是此花身<lb/>
　　　　偶賦<lb/>
小樓昨夜霜華凝膏薄蘭心冷紅烟幾縷暗香濃可惜<lb/>
一塲歡㑹太匆匆　今朝行到紗牕下剛值梳頭罷回<lb/>
眸一笑轉嫣然恰似三生石畔舊因緣<lb/>
　　　　閨情<lb/>
連枝蘭燭熒熒影簾外秋風冷神絲繡褥鬱金香不覺<lb/>
<pb n="KR4f0024_WYG_039-9a"/>
犀梳低墮枕函傍　纎纖玉指如萌削數遍陽臺約脂<lb/>
殷粉弱最傷情偏是行雲夢好易為醒<lb/>
　　　　燈下<lb/>
繞廊試覔芳蹤去數㸃蘋花雨九微燈下見渠儂恰是<lb/>
巫山神女夢中逢　月稜隐約唇朱小簇蝶湘裙裊玉<lb/>
簫吹徹獸烟温記得横波不轉暗窺人<lb/>
　　　　登太白酒樓和董蒼水韻<lb/>
青蒼齊魯垂垂小十二山河遶銜盃笑殺世人忙不道<lb/>
<pb n="KR4f0024_WYG_039-9b"/>
次公當日醒而狂　騎鯨客去烟波暝碧落無音信振<lb/>
衣一上謫仙樓遥望長安不見使人愁<lb/>
　　　南鄉子<hi>第三體</hi>
　　　　採蘭<lb/>
微雨過池塘玉骨纔勝翠莞涼乍起猶然閒徙倚紗牕<lb/>
一葉紅蕖墜筆牀　楚畹媚幽芳小摘蘭叢助曉粧半<lb/>
晌沉吟緣底事思量有箇人兒竟體香<lb/>
　　　鵲橋仙<lb/>
<pb n="KR4f0024_WYG_039-10a"/>
　　　　清眀<lb/>
煙蕪瀉浪晴川鋪練一陣風来吹皺韶光百五禁烟時<lb/>
又過了幾番花候　夭桃染暈垂楊拖線萬㸃春光泄<lb/>
漏口噙紅豆寄多情為誰把相思嘗透<hi>紅豆名相思子</hi>
　　　踏莎行<lb/>
　　　　悼兄女<lb/>
四韻拈成六書摹遍小窗夜夜温文選繡牀竟日不聞<lb/>
聲間来學弄湘妃管　白璧難堅彩雲易斷此生何處<lb/>
<pb n="KR4f0024_WYG_039-10b"/>
重相見鑾江一紙斷腸書淚痕遥洒登髙宴<lb/>
　　　　春暮<lb/>
鶯擲金梭栁抛翠縷盈盈嬌眼慵難舉落花一夜嫁東<lb/>
風無情蜂蝶輕相許　尺五樓臺秋千笑語青鞵濕透<lb/>
胭脂雨流波千里送春歸棠梨開盡愁無主<lb/>
　　　　題美人畫扇<lb/>
㸃㸃凌波些些眉嫵玉蓮花下私行去花光臉色不分<lb/>
眀紅酥欲凝嬌無語　醉玉如煙汗粧如雨風流體態<lb/>
<pb n="KR4f0024_WYG_039-11a"/>
還如許羅衣恰好半身長依稀已到銷魂處<lb/>
　　　　將逰嶺南却寄<lb/>
荔子香寒珠官色冷綠溪雨暗桄榔影枉將淚眼望南<lb/>
雲夢魂不渡梅花嶺　翠羽雙飛素馨千頃此方仍是<lb/>
繁華境仙梅開日是来時一枝歸把相思贈<lb/>
　　　虞美人<hi>第二體</hi>
　　　　錫山舟中獨酌<lb/>
玉巵如雪溶溶白巵酒還同色水雲影裏叩船舷無情<lb/>
<pb n="KR4f0024_WYG_039-11b"/>
月也解相憐為人圎　壚頭肯典鸘裘否歸取文君酒<lb/>
碧桃花下醉摩娑秦筝趙瑟倚聲歌樂誰多<lb/>
　　　小重山<lb/>
　　　　扶病<lb/>
遲日園亭禊事收那時扶病送上蘭舟千絲萬緒在心<lb/>
頭方寸地着得許多愁　風雨幾曽休怪来人意冷似<lb/>
新秋晩天莫倚最髙樓樓下水一曲斷腸流<lb/>
　　中調<lb/>
<pb n="KR4f0024_WYG_039-12a"/>
　　　臨江仙<lb/>
　　　　遣信<lb/>
青瑣餘烟猶在握幾年香冷巾㡚此生為客幾時休殷<lb/>
勤江上鯉清淚濕書郵　欲向鏡中扶栁髩髩絲知為<lb/>
誰秋春隂漠漠鎖層樓斜陽如弱水只管向西流<lb/>
　　　　聽雨<lb/>
倚枕清宵愁不寐紙忩亂撲春蟲尖寒偏易掠輕容空<lb/>
堂羣響寂人在雨聲中　五夜蓮籌頻下盡料應花睡<lb/>
<pb n="KR4f0024_WYG_039-12b"/>
方濃可憐零落綺香叢蜀魂悽欲斷相對泣殘紅<lb/>
　　　　姑蘇懷古<lb/>
千載霸圖銷歇也西風廢苑長洲吳東門外一江秋賸<lb/>
將亡國恨不盡古今流　臺上鷓鴣臺下鹿興亡轉盼<lb/>
都休烟波空羡五湖逰青山和綠水遷換幾漁舟<lb/>
　　　　聞聲<lb/>
嚲䄂無言檀注小窓前曽見微行隔牕聞唤侍兒名風<lb/>
飄鶯語脆故是向人聲　兩字輕綃和小玉千嬌百媚<lb/>
<pb n="KR4f0024_WYG_039-13a"/>
横生吹来氣作楚蘭馨今生有分麽消受一聲卿<lb/>
　　　唐多令<lb/>
　　　　人日雪中立春<lb/>
玉砌爛仙葩朱栱渲紫霞小梅幾㸃逗簷牙綵勝銀旛<lb/>
齊插鬢沒多個一些些　繡帖熨牕紗窗中金縷花東<lb/>
風力軟半夭斜吹起一庭香雪舞春先到謝娘家<lb/>
　　　蝶戀花<lb/>
　　　　寒夜閨情<lb/>
<pb n="KR4f0024_WYG_039-13b"/>
珠漏頻催冬夜永寒月窺人人在清虛境十二屏山湘<lb/>
水浄香㽔枕畔紅氷凝　<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>
                    <graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>紫茸風約定半晌無聲<lb/>
似睡依然醒壁上餘燈金燼冷帳紋細裊沉烟影<hi>紫茸帳名</hi>
　　　　雲間别蒼水<lb/>
黄鳥間關啼不住斷送殘春陣陣桐花雨幾日西牕深<lb/>
夜語微吟每到銷魂處　圓泖潮生西日暮三老長年<lb/>
抵死催人去執手髙樓輕别取錦牋空贈相思句<lb/>
　　　　又疊前韻<lb/>
<pb n="KR4f0024_WYG_039-14a"/>
世事關心難得住北渚停橈一夜孤蓬雨不見美人誰<lb/>
與語空江月落潮平處　黯黯碧雲天薄暮酒冷香殘<lb/>
無計驅愁去他日重来還看取玉鳬新製驚人句<hi>玉鳬蒼水</hi>
<hi>詩集名</hi>
　　　一剪梅<lb/>
　　　　答貽上餉酒<lb/>
路近槐安且薄逰朱邸封侯綵仗鳴騶南柯五馬最風<lb/>
流莫問隋樓只問秦樓　三十無官欲白頭天上消愁<lb/>
<pb n="KR4f0024_WYG_039-14b"/>
地下埋憂半生知已兩人休從事青州司理揚州<lb/>
　　　　和潄玉詞同阮亭作<lb/>
萬疊青山一抹秋天半歸雲天外歸舟何時玉席手重<lb/>
攜同拂香巾同上朱樓　南浦寒潮帶雨流只送人行<lb/>
不管人愁吳天極目路逶迤海湧峰頭薛澱湖頭<hi>古詩香巾</hi>
<hi>拂玉席共郎登樓寢虎邱山一名海湧峯</hi>
　　　攤破醜奴兒<lb/>
　　　　閨怨<lb/>
<pb n="KR4f0024_WYG_039-15a"/>
秦樓誰管三生約花下行春月下行雲鸞鏡從生蛛網<lb/>
塵也囉難道是一心人　為伊禁得多煩惱收拾羅裙<lb/>
打疊羅巾一捻香酥滿淚痕也囉難道是不思君<lb/>
　　　定風波<lb/>
　　　　晩坐<lb/>
風墮涼螢夜色微玉池蓮葉碧痕齊行到曲廊将盡際<lb/>
難避意錢人在小窗西　似水天階閑坐遍試看三星<lb/>
猶自為人低一種御香通氣處何許暗中不道换羅衣<lb/>
<pb n="KR4f0024_WYG_039-15b"/>
<hi>意錢即攤錢也見梁冀傳</hi>
　　　漁家傲<lb/>
　　　　梁谿道中<lb/>
逺樹生煙漠漠起九龍峯色青于髻素字誰傳江上鯉<lb/>
歸也未山川一片悲秋氣　三尺蒲帆風力細儂家逺<lb/>
在吳江尾一種相思千様味心兒裏秋荼只覺甘如薺<lb/>
　　　　春夜<lb/>
窈窕紅雲明畫閣綉簾不動金鈴索欲雨春檠花自落<lb/>
<pb n="KR4f0024_WYG_039-16a"/>
東風惡峭寒今夕誰先覺　忽憶前歡還似昨無言倚<lb/>
遍眀霞幄新燕輕盈垂栁弱人如削𤣥霜夜搗長生藥<lb/>
　　　　寫恨<lb/>
春雨春風褰翠箔楊花也似人輕薄魚子花牋山海約<lb/>
當初錯當初錯畫鴛鴦諾　十幅紅裙金縷雀近緣修<lb/>
道渾閑却手把琅函書一握從今莫從今莫更思量著<lb/>
　　　蘇幕遮<lb/>
　　　　婁江寄家信作<lb/>
<pb n="KR4f0024_WYG_039-16b"/>
栁花風榆莢雨檢㸃春光去也何匆遽紅淚飄零千萬<lb/>
樹亂鶯啼到無聲處　旅顔殘歸計誤日日尋思臨别<lb/>
叮嚀語欲倩文鱗傳尺素婁水無情不肯西流去<hi>第六句少</hi>
<hi>二字</hi>
　　　醉春風<lb/>
　　　　私調<lb/>
半妥偏荷髻小立朱扉裏妙齡取次問伊行幾幾幾綠<lb/>
似珠鮮碧同玉豔一般年紀　香臂紅粧膩秀黛青烟<lb/>
<pb n="KR4f0024_WYG_039-17a"/>
細不知曽否破𤓰無未未未今夜羅幃月明人静怕難<lb/>
迴避<lb/>
　　　　私㑹<lb/>
驀地相逢乍三五團圓夜幾回觧帶又沉吟怕怕怕衣<lb/>
上香濃口邊朱損有人驚詫　好把紅茵藉更取青鬟<lb/>
缷為伊相䛏不能休罷罷罷索性迴身恣他憐惜栁嬌<lb/>
花姹<lb/>
　　　風中栁<lb/>
<pb n="KR4f0024_WYG_039-17b"/>
　　　　立春日平原道上作<lb/>
芳甸青旗山縣迎春時候無端獨向風塵走去年今日<lb/>
酒重沾衣䄂簾幙捲花封如繡　迢逓家園景色還應<lb/>
依舊髙樓不展横雲皺重門深掩鵲腦歕金獸怕春来<lb/>
更添消痩<hi>十眉圖有横雲眉</hi>
　　　　離别<lb/>
槐樹隂濃小院晩涼時節别離可奈腸如結歌喉輕囀<lb/>
聽唱陽關徹情脉脉幾回嗚咽　細語叮嚀道且自消<lb/>
<pb n="KR4f0024_WYG_039-18a"/>
停這歇燈火髙城更未絶殘粧重整送向門前别拚今<lb/>
宵為伊啼血<hi>道字襯</hi>
　　　行香子<lb/>
　　　　賦恨<lb/>
取次相親打疊消魂再休避小媵魚鱗箇時心事費盡<lb/>
温存有幾分憐幾分愛幾分嗔　參横斗轉匆匆歸去<lb/>
木蒼琅隔斷重津分眀眼底欲見何因似鏡中花水中<lb/>
月夢中雲<lb/>
<pb n="KR4f0024_WYG_039-18b"/>
　　　　小院殘春<lb/>
小院殘春金鎖重門花隂裏隔子迴紋彈琴清夜待月<lb/>
黄昏想那時情那時事那時人　三年一瞬兩情千里<lb/>
似蓬科飄泊江村凄涼玉柱慘淡金樽看燈如雨雨如<lb/>
夢夢如塵<lb/>
　　　青玉案<lb/>
　　　　九日<lb/>
寒烟衰栁西陵路是一幅悲秋賦凝望衡臯天欲暮蕭<lb/>
<pb n="KR4f0024_WYG_039-19a"/>
風吟葉濕雲粘樹不見登髙處　東籬把酒黄花吐應<lb/>
插遍茱萸無數美景良辰誰與度露蛩聲咽霜砧響斷<lb/>
枕上瀟瀟雨<lb/>
　　　感皇恩<lb/>
　　　　題北隐山房<lb/>
深户映花關紙牕茅屋栽就瀟湘萬竿竹捎雲拂日染<lb/>
出一庭濃綠石牀欹枕處茶初熟　中有髙人棲遲空<lb/>
谷氷雪瀠洄絶塵俗欲遺襍佩采采露蘭霜菊相思何<lb/>
<pb n="KR4f0024_WYG_039-19b"/>
處也人如玉<lb/>
　　　小桃紅<lb/>
　　　　題悔菴桃花源樂府<lb/>
好把荷衣製歸隐從兹始煙外迷津雲中問渡桃花春<lb/>
水想武陵當日避秦人五栁前身是　一曲紅牙試千<lb/>
載還神似玉骨蟬輕仙踪羽化碧霄髙逝想世間不屑<lb/>
折腰人今古皆如此<lb/>
　　　千秋歲<lb/>
<pb n="KR4f0024_WYG_039-20a"/>
　　　　題袁重其侍母圖<lb/>
金盤玉匕斟酌西池醴傳妙舞流仙吹斑衣娛此日霜<lb/>
哺思前事北堂上粲然一笑慈顔喜　見説麒麟瑞巧<lb/>
向懐中墜應解識之無字添枝桐月閏入夢蘭雲細願<lb/>
歲歲青春白髮看兒戲<lb/>
　　　傳言玉女<lb/>
　　　　題余氏女子繡栁毅傳書圖同程村阮亭文<lb/>
　　　　友分賦<lb/>
<pb n="KR4f0024_WYG_039-20b"/>
霧髩風鬟憔悴洞庭秋葉湘雲淚滿㸃㸃鮫人血緘愁<lb/>
欲寄去雁逺衝江雪兒家何處綃宫璇闕　涇水歸来<lb/>
依舊珠輝玉潔此情難負更把紅絲結昔人已往如聽<lb/>
當年嗚咽素書一紙銀針千疊<lb/>
　　　祝英臺近<lb/>
　　　　重陽後一日揚州别程村阮亭<lb/>
逺峰青寒渚碧零落紅衣暮流雪迴風陣陣蘆花舞秋<lb/>
光欲斷人腸重陽過也猶做作滿城風雨　太匆遽乍<lb/>
<pb n="KR4f0024_WYG_039-21a"/>
可一曲驪歌便上蘭舟去水雲無際何處尋前渡依稀<lb/>
認得歸程黄葉清江是昨夜夢中来路<lb/>
　　　蕙蘭芳引<lb/>
　　　　答悔菴餉酒茗<lb/>
不斷鄉愁烟水外風帆如簇恨芳草斜陽迢逓偏傷逺<lb/>
目扶笻歸去正東隣酒香茶熟乍飛箋来到空館敲殘<lb/>
寒玉　綠蟻頻浮翠旗纔展頓消煩燠有紫鱠千頭更<lb/>
汲取碧琳千斛石爐徐沸葛巾新漉倚南牕一枕清眠<lb/>
<pb n="KR4f0024_WYG_039-21b"/>
初足<hi>更字襯</hi>
　　　驀山溪<lb/>
　　　　舟中殘月<lb/>
芙蓉湖畔㸃㸃喧津鼔何處是歸程輕鷗外一聲柔櫓<lb/>
香銷酒薄早是不成眠怪好月故相撩枕畔時来去<lb/>
方暉圎景揺曳紛無數風勒水聲寒又激起吳歈凄楚<lb/>
夜長夢短此意有誰知算只有廣寒人知我傷心處<lb/>
　　　洞仙歌<lb/>
<pb n="KR4f0024_WYG_039-22a"/>
　　　　元夕<lb/>
千門萬户聽踏歌聲遍一𣲖笙簫暗塵逺有麝蘭通氣<lb/>
羅綺如雲香過處隐隠紅簾盡捲　閑行南北曲玉醉<lb/>
花嫣争簇天街閨娥轉更誰家豔質燈火䦨干驀地裏<lb/>
夜深重見向皓月光中費疑猜不道是今宵廣寒人現<lb/>
　　　法曲獻仙音<lb/>
　　　　九日揚州寓舎得錢大幼日秋試捷音作此<lb/>
　　　　却寄<lb/>
<pb n="KR4f0024_WYG_039-22b"/>
黄入宫槐香分月桂仙宴鹿鳴初舉江上峯青曲中人<lb/>
逺傳遍湘靈佳句錦箋遥芳信速早到竹西路登髙處<lb/>
　憶當日篝燈深語西牕下樽酒論文幾度綵筆掣青<lb/>
霜不加㸃賦成鸚鵡共説錢郎好添修龍樓鳳宇問少<lb/>
年同學若個才情如許<lb/>
　<lb/>
　<lb/>
　松桂堂全集卷三十九<lb/>
</p>
<p>
</p>
  </div>
</body>
</text>
</TEI>
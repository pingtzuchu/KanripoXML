<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻四<hi>甲午乙未丙申</hi>
                </head> <lb/>
    <p>
<pb n="KR4f0024_WYG_004-1a"/>
欽定四庫全書<lb/>
　松桂堂全集巻四<hi>甲午乙未丙申</hi>
　　　　　　　　　　　吏部侍郎彭孫遹撰<lb/>
　　　元日<lb/>
曙色髙城萬户開窮陰空谷一時回春來雪後遲歸雁<lb/>
人去山中早見梅秦逕曉雲浮睥睨横塘初日上樓臺<lb/>
閒居景物堪幽賞更遣流光入酒杯<lb/>
　　　春遊<lb/>
<pb n="KR4f0024_WYG_004-1b"/>
春遊猶未愜風信入清明沙暖遲驅馬林深緩坐鶯溪<lb/>
雲無去住野照半陰晴日暮滄江上悠然萬里情<lb/>
　　　野眺<lb/>
滄波不可極千里暮雲間晩色村孤樹寒烟雨滿山春<lb/>
隨流水去人趂夕陽還歸路東城晩柴門獨叩闗<lb/>
　　　春日兵憲王青芝年伯海上簡閲有作兼呈毛<lb/>
　　　明府<lb/>
海國烽烟久震驚坐開幕府耀戎行旌摇日羽千峰隠<lb/>
<pb n="KR4f0024_WYG_004-2a"/>
陣立雲垣百雉平帷帳折衝參<lb/>
廟算山河表裏壯軍聲樓船取次收閩越遥倚東南萬<lb/>
里城<lb/>
滄波縹緲雨初晴看㵼天河為洗兵日湧扶桑明兕甲<lb/>
風迴楊栁拂鳶旌午潮聲入千軍静春汛烽傳百谷鳴<lb/>
海内名流争入幕祇應短褐愧諸生<lb/>
　　　松下遣懐<lb/>
秋意日寥廓暝色散㣲雨髙風天外來吹我孤松樹翻<lb/>
<pb n="KR4f0024_WYG_004-2b"/>
然落空翠淡與雲陰互杳㝠寒濤生㣲聞滴香露幽人<lb/>
巖石間抱此物外慕庶幾嵗寒心聊以保遲暮<lb/>
　　　臨平道中聞蟬作<lb/>
秋盡山家落木輕寒衣處處剪刀聲不知九月臨平路<lb/>
猶有寒蟬隔樹鳴<lb/>
　　　送查王望赴東莞余時亦有計偕之役<lb/>
送别炎洲路君非百里才暫教娯鶴髪詎足展龍媒海<lb/>
雨桄榔暗山晴瘴癘開故人從此去南北兩徘徊<lb/>
<pb n="KR4f0024_WYG_004-3a"/>
　　　元旦秦郵早發<lb/>
霜角催晨發炊煙罷客厨僕夫驕短騎遊子畏長途野<lb/>
店江春静侘鄉土俗殊空壚寒未汲車馬立躊蹰<lb/>
　　　贈周生<lb/>
同是風塵客相逢各黯然鄉心歸雁後故國夕陽邊康<lb/>
伯猶居洛荆卿未去燕倚閭千里意慰爾思懸懸<lb/>
　　　將出都門留别吕夢軒錢長孺兩同年<lb/>
同遊宛洛慰晨昏分手天涯憶弟昆歌郢客能工白雪<lb/>
<pb n="KR4f0024_WYG_004-3b"/>
吹竽吾欲老朱門宫鶯近借宜春樹野鶴空歸細雨村<lb/>
見説江南芳草緑不因橋栁總消魂<lb/>
　　　黄河風阻<lb/>
鄉闗千里目岐路此時情野燒河俱㫁寒雲水與平風<lb/>
檣衝絶險雨堞失孤城坐見芳洲上青青草又生<lb/>
　　　鄉愁<lb/>
楊栁津頭送客回暮雲千里正徘徊人歸春後酴醿盡<lb/>
風暖閨中芍藥開芳草不離河畔緑孤舟偏向日邊來<lb/>
<pb n="KR4f0024_WYG_004-4a"/>
鄉愁已似東流水況復啼鵑夜夜催<lb/>
　　　過韓侯釣臺<lb/>
淮水東流去荒臺此地存江雲侵樹色碑雨没苔痕已<lb/>
抱千秋恨誰銜一飯恩相逢盡岐路空復説王孫<lb/>
　　　落第後寄上侯筠庵老師四首<lb/>
三月長安春色閒離人折栁此中還來㩦燕市壚頭酒<lb/>
歸卧秦溪海上山古巷烏衣空寂寞上林黄鳥正間闗<lb/>
自傷湖海飄零久絳帳風流不可攀<lb/>
<pb n="KR4f0024_WYG_004-4b"/>
上苑殘鶯囀未停傷心越客不堪聽迴風忽送千檣影<lb/>
落照空過萬里亭地坼河流春浩浩雲連海嶠晩冥冥<lb/>
應知闗上前繻日正望天邊在角星<lb/>
鬱鬱晨風返故林萋萋芳草獨相尋春江㫁岸天垂盡<lb/>
野廟無雲晝自陰漸入窮途生痛哭不因多病起呉吟<lb/>
知希從此須歸隠援瑟空為淥水音<lb/>
路入呉江漸逶遲風吹長水碧參差斜陽逺出由拳樹<lb/>
夕漲遥分裴令祠行役久慙逢世拙窮愁應與著書宜<lb/>
<pb n="KR4f0024_WYG_004-5a"/>
買山未敢從支許曽受公門國士知<lb/>
　　　自天津抵家得絶句十首<lb/>
千里鄉園正𣺌茫山陽南去路修長天津橋上頻回首<lb/>
不見山陽見夕陽<lb/>
厯下城邊栁絮飛行人對此暗沾衣春來久滯南中信<lb/>
江上征鴻歸未歸<lb/>
孤舟未繋日初斜極目黄河走白沙遥見人煙起村落<lb/>
殘陽影裏兩三家<lb/>
<pb n="KR4f0024_WYG_004-5b"/>
寄得家書不敢開數行猶向榜前來不知遊子多飄泊<lb/>
却望泥金次第裁<lb/>
客路蕭條江上舟茫茫雲水入鄉愁獨留一片蕪城月<lb/>
更逐孤帆下潤州<lb/>
漫漫飛絮滿長空細雨荒村黯淡中行盡江南江北路<lb/>
不知何處有春風<lb/>
憶别江干雨雪時今來殘緑已參差㫁腸春色歸何處<lb/>
説與行人總未知<lb/>
<pb n="KR4f0024_WYG_004-6a"/>
久客漸忘身是客故鄉回首即天涯入門故舊歡相問<lb/>
蕩子原來自有家<lb/>
見説長安罷禮闈故人拭淚下鳴機自言逺道長相憶<lb/>
只願行人安穏歸<lb/>
窈糾春愁知為誰臨風鎮日數歸期深閨望㫁王孫草<lb/>
君去長安是㡬時<lb/>
　　　過呉門别明逺<lb/>
停橈薄暮起離歌尊酒重來此地過茂苑花殘紅躑躅<lb/>
<pb n="KR4f0024_WYG_004-6b"/>
寒山雲鎻碧嵯峨波澄晩色空中逺天散晴霞盡處多<lb/>
知爾不須怨淪落滄洲吾欲返漁艖<lb/>
　　　初入里門有述<lb/>
夏雲縈灌木零雨歇鳴蛙憶作天涯客寒梅未著花<lb/>
近得閨中信春檠照夢熊酕醄心欲醉湯餅宴初終<lb/>
候門嬌女小學步未全工不見解相憶見時生臉紅<lb/>
風塵嗟落魄不忍説長安有客深相訊惟言行路難<lb/>
　　　登永祚寺閣<lb/>
<pb n="KR4f0024_WYG_004-7a"/>
物役塵中擾招提世外幽虛堂僧入定暇日客消憂雷<lb/>
雨平窓度虹霓拂檻流自能通帝座直欲小神州<lb/>
　　　雨後望秦溪諸山<lb/>
積陰生霽色一望隔塵寰谷水煙中樹秦溪雨後山參<lb/>
差青靄裏隠見白雲間待約㩦笻往捫蘿此更攀<lb/>
　　　舟行滯雨<lb/>
片帆載秋色人意空闌珊河水清無極照見芷與蘭愁<lb/>
烟漠漠生驟雨翻狂瀾故林𣺌天際秋思鬱雲端孤篷<lb/>
<pb n="KR4f0024_WYG_004-7b"/>
上下濕陡覺生暮寒平生事田廬戚戚憂旱暵但識耕<lb/>
田苦安如行路難<lb/>
　　　雜詩<lb/>
種桂石池陰金英動素商所嗟雨露稀地僻無秋陽我<lb/>
行南山下草露沾衣裳朝暾照葵麥相與生輝光<lb/>
　　　七夕南湖感懐<lb/>
南湖烟月清如織良辰夢逐南樓側今年水落吸淺沙<lb/>
大火髙雯秋燒直我來重泛鴛鴦渚日暮西風起蘋芷<lb/>
<pb n="KR4f0024_WYG_004-8a"/>
百端對此忽茫茫蓼花蓮蒂依稀紫縱飲孤斟問舊遊<lb/>
山河月出天地秋何處相逢烏鵲渡何人獨上木蘭舟<lb/>
人間天上同幽怨促促佳期空未展恰見殘陽髙樹歸<lb/>
又看銀漢流雲巻為歡不足奈愁何老向雲邊一醉過<lb/>
終令此夕成疇昔落月摇空隠薜蘿<lb/>
　　　西湖感懐<lb/>
西陵士女踏青殘日落明湖㵼碧湍暝色漸看千嶂合<lb/>
春陰不㪚兩峰寒嚴城鼔角傳空堞故國山河入倚闌<lb/>
<pb n="KR4f0024_WYG_004-8b"/>
惆悵錢塘佳麗地楊花飛雪路漫漫<lb/>
南朝宫寢半凋零萬騎樵蘓破杳㝠莫向空山聽杜宇<lb/>
不知何處哭冬青古苔漠漠碑隂閇芳草芊芊輦路停<lb/>
日莫春城歸獵火夜深風雨見精靈<lb/>
　　　新霽<lb/>
山寺寥寥静殘陽對掩扉池陰濃靉靆樹影濕霏㣲觀<lb/>
化知魚樂忘機羡鳥飛東臯堪避地徒使寸心違<lb/>
　　　夜雨<lb/>
<pb n="KR4f0024_WYG_004-9a"/>
天意收殘暑髙風動早凉砌蟲陰後咽階雨静中長小<lb/>
閣遊饑䑕空檠跳野螂懐人成不寐落葉嚮空堂<lb/>
　　　秋夜<lb/>
秋色閒庭扃不開風林葉落鎻寒苔如何一夜芭蕉雨<lb/>
盡向愁人枕上來<lb/>
　　　送漢蜚北遊<lb/>
上林賦客近應稀此去長卿侍紫㣲斜日逺窺津樹合<lb/>
征帆曉逐岸花飛江南春色遲行袂薊北鄉心見落暉<lb/>
<pb n="KR4f0024_WYG_004-9b"/>
白草黄河千萬里翻因送别望君歸<lb/>
　　　登郡樓眺望<lb/>
晩出嚴城道步至東郭門髙樓一長眺秋色滿郊原地<lb/>
帶江湖阻山連海嶠昏天低雲影逼日夕秋陰繁束髪<lb/>
倦行役車馬怠且煩途窮起痛哭慷慨慿誰言解劍謝<lb/>
知己荷鋤歸邱園意氣忽已盡功名安足論<lb/>
　　　雨泛歸出庭中望月<lb/>
暮雨泛輕橈落日收逺嶠如何齋中樹明月重相照夕<lb/>
<pb n="KR4f0024_WYG_004-10a"/>
天散暮陰澄霽舒秋眺孤懐展轉深風雨生幽峭為勸<lb/>
惜芳辰撫景悲同調待留金波光共遲白日耀<lb/>
　　　秋霽<lb/>
殘暑雨聲中暝際開山霧返照界空清片雲不得渡太<lb/>
陽依然明㣲凉生髙樹棲禽動逺林驚蟲振濕羽獨有<lb/>
草堂人窮愁不成趣荷衣落淺沙菊蔓牽荒圃卉木既<lb/>
蒼凉秋草成行路入山苦未深大隠今非故歎息望㝠<lb/>
鴻弋者夫何慕<lb/>
<pb n="KR4f0024_WYG_004-10b"/>
　　　晩泊楓橋逢徐六琯朗<lb/>
三秋不見徐公美幾度來過呉市中獨客河橋正惆悵<lb/>
相逢流水任西東山巾閣雨添衣濕日脚生潮到櫂紅<lb/>
夜泊孤舟霜月裏愁聽江上落青楓<lb/>
　　　朱買臣墓<lb/>
古寺孤城外當時太守墳疎松傳夕籟髙栁掛斜曛石<lb/>
篆披榛出樵歌隔水聞千秋重知己誰使致青雲<lb/>
　　　病起夜坐因憶徐公肅昆弟<lb/>
<pb n="KR4f0024_WYG_004-11a"/>
柴門深掩栁隂中小剪蓬蒿一徑通病起正看梅漲綠<lb/>
春歸又見楝花紅海潮晩急聲疑雨城柝宵嚴響趂風<lb/>
欲訪故人煙水隔茫茫兩地思無窮<lb/>
　　　上張蓼匪老師十二韵<lb/>
少年遺俗尚萬里欲横行不遇空羣顧徒為伏櫪鳴慚<lb/>
余稱國士猶自旅儒生錦瑟朱絃響瑶琴渌水聲求工<lb/>
良有意投契惜無成長隠從兹去孤懐未易平身還思<lb/>
附驥心轉佇遷鶯建節開蓮府分曹拜月卿文章推巨<lb/>
<pb n="KR4f0024_WYG_004-11b"/>
筆風度屬<lb/>
宸情左相封侯日司空博物名登<lb/>
朝無異貴稽古有餘榮試遣彭宣到㣲窺絳帳明<lb/>
　　　七夕立秋<lb/>
獨眠空簟思茫茫每到佳辰只自傷天意似猶憐此夕<lb/>
轉教閶闔送新凉<lb/>
飄殘桐葉下清波吹入商颷向晩多深坐忽驚凉氣滿<lb/>
不知行雨過秋河<lb/>
<pb n="KR4f0024_WYG_004-12a"/>
　　　雨後見月聞鄰歌<lb/>
晩來秋雨歇池館弄輕隂古木縈雲濕虛簷受月深長<lb/>
明生静悟短夢費幽尋㑹惜繁華盡空兹物外心<lb/>
　　　重遊小閣桂花下<lb/>
玉律隨時届金商應序臨跡偏荒墅外樹古小山隂清<lb/>
籟盈睂宇髙踪邈足音凉颷猶隠隠碧落己沉沉月傍<lb/>
嬋娟老秋生天地深同遊空感悼往事復幽尋思舊休<lb/>
看竹懐人欲碎琴祗應招隠去為爾寄遐心<lb/>
<pb n="KR4f0024_WYG_004-12b"/>
　　　孤山<lb/>
我尋林處士不見鶴歸來唯有空亭上寒梅相向開<lb/>
　　　浪迹<lb/>
浪迹湖山久作緣寒江楓落思綿綿鄉心己是濃如酒<lb/>
秋夜那堪杳似年斗帳霜嚴傳漏箭衣篝香冷徙爐烟<lb/>
空閨見月應相憶為問清光㡬度圓<lb/>
　　　偶憶<lb/>
蚤見金風度木樨又看黄菊晩凄凄愁人己到傷心處<lb/>
<pb n="KR4f0024_WYG_004-13a"/>
况復霜天烏夜啼<lb/>
　　　江干<lb/>
清江流不盡從此控金隄地脈分呉越山形赴㑹稽凉<lb/>
風黄葉下秋水夕陽低岐路吾何適驅車東復西<lb/>
　　　梵村<lb/>
荒村人不識仙梵兩三聲山路行窮見江天望極平此<lb/>
間蔵浄土何地著浮生卜築它年事菟裘未可營<lb/>
　　　洗心亭<lb/>
<pb n="KR4f0024_WYG_004-13b"/>
百折寒山路空亭出翠㣲雲深蔵小逕水静受斜暉己<lb/>
識今生是還知昨者非悠然㑹心處魚鳥覺相依<lb/>
　　　雲栖山寺<lb/>
招提人外境未到巳成迷半偈僧能白一間雲共栖秋<lb/>
聲千樹落夕氣萬峰齊待覔寒山句重來此處題<lb/>
　　　夜宿客寮因登寺後諸山<lb/>
古刹知何處巖扉深萬重客寮成信宿僧臘盡從容虛<lb/>
室延山月哀猿下嶺松欲投峰頂路恐有白雲封<lb/>
<pb n="KR4f0024_WYG_004-14a"/>
　　　禮蓮池大師塔<lb/>
維摩示寂後此意更誰知塔院空秋色山僧老鬂絲皈<lb/>
心蓮社切禮戒定香遲試看階前樹依然説法時<lb/>
去來非有意滅度更何因入定通禪悦來遊見化人晒<lb/>
衣碑記古磨鏡法燈真但得稱居士寧須問後身<lb/>
　　　晩出雲栖山經虎跑泉用東坡壁間韻<lb/>
曽聞古院木樨香再宿招提襆被凉人静忽驚天籟落<lb/>
身閒始悔世情長松間山鼠窺行脚午後齋鐘出上方<lb/>
<pb n="KR4f0024_WYG_004-14b"/>
莫訝客來題句少蕭條物外更誰嘗<lb/>
　　　寓居湖上精舍欲仙同門見示新什因以詩荅<lb/>
晩市人烟喧古渡寒山楓葉下流澌思君盡日盈如水<lb/>
況是清風明月時<lb/>
蒼茫岐路竟何之客裏西風鬢欲絲我更窮愁工未得<lb/>
重㩦殘火讀君詩<lb/>
　　　立秋日與旭曙南屏晩眺<lb/>
巖谷歇炎歊招尋出上方驅雲徂溽暑布氣薄清商地<lb/>
<pb n="KR4f0024_WYG_004-15a"/>
𣺌江湖外臺懸霄漢傍肅風先發籟髙樹稍生凉曲徑<lb/>
荷香轉曽厓夕景長鳴蟬辭露葉䕃木落虹梁潮汐心<lb/>
逾寂山川色更蒼吾將營此老君勿問行藏<lb/>
　　　春暮喜飛雝見宿<lb/>
故人投轄喜相通葵藿新栽酒未空掃徑松花清入琖<lb/>
開軒桂樹碧成叢斜塘鴉噪寒雲裏古巷烏啼曉月中<lb/>
良夜何當多感慨知君應為惜飄蓬<lb/>
　　　武林逢鳴大<lb/>
<pb n="KR4f0024_WYG_004-15b"/>
不見真成别相逢轉自親回思分手處猶是異鄉人松<lb/>
磬空堂暝霜梅古墅新憑君娯歲暮天地總風塵<lb/>
　　　望秦山<lb/>
返照髙城外悠然見逺山目隨飛鳥盡心共浴鷗閒徐<lb/>
市歸何處沙邱去不還只今望蓬島依舊白雲間<lb/>
　　　飲木芍藥花下<lb/>
山城三月春風暮消盡殘春花下雨名花未發香滿庭<lb/>
桃李紛紜何足數主人酌酒數撃鮮取鼔鼓我聲淵淵<lb/>
<pb n="KR4f0024_WYG_004-16a"/>
漁陽三撾撾未絶悲歌忽放野老前人生行樂須㡬時<lb/>
嚮隅空負好花枝燕襟紅泥雕梁冷鶯眼青窺小徑遲<lb/>
持花釃酒為若歌花間三日醒猶多君不見沉香往事<lb/>
行雲散空有花枝照酒波<lb/>
　　　咏地燈<lb/>
千門萬户照熒熒吐蕊生輝暁未停野燒似留春草碧<lb/>
夜漁疑見逺燈青遥通天漢先流火倒㵼銀河有墜星<lb/>
郤就長明吟未穏秋隂黯黯月𡨕㝠<lb/>
<pb n="KR4f0024_WYG_004-16b"/>
　　　獨坐<lb/>
獨坐觀羣卉新篁倍長成妙香空際落止水静中明幽<lb/>
草無風偃寒濤欲雨生無為感沉寂深得爾時情<lb/>
　　　雨中簡友人<lb/>
我意耽幽寂山僧對雨愁天光凝逺岫樹影散中流大<lb/>
澤魚龍動空城麋鹿遊西窗裁燭處得句向誰投<lb/>
　　　未央宫瓦歌<hi>並序</hi>
　　叔大父蔵有古瓦乃故漢未央宫遺製也曽王父<lb/>
<pb n="KR4f0024_WYG_004-17a"/>
　　遊秦時得之於廢址下以貽大父大父博古好竒<lb/>
　　毎出示客鳳咮己㫁龍文尚存制作樸雅想見劉<lb/>
　　季當年因作未央宫瓦歌<lb/>
碭山布衣赤帝子手挽赤霄死子羽戰功疾力五閲年<lb/>
搤吭闗中定疆宇闗中宫闕消炎炬重發謫吏開池籞<lb/>
天子東平馬邑還丞相初營龜食處太倉武庫次第開<lb/>
塗堊割蜃萬斛灰藻廉八寸縁柱下螭吻千尋噴雨來<lb/>
宫成前殿暮置酒擁篲上皇玉巵壽酒酌坐起慨以慷<lb/>
<pb n="KR4f0024_WYG_004-17b"/>
留侯酇侯齊稽首髙闕依然布千武宫車長樂杳無主<lb/>
新豐猶習大風歌舊宫不見楚歌舞柏梁己火太液空<lb/>
辭漢金人泣如雨當年髙讌拜蕭曹此日荒基傷牧䜿<lb/>
博古主人大父行問竒佳客日到堂春陰滌茗忘酧對<lb/>
片瓦寶惜如圭璋豈無首陽洛水鼎不與古甃相頡頏<lb/>
樸雅精瑩堪作供雕鏤刻畫何珍重籕書㫁續不可尋<lb/>
隠隠鴛鴦沒苔縫蒼苔黄土封郊野來自秦中壊道下<lb/>
猶是阿房三月泥燒作未央千尺瓦壯麗經營二千載<lb/>
<pb n="KR4f0024_WYG_004-18a"/>
無限荆榛蝕鳳喙晉陽舊殿跡己湮何況漢宫無草萊<lb/>
不煩磨洗認前朝龍紋半面全未消詞客多情空感慨<lb/>
帝子荒山己寂寥君不見須臾失勢如春水磨刀帶劍<lb/>
上吾陵長陵至今遲又久一坏封土樵採登空餘古瓦<lb/>
對浩歎使我慨然陽里帝子之廢興<lb/>
　　　除夜感事<lb/>
平野長風晩益驕空庭積霰未全消不知人事多遷換<lb/>
但覺年華轉寂寥花信正淹三徑雨春寒初上五更潮<lb/>
<pb n="KR4f0024_WYG_004-18b"/>
天涯行役還相憶雪滿䢴溝路更遥<lb/>
　　　煮茶<lb/>
空堦風雨近殘年寒擁枯爐當品泉狂興未須千日酒<lb/>
野情自燒一溪煙遥遥澗水來天外謖謖松風到枕邉<lb/>
短褐不煩遊客訪山人新著毁茶篇<lb/>
　　　登城晩眺<lb/>
晩色雨餘生登城一望平寒煙秦輦沒斜日越山明鳥<lb/>
雀歸髙樹牛羊下古城坐看行路者阡陌正縱横<lb/>
<pb n="KR4f0024_WYG_004-19a"/>
　　　冬夜集字<lb/>
長隠東山日開尊北海時無人堪共醉有客坐敲棋地<lb/>
迥江流㫁天髙月落遲空林霜露下烏鵲在南枝<lb/>
　　　野田行<lb/>
荒城日落生愁霧白骨青燐亂無數山河興廢多戰場<lb/>
宿草凄凉生狐兎悲風瑟瑟起白楊牛羊成羣上古墓<lb/>
人生諒無百嵗壽焉知生樂與死苦朱門華屋未解憂<lb/>
請君試出野田路<lb/>
<pb n="KR4f0024_WYG_004-19b"/>
　　　促促曲<lb/>
促促復促促為歡苦不足嫁作估客妻空床長獨宿采<lb/>
葛不盈筐思君九㫁腸自憐妾命輕于葉不道君情薄<lb/>
似霜<lb/>
　　　冬夜有感<lb/>
朔雲侵暁暗山城一夕偏傷萬古情凍瓦嚴霜連夜白<lb/>
空梁寒月向西傾春前香炷熏猶濕雨後燈花黯不明<lb/>
總為百憂容易老鄰雞又報兩三聲<lb/>
<pb n="KR4f0024_WYG_004-20a"/>
　　　偶吟<lb/>
石硏氷猶合霜毫凍未融恠來詩思澁知在㶚橋中<lb/>
　　　冬夜宴湄棫宅賦别諸同社<lb/>
十年車笠共徘徊珍重青尊一夕開自有新歌金谷艷<lb/>
何嫌狂客玉山頺浮名我己慙芳杜逺别君應折早梅<lb/>
此去江闗千萬里愁看征雁向南來<lb/>
　　　春暮得李欲仙同門書因寄回使<lb/>
憶昔髙寒入夜分清歌燕市更逢君西山共踏千尋雪<lb/>
<pb n="KR4f0024_WYG_004-20b"/>
北雁空停萬里雲芳草多情成卧病春風是處惜離羣<lb/>
斜塘人去頻凝望日盡遥天見夕曛<lb/>
　　　中秋<lb/>
疎星掩映夜將闌露葉空林滴未乾欲泛秋河看明月<lb/>
玉樓髙處不勝寒<lb/>
　　　九日同諸兄弟醵飲時霜降前一日也<lb/>
九日開樽興未闌登樓莫復悵盤桓己看黄葉驚秋老<lb/>
漸覺繁霜逼歳寒王粲悲歌愁愈劇楊慿得句夜先殘<lb/>
<pb n="KR4f0024_WYG_004-21a"/>
<hi>唐楊慿兄弟三人皆能文或同賦一篇共坐庭石霜積襟袖課成而巳</hi>獨憐遲暮逢摇落<lb/>
空對黄花擁籜冠<lb/>
　　　月夜舟中宿<lb/>
天上明月光水底孤帆影激射成虛空舟在空中騁青<lb/>
蘋冷然起散作波千頃對之不成眠白鳥喧夜永煙波<lb/>
空浩浩煩襟滌未静為念垂綸人披裘江上冷<lb/>
　　　舟行晩晴<lb/>
横塘雨急散㣲風不繋扁舟逐㫁蓬日脚晩垂烟樹裏<lb/>
<pb n="KR4f0024_WYG_004-21b"/>
虹鬐晴見水雲中暮山相對凝寒碧歸鳥争飛沒逺空<lb/>
𣺌𣺌滄洲何處是忽聴漁唱起孤篷<lb/>
　　　訪衲山上人不遇<lb/>
為愛忘機侣來尋方外遊山禽扄户下石竹遶庭幽避<lb/>
世期支遁裁詩擬恵休此中塵不染何地更淹留<lb/>
　　　寄壽呉鼎濤年伯六秩兼呈凖平年兄<lb/>
蘓公推敏達裴叔擅風神蓮幕曽司理南朝舊秉鈞先<lb/>
㡬甘蹈分初服得全真情豈耽軒冕心還託隠淪東呉<lb/>
<pb n="KR4f0024_WYG_004-22a"/>
傳世徳甪里老遺民重著潛夫論寧慚處士身徑松吹<lb/>
籟静門栁拂煙新宅卜無塵雜川觀有釣綸髙踪仍自<lb/>
逺樂事更相親見説年週甲方當嶽降申仙璈乗羽至<lb/>
子舍撃鮮頻廣讌朱成實芳郊緑布茵碾茶逢榖雨修<lb/>
禊向河濱弧借三分月天留五日春為君祈大斗燕喜<lb/>
況嘉辰<lb/>
　　　踏月<lb/>
踏月髙城下翛然興寄遥草蟲空自語木葉巳先飄秋<lb/>
<pb n="KR4f0024_WYG_004-22b"/>
老梧桐樹霜濃石板橋何因歌吹起摇落感今宵<lb/>
　　　三月晦日作<lb/>
忽聞流鶯聲似訴春歸去極目㫁長天不見春歸處煙<lb/>
水白茫茫飛盡空中絮春留苦無計春去知何據㣲雨<lb/>
小庭寒花落殘鶯語<lb/>
　　　題畫<lb/>
素影珊珊逈出塵未須鉛澤汚天真無端獨自窺簾坐<lb/>
不道嫦娥解笑人<lb/>
<pb n="KR4f0024_WYG_004-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_004-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　松桂堂全集巻四<lb/>
</p>
<p>
</p>
  </div>
</body>
</text>
</TEI>
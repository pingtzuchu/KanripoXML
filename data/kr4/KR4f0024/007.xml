<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集卷七<hi>辛丑</hi>
                </head> <lb/>
    <p>
<pb n="KR4f0024_WYG_007-1a"/>
欽定四庫全書<lb/>
　松桂堂全集卷七<hi>辛丑</hi>
　　　　　　　　　　　吏部侍郎彭孫遹撰<lb/>
　　　正月九日小舟入村有作<lb/>
三日春猶淺餘寒陡未消澤蘭縈雪蔓河栁試風條偃<lb/>
樹㣲通棹迴帆不碍橋村農晴卜嵗笑語互相邀<lb/>
　　　曉發長水小舟阻風不得前同崔大子玉徐六<lb/>
　　　琯朗夜投壽生禪院宿<lb/>
<pb n="KR4f0024_WYG_007-1b"/>
風急天昏下夕曛上方一宿未離羣窓虛逺受鸚湖月<lb/>
閣逈長含雁蕩雲暝際漁燈摇滉瀁定中罏氣遍氤氲<lb/>
松陵明發應回首烟樹㣲茫杳不分<hi>院西有巨浸名雁蕩東去鸚脰湖不</hi>
<hi>及三十里</hi>
　　　松陵阻雪借宿村舍題壁<lb/>
小艇迎風似葉飄山家聊得駐鳴橈孤篷一夜呉江雪<lb/>
白遍垂虹十里橋<lb/>
　　　大風雪泊松陵城下<lb/>
<pb n="KR4f0024_WYG_007-2a"/>
江天千里白迢迢急雪迥風晩更驕地枕虹梁偏帶雨<lb/>
水通笠澤暗添潮孤城芳草空如積小塢繁花己自凋<lb/>
此日呉娃愁欲絶春波望㫁木蘭橈<lb/>
孤舟漂泊五湖東客子行歌雨雪中春水年年浮逺棹<lb/>
南雲日日送歸鴻漁榔夜宿潭烟紫驛騎西來<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>火紅<lb/>
吟罷呉趨還自和令人長憶陸龜蒙<lb/>
　　　雪後登虎邱山<lb/>
雪後擕笻上翠微叅差林木映清暉雲岩曉樹鴉初起<lb/>
<pb n="KR4f0024_WYG_007-2b"/>
鶴澗空波鳥自飛春草依然侵履跡寒山終日擁僧扉<lb/>
道人對客忘言久閒向松陰補衲衣<lb/>
　　　山塘<lb/>
春水雙篙滑横塘七里遙晴憐山色好暖覺鳥音調絲<lb/>
管縈朱舫烟波鎻畫橋旗亭松釀熟日暮更相邀<lb/>
　　　呉門舟次送别侯筠庵夫子北行<lb/>
春風搖蕩春江曲櫂歌咿啞聲相續松陵渡口雪初消<lb/>
閶闔城邊草正綠此時送别欲銷魂况受當年國士恩<lb/>
<pb n="KR4f0024_WYG_007-3a"/>
暫得分襟南浦上何當負笈大梁門大梁門外官河栁<lb/>
到日青青拂人首慿弔重經廣武岡登臨一醉繁臺酒<lb/>
酒酣慷慨重相思應念江闗祖帳時先生北發我南下<lb/>
征橈容與車逶遲夜半金觴寒不御白雲遙帶揚旌處<lb/>
歸帆不渡越來溪腸㫁仙舟從此去<lb/>
　　　花朝日送别達之兄歸譙城贈歌<lb/>
家兄不逺千里至過我海上之敝廬淹留未竟二十日<lb/>
趣裝早發還里閭擊鮮取酒勸君飲君其為我盡餘瀋<lb/>
<pb n="KR4f0024_WYG_007-3b"/>
酒行前席徐致辭四座勿喧君自審憶昔驅車逺相看<lb/>
小弟之年方弱冠彈棋六博樂未央深杯百酌歡無算<lb/>
是時君向八閩迴曽上無諸萬仭臺為説戰塲多白骨<lb/>
悲歌起舞聲如雷須臾酒盡燈花落相送仙舟浮逺郭<lb/>
一别離鴻遂𣺌然十㩦社肉猶如昨今年重汎下江舡<lb/>
來值春風燕子前青帝芳菲花下騎鮫人樓閣雨餘天<lb/>
人生哀樂更相受安得為歡長聚首年亞潘郎見二毛<lb/>
身慚陶令甘升斗與君後㑹杳難期東西南北知何有<lb/>
<pb n="KR4f0024_WYG_007-4a"/>
君莫辭杯中酒不見灞橋車馬日紛紜折盡青青送人<lb/>
栁<lb/>
　　　寄懷培元族叔<lb/>
褰帷露冕向南州建節鳴笳控上游人惜中山三嵗牘<lb/>
天容少伯五湖舟新開石室藏書穴别起神峰寶繪樓<lb/>
大阮風流應不減何時追侍竹林遊<lb/>
　　　寄懷位中族叔<lb/>
吾叔天下士英譽馳金石蒿目當世艱栖栖無煗席淮<lb/>
<pb n="KR4f0024_WYG_007-4b"/>
南幕府開三上安時策壯志鬱未伸脱屣金閨籍言<lb/>
垂江上綸歸卜譙城宅縹笈富藏書黄金多結客嗟予<lb/>
生不辰髫齔遭竒厄流離嬰白刄門户誰能惜大江千<lb/>
里外一姓吾宗祏生死不見聞豈若東西陌本是分形<lb/>
人反作參商隔今春得好音迢遙相慰藉停雲暢逺情<lb/>
尺素傳芳澤因思兵燹仍轉覺乾坤窄漲海滿風塵羽<lb/>
書紛絡繹朱方長荷戈南詔悲行役索居同覊旅世路<lb/>
安從適敦族貴具邇傳聞自夙昔願言長比居式好永<lb/>
<pb n="KR4f0024_WYG_007-5a"/>
晨夕<lb/>
　　　寒食賁潮掃墓感賦<lb/>
兹辰方熟食理檝赴寒流魚菽春供祭松楸暮起愁丁<lb/>
年多折蕙丙舍半荒邱誓墓知何日江湖愧魏牟<lb/>
　　　清明日病中作<lb/>
初除禁火入清明榆栁新烟次第生多病未能工服食<lb/>
避人應得罷將迎柔荑細蔓青堪襭艶蕊繁花錦作城<lb/>
彈指春風三月暮幽居何必羡朝榮<lb/>
<pb n="KR4f0024_WYG_007-5b"/>
　　　上己日過漢蜚一徑園飲<lb/>
積雨園林禊事遲孟公投轄屬芳時舊傳觴政依金谷<lb/>
新起山堂似習池磵户泉聲寒戞玉藥欄花影細分枝<lb/>
尊前莫惜如泥醉勝㑹明年未可期<lb/>
　　　春夜夢貽上<lb/>
王生不見久寂寞風塵裏再改白榆烟一剖江心鯉春<lb/>
城伏枕餘夜雨摧桃李夢中頻見君粲花啟玉齒折腰<lb/>
非素懷浮湛聊復爾相贈廣陵濤沉綿為君起<lb/>
<pb n="KR4f0024_WYG_007-6a"/>
春隂黯長夜雨葉無留響燈燭炤空堂餘光揚素幌故<lb/>
人入我夢披對青雲上長安霜月夕氣色颯蕭爽高枕<lb/>
忘晨昏微吟互忻賞離憂結窈𣺌千里通來徃胡為氷<lb/>
玉姿俛首覊塵鞅籌筆困斯人因風發遐想<lb/>
　　　問鑑公疾<lb/>
春氣連陰滿緑蕪山鳩日日引鳴雛殷勤問取維摩疾<lb/>
丈室繩床好在無<lb/>
鑑公蘭若小池濱曲徑疎籬頗率真開遍櫻桃千萬樹<lb/>
<pb n="KR4f0024_WYG_007-6b"/>
竹爐榆火送殘春<lb/>
　　　三月十五夜月自正月來無日不雨是夜始見<lb/>
　　　月色賦十韻<lb/>
元夕張燈罷春朝盡日陰鳴禽猶格軋芳樹尚蕭森碧<lb/>
草長堪結濃花冷不禁鄰杯傾黯淡山屐廢登臨竟夜<lb/>
空階雨繁憂伏枕吟金波宵乍湧朱户影相侵暈氣浮<lb/>
輪滿寒光入照深風飄初濯練天挂欲横參和旭晨難<lb/>
定多時陸向沉梯雲尋秘術挹取貯衫襟<lb/>
<pb n="KR4f0024_WYG_007-7a"/>
　　　遣小僮問元景侄病<lb/>
汝病今何似春郊檢藥方休吟白團扇莫帶紫羅囊竹<lb/>
蟻芳林宴花枰小墅香慎㫋他日事垂老慰高堂<lb/>
　　　苦雨歎<lb/>
入春常苦潦破塊亘千里中更兩月餘浸滛不知止稍<lb/>
稍浴咸池少焉旋復已女桑菀且枯人栁僵難起萬木<lb/>
徒向榮無論桃與李陽氣惡沈鬱積陰乖物理昨聞殷<lb/>
其雷乃在南山趾傾崖驟雨集江湖流瀰瀰田家為余<lb/>
<pb n="KR4f0024_WYG_007-7b"/>
占乗船行入市土膏己覛發東作今方始二糓苦不登<lb/>
三農飢欲死陵襄豈病堯天漏同憂杞安得鞭羲和一<lb/>
照生忻喜玊燭四時調㤗階平若砥<lb/>
　　　春日病起有懷金子旭曙曹子飛雝<lb/>
金生吾臭味託契八年餘入抱荆山玉懷人薊北書青<lb/>
雲行自致白首分非疎寂寞文園裏飛鳴一起予<lb/>
石友時相念京華久未迴秋槎揚子渡春酒杏花杯異<lb/>
骨千金駿雄文八斗才十年兄事汝風雨憶追陪<lb/>
<pb n="KR4f0024_WYG_007-8a"/>
　　　立夏前一日與客晝飲得飛雍南宫揵音因念<lb/>
　　　亡友綗闇<lb/>
殘鶯新絮暮春天忽憶京華客未旋草閣清酣傾碧釀<lb/>
蘂宫芳信見紅箋同心爾結王陽綬先路吾慚祖逖鞭<lb/>
若念竹林遊宴日君應揮涕仲容賢<lb/>
　　　喜飛雍登第因追憶湄棫嶽一二徐子<lb/>
清和風氣近朱明晞髪松陰弄晩晴北極飛龍新射策<lb/>
東阿繡虎久知名遭逢應有彈冠慕思舊還多宿草情<lb/>
<pb n="KR4f0024_WYG_007-8b"/>
屈指同遊今更幾待君高視慰生平<lb/>
　　　五日即事<lb/>
張具高堂試酒鎗新松新桂午隂清迹隣海鳥應無忌<lb/>
身著荷衣亦自輕家計僅存三徑菊山肴不羡五侯鯖<lb/>
驚心吾土多烽火那得靈符與辟兵<lb/>
　　　寄錢子青時客雷明府署中<lb/>
蕭寺論詩坐夜䦨故人南北寄書難暮雲春樹頻囘首<lb/>
草暖鶯飛幾倚欄清蔭分忩虚幌閉暗塵生榻畫梁寒<lb/>
<pb n="KR4f0024_WYG_007-9a"/>
知君抱得豊城寶仙令還能拂拭看<lb/>
　　　席間見歌者識其面乃亡友徐五湄棫舊時青<lb/>
　　　衣也感賦二絶<lb/>
寂寞黄壚事已非梁雲裊裊月輝輝春風羡殺紅襟燕<lb/>
長傍烏衣巷口飛<lb/>
雕梁畫棟暗生塵誰向堂前問主人清夜西園懷舊侣<lb/>
㫁膓聲裡月如銀<lb/>
　　　夏日雜詩倣晩唐體<lb/>
<pb n="KR4f0024_WYG_007-9b"/>
　　　澆花<lb/>
閑庭清曉静無譁鴟吻西南見月華汲得杜陵溪上水澆<lb/>
來彭澤徑中花方池欲涸逢山雨小幔偏深䕶日車留<lb/>
待重陽霜落後東籬岸幘醉流霞<lb/>
　　　曬書<lb/>
南窓辟蠧爇芳芸錦軸牙籖巻細分自有青箱傳舊業<lb/>
不須金匱發遺文藏書柱下雲長䕶㪚帙松間日未曛<lb/>
少作雕虫應已悔令人深媿郝叅軍<lb/>
<pb n="KR4f0024_WYG_007-10a"/>
　　　苦熱<lb/>
炎雲張盖曠無端暑暍侵人氣欲乾河朔舊遊思縱飲<lb/>
山陰幽興憶清寒宫氷玉井知誰賜仙露金莖豈易餐<lb/>
此日折腰驅作吏未行已覺宦情䦨<lb/>
　　　憂旱<lb/>
年來臯壤寄行踪生計闗心在老農不見零陵翻石燕<lb/>
空傳闕里祀泥龍賁湖春漲環如帶赭嶺炎雲幻作峰<lb/>
為問漢廷賢長吏可曽省豁向提封<lb/>
<pb n="KR4f0024_WYG_007-10b"/>
　　　夏日雜興<lb/>
禺午垂簾夏日長幽居雅稱芰荷裳濃陰倚幔侵人緑<lb/>
晩籟鳴松拂簟凉無奈休文成委頓亦知中㪚本疎狂<lb/>
避喧且作深山臥醉倒牀頭竹葉香<lb/>
紅塵何地著清凉閉户依然氷雪鄉新種菊苗盈尺翠<lb/>
舊栽松樹過頭長人間豈有安期侣枕内應無苑秘方<lb/>
大藥黄金君莫問且慿白墮送流光<lb/>
　　　七夕<lb/>
<pb n="KR4f0024_WYG_007-11a"/>
一葉堦除下井桐晩凉被酒倚微風明河清淺月輪上<lb/>
高樹扶疎雲影空家似茂陵常謝客年齊潘令早成翁<lb/>
佳辰屈指經多少不在他鄉即病中<lb/>
　　　螺浮給諌以遼參見贈病中伏枕賦謝<lb/>
内經夙擅參苓品本草還傳服食功忽枉瑤函來石友<lb/>
頓令病骨起秋風閉門白日供高枕極目層霄送㝠鴻<lb/>
深謝衰慵無以報一生長處藥籠中<lb/>
　　　鍚山道中與陳泰和别<lb/>
<pb n="KR4f0024_WYG_007-11b"/>
風定夜寒増河流一夕氷晨星棲岸艸曉月掛漁罾慧<lb/>
水沽新釀梁谿得舊朋客程應計日前路入蘭陵<lb/>
　　　登梅花樓晩眺<lb/>
梅花不見小樓空樓外羣山窈窕通薄暮人烟浮竹翠<lb/>
隔溪僧唄逐松風清雕對撃寒原上白月高升落照中<lb/>
欲向楹間留姓字舊題埋没草成叢<lb/>
　　　丹陽道上<lb/>
高岸登躋苦流澌利涉艱寒霞環映水落日半啣山霜<lb/>
<pb n="KR4f0024_WYG_007-12a"/>
雁隨陽至風禽薄暮還誰能長作客漂泊損朱顔<lb/>
　　　道經維揚晤王十一司理留贈之作<lb/>
長安雪後悵離羣此日開樽對夕曛篋裡齊紈經嵗字<lb/>
夢中春樹隔江雲蕪城日色寒逾淡隋苑鐘聲晩更聞<lb/>
與爾交情真不淺相逢寜復惜沉醺<lb/>
春來風雨夜窓虛臥病何人問索居薊北三年鴻雁影<lb/>
江天八月鯉魚書西亭葉落離筵晩東閣花殘宦興疎<lb/>
明日秦郵囘首處寒波𣺌𣺌重愁予<lb/>
<pb n="KR4f0024_WYG_007-12b"/>
　　　京口<lb/>
由來京口地四㑹古今同方鎮南徐重營屯北府雄清<lb/>
江天塹設白骨戰塲空幾灑河山淚西風落照中<lb/>
　　　渡江<lb/>
不辨水雲色浩然天地空漁舟紛擊檝鳥道疾排風嵗<lb/>
月淹行李江湖任轉蓬南方今正苦矯首歎飛鴻<lb/>
　　　雨中宿寶應城外<lb/>
白馬湖邊雪浪奔高厓古木欲平吞天臨澤國常多雨<lb/>
<pb n="KR4f0024_WYG_007-13a"/>
邑少人家只似村宿草幾迷公路塜慿軒一弔孔璋魂<lb/>
風塵滿目無知已羡爾當年國士恩<lb/>
　　　過邵伯湖<lb/>
斜曛低驛路馬首悵何依晩渡潮爭上寒塘人獨歸溪<lb/>
魚時自擲水鳥慣卑飛願逐垂綸者長歌入釣磯<lb/>
　　　高郵州<lb/>
葉路離亭樹殘碑古驛程寒聲風截雨暈氣水圍城閭<lb/>
左多懸磬江南未寢兵甓湖千百頃潮落種香秔<lb/>
<pb n="KR4f0024_WYG_007-13b"/>
　　　淮角樓<lb/>
嵗暮辭家作逺遊長途霜雪敝征裘那堪宻雨斜風裡<lb/>
獨傍淮南古戍樓<lb/>
　　　貧婦歎<lb/>
姑蘇城外清濠上大者官船小客舫鱗集雲屯晩未休<lb/>
風鬟霧鬂來相傍向船長跽淚四垂手㩦弱女懷抱兒<lb/>
行人問婦何所苦歛衣起立徐致辭家住毘陵北山裡<lb/>
良人本是千金子自有田廬樂嵗時還餘僮僕供驅使<lb/>
<pb n="KR4f0024_WYG_007-14a"/>
一朝不幸值踐更縣符府檄何縱横官家税一吏税五<lb/>
里胥溪壑猶難盈忽聞征南大兵至趣令軍需倉卒備<lb/>
催符如雨絡繹來此時漫説新安吏二月新絲三月穀<lb/>
賣田不給還賣屋僮僕逃亡家計無良人淚盡雙眼枯<lb/>
遮莫無顔棲故里朅來乞食走呉趨呉趨客店聊饘粥<lb/>
計食千錢過一宿兩兒三女年比肩饑來只觧牽衣哭<lb/>
七口艱難仰一人他鄉况是婦人身已知旦夕填溝壑<lb/>
尚忍須臾訴苦辛語畢還聞嗚咽久逡巡似愧紅顔厚<lb/>
<pb n="KR4f0024_WYG_007-14b"/>
哭聲錯雜未分明説苦終時不去口可憐天地未休兵<lb/>
江南往往多横征道傍觀者聽婦歎愴然終日皆心驚<lb/>
我聞王師渡閩海夏門舟山次第平安能刻日銷金甲<lb/>
處處春風鼓腹聲<lb/>
　　　韓侯釣臺<lb/>
王孫垂釣楚江隈此地猶存百尺臺臺上不堪囘首處<lb/>
秋風長樂土花開<lb/>
　　　漂母祠<lb/>
<pb n="KR4f0024_WYG_007-15a"/>
一飯千金迹已陳祠堂猶與釣臺隣滕公蕭相空知己<lb/>
物色還輸第一人<lb/>
　　　逆旅<lb/>
野色慿軒晩河流入望空一星霞外爛孤雁日邊紅逆<lb/>
旅人爭席虚襟自御風嗣宗稱曠達何必泣途窮<lb/>
　　　薄醉<lb/>
車馬頻南北川塗自古今悠然風日暮冉冉嵗華侵杯<lb/>
落驚弓影鄉遙喜足音客情聊薄醉倚膝起呉吟<lb/>
<pb n="KR4f0024_WYG_007-15b"/>
　　　越溪行<lb/>
越來溪公莫渡行人隔水呼喚頻舟子掉頭不肻顧波<lb/>
平如掌帆不前碧湖澄静生寒烟縣官封船供應急經<lb/>
今一月還復然公家用物有定數民間那得知其故日<lb/>
日官船進女城依然船數不加盈昨聞大師至已泊南<lb/>
濠隈太守親自出平明騎馬來官來猶自可兵來烈如<lb/>
火弓刀裝小舠人馬乘大舸越來溪公莫渡捉船未已<lb/>
還捉人勸君漫出城西路<lb/>
<pb n="KR4f0024_WYG_007-16a"/>
　　　老翁歎<lb/>
曉發秦郵驛晩投界首村炊烟寒未起十室九閉門道<lb/>
傍老翁長歎息此地由來稱樂國大兵頃者一經過頓<lb/>
令閭里無顔色持刀投石碎門户百物縱横恣所取擊<lb/>
豕刲羊事酒筵趨迎猶恐逢其怒此恨吞聲何足道妻<lb/>
子堪憐不自保今年猶有兩三家明年飄泊成荒草我<lb/>
聞此言悽惻久自發呉閶經界首但逢逆旅多致辭處<lb/>
處煩寃如一口老翁此語最酸辛可知艱苦皆身受誰<lb/>
<pb n="KR4f0024_WYG_007-16b"/>
言横海建竒勲用兵不戢徒自焚江南巨麗佳氣色須<lb/>
臾蕭索生愁雲稻梁鳬雁一朝盡健兒躍馬猶紛紜當<lb/>
年空笑魚將軍<lb/>
　　　青駝市<lb/>
烟火隔岡生青駝小市名氷髯吹自結沙眼射難明溷<lb/>
跡人爭賤衝寒命亦輕扶桑何處景驢背曝朝晴<lb/>
　　　同子玉琯朗璧人家渭臣子服兩兄登可中亭<lb/>
　　　望月<lb/>
<pb n="KR4f0024_WYG_007-17a"/>
山徑夜色深行久乃見月竹樹吐幽輝清寒沁肌骨寒<lb/>
射山下泉清數石上髮氣色浮孤高琳宮何突兀上方<lb/>
人語静一燈影林樾取路登虛亭置身轉飄忽同遊五<lb/>
六人浩歌悄然發坐久月始中星盡長河没苦節届秋<lb/>
冬覊魂滯呉越萬感中夕生頓令清興竭<lb/>
　　　秋日重遊虎邱題壁<lb/>
曽㩦春酒上春山醉後題詩滿壁間囘首山川千古恨<lb/>
側身天地幾人閒白楊樹老陰初合紅蓼花殘色漸殷<lb/>
<pb n="KR4f0024_WYG_007-17b"/>
向夕西風動林樾斜陽影裡一僧還<lb/>
憶著春衣買墅遊重來嵐氣肅高秋山川依舊分呉勝<lb/>
風景還能泣楚囚青女有時囘素律白蘋何處訴離憂<lb/>
遂初賦在尋應好擬築茅堂傍虎邱<lb/>
　　　重陽後一日登等慈閣眺望<lb/>
客裡登髙九日過諸天樓閣出藤蘿石林暝色浮秋爽<lb/>
浦溆風帆入望多搖落情懷枯栁賦覊遊踪跡五噫歌<lb/>
㝠鴻向夕南飛盡無限寒雲鎖雉羅<lb/>
<pb n="KR4f0024_WYG_007-18a"/>
　　　長至日登超果寺樓眺望<lb/>
上方樓閣逈百里見秋毫墜葉清霜重翻雲白雁髙寒<lb/>
灰吹欲動暖律問誰操早晩年華改安仁有二毛<lb/>
蒼蒼天際色山水鬱相盤久客衣裳薄横空霜露寒人<lb/>
烟浮逺郭鳥路拂危欄不盡登樓興驚心節序䦨<lb/>
　　　晩泊<lb/>
孤舟棲泊晩霜霰滿亭臯日暮水雲合天寒星月高浮<lb/>
名輕去里苦調怯揮毫賴有賢賓從開樽勸濁醪<lb/>
<pb n="KR4f0024_WYG_007-18b"/>
　　　舟夜<lb/>
薄酒難禁夜輕舠僅著身荒鷄鳴戒旦寒犬吠隨人鄉<lb/>
夢追思苦呉歈迭唱新故園儔侣在臥起見情親<lb/>
　　　夜宿客樓口占<lb/>
雲嵓一片月猶近故鄉明丙夜清霜集丁年白髪生姜<lb/>
肱寒擁被伍舉戀班荆遠道應回首髙樓此夕情<lb/>
　　　北行留别同寓親友<lb/>
驅車指薊北此去路漫漫愁欲凋雙髩貧猶戀一官行<lb/>
<pb n="KR4f0024_WYG_007-19a"/>
侵晨月白坐對朔風寒珍重樽前意髙歌夜未䦨<lb/>
　　　醉後題道院壁<lb/>
嵗宴猶為客朱顔鏡裡殘栖遲真欲老寥落孰為歡小<lb/>
徑松烟暝空壇竹露寒越吟良自苦何必戴南冠<lb/>
　　　平原客店<lb/>
平原一片月寒影凈如霜驛路人千里家書雁㡬行覊<lb/>
愁空白墮節候又青陽應有江南夢先春到故鄉<lb/>
　　　渡沂水<lb/>
<pb n="KR4f0024_WYG_007-19b"/>
沂水清堪浴緇塵爾若何天低平楚盡野曠夕陽多世<lb/>
路空搔首乾坤尚荷戈故園春事近歸計莫蹉跎<lb/>
　　　魚溝逢子吉南來因于馬上問訊時與其令兄<lb/>
　　　嵋初仝行<lb/>
忽覩雲端雁影過聯翩今日渡黄河蓴鱸江上秋風起<lb/>
兄弟天涯謫宦多滯跡南冠初報罷獻書<lb/>
北闕竟如何金魚一擲便歸去花滿春江緑始波<lb/>
　　　　蒙陰<lb/>
<pb n="KR4f0024_WYG_007-20a"/>
羣山爭一徑城郭枕平岡郭外少烟火城中多夕陽<lb/>
　　　淮陰舟次<lb/>
春回江上嵗將終早發扁舟水浸空淮浦清翻濛汜日<lb/>
射陂低渡石尤風倦遊暫得辭覊旅泛宅猶然逐轉蓬<lb/>
北去南來無限事㝠㝠誰得似飛鴻<lb/>
　　　月夜宿長清旅店感賦<lb/>
亦知冬夜永客裡更如年皓魄仍同照愁人祗獨眠峭<lb/>
寒加酒後歸夢及春先何日鉤簾坐相㩦看月圓<lb/>
<pb n="KR4f0024_WYG_007-20b"/>
　　　維揚訪王十一司理留醉<lb/>
故人風雨憶周旋問訊江闗日暮天且自相逢傾五斗<lb/>
須知不見已三年林中素豔披香雪亭畔輕隂泛碧鮮<lb/>
客裡如歸忘嵗月何妨一艤竹西船<lb/>
　　　竹亭<lb/>
盖竹成孤亭蕭疎見高寄泠泠風露深日夕生寒吹中<lb/>
有微吟人披襟落空翠<lb/>
　　　鶴柴<lb/>
<pb n="KR4f0024_WYG_007-21a"/>
築柴養雙鶴蕭然物外味夜深清唳集颯沓高秋氣但<lb/>
有凌霄姿何必乘軒貴<lb/>
　　　讀貽上詩<lb/>
王郎滿篋驚人句㩦向歸囊墨尚濃明日凌風渡江去<lb/>
髙吟江上最髙峰<lb/>
　　　酬貽上見懷之作<lb/>
不見王司李清江空芷蘭寒潮三百里風雨上淮安虎<lb/>
豹天門閉龍蛇夜壑寒漂零人共惜情至似君難<lb/>
<pb n="KR4f0024_WYG_007-21b"/>
　　　維揚贈李蠖庵司理<lb/>
濟寜名勝干年在百尺君家太白樓酒市金魚長寂寞<lb/>
杏林人物見風流甑山横矗孤髙色河水慿陵萬頃秋<lb/>
今日龍門還御李竹西亭畔古揚州<lb/>
　　　維揚舟次晤畢淄湄司理有贈<lb/>
旅食維揚嵗欲終遲君小艇夕陽中髙文一巻濯氷魄<lb/>
清夢多年繞雪宫吏部清狂真不減禁庭頗牧若為同<lb/>
蘭陵莫自傷淹滯長嘯五湖烟月空<lb/>
<pb n="KR4f0024_WYG_007-22a"/>
　　　䢴溝除夕<lb/>
南浦維舟日欲沉䢴溝東下大江深烟波一望愁無極<lb/>
家在秦山谷水隂<lb/>
秦皇山下暮潮新髙士湖頭水氣春此夜孤舟千里客<lb/>
經年書札隔江人<lb/>
　　　除夜䢴江舟次賦别貽上<lb/>
桁上寒流湧碧莎城頭冬日照嵯峨水鄉作暖如新夏<lb/>
雨氣徐生㸃素波訪戴興隨殘臈盡渡江春在故園多<lb/>
<pb n="KR4f0024_WYG_007-22b"/>
平山尺素如相寄他日秦溪問荷蓑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻十四</head> <lb/>
    <p>
<pb n="KR4f0024_WYG_014-1a"/>
欽定四庫全書<lb/>
　松桂堂全集巻十四<lb/>
　　　　　　　　　　吏部侍郎彭孫遹撰<lb/>
　　　南湖送郭臯旭遊京師<lb/>
清明三月雨初晴倚棹南湖獨送行春草多情將逺思<lb/>
林鶯求友作新聲青雲並載誰元禮白社相逢定子荆<lb/>
我亦薄遊向京洛雞栖十載媿無成<lb/>
　　　露筋祠<lb/>
<pb n="KR4f0024_WYG_014-1b"/>
古祠垂栁下寂寂枕湖濵黃絹誰題字清波自照人斜<lb/>
陽虚幌肅芳樹舊柯春過客空捐珮雲衣不可親<lb/>
　　　清江客店為阮亭題畫<lb/>
夜來霜信入呉楓幾㸃寒山望欲空獨倚江亭對秋水<lb/>
詩情多在葉聲中<lb/>
論詩官閣盡深杯一别江天首重回更理清吟坐殘夜<lb/>
小窻風雨落燈煤<lb/>
　　　宿遷客舍作<lb/>
<pb n="KR4f0024_WYG_014-2a"/>
繫馬長堤草似煙黃爐重問濁河邊孤城自枕桃花水<lb/>
遲日難消榖雨天逆旅光隂為客老多情酒盞向人妍<lb/>
不知避席縁何事湖海逃名已十年<lb/>
　　　蒙隂道中<lb/>
十日馳驅道上塵山城聊此脫征輪春隂難遣惟髙枕<lb/>
越燕相㸔是故人垂栁當風青旖旎晩山無際碧嶙峋<lb/>
明朝更發齊東境待入徂徠訪隱淪<lb/>
　　　戲作人名詩二首<lb/>
<pb n="KR4f0024_WYG_014-2b"/>
夕陽城下亂春流繫艇槐隂識舊遊山郭解擕成逺别<lb/>
雲林回首見孤舟當風弱栁渾如睡落月空江總是愁<lb/>
徃事王孫休更問采蕭何日不三秋　<hi>陽城郭解</hi>　<hi>隂識林回</hi>
<hi>栁渾孫休</hi>　<hi>江總蕭何</hi>
風景春來不自持春江萬里寄相思秦溪潄石堪同隠<lb/>
茂苑論心又幾時蕙幌空張蒼蘚合松雲將暝碧天垂<lb/>
繁英一謝重門閉腸斷垂楊綰别離　<hi>景春石堪</hi>　<hi>江萬里苑  論</hi>
　<hi>張蒼謝重</hi>　<hi>雲將楊綰</hi>
<pb n="KR4f0024_WYG_014-3a"/>
　　　漫河客舍<lb/>
一從南浦聽驪歌芳草王孫客路多腸斷漫河楊栁色<lb/>
綠隂冉冉似春波<lb/>
　　　白溝河<lb/>
白溝楊栁綠毿毿草長沙堤水滿潭正是客情難遣處<lb/>
暄萋風日似江南<lb/>
　　　次阮亭壁間韻<lb/>
茂陵詞客倦遊人幾度留題迹尚新莫向春風重惆悵<lb/>
<pb n="KR4f0024_WYG_014-3b"/>
落花飛絮是前塵<lb/>
　　　琉璃河<lb/>
十載風塵媿滯淫琉璃河畔復相尋東山心事蹉跎乆<lb/>
捉鼻空為洛下吟<lb/>
　　　送王子側登第歸覲<lb/>
何意辭京國東歸不計程定知晨省切非慕晝遊榮雲<lb/>
嶺飛偏白蘭陔採更清莫耽林壑臥捧檄古人情<lb/>
　　　過迎鑾鎭與亡友呉爾世别處<lb/>
<pb n="KR4f0024_WYG_014-4a"/>
折栁城隂暮迎鑾事逺征故人今宿草此地舊班荆薄<lb/>
暮青山合微風綠漲平斜陽芳樹外怊悵亂啼鶯<lb/>
　　　午日承恩寺樓飲<lb/>
已作江南客仍為逆旅身試沽白下酒一浣素衣塵雨<lb/>
色朝生暝鐘聲寒近人愁中思千里此去有芳蓴<lb/>
　　　承恩寺樓同蘧非雨宿<lb/>
薊北初歸已倦遊長千風雨惜淹留對床共話年來事<lb/>
愁絶承恩古寺樓<lb/>
<pb n="KR4f0024_WYG_014-4b"/>
　　　旭曙枉札訂新安之遊賦荅<lb/>
南湖迢遞眇愁予一摘瑶華感索居庭樹自傷生意盡<lb/>
山郵長愧故人踈紫芝白嶽堪行樂秋水清溪好釣魚<lb/>
五兩芒鞋三尺艇不妨同此結精廬<lb/>
　　　咏美人蕉子數珠<lb/>
晨昏十萬禮金仙淨土誰知在綠天洗盡紅衣珠自現<lb/>
修來白社果初圓轉時已悟空花障拈出重思入定年<lb/>
持此定當持慧業不須柏子問因縁<lb/>
<pb n="KR4f0024_WYG_014-5a"/>
　　　秋夜偶吟<lb/>
長河斜曵晩雲收候入清商玊露浮駐景何能成大藥<lb/>
憂時空自望西疇吟懷衰退猶餘暑宦興蕭涼不待秋<lb/>
獨有報恩心未冷芒鞋因滯沃洲遊<lb/>
秋來猶覺困炎蒸暑散空堂氣未澄夜色星河流大火<lb/>
露華仙掌湛髙層殘碁一刼堪成笑敝帚千金可自矜<lb/>
早晩粗酬婚嫁畢便擕瓢笠訪南能<lb/>
　　　宿南湖客樓以疾不及訪旭曙悵然作<lb/>
<pb n="KR4f0024_WYG_014-5b"/>
湖上風吹綠滿林凴欄商氣入蕭森高樓雨過延秋暝<lb/>
逺水帆廻卸晩隂多病自驚吟骨瘦澆愁不厭酒杯深<lb/>
故人近在城西舍乘興行當更一尋<lb/>
　　　南湖秋興<lb/>
新寒八月透荷裳蘭杜參差悴不芳少伯湖隂秋𣺌𣺌<lb/>
冷仙祠樹曉蒼蒼山河隔世情如昨風雨懷人夢亦涼<lb/>
便合棲心遊物外此生何處白雲鄉<lb/>
　　　放舟南湖同墨樵朗倩夜發<lb/>
<pb n="KR4f0024_WYG_014-6a"/>
舟中隱几坐蕭條頼有賔朋慰寂寥吹律清商聲自應<lb/>
乘時白帝氣初驕寒林逺帶裴休宅秋水平添陸贄橋<lb/>
欲上南樓同待月西風何處送歸橈<lb/>
　　　中秋夜出中庭翫月作<lb/>
梧子垂簾葉半黃翏翏夕吹滿山堂殘河曵練秋如水<lb/>
涼月生衣露有光寒汐自通空外響木犀不隔靜中香<lb/>
嚴更莫問如何夜欲發清吟境已忘<lb/>
　　　八月十六日病中作<lb/>
<pb n="KR4f0024_WYG_014-6b"/>
高臥西窗疾未平不因沉頓困朝酲幽蘭入佩秋香冷<lb/>
小簟生涼午夢清蝸角漫思無妄福鼠肝真覺有涯生<lb/>
觀濤舊約成孤負海月今宵只自明<lb/>
久將姓氏謝山公抱瑟終年計未工萬事浮雲高枕外<lb/>
數聲長笛倚樓中觀心已識形多幻遣病深知靜有功<lb/>
欲掇瑶英寄天末衡湘南去有征鴻<lb/>
　　　送徐仲璘使畢赴靜江任兼寄飛雝<lb/>
使車南返越江潯唱罷驪歌思不禁雁過衡陽多斷影<lb/>
<pb n="KR4f0024_WYG_014-7a"/>
花開桂嶺早成林故山千里雲為夢薄宦三年水是心<lb/>
若到昭潭深致訊懷人孤抱入秋深<lb/>
　　　張明府舟中題贈<lb/>
蒹葭蒼蒼楓葉紫綠蘋千頃波如綺公餘愛此秋泛美<lb/>
越水呉山生眼底木蘭一擊明鏡開灑然人在氷壺裏<lb/>
榜師津吏寂無聲白鷺沙鷗眠不起于兹高詠謝籌牒<lb/>
時復褰簾坐隱几愽山香細繞鳴琴寒玊枰清聞落子<lb/>
扣舷四顧塵慮屏一巻南華對秋水不須更賦石門泉<lb/>
<pb n="KR4f0024_WYG_014-7b"/>
争識使君心似此<lb/>
　　　贈王允諧太守<lb/>
含香清譽滿持節<lb/>
主恩新地是秦封古官如漢吏循山川供坐嘯梅栁照<lb/>
行春料得心如水衙齋不厭貧<lb/>
湖光生臥閣城闕已秋風花發褰帷外香清畫㦸中鞭<lb/>
蒲人自理岐麥嵗初豐吏治當今切深知潁渤功<lb/>
　　　晩泊弄珠樓下乘月放舟入泖口<lb/>
<pb n="KR4f0024_WYG_014-8a"/>
長虹樓閣俯清川㶑灔中分片月姸孤蚌寒光含澤媚<lb/>
九龍深夜抱珠眠行依魚火星生罶泊近蘆花雪滿船<lb/>
不遠三江風物美鱸魚初熟早霜天<lb/>
桂花天氣木蘭舟物外招尋夜色幽往事空餘陵谷恨<lb/>
寒波不斷古今流碧雲無際川如練白露當空月滿樓<lb/>
欲採明珠弄秋水直疑身作洛川遊<lb/>
　　　當湖道中<lb/>
八月蓼風和湖光淨綺羅同遊雲散盡舊迹陸沈多秋<lb/>
<pb n="KR4f0024_WYG_014-8b"/>
水人何處寒潮夕自波滄洲待明發鼔枻問漁簔<lb/>
夕眺高樓上林暉竟日清獨山秋戍冷三泖暮潮生漁<lb/>
火中流見鷗波永夜明蘭橈須小住烟月正多情<lb/>
　　　秋夜有感<lb/>
秋色𣺌無際新凉上縠巾可憐今夜月曾照去年人冷<lb/>
露流清桂微風靜白蘋生憎蛩語切偏向枕邊頻<lb/>
　　　飲范文九池亭<lb/>
偶此幽期愜重尋物外遊林光清入座池水淡宜秋苔<lb/>
<pb n="KR4f0024_WYG_014-9a"/>
竹多深秀壺觴有勸酬相從堪作達何必喚三騶<lb/>
秋來池館上林水澹參差竹帙含清氣梧琴弄晩颸侯<lb/>
鯖饒俊味觴政占庾辭莫問如何夜留髠送客時<lb/>
　　　贈錢尋千<lb/>
髙齋清閴對斜陽伏枕攤書撿藥方未得忘機同海鳥<lb/>
可能繕性似梁鴦一聞渌水愁難和三摘瑶英喜欲狂<lb/>
老矣無能相賞重人間合有蔡中郎<lb/>
　　　馬又輝以扇并詩見寄依韻奉答<lb/>
<pb n="KR4f0024_WYG_014-9b"/>
十年風雨對床眠一曲雲波萬里天欲泛白沙馳桂楫<lb/>
定欹烏㡌醉璚筵相思一寄齊紈扇好句堪題蜀錦箋<lb/>
莫怪南金遲未報郢中春雪幾人傳<lb/>
　　　秋夜讌集涉園即席次張顒侯韻<lb/>
春雪初聞絶妙詞紅牙響遏碧雲遲芳蘭綠芷思公子<lb/>
淡月輕風倚少兒北海開樽多勝侣西園飛葢有新詩<lb/>
明朝擬赴東籬約看試黄花第一枝<lb/>
　　　題胥川草堂<lb/>
<pb n="KR4f0024_WYG_014-10a"/>
西臯美池沼杖策一相逐林水清且深澗草萋以緑良<lb/>
辰共嵇阮高言屏絲竹荷樽進晩涼蘭衣襲餘馥薄暮<lb/>
憺忘歸當暑靜無燠解帶數來過庶以慰幽獨<lb/>
　　　梅里晩泊<lb/>
不盡清秋色移舟奈晩何早霜初着樹暮雨欲增波酒<lb/>
薄思呉酎吟深入楚歌風前懷舊友揮淚隔山河<lb/>
水鄉當十月景物已蕭辰有嵗風堪樂無官俗更淳墟<lb/>
烟寒近寺林火夜歸人近作移家訃端宜此卜隣<lb/>
<pb n="KR4f0024_WYG_014-10b"/>
　　　曉霧入豐溪<lb/>
雨收猶未霽林氣入沾衣霧重津難辨舟輕鳥自飛楓<lb/>
邊詩思艶霜外葉聲微隔水聞人語豐溪路不違<lb/>
　　　半邏<lb/>
十里寒塘水漫流蕭蕭蘆葉響空洲濃隂宿霧連朝雨<lb/>
柔櫓輕帆半邏舟心事蹉跎王谷隱故人零落鄠田秋<lb/>
吟成猶倚危橋立慚愧沙頭雙白鷗<lb/>
　　　宿外氏山樓感舊有作<lb/>
<pb n="KR4f0024_WYG_014-11a"/>
三十年來百感生西樓重此聴殘更樽前故舊垂埀老<lb/>
夢裏勲名栩栩輕海雁衝霜寒有信林鴉踏葉夜無聲<lb/>
頽容早已驚蒲桞慙愧當時玊潤名<lb/>
紙窗風雨逼殘冬小閣重尋舊日蹤人事已同碁局換<lb/>
交情偏似酒杯濃荒雞唱墮寒林月清夢驚回曉寺鐘<lb/>
却怪未除湖海氣上床端合笑元龍<lb/>
池安橋下漲初平十五年前曉泛情青雀瀠迴歌管合<lb/>
朱顔憔悴髩絲生蓀橈蘭槳皆陳迹宿鷺閒鷗是夙盟<lb/>
<pb n="KR4f0024_WYG_014-11b"/>
珍重故人雞黍意何妨信宿未成行<lb/>
　　　曉登弄珠樓<lb/>
曉作東湖憇茫茫入倚樓呉楓千葉雨江雁數行秋陵<lb/>
谷悽前事風煙愴昔遊歸舟移枕簟後夜夢滄洲<lb/>
　　　水中雁字十二絶<lb/>
寒影低空萬里廻暮江蕭瑟正流哀洛川賦筆多清綺<lb/>
知向驚鴻隊裏來<lb/>
南鴻縹緲北書遲欲寫離愁寄所思有影無聲何處覔<lb/>
<pb n="KR4f0024_WYG_014-12a"/>
蘆花清淺月明時<lb/>
秋盡江南落木初烟波極目𦕈愁予上林書札慿誰寄<lb/>
欲倩迢迢雙鯉魚<lb/>
欲下還飛過遠川如斜忽整態娟妍不須重扣湘潭菊<lb/>
芳信新從雁足傳<lb/>
楚天數㸃映沙洲尺素無慿水自流欲向湘江寫哀怨<lb/>
回風影裏一行秋<lb/>
露冷沙寒又一時數羣相逐向天涯滄波深處㝠㝠影<lb/>
<pb n="KR4f0024_WYG_014-12b"/>
錦字裁成好寄誰<lb/>
淼淼江津夜有霜忽驚清影落寒塘斷鴻牋裏相思字<lb/>
緘得綃人淚幾行<lb/>
清輝掩映楚江潯水碧沙明不可尋似向湘靈題好句<lb/>
十三絃上寫秋心<lb/>
秋懷寥濶影參差寒雨空江欲暝時汾水舊遊長寂寞<lb/>
年年題遍斷腸詩<lb/>
洞庭秋色憶經過㸃㸃平沙入望多一去玉關消息斷<lb/>
<pb n="KR4f0024_WYG_014-13a"/>
廻文空自託連波<lb/>
寒響初聞夕景收澄江如練白雲秋素書文翼渾無據<lb/>
别作流波一叚愁<lb/>
拂水撩雲夜自呼影隨殘月照菰蘆曉來南浦衝寒過<lb/>
搨得臨川筆陣圖<lb/>
　　　和友人弄珠樓眺望之作<lb/>
東湖烟景媚新晴把酒登臨亦勝情窅窕川原清景入<lb/>
坦迤林澤曠懷生蘋風度水涼俱集璧月隨潮晩自盈<lb/>
<pb n="KR4f0024_WYG_014-13b"/>
知有探驪狂客在九龍波上夜珠明<lb/>
　　　書扇贈義山<lb/>
薊邱昔遇君結契在傾葢不謂同里人定交千里外揮<lb/>
手一杯酒中更六七載契濶豈不深寸心較然在乃知<lb/>
交有道淡成甘以壞心跡論親踈所見無乃隘今來禾<lb/>
水上班草更相㑹爽氣挹高秋清言發仙籟情話不知<lb/>
煩蕭然復𤣥對坐久又成别念徃重增慨一見幾十年<lb/>
佳期恐難再哲昆善詩筆洒落邁時軰因君一寄語努<lb/>
<pb n="KR4f0024_WYG_014-14a"/>
力好自愛<lb/>
　　　春日喜凝祉見過信宿山堂依韻有答<hi>乙卯</hi>
落葉飛蓬雨共零歸來江海嘆伶仃求羊徑草春常合<lb/>
羅雀門扉晝自扄避俗不妨除阿堵鍾情猶自惜寧馨<lb/>
枉帆媿爾深相慰相對樽前眼倍青<lb/>
十載初衣賦可尋仲容曾此共投林邱園老去甘頭責<lb/>
藜藋今來喜足音萬仞扶摇堪接翼一官嶺海羨抽簪<lb/>
趨庭為語長相憶池草江鴻入夢深<lb/>
<pb n="KR4f0024_WYG_014-14b"/>
小隱栖遲物外蹤秦谿深處最高峰蝸廬獨臥烟霞冷<lb/>
蛛網長將巻帙封錦字頻年裁欲盡青雲千載悵無從<lb/>
多君何事偏情賞恐有人間説好龍<lb/>
故人幾見着鞭先一臥江潭十五年小草身名悲偃仰<lb/>
南園風雨憶周旋當春細泛鵝黃酒倚醉留題水碧箋<lb/>
囘首滄浪亭下路妍花芳草夢中烟<lb/>
　　　春藻堂讌集<lb/>
山堂永晝暢清歡小雨吹塵楚製寒谷鳥聲晴低囀樹<lb/>
<pb n="KR4f0024_WYG_014-15a"/>
海榴花暝照凭欄綵毫得句才皆徤白紵徵歌夜未殘<lb/>
他日風流追憶在相思千里託明玕<lb/>
　　　飲董榕庵席上有作<lb/>
客裡招尋坐晩筵輕雲薄雨嫩涼天品題白黑棊中正<lb/>
放浪盃鐺酒聖賢暝色漸生歸鳥外春衣初換落花前<lb/>
夜䦨莫惜淳于醉屈指前遊已十年<lb/>
　　　斜塘舟次<lb/>
綠隂深靚日初長梅子風輕白葛涼歇浦西來潮正落<lb/>
<pb n="KR4f0024_WYG_014-15b"/>
輕舟一葉過斜塘<lb/>
風送輕帆雨乍飄揷秧天氣嫩寒消沙頭轉處潮㾗淺<lb/>
知是前村減水橋<lb/>
　　　東湖舟次<lb/>
黄梅時節揷秧天草暖平沙宿鷺眠煙際人家朝問渡<lb/>
雨中城郭晩停船緑隂如羃濃于染碧水無波淨可憐<lb/>
最喜歸嚢無俗物釣筒茶具併吟箋<lb/>
　　　宿顧孝持齋中<lb/>
<pb n="KR4f0024_WYG_014-16a"/>
城南風物恣幽妍虚館張燈掃榻眠一别十年俱老大<lb/>
重來三徑故依然戍笳夜雨凝寒吹獵火春茸破暝煙<lb/>
相對中宵清不寐荒雞聲動泬寥天<lb/>
共説羊腸世路難十年高枕夢邯鄲煙波歇浦漁簔冷<lb/>
風雨千山劔氣寒求友黄鶯初睍睆媚人紅藥未䦨珊<lb/>
析酲更有盤中蔗拚醉如泥興未殘<lb/>
望中峯影有無間薄暮投林鳥自閑不遠故山偏入夢<lb/>
頻移佳節未知還身經雲雨諳交態容入風塵損壯顔<lb/>
<pb n="KR4f0024_WYG_014-16b"/>
千頃烟波三尺艇可能揮手弄潺湲<lb/>
　　　張持遠席上<lb/>
再浮三泖宅十載尚垂綸撫劔無知已開樽有故人谷<lb/>
鶯清送響雨篠晩沾巾努力前期在天涯戰伐新<lb/>
憶昔操觚日龍門得暫遊受經曾北面揮淚又西州桐<lb/>
引清依夕松踈夏似秋停杯話疇昔珠玊喜紛投<lb/>
　<lb/>
　松桂堂全集巻十四<lb/>
</p>
<p>
</p>
  </div>
</body>
</text>
</TEI>
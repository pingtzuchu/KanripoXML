<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻三十四</head> <lb/>
    <p>
<pb n="KR4f0024_WYG_034-1a"/>
欽定四庫全書<lb/>
　松桂堂全集巻三十四<lb/>
　　　　　　　　　　　吏部侍郎彭孫遹撰<lb/>
　　　蠟梅<lb/>
勁質幽姿未易誇暗香隠隠上忩紗誰教帶雪消金粉<lb/>
獨自臨風老嵗華好䕶蜂黄含蒂落巧憑粧額向人斜<lb/>
江南芳信知何限不數春前萬㸃花<lb/>
　　　十月梅<lb/>
<pb n="KR4f0024_WYG_034-1b"/>
霜白風髙暗自催山城早見一株梅江春剛到南枝外<lb/>
隴信還隨北雁來清影暁生肌粟冷芳魂老向嵗寒開<lb/>
故人近有山中約共結相思照舉杯<lb/>
　　　白海棠<lb/>
一枝淡冶照芳茵姿骨應知未染塵雨後倚䦨全欲睡<lb/>
風前撲絮不勝春坐深蝶粉疑無影妬學蛾眉似有人<lb/>
夢到玉樓還縹緲空庭月色已如銀<lb/>
亭亭孤韻擅風流淡色空香致更幽霧縠欲仙長掩袖<lb/>
<pb n="KR4f0024_WYG_034-2a"/>
玉壺有淚只低頭疎簾自織春前雨子夜偏宜月下遊<lb/>
院落誰人惜狼籍六朝金粉暗成愁<lb/>
遊絲殢影日遲遲倦倚䦨干有所思新月上花㸔不見<lb/>
殘鶯入夢怯先知送春小院長疑雨寒食空堂未有詩<lb/>
莫向夜深燒蠟燭畫眉人已妬臙脂<lb/>
　　　海棠花<lb/>
織雨籠烟小院中游絲冉冉媚芳叢宿粧殢酒猶慵起<lb/>
新頰含愁有斷紅開靨臙脂秦地北窺人朱粉宋牆東<lb/>
<pb n="KR4f0024_WYG_034-2b"/>
昌州不少風流種香逐巫雲一旦空<lb/>
駘蕩層隂不自持韶光多在斷腸枝曉欄霞染微微暈<lb/>
午幕烟縈裊裊絲著雨輕盈初賜浴臨風旖旎欲通辭<lb/>
棃花未發薔薇遍惱亂春愁此一時<hi>花候海棠在薔薇後棃花前</hi>
　　　紫菊花<lb/>
一枝籬落倚微曛掩映茱萸色未分冒雨不辭開爛漫<lb/>
流霞偏為染氤氲栽來吳苑曽名玉移植華堂定作雲<lb/>
自冩胭脂添靨後幾囘青女傲幽芳<lb/>
<pb n="KR4f0024_WYG_034-3a"/>
　　　白菊花<lb/>
冷蘂疎香各占新天然素艶淡無塵餐來楚澤氷為骨<lb/>
夢斷柴桑月似銀籬下霜濃花冉冉枝頭風細玉鱗鱗<lb/>
斜陽逕裏亭亭立疑見陶家載酒人<lb/>
　　　水紅菊花<lb/>
艶色偏能傲朔風疎花宻葉占芳叢輕沾薛女壺中涙<lb/>
淺拂楊妃簟上紅心抱幽香寒自束枝迎曉日暈微烘<lb/>
東牆若近東籬下傅粉施朱總未工<lb/>
<pb n="KR4f0024_WYG_034-3b"/>
　　　黄菊花<lb/>
三逕秋深景物賒凌霜仙卉吐黄芽疎枝巧映千林葉<lb/>
芳信長開九月花清露滴時金縷濕愁雲合處鶴翎斜<lb/>
姚家國色多竒麗未必風流壓衆葩<lb/>
　　　蜜色菊花<lb/>
嘉卉栽來處士家重陽霜後幾枝斜春條曽見花成蜜<lb/>
秋艶誰知蜜是花蜂蕊初交黄未褪鵞肪細縷玉無瑕<lb/>
幽人欲采還相惜醖釀芳心咽露華<lb/>
<pb n="KR4f0024_WYG_034-4a"/>
　　　大紅菊花<lb/>
朱柎綠萼近人栽五栁門前錦作堆芳信正逢重九節<lb/>
絳雲忽擁望鄉臺赤城霞氣氤氲動紅友樽空掩映開<lb/>
莫訝凌霜容色好丹砂應為駐顔來<lb/>
　　　月季花<lb/>
紅兒生小本倡家香纈重重剪落霞朝槿若能知晦朔<lb/>
仙蓂應自吐妍華開時長對團圞月萎去曾非頃刻花<lb/>
二十四畨風信後一枝疎艶映忩紗<lb/>
<pb n="KR4f0024_WYG_034-4b"/>
輕薄姿容荏苒情小紅偏得可憐名柔枝倍覺風神姣<lb/>
芳信還隨月魄盈韓女懷春初病起程姬避夜太憨生<lb/>
從今仙的休頻注淡抹輕黄㸃絳英<lb/>
　　　雞冠花<lb/>
層層雲纈鬬風流髣髴尸鄉是舊遊獨向金天披艶色<lb/>
故將絳幘岸清秋閒依水蓼枝相亞冷壓江楓葉未稠<lb/>
愛汝幽栖多野趣山家景物足淹留<lb/>
翠羽朱冠太陸離秋來到處播芳㽔竹籬茅舎蕭疎影<lb/>
<pb n="KR4f0024_WYG_034-5a"/>
野店山郵寂寞枝小逕立殘風雨夜頽垣倚遍夕陽時<lb/>
誰施五采成妖色物態紛紜盡可疑<lb/>
　　　鳳仙花<lb/>
初似苔錢綴碧叢旋開花蕊扇炎風夤縁蹊徑蕃滋易<lb/>
輕薄鉛華㸃染工莫恨離披秋雨後頗宜採摘晩凉中<lb/>
小忩兒女嬌憐甚手爪爭誇一捻紅<lb/>
　　　秋海棠<lb/>
一當風露一嫣然睡態如春别自妍忽忽聞名冣悽艶<lb/>
<pb n="KR4f0024_WYG_034-5b"/>
依依弄色太嬌憐寒叢欲坼檀心弱曉暈初開絳靨圓<lb/>
料得有人惆悵絶斷腸秋在小忩前<lb/>
韶光麗色逐飄塵小艶重披白露辰數㸃不禁遙夜雨<lb/>
一枝愁殺曉寒人朝華易隕還如夢秋氣多悲合愴神<lb/>
欲向花前譜新句蕭條非復舊時春<lb/>
　　　蓼花<lb/>
冷艶偏宜寂寞濵開時早已入蕭辰不隨芳草同零落<lb/>
只與寒茶共苦辛斜倚秋林紅瑟瑟閒依野水碧粼粼<lb/>
<pb n="KR4f0024_WYG_034-6a"/>
露晞霜冽情何限長傍蘆碕伴隠淪<lb/>
戎戎芳草碧生隂曽與周顒共入林嫩紫春苗滿山舎<lb/>
纎紅寒影落江潯平攀椒桂多嚴性靜對蒹葭有逺心<lb/>
我似秋蟲最辛苦幾從花底發哀吟<lb/>
　　　决明花<lb/>
行園曽此摘烟蘿藥草秋來種别多色艶黄金偏爛漫<lb/>
枝零白露漸滂沱靈苗乍可充山蓛嘉實應能起目疴<lb/>
一掬西河萬行涙強扶病眼奈花何<lb/>
<pb n="KR4f0024_WYG_034-6b"/>
華陽仙種競含芳别有靈苗字芵光幾葉金風飄素籟<lb/>
一叢清露濕緗房春缸獨占濃香美秋實徐搴藥味長<lb/>
徙倚臨風更三嗅從今不賦眼明囊<hi>决明可以釀酒名獨占缸見本草芵</hi>
<hi>光見爾雅梁簡文有眼明囊賦</hi>
　　　丁香花<lb/>
春愁百結費禁當一樹叢叢祗自芳小艶縱非傾國色<lb/>
清姿也合斷人腸暗中沾惹渾疑雪空裏縈盈併是香<lb/>
好趂東風一沈醉來朝花底拾明璫<lb/>
<pb n="KR4f0024_WYG_034-7a"/>
　　　諸葛菜<lb/>
春菜由來自蜀川成都桑月競萋妍託根先主闚門後<lb/>
得種南陽抱耒年小摘不煩流馬運大名長與卧龍傳<lb/>
王孫未必諳風味漫向岷山種芋田<lb/>
　　　探春花<lb/>
玉樹偏宜雪後開一株早已壓江梅幽人曉起探芳信<lb/>
春自枝頭冉冉來<lb/>
　　　水仙花<lb/>
<pb n="KR4f0024_WYG_034-7b"/>
冷艶幽香閲嵗華獨憑水石結根芽莫將國色輕相比<lb/>
碧玉從來是小家<lb/>
　　　珠蘭<lb/>
含芳新雨後吐秀晩凉前向水波生媚當秋露並鮮夜<lb/>
光生楚畹明月浣湘烟欲奏幽蘭曲探驪若箇先<lb/>
别是崇蘭族叢生處士家物芳紛可掬人逺思無涯小<lb/>
艶撩清夢幽馨逗碧紗可憐空谷老徒自握靈蛇<lb/>
好是宜人處當風弄夕芳上鈿金粟冷薦枕碧髾凉漢<lb/>
<pb n="KR4f0024_WYG_034-8a"/>
女芳為佩綃人淚亦香秋來多别思玉露正瀼瀼<lb/>
九畹名相並三湘種自分纎黄流麝影墜露染湘紋吹<lb/>
逺芳彌烈香幽靜始聞洛靈如見採蘅薄有餘芬<lb/>
　　　茉莉二絶<lb/>
　　　　天士遣人送茉莉一大盆至寓并以素箑索<lb/>
　　　　詩因題二絶句答謝之<lb/>
鬘華曾向嶺南開客舎縁何取次栽不是風流何水部<lb/>
夜深那有暗香來<lb/>
<pb n="KR4f0024_WYG_034-8b"/>
梧桐小院露華滋澹澹銀河拂地垂最是旅愁消不得<lb/>
月明風細夜凉時<lb/>
　　　題秋海棠二絶<lb/>
嬌態難禁雨輕紅欲染霞誰知斷腸草即是斷腸花<lb/>
秋老深深院臨風人自嗟捲簾腸已斷怯見㫁腸花<lb/>
　　　八仙花<lb/>
纂纂花房玉露浮黄庭一㸃絳宫秋淮王賔客教分種<lb/>
賀監朋儕許共遊冷蕊攢枝形𤨏細繁英團纈態綢繆<lb/>
<pb n="KR4f0024_WYG_034-9a"/>
誰將小草登仙品忝竊嘉名在十洲<lb/>
　　　牽牛花<lb/>
憐他蘭月試花稠恰與黄姑小字侔綺節乍臨芳信早<lb/>
翠翹輕折黛光流斜縈野岸盈盈水倦倚疎籬脉脉秋<lb/>
風露滿天河似練晩來獨處不勝愁<hi>此花雖小草却鮮翠可愛憶壬申七</hi>
<hi>月三日朱淑人遣小僮于斜街花市買得三數本戲謂予曰七夕近矣君可無縁情之什乎余遂成詩一章落</hi>
<hi>句有風露滿天晩來獨處之句當時所作自謂一篇警策不謂今兹竟成詩䜟壬申至今已六年矣荏苒嵗華</hi>
<hi>存亡逈别迴環三復摧悼可勝言耶丁丑舟中記</hi>
<pb n="KR4f0024_WYG_034-9b"/>
　　　題烏絨花和曉岳<lb/>
吹盡殘春廿四風隔牆又見數枝紅烏絨解作傷心色<lb/>
渲染黄梅細雨中<lb/>
色絲染得最輕勻一捻纎紅弄態新可是東家朱粉薄<lb/>
不教太赤汚天真<lb/>
吹盡花期廿四風綠隂深處見輕紅隔林乍歇黄梅雨<lb/>
幾縷朝霞逺近中<lb/>
誰劈香絨解繡絛千絲萬縷細于毛楝花風盡紅英歇<lb/>
<pb n="KR4f0024_WYG_034-10a"/>
昨夜隋宫試剪刀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_034-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻三十四<lb/>
</p>
<p>
</p>
  </div>
</body>
</text>
</TEI>
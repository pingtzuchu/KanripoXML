<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻三十一</head> <lb/>
    <p>
<pb n="KR4f0024_WYG_031-1a"/>
欽定四庫全書<lb/>
　松桂堂全集巻三十一<lb/>
　　　　　　　　　　　吏部侍郎彭孫遹撰<lb/>
　　　金粟閨詞一百首<lb/>
一洗人間粉黛空蛾眉淡掃競言工鉛華芳澤都無色<lb/>
宋玊陳思兩賦中<lb/>
針線文書次第收夜香還透合歡裯檀即何事相呼切<lb/>
忘却燈前去缷頭<lb/>
<pb n="KR4f0024_WYG_031-1b"/>
清明寒食踏青游生小嬌憐未解愁買得揚州花線䯻<lb/>
時新樣子鬬梳頭<lb/>
睡眼朝來倦未揚傳呼洗靣進蘭湯瑩瑩清徹仍無垢<lb/>
水内新添玉粉香<lb/>
綺䟽花影日髙懸倦起猶然擁被眠怪殺夜來輕薄甚<lb/>
春趺寛盡繡行纒<lb/>
經年蕩子不歸家粉悴香銷泣嵗華一自長干消息斷<lb/>
秋忩夜夜罵燈花<lb/>
<pb n="KR4f0024_WYG_031-2a"/>
妍雅何須刺繡文砑光綾子白如雲畫將七十二般色<lb/>
閨閣新興十幅裙<lb/>
粉墨鮮明細自敷裙拖湘水入時無不描花鳥描人物<lb/>
幅幅皆成士女圖<lb/>
曲檻低垂湘竹簾分明窺見月纖纖叢頭鞋子紅三寸<lb/>
金線編成小鳳尖<lb/>
入道粧梳自不凡春衣裁出手摻摻却嫌紫翠多塵俗<lb/>
内裏齊穿水墨衫<lb/>
<pb n="KR4f0024_WYG_031-2b"/>
納凉晩坐小庭隅寒玊清氷暑漸蘇換得羅衣青翠色<lb/>
怕他霧縠見肌膚<lb/>
翠羽明璫百寳圅年來魚鑰幾曽探欲將雅淡存真色<lb/>
不插金簮插玊簮<lb/>
少年情景費尋思容易消魂只此時月下定情花下語<lb/>
羅衣欲解故矜持<lb/>
叢桂中秋始作花一忩香霧浸氷紗不嫌風露中庭冷<lb/>
坐向三更㸔月華<lb/>
<pb n="KR4f0024_WYG_031-3a"/>
七夕筵開㸔渡河紛紛瓜菓襍相和并刀剪粉都成字<lb/>
鬭取誰家筆畫多<lb/>
如珠秋露下庭柯顧兔光生㶑灔波手劃闌干心自語<lb/>
夜深私禱向嫦娥<lb/>
何事男兒少慧根閨人偏解事空門却將指爪輕輕合<lb/>
無價香中禮世尊<lb/>
琳宫曽許六銖香繡得名幡七尺長趂取今朝風日好<lb/>
上幡歸去踏春陽<lb/>
<pb n="KR4f0024_WYG_031-3b"/>
梅花不數夀陽嬌獺髓輕紅一任消昨夜西風寒起粟<lb/>
額粧明日戴新貂<lb/>
名香炷罷小爐平縹帙開時心自評深夜讀書寒未寢<lb/>
明朝應試女諸生<lb/>
娥娥紅粉阿誰家挿栁歸時日已斜雙槳乘風爭欲渡<lb/>
船頭齊揷碧桃花<lb/>
西樓九日賞登臨斜照西風下逺林却訝今年時序晩<lb/>
黄花猶自不勝簮<lb/>
<pb n="KR4f0024_WYG_031-4a"/>
金吾不禁上元游火樹星橋入眼稠試問輜軿何處去<lb/>
望呉門外㸔燈毬<lb/>
楝花風過已春殘四月清和即次㸔小院初陳櫻笋㑹<lb/>
内家爭愛越梅酸<lb/>
安石榴開照眼明方中日色上軒楹菖蒲一滴沾唇酒<lb/>
已覺紅潮隠隠生<lb/>
載陽送暖惠風清女伴相邀出郭行明日粧梳誰更早<lb/>
掠成鴉髩待天明<lb/>
<pb n="KR4f0024_WYG_031-4b"/>
剪刀聲隔小忩紗朱火熒熒一㸃斜買到街頭通脱草<lb/>
新年准備上頭花<lb/>
早覺微凉下井梧淡雲新月半糢糊金針綵線頻頻引<lb/>
何似桑中九曲珠<lb/>
裊裊風吹翠帶頻留仙裙下繡囊新囊中别貯玫瑰味<lb/>
裙外幽香逺襲人<lb/>
香肌如雪自無塵寳袜深藏一段春收束紅羅如禁裏<lb/>
人前仍似女兒身<lb/>
<pb n="KR4f0024_WYG_031-5a"/>
鰲山十座奏清謳妙選姬人北曲頭二十年來紅粉盡<lb/>
觀春猶凭最髙樓<lb/>
嬌小盈盈步最工行來羅帶颺春風膝衣繡作芙蓉瓣<lb/>
兩朶蓮花覆玊弓<lb/>
罏中栢子漾餘烟獻罷椒花只待眠燈下穿珠安鳯咮<lb/>
大年朝去拜新年<lb/>
天然一色繡羅裳姊妹齊肩並蒂芳共脱紅鞋更換著<lb/>
湘鈎㸔取是誰長<lb/>
<pb n="KR4f0024_WYG_031-5b"/>
線結荷花片片分玉肩雙扣襯烏雲願為衣領承蘭澤<lb/>
膏沐餘香仔細聞<lb/>
形影從來共一身怪他相䛏太頻頻玊容未便施丹的<lb/>
今夜羅幃欲避人<lb/>
春服依然舊内粧對襟衫子薄羅裳愛他窄袖偏時樣<lb/>
趙女何須舞袖長<lb/>
年年除夕上椒觴獸炭圍爐煖畫堂將進屠蘇分嵗酒<lb/>
先雕朱菓獻姑嫜<lb/>
<pb n="KR4f0024_WYG_031-6a"/>
紅忩日日喚金衣百囀催人曉夢稀故把銅丸枝上打<lb/>
妬他花裏慣雙飛<lb/>
海棠經雨一枝鮮薄髩輕籠態逾妍有色無香元自好<lb/>
教人妬處得人憐<lb/>
名花氣息最清寒馥馥侵人繞畫欄香自個儂身上出<lb/>
髻中今日帶珠蘭<lb/>
海濤八月播狂颸畫艇油車出㸔時雪柱銀山三十丈<lb/>
臨塘羨殺弄潮兒<lb/>
<pb n="KR4f0024_WYG_031-6b"/>
紅襟小語畫梁聞麗日初生百草薰撲蝶西園花樹下<lb/>
粉痕粘手印螺紋<lb/>
小庭雨過碧萋萋採襭羣芳各自㩦鬭草歸來香徑裏<lb/>
裙花深處涴芹泥<lb/>
慈雲名號暗宣稱阿姊私窺笑不勝莫向幢前頻致禱<lb/>
明年此日是蘭徴<lb/>
獸鑰時時扃玉闗怪來春思太疎頑蘭橈桂楫紛容與<lb/>
挈伴同遊兩浦山<lb/>
<pb n="KR4f0024_WYG_031-7a"/>
雅戲花間日幾囘辛夷開後牡丹開南朝葉子姑蘇譜<lb/>
各脱金鐶賭勝來<lb/>
粧裹繁華各鬭新垂垂偏髻最宜人花簮不論年時價<lb/>
十粒明珠十萬緡<lb/>
促坐方當夜未央蘭燈髙照九微光賭將骰子玲瓏色<lb/>
擲得梟時作玉即<hi>作音佐</hi>
夜色凄清入望空尋芳踏月小橋東天街墜却金釵股<lb/>
可惜釵頭靺鞨紅<lb/>
<pb n="KR4f0024_WYG_031-7b"/>
秦珠百琲解頭簮茉莉花藏髻子心琥珀枕寒侵粉印<lb/>
芙蓉帳煖缷香衾<lb/>
猩血文茵色未磨牙牌如玉手摩娑不知喜卜因何事<lb/>
偏覺今朝色樣多<lb/>
薛女拈針倚玊鋪嬌慵漸欲倩人扶生綃何處尋周昉<lb/>
冩出閨中倦繡圖<lb/>
三冬日色上簾鈎晝漏移時下午籌行向碧紗忩下過<lb/>
忩中聽得喚梳頭<lb/>
<pb n="KR4f0024_WYG_031-8a"/>
昨夜羅幬更不眠無端懊惱鏡臺前禁持小玊縁何事<lb/>
值得郎君宛轉憐<lb/>
染得薫爐百和香雙纒一束可憐粧呉興紬色如脂白<lb/>
新月何須羨杳娘<lb/>
深閨盡道不宜春瘦減腰肢一捻身留得佳辰天赦日<lb/>
玉環飛燕細評論<lb/>
美人不在各天涯畫閣朱樓謝女家笑向卿卿私致語<lb/>
紅蕉摘得是伊花<lb/>
<pb n="KR4f0024_WYG_031-8b"/>
春朝乍起合歡床朱鳥忩前竟暁粧誰把小名偷喚取<lb/>
不將青眼覷檀郎<lb/>
午忩眠醒髩雲斜活水徐烹金縷芽蠏眼松風聲欲盡<lb/>
緑瓷杯裏鬬新茶<lb/>
月波初上曲欄頭促坐春宵送酒籌記得桂堂東畔事<lb/>
蠟燈影裏見藏鈎<lb/>
輕隂欲上綺欄遲早起猶然倦不支清盥未施粧未整<lb/>
下階獨立灌花時<lb/>
<pb n="KR4f0024_WYG_031-9a"/>
搖落名花祇自㸔春隂晼晩若為歡斜陽獨倚蕭蕭竹<lb/>
轉覺佳人翠袖寒<lb/>
九月清霜欲授衣北風江外雁初飛花箋細疊相思字<lb/>
寄語蕭郎及早歸<lb/>
曲廊盡日掩雙闗小婦鳴機不肯閒㸔弄玉梭當户織<lb/>
天孫何意謫人間<lb/>
氷花六出合樓臺猶見同雲黯未開此日閨中多勝事<lb/>
陶家風味謝家才<lb/>
<pb n="KR4f0024_WYG_031-9b"/>
十三嬌女好風神憨態時時作劇新細搗階前金鳯草<lb/>
鮮紅染出玊鱗鱗<lb/>
何來庭館遍芳馨不見爐烟裊裊青薇露一匙清似水<lb/>
宫香細煮小銀瓶<lb/>
伏桃經春病不支藥爐丹竈鎮相隨𤣥霜玊杵無人管<lb/>
青鳥花間好䕶持<lb/>
雨過疎簾草色微游絲細細罥晴暉朱欄倚遍渾無事<lb/>
閒把心經教雪衣<lb/>
<pb n="KR4f0024_WYG_031-10a"/>
乍起還眠小簟中懨懨不損玊肌豐朝來只覺呑酸喜<lb/>
空剪𤣥都五色葱<lb/>
宣和舊麝墨痕香洪度新箋錦水凉素手輕拈湘玊管<lb/>
臨忩搨得十三行<lb/>
李因妙筆絶無塵鴛水呉娘亦入神閨閣只今多粉本<lb/>
内家不學管夫人<lb/>
十斛温泉洗凝脂雙鬟小婢䕶門時懷中空有黄金餅<lb/>
玉體何由得暫窺<lb/>
<pb n="KR4f0024_WYG_031-10b"/>
新結閨中姊妹行金環寳飾各相將春晴更約重相見<lb/>
練行菴中拜十王<lb/>
移燈初缷藕絲裳重換湘鈎趣上床好把秦篝收拾起<lb/>
水沉不扺睡鞋香<lb/>
桂棟蘭楣玳瑁梁雙雙花底宿鴛鴦自矜夫壻風流甚<lb/>
頻注嬌波溜粉郎<lb/>
博山初盡迭迷香一㸃銀荷四照光鳯髻卸除蟬髩急<lb/>
夜來别作帳中粧<lb/>
<pb n="KR4f0024_WYG_031-11a"/>
潘岳秋來髩欲凋舊游彷彿廣陵橋梅花一奏凄凉調<lb/>
腸㫁誰家紫玉簫<lb/>
東君有意作佳辰細蕋繁枝二月春最喜花朝天氣好<lb/>
少微旛下酹花神<hi>作音佐</hi>
麝匣犀鈿次第施小樓纔啓繡奩時逺山已是青於黛<lb/>
不待張郎更畫眉<lb/>
漢苑春風畫不成欲將妙筆倩仇英誰知百幅鵞溪絹<lb/>
刻骨銷魂無限情<lb/>
<pb n="KR4f0024_WYG_031-11b"/>
桃葉桃花各自鮮胡天胡帝有餘妍小姑換寳香輿内<lb/>
阿母添粧繡閣前<lb/>
女郎十五妙彈詞近覺琵琶未入時絃索一聲良夜静<lb/>
行雲猶自為人遲<lb/>
風流婉約本傾城却為情多太瘦生羅袖分明檀㸃在<lb/>
向人猶道不闗情<lb/>
長日無人靜不譁深深院落是兒家麝煤小炷添金鴨<lb/>
蠅拂紅絲戲雪猧<lb/>
<pb n="KR4f0024_WYG_031-12a"/>
玊骨猶然困鬱蒸小紅喚處巧相應坐深楚竹清凉簟<lb/>
銷夏先敲玉井氷<lb/>
玉女投壺注矢平齊姬六箸巧相爭璧臺何必耽詩句<lb/>
佻達風流别樣情<lb/>
洗手羮湯自作餐鹽梅芍藥一般般鹽當無處難為悦<lb/>
梅若多時易得酸<lb/>
得度𤣥都女子徴道名授記好相稱桃花百斛如珠米<lb/>
金粟山中供聖僧<lb/>
<pb n="KR4f0024_WYG_031-12b"/>
蕭即底事惱人頻清涙瑩瑩素領巾萬轉千㢠廻全不語<lb/>
前身莫是息夫人<lb/>
組繡還須出後宫人間羅綺早成叢新來服飾多妖麗<lb/>
八尺裩襠茜子紅<lb/>
無風亦自覺芬芳非霧非烟費忖量却憶蓮經名義好<lb/>
鼻端聞得女人香<lb/>
儂家咫尺伯牙臺雲水新翻雅操來玉軫金徽爭拂拭<lb/>
一時先學泣顔囘<lb/>
<pb n="KR4f0024_WYG_031-13a"/>
今嵗花如去嵗穠粉香脂艶好姿容不知何事牽人意<lb/>
只覺春衫領扣鬆<lb/>
風流無處不相宜却羨雙雙坐隠時玉井金屏都㸔遍<lb/>
木蘭花下試滇碁<lb/>
小出風前碧繶鞋姍姍微步下芳階人來花下驚相避<lb/>
不覺㢠廻身墜鳯釵<lb/>
素袂飄颺態不勝摩雲碍日勢崚嶒纖腰漸覺慵難舉<lb/>
怯上浮圖最上層<lb/>
<pb n="KR4f0024_WYG_031-13b"/>
裁得輕綃恰稱身薰風吹過曲池濱齊紈小扇明如玊<lb/>
上有陳王賦裏人<lb/>
薄寒初薦錦氍毺朔氣空中逼坐隅不惜褭蹄金一餅<lb/>
鴛鴦湖畔鑄張爐<lb/>
　　　無題同貽上作<lb/>
犀押重簾玉作扉芳蹤髣髴夢來稀金爐夜燼猶偎枕<lb/>
繡被朝寒未解衣幄裏餘香空旖旎幢前私願好皈依<lb/>
蟾宫月姊應相笑留取幽輝伴綺幃<lb/>
<pb n="KR4f0024_WYG_031-14a"/>
銀箭遲遲正未央紫鴛兩兩已成行懷人獨坐嫌宵永<lb/>
待夢頻來欲夜長斜月窺忩屏半掩行雲何處幙虚凉<lb/>
征鴻迢遞文鱗絶减盡深閨窈窕粧<lb/>
春深朱户映芳滋彷彿江臯解珮時蜂稚故殘含蕋色<lb/>
鶯嬌偏宿斷腸枝夜吟初試青花管午睡閒抛煖玉碁<lb/>
願得相㸔成白首風情長遣兩心知<lb/>
囘首墉宫路㡬千黄爐終不罷相憐玉臺靧靣濡薇露<lb/>
羅帳更衣徙桂烟未續蘭心償夢裏欲抽蕉緒避人前<lb/>
<pb n="KR4f0024_WYG_031-14b"/>
紅箋手署卿卿字記得芳名是麗娟<lb/>
玉壺滴罷夜眠遲華簟初氷擁被時霜色漸侵金鑿落<lb/>
月隂乍轉碧罘罳重簾不啓鈎雙約小篆將殘幔四垂<lb/>
何事秋來長作客紅蘭白露減芳㽔<lb/>
憶得星軿下碧城鳯簫凄楚獸烟清心香小誓甘同死<lb/>
眉嫵良縁結再生花頰露濃真解語栁腰風細不勝情<lb/>
曲江莫是銷魂處腸斷銀河玉女笙<lb/>
玉女湘妃愛獨居芳時冉冉孰華予中宵鍥臂酬私誓<lb/>
<pb n="KR4f0024_WYG_031-15a"/>
小字簮花作報書蕙帳獨憐人去後桂輪又見月生初<lb/>
金屏却憶當年夢為雨為雲總未如<lb/>
柔腸婉轉若為通縹緲神仙小院東曉嶂乍添眉暈緑<lb/>
夜裯新減臂粧紅難傳密約烏絲裏好譜相思鳯紙中<lb/>
何日與卿同舉案呉儂廡下老梁鴻<lb/>
璧月金鋪轉蓐收九微仙帳掩青牛盧家錦瑟初調曲<lb/>
石氏香塵不印鈎自整芳衾迎好夢空施小簟待新秋<lb/>
呉江越水知無際何得同來枕畔流<lb/>
<pb n="KR4f0024_WYG_031-15b"/>
生翠文鴛不暫離參差鳯管好同吹燈懸珠蚌新垂熖<lb/>
衣剪氷蠶舊絡絲折盡南塘紅菡蓞粧成北地紫胭脂<lb/>
武皇未解當時意却遣蓬萊太乙祠<lb/>
西風雙槳帝城遊憔悴苕華杜若洲幽夢細尋行雨路<lb/>
新眉長結晩山愁珠娘寂寞鮫人涙簫侣凄凉鳯女樓<lb/>
小煖輕寒深院裏懊儂情思是三秋<lb/>
夢㢠廻芳草碧迢迢星渚依稀舊鵲橋堤外垂楊眠未起<lb/>
花間睡蝶粉初消重來畫閣聽春雨相送蘭舟逐暮潮<lb/>
<pb n="KR4f0024_WYG_031-16a"/>
兩地朱顔憔悴老徐娘顔色沈郎腰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_031-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻三十一<lb/>
</p>
<p>
</p>
  </div>
</body>
</text>
</TEI>
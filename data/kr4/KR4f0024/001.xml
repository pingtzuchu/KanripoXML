<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻一</head> <lb/>
    <p>
<pb n="KR4f0024_WYG_001-1a"/>
欽定四庫全書<lb/>
　松桂堂全集巻一<lb/>
　　　　　　　　　　　吏部侍郎彭孫遹撰<lb/>
　　　璿璣玉衡賦<hi>并序</hi>
　　<hi>臣</hi>聞善言天者必有騐於人善言人者必有合於<lb/>
　　天良以景曜宣明聿著清寧之烈泰符炳煜式昭<lb/>
　　貞觀之風乃上聖之休徵為至誠之嘉命然其理<lb/>
　　存幽賾數極深微自非假象以推占詎易求端於<lb/>
<pb n="KR4f0024_WYG_001-1b"/>
　　髙逺儀器之陳其来舊矣蓋古之言天者類有六<lb/>
　　家宣夜之術既失真傳周髀之書殊多舛謬姚信<lb/>
　　昕天之說畧而未詳虞嘉安天之編疎而難核以<lb/>
　　及穹天之論尤為荒逺之談折衷五者之中㫁以<lb/>
　　渾天為允故觀象之器至後世而彌精齊政之方<lb/>
　　自中天而已備夫以欽明之代濬哲之朝蓂莢紀<lb/>
　　辰復何勞於銀箭鳳凰司正亦無假於靈臺而賔<lb/>
　　日東嵎餞陽西谷黃鍾應律即稽金虎之祥清徵<lb/>
<pb n="KR4f0024_WYG_001-2a"/>
　　鳴筩還候蒼龍之宿立璿璣玉衡之製命羲和仲<lb/>
　　叔之官豈非敬天勤民之至撫辰熙績之大者乎<lb/>
　　我<lb/>
皇上昭受在躬靈承加毖五星㑹於營室六術起於甲<lb/>
　　寅猶乃儲思穆清宅心淵謐法唐堯之欽若勅虞<lb/>
　　舜之時幾爰詔微臣作為是賦敢攄牖見以當管<lb/>
　　窺<lb/>
若夫鴻濛肇闢象緯昭垂兩儀定位七曜同規循蜚疏<lb/>
<pb n="KR4f0024_WYG_001-2b"/>
仡之代觀雲紀鳥之師靡不懿文洽禮班法樹司辨物<lb/>
土於九域考星躔於四維然而制器尚象效崇法卑首<lb/>
重天事以授民時占斗綱以辨氣渾神策以迎曦有隸<lb/>
首之綜算有容成之測儀始甲子於大撓繼平秩於重<lb/>
黎立璿璣以仰則發玉衡而上窺垂古今之彝憲表貞<lb/>
恒之範圍於是祕器初呈疇人攸屬體本彈丸形惟轉<lb/>
轂飾以文珠筦之横玉珠四綴而長明玉在簫而旁燭<lb/>
内藏之以奧扄外運之以員軸任激水之推移抱運環<lb/>
<pb n="KR4f0024_WYG_001-3a"/>
之迴復澄天鏡於雲閶絡地維於鰲足寓機緘之至精<lb/>
亮幽遐之可暴斂八柱於寸眸收七衡於一矚爾其積<lb/>
氣髙浮清陽上薦廓爾無名渾然難見不推靈曜之符<lb/>
詎識乾行之健日往而月来星迴而斗建晃菱彩之朝<lb/>
飛皎桂輪之夕展耿木徳之東輝晥離情之南燦金水<lb/>
則附日而旋填星則居中而轉道别疾徐度分近逺交<lb/>
㑹於辰歸餘以羨或主客之異形或宿贏之殊騐并陳<lb/>
寳籥之中俱入靈臺之撰乃觀懸象乃揆星精東西森<lb/>
<pb n="KR4f0024_WYG_001-3b"/>
列黃赤交縈晷齊景正極準端平察次舎運行之部頒<lb/>
作譌成易之經按分至啟閉之節析晦明寒暑之程候<lb/>
咸池之綺旭迓金樞之素靈窺隠現於列宿酌盈虛於<lb/>
五行其攝乎坤軸也十有九萬三千里而廣其括乎乾<lb/>
象也三百六十有五度而贏其紀乎日月也九道四遊<lb/>
而其行可迹其統乎星辰也三百二十而其官可名既<lb/>
宿離之不忒亦推步之有恒倬天章而文煥布軌道而<lb/>
衢亨窮精研於綿邈通幽贊於神明審聖人之制作逈<lb/>
<pb n="KR4f0024_WYG_001-4a"/>
度越於恒情彼夫協律紀祥司天辨叙七政有占三儀<lb/>
迭舉壽昌剙智於良型平子覃精於𣺌緒并攄窺管之<lb/>
懷寧止挈瓶之數雖貽則於来今實晞風於曩古曠百<lb/>
世而同符端有候於<lb/>
聖主<lb/>
皇帝握璇極之天珍凝泰符之典瑞萃箕畢而類精薦<lb/>
圭璋而通氣好以月從敬因日致仁育義裁禮和智睿<lb/>
法令信於隂陽圖書炳於經緯五徳用徵三光合契振<lb/>
<pb n="KR4f0024_WYG_001-4b"/>
采揚蕤連珠編貝猶復旦明乾惕陟降非遙夙夜昭事<lb/>
鑒觀不恌單心於宥宻升貺於穹霄故乃神符翕赩景<lb/>
祉宣昭碩麟獲於靈囿慶雲䕃於南郊絳河明而如鏡<lb/>
甘露渥而如膏吐榮光以無際叶瓊琯以長調流永年<lb/>
之懿軌建奕䙫之芳標啟斯儀以遥度如寶歴之承堯<lb/>
末臣幸逢乎嘉運恍厠身於瞻雲就日星陳旦復之朝<lb/>
　　　白鸚鵡賦<lb/>
惟<lb/>
<pb n="KR4f0024_WYG_001-5a"/>
皇朝之受命拱寶籙而凝正招女牀而鸞集巢阿閣而<lb/>
鳳鳴雀啣書而入户鵠聞樂而翔庭雖異物之非寶實<lb/>
嘉祥之有徵<lb/>
聖心推而勿有瑞應顯而自臻矧夫殊域懐仁遐方慕<lb/>
義貢賮獻琛臣人享贄九譯以通萬里自致来曠世之<lb/>
靈禽登軼倫之珍毳蔚上國之羽儀煥中天之符瑞非<lb/>
邀福於乾靈豈格遐於神契相彼鸚鵡產自山林往来<lb/>
叢薄栖跱髙深賦翩翾之微體稟聰明之慧心資善警<lb/>
<pb n="KR4f0024_WYG_001-5b"/>
而通解性能言而審音縱不離於飛鳥固迥異於凡禽<lb/>
至其含靈毓異拔萃挺竒金精叶兌火徳乘離丹咮煥<lb/>
發緗趾紛披練裳容裔縞袂參差亭亭素質皎皎清姿<lb/>
餐唯玉粒翔必琳枝朝搴芳於懸圃夕引吭於瑤池爾<lb/>
其山海窮荒區禺遼絶林箐幽遐岩阿嵽嵲巧舌如簧<lb/>
毳衣如雪顧影流妍徘徊自悦離塵氛而獨立天既假<lb/>
其羽毛凌顥氣而孤騫人誰信其髙㓗乃有羅氏張襦<lb/>
虞人播弋置以雕籠假之文飾憑玉柱以無塵弄銀絛<lb/>
<pb n="KR4f0024_WYG_001-6a"/>
而一色雖難遂其幽棲幸未虧夫昭質辭僻陋之山陬<lb/>
遠翺翔於京國遂乃覲光曜儀遷喬去卑栖禁園之瓊<lb/>
樹侍<lb/>
君王之玉墀嘯侣則白鷴妬影命儔則皓鶴増輝瑤堦<lb/>
月豔珠綴霜飛素娥韜彩青女斂霏長流連於<lb/>
宸盼永供奉於仙闈亮隴坻之罕遘洵羽族之殊希若<lb/>
乃太液閎深上林邃窅物競呈祥天寧愛寶白麟獲於<lb/>
郊園皓鹿遊於池沼不黔自黒鶴鶴者三趾而紛来莫<lb/>
<pb n="KR4f0024_WYG_001-6b"/>
赤匪狐濯濯者九尾而相擾皆鱗萃而星駢亦雲臻而<lb/>
霧繞繄斯禽之入貢同效瑞於<lb/>
聖皇詎無因而自集知有感而必彰按緯文之曩迹合<lb/>
圖諜於前王隆大孝於尊養浹至仁於八荒故淳耀之<lb/>
符上格於顥穹之靈貺而精瑩之氣下通於物類之㣲<lb/>
茫於是璣明衡正乾寧坤定一畫啟羲九苞儀舜洊至<lb/>
天休彌申景命非徒耳目之娛何止一人之慶詔九州<lb/>
而通節逖矣越裳之翬臨七萃而觀兵陋彼穆天之駿<lb/>
<pb n="KR4f0024_WYG_001-7a"/>
　　　天駟賦<lb/>
於鑠<lb/>
皇家憲天作則景曜宣昭休光翔溢獲碩麟於南郊貢<lb/>
白澤於西域育萬物而効靈總八埏而稟式器車在御<lb/>
而結旌澤馬充庭而伏軾攬符瑞之自天卜榮懷之在<lb/>
國是以乾畜孕精房星降正功先於地用健叶於天行<lb/>
資風雲之駕馭壯警蹕之登閎承靈貺於太乙騁王路<lb/>
於由庚觀其星緯獻祥河祗耀徳校人是司圉師是職<lb/>
<pb n="KR4f0024_WYG_001-7b"/>
冬獻夏頒執駒攻特為龍為騋齊足齊力十有二閑各<lb/>
分種色或皎皎兮虹攄或爛爛兮霞絢或鐡驪兮深黝<lb/>
或蒼騏兮翠蒨或一舉兮騰黃或將飛兮紫燕或蹀躞<lb/>
兮籋閶闔之雲或縹緲兮曳吳門之練當夫錦障乍解<lb/>
金鞭未揮鸞停層漢鵠跱仙闈翩驚鴻之始集矯靈虬<lb/>
之欲飛及夫寶埒初開長楸並進五組雲彯兩驂風迅<lb/>
絶瓊海於須臾登玉山於俄瞬况其骨應經文形符圖<lb/>
牒力既足稱徳尤殊别去似遊龍迴於縈雪疾不奔踶<lb/>
<pb n="KR4f0024_WYG_001-8a"/>
緩無衘橛行有磬控之安步中鍚鸞之節蓄雄姿於婉<lb/>
心寓馴良於英決彼夫穆駿踰輪宛駒汗血騋牝興咏<lb/>
於詩人駉牧登歌於往哲固未足以踰此威神义何容<lb/>
以較其優劣爾乃霜清紫塞氣肅金天駕言出狩肄彼<lb/>
師田屬車在後<lb/>
鑾輿在前千羣霧列萬騎星駢於時禮用三驅材呈六<lb/>
種逸足爭長竒毛矜寵珠勒無聲纎塵不動攅綺谷而<lb/>
花明開幔城而霞擁披棽離之繡文列繽紛之錦幪追<lb/>
<pb n="KR4f0024_WYG_001-8b"/>
羲馭於炎洲驂箕風於仙隴展<lb/>
帝容則歕玉歕沙昭<lb/>
王度則受球受共<lb/>
宸情有懌我武維揚儀成吉日斾返長楊慮東野之盡<lb/>
力念北土之留良雖吉光騕褭之名咸上登於天廐而<lb/>
驪黃牝牡之品或未盡夫遐荒豈無權竒俶黨超越騰<lb/>
驤駕短轅於虞阪服鹽車於太行局促絆羈之下悲鳴<lb/>
棧豆之傍徒擅能於千里奚受知於九方於是廣索沙<lb/>
<pb n="KR4f0024_WYG_001-9a"/>
邱旁搜幽碣命造父以程材詔涓人而市骨將見恒冀<lb/>
山陲渥洼水涯蘭筋挺異驥子呈竒雲螭月駟虎氣龍<lb/>
姿備六騶之翊衛竦九陛之威儀倘見賞其神駿長託<lb/>
乘於軒墀<lb/>
　　　瀛臺賦<hi>有序</hi>
　　瀛臺在<lb/>
　大内之右西苑之中巨搆𢎞開規橅太紫嘉名肇錫<lb/>
　　髣髴蓬瀛維<lb/>
<pb n="KR4f0024_WYG_001-9b"/>
世祖章皇帝闢九仞之基惜十家之産程材庀宇就下<lb/>
　　因高木不雕鎪飾無藻繢雖茅茨儉樸不資人力<lb/>
　　之勞而山水縈環未减天工之勝萬幾清暇<lb/>
翠輦時臨聽政勤民於是乎在我<lb/>
皇上凝圖有永繼序無方粤歲斯丁諏辰重午泛舟仙<lb/>
　　沼弭節靈臺拂雲䍐之棽離皆成湛露振芳蕤之<lb/>
　　的礫盡是天葩爰稽周令之文寔在南訛之月可<lb/>
　　以升山陵遠眺望禮之宜也時為大矣夫探竒䇿<lb/>
<pb n="KR4f0024_WYG_001-10a"/>
　　府非無羣玉之峰選勝唐中亦有三神之境盤遊<lb/>
　　徒侈化理何裨豈若今兹有逾曩烈用竭管蠡之<lb/>
　　見敬陳頌述之情是愧蕪詞無當勝槩<lb/>
皇清之握象闡珍錫圖凝厯苞六合以為家總八紘而<lb/>
作極貞符曜明泰階寧謐天室威神宸居淵嶷歲當疆<lb/>
圉之期月中蕤賔之律乘輿夙駕瀛臺是即位臨西兌<lb/>
而<lb/>
聖澤彌宏義取東瀛而真人攸宅蓋自玉泉之水太液<lb/>
<pb n="KR4f0024_WYG_001-10b"/>
之池<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>為廣澤散作文漪泓碧千頃莽蒼四垂日月吐<lb/>
納軒楹蔽虧雕梁界道錦甃交陂鳯標翥羽鯨石翔鱗<lb/>
控玉蝀以噴雨跨金鰲而籋雲霞波如綺蘋吹無塵景<lb/>
山之巖岫巃嵸瓊華之洞壑玲瓏磴道窈折澗户幽通<lb/>
屏障羅列環玦琤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>峰迎仙仗谷應曉鐘欲霽而林暉<lb/>
千狀其雨則嵐霏萬重乃有丹梯盤互曲廊懸度隰衍<lb/>
原平隄迴川注激水鳴春蔵舟紆浦葆翠霜濃麥黃雲<lb/>
聚粧臺則琳碧為釭蕉園則春浮名樹旃檀之馥迎風<lb/>
<pb n="KR4f0024_WYG_001-11a"/>
迷迭之煙成霧於是林巒迤邐川陸縱橫陟樂成之舊<lb/>
宇徑涵碧之虛亭纓岡帶阜繚白縈青樓觀<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒殿閣<lb/>
峥嶸璇題璧磶繡供雕甍苕苕迥出翼翼孤擎跂飛鳥<lb/>
以斯厲佩長虹而若縈軼雲雨以下度排星河而上征<lb/>
可以仰餐顥氣俯揖羣靈擢樓松之千仞抗閬風之九<lb/>
成重以新荑璀璨芳幹紛蕤芝房三秀蘭畹九滋梧則<lb/>
萋菶生岡竹則檀欒映池桃李則不言成䕃栝柏則後<lb/>
凋挺姿般般之足翽翽之儀棷馴白澤囿擾黃支鳬雁<lb/>
<pb n="KR4f0024_WYG_001-11b"/>
翺翔於脩渚孔翠翻騰於茂枝既乃品彚恬熙景物明<lb/>
淑睇萬里於纖毫攬九州而盈掬紫塞斜縈紅螺森矗<lb/>
聚燕風恬晾鷹霜肅隠現桑乾之河縹緲香山之麓金<lb/>
臺有駿骨之羣泰畤見神光之燭升高望遠四維一矚<lb/>
柏梁無以絜其觀神明不能方其躅狹制度於通天之<lb/>
稱埒壯麗於凌雲之築<lb/>
皇帝迺駕赤駵之駱樹朱鳥之旓祝融引節清徵鳴韶<lb/>
定晏隂以静事散炎景而居高寄遠心於濠濮託逸想<lb/>
<pb n="KR4f0024_WYG_001-12a"/>
於松喬於時清暉擁榭翠漲平川龍鬐齊奮鳯喙爭騫<lb/>
凌雕文之畫舸曳湘縠之輕煙荷碧筒以猗靡榴絳實<lb/>
以鮮妍葵叢生而就日蒲九節而延年<lb/>
宸遊既豫<lb/>
睿藻仍宣灑翔鸞之仙翰染濯錦之瑤箋不數具茨之<lb/>
駕遑羨橫汾之篇若乃菡萏紛披綺粧明靚曾<lb/>
詔廷臣共承休問命桂楫以溯新波見蓀橈之擊明鏡<lb/>
頒蓬池之銀鱠泛鶴觴之珠醖朱陵之李澄鮮玉井之<lb/>
<pb n="KR4f0024_WYG_001-12b"/>
冰清潤甘雨滌煩凉颷解慍披九天之濊澤賡五弦之<lb/>
雅韻又若麗旭始升惠風初扇時鳥嚶鳴繁英葱蒨黛<lb/>
耜並陳紺轅將勸辨雲物於嘉辰播雨膏於芳甸暮春<lb/>
合射之儀元已流觴之宴殿中揚白獸之樽水面捧金<lb/>
人之劒逮夫清商乍奏爽宇方澄栁寒月皎桐疎露清<lb/>
挹仙莖之沆瀣聽天籟之竽笙省斂則弄田秔熟招隠<lb/>
則小山桂馨豈獨階堆連璐徑糝雕英歌黃竹而恤祈<lb/>
寒之困詠来思而軫遠戍之情是以抱獨一堂遊神八<lb/>
<pb n="KR4f0024_WYG_001-13a"/>
荒靡遠勿届何施不臧吹動植之機以廣仁慈之汜濩<lb/>
悟流峙之理以侔道徳之精剛既書同而軌一亦化美<lb/>
而治光罷烽堠於寰海受共球之駿龎攄卿雲而復旦<lb/>
呈含譽以垂芒遂乃彌性游翺從容詠陶學山探奥筆<lb/>
海迴濤緝熙懋建俊乂勤招履髙思下居逸念勞岐陽<lb/>
鐘鼔之盛巻阿車馬之饒登斯臺以同樂抗往哲而為<lb/>
昭<hi>小臣</hi>作頌用補風謠頌曰天垂呈象地敞皇州崇臺<lb/>
沙立夐乎建斿餐華日近吸英靈浮匪風則御亦雲與<lb/>
<pb n="KR4f0024_WYG_001-13b"/>
遊同規方丈比美瀛洲六龍莅止視遠聽周<lb/>
聖心孔懌庶政載修維徳峻極上與天侔百常允陟景<lb/>
福来酬瑞繁山委嘏集川流穆然並峙萬䙫千秋<lb/>
　　　溫泉賦<lb/>
若夫乾維上運坤絡旁宣結為五嶽散作百川洛符禹<lb/>
範河瑞羲年靈長之美坎徳斯全元氣盎溢溫泉出焉<lb/>
爾其山嶺岑崟岡巒層複衍脈髙原發源峻谷瑤竇濺<lb/>
珠瓊沙噴玉初似遊絲漸如飄縠乍瀠洄於谿澗終澶<lb/>
<pb n="KR4f0024_WYG_001-14a"/>
漫於陵陸既<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>之而淵渟亦揚之而波屬遂噴薄於郊<lb/>
坰且蔽虧於林木彼其因寒為性就下而趨凡水皆一<lb/>
兹泉則殊苞五行而迴幹乗一氣而盤紆通機緘於化<lb/>
軸開槖籥於靈樞含火徳之溫煦納沃焦之委輸歴四<lb/>
時而皆煖經三冬而不渝審隂陽之為炭知天地之為<lb/>
罏攬之融洩挹之静深夏無毒熱冬無沍隂飛霰不積<lb/>
繁霜詎侵何俟凌人之政無勞黍谷之音蟠燭龍於水<lb/>
底媚陽燧於波心浸咸池之若木浴蹕羽之陽禽澄之<lb/>
<pb n="KR4f0024_WYG_001-14b"/>
自定淆之彌净鋪縞練之纈文瑩玻璃之明鏡溯陽谷<lb/>
而可通登炎洲而若近潤能及物非由挹注之勞熱不<lb/>
因人詎改清冷之性况乃無終舊封北平勝槩明月之<lb/>
峽黃花之塞控盧龍而作咽喉翼神京而為襟帶拱北<lb/>
極而非遙瞻<lb/>
孝陵而斯在王氣如龍祥雲如盖丹砂的礫而中蔵醴<lb/>
泉絡繹而紛㑹信天産之靈區呈<lb/>
皇朝之上瑞至若焦溪見於酈經驪山表於唐世蜀都<lb/>
<pb n="KR4f0024_WYG_001-15a"/>
之井沈熒曲阿之潭揚沸詎有得於冲和徒相誇其神<lb/>
異豈若斯泉鬱為奥府磅礴太和絪縕終古如湛露之<lb/>
斯濃類薰風之自鼓凝之則如醴如膏洩之則為雲為<lb/>
雨可以滌煩釋躁悅志怡神寧人便體浴徳澡身蕃滋<lb/>
卉物粒我生民念庶徵之時燠躋一世於陽春濊天波<lb/>
而勿幕廣<lb/>
聖澤於無垠近日月而不冰非如澠水現榮光而有耀<lb/>
長似河津<lb/>
<pb n="KR4f0024_WYG_001-15b"/>
　　　天象賦<lb/>
若夫太極既形兩儀並建天始地生乾清坤宴相彼皇<lb/>
穹溥博周徧形則彈丸徳惟行健理幽𣺌而難窺象昭<lb/>
明而可見於是曠觀峻極周覽太虛紫微之内上帝攸<lb/>
居環列宿之煥若握中樞而謐如擁槍棓而莖擢啟閶<lb/>
闔而雲攄備鈎陳之翊衞䕃華蓋之扶疎前星者儲貳<lb/>
之體後宫者正妃之餘御宫典儀於椒寢柱史執簡於<lb/>
彤除文昌與上将齊列司禄與貴相同墟平獄訟於大<lb/>
<pb n="KR4f0024_WYG_001-16a"/>
理筦㗋舌於尚書四輔煥而八風俱暢三台耀而一徳<lb/>
相於泰階則長明玉燭斗魁則獨運帝車别有太微之<lb/>
垣天市之樞五行迭王四氣旁敷中施黼座外設直廬<lb/>
執法臨於廷尉謁者值於鴻臚九卿宣猷於省寺諸侯<lb/>
述職於疆隅依烏者郎官之位少微者博士之徒宗正<lb/>
之親疎有序虎賁之警蹕無虞造父扶輪而先路王良<lb/>
策馬而前驅咸備官於層漢同展采於亨衢南有清廟<lb/>
髙騫靈臺邐倚天闕崔巍端門宏邃張為厨以觴客栁<lb/>
<pb n="KR4f0024_WYG_001-16b"/>
為宰以和味翼為禮樂之官星為衣裳之笥長沙卜壽<lb/>
考之徵東井掌水衡之事積金積帛鬼者所以察奸左<lb/>
轄右轄軫者所以主騎五車燦而軌道平三光明而皇<lb/>
風被西有天街之上車舎之中九斿縈拂三柱玲瓏奎<lb/>
者武庫之備婁者苑牧之充參者偏禆之任亦為鈇鉞<lb/>
之雄胃為廩而司榖昴為耳而司聰畢為罕車有蒐苖<lb/>
以肄戎事觜為軍候有葆旅以衞王宫雕弧静而師中<lb/>
貞吉南極見而天下時雍北有爵禄之斗文章之璧危<lb/>
<pb n="KR4f0024_WYG_001-17a"/>
司陵寢虛司祭疈牽牛亘乎闗梁離宫起於營室須婺<lb/>
則二女同居天孫則七襄終日羽林則壁壘清嚴匏瓜<lb/>
則魚鹽纖悉河鼓掌閫外之戎旃離珠典宫中之袐飾<lb/>
有雲雨之宿以沛其恩波有雷霆之星以威其淫慝東<lb/>
有房為外府心作明堂蒼龍超趠四馬騰驤箕好風而<lb/>
翕舌氐涸水而成梁亢則燕居斂福尾則螽斯凝祥後<lb/>
牽前衿市樓測其虚實左李右將大角控其中央攝提<lb/>
者甲乙之躔所以直斗杓而建月令析木者幽燕之次<lb/>
<pb n="KR4f0024_WYG_001-17b"/>
所以垂景曜而福<lb/>
帝鄉又有列象成文順天左循王填星於土徳播粒食<lb/>
於生民水為辰而司智木為歲而司仁火為熒惑五事<lb/>
之所以用乂金為太白五味之所以作辛他若竹林建<lb/>
樹咸池漢津如覿豫賞于彼清旻器府縹緲鼓吹繽紛<lb/>
於奏廣樂于彼鴻鈞熊羆虎豹之類江河園苑之倫既<lb/>
繁錯而難舉亦𤨏碎而不陳靡不規摹於太紫拱衞於<lb/>
北辰乃知中宫者至尊之位泰一者至貴之神可以覆<lb/>
<pb n="KR4f0024_WYG_001-18a"/>
育於萬物可以函蓋於九垠故有定位焉崇上卑下亘<lb/>
古不遷有懸象焉日升月恒貞明遞宣以言乎日純乾<lb/>
之用太陽之質扶桑以升細栁以入踆烏三足而能飛<lb/>
建木千尋而自植黃道赤道於以紀其經行髙舂下舂<lb/>
於以標其晷刻以言乎月隂教之修内德之協顧兔在<lb/>
腹方諸含液騐魚腦而光盈畫蘆灰而暈闕哉生旁魄<lb/>
辨候於玉斧之宫三珥重輪表瑞於金樞之穴日者離<lb/>
之精月者坎之靈五星天之緯四七天之經其去地也<lb/>
<pb n="KR4f0024_WYG_001-18b"/>
十有九萬七千里而逺其周天也三百六十有五度而<lb/>
嬴日月則有四遊九道之可測星辰則有三百二十之<lb/>
可名有運行次舎之度有遲速守犯之形璿璣垂其模<lb/>
範渾儀合其規程穹天昕天之說皆已闕其義周髀宣<lb/>
夜之術詎能得其情若夫直專動静天之體也聖人則<lb/>
之以盡性剛健中正天之用也聖人法之以出政七曜<lb/>
於是乎貢其休徵九霄於是乎彰其瑞應煥乎連璧之<lb/>
符麗矣編珠之映甘露之味如膏絳河之光如鏡如星<lb/>
<pb n="KR4f0024_WYG_001-19a"/>
非星焱焱炎炎而吐輝如雲非雲郁郁紛紛而呈慶榮<lb/>
光之燭五老所以祝唐堯復旦之歌八伯所以頌虞舜<lb/>
况夫<lb/>
上聖垂旒至誠格幽剛柔協喜怒刑賞毘春秋天不愛<lb/>
其道神若惎之謀膺靈眷兮璇極集珍貺以介邱瑞穰<lb/>
穰兮山之委福浩浩兮川之流恍昭回而在上垂糺縵<lb/>
而凝休觀諸象而可悟揆以理而不浮信乎天人之感<lb/>
應為甚速夫何俟乎保章馮相之屬用推測以相求<lb/>
<pb n="KR4f0024_WYG_001-19b"/>
　　　禹貢山水圖賦<lb/>
原夫禪通疏仡炎帝軒皇迭主五候區畫四方啟中天<lb/>
之景爍闢邃古之鴻荒濯文明於昏墊奏府事於懐襄<lb/>
徳無間於夏后功尤髙於姒王按山川之故牒考禹貢<lb/>
之舊章熙鴻號於萬䙫耿徽音於不忘彼其千岩霧列<lb/>
萬壑星屯歸墟海若衍脈崑崙四凟者百川之長五嶽<lb/>
者衆阜之尊逺近崇卑有道里之可考決排疏瀹有脈<lb/>
絡之可論合之則四載之績以著分之則九州之跡斯<lb/>
<pb n="KR4f0024_WYG_001-20a"/>
存若乃陶唐舊都冀州名境河為之川汾為之浸大陸<lb/>
為之藪恒霍為之鎮析城則苕苕百雉底柱則亭亭千<lb/>
仞王屋則訬若翬飛太行則邈然雲峻有吕梁孤岐壺<lb/>
口雷首之崚嶒有衡漳恒衞滱洚涞淇之縈映遼濡滹<lb/>
易夾碣石而南来孟津大伾歴覃懐而東定寔三面以<lb/>
距河臨三州而標勝西為奥府是曰雍州擘金天之髙<lb/>
掌鑿黃河之迅流溯積石以經始歴龍門之阻脩岍山<lb/>
者吳嶽之表終南者地肺之邱荆岐則兩山咸秩鳥䑕<lb/>
<pb n="KR4f0024_WYG_001-20b"/>
則二物同遊惇物則連綿列岫豬野則苞衍平疇亦有<lb/>
漆沮澶漫灃汭沈浮同濁涇之湜湜入清渭之悠悠内<lb/>
控隴右兮西傾朱圉外接朔方兮析支渠搜南則荆河<lb/>
厥惟豫域風雨所和隂陽所集滎由濟騰波從洛溢被<lb/>
以孟諸承之荷澤澗出澠池之南瀍出替亭之北熊耳<lb/>
孕於伊源陪尾枕於桐栢惟洛川之生冢嶺呈神貺於<lb/>
九疇兼外方之號嵩髙集靈符於二室東則兖區濟河<lb/>
所歴濟以沮分河以灉出伏見者三在汶上陶邱之界<lb/>
<pb n="KR4f0024_WYG_001-21a"/>
播疏為九有馬頰鬲津之跡鼓雷於澤所以無横流之<lb/>
虞汎舟於漯所以有織文之入他若專以山稱者惟荆<lb/>
惟衡荆州是名專以水稱者惟淮惟海揚州是徵兼以<lb/>
山水稱者華陽黒水之梁海岱及淮之徐據海距岱之<lb/>
青青則淄出莱蕪濰出箕屋海濵廣斥瑯琊曠邈汶水<lb/>
浮航莱山作牧賔日馭兮嵎夷聳天門兮岱麓徐則沂<lb/>
因艾谷淮自胎簪東原髙壤大野卑涔彩翬羽畎嘉榖<lb/>
䝉隂孤桐生兮嶧阪浮石産兮泗潯揚則三江為襟五<lb/>
<pb n="KR4f0024_WYG_001-21b"/>
湖為帶震澤扼婁松之吭彭蠡承岷嶓之<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>羽毛齒革<lb/>
之所生篠簜瑤琨之所萃攬竹箭兮如林棲陽禽兮斯<lb/>
在荆則江沱潛漢大别内方東陵坦迤三澨微茫原名<lb/>
敷淺水號滄浪跨七澤兮雲夢括九江兮澧湘供菁茅<lb/>
兮上國納箘簵兮三邦梁則江漢上游濫觴之地為源<lb/>
為流乃道乃藝徑襃斜而桓是来旅蔡䝉而沬可治合<lb/>
黎流沙弱水之所循南海三危黒水之所至有銀璆磬<lb/>
錯之竒珍有熊羆狐狸之文罽觀底績於和人知成功<lb/>
<pb n="KR4f0024_WYG_001-22a"/>
之匪易於是曠觀九野溥覽八紘廣輪異數流峙並呈<lb/>
融者為川瀆結者為邱陵東西者其緯南北者其經有<lb/>
北境南境之别有北條南條之形北則河濟為之宗而<lb/>
伊洛淮渭為之次南則江漢居其重而沱潛漾沔居其<lb/>
輕靡不通委輸於巨海走筐篚於神京然後知聖人之<lb/>
功徳有以補天地之危傾故其心非不順物土之性而<lb/>
灑沈澹災一代之治功斯備非不公天下之有而以下<lb/>
奉上萬古之分義攸明所以櫛沐而胼胝勞神而殫精<lb/>
<pb n="KR4f0024_WYG_001-22b"/>
以隨刋為疏導之窽㑹以封濬為賦式之權衡迄今規<lb/>
撫曩烈軌則前型披<lb/>
皇圖之式廓荷天衢之載亨察朝宗之大勢審㑹同之<lb/>
凡情見夫同規而積氣兮乾樞何以永平振維而舉絡<lb/>
兮坤軸何以永成厚生而利用兮歌頌何以洽於風聲<lb/>
則壤而弼服兮梯航何以逹於寰瀛益畇畇禹甸之疆<lb/>
理亦芒芒禹迹之方行探岣嶁之瓊字兮扶宛委之瑤<lb/>
扃緬塗山之玉帛兮覩河洛之澄清能無景企兮𤣥圭<lb/>
<pb n="KR4f0024_WYG_001-23a"/>
之聲教遐慕兮明徳之登閎<lb/>
　　　南郊賦<lb/>
昭昭璿極乃眷<lb/>
聖皇象緯輝煜圖書亮章軌乾度以順則運璿樞而履<lb/>
長賁天哲於四表覃聖孚於八荒金繩緑冊之祕龍圖<lb/>
雀簡之祥皆丁辰而逢吉咸滋大而寢昌自非寳籙洊<lb/>
申神符潛告介以純禧熙之鴻號奚亶錫於蒼穹用靈<lb/>
承於元造孰有感而不彰孰有祈而無報爾乃詔宗伯<lb/>
<pb n="KR4f0024_WYG_001-23b"/>
采儒臣肇吉禮脩明禋暢月穀旦至日良辰玉杓北指<lb/>
金翼南踆芸芳叶候葭動迎新舉南郊之盛典答景况<lb/>
於高雯於時六宇澄鮮萬象峻潔緹帟肅除壇壝儼設<lb/>
警雞人而夜嘑嚴巾車而道迾弭靈蚪以挾輪戢翔螭<lb/>
而擁轍彯翠羽之葳㽔飾紅葩之狎獵搴鳯盖以騰文<lb/>
捎虹旌以奮鬛颯迴文而沛艾旋披雲而嵽嵲絳幄青<lb/>
城彩旃綪筏噦噦鸞聲鏘鏘玉節百辟卿士鵠跱而趨<lb/>
班三事上公駿奔而陪列田燭密而曉星稀仙佩鳴而<lb/>
<pb n="KR4f0024_WYG_001-24a"/>
曙鐘徹<lb/>
乘輿奉引霈然爰發乃輯粹想存清衷薦蒼璧䖍元宫<lb/>
介圭杼首大裘巻龍升乎泰壇之上以即於圜丘之中<lb/>
抗雷鼓之節奏展雲門之舞容韻孤竹之妙管絙空桑<lb/>
之雅桐眡雞彞兮黃目滌牲駒兮錦幪擷玉禾兮仙閬<lb/>
採黒秬兮神嵩泲明水兮茅三脊<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>芳蕭兮烟九重逹<lb/>
幽馨兮郁以烈燭神光兮昭有融懿芬晃朗肹蠁豐隆<lb/>
配以<lb/>
<pb n="KR4f0024_WYG_001-24b"/>
聖祖躋以<lb/>
神宗顯謨偉烈峻徳巍功恍對越而在上與峻極而侔<lb/>
崇既麟麟而炳炳亦肅肅而雝雝槱燎之事具舉禋祀<lb/>
之禮告終然後澄慮儲精淵渟岳嶷元扈總章瑤題璇<lb/>
室三靈降釐百神受職感碩麟兮雙觡䕃卿雲兮五色<lb/>
甘露如珠兮自零朱草不根兮自植懸象著明正祥翕<lb/>
赫恍忽無端溟涬何極蓋<lb/>
昊天者至尊泰一者貴神其號為耀魄其居為紫宸分<lb/>
<pb n="KR4f0024_WYG_001-25a"/>
曜於日月布秩於星辰有司中司命風雨之代序有寒<lb/>
暑水旱四時之遞因所以權輿化育主宰洪鈞拓基錫<lb/>
統凝福呈珍雖冲漠之無朕寔陟降之是親故醴醍非<lb/>
不旨也而元酒是儐雕幾非不麗也而素車是陳纂組<lb/>
非不美也而疏布是巾莞簟非不安也而蒲越是茵於<lb/>
以見大禮之不䙝至敬之無文惟寅清而敦樸兮乃可<lb/>
以交神明而上接於無垠若夫上辛祈榖四時迎氣大<lb/>
雩有禱大享有祀靈威赤熛之殊招矩叶光之異名見<lb/>
<pb n="KR4f0024_WYG_001-25b"/>
於緯書事傳於載紀非比秩於南郊豈同儀於<lb/>
上帝至若寓駒泰峙權火甘泉卜基委粟營宅洛川顯<lb/>
慶開元之世至道元豐之年亦有報本與反始非無玉<lb/>
帛與牲牷襲方士之譌說承禮家之尠傳代有得而有<lb/>
失制有革而有沿有陟配獻享之謬有同牢共食之偏<lb/>
有曠數歲而一舉者有遣祠官而攝事焉豈如鉅禮修<lb/>
明鴻儀詳正舉不曠時躬親致敬二郊之兆域燦然萬<lb/>
古之典章斯定可以孕育百王網羅千聖潤色舊章甄<lb/>
<pb n="KR4f0024_WYG_001-26a"/>
陶前政迓貞觀之休徵膺昭回之顯命鞏瑤厯於丕基<lb/>
啟瑞圖於景運於是考庸世室受策介邱頒朔象魏施<lb/>
惠神州定三統之建稽五徳之疇明堂辟雍緝熙之化<lb/>
洽升中廵狩廢墜之典修馳驟於仁義之林藪浸潭於<lb/>
道徳之源流含咀於藝文之精粹斟酌於儒雅之諮諏<lb/>
芳烈扇逺珍符闡幽祥風並翺和氣與遊被光華於四<lb/>
表垂厯服於千秋末臣揚扢於盛世用敢作頌以颺休<lb/>
　　　永年厯法賦<lb/>
<pb n="KR4f0024_WYG_001-26b"/>
惟<lb/>
聖朝之受命麗璇穹而凝極援神契之矞皇握乾珍之<lb/>
翕赩三階平而如砥五候循而勿失覩貞觀之有符信<lb/>
靈承之是即顧乃<lb/>
宸慮逺凝宅心旦明遑然如未逮凛乎其勿勝協之以<lb/>
五紀驗之以庶徵寓機緘於儀器研象數於規程抉元<lb/>
微於罔象曙幽遐於至精詔馮相保章之氏窮周髀宣<lb/>
夜之情啟槖籥於銅渾兮振綱維於玉衡植土圭之崇<lb/>
<pb n="KR4f0024_WYG_001-27a"/>
表兮筦星球之奥扃吹葭灰於緹室兮量黍米於陽城<lb/>
登靈臺以辨物兮仰峻極以揆形於是祕器成圓儀具<lb/>
巧思殫新推著微顯咸該洪纖畢舉則盈虛躔舎之常<lb/>
審嬴縮疾徐之度析分至啟閉之經次寒暑晦明之序<lb/>
勾股則以三角法為精詳交食則以十六求為叅互推<lb/>
凌犯則無時差氣差之除按氣朔則無里差歲差之誤<lb/>
九道則黃赤迴環四遊則東西分布辨中星於昏旦之<lb/>
交建月令於攝提之部所以永命而祈天取新而去故<lb/>
<pb n="KR4f0024_WYG_001-27b"/>
粲粲兮合璧而連珠班班兮金章而玉蔀錫嘉名以永<lb/>
年介純禧於<lb/>
皇祚若夫禆竈梓慎之術甘公石氏之傳景初承太和<lb/>
之舊鄧平校洛下之偏一行垂聲於大衍元嘉抗迹於<lb/>
承天王朴之欽天有凖守敬之授時不愆非有蠡管之<lb/>
合詎免舛謬之沿豈若斯厯蔚為典式推步有恒宿離<lb/>
不忒綜六術於甲寅㑹五星於營室闡氣母於炎帝顓<lb/>
皇運璿璣於堯天舜日探瓊策而鏡千秋兮可以卜世<lb/>
<pb n="KR4f0024_WYG_001-28a"/>
而卜年吹玉琯而調八風兮可以中呂而中律况夫<lb/>
睿聖臨朝珍符景昭<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>瑞苞於穹宇升景貺於層霄卿<lb/>
雲爛兮北闕甘露降兮南郊吐榮光兮無際叶玉燭兮<lb/>
長調蓂莢迎辰兮無勞銀箭鳯凰司正兮如聽仙韶方<lb/>
履長於億萬斯年之厯數又何有於二千餘載之殷遥<lb/>
　　　西山積雪賦<lb/>
攬西山之勝概見岡阜之岧嶤敞丹梯之逺色挿蒼靄<lb/>
之崇標皎積雪之在望凝餘寒之未銷漾清暉之水木<lb/>
<pb n="KR4f0024_WYG_001-28b"/>
涵澄旭於林臯助景物之蕭曠増岩阿之泬寥昔之菡<lb/>
萏紛敷芙蓉競秀朝爽迎人夕霏展岫掩映兮如花參<lb/>
差兮如繡翠微仙庭香山化城磵戸幽迴峯巒杳冥玲<lb/>
瓏兮瓊闥窈窕兮雲屛因髙就下嵌空封罅爛兮炫景<lb/>
粲兮照夜樹青葱兮玉泉竹檀欒兮潭柘舞銀海之虬<lb/>
龍展璚綃之圖畫吹雲兮繪粉流光兮弄影璧拱兮珠<lb/>
聨輝山兮媚川逺而望之如瑤臺月艷兮㳺飛仙近而<lb/>
即之如藍田日暖兮生朝烟恍兮忽兮既似翠羽啁啾<lb/>
<pb n="KR4f0024_WYG_001-29a"/>
兮羅浮天髣兮髴兮又似夜光錯落兮西崑顛當其遙<lb/>
空作霽翔烏方吐晃朗晴嵐依微逺樹綴霜葉而増妍<lb/>
㸃林鴉而可數及其夕陽在山悄然人境殘虹散彩餘<lb/>
霞流映帶暝色而猶明耿寒光而不定戛仙籟兮無聲<lb/>
委金波兮有情風颼颼而愈冷月澹澹而彌清遶南枝<lb/>
兮孤鵲警空山兮獨鶴戢寒羽之差池感羇心之搖落<lb/>
鳥道兮谽谺燒㾗兮橫斜狐兔凄迷於曠野獵火閃爍<lb/>
於平沙樵逕兮㫁絶墟烟兮明滅岩扉寂寂兮長扃蘿<lb/>
<pb n="KR4f0024_WYG_001-29b"/>
磬泠泠兮相答乃有曳履幽人行吟騷客藉草扶笻披<lb/>
榛振屐抽灞橋之祕思賡招隠之新什發逸響兮無窮<lb/>
託深情兮何極亦有連輝華省拄頰仙臺玉珂曉度粉<lb/>
署辰来和陽春之麗曲騁梁苑之清才寄逺心於邱壑<lb/>
鏘餘韻於低回豈如璇題金屋髙居逺目澄輝兮送迎<lb/>
絳霄兮縈屬撫軫兮幽蘭興歌兮黃竹揖神人兮藐姑<lb/>
探圖書兮羣玉流<lb/>
睿藻兮芳妍掞<lb/>
<pb n="KR4f0024_WYG_001-30a"/>
天葩兮鮮縟所以凝華積素疊嶂層巒嵯峨天半縹緲<lb/>
雲端挺千枝之琳碧擁萬仞之琅玕掇琪花而不落拾<lb/>
瑤草而長寒開皇州之麗矚峙寳甸之竒觀援柔毫而<lb/>
一寫恍置身於蓬莱方丈白銀宫闕之間<lb/>
　　　殘菊賦<hi>有序</hi>
　　長安邸中有秋菊十數本嫣黃姹紫粲粲可觀曽<lb/>
　　不幾旬凋殘殆盡夫菊貞艸也可以敵霜霰制頽<lb/>
　　齡而且歲晏孰華流芳易謝猶如此矣况其他乎<lb/>
<pb n="KR4f0024_WYG_001-30b"/>
　　江潭搖落桓司馬見而傷心庭樹婆娑殷東陽對<lb/>
　　之歎息以今揆昔有由然也爰濡毫而賦之<lb/>
蕭辰送燠朔氣迎寒清霜夕厲濃露晨漙惜流光之欲<lb/>
莫見叢菊之初殘當其金蕋方披瓊苞未坼微颷薦凉<lb/>
鮮雲漾碧振緑葉之葳蕤綴緗跗之穠密林下兮山家<lb/>
重陽兮試花繽紛兮佳色璀璨兮仙葩濯錦鱗於秋山<lb/>
籠綺日於朝華一枝兩枝兮寒玉千縷萬縷兮明霞白<lb/>
雪兮乍飛征雁兮南歸峯迴兮波屬離憂兮紛觸蘭之<lb/>
<pb n="KR4f0024_WYG_001-31a"/>
秀兮清微菊之芳兮幽獨懐佳人兮不忘寄相思兮空<lb/>
谷蓲蘛猗那為時幾何繁香萎蔓紫豔飄柯同湘人之<lb/>
顦顇怨令節之蹉跎夫其抱性貞萋託根高潔耿耿孤<lb/>
芳亭亭晩節猶且悴似飛蓬衰如墮葉委三徑之寒叢<lb/>
隨衆芳而銷歇况乎蒲栁之質桃李之姿脩靡弱幹荏<lb/>
苒柔枝能盛年之長保無妍華之早衰當氷霜之推挫<lb/>
恐零落之無時對殘英而躑躅空愴悢於予思<lb/>
　　　梅花賦<lb/>
<pb n="KR4f0024_WYG_001-31b"/>
若夫披香之殿重璧之臺千花繞砌萬卉羅堦爭春先<lb/>
發衝寒早開超羣拔萃獨有芳梅當其仙蕾方胎瓊苞<lb/>
未綻裊裊繁條亭亭脩幹餐冰雪之凄清歴風霜之凌<lb/>
亂羌不改其貞心亦何傷於歲晏爾乃微陽韻竹弱管<lb/>
飛葭勾萌欲坼枯荄未芽權輿氣母絪縕物華東郊将<lb/>
駕南枝已花逺韻孤情冰膚玉質世外相期林中獨立<lb/>
深雪扃寒橫參耿碧孤夢清遐一枝幽寂彷彿聞香依<lb/>
稀辨色日餞雲迎時和景明風催淑氣鳥弄春聲倚樓<lb/>
<pb n="KR4f0024_WYG_001-32a"/>
笛暖擁帳香温粧嫌粉涴舞愛身輕何樹非玉何花不<lb/>
瓊亦有緗跗翠蕚紫蕊紅英緑華仙品絳樹芳名凝脂<lb/>
鏤雪異色同榮靡不返魂香寢濯魄瑤京綺因清極艶<lb/>
自幽生若乃薄寒未融暝色欲斂林非霧而非烟天如<lb/>
霜而如霰初掩抑以生愁旋低徊而入怨倚脩竹以無<lb/>
人對流波而自逺空山兮泬㵳四顧兮蕭條霏微兮夜<lb/>
色搖曳兮仙颷月昏黃而送影露澹淡以凝條緘素心<lb/>
兮有恨翳縞袂之無憀盖其體含髙潔性本貞萋天然<lb/>
<pb n="KR4f0024_WYG_001-32b"/>
之質秀出之姿煖然兮似喜凄然兮自悲嫣然兮獨笑<lb/>
悄然兮相思占衆芳兮無衒色老空谷兮人莫知故乃<lb/>
即之愈淡挹之愈微淆之不濁湼之不淄可以含華咀<lb/>
秀揚芬吐蕤移根閬苑振采瑤池扇仙葩之芳烈効鼎<lb/>
實於明時豈與夫遲日園林深春樓閣柔木綺靡雜英<lb/>
纖弱乍菀兮乍枯自開兮自落藝畹兮幽蘭翻堦兮芍<lb/>
藥穠李兮芳菲夭桃兮綽約逞絶代之容顔鬬傾城之<lb/>
鉛澤領上天之韶光競人間之標格猗嗟梅也首冠芳<lb/>
<pb n="KR4f0024_WYG_001-33a"/>
叢霓裁霧剪粉銷黛空雖自矜其國色能無待乎春工<lb/>
釀聯珠之甘雨披綴鈴之惠風非裁培之有意孰妍悅<lb/>
而為容願東皇之長䕶無致惜於飄蓬<lb/>
　　　帝京元夕賦<lb/>
翼翼神州巍巍<lb/>
帝室邐倚丹霄規摹紫極萬瓦翬飛九衢星密民物恬<lb/>
熙謳歌洋溢覩率土之升平奉<lb/>
宸遊於兹夕兹夕何夕厥惟上元孟陬之吉春王之尊<lb/>
<pb n="KR4f0024_WYG_001-33b"/>
一歲之首四氣之原青陽肇令始和布恩綵鳩施惠白<lb/>
獸受言以届於是稱令節焉於是仙琯調風澄暉散旭<lb/>
天朗氣和春明景淑林雪盡而銷寒河水開而坼玉湛<lb/>
仙掌之金波飄御溝之文縠魚噞喁以泝流鶯翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>而<lb/>
出谷梅弄色以初花栁垂條而始緑萬象交泰百昌競<lb/>
呈萃以樂豫兆以豐亨麗以皓月綴以華燈千枝吐艶<lb/>
萬炬攢星素蟾銀魄顧兔仙輪若乃宫觀鬱盤亭臺層<lb/>
搆青瑣丹墀雕楹藻鏤玉題交輝銅鋪錯綉衘照燭龍<lb/>
<pb n="KR4f0024_WYG_001-34a"/>
流光鴛甃花不落而長妍夜未央而如晝藹佳氣之葱<lb/>
芊羅瑞烟之粉糅祥光凝兮楸梓開仙響臻兮韶韺奏<lb/>
慶雲霏兮鳳輦過香霧濃兮鰲山秀以至五都洞逹三<lb/>
市喧闐星橋火樹寳騎香軿靚粧縟野袨服藻川歌落<lb/>
梅之婀娜鬬穠李之鮮妍弛金吾之夕禁誤銅籌之暁<lb/>
傳咸追歡於樂歲並選勝於韶年夫其閭井悅康寰瀛<lb/>
清晏人鮮怨咨家多盈羨士女熙熙宴遊衎衎兵氣銷<lb/>
而日月光頌聲作而星雲燦良辰並美景偕臨天寳與<lb/>
<pb n="KR4f0024_WYG_001-34b"/>
物華俱煥審何道以臻兹知<lb/>
皇仁之溥徧蓋惟𢎞基積累醲化奫淪懿以文徳洽以<lb/>
深仁天波如醴<lb/>
聖澤如春合天下為一家引六合為一身故天不愛道<lb/>
人不愛情萐脯在囿蓂莢充庭風皥皥而自古物欣欣<lb/>
而向榮月金甌以無缺燈玉燭而長明於是珍貺昭回<lb/>
太和絪緼因普天之同樂覘<lb/>
一人之有慶集五福之繁昌介萬年於<lb/>
<pb n="KR4f0024_WYG_001-35a"/>
長信賡燕喜於椒房流鴻禧於鶴禁以豫以遊伴奐優<lb/>
游紫霞陳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翠駝獻羞却魚龍斥角觝罷楚腰屛齊謳<lb/>
頒大脯而露渥聆廣樂而雲流上有景福之賜下有南<lb/>
山之酬人間三五之夜天上十二之樓洵同民之為樂<lb/>
匪細娛之是求末臣頒揚乎盛世用紀美於千秋<lb/>
　　　南苑賦<hi>有序</hi>
　　南苑在都城之南舊名海子澶漫百里夙號沃瀛<lb/>
　　果蓏千區於焉滋植珍羣異羽充牣乎其中複道<lb/>
<pb n="KR4f0024_WYG_001-35b"/>
　　行宫紛縈乎其際左思所云邅藪為圃值林為苑<lb/>
　　也蓋其川原曠邈林澤逶迤秋水如空春波似縠<lb/>
　　烟霏夕羃霞綺晨飛雲淡淡而四垂天蒼蒼而一<lb/>
　　色鳬鷖唼葉依然太液之池魚鳥親人寧數濠梁<lb/>
　　之境至其繚垣廣衺馳道周邅接雉堞而非遥瞻<lb/>
　　龍樓其不逺雲臺九仞丹氣迴環春樹萬家清暉<lb/>
　　映帶匪樸匪斵如跂如翬土不雕鎪木無緹錦有<lb/>
　　唐后茅茨之制同夏王卑約之風<lb/>
<pb n="KR4f0024_WYG_001-36a"/>
皇上聽覽餘閒時臨是地省耕觀穫常行補助之文表<lb/>
　　貉弊禽兼肄蒐苖之典殺不盡物樂以同民一豫<lb/>
　　一遊皆成法度每至青陽之月白露之辰都人士<lb/>
　　女靡不延頸跂足以望屬車之塵焉昔周人之歌<lb/>
　　靈囿樂翔泳之沾恩漢臣之賦上林美陂池之弛<lb/>
　　禁况在<lb/>
聖明之代可無頌述之篇臣雖不敏敢獻斯賦賦曰<lb/>
天下為家宅中作縣握瑞凝珍貞符考憲錯繡壤於堯<lb/>
<pb n="KR4f0024_WYG_001-36b"/>
封廓黃圖於禹甸<lb/>
皇居拱於北辰靈囿開於南苑俯洲渚之憑隆對河山<lb/>
之曠逺地臨冀野水<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>桑乾山從西夾海似東漸噴日<lb/>
薄月纓岡帶川亘廣輪者一百餘里通灌輸者七十二<lb/>
泉乃有嘉卉千畦瓊蔬萬彚緗葉紫莖紅蕤翠蔕羅元<lb/>
圃之綺葱植青津之琅菜朝含露於芳葵夕負霜於玉<lb/>
薤梨棗之沃榛栗之饒鮮苞蕡實珍液金翹青綺門前<lb/>
五色並呈瓜瓞赤瑛盤内三春首薦櫻桃又有瑞獸成<lb/>
<pb n="KR4f0024_WYG_001-37a"/>
羣仙禽接翼露犬紈牛黃支白澤翠羽之翰丹青彩翟<lb/>
之輝金碧沙融而並下鵁鶄波暖而飛来鸂鶒於是環<lb/>
以列衞繚以周墻離宫錯峙峭宇相望綺疏藻井月地<lb/>
雲忩金舖煥彩璧題耀光可以挹秋爽可以延春陽可<lb/>
以肄蒐狩可以閲畊桑<lb/>
皇帝翊七萃於鈎陳御六龍於雕軫指芳樂之平川接<lb/>
華林之勝景鳳蓋平飛霓旌斜引野曠城遥林長路迥<lb/>
層臺雲繞曲榭星懸波明仙仗風送繁絃寶扇抱月金<lb/>
<pb n="KR4f0024_WYG_001-37b"/>
爐挹烟馳道則五里十里廣殿則七筵九筵時省耕於<lb/>
東作每觀稼於西田於時麗日遲遲和風習習花動香<lb/>
来桐垂乳滴雪繭盈川紺轅在籍桑柔而鳩婦頻呼草<lb/>
淺而雉媒始出良耜盈郊懿筐在室洒靈雨於萬家濊<lb/>
湛恩於九陌徂暑維秋金天火流凉颷乍肅寒潦初收<lb/>
紅疎棗圃緑蔓瓜疇見銍艾之如雨喜汙邪之滿篝登<lb/>
神倉而歲有挹<lb/>
聖澤而雲浮若其露暖當空霜黃遍洒二日其同三時<lb/>
<pb n="KR4f0024_WYG_001-38a"/>
多暇九節歌貍六閑調馬並驅甫草之中并試長楸之<lb/>
下巧心穿葉迅足騰光千乘競捷萬騎争驤按鷹大野<lb/>
弋隼髙蒼發六豝之同穴貫雙雁於連行雖舉烽而行<lb/>
釂寧合圍而掩蔵既乃布惠展儀儲精凝慮豳風在前<lb/>
虞箴當御翺翔乎禮義之園游憇乎詩書之府徳彌性<lb/>
以有常樂同民之是與况復樵蘓不拒雉兔斯求有陂<lb/>
池之樂利無禁籞之呵留丹水紫淵無勞於填塹蘭唐<lb/>
蕙圃不假於收罘制猶狹於文囿歌先傳於夏謳願奉<lb/>
<pb n="KR4f0024_WYG_001-38b"/>
翠華之幸長承<lb/>
清蹕之遊<lb/>
　　　太極圖賦<hi>并序</hi>
　　太極圖者宋儒周氏濓溪之所作也自易言太極<lb/>
　　至周氏演為圖以授程氏明道伊川闡河洛之微<lb/>
　　言接洙泗之遺緒千聖之統萬化之原於兹益明<lb/>
　　厥功甚鉅按太極圖說無極而太極乃是道體之<lb/>
　　本然而由後天以合先天定之以中正仁義主静<lb/>
<pb n="KR4f0024_WYG_001-39a"/>
　　立人極者其功全在於聖人此周氏作圖之本意<lb/>
　　也因推其義以為是賦焉<lb/>
原夫形象之始物則之初權輿化育圅蘊苞符冺聲臭<lb/>
於帝載筦槖籥於天樞惟太極之為體實衆理之所儲<lb/>
宰萬化而非有體至妙而非無首發明於大易繼闡繹<lb/>
於先儒固演之而為說亦揭之而為圖自非灼見夫道<lb/>
原者其孰能以與於此乎爾其一氣既分二儀初立乾<lb/>
直以專坤翕以闢運元轂以同規控方輿而奠極資始<lb/>
<pb n="KR4f0024_WYG_001-39b"/>
生以何窮位清寧而咸得孰主宰是而徳合無疆孰綱<lb/>
維是而健行不息萬象森布列曜著明宣以四氣麗以<lb/>
五行氣隂陽而互宅質剛柔而並呈察廣輪之異數審<lb/>
流峙之殊形孰根柢是而往者不匱孰機緘是而来者<lb/>
常新或動或植分區别質誰為為之而生物不測或濁<lb/>
或清受氣含靈誰為為之而嬗化不停是惟太極立乎<lb/>
最先孕育氣母翕張道緘其體廓爾其理渾然静以生<lb/>
動其通也不滯動以根静其復也不遷恍兮忽兮非方<lb/>
<pb n="KR4f0024_WYG_001-40a"/>
所之可執冲兮漠兮詎端倪之可言氣乗機而日出體<lb/>
儲用而内涵即一物而各具㑹萬物以同原如一畫之<lb/>
開天在在皆易如萬川之落月處處皆圓此太極之為<lb/>
至妙而斯圖之所由傳也若乃無極之真二五之質磅<lb/>
礴絪縕妙凝保合其在於人獨靈於物既受性而秉彞<lb/>
亦形生而神發滙五徳於靈淵分三才於天臬究睿思<lb/>
之若神知聖功之作哲雖一本而萬殊豈同途而異轍<lb/>
然而修悖各異順逆攸分性近習逺道疎物親孰修道<lb/>
<pb n="KR4f0024_WYG_001-40b"/>
以垂教孰明善以誠身理雖原於太極功尤待於聖人<lb/>
故乃<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>流歸本披枝見根旨以說暢義以圖陳揭濂洛<lb/>
之性旨闡洙泗之道真啟聖朝之統緒資睿學之髙深<lb/>
於是流連披覽緝熙懋勤金追玉琢日引月伸乃體無<lb/>
而宰有乃執一而御紛藴之在躬兮仁義中正措之在<lb/>
世兮禮樂政刑化普汜兮無外徳含𢎞兮好生播太和<lb/>
兮盎溢流元氣兮奫淪風渾噩兮彌古俗恬熙兮愈淳<lb/>
浩浩兮識至治之有象蕩蕩兮恍太極之無名攄管窺<lb/>
<pb n="KR4f0024_WYG_001-41a"/>
以仰則兮吾又何以測廣運之所存<lb/>
　　　經筵賦<hi>有序</hi>
皇上體備生知聖由天縱嫓軒皇之敦敏邁岐石之誕<lb/>
　　登勤政愛民親賢好學千聖百王之統悉滙於心<lb/>
　　傳五經六藝之文咸通於神解牙籖夜擁窮甲乙<lb/>
　　而忘疲<lb/>
　彤幄晨開歴春秋而靡間歳當協洽月在夾鍾爰啟<lb/>
　經筵再陳講義闡中和之性理探河洛之微言㒺不<lb/>
<pb n="KR4f0024_WYG_001-41b"/>
　　敷揚用資啟沃雖蘊含髙厚非蠡測之能窺而運<lb/>
　　際文明寔頌揚之莫罄末臣幸逢盛典載抃載欣<lb/>
　　敢竭疎庸敬獻賦賦曰<lb/>
猗<lb/>
聖皇之受命接道統於羲軒闡珍符而祕啟探寶筴而<lb/>
苞宣紹唐虞之曩烈抉河洛之遺編道下濟而交泰徳<lb/>
健行而協乾殫就将於夙夜勤學問於<lb/>
經筵於時麗景垂天青陽協律獻節初開仲春始吉命<lb/>
<pb n="KR4f0024_WYG_001-42a"/>
宗伯以諏儀咨靈臺而撰日立銅史以司聲候玉繩而<lb/>
辨色開閶闔於彤扉拱雲霄於紫極覩鳯蓋之晨飛見<lb/>
鑾輿之曉出乃有千行鹵簿三署嚴更翔鵷列陛振鷺<lb/>
充庭曳棽離之虹旄飄狎獵之霓旌<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>如雲而五色扇<lb/>
似月而重輪建九斿之仙仗㑹千官之火城丹墀兮絳<lb/>
闥綺疏兮交錯瑞靄兮絪縕祥光兮景爍宫漏裊兮出<lb/>
花遲爐烟縈兮垂栁弱煥奎璧兮旭日光奏簫韶兮鈞<lb/>
天樂<lb/>
<pb n="KR4f0024_WYG_001-42b"/>
皇帝乃御保和之殿陳九擯之儀發琳琅之祕吐珠玉<lb/>
之輝上公執簡名卿侍幃微言析奥深心剖疑搜羲文<lb/>
之精蘊窮性道之淵微既海深而嶽峻亦<lb/>
天髙而聽卑雖鞀鐸之有採詎塵露之能裨冀芻蕘之<lb/>
可擇庶葑菲之不遺乃罄葵心乃攄竹素仰企<lb/>
淵衷昭兹<lb/>
王度披玉宇之祥風挹天章之調露矢一徳以颺言瞻<lb/>
九重而披素抗古迹而為昭荷天衢而生慕若乃牙籖<lb/>
<pb n="KR4f0024_WYG_001-43a"/>
玉軸錦帙芸編交分循覽日昃流連掇仙葩之璀璨掞<lb/>
睿藻之芳妍灑十行之珠翰染七襄之寳箋洽文徳於<lb/>
四國披風聲於八埏學既隆而加殖心善下而彌䖍豈<lb/>
與夫麗正邇英石渠白虎訂異叅同蹈常襲故修誦說<lb/>
之虛儀飾師儒之文具相絜量以齊觀可同年而共語<lb/>
也於是儲精冲穆宅思優游考庸世室受策介邱定三<lb/>
統之建稽五徳之疇明堂辟雍緝熈之化洽升中巡狩<lb/>
曠墜之典修翺翔於仁義之林藪浸潭於道徳之源流<lb/>
<pb n="KR4f0024_WYG_001-43b"/>
含咀於藝文之英萃斟酌於儒雅之諮諏扇芳烈以届<lb/>
逺貺貞符而闡幽被光華於四表鞏歴服於千秋末臣<lb/>
揚扢乎盛世用敢作頌以宣休頌曰於鑠我<lb/>
皇徳茂隆兮緝熙夙夜昭有融兮作君作師亶明聰兮<lb/>
允恭克讓心謙冲兮講幄時啟亮天工兮思以作睿懋<lb/>
聖功兮化被六合流醇風兮<lb/>
一人有慶萬方同兮<lb/>
　　　上林春燕賦<lb/>
<pb n="KR4f0024_WYG_001-44a"/>
美上林之巨麗擅漢苑之芳菲萃九天之淑景蕩二月<lb/>
之晴暉草成茵而萋碧香生樹以霏微攬韶光之在望<lb/>
見彩燕之交飛爾其翠袖繽紛紅襟容裔紫綺裁裳元<lb/>
雲剪袂翔不千仞来逾萬里警霜露以言歸隨陽和而<lb/>
自致雙棲玳瑁之梁並集珊瑚之砌既乗候以知幾亦<lb/>
託身而得地乃若褉辰未届社日初臨綠楊簾幕紅杏<lb/>
園林汎崇蘭之曉吹釀微雨之春隂啄芹泥之清潤搴<lb/>
蕙幌之深沉拂差池之妍影弄呢喃之好音喜故人之<lb/>
<pb n="KR4f0024_WYG_001-44b"/>
無恙傍舊壘以重尋至於綠水銀塘游絲芳樹冉冉殘<lb/>
英依依落絮乍高兮乍低自来兮自去受風兮欲斜蹴<lb/>
花兮如語惜綺節之漸頽對流光之將暮似展轉以含<lb/>
情向斜陽而欲訴豈如借棲閬苑託質瑶宫芝田蕙圃<lb/>
藹日光風陪瓊林之游讌穿玉樹之青葱憩藻房之婉<lb/>
孌度珠綴之玲瓏掌上呈姿並矜舞態釵頭比玉低颭<lb/>
歌容彼夫列栢之烏槍榆之雀翠羽翩翾雪衣綽約雕<lb/>
籠閉而長閑金彈飛而乍落雖飲啄之自娛何樊籠之<lb/>
<pb n="KR4f0024_WYG_001-45a"/>
足樂詎若烏衣艶色大厦重闉棲游畫棟翔集花茵風<lb/>
恬巢穩泥暖雛新祀髙禖而迎候秩元鳥而司分天假<lb/>
之以羽毛人貯之以連雲與遷鶯而並起長流玩於芳<lb/>
春<lb/>
　　　朝㑹宴饗樂章<lb/>
太皇太后升座奏永平之章<lb/>
嘉樂<lb/>
聖母徳容穆穆合撰坤元以涵以育鑾輅在陳玉衣有<lb/>
<pb n="KR4f0024_WYG_001-45b"/>
郁展哉<lb/>
皇儀禮明樂淑億萬斯年受兹介福<lb/>
　　　朝賀奏丹陛樂<lb/>
彤庭𢎞邃曲禮攸崇六宫式序千官景從慈雲流䕃下<lb/>
帡上幪自南自北自西自東萬方来賀曷不肅雍昭哉<lb/>
聖孝其樂融融<lb/>
　　　還宫奏壽平之章<lb/>
天佑<lb/>
<pb n="KR4f0024_WYG_001-46a"/>
皇家景命洊申宫闈重慶繁祉川臻詒我有糓用啟後<lb/>
人錫釐衍祚蟄蟄振振六合内外莫不尊親<lb/>
皇太后升座奏豫平之章<lb/>
有懿<lb/>
慈闈惟天下母厚徳之符含𢎞九有式嗣徽音以昌厥<lb/>
後福禄来同如山如阜我龍受之遐不覃厚<lb/>
　　　朝賀奏丹陛樂<lb/>
品物光亨兩儀清泰展禮有容式瞻嘉㑹金石相宣貫<lb/>
<pb n="KR4f0024_WYG_001-46b"/>
珠編貝思媚思齊徳音四沛以介繁禧萬年保艾曰夀<lb/>
而臧曰昌而大<lb/>
　　　還宫奏順平之章<lb/>
百禮既洽燦然有章瑞雲承蓋麗日舒長以天下養怡<lb/>
愉未央言旋彤幄鳴豫儲祥<lb/>
一人有慶萬壽無疆<lb/>
皇后升座奏淑平之章<lb/>
天清地寧儷尊<lb/>
<pb n="KR4f0024_WYG_001-47a"/>
宸極表是王風<lb/>
母儀萬國體順含章茂明内徳福履永綏迺燕迺翼<lb/>
　　　朝賀奏<lb/>
采章有蔚令典告䖍還規折矩鳴玉璆然恩流樛木澤<lb/>
被雲天威儀秩秩率履無愆修齊我<lb/>
后地道承乾<lb/>
　　　還宫奏嘉平之章<lb/>
椒宫奕奕隂教修明褘衣有曜環珮和鳴禮容孔恪萬<lb/>
<pb n="KR4f0024_WYG_001-47b"/>
福来成闗睢之化流美風聲<lb/>
皇太子升座奏昭平之章<lb/>
煌煌謨烈受天顯命啟佑元良萬邦以正日重其光星<lb/>
輝海潤寖熾寖昌無疆惟慶<lb/>
　　　朝賀奏<lb/>
胄筵式闢雲物呈珍金相玉粹光輝日新濟濟多士用<lb/>
備宫臣有馮有翼大猷是遵履敬思孝媚兹<lb/>
一人<lb/>
<pb n="KR4f0024_WYG_001-48a"/>
　　　還宫奏咸平之章<lb/>
青宫誕啓有秩其儀正體毓徳百禄是宜繼明以照景<lb/>
光淑熹垂緒萬年翼我丕基<lb/>
皇帝升座中和韶樂作奏隆平之章<hi>朝㑹</hi>
赫矣天鑒眷求惟聖保佑我<lb/>
清既集有命假樂<lb/>
大君天位以正涖下有容鑒於萬方念兹崇功駿命孔<lb/>
常<lb/>
<pb n="KR4f0024_WYG_001-48b"/>
　　　還宫奏顯平之章<lb/>
於昭<lb/>
三后誕降世徳亹亹我<lb/>
皇克艱衮職治定功成中和建極龍飛在天鳯儀於庭<lb/>
式奏王夏垂億萬齡<lb/>
萬壽升座中和韶樂作奏乾平之章<lb/>
二儀清寧三辰順則維<lb/>
帝凝命圅冐區域仁恩廣覃至於動植久道化成隆功<lb/>
<pb n="KR4f0024_WYG_001-49a"/>
駿徳<lb/>
聖人多壽年世萬億<lb/>
　　　還宫奏太平之章<lb/>
鑒觀惟徳丕命惟<lb/>
皇肇兹夀域薄海要荒物性茂育民俗樂康冠帶之國<lb/>
望斗辨方曰惟萬年同於昊天<lb/>
　　　元旦升座中和韶樂作奏元平之章<lb/>
於穆<lb/>
<pb n="KR4f0024_WYG_001-49b"/>
元后敬授人時四時和令三陽肇基鸞路蒼龍載青其<lb/>
旗迎氣布徳百工允釐行慶施惠及我烝黎<lb/>
　　　還宫奏和平之章<lb/>
有奕元㑹<lb/>
天子穆穆蹡蹡羣公至自九服正朔所加海外臣僕率<lb/>
土惠懐萬民子育千齡億祀永綏茀禄<lb/>
　　　冬至升座中和韶樂作奏遂平之章<lb/>
朝符在握道轉鴻鈞天心見復物始資元景長舜日紀<lb/>
<pb n="KR4f0024_WYG_001-50a"/>
協堯春玉琯應瑞寳厯肇新衆正在位輔翼<lb/>
一人<lb/>
　　　還宫奏允平之章<lb/>
萬國在宥一陽斯溥淵黙臨朝天職修舉君子道長駢<lb/>
珪聨組占日書雲産祥降嘏宜暘而暘宜雨而雨<lb/>
　　　小宴升座丹陛大樂作奏恊平之章<lb/>
聖皇涖止穆穆皇皇百爾卿士章服斯光吹笙鼔琴式<lb/>
燕嘉賔萬福既同歸美<lb/>
<pb n="KR4f0024_WYG_001-50b"/>
一人<lb/>
　　　還宫奏興平之章<lb/>
湛湛露零維豐之芑猗歟在公思皇多士宴示慈惠以<lb/>
洽百禮敬慎威儀福祿来只<lb/>
郊祀導迎奏祐平之章<lb/>
皇天有命<lb/>
列聖承之我<lb/>
后配徳文匡武綏海隅寧謐神靈宴娛於萬斯年流慶<lb/>
<pb n="KR4f0024_WYG_001-51a"/>
降釐<lb/>
廟祀道迎奏禧平之章<lb/>
於皇紹烈累熙重光銷鑠羣慝我武奮揚肅肅清廟峩<lb/>
峩奉璋奠鬯斯馨祚命無疆<lb/>
　　　諸王百官謝<lb/>
恩見朝丹陛大樂作奏慶平之章<lb/>
皇覆萬㝢品物咸亨九賔在列百譯輸誠濟濟卿士式<lb/>
造在廷<lb/>
<pb n="KR4f0024_WYG_001-51b"/>
帝仁如天<lb/>
帝明如日親賢任能愛民育物禮備樂成聲教四訖<lb/>
　　　外藩謝<lb/>
恩見朝丹陛大樂作奏興平之章<lb/>
天盡所覆以畀我<lb/>
清我徳配命涵濡羣生萬國蹈舞來享來庭俁俁蹲蹲<lb/>
視彼干戚天威式臨其儀不忒<lb/>
聖徳詩<hi>有序</hi>
<pb n="KR4f0024_WYG_001-52a"/>
　　<hi>臣</hi>孫遹稽首頓首上言伏惟<lb/>
皇帝陛下即位以来於今二十年敬天恤民敏學勤政<lb/>
　　夙夜孜孜圖求治理西殄關隴之㓂南定甌閩百<lb/>
　　越之叛以除去民害今又討誅逆賊吳世璠盡收<lb/>
　　六詔之地布寛大之<lb/>
詔與天下更始東西朔南幅員萬里一乃心力莫不悅<lb/>
　　服作息之民跂行蠕動之物霑被<lb/>
皇仁咸得其所太平之符千載一日<hi>臣</hi>備員翰林出入<lb/>
<pb n="KR4f0024_WYG_001-52b"/>
闕廷之下親見<lb/>
皇上文武聖神功徳甚大推校古今無與為二因伏自<lb/>
　　思念翰林之官執筆扎以事<lb/>
上詠歌頌述乃其職也輒不自揣度竊取古義恭撰<lb/>
聖徳詩一篇上呈<lb/>
睿覽雖詞理淺陋而據切事實庶以宣明<lb/>
主徳傳信於天下後世詩曰<lb/>
皇帝聖武天下畏懐赫斯一怒於滇之池惟彼滇池介<lb/>
<pb n="KR4f0024_WYG_001-53a"/>
於南陲逆臣三桂狡焉盗魁挾其驕黠徼亂自資腊人<lb/>
而噬為狼為豺毒則不翅矜寡有辭<lb/>
皇帝曰吁庸可貸是龔行天罰我不敢私爰命宗臣九<lb/>
罰是加中璋七寸鼗鼔熊旗兵以義起誠不在多日舎<lb/>
三十不棘不舒一舉湘楚再下牂牁降人載路鏃刃不<lb/>
試桂㝠殛死身為灰糜凶孽世璠稔惡不囘怙恃其險<lb/>
以抗於我惟官臣泰鼔行疾馳塔及毓榮各以兵隨㑹<lb/>
於城下環其外陴夾弓絜矢衝車峩峩芻蕘不淫惟敵<lb/>
<pb n="KR4f0024_WYG_001-53b"/>
是求紬臂搤吭胸腹潰離羣醜搖心則内自猜還相告<lb/>
語齎咨涕洟釡魚檻獸其何能久天地之大獨外我儕<lb/>
胡不思服束身自歸生縛巨憝即刑有司璠見窘蹙勢<lb/>
益孤暌退自刎頸幾免刲劙十月戊申城門大開斬送<lb/>
其首皆縻以来有拲有桎厥囚纍纍號而匄命觳觫悲<lb/>
哀遂入其城撫而諭之殱渠宥脅毋怛而疑滇户十萬<lb/>
嘔呀歡喜農不釋耒市㕓不移脫去砧俎以敖以嬉昔<lb/>
在閩越國之藩維負國恩寵實相黨比如木之蘖如蔓<lb/>
<pb n="KR4f0024_WYG_001-54a"/>
之滋樛結牙互不可芟夷乃蹷其本乃伐其枝臨以一<lb/>
旅莫余距違罪人斯得戮於甸師隴蜀之阻塍埒峻巇<lb/>
大師之届若蹈平地既銘劔閣山川永底有逋者㓂竄<lb/>
處海涯戈船所指翦為鯨鯢鱗介之族襲我裳衣滇之<lb/>
曠誅為日乆矣今也戡定六合一家是惟<lb/>
皇帝與神合謀制勝於中發策决機豈無立慬<hi>音芹勇也列子</hi>
<hi>以立慬聞</hi>熊羆虎貔進止倚伏一稟成規功烈甚大無與陟<lb/>
躋師武臣力莫之敢尸幕府告㨗列上其事函首萬里<lb/>
<pb n="KR4f0024_WYG_001-54b"/>
至於京師與衆共棄掲諸九逵乃蠲吉日獻功報祠告<lb/>
於<lb/>
宗<lb/>
祖<lb/>
天神<lb/>
地示設大愷樂干戚幢麾牲牢玉帛燔燎瘞薶殷禮肇<lb/>
舉景光淑嘉㞕如有聞肸蠁况施乃<lb/>
御正殿頒下<lb/>
<pb n="KR4f0024_WYG_001-55a"/>
詔書大赦天下悉與滌除減免租稅已責去譏収養介<lb/>
特賑貧恤災策勲軍帥析組剖圭慰勞吏士優賚有差<lb/>
褒顯死事易名贈階推恩中外周徧廣該公卿大夫洎<lb/>
我士民踊躍抃舞幸際昌期願上功徳升之介邱並集<lb/>
闕下進而致詞<lb/>
皇帝之徳不殺而威惠此南國安民豐財以懲不恪<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
然知畏永永率俾無有效尤<lb/>
皇帝之徳仁育義裁并包兼覆細大不遺泰逺於東大<lb/>
<pb n="KR4f0024_WYG_001-55b"/>
䝉於西朔南攸暨膏澤滲漓<lb/>
皇帝之徳合撰兩儀五緯順序暘雨曰時年以屢豐萬<lb/>
邦以綏動植之類㒺不恬熙<lb/>
皇帝之徳止於孝慈以天下養融融怡怡我翼我燕我<lb/>
裕我垂惇叙姻族澤及天胎<lb/>
皇帝之徳敏而狥齊典學終始釋念在兹表賢簡能放<lb/>
黜邪詖主静立極以位二才<lb/>
皇帝之徳恭儉身持屏斥浮靡御此繒綈服用澣濯器<lb/>
<pb n="KR4f0024_WYG_001-56a"/>
不雕幾崇樸敦本四方以化末<hi>臣</hi>不敏業在頌歌再拜<lb/>
稽首作為此詩式示臣庶千億萬祀<lb/>
賜宴瀛臺紀恩詩<hi>有序</hi>
皇帝踐祚之二十年秋七月二十有一日<lb/>
召滿漢諸臣五品以上及翰林科道官<lb/>
賜宴於瀛臺侑幣既頒上尊是錫<lb/>
温綸叠沛慰藉有加禮成復有蓮實菱藕之<lb/>
賜羣臣咸醉飽而出捆載而歸感戴<lb/>
<pb n="KR4f0024_WYG_001-56b"/>
皇仁淪浹肌髓<hi>臣</hi>小臣也猥以備員史官與於旅食䝉<lb/>
　　被<lb/>
恩澤優渥踰涯罄竭涓埃<lb/>
髙深莫報敢循官司之掌竊申頌禱之情敬上七言詩<lb/>
　　一首凡千有四百字為一百韻具述<lb/>
聖天子所以勤勉臣下徳意至深至厚庶宣美於今兹<lb/>
　　用揚休於来葉詩曰<lb/>
瀛臺仙衞展<lb/>
<pb n="KR4f0024_WYG_001-57a"/>
皇儀瑞靄絪緼曙色披方切怔營瞻紫極忽聞宣喚出<lb/>
彤墀濫竽執簡慙官守錫宴承筐荷<lb/>
主慈是日山河殊爽塏神州景物正恬熙飛葭玉琯鮮<lb/>
飈應聽竹金門素律移殘暑囘凉晞湛露薄雲籠曉漏<lb/>
秋曦共欣下濟光明㑹並命来游陟覽時西極嵯峨銀<lb/>
作牓南㝠漭沆璧為池麗城逈接朱霞表複道斜縈淥<lb/>
水湄太液中開波浩蕩繚垣遙屬路逶迤芳蓀橈傍圓<lb/>
沙駐彩鷁舟從曲岸艤歘爾乗槎翩欲逝斗然泛海愕<lb/>
<pb n="KR4f0024_WYG_001-57b"/>
還眙雙丸吐納隂陽剖萬象溟濛宇宙彌似有河源千<lb/>
里注更無地軸九垠垂稍窮津涘舒孤眺漸近川原辨<lb/>
四維輕櫂隨流沿復泝清暉入抱憺相怡白蘋嫋嫋瀟<lb/>
湘渚翠荇樷樷雁鶩陂百尺脩緡搴瑇瑁一奩明鏡拭<lb/>
瑠璃練江不動纎蘿影珠浦長涵片月姿鼔枻重敎緣<lb/>
菼薍疏渠為别貯瀾漪頗饒菱芡紛漂泳最好芙蕖静<lb/>
旖旎嫮質雅堪香霧濯靚粧㣲向午風欹瑤翰競弄沈<lb/>
浮態瓊翼留棲婀娜枝戲葉喁喁騰錦鬛巢莖徃徃躍<lb/>
<pb n="KR4f0024_WYG_001-58a"/>
蒼龜舊傳閬苑應非幻親到鈞天却自疑便擬凌霄聽<lb/>
廣樂妄希刷羽漸高逵丹梯黛璧還相映紺宇紅亭恍<lb/>
在斯鉤盾田塍原綺錯建章宫觀恰星摛樓迎顥氣融<lb/>
金掌殿倚晴空敞繡楣緹幕徐褰翔鳯咮畫橋平偃宛<lb/>
虹鬐槐隂結葢苕苕立蘭臭生襟細細吹佳卉芊綿青<lb/>
羃䍥層嵐縹緲碧厜㕒景移栝柏娛澄旭籟發松篁韻<lb/>
逺颸是處祥烟浮藻井數行緑樹隱罘罳當軒始爇迴<lb/>
波篆遣仗初收拂霓旗文囿何妨来雉兔堯階仍未剪<lb/>
<pb n="KR4f0024_WYG_001-58b"/>
茅茨因無闕政封章少為有元音刻漏遲倚佩尚思求<lb/>
共理揮絃猶復致疇咨<lb/>
聖朝不隔堂簾義<lb/>
天語頻申慰勉詞鎔鑄由来歸大冶恪恭咸此賴<lb/>
洪施合樽旋<lb/>
召華裾集束帛驚㸔<lb/>
寵賚隨八繭新繅三就采七襄舊絍五總絲比聞<lb/>
王化追覃葛盡斥穠裝曳薄絁况遇<lb/>
<pb n="KR4f0024_WYG_001-59a"/>
至尊凝黈纊僅教致美在宗彞弋綈自御班朝服織貝<lb/>
偏充好用資彌覺<lb/>
皇仁被體重敢渝臣節上衡持蓆衣遂得䝉安燠旅食<lb/>
還當示等衰坐接孤卿交履舄人偕伯仲和壎箎蕙纕<lb/>
暫解何容裔艾綬爭懸倍陸離小藉柔苮羅席几半拈<lb/>
弱錫就盤匜宰夫飾具差鉶豆酒正程材薦醴<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>炊出<lb/>
雕胡光可鑑溲来粔籹<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>於飴饌行鵝炙薌薰品羮芼<lb/>
蓴菹草木滋糝入茱萸名正醬齊成芍藥作凝脂洩宣<lb/>
<pb n="KR4f0024_WYG_001-59b"/>
辛烈需椒桂雕鏤廉深視鼎鼒自是烹人調水火非關<lb/>
肉吏别澠淄再逢列籞供蕡實適值司罍授縹瓷㑹見<lb/>
繁昌徵物產并將恭儉訓官師赤心先餉重針棗雅操<lb/>
誰當訂座梨的爍珍苞歕秀液繽紛碩果浥寒澌分甘<lb/>
乍喜身多幸佐飲真令樂不支蒲阪冬醪含沆瀣<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖<lb/>
春釀潑酴醿漫勞膳士酧加觶<lb/>
特遣親臣勸媵巵執法詎須憂豸史屬車寧必羡鴟夷<lb/>
滌煩頓療相如渇沈陸堪忘㬅倩饑强對酒鎗成蜾臝<lb/>
<pb n="KR4f0024_WYG_001-60a"/>
劇憐茗盌瑩蛟螭龍團乳煖春盈握雀舌香濃雪滿匙<lb/>
酣洽可無吟蟋蟀低徊又見薄崦嵫侵尋執燭防情溢<lb/>
傴僂循牆競職思卜晝禮成皆醉飽自公辭退更將貽<lb/>
析酲藷蔗徒虛語消食梹榔亦謾辭荷本貞萋芬未沫<lb/>
薏尤清苦湼難緇咀餐菱藕能蘓肺凜冽氷霜直沁脾<lb/>
豈意枯腸嘗禁臠他年饑吻厭園葵樵蘇不爨應休璉<lb/>
鮭菜長貧庾杲之說餅曽聞思<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餌獻鮮空詫想腴鰭<lb/>
賔筵幸覩壬林盛俊味還探丙穴竒折俎也知<lb/>
<pb n="KR4f0024_WYG_001-60b"/>
恩獨厚加籩竊恐分非宜祗慚菅蒯孤生賤猥受圭璋<lb/>
特逹知歸院幾經花底度戴天私作管中窺<lb/>
徳逾軒昊彌謙抑<lb/>
澤覆垓埏益滲漓勒岱銘嵩升懿烈覲文揚武際昌期<lb/>
兩宫尊養無疆慶貳體元良有穀詒夙夜常存惟道㟁<lb/>
暄寒不輟是<lb/>
經帷<lb/>
躬修渾器符乾曜<lb/>
<pb n="KR4f0024_WYG_001-61a"/>
手纂輿圖奠地祗廵幸只緣親稼穡蒐苖端為肄熊羆<lb/>
象鞮早已輸琛賮卭筰俄看折箠笞歳植鷄竿疏訟獄<lb/>
時懸豹簴採箴規商霖每應桑林禱淇竹奚煩瓠子祠<lb/>
蠲賦恩稠還振廩賜酺<lb/>
詔下又行糜勤民喜見豐年屢招隱忻將好爵縻上相<lb/>
謀謨咸緝亮庶司擕僕各委蛇璇穹恍惚来儲祉宣室<lb/>
從容介受釐景况昭囘神氣合<lb/>
宸居肅穆治無為升平嵗月多閒暇交泰<lb/>
<pb n="KR4f0024_WYG_001-61b"/>
君臣有燕私靈沼笙鏞同樂豈巻阿車馬儘閑馳惠霑<lb/>
翔泳初何限潤及區萌詎有涯絶勝壺觴修洛褉陋他<lb/>
簫鼔祀汾脽嘉魚試叶崇邱詠鳴鹿重賡小雅詩願被<lb/>
六英颺盛事長歌<lb/>
萬壽鞏丕基<lb/>
　　　盛矣麗矣使人茫乎望洋向若而歎然細尋之<lb/>
　　　叙次周浹音節自然所謂人巧極天工錯者雖<lb/>
　　　使揚馬復起猶當退三舎避之何况餘子<hi>尤悔菴評</hi>
<pb n="KR4f0024_WYG_001-62a"/>
聖祚無疆詞<hi>有序</hi>
　　欽惟<lb/>
皇帝陛下聖文神武<lb/>
睿算無遺<lb/>
親總六師三臨絶塞逆賊噶爾丹殲㓕餘黨畏威慕義<lb/>
　　降者䴢至西北萬里荒逺之域咸𨽻我版圖既振<lb/>
　　旅京師告成於<lb/>
郊<lb/>
<pb n="KR4f0024_WYG_001-62b"/>
廟社稷名山大川加上<lb/>
徽稱沛<lb/>
恩天下又飾官方修内治勤求化理務撫綏休養其民<lb/>
　　自諸王暨大小羣臣生儒耆老凡數萬人稽首<lb/>
　闕下固請崇上<lb/>
尊號<lb/>
皇帝謙徳尊光推而勿有猗歟至矣<lb/>
　功徳之崇閎<lb/>
<pb n="KR4f0024_WYG_001-63a"/>
　聲教之廣逺自書契以来推校帝王無與為並誠乃<lb/>
　　巍巍蕩蕩隆三羡五<lb/>
聖祚億萬年無疆之慶也<hi>臣</hi>叨佐銓衡兼官翰院恭撰<lb/>
　　五言詩十二章以<lb/>
　獻冀得附於六義之末頌揚萬一焉<lb/>
睿筴函三略威弧静八荒<lb/>
武功成偃革<lb/>
文徳洽垂裳雲日堯天敞時薰舜樂張微臣同虎拜<lb/>
<pb n="KR4f0024_WYG_001-63b"/>
聖祚永無疆<lb/>
玉鑾初幸處朔塞有飛霙細草搴逾秀寒泉挹更清陽<lb/>
和囘雁磧春色繞龍旌果見欃槍掃吹鐃奏凱聲<lb/>
涓流還巨壑枯枿亦長林再駕勞<lb/>
當宁三驅誡失禽弛弓軍禮肅挾纊<lb/>
主恩深雨雪無淹久歡聞杕杜吟<lb/>
畫組開戎幕綏旌耀武車<lb/>
六飛三出塞四海一為家玉障今無外黃圖昔有加虞<lb/>
<pb n="KR4f0024_WYG_001-64a"/>
廷聲教逺祇是限流沙<lb/>
聖徳如天覆無私萬物春呼嵩皆赤子欵塞亦王人地<lb/>
接雲霄近<lb/>
恩霑雨露新殊方成樂國從此息風塵<lb/>
四荒仍絶域疆索古難施虎旅揚旌日狼胥折箠時圖<lb/>
嫌王㑹狹功誚鬼方卑合檢東封玉<lb/>
明堂坐受釐<lb/>
共覩成功易方知慮始難頻年紆<lb/>
<pb n="KR4f0024_WYG_001-64b"/>
睿算萬里控<lb/>
宸鑾協策天人應還師袵席安<lb/>
皇心非逺畧兵力未全殚<lb/>
遂返西征斾天閑駕玉虬<lb/>
琱輿雙鳯㦸仙仗五雲斿佳氣河山迥榮光草木浮羽<lb/>
林無止䟆歌舞遍神州<lb/>
大愷聲容盛<lb/>
中朝典禮崇殷勤下<lb/>
<pb n="KR4f0024_WYG_001-65a"/>
明詔肸蠁荅高穹偃武占文露疏勲趂景風何當窺寸<lb/>
管珥筆紀<lb/>
天功<lb/>
淳化彌三極<lb/>
清衷凜萬幾激揚先吏治隱恤在民依幽蔀漸膏澤光<lb/>
天麗景暉猶勤衢室問昃食更宵衣<lb/>
展矣膺<lb/>
鴻號皇哉與古符虛中則圖範謙受接唐虞<lb/>
<pb n="KR4f0024_WYG_001-65b"/>
紫渙温相謝丹誠迫未輸無由名<lb/>
帝徳擊壤共康衢<lb/>
七徳光仍鬯三登頌屢聞<lb/>
皇風春浩蕩協氣日絪緼蓂厯無窮葉蒿宫有慶雲萬<lb/>
方同壽豈長戴<lb/>
聖明君<lb/>
　<lb/>
　松桂堂全集巻一<lb/>
</p>
<p>
</p>
  </div>
</body>
</text>
</TEI>
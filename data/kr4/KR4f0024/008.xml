<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻八<hi>壬寅</hi>
                </head> <lb/>
    <p>
<pb n="KR4f0024_WYG_008-1a"/>
欽定四庫全書<lb/>
　松桂堂全集巻八<hi>壬寅</hi>
　　　　　　　　　　　吏部侍郎彭孫遹撰<lb/>
　　　元日就貽上飲<lb/>
曉郭萬人烟春江孤客船星河迴曙色雲物吐朝妍<lb/>
北闕龍飛日東皇鳳紀年漢廷方上計越客此歸田風<lb/>
景紛如昨流波浄可憐鐘殘隋苑裏花發蜀岡前勝事<lb/>
今何在征途境屢遷故交情似水開宴酒如泉送别留<lb/>
<pb n="KR4f0024_WYG_008-1b"/>
詩句將遺損俸錢夜歸城北路醉咏竹西篇空響潮鳴<lb/>
枕髙寒露滿天迴思東閣興清夢正飛懸<lb/>
　　　戱答貽上<lb/>
賦得香匳最有聲偶然託興寫傾城道心近日清如水<lb/>
不落人間薄倖名<lb/>
　　　䢴溝曉發<lb/>
朝日棹歌鳴還為江上行寒蕪猶碧色小鳥作春聲烟<lb/>
岫層層出風帆面面生不須窮逺目吟眺有餘情<lb/>
<pb n="KR4f0024_WYG_008-2a"/>
　　　𤓰步懐貽上<lb/>
風日依清曉空波匹練明相尋𤓰步渡已失廣陵城江<lb/>
岸舟初放春潮候已平還思何水部官閣眺新晴<lb/>
　　　渡江<lb/>
天寒江氣深雙槳淩空碧三山指顧間青蒼非一色洲<lb/>
渚既平逺川原亦鬱積中流駕巨浪髙踏黿鼉宅孤峯<lb/>
入懐抱清暉照沙石翏翏風益駛愔愔日將夕言尋郭<lb/>
景純更問神仙迹<lb/>
<pb n="KR4f0024_WYG_008-2b"/>
　　　泊江岸寄貽上廣陵<lb/>
晩潮未上早潮收一艇乗風下潤州恰向江南望江北<lb/>
水雲無際不勝愁<lb/>
　　　揚州懐古<lb/>
惆悵繁華事已非寒波縹緲夕陽㣲雷塘雨過山花碧<lb/>
𤓰步雲開木葉稀自昔叅軍多感慨重來水部惜芳菲<lb/>
離宫别館今何處坐見孤蓬日日飛<lb/>
草生城闕鬱崔巍陳迹千年弔落暉南國綺羅悲帝子<lb/>
<pb n="KR4f0024_WYG_008-3a"/>
東都花栁𦵏靈妃雲山一去秦淮海歌吹空傳杜紫㣲<lb/>
悵望烟波情不極春潮如雪送將歸<lb/>
　　　過新豐鎮<lb/>
新豐古道㡬舟行日落輕帆片片明襍樹初青難辨種<lb/>
亂山空碧不知名江流曲折生春水霞氣依㣲媚晩晴<lb/>
獨上河梁一長眺川原烟景正凄清<lb/>
　　　丹陽道中寄貽上<lb/>
百折丹陽水扁舟曉渡難平疇初放碧春雨薄生寒錦<lb/>
<pb n="KR4f0024_WYG_008-3b"/>
瑟人將老青雲興欲闌練湖行漸近新緑滿漁竿<lb/>
平川縈百曲寒雨壓層波淺碧千畦潤殷紅一寺過暮<lb/>
雲依樹盡逺水入烟多此地生香草懐人奈逺何<lb/>
晨光生牖隙烟水淡溶溶卧聴春朝雨遥聞曉寺鐘平<lb/>
蕪隨地緑歸思近鄉濃到日梅花發南山好曵笻<lb/>
沙鳥集船頭寒塘清淺流人家烟四合水氣日浮孤暮<lb/>
有停雲思春生去國愁征帆何處落風雨一歸舟<lb/>
　　　丹陽觀十字碑<lb/>
<pb n="KR4f0024_WYG_008-4a"/>
讓國髙踪不可追蘓臺麋鹿久堪悲榛蕪豐碣今何限<lb/>
千古清風十字碑<lb/>
　　　練塘<lb/>
一葉練塘舟揚帆復順流西風如有意相送過常州<lb/>
　　　吕城雨泊<lb/>
古市平橋跨水津欲尋舊壘已荆榛十年萍迹長如此<lb/>
千載呉䝉解笑人隴麥因風吹浪細林梅冐雨作花新<lb/>
南來景物多惆悵且汎壚頭酒味春<lb/>
<pb n="KR4f0024_WYG_008-4b"/>
　　　舟中夜雪<lb/>
夜雪壓舟重風清落枕長覺來人語静一犬吠寒塘歴<lb/>
歴聞殘雁遥遥度曉霜江南今夜泊客意似瀟湘<lb/>
　　　横林舟次<lb/>
此地倪元鎮揮毫舊有聲數家臨水曲㡬樹著雲平竹<lb/>
木參差秀林巒澹宕清今朝登眺處身在畫中行<lb/>
　　　梁谿舟次望九龍山<lb/>
梁谿一帶抱孤岑水盡溪迴洞壑深三讓城荒空草木<lb/>
<pb n="KR4f0024_WYG_008-5a"/>
九龍山逺悵登臨懸崖急雨石泉落翠竹蒼藤鶴澗隂<lb/>
約畧前遊經四載依然春色滿平林<lb/>
　　　弔周孝侯祠<lb/>
旦射猛虎南山頭暮隨雲間二俊遊一朝致命死疆場<lb/>
竹書血食還千秋腐儒局促事鄉里白首章句空一邱<lb/>
　　　人日泊虎邱山下先遣奴子陳徳東歸問訊<lb/>
人日晴暉敞太虛石湖烟水放舟初春風不送雙蘭槳<lb/>
錦里空傳尺素書小塢梅寒㣲雨歇長堤栁暖夕陽疎<lb/>
<pb n="KR4f0024_WYG_008-5b"/>
道衡欲賦經年别雁後花前思有餘<lb/>
　　　山塘<lb/>
山塘風日好雲木互層隂不盡平林秀如蔵萬壑深蘋<lb/>
波通小檝花嶼下鳴禽坐久生清思泠泠起梵音<lb/>
　　　泊濰亭<lb/>
婁江此去路重經凄切呉歈不可聴咫尺家園歸未得<lb/>
參横月落大濰亭<lb/>
　　　舟中望崑山<lb/>
<pb n="KR4f0024_WYG_008-6a"/>
崑山一片石時與白雲侵領此巖阿秀知予邱壑心天<lb/>
低孤塔影人住數峯隂定有烟霞客相依共結林<lb/>
一岫俯川陸天晴翠欲流不嫌城郭近轉覺石林幽白<lb/>
日樓臺暝清暉島嶼浮春山濃似畫黛色撲行舟<lb/>
　　　道院曉起欲買小舟往沙上看梅以雨阻悵然<lb/>
　　　有作<lb/>
欲向清谿問勝遊春隂初合水邊樓已虛沙口看花約<lb/>
空買江南聴雨舟竹塢雲深天易暝石壇鳥下晝長幽<lb/>
<pb n="KR4f0024_WYG_008-6b"/>
上清玉笛凄凉弄吹落梅花滿院愁<lb/>
　　　春雨<lb/>
江城經日雨無復踏歌聲鄉淚隨花盡春愁似草生烟<lb/>
中齋磬發雲裏午鷄鳴便擬遊方外移家傍玉清<lb/>
一望輕陰合蕭條獨倚闌忽聞風雨集轉使别離難草色<lb/>
侵行迹花枝怯晩寒所思愁不見竹露滴空壇<lb/>
松竹生寒吹凄清戛石幢空齋聞夜雨春色滿婁江垂<lb/>
栁抛金線飛花㸃玉缸他時同剪燭相憶在西窓<lb/>
<pb n="KR4f0024_WYG_008-7a"/>
暝色同雲盡閒庭碧草深春泉鳴磵户山鼠下松陰衝<lb/>
雨過殘雁驚寒響暮禽坐看芳樹晩飛雪滿園林<lb/>
　　　和二兄除夕見懐之作<lb/>
淮陰南下片帆收晩泊䢴溝古渡頭逺道弟兄懸夜夢<lb/>
隔年風雨入春愁空江木落頻回首小院花開定倚樓<lb/>
若問闗山千里客天涯涕淚滿征裘<lb/>
　　　南還至婁東得兄仲謀寄懐詩次荅<lb/>
客子辭家嵗月遥安仁已覺髩初凋空憐芳草生凄碧<lb/>
<pb n="KR4f0024_WYG_008-7b"/>
忽有新詩破泬寥海雁回寒殘影盡園梅經雨暗香消<lb/>
婁江西望迢迢水思繞聞琴舊板橋<lb/>
　　　舟經外江鎮<lb/>
一艇沿溪轉清流曲曲迷橋通丁字水籬唱午時鷄分<lb/>
隴花田潤成行竹樹齊江村春氣早草色已萋萋<lb/>
　　　新栁<lb/>
春風春雨正㝠㝠垂栁垂楊色漸青京兆眉匀猶淺淡<lb/>
楚宫腰細最娉婷輕寒尚困三眠態小碧虛籠十里亭<lb/>
<pb n="KR4f0024_WYG_008-8a"/>
他日㶚橋腸㫁處驪歌凄切不堪聴<lb/>
　　　白鶴江<lb/>
落日依輕舫空明水上窓人家多竹篠仙宇擁燈幢塔<lb/>
影青龍寺濤聲白鶴江九峯横秀色天際見雙雙<lb/>
　　　結交行贈陳確修<lb/>
結交寔難白首如新一朝邂逅便託契知君本是湖海<lb/>
人去年作客華亭縣叩門載酒來相見朔風臘雨雪作<lb/>
花欲使愁人忘歲晏今年著屐九峯頭縞帶重來問舊<lb/>
<pb n="KR4f0024_WYG_008-8b"/>
遊袖中㩦有氷雪巻置我嵯峨百尺樓可憐覊客無顔<lb/>
色感爾交情三歎息世事多揚弱水塵人生莫羡扶摇<lb/>
翼鶯花照眼栁拂巾東風淡蕩吹芳塵與君揮手自此<lb/>
去一問桃源洞口春<lb/>
　　　寄家兄仲謀<lb/>
吾家仲氏老巖阿隠几沉㝠近若何燕子簾櫳遲日静<lb/>
木蘭庭院落花多秋枰晝冷聞黄鳥蠟屐春閒長緑蘿<lb/>
為問𤣥亭常寂寞誰人載酒數經過<lb/>
<pb n="KR4f0024_WYG_008-9a"/>
　　　寄家兄子服<lb/>
客樓擁被集秋聲兄弟天涯急難情落葉一辭呉苑樹<lb/>
離鴻逺度廣川城停雲此日愁南望聴雨何時話北征<lb/>
為報庭前紅芍藥一樽花下待同傾<lb/>
　　　寄幼瑜弟<lb/>
游絲午幙日初長曽索㣲吟賦海棠客子正悲芳樹晩<lb/>
名花還發去年香澱湖水緑舟容與秦嶠雲迷路𣺌茫<lb/>
小謝風流頻入夢應憐春草徧池塘<lb/>
<pb n="KR4f0024_WYG_008-9b"/>
　　　寄漢飛<lb/>
名園永日暢登臨念爾棲遲物外心花榭細翻紅藥影<lb/>
草堂頻換綠蘿隂風前惜艷金鈴小月下徴歌玉<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>深<lb/>
早晩羣賢修褉事清泉白石定相尋<lb/>
　　　寄徐六琯朗兼訊家姊起居<lb/>
西風八月送行蹤霜雪闗河即次濃豈謂生還猶有日<lb/>
空勞死友逺相從夢迴小閣重陽雨愁聴寒山半夜鐘<lb/>
别後已看春律轉寒灰不照孰為容<lb/>
<pb n="KR4f0024_WYG_008-10a"/>
客裏思君一倚樓鶯花開日小窓幽牙籖朗潤無塵雜<lb/>
彤管清華有唱酬題畫新篇稱絶調吹笙麗句最生愁<lb/>
却慚謝遏才將盡林下風神憶未休<hi>家姊有銀河吹笙及和予題畫詩最</hi>
<hi>工</hi>
　　　次韻答蒼水<lb/>
僦得客樓如囷大開門風雨供髙卧茸城春酒萬斛傾<lb/>
壘塊鬱然不可破君家兄弟天下才二俊當年未得過<lb/>
開樽洗酌留我醉春衣多被酒痕涴何須絲竹與管絃<lb/>
<pb n="KR4f0024_WYG_008-10b"/>
粲花往往生咳唾髙堂爽塏清絶塵圖書萬卷竹千箇<lb/>
空堦雨急燈燼寒虛幌風懸㡌簷墮呼盧辦作袁彦道<lb/>
狂吟直壓陳驚坐𤣥中往復兩相忘不知誰主誰賓佐<lb/>
夜分客去君亦醉峩峩玉山崩一座詰朝贈我瑶華篇<lb/>
寫遍鶯花嬌阿那人生但得儔侣佳窮達何必悲轗軻<lb/>
援毫酬爾郢人詞更索君家長公和<hi>長公謂閬石</hi>
　　　題曹雅推石鏬校書圖<lb/>
草堂一夜雨綠遍前溪樹幽人獨往來日涉還成趣春<lb/>
<pb n="KR4f0024_WYG_008-11a"/>
山萬叠深春水千頃碧借問隠居人何如輞川宅<lb/>
　　　次蒼水扇頭韻<lb/>
客中二月換春衣一問三江舊釣磯幾日西風潮正滿<lb/>
縠文深處見魚飛<lb/>
　　　寄懐百㫋<lb/>
弱冠追隨舊社前中更風雨兩茫然延津劍氣今還合<lb/>
流水琴心爾自憐别後㡬看江上月春來又見草如烟<lb/>
亦知不淺文情在長事爰絲二十年<lb/>
<pb n="KR4f0024_WYG_008-11b"/>
　　　呉門得百㫋見懐詩次韻答寄<lb/>
髙天木葉下孤舟憔悴還為薊北遊從古銷䰟惟惜别<lb/>
可堪送逺及悲秋燕雲淚滿鴻千里板渚花殘水一溝<lb/>
今日呉江烹素鯉尺書端為故人留<lb/>
　　　葑溪訪珠來看園中鸎粟花還就雲客兄飲作<lb/>
　　　歌<lb/>
金閶亭畔送春歸雜花落盡鶯亂飛客子倦遊不得意<lb/>
朝來又換纎絺衣出門偶向東城陌一訪東城灌園客<lb/>
<pb n="KR4f0024_WYG_008-12a"/>
園中開遍鶯粟花五采繽紛非一色此時洗酌向花飲<lb/>
花明酒冽深相映近前折花當酒籌花枝裊裊過人頭<lb/>
風光若此君不醉人生擾擾何所求富貴本浮雲文章亦<lb/>
敝帚我今歸小山栽花還釀酒栽花宜多不宜少荒畦<lb/>
十畆應環遶釀酒須教樽不空酡顔常比花色紅日傾<lb/>
此酒對此花世上真有浮丘公<lb/>
　　　次韻答客羲<lb/>
此地吹壎客髙風孰與同避人逃姓字學佛得神通茂<lb/>
<pb n="KR4f0024_WYG_008-12b"/>
苑春將老清和日漸融坐看庭際樹青桂已成叢<lb/>
愛爾栖禪地全勝安樂窩自能忘歲月不厭數經過白<lb/>
社塵心盡青衫客淚多言尋方外約隨意卜岩阿<lb/>
　　　重過梅花樓<lb/>
今朝風日好初地再相尋轉覺紅樓逈新添緑樹隂定<lb/>
鐘人外發山翠晩來深歸路經林水清暉照客襟<lb/>
　　　重登虎邱山<lb/>
包山之外千萬峯此一片石堪共語巖扉日暮少人行<lb/>
<pb n="KR4f0024_WYG_008-13a"/>
雲木清隂淡如雨杜曲老人隠者流挈我重登最上頭<lb/>
擾擾浮生無住著不知能更幾回遊<lb/>
　　　舟中見燕子作<lb/>
越燕初來社事稀聮翩争傍小舟飛低空忽墮紅襟片<lb/>
入座徐褰翠羽衣游絲遲遲白日静平波一望成千頃<lb/>
水面無風徹底清分明照見差池影下拂清流上掠天<lb/>
依人應更得人憐萬轉千迴還未息忽然墜地如無力<lb/>
山城㡬日雨兼風鶯花零落飃殘紅細啄香泥過林去<lb/>
<pb n="KR4f0024_WYG_008-13b"/>
飛入誰家簾幙中<lb/>
　　　上曹村相國三十二韻<lb/>
聖主垂裳日元公補衮辰五雲紛氣象萬類荷陶鈞<lb/>
帝用鹽梅寄人瞻桃李新台星環紫極館閣敞平津一<lb/>
作斯文主羣登上席珍荒莊寜有意投筆本無因玉筍<lb/>
皆時棟龍門盡國賓四維咸被澤六詔未稱臣馬援馳<lb/>
蠻徼唐䝉擁使輪廟堂資算畧帷幄叶經綸遂有旄牛<lb/>
貢何論越雉馴雍容三府歴調劑八風均伊吕垂前烈<lb/>
<pb n="KR4f0024_WYG_008-14a"/>
蕭曹謝後塵量𢎞羣自納清極豈嫌貧宅少成樓地家<lb/>
無曵帛人入誰知禁樹出不問車茵骨鯁還推重文章<lb/>
孰等倫勲庸由學術忠孝見深淳倚毘匡時切巖阿託<lb/>
興真懸車當獻嵗賜沭有全身絲竹東山趣林泉緑野<lb/>
隣春風呉嶠滿淥水石湖濱往往攜笻出時時泛艇頻<lb/>
芳樽張月夕雅咏集花晨賓從多英妙芝蘭更鬱峋鯫<lb/>
生甘寂寞先業墜艱辛壯志千秋在沉寃九地湮裴<lb/>
徊轅下足憔悴轍中鱗已分尋黄綺誰為徹紫宸通門<lb/>
<pb n="KR4f0024_WYG_008-14b"/>
慚孔李再世念荀陳禮遇山齊重恩光物自親寒灰如<lb/>
可照願得借陽春<lb/>
　　　贈潘仙客太守<lb/>
夫子間氣英鬱鬱瑚璉器一擢夏官郎再典秋闈試帷<lb/>
帳窮天淵網羅皆雲驥兼此文武才永為廊廟寄驅車<lb/>
向渤海神京三輔地刀劍猶紛紛斯民未知義易俗多<lb/>
苦心報政洵優異是時<lb/>
先皇帝注意循良吏蔀屋騰歌謡御屏留姓字方期歲<lb/>
<pb n="KR4f0024_WYG_008-15a"/>
九遷忽訝言三至蕭然解組歸形神逺無累父老既留<lb/>
行兒童亦揮淚左遷何足憂榮名在百世伊余執鞭情<lb/>
十年深寤寐今見紫芝人願託青雲士季路信一言劉<lb/>
𢎞重片刺冀迴黍谷寒得奮天池翅明誼結中心千秋<lb/>
義無二<lb/>
　　　施有一席上聴歌作立夏前一日也<lb/>
洒遍江河淚萬行那堪春盡尚他鄉鵾絃雁柱多悽惻<lb/>
不待聞歌已㫁腸<lb/>
<pb n="KR4f0024_WYG_008-15b"/>
絮飛花盡雨㝠㝠人在金閶古驛亭莫唱春歸腸㫁曲<lb/>
此聲凄切不堪聽<lb/>
山堂風雨正凄凄一曲新詞聽欲迷滿座賓朋静無語<lb/>
春雲冉冉向人仾<lb/>
何處聲傳子夜歌髙雲不散玉嵯峨雪兒解道風流句<lb/>
不及君家問字多<hi>問字有一歌僮名頗有面首</hi>
　　　四月初三日作<lb/>
閒居適新夏百卉皆榮腓青陽謝成令朱明麗朝暉松<lb/>
<pb n="KR4f0024_WYG_008-16a"/>
竹含貞萋林巒吐清輝鳴鳥下茂柯向人如相依流覽<lb/>
有妙理新故靡停機我亦無心者隨時御葛衣<lb/>
髙堂列黼帳襍然進齊優簫管吹叅差妙舞兼清謳境<lb/>
去態仍在器往聲還留涉想每多妄㝠心亦愈流此中<lb/>
有實義本與静者謀不假思惟得豈從聞見求<lb/>
大羹本無味大音本無聲至樂既忘言極哀徒愴情乃<lb/>
知天下理非由言象呈名者非其至至者無能名所以<lb/>
維摩詰黙然義已明<lb/>
<pb n="KR4f0024_WYG_008-16b"/>
越人善泅水呉娃工走馬盤旋風電中出没波濤下當<lb/>
其呈技時意思何瀟洒與物既相忘我形亦自捨豈惟<lb/>
無我心并無無我者<lb/>
　　　贈顧蒨來吏部廿三韻<lb/>
閶闔中天啓鵷鸞禁寺翔紫泥初入捧佳樹已成行畫<lb/>
粉神仙署薰衣侍史香儁同裴叔則清是顧長康當日<lb/>
新更始諸曹舉大綱品題澄水鏡故事罷山郎銓局推<lb/>
通簡時賢少頡頏在公仍夙夜賜沐有輝光江左風流<lb/>
<pb n="KR4f0024_WYG_008-17a"/>
舊龍門雅譽當瞻星文粲粲挹海量汪汪身作儒林冠<lb/>
胸將武庫蔵人皆尊哲匠君豈問荒莊北闕存深眷東<lb/>
山久屬望雲霾看立化日月亦何傷下士泥塗賤窮居<lb/>
海嶠傍白鷗成伴侣赤鷃自榆枋忽有三言虎能飛六<lb/>
月霜沉寃埋土壤髙誼薄穹蒼宛轉加垂手殷勤見熱<lb/>
腸片辭喬嶽重萬里潤河長欲使寒灰起還令百草芳<lb/>
羽毛端自惜毫髪竟奚償千載存明信於公義不忘<lb/>
　　　喜客羲過談<lb/>
<pb n="KR4f0024_WYG_008-17b"/>
候入清和嵗月侵草堂快爾更相尋茶烟未㫁爐中火<lb/>
竹樹初移午後隂誰向河頭來賣水却從絃上去聽琴<lb/>
坐深鳥語花頻落何處堪徵不住心<lb/>
　　　問家兄仲謀肺疾即用來韻却寄<lb/>
茂苑開君病裏書遥知謝客㫁行車湖山極目春遊嬾<lb/>
風雨懐人午夢疎舊社酒徒今寂寞故園花事近何如<lb/>
杜陵最有憂時疾髙枕南窓四月初<lb/>
海天千里浩烟波綠水平堤覆軟莎蜃氣春深浮島嶼<lb/>
<pb n="KR4f0024_WYG_008-18a"/>
雁行雲㫁隔關河鶯花三月風光暮絲竹中年感慨多<lb/>
惆悵不須徵往事佳辰冉冉客中過<lb/>
柴門深巷晝長闗廿載逃名髩漸斑芳草久埋張仲宅<lb/>
幽蘭空佩楚人環殘春伏枕甘蕉下薄暮投林倦鳥還<lb/>
料得疎狂時縱酒竹林清興未闌珊<lb/>
欲慿雙鯉去雲安經嵗離情問訊難偕隠髙堂華髮徤<lb/>
織縑小婦錦機寒新篁墜粉含清露紅藥翻風下曲欄<lb/>
兄弟相思不相見故鄉迢遞海雲端<lb/>
<pb n="KR4f0024_WYG_008-18b"/>
　　　寄問家兄子服卧病<lb/>
呉天南望一傷神伏枕髙樓送暮春牘鼻漫憐司馬渴<lb/>
牛衣不厭仲卿貧病中櫻笋輕酬節雨後松梧緑䕃人<lb/>
我亦江湖牢落久楝花吹遍客衣塵<lb/>
　　　初夏遊東禪寺<lb/>
夏日媚新霽山水多清音閒雲偶然出步至東禪林寂<lb/>
歴鐘梵響蕭疎水樹隂流泉下石澗戛然如鳴琴草花<lb/>
一一開上有間闗禽老僧不相識宛若夙相尋真賞方<lb/>
<pb n="KR4f0024_WYG_008-19a"/>
在茲髙懐匪自今坐對黙無語各有物外心勝因了可<lb/>
悟妙義良所欽<lb/>
　　　答客羲<lb/>
迷離撲朔辨雌雄玉麈繩床話苦空不覺春歸今又夏<lb/>
吹來池面盡薫風<lb/>
狂來對客吟詩句老去荷鋤種秫田醉語二豪聊爾爾<lb/>
卿須歸去我還眠<lb/>
易易難難何處分昔惟龎老近惟君看來只是河東豕<lb/>
<pb n="KR4f0024_WYG_008-19b"/>
拈出還空冀北羣<lb/>
大地從來無一字小儒空復費三餘從君乞取傳薪火<lb/>
燒盡從前萬卷書<lb/>
　　　又作四賓主句答客羲<lb/>
金屋銀屏絶代人夢迴闗塞未分明停針日日腰如削<lb/>
不信牽纒是有情<lb/>
呉山越水遍浮家浪把無涯逐有涯今日山中閒獨往<lb/>
鳥鳴蟬噪静無譁<lb/>
<pb n="KR4f0024_WYG_008-20a"/>
夜來山雨過前溪新緑深深上衲衣語言文字都忘却<lb/>
閒讀南華註馬蹄<lb/>
延津寶劍是雙龍一躍還生八面風擊破太虛無一事<lb/>
左㩦玉女右青童<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集卷八<lb/>
</p>
<p>
</p>
  </div>
</body>
</text>
</TEI>
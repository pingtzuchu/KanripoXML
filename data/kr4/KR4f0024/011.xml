<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻十一</head> <lb/>
    <p>
<pb n="KR4f0024_WYG_011-1a"/>
欽定四庫全書<lb/>
　松桂堂全集巻十一<lb/>
　　　　　　　　　　　吏部侍郎彭孫遹撰<lb/>
　　　七夕立秋次飛瓊姊韻<lb/>
露掌髙寒爽氣浮曝衣閣上待新秋池頭過雨涼初集<lb/>
風裏開襟暑未收拙甚河東誰畀巧情深楚客易生愁<lb/>
晩来罷酌成髙臥清籟無聲月滿樓<lb/>
　　　秋夜送客<lb/>
<pb n="KR4f0024_WYG_011-1b"/>
客散髙堂醉似泥清宵欹枕月初西當窻病葉先秋墜<lb/>
隔樹寒禽未曙啼<lb/>
　　　秋夜聞梵<lb/>
黃花翠竹隠禪扉仙梵泠泠静者機餘響互分清磬永<lb/>
曼音輕繞定香微心棲止水初光發聴入秋空萬籟稀<lb/>
已覺浮名真我累十年出處兩無依<lb/>
　　　中秋風雨用七夕立秋韻<lb/>
風雨山堂恣拍浮樽前節物及中秋佳人似月邀難見<lb/>
<pb n="KR4f0024_WYG_011-2a"/>
綺思如雲鬰未收江燕巢空垂别恨井梧葉落滿庭愁<lb/>
胡床雅興今衰減懶上元規舊日樓<lb/>
　　　重陽無菊漫題次仲兄韻<lb/>
涼雨迎佳序髙風下夕陽籬花遲吐菊林葉緩飛霜獨<lb/>
抱三閭怨孤眠五栁堂碧雲開晩岫秋水落空塘對此<lb/>
情何極懷人月滿梁清吟生楚澤藻思發文房得句慙<lb/>
諸從消愁有索郎擕琴待林壑明發一相將<lb/>
　　　再叠前韻<lb/>
<pb n="KR4f0024_WYG_011-2b"/>
去日悲何速無因返魯陽登臨懷往昔人事隔星霜姸<lb/>
唱傳花蕚新聲出草堂風琴鳴澗壑天籟發林塘此曲<lb/>
難追和餘音正繞梁憐余棲草澤久病藉茱房才弱題<lb/>
糕客名卑執㦸郎祗應游汗漫雀躍傲雲將<lb/>
　　　三叠前韻<lb/>
五言多秀出昔見孟襄陽絶調今無敵枯吟夜有霜泉<lb/>
明棲栗里康樂在西堂勝日時同眺平波綠到塘風髙<lb/>
迴雁影雲霽落虹梁惜别紅蘭路懷人白葯房夕英思<lb/>
<pb n="KR4f0024_WYG_011-3a"/>
楚客秋泛憶康郎欲賦離居恨江籬或可將<lb/>
　　　秋日過博陸侯祠<lb/>
尋菊無前約荒祠晩眺生踈簾邀海色虚牖落松聲鄰<lb/>
犬迎門臥山僧乞食行淒涼窻下竹漫没舊題名<lb/>
東臯秋望美笻竹舊經過欵樹雙扉在題詩十載多同<lb/>
遊俱老大漲海尚風波晩計菰蘆穩滄洲一釣簔<lb/>
　　　九日憶羅浮<lb/>
曾隨猿鶴上羅浮雲壑蕭條又暮秋落木風髙清籟發<lb/>
<pb n="KR4f0024_WYG_011-3b"/>
抱琴人逺碧雲收璇房一閉難尋約雁字無慿但寫愁<lb/>
且對黃花傾竹葉醉邀飛夢到神樓<lb/>
　　　贈湯明府<lb/>
曲江當日出髙車院裏留題籠碧紗别去久無彭蠡雁<lb/>
今來新種洛陽花芳郊雪盡春行仗髙閣香清晩放衙<lb/>
解道文房詩思好鶯聲栁色報年華<lb/>
　　　九日雨中遲客二首<lb/>
小樓九日怨離羣徙倚花前獨待君金粟香殘秋漸老<lb/>
<pb n="KR4f0024_WYG_011-4a"/>
玉山人醉夜初分空江旅雁何時到細雨清砧竟夕聞<lb/>
莫寄哀吟向山木此生摇落復何云<lb/>
蒼葭玊露亂紛紜秋水迢遥思正殷戲馬臺空傷霸跡<lb/>
登龍人往感遺文山河久罷黃壚興湖海偏遲白雁羣<lb/>
日暮所思愁不見萬重烟樹一川雲<lb/>
　　　暮秋登虎邱山讀王六考功題壁詩<lb/>
偶擕笻竹上丹梯紅葉清霜氣未齊蕭日易生秋士感<lb/>
脩廊重見故人題嶺雲迢遞情無頼池草生踈夢欲迷<lb/>
<pb n="KR4f0024_WYG_011-4b"/>
聞在淮南愁病極行吟烟月冷淒淒<lb/>
　　　秋日過無為從叔園亭小飲次仲兄韻<lb/>
何事窮登陟園亭盡日宜好山全入望紅葉半辭枝海<lb/>
氣生寒早林隂欲暝遲移床就秋色珍簟坐彈棋<lb/>
細雨壺觴節新霜稻蟹天但傾花下酒莫羨府中蓮弱<lb/>
水垂綸外神山隱几前東溟清可挹醉即枕流眠<lb/>
薄曲成吾室蕭然坐擁書新泥分幕燕真樂問溪魚地<lb/>
僻便農事家貧足野蔬牆頭過升斗不惜醉淳于<lb/>
<pb n="KR4f0024_WYG_011-5a"/>
秋潦空波逈寒塘野水平沙鷗眠几石山蝶舞簾旌二<lb/>
屨分成侶終年嬾入城兹因麋鹿性彌欲謝簪纓<lb/>
　　　寄呉爾世<lb/>
煙花三月悵離羣每到蘭時轉憶君彭蠡秋風無過雁<lb/>
蕪城春樹有停雲寒砧獨客心如擣逺水雙魚手自分<lb/>
慚愧故人深慰藉瑤華千里挹清芬<lb/>
三秋客思繞天涯一掇瓊英感歲華慈母依然顔似玊<lb/>
佳兒應已筆生花重陽定載平山酒八月誰同曲水槎<lb/>
<pb n="KR4f0024_WYG_011-5b"/>
欲溯春波馳桂柁碧桃開日醉君家<lb/>
　　　贈李將軍<lb/>
少年意氣總如雲儒將風流獨有君越石登樓堪坐嘯<lb/>
脩期下馬更能文清秋橫海戈鋋壯落日轅門組練分<lb/>
見說<lb/>
聖明思鉅鹿論功誰似李將軍<lb/>
　　　寄懷孫無言山人<lb/>
三年嶺外未歸人每念黃山處士貧驛路梅花千里使<lb/>
<pb n="KR4f0024_WYG_011-6a"/>
江城柳色幾回春曽從南國通蘭訊近向西湖理釣緡<lb/>
千載逋仙風味在與君端合作比鄰<lb/>
故人淮海一漁簑家住平山枕薜蘿秋嶠孤笻凌灝氣<lb/>
春潮一葉剪迴波貧能結客知交滿老漸工詩好句多<lb/>
却訝劉邕過耽癖巴詞輕授雪兒歌<lb/>
　　　秋日舟行集字<lb/>
微霜幾㸃醉楓林小泛寒流霽色深薄靄輕霞分隠几<lb/>
虚舟淺瀨趂鳴禽濃醅試酌情還勝巧句難裁思欲沉<lb/>
<pb n="KR4f0024_WYG_011-6b"/>
願結天隨栖菊徑可勝寥落怨梧琴<lb/>
雁陣停暉晩漸欹鋤茅插棗䕶疎籬萬家稻黍償田事<lb/>
永晝醺眠瀉羽巵漫逐朝華矜窈窕徒勞金屋致毛施<lb/>
竹齋蕙館多堪共掃榻仍容數後期<lb/>
洞門烟月掩清塵寂寂松蘿隔問津宿草成隂摇夜景<lb/>
殘香吹夢冷秋辰行吟正擬依僧社遊處差應傍酒人<lb/>
聞道雲扉近靈境扶笻不惜往來頻<lb/>
初地偏餘去日悲亭臯露滿摘江蘺重登梵閣歸鴉集<lb/>
<pb n="KR4f0024_WYG_011-7a"/>
愁對河橋野照移臥客三湘頻話别開襟孤嶼强題詩<lb/>
魚書淚盡雙文約積雨空階有鬢絲<lb/>
晴收若木挂峯巔短艇回波栁榭前且向巾裾消綺思<lb/>
更教花鳥寄瑤篇萍風擁砌飄亭樹蓮漏和氷滴澗泉<lb/>
倘許無生酧至理同君長禮静中禪<lb/>
　　　呉下答仲兄來韻<lb/>
正有覊栖怨翻令别恨兼江風吹暮鷁壁月冷秋蟾南<lb/>
土初弛擔東方未解嚴在原千里隔去國幾時淹蕭候<lb/>
<pb n="KR4f0024_WYG_011-7b"/>
全呉館征衣暗露霑霸圖餘蔓草俠客老寒閻撫事留<lb/>
深嘅驅車訊吉占浮沉傷出處濶絶阻堂簾久抱孤生<lb/>
戚仍虚寸秩沾知交星落落仕路日炎炎諧俗無長䇿<lb/>
傳家有錦籖一官刀筆賤三世寢邱㢘鵠性非關浴烏<lb/>
形豈待黔余情諳寂寞天道判盈謙不假靈氛告寕煩<lb/>
衆論僉行辭朱戸跡坐擁白雲匳謡訳分金屋詩書讓<lb/>
玊鈐狂歌將擬楚垂釣合依詹世共探龍頷人猶捋虎<lb/>
髯攀援乘鼎呂呼噏耀旌幨聫歩多鵷鷺登朝盡杞柟<lb/>
<pb n="KR4f0024_WYG_011-8a"/>
劇秦徒尚白慕藺恥從閹纓紼形皆累山林夢亦甜吾<lb/>
兄耽大隠筮易得初潛守節甘辭粟憂時託病痁居能<lb/>
將菽水游或雜魚鹽孰可臣何㸃還能傲摯瞻滋蘭香<lb/>
入佩種竹粉垂檐柏葉澆新釀槐淘飽細餤榮名藏腊<lb/>
毒髙位見顛阽逺性霞爭舉枯吟筆退尖㝠鴻離繳弋<lb/>
文豹謝刀鉗尚友惟巢許誅茅只洞巗比來鄉思切朅<lb/>
去旅愁添柳陌鶯三弄花村雨一帘早尋歸隠計春酒<lb/>
話雙柑<lb/>
<pb n="KR4f0024_WYG_011-8b"/>
　　　呉中送徐六琯朗同家兄子服歸海鹽<lb/>
松陵江水去悠悠何事東還不暫留驛路數行平望樹<lb/>
西風斜日繫歸舟<lb/>
　　　訒庵久遊虞山不歸寄訊<lb/>
昔賢採藥處聞在最髙峰靈草年年長雲深不可從<lb/>
　　　呉江寄顧茂倫<lb/>
十里松陵路烟波共𣺌然伊人秋水外詩思落楓前池<lb/>
鴨能呼字溪魚不問錢幽居憐歲晩瑤草日芊綿<lb/>
<pb n="KR4f0024_WYG_011-9a"/>
　　　丙午除夕即事<lb/>
去年此夕南中客白鶴峰前獨賦詩鄉夢侵尋歸雁後<lb/>
春愁撩亂落花時故山無恙貧皆好晩計初成隠未遲<lb/>
共向東頭守殘嵗夜闌兄弟説相思<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_011-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻二十九<hi>壬申以後</hi>
                </head> <lb/>
    <p>
<pb n="KR4f0024_WYG_029-1a"/>
欽定四庫全書<lb/>
　松桂堂全集巻二十九<hi>壬申以後</hi>
　　　　　　　　　　　吏部侍即彭孫遹撰<lb/>
　　　古藤<lb/>
我來古藤下欲賦藤花詩藤花自妍人老醜詩之醜也<lb/>
又過之含毫欲下不敢下邈然終日拈其髭南曹故事<lb/>
既㪚軼衆口傳説紛參差不知此物自何代但見老幹<lb/>
盤虯螭當春花葉訝何麗恨無祕思爭新竒忽披榛翳<lb/>
<pb n="KR4f0024_WYG_029-1b"/>
得碑記蘚文明滅微可窺云在𢎞治嵗癸丑長洲吳公<lb/>
官於斯右廂數楹公所憩紫藤二株手自蒔因之俯仰<lb/>
感今昔一官先後同班資風流不墜起遐慕以理揆測<lb/>
還然疑此藤雖然黝而古連蜷偃蹇殊凡姿問年或可<lb/>
舉盈數安得許乆如碑辭碑之嵗月况遼逺百有四十<lb/>
今其期要知舊本在碑後宛其死矣為枯枝後來好事<lb/>
訪遺蹟逺晞前哲踵所為惜哉怳惚難具論至今莫識<lb/>
種者誰世人徃徃貴耳食觀物不復窮研推雷同附㑹<lb/>
<pb n="KR4f0024_WYG_029-2a"/>
類若此使我反覆生嗟咨又思當日種此者東銓華重<lb/>
非賤私一朝姓氏遂湮没遑問治迹官崇卑人生患與<lb/>
草木腐草木未腐名先澌可憐身世太局趣真若野馬<lb/>
空中馳所以古人志不朽區區名爵劍一吹我今幸際<lb/>
聖明世妄期竪立來牽絲浮沉或厠大賢後寄以臭味<lb/>
無差池祇嗟齒髮日穨暮不才竊禄仍虛縻署紙不省<lb/>
實憒憒詩成獨後才衰遲萬端銷廢逝將老藤乎得地<lb/>
方乗時願言封殖俾勿壞我詩藉爾傳來兹<lb/>
<pb n="KR4f0024_WYG_029-2b"/>
　　　髙梁橋曉望<lb/>
小雨朝來歇晨光曖曖微林坰紛霽色水木遞清暉深<lb/>
樾逗人影翠漣浮客衣因兹滌煩暑彌欲息塵機<lb/>
沙路依山盡浮流逐徑斜翠微縈百雉緑樹隠千家早<lb/>
稻初含穗秋蔬遍着花樂郊來徃數風物最清嘉<lb/>
　　　暑雨<lb/>
小院愔愔清晝長槐隂未暝曖餘光疎簾宻雨饒秋意<lb/>
祇欠鮮飈一㸃凉<lb/>
<pb n="KR4f0024_WYG_029-3a"/>
　　　送宋右宜之平陽<lb/>
早駕軺車入澤宫賦聲殷殷欲摩空舊操白雪無人和<lb/>
此日青雲有路通蹔逐征鴻辭薊北偶思芳醖過河東<lb/>
瑤華倘許頻相摘為斵秋林玉一筒<lb/>
　　　夀合肥相公太夫人<lb/>
母徳應將鏤管書公才公望更誰如爭㸔設帨當朱户<lb/>
正值宣麻下玊除經幔早知傳業盛養堂今見拜恩初<lb/>
緑槐十二沙隄穏委佩歸來奉起居<lb/>
<pb n="KR4f0024_WYG_029-3b"/>
春酒當筵象服明<lb/>
國恩家慶一時并萊衣入補樊侯袞梅鼎歸調潁谷羮<lb/>
上殿給扶多異數傾朝致拜極殊榮試歌燕喜流絃管<lb/>
夀母千秋有頌聲<lb/>
　　　題半舫<hi>大理寺少卿錢葭湄齋名奉和原韻</hi>
小忩低户不安横半舫中堪眺大瀛心似虚舟初不繫<lb/>
人如秋水恰同清夷猶自愜滄洲趣蕭逺真為建徳行<lb/>
便欲相從抛組去五湖烟月一帆輕<lb/>
<pb n="KR4f0024_WYG_029-4a"/>
　　　雪次楊次也韻<lb/>
誰摘仙葩㪚九闉輕于氷凌重于塵盛姬臺館層層玊<lb/>
郢客歌詞灔灔春境現空花飛有相室生虗白似無人<lb/>
莫將機思爭天巧刻葉三年總未真<lb/>
　　　殘雪用楊次也韻<lb/>
殘霙掩亂似催詩霜纈氷凌態愈竒忍凍苦無洴絖藥<lb/>
怯寒甘作處囊錐占年幸不封條在避俗偏於墐户宜<lb/>
為報敬容賓客道衝泥那復鞚青絲<lb/>
<pb n="KR4f0024_WYG_029-4b"/>
　　　賦得明月照積雪<lb/>
清暉浥浥泛明玕倍覺中天夜色寒玊杵研霜凝未㪚<lb/>
金波濯練揾初乾神遊大素何冲漠氣冽空蒼自鬱盤<lb/>
徒把妍辭懷二謝此時惆悵不同㸔<lb/>
　　　壬申除夕<lb/>
纚纚春燈影燭妍親朋喜共話鐙前食鮭風味偏真率<lb/>
羅雀門庭頗静便幸荷<lb/>
恩私寛一眚終慚衰劣玷三銓宦情縱使濃如酒合把<lb/>
<pb n="KR4f0024_WYG_029-5a"/>
屠蘇讓少年<lb/>
　　　除夜以一罌酒餉次也辱貽新句輙依韻答<lb/>
偶攜竹葉燒春罋為致椒花守嵗筵酒客形骸雖放浪<lb/>
麯生風度却清妍已㸔態美穨山玊更羨詩成下水船<lb/>
欲和不能甘退舎始知造物賦才偏<lb/>
　　　次邱季貞洗馬癸酉元旦韻<lb/>
班春早已肅蒼祇喜見柔颸曉入帷豔豔嵗華垂老日<lb/>
穰穰風物太平時榮枯有分休占易歌詠無方強賦詩<lb/>
<pb n="KR4f0024_WYG_029-5b"/>
羨殺桂坊題句好落花依草是邱遲<lb/>
　　　次鄭葭湄夜忩旅興<lb/>
空庭寥闃夜無譁氷雪凄寒落月斜底是羈禽偏繞樹<lb/>
叵教遊子不思家朱絃寂寞琴雙鎻素鯉浮沉海一涯<lb/>
客有呉吟正愁絶白雲千里寄情賖<lb/>
　　　十三夜集徐華隠學士寓齋觀試燈次袁杜少<lb/>
　　　韻<lb/>
北扉學士退朝初掃地焚香此結廬心逺山林在城市<lb/>
<pb n="KR4f0024_WYG_029-6a"/>
官清僮僕解詩書客來為試春鐙早坐乆還驚夜漏疎<lb/>
忽聽樽前發妍唱感時攬物一躊蹰<lb/>
　　　送周瑞厯之任大田<lb/>
今<lb/>
皇念人瘼吏治最所先百里寄民社一一皆精甄周侯<lb/>
本呉士秀出凌雲烟俛就選人格剖符之大田大田蕞<lb/>
爾邑嶺外仍孤懸壤地雖褊小風土殊静便耕桑有本<lb/>
業甿俗無輕儇延顱望新政行矣當勉旃慎無鄙夷此<lb/>
<pb n="KR4f0024_WYG_029-6b"/>
而不加勤拳視民當如子敬上親仁賢君心操氷雪君<lb/>
才利龍淵利器不自衒清節乆益堅強力赴公事徳心<lb/>
周井㕓計嵗必有餘嘉名自流傳不見鳴臯鶴聲聞徹<lb/>
九天鸞棲肯終屈萬仭㸔騰鶱<lb/>
　　　髙渭師夫人林宜人挽詩<lb/>
栁絮詩篇好荆苕禮教新采芳南澗日偕老北扉人烏<lb/>
鳥心偏切鳴鳩徳自均千秋馨烈在珍重冩湘筠<lb/>
鶴葢同車日芸廬儆夜時清心同黽勉白首怯差池春<lb/>
<pb n="KR4f0024_WYG_029-7a"/>
月姍姍影寒花寂寂枝空彈元相涙重賦蕙叢詩<lb/>
　　　送鍾華峰還韓城<lb/>
二月長安送客行河橋殘雪尚縈盈栁寒已作銷魂色<lb/>
鶯小難求出谷聲汲孺從來名拙宦袁修終不媿清卿<lb/>
追懽知有前期在無柰春風愴别情<lb/>
華堂乆矣閉松筠此日西歸已十春家有薄田仍苦旱<lb/>
囊無長物易憂貧琴書自愜林間趣風月能娯物外身<lb/>
君自蕭然淡名利中朝那不借才頻<lb/>
<pb n="KR4f0024_WYG_029-7b"/>
　　　題畫冊<lb/>
愛此塵外蹤心蹟共蕭迥驢背聳吟肩踏遍寒山影<lb/>
　　　送李漁村還諸城次留别韻<lb/>
白雁風前遡夕陽蘭疎菊秀為誰芳雖然乆宦無羈思<lb/>
那不清秋憶故鄉坐對寒山開岫幌卧聽幽瀑下漁梁<lb/>
知君新綴名山志五嶽心期似向長<lb/>
　　　料絲燈依史胄司學士韻<lb/>
一檠春燈五色絲十分工巧百般竒移將㶑灔金缸影<lb/>
<pb n="KR4f0024_WYG_029-8a"/>
寫出青葱玊樹枝弄影稍嫌雲母薄流光偏與儛人宜<lb/>
塵寰未必能勝此合向蓬山頂上窺<lb/>
七襄巧思乞河東鏤水雕塵迥若空瑤彩澄鮮非泛月<lb/>
翠漪搖颺不因風春隂自結千重綺夜氣俄成百尺虹<lb/>
噴薄清暉紛可掬飲氷人在玉壺中<lb/>
上元燈火咽芳塵錯落明玕照錦茵魚纈吹寒紅閃閃<lb/>
驪珠有暈碧鱗鱗難酬令節惟婪尾欲買春宵是等身<lb/>
蘭燼銷殘清漏永夢遊何處隔雲津<lb/>
<pb n="KR4f0024_WYG_029-8b"/>
文珠玳瑁擅時稱風物今來幾度興龍女機絲無襞積<lb/>
鮫人宫闕有觚稜玉山穨影方千日銀海生花已萬層<lb/>
何似秋堂扃深寂一簾風露讀書燈<lb/>
　　　豆腐<lb/>
藿食終年意自忺朝來凈饌况清嚴絺巾未藉先磨玉<lb/>
雪乳初融更㸃鹽味異雞豚偏不俗氣含蔬筍亦何嫌<lb/>
素餐似我真堪笑此物惟應乆属厭<lb/>
采菽中原未厭貧好將要術補齊民雅宜蔬水稱同調<lb/>
<pb n="KR4f0024_WYG_029-9a"/>
叵與羔豚厠下陳軟滑爾偏諧世味清虚我欲謝時珍<lb/>
不愁飽食令人重何肉終慚累此身<lb/>
　　　題朱北山水墨花鳥冊<lb/>
水墨淺深分向背天然生趣在毫端可憐絶藝無人識<lb/>
祗作當年院體㸔<lb/>
　　　題殷彦來嵗寒吟<lb/>
客裏偏驚嵗月頻羈心疇不感凄辰新詩字字凌氷雪<lb/>
輸與東呉秀出人<lb/>
<pb n="KR4f0024_WYG_029-9b"/>
含毫一徃寄情深不是尋常擁鼻吟到處流傳詩句好<lb/>
何人解識嵗寒心<lb/>
　　　寄氷衲上人<lb/>
少日曽尋物外縁落花風裏颺茶烟竹忩水檻應無恙<lb/>
不到東林二十年<lb/>
　　　聞雁<lb/>
千里鄉闗首重囘南忩愁聽雁聲哀秋來心事無憀甚<lb/>
一任黄花早晩開<lb/>
<pb n="KR4f0024_WYG_029-10a"/>
　　　題梅桐崖小像<lb/>
十年朝隠意蕭閒長在清泉白石間他日抽簮乞歸去<lb/>
還應乞取敬亭山<lb/>
合沓雲山上挿天𤣥暉詩句至今傳卧遊已足令人羨<lb/>
身陟丹梯益邈然<lb/>
　　　題盧時偕小照<lb/>
罨畫溪深六月凉松蘿隠映讀書堂綠隂如羃天如水<lb/>
紅藕花前白晝長<lb/>
<pb n="KR4f0024_WYG_029-10b"/>
此中風物與人殊世味蕭然道味腴他日人間作佳話<lb/>
雲鴻留得草堂圖<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻四十三</head> <lb/>
    <p>
<pb n="KR4f0024_WYG_043-1a"/>
欽定四庫全書<lb/>
　松桂堂全集巻四十三<lb/>
　　　　　　　　　　　吏部侍郎彭孫遹撰<lb/>
　南<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>集三<lb/>
　　　赴恵州别崔大<lb/>
羈居不知嵗值此蕉萃時再渡榕溪水重違故人期我<lb/>
車方東邁我心已西悲寒禽驚夕瀬木葉感凉颸年芳<lb/>
暗銷落誰能長自持<lb/>
<pb n="KR4f0024_WYG_043-1b"/>
　　　博羅道寄東莞諸故舊<lb/>
江梅海燕嵗將周沙際依然共此遊零雨不堪頻逺别<lb/>
孤舟何意又南浮扶留蔓冷寒塘夕諸蔗田荒野水秋<lb/>
笙鶴不来靈境杳石樓花首自悠悠<lb/>
　　　白鶴峯<lb/>
曩昔好逺遊幸此為羈寓勝地撰良辰名山遂遐慕亭<lb/>
亭波影間杳杳峯陰暮仙宇已摧頽道人時一遇相向<lb/>
嗒無言林禽對梳羽昔賢曾買居遺蹟猶如故雪浪擁<lb/>
<pb n="KR4f0024_WYG_043-2a"/>
前除松根滴秋雨欲解塵中纓結茅峯頂住恨不起蘇<lb/>
公從之執巾屨<lb/>
　　　嵗暮牆角緋桃盛開<lb/>
曉日烘桃蕚凌寒獨試花無人憐嵗晏空自惜朝華<lb/>
　　　無題二首<lb/>
風簾愁對落花裀萬事疎慵過一春玉煖乍抛新刺韈<lb/>
香濃不散舊啼巾思深如向燈前出淚盡應緣夢裏頻<lb/>
凖擬相逢親説與綵帆何日渡江津<lb/>
<pb n="KR4f0024_WYG_043-2b"/>
桂寢秋深翠袖凉重簾委地靜焚香纎寒觸手嫌金剪<lb/>
逺别驚心怯鈿牀氷蕚欵冬櫺眼白晴花拆暖蜜脾黄<lb/>
炎方臘盡無風雪九月江南夜有霜<lb/>
　　　恵州除夕立春寄蘧非<lb/>
蒼輅迎郊日辛盤餞臘辰暖生隄外樹晴颺陌頭塵花<lb/>
信山桃落風光澗草新林禽飜翠羽江吹起青蘋氣候<lb/>
殊吾土羈棲隔故人五羊遥憶汝萬里各孤身廨舎疎<lb/>
燈夕琴書旅况貧客愁銷貝葉鄉字斷文鱗歸訃滄洲<lb/>
<pb n="KR4f0024_WYG_043-3a"/>
近交情白首真相期紅藥畔婪尾送殘春<lb/>
　　　丙午元旦<lb/>
客中驚早起嶺外又新年旅服辭纎纊江城閙曉煙星<lb/>
河猶晻藹雲日漸暄姸不道天南路陽春到獨先<lb/>
　　　合江樓<lb/>
曉樹青如沐春波漫不流思君無近逺風雨合江樓<lb/>
　　　閲除目知漢蜚得錦縣有寄<lb/>
畿邑當新建君年仕正强唯應酌遼水兼欲問南陽鳳<lb/>
<pb n="KR4f0024_WYG_043-3b"/>
舉丹霄逺花明墨綬香論才多不次努力莫廻翔<lb/>
　　　正月四日從恵州發舟至廣州途中用東坡新<lb/>
　　　年五首韻示同舟諸子<lb/>
旅食三更嵗春王五紀元舟經羅帯水花暗木棉村烟<lb/>
渚波將暝風林葉自翻停橈須我友濁酒話晨昏<lb/>
羅浮好洞壑此去路何之瑶草一千嵗烟鬟十萬枝欲<lb/>
尋行藥客已過落梅時三歎懷勾漏斯人洵可兒<lb/>
飛雲峯下邑霧堞捲江清客路逢人日山光遍子城桂<lb/>
<pb n="KR4f0024_WYG_043-4a"/>
漿留燠在菜甲迸寒生一嚼誇風味何如糁玉羮<lb/>
挂席平湖外廻帆鱷渚東侵尋時序改憑弔水雲空天<lb/>
畔青陽節峯頭白鶴翁持杯遥一酹心跡倘相同<lb/>
水郷風氣早村墅綠陰繁遥想秦谿曲春光滿故園梅<lb/>
英堪汎酒蘭茁已當門舊里牆西地依依長竹孫<lb/>
　　　斤斗水<lb/>
暮雨猶紛沓寒潮正𣺌漫斷腸斤斗水春色滿漁竿<lb/>
　　　朝雲墓<lb/>
<pb n="KR4f0024_WYG_043-4b"/>
朝雲久已化遺墓復湮沈松竹湖陰外棲禪何處林<lb/>
　　　端溪石硯歌<lb/>
端溪之石數十阬一一書家有標格屏風嶺背朝天峯<lb/>
質亦黝然少潤澤滑不拒墨堅不粗上者無如水岩石<lb/>
巧匠購之琢為硯價奪琉璃與琥珀百餘年来阬石枯<lb/>
谿水幽深難往索我遊南越無所須庶㡬得此置几席<lb/>
搜剔山穴心力窮忽然快遇連城璧秀眼泓生鸜鵒青<lb/>
玉膚斜沁芭蕉白碧泥搓手輭欲圓蒼骨留烟膩無迹<lb/>
<pb n="KR4f0024_WYG_043-5a"/>
柔毫已自吐仙英烈麝還能發珠液山窻客去心手閒<lb/>
對爾真堪永朝夕毛生楮生試與俱一笑相將成吾癖<lb/>
　　　元夕聞雷<lb/>
積雨作元夕輕雷動太虛㣲寒臨枕簟餘潤襲琴書竹<lb/>
逕人踪合松窗客夢疎朝来理春草新綠滿庭除<lb/>
　　　春雨堂芍藥歌<lb/>
荔支不過嶺以北芍藥不過嶺以南由来物性有如此<lb/>
風土遷移豈所堪春雨堂前十數本来自揚州舊隋苑<lb/>
<pb n="KR4f0024_WYG_043-5b"/>
胡家纈子鮑家黄花蕋依然暗香逺困倚東風不自持<lb/>
偶乗氣煖一紛披託根嶺外非得意逞艷宫中自有時<lb/>
此花嬌貴世無比壓盡紛紛衆桃李可憐國色與天香<lb/>
憔悴蠻煙瘴雨裏<lb/>
　　　禺山<lb/>
劉鋹當年霸業雄禺山相對起離宫藥洲花塢無蹤跡<lb/>
只在西風野燒中<lb/>
　　　宿春雨堂西齋<lb/>
<pb n="KR4f0024_WYG_043-6a"/>
春夜西齋臥心期得自論白鷴閑對客修竹靜當門書<lb/>
帙從風亂燈花欲雨繁清觴寒不御徒有酒盈樽<lb/>
　　　正月小盡日留别退菴兄<lb/>
肅肅随陽翼粲粲荆樹枝行斷聲自求花落根不移人<lb/>
生各有役所苦逺别離春鐙摇繁雨哀響激縈絲淹留<lb/>
豈不願取别終有時行矣戒舟楫揮手江之湄客行日<lb/>
以逺客心日以悲客心且莫悲努力勉自持良晤知不<lb/>
遥深秋以為期<lb/>
<pb n="KR4f0024_WYG_043-6b"/>
西堂坐清曉竹露青漫漫酒盡未成别㣲雨增春寒行<lb/>
者誡風波居者慎眠餐臨行千萬語雜亂初無端情至<lb/>
不厭煩憂来且自寛念為兄與弟結好逾金蘭各有四<lb/>
方志寧謀一室歡㑹當依青雲高飛生羽翰何為空歎<lb/>
息戚戚摧心肝<lb/>
　　　曺圻宅觀山谷墨蹟<lb/>
涪翁墨蹟此第一試向堂中開錦帙伏波祠句擘窠書<lb/>
似在涪州得意筆精力夭矯透紙㾗凌蘇轢米寧須論<lb/>
<pb n="KR4f0024_WYG_043-7a"/>
蒼然筋骨勁于鐵須知成就顔平原曺圻雅士頗好竒<lb/>
家藏金石不可訾一遭兵燹頃刻盡此巻獨為神䕶持<lb/>
清秋置酒徧示客觀者爭誇好風格誰留當日黨人名<lb/>
千載猶生人愛惜<lb/>
　　　再寄呉念克<lb/>
灕江緘逺思書到已春殘訊牒煩高致才人困始安瘴<lb/>
深嵐氣溼戍苦角聲寒不及衡陽雁因風振羽翰<lb/>
　　　寄示屠四<lb/>
<pb n="KR4f0024_WYG_043-7b"/>
清海飄零十載餘刀環舊約總成虛閨中何似休相憶<lb/>
目送歸鴻不寄書<lb/>
　　　秋蘭引荅廖秀才<lb/>
南隣廖生頗不俗贈我蘭苕碧于玉綺石青泥交錯裁<lb/>
臨行酬爾秋蘭曲採之為佩<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>入琴芳澤還堪遺所欽<lb/>
莫怨靈修唯自惜不妨長此結同心<lb/>
　　　南津口寄王黙菴<lb/>
孤村臨渡口斜日下長林舊侣平原約相思單父琴垂<lb/>
<pb n="KR4f0024_WYG_043-8a"/>
楊將暮色芳草欲歸心愁對春江水花前悵别深<lb/>
　　　泊胥江夜大雷雨<lb/>
新月川西影漸湮溼雲千里白鱗鱗雷聲欲起蛟龍蟄<lb/>
雨氣能回草木春戍角吹寒依積水林光入暝結愁燐<lb/>
孤舟摇曵空江夕更借漁簔作比鄰<lb/>
　　　花朝<lb/>
好趂松醪熟郷愁仗一澆客心驚日月怕説是花朝<lb/>
　　　入湞陽峽三十里至釣絲灘下<lb/>
<pb n="KR4f0024_WYG_043-8b"/>
湞江不可泝湞峽多廻洑雲木蔽復虧岡巒起還伏春<lb/>
雨沒沙尾江風飽帆腹輕舟上前灘杳然烟水綠夜靜<lb/>
疑有人月明理釣竹<lb/>
　　　出峽後次始興江上寄陳元孝<lb/>
景物凄凉感昔逰孤吟况復軫離憂南梁山院春長在<lb/>
西漢樓船水自流沙石尚含陵谷態雲烟不斷古今愁<lb/>
始興江上千株樹嵗嵗花開送客舟<lb/>
　　　清逺峽口寄陸孝山<lb/>
<pb n="KR4f0024_WYG_043-9a"/>
三年回首嶺雲孤計日江春到欲徂萬里人歸經暮雨<lb/>
二禺山盡接平蕪方音漸已諳啼鴃客路猶聞喚鷓鴣<lb/>
郡閣故人相見近不禁吟興滿江湖<lb/>
　　　潖江水口<lb/>
江流寒峽外沙岸逺依㣲烟草春無際雲林路不違葉<lb/>
明殘月上川響夜漁歸何事愁凄泊蕭然客子衣<lb/>
　　　觀音巖<lb/>
峩峩千仞壁杳杳百尺潭石勢忽中坼安此大士龕逺<lb/>
<pb n="KR4f0024_WYG_043-9b"/>
響激春瀬蒼烟騰逺嵐一燈長寂寂聞見了不叅老僧<lb/>
久住此白髪紛䰐鬖時為乞食出乞已還歸菴㣲風送<lb/>
哀梵水石清相含<lb/>
　　　抵英德縣郭就市買得小英石數枚嵓壑皆具<lb/>
粤山故竒特荒逺每難就誰知一拳石盡此五嶺秀貌<lb/>
古態愈妍峯多骨彌瘦朝来風雨鳴萬山勢若鬬此石<lb/>
亦陰冥黝然色非舊時有雨氣生如向雲根潄欲攜嵒<lb/>
壑姿一洗塵容陋涵暉與碧落爽氣在襟袖<lb/>
<pb n="KR4f0024_WYG_043-10a"/>
　　　雨中過白芒村寄高山人儼<lb/>
春陰生驟寒溪上無人迹石筍清相羅翠烟紛可摘欲<lb/>
持三尺絹寫此春山碧却憶山中人逺在龍池宅惆悵<lb/>
不同逰白芒風雨夕<lb/>
　　　韶陽道上寄融谷<lb/>
數從帆底眺晨星蕩漾孤舟類水萍夜雨獨行中宿峡<lb/>
春風重上曲江亭武溪𣺌𣺌寒流白韶石蒼蒼落照青<lb/>
得似洞庭張樂處仙音雖好不同聽<lb/>
<pb n="KR4f0024_WYG_043-10b"/>
　　　逰丹霞山不果寄澹公<lb/>
沃洲不可到歎息久離羣逺水人空返東風草又薰茶<lb/>
林春雨足竹澗暗泉分日暮山中客多應詠碧雲<lb/>
　　　魚梁灘下泊<lb/>
暗色起何處忽然雲水昏春燒如新月逺掛山一㾗寒<lb/>
禽呼木杪暗蟲沸草根遥見暝際火知有林外村孤舟<lb/>
欲棲泊溜如雲濤奔羈旅一無託菀結難自論矯首眺<lb/>
天末躑躅勞心魂<lb/>
<pb n="KR4f0024_WYG_043-11a"/>
　　　聞雁<lb/>
千里鄉闗落照邊花時憔悴獨成眠相江亭上聞歸雁<lb/>
嶺外飄零又㡬年<lb/>
　　　次曺谿水口遥禮南華山寺憮然有作<lb/>
逶迤白土村瀧水深且廣春風吹我舟摇蕩不能上其<lb/>
傍有漫流㣲波清瀁瀁云是昔曺谿覺路從茲往我聞<lb/>
能大師傳衣振遺響風幡發妙悟泉石契真賞説法化<lb/>
毒龍安心息狂象當時無上乗南宗為之長于今已千<lb/>
<pb n="KR4f0024_WYG_043-11b"/>
年一燈猶晃朗勝因夙企慕世味苦勞攘酌水未尋源<lb/>
入林徒託想翠㣲遥一禮顧已生悽愴逝將攝身心長<lb/>
往捐塵鞅<lb/>
　　　洲田<lb/>
曲折窮岡勢齗齗露石根上瀧春水急將雨野陰繁寒<lb/>
蚓吟愁思輕舟摇夢魂囘看晨發處明滅見孤村<lb/>
　　　仁化渡口再寄澹公<lb/>
丹霞𣺌何許千嶂揷晴空却望雲生處君應在此中<lb/>
<pb n="KR4f0024_WYG_043-12a"/>
　　　客店寒食<lb/>
細雨平江溼晩烟客中寒食倍凄然津樓落日重回首<lb/>
腸斷東風燕子前<lb/>
　　　上已日飲陸孝山池亭留别<lb/>
曲磴花間路疎簾竹裏亭林泉生逺想蘭杜發幽馨藉<lb/>
艸春將夕流杯晩未停多情池畔柳終日向人青<lb/>
　　　游楊歴巖<lb/>
澄旭滿空山来逰值春暮寒嵒不知春時見花生樹澤<lb/>
<pb n="KR4f0024_WYG_043-12b"/>
氣上為雲飛流濺如霧幽興晩未窮僕夫告歸路理䇿<lb/>
將来歸丘壑緬餘慕後夜憶兹逰悠然夢同趣<lb/>
　　　南雄别友人<lb/>
風吹楊柳枝花落東城陌日暮對芳樽歸人轉為客<lb/>
　　　經張文獻公祠下作<lb/>
岝㟧臺侯嶺荒凉舊相祠衣冠留故里風度想當時西<lb/>
幸知機早南来遣祭遲難追天寳恨空撫曲江碑杳杳<lb/>
深山裏飀飀古樹枝棲鼯窺宿莽行客拜虚帷溪日迴<lb/>
<pb n="KR4f0024_WYG_043-13a"/>
仙馭林烟捲翠旂九京如可作千載有餘思<lb/>
　　　嶺上寄考功兄<lb/>
来雁亭前雁北飛梅花嶺下折芳菲相思比似凌江水<lb/>
日夕南流不肯歸<lb/>
　　　過嶺二首<lb/>
春風又逐塞鴻飛横浦人烟入望㣲却憶天南真似夢<lb/>
暫来嶺北已如歸松陰不改當時碧柳色曾攀去日衣<lb/>
猶有平生師友在寸心長自戀音徽<lb/>
<pb n="KR4f0024_WYG_043-13b"/>
日溯湞江問客程一朝過嶺覺身輕時平已罷三闗戍<lb/>
興盡空為百粤行鳳鳥承旂遊碧落飛亷託乗入朱明<lb/>
他年倘續羅浮志流寓還堪占姓名<lb/>
　　　挂角寺寄孝山<lb/>
一憇松闗日半曛遥遥江嶺路中分回頭種玉亭前路<lb/>
萬叠春山入暮雲<lb/>
　　　南還至横浦驛前與程五别處<lb/>
憶向清秋採白蘋今来江上值殘春一從横浦三年别<lb/>
<pb n="KR4f0024_WYG_043-14a"/>
南北俱為萬里人<lb/>
　　　游南安東山寺觀周量壁間題句<lb/>
東林禪誦地寂寂對江濵倚檻流清矚當軒合翠筠凄<lb/>
凉花院蹟隔絶鳳池人蘭訊憑誰寄山中欲暮春<lb/>
　　　新田别客<lb/>
舊邑頽城在新田落照㣲片帆將客去雙燕送春歸夜<lb/>
月留空局寒花攬别衣不堪江上路欲去更依依<lb/>
　　　詠懷十七首<lb/>
<pb n="KR4f0024_WYG_043-14b"/>
亭亭玉葉梅皎皎如霜白朝為枝上花暮贈隴頭客寧<lb/>
知相賞辰即為零落夕山花不知名終嵗無人摘<lb/>
縁溪不見人日出東山巔照見秋禾根曉露猶涓涓空<lb/>
橰引激水自灌原上田雖免人力勞終苦機事牽不如<lb/>
漢陰叟抱甕以終年<lb/>
富貴多危機貧賤心不愉客逰常戚戚郷里無逺圖人<lb/>
生安所適四顧無一娱東望有仙山山勢欎以孤三百<lb/>
七十峯黛色天下無銅乳穴内流螢芝石上敷排雲凌<lb/>
<pb n="KR4f0024_WYG_043-15a"/>
清海御氣馳蒼梧舉手招霍龍我欲與之俱<lb/>
猗猗山上桐欎欎河邊柳秋至葉自零榮華安得久古<lb/>
人若無死樂亦非我有矧無久視方百年一反手軒冕<lb/>
非我榮金石非我夀彈琴而歌風所期在不朽<lb/>
素律吹暮秋北風凄以怒百卉悴不芳木葉辭林樹蟋<lb/>
蟀在户鳴陽禽亦南度萬景不暫待涉迹皆成故昔我<lb/>
青雲交接軫馳皇路宿艸忽已繁纍纍丘與墓蜉蝣美<lb/>
衣裳朝菌不及暮富貴不永年榮華亦何慕<lb/>
<pb n="KR4f0024_WYG_043-15b"/>
支公好畜馬阮生好蠟屐所好故不同各自成竒癖竝<lb/>
負曠逺名俱有高世迹終勝王安豐時時理籌䇲<lb/>
漢苑有佳人顔色麗明霞一旦先朝露委棄泥與沙至<lb/>
今塚上魂化為田中花開時如艶雪幽香世無加花香<lb/>
有時滅紅顔易消歇寧為哉生光勿作團圞月<lb/>
自昔遭放棄歸臥南山隈日月亦已屢明魄頻相催淑<lb/>
氣布雲物好鳥鳴池臺朝来里社罷元燕翩然迴庭中<lb/>
雜花樹春風五度開而我猶偃蹇棲棲困蒿莱百嵗不<lb/>
<pb n="KR4f0024_WYG_043-16a"/>
可得逝陰難再来且對有數景共傾無算杯誰能慕臭<lb/>
腐欝結使心哀<lb/>
少年學干祿振翮思高林上策雖見收世務非所任内<lb/>
顧宦情薄十載猶浮沈濁酒足斟酌枯桐有清音詩書<lb/>
耽夙好良朋多素襟褚小不懷巨綆短難汲深本自安<lb/>
吾拙詎有避世心<lb/>
客從山中来今晨款我扉手持一書札問君胡不歸山<lb/>
中春未老景物世所稀深翠照檻户新苗長蕨薇松酒<lb/>
<pb n="KR4f0024_WYG_043-16b"/>
既已熟林筍亦已肥塵情患尠歡勞生思息機誓當從<lb/>
客去高蹈還初衣<lb/>
結廬在山曲採藥山之陽宿雲起半嶺滃然滿高岡川<lb/>
上㣲雨過靄靄桑榆光心靜理無迕緣順境自忘日暮<lb/>
旦復去荷鋤歸艸堂<lb/>
髙士不恒有吾陋尚子平踉蹌了婚嫁始為五嶽行人<lb/>
壽能㡬何苦俟黄河清徒令噉名客千載口實生北山<lb/>
有猿鶴笑爾未忘情<lb/>
<pb n="KR4f0024_WYG_043-17a"/>
弱齡慕高躅遐舉遺俗塵採芝商山曲種黍桃花津中<lb/>
道更迷惑轉與世味親羈紲相窘束此志久不伸識闇<lb/>
物多忤才高禍與隣庶㡬木雁間可以處我身<lb/>
君子戒尚口吉人貴寡辭流連三緘銘反復白圭詩國<lb/>
武好盡言龜鑑良在茲嗣宗名至慎此理誰能知<lb/>
春陽何遲遲元景每數數崦嵫日易盡丙夜漏方促立<lb/>
身在壯年我友敬相朂遲暮空有懷為時苦不足徒捨<lb/>
若木暉而来就螢燭<lb/>
<pb n="KR4f0024_WYG_043-17b"/>
晩出南安城還視東山塢紙錢白紛紛多于寒食雨松<lb/>
柏夾高原饑烏啼墓門肉食厚肌體徒為螻蟻恩金亦<lb/>
不可成河亦不可塞安得絳雪丹駐此好顔色<lb/>
南薰長萬物草木俱蘢蔥鳥雀樂茂林啁啾鳴好風動<lb/>
植各自得曠然天地中心空得喪一障盡物我通真契<lb/>
不在逺妙理良難窮<lb/>
　　　登贑州城晩眺<lb/>
寒日下津樓天空夜色浮城收八境盡江帯十川流山<lb/>
<pb n="KR4f0024_WYG_043-18a"/>
翠濃生雨灘聲冷似秋無能將逺思山月迥含愁<lb/>
　　　章貢臺<lb/>
二水城隂合髙臺北望頻交綏徴徃事握節泣孤臣苦<lb/>
霧㝠㝠雨寒蕪寂寂春曾藏周史碧千載結幽燐<lb/>
　　　西津橋下遲融谷不至<lb/>
春渚霞生雨乍收鬱孤臺畔遲行舟生憎章貢無情水<lb/>
相背東西各自流<lb/>
　　　儲潭<lb/>
<pb n="KR4f0024_WYG_043-18b"/>
欲叩儲君祠廻舟繋蘭槳凌亂涉清波知是春沙長<lb/>
　　　大蓼灘阻風<lb/>
風雨昏林氣江流掩石鱗空山無主者不禁採樵人<lb/>
　　　下十八灘<lb/>
石人羅立青磷磷大壺小壺勢漸馴長年最能莫謾語<lb/>
比来吾已粗知津<lb/>
　　　張家渡口望青原山<lb/>
曾聞淨居寺説法雨花繁不識山中路獨尋沙際村巖<lb/>
<pb n="KR4f0024_WYG_043-19a"/>
光含羣象溪聲息衆喧欲持無上義一一問青原<lb/>
　　　雨夜泊吉陽城外喜龍臚先帯雲見過<lb/>
平沙漠漠雨艇子繋江隈忽見瓊枝樹驚從何處来重<lb/>
闉當夜啟蠟炬背風開知向青原道山中聽講囘<lb/>
　　　樟樹<lb/>
風散林香落浦沙吹来何處野人家沿溪偶共山僧話<lb/>
知是江邊樟樹花<lb/>
　　　度嶺後寄上筠菴夫子<lb/>
<pb n="KR4f0024_WYG_043-19b"/>
驪曲動城樓波光引棹謳三年南越客萬里北行舟久<lb/>
習文身俗真為建德㳺窮經曾問業負笈近從游薄禄<lb/>
多傾倒深情少報酬别来春冉冉望斷水悠悠鄉夢邀<lb/>
桑落江舲怨石尤孤村傳杏粥四月下椒丘吴樹帆陰<lb/>
曉燕雲馬首秋後期知杪嵗計日釋離憂百粤通筐篚<lb/>
千秋奉冕旒日高金闕迥雪暖玉河流逺待朝天使星<lb/>
霜一畵輈<lb/>
　　　洪州送人入楚<lb/>
<pb n="KR4f0024_WYG_043-20a"/>
垂老休官去離居送客情夕陽樊口渡秋艸大堤平宋<lb/>
玉居猶在宜城酒正清莫嫌妻子累負戴足逃名<lb/>
　　　重登滕王閣晩眺<lb/>
兵餘存勝蹟江渚問前遊孤客重經地春風一倚樓殘<lb/>
星埋劍氣寒雨斷書郵極目長安逺悲来不可留<lb/>
　　　南浦<lb/>
南浦吟愁夕凌風獨叩舷流雲連近郭畵棟俯寒烟春<lb/>
盡江湖上心飛雁鶩邊綠楊如有恨花白已成綿<lb/>
<pb n="KR4f0024_WYG_043-20b"/>
　　　豫章城下送春有懷故園兄弟<lb/>
城下烟波暮可哀扁舟日夕更瀠洄一春又向他郷盡<lb/>
千里曾無尺素来野鶩孤飛烟裏沒江帆相背雨中開<lb/>
故園風景今何似池艸汀花夢㡬囘<lb/>
　　　邱龍標納姬于外館巫巒穉有詩相調余亦和<lb/>
　　　二絶<lb/>
霛谷嵯峨臨水清少年聲迹滿南城但教境内無枹鼓<lb/>
眉憮何妨幹理名<lb/>
<pb n="KR4f0024_WYG_043-21a"/>
畫閣名姝絶代無浦雲山雨對金鋪偷將内史臨川筆<lb/>
搨得滕王蛺蝶圖<lb/>
　　　西江夜發寄陳伯璣<lb/>
豫章三載夢罇酒慰平生倚閣聞清詠臨流悵逺行雲<lb/>
低津步樹日薄潁侯城欲叩高人宅東湖春水平<lb/>
　　　康郎湖<lb/>
彭蠡湖頭雨暫停康郎山下獨揚舲逺洲一線拖㣲綠<lb/>
春岫雙尖送晩青鏡裏波明生顧兔畫中舟小㸃蜻蜓<lb/>
<pb n="KR4f0024_WYG_043-21b"/>
夜凉忽有漁歌起坐對西風濁酒醒<lb/>
　　　彭蠡夜泛<lb/>
清淺宫亭水濺濺百道流殘春風送客終夜月随舟野<lb/>
火沈葭葦遥天挂斗牛相依有鷗鷺任意宿汀洲<lb/>
　　　初夏<lb/>
孤舟人卧𧺫初夏氣猶清已近餘千渡猶多逺道情捲<lb/>
簾看落絮欹枕聽殘鶯别意如春雨空江頃刻盈<lb/>
　　　古意<lb/>
<pb n="KR4f0024_WYG_043-22a"/>
東風當户入花絮繞城飛芳草青埋履繁陰綠滿衣採<lb/>
桑驚戴勝入室感伊威眼見春光盡征人㡬日歸<lb/>
　　　湖中即事<lb/>
夕泛南湖渚歸程自此分山川餘越地風俗舊番君逺<lb/>
墅烟棲草空舟水接雲年来傷物役翻羡白鷗羣<lb/>
　　　湖中寄涂萬年<lb/>
杳杳踐修途苕苕陟孤巘沙曠水蕪寒江深春日晩川<lb/>
路極威紆流芳增繾綣鄱水接盱江室邇人何逺<lb/>
<pb n="KR4f0024_WYG_043-22b"/>
　　　饒州東湖<lb/>
湖光樷水竹晩憇有清陰不見詩人宅唯餘寳樹林竹<lb/>
深涼氣進水滿夕陽沈坐聽拏音杳蕭然出世心<lb/>
　　　寄巫巒穉<lb/>
一别南州道里賖他時何處寄疏麻蛾眉亭下来相訪<lb/>
明月滄波是子家<lb/>
　　　饒州僦一舟甚小夜與蘧非抵足卧<lb/>
鄱江不易涉去路轉逶迤只合摧眉坐猶堪擁膝歌行<lb/>
<pb n="KR4f0024_WYG_043-23a"/>
舟如落葉歸思極流波髙卧聽邪許徼天已過多<lb/>
　　　初夏江行<lb/>
江郭人孤往墟烟水一涯新暄生夏霧初霽失朝霞弱<lb/>
燕捎花淺迴波㸃絮斜扁舟曾不繋乗興下汀沙<lb/>
　　　浴佛日<lb/>
佛日凌晨起林葵露未晞柘烟江店飯苧雪石城衣貧<lb/>
覺為農晩愁緣入道稀祗應釋形累長採故山薇<lb/>
　　　由浮梁抵祁門道中<lb/>
<pb n="KR4f0024_WYG_043-23b"/>
四月上浮梁溪清水活活潄流就帆陰晞髮迎蘋末閩<lb/>
蘭花已抽呉桑葉初捋覽物悟嵗時放懷信超越浩然<lb/>
箕潁心果哉亮難奪<lb/>
　　　次鮎魚山下<lb/>
朝日被林邱桑麻蔭道周晨雞鳴桂檝新燕掠萍舟水<lb/>
市蠶初浴山田麥未秋漸知鄉郡近三載遂刀頭<lb/>
　　　石鼓村<lb/>
亂石驚流徹夜聞綠波吹雨細成紋風禽和夢催清曉<lb/>
<pb n="KR4f0024_WYG_043-24a"/>
水碓無人搗白雲昌浦近從千澗落浙潮逺為一山分<lb/>
郷園北望無消息煩思誰堪坐似焚<lb/>
　　　舟曉<lb/>
臥覺四維靜杳然舟已行殘月時一照夜氣愴以清不<lb/>
聞人語響但聞流水聲<lb/>
　　　途次祁山<lb/>
山勢臨孤邑江源出舊鄣花林霏夕秀茶臼擣餘香流<lb/>
水春陰逝浮雲世態凉青蘿岩屋在吾意欲褰裳<lb/>
<pb n="KR4f0024_WYG_043-24b"/>
　　　水宿<lb/>
水宿七旬餘迢迢返故廬粤洲春漲碧秦望夏雲疏氣<lb/>
入清和後林鳴布穀初南山十畆地歸去正堪鋤<lb/>
　　　山樓即事<lb/>
山閣遲清夕羣喧靜逺空疏燈峯影裏殘夢雨聲中失<lb/>
路同覊羽孤生感斷蓬愁吟寒更劇相荅有哀蟲<lb/>
　　　魚亭山下有懷詹無㡬<lb/>
婺溪欲溯水潺湲逐客西逰久未還落日魚梁惆悵絶<lb/>
<pb n="KR4f0024_WYG_043-25a"/>
不知人在大鱅山<lb/>
　　　屯溪雨後觀暴漲<lb/>
暴雨生暄後屯溪竟夕聲谿流三十尺髙與石堤平獨<lb/>
嶼移新麓層波失故清江航成徑路来往踏舟行<lb/>
　　　發率川下新安江<lb/>
乗漲下新安香橈撃明鏡深秀樂山情至清表水性亭<lb/>
亭積翠成草木新暉淨雲林漏㣲日霞波弄餘映白沙<lb/>
蕩虚曠素魴恣游泳言踐謝公期逺託休文詠枕流諧<lb/>
<pb n="KR4f0024_WYG_043-25b"/>
夙諾累心矢終屏<lb/>
　　　竹節磯<lb/>
魚亭東下二百里碧沙錦石清相於漸江脈竭泉眼涸<lb/>
四十七瀨成溝渠春雨驟至連日夜萬川汨汨爭歸墟<lb/>
奔濤聒天漚擁樹潏湟漰渤增欷歔竹節磯頭水石怒<lb/>
白浪大如仙人車覆船山下船忽覆桃人土偶皆淪胥<lb/>
槖中幸無千金裝一琴一帙靡留餘神功㝠力獲濟此<lb/>
㣲山陰侯吾其魚<hi>呉山陰侯賀齊為清溪水神廟祀江濵每禱輙應</hi>寄語後人<lb/>
<pb n="KR4f0024_WYG_043-26a"/>
慎舟檝悔不先戒存衣袽吾家老咸不解事東面招手<lb/>
從之居生逢<lb/>
聖世有至幸誰能沈抑同三閭<lb/>
　　　重過嚴陵<lb/>
宿雨新波七里流迴沙縵石下瀧舟挂帆客過情空切<lb/>
釣澤人亡跡自留野鶴江猿同旦暮綠蘅青荔㡬春秋<lb/>
十年出處俱無著媿向山霛問舊逰<lb/>
　　　東歸至錢塘江館珂月上人逺出見訪相訊間<lb/>
<pb n="KR4f0024_WYG_043-26b"/>
　　　知家兄當世舎姪元景皆于去年物故驚慟賦<lb/>
　　　此<lb/>
江樓相對轉依然不見支公已六年逺出深慚存舊好<lb/>
早衰知為味枯禪清霜夜判離鴻杳黄土秋埋玉樹妍<lb/>
何意衰宗頻遘禍郷音一接淚如泉<lb/>
　　　江上<lb/>
夕氣隱寒山長川晦蒼霧日暮暗潮平𣺌𣺌西陵渡<lb/>
　　　五月五日江樓題<lb/>
<pb n="KR4f0024_WYG_043-27a"/>
五月五日江上宿碧水蒼烟逺相屬呉山澹澹越山青<lb/>
日倚危樓看不足從作東西南北人山中五泛蒲醪春<lb/>
主人不歸山寂寞萱草榴花開復落滄江此去託菰蘆<lb/>
削迹銷聲計不迂學道十年深自悔今朝重媿饋<graphic n="KR1797" url="https://raw.githubusercontent.com/kanripo/KR-Gaiji/master/images/KR1797.png" mimeType="image/png"/>徒<lb/>
　　　江干晩眺<lb/>
隔江帆隱處知是蕭山路林際青濛濛非烟復非霧<lb/>
　　　富春村莊即事<lb/>
新夏江村水拍空枇杷雨間熟梅風魚投釣火夜船上<lb/>
<pb n="KR4f0024_WYG_043-27b"/>
犬吠行人曉月中<lb/>
　　　謝村<lb/>
謝村五月楝風和為送歸人片帆過何事呉音偏入耳<lb/>
向晨欹枕聽新歌<lb/>
　　　湖壩早行<lb/>
蒋葉風凌亂秧田水接連臥聽柔櫓響知是舊呉船<lb/>
　　　石門<lb/>
三載淹南土孤蓬復斷萍誰知歸客路已到語兒亭<lb/>
<pb n="KR4f0024_WYG_043-28a"/>
　　　初從嶺外歸家兄仲謀有喜駿孫歸自嶺南之<lb/>
　　　作次韻十首<lb/>
故林芳草想夫君遯迹長同鹿豕羣採藥空山偕綺季<lb/>
逃禪小果謝聲聞獨醒不厭杯中物相憶時停嶺外雲<lb/>
今日重逢還一慰海榴花發夏初分<lb/>
去住三年總未知開顔重此話離思牀前夜雨悲同叔<lb/>
塘上春芳感客兒親舊㡬人猶徤在存亡一訊轉成疑<lb/>
南窻梧竹凄如晦灑淚看題見憶詩<lb/>
<pb n="KR4f0024_WYG_043-28b"/>
浪説三山近十洲擔簦千里漫成逰旅顔不醉蠻郷酒<lb/>
征棹頻移蜑子舟有幸長鯨初授首無情滄海尚横流<lb/>
敝車即次傷淹滯飛矢危城㡬汰輈<lb/>
柳絮梅英感物華縈愁觸緒浩無涯空林綠遍文無艸<lb/>
寒雨吹殘夜合花雲葉暗沈經嵗札烟蘿深鎖故人家<lb/>
連波歸計蹉跎久憔悴風情薄似紗<lb/>
夢繞山中桂樹堂行人何事久炎荒薄遊三見花成雪<lb/>
長物惟餘簟似霜海賈歸時天若畆椰漿熟後醉為郷<lb/>
<pb n="KR4f0024_WYG_043-29a"/>
侵尋江嶺無消息松菊凋殘柳半黄<lb/>
太史空登辨物臺二東杼柚正堪哀西成已見書螟螣<lb/>
冬實何須詫李梅乍喜絲綸傳六郡㣲聞災沴譴三台<lb/>
闗心桑梓多私計㤙澤何時日下来<lb/>
城外邊聲咽暮笳西風颯颯暗飛沙中流結蜃雲為屋<lb/>
片席驚鳬浪作花逺水雙星分使檝寒濤八月斷浮槎<lb/>
傷心京觀何年築謫戍東南早及𤓰<lb/>
海曲諸田正有人十年烽火劇黄巾受降别有王侯賞<lb/>
<pb n="KR4f0024_WYG_043-29b"/>
並育深知覆載仁客盡非龍謾沈尹地多真虎懾裴旻<lb/>
逐臣萬里情無賴躑躅江潭夢<lb/>
玉宸<lb/>
琴樽聊此共晨昏晝掩荆扉鳥雀喧覆雨交情宜廣絶<lb/>
奕棋世事莫深論西風短笛山陽里秋艸寒烟上蔡門<lb/>
何似埋名躬抱耒一鋤春雨杏花村<lb/>
覊人心事近如何峡樹川雲寄慨多行轍似曾窮地軸<lb/>
客槎疑是溯天河江妃感夢乗烟至水府朝真曵珮過<lb/>
<pb n="KR4f0024_WYG_043-30a"/>
欲叩璇宫徴異蹟翠旗光裏撃霛鼉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_043-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻四十三<lb/>
</p>
<p>
</p>
  </div>
</body>
</text>
</TEI>
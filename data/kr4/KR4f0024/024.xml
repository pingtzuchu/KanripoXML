<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻二十四<hi>甲子</hi>
                </head> <lb/>
    <p>
<pb n="KR4f0024_WYG_024-1a"/>
欽定四庫全書<lb/>
　松桂堂全集巻二十四<hi>甲子</hi>
　　　　　　　　　　　吏部侍郎彭孫遹撰<lb/>
　　　暮春病起得退菴兄信陽來札<lb/>
閒抽幽思託瑤琴辨指尋聲是越吟老覺故鄉真可戀<lb/>
病驚白髪陡相侵落花欲盡憐春事殘帙重開惜晩陰<lb/>
不是瑤華頻見摘清愁日夕杳難禁<lb/>
　　　頌嘉齋中賞芍藥<lb/>
<pb n="KR4f0024_WYG_024-1b"/>
漫説𤣥暉絶代才輕將紅藥厠蒼苔豈知國色多嬌貴<lb/>
不與春工競剪裁瓶浸芳雲歕麝液衣沾仙霧減蘭煤<lb/>
明朝檢㸃餘香在知到荀家坐上來<lb/>
　　　送廷表典試貴州<lb/>
竹王水色潑新醅髻子山光碧玊堆五尺道中亭徼逈<lb/>
七千里外傳車來口銜仙藻騰騰去手頓天紘殷殷開<lb/>
三十三人齊北面受經誰是尹珍才<lb/>
沅江西上是牂牁路入炎荒奈逺何稍喜關河無斥候<lb/>
<pb n="KR4f0024_WYG_024-2a"/>
已銷兵甲有絃歌人行箐閣秋陰靜雨灑盤江瘴氣和<lb/>
歸到楚南重弭節湘中風物未蹉跎<lb/>
　　　秋夜聞鄰家琵琶聲<lb/>
清秋夜色落銀灣一曲哀彈月滿山㡳是當年查八十<lb/>
流傳法樂到人間<lb/>
　　　與渭清季貞方寅雪崕公凱遊憫忠寺<lb/>
步屧城南路寒沙一徑微還尋黄葉寺同叩白雲扉斜<lb/>
日行將盡孤蓬坐自飛數行棲暝色林鳥亦知歸<lb/>
<pb n="KR4f0024_WYG_024-2b"/>
　　　題東川讀書秋樹根圖<lb/>
讀書秋樹根聲出秋樹杪秋樹髙無枝森疎不知老<lb/>
秋山無行跡秋葉紅鱗鱗微吟散林樾此中知有人<lb/>
嗒焉坐日夕林氣何清微時時落空翠濕我芙蓉衣<lb/>
落落一邱壑悠悠與世疎此境有時有斯人天下無<lb/>
　　　送錢越江典試江西<lb/>
日月麗乎天山川鬱以阻一氣無淳漓猶然此終古㪚<lb/>
而為人文精英之所聚前者既比肩於後或接武胡為<lb/>
<pb n="KR4f0024_WYG_024-3a"/>
嘆乏人晉材必用楚三代不㳂法求賢各自輔曠典亮<lb/>
難追里選而鄉舉今之進士科其來千年許勦説互牽<lb/>
綴市心類商賈雖然多雅辭聖道益榛莽利一害反百<lb/>
為效畧可覩何以救其失道在慎所取苟得良有司拔<lb/>
十猶得五兹焉嵗甲子興賢上天府<lb/>
勅㫖遣詞臣君當徃江右江右於前朝士之淵與藪名<lb/>
卿才大夫姓字照官簿節義與文章累詞不勝數兵戈<lb/>
比瀕轉流離去鄉土諸生頗輟業風氣頗呰寙君既才<lb/>
<pb n="KR4f0024_WYG_024-3b"/>
且賢時名播寰宇藻鑑洞精微氷雪澡肺腑此行勉自<lb/>
植素藴期一吐摭華食其實毋徒事含咀庶搜天下才<lb/>
持之報<lb/>
聖主我忝同官寮因之色飛舞為國賀得人不用相勞<lb/>
苦臨岐寄斯篇聊以代出祖<lb/>
　　　懷李天生<lb/>
清渭日悠悠金天嶽色浮青雲懷舊好白首悵同遊盛<lb/>
世甘偕隠斯人實莫儔漫將詩筆較一疏自千秋<lb/>
<pb n="KR4f0024_WYG_024-4a"/>
　　　送沈客子下第歸當湖<lb/>
聊揀秋來白袷衣柘湖重問舊漁磯江鄉此日饒風物<lb/>
只為鱸魚也合歸<lb/>
歸去東臯又一時翠漪紅纈影參差從今莫賦連蜷霓<lb/>
此字人間總未知<lb/>
　　　初冬篇<lb/>
初冬届嚴律玉衡指北維切切霜氣肅曖曖白日低朔<lb/>
風無停號萬竅多悲噫坐見庭際樹黄落成枯枝伊昔<lb/>
<pb n="KR4f0024_WYG_024-4b"/>
妍華節四顧揚芳㽔盛衰本殊絶相去曽幾時盛亦勿<lb/>
自恃衰亦勿自悲物理有消息天地豈我私所恨無貞<lb/>
心靃靡不自持矯然松栢性嵗寒終不移<lb/>
　　　寒夜聞柝聲<lb/>
風𦂳霜嚴夜鄉晨最難禁是苦寒人赭衣不遇張京兆<lb/>
辛苦長安聚柝人<lb/>
　　　同年馮方寅徒步入閩迎其尊府君之喪險阻<lb/>
　　　艱難嘗厯殆遍呉中好事者繪之為圖因系以<lb/>
<pb n="KR4f0024_WYG_024-5a"/>
　　　詩<lb/>
仙霞關外路漫漫危棧連峰四百盤誰識孤兒心獨苦<lb/>
羊腸只作九逵㸔<lb/>
　　　暮冬偕同郡諸朋好集大司空杜遇徐先生齋<lb/>
風檠夜靜燭花深清景迢迢漏水沉厭腹難消千品富<lb/>
酡顔不怕一寒侵人同鄉郡操呉語詩有南音抵㑹吟<lb/>
身是樊川舊賔客春來還擬數追尋<lb/>
　　　嵗暮雜感<lb/>
<pb n="KR4f0024_WYG_024-5b"/>
落落存孤抱栖栖負夙心誰云樽五石自笑帚千金月<lb/>
俸慚尸素年資媿滯淫汗青何日事垂老待抽簮<lb/>
日上芸臺直悠悠嵗月遒氷霜雙繭足風雪一羊裘白<lb/>
首如新識青雲感舊遊忩前理殘易灑涙説施讐<lb/>
全家四十口茅屋兩三楹燈火寒相共忩扉曉暫明身<lb/>
如疣有贅官似指無名不及嚴夫子蕭然襆被行<lb/>
殘年心賞薄百感髩絲生豈戀三升醖猶依二尺檠執<lb/>
經須碩彦齒胄有儒英自合安衰劣非髙拙宦名<lb/>
<pb n="KR4f0024_WYG_024-6a"/>
作苦山妻健勝衣稚子長未嫌鮭菜惡祇覺麥魚香物<lb/>
理由來定人生底事忙家家燒爆竹竟夕祀黄羊<lb/>
　　　十二月四日過李惺菴宅見庭菊未殘賦之<lb/>
客意不自憀搖落愴心目移屧過南鄰微吟憺相屬草<lb/>
堂幽以閒傍有數叢菊疎花耿餘香殘枝凈寒緑餐英<lb/>
感楚騷酌水想酈谷要子以嵗寒保此顔如玉<lb/>
　　　十二月五日大雪用東坡星聚堂韻仍效歐陽<lb/>
　　　公體<lb/>
<pb n="KR4f0024_WYG_024-6b"/>
三年刻楮成一葉五色玲瓏粲干雪豈知雪態更姣好<lb/>
天巧人工逈懸絶曉來忩紙<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>鳴冷壓屋梁凍䲭折<lb/>
起行庭際没䨇踝屐齒稜稜半明滅閉門髙詠坡仙詩<lb/>
爽氣摩空霜影掣詩家體物好形似有類隋宫剪綵纈<lb/>
醉翁舊令禁不為未許眼中著金屑聚星堂上客星㪚<lb/>
六百餘年一轉瞥恨不同時厠賔從徒慕昔賢守遺説<lb/>
詩成擱筆起三嘆卧聽霜飈響簷鐡<lb/>
　　　十二月廿五日又大雪再拈前韻<lb/>
<pb n="KR4f0024_WYG_024-7a"/>
瓦爐吹火爇枯葉仰視寒空又飛雪忽斜忽整疎又宻<lb/>
弄姿作態俱妍絶柴門無路人跡斷躑躅渾如阪九折<lb/>
摛毫徃徃憂手龜曵履時時悲趾滅穴鼠不容晝自嘯<lb/>
韝鷹無食飢欲掣故作凄寒壓酒盞時有餘妍㸃衣纈<lb/>
閉門僵卧一無事思向雲中擣雲屑十年羇旅興欲盡<lb/>
萬事空華眼一瞥易衣併日亦何憂湯餅牢丸儘堪説<lb/>
更從古人𨽻僻事大樹聞前笑殷鐡<lb/>
　　　除夜寄寓庸<lb/>
<pb n="KR4f0024_WYG_024-7b"/>
南忩清話撥爐烟殘雪餘寒夜陡然酒怯愁濃為味減<lb/>
燈知春近作花妍宦情本淡甘人後詩格爭新怵我先<lb/>
報塞有時歸有日汗青端的是明年<lb/>
　<lb/>
　<lb/>
　<lb/>
　<lb/>
　松桂堂全集巻二十四<lb/>
</p>
<p>
</p>
  </div>
</body>
</text>
</TEI>
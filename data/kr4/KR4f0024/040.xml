<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻四十</head> <lb/>
    <p>
<pb n="KR4f0024_WYG_040-1a"/>
欽定四庫全書<lb/>
　松桂堂全集巻四十<lb/>
　　　　　　　　　　　吏部侍郎彭孫遹撰<lb/>
　延露詞三<lb/>
　　長調<lb/>
　　　滿江紅<lb/>
　　　　和悔菴生日自題小影韻<lb/>
解組歸来便黄綺欣然相許休重問屈生詹尹賈生季<lb/>
<pb n="KR4f0024_WYG_040-1b"/>
主酒後擘箋霏艷雪花間量屐粘香雨待縠巾葛帔老<lb/>
溪山招尋處　綘灌在堪誰與羲皇逺還空佇向歌樓<lb/>
乞食講筵髙踞右北平中埋羽箭吳東門下沉簫鼔但<lb/>
短衣匹馬盡餘年無他語<hi>悔菴曽官永平古右北平地卜居葑溪即吳東門也</hi>
誰傳先生須記取門前五栁問何人素心晨夕村童隣<lb/>
叟世上滄桑纔轉瞬夢中金紫難迴首看當時花月滿<lb/>
姑胥今存否　也不羨柔荑手也不慕櫻桃口只蕭然<lb/>
偕隐鴻妻莱婦松節且揮髙士麈竹林試醉賢人酒任<lb/>
<pb n="KR4f0024_WYG_040-2a"/>
黄金斗印綰通侯功人狗<lb/>
　　　　華遜来與予同甲以端午前一日生因有此<lb/>
　　　　贈<lb/>
不飲何為把一切窮愁盡掃看門外花眀草煖天中時<lb/>
到繡虎銀符都插遍那堪令節成吾老唤紅巾翠䄂為<lb/>
君歌聲繚繞　人世事堪成笑餘子輩寧須道儘東塗<lb/>
西抹誇他年少擬作山中同甲㑹天涯知已樽前少向<lb/>
南隣呼取洛陽生同傾倒<hi>洛陽生謂河内賈子雲谷亦辛未生也時同客吳下</hi>
<pb n="KR4f0024_WYG_040-2b"/>
　　　　五日觀競渡<lb/>
且往觀乎閶門外今朝水戲見兩兩靈絲艾虎釵頭紛<lb/>
綴舊俗吳中猶未改習流人鬬魚龍技看綵雲一派鎖<lb/>
清濠波如沸　流覽罷心猶悸憑弔處情難已向風前<lb/>
釃酒何妨沉醉千古三閭同一哭江潭不少人憔悴待<lb/>
為書重續賈長沙投湘水<hi>綵雲港在閭門外見姑蘇志</hi>
　　　惜秋華<lb/>
　　　　秋怨<lb/>
<pb n="KR4f0024_WYG_040-3a"/>
纔入新秋早麝㡠慵開鶯簧倦炙孤影誰憐銀釭幾度<lb/>
羞剔烏絲小字看看淡好似賺人魚墨愁寂水晶簾捲<lb/>
見舊時月色　枉自尋消息恨餘香斷素偏有無窮憶<lb/>
誰把病容扶起紛紜朱碧便将萬斛滄波移来比似鮫<lb/>
珠滴終夕也只得兩番潮汐<hi>烏賊魚吐汁如淡墨南人取以作書逾年但存空紙</hi>
　　　鳳凰臺上憶吹簫<lb/>
　　　　和潄玉詞同阮亭作<lb/>
寳鴨抛煙寒螿泣露蘭橈催發湖頭正銀河清淺殘月<lb/>
<pb n="KR4f0024_WYG_040-3b"/>
如鈎多少情悰欲説知無奈則索行休紗窗静幾株疎<lb/>
栁一片清秋　堪憂箇人何處那衣香手粉髣髴還留<lb/>
憶舊年此夜花壓層樓静對金波似水桃笙上隠隠回<lb/>
眸傷心處依然花月添却離愁<lb/>
　　　　閏七夕咏牛女<lb/>
曉露招涼秋梧益葉雙星低映清宵想天潢再駕綺節<lb/>
重邀翠鵲仙翎未滿又河邊催唤填橋迎車罷虹川波<lb/>
委月幕香飄　迢迢靈辰相望早一年雨度邂逅雲霄<lb/>
<pb n="KR4f0024_WYG_040-4a"/>
笑孤明寳婺獨處珠匏休問故人機素怕龍梭一月長<lb/>
抛願從此金章玉蔀只閏今朝<hi>婺女星在織女南匏𤓰星在河鼔東離珠北俱</hi>
<hi>見天官書</hi>
　　　水調歌頭<lb/>
　　　　次韻答家兄仲謀<lb/>
去年分手處蕭寺古鐘樓縹緲霜天孤雁驚破一行秋<lb/>
二十四橋烟月一百五朝風雨憔悴少年遊故鄉渺無<lb/>
際目斷不勝愁　呉天角楚江尾越山頭不如從此歸<lb/>
<pb n="KR4f0024_WYG_040-4b"/>
去揮手弄魚鈎縱有長安同學誰問行吟澤畔五月有<lb/>
披裘湖山春未老去去莫淹留<lb/>
　　　滿庭芳<lb/>
　　　　晩景和少游韻<lb/>
飲水虹明蒸山霞爛亂帆爭渡津門離人向夕無緒對<lb/>
芳樽㡬上層樓極目疎林外落照繽紛空凝望天邊白<lb/>
苧烟雨鎖空村　覊魂飛欲去清江千里南北中分悵<lb/>
瑶琴徒在錦瑟空存膓斷蕭娘一紙羅巾賸萬㸃檀㾗<lb/>
<pb n="KR4f0024_WYG_040-5a"/>
憑傳語玉兒憔悴終不負東昏<hi>檇李有白苧村烟雨樓是吾鄉也</hi>
　　　倦尋芳<lb/>
　　　　感舊<lb/>
追思往日月皎燈寒梅魂清凍客散金堂花漏一聲頻<lb/>
送絳雪沾衣香夢熟綠雲堆枕春愁重廻身處似珠鮮<lb/>
玉脆盈盈入捧　更消受呉綾弄墨越簟迎凉時時相<lb/>
共自去江干信斷魚牋誰貢聞洗鉛芳新學道禹餘琳<lb/>
札都成誦待重尋早招取上清鸞鳳<hi>三清一名禹餘</hi>
<pb n="KR4f0024_WYG_040-5b"/>
　　　八聲甘州<lb/>
　　　　秋怨和柳七韻<lb/>
㸃清霜一夜渡河来木葉竦高秋最傷心時候西風旅<lb/>
夢殘月江樓何事南来北徃行役不知休回首當年事<lb/>
飈散雲流　可惜舞茵歌管任蛛絲馬跡狼藉誰收便<lb/>
呉姬楚艶值得㡬回留憶分襟木蘭花下悵佳期怯上<lb/>
此花舟料伊也懨懨終日長為儂愁<lb/>
　　　珍珠簾<lb/>
<pb n="KR4f0024_WYG_040-6a"/>
　　　　密約<lb/>
湘紋㡬摺䦨干疊十二碧城宫闕一縷紫猊煙片影紅<lb/>
窗月小語相期全不覺怕姓氏飛瓊輕洩周折待粘雲<lb/>
染雨臨行還怯　猛把心兒拚却今宵休孤負良辰佳<lb/>
節蘭液泠香犀草露沾金蝶無賴杜鵑枝上鳥向窗外<lb/>
聲聲啼血饒舌纔勸得人歸又催離别<hi>杜鵑初鳴時聞之主使人離别</hi>
<hi>見酉陽雜爼</hi>
　　　三姝媚<lb/>
<pb n="KR4f0024_WYG_040-6b"/>
　　　　旅夢<lb/>
花宫清磬杳聽城頭一派角聲悲繞晩来清味只秋窗<lb/>
無火暗螢相照解帯將眠剛月色瞳矓来到千里江闗<lb/>
十年心事相思多少　恍在舊家庭館見朱幌㣲垂綠<lb/>
窗初曉驚伊消瘦把别時蹤跡向儂都告旅泊頻年和<lb/>
夢也分明知道莫是相逢無㡬依然去了<lb/>
　　　高陽臺<lb/>
　　　　為阮亭題余氏女子綉高唐神女圖<lb/>
<pb n="KR4f0024_WYG_040-7a"/>
帝女歸来一天秋色楚峰十二蒼蒼聽説當年曾經薦<lb/>
枕先王細腰宫裡顔如玉更相尋霧縠霓裳問此時翠<lb/>
蓋鸞旌誰見悠揚　巫山枉斷人腸縱陽臺遺跡未盡<lb/>
虛茫回首宸游沉淪幽佩堪傷一自侍臣書好夢千載<lb/>
下雲雨生香又何人剪雨裁雲幻出高唐<hi>沉淪幽佩侍臣書夢俱見</hi>
<hi>杜詩</hi>
　　　念奴嬌<lb/>
　　　　和潄玉詞同阮亭作<lb/>
<pb n="KR4f0024_WYG_040-7b"/>
深閨岑寂見朱扉曲曲銅龍䨇閉坐覺春陰寒尚峭不<lb/>
斷氤氲鑪氣逺岫低雲濃花着雨可是伊風味紅箋小<lb/>
疊此情何處相寄　朝暮鎮是無聊湘娥淚濕空向花<lb/>
枝倚病裡腰肢慵似柳盡日三眠三起芍藥欄前清和<lb/>
時候約訴纒綿意眼看春盡那人應是歸未<hi>杜詩湘娥倚暮花上</hi>
<hi>林人柳三眠三起見西京雜記</hi>
　　　長歌<lb/>
　　　　雨窗獨坐百感茫茫因信筆成百字令自歌<lb/>
<pb n="KR4f0024_WYG_040-8a"/>
　　　　且自和之白太傅謂長歌之哀過于慟哭此<lb/>
　　　　語誠然以今觀之不誠然耶<lb/>
長歌當哭把琅玕撃折珊瑚敲碎悔不當初多弄㦸領<lb/>
取中郎都尉鵲印纍纍蟬冠岌岌忍見人皆醉雕龍何<lb/>
益算功名偶然遂　等閒付與兒曹三旌已矣返我屠<lb/>
羊肆呉下秋風歸去好飽啖菰羮鱸鱠病藉神君巧資<lb/>
天女無計袪窮鬼夜珠休探怕驪龍未成睡<hi>織女一名天女見天</hi>
<hi>官書注</hi>
<pb n="KR4f0024_WYG_040-8b"/>
　　　　又疊前韻<lb/>
知音寥落任壁間弦絶市中琴碎萬巻詩書何所用不<lb/>
抵一錢程尉入手杯濃擡頭月艶人好千塲醉長卿倦<lb/>
矣問宦遊㡬時遂　此去四壁猶存當壚滌器賣酒臨<lb/>
卭肆春雨綠簔三尺艇釣取霜鱗雪鱠假貸為生送人<lb/>
作郡怕殺揶揄鬼不如秉燭夜深長伴花睡<lb/>
　　　　三疊前韻<lb/>
壯心難抑將亂絲斬斷連環搥碎七貴五侯今已矣説<lb/>
<pb n="KR4f0024_WYG_040-9a"/>
甚粉郎香尉公醒而狂臣饑欲死待覓墦間醉平原何<lb/>
在自媒終笑毛遂　曉来網得霜螯横行屈强吾力猶<lb/>
能肆脆白肥黄堪一飽絶勝呉王殘鱠露氣高浮羽聲<lb/>
慷慨痛飲歌山鬼元龍臥榻肯容餘子鼾睡<lb/>
　　　四疊前韻<lb/>
丈夫立意寧蘭摧蕙折璧沉珠碎寳劍摩娑如好女請<lb/>
試玉門軍尉虎帳論兵龍泉知已巵酒安辭醉沙場百<lb/>
戰看竒勲一朝遂　笑談指顧封侯宛珠隨寳入室紛<lb/>
<pb n="KR4f0024_WYG_040-9b"/>
成肆行馬歌鐘新賜第狼藉金虀玉鱠貴客稱觴美人<lb/>
當夕室瞰高明鬼拂衣歸隱學希夷五龍睡<lb/>
　　　解語花<lb/>
　　　　題美人巻子<lb/>
湘裾漏月楚練堆雲别是天然韻石牀小几凉如水一<lb/>
束桃枝清潤玉冠輕卸乍睡覺心情未穩香枕上隱隱<lb/>
屏山冷浸芙蓉印　記得那時厮認在桂堂東側蘭臺<lb/>
西近紫薇花下相逢處約略眼重眉褪三秋過也空留<lb/>
<pb n="KR4f0024_WYG_040-10a"/>
下生綃粉本畫圖中驀自尋思可有和伊分<lb/>
　　　玲瓏四犯<lb/>
　　　　却夢調元景病次家兄仲謀韻<lb/>
美睡初成便有箇人人年華猶少暱枕低幃不怕細君<lb/>
知道可是陽臺行雨把宋玉魂兒勾到拚長作玉清仙<lb/>
隷夜夜掃除庭廟　千金艶質分明是轉腰身向郎廻<lb/>
抱漸春汗融融綺褥逗破風流竅㡬畨着意温存生不<lb/>
管儂心不要須央他無賴汝南雞未曙將人喚覺<hi>玉清仙隷</hi>
<pb n="KR4f0024_WYG_040-10b"/>
<hi>用夏侯語後段第七句多一字</hi>
　　　　再疊前韻<lb/>
寄語東君莫寵柳驕花誘他年少漏泄春光多在這華<lb/>
胥道何事孤眠帳底夜夜有彩雲飛到似神君為儂却<lb/>
病引入上林祠廟　睡鄊即是温柔境有紫玉如烟相<lb/>
抱剛則是靈犀一㸃通却心中竅害得文園憔悴那夢<lb/>
兒偏生還要願生生不作有情癡長得安然睡覺<hi>後段第七</hi>
<hi>句多一字</hi>
<pb n="KR4f0024_WYG_040-11a"/>
　　　　招夢用前韻<lb/>
好夢誰同有皓齒丹唇人兒絶少媚寢思香逺勝却邯<lb/>
鄲道一聲砌竹驚廻正月影空牀初到擬欲賦夜来神<lb/>
遇薦枕在朝雲廟　纒綿一似春蠶死向雪繭窩中縈<lb/>
抱乍可是雲輕雨薄未透相思竅囑付惜春御史領風<lb/>
月讓伊清要把鶯聲燕語安排莫使幽懽驚覺<lb/>
　　　　再疊前韻<lb/>
禊節纔過冷落了風流蘭亭逸少單枕無聊心事向誰<lb/>
<pb n="KR4f0024_WYG_040-11b"/>
行道打疊鴛鴦繡被好招取夢兒来到問何如九疑黛<lb/>
色帝子下黄陵廟　願將身化為胡蝶粉㾗死向花心<lb/>
抱浪説遊仙留玉枕枕内藏機竅望斷美人何處慚愧<lb/>
殺靈修練要看落花飛絮殢人春睡如眠似覺<hi>練要之要去聲</hi>
<hi>今人作平聲讀者非也</hi>
　　　憶舊游<lb/>
　　　　病酒<lb/>
病酲扶不起似箜篌小令促行觴鄉愁供伏枕暮鐘曉<lb/>
<pb n="KR4f0024_WYG_040-12a"/>
角忒煞凄凉當時幾經被酒錦瑟美人傍記縹色杯輕<lb/>
密雲香重親手擎將　年来漂泊去但醉月迷花是處<lb/>
堪傷縱文園渇甚甚金仙掌露玉女壺漿欲問盈盈翠<lb/>
袖風雨暗巫陽誰念我天涯蕭條寂寞年少塲<hi>姚嵓傑酒令憑</hi>
<hi>䦨一吐已覺空喉密雲龍茶名</hi>
　　　花犯<lb/>
　　　　梅花和清真韻<lb/>
傍疎籬横斜㡬樹饒林下風味嫣然一笑早掩却三千<lb/>
<pb n="KR4f0024_WYG_040-12b"/>
宫中佳麗盈盈仙袂誰同倚自憐翻自喜正雪滿山中<lb/>
無路素娥寒擁被　㡬日小窗試東風為思君長是粉<lb/>
憔脂悴春愁凝時時有暗香飄墜可惜一枝零落也空<lb/>
自賦招魂芳徑裡記當日夢中相遇月明天似水<hi>凝音佞</hi>
　　　宴清都<lb/>
　　　螢火<lb/>
四壁秋聲靜疎簾外數㸃飛来破暝輕沾葉露暗棲花<lb/>
蕊亂翻銀井有時團扇驚迴又巧坐人衣相映空自抱<lb/>
<pb n="KR4f0024_WYG_040-13a"/>
熠燿㣲光願增照金樞景　㡬番去傍深林来穿小幔<lb/>
高低不定随風欲堕帯雨猶明流輝耿耿隋家宫苑何<lb/>
在腐草于今無片影向山堂且伴幽人琴書清泠<hi>金樞月入</hi>
<hi>處李義山隋苑詩于今腐草無螢火杜詩忽驚屋裡琴書冷</hi>
　　　水龍吟<lb/>
　　　　呉寧周席上作<lb/>
畫堂春靜鶯花麗珍重為開嘉宴金盤薦處楚酪瓊羞<lb/>
呉羮雪片曲按檀槽詞翻玉茗歌喉清囀歎經年作客<lb/>
<pb n="KR4f0024_WYG_040-13b"/>
銷魂此際不覺奈何頻喚　簾幙高張庭院又火樹銀<lb/>
花開遍促坐藏鈎分曹戲彩杯行無算小器易盈一時<lb/>
沉頓玉山將斷記醉中上馬明河欲堕横參初轉<lb/>
　　　拜星月慢<lb/>
　　　　本意<lb/>
蓉炷初煎花冠重整小院四垂空碧徙倚風前聽銅蠡<lb/>
清滴凝眸處試問渡河人去竊藥人歸何日霄路迢遥<lb/>
抱幽輝終夕　正中庭夜永無行跡更難禁私禱偏羞<lb/>
<pb n="KR4f0024_WYG_040-14a"/>
澁早是聲喘頻呼吹麝蘭氣息墜金蟲手自梳蟬翼恁<lb/>
時光莫道窺顔色只影兒裊裊亭亭儘銷魂也得<lb/>
　　　瑞鶴仙<lb/>
　　　　題袁氏園亭<lb/>
攜来一片石直壓倒江上三山無色名園堪永日有翠<lb/>
幹蕭森明玕鮮碧桐陰竹實看聨翩鵷雛接翼問何人<lb/>
領袖烟霞身是東呉倦客　猶憶梁鴻廡下梅福門前<lb/>
舊曾相識重逢此地同訪瓊花消息待粗酬婚嫁逺尋<lb/>
<pb n="KR4f0024_WYG_040-14b"/>
禽向五岳安排遊屐記他年行藥歸来龍鱗千尺<lb/>
　　　瑶花<lb/>
　　　　癸卯七夕<lb/>
夜波凉薦曉杼聲停正鵲軿催駕經年相見料此時一<lb/>
刻千金無價明朝何處向雲雨峯頭銷假怕有人天上<lb/>
含愁碧海青霄今夜　西風又報新秋見珠露低垂紅<lb/>
蘭初謝舊懽如夢多少事記取金釵羅帕離情别思任<lb/>
填滿銀河難瀉倘佳期果似靈辰拚受星孤月寡<lb/>
<pb n="KR4f0024_WYG_040-15a"/>
　　　綺羅香<lb/>
　　　　春盡日有寄<lb/>
翠逺如空黛濃欲滴簾捲青山無數舊事難尋春色總<lb/>
歸塵土撲蝶㑹如夢光陰砑花箋相思圖譜怪東風不<lb/>
為吹愁凝眸又見碧雲暮　年来淪落已慣任一身長<lb/>
是飄零呉楚紅淚緘題恨字分明寄與想南樓柳絮飛<lb/>
時是玉人夜来凭處應望斷逺水歸帆濛濛江上雨<lb/>
　　　喜遷鶯<lb/>
<pb n="KR4f0024_WYG_040-15b"/>
　　　　偶憶<lb/>
佳人難得更名士風流傾城顔色候日衣輕辟寒鈿細<lb/>
打疊受他憐惜為雨為雲時候非霧非花蹤跡分明似<lb/>
似琪樹交枝瑶禽聨翼　當日定情處纒綿珍重此意<lb/>
千金值世世生生朝朝暮暮長似為懽今夕回首人間<lb/>
天上往事依稀堪憶前身是是蓬山伴侶玉清儔匹<hi>候日</hi>
<hi>蟲名集宫人衣輒䝉愛幸魏宫人相語曰不服辟寒鈿那得帝王憐</hi>
　　　春從天上来<lb/>
<pb n="KR4f0024_WYG_040-16a"/>
　　　　孫介夫索句題炤贈此篇<lb/>
年少孫郎算才地風流合讓伊行思清零雨筆挟秋霜<lb/>
佳句題徧呉閶似方平當日擘麒麟高宴仙鄉奏新詞<lb/>
有停雲芝葢隔水松簧　更饒大喬國色儼麻姑玉女<lb/>
矑盻清揚鈿翠輕飛裙波小皺人前㣲曵霓裳捧流霞<lb/>
一酌擎来味盡作沙糖儘疎狂任紅塵人世彈指滄桑<lb/>
　　　歸朝歡<lb/>
　　　　秋夜<lb/>
<pb n="KR4f0024_WYG_040-16b"/>
畫閣重簾深不捲銅史黄昏催緩箭那堪離别在蘭時<lb/>
梧桐落盡迴心院夜長君不見漏㾗猶比檀㾗淺麝煤<lb/>
殘銀筝寳瑟信手拈来倦　側側寒生霜瓦濺眼底屏<lb/>
山千里逺南来孤雁已先紅一聲天際堪腸斷飄零秋<lb/>
萬㸃風條雨葉如相餞最無憀坐愁不寐絳蠟和花剪<lb/>
<hi>陸倕刻漏銘銅史司刻金徙抱箭</hi>
　　　花心動<lb/>
　　　　早秋客思<lb/>
<pb n="KR4f0024_WYG_040-17a"/>
㡬陣西風凉氣滿林下乍收殘暑極目江天蹴雪驚沙<lb/>
千里迢遥呉楚殷勤謝茱茰灣水為儂好向秦溪去還<lb/>
恐怕闗山重疊雙魚無據　冉冉年光欲暮正思歸未<lb/>
得含情誰語待折疏華寄取一枝又逺隔層城路倚樓<lb/>
人聽斷腸聲驚秋客到傷心處江南夢一曲瀟瀟暮雨<lb/>
　　　二郎神<lb/>
　　　　憶富春舊遊<lb/>
富春七里水拖藍游鱗堪數看来往雲帆淺深沙石渺<lb/>
<pb n="KR4f0024_WYG_040-17b"/>
渺青谿漁浦南北峯頭登臨逺望不盡斜陽疎樹悵星<lb/>
子臺空桐君佩冷舊游何處　覇旅又經㡬度他鄉寒<lb/>
暑自芍藥花殘櫻桃夢醒腸斷錦鞋一賦謝客滄洲潘<lb/>
郎綠鬢心跡猶然朝暮算只有山中明月江上清風如<lb/>
故<hi>前段第二句多一字青往在富春作錦鞋賦頗為彼中傳誦新安江一名  谿漁浦去富春渚三十里桐</hi>
<hi>君山在桐廬境</hi>
　　　一蕚紅<lb/>
　　　　咏睡鞋<lb/>
<pb n="KR4f0024_WYG_040-18a"/>
試緗鈎正薰籠初暖百和惹氤氲同夢相偎合歡不解<lb/>
天然無跡無塵巧占盡春宵樂事問伊家何處最撩人<lb/>
銷帳低垂蘭燈斜照兜上些跟　好是輕盈嬌小只一<lb/>
彎香浸半捻紅分新月勾雲纎荷舒夜阿誰消受清芬<lb/>
莫便道魂消此際向玉樓合處更銷魂底事東陽憔悴<lb/>
化却腰身<hi>向字襯漢宫有夜舒荷</hi>
　　　一寸金<lb/>
　　　　蓮花<lb/>
<pb n="KR4f0024_WYG_040-18b"/>
水面新粧小著紅綃弄烟霧似艶分霞暈倚欄㣲笑嬌<lb/>
含檀粉向人低語獨立愁無侣覓舊日張郎何處乍臨<lb/>
風一種輕盈玉奴初學凌波步　此夜瑤臺月明香細<lb/>
翠袖沾清露問玲瓏秋藕㡬時絲盡鮮妍蓮子為誰心<lb/>
苦正隔江欲採盻佳期美人遲暮訴相思有恨無情夢<lb/>
斷西洲路<hi>西洲用古樂府語陸龜䝉蓮花詩無情有恨何人見</hi>
　　　女冠子<hi>第二體</hi>
　　　　咏美人坐禪<lb/>
<pb n="KR4f0024_WYG_040-19a"/>
香寮靜也片縷沉檀烟透五雲幢下五絲褥上小結跏<lb/>
趺玉弓清瘦見展春衫袖袖底分明紅露鞋尖一綹顫<lb/>
巍巍緗鈎雙疊㡬幅湘波壓皺　似承密印靈山後問<lb/>
天然姝麗可是人間有妙容誰偶恰意蕋心燈孤明時<lb/>
候巾瓶淨無垢正好衣紋不動花陰當晝倩罔明弹指<lb/>
聲中唤取那人知否<hi>罔明用内典女子出定事</hi>
　　　丹鳯吟<lb/>
　　　　南窗睡覺月色滿床<lb/>
<pb n="KR4f0024_WYG_040-19b"/>
可是行雲有意故把纖阿一輪推落飛入南窗次第穿<lb/>
簾度幙霓裳弄影金波堪挹綃帳生寒氷壺初濯遍處<lb/>
笙竽俱靜香霧空濛冷浸半牀絃索　正值夢廻酒醒<lb/>
旅中單枕眠乍覺便欲乗風去向瓊樓玉宇細聽仙樂<lb/>
嫦娥應是笑人長恁寂寞十年前事心兒上憶分明如<lb/>
昨此時此夜怎許人睡着<hi>纖阿月御</hi>
　　　沁園春<lb/>
　　　　酒後作歌與擎庵<lb/>
<pb n="KR4f0024_WYG_040-20a"/>
何必規摹五柳之高孤竹之清念久與周旋我寧作我<lb/>
任教禮法卿自從卿儁乗陪游辛杯侍讌僕病須知非<lb/>
所能問何者是魚文驥子綸組彫纓　狂来白眼休驚<lb/>
算若箇堪當一瞬青但紫篝玉炷香消仙蠧朱䋲金錯<lb/>
筆掃讒蝇清酒三杯黄粱半枕不換他年身後名誰驚<lb/>
覺有墜梧片葉索賦秋聲<lb/>
　　　　又<lb/>
放眼乾坤曠觀宇宙與爾相期憶登第早年曾同座主<lb/>
<pb n="KR4f0024_WYG_040-20b"/>
為農今日俱老明時遂我初衣屈卿此幘鄉里安能向<lb/>
小兒從茲去便濯纓碧漢晞髪清池　尚平婚嫁休遲<lb/>
早覓取三山紺雪姿待尋真嵩華采芝千頃浮家苕霅<lb/>
載酒千瓻人盡憂生我當樂死笑拍洪厓知未知囘頭<lb/>
處看眩人世界變化參差<hi>眩音幻見張騫傳</hi>
　　　　又<lb/>
自賦歸来為問先生何計忘貧想行吟竹裏烹殘蟹眼<lb/>
著書林下倚遍龍鱗長着荷裳閑拖芒屨野老柴門正<lb/>
<pb n="KR4f0024_WYG_040-21a"/>
比隣難孤負是賞心樂事月夕花晨　陶然自得天真<lb/>
渾忘却春明舊日身有石牀小几新凉可襲玉池秋水<lb/>
芳草堪紉時對西風徐揮方麯何物元規塵汚人因傳<lb/>
語倘扁舟来訪許問迷津<hi>方麯竹扇也</hi>
　　　　又<lb/>
對影銜盃影且前来吾方思之算乗時只合兔園傳冊<lb/>
成名何用狐穴搜詩世上舉肥宫中磨蝎大藥難將造<lb/>
物醫安予拙且聽竽南郭植杖東籬　小園清映漣漪<lb/>
<pb n="KR4f0024_WYG_040-21b"/>
有密竹疎花事事宜更多情綠綺琴心解渇撩人翠嫵<lb/>
黛色忘飢飽看文君風吹髩影此樂誠然不可支誰相<lb/>
問道茂陵閑散謝客多時<hi>喬子曠作詩喜用僻事號狐穴詩人兔園冊見五代史</hi>
　　　　偶興和阮亭<lb/>
歸去来兮或采金芝或酌清流待乗鳯天邊長風作御<lb/>
釣鰲海上明月為鈎冠盖焦螟河山野馬蟻垤縱横十<lb/>
二州儘游戲是撃毬建節澼絖封侯　誰能齷齪相酬<lb/>
任沉者還沉浮者浮笑空洞容卿是中無物温柔老我<lb/>
<pb n="KR4f0024_WYG_040-22a"/>
此外何求一紙彈文三章約法不禁同盟鷺與鷗相親<lb/>
近且春花秋月夏葛冬裘<lb/>
　　　　又<lb/>
我所思兮白石清泉複嶂層岡看象外烟霞能令公喜<lb/>
眼前人物誰得卿狂中聖頻呼索郎屢顧廣大人間出<lb/>
世方君莫問有增城閬阪漢武秦皇　醉来潑墨淋浪<lb/>
邀星渚文機作報章歎鐵馬金戈㡬畨逐鹿博遊挟䇲<lb/>
一樣亡羊經巻藥罏舞衫歌扇天女維摩總道塲相期<lb/>
<pb n="KR4f0024_WYG_040-22b"/>
在便海山兜率誰是吾鄉<hi>海山用白傅故事因阮亭有麗農方丈早認渠鄉句也</hi>
　　　　題影贈呉中友人<lb/>
其狀若何珠玉為容氷雪為腸問對朕者誰心知漚露<lb/>
如卿有㡬手淬風霜讀損羲爻搜竒禹簡探得靈威字<lb/>
數行低回處歎無情山水閲盡興亡　悲歌慷慨蒼凉<lb/>
正散髮行吟白日長儘家徒四壁貧如司馬目空一世<lb/>
狂甚袁羊竒服靈均高冠子夏襍佩繽紛<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>若香身名<lb/>
事付杯中醽醁枕畔滄浪<lb/>
<pb n="KR4f0024_WYG_040-23a"/>
　　　　和韻答金嶠庵<lb/>
徃古来今如許英雄鐘鼎旂常盡飄風冷雨餘聲銷滅<lb/>
寒烟蔓草陳迹蒼茫南顧昆明東瞻閩越二十年来一<lb/>
戰塲到今日喜豐年多黍兵氣銷光　溪山老我何傷<lb/>
且買醉時探肘後囊須我歌若舞烏烏撃缶倡予和汝<lb/>
款款飛觴僕射不如尚書不顧羯鼔頻催不記行纔傾<lb/>
倒早一輪紅日湧上扶桑<lb/>
　　　賀新郎<lb/>
<pb n="KR4f0024_WYG_040-23b"/>
　　　　酌酒與孫黙用稼軒韻<lb/>
笑謂君休矣算人生重茵列鼎為時能㡬趁取新凉今<lb/>
夜好一醉破除萬事儘酒後沾沾自喜賦筆凌雲誰見<lb/>
賞只子虚烏有公無是更誰薦雄文似　休官且臥烟<lb/>
霞裡又何須虎頭食肉馬肝知味速築糟丘吾將老得<lb/>
喪由来一理縱狂歌東方月起駒隙光陰河射角歎羊<lb/>
腸仕路車生耳且引盡黄山子<lb/>
　　　白苧<lb/>
<pb n="KR4f0024_WYG_040-24a"/>
　　　　春暮<lb/>
雨乍晴又洗出滿庭葱蒨金鈴風急驚起啄花乳燕裊<lb/>
柔條斷送了落紅如霰遲日正暄妍颺游絲釵頭輕罥<lb/>
撲蝶歸来不覺玉弓酸軟早安排送春小㑹櫻桃宴<lb/>
深院密坐相逢低聲問取可是多情荀倩却無語囘眸<lb/>
眼波一線月明人靜待尋歡良夜䦨干敲遍金斗放聲<lb/>
頻多應細熨裙花茜五絲幢下明日酬私願<lb/>
　　　畫屏秋色<lb/>
<pb n="KR4f0024_WYG_040-24b"/>
　　　　蕪城秋感<lb/>
野炤蕪城夕送逺目雲水蒼茫不極瓊蘂音遥青樓夢<lb/>
杳玉鈎人寂何處認隋宫見衰草寒烟堆積攢一片傷心<lb/>
碧聽柳外哀蟬風髙響滯如訴興亡舊恨聲聲無力<lb/>
今昔可勝悽惻莫重問錦帆消息竹西歌吹淮南笙鶴<lb/>
盡成陳迹轉眼又西風辭巢越燕還如客落葉千重蕭<lb/>
摵萬事總銷沉唯有清江皓月曾照昔人顔色<hi>淮南笙鶴用髙</hi>
<hi>駢事</hi>
<pb n="KR4f0024_WYG_040-25a"/>
　　　小諾臯<lb/>
　　　　維揚旅舎聞蟬<lb/>
碧蘚庭除綠陰城郭雨過空蒼如洗正疎林兩兩鳴蟬<lb/>
髙低聲遞何待移宫換羽嶰竹天然相比戞餘音還共<lb/>
南薰揺曵客去茶清棋殘香細故攪人北窗好夢一覺<lb/>
揚州驚起欹枕處偏清厲　託體高枝翳形密葉直是<lb/>
如羮如沸總不管西候覇情南冠客意似水流光暗逝<lb/>
漸入深秋天氣轉眼向孤雁寒蛩更替𤣥髩凋殘白頭<lb/>
<pb n="KR4f0024_WYG_040-25b"/>
憔悴試臨風獨凭欄干側耳哀吟此際容易使秋心碎<lb/>
　　　稍遍<lb/>
　　　　春情和東坡韻<lb/>
拾翠年時踏青節候芳草紛鋪地弄陰晴景色遍園林<lb/>
屈指到清明天氣小池邊紫燕欲尋新壘紅襟對掠桃<lb/>
花水正山杏籠烟海棠經雨穠艶天然無比映高樓何<lb/>
處綠楊枝又搓得鵝黄千尺絲總釀就迷花病酒懷人<lb/>
㡬般滋味　素手好同携鬱金屏外朱欄裡欲訴綢繆<lb/>
<pb n="KR4f0024_WYG_040-26a"/>
鸚鵡生憎忒伶俐看弱不勝衣柔如無骨仙裾怕逐東<lb/>
風起墨染烏闌袖沾紅唾脉脉春愁無際漸畫燭燒殘<lb/>
繁英飛墜似綺叢蛱蝶向花低忙不了竊香私意任取<lb/>
粉銷春老一夢消身世蓬莱水淺滄海塵揚畢竟此情<lb/>
難已九天鸞鶴倘相招為報人生行樂耳<lb/>
　　　鶯啼序<lb/>
　　　　夏景<lb/>
半枕新凉破好夢一聲白鳥逺鐘歇曙色霏㣲殘鶯啼<lb/>
<pb n="KR4f0024_WYG_040-26b"/>
上林杪簾幙重重次第捲雲屏曲曲瀟湘曉看露濃香<lb/>
細茉莉又開多少　淺暈纔施薄鈆不御衫子裁纖縞<lb/>
更青青非霧非烟眉山兩㸃慵掃倚紗窗梧竹澄鮮弄<lb/>
薫風悠揚未了正深閨晝永如年問津誰到　南園此<lb/>
日滿地綠陰虧蔽有芳蕖曲沼乍㣲雨收㾗翠盖孤擎<lb/>
紅衣雙笑氷井敲殘紋楸彈罷倦聽高柳𤣥蟬噪覺小<lb/>
院無人愈清悄簟紋似水琅玕㡬度欹眠釵鳯墜盤雲<lb/>
攪　歸来庭户嬌困難禁綉帯羅裙裊最是温泉新浴<lb/>
<pb n="KR4f0024_WYG_040-27a"/>
玉軟花慵侍兒扶起風姿偏好晩凉初薦輕容重換碧<lb/>
欄干外梳頭處恰團圓明月来相照坐看夜色天階戲<lb/>
撲流螢輕羅小扇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_040-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻三十六</head> <lb/>
    <p>
<pb n="KR4f0024_WYG_036-1a"/>
欽定四庫全書<lb/>
　松桂堂全集巻三十六<lb/>
　　　　　　　　　　　吏部侍郎彭孫遹撰<lb/>
　　　平蜀頌<lb/>
臣聞仁聲淪洽徳以覆物為𢎞義問宣昭功以安民為<lb/>
大所以舞干羽於兩階尚有徂征之命執玉帛者萬國<lb/>
猶行後至之誅由來神武之朝不廢驅除之畧况乎八<lb/>
荒在宥六合為家尉置東南廣斥朱鳶之境候通西北<lb/>
<pb n="KR4f0024_WYG_036-1b"/>
逺包𤣥菟之亭<lb/>
皇帝握寳筴而拜圖履泰符而凝命<lb/>
紫微帝坐獨運機衡赤縣神州咸歸户闥靡不躋之仁<lb/>
夀煦以陽和山棲谷飲之民喁于而向化嵗貢終王之<lb/>
后拱揖以從風而乃且蘭被發距命興戎上負<lb/>
國恩下滋民害脅驅我吏士搖蕩我疆陲於是<lb/>
張九伐之威鼔同仇之氣先平闗隴旋定甌閩清海來<lb/>
歸蒼梧内附金戈西指則洋鳯風靡鐡騎南馳則衡湘<lb/>
<pb n="KR4f0024_WYG_036-2a"/>
草偃制勝<lb/>
廟堂之上收功俄頃之間若乃蕞爾蠺叢狡焉兔窟園<lb/>
名橘柚未修貢於職方舞號巴渝莫覲容於樂府懸巢<lb/>
之燕自矜堂奥之安蹈井之蛙妄詫江湖之大豈不以<lb/>
雙流漭沆五屼㠝岏逋我刑誅寛其嵗月者乎然而幅<lb/>
員萬里何論黑子之偏隅天下一家忍見蒼生之塗炭<lb/>
爰申<lb/>
天討用播<lb/>
<pb n="KR4f0024_WYG_036-2b"/>
皇仁將軍臣王進寳躬自先登志無後顧度金牛之峽<lb/>
力不假於五丁據石燕之峰坂無虞其九折長驅劔閣<lb/>
進克閬中偽將既殱渠魁就縳提督臣趙良棟氣吞狂<lb/>
冦身啓戎行裹犀革以攀崖遂開棧道浮木罌而絶渡<lb/>
竟涉嘉陵截白水之上流百濮襟喉盡扼克錦官之要<lb/>
郡三川版籍全收遂乃卧矢櫜弓擊牛釃酒芋區不擾<lb/>
花市無驚右粥左飱玉壘之秋毫靡犯前歌後舞錦江<lb/>
之春色依然從此破竹先聲建瓴直下揚旌洱海弭節<lb/>
<pb n="KR4f0024_WYG_036-3a"/>
牂牁二十八宿張天維於井鬼之躔一十二州包地絡<lb/>
於筰卭之域在昔臨衝之舉因壘而崇降常武之勲陳<lb/>
兵而徐服以今方古曽何讓焉夫庸蜀之區夙稱險逺<lb/>
公孫因而躍馬劉牧於以閉闗峻阻自防剪除不易今<lb/>
則壺漿迎道枕席行師衝飈擊雊鵲之巢齊斧抉蛛蝥<lb/>
之網三巴殄定曽不淹旬雖曰師武之功實則<lb/>
聖天子之威靈所致也<hi>臣</hi>侍從<lb/>
闕廷獲覩斯盛謹稽首頓首而獻頌曰<lb/>
<pb n="KR4f0024_WYG_036-3b"/>
於昭有赫祚我<lb/>
皇清天人協賛河嶽呈貞柔逺能邇修文偃兵攝綱九<lb/>
有振維八紘蠢爾西陲蔑常亂紀乃奸王畧以煩疆吏<lb/>
矯矯虎臣授兹雄劔鞠旅陳師有征無敵一收閬郡再<lb/>
舉蜀都渠帥受剹逆臣就俘波激山摧飈馳電駛㡳定<lb/>
三川揚威萬里<lb/>
至仁𢎞貸舊染咸新民歸如水<lb/>
聖澤如春彼溺斯援彼饑斯哺<lb/>
<pb n="KR4f0024_WYG_036-4a"/>
王師之至式歌且舞䕫巫東畧卭雅南來人皆樂土田<lb/>
不汙萊釋甲投戈義風逺扇絶徼輸心好音革靣昔在<lb/>
殷武用伐鬼方四方式辟亦美宣王矧兹梁益非云荒<lb/>
服<lb/>
清問下民其何不速出師獻馘役不淹時國無刑刓人<lb/>
不知罷書同軌一垂拱以治千秋萬禩式鞏<lb/>
皇基<lb/>
聖徳頌<lb/>
<pb n="KR4f0024_WYG_036-4b"/>
臣彭孫遹稽首頓首上言竊今七月二十一日<lb/>
皇帝賜羣臣宴于瀛臺有侑幣焉終宴授爵無筭咸具<lb/>
醉飽復賜太液池所産蓮芰属羣臣毋入謝既禮成而<lb/>
退筐篚之頒填咽道路歡呀踊躍恩淪肌髓臣遹備員<lb/>
翰林實與末席伏自思念翰林之官以記述詠歌為業<lb/>
而臣以講官日侍<lb/>
皇帝於𢎞徳殿聖神文武之徳皆親所覩記叨承<lb/>
恩澤於諸臣特厚今又與於禮食飲仁而飫和雖才質<lb/>
<pb n="KR4f0024_WYG_036-5a"/>
駑下敢曠墜所守使盛美缺焉而不記謹上<lb/>
聖徳頌一篇仰塵<lb/>
睿覽兾以宣示中外傳信史冊<hi>臣</hi>遹不勝屏營激切之<lb/>
至<lb/>
皇帝踐極徳浹四維受天景貺昭融赩曦五律叶行雨<lb/>
暘以時同文并軌天下一家黄髪稚齒鼓舞謳歌推功<lb/>
歸徳<lb/>
皇帝曰咨太平之效匪予敢私疇輔予善疇拂予違卿<lb/>
<pb n="KR4f0024_WYG_036-5b"/>
大夫士俾予以治是年七月<lb/>
幸于瀛臺乃設禮食以饗官師膳夫飭具大僕相儀罍<lb/>
水在東洗篚在西酒正告備沈泛醴酏肆之上尊圜方<lb/>
别宜有蒲有莞几席鱗比門者引納升階攝齊翔翔濟<lb/>
濟立於殿墀<lb/>
帝曰來汝式燕于斯爰有侑幣五組棽離羣臣稽首上<lb/>
衡奉持退就位著各有等衰鉶羮脯醢糗餌粉餈酒無<lb/>
筭爵籩豆有加醉飽歡喜其容委蛇咸進媵爵再拜致<lb/>
<pb n="KR4f0024_WYG_036-6a"/>
詞疇人失職厯象愆差<lb/>
皇帝敬天與神合謀履端舉正先天不違煌煌<lb/>
宗祖顯承是詒<lb/>
皇帝纉緒夙夜紹衣有徽其音<lb/>
聖母燕喜<lb/>
皇帝大孝百福攸綏有洊其雷邦家之基<lb/>
皇帝式榖止於至慈惟滇閩越為盗之魁<lb/>
皇帝敷徳束手自歸守吏來告民阽于危<lb/>
<pb n="KR4f0024_WYG_036-6b"/>
皇帝旰食<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然念之散幣振廩民以不饑稽古典學淫<lb/>
衺屏除黜矯䖍吏刑措不施選賢睦親禮惇樂諧凡兹<lb/>
功徳願銘鼎彛<lb/>
皇帝曰吁樂不可滋毋狃治安怠於永乆臣遹陪列實<lb/>
聆訓詞俯循職業簡牘是知敢不有述而曠所司矢音<lb/>
作頌傳示來兹<lb/>
皇帝釋奠于闕里頌<lb/>
臣聞三才懋建作極者惟皇六位時乗亶聰者惟后故<lb/>
<pb n="KR4f0024_WYG_036-7a"/>
有禮樂刑政以為宰世之權有中正仁義以為綏猷之<lb/>
準自河洛苞符以後暨帝皇禪繼之年莫不兼作君師<lb/>
總司治教龍章觀象即開道法之宗鳯扆當陽迭啓見<lb/>
聞之緒皇皇乎郁郁乎斯無得而踰也周徳既衰典章<lb/>
攸斁夏正歸藏之學溯二代而無徴緝熙執競之心歴<lb/>
數傳而寖晦於是玉麟授簡洩天瑞於素王珠緯儲精<lb/>
吐靈徴於元聖秉覺民之木鐸握定世之珍符繫易象<lb/>
而作春秋刪詩書而正禮樂王事備天徳明軌則咸昭<lb/>
<pb n="KR4f0024_WYG_036-7b"/>
彛倫式叙葢九皇之軌躅獨萃平鄉七聖之源流同歸<lb/>
泗水矣兩楹告夢諸子雜興正學衰微羣言淆亂非無<lb/>
英君誼辟恢大業于方新學士大夫探微言于將墜而<lb/>
道風猶鬱治化未醇然則代閲千年緒分百氏而欲六<lb/>
五帝四三王闡虬圖攬鳯徳使景星慶靄暉麗于中天<lb/>
玉節金聲鏗鍧于中古自非<lb/>
聖人而在<lb/>
天子之位其道無由也<lb/>
<pb n="KR4f0024_WYG_036-8a"/>
皇帝纂述丕基撫定方域聰明睿智質亶於生知文武<lb/>
聖神徳全乎廣運天策内攄而八紘風動威弧外指而<lb/>
六合雲行黼幄澄懷則<lb/>
宸鏡徹圖書之藴彤泥發檢則<lb/>
奎章摛日月之華緼瑟而協氣同流垂裳而兆人自理<lb/>
大猷升矣皇風穆焉然後憑軾南巡結旌東邁<lb/>
躬臨闕里謁祀尼山詘<lb/>
萬乗之尊修嚴師之敬威儀既秩典禮有加<lb/>
<pb n="KR4f0024_WYG_036-8b"/>
睿藻鋪宣大文炳煜襃衣博帶之士踊躍而趨風瞻雲<lb/>
就日之民咨嗟而觀化<hi>臣</hi>以謭陋備職禁林遘㑹休明<lb/>
宜有宣述兹又欽承<lb/>
諭㫖校對<lb/>
幸魯盛典一書竊以為<lb/>
皇帝徳化嫓於唐虞道統承於洙泗以聖合聖以心契<lb/>
心鴻章鉅典洵簡冊所曠聞而古今之希覯也敬拜手<lb/>
稽首而獻頌曰<lb/>
<pb n="KR4f0024_WYG_036-9a"/>
璇樞啟泰瓊筴迎長三階有謐七曜重光丹蓂集陛紫<lb/>
菌生房道洽政治於惟<lb/>
聖皇上繪下絺左干右羽薈萃禮園翺翔書府衢室採<lb/>
風明堂稽古萬彚順成百昌蕃廡至仁普濩淳化龎風<lb/>
受球冀北鳴鑾兖東泛瀛絜廣踐嶽侔崇謁祠先聖展<lb/>
禮滋共乃戒乃儐乃洗乃盥廣樂在懸黄流在瓉薦號<lb/>
几筵登歌絃管爼豆之容愉愉衎衎越若䆳古儀象昭<lb/>
垂以治以教作君作師羲軒首出勲華代推禹湯文武<lb/>
<pb n="KR4f0024_WYG_036-9b"/>
羣聖同規嶽嶽尼山洋洋泗水祖述先型憲章徃軌斯<lb/>
理未冺百世以俟道統攸歸在<lb/>
今天子河珍剖韞洛寳開鍵道貺靜契徳符動宣光闡<lb/>
經術寵賁儒先聲漸教訖民陶物甄貞觀者天貞明者<lb/>
日炳炳<lb/>
皇猷巍巍<lb/>
聖徳<hi>臣</hi>厠禁廬丹鉛是職稽首頌颺式示無極<lb/>
幸闕里頌<lb/>
<pb n="KR4f0024_WYG_036-10a"/>
<hi>臣</hi>聞道綜百王者天下莫之與京也澤周百世者天下<lb/>
莫之與較也是故羲農以降列聖相承業炳一時事傳<lb/>
千載而折衷其上下斟酌其源流則生民以來未有盛<lb/>
於孔子也孔子生於周末上承堯舜禹湯文武之統道<lb/>
大莫容窮居以老繫易象而作春秋刪詩書而定禮樂<lb/>
以明天人之故以鏡治忽之源以䆒極夫萬事萬物之<lb/>
理由是彛紀修明教術詳備聖人之道粲然大著于天<lb/>
下後之人奉其遺規循習而訓行之上之可以平治天<lb/>
<pb n="KR4f0024_WYG_036-10b"/>
下下之亦可以自治其身心以馴至於寡過是人倫之<lb/>
至道法之宗也葢堯舜禹湯文武以帝王之權納民于<lb/>
軌物其為事也易孔子以韋布之賤立言垂憲其為事<lb/>
也難難易之間功徳之所隆殺也至其體備中和行無<lb/>
轍迹仕止乆速一因乎時動静語黙無之非教則孔子<lb/>
之道又與天地合其徳日月合其明四時合其序者也<lb/>
絜能比量其不可與凡聖同年而語也明矣孔子既歿<lb/>
正學衰微百家並興羣言淆亂間有純篤之儒闡明墜<lb/>
<pb n="KR4f0024_WYG_036-11a"/>
緒卒無以大行其道而一二英君誼辟亦無能舉天下<lb/>
以純王之治然則生乎千載之後而欲逺承千載以前<lb/>
之統以措斯世於唐虞三代之隆自非聖人而在天子<lb/>
之位其道無由也<lb/>
皇帝丕承基緒撫有萬方有聰明睿智天亶之資有齊<lb/>
聖廣淵日新之徳垂裳致理武偃文修貞觀法乎乾坤<lb/>
緝熙光於日月<hi>臣</hi>叨居禁近日侍<lb/>
經帷竊從敷對之餘仰測髙深之藴而知<lb/>
<pb n="KR4f0024_WYG_036-11b"/>
上聖之興乃天啟之以寄君師之任貞元契合非偶然<lb/>
也嵗之十月問俗東巡親詣曲阜謁祠於孔子展敬致<lb/>
拜述徳成賛一切典禮視古加隆于時大夫卿士典司<lb/>
耆耉之属攝齊以觀咨嗟興嘆咸謂<lb/>
皇帝詘萬乗之尊而修匹夫之敬向道之勤如此昔宋<lb/>
邵雍嘗有言曰三皇之化民也以道五帝以徳三王以功<lb/>
夫以道為化民易俗之本者是醇悶之治也豈僅僅帝<lb/>
王功徳云爾哉臣以儒官珥筆陪從紀述司存敢曠所<lb/>
<pb n="KR4f0024_WYG_036-12a"/>
守敬書其事於石而綴之以辭曰<lb/>
貞元之運五徳相因越五百嵗乃生聖人勲華肇起忠<lb/>
質迭用孔子繼之實承道統上律下襲祖述憲章奠立<lb/>
人極綜貫百王道大不行身隠不見刪述六經垂此彛<lb/>
憲其憲維何是經是程王事以備天道以明惟天與地<lb/>
三才既判不有孔子孰參而賛惟帝與王一中代傳不<lb/>
有孔子孰為後先三代以降異端蠭起仁義充塞綱常<lb/>
日圮賴有孔子教思無窮人心不冺大道昭融紹徃開<lb/>
<pb n="KR4f0024_WYG_036-12b"/>
来百世以俟作君作師惟<lb/>
聖天子<lb/>
皇帝之徳敦敏徇通典學終始一道同風時巡東兖紆<lb/>
駕於斯展儀備物修敬致祠弦歌於堂下有鼗管爼豆<lb/>
之容愉愉衎衎如奏金聲如聆玉磬廣樂九成宫牆數<lb/>
仭莫髙尼山岱宗為小莫深洙泗河海行潦髙之斯仰<lb/>
深之斯挹仰之挹之睿文有述濟濟多士来逰于門襃<lb/>
衣觀禮載欣載言謂孔子聖體臻道妙謂<lb/>
<pb n="KR4f0024_WYG_036-13a"/>
皇帝聖洽我文教綏猷敷典育徳振民纂承列聖扶掖<lb/>
羣倫顯烈鴻謨昭兹来許敬刻斯文式示終古<lb/>
東巡頌<lb/>
大清受天顯命誕畀丕基肇造區夏為生民主<lb/>
太祖太宗襲之以武功洽之以文徳既乂既安大統以集<lb/>
世祖繼之殖有禮幹不庭一戎衣而永清四海六合之<lb/>
内西被流沙東漸于海爰暨朔南廣輪萬有餘里靡不<lb/>
懾然賔服就我疆索<lb/>
<pb n="KR4f0024_WYG_036-13b"/>
皇帝纂承大寳膺下武之運世徳作求不懈於治敬天<lb/>
勤民明禮勅法用賢絀不肖以匡釐庻政含生之類霑<lb/>
溉徳澤熙熙然各得其所外户不閉天下大同<lb/>
皇帝乃端居深念欲銷㷭罷候偃革修文葢務與海内<lb/>
休息而一二桀驁之帥負其險逺阻兵自強首鼠不前<lb/>
以抗我命吏<lb/>
皇帝赫斯一怒龔行天誅數年之間舉八閩收兩粤定<lb/>
秦隴平滇南皆沈幾黙運指授神謨以折箠笞之曽無<lb/>
<pb n="KR4f0024_WYG_036-14a"/>
亡矢遺鏃之費而元兇巨憝莫不望風欵附自縛<lb/>
闕廷<lb/>
皇靈遐布薄海震慴方域之外負山阻海之㓂自累代<lb/>
所不臣職方所未𨽻者亦皆稽顙請吏願為編氓窮陬<lb/>
荒裔鳥言卉服之國靈龜珎獸殊琛瓌寳之貢後先麋<lb/>
至郡縣之吏以瑞麥嘉禾神鳥甘露之祥來告者嵗無<lb/>
虚月於是文學掌故搢紳先生之徒咸謂<lb/>
皇帝功徳崇閎登三王邁五帝不升介邱無以告成功<lb/>
<pb n="KR4f0024_WYG_036-14b"/>
颺顯號萬人一意不謀同辭<lb/>
皇帝曰吁繄予<lb/>
聖祖<lb/>
神宗所以付予者光烈顯融是馮是藉予一人仰成之<lb/>
不逮其敢有越志無亦惟是四海之大九州之廣匹夫<lb/>
匹婦者有一阽於危亡而莫之省憂余則憫然念之廼<lb/>
旁搜典章博稽耆耉類於郊壇告於宗社渙發徳音推<lb/>
恩海内于二十有三年十月東巡狩至於齊魯之邦引<lb/>
<pb n="KR4f0024_WYG_036-15a"/>
見髙年採聽謠俗興賢奨善修禮正刑簡别吏治咨求<lb/>
民瘼躬自親歴罔不周悉于時<lb/>
車駕所至行道不迾宫館不除屏去縟儀事從簡約二<lb/>
東之民望属車之塵者皆歡喜動色相告巡狩之事既<lb/>
畢遂升於岱宗燔柴祀天旅望以秩祝號牲幣一準乎<lb/>
古蕭香始薦神光淑熹天人協和休風四塞百辟卿士<lb/>
駿奔在列目擊心維踊躍蹈舞僉曰於休哉<lb/>
皇帝之徳昭灼於上下充被於四方淵契貞符川臻山<lb/>
<pb n="KR4f0024_WYG_036-15b"/>
委以紹明三后之光命其曷以加諸昔在有虞氏五載<lb/>
一巡狩有柴望之禮姬武受命時巡以祀海嶽亦有陟<lb/>
其髙山之文並垂訓於典謨流美於三頌炳炳麟麟于<lb/>
今為盛葢一嵗四巡以承宗廟至孝也行慶施惠以達<lb/>
幽隠至仁也展義觀風以飭官守盛治也一道同風以<lb/>
恢洪緒大業也若乃望祀射牛之儀泥金檢玉之説則<lb/>
雜出䜟緯之書為聖人所不道自三代以上未之有行<lb/>
也<lb/>
<pb n="KR4f0024_WYG_036-16a"/>
皇帝執謙履約辭尊號而不居却封禪而勿舉省方觀<lb/>
民一遵古典大禮既成遐邇訢豫茂實鴻名古今無兩<lb/>
是宜銘諸金石以昭示於萬萬世<hi>臣</hi>遹謹拜手稽首而<lb/>
系以辭曰<lb/>
若稽古后勛猷炳煥省方設教葢取諸觀<lb/>
皇帝親問時乗六龍言巡所狩於山之東是山之東神<lb/>
畿肱股襟帶幽燕灌輸呉楚其風肆好美哉泱泱我<lb/>
皇之來威儀有常結旌於車不舒不疾止不宿供行者<lb/>
<pb n="KR4f0024_WYG_036-16b"/>
不䟆我<lb/>
皇之來匪豫匪遊亦有咨度亦有咨諏孰雨而暘孰墳<lb/>
而埴筐篋錐刀孰吏失職<lb/>
皇帝曰咨咨汝東人蠲苛滌煩巽命以申惟此東人昔<lb/>
猶菜色今飽而嬉有椒有飶惟此東人昔無袴襦今安<lb/>
且燠子曵我婁東人大和歡喜嘔喻<lb/>
皇帝至仁使我安富非惟富之又訓諭之同律合軌納<lb/>
價陳詩乃進守臣方嶽之下爾藩爾屏爾民爾社展義<lb/>
<pb n="KR4f0024_WYG_036-17a"/>
宣譽納言試功大明黜陟罔不恪共遂升泰山周覽四<lb/>
極柴望之禮如古品式天施地貺景象著明神人交暢<lb/>
百福來成羣公卿士咸拜稽首進而致詞<lb/>
皇帝萬夀<lb/>
皇帝之徳聖神文武宣昭義問洋溢聽聞彼盗之魁如<lb/>
苞三蘖攘之剔之我斨無缺有逋者寇累世不王昔也<lb/>
鱗介今也衣裳芒芒大荒是不一國萬里來庭稽顙匍<lb/>
匐外内輯睦人民樂康<lb/>
<pb n="KR4f0024_WYG_036-17b"/>
皇帝欿然視之如傷屢降徳音蕩滌更始復役賜租宥<lb/>
過赦罪僵者立起道暍以蘇膏澤布濩淪髓浹膚匪直<lb/>
也東濟河海岱九垠之際六合之内兵革不試刑厝不<lb/>
施太和盎溢萬物熙熙豈無天行祈寒暑雨民則不恐<lb/>
託命<lb/>
聖主乃知<lb/>
帝力溥博鴻厖雖有水旱不病堯湯以永昌圖萬年景<lb/>
爍羣臣頌功刻銘東嶽<lb/>
<pb n="KR4f0024_WYG_036-18a"/>
聖武頌<lb/>
<hi>臣</hi>聞上天之生萬物也春和必繼以秋嚴聖人之治萬<lb/>
物也仁育必兼夫義正是以文武異宜互為經緯賔師<lb/>
殊政相與後先軒轅治涿鹿之兵夏后振有苗之旅頌<lb/>
稱殷武克彼鬼方雅美周宣截兹淮浦皆以萬乗之尊<lb/>
統元戎之重聲明九伐張皇六師樹駿一時流鴻千載<lb/>
夐乎尚矣斯可得而言也<lb/>
皇帝體神聖以開天建中和而立極深仁厚澤容保無<lb/>
<pb n="KR4f0024_WYG_036-18b"/>
疆泰運貞符升平有象朝宗萬國天下一家凡兹受氣<lb/>
含靈皆在並育並生之内即至窮荒大漠悉為不侵不<lb/>
叛之臣而厄魯得噶爾丹者假息迤西遊魂塞北負其<lb/>
狡猾之性恃其荒逺之形滔天反覆逆命戕民不有剪<lb/>
除其何休養<lb/>
皇帝乃宻運睿謨誕敷英略龔行<lb/>
天討<lb/>
親統中權吉祀精䖍軍旅嚴翼千官景附萬騎雲從<lb/>
<pb n="KR4f0024_WYG_036-19a"/>
帳殿九重<lb/>
旌門八陣羽林迹射之士為虎為貔犀渠鶴膝之軍如<lb/>
荼如火長驅廣漠之鄉直搗空桐之外於是<lb/>
發縱將帥<lb/>
指授機宜一掃狂氛膚功立奏受降執馘逐北追奔收<lb/>
獲既多俘斬甚衆戈甲之積如山馬牛之量似谷然後<lb/>
獻凱鳴鐃<lb/>
囘鑾結旆告成飲至疏爵策勲中外罔不清寜神人胥<lb/>
<pb n="KR4f0024_WYG_036-19b"/>
為説豫臣叨在班行覩兹盛美尋其端委伏自思維從<lb/>
來負固者雖逺必誅干命者常刑罔赦噶爾丹素稱凶<lb/>
黠乆合鉏夷<lb/>
皇帝未忍加兵累申<lb/>
勅諭調人出竟為平蠻觸之爭貢使叩闗還予牲牢之<lb/>
數及其稔惡怙終罔有悛革<lb/>
六飛逺駕率土同仇<lb/>
聖徳動天三靈恊應所以春氷未判而豐草芊綿甘井<lb/>
<pb n="KR4f0024_WYG_036-20a"/>
方疏而清泉盎溢士氣自倍醜類咸殱極我兵威遂無<lb/>
遺種而弛弓矜甲不行後至之誅掩絡張絃寜有前禽<lb/>
之逸此以見<lb/>
皇上智勇自天神武不殺如天地之含𢎞如日月之照<lb/>
臨如風霆之奮迅如雷雨之昭蘇巍巍乎赫赫乎<lb/>
徳莫盛焉<lb/>
功莫隆焉故比地則逺於涿鹿計功則速於有苗絜勢<lb/>
則難於鬼方成功則大於淮浦自五帝三王詩書所載<lb/>
<pb n="KR4f0024_WYG_036-20b"/>
推校功徳誠莫有尚於我<lb/>
皇上者也不揣固陋敬上<lb/>
聖武頌一篇庻以鋪宣景烈傳示無窮頌曰<lb/>
皇帝上聖秉籙乗乾金樞奠極玉鏡澄天珠囊學貫丹<lb/>
扆道全禮修刑厝教訖聲漸昌期隆鑠景運升平雨暘<lb/>
時若品彚咸亨民歌樂只物詠由庚飲和食徳以阜以<lb/>
成混合車書并包區宇九譯咸賔八荒即叙有截來同<lb/>
無逺不舉蠢兹醜類敢亂天常婪婪豺豕侵彼鄰疆彼<lb/>
<pb n="KR4f0024_WYG_036-21a"/>
則奔命入呌九閶<lb/>
皇帝好生未加威殛訝士受成匡人觀慝至再至三申<lb/>
之教<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>許之朝貢寛之出入執訊獲諜不膏鈇鑕乾覆<lb/>
坤函蠕動喙息曽是凶頑而猶容釋臣拜稽首惟<lb/>
皇帝聖武昭兹<lb/>
大徳怙惡干誅戕我人民聳我邊隅狡焉思逞妄有窺<lb/>
覦<lb/>
帝心赫怒是剪是鋤<lb/>
<pb n="KR4f0024_WYG_036-21b"/>
六龍于邁萬騎齊驅精嚴師律淵邃<lb/>
神謨乃啟戎行先聲逺鬯分甘均苦隃沙越嶂潏潏流<lb/>
泉欣欣挾纊虎旅䝉恩靈穹篤貺桓桓武臣惟羆惟熊<lb/>
左掎右角霆擊雷衝如掃秋籜如焫飛蓬靡鋭不破靡<lb/>
堅不攻草薙禽獮塵清幕空鹵獲無筭追奔絶蹤降之<lb/>
執之萬口喁喁馬牛在牧軍實盈充若稽古烈疇克比<lb/>
隆臣拜稽首惟<lb/>
皇帝聖武成兹<lb/>
<pb n="KR4f0024_WYG_036-22a"/>
大功大功既成<lb/>
玉鑾旋駕昔往陽春今來維夏役無淹乆人不疲勞前<lb/>
歌後舞釋甲垂櫜偃伯靈臺優游策府耀徳敷文光天<lb/>
率土協氣翔流淳風揚詡式燕式詒永昌基緒<hi>臣</hi>拜稽<lb/>
首惟<lb/>
皇帝聖武億萬斯年受天之祜<lb/>
　<lb/>
　<lb/>
<pb n="KR4f0024_WYG_036-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻三十六<lb/>
</p>
<p>
</p>
  </div>
</body>
</text>
</TEI>
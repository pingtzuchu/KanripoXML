<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻四十二</head> <lb/>
    <p>
<pb n="KR4f0024_WYG_042-1a"/>
欽定四庫全書<lb/>
　松桂堂全集巻四十二<lb/>
　　　　　　　　　　　吏部侍郎彭孫遹撰<lb/>
　南<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>集二<lb/>
　　　水亭歩月<lb/>
雨餘林氣浮散步水亭前山月遲方吐幽人晩未眠疎<lb/>
燈映竹户清露濕茶煙羣籟一時息秋河正悄然<lb/>
　　　與番禺兄乞米<lb/>
<pb n="KR4f0024_WYG_042-1b"/>
落盡青菰野飯香行人猶自滯江鄉飛牋問取神仙宰<lb/>
乞與當年煑石方<lb/>
濫食久應慙北郭長饑耐可學東方不須逺就謝仁祖<lb/>
分取桃花十斛香<lb/>
　　　贈胡豹生先輩<lb/>
天涯蹤跡乆飄蓬十載青雲客夢中風節人間窮益見<lb/>
文章嶺外老彌工客吟已自深莊舄蠻語何妨傲郝隆<lb/>
歸計明年須及早不教辛苦望征鴻<lb/>
<pb n="KR4f0024_WYG_042-2a"/>
　　　題張山人畫冊<lb/>
數聲相向最髙枝凉雨新秋欲暝時吸露餐風君莫訝<lb/>
由来清亦畏人知<lb/>
樹色雲容縹緲間寒潭秋水碧潺湲江亭高枕清無事<lb/>
飽看㐮陽雨後山<lb/>
黄金新埒玉為鞭一騁霜蹄旋旋圓持比前朝諸畫客<lb/>
風流何讓李龍眠<lb/>
　　　初入粤食蠔㡬至委頓柬林秀才<lb/>
<pb n="KR4f0024_WYG_042-2b"/>
偃鼠何須設大烹巨蠔㡬欲困吾生應縁誤讀鍾岏議<lb/>
遮莫空耽爾雅名<lb/>
　　　冬夜過退菴兄春雨堂中飲<lb/>
官燭生烟夜欲殘四垂黼帳畫堂寛移樽堕珥人如玉<lb/>
入座同心臭似蘭砌竹琤泓將雨至瓶梅清冷著花難<lb/>
醉来數問今何夕不道鄉愁逼嵗䦨<lb/>
清樽官閣有前期選勝追歡屬此時千里闗河鴻雁侣<lb/>
百年風雨脊令詩錦茵垂手呈能巧紅袖分枰布算竒<lb/>
<pb n="KR4f0024_WYG_042-3a"/>
康樂西堂應不減徃還幽興亦相宜<lb/>
　　　粤中除夕<lb/>
南中逢此夕酒罷轉凄其不寐憎衾枕多愁厯嵗時帷<lb/>
燈摇夜色隣樹引朝曦已覺郷心切春風莫漫吹<lb/>
　　　人日<lb/>
山城春事近何如髙枕南窻但索居莫訝知交相問少<lb/>
從来深巷有廻車<lb/>
　　　寄尹孝亷考功兄弟<lb/>
<pb n="KR4f0024_WYG_042-3b"/>
秋日東官道名園作寓公山堂經月住清興數人同落<lb/>
子楸枰冷開樽荔酒紅夜闌猶刻燭髙詠答松風<lb/>
秋色江村逺終朝載酒過疏簾當晝捲好句入秋多葉<lb/>
子清宵戲珠娘静夜歌佇看林際月寒影落纎蘿<lb/>
郊扉耽野趣水郭帯斜陽愛試青絲鞚貪眠白玉牀雪<lb/>
秔蒸藕葉銀粉進㯽榔風物今能憶兹逰極不忘<lb/>
江清曾共涉樓迥每同登待月中秋宴彈棊半夜燈時<lb/>
時過北曲數數問南能是處多同調離情可自勝<lb/>
<pb n="KR4f0024_WYG_042-4a"/>
青桂山牕下紅蘭水檻前藏鈎三五夜沽酒十千錢比<lb/>
玉身多愧兼金意已堅别来方㡬日約畧似經年<lb/>
此别知非久相看亦黯然銀燈摇綺席清醑汎離筵鴻<lb/>
雁天涯侣秋風渡口船拏舟一相送江月静娟娟<lb/>
　　　元夕遣家問<lb/>
魚書千里趂回潮一幅烏絲寫寂寥紙尾分明題月日<lb/>
可憐今夕是元宵<lb/>
　　　春日逰海幢寺呈無公<lb/>
<pb n="KR4f0024_WYG_042-4b"/>
春江亂野渡一舸如杯輕閒身曉投寺逺見雙幢旌寺<lb/>
門對江水水靜綠始生風吹木棉樹紛紛墜紅英無公<lb/>
知客至莞爾相將迎豈無酬對煩彌覺心境清烟竹深<lb/>
自留雲松長與平坐久不能去乗潮聊復行<lb/>
　　　送謝副使之瓊州託訊舊感恩令金劍耿消息<lb/>
瓊海先秋汎珠崖問俗時黎人瞻鹵簿漢郡見威儀故<lb/>
舊閑居久清貧大吏知拂衣今十載何事緩歸期<lb/>
　　　素聲花<lb/>
<pb n="KR4f0024_WYG_042-5a"/>
雨餘氣息帯清酣雪滿花田蘂半含一種幽香矜秘甚<lb/>
不教移植到江南<lb/>
細蘂繁枝徧作花濃香隱隱浸秋紗月明夜靜㣲聞得<lb/>
風味依然似鬘華<lb/>
　　　越臺髙<lb/>
越臺髙髙磊磊挟江閩馳嶺海石闕雙聳雲棟孤擎利<lb/>
在威逺安用虚名寳劒出匣虹飛電落庾桂為鐔儋珠<lb/>
為鍔陸撃鳬雁水割溪毛敵愾未奏不如鉛刀犀渠臥<lb/>
<pb n="KR4f0024_WYG_042-5b"/>
雨弧矢在房壯士徒摶千夫莫當何不揮斥乎上下為<lb/>
天子兮守四方<lb/>
　　　海颶風<lb/>
海颶風振山谷蕩我田禾摧我屋黄茅白葦百萬家夜<lb/>
雨啾啾聞鬼哭風伯莫怨嗔海若何不仁安得精衞填<lb/>
此津五山相屬皆揚塵長鯨北徙白浪開復爾邦族爾<lb/>
莫哀牽緇拾月削蜃灰漉波煑水霜皚皚颶風之後春<lb/>
風来<lb/>
<pb n="KR4f0024_WYG_042-6a"/>
　　　豎奴陳德隨予之嶺外客死念其二十年勤舊<lb/>
　　　因有此作<lb/>
迢遥南越行䟦涉高凉使我僕亦已痡奄然即長寐昔<lb/>
我未第時一心相随侍辛勤二十年樸誠終無貳客死<lb/>
亮可哀追思有餘喟匪直帷葢㤙豈曰泥塗棄招此南<lb/>
方魂遂爾首邱志<lb/>
　　　荔支行<lb/>
南中嘉樹好顔色物産時時凌上國丹華紫纈何陸離<lb/>
<pb n="KR4f0024_WYG_042-6b"/>
踏遍村南與村北中有仙人十八娘紅雲覆體紅綃裳<lb/>
水晶膚骨玉脂凝天然風味誰相當尚書園中名第一<lb/>
黑葉金鐘亦逈出佳種由来最晩熟六月衝炎始摘實<lb/>
緗枝入手暍氣通春泉忽潄元膺宫芳甘柔滑不留齒<lb/>
氷雪立化香融融黄柑霜柚甘一唾盧橘楊梅俱下風<lb/>
越人日噉過三百欲以清腴傲呉客標題不肯讓閩川<lb/>
圖譜猶能争品格此物寧堪走傳車天南民力未全舒<lb/>
只今萬里却貢使何必唐𦍑更上書<lb/>
<pb n="KR4f0024_WYG_042-7a"/>
　　　寄沈嘉令<lb/>
十里羅湖攬勝逰蘇公遺蹟見風流秋来逺憶狂司馬<lb/>
明月題詩滿郡樓<lb/>
　　　送記汝上人之廬山棲賢寺<lb/>
金井橋頭竹樹春玉淵潭上水清潾潯陽舊隱多棲託<lb/>
此去山中見㡬人<lb/>
　　　入光孝寺小憇菩提樹下寺即六祖為印宗演<lb/>
　　　法處<lb/>
<pb n="KR4f0024_WYG_042-7b"/>
客久轉多暇古院聊招尋院中無一士日落珠殿陰千<lb/>
年石塔迥百步迴廊深山鳥不避客翩然下髙林小憇<lb/>
西方樹時開北風襟長松發逺籟泠泠有餘音<lb/>
　　　送趙少叅歸養<lb/>
軒車辭越嶠舟楫下膠河此去親闈近年来吏隱多青<lb/>
山歸舊業朱蕚長新柯却視千鍾祿真同鸛雀過<lb/>
　　　答澹公見留逰丹霞山之作<lb/>
荷香荔熟正佳辰鷹爪花前坐晩春邊海潮生清磬答<lb/>
<pb n="KR4f0024_WYG_042-8a"/>
隔江雨過夕陽新名山久擬追禽慶上行何時託庾詵<lb/>
便欲從公方外老螺墩錦石一閒人<lb/>
　　　簡王説作<lb/>
春江十日雨門舘晝不開爾居城西地最下病中枕席<lb/>
生青苔天寒鶴骨應更痩猶有清吟日㡬廻<lb/>
　　　陳白沙草書歌<lb/>
白沙先生名早聞手擲青山歸白雲陳情上擬李令伯<lb/>
講學欲方呉聘君晩年信手作大字茅筆縱横有竒致<lb/>
<pb n="KR4f0024_WYG_042-8b"/>
何必規規王右軍淋漓時復成髙寄世人好古如好龍<lb/>
可憐識見多雷同豈知草聖固餘技相賞不在翰墨中<lb/>
　　　觀射<lb/>
嚴城呉絶塞廣野漢遺宫亂燒驅秋草新寒燥角弓釋<lb/>
弸平似水穿札迅如風巧寓垂楊外心棲畫鵠中弦虚<lb/>
能下鳥塵靜不驚蓬迂濶羞儒效經營重武功陽元才<lb/>
不逮真自鄙雕蟲<lb/>
　　　送李漁入盧尚書幕<lb/>
<pb n="KR4f0024_WYG_042-9a"/>
一醉芳筵月亭亭送客過新詞留價重白首好游多去<lb/>
傍蓮花幕歸聽桃葉歌自今清讌日誰與樂婆娑<lb/>
　　　與客圍棊賭荔子戲有此作<lb/>
清簟抛書午夢短二屨初来叩空館相將移席就蕉陰<lb/>
蕉影頻移子聲緩須臾歛局罷相持紺房仙實紛離離<lb/>
君看此手欲何作太守不如噉荔樂<lb/>
　　　寄白門余處士懷<lb/>
移家初駐木蘭橈桃葉江邊第㡬橋知在青溪芳草外<lb/>
<pb n="KR4f0024_WYG_042-9b"/>
殘陽細雨弔南朝<lb/>
　　　珠江秋汎<lb/>
出郭窮秋望擕壺溯晩晴但隨潮水去何必問期程<lb/>
　　　西洋琥珀酒船歌<lb/>
海外良工擅竒思酒船制作窮珍異滑稽足傲鴟夷形<lb/>
淋漓可使淳于醉宛轉玲瓏二尺長鏤金錯采巧莫當<lb/>
文珠作牕玳瑁屋白銀為席珊瑚檣酌酒五升㠶半起<lb/>
峡船始發春江裏引壺注滿飽欲張蓬蓬已可行千里<lb/>
<pb n="KR4f0024_WYG_042-10a"/>
長年三老毛髮動鬚眉颯颯笑相視綺疏啓處中有人<lb/>
皎若芙蓉照秋水須臾酒竭㠶亦收回看堂上唯虚舟<lb/>
機緘動止那可測見者疑同神鬼逰此器徒聞出西域<lb/>
估客新從舶中得由来竒巧蕩人心不脛還能走中國<lb/>
對之三歎謝賈胡匏樽一酌足自娱居竒漫值十家産<lb/>
適用豈若千金壺投珠抵璧當代事雕鎪無益何為乎<lb/>
　　　題海珠寺<lb/>
水中樓閣出虚無兩岸烟波入畫圗来往㠶檣歸客少<lb/>
<pb n="KR4f0024_WYG_042-10b"/>
興亡亭榭夕陽孤鮫人聽法秋揮淚龍女棲禪夜施珠<lb/>
物外莫論塵世事越王臺上有啼烏<lb/>
　　　送陸谷逰羅浮山<lb/>
西風吹江流送子上渡頭干謁不得意且為林澤逰十<lb/>
載無家長蔬食蕭然逺絶形骸累此行好住羅浮山慎<lb/>
勿回惑思人間葛仙亭下訪遺履應有真人夜往還<lb/>
　　　題程氏水樓<lb/>
舊館重来倍寂寥隔溪惟見柳千條黄花水榭無人到<lb/>
<pb n="KR4f0024_WYG_042-11a"/>
獨對西風看落潮<lb/>
　　　瀧水吟送人至海康<lb/>
朔吹摇征衣寒日痩平楚君無渡瀧水瀧水深且阻瀧<lb/>
頭西望更無極岩嶂叅差行不得林箐幽密虎豹啼過<lb/>
客相看少人色謫宦天南㡬箇囘薄逰何意此中来莱<lb/>
公閣下倚孤劒海水天風日夜哀<lb/>
　　　與無公約逰雷峰寺<lb/>
雷峰塵外境高舉謝人羣山色随時好溪聲盡日聞天<lb/>
<pb n="KR4f0024_WYG_042-11b"/>
花秋自落嵐翠晝平分野鶴能相待將予共白雲<lb/>
　　　送蕭星源歸龍江<lb/>
送子龍江道殘冬欲盡時竊金終自白投杼亦何私俗<lb/>
薄交知少家寒仕宦遲藜羮歸莫厭朂爾九霄期<lb/>
　　　嶺南竹枝詞<lb/>
木棉花上鷓鴣啼木棉花下牽郎衣欲行未行不忍别<lb/>
落紅沒盡郎馬蹄<lb/>
春草青青秋草黄桂花開後菊花香郎行莫過新州去<lb/>
<pb n="KR4f0024_WYG_042-12a"/>
獨鶴西頭是瘴郷<hi>嶺南有青草黄茅桂花菊花諸瘴見高凉郡志獨鶴地名</hi>
妾家溪口小廻塘茆屋藤扉蠣粉墻記取榕陰最深處<lb/>
閒時来過喫㯽榔<lb/>
蒟葉䦨干石粉新砑光盒子色如銀何須貰酒能留客<lb/>
一口㯽榔醉殺人<lb/>
林中莫種芭蕉樹空自青葱滿舊叢蕉子鮮甜難得飽<lb/>
蕉衣紕縵不禁風<lb/>
半年水宿半山居冬採香根夏採珠珠好須從蚌中覓<lb/>
<pb n="KR4f0024_WYG_042-12b"/>
香燒還仗博山爐<lb/>
高髻編金耳飾璫生来嬌小號珠娘朝朝出汲春江口<lb/>
不著鵶頭足似霜<lb/>
二十年来水戲張蒼龍百尺舞牙檣阿家笑指雙鬟語<lb/>
記得前逰爾許長<hi>越江五日龍舟競渡相傳有神司之每二十年請于神乃克一舉偹極觀</hi>
<hi>聽之樂詳見今釋大洲龍舟記</hi>
茉莉攅燈射玉除素馨簇帯影扶疎持燈照見好顔色<lb/>
顔色雖如香不如<lb/>
<pb n="KR4f0024_WYG_042-13a"/>
月明歌女摸魚聲風靜蠻童鴃舌鳴鬼子驛中乗傳過<lb/>
蜑人江上弄潮行<lb/>
　　　嶺外早秋送友人先歸檇李<lb/>
秋風引郷思一夕腸九廻相送意轉深怫欎何由開懷<lb/>
中延露曲音節有餘哀願因商飇發吹上古琴臺<lb/>
　　　立秋前一日曉發龍川道中望霍山<hi>山以秦人霍龍得名</hi>
　　　<hi>有石甕泉珠乳巖諸仙蹟</hi>
江村雨後早凉生小騎輕輿次第行殘月初分千樹曉<lb/>
<pb n="KR4f0024_WYG_042-13b"/>
宿雲不斷衆峯平山空已杳秦人跡城逺猶留趙尉名<lb/>
欲向林中浣餘暑甕泉珠乳汲深清<lb/>
　　　長樂官舎立秋<lb/>
細雨平林晩未收東来路盡古循州山城車馬初投館<lb/>
嶺徼風烟又入秋地濕似懷湘客恨氣暄仍有瘴郷憂<lb/>
憑高一送登臨目何必蕭辰始欲愁<lb/>
　　　張都尉畫馬歌<lb/>
汗血不世出但聞西極来披圖忽見渥洼産籋雲逐電<lb/>
<pb n="KR4f0024_WYG_042-14a"/>
相縈廻立者驤首欲一鳴障泥未觧猶徘徊走者勢如<lb/>
風雨至馳驟萬里無纎埃其餘數匹飲或齕一一神駿<lb/>
非凡材問誰擅此化工技逸足天閑妙無比只今都尉<lb/>
最得名不讓當年韓與李都尉生平本將家前朝曽領<lb/>
上輕車身親百戰竟何益白頭歸種東陵𤓰早嵗壯懷<lb/>
時吐露伏櫪䧺心見豪素平沙漠漠落日黄馬首猶然<lb/>
蓄餘怒嗚呼黄金之臺高突兀冀北之良恣超忽龍媒<lb/>
當世豈合無昭王已往九方沒唯看阪上服鹽車誰向<lb/>
<pb n="KR4f0024_WYG_042-14b"/>
圖中求駿骨<lb/>
　　　送姜山上人歸東莞山中<lb/>
方外棲遲乆山中獨往深孤雲同此意来去亦無心<lb/>
　　　梅州寄洪暉吉<lb/>
梅州郭外驛程孤八月江行暑未蘇地接蠻雲頻溽濕<lb/>
天連瘴水更縈紆土風已自徵瀧吏物産唯堪薦荔奴<lb/>
知爾闗山多失意秋来能不憶蓴鱸<lb/>
　　　潮州食新龍眼<lb/>
<pb n="KR4f0024_WYG_042-15a"/>
炎風吹人遍林谷荔枝摘罷摘龍目一摘再摘味漸好<lb/>
三摘四摘果全熟南山北山千萬樹纍纍枝頭㡬百斛<lb/>
剖房忽見驪珠明脱手疑同金彈逐少焉一齧甘如飴<lb/>
玉液瓊膏盈口腹仙漿沁齒流絳宫頓覺泠泠息煩燠<lb/>
閩潮之間種最佳大如雀卵厚肌肉日盡數升飽欲死<lb/>
已可忘饑辟五穀何妨久食駐紅顔猶勝長鑱采黄獨<lb/>
　　　食江瑶柱偶題<lb/>
平生耳熱江瑶傳十載空尋江海逰朝来忽動子公指<lb/>
<pb n="KR4f0024_WYG_042-15b"/>
添丁馬頬紛見投充庖已覺南烹異入口俄驚玉柱柔<lb/>
風味僅能同蚌蛤鮮腴還似讓猶蛑大蘇好事乃不惡<lb/>
錫爾嘉名真善謔龎然曽説黔之驢氃氋爭笑羊公鶴<lb/>
此物由来天下多江瑶江瑶爾何怍<lb/>
　　　七夕與賀伯醇盛周萬對酌<lb/>
蕉子花邊夜結星江聲月色滿中庭樽前幸有三人在<lb/>
客裏休教一日醒<hi>潮陽人七夕陳𤓰果名為結星</hi>
　　　寓潮日值先子忌辰揮淚有述<lb/>
<pb n="KR4f0024_WYG_042-16a"/>
獨客闗河阻孤兒涕淚懸含悲過此日銜恤在終天萬<lb/>
里違邱壠三秋隔几筵眼枯桑浦上心死鳯山前縱得<lb/>
邀三釡誰能起九泉徒留弓冶澤空廢蓼峩篇已抱臯<lb/>
魚恨遥遥二十年<lb/>
　　　韓山謁文公祠<hi>山因文公得名有古木參天土人呼為韓木</hi>
韓山欎以特韓木何蒼蒼乃有韓公祠氣色參相望我<lb/>
来拜祠下拜罷重登堂披帷覿公像儼若在我傍身黜<lb/>
名愈顯事久澤不忘風流千百世被此蠻蜑郷烈士殉<lb/>
<pb n="KR4f0024_WYG_042-16b"/>
節義達人重文章寄託苟有在貶竄其何傷<lb/>
　　　七哀詩<hi>有小序</hi>
　　　　寓居嶺表離索無徒唯故人尹二右民相得<lb/>
　　　　甚歡屨跡書筒往還㡬無虚日不圖今夏遂<lb/>
　　　　為異物因念海内朋舊比年以来日就淪䘮<lb/>
　　　　感南皮之㑹者殆不止抱痛于元瑜也爰追<lb/>
　　　　述生平作詩七首亦猶士衡歎逝之情哀可<lb/>
　　　　知矣<lb/>
<pb n="KR4f0024_WYG_042-17a"/>
　　　華侍讀亦祥<lb/>
侍讀負異才金門譽早振時名馳禁闈物望齊君俊風<lb/>
儀挺朗秀玉德含清潤黙擬河東書性同温室慎薊邱<lb/>
昔投契夙好逾齠齓石交多素心蘭言結芳信中更六<lb/>
七載朝露驚何迅逺慚白馬約永絶青雲訊揮涕滿梁<lb/>
谿滂沱霑素紖<lb/>
　　　許給事瑋<lb/>
給事恭靖孫淵源富家學夙悟有神啓十行目俱落探<lb/>
<pb n="KR4f0024_WYG_042-17b"/>
理見四本讀書窮八索傲性謝交逰孤蹤恥依託惟予<lb/>
與夫子交情久彌恪凄凉蕭寺居寂寞寒江泊聨床話<lb/>
永夕高詠酬孤酌深言戒美疢虚中納良藥遊處跡畧<lb/>
同往還義非薄一旦分鑣去心期宛如昨朝鳯慘不鳴<lb/>
童烏杳難作靈輀返葛山歸骨填哀壑長歎叩蒼穹天<lb/>
心一何虐<lb/>
　　　徐孝亷鑛<lb/>
次璆饒逸藻弱冠攀仙桂家貧好逺遊恥為生産計襟<lb/>
<pb n="KR4f0024_WYG_042-18a"/>
情披秀豁神宇散開霽季路無宿言柳惲有餘藝曩者<lb/>
定交時少長年相繼皎皎青松心泠泠白水誓聞自七<lb/>
閩歸手劒賈餘鋭既有北門嗟復落南宫第百憂能傷<lb/>
人征途遽長逝高堂尚白頭稚子始總髻誰分郈成宅<lb/>
一雪西華涕<lb/>
　　　金編修國用<lb/>
編修富春秋英英金玉器秉質既温縝吐詞亦清利桃<lb/>
谿得䕃佳藜閣窺書祕民儁爾何慚弟畜吾多媿猶憶<lb/>
<pb n="KR4f0024_WYG_042-18b"/>
呉門逰雞黍見交誼屬有茂陵憂兼之遷謫意杳杳鳯<lb/>
凰池漠漠山邱閟一朝骨肉親秦越紛相視朔風生沍<lb/>
寒孟門多顛躓指顧變暄凉須臾分險易世路誠可嗟<lb/>
褰裳孰能避<lb/>
　　　鄭侍御為光<lb/>
侍御人中豪意氣凌八極身名兩俱泰才地迥難即服<lb/>
官僅朞月慷慨思盡職蒿目上封事矢志除蟊賊寛爾<lb/>
桑梓憂紓此東南力夙昔廣陵江送子逰京國攬轡志<lb/>
<pb n="KR4f0024_WYG_042-19a"/>
澄清立朝戒容黙虚懷受盡言不病狂與直大節鬱未<lb/>
伸沉疴亦已亟歎息此人徃西臺黯無色<lb/>
　　　蔣庶常繪<lb/>
庶常性通敏風神皎氷雪才情紛若雲譚諧粲如屑彩<lb/>
筆春葩鮮清文秋露潔長安謝病歸杜門掃車軼玉樹<lb/>
忽沈埋榮華同一覕繐帷曽入臨慘慘清明節軒庭翳<lb/>
網絲苔蘚侵行轍賈傅年不永羊生𦙍終絶佇立笛聲<lb/>
中臨風轉嗚咽<lb/>
<pb n="KR4f0024_WYG_042-19b"/>
　　　尹孝廉治進<lb/>
右民孝友士至性非由學内行本淳深竒材恥覊絡結<lb/>
客盡黄金觀書厭糟粕名髙走江嶺交盛馳京洛斯人<lb/>
曾閔儔誰云布絲諾傾盖廣川臺除館東宫郭久敬人<lb/>
所難古道洵無怍張毅鞭不前中行癉初作悠悠參里<lb/>
山千載長幽壑驢鳴意莫酬蕙歎情奚託拊歌桑户琴<lb/>
庶以平哀樂<lb/>
　　　閲潮州郡志見潮陽女子謝五娘詩小軒睡起<lb/>
<pb n="KR4f0024_WYG_042-20a"/>
　　　日將午黄葉滿庭山雨来歎其絶佳因有此賦<lb/>
散帙南軒午夢餘劇憐詩思艶芙蕖江雲暝合斜陽外<lb/>
秋樹凉生欲雨初詠雪才清人宛在然脂事徃獨愁予<lb/>
擬持好句題團扇木葉亭臯總不如<lb/>
　　　韓山亭<lb/>
嵐氣凌高秋岡勢日<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒欲問山中亭蹟與寒烟沒藤<lb/>
稍罥客衣屐齒粘苔髮下山不見人海水摇明月<lb/>
　　　潮州西郭<lb/>
<pb n="KR4f0024_WYG_042-20b"/>
潮州西郭水茫茫林氣瀰漫海氣黄沙尾依人憐越鳥<lb/>
波心撃汰憶呉航寺樓漁艇全經眼斜日疎烟合斷膓<lb/>
<hi>陳堯佐潮州西湖詩疎烟漁艇逺斜日寺樓閑</hi>欲去更留餘戀在韓山片石𣺌<lb/>
相望<lb/>
　　　蔡家圍<lb/>
土城裁廣里所據特爽塏完保夙藉茲百室猶然在壤<lb/>
薄禾黍稀氣肅川原改巒勢走掲饒潮聲逼江海此地<lb/>
方在郊惜哉尚多壘民牧今為誰遺言冀可採<lb/>
<pb n="KR4f0024_WYG_042-21a"/>
　　　程江寄宋尚木<lb/>
一折三江柳離憂五載多登臨懷舊賦襦袴聽新歌漲<lb/>
海烽初息深秋瘴已和空廻千里駕怊悵隔山河<lb/>
　　　産溪夜月懷程五周量<lb/>
晩渡初潮滿西風一榜輕烟波隨地好燈火隔林生客<lb/>
有將歸思秋多欲暮聲薊門今夜月應似産溪明<lb/>
　　　含笑花<lb/>
春叢初挹露曉色欲升霞借問忘憂草何如含笑花<lb/>
<pb n="KR4f0024_WYG_042-21b"/>
　　　潘田驛中見木芙蓉一本高丈餘<lb/>
一枝獨自染秋容拂瓦窺檐曉露濃惆悵佳期不可即<lb/>
空教木末採芙蓉<lb/>
　　　渡畬坑<lb/>
羣山浮爽氣夕吹漸清和夜雨溪行逺秋畬火種多去<lb/>
帆沿水急歸騎亂流過逆旅知何託新蟾已挂河<lb/>
　　　由潘田而西涉畬坑至通判府行萬山中綿亘<lb/>
　　　百餘里<lb/>
<pb n="KR4f0024_WYG_042-22a"/>
今晨幸清霽俶駕將言還舎舟一遵陸藍輿輕且便掲<lb/>
水見凌亂陟峯絶夤縁相逐互高下登歴窮山川秋杪<lb/>
崖氣肅山空人語傳寒花冐幽澗當風扇芳鮮朅来百<lb/>
餘里所遇無人烟流亡久不返道傍惟石田舊府留重<lb/>
鎮落日森戈鋋揚越此南徼設險非徒然旅行誰不戒<lb/>
獲此託高賢<lb/>
　　　蓬辣灘<lb/>
蓬辣灘前一水長驚濤如雪斷人腸越臺西望猶千里<lb/>
<pb n="KR4f0024_WYG_042-22b"/>
何處雲山是故郷<lb/>
　　　還至雷郷館中雨憩<lb/>
昔往始徂暑今来已暮秋驅車逝將返零雨濕我輈舊<lb/>
館再一宿登此亭上樓娑羅子初落黄菊花已稠時物<lb/>
一以謝河山邈且修悵然發長歎四顧增離愁<lb/>
　　　渡赤甲水登尹家圍眺賞沿溪入村落數里石<lb/>
　　　橋流水竹樹可憇<lb/>
佳遊不厭近乗興即長往翳翳竹樹陰悠然發遐想涉<lb/>
<pb n="KR4f0024_WYG_042-23a"/>
江踐夙約登圍挹秋爽下尋村徑幽逺逐溪流響榕梢<lb/>
隱人碧蘭苗隨地長樵牧趂墟烟禾稼被田壤樂此閭<lb/>
井淳風物况豐穰及今秋正妍盤礴窮心賞<lb/>
　　　與蘧非爾任叔吾藻思諸子同遊金繩菴觀舎<lb/>
　　　利<lb/>
宿雨過林坰秋光染苔竹精廬同一遊良因忻寓目香<lb/>
積有餘施逌然飽蟬腹楊枝潄寒齒花㲲承新沐坐愛<lb/>
松風鳴茶鐺亦已熟<lb/>
<pb n="KR4f0024_WYG_042-23b"/>
　　　夜宿邡上人山寮寒甚乞卧具<lb/>
已阻山中雨還就山中眠風凄感凛秋鑪寒無宿烟堂<lb/>
中高行士趺坐方晏然暫乞蓮花服終依鳥道禪<lb/>
　　　聞訒菴終養得請遥有此寄<lb/>
金馬門中久陸沈蓬莱闕下暫抽簪重裀不少吾邱恨<lb/>
陟屺應懸季子心釣水烟生湖外艇采蘭春上玉山岑<lb/>
自傷風樹情難逮欲寄新詩淚滿襟<lb/>
　　　石龍夜泊寄尹振民<lb/>
<pb n="KR4f0024_WYG_042-24a"/>
空江鄰畫舫相望未離岑欲結幽蘭佩其如秋水深身<lb/>
猶棲嶺海爾已痛人琴若過梅山路滂沱可自禁<lb/>
　　　擬同昰禪師入羅浮縱觀金沙玉鵞之勝㑹以<lb/>
　　　事留省下未果斯約作此奉訊<lb/>
羅浮古洞天萬仞青巃嵸欲從白社侣逺叩神仙宫左<lb/>
挟軒轅叟右呼葛仙翁如何混塵壒坐令此願空試問<lb/>
飛錫人何時去山中金沙水碧流丹竈春泥融石竹翠<lb/>
無恙芳蘭抽㡬叢霞舉洵可樂幽陟孰與同悵焉不成<lb/>
<pb n="KR4f0024_WYG_042-24b"/>
往惝怳心何窮<lb/>
　　　九日寄故園兄弟<lb/>
呉天漠漠雁来稀故國登高意已違兄弟相思孤棹外<lb/>
烟波無際一人歸江花欲暮紅芳歇林月初生翠羽飛<lb/>
獨凭危樓凝望久不知秋露暗沾衣<lb/>
　　　杪秋坐澹公池上寮同陳元孝梁芝五<lb/>
晨興理道服清心屏俗緣擬把琅圅書逺叩曺溪禪崇<lb/>
蘭有佳憇列坐西池邊三秋不一雨池水清涓涓石蕉<lb/>
<pb n="KR4f0024_WYG_042-25a"/>
凌寒碧海榴終嵗燃日夕各歸去杖拏争引船同逰不<lb/>
同約邂逅還復然<lb/>
　　　夾竹桃<lb/>
灼灼花初吐青青葉自隂誰知穠艶質獨抱嵗寒心絳<lb/>
樹清含吹朱顔秀出林繁霜知不及羡爾托根深<lb/>
　　　喜旭曙病起<lb/>
予有憂生戚中年劇不勝殊方疎藥物旅病暱親朋白<lb/>
髮悲姸節清時老茂陵樽前秋色逈鵰鶚見飛騰<lb/>
<pb n="KR4f0024_WYG_042-25b"/>
　　　美人蕉<lb/>
幽居只合在墻陰不與甘蕉共入林蘸碧最宜雙袖淡<lb/>
施朱不厭十分深洗粧似欲彈纎指緘恨誰憐巻寸心<lb/>
試向花前喚名字春情憔悴恐難禁<lb/>
　　　越臺懷古<lb/>
荒臺下見海雲低歌舞岡前日向西一自越王通使後<lb/>
㡬回烽火照湟谿<lb/>
　　　初冬見廨中紅梅盛開有憶<lb/>
<pb n="KR4f0024_WYG_042-26a"/>
絳雪紛飛已滿枝折来空自攪郷思只今嶺外花開日<lb/>
正是江南葉落時<lb/>
　　　日本佩刀歌<lb/>
倭奴佩下兩匕首削血吹毛刃無厚摩娑喜似雪色明<lb/>
揮掣驚同練光走黄金作室玉作環十步一人如等閒<lb/>
淬刀唯用瀚海水採鐵逺在嵎夷山的歴閃爍難具狀<lb/>
侠客臨之氣增壯撫刀瞠目一再觀想見荆高千載上<lb/>
　　　錦瑟<lb/>
<pb n="KR4f0024_WYG_042-26b"/>
錦瑟無絃冷繡茵玉壺有淚浥香巾逺書貪展頻彈燭<lb/>
私語愁聞數避人秋露暗沈綦履跡月波空汎畫梁塵<lb/>
臨窻忽見寒梅白可惜端憂已到春<lb/>
　　　題林範漢宫春色畫巻<lb/>
九重春色在昭陽穠李夭桃出衆芳底事劉郎太辛苦<lb/>
翻然逺覓白雲郷<lb/>
臙脂狼籍寫朱顔石黛縱横畫逺山心力年来空費盡<lb/>
不知周昉在人間<lb/>
<pb n="KR4f0024_WYG_042-27a"/>
　　　頭風初愈腹疾繼作戲題四十字<lb/>
僕病非今始㣲疴詎足云頭方責子羽腹久負將軍風<lb/>
幔驚餘影霜觥惜薄醺寄辭門外轍殘客莫紛紛<lb/>
　　　寄逺<lb/>
嶺上折殘梅繁花十月開懷人青桂柁對酒碧江隈寒<lb/>
至無霜落秋深有雁来不知林下友雲錦㡬時裁<lb/>
　　　奉和筠菴夫子登閲江樓眺望之作<lb/>
山光水色動飛甍雲海烟巒面面生高峡星河垂斗極<lb/>
<pb n="KR4f0024_WYG_042-27b"/>
大江潮汐入秋聲魏牟北闕心長在庾亮南樓月自明<lb/>
嘯詠劇知情不淺玉壺氷魄正淒清<lb/>
　　　羅浮山中産竹葉有文如符篆無公見貽數莖<lb/>
　　　云貯衣笥中可以辟蛀<lb/>
窈窈㑹真峯亭亭孤竹節葉上神仙字文如斷碑碣聞<lb/>
自稚川留至今耿不滅感公逺致此云可藏衣纈已媿<lb/>
素為緇徒慚麻似雪蟲篆自千年鶉衣從百結<lb/>
　　　羅生貽龍川石酒杯<lb/>
<pb n="KR4f0024_WYG_042-28a"/>
行李淹吾久將遺見子情已成真一酒為致景山鎗刻<lb/>
鏤輸琳碧空明讓水精猶然存太樸還得解新酲<lb/>
　　　琵琶洲<lb/>
月明露下白如霜菰葉蕭蕭橘柚黄絶似江南好風景<lb/>
一灣流水稻花香<lb/>
　　　採香曲<lb/>
採香上西阬日落歸前砦天寒嵗云晩北風吹衣衩衣<lb/>
薄猶僊僊嵗晩惜盛年不辭攀摘苦但願根株堅提筐<lb/>
<pb n="KR4f0024_WYG_042-28b"/>
下南浦仰見山桃吐華曜無人知衰紅落如雨舉手擷<lb/>
柔枝低頭欲去遲芳氣空盈掬何由遺所思<lb/>
　　　軒軒行馬第<lb/>
軒軒行馬第藹藹凌雲彦旦陪兎苑游夕侍平臺宴黼<lb/>
帳錦氍毹琱弓金僕姑初筵陳醴酒前席躡明珠春氷<lb/>
不久堅朝槿無長姸一朝失勢去四散如飄烟沈淵得<lb/>
夜光䑛痔叨車乗誰知金紫門不及蓬蒿徑<lb/>
　　　謝番禺兄送裘<lb/>
<pb n="KR4f0024_WYG_042-29a"/>
朔氣集林端山城旅服單南雲愁漫切舊雨重相看遂<lb/>
有綈袍戀非徒短褐完恩華今日賜脱贈古人難飾豈<lb/>
三英貴身逾萬石寒絺衣風習習葛屨露溥溥輕煖非<lb/>
吾好凄其值嵗闌堪陪卭竹杖雅稱鹿皮冠歸學嚴陵<lb/>
隱春江把釣竿<lb/>
　　　廣州蒲澗寺<lb/>
廣州城北日初晩菖蒲澗前人獨返蒲葉叢叢野逕香<lb/>
澗水淙淙化城逺幢節凄凉紺碧零刼灰世代㡬回經<lb/>
<pb n="KR4f0024_WYG_042-29b"/>
巋然氷雪閲千載老松獨抱支離形<lb/>
　　　曉入海幢寺尋阿字首座不遇<lb/>
臥覺江風吹鐘聲滌煩慮忽憶東林遊悠然自来去滄<lb/>
滄日初上㝠𡨕花始曙堂空户不掩乞食知何處<lb/>
　　　嵗暮酬沈融谷見懷之作<lb/>
徙倚江樓憶别時瓊枝何自慰相思天涯嵗晏猶為客<lb/>
嶺上花開定有詩斜日孤帆迷逺渡西風一雁下秋池<lb/>
蠻郷旅食多憔悴媿爾青雲物外期<lb/>
<pb n="KR4f0024_WYG_042-30a"/>
江天一望暮烟平蔓草凄迷抱子城炎樹霜稀無墜葉<lb/>
南鴻目斷有懸旌山花背客年年發寒月随潮夜夜明<lb/>
斷雨殘雲零落久故人何事獨多情<lb/>
　　　送覞公入匡廬<lb/>
迢迢嶺樹隔風烟已有寒梅發嵗前欲折南枝贈行客<lb/>
此中真意更誰傳<lb/>
　　　過崔氏故居<lb/>
駟馬當時地清濠對柳隄留賔朱户啟卜夜玉繩低亭<lb/>
<pb n="KR4f0024_WYG_042-30b"/>
館皆新主門楣尚舊題一從歌薤後風物日淒淒<lb/>
　　　荀令<lb/>
椒烈呈餘馥蘭幽斂夕芳曾陪荀令坐非直偼伃香<lb/>
　　　紈扇<lb/>
春酒憐香蟻秋屏夢彩虹好從紈扇底重與賦秦宫<lb/>
　<lb/>
　<lb/>
　松桂堂全集巻四十二<lb/>
</p>
<p>
</p>
  </div>
</body>
</text>
</TEI>
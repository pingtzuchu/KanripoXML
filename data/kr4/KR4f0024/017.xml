<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻十七</head> <lb/>
    <p>
<pb n="KR4f0024_WYG_017-1a"/>
欽定四庫全書<lb/>
　松桂堂全集巻十七<lb/>
　　　　　　　　　　　　　吏部侍郎彭孫遹撰<lb/>
　　　　上杜相國<lb/>
黄閣樞機重彤庭歴數長鴻才推武庫上宿煥文昌挺<lb/>
嶽占凝瑞攀鱗際發祥六龍開曉馭一鶚掣秋霜文部<lb/>
澄流品蘭臺肅紀綱韋謙多謇諤毛玠最公方毗倚登<lb/>
三府綸扉近九閶頻煩資顧問密勿藉平章喜起乾坤<lb/>
<pb n="KR4f0024_WYG_017-1b"/>
泰昇平㝢縣康賡颺雲絢采藻翰錦成襄樹豈知温室<lb/>
詩還和柏梁比來煩廟算朅去啟戎行偃羽舒<lb/>
宸慮投戈覲<lb/>
帝光不須張撻伐已自鞏金湯聲教流羣服栽培納衆芳秉心<lb/>
誠㫁㫁挹氣更汪汪薄植誰陶鑄孤生此激昻江毫徒□弱阮<lb/>
轍久迴翔握髮今公旦通門舊伯陽城南天尺五矯首思飛揚<lb/>
　　　上益都馮相國<lb/>
自昔休明運多資輔相功苞河初啟<lb/>
<pb n="KR4f0024_WYG_017-2a"/>
聖鍾岱實生公絳闥周旋乆彤廷委寄隆綸扉今樹駿<lb/>
館閣舊流鴻胄教司成貴文銓少宰崇四科歸樂育九<lb/>
品見清通丹筆祥刑重烏臺法紀雄秋官仍掌禁亞相<lb/>
即司空卿月升黄屋台星翊紫宫三光和玉燭一徳洽<lb/>
璇穹偃羽時交泰調元嵗屢豐梯航來異域雨露及昆<lb/>
蟲魏闕松當户巻阿鳯在桐神凝温室秘思敏柏梁工<lb/>
海嶽髙深並氷霜峻潔同居無旋馬地家有拔葵風秉<lb/>
正心如水嘘枯律應桐冬曦披廣厦寒谷轉春叢蓬髩<lb/>
<pb n="KR4f0024_WYG_017-2b"/>
慚潘岳龍門羨孔融發生天地意翹首碧霄中<lb/>
　　　送沈嘉善<lb/>
𤣥暢才髙乆擅名秋來重作綰符行吟懐不廢楓江冷<lb/>
宦况真如瑦水清官舍去家無百里居人接壤識平生<lb/>
懸知風土能諳悉何必朞年政始成<lb/>
魏塘西去接禾興方志曽將望縣稱風俗長年鳴杼軸<lb/>
人家終日採菰菱催租符下愁相向顧後錢多喚未應<lb/>
莫倚繭絲邀上考東南水旱正頻仍<lb/>
<pb n="KR4f0024_WYG_017-3a"/>
　　　送朱别駕<lb/>
味道終年志不違薪傳千載有光輝獨尋遺緒宗濓洛<lb/>
重播清風向海沂秋晩河橋驪乍唱霜横沙磧雁分飛<lb/>
送君便擬䖍刀贈報最行㸔入紫微<lb/>
　　　送東昌呉司馬<lb/>
十載曽知季重名隼旟新擁畫轓行訟庭人静秋陰合<lb/>
臥閣詩成午篆清早見安瀾歌瓠子從無飛矢到聊城<lb/>
只今不數髙唐守徑寸珠光照乘明<lb/>
<pb n="KR4f0024_WYG_017-3b"/>
　　　送徐州汪廣文<lb/>
秋來曽此折蔬麻千里相思未有涯平子情深青玉案<lb/>
扶風帳擁絳雲紗鳴雞山逈征鴻過戲馬臺空夕照斜<lb/>
莫自登臨耽逸興彩毫留咏上林花<lb/>
　　　送郭華野之任呉江<lb/>
剖得仙符亦壯遊枌榆偏喜借才優境分林屋千巖秀<lb/>
城對松陵萬壑流呉越山川當四㑹東南財賦甲諸州<lb/>
懸知父老深延企竹馬争迎郭細侯<lb/>
<pb n="KR4f0024_WYG_017-4a"/>
　　　輓杜香武<lb/>
何來氷雪皎風<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>玉是連城桂一枝却似浣花溪上老<lb/>
最憐驥子好男兒<lb/>
何事翩然賦玉京不將祖徳續𤣥成湘東銀管膠東紙<lb/>
洒淚㸔題處士名<lb/>
千古彭殤一壑同可憐愁絶阿家翁傷心十八年前事<lb/>
蕙幌蘭燈照夢熊<lb/>
春浮樹下恵禽啼無價香中寶篆低好禮空王重遣累<lb/>
<pb n="KR4f0024_WYG_017-4b"/>
盡捐何肉與周妻<lb/>
　　　以鹿脯寄餉寓庸戲為口號<lb/>
吾已清齋謝五辛汝應肉食鄙時人祗須一擘麒麟脯<lb/>
飽㸔麻姑海上春<lb/>
　　　題贈菊農散人<lb/>
閒來獨把菊花叢長日栖遲半𤱔宫為圃為農無不可<lb/>
總無機事到胷中<lb/>
霜葩偏自抱幽貞好與山人共結盟風格千秋誰得似<lb/>
<pb n="KR4f0024_WYG_017-5a"/>
天然嫵媚魏元成<lb/>
　　　玉清步韻<lb/>
玉清右史本仙才曽侍元皇香案來書就鄒枚慚簡牘<lb/>
詩成屈宋作輿臺青陽黍谷先春動紫氣函關拂曙開<lb/>
頻枉鸞驂因度世人間何事不堪哀<lb/>
㡬見蓬萊弱水枯仙班長自領清都先天獨契真儒者<lb/>
浩氣長存是丈夫無諍端能空衆諦有情時復拔三途<lb/>
瑤臺一謫親傳語肯許重登玉格無<lb/>
<pb n="KR4f0024_WYG_017-5b"/>
　　　題吕真人印月軒用展成韻<lb/>
凌虛時作御風行隨處人間有五城千載雲衣留想像<lb/>
一天霞氣浩縱横澄嵐曉度雙鸞影寒月秋空萬籟聲<lb/>
矯首層霄慿寄語可容仙籍𨽻瑤京<lb/>
神嵩氣色鬱扶輿中有真人擁節居十二樓臺開絳闕<lb/>
五千道徳授丹書蓬山蹤跡何曽逺槐鼎勲名總不如<lb/>
從此抽簪便長往半軒松月臥清虛<lb/>
　　　題贈成侍御勇<lb/>
<pb n="KR4f0024_WYG_017-6a"/>
甘陵有黨禍炎祚乃終屯北轅方召釁紹述猶紛紛自<lb/>
昔運中否士氣頽不伸所以盛世事折檻旌直臣嶽嶽<lb/>
成侍御對仗批逆鱗一朝身去位國勢遂不振採芋嵬<lb/>
山顛家人忘其貧著書以自娯白首終隠淪清風與直<lb/>
節千載誰同塵回首甲午年遺事重可論古今一邱貉<lb/>
嗟哉肉食人<lb/>
　　　和馬又輝<lb/>
曲江栁色垂垂綠染取湘毫五色斑何事謝安偏晩任<lb/>
<pb n="KR4f0024_WYG_017-6b"/>
素心應不負東山<lb/>
　　　走筆柬訒菴<lb/>
詔書昨日下金鑾翰林學士初進秩學士由來恬仕進<lb/>
不營門户但孤立<lb/>
聖主知君君不孤十載孤忠主所悉朝來䇿馬過君門<lb/>
㕑辦蕭然扄幽寂長安衮衮諸公卿那能似此耐官職<lb/>
正人登用將太平我欲陳詩歌<lb/>
聖徳<lb/>
<pb n="KR4f0024_WYG_017-7a"/>
　　　贈楊以齋副憲<lb/>
柱後嵳峩執法冠繡衣立仗五雲端性成薑桂非因老<lb/>
氣冽氷霜本耐寒朝野傾心酬望易<lb/>
聖明知已報恩難清卿㡬載心如水肯借他途轉一官<lb/>
曽作<lb/>
先皇獻納臣當年直節最嶙峋中丞今是臺官長鉅典<lb/>
初逢計吏辰定有清裁傳白筆可無<lb/>
聖徳誦丹宸南司風紀由來重連茹登朝盡正人<lb/>
<pb n="KR4f0024_WYG_017-7b"/>
文學端推達者先服官本不媿前賢已將廉讓興千古<lb/>
更借風稜障百川六察班尊三獨坐四知名徹九重天<lb/>
蘭臺况是藏書地暇日還堪問簡編<lb/>
　　　代送江西學使<lb/>
握蘭仙秩舊司珍題柱名髙動紫宸畫省歸來還散帙<lb/>
素絲清絶不生塵龍光曜自依烏出雞舌香因起鳯新<lb/>
解道玉壺偏皎潔十年心是飲氷人<lb/>
建鄴當年擁傳辰桂林秋月浄無塵重將南國持衡手<lb/>
<pb n="KR4f0024_WYG_017-8a"/>
去作西山採玉人珠琲盡收彭蠡滙書郵不問石城津<lb/>
橫經况在傳烽後教澤還㸔雨露新<lb/>
匡山西挾楚江迴中有先賢舊講臺水鏡澄時寒月皎<lb/>
紗帷披處絳雲開斗間辨氣青萍合洞裡探經白鹿來<lb/>
漫説公門桃李好人間應有豫章材<lb/>
儒雅當今屬望深九霄卿月待重臨江城暫擁扶風帳<lb/>
薊北猶虚立雪心郭隗臺空摧暮色元嬰閣逈淡春陰<lb/>
懸知綵筆峥嶸甚肯掇瑤華寄好音<lb/>
<pb n="KR4f0024_WYG_017-8b"/>
　　　送呉五崖視學中州<lb/>
天埀奎璧望中開地近三河枕斗魁詞賦本從梁苑出<lb/>
圖書况是洛川來澗瀍清絶千尋水嵩少髙臨百尺臺<lb/>
大雅文章㸔一變只今不數少微才<lb/>
當年退食憶追隨酒盞詩筒事事宜袁令曽為宣武戲<lb/>
江郎不讓茂𢎞棋使車一出占風采客舍頻來感别離<lb/>
若到汝南應寄語春心搖落索居時<lb/>
　　　平湖南鐃歌四首<lb/>
<pb n="KR4f0024_WYG_017-9a"/>
露布初馳幕府牋雲麾早定楚南天投鞭湘浦波如掌<lb/>
秣馬巴邱草似烟戈瀨紛從千里動鐃歌遙向九霄傳<lb/>
偃兵喜見征苖後依舊堯階舞羽年<lb/>
岳陽南去楚山多盡採巴謳入凱歌湘客趨風迎畫鷁<lb/>
江童鼔浪擊靈鼉百城已見垂櫜臥三户争㸔釃酒過<lb/>
好待<lb/>
翠華南幸日六軍飲馬洞庭波<lb/>
廟算髙深九伐張舳艫千里駕虹梁軍威盡掃衡山霧<lb/>
<pb n="KR4f0024_WYG_017-9b"/>
兵氣仍飛桂嶺霜<lb/>
天子雲臺疏爵重將軍銅柱䇿勲長即看文軌圖王㑹<lb/>
白雉迢遙貢越裳<lb/>
横吹聲中鼓角鳴潭州郭外陣雲平江烽不動湘烟碧<lb/>
堠火空懸楚練明六詔河山金馬使三川版籍石犀城<lb/>
昇平㑹有云亭典玉檢芝泥勒令名<lb/>
　　　送翁武原赴黄州<lb/>
同作秦溪物外遊十年蹤跡各沈浮白沙居處原相近<lb/>
<pb n="KR4f0024_WYG_017-10a"/>
淥水心期本自投逋客自憐扄岫幌故人新喜夢刀州<lb/>
楓香亭下驅車處目斷春江萬里流<lb/>
啼鶯芳草最佳辰喜見仙軺擁傳新空闊魚龍揚子水<lb/>
參差桃李秣陵春十年舊雨同遊宦此日停雲有故人<lb/>
君到江南相憶否新詩肯為寄香蘋<lb/>
　　　題楓江漁父圖<lb/>
手結夫須上釣舟霜黄初落潦初收慿誰剪取呉江水<lb/>
併作楓林一泒秋<lb/>
<pb n="KR4f0024_WYG_017-10b"/>
　　　斗母降辰恭紀一首<lb/>
三生名籍在仙壇鈎校分明御筆丹未得幽貞同雪幹<lb/>
可能潔白比霜翰北辰垂照三千界東岳朝真十八盤<lb/>
從此便成雲水計上書不擬似嚴安<lb/>
　　　贈文洽<lb/>
玉塵風流冠講壇仙葩五色散鉛丹名從桂苑留仙籍<lb/>
才是蘭苕振彩翰狂客定慚蘇嶺嘯痴人那解蟻封盤<lb/>
只餘一事差堪負棋品還能過謝安<lb/>
<pb n="KR4f0024_WYG_017-11a"/>
　　　和真人韻<lb/>
不厭塵凡境鸞旌為我留雲霄皆衮衮湖海本悠悠桂<lb/>
燄清宵永椒觴後夜浮共存天際想不作旅人愁<lb/>
偶逐雲心出聊同雪爪留年華長冉冉去住兩悠悠卉<lb/>
物春光近星河夜氣浮太虚無色相何處着離愁<lb/>
　　　戊午除夕得除字<lb/>
柏酒辛盤歲又除焚香午夜待鸞車身慚貞白甘投幘<lb/>
心薄文長肯<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>裾天上祥符初聘夢年來拙政是閒居<lb/>
<pb n="KR4f0024_WYG_017-11b"/>
移家擬入靈威洞手把琅函一巻書<lb/>
金閨名籍一朝除寥落生涯患難餘逋客移文齊博士<lb/>
貲郎獻賦漢相如誰能皓首耽微禄翻遣浮雲㸃太虚<lb/>
四十九年明日是知非可比大夫蘧<lb/>
征税頻仍乆未除㡬㸔水旱罄<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>儲軍須數轉江南粟<lb/>
荒政曽無鄭白渠極目流離還載道故鄉消息重愁予<lb/>
陽和願作豐年兆歲歲春風樂佃漁<lb/>
客舍頻驚歲月除悠悠天地總蘧廬宫中擁篲思鄒衍<lb/>
<pb n="KR4f0024_WYG_017-12a"/>
市上悲歌弔望諸雲物春臺周太史星河夜色漢儲胥<lb/>
他鄉風物同鄉侣徙倚幽懐待一攄<lb/>
　　　再用前韻四首<lb/>
慚愧名根未掃除長安從此曳柴車風寒易水催人髩<lb/>
桑落中山引客裾出處漫從司馬卜寂寥誰問子雲居<lb/>
已知窮達無非命悔不當年早讀書<lb/>
晩來散帙就前除一㸃冬曦趙子餘世態滄桑堪自笑<lb/>
吾生木雁又誰如數聲警夕殘鴻過千里懐人尺素虚<lb/>
<pb n="KR4f0024_WYG_017-12b"/>
薄醉未消殘灺泠竹窗清夢亦蘧蘧<lb/>
湖海滄茫氣未除銜杯莫問隔年儲地當黍谷長停霰<lb/>
水下桑乾别引渠縱有陽和誰乞汝祗憐歲晏孰華予<lb/>
永安湖上吾廬在一葉春流正可漁<lb/>
鄉愁旅思漸消除轉為佳辰憶故廬鮮黍晩供吳不托<lb/>
芳柑逺致越無諸團圞話乆邀歡伯邑里風淳近赫胥<lb/>
况是春來花信早南枝梅蕋已先舒<lb/>
　　　除夕和悔庵韻<lb/>
<pb n="KR4f0024_WYG_017-13a"/>
虛幌寒燈遡晩風頽顔難借酒杯紅蹉跎出處浮雲外<lb/>
飄忽年華逆旅中身逐鴻飛常嚮北心隨斗柄又移東<lb/>
銷憂且作蟬聯話留待三更玉漏終<lb/>
　　　同凝祉文洽守嵗叠前韻<lb/>
真率盤飱見素風談𤣥同坐蕙爐紅浮名一宿蘧廬内<lb/>
公案三生玉局中金埒行將空冀北銀毫先已贈湘東<lb/>
羈栖賴有吾宗在仙籍由來自陸終<lb/>
　　　同蘧非守嵗三叠前韻<lb/>
<pb n="KR4f0024_WYG_017-13b"/>
故人千里逐晨風伴我東華踏軟紅㡬度悲歌燕市上<lb/>
當年頻轉瘴鄉中只今羈旅仍天北此去幽棲卜瀼東<lb/>
柏葉漫誇春酒釅昌陽還擬贈韓終<lb/>
　<lb/>
　<lb/>
　<lb/>
　<lb/>
　松桂堂全集巻十七<lb/>
</p>
<p>
</p>
  </div>
</body>
</text>
</TEI>
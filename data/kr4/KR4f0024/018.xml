<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻十八</head> <lb/>
    <p>
<pb n="KR4f0024_WYG_018-1a"/>
欽定四庫全書<lb/>
　松桂堂全集巻十八<lb/>
　　　　　　　　　　　吏部侍郎彭孫遹撰<lb/>
　　　己未元旦限韻四首<lb/>
八風吹律正調元瑞色蘢葱散曉暾紀歴草生金鳯闕<lb/>
迎春花發玉津園星雲萬象開芳甸雨露千家待紺轅<lb/>
試向靈臺占物候絪緼淑氣在郊原<lb/>
矯首丹宸又紀元火城初散九衢喧曉鐘仙仗開長樂<lb/>
<pb n="KR4f0024_WYG_018-1b"/>
春水靈池擬定昆鷺羽銷兵同赤縣蘿圖賜䇿受黄軒<lb/>
祈年更上甘泉頌朱草繽紛詎有根<lb/>
喜見貞符再起元氣迴陽律稍生暄授時已覺三微屆<lb/>
講徳還看四子存山色雲光當晝爽花林栁市入春繁<lb/>
素心不與韶華競大拙何須乞帝孫<lb/>
九天劒佩集含元有客髙歌獨掩門丹笈終朝依净侣<lb/>
清齋永日罷芳樽故人幸接芝蘭室舊隠還思薜荔村<lb/>
歸及江南春社後擷蔬薦黍亦<lb/>
<pb n="KR4f0024_WYG_018-2a"/>
君恩<lb/>
　　　再用前韻<lb/>
寶歴初成未改元九天曙色麗朝暾摻音乍入陽春調<lb/>
遣興聊栖竹素園竽竊當年羞北郭雞栖此日欲南轅<lb/>
人間不少龍頭在那得交章問邴原<lb/>
當今<lb/>
聖徳美乾元祝華呼嵩萬口喧側少刑餘如藉孺朝多<lb/>
長者似劉昆短轅只合棲牛皁凡鳥寧堪寵鶴軒試看<lb/>
<pb n="KR4f0024_WYG_018-2b"/>
堯天稱夀日㡬行鵷鷺侍金根<lb/>
昇平寰海度開元野客還思獻負暄洱海長鯨終自剪<lb/>
湖湘餘孽爾猶存三江鵝鸛戈船集萬騎貔貅羽檄繁<lb/>
須向澠池争奮翼雲臺早晩待公孫<lb/>
少日孤生似偉元祗慚名籍玷金門一枝本自非㝠翮<lb/>
五石何曽是大樽雨笠烟簔隣海市漁莊蟹舍在江邨<lb/>
栖栖自笑何為者曽受蘭陽國士恩<lb/>
　　　人日限韻<lb/>
<pb n="KR4f0024_WYG_018-3a"/>
夢破大槐安身如陸静觀吟詩唯自和懐刺欲誰干宦<lb/>
興同魚竹生涯問鶡冠今朝風日美瓊笈恣相看<lb/>
七日是芳春幽居四五人情還同蕙<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>居不論參辰蒿<lb/>
目憂王室葵心向紫宸致身誠未易曳組漫拖紳<lb/>
　　　春朝即事呈諸同好<lb/>
昨宵旌節下星壇字字皆成絳雪丹賜出瓊漿猶臈味<lb/>
傳來青鳥是仙翰幽期誤我梅花帳霽色迎人露掌盤<lb/>
莫訝今年春氣早五雲瑞日是長安<lb/>
<pb n="KR4f0024_WYG_018-3b"/>
玉宸親降羽人壇綠簡新傳紫府丹為語瑤臺留舊籍<lb/>
好從珠樹刷凡翰清言遣日松枝麈净饌行春薺菜盤<lb/>
氷雪心期長自許不教塵夢到槐安<lb/>
　　　玉皇降辰恭紀一律<lb/>
五色鑾車七寶壇紫薇遙貢寸心丹分明天上琉璃界<lb/>
來往雲中翡翠翰玉檢金繩朝拜疏緗黄紺實晩行盤<lb/>
天恩深重真難報不向滄波弔子安<lb/>
　　　元夕即事限韻<lb/>
<pb n="KR4f0024_WYG_018-4a"/>
一㕓借得廨堂東良友追歡此夜同砌竹寒生栖葉露<lb/>
爐香輕浥落梅風酒人擊筑仍燕市貴客傳柑自漢宫<lb/>
何似清言遲玉漏茶烟影裏䗶燈紅<lb/>
誰撡春雪郢中歌天際停雲拂絳河最喜清才同庾鮑<lb/>
可能屬興比羊何風從蕙轉泠泠影月似珠明灧灧波<lb/>
漫向滄溟掇鱗爪夜來綃客探驪過<lb/>
何處寒林夕籟鳴金波偏似故鄉明鴻歸北地書初到<lb/>
鵲繞南枝夜自驚含凍花因吹笛發閣陰天為試燈晴<lb/>
<pb n="KR4f0024_WYG_018-4b"/>
他年良㑹重追憶鷗鷺心期是夙盟<lb/>
曽笑深源有誤函朝衣不擬換春衫竹宫舊重三元節<lb/>
蘭籍新披五色緘夢去欲隨仙蝶舞書來還倩彩鸞銜<lb/>
長安亦有幽棲地卜築何須傍石岩<lb/>
　　　正月十六夜<lb/>
蕙幌風輕扄不開清宵猶得共徘徊一分乍減銀蟾影<lb/>
半粟將殘碧麝煤玉局仙人欣下降桂宫侍史喜頻來<lb/>
人間不少文園渴為乞金莖露一杯<lb/>
<pb n="KR4f0024_WYG_018-5a"/>
碧漢寒凝玉瀣杯神光頻下集靈臺氣占關尹青牛過<lb/>
波静琴髙赤鯉來一葉吹蓂初欲墮片雲籠月未全開<lb/>
凍蠅詩思今偏澁隔院休教擊鉢催<lb/>
　　　早春飲曉岳寓中<lb/>
詩囊棋局總荒蕪欲問荆髙舊酒壚恰喜故人頻折簡<lb/>
不須野鳥更提壺平林雪盡餘寒淺近郭山晴落照孤<lb/>
信美何妨同一醉風光端自故鄉無<lb/>
　　　再次前韻<lb/>
<pb n="KR4f0024_WYG_018-5b"/>
竹林舊墅乆榛蕪重問河間姹女壚虎子宦情清似水<lb/>
䲭夷飲量大如壺鄉關縱逺春無恙親串頻來興不孤<lb/>
薄俸已知營酒債春衣還肯貰錢無<lb/>
　　　三次前韻<lb/>
青帘翠幕映平蕪欲喚三騶共此壚令莭蹉跎成栁市<lb/>
舊遊彷彿憶蓬壺芳蘭味重交偏厚淥水聲髙調轉孤<lb/>
我自呉吟撡土思不知堪作和人無<lb/>
　　　四次前韻<lb/>
<pb n="KR4f0024_WYG_018-6a"/>
春色江南滿綠蕪犢車歸去傍黄壚也知五字凌三謝<lb/>
未必千金扺一壺君自名流青瑣重我應夢逐白雲孤<lb/>
憑教寄訊山中客夜鶴晨猿好在無<lb/>
　　　五次前韻<lb/>
朝騎款段踏春蕪興盡猶沽栁外壚小鳯銜杯池是酒<lb/>
清蠡轉滴玉為壺歌殘幸舍魚飱薄夢泠空江雁字孤<lb/>
試看疎狂如我輩可堪重作掾曹無<lb/>
　　　咏乩沙<lb/>
<pb n="KR4f0024_WYG_018-6b"/>
雁磧春寒雪捲蓬上林消息若為通金仙法喻恒河數<lb/>
黄石緘留博浪中囊去暗藏魚浦陣書來頻落楚江鴻<lb/>
坐飛欲向青雲附好築新堤待相公<lb/>
　　　寄懐溧陽裴令<lb/>
大坏山色碧嶙峋千里湖中錦帶<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>林木舊傳金瀨景<lb/>
風流今見玉山人停車栁外吹靈雨行仗花間屬暮春<lb/>
遙想絃歌多暇日懸魚不厭俸錢貧<lb/>
　　　送人頒詔粤西<lb/>
<pb n="KR4f0024_WYG_018-7a"/>
博望仙槎萬里途南來清海接蒼梧蘭臺乍遣中天詔<lb/>
桂嶺仍通使者符寶劒新裝看諭越錦衣故事待還呉<lb/>
此行好為宣恩澤亂後瘡痍久未蘇<lb/>
　　　長安旅夜聞春雁聲<lb/>
歸計偏輸旅雁先南來猶及早春天數行向夕流清響<lb/>
㡬㸃横空帶暝烟書札侵尋寒嶺外鄉心搖曳暮雲邉<lb/>
上林何處傳消息坐聴殘更思渺然<lb/>
　　　憶江南早梅次展成韻<lb/>
<pb n="KR4f0024_WYG_018-7b"/>
鄧尉峯頭萬樹梅南枝應為早春催當年臥雪人何在<lb/>
此日臨風獨自開姑射神仙氷作骨玉山亭子璧為臺<lb/>
長安今夜遙相憶月落參横有夢迴<lb/>
千里停雲暮色催春光應已到林梅數聲横笛臨風弄<lb/>
㡬樹深山冒雪開夜擁香篝魂自泠月明翠羽夢初迴<lb/>
隴頭空有花如霰不見江南驛使來<lb/>
　　　望西山雪景<lb/>
春陰逺抱玉泉西雪映層巒水繞隄詩思欲隨黄竹泠<lb/>
<pb n="KR4f0024_WYG_018-8a"/>
岩扉空憶白雲栖寒凝山黛青初斂暝入林暉綠未齊<lb/>
好待朝來看爽氣灞橋何事更留題<lb/>
　　　寄上侯筠菴夫子三首<lb/>
扶風帳裏執經人拚向滄江老釣緡潦倒重為遊宦侣<lb/>
亂離留得報恩身鷗波㡬繞天涯夢雲海頻移别後春<lb/>
寸草心長雙髩短此中耿耿未成塵<lb/>
汴樹嵩雲縹緲懸春來雨滴緑蘿烟山中宰相陶𢎞景<lb/>
洛下耆英白樂天把盞吟詩人健在聴松看竹思悠然<lb/>
<pb n="KR4f0024_WYG_018-8b"/>
奮身便欲隨巾屨轉憶西樵立雪年<lb/>
一掇瑤華眼倍明寸心已向大梁城西崑片玉多清潤<lb/>
丹穴三雛盡長成静侣松喬顔未老閒餐氷雪體還輕<lb/>
南雲千里情無限目送歸鴻好寄聲<lb/>
　　　已未花朝諸名士讌集曹玉淵宅分韻賦詩予<lb/>
　　　方卧疴不至詩亦後成即此簡曹併諸子<lb/>
長安亦是可憐春二月垂楊糝麯塵㡬葉鶯聲晴乍囀<lb/>
一川蘭色暖初勻看花客到非前度藉草情深有故人<lb/>
<pb n="KR4f0024_WYG_018-9a"/>
不對杯鎗心欲醉寂寥祗是負佳辰<lb/>
酒釅花濃月滿林刻殘華燭費春陰同心如結芳蘭佩<lb/>
撡曲彌髙緑水音信美無妨耽賞洽倦遊直自嬾招尋<lb/>
詩成最後君休訝不是呉吟亦越吟<lb/>
　　　夀制臺李鄴園<lb/>
千里雄藩控吳越緹幢羽葆森戈鋋一身能造萬家命<lb/>
隻手獨擎半壁天南樓月色夜皎好西山霜氣秋澄鮮<lb/>
無以公歸庶留此年年朋酒公堂前<lb/>
<pb n="KR4f0024_WYG_018-9b"/>
　　　題龔節孫種橘園<lb/>
寒林葉葉㸃霜氛小結茅亭卧白雲不羨江陵千户貴<lb/>
新來賜爵洞庭君<lb/>
嘉樹新分玉一叢滿林霜色<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>吳楓秋來最有江東思<lb/>
白露青菰客夢中<lb/>
　　　和其年清明日遊萬栁堂憶故園風景<lb/>
雨織烟搓緑滿條似回青眼向人邀蘭辰藉草春相命<lb/>
竹溜穿花晩自澆地有平泉疏草木心同南郭聴竽簫<lb/>
<pb n="KR4f0024_WYG_018-10a"/>
荆溪不少佳風物桂樹山幽未可招<lb/>
蘋波一曲栁千條寒食風光坐可邀槐火輕烟吹夢泠<lb/>
梨花春雨帶愁澆孤栖幸舍仍長鋏諸道鐃歌又短簫<lb/>
平世定容初服遂故山松桂早相招<lb/>
　　　沂州寄王宜兄<lb/>
北風棲以怨辛苦獨南征逺樹如人立寒沙似水明嵗<lb/>
闌催短景山盡得孤城憶爾不能見因之百感生<lb/>
　　　答朱西野見懐之作<lb/>
<pb n="KR4f0024_WYG_018-10b"/>
清霜撲面雪䝉頭一錯那能鑄六州寒谷何曽回暖律<lb/>
秋心最易着羇愁臨風忽憶山中客抱耒居然隠者儔<lb/>
短轂輕便黄犢健歸來相逐鄠田遊<lb/>
　　　初夏言懐<lb/>
名字曽經㸃蕋宫十年蹤跡任飄蓬平臺授簡初無意<lb/>
北郭吹竽總未工歸思祗憐芳草碧宦情虛擲軟塵紅<lb/>
櫻桃開後酴醿落一枕江南曉夢中<lb/>
一葉漁舟二頃田生涯合在水雲邉馬肝不食寧知味<lb/>
<pb n="KR4f0024_WYG_018-11a"/>
猿臂難封莫問天大漠雲寒陽鳥逝上林春暖早鶯遷<lb/>
沙鷗只是閑情性長占溪沙自在眠<lb/>
初夏山堂夕景清竹梢藤蔓翠縈盈酒醒孤館燈初灺<lb/>
雨歇空階月轉明好夢如塵吹易㪚閒情似草剗還生<lb/>
無端歸計蹉跎甚辛苦機中錦字成<lb/>
羇愁兀兀類沈㝠坐對西山眼暫青朝露㡬看棲弱草<lb/>
夕陽頻見下疎櫺名同鄭璞空相賞病有吳吟詎可聴<lb/>
飛絮殘鶯惆悵絶故人南去又揚舲<lb/>
<pb n="KR4f0024_WYG_018-11b"/>
　　　讀羅揚庭先生遺事十則各系一絶句<lb/>
誰擅編摩石室中只今獨有一羅公一生不作吾<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>恨<lb/>
千古長留布被風<lb/>
藜火曽從五夜燃一時撰屨盡名賢遺編窻下依然在<lb/>
想見河汾教授年<lb/>
卜居只合傍濓溪索食惟應謝鎮西何事草堂貲不到<lb/>
生嗔杜老太癡迷<lb/>
雨花臺下舊登臨風土清淳逈自今見説幼安遺蹟在<lb/>
<pb n="KR4f0024_WYG_018-12a"/>
揮鋤當日却遺金<lb/>
誰道先生素業貧偏從涸轍起枯鱗五侯湯沐知多少<lb/>
不見當年市義人<lb/>
列鼎重裀未足多畢生風木恨如何清涼山館尋遺事<lb/>
曽此門人廢蓼莪<lb/>
春浮有樹非凡種優鉢無根是異葩解道文人多慧業<lb/>
不妨長者號蓮花<lb/>
乞得麻姑藥一丸朝來玉節下仙壇何須逺覔三青鳥<lb/>
<pb n="KR4f0024_WYG_018-12b"/>
紫府分明是大丹<lb/>
綵筆由來思入神流傳千載尚如新休誇黙識張安世<lb/>
不擬紛綸井大春<lb/>
身似壺丘見濕灰倐然一去離塵埃海山兜率無分别<lb/>
風馬雲衣自往來<lb/>
　　　夏夜<lb/>
暝色垂林際棲烏下夕陽流光催髩短遲日較年長向<lb/>
夕呉吟起當風楚製涼薄醪堪慰藉一醉即吾鄉<lb/>
<pb n="KR4f0024_WYG_018-13a"/>
　　　送蘧非南歸<lb/>
來是朱炎候歸仍溽暑時也知心匪石那不髩成絲去<lb/>
路歧南北羇栖感别離故山應自好莫負再來期<lb/>
斜日猶林際征驂已路隅未能長繾綣且為立斯須惜<lb/>
别翻成恨論交轉自孤車輪心其轉一併向前塗<lb/>
索居千里外親串㡬人存最是他鄉别能消獨客魂暮<lb/>
雲歸逺岫暝翼渡孤村徙倚斜陽裏無聊獨掩門<lb/>
本是孤生社今為斷梗蓬謀身真草草分手太匆匆往<lb/>
<pb n="KR4f0024_WYG_018-13b"/>
事淒堪絶清歡孰與同愍思有遺賦併入别離中<lb/>
　　　贈孫惟一學士<lb/>
禁院清嚴曉直時罘罳花影晝遲遲九重春色深如海<lb/>
不是詞臣摠不知<lb/>
紫殿重來鬂未蒼春暉端與<lb/>
聖恩長朝來縹碧親宣賜好為先生進一觴<lb/>
紅藥春妍碧樹秋玉堂長得擅風流誰從淮海矜豪氣<lb/>
别有人間百尺樓<lb/>
<pb n="KR4f0024_WYG_018-14a"/>
　　　六月十五日作<lb/>
嚼得蓬山一片氷此心終不染炎蒸寓形逆旅端如客<lb/>
斷酒長年畧似僧徙倚閒吟蘿逕月跏趺静對竹窻燈<lb/>
早年計失由婚宦布襪青鞋悔未能<lb/>
隔院蒲桃引夕陰幽棲終日有吳吟索居只是違朋好<lb/>
薄宦何曽損道心蕉鹿功名悲老大隙駒嵗月苦侵尋<lb/>
玉堂未是歸根處蹤跡從君笑陸沈<lb/>
操牘金門亦偶然蹉跎心跡總堪憐一經未究平陳學<lb/>
<pb n="KR4f0024_WYG_018-14b"/>
五字曽無庾鮑篇舊墅松蘿牽逺夢小山梧竹鎖寒烟<lb/>
自從輕作秦谿别澗愧林慙又一年<lb/>
　　　寄寓庸<lb/>
憔悴中年别蹉跎大隠身閒曹堪寄傲薄禄足忘貧雲<lb/>
出仍歸岫花飛偶拂茵較然氷雪在終不愧松筠<lb/>
　　　寄陸話山<lb/>
虞魏當年浪有聲即今物望屬先生千秋風雅推師匠<lb/>
四海交遊借姓名栗里早成松菊隠東山不負薜蘿情<lb/>
<pb n="KR4f0024_WYG_018-15a"/>
白沙居處原相近欲鼔蘭橈問夙盟<lb/>
懸輿此日髪猶𤣥誰道岩居已十年通徳名髙冠蓋里<lb/>
少微星照女牛躔解蘭昔見花成市藝玉今知璧是田<lb/>
選勝秋來情不淺東湖烟月正清妍<lb/>
　　　立秋雨中分韻<lb/>
疎<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>急雨一聲秋迸作階前百道流瞥爾尋聲還有相<lb/>
邈然顧影總無儔行稀蘭徑清陰合夢遶松窻小篆幽<lb/>
即此便為安穏法未容頭上更安頭<lb/>
<pb n="KR4f0024_WYG_018-15b"/>
一編聊復遣春秋朝是三墳暮九丘師匠定從言外得<lb/>
筌蹄偶向世間留妙心自合捐糟粕真諦何曽有獻酬<lb/>
此意憑君須領取空中轉轂陸行舟<lb/>
熱是炎天涼是秋浮漚一㸃是齊州强名仙佛人皆幻<lb/>
任運行藏我自休暮雨連陰蟲切切寒林送響鳥啾啾<lb/>
静觀物理俱無礙逐色徴聲盡妄求<lb/>
雨叢風蔓一庭秋懶慢心情物外遊但覺吟情清似水<lb/>
不知生計拙如鳩海枯只為填精衛石爛多因觸不周<lb/>
<pb n="KR4f0024_WYG_018-16a"/>
别有成虧多不到此中何處著閑愁<lb/>
涼雨連朝又及秋踆烏南轉火西流巾瓶自證無生話<lb/>
朝市何煩大隠儔白鳥數聲人悄悄清都一别思悠悠<lb/>
須知不見還相見風月分明現指頭<lb/>
人間㡬度説陽秋今古依然貉一丘黄葉啼聲驚未止<lb/>
白駒鞭影悵難留竹爐石鼎堪晨夕酒盞詩籖足勸酬<lb/>
蹤跡浮沈君莫笑蓬池亦自有虛舟<lb/>
　　　送襄雷之蓋平次曉岳韻<lb/>
<pb n="KR4f0024_WYG_018-16b"/>
深桞清槐䕃廣溝只今遼左是神州去時已見鳬為舄<lb/>
到日還知劍作牛元覺真空邀月泠紅螺山逺磧雲秋<lb/>
豪吟意氣偏悲壯不羨人間萬里侯<lb/>
　　　秋霽喜凝祉以新詩見示<lb/>
松風半榻夢迴初乍喜君來問索居詩有變聲多慷壯<lb/>
人兼秋意儘蕭疎典衣也應沽村醪僦舍何由擷野蔬<lb/>
冷淡心情頻不厭跫然蓬藋一逃虛<lb/>
三日秋霖一日晴纎絺偏趂午風清松坪暮靄吟青案<lb/>
<pb n="KR4f0024_WYG_018-17a"/>
石瀑秋深夢赤城梧館乍涼殘葉下竹爐初爇暗泉鳴<lb/>
坐深日夕忘歸去相送柴門片月生<lb/>
　　　七夕分韻<lb/>
蕭齋能逺俗長日客來稀向夕秋如水開軒月在衣荷<lb/>
香清入觀人意憺忘歸坐乆同天籟翏翏静者機<lb/>
　　　送李欲仙之蘄水<lb/>
南楚山川麗君行愜勝情簟秋歌竹冷山曉視泉清問<lb/>
俗今三户論詩舊百城蘇公遺蹟在得句好相賡<lb/>
<pb n="KR4f0024_WYG_018-17b"/>
秋至難為别西山正夕曛交情憐舊雨客思悵停雲鄂<lb/>
被中流擁荀香入座聞懸知聲迹好髙第獨推君<lb/>
　　　祝聸淇<lb/>
白首移家託隠淪長從綺甪作比鄰詩情逸似劉公幹<lb/>
經術紛如井大春杖㡳青山朝拄頰門前秋水晩垂綸<lb/>
梅花溪上書連屋誰道先生素業貧<lb/>
　　　送葉慕蘆歸黄州即用夏日閒居元韻<lb/>
三載京華客相依作比鄰交情方自昔别緒又從新賜<lb/>
<pb n="KR4f0024_WYG_018-18a"/>
爵徒輸粟憂時欲徙薪艱難思共濟望爾直廬頻<lb/>
　　　題既庭松風圖兼送南還<lb/>
此去江東託隠淪不堪送别又蕭辰他年相訪寒山路<lb/>
笑指青松是故人<lb/>
　　　寄襄五兄時宰虹邑<lb/>
一為濠上客三載政初成民已如魚樂官應似水清早<lb/>
騰花縣蹟新起鳯池名何日來京輦相依慰旅情<lb/>
　　　寄静含<lb/>
<pb n="KR4f0024_WYG_018-18b"/>
南郭分擕後相思日九迴一年秋又盡十月雁初來宦<lb/>
薄知吾拙詩成媿爾才何由移玉樹更向上林栽<lb/>
　　　題茂倫雪灘釣叟圖<lb/>
故人蹤跡近何如擬向江干問隠居真樂宛從濠上得<lb/>
子應知我我知魚<lb/>
　　　送陳子闕之黎城<lb/>
故人西上悵分擕楊栁津亭緑未齊一路春山相向碧<lb/>
銅鞮宫外草萋萋<lb/>
<pb n="KR4f0024_WYG_018-19a"/>
　　　送錢五表丈南歸<lb/>
江南今二月正是冶遊時東崦梅初雪新波栁欲絲我<lb/>
留頻見夢君去已嫌遲到及清和後鶯殘緑滿枝<lb/>
　　　送古燈上人還檇李<lb/>
吾衰才日退薄宦興蕭然似鷁還飛宋為函亦在燕人<lb/>
間無樂地教外有真傳便欲同公去雙峯蘭若邉<lb/>
閒雲亦何意去住摠翛然意盡便歸越興來還到燕𤣥<lb/>
機千里秘秀句萬人傳若向天台路留題八桂邉<lb/>
<pb n="KR4f0024_WYG_018-19b"/>
　　　題畫竹<lb/>
誰斫清光染竹枝春來最易攪鄉思江南社日鶯花候<lb/>
正是家家筍蕨時<lb/>
　　　冬日寄懐退兄<lb/>
汝南名士盡賢豪聲價平輿本自高月旦評來今更好<lb/>
使君原是舊銓曹<lb/>
我歌昔日吳趨曲君話當時蜀道難憶得蟬聯清夜話<lb/>
兩心爾我不相謾<lb/>
<pb n="KR4f0024_WYG_018-20a"/>
小草何心轉自哀灌園終老楚江隈曽聞固始鵞兒美<lb/>
留待於陵仲子來<lb/>
重到長安悄自悲故人不見悵何之薄寒淺醉禁秋夜<lb/>
記得西窻聴雨時<lb/>
嘹嚦殘鴻十月天舊遊蹤跡尚依然斜街宅裏銷魂别<lb/>
零雨飄風又一年<lb/>
烽火西川逈未銷秋風羇宦髩蕭蕭不知放仗門扄後<lb/>
誰與衙齋話寂寥<lb/>
<pb n="KR4f0024_WYG_018-20b"/>
緘情也欲折瓊枝惆悵南鴻去較遲料我題紈相寄日<lb/>
是君把盞見懐時<lb/>
汝南觀察太疎顛隱几焚香卧閣前終日齋㕑清似水<lb/>
無心屑受一文錢<lb/>
阿兄薄宦俸錢貧小弟長饑索米頻千里開緘俱絶倒<lb/>
一家那有兩般人<lb/>
紛紛博學與鴻詞班馬文章李杜詩縱使阿婆塗抹遍<lb/>
也非三五少年時<lb/>
<pb n="KR4f0024_WYG_018-21a"/>
寒月疎簾夢未成重思往事最分明去年此日西窻下<lb/>
樺燭光中葉子聲<lb/>
閉門種菜是英雄拙宦何當老圃同解道四時身已備<lb/>
晩菘早韭滿胸中<lb/>
　　　和臣颺除夕見懐四首<lb/>
殘歴侵尋是小除臨風搔首一踟蹰空江極目魚書冷<lb/>
永夜懐人蕙幌虛薄宦三年慙素食同心千里感離居<lb/>
也應貪食神仙字辛苦生涯老蠧魚<lb/>
<pb n="KR4f0024_WYG_018-21b"/>
金臺賓客盡時名鄒衍狂言傲大瀛老去自憐成小草<lb/>
書來還喜掇朝英我如楚橘踰淮化爾似隋珠照乘明<lb/>
何日偕遊京輦上大官法酒細同傾<lb/>
海外徒聞更九州黄泉碧落恨悠悠鳯鸞巢坼孤鶵死<lb/>
兒女情多老淚流枯眼當春三月夢斷腸宿草五經秋<lb/>
汝才自好應須達不及朱軒翠幰遊<lb/>
暮年姊弟隔辰星千里吳天眼乍停孟曜晨炊椎髻白<lb/>
徐吾夜績壁燈青匏𤓰似我偏長繫蒲栁如今又早零<lb/>
<pb n="KR4f0024_WYG_018-22a"/>
不及南州髙士好紅顔白髮頌黄庭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_018-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻十</head> <lb/>
    <p>
<pb n="KR4f0024_WYG_010-1a"/>
欽定四庫全書<lb/>
　松桂堂全集巻十<lb/>
　　　　　　　　　　吏部侍郎彭孫遹撰<lb/>
　　　正月十七日振仲七兄招往東郊園中觀梅盡<lb/>
　　　醉而返仲兄有詩因依韻成律<lb/>
曲曲軒楹面面湖春醪初熟未須沽親人海島紛容與<lb/>
入座花香乍有無世態徒然争鄭璞時名空自逐韓盧<lb/>
不如醉臥芳林下月落前谿雪滿途<lb/>
<pb n="KR4f0024_WYG_010-1b"/>
　　　維申招飲牡丹花下不得赴以二詩答謝<lb/>
春来日日困春酲髙枕虚堂午夢清正好開簾迎社燕<lb/>
不妨求友待林鶯微寒尚覺花風淺遲日初薫穀雨晴<lb/>
珍重故人良讌㑹飛牋空為欵柴荆<lb/>
同人選勝促飛觴芍藥花開正艶陽繞幕雲深初度曲<lb/>
隔簾風細乍聞香數盈金谷催詩急漏盡銅烏卜夜長<lb/>
如此髙懷真不惡春愁何意苦相妨<lb/>
　　　春盡率然有作<lb/>
<pb n="KR4f0024_WYG_010-2a"/>
游絲飛絮弄輕盈乳燕流鶯自在鳴竹葉酒當婪尾<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>
清和天為醸花晴偶然客至相為醉但使身閑亦自輕<lb/>
莫遣春愁殢今夕共君坐聴曉鐘聲<hi>適客有誦閬仙三月正當三十日一</hi>
<hi>絶者故落句一及之</hi>
　　　寄王七禮吉時在十一司李署中<lb/>
薊北門下斜街宅天寒歲暮霜風坼對床清夜語不休<lb/>
往往東方曙烟白余既栖栖呉越間君亦歸耕長白山<lb/>
山川迢遞二千里極目天涯見雲水五載相思道路難<lb/>
<pb n="KR4f0024_WYG_010-2b"/>
故人何處訊眠餐時向揚州問歴下還因歴下憶長安<lb/>
今来一眺春江碧再得相逢話疇昔郡齋弔古定題詩<lb/>
一裂齊紈寄呉客<lb/>
　　　答貽上<lb/>
詞人寥落老撡觚矯首中原孰並驅狎主齊盟君是長<lb/>
同遊燕市歲云徂客来競折紅蕖麗歌罷誰憂白雪孤<lb/>
到處山川留逸唱風流還似大蘇無<lb/>
作者千秋有代興使君髙寄逈崚嶒羣山海内尊東岱<lb/>
<pb n="KR4f0024_WYG_010-3a"/>
絶調人間在廣陵官閣但擕珠樹鶴宦情真似玊壺氷<lb/>
蕪城日暮邊風急明逺歌成思不勝<lb/>
　　　逕和李侍郎憶洞庭之作<lb/>
縹緲山川憶洞庭岳陽樓外水㝠㝠夢迴楚瑟千峯碧<lb/>
望入湘帆九面青芳草舊遺公子珮清秋曾泛使臣星<lb/>
郢歌一奏堪腸斷莫使江南逐客聴<lb/>
　　　作四絶句書箑致佛車<lb/>
山左風流王佛車烏衣門第最清華今朝癡叔筵頭見<lb/>
<pb n="KR4f0024_WYG_010-3b"/>
玊樹何曾屬謝家<lb/>
燕山霜月白紛紛蕭寺鐘寒竟夕聞曾與元方同把臂<lb/>
論交今日得陳羣<lb/>
日日沉酣老步兵醉中髙眺蜀岡晴竹林此日陪清讌<lb/>
又見當時阮始平<lb/>
清暑山堂日未曛新詩題罷重思君相尋官舍元無事<lb/>
寫得羊欣白練裙<lb/>
　　　平山堂懷古<lb/>
<pb n="KR4f0024_WYG_010-4a"/>
春盡平山長薜蘿虚堂寂寞少經過歐公一往空陳迹<lb/>
覊客重来起浩歌京口晴雲江樹坼蜀岡春草墓田多<lb/>
低囬千載情何限斜日蕪城奈晩何<lb/>
　　　蜀岡眺望<lb/>
平岡徙倚起悲風回首鄉闗思不窮芳草多情春後長<lb/>
碧雲無際暮天空蜀川地接江流外秦塞人来夕照中<lb/>
莫更披榛尋往事烟蕪一帶是隋宮<lb/>
　　　弔迷樓故址<lb/>
<pb n="KR4f0024_WYG_010-4b"/>
複道千門清夜遊隋皇曾此幸揚州翠華不返當年夢<lb/>
碧蘚空生舊日樓欲認離宫垂桞盡似傷亡國芰荷秋<lb/>
至今江上傳遺恨一曲楊花起暮愁<lb/>
　　　揚州逢玊行有贈<lb/>
王程春草碧參差粉署含香入直時共説山郎無長物<lb/>
懸知水部有新詩白門桞盡懷人逺朱雀桁開擁傳遲<lb/>
自笑披裘江上客賞音千載得鍾期<lb/>
　　　作歌送孫無言歸黃山故居<lb/>
<pb n="KR4f0024_WYG_010-5a"/>
軒皇採藥處聞在黃山中左挾容成子右把浮丘公一<lb/>
朝丹成上天去千秋想像橋陵宫此山髙與蒼穹逼至<lb/>
今洞壑多幽特窈窕巃嵸三十峯峯峯皆作芙蓉色孫<lb/>
郎本是好竒者家在黃山西嶺下問津曽訪武陵春扶<lb/>
笻每到匡廬社觀濤江上偶乘槎忽憶山中桂樹花丹<lb/>
梯翠壁不歸去𤣥猿白鶴空咨嗟送君歸棹清溪水清<lb/>
溪千仞下見底臨風揮手一長往髙臥清泉白石裡蘇<lb/>
門先生薄世榮君今亦逃身後名抱琴他日来相訪聴<lb/>
<pb n="KR4f0024_WYG_010-5b"/>
爾鸞吟鳯吹聲<lb/>
　　　贈龍師<lb/>
逺道思君日西風落葉初曾從呉市客一寄武林書小<lb/>
艇江潮急孤城夏雨踈相逢還問訊歸計定如何<lb/>
　　　輓房儀凡樞部興公尊先生也甲申之變以憂<lb/>
　　　憤而卒<lb/>
米脂亂天綱咸秦實禍始豈無清流人紛紜受驕餌房<lb/>
公抗竒節秉心終不貳白璧絶衆汙黃冠非我意揮手<lb/>
<pb n="KR4f0024_WYG_010-6a"/>
謝所親從容遂其志生平軌聖賢成仁與取義攀髯既<lb/>
有時沒齒乃無媿<lb/>
龔勝不愛死范粲不苟生古来志節士歴久彌堅貞貂<lb/>
蟬座上客徒羨朝槿榮淹忽隨腐草一死鴻毛輕皎皎<lb/>
司馬節百世流芳聲祀公以爼豆易公以嘉名髙風激<lb/>
千古興彼頑懦情<lb/>
　　　讀貞靖先生遺事感賦贈興公<lb/>
大澤狐鳴已自疑鼎湖龍去不勝悲氣為河嶽生偏壯<lb/>
<pb n="KR4f0024_WYG_010-6b"/>
力謝刀圭死不辭在昔專城無一士至今獨行有孤兒<lb/>
何人執簡徵遺事玊管銀毫好綴詞<lb/>
　　賊渡河入秦郡邑皆不守三川士大夫多受汙者<lb/>
　　惟房公潔身全節賊索公不得執興公於獄搒掠<lb/>
　　備極身無完膚故五六聫及之己亥之冬原人祀<lb/>
　　公以特祠私謚為貞靖先生<lb/>
　　　維揚送興公之白下<lb/>
繁華猶説石頭城宫闕年年蔓草生江艇進時無暑氣<lb/>
<pb n="KR4f0024_WYG_010-7a"/>
山陵到處有秋聲湖干弄笛人何在橋畔吹簫月正明<lb/>
可惜揚州好風景芙蕖開日送君行<lb/>
　　　興公来仝出東郭訪豹人不遇見公子應門辭<lb/>
　　　令敏給因有此作<lb/>
東郭招尋地髙人此鑿坏浮榮看木槿清嘯答庭槐凡<lb/>
鳥題詩去家禽對客来何妨同解帶長日得徘徊<lb/>
　　　再占一律送興公<lb/>
秦川公子不思家進艇江天正暮霞相見又攀隋苑柳<lb/>
<pb n="KR4f0024_WYG_010-7b"/>
此行還看北門花伍胥江口潮初長黃歇山頭日未斜<lb/>
好向秋風登覽處一裁新句寄天涯<lb/>
　　　題龔賢山人畫寄呉方漣侍御<lb/>
白下山人嗜竒癖濡毫寫就嵯峨碧萬壑千嵓尺幅中<lb/>
因風一寄西臺客十載曾聴長樂鐘故山夢想玊芙蓉<lb/>
功成他日拂衣去髙臥蓮花若箇峯<lb/>
　　　題張翀畫花鳥册子<lb/>
　　耕塢先生為余言張翀山水花鳥妙絶天下僑居<lb/>
<pb n="KR4f0024_WYG_010-8a"/>
　　秦淮意致蕭逺居然晋人風味恨生不同時目中<lb/>
　　不見此等人適梅岑以此册索題因系以二絶後<lb/>
　　有覽者當不禁今昔之同情也<lb/>
畫苑人傳粉本清宛然花鳥弄春晴黃筌一往張翀死<lb/>
今古風流想像生<lb/>
往事追尋歲月賖淮波東去月西斜春蕪閣上人何在<lb/>
開遍秋来滿徑花<lb/>
　　　送豹人遊呉門<lb/>
<pb n="KR4f0024_WYG_010-8b"/>
雨過清江採白蘋蘭橈目送入呉人為余遍訪棲遲者<lb/>
恐有當年梅子真<lb/>
　　　飲呉爾世齋頭待月<lb/>
山堂清閴足徘徊不厭巾車數往来已覺新涼生岸幘<lb/>
更逢好月待啣杯懷人千里孤帆逺落葉三湘一雁哀<lb/>
白露金風無限思客中懷抱為君開<lb/>
　　　送爾世遊廬山<lb/>
送子匡山去西風五兩輕買峯歸計早觀瀑世緣清後<lb/>
<pb n="KR4f0024_WYG_010-9a"/>
夜人千里髙天雁一聲空齋秋夢逺相逐過湓城<lb/>
　　　棲靈寺第五泉<lb/>
指㸃名泉處招提迹未湮亭空碑記在草翳井幹新潄<lb/>
石明微尚臨風憶古人清泉如可薦更採澗中蘋<lb/>
　　　紅橋<lb/>
草樹依微合烟波縹緲長紅橋一極目城郭半斜陽舟<lb/>
渡蘋花水風薫藕葉香旗亭何處曲春怨繞垂楊<lb/>
　　　玊鈎斜<lb/>
<pb n="KR4f0024_WYG_010-9b"/>
髙桞平田噪暮鴉相傳此是玊鈎斜年年寒食多風雨<lb/>
落盡棠梨幾樹花<lb/>
　　　𤓰歩夜泊送曹惟佐之濟南<lb/>
𣺌𣺌清江去路分驪歌偏向客中聞情親不惜頻為醉<lb/>
秋至那堪又别君殘夜寒生𤓰歩雨征帆目極濟南雲<lb/>
瑶華倘許殷勤折一寄西風塞雁羣<lb/>
　　　揚州送唐祖命之汝南<lb/>
秋到蕪城暑漸微林中盡日對清暉青雲自信千秋在<lb/>
<pb n="KR4f0024_WYG_010-10a"/>
白首空傷萬事非汝水悠悠人獨往江天漠漠雁將飛<lb/>
因君更發覉孤恨相送河梁淚滿衣<lb/>
　　　題蕭晨畫<lb/>
草堂枕林水来徃多清興終日少人行幽鳥啼山徑欲<lb/>
訪山中人不辨山中路林氣日夕深吹作霏微霧<lb/>
　　　贈梁木天<lb/>
髙城古寺静不譁欲落未落白日斜使君乘暇一相訪<lb/>
車騎不驚城上鴉桐隂數畆綠覆地坐譚向夕多髙寄<lb/>
<pb n="KR4f0024_WYG_010-10b"/>
十載空違箕潁心一行且作滄洲吏君今簿領困朱顔<lb/>
憔悴王郎亦此間才人屈曲復何意天路迢遥詎可攀<lb/>
　　　𤓰州阻風寄崔大<lb/>
一夜石尤起空洲繫艇頻定知同舍客逺憶渡江人渚<lb/>
静無飛鳥沙喧有釣綸離離京口樹烟火隔城闉<lb/>
　　　江行<lb/>
楚城方薄暮北望思悠悠何事天涯客頻移江上舟蒲<lb/>
帆風力駛蓮葉雨聲秋歸計滄洲晩閑心愧白鷗<lb/>
<pb n="KR4f0024_WYG_010-11a"/>
　　　大風渡江<lb/>
亦畏風波惡征帆不可留晴翻江岸雪暝入蔣山秋世<lb/>
事驚如浪人生轉若浮廣陵烟外路回首即并州<lb/>
　　　舟晩<lb/>
逶迤一水長夜色滿踈樾時見逺林中殘霞翳新月<lb/>
　　　雲陽别訏士<lb/>
别君無限意南北各經過風雨朝来集江城秋氣多驚<lb/>
流魚大上廢驛水空波聚散長如此愁心滿曲阿<lb/>
<pb n="KR4f0024_WYG_010-11b"/>
　　　再寄崔大<lb/>
蘭若古城下思君正掩闗圍碁不知罷相對一僧閒<lb/>
　　　立秋日<lb/>
小市丹徒鎮停舟問去程到江還幾里冒雨又孤征久<lb/>
客呉音改多愁楚調生西風將木葉秋至若為聲<lb/>
　　　江干早秋懷孫豹人客呉下<lb/>
已覺秋風至淮南葉漸飄心懸揚子渡人去伯通橋暝<lb/>
色邀歸翼寒江落暮潮盈盈違一水空自摘蘭苕<lb/>
<pb n="KR4f0024_WYG_010-12a"/>
　　　江上寄訏士<lb/>
鳴橈不覺晩逺樹汎寒流呉楚一相望烟波始欲愁潮<lb/>
聲先報雨江氣早知秋憶子雲陽道歸帆夕未收<lb/>
　　　江干風雨憶墨樵南下<lb/>
小艇隨風溯急湍忽驚驟雨薄林端遥生𤓰步孤城暝<lb/>
頓覺荷衣六月寒越燕知秋辭客去江花日暮向人殘<lb/>
呂䝉城下蕭蕭壘念爾南行道路難<lb/>
　　　雨泊潤州城下懷貽上之淮隂<lb/>
<pb n="KR4f0024_WYG_010-12b"/>
相思楚水濶相望正依依官舍終朝盡淮隂何日歸江<lb/>
雲開復合秋雨息還飛應有安仁賦空憐心思違<lb/>
　　　再渡江<lb/>
老作淮南客經時去復迴江禽相對浴水蓼背人開晩<lb/>
棹歌相激秋濤響易哀重来還有約吹笛妙髙臺<lb/>
　　　懷祖命<lb/>
思君不可見落照廣陵城載酒何人過揮毫終日情竹<lb/>
風殘暑退桐雨晩凉生易有窮途感秋来一葉聲<lb/>
<pb n="KR4f0024_WYG_010-13a"/>
　　　題閻修齡淮上草堂<lb/>
故居汾水曲門對栁溪深正有西歸夢空勞北望心臨<lb/>
淮三卜宅種樹幾成隂不及晨風翼翩翩返舊林<lb/>
移家淮水上生計問漁舟舊國松楸暗髙城木葉愁晋<lb/>
山千里夢楚雨一堂秋久客經摇落行吟易白頭<lb/>
　　　贈孫象五<lb/>
懸瓠城邊獨往時蕭然杖屨見風期客惟叔度招尋數<lb/>
地近蘇門嘯傲宜勝日樽開還北海故鄉花發又南枝<lb/>
<pb n="KR4f0024_WYG_010-13b"/>
新安江水明如鏡遲爾歸来理釣絲<lb/>
　　　雨後簡無言<lb/>
僧舍無行跡纎絺掛薜蘿風迴天籟落棋罷暝中過雁<lb/>
影南来早秋聲雨後多清吟良不厭餘興屬羊何<lb/>
　　　鑾江晩行<lb/>
薄暮山村繋客心村烟一㸃逺相尋林中日落留餘照<lb/>
樹裡人行帶夕隂楚塞同雲聞雁過江城連雨覺秋深<lb/>
歸時已是瑤芳歇坐對西風思不禁<lb/>
<pb n="KR4f0024_WYG_010-14a"/>
　　　雄州道上口號<lb/>
江雨新添幾尺潮靈岩山下碧迢迢却憐秋月如春水<lb/>
栁綠波明冶浦橋<lb/>
流水垂楊夾岸生龍池風景倍淒清秣陵關外山無數<lb/>
翠髻青螺一帶明<lb/>
　　　過北譙舊里賦呈羽皇家叔<lb/>
自離譙上宅南北各紛然呉楚一千里星霜三百年人<lb/>
情懷水木吾土隔風烟時有江邊信心知大阮賢<lb/>
<pb n="KR4f0024_WYG_010-14b"/>
吾叔曾持節朱轓出魏州賜金䟽傅老賭墅謝公遊山<lb/>
接瑯琊勝堦生玉樹秋樽前羣從在誰得繼風流<lb/>
　　　與天駟話舊<lb/>
舊遊燕市每同車江上重逢五載餘共歎風塵淹滯久<lb/>
年年花發子雲居<lb/>
班荆好為故人留風雨譙城欲暮秋同籍弟兄多宿草<lb/>
不堪重問薊門遊<lb/>
　　　古意<lb/>
<pb n="KR4f0024_WYG_010-15a"/>
春絲織成絹製為素領巾皎若山上雪潔白無㸃塵是<lb/>
妾親手作以奉君子身君心尚垂念道逺何由親持此<lb/>
拂玉體如妾充下陳<lb/>
　　　貽上索艶詞入倚聲之選戯答<lb/>
聴曲旗亭憶往年綵毫落處競鮮妍紅忩舊作空中語<lb/>
白社新尋物外緣畫閣漫装雲母研清歌誤拂雪兒絃<lb/>
前身君是王摩詰試共叅求綺語禪<lb/>
　　　客居見桂有憶故園<lb/>
<pb n="KR4f0024_WYG_010-15b"/>
紛披岩桂襲人裾空館髙涼雨過餘忽憶故園秋色好<lb/>
正當良夜月生初花開定念淮南客雁去曾無江上書<lb/>
落盡天香君不見坐憐芳樹日蕭踈<lb/>
　　　贈呂夢軒<lb/>
京洛同遊日分擕已十霜鳴琴看作吏畫省羨為郎勝<lb/>
跡從濠濮名山對鳯凰此方頻水旱待發汲公倉<lb/>
勝國興王地才郎擁傳時雲中帝子宅花外列仙祠秋<lb/>
色分荆嶺春流繞芍陂河山誰共賞莊惠有心期<lb/>
<pb n="KR4f0024_WYG_010-16a"/>
　　　有憶<lb/>
荼䕷花下解征驂花落花開思不堪顧我蕭郎耽作客<lb/>
憶他秦女帶宜男紅衣空老芙蓉渚紫菊初勝玳瑁簮<lb/>
安得凌風生羽翰相隨飛雁過江南<lb/>
　　　滁州道上作<lb/>
孤城遥入望心識是南滁地接寒烟外人行夕照餘豆<lb/>
花經雨落禾黍向風踈素食曾何補生涯愧荷鋤<lb/>
　　　登豐樂亭<lb/>
<pb n="KR4f0024_WYG_010-16b"/>
空梁千載古苔生一讀殘碑想太平戰壘青山無處所<lb/>
居人白首不知兵亭中遺記風猶好石上流泉水尚清<lb/>
何事来遊今絶少茫茫秋草暗䖝鳴<lb/>
　　　懷家兄渭臣<lb/>
早結佳兒百歲歡也應嬌女待乘鸞栁花作賦何時就<lb/>
桃葉宜人即次看老去漸知婚嫁累貧来轉覺世途難<lb/>
從兹雲外堪長往黃葉空山禮戒壇<lb/>
　　　寄家兄仲謀<lb/>
<pb n="KR4f0024_WYG_010-17a"/>
幽蘭六月吐芳滋小婦當窻理雁絲雨過西樓涼乍覺<lb/>
青青夏簟夢熊時<lb/>
　　　悲翁仲<lb/>
金城兮湯湯昔之宫殿何欝皇縱橫南北數十里鄧林<lb/>
之木森成行貂璫貴人供洒掃羽林三千周廬宿衞羅<lb/>
四旁榮華富貴那可恃雲烟過眼須臾耳田父驅牛上<lb/>
墓門猶説當年親見此此理由来君莫憂黃壚白壤皆<lb/>
王侯然人魚斮漆絮南山有隙終見求風號雨嘯夜不<lb/>
<pb n="KR4f0024_WYG_010-17b"/>
旦其中乃與狐狸遊寒烟蔓草復何有隧道悉已成田<lb/>
疇石馬可覊羊可乳咄咄翁仲行及汝<lb/>
　　　暮雨<lb/>
亂峯相向碧秋氣一何深片雨空中落殘陽逺在林溪<lb/>
田餘白骨山驛近紅心客意方愁絶寒衣幾處砧<lb/>
　　　臨濠道中<lb/>
馬首今何託龍橋此再過村烟依樹起野色捲簾多落<lb/>
日有歸鳥寒林無静柯十年邱壑志心迹竟蹉跎<lb/>
<pb n="KR4f0024_WYG_010-18a"/>
　　　遊醉翁亭詩<hi>有序</hi>
　　由豐山之麓折入西北過龍泉寺經柏子潭行亂<lb/>
　　山蘢葱中渡小石橋而西遂得醉翁亭亭側有老<lb/>
　　梅歐公手植也前對釀泉水狹而清曲折行石子<lb/>
　　中有致山上有二賢祠祀公及王元之旁二楹祀<lb/>
　　東坡居士瞻仰其間流風斯在因低徊於亭下而<lb/>
　　作此詩<lb/>
山源不知處溪水清且深虛堂構其上醉翁時一尋政<lb/>
<pb n="KR4f0024_WYG_010-18b"/>
簡人自理不廢登與臨此事已千載清風猶至今苔石<lb/>
含秀色林巒生逺心留連日欲暮空翠沾人襟<lb/>
　　　古梅<lb/>
幽崖氣清冷下有梅樹叢抱兹歲寒質獨秀萬木中孤<lb/>
芳信髙潔千歲猶青葱誰與植此者乃是歐陽公此樹<lb/>
有時盡斯人竟何窮<lb/>
　　　龍泉寺<hi>寺東舊設南冏卿署西為龍潭</hi>
髙林行欲盡古寺出斜曛秋草人無跡寒岩路不分樹<lb/>
<pb n="KR4f0024_WYG_010-19a"/>
含卿署月龍帶講堂雲向夕鳴清磬山空到處聞<lb/>
　　　柏子潭<lb/>
石篆分前代波光合逺嵐至今風雨色白日繞寒潭<lb/>
　　　清流關<lb/>
幽崖窈然逺猿鳥絶躋攀神力何時鑿清流天際關千<lb/>
盤凌絶頂百轉見寒山不少風塵客終年此往還<lb/>
　　　竹枝詞<lb/>
一自蕭郎愛逺遊追思前事摠生愁簟紋恐是湘妃竹<lb/>
<pb n="KR4f0024_WYG_010-19b"/>
纔着儂身淚便流<lb/>
　　　霜䧏日發南譙<lb/>
旅食無端歲月賖西風白露變蒹葭即看岩際叢生桂<lb/>
早發秋来兩度花落木聲多霜有信采蕭人逺思無涯<lb/>
愁中却憶䢴江使計日今朝已到家<lb/>
　　和祝京兆溪南八詠<lb/>
　　　祖祠喬木<lb/>
祠外脩林帶列岡靈柯已是百年强清隂但覺移来逺<lb/>
<pb n="KR4f0024_WYG_010-20a"/>
朱果還因薦後嘗閱世年深非社木濟川才大亦沙棠<lb/>
行人歎息豐尋樹指㸃溪南舊草堂<lb/>
　　　梅溪草堂<lb/>
梅溪一曲碧江潯水白沙明好結林小築正當溪盡處<lb/>
幽花不改歲寒心琴樽晩潤分嵐氣洞壑風迴引谷音<lb/>
此地棲遲堪自老披裘誰屑問遺金<lb/>
　　　南山翠屏<lb/>
戸外千峯巧自遭捫蘿攀葛未知勞髙情自合耽邱壑<lb/>
<pb n="KR4f0024_WYG_010-20b"/>
爽氣真堪散欝陶絶頂清秋橫晩翠寒崖古木捲蒼濤<lb/>
少文不少登臨趣臥看南山一枕髙<lb/>
　　　東疇綠遶<lb/>
野色平疇入望多披襟却受午風和為農計早安田里<lb/>
避世心深畏網羅秋廩山中多晩食春畬雨後有微波<lb/>
相邀隣父呼新釀薄暮柴門起醉歌<lb/>
　　　清溪涵月<lb/>
誰向清溪泛羽觴髙林片月下山塘好天涼夜四垂碧<lb/>
<pb n="KR4f0024_WYG_010-21a"/>
白露蒼葭一水長勝地自然生逺興棹歌時復散波光<lb/>
幽人獨往更何處空際惟聞杜若香<lb/>
　　　西隴藏雲<lb/>
西隴嵳峩枕碧岑烟霞終日鎖層隂飄颻自結真人想<lb/>
舒巻還同静者心家在翠微長覺潤行經蒼靄不知深<lb/>
朝来欲訪山中客雲氣空濛何處尋<lb/>
　　　竹塢鳯鳴<lb/>
空亭長晝足徘徊鮮碧猶從雨後栽寒玊數聲流水静<lb/>
<pb n="KR4f0024_WYG_010-21b"/>
清隂千畆捲簾来林中客散山河逺呉下人過一徑開<lb/>
今日臨風聴鸞韻置身如在鳯凰臺<lb/>
　　　山源春漲<lb/>
聞道山源接隠居石梁春漲萬山餘洞門不閉桃花水<lb/>
淵客曾傳薤葉書人過栁隂頻問渡舟移樹杪欲凌虚<lb/>
銀鬐玊鱠懸空出不數西川丙穴魚<lb/>
　　　冒雨經六合<lb/>
早向江航渡風吹水驛樓數行棠葉雨幾處稻田秋暮<lb/>
<pb n="KR4f0024_WYG_010-22a"/>
色連山淨殘虹入樹流預知明日霽把酒蜀岡遊<lb/>
積雨不知暮摇摇去住心山花無限色澗水有餘音牧<lb/>
笛斜經隴炊烟半出林試看原上樹倦翮已相尋<lb/>
　　　秋雨<lb/>
秋雨秋風著鬂絲十年一夢枉尋思美人名字多稱玊<lb/>
才子風流半屬詩江水難消三歲字巫山恐是再生期<lb/>
梅花嶺外重重路璧合珠還定幾時<lb/>
　　　夢遊<lb/>
<pb n="KR4f0024_WYG_010-22b"/>
繁英委地倩誰收花月依稀夢裡遊私㑹幾曽窮五夜<lb/>
佳期强半屬三秋輕盈態好偏宜病柔輭情多只善愁<lb/>
莫道風流天賦與一生憔悴為風流<lb/>
　　　贈房興公<lb/>
香吏曾同玊女居夜来邂逅定何如偷移暮雨重陽近<lb/>
低問芳齡十五餘麝月微分開靨後鴉黃輕㸃畫眉初<lb/>
粧成欲下朱樓去更照菱波過綺䟽<lb/>
渡頭桃葉若為情觀裏璚花浪得名乍可便娟迴舞態<lb/>
<pb n="KR4f0024_WYG_010-23a"/>
早從嬌小辨絃聲春雲入夢屏山逺秋帳生香小簟平<lb/>
曉起臨窻窺玊鏡雙蛾猶覺可憐生<lb/>
　　　送孫象五之汝寧<lb/>
汝南何處是此去路倭遲草滿袁閎室烟迷叔度祠江<lb/>
雲愁北望鄉樹發南枝回首鴒原上天涯有夢思<lb/>
　　　九日鑾江舟次得家報感作<lb/>
長安九日憶登臨王魏同為擊鉢吟<hi>貽上子存</hi>舉目山河頻<lb/>
聚散故人踪跡各升沉林霜初薄孤楓樹江雁難傳萬<lb/>
<pb n="KR4f0024_WYG_010-23b"/>
里心蘭菊凋零無限恨可憐歸計尚侵尋<lb/>
邱壑誰教置此中飛揚䟦扈為誰雄十年已自輸髙密<lb/>
一日還堪長薛公方外且扶紅袖老花前休遣綠樽空<lb/>
明朝更向山頭看角觝魚龍舊土風<lb/>
　<lb/>
　<lb/>
　<lb/>
　松桂堂全集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻九</head> <lb/>
    <p>
<pb n="KR4f0024_WYG_009-1a"/>
欽定四庫全書<lb/>
　松桂堂全集巻九<lb/>
　　　　　　　　　　吏部侍郎彭孫遹撰<lb/>
　　　題畫<lb/>
好山每如畫好畫復如真此解本難轉誰為明眼人<lb/>
素箑一以開宛然巖壑趣不假買山資何須濟勝具<lb/>
　　　和訒庵春日遊支硎山之作<lb/>
十里方塘放畫舟筍輿蠟屐更追遊花前欲洒楊朱淚<lb/>
<pb n="KR4f0024_WYG_009-1b"/>
海内誰憐越石囚照水綺羅明落日遏雲絲管亂春愁<lb/>
玊堂學士風流甚一酌金樽散百憂<lb/>
　　　上洋農<lb/>
嗟哉上洋農耕田一何苦種秔十畆餘經夏不得雨陂<lb/>
池變為田禾苖化成土粒食不須言官稅何從補里胥<lb/>
雜遝來追呼怒如虎抱耒入市㕓聊用質子錢子錢苦<lb/>
無多僅可供酒筵此日行已過後日還復然地著難永<lb/>
日流亡轉可憐穮蓘雖云勤不如逢嵗年蠲租下明詔<lb/>
<pb n="KR4f0024_WYG_009-2a"/>
不若長吏賢<lb/>
　　　雨中舟行<lb/>
平川一帯碧潺湲青浦城西刺客船如有如無宜麦雨<lb/>
不寒不暖簇蠶天坐侵衣袂憐新緑行近人家起暮烟<lb/>
欲寄相思傷逺道東風芳草自芊綿<lb/>
　　　客中漫興<lb/>
葑溪迴帯古招提樹影波光入望迷種竹新畦梅雨歇<lb/>
䕶花小院藥欄低金雞天上傳消息銅馬山東罷鼔鼙<lb/>
<pb n="KR4f0024_WYG_009-2b"/>
暇日不妨頻載酒東林深處聴黃鸝<lb/>
幽居有客近經過相訊長安事若何謫吏競廻𤣥莬塞<lb/>
䧏王新渡葉榆河中原已見銷金甲初服何妨老芰荷<lb/>
此去五湖應不逺烟波隨地一漁蓑<lb/>
芍藥花開入夏初青雲回首故人踈半年憔悴天涯客<lb/>
兩字平安海上書小墅桑麻鳴戴勝髙臺麋鹿下姑胥<lb/>
霸圖銷歇韶光改一枕春風午夢虚<lb/>
繁花春盡尚嫣然七里方塘緑水邊細雨踈簾書帙潤<lb/>
<pb n="KR4f0024_WYG_009-3a"/>
斜陽孤店酒旗懸山中求友多黃鳥客裡催歸有杜鵑<lb/>
覊旅情懐消未得道公塔院學逃禪<lb/>
　　　雲間送董蒼水之繁昌<lb/>
今我来茸城徃還君最熟忽然取别客樓中髙駕風帆<lb/>
向姑孰姑孰山川何秀麗千巖萬壑相虧蔽荻港雲繁<lb/>
鎖驛亭赭圻日落摇江裔此地登臨足快哉此行經月<lb/>
却須回到日正逢梅雨過歸時應見藕花開我家秦駐<lb/>
小山傍經年不歸𣺌相望因君更唱驪駒曲使我低回<lb/>
<pb n="KR4f0024_WYG_009-3b"/>
欲斷腸<lb/>
　　　雲間送友人歸海上<lb/>
相逢故鄉人却在他鄉處還向他鄉折桞條送君仍到<lb/>
故鄉去去路沿洄直向西峭帆髙挂夕陽低曉行泖口<lb/>
潮如掌暮宿當湖水拍堤君到家園能計日慿君一為<lb/>
傳消息頽顔已自困風塵酒態詩狂消未得<lb/>
　　　客樓晩起<lb/>
小閣朝寒客思慵潤生衾簟雨餘濃薄遊已自經三度<lb/>
<pb n="KR4f0024_WYG_009-4a"/>
清興猶然背九峰澄碧當窻官舍樹踈聲落枕上方鐘<lb/>
高樓極望江湖濶一夜風雷起臥龍<lb/>
　　　五日風雨與家兄渭臣對飲<lb/>
林木朝隮欝未開微凉颯颯集樓臺弟兄客舍聯床影<lb/>
風雨山城五日杯墟里孤烟沉白苧江湖新漲走黃梅<lb/>
鄉心逺逐南流水柴辟亭前去不回<lb/>
層隂漠漠接平蕪急雨初收暑欲無五月輕寒侵白袷<lb/>
三江旅食冷青菰蒯緱欲問齊公子香草空憐楚大夫<lb/>
<pb n="KR4f0024_WYG_009-4b"/>
酒後慿陵千載思悲風吹入角聲孤<lb/>
　　　臥病<lb/>
臥病成吾懶知交迹亦踈坐聴高閣雨愁絶故園書芸<lb/>
火侵緗帙梅隂潤玉除江南卑濕地五月尚樓居<lb/>
　　　病起<lb/>
病起當清暑髙樓雨過初林傳天籟入窻引夕隂虚越<lb/>
燕移巢去呉吟伏枕餘江城淹歲月不為待鱸魚<lb/>
　　　病中聞蒼水歸自繁昌以詩代訊<lb/>
<pb n="KR4f0024_WYG_009-5a"/>
澱湖五月片帆飛徂暑還家換客衣客裏送君行作客<lb/>
還從客裏見君歸<lb/>
五茸城下記相逢姑孰亭邉問去踪却笑長卿游未遂<lb/>
依然抱病客臨卭<lb/>
空館無人臥起遲撲簾梅雨益凄其楚天北望思君日<lb/>
正是宣城見憶時<lb/>
　　　天馬歌寄畹九<lb/>
君不見天馬来西極俶儻權竒人未識奮身忽上閶闔<lb/>
<pb n="KR4f0024_WYG_009-5b"/>
門化若鬼神之不測又不見怒鵬橫絶漢翻然直起垂<lb/>
天翰凌空一籋九萬里毛羽紛紛何足筭君今二十正<lb/>
盛年才華傑出流軰間龍媒絶影非難事羊角培風亦<lb/>
等閒人生貴在抒懐抱一躍雲津猶小小百年事業何<lb/>
其多丈夫立身須及早爾復髙堂有老親十年于汝責<lb/>
成人紅顔白髮不相待恒恐花開非我春畹九復畹九<lb/>
為君思之乆年華駛若隙中駒少壯應須努力否乃知<lb/>
古人捧檄有深意富貴浮雲亦何有<lb/>
<pb n="KR4f0024_WYG_009-6a"/>
　　　送宋尚木之任潮州<lb/>
一麾出守見風流碧海蒼梧復勝遊去路江雲驅溽暑<lb/>
到時嶺樹入清秋金城逺跨湖山盛玉簡深探洞壑幽<lb/>
仙吏自然無俗韻褰帷還得近瀛洲<lb/>
　　　晨起成一詩<lb/>
客有登樓思經年尚薄遊城烏猶晩集林葉已先秋託<lb/>
興鱸魚鱠懐人桂樹舟江潮通谷水空逐故鄉流<lb/>
　　　秋夜絶句<lb/>
<pb n="KR4f0024_WYG_009-6b"/>
颯颯西風入旅愁江天迢遞獨登樓故園此夜堪腸斷<lb/>
露冷山堂桂樹秋<lb/>
　　　戲賦鵞頭<lb/>
　　金沙呉東昇善為星學寓於雲間雲間人以鵞頭<lb/>
　　目之呉語謂人不慧者曰鵞頭也葉炳霞路湘舞<lb/>
　　皆與東昇狎為賦鵞頭詩十二韻索予和因戲應<lb/>
　　之<lb/>
是物宜馴玩依人飽粃糠品形生自卵辨族羽如霜波<lb/>
<pb n="KR4f0024_WYG_009-7a"/>
渚駕同泛池濠鴨並藏桞嬌黃尚嫩笙暖韻輕揚素練<lb/>
溪堪濯銀肪玉可當清波紅掌映白毳綠蘋香地擅曇<lb/>
村勝湖臨講院長葅珍齊入饌芍藥細為糖陽羨籠偏<lb/>
小於陵客漫嘗片腴悲鄧叟一臠傲劉郎庖割寧知命<lb/>
肥甘實起殃寄聲同侶者戒慎在壺觴<lb/>
　　　答孔厓秋<lb/>
徙倚高樓吹朔風川原秋盡葉初紅天涯歲晏誰相問<lb/>
曲裏陽春爾自工雁陣衝雲寒影斷江聲挾雨夜潮通<lb/>
<pb n="KR4f0024_WYG_009-7b"/>
凭欄忽有歸與嘆客路凄涼霜露中<lb/>
　　　送王喜賡還常熟<lb/>
元禮龍門許暫窺十年生死見交期青箱世業傳今日<lb/>
黃綺衣冠憶往時蕭寺談𤣥松茗熟南窻散帙竹風披<lb/>
征帆一發虞山道浦雁江雲寄所思<lb/>
湖上蘭橈去住頻寒流無際欲傷神經年岐路無知已<lb/>
幾度他鄉别故人白雁分飛帆影疾丹楓摇落客愁新<lb/>
歸舟載得鱸如雪莫厭江城旅食貧<lb/>
<pb n="KR4f0024_WYG_009-8a"/>
　　　七夕飲徐振子園亭作歌示歌起<lb/>
七月七日暑未平清籟不至秋陽明園居謝客深閉戸<lb/>
千樹萬樹皆蟬鳴晩来愛此池上酌林水清隂紛漠漠<lb/>
參差月出影漸髙露濕闌干梧子落主人好客不好酒<lb/>
杯杓不勝長在手容止風流絶可觀談諧雅令誰堪偶<lb/>
繆生狂態最不羣持盃吐氣如烟雲䲭夷滑稽轉不竭<lb/>
一石五斗總未醺大聲疾呼出門去袖懷餅餌遺細君<lb/>
酒闌客散塊無侶淡淡銀河粲牛女還把㫖酒問靈辰<lb/>
<pb n="KR4f0024_WYG_009-8b"/>
吾豈匏𤓰長獨處<lb/>
　　　沈侯席上醉歌<lb/>
沈侯意氣何孤逈儒雅風流復誰並結客常傾六郡豪<lb/>
弃官新買三江艇我客江鄉四序轉與君相愛時相見<lb/>
文酒猶能恣唱酬登臨每自陪遊宴秋来摇落動離魂<lb/>
繾綣綈袍古道存邀騎帳下黃驄馬醉倒花前白玊罇<lb/>
花枝入手酒光濕秦筝促柱氷絲急微呈玊齒聲易哀<lb/>
怒拔青萍髮上立感君意氣為君歌當筵更盡金叵羅<lb/>
<pb n="KR4f0024_WYG_009-9a"/>
黃花已老朱顔酡丹楓欲落江水波歲云暮矣君奈何<lb/>
　　　和訒庵乞鶴歌兼呈貽上<lb/>
玊堂學士謫仙人視草先朝墨尚新長安一夕秋風起<lb/>
忽憶江東紫帯蓴窈窕玊峯天際落此中高卧何寥廓<lb/>
換酒常抛佩下魚歸装但載揚州鶴王郎本具凌霄姿<lb/>
郡齋無事閒賦詩竹亭鶴柴清如水為政風流自一時<lb/>
何以贈我九臯禽何以報之白雪吟二子風神堪掩映<lb/>
千秋寄託獨遥深知君好鶴兼好山山堂謝客長閉關<lb/>
<pb n="KR4f0024_WYG_009-9b"/>
予亦無心市朝者終年抱耒心自閒岩居倘許尋前約<lb/>
白石清泉共往還<lb/>
　　　青浦舟次<lb/>
揚鈴擊汰曉相催百里青溪半日迴江浦秋深蓴菜老<lb/>
汀洲水落蓼花開地通三泖潮争上節近重陽雨易来<lb/>
莫向天南更回首暮雲鄉樹不勝哀<lb/>
　　　白龍潭泛舟<lb/>
摇落蒹葭玉露濃座中賔客半萍踪何来畫舫餘青雀<lb/>
<pb n="KR4f0024_WYG_009-10a"/>
無復澄潭起白龍秋水孤芳搴杜若遥山九㸃削芙蓉<lb/>
可憐紅葉秦谿道歸棹經年悵莫從<lb/>
　　　送邵冕仲歸餘姚營葬<lb/>
東還正值暮冬寒故里松楸掩淚㸔客子風塵驚短褐<lb/>
美人情緒託明玕歌殘魚鋏霜侵舍唱罷驪駒雪滿鞍<lb/>
同作呉吟君最苦越江歸路更漫漫<lb/>
　　　壬寅除夕<lb/>
呉客歸時歲漸分庭梅已自吐氤氲寒燈欲盡經年話<lb/>
<pb n="KR4f0024_WYG_009-10b"/>
好夢難邀隔岫雲入誦新詩憐驥子聞舂清怨譜桐君<lb/>
中宵更撥枯爐坐柏葉香殘試再熏<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻九<lb/>
</p>
<p>
</p>
  </div>
</body>
</text>
</TEI>
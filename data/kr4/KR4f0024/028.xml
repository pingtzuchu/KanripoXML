<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻二十八<hi>戊辰以後</hi>
                </head> <lb/>
    <p>
<pb n="KR4f0024_WYG_028-1a"/>
欽定四庫全書<lb/>
　松桂堂全集巻二十八<hi>戊辰以後</hi>
　　　　　　　　　　　吏部侍郎彭孫遹撰<lb/>
　　　戊辰元夕次汪東川韻<lb/>
芸廬儤直㪚縚繩黯淡春衣縷八升皛皛金波飄素練<lb/>
沉沉珠漏咽寒氷清齋不飽長鎗米白首相依短檠燈<lb/>
與爾分曹嗟未得同題詩句碧山層<lb/>
　　　送周雅楫視學浙江便道歸毘陵省覲之作<lb/>
<pb n="KR4f0024_WYG_028-1b"/>
曾登呉觀發呉吟恰擁仙軺越水潯瓊苑名髙丹詔麗<lb/>
玉堂人坐絳帷深當官乆切春暉戀過里曽無晝錦心<lb/>
漫説南陔蘭可採新栽桃李已成陰<lb/>
大行太皇太后輓詞六首和健菴總憲韻<lb/>
仙禁宵嚴後東朝曉仗齊桂軿虚紫罽椒殿閟丹泥舊<lb/>
宅橋山外新攢潞水西敷天均一慟隠隠緑槐隄<lb/>
容車初展駕祖餞出雕檣林葉晞春露城烏咽曉霜蘭<lb/>
茵紛委地栁翣儼成行萬口齊哀挽人誰八米即<lb/>
<pb n="KR4f0024_WYG_028-2a"/>
徽稱隆禮備玉食大庖豐釦器皆民力繒衣惜婦功惠<lb/>
風流禁掖慈㴻溢圻同令問終無歇彤毫在六宫<lb/>
大孝終身慕因心豈為名鏡奩猶髣髴茗粣自生平總<lb/>
未成三偯何嘗御六清攀車親步送斷靷見<lb/>
宸情<lb/>
羽衛停綃幕廬宫却組帷氷霜悽結響雲物迥含悲長<lb/>
樂添新注南陵赴夙期<lb/>
皇心愴風樹涙灑萬年枝<lb/>
<pb n="KR4f0024_WYG_028-2b"/>
升禋鴻號永卜兆鮒隅同即事心何恝終天恨不窮倚<lb/>
廬瞻<lb/>
聖徳載筆罄愚衷介福承王母登歌薦寢宫<lb/>
　　　題周廣菴漁隠圖<lb/>
江鄉風物自清娯莫向長安憶舊呉若使季鷹當盛世<lb/>
秋來未必念蓴鱸<lb/>
　　　初夏同真定梁相國遊豐臺觀芍藥率爾有作<lb/>
四月郊原卉物新麥黄雨細浥芳塵調元正際<lb/>
<pb n="KR4f0024_WYG_028-3a"/>
昇平日選勝方當澣沐辰花蕾半開偏嫵媚鶯簧初熟<lb/>
倍輕匀省中别有翻階藥披拂東風萬斛春<lb/>
翠樾清泉一徑分到來已自隔塵氛謝公山墅饒春色<lb/>
荀令香燼貯夕熏風際槐隂深峭蒨雨餘花氣濕氤氲<lb/>
興酣未覺歸途晩沙路依㣲見落曛<lb/>
　　　夏日宛平王相國園亭讌集即事成詠<lb/>
山墅從遊愜勝情髙槐疎栁翠縈盈偶依深樾能忘暑<lb/>
忽有鮮飈為析酲淥水聲中清籟合明鐙影裏素蟾生<lb/>
<pb n="KR4f0024_WYG_028-3b"/>
何妨陶冩憑絲竹黄閣謀謨正太平<lb/>
蘭有鮮香玊有温新凉一㸃湛芳樽初拈白紵排么鳳<lb/>
更撥朱絃試舞鵾閣雨天猶能解意遏雲人那不銷魂<lb/>
祗憐醉後多疎放待拂車茵認酒痕<lb/>
　　　真定相國以詩見寄依韻奉答<lb/>
偶移步屧㸃蒼苔早有提壺栁外催心跡乆同神虎幘<lb/>
身名且付季鷹杯青蘋風細泠泠至紅藥香濃嫋嫋來<lb/>
莫道韶光不相待名花好是殿春開<lb/>
<pb n="KR4f0024_WYG_028-4a"/>
藉草何須命藻筵右安門外是花田栁隂十里堆香絮<lb/>
杏火千家潑翠烟物態最憐新雨後人情偏愛晩晴天<lb/>
重遊凖擬明年在更與春風訂後縁<lb/>
　　　晩秋雜感<lb/>
三徑荒蕪碧樹殘故山迢遞莫凭闌秋心併入呉吟苦<lb/>
霜色平侵楚製寒砌菊叢叢攢露蕋庭槐隠隠落風湍<lb/>
直廬晩出惟髙枕衰白還應媿素餐<lb/>
落葉空階摵摵聲秋來惆悵不勝情官如遼豕頭皆白<lb/>
<pb n="KR4f0024_WYG_028-4b"/>
身似河魴尾欲頳殘帙未妨耽寂寞索居偏喜罷將迎<lb/>
夕陽有意娯幽獨故就西忩弄晩晴<lb/>
　　　題沈客子春山絲竹圖<lb/>
春女如花春物妍東山風調故依然一絲一竹渾間事<lb/>
曽誤蒼生四十年<lb/>
　　　移寓米市喜與阮亭比鄰即用阮亭來韻<lb/>
薄遊十載同羇旅懶慢心情似暮雲已遣移牀逺賓客<lb/>
故教徙宅傍夫君停車每每披藜藿步屧時時破蘚文<lb/>
<pb n="KR4f0024_WYG_028-5a"/>
趂取涼秋理殘檠夜忩燈火得相分<lb/>
　　　三月十九日髙梁橋眺望<lb/>
淺碧輕紅劇可憐風光娓娓浴蘭天一春最是銷魂日<lb/>
寒食方過穀雨前<lb/>
　　　三月晦日<lb/>
小忩斜日捲簾時百感蒼茫髩欲絲惆悵一年春又盡<lb/>
花風剛到海棠枝<lb/>
　　　題祝矜刪南村獨酌圖<lb/>
<pb n="KR4f0024_WYG_028-5b"/>
呉客春來有夢思鮮香膩粉一枝枝不知東郭行吟日<lb/>
可似南村獨酌時<lb/>
　　　題王清逺桐陰試茶圖<lb/>
幽人偶此坐林樾滄滄竹樹清且寒一匙綠雪灑蘭吹<lb/>
邈然髙詠青琅玕<lb/>
　<lb/>
　<lb/>
　松桂堂全集巻二十八<lb/>
</p>
<p>
</p>
  </div>
</body>
</text>
</TEI>
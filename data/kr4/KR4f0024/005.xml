<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松桂堂全集巻五<hi>丁酉戊戌</hi>
                </head> <lb/>
    <p>
<pb n="KR4f0024_WYG_005-1a"/>
欽定四庫全書<lb/>
　松桂堂全集巻五<hi>丁酉戊戌</hi>
　　　　　　　　　　　吏部侍郎彭孫遹撰<lb/>
　　　江行雜咏<lb/>
出門成逺客況復渡江來霧堞知何處風檣去不回人<lb/>
聲空谷應夕照半山開𣺌𣺌滄波上鄉心日㡬迴<lb/>
輕舸依沙岸江城小徑通亂山生杳靄一水浸虛空鳥<lb/>
影横天半漁燈出霧中年來倦行役從此逐飄蓬<lb/>
<pb n="KR4f0024_WYG_005-1b"/>
客向天涯去相逢盡水萍江湖來信宿踪跡見漂零沙<lb/>
路晴猶濕春山晩更青東風吹未息日暮且揚舲<lb/>
倚棹堪遐矚春光幾處明杉隂茅店合澗水石橋平鳥<lb/>
向天邊墮人從樹杪行栖遲應自好何日遂幽情<lb/>
山縣經過處春深景物妍茶香榖雨月水漲麥秋天蠶<lb/>
妾迎朝旭漁人破暝煙閑居并逆旅幽興更誰偏<lb/>
孤舟臨水國去去道何長到處逢春色令人憶故鄉山<lb/>
花浮淺瀨石竹吐新篁却羡村居叟㩦笻下夕陽<lb/>
<pb n="KR4f0024_WYG_005-2a"/>
一入桐江路荒凉未可看依山還作邑僻境似無官水<lb/>
石灘聲咽風煙鳥道殘客來空徙倚盡日暮鴉寒<lb/>
落日行相逐滄洲興不忘鄉闗雲外㫁嵗月客中長夕<lb/>
䕃生烏桕林香遍野棠更聞漁唱起百感入蒼茫<lb/>
江山不可識空憶舊遊時去日一何速來程轉自遲墟<lb/>
烟桑柘冷野戍鼓鼙悲又見他鄉栁風吹㡬萬絲<lb/>
行經七里瀨過盡萬重山石溜生㣲浪沙痕㵼淺灣人<lb/>
耕青燒裏雲出翠㣲間此地披裘客浮名羡爾閒<lb/>
<pb n="KR4f0024_WYG_005-2b"/>
　　　七里灘<lb/>
山迴水亦窮行止疑無處遥見估人帆轉入山中去<lb/>
　　　又<lb/>
曉望鬱蒼蒼䝉茸樵徑合風吹伐木聲千山響相荅<lb/>
　　　又<lb/>
落日滿山崖春草無行迹彷彿見行人旋向草中出<lb/>
　　　晩泊胥口<lb/>
叠嶂層巒一線通濁醪取醉倚孤篷夜深忽見山頭月<lb/>
<pb n="KR4f0024_WYG_005-3a"/>
飛入空山㶑灧中<lb/>
　　　題堵芬木所畫竹閣懐先巻<lb/>
小范當年攬轡遊西山亭榭敞深幽清風仍自標篔谷<lb/>
遺記今猶在竹樓江水斜縈千嶂碧人烟寒逼兩峰秋<lb/>
詞人懐古情何限盡向丹青障裡留<lb/>
　　　望烏龍山<lb/>
北望嵯峨色中峰倚碧空夏雲相吐納長在有無中<lb/>
　　　題柴氏園亭四首<lb/>
<pb n="KR4f0024_WYG_005-3b"/>
翳然林木草堂幽北郭烟霞一望收竹裡看山延爽氣<lb/>
花間疏沼納春流江湖自傲青樽色泉石曽陪綠野游<lb/>
見説謝公賓從在幾人洒淚向西州<lb/>
三逕依然對麗譙詞人曽此駐遊鑣春池泛羽通金谷<lb/>
晴郭看雲度午橋入座薰風梳竹篠捲簾梅雨坼芭蕉<lb/>
畫廊朱户經過少碧蘚青蘿鎻寂寥<lb/>
草閣嵯峨睥睨前倚闌長眺敞雲烟山堂細籟敲寒玉<lb/>
石澗驚濤響夜泉萬壑逈含風雨氣孤城長見夕陽懸<lb/>
<pb n="KR4f0024_WYG_005-4a"/>
鄰家日暮新篘熟吏部風流意惘然<lb/>
往事侵尋歲月深舊栽梧竹未成林莓苔上壁生虛緑<lb/>
鼯鼠空堂趂晩隂髙樹槎枒饑鳥下濕茸蕭䬃夜蟲吟<lb/>
凄凉㡬墮游人淚銷歇還知造物心<lb/>
　　　泛浙江<lb/>
沙融水轉待維舟誰識長卿本倦游地險横飈排巨壑<lb/>
天清片月墮中流迴帆客至皆呉榜隔㟁燈明是越州<lb/>
非為搴芳來逺道白蘋青杜滿汀洲<lb/>
<pb n="KR4f0024_WYG_005-4b"/>
　　　雨中望嚴陵釣臺<lb/>
雨鎻荒祠黯不開殘碑盡日掩莓苔春茸逈出山椒路<lb/>
石壁髙懸樹杪臺江上幾人垂釣老天涯若個問津來<lb/>
煙波不少登臨興對此應慙作賦才<lb/>
　　　春盡日登北山玉皇閣<lb/>
空山紆曲叩巖扉傑閣岧嶤俯翠㣲獨鳥風前横晩色<lb/>
亂帆江上帶斜暉自傷信美非吾土誰道登臨可當歸<lb/>
旅食不堪春又盡鄉闗愁見白雲飛<lb/>
<pb n="KR4f0024_WYG_005-5a"/>
　　　午日同裘古苞小飲<lb/>
南峯雨過殷輕雷逆旅招尋潑午醅客裡佳辰驚屢換<lb/>
愁中勝友喜頻來天圍江草無邊碧花發山榴㡬度開<lb/>
試上髙樓同極目鄉心應逐浙潮迴<lb/>
　　　睦州送裘古苞歸武林<lb/>
城南官道口送子上河梁去路邀秋色歸帆背夕陽湖<lb/>
蓴船尾滑仙桂嶺頭香惜别從來意銷魂况異鄉<lb/>
　　　睦州别俞再李贈歌<lb/>
<pb n="KR4f0024_WYG_005-5b"/>
人生重意氣豈必在生平所以傾盖間能結千古情我<lb/>
時正倦游天涯嗟落魄誰言縣令解候門浪説王孫能<lb/>
召客曽見春條冉冉紅坐看秋露盈盈白覊愁摇落不<lb/>
可當賴有俞生相慰籍俞生乎俞生十千酤我時自傾<lb/>
彈筝撥阮令我醉酒闌往往東方明有時染翰娯花下<lb/>
亦或論詩語清夜誰能邂逅不相思西風夢繞秦谿舍<lb/>
歸來歸來歸去來素衣漂泊生塵埃丈夫胡不策髙足<lb/>
長驅直上黄金臺歸來歸來歸去來歸去南山曲送别<lb/>
<pb n="KR4f0024_WYG_005-6a"/>
北山隈南山北山杳相望臨岐使我肝腸摧明朝獨發<lb/>
清溪棹不見俞生首屢回<lb/>
　　　湖上送侯石膚之白門省覲<lb/>
故人分首向天涯落日寒原去路賖三徑未荒陶令菊<lb/>
十年猶種故侯𤓰秣陵雲鎻思親夢湖上風吹送客槎<lb/>
尊酒共看離别色他時好為折蔬麻<lb/>
　　　北髙峯登眺<lb/>
振衣獨上北峯頭俯瞰清江曲折流鄉國路遥來騁望<lb/>
<pb n="KR4f0024_WYG_005-6b"/>
山川氣肅坐生秋千巖晝敞烟霞色絶壑晴含風雨愁<lb/>
翻為勝遊増感慨不知何地可銷憂<lb/>
　　　送楊自西赴任髙要<lb/>
髙堂行酒縈絃擘素月流波照離席此時送客不勝愁<lb/>
蒼梧青海天外州莫愁更酌思疇昔芳芹春暖丹桂秋<lb/>
清塵逸躅曽追步愧我悠悠何足數如君髙視上京時<lb/>
更誰能奏甘泉賦君才蔚起堪時棟百里焉能覊鸞鳳<lb/>
暫摩秋翮厲青雲揮手天涯自此分近傳嶺表銷狼燧<lb/>
<pb n="KR4f0024_WYG_005-7a"/>
生翠明珠迢遞至樓船猶駐五羊城桂蠧争馳萬里器<lb/>
遥知仙令此褰帷蜃雨嵐烟次第披嶺路行來飛雁絶<lb/>
山城到日早梅吹幕中㸃筆歌鸚鵡縣裡栽花種荔枝<lb/>
去去南中㡬度春臨岐尊酒一沾巾桄榔亭上重相念<lb/>
應有新詩寄逺人<lb/>
　　　秋日同幼日仲扶宿湖上精舍<lb/>
空館開樽起壯顔故人喜見此追攀夜深枕上千尋雨<lb/>
秋滿湖中萬叠山夢繞青溪何處老愁耽白髮幾時閒<lb/>
<pb n="KR4f0024_WYG_005-7b"/>
行休漸識吾生事幽若芳蘋恣往還<lb/>
　　　秋日同方節漢蜚自西出遊海上因送自西南<lb/>
　　　行<lb/>
大地東來勢若浮憑髙千里見安流斜陽忽敞中天色<lb/>
積雨初生萬壑秋潮上赭山連夕靄漲添殷水沒芳洲<lb/>
西風蘋芷堪盈把欲採能無逺客愁<lb/>
　　　南湖觀漲<lb/>
水滿寒塘似不流亂帆乗漲晩來收㫁溪不辨孤村路<lb/>
<pb n="KR4f0024_WYG_005-8a"/>
逺樹髙懸細雨舟催渡客歸紅葉暮釣魚人老白蘋秋<lb/>
西風處處煙波濶摇落空生萬里愁<lb/>
　　　晩泊長水遇風掛帆東下<lb/>
湖上乗舟傍晩行翏翏吹籟向山城三年逐客斜陽外<lb/>
八月横塘野水平津樹飛迎欹岸走天風奔勒怒濤鳴<lb/>
故園蒲栁驚西候岐路誰堪此日情<lb/>
　　　郡中訪旭曙不遇因乗晩東還作此却寄<lb/>
郡國滄茫一水分停橈薄暮悵離羣林端日夕低於樹<lb/>
<pb n="KR4f0024_WYG_005-8b"/>
天外山青淺似雲四座秋光浮黯淡臨流帆影落紛紜<lb/>
剡溪亦有扁舟客興盡還應不見君<lb/>
　　　酒後吟<lb/>
深酌亦何意醉來與世同風塵草堂外心事酒桮中夜<lb/>
色星河逈秋聲木葉空獨醒從所好終不怨飄蓬<lb/>
　　　錢塘懐古<lb/>
岧嶤舊峙鳳皇城衰草茫茫九軌平陵樹參差開夕照<lb/>
江流慘澹入邊聲渚蓮粉墜秋何處嶺桂香殘月自明<lb/>
<pb n="KR4f0024_WYG_005-9a"/>
豈謂河山異今昔將無慿吊有深情<lb/>
　　　湖上逢呉巨年有贈<lb/>
蒿萊長掩故園扉白首飄零意不違倚檻秋隂開巨壑<lb/>
垂簾山色下斜暉風塵未老雙蓬髩意氣徒髙一布衣<lb/>
我自草堂叢桂發應憐逋客未成歸<lb/>
　　　題巨年明月樓<lb/>
傑閣嶒峨碧水隈長留片月與徘徊白蘋湖上雙魚度<lb/>
落木風前一雁來色敞中天平野盡秋横萬里暮雲開<lb/>
<pb n="KR4f0024_WYG_005-9b"/>
誰知暇日銷憂處仍有抽毫作賦才<lb/>
　　　題月潭上人山房<lb/>
愛爾經行室蕭然出翠㣲萬山秋色盡薄暮白雲歸泉<lb/>
脈疏頻雨爐烟漾晩暉寥寥十年事坐對此忘機<lb/>
　　　賦得去雁逺衝雲夢雪<lb/>
楚天朔氣散霏㣲縹緲孤鴻萬里飛夜宿瀟湘猶見影<lb/>
寒禁南浦欲沾衣書來故苑愁雲㫁木落空江皓首歸<lb/>
為問流哀更何處天涯逐客去應稀<lb/>
<pb n="KR4f0024_WYG_005-10a"/>
　　　歲暮雜感<lb/>
為惜流波嵗月頻歸來湖海倦逰人寒梅釀就連朝雨<lb/>
曉雪融成滿院春挾策才疎空自老逢年計拙敢嫌貧<lb/>
銜杯四顧蒼凉色悔不朱門早致身<lb/>
曉起空庭集雜英晩看寒雀下柴荆祇因身賤交知薄<lb/>
轉覺家貧節序輕黯淡年華愁裡盡淺深春色雨餘成<lb/>
不才近欲安時命不是疎狂傲物情<lb/>
朔氣横空嵗漸闌燔枯相對漫成歡陽和不上綈袍色<lb/>
<pb n="KR4f0024_WYG_005-10b"/>
旭日難迴黍谷寒白雪孤髙堪自賞朱絃清汜好誰彈<lb/>
滄江萬里風波濶世路巉巗自古難<lb/>
疎性真成與世違青袍寒色散晴暉信風欲向梅邊轉<lb/>
春色遥從栁外歸自分貧家安晩食不因卒嵗怨無衣<lb/>
神絃幾處紛繁㑹徑滿蒿萊自掩扉<lb/>
　　　春日同琯朗修逺元景過楚公精舍觀梅<lb/>
新開精舍近墻東春繞南枝一徑中世外氷心孤自賞<lb/>
人間艷色看來空幽香晩逗亷纎雨疎影寒摇澹蕩風<lb/>
<pb n="KR4f0024_WYG_005-11a"/>
為爾悠然成獨往還將新句叩髙公<lb/>
　　　清明後一日舟中作<lb/>
芳辰冉冉過清明又向横塘倚棹行古陌三眠初變栁<lb/>
深林百囀乍聞鶯雲山自逐孤帆轉霧樹遥連一水平<lb/>
春思蒼茫消未得可因桃李路傍情<lb/>
　　　舟行雜詠<lb/>
春色横塘滿㳂洄一棹遲碧蕪薰麗日紅蕊颭游絲渌<lb/>
水波㣲起光風栁遍吹傷心何處極南浦送君時<lb/>
<pb n="KR4f0024_WYG_005-11b"/>
　　　東昌道中贈李萊馭<lb/>
與爾同呉榜知予發越吟故鄉𣺌無際逐客意何深岸<lb/>
草餘春色檣雲閣晝隂聊城經過處應識魯連心<lb/>
　　　五日南陽<lb/>
撰辰當此日選勝各登臺獨是天涯客偏從日下來蜀<lb/>
湖春水滿鳬嶺暮帆開不盡天涯意蒼茫對舉杯<lb/>
　　　舟過錫山<lb/>
山水有實理豈必髙且深曠遊貴神遇不在登且臨兹<lb/>
<pb n="KR4f0024_WYG_005-12a"/>
山信幽麗遐矚良可尋川原蕩清暉水木媚夕隂沙虫<lb/>
喧草際蕭條滌衆音吾生亦何擾歸思方難任無復棲<lb/>
遲興徒懐向往心<lb/>
　　　贈普恩寺隠山上人<lb/>
　　　　普恩寺在皇城西先侍御嘗休沭扵此隠山<lb/>
　　　　及事頗有恵勤風焉酉冬再入都門重過此<lb/>
　　　　寺因有贈詩<lb/>
萍合天涯意己傾故人海内有逢迎十年身計傷飄泊<lb/>
<pb n="KR4f0024_WYG_005-12b"/>
三世交情見死生雁去西山殘雪盡客來易水暮雲平<lb/>
闗河遼落風塵阻愧爾班荆道左情<lb/>
憶昔乗驄過上方題詩應遍贊公房當年蓮社仍無恙<lb/>
别業柴桑己盡荒宿草凄迷傷往事征衫寥落滯他鄉<lb/>
重來不盡低徊意古樹寒花舊講堂<lb/>
　　　戊戌下第南歸阻兵途經七十餘日始抵家因<lb/>
　　　賦呈毛明府<lb/>
鳳城春色轉御苑衆芳滋于役來千里何縁借一枝貧<lb/>
<pb n="KR4f0024_WYG_005-13a"/>
窮元有命陶鑄本無私放棄由明主蹉跎愧盛時不才<lb/>
違世用久客益相思日暮擔簦去城隂策馬疲林花方<lb/>
似錦津栁已如絲呉榜催人發燕雲入望移上書行巳<lb/>
矣去國更凄其易水聲仍咽聊城迹尚遺經過懐夙昔<lb/>
迴薄見<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑擊汰三齊境驚心六月師途窮天地隘身<lb/>
賤戍徒欺道阻川原積河流日夜悲亦知為客苦翻欲<lb/>
到家遲入徑松隂合開軒竹粉披綠繁抽砌菊紅悴折<lb/>
園葵節物渾非昨容顔强對誰慰愁憐媍子失意恧交<lb/>
<pb n="KR4f0024_WYG_005-13b"/>
知但訊歸何晩為言數有竒以茲情欵欵幾致涕垂垂<lb/>
明府今民望龍門世羽儀奬賢同范寗恵好獨鍾期疎<lb/>
傲常情恕寒暄豈衆隨紛吾遭擯落長此任流離踪跡<lb/>
人争訕生涯我亦疑計迂家食薄才拙老農宜厚遇誠<lb/>
非分孤悰轉自危漂摇長若此何以答恩私<lb/>
　　　麋鹿<lb/>
空谷無人跡君看麋鹿遊自耽邱壑趣一任網羅求擇<lb/>
食野苹潔卜居林草幽蘓臺回首處往事悵悠悠<lb/>
<pb n="KR4f0024_WYG_005-14a"/>
　　　登呉山<lb/>
霜空木葉遍林臯紆磴攀躋豈憚勞絶頂一登呉地小<lb/>
寒潮初落越山髙雲迷古堞天將暮風趂歸鴉晩自號白<lb/>
馬怒濤當日事荒祠無主閉蓬蒿<lb/>
　　　暮秋寓湖上言懐<lb/>
頻年旅食欲何依鄉國登臨兩地違空館坐飛秋後葉<lb/>
清霜催授客中衣風摇極浦漁燈亂雨積南山樹影㣲<lb/>
己是倦遊嗟嵗晩可能歸卧掩荆扉<lb/>
<pb n="KR4f0024_WYG_005-14b"/>
　　　七夕同湄棫幼日嶽一仲扶翫月<lb/>
把酒問我友今夕知何夕明星漸隠月漸低此夕悠悠<lb/>
成往昔往昔風流憶惘然且當良夜共留連試看天邊<lb/>
牛與女須臾行樂别經年陽烏未墜金波吐庭樹蕭條<lb/>
凝白露人生懽㑹不可常未必朝朝與暮暮暮河曳練<lb/>
明還滅坐使兩情中㫁絶可憐相見不相親豈獨悲傷<lb/>
在離别别有清虛殿裏人廣寒寂寞誰與隣玉杵霜濃<lb/>
搗靈藥桂花露重濕孤輪孤輪碾破河澄澈纎若蛾眉<lb/>
<pb n="KR4f0024_WYG_005-15a"/>
珪比潔空教萬里羡光輝忍使三秋怨殘缺我欲乗風<lb/>
凌太陰碧天無影漢水深競傳織女年年事誰識姮娥<lb/>
夜夜心<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0024_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松桂堂全集巻五<lb/>
</p>
<p>
</p>
  </div>
</body>
</text>
</TEI>
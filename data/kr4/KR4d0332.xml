<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>臞軒集巻一</head>
    <p>
<pb n="KR4d0332_WYG_001-1a"/>
欽定四庫全書<lb/>
　臞軒集巻一　　　　　　　宋　王邁　撰<lb/>
　　奏疏<lb/>
　　　丁丑廷對策<lb/>
臣對臣聞治道無窮本之聖經則愈求而愈有聖學不<lb/>
息施之聖治則愈乆而愈新盖聖經非小用皆所以示<lb/>
萬世帝王出治之規聖學非具文必有以得隆古帝王<lb/>
求治之實終身求治於學無得是之謂不知本究心於<lb/>
<pb n="KR4d0332_WYG_001-1b"/>
學而不及見之設施是之謂不知用必其學日進於一<lb/>
日而其治日新於一日然後可以無負於聖經也矣臣<lb/>
恭惟皇帝陛下圖維政治之乆更閲義理之多日御經<lb/>
筵講學不輟咨訪儒臣切問有加茲復延見四方韋布<lb/>
之士賜之清問俾之窮聖經之奥明人道之務竟其條<lb/>
貫以為對臣誠不佞竊謂陛下前此凡五策士矣皆未<lb/>
嘗援經以為問今茲之䇿其諸有見於治道之真不可<lb/>
以無所本歟以陛下聖學髙明而猶屈已延問如此其<lb/>
<pb n="KR4d0332_WYG_001-2a"/>
切臣有以窺陛下平日之學不徒求之章句必欲見之<lb/>
政治今日之問不徒責之以空言必欲因言以求用矣<lb/>
臣一介淺學生長明時固嘗渉聖經之涯涘而未究其<lb/>
淵源何足以稱塞聖問然嘗聞其略矣請先以厯代帝<lb/>
王之所以學者為陛下誦言之而後條陳聖䇿之所及<lb/>
者可乎臣聞五帝有心學三王有家學漢唐之君有諸<lb/>
儒講説之學循漢唐講説之名而得帝王心傳家傳之<lb/>
實者其惟祖宗盛時乎夫有五帝之學則有五帝之治<lb/>
<pb n="KR4d0332_WYG_001-2b"/>
有三王之學則有三王之治學止於諸儒之講説故其<lb/>
治亦止於漢唐而祖宗之治所以髙跨帝王俯視秦漢<lb/>
者以其有經筵講説之勤而兼有得於心學家學之懿<lb/>
也昔者文籍未生典謨未作所學者何書廣成君疇之<lb/>
徒無所規尋其聲光所與從學者何人但見夫危微精<lb/>
一文字不立都俞吁咈訓説不形信乎為五帝之心學<lb/>
也商之髙宗自監于先王成憲之外無餘學周之成王<lb/>
自率由舊章之外無餘學彼其故家文獻有所謂聖謨<lb/>
<pb n="KR4d0332_WYG_001-3a"/>
之彰方冊之布者皆其平日之所服習而力行信乎其<lb/>
為三王之家學也更漢厯唐好學之君前後相望講學<lb/>
之臣代不乏人然而心學無本家學無傳則亦徒自弊<lb/>
於言語文字而已矣故刺經以作王制非不知學也而<lb/>
黄老清浄之習得以汩之故文帝之治知富而不知教<lb/>
詔諸儒論五經同異非不知學也而雜霸刑名之術有<lb/>
以錮之故宣帝之治見刑而不見徳以銳情經術之君<lb/>
而躬行仁義之不終以無逸為圖之世而改為山水以<lb/>
<pb n="KR4d0332_WYG_001-3b"/>
自逸則雖石渠白虎之開宏文集賢之置祗見其地之<lb/>
為文具耳雖廣厦細旃之講前師後儒之延但見其官<lb/>
之為具員耳學無得於心傳家傳之妙而僅止於講説<lb/>
之美觀此其治所以止於漢唐歟恭惟祖宗列聖相承<lb/>
以正心誠意為學之本原以尊守家法為學之綱領以<lb/>
儒臣講讀為朋友切磋之益以宫庭隱奥為暗室不欺<lb/>
之地故觀舜典而歎後世刑網之宻講泰卦而知君臣<lb/>
相通之情得九經之㫖於記之中庸悟九族之親於詩<lb/>
<pb n="KR4d0332_WYG_001-4a"/>
之角弓所以貽謀燕翼者此學而所以纂承紹述者亦<lb/>
此學所以為百聖繼絶統者此學而所以為生靈開太<lb/>
平者亦此學是以宏模懿範醲政美化輝奕帝王之上<lb/>
有非漢唐中主之所敢望者豈非祖宗之學得之於心<lb/>
傳家傳之妙而不止於漢唐講説之故事歟今陛下之<lb/>
學祖宗之學也而陛下之治猶有愧於祖宗之治是誠<lb/>
天下之所共疑此臣未敢以今日聖學之新為陛下喜<lb/>
而必以他日聖治之新為陛下望也臣謹昧死上愚對<lb/>
<pb n="KR4d0332_WYG_001-4b"/>
臣伏讀聖䇿曰朕以寡昧獲承祖宗之緒宵衣旰食臨<lb/>
政願治二紀于茲固嘗延進多士冀聞讜言未嘗不虚<lb/>
己以聴志勤道逺每懐惕若臣有以見陛下思致理之<lb/>
惟艱而知求言之有益也臣聞人主之徳與天同運不<lb/>
可無剛健不息之誠人主之治與日俱新不可無奮發<lb/>
必為之志陛下願治之心不為不切而竟未有以副陛<lb/>
下之願者意者新天下之機在陛下未知所以運乎有<lb/>
復夏配天之志則雖一成之旅可以新一夏於紀綱既<lb/>
<pb n="KR4d0332_WYG_001-5a"/>
亂之餘有内脩外攘之心則雖十乗之戎可以新一周<lb/>
於小雅盡廢之後烏有堂堂天下而不思所以作而新<lb/>
之者乎迺者恭聞經筵講讀聖意有悟於仁明英武之<lb/>
㫖而曰武乃斷决之謂陛下之所謂斷决即臣之所謂<lb/>
作新者也而臣之至愚極陋猶必以日新之治為陛下<lb/>
勉者非欲陛下一切更張以激天下之多事非欲陛下<lb/>
專意慧察以摇天下之大本也亦惟願陛下先明朝廷<lb/>
之意向先定士大夫之議論而已矣盖朝廷之意向不<lb/>
<pb n="KR4d0332_WYG_001-5b"/>
明不足以新天下之精神士大夫之議論不一不足以<lb/>
新天下之耳目此臣之所甚憂也朝廷之意向天下之<lb/>
所趨也今朝廷之意不達於士夫士夫之意不白於天<lb/>
下使其意果在於堅定歟則當以謝安王導鎮撫江左<lb/>
之意明示天下使之為安静之謀使其意專在於振作<lb/>
歟則當以勾踐種蠡奮發復讎之意明示天下使之為<lb/>
興復之計夫何狃於畏事者不量時勢之逆順而有懲<lb/>
創太過之心喜於生事者不揣根本之强弱而有輕舉<lb/>
<pb n="KR4d0332_WYG_001-6a"/>
直前之快無心於國固安於廢放而不屑為一有志焉<lb/>
又茫然不知上意之所向而無以為用力之地此意向<lb/>
不明臣知其不足以作新天下也士大夫之議論國是<lb/>
之所從出也今上之揆謀獻策則謂莫若謹守格法與<lb/>
天下相安於尺度之中下之㳺談聚議則謂莫若削破<lb/>
繩墨與天下相從於邉幅之外尚儒術者緩不及事主<lb/>
吏議者輕而寡謀持刑者曰吾知有國憲爾雖㣲損忠<lb/>
厚之意庸何傷征利者曰吾知有國計爾雖小戾仁義<lb/>
<pb n="KR4d0332_WYG_001-6b"/>
之説夫何䘏一遺敵之幣或曰予之便或曰拒之便一<lb/>
流民之歸或曰受之是或曰却之是其始紛紛殆類築<lb/>
室道旁之譁其終悠悠誰當發言盈庭之咎故人心之<lb/>
既協者或惑以異議而摇動物議之未允者不参以正<lb/>
理而改圖此議論不一臣知其不足以作新天下也意<lb/>
向既不明白議論又不純一陛下雖屢求讜言臣未見<lb/>
其言之有益於治雖每有志勤道逺之嘆則但見其玩<lb/>
嵗愒日而已矣臣願陛下以日新求學之心而施之治<lb/>
<pb n="KR4d0332_WYG_001-7a"/>
者亦必日日新又日新如陛下之學焉則天下之治可<lb/>
以符聖意之所期矣臣伏讀聖策曰間者日御經幄延<lb/>
訪儒臣相與講論切磋朝夕靡怠益信夫六經之道窮<lb/>
之而益深測之而益逺子大夫以儒術策名咸造在庭<lb/>
其有以推明大義使朕措之天下國家不亦休乎臣有<lb/>
以見陛下欲按經以求治且俾臣等各援經以為對也<lb/>
臣聞治之不可以不新其來尚矣六經之書帝王出治<lb/>
之本也而求其大要亦不能外作新之一説夫周雖舊<lb/>
<pb n="KR4d0332_WYG_001-7b"/>
邦其命維新則詩之所謂新也剛健篤實輝光日新其<lb/>
德則易之所謂新也康誥曰作新民書亦以新為言矣<lb/>
湯之盤銘曰茍日新記亦以新為言矣周官布政於正<lb/>
月一年之新也春秋繫事於元年一國之新也陛下日<lb/>
與儒臣切磋講論亦嘗及此否乎人主之學與經生學<lb/>
士異求訓詁之隱微泥文辭之同異此經生學士之學<lb/>
也求之聖經之巳言質之古人之巳行舉而措之天下<lb/>
之事業此人主之學也臣伏草茅之中竊聞陛下莅政<lb/>
<pb n="KR4d0332_WYG_001-8a"/>
之次年姦臣擅朝隂勸陛下臨朝淵黙法天不言者十<lb/>
有三年一旦天開聖衷翻然改圖又十年矣比日以來<lb/>
天日開明睿號渙發每於經筵間得之如論治道有體<lb/>
則有用賢委任之言論諫官言事則有明目達聰之訓<lb/>
論用人則知君子小人之當辨論用兵則知師從中覆<lb/>
之非宜堯言之大布在天下不一而足是聖學之新盖<lb/>
月異而嵗不同矣而聖治之日新未能如聖學之日新<lb/>
故臣願陛下自今以始或於講讀之暇或於延對之頃<lb/>
<pb n="KR4d0332_WYG_001-8b"/>
俾儒臣於經學之中紬繹古人作新天下之大義朝思<lb/>
而夕惟之其理甚明何窮之深其效甚近何測之逺則<lb/>
以此作新一意措之天下國家如運之掌臣之所以推<lb/>
明者外此亦無餘義矣臣伏讀聖策昔者六經之書作<lb/>
於天縱之聖皆所以統天地之心而垂萬世之法也名<lb/>
雖有六義實同歸今觀經解所謂入其國而可知者其<lb/>
教亦有不同耶豈因其才而教亦異耶抑教之固有次<lb/>
序耶後世儒者益之以周官亦古義耶臣有以見陛下<lb/>
<pb n="KR4d0332_WYG_001-9a"/>
欲求六經理義之指歸而考訂經解周官之同異也臣<lb/>
聞夫子之作六經百世以俟聖人而不惑者也易以發<lb/>
三才之藴幽而明之詩以達上下之情宣而導之禮不<lb/>
止以升降揖遜之文紀之也教民之中者在焉樂不止<lb/>
以鏗鏘節奏之末為之也教民之和者在焉書以述盛<lb/>
世之事而繫之以秦魯者不絶後世之為帝王也春秋<lb/>
以紀衰世之變而終之以獲麟者猶冀世變之可以或<lb/>
變返也夫子之道不行於當世而憫當世之大壊極弊<lb/>
<pb n="KR4d0332_WYG_001-9b"/>
急欲扶持而安全之其心至拳拳也故每至其邦必聞<lb/>
其政焉每見其人必觀其教焉見其潔静精㣲疏通知<lb/>
逺則知其為易書之教也見其廣博易良敦厚温柔則<lb/>
知其為詩樂之教也見其屬辭比事則知其為春秋之<lb/>
教也夫子之教如春風時雨之於物隨其限量各使之<lb/>
足其所欲焉故其道之大雖天下莫之能容而人心秉<lb/>
彞之不泯當時之人已有日用而不自知者矣其後漢<lb/>
儒得周官一書從而附之使禮樂之文為制度萬世而<lb/>
<pb n="KR4d0332_WYG_001-10a"/>
下與先王建立民極之意相為流通而無間斷此其憂<lb/>
世之心雖夫子不得而絶之也後之人主茍得而用之<lb/>
則夫子之願畢矣臣觀祖宗盛時六經之學光明盛大<lb/>
昭昭乎若掲日月而行也中興以後尤切崇髙道徳性<lb/>
命之書家傳而人誦之曩者權臣用事排斥正人鄙薄<lb/>
正學黨以消節義之氣偽以汙脩潔之儒教道不立人<lb/>
心不正天下之學士盖切齒之矣爰自更化以來首以<lb/>
崇教尊經為先務而聖策所及又發明而鋪張之天下<lb/>
<pb n="KR4d0332_WYG_001-10b"/>
方凛凛然有回心嚮道之望矣臣願陛下日明此教以<lb/>
迪人心以化天下則夫子作六經之本心亦如是而已<lb/>
矣臣伏讀聖策曰朕觀漢廷之間率俾以經對盖人道<lb/>
之務在是也方今之務多矣臣有以見陛下嘉尚漢儒<lb/>
之知經而欲責臣等以世務之通達也臣聞經學之在<lb/>
天下本無時而泯滅特在後之人用之如何耳漢之君<lb/>
臣相與講究六經之義多矣得之而善用者自董仲舒<lb/>
援春秋對策之外臣未見其人也晁錯之刑名孫𢎞之<lb/>
<pb n="KR4d0332_WYG_001-11a"/>
變詐在廷之策援經攷古非不深切著明而人非正人<lb/>
學非正學陋乎無以議為也陛下慨念方今之事必求<lb/>
聖經所載有闗於人道之務者以策臣臣請即聖問所<lb/>
及而條陳之書有惟時惟幾敕天之命之言詩有敬天<lb/>
之威毋敢戱豫之戒易言體天行健必本之夕惕之誠<lb/>
記言國有休祥必歸之至誠之感周官重馮相保章之<lb/>
職春秋嚴日食地震之書陛下觀之此則知敬天之務<lb/>
矣書有民惟邦本本固邦寜之訓詩有民亦勞止汔可<lb/>
<pb n="KR4d0332_WYG_001-11b"/>
小康之譏易言厚下深戒剥牀而及膚記言子民必欲<lb/>
時使而薄斂周官有委積救荒之政春秋懲城築不時<lb/>
之非陛下觀之此則知愛民之務矣利口之風必移於<lb/>
三紀之餘民徳之壹必基於有二之服曰防淫則有政<lb/>
矣曰竒衺則有禁矣此經之言風俗不可以不厚者然<lb/>
也陛下知之乎有車服之庸不可無明試之功有官爵<lb/>
之予不可無論辨之素風之自正而入變由仁人之不<lb/>
遇世之自泰而入否由君子之道消此經之言人才不<lb/>
<pb n="KR4d0332_WYG_001-12a"/>
可以不擇者然也陛下知之乎胄子之教所以見虞廷<lb/>
之太和魚麗之備所以見周室之文物觀司徒大胥之<lb/>
典則知世之所以盛觀六羽楹桷之書則知世之所以<lb/>
衰陛下儻欲禮樂之興觀之經足矣明王慎徳四夷咸<lb/>
賔常徳既修武事可立觀萃卦之象則知戎器當備於<lb/>
不虞觀紀侯之傳則知復讎實切於大義陛下儻欲疆<lb/>
圉之固觀之此足矣雖然此其大略也惟陛下既以經<lb/>
為問臣不得不以經對若夫聖策所及六條臣當以實<lb/>
<pb n="KR4d0332_WYG_001-12b"/>
利害言之臣伏讀聖策曰朕嚴恭寅畏将以格天意也<lb/>
而災沴未免於間作陛下之言及此天意将格於陛下<lb/>
之一言矣陛下自即位至今災異之變凡幾見矣鬱攸<lb/>
煽災都城為甚星緯失次占史屢書旱蝗相仍日月薄<lb/>
蝕今嵗之春沙霧塞天四陽之月坤載震動天之警告<lb/>
陛下者乃所以仁愛陛下也陛下雖憂勤畏天而未能<lb/>
弭天變者政事之設施未能皆當於天心也宫闈之中<lb/>
横賜時及於罔功非天命有徳矣輦轂之下犴獄且至<lb/>
<pb n="KR4d0332_WYG_001-13a"/>
於失入非天討有罪矣東南之民力已竭而未有一分<lb/>
之寛豈惟天惠民之意乎中原之民望方切而未慰簞<lb/>
壺之望豈福夏禍夷之道乎而最可議者陛下有憂勤<lb/>
之實羣臣多容悦之諛遇旱蝗則曰蝗不為災覩星變<lb/>
則曰應在他分蘇湖小熟盛稱有年閩廣饑荒揜諱不<lb/>
奏以四方水旱盜賊之變屢警君心者何人以隂陽不<lb/>
和咎在臣等者何人陛下往嵗大享明堂熙事告成羣<lb/>
臣作贊美之詩陛下深念旱傷之餘却而不受陛下之<lb/>
<pb n="KR4d0332_WYG_001-13b"/>
謙徳如此在廷之臣其有慙色否乎臣願陛下益堅嚴<lb/>
恭寅畏之誠勿信䜛諂面諛之説行此誠意而日新之<lb/>
則天變弭矣臣伏讀聖策曰惠養賙恤所以厚民生也<lb/>
而愁歎猶見其未蘇陛下之念及此民心将感於陛下<lb/>
之一念矣陛下自即位至今民生多艱閲之熟矣淮民<lb/>
死兵浙民死嵗湖廣之民死盜以京畿而言則一間湫<lb/>
隘而數家居之一夫經營而數口仰之皇皇乎一飽之<lb/>
無期以外郡而言樂嵗之禾場甫築而巨室并之凶年<lb/>
<pb n="KR4d0332_WYG_001-14a"/>
之四壁赤立而横斂困之凛凛乎朝夕之不相保民之<lb/>
所以不忍叛貳者以陛下之仁心仁聞素有以結之也<lb/>
陛下有堯舜之仁而民不被其澤者陛下之吏不肖不<lb/>
足以廣宣徳意也内藏坊場之錢積十餘年經赦不與<lb/>
原免民之怨憤無愬者十室而三四焉此在京之民可<lb/>
念也兩浙和買之絹昔數五端今増而為十民之逃亡<lb/>
求避者十室而五六焉此兩浙之民可念也淮甸丁錢<lb/>
之擾民不安於土著矣廣右和糴之擾民不足於積倉<lb/>
<pb n="KR4d0332_WYG_001-14b"/>
矣一變鹽鈔行二八三七之令海瀕無巨商矣一行新<lb/>
楮有估籍未還之家通都無富室矣往往官吏知盈車<lb/>
受俸之可樂而不知野有餓莩之可哀知一家向隅之<lb/>
可憂而不知一路向隅之可念陛下往嵗一遇大旱嘗<lb/>
有内宴却而不御曰百姓不得飯吾何有於酒陛下仁<lb/>
言入人如此不知若官吏者亦聞之否乎臣願陛下亟<lb/>
取民之蟊賊者痛懲而力去之使之不得乆其惡行此<lb/>
仁政而日新之則民瘼蘇矣臣伏讀聖䇿曰躬行以帥<lb/>
<pb n="KR4d0332_WYG_001-15a"/>
下而民風之未醇臣謂陛下之儉徳有素而民未化者<lb/>
陛下未知所以新天下之民俗也盖風俗之淳漓原於<lb/>
法制之修廢今天下之風俗侈矣宫室髙華僣侈無度<lb/>
昔嘗禁矣今僣儗之習連甍而相望也銷金翠羽蠧耗<lb/>
不貲昔又嘗戢之矣今銷毁之家列肆而爭利也士夫<lb/>
一飲之費至糜十金之産不惟素官為之而初仕亦效<lb/>
其尤矣婦女飾簪之微至當十萬之直不惟巨室為之<lb/>
而中産亦强倣之矣後宫朝有服飾夕行之於民間矣<lb/>
<pb n="KR4d0332_WYG_001-15b"/>
上方昨有製造明布之於京師矣臣恐此風駸駸不已<lb/>
則倡優后飾之侈必蹈後元之風而過朝自易車服将<lb/>
無如絳商之習於法者臣願陛下明詔有司申法制以<lb/>
為之禁則舊染汙俗咸與惟新不獨見於仲康之時矣<lb/>
臣伏讀聖策曰簡㧞以用材而吏治之未振臣謂陛下<lb/>
之作成有道而吏未得人者陛下未知所以新天下之<lb/>
人才也盖人才之賢否闗於心術之邪正今士大夫心<lb/>
術之壞胚胎於進身之茍賤養成於居官之茍容敗露<lb/>
<pb n="KR4d0332_WYG_001-16a"/>
於臨難之茍免積是三壊心術之正無幾矣方為小吏<lb/>
無心逺器以賄為締交之媒以貨為生死之地一齒朝<lb/>
紳顧惜愈重人知其邪正也不敢言於眷寵方隆之初<lb/>
而必言於勢位已去之後政知其得失也不敢辯於意<lb/>
㫖未露之先而必言於趨舎已判之餘向者西蜀之變<lb/>
抗義而死者尚見於閭巷之細夫閨門之女子而搢紳<lb/>
大夫能守死而不變者百僅一二焉是何甘為臭穢之<lb/>
生而不願為芬芳之死如此也比日以來諾諾者盈庭<lb/>
<pb n="KR4d0332_WYG_001-16b"/>
而諤諤者巻舌容容者接武而皎皎者遁形臣恐此風<lb/>
滋蔓日極将有如賈誼所謂主上有患則立而觀之者<lb/>
而求其如令尹子文自毁其家以紓楚國之難者曽幾<lb/>
何人臣願陛下明詔大臣於用人之際必察其心術之<lb/>
微以為用舎則新美天下之士周宣王不得専美於前<lb/>
矣聖策曰舉偏補弊而闕政尚多何敢言禮樂之興臣<lb/>
伏讀至此竊見陛下之有志於逺者大者而為萬世計<lb/>
也臣聞自古禮樂之興必基於百年積徳之素而廟堂<lb/>
<pb n="KR4d0332_WYG_001-17a"/>
道揆之任乃制作之攸屬也以陛下求治之乆禮樂可<lb/>
興而未興者簿書期㑹之細務有以弊之也今論道經<lb/>
邦之地當存朝廷之大體可也夫何郡國應有細務必<lb/>
皆取朝廷施行中書坐堂涉筆而書者此事也啟印而<lb/>
行者亦此事也文書填委相府有甚於他司矣朝廷應<lb/>
有除擢不問部闕與夫堂除悉闗白於廟堂而後敢與<lb/>
光範之門今日所見賔客者差除也明日所入格状者<lb/>
亦差除也衣冠如市相府尤甚於銓曹矣究心於小則<lb/>
<pb n="KR4d0332_WYG_001-17b"/>
大者必遺計功於近則逺圖或緩終日經理百務力且<lb/>
不給何暇及於定民志之禮移民風之樂以為此迂闊<lb/>
之事矣昔王吉謂漢之公卿遭遇其時不知明禮樂定<lb/>
王制以建萬世之策而溺於俗吏之細務房元齡日閲<lb/>
訟牒以煩碎自累一旦乃浹背於禮樂之問此後之為<lb/>
人臣者所當戒也今陛下必欲興禮樂則自今以始必<lb/>
清中書之務亟圖其逺者大者王道一盛禮樂其有不<lb/>
興乎此亦作新天下之大務也聖策曰選将練兵而武<lb/>
<pb n="KR4d0332_WYG_001-18a"/>
事未立何以成疆圉之固臣伏讀至此若有以激愚忠<lb/>
之欲言者敢詳以對臣謂文治有餘而武功不競内治<lb/>
未舉而外圉莫安莫今日為甚選将練兵茍切於陛下<lb/>
之焦勞則天下之事可為矣陛下其亦知今日無可用<lb/>
之将乎臣聞有擇将之道有任将之道以今日擇将言<lb/>
之陛下嘗詔大臣各舉将才以聞矣然介胄之士非無<lb/>
過人之才而伏於營壘符籍之中罕與搢紳接故知其<lb/>
才者實難加之軍将之間轉相忌刻又多方以困辱之<lb/>
<pb n="KR4d0332_WYG_001-18b"/>
使其才不足以自見豈營壘符籍之中果無人哉昔者<lb/>
祖宗盛時求之於偏校之中可以得岳飛求之於敢勇<lb/>
之中可以得韓世忠臣願陛下布擢卒為将之令於軍<lb/>
中則将才出矣以今之任将言之講解以來向之立功<lb/>
閫外者無端而置之於閒散若曰天下可常無事焉用<lb/>
此曹為也比者羽檄一馳倉皇四顧乃下一紙以示其<lb/>
有收用之漸臣恐不足以盡得其心也昔唐郭子儀之<lb/>
為将也以魚朝恩之譖既奪之兵柄矣及光弼敗河朔<lb/>
<pb n="KR4d0332_WYG_001-19a"/>
則又召之程元振忌言一入既罷其節度矣及回紇入<lb/>
冦則又召之無事則麾之而去有事則招之而來子儀<lb/>
赤心為國初不較其或用或舎也今之為将者烏得人<lb/>
人如子儀哉臣願陛下委之以誠畀之以權用之則勿<lb/>
疑疑之則勿用則任将得其道矣陛下亦知今無可仗<lb/>
之兵乎臣聞兵數不可以不多兵心尤不可以不固以<lb/>
今之兵數言之則不多矣大軍折閲武定歸農摧鋒飛<lb/>
虎半殱於敵驍騎健将去而為盗禁衛之卒不盈十萬<lb/>
<pb n="KR4d0332_WYG_001-19b"/>
九江池陽駐劄之額僅萬三千有竒臣恐緩急之際首<lb/>
尾寡援必至於兩軍以馬少為辭不復出塞六軍皆驅<lb/>
市人而戰不能受甲矣以今之兵心言之則不固矣向<lb/>
者所募之卒放歸田里而怨氣未消後來軍功之濫多<lb/>
方沮抑而鋭氣日鑠加之主帥非人苦於掊剋數雜惡<lb/>
之物而配之名曰乾利乗工造之時而勒之名曰陪陌<lb/>
房廊貼陌之錢八廂常例之目日増月益而未巳臣恐<lb/>
兵貧既甚變生不虞必至於涇原戍卒以糲食而召亂<lb/>
<pb n="KR4d0332_WYG_001-20a"/>
闗内禁兵以乏糧而叫呼矣臣願陛下明敕邉郡下招<lb/>
募土兵之令而厚為之賞以足其數戒飭主帥無襲掊<lb/>
剋之弊而嚴為之罰以結其心如是則将既得人兵又<lb/>
可用而猶以武事未立守圉未固為憂臣未之信也亦<lb/>
在陛下作新兵将而用之耳臣伏讀聖䇿曰伊欲嘉祥<lb/>
降於上徳澤流於下教化行而習俗美法度修而衆職<lb/>
舉納天下於中和而措外内於無患庶幾治古之盛無<lb/>
愧載籍之傳果何道以臻此臣謂陛下始之所以策臣<lb/>
<pb n="KR4d0332_WYG_001-20b"/>
者及於聖經之可用終之所以策臣者及於時政之實<lb/>
用臣惟願陛下日新之治常如日新之學則徳澤既及<lb/>
於民何患休祥之不降於天惟新之命臣知其未艾也<lb/>
職守既修於士大夫風俗自美於天下陶然日新之政<lb/>
臣知其有期也陛下新之一日則有一日之功新之一<lb/>
嵗則有一嵗之効中和之教一成内外之患自弭古治<lb/>
之盛豈止庶幾載籍之傳何但無愧抑猶未也以言其<lb/>
在内之事勢則紀綱雖張有弛之萌公論雖伸有屈之<lb/>
<pb n="KR4d0332_WYG_001-21a"/>
漸人心暫合而易離倖門已窒而復啟以言其在外之<lb/>
事勢則竊生事之戒以盖其畏事之愆假安靜之名以<lb/>
便其茍安之計雨且至矣而徹桑之備未修火且然矣<lb/>
而積薪之寢未悟以巍巍之中國常若過於有所畏以<lb/>
悠悠之嵗月常若安於不敢為則㣲臣之憂盖未歇也<lb/>
陛下所以策臣者至矣而猶丁寜申訓之曰子大夫明<lb/>
先聖之學按經攷古必有至當之論其為朕推求其本<lb/>
科别其條使悉見之於行事而不徒馳騖乎空言熟之<lb/>
<pb n="KR4d0332_WYG_001-21b"/>
究之詳著于篇朕将親覧臣之底藴亦粗罄於前矣至<lb/>
此伏而思之以為求言於多事之時不可與平居無事<lb/>
之時同則獻言於不諱之朝亦當竭其忠赤而無隱臣<lb/>
聞外裔之盛衰本無闗於中國之大勢而吾國之政事<lb/>
不可無逺大之圖維盖善醫疾者不憂風寒之為患而<lb/>
惟憂元氣之不充善醫國者不憂疆埸之多虞而惟憂<lb/>
朝廷之有弊臣請借漢以為諭漢自宣帝以前匈奴之<lb/>
患無日無之今年入雲中明年入上郡而漢日以治至<lb/>
<pb n="KR4d0332_WYG_001-22a"/>
中世而後某年單于來朝某年斬某單于告郊廟而漢<lb/>
治日以不振夫外裔之强無損於漢之治外裔之弱無<lb/>
救於漢之衰盖盛衰之勢在漢而不在外也明矣漢之<lb/>
盛時賞罰必明號令必信政事出於中書而無中制之<lb/>
患集議達於博士而無偏信之失所以治其國中之事<lb/>
者至矣匈奴雖强豈非瘡癬之疾哉及其末也舛政逆<lb/>
令間見層出天子養安而一身痛癢之不知大臣養尊<lb/>
而社稷休戚之不恤百官庶府委靡於下宦官女子睥<lb/>
<pb n="KR4d0332_WYG_001-22b"/>
睨於旁是其中國之事盖日非矣匈奴雖弱何有於漢<lb/>
哉今敵勢就衰假息於汴中原豪傑並起而亡之人孰<lb/>
不以此為中國賀而臣區區之過計惟願陛下與二三<lb/>
大臣日治其政事日訓其人民監漢之所以得而戒其<lb/>
所以失鄰國之强弱不足以易其勇怯之心惟先治其<lb/>
在我者一旦事機之至則明中國之大義定天下之大<lb/>
計指日可俟矣此非臣之臆説也昔韓琦進言於仁宗<lb/>
曰元昊狂僣必為邉患選将訓兵修甲營城此外憂也<lb/>
<pb n="KR4d0332_WYG_001-23a"/>
紀綱不立忠佞不分賞罰不明號令不信浮費靡節頒<lb/>
賜不常務宴逸之近逰縱宫庭之奢侈受女謁之千請<lb/>
容近昵之僥倖此内憂也臣觀仁宗之時西戎小醜特<lb/>
邊鄙之事耳而琦之所憂在於朝廷之上宫閫之間忠<lb/>
臣逺慮一至於此伏惟陛下反觀内省吾之紀綱果立<lb/>
歟忠佞果分歟賞罰號令果已明信歟浮費頒賜果已<lb/>
裁節歟女謁近習果已深防而力杜之歟萬一朝廷政<lb/>
事未能無過差宫閫隄防未能無罅漏陛下固不可不<lb/>
<pb n="KR4d0332_WYG_001-23b"/>
早為之慮也臣來自逺方不識忌諱惟恃以直言取士<lb/>
不以直言棄之有本朝之家法在廷試在即使逺方之<lb/>
士得盡其言亦是美事有陛下之聖言在是以空臆而<lb/>
竟言之惟陛下裁擇臣昧死臣謹對<lb/>
　　　乙未館職䇿<lb/>
問楮幣至是術窮矣其將何以救之歟非楮之不便民<lb/>
用也其法貴少而今多焉故也物視輕重為相權使黄<lb/>
金滿天下多於土而楮之難得甚於金則金土易價矣<lb/>
<pb n="KR4d0332_WYG_001-24a"/>
然則天下非物之貴也楮之多也國之貧也憂世者謂<lb/>
將深惟國之貧反從其源治之而顧不然上下日夜所<lb/>
講切乃專在秤提何見之陋也夫國貧則取諸民民竭<lb/>
無可取則惟痛自節耳今議者乃猥謂内有某事某事<lb/>
例當舉外有某事某事勢當備加費且不贍而節何從<lb/>
施若是則束手坐待顛沛乎王制言國無三年蓄者謂<lb/>
非其國孟子謂三征盡用則父子離無三年蓄者所餘<lb/>
少也三征盡用者無復餘也今國家罄一歲所入曽不<lb/>
<pb n="KR4d0332_WYG_001-24b"/>
支旬月而又日不輟造十數萬楮幣乃僅得濟是不止<lb/>
無餘矣其可為岌岌寒心盖又甚於王制孟子所云矣<lb/>
而搢紳先生方且雍雍然峩峩然交誦致知格物之㣲<lb/>
言深贊佳兵闢土之偉畫此愚心所竊怪而絶不喻者<lb/>
也仲尼言為政在兵食信至不得已而去則兵與食猶<lb/>
在所舍而用顧不可節乎紹興隆興間世未知用楮也<lb/>
其時國計初不見匱缺民生亦無所苦自楮幣行於今<lb/>
未七十年而調度狼狽禁令頻數遂至此極且今天下<lb/>
<pb n="KR4d0332_WYG_001-25a"/>
非小於紹興隆興之天下也賦取則固倍之矣而若是<lb/>
焉者獨可不討求其故哉按支費必有目其剏而増於<lb/>
前孰最重蠧壊必有源其積而至於今孰最深廣廢因<lb/>
何論而興積壊至何事而見今修復用何䇿是欲撙約<lb/>
自何道始子大夫負經濟之學有聞矣幸悉心科别其條<lb/>
㑹而析諸理以對覬於世有補焉其勿習為書生迂談<lb/>
而使區區者慨然重歎也<lb/>
愚不佞束髪讀書有志斯世嘉定對䇿空臆盡言先皇<lb/>
<pb n="KR4d0332_WYG_001-25b"/>
不棄狂愚賜以科第試吏中都適忤權貴廢放久之有<lb/>
憂治世危明主之言而無路以自達有上不負天子下<lb/>
不負所學之志而無位以自行者也詎謂冰山一傾復<lb/>
見天日猥承明詔待問玉堂之廬妄意執事大人枚舉<lb/>
當世之務俾之科别其條罄盡底藴而明問所及止於<lb/>
楮幣一事豈以當今大務顧無切此者歟抑以公卿大<lb/>
夫集議於廷互有同異而必欲折𠂻於一得之愚也哉<lb/>
愚不敏敢不以所聞對盖聞有富國之形有夀國之脉<lb/>
<pb n="KR4d0332_WYG_001-26a"/>
形者何消息盈虚之係於國計者是也脉者何理亂安<lb/>
危之闗於國體者是也謀國而曰理財理財而必濟之<lb/>
以楮此後世權宜之策而志士仁人於權宜之中又不<lb/>
得不深為根本慮也財在天地間即有此數費用必有<lb/>
目而其費有重而有輕蠧財必有源而其蠧有深而有<lb/>
淺費輕而蠧淺者有司㑹計之所及費重而蠧深者有<lb/>
司稽察之所不行㑹計所及者其常也稽察所不行者<lb/>
其變也常者可以消息盈虚言變則闗於理亂安危之<lb/>
<pb n="KR4d0332_WYG_001-26b"/>
大者矣執事憫今日楮幣之窮謂既無王制三年之蓄<lb/>
且又甚於孟子所謂三者並用之征以至咨嗟歎息而<lb/>
言之其於國計本末源流之所在得於端居深念間也<lb/>
熟矣且王制論三十年之通制國用非成周盛時乎孟<lb/>
子論布粟力役三征之目非戰國末造乎古者不汲汲<lb/>
於生財而國以裕後世舉三征而並用之而國以貧是<lb/>
必有故也國猶人之一身也傷生之事不一而好色者<lb/>
其傷多耗財之事不一而好兵者其耗大兵也者其戕<lb/>
<pb n="KR4d0332_WYG_001-27a"/>
民之斤斧而毒國之烏堇也故成周盛時𨽻於司徒者<lb/>
衆征於司馬者寡兵未嘗多籍也伐荆以魯追貊以韓<lb/>
兵未嘗逺調也定徐方則遄歸征太原則遽止兵未嘗<lb/>
窮黷也嘗以地理考之中國之地最狹吴越楚蜀皆蠻<lb/>
也秦為戎而淮南為舒也河北真定中山之境屬於鮮<lb/>
虞肥鼔之國揚拒泉臯陸渾伊雒之戎薄於洛陽王城<lb/>
之區於斯時也不廣地不加兵君有餘財而民無横征<lb/>
民有餘力而兵無重困上制用量入以為出下供役先<lb/>
<pb n="KR4d0332_WYG_001-27b"/>
公而後私是以耕必有食食必有蓄至一年三年之積<lb/>
至於三十年之久八政修而食貨足九府立而泉布通<lb/>
天不能灾地不能匱者盖愛惜民命禁戢兵端所以培<lb/>
植其基本者厚也戰國則不然為君闢土曰戰必克殺<lb/>
人盈野狡焉而爭孟子目之以民賊律之以上刑者紛<lb/>
紛也三征之說用其二則民有殍用其三則父子離時<lb/>
君非不知此而苦於兵戈之相尋則亦忍於賦斂無藝<lb/>
梁惠王以土地而糜爛百姓則雖移河内何救於饑色<lb/>
<pb n="KR4d0332_WYG_001-28a"/>
餓莩之民齊宣王求快其朝秦楚之欲不計其有後災<lb/>
則雖欲制民之産何補於仰事俯育之計故疆七百里<lb/>
之失不足惜也而薄稅斂勸耕耨則不可少緩其事有<lb/>
司三十三人之斃不足憤也而府庫充於上老弱病於<lb/>
下則不得不為之寒心故自其喜功利者觀之軻之言<lb/>
若甚悶悶而按脈視證藥時君之膏肓者雖倉扁不能<lb/>
易也執事謂今罄一嵗所入僅足以支旬月且日不輟<lb/>
造十數萬楮亦嘗考論其故乎夫楮幣之剏倣於成都<lb/>
<pb n="KR4d0332_WYG_001-28b"/>
之錢引方承平時錢引止於一百五十萬緡為數盖甚<lb/>
寡也嘗觀西事之興泛印之數視承平已二十倍其後<lb/>
屯戍未休饋食不繼復増至六千餘萬緡大觀末愈出<lb/>
愈多一楮僅百金直則兵端興而用度廣用度廣而楮<lb/>
幣輕理勢之所必至也我髙宗南渡之初盖天造草昧<lb/>
之日也張澄議置交子務於行在而不之行其中也既<lb/>
行而復輟其末也始創印造之局髙宗胡為而重於楮<lb/>
之造也逮我孝宗之隆興而復行楮幣於天下行之未<lb/>
<pb n="KR4d0332_WYG_001-29a"/>
幾乃用陳良佑之請出内帑之藏以收回其數收之未<lb/>
幾又以曽懐之說復從而出之然其為數二十萬而止<lb/>
耳孝宗又胡為而靳於楮之出也沿流至於今日數日<lb/>
以夥用日以輕變之欲其通而行者愈滯令之欲其信<lb/>
而聽者終疑於是物價翔騰閻閭憔悴膏液枯涸稱貸<lb/>
無從而農病矣闗禁苛急取息無贏大邑通都白晝閉<lb/>
肆而商病矣四方游士充賦上京思得白鏹如拾至寳<lb/>
士病於道途矣百工技巧轉移執事困於賤直莫贍其<lb/>
<pb n="KR4d0332_WYG_001-29b"/>
生工病於庸役矣舉天下四民俱受病向也設楮以便<lb/>
民今反以病民向也倚楮以佐國今反以蠧國向也權<lb/>
出於上今反受制於下向也以實權虚今恃虚併失其<lb/>
實謀國者亦知楮之所以大壊極弊之由乎方開禧之<lb/>
開邊以誤國也増造之數至於一億四千萬比之前時<lb/>
凡數倍矣紹定之養姦以耗國増而至於二億九千萬<lb/>
方之開禧抑又倍焉謀臣議士不就其費重而蠧深者<lb/>
治之今日更一令明日易一法正使孔桑復出績用茫<lb/>
<pb n="KR4d0332_WYG_001-30a"/>
然何者不揣其本而齊其末也且古今天下之財蠧耗<lb/>
於兵不獨今日為然其所由來尚矣請以漢唐明之漢<lb/>
初以家人子起田中為兵猶不失寓兵於農之舊衞士<lb/>
材官之更戍徃來道間衣裝自給猶未取費於縣官其<lb/>
後財匱於兵武帝實始之胡越勁騎屯於諸宫列殿謂<lb/>
之八校京師自是有養兵之漸荆楚勇士習射於酒泉<lb/>
張掖謂之五校邊郡自是有養兵之所自其興馬邑之<lb/>
師窘於賚送也則入錢補官有令矣自其發巴蜀之卒<lb/>
<pb n="KR4d0332_WYG_001-30b"/>
以通西南夷也則算商車有額矣自其取河南之地以<lb/>
至朔方郡也則武功之置爵有差矣自封狼居胥賞賜<lb/>
亡度於是有五銖之鑄自渾邪來降供億不貲於是有<lb/>
白金之造鹿皮之幣與告緡而並行鹽鐵之官與平凖<lb/>
而並置厥後揚雄議捐府庫之財以填廬山之壑忍百<lb/>
萬之師以摧饑虎之喙者盖三十年從事干戈故雖承<lb/>
貫朽粟腐之餘山林亦不足以供野燒也唐初府兵畨<lb/>
上入衛衣糧自備而官未有費也至元宗變為彍騎而<lb/>
<pb n="KR4d0332_WYG_001-31a"/>
長從宿衞官始資給之而費昉於此矣初諸道出兵給<lb/>
於度支費猶未廣也至徳宗優恤士卒一夫出戍盡廪<lb/>
其家費於是乎廣矣自安史變起無以給士而始度僧<lb/>
尼自兩京未平民物彫耗而始籍富商右族自吐蕃内<lb/>
迫淮甸分屯而始行率户之斂自大盗羣起財用益殫<lb/>
而始行定稅之令自朱滔王武俊合從以叛用度不給<lb/>
而借商之禁嚴矣自呉元濟王承宗連衡拒命軍費一<lb/>
竭而鹽鐡之數増矣南北置供軍之院餽餉不繼而挾<lb/>
<pb n="KR4d0332_WYG_001-31b"/>
銅有議矣禁卒有脫巾之變彷徨無䇿而相臣餐錢亦<lb/>
减矣鹽之𣙜既繁而商人以絹代鹽疋加百斤以備將<lb/>
士之衣酒之利既涸而淮南河北變為𣙜麯以贍軍卒<lb/>
之食元和中李吉甫造為國計簿以三分勞筋苦骨之<lb/>
人養七分坐待衣食之輩盖三百年間恃兵立國故空<lb/>
國之力以奉之已張之弓不可得而弛也我國家得天<lb/>
下以仁取民以義固國以保障而不倚辦於繭絲蔵富<lb/>
於田野而不求贏於府庫任人不以聚斂之吏任法不<lb/>
<pb n="KR4d0332_WYG_001-32a"/>
以深刻之文獨有養兵之費自初立國謂為百年之利<lb/>
而不計其後之窮盖雖聖哲不能保其徃也我髙宗之<lb/>
定鼎商邱也未嘗不懐感於艅艎之舟而動心於姑蔑<lb/>
之旗也披荆以立府寺綿蕞以起朝儀姑含垢忍恥以<lb/>
俟天之定也愛南北之生靈養一隅之事力某日簡劉<lb/>
光世軍某日汰張俊軍諸將之濫上戰功者精覈之曰<lb/>
吾為財力耗竭慮也諸軍之合亂三衙節制者釐正之<lb/>
曰吾為軍政復舊設也至於一日語大臣曰漢文不言<lb/>
<pb n="KR4d0332_WYG_001-32b"/>
兵而天下富庶若邊事稍息則國用自饒髙宗之謹兵<lb/>
惜費如此宜乎重於造楮而且欲官中常有百萬緡留<lb/>
之以為秤提之本也及孝宗之嗣大寳也又未嘗不念<lb/>
橋山弓劒之藏而悵長安室宅之逺也市駿骨以來人<lb/>
才揖怒蛙以厲士氣亦惟斂威韜銳以需機㑹之至也<lb/>
神運䂓恢之謨心念國體之重勞軍則曰毋淫役以病<lb/>
民毋誅求以剥下也誓師則曰軍屯有暴露之嘆人民<lb/>
有轉輸之苦也蹲甲之射士精其能超距之技人百其<lb/>
<pb n="KR4d0332_WYG_001-33a"/>
勇一成將帥則條畫兵政者十一士一核冗濫則繳還<lb/>
告身者二萬千百六餘至輔臣奏對以府庫所藏甚富<lb/>
江上之積亦多上諭以毫髮不敢妄用所以緩急有備<lb/>
孝宗之謹兵惜費如此宜乎靳於出楮而因餉臣之有<lb/>
請且遲回謹重於二十萬楮之予也自權姦柄國前韓<lb/>
後史垂四十年氛祲蔽日韓開兵釁實生厲階凶于而<lb/>
家自詒伊慼不必深論前日之相舞小數以弄大權專<lb/>
欲以犯衆怒莫大於天而不之畏也莫尊於君而不之<lb/>
<pb n="KR4d0332_WYG_001-33b"/>
畏也不畏士夫之議論不畏小民之怨詈而其心之所<lb/>
深畏者外冦之陸梁悍卒之偃蹇耳狼子野心姦計叵<lb/>
測蜂屯蟻聚扶攜來歸待以赤心撫以恩信輦安邊之<lb/>
財以給之惟恐不贍航東南之粟以餉之惟恐失期甚<lb/>
者髙爵峻秩寵華其身金珠玉帛恱媚其妻棄如泥沙<lb/>
不甚愛惜聞其帖然恭順則喜見顔色或拒之而不吾<lb/>
與則恐恐然食不下咽也故當金人垂亡之時竟為茍<lb/>
且偷安之嵗月江淮巨鎮委之肺腑之親襄漢上流畀<lb/>
<pb n="KR4d0332_WYG_001-34a"/>
之膏梁之子殿巖重寄庸夫尸之總餉要權濁吏領之<lb/>
紀律不設疲弱不除主帥挾威公肆掊克悉力市寵與<lb/>
賄生死朝廷竭天下之財力以養兵祗為主帥刻剥之<lb/>
資權門厚積之助至於今日則軍民俱貧公私交困黽<lb/>
勉支撑而不可得也總今日之數較之嘉定己卯間増<lb/>
至二十八萬八千有竒是嵗中之費兵居其六五誠如<lb/>
是則兵之可恃以為用者當何如而今之兵則惰矣在<lb/>
内郡者末作技藝安坐而食官府利其私役而被堅執<lb/>
<pb n="KR4d0332_WYG_001-34b"/>
銳之事不閑也在外郡者多方運販為商無征主帥利<lb/>
其回易而投石超距之勇不勵也今之兵則驕矣淮右<lb/>
之兵入弭閩冦淹留嵗月僅奏膚公已如驕兒悍婦之<lb/>
不可制所至屯駐人甚苦之向使各州簡閱之皆精何<lb/>
至借逺兵以為重廣中之兵頻年出戍枕戈原野論賞<lb/>
稍薄懐怨望心䟦扈飛揚近事可慮向使主帥制馭之<lb/>
有素何至召釁而生姦而最不可者喜功生事之人開<lb/>
邊拓地之圖未已也方其銳於進取輕而寡謀取鍪弧<lb/>
<pb n="KR4d0332_WYG_001-35a"/>
以先登馳的盧以深入謂中原即日可定謂浯石即日<lb/>
可鐫露布星馳凱歌日至笑儒生為不武輕周行為無<lb/>
人朝廷方偉其功於是酬以厚賞捐巨貲出告命以優<lb/>
犒之為費不知其幾百萬也所得之地非人不守所守<lb/>
之人非粟不飽曠野彌望無糧可因如得石田將安所<lb/>
用朝廷不忍棄其功於是又不計糗糧以餉給之率費<lb/>
百楮而致一石為費又不知其幾千萬也夫何能發而<lb/>
不能收能取而不能守窮師逐逺不備不虞突如其來<lb/>
<pb n="KR4d0332_WYG_001-35b"/>
望風先遁甲鋋鍪鎧之精堅弧弓鏃矢之犀利輜重貯<lb/>
儲之浩穰凡數千年之所蓄積一舉而擲之為費又不<lb/>
知其幾萬萬也尋聞之朝乃諱其實失萬言千失千言<lb/>
百方幸而勝則其身受不貲之賞不幸而敗則朝廷為<lb/>
之任方來之憂勝而誇功以邀其上則予之以數千萬<lb/>
固不敢靳敗而告急以赴愬其上則予之以數千萬亦<lb/>
不敢愛為國者亦何便於此哉論至於此則執事所謂<lb/>
支費増於前者孰最重愚則曰兵之費為重蠧弊積於<lb/>
<pb n="KR4d0332_WYG_001-36a"/>
今日者孰最深愚則曰兵之蠧最深廣費興於開禧之<lb/>
初積壊見於寳紹之後是將無一策以捄之歟曰欲重<lb/>
楮自節費始欲節費自省兵始軍實核而不濫邊釁窒<lb/>
而不開謹之重之皆以髙孝兩朝為法此救楮幣之第<lb/>
一義也議者類曰金人將亡版圖當復天與機㑹其可<lb/>
不乗此獨何時而諱兵乎愚曰不然昔劉石倡亂晉人<lb/>
未始置中原於度外而諸國亦不敢以中原為已有迨<lb/>
夫虎狼併吞兵戈雲擾民心思舊日逺而亡而江東名<lb/>
<pb n="KR4d0332_WYG_001-36b"/>
義始失據矣始也三輔遺民以見晉官軍為喜其後全<lb/>
燕父老反以復見太原王為幸始也冉閔臨江願以中<lb/>
原歸晉為請其後魏人尋釁反以河南是我地為辭今<lb/>
日事體適與此類我雖指三京為吾之故疆彼乃指之<lb/>
以為亡金之故巢如之何而以為版圗可復機㑹可乗也<lb/>
况夫進取之兵與保守不同兵之多寡費之繁簡亦隨<lb/>
以異用兵於進取則十倍之力始可制其一用兵於保<lb/>
守則一倍之力亦可敵其十愚之所慮者邊臣以退守<lb/>
<pb n="KR4d0332_WYG_001-37a"/>
之兵為進取之舉逞於一快以至再誤耳誠能戒諭邊<lb/>
臣謹守吾圉不可以前日一衂為恥而必有願一灑之<lb/>
心不可以勝負為兵家之常而當念社稷闗係之重收<lb/>
斂經畧河洛之規模就為葺理荆襄淮蜀之家計念念持<lb/>
重而不輕發事事靠實而不虚張老弱者汰之以壯其<lb/>
威虚冗者核之以養其力稍俟威力之充裕旋為恢拓<lb/>
之逺圖此區區之愚盖以輕舉妄動之費為可惜而未<lb/>
嘗以兵為諱也因兵費之一事以次及於浮費之可省<lb/>
<pb n="KR4d0332_WYG_001-37b"/>
愚又不能已於言焉盖築臺九層非一朝之役也障流<lb/>
大川非一簣之功也今日而言省費固非一節目一條<lb/>
例而止也後宫居處不施丹雘之華秀邸賜第姑仍相<lb/>
府之舊此髙孝二朝盛徳事也今修内有司日興土木<lb/>
之工内藏宣索多溢常比之數閹童持片紙名曰内批<lb/>
帑吏按憑由名曰應奉宰臣無所施其均節版曹無所<lb/>
致其勾稽仙經藏室金璧交輝何異乎國計已窮而造<lb/>
金真玉仙之觀榮邸輪奐擬費鉅萬何異乎軍興多事<lb/>
<pb n="KR4d0332_WYG_001-38a"/>
而營禁中百尺之樓其他嬪御之横恩緇黄之厚施予<lb/>
以馭幸此為何名繼自今能如祖宗時節浮費自宫掖<lb/>
始奉宸出寳玩之珠親王減月給之俸以佐國用以濟<lb/>
時艱至尊以身率先之掖庭戚畹儀刑之宰輔公卿百<lb/>
執事胥然胥效之必如文宗御三浣之衣以令臣下明<lb/>
徳衣疎麄之袍以倡六宫令尹子文毁其家以紓國之<lb/>
難大歴朝臣以職田三分之一供軍饟之需斷自朝廷<lb/>
立為定式月計撙節幾何而著之籍明置收楮一庫於<lb/>
<pb n="KR4d0332_WYG_001-38b"/>
外廷以入所省之數内而百官各宜體國減俸有差别<lb/>
為籍以稽之以入於主帑之司每季計其所入之楮分<lb/>
而兩之一以留藏一以鑿毁至於外之為郡守為監司<lb/>
曰忝給曰將迎曰特送者一切省罷俸及百千者裁其<lb/>
十之四大吏之有例册者首去之以率其屬小吏正俸<lb/>
之不滿百十者免減之以養其亷况在權臣當國時政<lb/>
以賄成官以賂得陸贄所謂幣帛不已必至金璧杜牧<lb/>
所謂折劵交貸由卿市公者更化以來無焉則為州郡<lb/>
<pb n="KR4d0332_WYG_001-39a"/>
監司者自能舉所積之緡以收其楮之溢每季必計官<lb/>
吏之減俸若干省罷諸色浮費自能收楮者若干各上<lb/>
之計臺計臺上之朝廷朝廷專置一局㑹計其數以此<lb/>
定殿最以此行賞罰則令如流水財若邱山楮之貴當<lb/>
如黄金矣竊聞廷臣有請欲行括田於諸州𣙜鹽於閩<lb/>
郡令之未出巷議籍籍設果行之其擾可知頃嘉泰間<lb/>
以一換二之法行天下議其不信科敷抑配之禁宻天<lb/>
下苦其不仁假秤提之名開告訐之路天下憤其不義<lb/>
<pb n="KR4d0332_WYG_001-39b"/>
方是時也括田𣙜鹽二議可行則當時之宰掾刻薄者<lb/>
行之矣今薄海内外顒顒然有蘇枯醒暍之望尚未有<lb/>
以慰滿之也當清明之朝正宜力行好事奈何取前日<lb/>
之所不屑行者行之以重失人心乎使括田而果行也<lb/>
有産存而業去有産重而租輕豪右之族正於隱暪中<lb/>
等之户例受抑配或數人而共為一户若盡科之則貧<lb/>
者立見流離或一家而析為數小户若不科之則富者<lb/>
得以茍免貧富既有不均之患詞訟必無可已之時此<lb/>
<pb n="KR4d0332_WYG_001-40a"/>
括田之必失人心也使𣙜鹽而果行也汀邵之民不耕<lb/>
者衆斥鹵之息所藉為生徃嵗官吏征利太急與之立<lb/>
敵旋即不靖一二年來弛其禁賣刀賣犢舊觀未還此<lb/>
端一開怨讟四啟虐熖復煽誰能撲之矧今王人啣命<lb/>
而出民未諭指已生憂疑國計雖貧亦豈計此與民爭<lb/>
利如作俑何此𣙜鹽之必失人心也無已則有一焉元<lb/>
載當國四方以賂求官而朝廷為汚濁之朝廷李逢吉<lb/>
用事八闗十六子交通財賄而天下為藏利之天下有<lb/>
<pb n="KR4d0332_WYG_001-40b"/>
為臺諫都司而公受苞苴有為雄藩大鎮而明肆席巻<lb/>
有為制閫總餉而擁貲自肥自更化以來或貶竄他邦<lb/>
或鐫削爵秩或得祠已罷或尚逭簡書而亦有淪没不<lb/>
存者昔權勢盛行氣熖薫炙今囊珠窖玉富可埒國其<lb/>
人雖得罪於清議其家初無損於毫毛當此國貧民困<lb/>
之極縱未可遽行乾淳估籍之典獨不可畧倣國初取<lb/>
財藩鎮之術而行之乎國初諸節度所蓄甚富太祖慮<lb/>
其多財而為變也一夕脫畧邊幅於樽爼之間厥明可<lb/>
<pb n="KR4d0332_WYG_001-41a"/>
得各家十萬緡之獻先儒稱之以為得英雄御人之術<lb/>
今天下數十大家以富强號於其鄉者夫人能言之莫<lb/>
若出數千萬之楮配於數十家以易其銅鏹銀帛彼其<lb/>
所積非取之國即取之民國今貧矣民今困矣使出所<lb/>
積誰敢不從此而不行乃欲以苛斂横征施之編戸是<lb/>
所謂溺一人之祝而不惜億兆人之詛念一家之怨而<lb/>
不思一路之向隅其可乎只恐怙帝鄉之休庇恃戚里<lb/>
之夤緣牽制依違動有掣肘此在朝廷執法之臣當力<lb/>
<pb n="KR4d0332_WYG_001-41b"/>
言之廟堂當力主之其始姑以魏絳請輸積聚之美意<lb/>
風勸之俟其不從則繩以法至於曩者權門厮役嬖妾<lb/>
之家金帛山積有擁二三千萬貲者何憚而不籍之官<lb/>
臺臣嘗言權貴之奪民田有至數千萬畝或綿亘數百<lb/>
里者何疑而不没之官比之唐人籍至胡椒鍾乳者其<lb/>
法豈不為恕此又因廷臣括田𣙜鹽之論而發也若夫<lb/>
慢令之姦吏不可以不懲偽造之姦民不可以不戢流<lb/>
行之地不可以不廣此皆權楮之節目所當加之意者<lb/>
<pb n="KR4d0332_WYG_001-42a"/>
去嵗二稅之輸許用全楮暴官汙吏巧於沮格夏租已<lb/>
償始布其令於通衢秋苗未輸又展其限於嗣嵗朝廷<lb/>
受虧豁之實編户有拜賜之名贏美之利必有所歸貪<lb/>
者利歸於已懦者利歸於胥欺國罔民莫此為甚今莫<lb/>
若明敕州縣凡有此類指揮故作隱匿許民越訴責罰<lb/>
必行此懲奸吏之說也去嵗取還舊楮所入反多於所<lb/>
出繼頒新楮偽者與真而攙行昔楮局黠吏能為之今<lb/>
大室或效尤矣昔都郡姦徒能為之今遐氓亦抵禁矣<lb/>
<pb n="KR4d0332_WYG_001-42b"/>
昔取紙於蜀獨可辨認今新局造楮真贗莫辨矣一有<lb/>
敗露納賄求免不曰字畫之不盡摹則曰貫䌇之不盡<lb/>
類法當重戮僅從末減似此姑息何以戢姦今莫若舉<lb/>
行典憲示之象魏犯者必誅告者必賞此戢姦民之說<lb/>
也廣東諸郡商賈貿易多有用楮官民出入乃不流通<lb/>
廣之科斂最為民害納丁贖罪率索見緡仕於其邦去<lb/>
天既逺瘠民肥已滿載而歸今莫若行下三十八州民<lb/>
間一色輸納並用中半丁錢科罰之類得純用楮庶幾<lb/>
<pb n="KR4d0332_WYG_001-43a"/>
流行一廣厥直自増此廣行用之說也凡此者上不至<lb/>
於損國體下不至於咈人情亦畧足以效一得之愚矣<lb/>
抑執事發策無取於開邊拓地之言忠於謀國誰曰不<lb/>
然而致知格物正心誠意之言乃以迂目之此又愚之<lb/>
所未諭也人主一心萬理之㑹萬化之原所從出也文<lb/>
帝太宗惟不能制一忍心也是以尺布有謡而終累仁<lb/>
孝之徳推刄喋血而竟貽閨門之慙明皇晉惠惟不能<lb/>
降一慾心也是以霓裳一曲旋啟漁陽之變夕陽一語<lb/>
<pb n="KR4d0332_WYG_001-43b"/>
竟招劉石之來作於其心害於其事前代覆轍何可勝<lb/>
數其在今日事有闗於綱常之大風教之本者見逺識<lb/>
㣲之士昔嘗苦口而今不言前嘗攖鱗而後輙止豈以<lb/>
君徳已修君心已格而無所用其規切乎愚謂心之神<lb/>
明最不可欺一念少邪衆慝交入殫民力於宫室此心<lb/>
之侈實為之戕民命於戰爭此心之忿實為之善乎李<lb/>
沆之論曰人主當知四方艱難不然血氣方剛不留意<lb/>
於聲色犬馬則土木甲兵祠禱之事作此盖切於人主<lb/>
<pb n="KR4d0332_WYG_001-44a"/>
之身而為格心之正論也大學一書生財之道以財發<lb/>
身之仁以義為利之義必懇懇言之曽謂正心誠意之<lb/>
無與於財乎今天下之所尊敬者以為從事於正心誠<lb/>
意之學亦既擢用畧盡矣愚猶有隱憂焉君子之類易<lb/>
服小人之心難知姬公治周效以朞年孔子變魯期以<lb/>
朞月今陽剛煥采隂氣銷鑠近二朞矣朝綱雖振而有<lb/>
弛之漸公道雖開而有窒之萌執政大臣雖至公無我<lb/>
而委曲調䕶於事之所難行宛轉推輓於已之所私薦<lb/>
<pb n="KR4d0332_WYG_001-44b"/>
烏臺騎省雖直言無忌而言不見聽非惟不能決去甚<lb/>
至顧惜退縮朝陽不見其再鳴故廟堂舉措豈不大異<lb/>
於前而此際蹉跌則入於彼不可以不畏也臺諫風采<lb/>
豈不逺過於昔而丈夫所為要不止此不可以自滿也<lb/>
閩蜀二老同時入覲文富並拜公論望之而今則未盡<lb/>
然也荆襄二帥被劾不行臺省並奏善類期之而今則<lb/>
寂乎無聞也於是徃來君子小人之間如楊畏輩得以<lb/>
相與竊議曰儒術行則天下富今術行矣而市井蕭條<lb/>
<pb n="KR4d0332_WYG_001-45a"/>
氣象荒落富之效何在有徳進則朝廷尊今徳進矣而<lb/>
外敵鴟張叛卒蜂起尊之勢何如盖君子之類雖進而<lb/>
其道未行小人之迹雖屏而其心難使之屈服也昔者<lb/>
吕公著薦二范為諫官章子厚面奏以執政舉人為臺<lb/>
諫非祖宗法是小人而能為君子之言今安知無為訾<lb/>
者乎司馬光改雇役而復差役蔡京為尹極意奉行能<lb/>
令公喜是小人而能迎君子之意今安知無若人乎范<lb/>
純仁以國用不足又欲復青苖法是君子而未免效小<lb/>
<pb n="KR4d0332_WYG_001-45b"/>
人之尤今其事駸駸見矣譬之奕棋局面雖改而其間<lb/>
一二着數未免猶似前日此小人所以不為心服而君<lb/>
子亦不能以自恕也愚願大臣以主張公道為心臺諫<lb/>
以維持正論為責羣工百執事以憂勤清忠為念同舟<lb/>
而期於共濟推車而主於必行使朝廷有九鼎之重國<lb/>
勢有泰山之安此盖天下所望而為君子之宗主者也<lb/>
不然國有大事君子或不勝其任而長國家務財用小<lb/>
人得以乗間而售其說此其為患豈特國用不足一事<lb/>
<pb n="KR4d0332_WYG_001-46a"/>
而已哉詩曰心之憂矣不皇暇寐愚不勝惓惓<lb/>
</p>
<p>
</p>
  </div>
<div>
                <head>臞軒集卷二</head>
    <p>
<pb n="KR4d0332_WYG_002-1a"/>
欽定四庫全書<lb/>
　臞軒集卷二　　　　　　　宋　王邁　撰<lb/>
　　奏䟽<lb/>
　　　乙未六月上封事<lb/>
臣聞人主之職莫大於知人知人之道莫先於擇相善<lb/>
觀人之國者惟於所用之相觀之公孫相千秋侯而漢<lb/>
家之事日非九齡罷林甫用而開元天寳之治亂遂决<lb/>
吁可畏也我國家自韓侂冑用於慶元迄於開禧甫及<lb/>
<pb n="KR4d0332_WYG_002-1b"/>
十年天下之勢如人少壯而得疾故其療之也易為功<lb/>
自史彌逺相於嘉定迄於紹定凢二十有七年天下之<lb/>
勢如人垂老而得疾故其藥之也難為力幸而皇天佑<lb/>
宋弗替丕基柄國權姦不剪自斃皇帝陛下始得以收<lb/>
川潰矢决之威權奮雷厲風飛之神斷乃眷舊學進秉<lb/>
國鈞而相臣清之精白一心總領衆職盖将朞年於此<lb/>
矣然以三十年大壊極弊之天下挐亂膠轕如甚棼之<lb/>
絲而觧之難破爛潰裂如甚漏之舟而補之難陛下於<lb/>
<pb n="KR4d0332_WYG_002-2a"/>
斯時也日與大臣圗維其可以協心輔政者謂天下人<lb/>
望之在真徳秀也禮闈之牓一造參預之命亟頒中使<lb/>
及門而其病不可為竟有孤注想元老之意適遭其時<lb/>
京城狂卒因揀汰而呌呼市井小夫興謡言而譏訕向<lb/>
所擯棄之小人遂沾沾自喜以為天下事非諸君子所<lb/>
能濟必其徒復用乃可辦之一日御筆中出起袁韶而<lb/>
畀之祠且将大用之在廷搢紳重足以立給舍於是不<lb/>
已於言陛下從諫如流成命随寝然當國歩多艱之時<lb/>
<pb n="KR4d0332_WYG_002-2b"/>
决非一相之所可獨運也戊寅之旦揚命於廷爰立二<lb/>
相清之為左行簡為右先是大臣不得知羣臣不得聞<lb/>
不參朝野之論不稽龜筮之謀小人佞以為命相重事<lb/>
出於臣下之所不測非陛下斷之以獨曷克登兹君子<lb/>
忠以為天下之相當與天下共謀之若不酌於公言是<lb/>
必㝠㝠之間有為之地者况夫必用袁韶聖意已决繼<lb/>
此出命誰敢有言於是君子之憂日深臣雖官小位卑<lb/>
盖不勝宗社之憂不得不出位為陛下言也彌逺柄國<lb/>
<pb n="KR4d0332_WYG_002-3a"/>
官職之除授不待過中而先行郡國之文書大率有申<lb/>
而無奏陛下一切容忍若㒺聞知故雖進退人才不由<lb/>
上出而未甞有君除吏盡吾亦欲除吏之譏雖作福作<lb/>
威聴其専擅而未甞有貴為天子不得自由之憾迨夫<lb/>
清之為相避權則有之而不敢以専權逺勢則有之而<lb/>
不至於怙勢然其心甚為國而其力不足以副心徳可<lb/>
服人而其才不足以稱徳而又政府鮮協恭之助宰掾<lb/>
乏素練之賢處煩治劇而才踈臨機應變而見鈍開邊<lb/>
<pb n="KR4d0332_WYG_002-3b"/>
一事雖出於帥臣之喜功而清之不能救其源换楮一<lb/>
䇿雖出於樞臣之寡謀而清之不能奪其議然而公清<lb/>
平實以主善類而無妒賢嫉能之偏眀白洞逹以受人<lb/>
言而無淺中自是之失通國之臣無愚不肖皆稱為君<lb/>
子之相而非彼相比也陛下責治太銳課功太速不擇<lb/>
忠賢以輔之乃用行簡以踈間之而又欲用袁韶以快<lb/>
其報復之志是何陛下惟知有招權納賄之彌逺而不<lb/>
知有避權逺勢之清之能容養彌逺於二十七年之乆<lb/>
<pb n="KR4d0332_WYG_002-4a"/>
而不能篤信清之於二年之暫此非獨愚臣疑之亦天<lb/>
下所共疑也臣思之而得其説彌逺為相之日以袁韶<lb/>
尹京以鄭損軰領餉受其不貲之餽遺亦不盡入於私<lb/>
門宫掖之内貂璫之流凡所供億極其腆厚自清之當<lb/>
國以来屏絶苞苴一介不取雄都巨鎮昔有餽於權門<lb/>
者今則獻羡餘於公朝姦朋邪黨昔有貢於光範者今<lb/>
乃致慇懃於㨗徑是以掖庭之供需閹寺之濡沫色色<lb/>
無之所以激仇士良等之怨而不能止即墨大夫之䜛<lb/>
<pb n="KR4d0332_WYG_002-4b"/>
迺者籍鄭損之家與之同惡如袁韶軰皆懼及已布置<lb/>
賓客絡繹京師樂禍幸災興訛造謗交結左右轉以上<lb/>
聞謂非行簡不足以為相非袁韶不足以輔之而訾抵<lb/>
清之為果不足用也陛下聴斷精眀初未之信而屢惑<lb/>
於鑠金之毁意不免投杼之疑此非獨愚臣知之亦天<lb/>
下所共知也且行簡之賢固不可與韶同日語而人之<lb/>
多言盖亦有故行簡為人素號多智彌逺在時善事惟<lb/>
謹其性姿多苛其薦舉多私彌逺喜其順已毎事委曲<lb/>
<pb n="KR4d0332_WYG_002-5a"/>
從之及與清之共政所見毎有不同况當耄及之年易<lb/>
犯在得之戒其身雖未必肯為小人之事其門必多引<lb/>
小人之徒今塗人之論皆謂小人之䜛清之而舉行簡<lb/>
也意不在行簡而専在韶行簡既相韶必繼用清之踧<lb/>
踖不安有去而已小人謀中公論謂何近習閹官廢置<lb/>
宰相此漢唐衰世事曾謂陛下英眀之主而有此失豈<lb/>
不重可惜哉清之毎見百執必盛言陛下學問緝熈理<lb/>
義多閱聖徳日隆於一日而不知委任之一衰䜛間之<lb/>
<pb n="KR4d0332_WYG_002-5b"/>
易入是則清之格心之事業未至也清之直情任理以<lb/>
待君子之道而待小人廣大樂易無有他腸把握隄防<lb/>
未免多罅故蹈小人之穽而不自知是則清之謀身之<lb/>
計甚拙也清之起自書生位至台鼎奉身而退於清之<lb/>
何損惟是方今君子之澤未究生民之疾未瘳乃使政<lb/>
府有刻薄姦險如韶者得厠迹焉上而公卿稍知畏義<lb/>
必耻與之同列下而百執稍自愛重必不屑出於其門<lb/>
凡清之所引用之君子勢必至一網盡去彼将呼儔援<lb/>
<pb n="KR4d0332_WYG_002-6a"/>
類雜遝而来非桑孔之誅求即張杜之慘酷非楊興鄭<lb/>
朋之傾巧則杜欽谷永之柔邪一韶得用羣憸輻凑凶<lb/>
徳參㑹孰能禦之臣恐天子不獨無安静之福且将有<lb/>
生靈塗炭之禍矣臣謂人主惟有一心有自眀而入昏<lb/>
有自邪而反正陛下前日将大用徳秀者此心也推此<lb/>
心以徃則所謂韓休入朝吾雖瘠而天下肥者可以㡬<lb/>
致太平今日之喜用韶者亦此心也推此心以徃則所<lb/>
謂人言盧杞奸邪朕不見其為奸邪至於危亡而不悔<lb/>
<pb n="KR4d0332_WYG_002-6b"/>
自徳秀既亡無以副陛下之委任遂使陛下急於為治<lb/>
有用韶之思如醫者急於治疾參苓不用烏堇是求自<lb/>
眀入昏間不容髪然反邪為正特在陛下轉移間耳徳<lb/>
秀雖亡天下獨無人乎南廣之崔與之西浙之劉宰皆<lb/>
其比也然此二人老而知止利禄恬然必不為蒲輪而<lb/>
出而與徳秀道義合年徳均膺天下之重望猶幸有西<lb/>
蜀之魏了翁在也了翁近被文昌之除侍讀之華班翰<lb/>
苑之清職悉以畀之天下皆覘陛下之必能大用了翁<lb/>
<pb n="KR4d0332_WYG_002-7a"/>
此誠反邪為正之機也宰職之任固貴有同寅和𠂻之<lb/>
美而亦不可無交相規正之誠人之才品豈不自知緩<lb/>
急剛柔頼以相濟元齡之薦如晦盖以如晦之斷可以<lb/>
賛己之善謀姚崇之薦宋璟盖以璟之正可以濟已之<lb/>
應變是所謂五味合而後鼎可調八音和而後樂可備<lb/>
古今無忠邪兩立之理若君子小人雜處於朝而求天<lb/>
下之治不可得也假使行簡相而韶亦用了翁參於其<lb/>
間其義當無所可否耶風行舟駛局變棋新人人自危<lb/>
<pb n="KR4d0332_WYG_002-7b"/>
街談巷議此為何時而風憲之地曾無數十章彈夏竦<lb/>
者豈畏䜛夫方張之燄而不敢犯其鋒耶抑幸時事一<lb/>
變之餘猶可固此位耶章惇為相林希受其同為執政<lb/>
之諾為之草制既而擲筆於地有名節壊了之嘆希雖<lb/>
不才而是非羞惡之常心猶未盡冺沒設在今日韶當<lb/>
柄用臣恐草制者安然為之不復有愧耻矣陛下收用<lb/>
羣賢殆為何事而士大夫受官職負朝廷一至此甚是<lb/>
又臣之所甚懼也臣自叨第十有九年未脱選調方綴<lb/>
<pb n="KR4d0332_WYG_002-8a"/>
册府本無言責何苦攖鱗實以陛下用舍之際治忽所<lb/>
闗而官無崇卑皆不可上負天子下負所學此臣平日<lb/>
父師之教也伏惟陛下念社稷之重謹輔弼之任參國<lb/>
人之公勿左右䜛言是惑用君子之徳勿小人有才是<lb/>
喜不可衰蕭望之之眷顧使恭顯得以蝕其明不可迂<lb/>
魏徴之議論使權萬紀封倫得以投其欲如此則朝廷<lb/>
有九鼎之重天下有泰山之安矣臣言可採陛下不以<lb/>
人微而廢之固臣之幸亦天下之幸臣罪當誅諭之執<lb/>
<pb n="KR4d0332_WYG_002-8b"/>
法聲之丹書而斥逐之亦愚臣區區盡忠之職分也干<lb/>
冐天威惟陛下裁擇　貼黄　臣一介踈賤不知宫掖<lb/>
中婦寺姓名為誰但道路之人皆言有吴知古陳洵益<lb/>
纎巧反覆最能撓政大眀當天羣隂宜伏豈應有此臣<lb/>
愚欲望睿斷将知古洵益斥逐逺方以絶黄冠左道出<lb/>
入禁闥毁譽臣下得行其私之弊貴妃之兄雖得外祠<lb/>
徃来湖山交通闗節巧宦多趨其門易有履霜之戒詩<lb/>
有桃虫之譏防微杜漸不可不謹仰乞睿照　又貼黄<lb/>
<pb n="KR4d0332_WYG_002-9a"/>
　封事已就未及上進忽覩除目崔與之參知政事中<lb/>
外相慶不謀同辭但與之年已髙必不復出設若果来<lb/>
廣去天逺必至冬末方可入覲今京城事體甫定京口<lb/>
忽又吿變時事多難如此不可不擇用人望以鎮服之<lb/>
欲乞聖斷於從臣中選其負天下重望者以參政府此<lb/>
誠強本折衝之急務仰乞聖覽<lb/>
　　　乙未閏七月輪對第一劄<lb/>
臣聞人主所尊者天欺天過之大者也人臣所尊者君<lb/>
<pb n="KR4d0332_WYG_002-9b"/>
欺君罪之尤者也貴為天子尊無與二獨有髙髙在上<lb/>
足以起其敬畏之心耳天可欺乎勑天之命惟時惟㡬<lb/>
舜之不欺天也一日不勑則欺矣文王陟降在帝左右<lb/>
文王之不欺天也一息不在則欺矣上帝臨汝毋貳爾<lb/>
心武王之不欺天也一念少貳則欺矣委質為臣分圭<lb/>
析爵凡其身其家之所享者秋毫皆君賜也君則天也<lb/>
君可欺乎后不尭舜其心愧耻不以伊尹之待其君者<lb/>
事君是欺君也事君勿欺也而犯之不以孔子之犯其<lb/>
<pb n="KR4d0332_WYG_002-10a"/>
君者事君是欺君也責難於君謂之恭陳善閉邪謂之<lb/>
敬不以孟軻之恭敬其君者事君是欺君也臣竊惟韓<lb/>
侂胄用於慶元迄於開禧柄國十年而上下相率以為<lb/>
欺者亦十年史彌逺相於嘉定迄於紹定専權二十七<lb/>
年而上下相率以為欺者亦二十七年皇帝陛下天造<lb/>
神斷忍於容故相之欺而不之誅天為陛下誅之遂得<lb/>
以收攬大權躬親大政震霆聲於九蟄煥陽采於積隂<lb/>
天下欣欣然有得志之喜無如欺君之習耳濡目染之<lb/>
<pb n="KR4d0332_WYG_002-10b"/>
乆内外大小之臣猶習以為常而不知改臣請為陛下<lb/>
誦言二相並命責任惟均然禹臯協恭固足以成相遜<lb/>
之風周召不悦終亦底徃濟之效無他忠實不欺而已<lb/>
今也外為推遜中實相猜入堂則不同時正謝則不同<lb/>
日謀一事也甲可則乙否用一人也彼是則此非一旬<lb/>
而吿假者五六焉一月而求去者十數焉大臣百辟之<lb/>
倡也何忍為欺以倡之乎方今國匱民貧兵驕将懦怨<lb/>
讟交起姦宄相尋蓽門圭竇之人皆有陵上之忿心京<lb/>
<pb n="KR4d0332_WYG_002-11a"/>
卒呌呼難期一静四郊多壘人心皇皇危機交急而不<lb/>
停敗證已露而難揜此獨何時而為左者曰眷顧衰臣<lb/>
宜去為右者曰譏謗至臣宜去昔日䜛趙普於太祖皇<lb/>
帝者上責之以鼎鐺有耳汝不聞普為社稷之臣乎今<lb/>
疑眷顧之衰者盍自反曰吾之不能堅上眷如普者何<lb/>
由當益思總領衆職仰稱上意而後為不欺也仁宗皇<lb/>
帝問廷臣誰可為相王素對曰惟宦官宫妾不知名者<lb/>
則用之上於是决用富弼天下以得人為賀今疑譏謗<lb/>
<pb n="KR4d0332_WYG_002-11b"/>
之作者盍自反曰吾之不能副人望如弼者何故當益<lb/>
思所以開誠心布公道逺䜛邪而主善類而後為不欺<lb/>
也不是之思方且互為比周交信䜛説明有明之黨所<lb/>
以攻其右者無不至婺有婺之黨所以毁其左者無不<lb/>
力而又有徃来二相之間獻䛕取媚有口如蜜嫉忠害<lb/>
正有舌如刀為鬼為蜮有靦面目者二相方傾耳以聴<lb/>
之於國事乎何恤臣思韓忠彦曾布不相下而小人京<lb/>
得以乗之趙鼎張浚不相得而小人檜得以繼之使羣<lb/>
<pb n="KR4d0332_WYG_002-12a"/>
憸鋪排布置之術得行善類私憂過計之言果中必至<lb/>
於棟朽榱傾而後已夫當國歩多艱陛下方以扶顛持<lb/>
危望二相而軍國之務日以壅遏道路之謗日以沸騰<lb/>
執政大臣曾無一言忠於獻替豈居狄仁傑李嶠之中<lb/>
則蘇味道法當模稜處李絳吉甫之際則權徳輿義當<lb/>
無所可否耶此宰執大臣之欺君者然也從橐經筵所<lb/>
以備顧問而資獻納也薫蕕共器鸞鴞同巢官美於人<lb/>
爵踰其徳設無二三君子猶係天下之望㡬何不汙文<lb/>
<pb n="KR4d0332_WYG_002-12b"/>
石之班横經翠幄多號通儒突梯脂韋不敢以望清光<lb/>
今日曰誠如聖眀明日曰聖學非臣所及不過雷同一<lb/>
聲相為容悦耳烏臺諫省所以主風憲而紏官邪也眀<lb/>
目張膽見謂稱職比日以来罕聞朝陽之鳴漸有立仗<lb/>
之態問之則曰吾甞言之而不見行吾有奏牘而不付<lb/>
出是則拒諫之名歸之上矣然有言責者不得其言而<lb/>
不去如物論何間者公族之親挟外臺之隙由中進状<lb/>
不經三省徑下之臺此殆出於一時乗快指揮偶不省<lb/>
<pb n="KR4d0332_WYG_002-13a"/>
察使有以不經鸞臺鳳閣何名曰勑為言者上意豈不<lb/>
幡然改之何至竊議於私家不敢昌言於諫紙長此不已<lb/>
斜封之漸實胚胎焉忠愛君父不忍置於有過之地者<lb/>
顧樂如是為欺乎陛下親政之始首重貪贓之罰今毋<lb/>
謂貪汙舊染可以洗而空之也前日之賄賂惟入權臣<lb/>
之一門今日之賄賂或入外戚或入閹臣或入近習旁<lb/>
蹊曲徑不止一途頃籍鄭損之家與之同惡如袁韶軰<lb/>
皆懼及已潛託賓客結局聚金一罅可投鑚刺而入遂<lb/>
<pb n="KR4d0332_WYG_002-13b"/>
使從臣與詞臣交争陽為不根之詞隂為姦贓之庇而<lb/>
臺臣所劾徃徃不能以盡行其忠舉此一節其他可知<lb/>
外而州縣鷹攫狼吞在在而有秤提楮幣徒營嚢橐之<lb/>
實利而何補於公家苛歛有禁視為墻壁之虚文而何<lb/>
顧乎清議暴不恤下貪不畏人尺寸之援可以攀躋臺<lb/>
府之刻皆得茍免田里怨咨憤氣滿腹天髙莫訴怨已<lb/>
在眀今而曰貪濁之風内外已革者皆欺陛下也權姦<lb/>
當國招納奸鄰交通強敵偷安豢養玩歳愒日養癰䕶<lb/>
<pb n="KR4d0332_WYG_002-14a"/>
疽及至裂潰徃歳邊帥輕而寡謀三邊方開一敗塗地<lb/>
甲兵輜重蕩無孑遺王檝之来實欲覘國将迎過厚示<lb/>
弱取輕狼子野心得以窺我多治戰艦盛集車徒近聞<lb/>
以百萬之精兵分三道而入冦而吾聞風膽寒為備茫<lb/>
然趙范猶有方畧軍民安之全子才軰跋扈飛揚喜功<lb/>
生事掊尅慘酷嬉笑殺人近於彭城之墟又有覆師之<lb/>
舉自初用兵為自安計乃招新集之北軍以填南軍之<lb/>
缺數設或變生肘腋不知何術以制之陳韡之在金陵<lb/>
<pb n="KR4d0332_WYG_002-14b"/>
庶㡬一賢可制千里之難而又與范不合兩不足恃三<lb/>
趙則有塤箎之相應於韡則有劍佩之相攻㢘藺之釋<lb/>
憾同心李郭之相勉以義韡可語此他何望焉徃者中<lb/>
興之初張浚岳飛劉光世韓世忠皆善将兵惟不相能<lb/>
遂誤大計若軰小才敢望昔之萬一而淺中狠愎未見<lb/>
其比徒快睚眦之私怨遑恤唇齒之相依今而曰邊鄙<lb/>
之事自有将帥可託者皆欺陛下也臣之所謂人臣相<lb/>
率為欺者亦既陳於前矣陛下自視宫廷壼奥之地言<lb/>
<pb n="KR4d0332_WYG_002-15a"/>
行起居之微能不欺天否乎荒腆自逸商徳腥聞一醉<lb/>
日富周命不又陛下於酒則有箴矣既箴之後果能使<lb/>
夜氣孔神不亂於杯勺乎聖謨經逺不荒於麴糵乎抑<lb/>
猶未也謂非欺天不可也燕尾謡作禍水浸淫霓裳曲<lb/>
終戰塵紛起陛下於色則有戒矣既戒之後果能知淫<lb/>
聲艷色毒於烏堇乎狐媚熒惑慘於戈矛乎抑猶未也<lb/>
謂非欺天不可也樊隂恭順與漢同休韋武横恣蹙唐<lb/>
於亂此外戚之不可不戒也今設有㳺龍流水之奢朱<lb/>
<pb n="KR4d0332_WYG_002-15b"/>
輪華轂之侈陛下果能禁戢之乎富貴有極人當知足<lb/>
隂興此語天實聞之陛下以此儆戒外戚則不欺天矣<lb/>
恭顯用事炎正業衰仇魚得志甘露禍慘此宦寺之不<lb/>
可不戒也今設有舉動回山海之姦光燄動四方之惡<lb/>
陛下果能制柅之乎清忠奉公辭位懇惻吕疆此心天<lb/>
實臨之陛下以此訓厲宦寺則不欺天矣抑臣區區愚<lb/>
忠有所謂欺天之大者不敢不竟以為獻夫錫陛下以<lb/>
聰眀智勇之資者天也付陛下以崇髙富貴之位者天<lb/>
<pb n="KR4d0332_WYG_002-16a"/>
也人臣何力之有焉彌逺貪天之功以為已有陛下含<lb/>
垢藏疾若罔聞知故雖進退人才不由上出而未甞有<lb/>
君除吏盡吾亦欲除吏之譏雖作福作威聴其専擅而<lb/>
未甞有貴為天子不得自由之憾及其自斃天下大勢<lb/>
至於大壊極弊而不可支持陛下猶未悟其罪當誅凡<lb/>
遇臣下有言其過則天顔為之不怡甚至親灑宸翰一<lb/>
則衛王二則衛王曾不指斥其名詔誥所屬保全其家<lb/>
且併與其淫妾悍僕而庇之竊窺聖意不以四海九州<lb/>
<pb n="KR4d0332_WYG_002-16b"/>
之奉為天所畀皆歸之彌逺之功是誰欺欺天乎晉悼<lb/>
公年十有四而得國猶能語諸大夫曰孤始願不及此<lb/>
孤之及此者天也其眀斷如此故能以其國霸曾謂陛<lb/>
下英眀聖武所見乃不出此彌逺在日盜竊陛下之威<lb/>
權絶滅陛下之友愛巨慝積釁上通於天陛下猶以功<lb/>
臣名之若欲宥之數世臣恐非所以當天心自寳慶至<lb/>
今南北生靈之命戕於干戈者不知㡬萬億民怨於下<lb/>
天怒於上連年災異史不絶書邇者太白經天占者以<lb/>
<pb n="KR4d0332_WYG_002-17a"/>
為流血千里之象陛下亦甞反思其獲戾於天之由乎<lb/>
天理人倫之變必有大不安於聖心者權奸尚在事有<lb/>
牽制人猶得以諒其非陛下之本心今反厚於奸臣之<lb/>
恩而恝然於同氣之念将何辭於天下乎此愚臣之所<lb/>
不忍言敢昧死妄議以此為欺天之大者也上好仁則<lb/>
莫不好仁上好義則莫不好義陛下茍有一念之欺天<lb/>
安能責臣下之不欺君乎臣願陛下常蚤夜以畏天之<lb/>
威毋逸豫以重天之怒於聖心所大不安者求以理義<lb/>
<pb n="KR4d0332_WYG_002-17b"/>
安之而又於禁戢戚屬檢柅宦官者既謹之又謹之眀<lb/>
詔大臣協心輔政宏濟艱難如苴漏舟如沃焦釜毋悠<lb/>
悠而視毋安安而居羣工百辟皆當洗濯磨勵竭忠盡<lb/>
瘁毋至相率以欺朝廷則天下事勢猶有可為之理不<lb/>
然内外之變交激宗社之危無日矣蟣虱小臣日懐嫠<lb/>
不恤緯之憂乍覩威顔未信而諫罪當萬坐惟陛下裁<lb/>
擇<lb/>
　　　第二劄<lb/>
<pb n="KR4d0332_WYG_002-18a"/>
臣竊觀漢陸賈有言天下安注意相天下危注意将臣<lb/>
甞反之曰安當注意将所以為有備無患之圗也危當<lb/>
注意相所以重扶顛持危之責也今天下大勢曰已安<lb/>
非愚則䛕而謂傾危之踵則實非過論也将相重寄皆<lb/>
當於此時而加心焉臣不得不復為陛下吿司馬光入<lb/>
相遼人有謹而生事之戒韓琦范仲淹董師西賊有寒<lb/>
心破膽之謡徳望之足以服人也如此十數年来係天<lb/>
下望者閩廣蜀大儒而已陛下前日大用閩之儒宗而<lb/>
<pb n="KR4d0332_WYG_002-18b"/>
天不憗遺海内悲之今所頼者猶有蜀廣二老在耳參<lb/>
預之命雖在嶺南而其年已髙其心知足未必為蒲輪<lb/>
而出今之晉陟文昌兼經幄禁林之清華者聖意嚮用<lb/>
天下人知之矣胡不於此時置之政府以副人望封疆<lb/>
之外有變容動色之警則出之以視師必能立琦淹之<lb/>
威名三邊無虞則可以端委廟堂負荷大事以尊中國<lb/>
以威四夷亦必優為光之事業此臣拳拳於陛下注意<lb/>
相者一也卻縠以禮樂詩書為晉之元帥裴度自進士<lb/>
<pb n="KR4d0332_WYG_002-19a"/>
中出成唐之雋功儒者之将古難其人以人望推之金<lb/>
陵之専制閫者近之矣其人甞為江閩之監司帥守毎<lb/>
遇盜賊竊發以談笑處之所至立功民頼安輯然臣不<lb/>
武書生竊議其好殺之過而又恐其臨敵制變之輕也<lb/>
今春入覲乃見其奏對之章開陳諷諫首以無輕用兵<lb/>
一事懇懇言之臣於是知臨事而懼好謀而成可以行<lb/>
三軍者其斯人之謂歟今四郊多壘之秋莫若以閫外<lb/>
之事一切付之使淮襄受其節制而又眀賜戒勑使之<lb/>
<pb n="KR4d0332_WYG_002-19b"/>
同以國事為念毋至互相猜忌申嚴儆勑如髙宗皇帝<lb/>
所以戒江上諸将責其協力以圗事功維揚㑹府北軍<lb/>
多於南軍若易其帥亦能召變莫若併與其軍徙之極<lb/>
邊别擇有威望者以帥維揚至漢東謬守無能為役宜<lb/>
併黜之使不至為主帥之誤萬一事勢孔棘如臣所言<lb/>
出政府之實徳重望者以鎮<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>之精神折衝坐可制勝<lb/>
此臣拳拳陛下注意将者二也而臣私憂過計猶恐陛<lb/>
下信任将相之誠意左右近習得以間之臣請以唐為<lb/>
<pb n="KR4d0332_WYG_002-20a"/>
喻元宗之相宋璟随致開元之治一日天旱有魃優人<lb/>
作魃戱於上前以傾陷之璟随罷相盖璟之為相持紀<lb/>
綱抑僥倖左右近習之不便倡優笑謔若出無心而必<lb/>
有使之者矣以其時攷之王仁皎以后父之貴璟則以<lb/>
築墳過制而争之王仁琛以藩邸故吏之昵璟則以除官<lb/>
過制而斥之以至内侍貴幸如楊思勗者璟心嫉之未<lb/>
甞與之交談是數人者皆不便於璟者也優伶之戲此<lb/>
軰實使之是羣小能移相權於㝠㝠之中者不可不戒<lb/>
<pb n="KR4d0332_WYG_002-20b"/>
肅宗之用郭子儀以其有收復京師之功既授之以兵<lb/>
柄矣一旦為魚朝恩所䜛從而奪其兵及史思眀再陷<lb/>
河洛則又用之復為魚朝恩所沮從而止其詔及光弼<lb/>
敗於河陽則又用之代宗既立程元振忌功復從而罷<lb/>
其節度及回紇入冦涇邠雲擾則又用之有難則責子<lb/>
儀無事則程魚軰是信子儀孤忠自許但知國家有難<lb/>
則出身以當之何暇與憸壬軰較曲直然天下良将不<lb/>
多子儀也則羣小能奪帥權於反覆之頃者尢不可不<lb/>
<pb n="KR4d0332_WYG_002-21a"/>
戒大抵君子立人之朝其進以禮退以義如松柏之特<lb/>
立如鳳凰之孤鳴斷斷乎無所依凴附麗也小人枉道<lb/>
以求合茍有可以攀援者疾趨而湊之權臣用事則附<lb/>
權臣婦寺有寵則附婦寺近習得志則附近習邪正之<lb/>
分各以其黨觀人之法概見於斯臣觀近日閹宦近習之<lb/>
徒得以毁譽臣下熒惑主聴其名姓駸駸有聞矣穴墉<lb/>
之狐不可灌也伏社之䑕不可熏也獨不可於始入<lb/>
之塗而窒之耶易有堅氷之戒詩有桃虫之喻陛下為<lb/>
<pb n="KR4d0332_WYG_002-21b"/>
賢人君子計為社稷生靈計不以臣位卑言髙而亮其<lb/>
忠則臣之幸不然苦語忤時自掇罪戾而去亦臣區區<lb/>
盡忠之職分也薦瀆天威惟陛下赦之　貼黄　臣按<lb/>
熈寧初富弼為首相甞獻言曰執政大臣喜怒係人情<lb/>
之舒慘邪正係朝廷之盛衰執政不和則有司不和有<lb/>
司不和則萬務不治或分争於官府或辯别於君前咸<lb/>
蓄不平之心舉無至當之論此為執政不和言也今二<lb/>
相不合臣願申弼之言而勅戒之大臣協和則賢和朝<lb/>
<pb n="KR4d0332_WYG_002-22a"/>
而物和野天下之福也臣又按秦王廷美以罪貶房陵<lb/>
責咎憂悸得以令終太宗皇帝毎念天倫必悲泣不已<lb/>
未踰三月立其子徳恭予之供贍大臣宋琪謂此舉捨<lb/>
過恤孤足以感動天地比者奸臣以濟邸塟於西溪泥<lb/>
淖之中鬼如有知必能為厲天怒民怨職此之由欲乞<lb/>
聖慈惻然動心命有司以禮改塟以妥其神乃俟國本<lb/>
既定然後為之立嗣以釋天怒以弭民怨非細故也臣<lb/>
第一劄首尾所言信而有證俱在國史併乞睿照<lb/>
<pb n="KR4d0332_WYG_002-22b"/>
　　　丙申九月封事<lb/>
臣伏覩詔書以季秋中辛眀堂蕆事之夕天大雨雷非<lb/>
時發聲明威震怒炳然甚著令小大之臣下至民庶推<lb/>
原致災之由敷陳消變之䇿凡朕躬過失朝政缺違悉<lb/>
意以言靡有所諱臣跪誦感泣昧死進言臣甞觀先儒<lb/>
程頥論郊祀眀堂之制以為萬物本乎天人本乎祖故<lb/>
於冬至為氣之始祭天而以祖配之萬物成形於帝人<lb/>
成形於父故於季秋為物之成享帝而以父配之盖古<lb/>
<pb n="KR4d0332_WYG_002-23a"/>
今制度不同然郊尊而眀堂親則未始不同也恭惟皇<lb/>
帝陛下季秋中辛有事眀堂聖祖神宗實與享之而寧<lb/>
考在天之靈則為猶親於列聖必其享祀之際儼然若<lb/>
見其洋洋之神愾然若聞其嘆息之聲也夫何衮冕方<lb/>
升駿奔在列犧牲未薦琖籩未陳而驟霔傾盆黒潦滿<lb/>
道雷轟其響電曄其光聖心惕然懼形玉色宰執而下<lb/>
跼蹐顛沛不得成禮而退皇天之怒陛下寧考之怒陛<lb/>
下也至矣臣猥以狂愚待罪丞郡引領雞赦至於南陬<lb/>
<pb n="KR4d0332_WYG_002-23b"/>
比之常年辠緩旬日臣誠愛君誠憂國朝夕危慄食不<lb/>
下咽肆赦既頒驚魂甫定越再信宿復覩眀綸則知以<lb/>
眀威震怒之故廣求臣庶之言臣愚不肖竊以為隂雨<lb/>
為沴雷發非時間亦有之而獨昭示於明禋之夕者此<lb/>
皇天寧考之積怒至是而後泄也臣請為陛下言其獲<lb/>
怒之端與夫解怒之道可乎陛下之身皇天寧考之所<lb/>
眷佑也陛下能敬其身乃所以敬天而敬寧考也麴糵<lb/>
致疾過於沉酣妖冶伐性深於陷溺中宫素以徳選有<lb/>
<pb n="KR4d0332_WYG_002-24a"/>
小星恵下之仁妃嬪多以色進有緑衣上僭之失初秋<lb/>
踰旬曠不視事道路傳播人心憂疑及蒞正朝宜逺聲<lb/>
色嬪御異數横出滋多尢物為祟不惟不芟夷之又從<lb/>
而封殖之在禮有云子者親之枝也不敬其身是傷其<lb/>
親陛下一身十三聖責望之所歸千萬世本支之所係<lb/>
不知持觴席之戒求所以養夀命之原此皇天寧考之<lb/>
所以怒也陛下之位皇天寧考之所畀付也陛下知天<lb/>
位之重必知有以厚天叙之典乃所以敬天而敬寧考<lb/>
<pb n="KR4d0332_WYG_002-24b"/>
也故王何負於陛下而使之魂魄之無依歳時之絶祀<lb/>
彌逺何功於陛下而保全其富可埓國家簡記其不學<lb/>
面墻之子竊窺聖意不過曰故王之在霅邸有瞹昧之<lb/>
過故仇之也深彌逺之擅國命有擁䕶之功故徳之也<lb/>
厚不思夫霅川吿變非出於故王之本心天知之寧考<lb/>
知之陛下獨不知之彌逺専權宜受貪天之酷罸天厭<lb/>
之寧考厭之陛下獨不厭之亂臣賊子何代無有雖在<lb/>
本朝亦所不免逺而京黼近而檜侂僅能竊弄威福以<lb/>
<pb n="KR4d0332_WYG_002-25a"/>
毒臣下未有敢行不義戕賊人主之同氣如彌逺之為<lb/>
者詩有角弓為骨肉相怨而作也乃以民之胥然胥傚<lb/>
為言故王之寃未伸彌逺之罪未正此皇天寧考之所<lb/>
以怒也陛下自更化而後立政用人當掃地以求更新<lb/>
執政大臣當同心而扞王室夫何廟堂造命之地反有<lb/>
劍佩相攻之風朋左者則議右之機械深黨右者則誚<lb/>
左之門庭雜民訟在有司而左之館客乃以賂章官職<lb/>
在朝廷而右之族黨乃以贓敗甚至濁夫黠子乆在台<lb/>
<pb n="KR4d0332_WYG_002-25b"/>
司招權納賄猶如曩日金免晝攫而夜或暗投雞耻日<lb/>
攘而月猶未已司道揆者若罔聞知但見榻前奏事謬<lb/>
為恭遜都堂當筆公肆異同盤石不任而棟傾鹽梅不<lb/>
和而鼎覆慶厯之車主於必行元祐之舟戒其偏重昔<lb/>
者君子協心為國義同一家今之大臣立黨相傾甚於<lb/>
仇敵天工之曠如此而陛下方以代天理物望之欲皇<lb/>
天寧考之不怒得乎陛下自踐阼以来民之死於水火<lb/>
死於旱荒何可勝數金人殄滅強敵方興機㑹雖来事<lb/>
<pb n="KR4d0332_WYG_002-26a"/>
力未至有妄男子抵掌談兵深入三京尅日恢復輕於<lb/>
一擲折翅遄歸棄甲曵兵隻輪不返糧食積貯顆粒不<lb/>
留邊鄙之民殘於鬬戰暴骨如山内地之民困於轉輸<lb/>
横屍塞道國威由此損失國用由此空虛范葵子才之<lb/>
罪於是乎通天矣逆全送死天實誅之僥倖成功執以<lb/>
要上西蜀數州相繼淪沒而巨鎮如興元勦於戎馬之<lb/>
一屯京西八郡莾為邱墟而要害如襄陽空於北軍之<lb/>
一炬宣和拓地裔域亂華開禧稱兵權臣函首惟兵與<lb/>
<pb n="KR4d0332_WYG_002-26b"/>
民相依為生兵端一開民禍罔極自寳慶以至於今赤<lb/>
子之殱於干戈者不知其㡬萬億孝子仁人以伐一木<lb/>
殺一獸不以其時為非孝豈有天民之死如此其夥而<lb/>
陛下方垂衣拱手以視之欲皇天寧考之不怒得乎統<lb/>
有正傳尊無二上人之母一陛下之母三榮邸則所出<lb/>
也沂邸則所繼也夀眀太后功冠髙孟則天下之母也<lb/>
方東朝無恙時承顔順色凛如奉盈彼二邸者安敢顧<lb/>
之今宫室服御竭力奉承恩禮過隆毋敢議者濮園故<lb/>
<pb n="KR4d0332_WYG_002-27a"/>
實載之瑶編充類而言禮可義起何至權度不審彼重<lb/>
此輕以私滅公以恩奪義安知皇天寧考之怒不以外<lb/>
戚有用事之漸乎自古婦寺易生厲階陛下英明神武如<lb/>
日在天便嬖使令安敢預政問之朝野具識姓名何物<lb/>
臣璫輙進滛巧蕞爾近習乆怙私恩貴艷妃嬙輔車相<lb/>
依能梯羣小能穽忠良能間君臣能亂嫡媵思昔盛時<lb/>
元老一語立去守忠宫中内降深憚杜衍今朝無厚徳<lb/>
重望可壓服之弱者畏讒巧者買譽穿社之䑕莫之敢熏<lb/>
<pb n="KR4d0332_WYG_002-27b"/>
在墉之隼莫之敢射長此不已為釁叵量安知皇天寧<lb/>
考之怒不以宦官近習有撓政之萌乎臣之所言獲怒<lb/>
之端者六而觧怒之道莫切於陛下之身臣甞愛歐陽<lb/>
修之言曰自古帝王雖號至尊未甞獨處其出而居外<lb/>
不止百官奏事而已必有經生學士講論燕閒其入而<lb/>
居内不止宦官宫妾而已必有太子問安侍膳宗室子<lb/>
弟驩然相接計其一日之中未甞一時獨處也修為此<lb/>
言盖以選立皇子為仁宗勸今愚臣之吿陛下亦如修<lb/>
<pb n="KR4d0332_WYG_002-28a"/>
之吿仁宗誠使元良一立國本一正天性之愛油然而<lb/>
生清眀在躬嗜慾日損間有御幸必精必専上帝降祥<lb/>
篤生聖嗣則選立者歸之舊邸有祥符故事在陛下何<lb/>
憚何疑而不蚤及此也眀禋之五日陛下用漢災異劾<lb/>
三公故事參之淳熈近比中出一紙罷免二相譬之人<lb/>
子受父母之譴而不能堪則遷怒於家相而逐之即日<lb/>
出闗之命毋乃太匆匆乎古先哲王之用大臣疑則勿<lb/>
用用則勿疑羣公先正立人之朝道合則留不合則去<lb/>
<pb n="KR4d0332_WYG_002-28b"/>
清之當去乆矣見㡬而作屢失於㡬色斯舉矣何止於<lb/>
色抽身不勇君子惜之行簡以經筵留果合於進退之<lb/>
義否乎㢘耻節禮以待君子故寧捐其身不受戮辱一<lb/>
介之士館於公卿之門辭色不順望望去之至於逐客<lb/>
之令已下而又留之士茍為留則亦可賤矣况大臣乎<lb/>
賈誼所謂握重權大臣而有奴𨽻無耻之心惜其黨無<lb/>
有以此吿之而嗜進讇夫兾其棄鹿而懐鼷未免見弹<lb/>
而思炙反從而慫慂之也彌逺柄國二十七年天下人<lb/>
<pb n="KR4d0332_WYG_002-29a"/>
望在數十公或屏棄不用或用而不盡其才荏苒至今<lb/>
彫零殆盡清之當軸收召諸賢聚之本朝最後而徳秀<lb/>
至參預命下疾病嬰之文宗識卿不早之嘆至形當饋<lb/>
詩人邦國殄瘁之惜中外所同咨夔繼亡了翁又去元<lb/>
夫鉅人稀若晨星陛下既去二相環顧在廷無可當枋<lb/>
用者乃以相印起與之於南海之濱與之天下大老也<lb/>
其如耄及且病未必肯来揆席乆虛事權不一性之鳴復<lb/>
畏首畏尾更相推遜中書之務壅遏不行陛下起視四<lb/>
<pb n="KR4d0332_WYG_002-29b"/>
海之内風濤如此今為何時而可無濟川作楫者乎臣<lb/>
之所深懼者天下之權不在中書必至潰裂四出或在<lb/>
外戚或在宦官或在近習女寵唐之世進退大臣聴命<lb/>
閹寺流弊之極遂有定䇿國老者出焉臣言及此不勝<lb/>
履霜堅氷之憂陛下聴之宜為曲突徙薪之計何况紹<lb/>
定小人之渠魁有表表在人耳目者朶頥羊鼎之日乆<lb/>
鑚頭䑕穴之巧深曩者予祠有命舉朝之士重足而立<lb/>
交口而争衆怒難犯成命遄寝今者無故又予之祠豈<lb/>
<pb n="KR4d0332_WYG_002-30a"/>
冥冥之中有為之地者乎臣謂世道升降之機君子小<lb/>
人進退之㑹但卜之宰輔何如人耳為慶歴元祐今日<lb/>
也為崇觀宣政亦今日也然為慶歴元祐則難為崇觀<lb/>
宣政則易天其或者與之宿疴頓蘇筋力猶健蒲輪一<lb/>
出豈不副蒼生霖雨之思如其不然彼老姦者牽引而<lb/>
至則天下之事去矣臣去秋輪對妄生臆料惟恐曾布<lb/>
韓忠彦不相能而小人京得以求之趙鼎張浚不相下<lb/>
而小人檜得以繼之使此狂言不幸而中如宗廟社稷<lb/>
<pb n="KR4d0332_WYG_002-30b"/>
何臣願陛下審於擇相參以人望毋為左右毁譽所惑<lb/>
謹於用權要使常在中書毋為旁蹊曲徑所移一相得<lb/>
人庶眀勵翼求所以當天心而合人心者必以伸故王<lb/>
之寃正逺相之罪為第一義也前者二相雖所用有先<lb/>
後均為受逺相之知豈無是非之心而動有牽制不得<lb/>
以直遂其欲今已用如性之鳴復召而未至如與之與<lb/>
夫人望所属之諸老皆非託身於冰山者必能陳大義<lb/>
以廣上心必能主綱常以扶世教遷西溪之陵而即之<lb/>
<pb n="KR4d0332_WYG_002-31a"/>
髙爍擇諸王之賢而主其奉甞若夫彌逺之家縱不忍<lb/>
籍之獨不可籍其僕妾乎彌逺之爵雖不忍追褫之獨<lb/>
不可詘其謚號乎彌逺之子縱未欲禁錮之獨不可勒<lb/>
之休致乎執政大臣以大公存心以中正許國出一號<lb/>
令行一賞罰於其命令始出之地其直如矢而又端之<lb/>
其清如水而又澄之則諸閫禀神算於帷幄必不至於<lb/>
䟦扈飛揚戚里婦寺近習之徒受威令於朝堂必不至<lb/>
於譸張為幻而又旁招俊乂列於庶位以備經幄之講<lb/>
<pb n="KR4d0332_WYG_002-31b"/>
論以充扈從之顧問君心正而朝廷正而百官萬民正<lb/>
於以迓續皇天之命於以簡在寧考在天之靈轉災為<lb/>
祥易禍為福臣所謂為慶歴元祐難者則易将至矣臣<lb/>
甞面覩清光冐進人君不可欺天人臣不可欺君之説<lb/>
陛下溫顔容納不斥不怒畀以祠廩甫及踰年又起家<lb/>
以半刺寵之隆天厚地恩徳難酬寸草報春寤寐在念<lb/>
竊見先朝名臣司馬光通判并州日當仁宗春秋方富<lb/>
而首抗建儲大議乃定其時在朝公卿所難言者而光<lb/>
<pb n="KR4d0332_WYG_002-32a"/>
言之仁宗不以位卑言髙罪之也臣才品庸陋於光無<lb/>
能為役然葵藿向陽心實同之敢因眀詔之下控竭胸<lb/>
臆冒進狂言亦惟恃陛下有仁宗之眀故臣得以效光<lb/>
之直也干犯天威罪當萬死惟陛下赦之<hi>按本傳載此文有隐刺覆</hi>
<hi>絶攸嬉尊寵綱淪法斁上行下效京卒外兵狂悖迭起數語篇中不載應有脱誤又按本傳邁於淳祐中知邵</hi>
<hi>武軍在郡奉詔以亢旱求言驛陳七事今永樂大典本闕</hi>
</p>
<p>
</p>
  </div>
<div>
                <head>臞軒集巻三</head>
    <p>
<pb n="KR4d0332_WYG_003-1a"/>
欽定四庫全書<lb/>
　臞軒集巻三　　　　　　　宋　王邁　撰<lb/>
　　論<lb/>
　　　髙帝論一<lb/>
人惟有所不為也而後可以有為惟能忍於其小也而<lb/>
後可以成其大古之人有行之者髙帝是也何謂有所<lb/>
不為也而後可以有為天下之大非利於小者所可圖<lb/>
也匹夫匹婦之争止於簞食豆羮而已也於此而有人<lb/>
<pb n="KR4d0332_WYG_003-1b"/>
焉不惟不爭之而且遜諸鄰而不受則一鄉之人莫不<lb/>
畏服之矣為一鄉之所畏服則一鄉之事彼固可得而<lb/>
辦之也推而上之其不取者愈大則其所辦者愈逺無<lb/>
他人以其所不為信其能有為也項羽以盖世之氣<lb/>
直欲摧岳岱而傾河海然觀其心度之所安大抵知有<lb/>
楚而不知有天下故其貪戀故國之榮不啻如晝錦之<lb/>
快是其志已可悲也宜其天下不得而有也髙祖㣲時<lb/>
貪財好色之心本錮其中及至入秦之日至玉帛子女<lb/>
<pb n="KR4d0332_WYG_003-2a"/>
曽不以動其痼疾是何貪於前而㢘於後也其心今日<lb/>
之所欲固甚於前日之所愛者也前日之所愛者溺焉<lb/>
今而能果敢决裂以求自出焉此其所挾持者甚大氣<lb/>
量甚髙志趣甚逺秦闗百二之險帝固得而隘之矣楚<lb/>
衆百萬之强帝固得而弱之矣范増之徒方且刮目於<lb/>
其旁其敢以平昔在山東者而藐之哉劉項成敗吾不<lb/>
决於垓下之圍固已决於項羽眷戀歸楚之日髙帝入<lb/>
闗無所取之時矣何謂忍於其小而後能成其大天下<lb/>
<pb n="KR4d0332_WYG_003-2b"/>
之大非有以容之則天下皆吾敵也少年豪傑之徒㧞<lb/>
劍而起挺身而闘此不足以言勇也天下有大勇者有<lb/>
上人之志而能甘心以下人有集事之謀而未嘗與事<lb/>
争勢忍小忿而成大謀屈一時而伸於後日此則勇者<lb/>
之所畏也方天下發難之初秦兵常勝逐北羽獨破秦<lb/>
軍虜王離走章邯降欣翳兵鋒所加至必糜潰及聞髙<lb/>
帝先入闗則瞋目裂眥忿如驕鷹猛虎之不可犯是故<lb/>
毎與漢戰有勝無負吁亦壯矣而髙帝則惟恐其戰之<lb/>
<pb n="KR4d0332_WYG_003-3a"/>
不力而勝之不亟也鴻門之役鋒刄蹈前而不之忿也<lb/>
彭城之敗睢水不流而不之駭也失衆於滎陽跳身於<lb/>
鴻門中弩於廣武生死患難迫其前而其心則休休如<lb/>
也置太公於髙爼而不以為辱棄二子於後車而不以<lb/>
為憾南鄭之遷屈節從之鴻溝之約强顔受之寧為之<lb/>
摧挫困躓而不願較其是非曲直也寛之使不吾疾狃<lb/>
之使不吾慮豢之以飽其慾驕之以昏其智示其弱而<lb/>
殺其怒待其間而乗其斃然後全其鋒而破之於垓下<lb/>
<pb n="KR4d0332_WYG_003-3b"/>
雍容談笑遂置羽於死地前日之摧挫困辱者於是乎<lb/>
一洒之矣嗟夫唯天下之至亷者為能貪惟天下之至<lb/>
怯者為能勇帝居項氏於貪而自處於亷故彼之貪反<lb/>
為我所利帝居項氏於勇自處於怯故彼之勇反為我<lb/>
所敗藏貪於亷藏勇於怯帝之術神矣其事偉矣<lb/>
　　　髙帝論二<lb/>
子房髙帝之蓍龜也帝以聰明精敏照臨臣下蕭曹婁<lb/>
酈不足以望清光然猶時出一謀一畫以為助帝皆開<lb/>
<pb n="KR4d0332_WYG_003-4a"/>
奬容納之至於臨大事决大疑處大緩急未嘗不以質<lb/>
之子房甚矣子房之大有造於漢也自今觀之南陽之<lb/>
㨗帝意欲西良乃力陳危道之諫遂得以敗秦㧞宛設<lb/>
無良言則秦攻其前宛制其後能無失機之悔耶武闗<lb/>
方入帝欲擊秦良乃設為益幟之計於是大破秦師設<lb/>
無良言則以我之寡犯敵之衆能無覆師之懼耶既敗<lb/>
秦兵西入咸陽即欲止宫休舍樊噲之諫不從遂以問<lb/>
良良則曰願聴噲言是以灞上之師遽還否則蠱於聲<lb/>
<pb n="KR4d0332_WYG_003-4b"/>
色沮撓軍氣禍孰甚耶衆口盈庭請都雒邑帝乃唯唯<lb/>
從之婁敬之言未入遂以問良良則曰敬言是也是以<lb/>
闗中之都遂定否則形勝一失進退無據危孰甚耶楚<lb/>
兵方張力非其敵闗東之地孰與守之使帝不以問良<lb/>
則遣三大將之計無所聞將恐咽喉之地先為敵據天<lb/>
下安知為我有耶刻印苴茅封六國後事已垂成誰敢<lb/>
言者使帝不以問良則八不可之説無所聞恐賢士解<lb/>
體勍敵並興安保其不長亂耶韓信䟦扈難制守地於<lb/>
<pb n="KR4d0332_WYG_003-5a"/>
齊假王之請驕色可掬帝之怒極矣使良不悟於躡足<lb/>
之頃則信不軌之謀立談而泄况肯終身為帝用耶封<lb/>
賞方行人懐怨望沙上聚首良可寒心帝之慮深矣使<lb/>
良不出先封雍齒之言則此曹機械日深或有倒戈震<lb/>
主之事何以制之耶凡此數端皆切於成敗存亡之大<lb/>
計者子房能為帝言羣臣之所難言知羣臣之所不知<lb/>
故曰子房者髙帝之蓍龜也天下已定之後帝溺於愛<lb/>
欲立如意劉氏之業昔以艱難辛苦而得之者幾嘗試<lb/>
<pb n="KR4d0332_WYG_003-5b"/>
於一擲叔孫通儒者嘵嘵於口舌間而周昌且欲以死守<lb/>
之子房是時若無預於此吕后使人以髙枕而卧之言<lb/>
責之彼豈茍卧者哉端居深念慨然有得四皓朝來而<lb/>
儲貳暮定矣盖子房從帝於患難中窺見帝之肺腑為<lb/>
甚精熟是以察其機而投之商山之老帝所願致而不<lb/>
可得一旦以太子故盥沐來前帝知人心有屬矣羽翼<lb/>
之成盖有所警而動也是則四皓者髙帝之良藥惟子<lb/>
房知其受病之處投之一劑而帝之宿恙即解其功顧<lb/>
<pb n="KR4d0332_WYG_003-6a"/>
不偉歟伊川嘗曰髙祖幾曽用張良良用髙祖耳吁有<lb/>
㫖哉<lb/>
　　　髙帝論三<lb/>
自古英雄之君出而得志天下固其神機廟謨弛張闔<lb/>
闢有非淺智末議所可窺測然至於摧敗困衂倉皇窘<lb/>
迫之際智窮而無所施力憊而無所用而卒能宏濟艱<lb/>
難以成大功者此非人之所能為也天也秦失其鹿髙<lb/>
皇帝披荆棘冒霜露以與羣雄共逐之而驍暴强鷙與<lb/>
<pb n="KR4d0332_WYG_003-6b"/>
漢角立者楚其勍敵也羽奮百戰百勝之威西向以争<lb/>
天下先鋒所加飄忽震蕩如暴風凌雨髙帝無尺土之<lb/>
階獨以一身横當乎其衝徘徊反側不能以自定宜若<lb/>
不得遂其志而卒之破羽垓下成功若是之果者人孰<lb/>
不以為帝之智略足以辦此而奔走前後諸臣預有力<lb/>
焉余謂不然帝之於天下最無心於得之者無心於得<lb/>
而竟得之天盖有心於相漢也初帝起自沛中蕭曹皆<lb/>
文吏自愛欲稱兵倡亂恐事不就秦族其家獨以帝為<lb/>
<pb n="KR4d0332_WYG_003-7a"/>
人望所屬故共推戴之以為兵首此非帝有心於利天<lb/>
下也秦兵方强諸将莫利先入闗懐王與諸将謀遣長者<lb/>
扶義而西於是帝不得辭此又見帝初無心於入闗也<lb/>
自時厥後與項羽相持於﨑嶇戎馬間争頃刻之命者<lb/>
屢矣鴻門之圍彭城廣武之圍其備甚踈其力甚窘而<lb/>
皆能脱一生於萬死之中此非天有以相之漢之為漢<lb/>
未可知也方其入闗之初羽以百萬之師叱咤長驅目<lb/>
中已無闗中矣項伯羽之季父以張良之故為帝緩頰<lb/>
<pb n="KR4d0332_WYG_003-7b"/>
於羽羽至陸梁且䧏心忍氣與帝周旋於盃酒問及亞<lb/>
父之謀一發項莊之劍已跳躑而不可禁吁亦危矣伯<lb/>
獨以身翼蔽於前未幾樊噲得以攘臂而入一怒之餘<lb/>
羽氣已索帝得脱身於項氏垂涎之口羽之君臣始彷<lb/>
徨四顧吾屬為虜之言始不知其所從出人謂鴻門之<lb/>
圍項伯實脱之吾謂寡助之至親戚畔之天之奪項氏<lb/>
之鑒而䘮其魄也乆矣彭城一役帝方哆然髙㑹不虞<lb/>
楚兵之躡其後及一覆於睢水之上三匝之圍未解而<lb/>
<pb n="KR4d0332_WYG_003-8a"/>
大風冥晦帝僅得免此固天之相帝昭昭者不必深論<lb/>
至如滎陽一戰羽聴増言兵圍愈急是時漢之援兵未<lb/>
至楚全而漢孤事勢緩急不問可知紀信在軍中時碌<lb/>
碌無聞非有智謀勇略出諸臣之右者一旦乃能奮不<lb/>
顧身稱䧏誑楚帝既突騎而歸而信之肝腦已膏於楚<lb/>
人之斧鉞矣信之此舉誰實使之或者天心眷眷於赤<lb/>
帝之子則必假手於草莽之臣不然漢事去矣信之一<lb/>
死劉氏四百年社稷於此乎决是豈可以易言哉遲遲<lb/>
<pb n="KR4d0332_WYG_003-8b"/>
踰年而有廣武之役羽張其撫劍疾視之威帝非不知<lb/>
力非其敵而乃致辭問罪從容暇豫如平時今觀其責<lb/>
羽之辭義氣激烈天如不聞則已如其聞之寧不為<lb/>
之感動乎想夫伏弩潜發之時天地鬼神已森列於漢<lb/>
王之左右是則帝之所不能為者人也所能為者天也<lb/>
生死臨乎其前帝不為之少懾者亦恃其有此爾楚雖<lb/>
强其如天何哉垓下之敗羽始有此天亡我之言何知<lb/>
之晚也他日帝告吕后亦以布衣取天下歸之天命帝<lb/>
<pb n="KR4d0332_WYG_003-9a"/>
可謂自知之審矣<lb/>
　　　髙帝論四<lb/>
楚漢興亡之事既歸之天及觀髙帝平日駕馭韓信與<lb/>
信所以自取亡者亦卒以天斷之何也前乎為帝之勍<lb/>
敵者羽其一也後乎為帝之所忌者信其一也髙帝終<lb/>
日惴惴然不得休息者盖其忌信之心尤甚於畏楚也<lb/>
然竊怪髙帝之疑信心迹凡幾形露信獨不自疑者天<lb/>
奪其鑒也帝知信之英特其志甚大非甘心處人下者<lb/>
<pb n="KR4d0332_WYG_003-9b"/>
故當其請兵自將之日帝已長慮却顧毅然舉兵畀之<lb/>
且知信於是時雖得兵未可以有為也及帝敗兵於成<lb/>
臯自稱使者入信軍中至其卧内奪其印綬麾令諸將<lb/>
而易置之疑信之迹已形露矣且軍中自當堅守不聞<lb/>
天子詔周亞夫尚能言之信獨不之悟乎越明年而信<lb/>
有平齊之㨗乃執其功以要主假王之請徳色可掬愈<lb/>
有以重帝之疑也帝雖疑之不即舉兵以攻之者强楚<lb/>
未平無信不可又恐信挈齊以歸楚合謀以并漢則彼<lb/>
<pb n="KR4d0332_WYG_003-10a"/>
全而我孤是故棄千里之齊以畀之使之自戰其地自<lb/>
兼其衆又自王其國為信者盍思夫兩雄不可以並立<lb/>
必求其終焉之計而後可以無恐乃入於籠絡之中而<lb/>
不自知王齊之席未煖而又引兵為帝擊楚武渉之説<lb/>
如水投石且念帝解衣推食之恩竟不忍叛吁信誠不<lb/>
忍於負帝矣豈知帝之忍於信耶及帝既㑹諸將於固<lb/>
陵與信期而不至帝之心皇皇如也用張留侯分封之<lb/>
説信乃肯來共成㓕楚之功楚既㓕則帝可以無求於<lb/>
<pb n="KR4d0332_WYG_003-10b"/>
信矣於是襲奪信軍徙之於一隅之楚是時疑信之心<lb/>
雖庸人孺子皆知之信猶不少悟也雲夢之逰帝以市<lb/>
井之計施之君臣之間信至此方知帝心之有他矣欲<lb/>
發兵自度無罪欲謁上恐見擒方且斬鍾離昧以求媚<lb/>
於帝且昧為楚亡將漢初捕之甚急信欲匿而終發之<lb/>
是自暴其罪也而可乎方信在齊之日誠知帝不可以<lb/>
乆處㩀千里之齊納交於楚且攻且守以為後圖則鼎<lb/>
足之勢成天下又生一敵國矣成敗之勢雖髙帝不能<lb/>
<pb n="KR4d0332_WYG_003-11a"/>
保其往也信不出此初謂漢王親信我不奪我齊既奪<lb/>
之齊又謂我無罪既見擒始知漢王畏惡其能以信之<lb/>
料敵制勝如彼其明審而獨拙於身謀顛倒於髙帝機<lb/>
械中卒為漢臠此豈非天奪其鑒乎觀其告帝之言曰<lb/>
陛下乃天授非人力也信知帝謂天授則然矣亦知天<lb/>
奪其鑒至此乎嗟夫項羽以㧞山之力及其敗也則以<lb/>
為天亡韓信以盖世之豪及其見擒也則以其主為天<lb/>
授曹操以暴武雄鷙之姿垂歿之際則以天命自解此<lb/>
<pb n="KR4d0332_WYG_003-11b"/>
三人極其力之所為何向不濟而竟止於今日所觀者<lb/>
是知天之不可以人力勝者盖如此<lb/>
　　　髙帝論五<lb/>
甚矣利交之不可保也盜入主人之室主不能制有出<lb/>
厮役之徒奮臂而力馳之主頼以免一旦執其功以徼<lb/>
主予之千金不足以飽其欲也於是日夜不肖之心生<lb/>
主悟其變則必拘之有司而殺之嗚呼始以其有利於<lb/>
我也故賞之以為恩終以其不利於我也故殺之以為<lb/>
<pb n="KR4d0332_WYG_003-12a"/>
仇既以利合必以利睽人心之可畏盖如此君臣以道<lb/>
合者也湯武之於伊吕成王之於周公其事不可得<lb/>
而見矣末世君臣之始交也上以利示其下下以利徼<lb/>
其上上下各狃於利自謂其赤心相保永矢不叛天地<lb/>
鬼神實臨之一旦利盡隙開事或非望則養虎養鷹終日<lb/>
勞人主之機而為臣者亦自懼其兎死狗烹之禍於是<lb/>
乎岌岌不相保矣亦孰料世變之降髙帝君臣之交曽<lb/>
市井要約之不若乎且楚漢紛争之初彭越首以人傑<lb/>
<pb n="KR4d0332_WYG_003-12b"/>
起兵未肯以身輕屬乎人也及漢兵敗於梁北奔于睢<lb/>
水帝使人以將軍印綬賜越越乃肯來彼固有所邀於<lb/>
帝矣英布負九江之險身雖楚臣而附楚之心則未堅<lb/>
也及漢興兵不利於彭城而後隨何緩頰於布彼乃仗<lb/>
劍來歸帝於一見之頃以王者之禮待之正所以餌之<lb/>
也韓信以一世人豪雖在窮阨無聊之中而猶不輕托<lb/>
身必擇主而後就﨑嶇自楚來未知帝所以處之者何<lb/>
如一拜登壇具禮之賜信之血軀固不得不以許帝也<lb/>
<pb n="KR4d0332_WYG_003-13a"/>
夫以信之善戰自負其能謂天下莫已敵譬猶神龍虓<lb/>
虎不可羈紲制而豢養得方其三子之身未有所屬也<lb/>
使之從漢則無楚從楚則無漢兩無所從則可與楚漢<lb/>
分天下而立髙祖將以得志於天下不得此三子為用<lb/>
則項氏終不可得㓕是故予三子之賞不得不優封三<lb/>
子之地不得不厚天下已定之後越反於梁信反於楚<lb/>
布告變於淮南勢利窮而機械生間隙開而疑忌至是<lb/>
故誅夷斬艾之禍有不得而免然則由前日而觀帝之厚<lb/>
<pb n="KR4d0332_WYG_003-13b"/>
於三子者非帝之褒也利誘之也由今日而觀帝之薄<lb/>
於三子者非帝之忍也利奪之也故君子於賜越印綬<lb/>
之日已知其有葅醢之變於供帳飲食之時已知其有<lb/>
發兵坑孺子之事於擇日拜將之日已知其有鍾室之<lb/>
禍方三子之未為帝用也帝不得不極其富貴既極其<lb/>
富貴矣三子不得不反既反矣帝不得不誅事變之來<lb/>
何有既極勢利之拘雖髙帝之智不能保其往也然則<lb/>
君臣之問必欲情實相孚恩義交結哀榮夀考終始無<lb/>
<pb n="KR4d0332_WYG_003-14a"/>
間可不於其初而謹之<lb/>
　　　髙帝論六<lb/>
國於天地必有與立三綱五常是也堯舜之所以帝湯<lb/>
武之所以王不能外是以立國矣余嘗怪髙帝之造漢<lb/>
也規模經畫莫不盡其精神心術而為之獨於綱常之<lb/>
大者曽不留一毫之念立國無本不知所以垂裕後昆<lb/>
之道豈其資禀雖髙不濟以學氣質之偏終不能以自<lb/>
克歟且君臣父子兄弟夫婦嫡庶昭穆人道之大綱也<lb/>
<pb n="KR4d0332_WYG_003-14b"/>
帝於斯數者莫不有遺恨焉其故可得而論也古人以<lb/>
君臣之典秩之於天曰職曰位皆以天名之其義精矣<lb/>
古之君臣純乎以誠相與者求其無愧於天也帝以羣<lb/>
臣戮力以取天下而既得之後疑臣下之心終始不置<lb/>
韓彭英盧反狀未萌帝先露其機以激之此猶可諉曰<lb/>
駕馭英雄不可以無術也蕭相國在諸臣間最為謹厚<lb/>
者與帝相從於急難之中何負於帝迨至末年韓彭英<lb/>
盧之血肉已盡而相國亦不免於囚此何為者乎盖帝<lb/>
<pb n="KR4d0332_WYG_003-15a"/>
於君臣之間終日以智術相籠以巧詐相遇一念之誠<lb/>
不加焉古人天秩有典之義掃地無餘是君臣之綱失<lb/>
矣經曰故雖天子必有尊也必有親也帝得天下於羣<lb/>
盜之手慷慨自負及置酒未央之日此正以天下悦其<lb/>
親之時也觀其告語上皇徳色驕氣浮於眉宇曽不思<lb/>
前日彭城之役乃翁㡬不免楚人之鼎鑊天不祚漢曷<lb/>
至今日方且挾所就之業與父兄較短長若閭巷之子<lb/>
驟致千金之産則施施然驕其妻妾焉帝王以天下養<lb/>
<pb n="KR4d0332_WYG_003-15b"/>
不如是之薄也擁篲迎門之際家令之言背道傷教不<lb/>
過以媚帝爾不惟不鄙之而且心善之彼知自天子至<lb/>
庶人同乎一本者為何等義理耶是父子之綱失矣舜<lb/>
為天子不念井廪之怨此固聖人盛徳事然人倫天顯<lb/>
之念誰獨無之帝既定大業苴茅胙土幾徧天下顧乃<lb/>
啣㣲時羮釜之讐其兄之子纎賞不及且英雄困躓之<lb/>
中庸人孺子因得而易之帝之心度如此<hi>按此䖏有脱訛</hi>崆峒<lb/>
之野曽謂一飯之忿尚得以芥蔕於其間乎以一人之<lb/>
<pb n="KR4d0332_WYG_003-16a"/>
私忿㓕萬世之義是兄弟之綱失矣立繼以嫡不以庶<lb/>
古之道也恩不能以奪乎義夫人之所知也帝至晚年<lb/>
溺閨闥之愛建儲之議一發殆將以艱難辛苦所得之<lb/>
天下嘗試而輕擲之在廷諸臣多方開説如以水投石<lb/>
之難入及用留侯計致四皓以刼其從太子乃得不廢<lb/>
方且引盃歌舞悲鳴躑躅不能自禁且帝最為易曉者<lb/>
一旦溺於所愛謬戾如此是夫婦之綱嫡庶之分俱失<lb/>
之矣古者定世系奠昭穆故曰繫之以姓而弗别綴之<lb/>
<pb n="KR4d0332_WYG_003-16b"/>
以食而弗殊周道然也帝以項伯有鴻門之功婁敬有<lb/>
闗中之説既裂地以侯之猶謂未足而又賜之以姓焉<lb/>
先王建國因生以賜姓胙之土而命之氏則有之矣未<lb/>
聞變異姓為同姓也殽亂其宗支顛倒其昭穆則其置<lb/>
宗正以叙九族者殆為何事乎是世系昭穆之别又失<lb/>
之矣夫君臣父子兄弟夫婦之義與夫嫡庶之分昭穆<lb/>
之别此其道非有難知難行者也以髙帝之明猶蔽於<lb/>
此盖其平日無學以救其氣質之偏而磨其聲色之好<lb/>
<pb n="KR4d0332_WYG_003-17a"/>
加之朝無格非之臣正救其失而彌縫其不逮遂使王<lb/>
道之純全君子竟絶望於帝厥後如文帝之兄弟武帝<lb/>
之父子絶㓕恩義淪斁禮法尤可憫笑哀平末祚公卿<lb/>
大臣駢首就戮舅后外姓肆為異圖皆髙帝貽謀不善<lb/>
無以示子孫之訓故應有此豈不重可嘆哉因是而觀<lb/>
我朝祖宗之立國張三綱以為綱建五常以為常其於<lb/>
君臣父子兄弟夫婦嫡庶昭穆之間可得端拜而論矣<lb/>
　　　髙帝論七<lb/>
<pb n="KR4d0332_WYG_003-17b"/>
或曰髙帝誠有心為萬世子孫計也當時亦有王佐之<lb/>
才可以共此乎曰有之在朝廷則張留侯在山林則四<lb/>
皓其人也留侯四皓可與有為而不為者獨何歟曰此<lb/>
則髙帝之失也且留侯本心盖欲為韓報仇者初無意<lb/>
於臣漢也方其辭漢歸韓之初為韓之心一飯不置及至<lb/>
韓則其君已斃於項王之手於不得已又間行而歸漢<lb/>
矣而此時此心終未能恝然於韓也其後從帝於緩急<lb/>
之中一謀一畫必雍容暇豫為帝言之帝負知人之名<lb/>
<pb n="KR4d0332_WYG_003-18a"/>
熟識其人於進退間矣是故折節以下之而不敢慢赤<lb/>
心以信之而不敢疑委曲以從之而不敢逆帝平日之<lb/>
待諸臣無有不用籠絡之術獨於留侯猶有古君臣質<lb/>
實誠信之風而為留侯者亦徳其有知己之恩且知天<lb/>
下之心屬漢已乆帝之勢可以平天下也於是悉心竭<lb/>
力為帝成就之而平昔為韓之心至是始泮然氷釋矣<lb/>
是知留侯本心雅不為髙帝臣也韓彭英盧於帝有鷹<lb/>
犬之功疑隙一開駢首受戮蕭相國雖以功名自終而<lb/>
<pb n="KR4d0332_WYG_003-18b"/>
械繫之辱竟不能免留侯知其然也赤松之興一動於<lb/>
中見幾而作不俟終日脱去軒冕如棄敝屣鴻飛鳯舉<lb/>
矰繳不及其胷中抱負固有逺者大者帝竟不能盡用<lb/>
之也且帝之論三傑於二子則名之於子房則字之此<lb/>
可以見輕重矣而鄼侯之相國乃舉平陽侯以自代而<lb/>
不及留侯焉故留侯竟不果相是何帝於天下未定則<lb/>
有留侯而天下已定則獨不知有留侯耶使其翻然逺<lb/>
舉之日帝能待之以父師之禮留之以萬世之計如成<lb/>
<pb n="KR4d0332_WYG_003-19a"/>
王之於周公以公其以予億萬年敬天之休者告之留<lb/>
侯未必不以逺者大者為帝究竟設施也惜乎帝知留<lb/>
侯於始而不知留侯於終也若夫四皓之於留侯又有<lb/>
間矣先儒謂四皓救天下拯人羣之心本與髙祖同帝<lb/>
已定天下則四皓可以去此言得之矣竊謂四皓之才<lb/>
要是帝王之佐秦不能用故寜終其身於商山之芝不<lb/>
肯北面殽函之地帝願屈之而不能致者彼盖度帝不<lb/>
過以秦漢人物待之爾是以不屑於命駕也晚年以太<lb/>
<pb n="KR4d0332_WYG_003-19b"/>
子之故聞留侯之言翔而後集是其心何嘗一日不在<lb/>
蒼生哉帝於是時誠能以欲為萬世計者端拜問之願<lb/>
在下風而又托之以六尺之孤寄之以社稷之重吾知<lb/>
堯舜君臣之事彼可優㳺談笑而辦之矣柰何其儲位<lb/>
方定而白駒之足倐然長往有不可得而縶歟嗟夫留<lb/>
侯之去帝可以留而不能留四皓之來帝可以屈而不<lb/>
能屈髙帝之功名事業於是乎終矣君子於是乎絶望<lb/>
於漢矣豈天未欲斯民見三代之治耶<lb/>
</p>
<p>
</p>
  </div>
<div>
                <head>臞軒集巻四</head>
    <p>
<pb n="KR4d0332_WYG_004-1a"/>
欽定四庫全書<lb/>
　臞軒集巻四　　　　　　　宋　王邁　撰<lb/>
　　論<lb/>
　　　文帝論一<lb/>
文帝仁柔之主非有武之剛鋭宣之嚴毅也及參稽帝<lb/>
之行事見其居重馭輕總攬大權雖武宣之君不能過<lb/>
而後知人君如帝正所謂仁而有勇寛而有制者也方<lb/>
其乘諸吕旣誅之後自代入繼習見南北兩軍之權能<lb/>
<pb n="KR4d0332_WYG_004-1b"/>
為社稷之輕重故於天下未定羣臣反側未安之始即<lb/>
拜宋昌為衛將軍以領之及天下已定人心已安又恐<lb/>
此曹之恃恩怙寵漸不可長也於是不二年間即罷昌<lb/>
之兵柄一呼吸指麾之頃兩軍權自天子出也故小而<lb/>
信近之臣禀命惟謹不敢竊弄威柄於㝠𡨕之中大而<lb/>
元功宿將奉身寅畏凛凛乎如履淵氷之上百司庻府<lb/>
不敢慢令於其内諸藩侯王不敢抗衡於其外吁何其<lb/>
壯也且七國之變不遽發於文帝之時者人謂吳楚包<lb/>
<pb n="KR4d0332_WYG_004-2a"/>
藏叛心已非一日之故惟賴文帝優游而涵容之故其<lb/>
謀無因而發景帝用晁錯削地之䇿始激其變竊以為<lb/>
不然以文帝之時觀之蓋未嘗無間隙可激諸侯之反<lb/>
者淮南王長首犯不軌死於蜀道當時有尺布斗粟之<lb/>
謡此有可乘之隙一也而七國不反濟北王興居與平<lb/>
勃之徒共平諸吕以封爵不如意而謀作亂卒起平之<lb/>
此有可乗之隙二也而七國不反帝太子與吳王濞太<lb/>
子爭博以棊局殺之吳王怨望失藩臣禮此有可乘之<lb/>
<pb n="KR4d0332_WYG_004-2b"/>
隙三也而七國不反有此三間之可乘而七國終莫為<lb/>
變者非不欲為也文帝收兵權於上七國退聽於下雖<lb/>
欲爲亂而不可得也嗟夫文帝天下之仁君而能果於<lb/>
用天下之權此其所以不可企及歟昔者聖人作易至<lb/>
巽之卦而教人以用巽之道其象曰重巽以申命至繫<lb/>
辭又以巽以行權言之夫巽者柔順之謂也聖人懼夫<lb/>
柔者之易玩而順者之易狎也故於出命之際先庚三<lb/>
日以令之猶以為未足必後庚三日以申之庻幾可以<lb/>
<pb n="KR4d0332_WYG_004-3a"/>
警天下之耳目而巽之權得以行焉仁之至義之盡也<lb/>
古之人有得巽之義而能用天下者文帝其當之矣<lb/>
　　　文帝論二<lb/>
甚矣私心之未易克也太上無私其次則有私而能克<lb/>
人之德性本是髙明一為私慾所蔽則意念顛倒舉止<lb/>
輕浮外無威儀足以臨人中無操守足以行善發於其<lb/>
心害於其事姦言始得以亂吾政利口始得以覆吾邦<lb/>
几此者皆私慾之為害也是以人君能格物致知正心<lb/>
<pb n="KR4d0332_WYG_004-3b"/>
誠意就道親賢問之辨之以明所未明篤志勵行精之<lb/>
一之以守所難守私心邪念一切屏除天理昭融内明<lb/>
外映杲日中天羣陰自伏此二帝三王所以中天地而<lb/>
立極也漢之文帝其亦勇於克其私者歟何其見善之<lb/>
明而用心之剛也方六飛之幸渭橋有犯清道之蹕者<lb/>
帝怒必欲寘之極憲一怒之餘人命係焉私欲害正莫<lb/>
此為甚及一聞廷尉持平之言則釋然而悟犯者得免<lb/>
於死至於朝東宫之日宦者趙談得以驂乘人主舉動<lb/>
<pb n="KR4d0332_WYG_004-4a"/>
萬物所瞻一溺於愛悖道至此及一聞袁盎之諫隨即<lb/>
下談略無留難之色此二者猶可諉曰仁厚帝之天性<lb/>
故其釋犯蹕之怒為甚易而刑餘驂乗大有損人主之<lb/>
威故改之亦無甚難也鄧通近宦之最昵者也鉅萬之<lb/>
賜銅山之寵其所以貴幸通者出於内廷之右矣一旦<lb/>
立朝少有怠慢丞相嘉至府出片紙以檄之如召嬰兒<lb/>
帝不敢庇之也雖欲遣使召通而又恐丞相之威未伸<lb/>
必紓徐以待之度通已困辱然後遣使謝丞相而召之<lb/>
<pb n="KR4d0332_WYG_004-4b"/>
初未嘗寘忿怒於其間也其後新垣平之詐一蠱其心<lb/>
立廟之舉非所以為訓也未㡬而姦狀自白則孥戮之<lb/>
刑曽不少貸自五帝之祀領之以官未嘗躬徃蓋絶口<lb/>
不言鬼神之事者終其身非勇於克其私者疇能爾哉<lb/>
夫帝能敢于肉刑之除而不能免犯蹕之怒能安於服<lb/>
御之减而不能無驂乘之非能正元舅之刑而不能杜<lb/>
嬖倖之侮能除宗廟之祕祀而不能不為神仙之惑是<lb/>
皆私心有以撓之也使是數者而不能自克焉則怒者<lb/>
<pb n="KR4d0332_WYG_004-5a"/>
不息是枉法也非者不格是啟寵也侮者不懲是長惡<lb/>
也惑者不悟是迷復也又何足為文帝哉惟於其所為<lb/>
私而能克之則已徃之愆渙然氷釋自新之善昭映方<lb/>
來至此則大舜聞善若决之時成湯改過不吝之日夫<lb/>
子所謂觀過斯知仁文帝其當之矣<lb/>
　　　文帝論三<lb/>
天下之事最不可以有心爲之有心於用其剛則剛者<lb/>
狎之招也有心於用其察則察者欺之本也是故惟天<lb/>
<pb n="KR4d0332_WYG_004-5b"/>
下之至柔者為能剛惟天下之至寛者為能察觀文帝<lb/>
之事則可見矣文帝以仁柔帥下當時稱為寛大宜若<lb/>
臣下可得而狎之而實則凛然不可犯武帝號為英明<lb/>
之主持法又嚴於文帝宜若可以杜左右之欺而實則<lb/>
易於狎侮是豈可以無辨哉薄昭文帝之母弟一旦以<lb/>
殺使者之故文帝以義制恩寘昭于法太后雖存不可<lb/>
得而庇之武帝之立受制母后曽不得一舉手及后崩<lb/>
帝始得以有為是后戚得專政於武帝之時而文帝則<lb/>
<pb n="KR4d0332_WYG_004-6a"/>
無之也絳侯親握天子璽而授之文帝功不細也告變<lb/>
之書帝一聞而生忌使廷折簡以召之極其困辱僅免<lb/>
於死而武帝初年武安侯為丞相擅人主生殺之權帝<lb/>
莫能禁如所謂君除吏盡吾亦欲除吏等語君弱臣强<lb/>
於勢甚舛是功臣得擅權於武帝之時而文帝又無之<lb/>
也魏尚守雲中首虜差六級似未為過而幕府以聞乃<lb/>
下吏奪之爵而武帝時李廣利捐五萬之師閲四年之<lb/>
乆從事於宛及其歸也不過得駿馬數百蹄而止而兩<lb/>
<pb n="KR4d0332_WYG_004-6b"/>
侯三卿同日並拜得二千石者百餘人是以邊境之事<lb/>
得售欺於武帝之時而文帝亦無之也文帝入宫夜拜<lb/>
宋昌為衛尉領南北軍不二年即停罷之操縱予奪不<lb/>
以兵權輕假人而武帝初遣李陵援貳師軍陵不受詔<lb/>
又遣路博德迎李陵而博德亦耻為陵後距是兵將之<lb/>
令不行於武帝之時而文帝又無之也張武帝藩邸之<lb/>
舊臣也受賂金錢事覺以賞愧之故由代來官不過郎<lb/>
中令而止武帝時田蚡受韓安國五百金即召為北地<lb/>
<pb n="KR4d0332_WYG_004-7a"/>
都尉受王恢千金諷太后使不誅事竟不發是贓汙之<lb/>
吏得容隱於武帝之時文帝又無之也新垣平之詐既<lb/>
與之立廟此固文帝一時之惑及其姦状既覺不旋踵<lb/>
而誅之斷在不赦而武帝信李少君丹砂可化之言聴<lb/>
粤人祠鬼有效之説及方士候神無效驗而公孫卿猶<lb/>
得以為解終身不悟是姦倖之徒得肆意於武帝之時<lb/>
文帝又無之也叠是六者而論之文帝豈真仁柔武帝<lb/>
豈果嚴毅哉<lb/>
<pb n="KR4d0332_WYG_004-7b"/>
　　　文帝論四<lb/>
賈誼天下之竒才也得君如孝文而以不用死人孰不<lb/>
悲誼之不遇然則文帝果棄才之主耶吾有以知其故<lb/>
矣帝方即位召田叔問以天下長者叔曰臣何以知之<lb/>
上曰以公長者宜知之於是叔以孟舒應詔夫一舒之<lb/>
用不足道也而帝心所向則可知矣一時大臣自絳侯<lb/>
外張釋之直不疑馮唐諸公皆心知其為長者皆用之<lb/>
此帝之所見也誼一見帝相得驩甚一嵗之中自博士<lb/>
<pb n="KR4d0332_WYG_004-8a"/>
而陞中大夫帝之愛誼者不薄矣誼之血氣方剛世故<lb/>
未熟挾其有餘之才睨視漢廷諸臣欲出其上帝心雖<lb/>
愛誼而不敢决誼之用舍也一旦有請於帝首以改正<lb/>
朔易服色紛更制度為言帝于是得誼之為人矣吁亦<lb/>
孰知帝愛天下之重有甚於愛誼者乎漢興至此甫二<lb/>
十年髙惠之仁漸於人者尚淺也流離之民僅及息肩<lb/>
正猶痼疾初奮勺飲圭黍方入口腹而或者遽欲摇撼<lb/>
之故恙㡬不復作乎此固帝之所畏也又况重以紛亂<lb/>
<pb n="KR4d0332_WYG_004-8b"/>
諸事之譛出於帝平日親信者之口雖欲使誼一日安<lb/>
其身於朝廷不可也何也帝愛天下之重固有甚于愛<lb/>
誼也雖然長沙告行之後帝豈恝然忘情於誼哉度之<lb/>
帝意毋亦謂少年圭角未除曾不知老成之為定慮屈<lb/>
者伸之基栽培封殖以大誼之所受是帝之心也宣室<lb/>
召還之日其霜降水涸之時乎誼於是時閲天下之理<lb/>
義頗多於疇昔矣誼方自喜其前日之摧折乃所以為<lb/>
今日之發生而帝亦未敢以故態待誼必欲其少年英<lb/>
<pb n="KR4d0332_WYG_004-9a"/>
銳之姿斂而為元老之事業而後帝之願畢矣治安一<lb/>
策欲帝立制度為萬世計其論非不切至也奈何以三<lb/>
表五餌之説參錯乎其間使一時君相得見其踈故制<lb/>
度之説雖可終不見用豈不重可惜歟大抵帝之本心<lb/>
惟謹守髙皇帝之規模涵養天下民命而已利口如嗇<lb/>
夫之徒必痛懲而勇絶之誠恐此風一長有以激天下<lb/>
之多事則誼之不及究其設施者君子固不可得以病<lb/>
文帝余嘗因是而論漢髙文帝所用相臣皆重厚之流<lb/>
<pb n="KR4d0332_WYG_004-9b"/>
雖文雅不足而於天下事變練熟已深故不至輕舉而<lb/>
妄動自申屠嘉為相之前類皆持重鎮静無智名勇功<lb/>
表表在人耳目者天下隂受其和平之福申屠丞相薨<lb/>
明年晁錯用事一轉臂間如癰疽速潰而不可救朝無<lb/>
老成使新進之士得以變亂舊章騷動政令此豈天下<lb/>
之福哉故曰誼之不見用於文帝雖誼之不幸實漢家<lb/>
社稷之幸也<lb/>
　　　文帝論五<lb/>
<pb n="KR4d0332_WYG_004-10a"/>
余嘗觀賈誼弔屈原賦因以究觀誼之終始而後知文<lb/>
帝未為不知誼而誼誠不能以自知也且誼之見知於<lb/>
帝以吳公一言也吳公之薦誼亦惟稱其能通諸家之<lb/>
書為經生學士之事也公以經生學士薦之帝以博士<lb/>
處之豈不為量能授職哉既官之博士矣而又陞之中<lb/>
大夫帝非不知中大夫為有政事之官而顧使誼書生<lb/>
為之者蓋欲以此試誼之施為也紛更常度慢易故老<lb/>
少年習氣色已呈露於是决知誼之才可以言文學而<lb/>
<pb n="KR4d0332_WYG_004-10b"/>
不可以論政事矣未㡬而出傅長沙焉漢家制度以明<lb/>
經學士為侯王師傅不特誼一人也董仲舒王吉貢禹<lb/>
諸人皆以文學居此位此正漢人中外迭補之法而誼<lb/>
獨不屑於其職弔湘之作悲鳴躑躅殆不能以自禁多<lb/>
見其不知量也夫道之窮通有命存焉無故之變聖賢<lb/>
有所不能免要在吾所以處之者如何耳人必有大患<lb/>
難而後有大植立而有道之士履坎險如夷塗遭變故<lb/>
如無事存神於我而榮辱得䘮所過者化如太虛之一<lb/>
<pb n="KR4d0332_WYG_004-11a"/>
塵孔孟之處世變用此道也柏舟仁人不遇之詩也而<lb/>
曰威儀棣棣不可選也何嘗怨其為不遇北門大夫不<lb/>
得志之詩也而曰天實為之謂之何哉何嘗恨其不得<lb/>
志考槃在澗碩人之寛賢者不自知其在澗隰桑在阿<lb/>
其葉有儺君子不自知其在阿必如是而後可以為窮<lb/>
理盡性之學又况誼今日之遇未為不盡其才者獨少<lb/>
容忍而静俟之憂喜欣戚横於肝鬲悻悻見靣如小丈<lb/>
夫曾是謂之知道乎其後宣室召還之日又不過出為<lb/>
<pb n="KR4d0332_WYG_004-11b"/>
梁傅而已甚矣文帝審於知誼而誼獨不能以自知也<lb/>
雖然誼誠竒才也而迄不為漢大臣元老吾於此深有<lb/>
感先王用人之制也先王之制限人以四十而仕者蓋<lb/>
欲其磨礲世故之深漸漬禮義之乆而後用之以責其<lb/>
成也使誼獲生於先王之世限之以四十而仕之制誼<lb/>
未必不為成德之人吾又嘆夫後世誘天下以爵禄之<lb/>
具其斷䘮人才者豈少哉<lb/>
　　　文帝論六<lb/>
<pb n="KR4d0332_WYG_004-12a"/>
昔者聖人執皇極之道以御天下寜與天下從事於廣<lb/>
大樂易之中毋寜驅天下日就於隘狹蹙廹之域寜使<lb/>
精神心術運量酬酢猶有所遺而不敢盡毋寜使文理<lb/>
宻察光芒必露一窮而不可繼是以愛天下為甚重慮<lb/>
風俗為甚深非淺識末議可得窺測也余觀賈誼言文<lb/>
帝時每事有不滿人意剟簾器剽吏奪金等事未嘗不<lb/>
嘆其時禁網失之太疏是必有所見矣及觀酷吏傳見<lb/>
景帝時所用郅都寗成之徒行法獨先嚴酷時以蒼鷹<lb/>
<pb n="KR4d0332_WYG_004-12b"/>
乳虎目之此風一長其後如義縱以鷹撃毛鷙為治王<lb/>
温舒以窮治奸猾為能而吏民益輕犯法南陽齊楚燕<lb/>
趙之郊盜賊蠭起攻城邑取庫兵殺二千石者跳梁而<lb/>
不可禁至遣御史中丞以督之而猶莫之遏也又遣繡<lb/>
衣直指興兵捕而羣盜竄亡山澤無術以處之於是始<lb/>
作沈命之法盜賊若發發而不捕二千石以下者皆以<lb/>
死坐其後小吏畏誅雖有盜不敢發府亦不敢言上下<lb/>
相匿以避文法而後知天下之事正不容過於用其察<lb/>
<pb n="KR4d0332_WYG_004-13a"/>
也有郅都寗成之徒其勢必有義縱王温舒之吏治有<lb/>
義縱王温舒之吏治其勢必有南陽齊楚燕趙之盜既<lb/>
有南陽齊楚燕趙之盜其勢必有繡衣直指之使有繡<lb/>
衣直指之使其勢必有沈命之法有沈命之法其勢必<lb/>
有上下相匿以避文法之弊束之欲其急而犯者愈縱<lb/>
撲之欲其滅而趨者愈炎隄防日宻而罅漏日生檢柅<lb/>
日嚴而姦軌日勝反而思之文帝初年雖有巧詐暴戾<lb/>
之習而帝法不加察刑不必嚴者蓋以君子長者處其<lb/>
<pb n="KR4d0332_WYG_004-13b"/>
身而待天下亦以君子長者之道彼雖薄而吾待之以<lb/>
厚彼雖詐而吾示之以誠養天下安静和平之福而壽<lb/>
風俗之脉於無所終窮之地其為慮豈不深逺歟景之<lb/>
忌刻武之剛烈宣之聰察皆不足以進此故曰天下之<lb/>
事要其終而後見仁人君子之心<lb/>
　　　景帝論<lb/>
論東都之明章不可不論西都之文景蓋明之忌刻似<lb/>
景而章之長厚似文叅前證後則景帝之失浮於明帝<lb/>
<pb n="KR4d0332_WYG_004-14a"/>
而肅宗之善過於文皇也逺要不可以無辨西漢自髙<lb/>
帝創業嘉與宇内從事於廣大樂易之域寛仁一念為<lb/>
漢家社稷之根本文帝繼之仁増而愈髙澤浚而愈深<lb/>
為景帝者不過守髙祖立國之意益從而培植之則漢<lb/>
家之元氣日充民心之戴漢愈固夫何刑名之習先入<lb/>
其心任用酷吏郅都寗成之徒以毒天下至使公卿大<lb/>
臣駢頸就戮髙文累世之澤殆㡬斬焉河汾氏不以之<lb/>
預七制之列者蓋惜之也若夫明帝之察慧咎不在帝<lb/>
<pb n="KR4d0332_WYG_004-14b"/>
而在光武光武矯先漢之枉凡事必過用其聰明方明<lb/>
帝為東海王時正在童丱之中而能知墾田之弊光武<lb/>
即期之以察慧至以庻代嫡而不以為過不知人之一<lb/>
心先入為主雖終其身湔洗不盡明帝既以慧察見喜<lb/>
於光武異時設施君子得以覘其終是則帝之刻薄光<lb/>
武有以遺之非如景帝之忌刻出於天姿之固然非其<lb/>
父祖之過故曰景帝之失浮於明帝者以此章帝承明<lb/>
帝苛政之後亦難乎其為繼矣而章帝則能代虐以寛<lb/>
<pb n="KR4d0332_WYG_004-15a"/>
除苛解嬈如楚王英之獄淮陽之囚知其無辜必為之<lb/>
洗濯其舊染而更除其禁錮輕徭薄賦與天下休息而<lb/>
又能容受直言朱暉之面折廷諍則温辭以慰勞之崔<lb/>
駰之為人告訐不特恕其罪又從而寵襃之蓋其性姿<lb/>
本自慈祥凡所設施有厚無薄一時風俗駸駸近古是<lb/>
以明帝苛政之失未遽形見蓋有章帝以蓋前人之愆<lb/>
也若文帝承髙惠之餘故家遺俗一本寛仁帝蓋習聞<lb/>
而稔見之故能謹守家法罔敢失墜非如章帝親承前<lb/>
<pb n="KR4d0332_WYG_004-15b"/>
世之苛政能反而為今日之愷悌也是以為文帝之寛<lb/>
仁易章帝之長者難故曰章帝之善過於文皇逺矣嗚<lb/>
呼以文帝之寛仁不幸而有景以明帝之慧察乃幸而<lb/>
有章讀史者試思之<lb/>
　　　武帝論一<lb/>
昔者嘗疑漢文武之事矣文帝之詔三十有六而為民<lb/>
下者不啻大半而遣謁者問所不便安僅見後元十二<lb/>
年一詔而止至如武帝之詔無恝然無意於民者遣謁<lb/>
<pb n="KR4d0332_WYG_004-16a"/>
者行天下存問致賜則元狩元年也遣博士六人分行<lb/>
天下存問鰥寡廢疾則元狩六年也遣博士等循行告<lb/>
諭人之重困具舉以聞則元鼎二年也遣直指使者繡<lb/>
衣持斧分捕盜賊則天漢二年也且遣使以宣人主之<lb/>
德於天下此人主盛德事也今武帝所遣問勞之使多<lb/>
於後元謂無意於民不可也而治效反與文帝相反獨<lb/>
何歟蓋嘗讀郭槖駝傳而得其説也槖駝古之善種植者<lb/>
也或移徙木植無有不活他人雖窺伺傚慕莫能加焉<lb/>
<pb n="KR4d0332_WYG_004-16b"/>
或問其故則曰吾非能使木之壽且滋也惟能順木之<lb/>
天以致其性耳勿動勿慮去不復顧其蒔也若子其置<lb/>
也若棄則其天全而其性得矣不善植者爪其膚以驗<lb/>
其生枯摇其本以觀其踈宻而木之性日以離矣雖曰<lb/>
愛之其實害之故不我若也然則文帝之於民善植木<lb/>
者之順其天也德化行而民知禮義農桑勸而民知力<lb/>
田恭儉尚而民知朴厚之從肉刑除而民知有生之樂<lb/>
所以培固根本而全生民之天者至矣又安在其遣使<lb/>
<pb n="KR4d0332_WYG_004-17a"/>
之紛紛者乎武帝則反是矣殘民命於開邊括民財於<lb/>
平凖法嚴令宻輙陷民於無辜至於遣使之際陽為撫<lb/>
摩隂實煩撓今日使以命來曰官命恤爾饑憫爾貧明<lb/>
日又以命來曰爾有利官為爾興之爾有害官為爾除<lb/>
之車轍紛紜冠蓋駢聚民困於道路之將迎苦於朝夕<lb/>
之號召且不得暇又何暇蕃其生而全其性耶此所謂<lb/>
爪其膚而摇其本非惟無益而又害之者也因是以觀<lb/>
文帝一時治效自其外視之類不甚快人意禮樂則不<lb/>
<pb n="KR4d0332_WYG_004-17b"/>
興外裔則不服符瑞則不至然二十三年之治邦本民<lb/>
心牢不可動謂武帝之禮樂未興歟則百度修舉郊廟<lb/>
告成矣外裔未服歟則南粤之首垂北闕矣符瑞未至<lb/>
歟則天馬芝房嵗不絶書矣然而根本既戕雖强何恃<lb/>
是所謂宋人之苖方喜其勃然而興不知其槁之無日<lb/>
也故觀槖駝之植木而後知文帝之得觀宋人之揠苖<lb/>
而後知武帝之失<lb/>
　　　武帝論二<lb/>
<pb n="KR4d0332_WYG_004-18a"/>
漢自髙皇帝脫略邊幅嘉與天下之士周旋於功名之<lb/>
㑹天下已定始思為休兵息民計而一時大臣皆相從<lb/>
於智名勇功之域而不敢激天下之多事文帝執䋲墨<lb/>
以用人才故廟堂大臣邊閫将帥皆髙惠時重厚舊臣<lb/>
為之而利口如嗇夫者必黜紛更如年少者必踈刻薄<lb/>
如家令者必斥至於晩而從容言論猶慨然於絳侯東<lb/>
陽侯之長者蓋其不敢用少年輕進之人以息功利之<lb/>
争以壽風俗之脉髙文立國夲意然也武帝今日所得<lb/>
<pb n="KR4d0332_WYG_004-18b"/>
之才奈何其不然歟帝負英特之姿思夫一日非才不<lb/>
足集事是以多其塗而誘其進大其門而不限其來曩<lb/>
時抱竒矜節困於芻牧賈販奴𨽻醜虜之㣲者皆得洗<lb/>
濯磨礪以赴功名不可失之機會君子安得不嘉其振<lb/>
作之雋功而健其招徠之鋭氣哉然徐攷而極論之人<lb/>
才之多非武帝之福也彼其好尚之意偏容養之量狹<lb/>
一見天下之多才為之囂然欲作而不能以自定方且<lb/>
與之角逐於事變紛來之中而髙文所以集天下安静<lb/>
<pb n="KR4d0332_WYG_004-19a"/>
和平之福者至是無餘脉矣平日周旋左右雅與帝合<lb/>
者内則寛宏之相外則衛霍之將也否則趙張桑孔其<lb/>
人也又否則臯朔朱嚴其人也皆喜生事者也皆巧持<lb/>
論者也皆突梯脂韋甘以妾婦為茍悦者也帝有所為<lb/>
此曹揣其意㫖有一能一藝可以自效者皆乗其機而<lb/>
急投之帝方竊自賀以為蓋世功名此曹可以立辦不<lb/>
知反為之蠱其慾以鴆其心障其明而錮其習則帝之<lb/>
肺腑皆非已有而所得之多頼以為已助者至是皆為<lb/>
<pb n="KR4d0332_WYG_004-19b"/>
已累矣然則武帝亦何樂於人才之盛哉雖然帝誠有<lb/>
志於功名者也所得之人非不多莫克自愛顧激而為<lb/>
一切之好是則可恨也輪臺之詔帝至是而年七十有<lb/>
五矣而能盡知昔日强悖之事深自悔咎一切更改于<lb/>
斯時也嗜慾之機息清明之慮生且環視在廷諸臣無<lb/>
一深沉雅量之士可託孺子之天下乃舉而屬之木强<lb/>
之霍光且光之沉審詳宻出入殿門郎吏察之不失尺<lb/>
寸帝知顧託之重不敢輕以付人惟光足以勝其任也<lb/>
<pb n="KR4d0332_WYG_004-20a"/>
是以一旦㧞之常調之中毅然以大事寄之一動足以<lb/>
鎮浮片言足以靖亂觀其輔少主定天下之日首述文<lb/>
景之事以培植其本根窒武帝興利之言而惠澤復流<lb/>
有以祈天永命則光之力居多焉夫以帝之晩年力衰<lb/>
意怠而猶能見及此輪臺一詔發之也<lb/>
　　　武帝論三<lb/>
天下有尊德重道至賢之君而後能用守節仗義正直<lb/>
不屈之臣其好賢樂善之不出於誠心而區區禮文徒<lb/>
<pb n="KR4d0332_WYG_004-20b"/>
足以縁飾於其外者雖有社稷之臣不可得而用也武<lb/>
帝之待臣下鮮克由禮獨於汲黯奏事或時不冠則避<lb/>
之帷中使人可其請此帝盛德事也然黯之進言未嘗<lb/>
一聽畫䇿未嘗一用𢎞湯之阿諛順㫖皆躐進而驟用<lb/>
之至謂黯為甚戇謂黯為不學謂黯為妄發不能使其<lb/>
身一日安於朝廷之上淮陽之遷以召許之而十年不<lb/>
得調則前日之不冠不見者徒為如是之深文厚貌也<lb/>
且淮南王謀叛獨憚黯而不敢發是其節義忠信足以<lb/>
<pb n="KR4d0332_WYG_004-21a"/>
取信於蠻貊而帝獨不之知乎昔者司馬遷以黯為鄭<lb/>
當時之流匹故作汲鄭傳而班固作公孫𢎞等賛又曰<lb/>
質直則汲黯卜式以余觀之鄭當時雖有推轂薦士之<lb/>
能然在朝常趨和承意不敢甚斥臧否視黯之正直不<lb/>
阿烏能無愧卜式以財利得幸立朝大節寂然無聞而<lb/>
遷固乃以黯與二子者並稱是黯之生不見知於武帝<lb/>
而死又受誣於遷固也雖然自今觀之武帝所用功利<lb/>
之臣諛佞之士權勢氣焰雖在一時赫奕如許而身没<lb/>
<pb n="KR4d0332_WYG_004-21b"/>
之後與野馬塵埃漂蕩滅息而黯之剛聲勁節凛然與<lb/>
秋霜烈日争嚴至使千載之下讀其傳者想見其人起<lb/>
敬起畏之不暇則雖生為武帝之不用死受遷固之見<lb/>
誣亦何傷於黯哉<lb/>
　　　武帝論四<lb/>
異端為吾道之蠡賊尚矣入春秋戰國以來諸子百家<lb/>
各以其唇門舌户簧鼔於時人心為之淪溺聖道為之<lb/>
荆榛蓋至漢興之初其習猶熾未易撲滅武帝之時起<lb/>
<pb n="KR4d0332_WYG_004-22a"/>
絶學於乆廢收經籍於散亡所舉賢良或治申韓蘇張<lb/>
之言者請罷之則建元元年衛綰之奏也諸不在六藝<lb/>
之科孔子之術者請絶之則元光元年仲舒之策也二<lb/>
子之闢異端言甚切至異時史筆亦以表章六經罷黜<lb/>
百家為帝之褒是二子當時之言帝亦施行之矣以史<lb/>
攷之殆不其然帝之於經術喜其名而隂諱其實於異<lb/>
端則用其實而陽諱其名綰之請罷者未甞罷也舒之<lb/>
請絶者亦非果絶也張湯趙禹非法家者流乎主父偃<lb/>
<pb n="KR4d0332_WYG_004-22b"/>
嚴助朱買臣非縱横家者流乎文成五利非隂陽家者<lb/>
流乎帝之一心攻者甚衆百家之習皆流入其中茫如<lb/>
捕風無所依據不過假竊儒術之名以瞽聾世俗之耳<lb/>
目雖然衛綰之奏亦豈真知申韓蘇張之果不可用哉<lb/>
綰帝之弄臣也平日從容帝側逆探帝之心術實開其<lb/>
端而陽諱其名故設為此奏以逢迎之爾綰不足責也<lb/>
而仲舒之請亦莫之用何耶竊謂仲舒雖號醇儒而闔<lb/>
縱隂陽之術亦自陷溺其中而莫之覺習俗移人豪傑<lb/>
<pb n="KR4d0332_WYG_004-23a"/>
不免何怪乎帝聴其言而不能絶也秦漢而下以儒自<lb/>
名不能不為異端所汚者亦多矣荀卿學孔氏也而是<lb/>
桀跖賈誼明王道也而習申韓黄老何人而史遷以之<lb/>
先六經百家七略何書而劉向父子以之爼豆於吾儒<lb/>
之列此皆不足深惜者而醇儒如仲舒猶不免議信矣<lb/>
必純乎為孔孟之學而後可以言正人心<lb/>
　　　武帝論五<lb/>
竊嘗觀武帝之臣皆其平日親信昵狎者獨惟霍光汲<lb/>
<pb n="KR4d0332_WYG_004-23b"/>
黯以嚴見憚帝嘗稱霍光可以屬社稷亦以汲黯為社<lb/>
稷之臣及其晩年託光以孺子之天下使之得建大功<lb/>
立大名同漢不朽而黯竟老於淮南之一守社稷事業<lb/>
後世無聞焉夫二人之節義則同而成就則異其故何<lb/>
也蓋嘗思之辦天下之功名者在乎有大臣之節居大<lb/>
臣之功名者在乎有大臣之量剛毅正直凛然不可犯<lb/>
者其節也含宏光大淵乎不可窺者其量也坤臣道也<lb/>
六二臣之正位也聖人以直方大言之夫臣道以直方<lb/>
<pb n="KR4d0332_WYG_004-24a"/>
為上必欲以大居之而後直不至於抗方不至於褊此<lb/>
坤之所以盡臣道而居大臣之位者所宜法也昔者周<lb/>
公以忠於王家之心可以對越天地而無愧近則冲君<lb/>
之不見知逺則有四國流言之變他人處之鮮有不為<lb/>
之拂於心而衡於慮而赤舄几几德音不瑕周公何嘗<lb/>
致忿怒於其間異時植璧秉珪之書一出精契神交於<lb/>
不言之表故能德澤及萬民勲業蓋萬世者以其大也<lb/>
然則霍光之能立功名者固其節足以辦之亦其量直<lb/>
<pb n="KR4d0332_WYG_004-24b"/>
以居之汲黯無尺寸之權於漢者豈其節有餘而量不<lb/>
足歟且光之沉靜朴厚人莫見其涯涘郎官拒印則喜<lb/>
而加秩燕蓋流言則謝而不辨其容受之量過人甚逺<lb/>
宜其有以居莫大之功業也黯之為人面折不能容人<lb/>
之過合已者善待之不合者不能忍是其淺中之失已<lb/>
無以為功業之地矣觀其見丞相不拜見衛將軍不拜<lb/>
因其所自負甚髙蔑視王公而不為傲也然至於耻居<lb/>
𢎞湯之下遽發積薪之言出守淮南愠見顔色則多見<lb/>
<pb n="KR4d0332_WYG_004-25a"/>
其量之不宏也乘田委吏聖人安之黯未為不得君者<lb/>
何至欲行其志如此其遽哉吁大臣之果不可無量也<lb/>
如此<lb/>
</p>
<p>
</p>
  </div>
<div>
                <head>臞軒集巻五</head>
    <p>
<pb n="KR4d0332_WYG_005-1a"/>
欽定四庫全書<lb/>
　臞軒集巻五　　　　　　　宋　王邁　撰<lb/>
　　序記<lb/>
　　　真西山集後序<lb/>
先生壯年游蓬山直鰲嶺立螭坳每上一諫疏草一制<lb/>
誥朝大夫與都人士争相傳冩出而駕使軺暨開大藩<lb/>
府凡嚢封驛奏之逹於上若庭諭壁戒之布於下者鋟<lb/>
梓一出深山長谷窮閻委巷之氓烏蠻象郡風帆浪舶<lb/>
<pb n="KR4d0332_WYG_005-1b"/>
之賈競售之如獲至寳中間勇退閒居執經問難於共<lb/>
極之堂徴銘乞誌於學易之齋有来自岷蜀萬里者於<lb/>
是先生之文流布人間知味者皆得而染指矣某壮嵗<lb/>
從游今髪種種得所為文最多嘗口誦心惟而躍然有<lb/>
得曰窮理以致用者先生之學也修辭以立誠者先生<lb/>
之文也其陳仁義以告君也直而婉正大而不迂一片<lb/>
赤誠對越無愧其所謂上帝臨女無貳爾心者歟其代<lb/>
王言以戒百官也戒休董威意在言外或舉一以勵衆<lb/>
<pb n="KR4d0332_WYG_005-2a"/>
或嘉始以責終其所謂無有師保如臨父母者歟其頒<lb/>
教條於所治也本其風俗諭以理道歴歴皆肺腑中語<lb/>
其所謂心誠求之若保赤子者歟至於訓教子弟私淑<lb/>
其徒辨析理義之精微條列學問知行之次第叅之周<lb/>
程先儒之書又㡬於集儒先之大成者也先生言語文<lb/>
字足以感發人心皆其誠之不可揜者某分教眡邸乃<lb/>
裒所蓄數巨帙與寓客莊君元戍編類而是正之刋二<lb/>
十餘卷惠同志或難之曰昔人有削藁之義流俗有近<lb/>
<pb n="KR4d0332_WYG_005-2b"/>
名之嫌子之表章斯文得無以名為先生累乎某曰不<lb/>
然昔涑水司馬公自叙其文以為中藏之志造膝之言<lb/>
不自叙之他人安得知之不以近名為諱也先生脚踏<lb/>
實地如涑水公而斯集又出於門人弟子之編次四方<lb/>
人士之所願得於先生乎何累難者辭塞乃綴其語為<lb/>
甲集後序端平之元夏五月門人仙游王某書<lb/>
　　　清漳文會録序<lb/>
禮有來學而無往教教而至於往道之輕甚矣拾經生<lb/>
<pb n="KR4d0332_WYG_005-3a"/>
之陳言綴史氏之腐説聞者望望而去則其取輕也固<lb/>
宜今吾友徳載之講本朝典故也紬繹乎瑶編寳帙之<lb/>
文採摭乎稗官野史之紀參之以元夫鉅人崇論閎議<lb/>
而以已見斷之所至臯比一設朋簪翕隨所謂不即人<lb/>
而人自即之者孰得以議吾道之輕哉漳為諸老講學<lb/>
之地風教所漸傑乂軰出德載毋謂邾小而易之解頥<lb/>
之譽折角之嘲二者必有一於此丙申臈月序<lb/>
　　　胡文定張宣公二先生祠堂記<lb/>
<pb n="KR4d0332_WYG_005-3b"/>
道德性命之學自孟氏後傳者失其宗國朝周夫子始<lb/>
唱于道之濓溪程張諸儒廣其傳為關洛學潭於道猶<lb/>
洙魯而近獨未有䟽導濓溪一𣲖以澤湘人者崇寕間<lb/>
胡文定以提湖南學事道出湘鄉遷縣學於東南隅淳<lb/>
熈間張宣公帥桂林迂道訪文定舊迹進諸生而教之<lb/>
於是師友淵源泓涵演迤得眡關洛嘉定已邜邑宰林<lb/>
侯得中實来知所先務顧瞻芹藻為舊甘棠慨然嘆曰<lb/>
禮言祭有道徳者于瞽宗謂國學也傳言祭鄉先生於<lb/>
<pb n="KR4d0332_WYG_005-4a"/>
社謂鄉學也惟二先生既蒙謚於朝瞽宗祠典必以次<lb/>
舉而是邑典刑模範近接耳目若不以義起禮立祠學<lb/>
宫是忘二先生所以私淑者方與學職共籌之會邑士<lb/>
蕭君佐以其事白於計使趙公汝譡公忻然出帑金捐<lb/>
材木慫慂其决庚辰秋祠堂成明年林侯貽書囑某為<lb/>
識某竊惟文定之於伊川先生盖聞而知之者宣公之<lb/>
於五峯先生盖見而知之者其學以忠孝為本而敬以<lb/>
行之筆之於書授之於徒語小辨析義利毫釐必謹語<lb/>
<pb n="KR4d0332_WYG_005-4b"/>
大功用宏闊人紀頼以扶植當其時不惟學士大夫得<lb/>
所矜式而閭巷小民亦相戒不為不義至今經行之地<lb/>
遺迹未陳詩書之澤囦乎漣水不足言其深也教學之<lb/>
功崒乎鳳山不足言其髙也且自崇觀以来公卿逹官<lb/>
追趨逐嗜不知其㡬至今人猶羞稱之惟文定公在仕<lb/>
版四十年實歴不盈六考宣公蚤被阜陵知遇駸駸大<lb/>
用竟以排權貴去國一時禄秩視徳弗稱百世之下清<lb/>
風凛然士之藏脩息游於斯者盍知所擇矣侯三山人<lb/>
<pb n="KR4d0332_WYG_005-5a"/>
擢壬戌進士第雅志好修學之大成殿與從祀两廡悉<lb/>
更新之外植門觀尤壮偉是祠之建其詩所謂髙山仰<lb/>
止景行行止者歟<lb/>
　　　昌化軍修軍學記<lb/>
儋去京師萬里聖宋承平時蒙被文教得與郡國俱立<lb/>
學學在州東南隅南渡初遷之城西紹興辛未太守陳<lb/>
侯適復於舊址參政上虞李公嘗記之又四十年葉侯<lb/>
元璘從邦人之欲即蘇文忠故居斥大之為新學樞宻<lb/>
<pb n="KR4d0332_WYG_005-5b"/>
莆陽鄭公復記之是時試于有司纔三四百人耳旣逾<lb/>
三紀士風日衍属永嘉潘侯来領郡簿書細故不暇省<lb/>
首以疇昔所得諸老先生之緒言進諸生而教之先之<lb/>
以孝悌之義申之以禮樂詩書餘力則及於課試之文<lb/>
眎其業之精進者時加賞異州民以家無絃誦聲為恥<lb/>
黎洞亦遣子来學每季攷不下二千人侯樂其教之成顧<lb/>
屋老若壓慨然更新之御書有閣三賢有祠外儀門内<lb/>
講堂旁直舎齋序下至廩庖帑湢百圮俱舉増光前規<lb/>
<pb n="KR4d0332_WYG_005-6a"/>
經始於戊子之春越六月告成糜緡錢若干命郡從事<lb/>
陶君髙董其役學職鄭振龍許震以書述顛末求某為<lb/>
記某復之曰韓昌黎不以十室之邑鄙潮人而為之立<lb/>
師儒之職柳河東不以九夷之居陋柳人而為之新先<lb/>
聖之祠厚之至也今潘侯以鄒魯待儋人而人亦以鄒<lb/>
魯待其身意度休美追二公而躡其蹤潮柳經二公品<lb/>
題文物得與中州齒儋雖海外郡泉石草木一蒙文忠<lb/>
公藻黼所謂我本儋耳民寄身西蜀州之句邦人至今<lb/>
<pb n="KR4d0332_WYG_005-6b"/>
誇詡之風流醖藉多所沾丐大觀宣和間已有登名春<lb/>
官官至二千石如符確趙荆者霜鐘氣類隨感輙應自<lb/>
今藏修息游之士誦公之文章可以當制誥而潤皇猷<lb/>
慕公之名節可以重朝廷而垂来世豈非侯所以期望<lb/>
爾儋人之意歟侯名子順儒雅好修一以惠飬為政郡<lb/>
舊有嵗發銀綱官以半强覈之吏吏轉以病民侯悉以<lb/>
官錢輸送聞之諸䑓永為定式力行好事類此而修學<lb/>
之役尤關雅道之大者是以喜而為之書仍系以詩曰<lb/>
<pb n="KR4d0332_WYG_005-7a"/>
曲江九齡日南公輔天之生才豈限鄒魯昔蘇長公戴<lb/>
道而南至今奎宿猶照於儋儋之學宫惟以舊宅誰其<lb/>
新之潘侯之力新學之遷垂四十年昔四百士今焉二<lb/>
千斯文之脉如地出泉愈浚愈有儋人勉旃書田有秋<lb/>
爰耕爰播藝圃有芳爰采爰芼龍躍雲從鶴鳴子和<lb/>
我歌此詩為儋人賀<lb/>
　　　潭州善化縣尉司新廨記<lb/>
官無小茍以家事視官事者皆可書善化特長沙一寛<lb/>
<pb n="KR4d0332_WYG_005-7b"/>
鄉耳紹聖中始析而為縣因鄉以名之于是省長沙湘<lb/>
潭二丞為之令省長沙東尉為之簿至于尉則獨無所<lb/>
省于彼而不得不為之官夫以始立之邑剏置之官則<lb/>
其力必不暇致美于一廨今廬陵湯君克誠秋視篆而<lb/>
冬惟築非以家事視官事者其孰能之廨舊在定居門<lb/>
外浮屠逼于旁神祠殿于後于隂陽勿協且厥壌卑濕<lb/>
屋老棟橈居者為之不寕君始至僦屋以居亟請于州<lb/>
丐遷于閱圃中之隙地大帥文昌葉公可之建屋三十<lb/>
<pb n="KR4d0332_WYG_005-8a"/>
楹糜金錢五十萬郡邑無絲粟助編户無分毫擾皆君<lb/>
出力為之獨有樸士唐世英者嘗徳于君推吾儕猶有<lb/>
闔廬以辟寒暑之心以木之堪為杗棟榱櫨者四十株<lb/>
樂輸之以相其用廨之成實嘉定辛巳三月之朔也凡<lb/>
廨葺舊非難舍舊而圖新為難世之穹官顯宦月俸盈<lb/>
車尚間有視官宇如傳舍勿支勿補謂無預吾事者尉<lb/>
俸入㡬何雖苦節猶不足于用又其職比他曺其事尤<lb/>
夥警椎剽捕竊攘察訟繫長吏文檄無虛日居官者懼<lb/>
<pb n="KR4d0332_WYG_005-8b"/>
不給命不免于戾而何堪此役今君費已以寕人勞今<lb/>
以佚後其心犖犖與流俗不同于此可得其槩而世率<lb/>
謂官小者不足以行志自君視之其然豈其然乎余于<lb/>
此抑重有感也好善惡不善天下人情本不相逺茍一<lb/>
毫不安于心不改為之不止可欲之善最于此乎見之<lb/>
今少公之廨地則更淤洳而為剛燥矣室則更偪隘而<lb/>
為髙明矣湯君又能夙夜振職凡政之不便于民者悉<lb/>
禀于長而更新之後来者觀室則念君之恩勤一日必<lb/>
<pb n="KR4d0332_WYG_005-9a"/>
葺觀政則尋君之矩矱一利害必究心庶無負于君今<lb/>
日之所以遺後人者不然其室日新其政日陋玩愒書<lb/>
滿翩然而去寕不愧見于壁門之記云<lb/>
　　　宜南亭後記<lb/>
赤湖留君肯翁之先世以宜南名其堂大丞相魏國公<lb/>
為之記堂乆而圮遺址尚存記亦無恙肯翁懼墜先志<lb/>
更而亭之且作歌詩與宗人及賔客相酬和一日以前<lb/>
記并詩巻授其姪玊汝示僕曰前記舊日堂中之觀耳<lb/>
<pb n="KR4d0332_WYG_005-9b"/>
今所謂亭者風景不殊而規模頓異子其為我申誌之<lb/>
僕不克辭乃言曰書著肯堂之訓易垂克家之文重繼<lb/>
志也留君先世剏敞斯堂棟宇宏麗雄視一方嵗月寖<lb/>
逺屋老且蠧視昔弗類君任幹蠱之責不求大于前人<lb/>
而必以有餘不盡之意遺子孫入窺其所藏則籯中之<lb/>
金雖貧而架上之牙籖森如也出視其所陳則盤中之<lb/>
苜蓿雖髙而砌下之芝蘭藹如也以今之亭方昔之堂<lb/>
雖不為侈而故家文獻則日新詩書禮義之澤則日衍<lb/>
<pb n="KR4d0332_WYG_005-10a"/>
也兹非善于繼志而又望後来者之繼其志歟吾知其<lb/>
後必有髙大門閭而增廣斯亭者且南為温厚之氣主<lb/>
仁為文明之方主禮君子以仁禮存心行之于已風之<lb/>
于閨門族黨之間而逹其道于天下仁之始也為父者<lb/>
慈其子為兄者友其弟禮之先也子之以潔白者養其親<lb/>
盡誠弟之念天顯者事其兄盡敬小充之則化一鄉為<lb/>
通逹大充之則薫一國為善良又大充之則可使天下<lb/>
被堯舜之澤而比屋陶曾閔之風也詩曰宜其家人又<lb/>
<pb n="KR4d0332_WYG_005-10b"/>
曰宜兄宜弟記禮者釋之以為宜其家人而后可以教<lb/>
國人其為父子兄弟足法而后民法之也宜南命名言<lb/>
外之㫖或者其在兹乎<lb/>
　　　清芬堂記<lb/>
惠安謝桂卿娶赤湖鄭氏其氷翁于其所居敞一堂制<lb/>
度甚古下植桂一本甚蕃上書清芬二字為扁甚澤盖<lb/>
取鄧公肅巖桂詩清芬一日来天外世上龍涎不敢香<lb/>
之句鄭君知桂卿與僕厚善嘱之求文為記僕語之曰<lb/>
<pb n="KR4d0332_WYG_005-11a"/>
子不觀夫堂下之桂乎桂秋而花秋之為氣清花發而<lb/>
黄黄之為色正非松非竹而柯貫四時非蘭非茝而香<lb/>
聞數里吾嘗比徳于君子焉清者君子立身之本也芬<lb/>
者君子揚名之效也芬生於清身驗於名采薇餓夫髙<lb/>
風萬古胡椒八百斛聞者掩鼻而過之自立于世者宜<lb/>
知所輕重矣鄭君寺丞之後塚木拱矣其祖父以清白<lb/>
遺子孫是以其子孫愿而文其族緒衍以大清之功用<lb/>
于是乎驗鄭君學世其家有子為後来之秀繼自今必<lb/>
<pb n="KR4d0332_WYG_005-11b"/>
能力學攻文重班馬之香摘李杜之燄而為一身之芬<lb/>
必能取巍科躋膴仕采秘閣之芸握粉省之蘭而為一<lb/>
家之芬又必能仗節義報國家垂名畫龍之旂勒勲函<lb/>
牛之鼎而為千萬世之芬種徳有後子姑俟之<lb/>
　　　仰斗堂記<lb/>
寺正孫侯守潮之期年重建思韓堂以復陳文惠之舊<lb/>
觀而竭䖍妥靈意有未竟復營一區名曰仰斗繪文公<lb/>
之像而祠之馳書京幕嘱某以記某竊惟文公以剛方<lb/>
<pb n="KR4d0332_WYG_005-12a"/>
正直之道不行於時而盛大光明於百世之下潮其所<lb/>
治之邦也始公以諫佛骨去國出秦關過商洛經繞霤<lb/>
之境渉樂昌之瀕記驛堠之送迎感瀧吏之酬答閒關<lb/>
萬狀甫抵於潮突未及黔首崇教事亟聘趙子為衿佩<lb/>
師自出餐錢以優廩餼崇孝悌之行興禮譲之風眎翁<lb/>
于蜀方兖于閩力勞而功倍之霜鐘感召氣類相求四<lb/>
百年間魁人韻士間見層出遡源揆本實公玊成潮人<lb/>
尸而祝之社而稷之禮眎經祠罔敢少墜韓木葱欝為<lb/>
<pb n="KR4d0332_WYG_005-12b"/>
公甘棠韓山岧嶤為公泰華異時杖屨經行之跡埋没<lb/>
于烟嵐荒草之墟必表章而出之殘碑斷碣片言隻字<lb/>
流落人間者雖庸儒亦知指為至寳而有民社于兹土<lb/>
者頋以簿書期會為急至于景行前哲尊尚雅道或以<lb/>
悠悠示之今孫侯為邦知所先後新泮水之輪奐敞四<lb/>
齋之髙閎於仰斗之旁為之翼室以名勝墨加龕于壁<lb/>
間與斗争光相扶不朽非以崇化勵俗為心其孰能之<lb/>
嗟夫維斗在天實司七政其在人也位輔弼職樞機公<lb/>
<pb n="KR4d0332_WYG_005-13a"/>
以直諫取忌于時不克致身此位然位也者雖非公所<lb/>
得而致道也者乃公之所獨任大歴正元間文士相望<lb/>
如繁星之麗天獨以身任道表表其間如衆星之有斗<lb/>
以彼較此所得孰多當時與公齊名柳河東一人耳序<lb/>
其文者亦以五星在天譬之其文同其不得位同其道<lb/>
何如哉使公少詘所學以伸其身上相台衡可坐而致<lb/>
浮雲富貴君子羞稱之然則公之所存與後人之所仰<lb/>
公者果在道不在位矣潮人徳公之深孫侯慕公之切<lb/>
<pb n="KR4d0332_WYG_005-13b"/>
竊意堂成之日侯齋明盛服帥諸生而拜之公其亦御<lb/>
風而来下乎侯名叔謹臨漳人名父之子博雅好修力<lb/>
行好事有惠教于潮人與某為丁丑同年既識其顛末<lb/>
而復系之以詩曰天有斗兮運帝車世有公兮握道樞<lb/>
異端孛彗兮吾道分公以原道一書開其愚羣邪熒惑<lb/>
乎君心兮公以佛骨一表觝其誣維潮壌地褊小兮盖<lb/>
斗絶乎一隅公掲斗柄以照臨之兮隋和簸弄乎月珠<lb/>
至今文物鼎盛兮與中都上國而齊驅有羙人兮公之<lb/>
<pb n="KR4d0332_WYG_005-14a"/>
徒為此堂兮置生芻公其騎鯨而来游兮去之四百年其如初<lb/>
　　　朝陽齋記<lb/>
湘鄉少公黄君遇卿至官之三年出已俸治所居廨㕔<lb/>
事之東為齋面挹鳳山以朝陽名之貽書於僕謂耆老<lb/>
相傳嘗有鳳鳴其山因以取義且徴一言以申廣之按<lb/>
詩言鳳凰鳴矣于彼髙岡梧桐生矣于彼朝陽説詩者<lb/>
曰髙岡顯地梧桐嘉木鳯凰之所棲集而日出扶桑杲<lb/>
杲而上又其中心之所傾向引喙而鳴有不容遏止之<lb/>
<pb n="KR4d0332_WYG_005-14b"/>
者士君子秉清忠耿亮之操平居則愛君憂國如藿向<lb/>
陽立人本朝翔而後集則直言極諫表表然以風采厲<lb/>
一世皆此類也君蚤游帝學有志事功既第来尉兹邑<lb/>
不敢鄙夷其官夙夜振職行好事如耆欲爭人命如捄<lb/>
頭然僕在幕府時見邑民有周氏者誣其從叔以大辟<lb/>
又有蕭氏家二㓜子㳺水而溺或訐其後父弃殺之二<lb/>
獄一時併發君被檄往灼見情偽義形于色曰吾為囚<lb/>
求其生得之矣於是抗章䑓府力辯二獄之寃訐者以<lb/>
<pb n="KR4d0332_WYG_005-15a"/>
危言相恐君不為動後得實皆如君言囚拜於庭感泣<lb/>
而去嗚呼聖賢所謂君子之仕以行其義者非君之謂<lb/>
歟充君平反之心他日辯是非曲直於軒陛之前其有<lb/>
立也孰禦則其以朝陽名齋實君志也抑僕聞之鳯鳴<lb/>
於有道之國當漢時黄霸為潁川有異最鳳嘗一鳴及<lb/>
唐陽城為道州韓愈氏送何堅歸于道賀其邦君之賢<lb/>
亦以將見鳳而聞其鳴許之今毋自欺齋真先生出帥<lb/>
湖南以仁亷公勤勉属吏以孝友睦婣訓士民而為之<lb/>
<pb n="KR4d0332_WYG_005-15b"/>
僚属如黄君者又賢而有守如此鳳當為集而鳴焉僕<lb/>
於君同年同官同道而所見亦同故喜而為之記<lb/>
　　　泉守真公申請宗子給俸記<lb/>
國家駐蹕江左以西南二宗舊在雎雒者寓于福于泉<lb/>
計其籍之衆寡而廩之所以衍皇支夀國脉也置司之<lb/>
初𨽻于南邸僅三百四十有九人嗣是若木之枝日以<lb/>
蕃楙按舊籍至慶元已四倍今日又七倍之方生齒尚<lb/>
稀而有僧牒之頒部使者有緡錢之助費出於州者無<lb/>
<pb n="KR4d0332_WYG_005-16a"/>
㡬迨仰食益衆供億之數宜加於有司者頋從而損之<lb/>
於是州之所出嵗凡十四萬緡矣方承平時號為福州<lb/>
通融相濟未覺其乏二三十年来公田多隐占而常賦<lb/>
缺商舶困誅求而課息虧異時使家移隣邦之財以補<lb/>
不足者又第朘减而計口需俸方日来而無窮研桑復<lb/>
生未易為計郡縣始以一切從事有預借有重催甚至<lb/>
罰平民之金籍富室之産以應期會紹定壬辰冬有詔<lb/>
建安真公起家臨舊治千里稚耄褁糗郊迎如赤子之<lb/>
<pb n="KR4d0332_WYG_005-16b"/>
見慈母公甫視事亟訪閻閭疾苦苗耨髮櫛之明年春<lb/>
吏白宗子俸頻未支雖殫諸帑猶不贍公為之憮然曰<lb/>
吾誠不忍坐視公族之嗸嗸待哺也而重斂以瘠吾民<lb/>
吾滋不忍焉亟馳驛以聞嵗丐僧牒百通濟兹費玉音<lb/>
俞之僅予其半公申言郡不可為之狀會上親政户庭<lb/>
無壅仲冬已未除公帥閩庚申有㫖悉如初奏徳施霈<lb/>
然財似天雨合邸内外驩呼如雷設道家醮以報上恩<lb/>
眡天聖中澶州佛老會故事屬前茅將啟行知宗正事<lb/>
<pb n="KR4d0332_WYG_005-17a"/>
彦侯招羣公子而告之曰千羞百體一時之賜也而不<lb/>
可常長衾大枕一室之樂也而不可廣常其賜廣其樂<lb/>
孰若今日之懿乎圖有以侈行葦之仁紀甘棠之愛盍<lb/>
立石于邸庸詔百世以某在愽士職宜書某竊謂時方<lb/>
多事軍國百費毛舉四方郡牧上計簿貢賦以佐大農<lb/>
用度廩廩焉懼不給於命今公以郡計之不充民生之<lb/>
不易反徼惠于上而報可至再曽無留難公何以得此<lb/>
於朝廷哉惟我祖宗以仁立國培固宗城愛養邦本無<lb/>
<pb n="KR4d0332_WYG_005-17b"/>
所不用其極而親親仁民之道公昔在經筵嘗為上懇<lb/>
切言之上知公心乆矣故至是而言易入始公之未得<lb/>
請也朝夕焚香黙禱寢食為之不怡暨命再下喜見顔<lb/>
色先是屬籍齒長而未益俸若嫠獨無所歸者今皆使<lb/>
之遂生生之樂然則上從公請愛枝葉以庇本根其仁<lb/>
如天矣繼自今相生相養於此仁之中要當體上之仁<lb/>
所以愛我者而厚自愛焉毋作非毋悖徳毋狎宵人其行<lb/>
已必慕間平之行義其事上必効旦奭之忠敬庶㡬無負<lb/>
<pb n="KR4d0332_WYG_005-18a"/>
聖天子賢方伯之徳意不然一飲一食寕不媿於戴履云<lb/>
　　　晉江軍儲倉記<lb/>
晉江於泉為壯縣紹定初盗起潭飛磜七聚騷動永春<lb/>
徳化俱受兵晉江在二邑東南隅於是嚴保障警斥堠<lb/>
募兵卒以備禦之用度鉅而帑藏竭故有以傷錦去者<lb/>
仙遊鄭侯鼎新實来時盗方平而邑已凋弊侯乃紏覈<lb/>
版籍之缺逸檢柅吏胥之隠謾撙裁費用之浮冗朞月<lb/>
間僅僅有序會永嘉方公俌以官僚司庾事目擊民痍<lb/>
<pb n="KR4d0332_WYG_005-18b"/>
惄焉如擣嘘龢霈潤用補燒痕有寕化李君順甫請于<lb/>
䑓欲帥屬邑各立倉峙糧榜以軍儲為不虞備公下其<lb/>
議于四十八縣縣皆縮朒未之應侯獨禀承惟謹當縣<lb/>
計赤立百費毛舉圭積勺累得米若干列為廥庾别以<lb/>
仁義禮智信之號宇于㕔事之西偏出納則委丞佐值<lb/>
米翔貴减值以糶樁其鏹俟秋成復糴如初數雖不夥<lb/>
而意度休美能始善以勸来者是為可書盖自邠之積<lb/>
申之峙不見於後世縣鄙州里蕩然無備轉輸千里率<lb/>
<pb n="KR4d0332_WYG_005-19a"/>
十餘鍾致一石者有之近日桴鼔鳴官驅疲民輓餉于<lb/>
道頳肩雷腹纍纍相望盗得以甘言厚幣誘之為舟中<lb/>
之敵然則是倉之建先寒而索裘未雨而徹桑非為政<lb/>
者深長計歟然事功之難成非病於下言而上不行則<lb/>
苦於上作而下不應而原其上下交相扞格之故正坐<lb/>
於周官之以公滅私大學之以義為利者未嘗加明辨<lb/>
篤行之功爾今是役也一尉言之方公行之不曰謀不<lb/>
自己出而以下僚出位言之為忌也部使者作之鄭侯<lb/>
<pb n="KR4d0332_WYG_005-19b"/>
應之不曰衆皆遲於稟命我不可先衆人而犯其難也<lb/>
非明於公私義利之分者其孰能之侯乆游西山先生<lb/>
之門先生嘗傚朱文公之法立社倉于潭䂓畫燦然垂<lb/>
惠無極侯宰百里厥施未宏推而廣之良多善政縣廨<lb/>
有問政堂大書魯語言政二十二章於其間余一日登斯<lb/>
堂指其末章所謂因民所利而利之者以語侯曰軍儲有<lb/>
倉庶㡬此意其亦五美中之一歟侯曰子知余心冝為余<lb/>
識其事遂條顛末以申告後人増廣而輯續之俾勿壊<lb/>
<pb n="KR4d0332_WYG_005-20a"/>
侯繇太學登癸未進士第不七年脫選調盖所至有聲云<lb/>
　　　息庵記<lb/>
大丞相正簡公之弟泉卿吉徳君子也晚作夀藏于府<lb/>
居之東附庸一庵名之以息崇清侍郎為書扁以其壻<lb/>
洪思義于余為中表求文識之余三以固陋辭不可乃<lb/>
申繹其義曰知息之説者其知道之所存乎東方既明<lb/>
憧憧而起朝名市利野耕道販及暮而歸百動皆止此一<lb/>
日之息也春律肇始世故一新夏暑秋潦動勩萬狀及<lb/>
<pb n="KR4d0332_WYG_005-20b"/>
冬而休優游卒嵗此一年之息也少而稚騃求欲無厭壯<lb/>
怙血氣與物為敵及老而安復命歸静此一身之息也<lb/>
雖天地亦然迅雷疾電俄頃交作飄焉歘焉觀不容瞬<lb/>
大雨且霽悉斂于無狂濤巨浪經由百川澎湃而來若<lb/>
號若怒及赴諸海寂然方平凡此者皆天地之大息也<lb/>
惟有道者能知之不以吾有限之身與彼之無窮者相<lb/>
剽相撃相靡相刄而不止也是故御神氣以游太和調<lb/>
天均以禦外物神動而天隨體充而宇固方其酬世接<lb/>
<pb n="KR4d0332_WYG_005-21a"/>
物不將不迎則雖不息猶息也及乎觀性之元求我之<lb/>
始復與造物磅礴為一則雖息猶不息也今葉某生長<lb/>
相門壯嵗就舉覔官輙不利乃頓悟而浩歎曰是皆伐<lb/>
我之樸素而溷我之清明者也蕉鹿存亡塞馬得失何<lb/>
足離跂攘臂于其間哉于是弭節此庵以娛暮日而以<lb/>
息名之非真有見於道者其孰能貫生死于一途等千<lb/>
古于一瞬乎人皆知公以息為息而不知公以不息為息<lb/>
若謂公之名庵止於莊叟失我息我之義是舟之刻雖<lb/>
<pb n="KR4d0332_WYG_005-21b"/>
存而劒已不可索矣謂余不信以問𤣥冥參寥之徒<lb/>
　　　盤隱記<lb/>
温陵陳君磊於所居石城山之後斥地為堂名以盤隠<lb/>
又即山之腰而亭之以今崇清先生大書石城山三字<lb/>
榜其上斯堂斯亭之左右前後竒觀不一為清玉峽為<lb/>
清雲軒為山齋為雲谷為學稼為雙清為環翠為海闗<lb/>
取名之義或以物或以意或以水石而以山者居多其<lb/>
地四面皆山葱翠欲滴有騰而薄太虗者有俛而瞰重<lb/>
<pb n="KR4d0332_WYG_005-22a"/>
淵者有藏貯草木如飣餖者有吐吞煙霞如饙餾者水<lb/>
如鏡石如玊花卉異品呈巧獻狀怪松如蟠虯修竹如<lb/>
琅玕酴醿堆架芙蓉出水深紅淺白如妃嬙之粧繞砌<lb/>
芳蘭萬本異香襲人如佳子弟雪天梅花盛開清標雅<lb/>
韻又如羣仙綽約聨縞裳而朝蘂宫也陳君以瀟洒出<lb/>
塵之姿徜徉容與於其間自目曰盤隠主人王子一日<lb/>
見而訝之曰君真隠者也抑身隠而心未果於隠耶抑<lb/>
口隠而心未必甘於隠耶君族於泉為品丁舊家登巍<lb/>
<pb n="KR4d0332_WYG_005-22b"/>
第躋貴宦者代不乏人矧今栘蕚通籍於金閨葭莩䟽<lb/>
華於翠節閥望岧嶤如許君又春秋方富敏於才而豐<lb/>
於學功名富貴来迫君不相舍君焉得而隠僕敢有問<lb/>
陳君笑而不答王子抵掌而言曰大丈夫之所謂隠者<lb/>
我知之矣磻溪一絲風南陽一犂雨一旦投綸釋耒而興<lb/>
姬復漢如取如携此士之始於隠者也坐緑野而友化<lb/>
人游洛園而傲造物囬視貂蟬之貴鐘鼎之榮如太虗<lb/>
之一雲者此士之終於隠者也盤隠乎盤隠乎今日非<lb/>
<pb n="KR4d0332_WYG_005-23a"/>
君之蟠溪南陽乎他日非君之緑野洛園乎君毋誑我<lb/>
後三年石城山靈能移文以及君矣言甫既陳君未有<lb/>
以對適有客闖門曰王子之言然於是泚筆而為之記<lb/>
　　　進士題名記<lb/>
清漳乙未進士題名郡判先立石之三日謁某曰是舉<lb/>
也子嘗與南宫校藝今丞兹郡冝有一言識之余謝之<lb/>
曰余贅丞也言之得無贅乎諸君請愈堅乃諗于衆曰<lb/>
士之致逺於當世者器識以先之文藝末事耳士之所<lb/>
<pb n="KR4d0332_WYG_005-23b"/>
為不朽於来世者名節以基之科第假途耳漳先逹繇<lb/>
進士位公卿侯伯如晴霄之星余獨於器識名節中得<lb/>
二人焉元豐之吳公可權與紹興之髙公彦先是也吳<lb/>
為張天覺莫逆交張當國或慫慂見之吳義形於色曰<lb/>
吾遇張公於放逐中相與言忠義事今可呈身求進乎<lb/>
髙對䇿忤君相上書陳十漸廩廩乎古之遺直嘗語其<lb/>
徒曰富貴有時或來名節虧則一身之事去矣吁壯矣哉<lb/>
自國初至今此州科目得士二百五十餘人獨二公所立<lb/>
<pb n="KR4d0332_WYG_005-24a"/>
光明俊偉一言一動可為千載矜式則今已第之羣英與<lb/>
方来之魁人韻士盍知所興起矣某始受教於西山真先<lb/>
生得讀好書作好人六字併以此與諸君勉之<lb/>
　　　仙遊縣傅氏金石山福神道院記<lb/>
金石山福神道院仙遊傅氏所造也經始於建炎之庚<lb/>
戌績成於紹興之丁巳中間拓地増屋者不一淳祐癸<lb/>
卯而後嗣孫蒔囑甥王邁為文以識之金石山者何以<lb/>
少師公得名也曷名乎福神道院公之子䕫漕作堂祀<lb/>
<pb n="KR4d0332_WYG_005-24b"/>
先而寓名乎福神也初少師公未冠試廣文館為第一<lb/>
從古靈先生㐮游時墻屏問道千餘人先生獨曰傅元<lb/>
通金石人也以女妻之熈寕王吕銳於變法道路以目<lb/>
先生屢為神宗言新法撓民非便不聽則具䟽争之公<lb/>
所親告公曰時相得君方專上方舉國聽之先生力詆<lb/>
其非必犯九關虎豹之怒子於翁壻間宜諫止之不然<lb/>
禍將及子公正色曰吾師之道正道也彼相之説邪説<lb/>
也以正道闢邪説吾徒當相與張而大之矧可諷之小<lb/>
<pb n="KR4d0332_WYG_005-25a"/>
貶其道乎告者語塞公且為潤色諫䟽以明稱王吕之<lb/>
罪遂為所惡暨鄒道卿以諫官言事得貶章子厚使人<lb/>
極之於其所往平生故人望望去之公義形于色曰不<lb/>
負楊臨賀者何人哉竟厚贐鄒公之行坐是免所居官<lb/>
踰年鄒得生還公亦被召曽布牢籠之以助已公守師<lb/>
説不為之動布力擠之於是有亳州之命矣自是黨論<lb/>
日熾端人莊士之子孫俱罹禁錮之禍公以徽廟舊學<lb/>
僅免竄逐竟抱杞天之憂薨于亳葬於常之宜興朝廷<lb/>
<pb n="KR4d0332_WYG_005-25b"/>
賜善權山廣教寺以資㝠福䕫漕以公故浮沉州縣二十<lb/>
餘年不敢背教忠之訓以求合於權門也嘗仕括蒼乘<lb/>
桴而還遇風濤洶湧衆舟俱覆顧瞻對岸有北方正神<lb/>
之幟植乎其前若有物扶之以濟於險既歸仙遊毎食<lb/>
必下淚曰吾親松楸在三千里外雖蒙恩奉香火有所<lb/>
然為子若孫不能時展烝嘗之敬寕不見誚於馬毉夏<lb/>
畦之鬼乃捐俸割地剏堂於邑之北山奉少師祠以福<lb/>
神名之括蒼有羽士梅洞霄於六飛未南渡之前嘗言<lb/>
<pb n="KR4d0332_WYG_005-26a"/>
錢塘有天子氣既而言驗携與偕来是為開山之祖鑄<lb/>
鐘纍月不就陳夫人投金釵於爐而鐘成叩之無聲梅<lb/>
揮劒擊之聲始大震至今一釵一劒之痕隐隐浮於蹲<lb/>
熊盤龍之上故斯堂雖為祠先而亦為四方水旱禳禬<lb/>
之地此記之不容己也嗟夫生天地間非親何愛非君<lb/>
何尊師也者教之孝以事其親忠以事其君昭昭乎在<lb/>
三之義人極之所以立人類之所以蕃者其不在兹乎<lb/>
惟少師公事師盡道事君盡言不以時之燥濕而為趨<lb/>
<pb n="KR4d0332_WYG_005-26b"/>
背不以身之升沉而為戚欣盖不忍於叛師而忘君也<lb/>
故未嘗染劉輿之膩而汚元規之塵惟䕫漕公事生以<lb/>
禮事亡如存一飲食不忘南陔之蘭一跬歩必顧太行<lb/>
之雲故掲名妥靈於斯堂也恍乎音容之若見愾乎謦<lb/>
咳之有聞夫是之謂忠臣孝子萃於傅氏之門雖附益<lb/>
之以道家之説若祭之隣於非鬼語之渉於怪神然因<lb/>
親以寓名君子亦可觀過以知仁矣夫忠孝之後必大<lb/>
二公往矣出乎其系者露頴於童科充賦於國賔䇿勲<lb/>
<pb n="KR4d0332_WYG_005-27a"/>
蘭省而對䇿于天子之庭者代不乏人繼自今豐末以<lb/>
培其本䟽流以浚其源使錫類之孝體國之忠明可以<lb/>
刑善於鄉國幽可以對越於乾坤是又二公洋洋之靈<lb/>
所期望於百世之子孫邁傅之所自出故大書特書之<lb/>
使来者有考於斯文少師公諱某字元通䕫漕公諱謙<lb/>
受字冲亨道院之址載於傅氏之質劑嵗自輸租於官<lb/>
住堂聽自擇有司不與焉東偏舊有嶽殿今撤而新之<lb/>
迺傅知琳所董云<lb/>
</p>
<p>
</p>
  </div>
<div>
                <head>臞軒集巻六</head>
    <p>
<pb n="KR4d0332_WYG_006-1a"/>
欽定四庫全書<lb/>
　臞軒集巻六　　　　　　　宋　王邁　撰<lb/>
　　啓<hi>按此巻起自丙子再薦至初蒞潭州觀察推官作</hi>
　　　丙子再薦謝太守啓<lb/>
少而好賦嘗見齒于賢書壯當封侯尚何顔于文屋偶<lb/>
辱明有司之選重書新進士之名况弟子之賢于師既<lb/>
叨首薦而他人不如同父又獲聨名人稱之以為美談<lb/>
已當之獨有慚色伏念某箕裘晩出門户早衰綴文幾<lb/>
<pb n="KR4d0332_WYG_006-1b"/>
至于嘔肝苦學惟知于嘗膽十年以前之志豈信富貴<lb/>
之在天累戰不利之餘方知窮逹之有命開門授業仰<lb/>
屋著書謂若無所用于一時亦將垂不朽于千載屬槐<lb/>
花之近目陟覺激昂認楊葉之舊穿未知中否賦不工<lb/>
於吐鳳墨誤㸃以成蠅設非以後場而見收幾乎為文<lb/>
衡之所棄荆山之璞獲售合浦之珠復還親望因得以<lb/>
少寛朋舊亦憐其纔遇請言僥倖亶有夤縁兹葢伏遇<lb/>
某官宗主斯文之盟作成多士之氣治平有第一譽已<lb/>
<pb n="KR4d0332_WYG_006-2a"/>
徹公車舉送餘四十人親為勸駕致令么麽再預甄收<lb/>
某敢不益加駑鈍之鞭勉赴功名之㑹天其或者道之<lb/>
行歟鴈序聨飛佇見齊名于鴈塔龍門髙逺未知誰占<lb/>
於龍頭<lb/>
　　　謝省試參詳林員外啓<lb/>
升堂拜知己之恩綈袍已敝入邸辱贈言之寵華衮非<lb/>
榮竦觀揮灑之雲煙深懼取将於雷電書紳起敬藏笥<lb/>
為珍竊以遇合之難古今所嘆必大人君子喜士素根<lb/>
<pb n="KR4d0332_WYG_006-2b"/>
於天性故後生晩進委身願出於門墻况有如師生名<lb/>
位之絶嚴鮮能略世俗禮文而相接必有卓犖不羣之<lb/>
彦方受特逹殊常之知如某者地寒無媒天賦不腆少<lb/>
而有志恥隨餘子以浮沉壯不如人安得名公之印可<lb/>
曩縁行役得拜宗師出名駿之圖以華其歸灑飛鸞之<lb/>
筆以飾其陋口共心語願托身爐鞲之間人欲天從果<lb/>
定價權衡之下嘗懐漫刺以晉謁輙辱閽人之見辭自<lb/>
䝉恩錫第以来至束擔言歸之日念不違函丈而徑去<lb/>
<pb n="KR4d0332_WYG_006-3a"/>
将歸白庭闈以何辭甫爾摳衣便䝉倒屣畀以名章之<lb/>
奨借増其行色之光輝得此於常人不足誇受知於名<lb/>
世何其幸昔韓昌黎送牛堪登第之序至忘師道之尊<lb/>
蘓東坡謝范公校文之書或動鄉人之喜乆無此事今<lb/>
在我公兹葢伏遇某官前輩典刑斯文宗匠流落人間<lb/>
之述作特泰山一毫芒之㣲提携天下之孤寒有大厦<lb/>
千萬間之庇致令么麽辱在品題某敢不尊其所聞勤<lb/>
乎未學文章末技粗承交臂之傳節義大閑當勵立身<lb/>
<pb n="KR4d0332_WYG_006-3b"/>
之戒<lb/>
　　　謝陳侍郎立縣學續登科記并書啓<lb/>
賜袍文陛躐居桂籍之上游記美鄉庠重費荷嚢之妙<lb/>
墨人覧光而驚訝已拜賜以凌兢竊以周制既逺於賓<lb/>
賢唐科莫榮於進士舊莆陽實維一縣始𨽻於刺桐之<lb/>
州翁承賛為第四人時目以探花之使至我朝而為郡<lb/>
以多士而得名或立鰲頭或稱龍腹科固多于居甲名<lb/>
未見于列丁必有異能方叨此選如某者才踈不韻學<lb/>
<pb n="KR4d0332_WYG_006-4a"/>
淺無根少嘗有志於功名壮乃自憐於踸踔賣文為活<lb/>
浪傳錚佼之虗聲作賦逐貧贏得揶揄之一笑聚子衿<lb/>
以授業緩農圃之謀耕倐驚骨骼之已成漸覺頭顱之<lb/>
如許再偕秋計始綴春官軰試昕庭敷陳奏牘空臆盡<lb/>
言而無隠轉喉觸諱之不知雖清朝許罄其愚忠而時<lb/>
好或譏其過訐及竦臚傳之聽果輸鼎甲之先射楊葉<lb/>
數千人皆始期於巧中隔蓬莱三萬里恨未學於飛行<lb/>
親望固得以少寛友論猶為之不滿惟是自知量力之<lb/>
<pb n="KR4d0332_WYG_006-4b"/>
審焉敢有怨勝已之心及逺道之来歸荷逹尊之奨借<lb/>
濡墨發揮於妙藻命卿植立於堅珉援引前修激昂晩<lb/>
學金如山莫償一時之直亶謂至珍丹㸃鐡而費九轉<lb/>
之功豈非榮遇兹葢伏遇某官受天間氣作地行仙游<lb/>
戲詞林執千古文章之印周旋禁路極三朝簮紱之榮<lb/>
身如一葉之輕名有九鼎之重滄浪把釣冷看舉世之<lb/>
浮沉雲岫岸巾一付無心於出處紉蕙蘭而覓句餐杞<lb/>
菊以怡顔十三人之㑹洛陽孰比潞公之耆夀九十嵗<lb/>
<pb n="KR4d0332_WYG_006-5a"/>
而為周相行看衛武之經綸將天下善類所頼依歸而<lb/>
鄉曲寒畯先叨齒録其敢不勉所未至聞之斯行誓堅<lb/>
素節之氷霜無負髙評於月旦仕惟行義决不為温飽<lb/>
之謀實必副名當敬佩丁寜之訓<lb/>
　　　謝殿試編排官聶侍郎啓<lb/>
數先執于慈恩之塔稀若辰星稱門生于通德之鄉恍<lb/>
如霄漢昔登堂不果恐渉營私今假道遄歸将何辭謝<lb/>
僣飭尺箋仰呈丈席恭惟某官日未東即収于巍第江<lb/>
<pb n="KR4d0332_WYG_006-5b"/>
以西莫著其大名詩社揮毫妙思源泉之出地昕庭抗<lb/>
䟽精思皦日之在天不由介紹而結主知徑躐清華而<lb/>
登從槖剸裁國用鄙夷管晏之近功經畧中原隘小孫<lb/>
劉之故畫詳審乎事機之㑹更閲乎理義之多謂如根<lb/>
本之先强則于恢拓也可待葢知彼而不知己皆料敵<lb/>
之淺謀必能發而又能收乃濟時之逺畧屬北方之警<lb/>
未息而西州之變復興人方憂蜀道之難公徃為雪山<lb/>
之重至則事權之牽制加之饑卒之跳梁身持尺檄以<lb/>
<pb n="KR4d0332_WYG_006-6a"/>
直前惟知死節神叱的盧之一躍遂獲生還浮言何傷<lb/>
乎日月之明雅志已抗于煙霞之表携諸郎于謝墅㑹<lb/>
名勝于午橋耆英之㑹狄公方春秋之未艾中國即相<lb/>
司馬寜朝暮之少淹伏念某殖學代耕賣文為活元龍<lb/>
湖海之氣少也勃然司馬山川之游今其倦矣為有阿<lb/>
㜷之養漫從舉子之勞两玷鄉書一塵春牓迨奉黄廷<lb/>
之對空臆盡言不知書生之踈轉喉觸諱痛國論之未<lb/>
一憫邊釁之方開惜諸将多陷䜛言乃援子儀之事議<lb/>
<pb n="KR4d0332_WYG_006-6b"/>
宰相當存大體恐貽王吉之譏雖清朝許竭其愚𠂻而<lb/>
時論或譏其太訐發矢将穿于楊葉及的輙差乗舟已<lb/>
迫于蓬莱為風引去向非借九鼎之力當不止三籌之<lb/>
輸副本既不上于中書賤刺亦羞通于光範至謝知己<lb/>
皆後衆人俯仰何心升沉付分謂今得斗粟之禄可以<lb/>
無饑豈不勝布衣之時難乎一飽兹廹𤓰期之戍方登<lb/>
荷槖之門如亮其今日之来非為炙手當賜以片言之<lb/>
誨庶使書紳此身已託大冶之中他日冀軫遺簮之念<lb/>
<pb n="KR4d0332_WYG_006-7a"/>
但不負于素學是謂報于異知雖秃千毫莫殫一感<lb/>
　　　見江西真帥啓<lb/>
平生漫刺懶趍金張許史之門墻逺戍遷車願識杜范<lb/>
歐韓之人物雖匪在受察受容之數實乆勞起敬起慕<lb/>
之誠謀三釡粟之未皇持一瓣香之為急竊以百年榮<lb/>
悴同歸于盡萬世議論有是與非想孔光張禹之諸人<lb/>
尚有餘臭讀李膺杜喬之諸傳至今耿光方當淪胥於<lb/>
流俗之中而有特立於時賢之表稍具識見皆知依歸<lb/>
<pb n="KR4d0332_WYG_006-7b"/>
恭惟某官大明若掲日月而行細行亦通神明之奥明<lb/>
體逹用傳心程氏之諸書開誠布公尚友孔明於千載<lb/>
在閨門則怡顔養志立朝廷則正色責難鯁論危言興<lb/>
起南渡積年之弱忠肝義膽對越列聖在天之靈<hi>原本闕</hi>
　　　通湖南葉帥啓<lb/>
輟文昌之座以帥藩稍緩召歸之命着從事之衫而入<lb/>
幕得為末席之賓以明公一日之去留卜賤子終身之<lb/>
遇否仕莫重乎始進天固使之有依恭惟某官氣大而<lb/>
<pb n="KR4d0332_WYG_006-8a"/>
養以剛道髙而立於獨渠渠孝行每興感於蓼莪皦皦<lb/>
科名曽收功於藥籠守命義之大節為出處之宏圖鳬<lb/>
舄横飛鴛行増重考容臺三千禮司蕝甚閑為冊府第<lb/>
一官采芸有味方在開禧嘉定之際是為君子小人之<lb/>
交一賢峩豸以當前衆正得輿而交賀直聲大振雷轟<lb/>
電擊於姦未去之先元氣不傷風恬雨霽於事已定之<lb/>
後紬祕史於金匱石室導正學於廣厦細旃履聲上廹<lb/>
於雲霄斧繡下臨於閾閫利源竭矣誰能寛之一分仁<lb/>
<pb n="KR4d0332_WYG_006-8b"/>
人恥之不待去於三宿此舉盈庭之色動未幾前席之<lb/>
恩深爰屈台斗之光俯照沙星之分潭府甚淳古分少<lb/>
陵嶽麓之清客堂喜空凉和吏部湘川之句政成而棠<lb/>
隂宻訟簡而銗筩稀然當逺郊營壘之相望豈容明堂<lb/>
梁棟之小用右諸道之奏最隠若長城左一席之乆虛<lb/>
行膺顯冊伏念某晩未見道窮坐為儒百戰蟻酣敢望<lb/>
錐嚢之先露一朝臚唱濫叨鐺脚之後塵父氊尚青而<lb/>
復還毋髪已白而待養若以茍禄仕則僅可漫不知幙<lb/>
<pb n="KR4d0332_WYG_006-9a"/>
辯者為何幸以部封下之舊民而為油幢底之新吏始<lb/>
仕曰筮或者即初而覘終事長必忠焉敢以順而為正<lb/>
惟矜其臭味之似而許以帡幪之歸庶逭官箴可諧親<lb/>
養烏公鈇鉞之下倘見禮於温生和相衣鉢之傳竊有<lb/>
心於范質瀆尊冒昧拊已凌兢<lb/>
　　　賀鄒帥給事啓<lb/>
緑邸藉綸紅牙易閫煩公䕶太子乆焉思羽翼之功借<lb/>
君重淮陽示以歸禁闥之漸湘靈起舞嶽后前驅恭惟<lb/>
<pb n="KR4d0332_WYG_006-9b"/>
某官道傳至聖大賢之心文續先秦古書之脉虎榜首<lb/>
登鳳池身到固地位之宜然鰲頭寵重鶴髪恩深尤人<lb/>
生之鮮儷付科名於餘事守節義之大閑方䑕穴權門<lb/>
趨者成市而螭坳直筆屹然如山及調更化之絃時方<lb/>
多事獨衛出疆之璧義不辭難入還班行進掌封駁誰<lb/>
不批勅鮮有如何郯之力爭因此結知故每見鄒浩而<lb/>
輙喜居中未乆丐外即行國事日新比貞觀初年之何<lb/>
若君子一去覺貞元朝士之無多心戀闕以常丹髪憂<lb/>
<pb n="KR4d0332_WYG_006-10a"/>
邊而漸白惟有甘棠之蔽芾逺到海頭最宜叢桂之婆<lb/>
娑乆留春脚歡聲無地可著最課為天簡知太史夜占<lb/>
喜長沙之星見行人朝發趣衡岳之雲開寳閣陞大學<lb/>
士之班輕車奉太夫人之養衆皆爭先而稱賀僕知大<lb/>
用之有階葢當夷夏消長之交未决戰和依違之䇿春<lb/>
秋復讎之義大乃素學之欲行英俊在朝則本强正善<lb/>
類之所屬有以中書何無冦公為問者當以吾國即相<lb/>
司馬而答之初立本竒更好黄花之晩節儻来不計直<lb/>
<pb n="KR4d0332_WYG_006-10b"/>
垂汗竹之芳名伏念某讀書不多合世更寡比奉槐楓<lb/>
之對空臆盡言不知草茅之踈轉喉觸諱甘輸三籌而<lb/>
不悔僅忝一命以進身冬已及於𤓰期夏方趨於蓮幕<lb/>
始仕曰筮或者即初而覘終事長必忠安敢以順而為<lb/>
正竦聞元帥来鎮此方幸以隣壌之諸生得為油幢之<lb/>
末吏雖素於左右本無介紹然見之方冊不昧平生况<lb/>
進士題名既接鳳雛之武而小人有母敢希燕喜之榮<lb/>
儻推老吾老㓜吾㓜之心當無中不中才不才之間曲<lb/>
<pb n="KR4d0332_WYG_006-11a"/>
憐臭味俾託帡幪待我不以衆人倘少垂於異眄因主<lb/>
可以信客竊自激于懦𠂻<lb/>
　　　上王侍郎啓<lb/>
少而抱槧乆瞻魁宿于璇霄壮也彈冠行覩德星于珂<lb/>
里雖素於左右殊無介紹然見之方冊不昧平生敬飾<lb/>
訥詞僣干嚴分恭惟某官任重而道之逺表粹而裏則<lb/>
剛方在韋布之時已負搢紳之望紫府㸃頭碧雲章句<lb/>
號閬苑之謫仙素王喜色黄甲科名恊湘川之佳䜟剔<lb/>
<pb n="KR4d0332_WYG_006-11b"/>
蠧芸館含香錦闈翠節朱轓幾沛黍苖之雨紫薇紅葯<lb/>
曽依香案之雲方為景從以小留乃厭承明而丐去十<lb/>
連為帥力蘇凋瘵之氓五嶺皆炎變作清凉之景胡然<lb/>
為衆所忌正坐其名太髙一壑来歸六丁莫挽髪為憂<lb/>
邊而半白心思報國以常丹冦公不入中書莫答氊裘<lb/>
之問裴相方遊緑野其如柱石之衰佇下綸音徑司國<lb/>
柄伏念某弱惟殖學貧只賣文固嘗感慨于事功其奈<lb/>
間闗于場屋大廷對策妄陳憂國之孤忠末第書名何<lb/>
<pb n="KR4d0332_WYG_006-12a"/>
惜避人之三舍来傍蓮池之漫仕已驚𤓰戍之過期胡<lb/>
遲其来葢恐素宦之無譜或賛其决以有逹尊之可師<lb/>
惟願矜憐臭味之同庶有終始帡幪之托俾遂親養得<lb/>
逭官箴楊儀之無材力之可稱正深凛凛宓子賤待老<lb/>
成而後决尤切拳拳<lb/>
　　　上趙漕啓<lb/>
汝陽真天人乆遡髙風于臺表湖南多賓客乃容下士<lb/>
于幕中以拳拳尊敬之年深而僕僕趨承之日淺撫躬<lb/>
<pb n="KR4d0332_WYG_006-12b"/>
幸甚投贄先之恭惟某官氣葢諸公眼髙四海守清獻<lb/>
之節風流醖籍之猶存游晦公之門師友淵源之甚正<lb/>
自摘髭而收巍第即榮足而上華途一進屬于曲臺洊<lb/>
陞班于列寺仗正論以主天下之善類持定論以决國<lb/>
中之大疑皦皦然特立而獨行謭謭者旁觀而相忌把<lb/>
一麾于漳水即日請行渺萬頃之恩波至今遺愛煑摘<lb/>
徧持于三節平反最審于五刑太倉粟紅以義為利圜<lb/>
扉草緑使民不寃此皆平生學問之設施是以所至規<lb/>
<pb n="KR4d0332_WYG_006-13a"/>
模之卓偉况西北之妖氛未洗而東南乃財賦所須萬<lb/>
竈雲屯千艘雷動咄嗟辦事已通木牛流馬于淮甸之<lb/>
區慷慨澄清直掃封豕長蛇于河洛之表使盡忠為國<lb/>
皆執事比則何至以賊遺君父憂給餉第一功論封當<lb/>
先于蕭相弄印凡累月熟視無易于趙堯伏念某地寒無<lb/>
媒天賦不韻精神耗于半生之燈火習氣磨于百戰之<lb/>
文場叨第僥踰繆處陳樓之右量才短闇慚非温石之<lb/>
流父氊方青而獲還母髪已白而待養駸駸廹戍凛凛<lb/>
<pb n="KR4d0332_WYG_006-13b"/>
面墻居常慕我公于方冊之中今乃陪屬吏于旌麾之<lb/>
下惟俯憐于臭味庶稍逭于譴呵未識劉士安已習教<lb/>
條數千里之外既見趙文子或陪筦庫七十家之聮<lb/>
　　　上陳漕啓<lb/>
伏審庾臺奏最計傳陞華昔長沙星聚之年翹英金甲<lb/>
今衡岳雲開之旦増煥綉衣夤縁三紀之符鼓舞百城<lb/>
之下敢裁吉語敬候前驅恭惟某官表粹而裏則剛人<lb/>
今而道則古出處語黙安行大易之中清任和時見謂<lb/>
<pb n="KR4d0332_WYG_006-14a"/>
聖人之耦及直明昌之更化不縁介紹以立朝士如羣<lb/>
蟻之慕羶皇皇人爵公若飛鴻之避弋落落權門不然<lb/>
胡勇退于中流而乃甘斜飛于外補重湖千里在天一<lb/>
方發廪賑民志慮固詳于田里乗軺察吏精神鎮壓于<lb/>
山川歡聲溢于道路之口碑實政紀于山林之野史時<lb/>
適轉輸之擇使重其權乃重其人上知斂散之有方易<lb/>
其節不易其地惟是嵗饑人困川竭谷虗節以制而弗<lb/>
傷財乃執事平時之素學不斂民而足用度亦前賢此<lb/>
<pb n="KR4d0332_WYG_006-14b"/>
地之遺規惟人心既乆于相孚雖皇華未至而先喜福<lb/>
星照耀非一道之宜私時雨沾濡又四方之屬望伏念<lb/>
某癖惟嗜古様不入時每持直道以事人安敢大言而<lb/>
忤世諸大夫之唯而周舍之諤見者忌之一齊人之傅<lb/>
而衆楚之咻嘻其甚矣方未見先生而親炙深有疑或<lb/>
者之肆䜛及三薫三沐以来前荷載笑載言而加拊既<lb/>
有師門之歸倚何虞宦路之險巇寒士之依主人倘許<lb/>
一瓣香之請小人之有老母庶諧三釜粟之謀<lb/>
<pb n="KR4d0332_WYG_006-15a"/>
　　　賀陳倉啓<lb/>
比從郎省出建庾臺帝曰湖南九州之民其生寡遂公<lb/>
為江左諸賢之望宜徃周諏嶽后擁英蕩以前驅湘靈<lb/>
聞先聲而起舞恭惟某官道髙而立於獨噐厚而養以<lb/>
和學易通神三畫曽吞於天上著書擬聖六丁屢下於<lb/>
人間雖場屋之文而金石可鐫自科第之後而燈火不<lb/>
輟徘徊州縣綿歴嵗時所至皆清而人推髙在我者大<lb/>
而官無小及時更化乃肯立朝鳴鐸碧流恍憶爐亭之<lb/>
<pb n="KR4d0332_WYG_006-15b"/>
舊横經朱邸平分講幄之功著庭凛直筆於秋霜省眼<lb/>
閲人材於氷鏡但從平進立要路之津以何難惟不茍<lb/>
因辭光範之門而徑去間有動色而咨惜誰能為王而<lb/>
留行與其員枘方鑿扞格於中孰若大纛髙牙從容於<lb/>
外况在衡湘之地重當金糓之權屬弄印者踰時乃出<lb/>
綸而臨遣東南之力竭矣上下焦熬西北之事紛然江<lb/>
湖唇齒為時一出寛上隠憂褰帷皆起廢之方攬轡即<lb/>
折衝之畧必有偉舉以悚羣觀富貴浮雲固萬鍾之不<lb/>
<pb n="KR4d0332_WYG_006-16a"/>
屑蒼生霖雨非一道之得私伏念某學古多拘與時寡<lb/>
合比奉昕庭之對空臆盡言不知書生之踈轉喉觸諱<lb/>
甘輸三籌而不悔僅竊一命以進身来傍蓮池茍營菽<lb/>
水始仕曰筮或者即初而覘終事長必忠焉敢以順而<lb/>
為正才踈而意廣位卑而言髙不惟同列疾視其旁甚<lb/>
至上官亦嫌其訐所幸鄉先生之出使得稱門弟子以<lb/>
通名諒䝉軫念於遺簮必不興疑於投杼俾諧鍾釜之<lb/>
養敢昧邱山之恩中人以下皆惡林宗正不免耳國士<lb/>
<pb n="KR4d0332_WYG_006-16b"/>
之遇如有知伯尚庶幾焉<lb/>
　　　賀李倉啓<lb/>
出綸閶闔乗傳湖湘屏風録良刺史之名就陞英蕩安<lb/>
輿奉太夫人之養増輝輶軒部民舞手以交驩屬吏舉<lb/>
杯而相賀恭惟某官道髙而立於獨噐厚而養以冲鄉<lb/>
黨一篇之中從容踐履中庸千載之學出入誠明雖場<lb/>
屋之文而金石可鐫自科第之後而燈火不輟徘徊州<lb/>
縣綿歴嵗時所至皆清而人推髙在我者大而官無小<lb/>
<pb n="KR4d0332_WYG_006-17a"/>
及改絃而更化乃澤笏以立朝不縁介紹而結眷知肯<lb/>
事詭隨而同流俗屬時有邊陲之警自許參謀長揖出<lb/>
光範之門了無靳色早奏勲於淝水旋坐嘯於衡陽藹<lb/>
然政聲得之道路字民則催科寜拙拊士則甘苦與同<lb/>
思溺由溺思飢由飢紅粟活萬人之命曰暘而暘曰雨<lb/>
而雨蒼穹感一念之誠以至延賓客則北海之樽不空<lb/>
待寮佐則南樓之興不淺醉墨豪吞於星瀬新詩清廹<lb/>
於雪車舞綵袖於輿春遂蔡端明便親之志鳴木鐸於<lb/>
<pb n="KR4d0332_WYG_006-17b"/>
石鼓尋朱紫陽講道之盟豈近世俗吏之能為皆平日<lb/>
學力之小試闔城卧轍人心直願借留因地建臺天意<lb/>
曲為從欲惟是年荒民困川竭谷虛公將以施一州者<lb/>
而惠九州人亦以試前日者而信今日還峴而粟可賤<lb/>
乃賢相之遺規用悝而年不饑亦常平之始事必遵家<lb/>
法以寛帝憂隂德無邊耆夀合延於鶴髪清朝有命宴<lb/>
詩将賀於龍津伏念某學古多拘與時寡偶昔吐危言<lb/>
而對䇿以訐見排今持直道以事人似狂未醒才踈而<lb/>
<pb n="KR4d0332_WYG_006-18a"/>
意廣位卑而言髙逹甚於隣境之諸生晩乃為崇臺之<lb/>
屬吏先世同文靖之第一榜得人賤子登元禮之門通<lb/>
家有舊倘軫薄雲之誼冀沾覆露之私事長必恭佇俟<lb/>
察父哲兄之教将母来諗願推仁人孝子之心<lb/>
　　　上趙帥幹啓<lb/>
歛袵槐庭之相種莫遂望塵綴員蓮幕之下寮行将受<lb/>
察禮莫嚴於事長書可後於通名恭惟某官威鳳九苞<lb/>
瑞麟一角學傳歆向而得其髓文追賀白而拍其肩維<lb/>
<pb n="KR4d0332_WYG_006-18b"/>
昔上台為國元氣展咸池洗日之手了不言功格列廟<lb/>
在天之靈固宜有子初露厥頴已雷其聲乃不汲汲問<lb/>
津臺閣之登而肯翩翩斜飛江湖之上排紛理劇而目<lb/>
不瞬飛書走檄而筆不停夜雪貂裘慷慨辦太原之檄<lb/>
春風杯酒嘯歌發嶽麓之竒時方多艱公豈乆外與其<lb/>
以一賢佐方面致吾帥於羊杜之間孰若以重望居專<lb/>
城使逺人知韓范之至旋復登庸之衣鉢益光勲績於<lb/>
旂常伏念某以有書癡幾為儒誤著鞭不早每憐髀肉<lb/>
<pb n="KR4d0332_WYG_006-19a"/>
之屢生捧檄而游自笑頭顱之可揣宦海方航於一葦<lb/>
面墻誰指於三隅頼有名勝之依歸出示誨書之一二<lb/>
併寛鞭䇿俾託帡幪仕大國而並英傑之游預知幸矣<lb/>
敬長官如在父兄之側願進教焉<lb/>
　　　上趙帳幹啓<lb/>
天族柬英霜臺賛畫蘭茝衆芳之所在雅稱浮湘芙蓉<lb/>
八月之方酣驤迎入幕已辦慶箋而未貢敢圖謙牘之<lb/>
先施恭惟某官胷呑石渠舌㵼雲漢追河間于千載上<lb/>
<pb n="KR4d0332_WYG_006-19b"/>
得禮樂之盛心夢太白于三生前傳文章之正印日未<lb/>
東即收于上第斗以南莫載其英聲不汲汲問津于臺<lb/>
閣之登乃翩翩斜飛于江湖之上平章漕計清規照映<lb/>
于昭潭觴詠賓筵俊語増雄于嶽麓臺府以之為重寮<lb/>
屬頼其有師畫諾笑談暫此分木牛之寄功名廹逐歸<lb/>
歟侍金馬之班如某其人何用于世宦海方航于一葦<lb/>
面墻誰指于三隅聞公之来何啻似鄉人之喜規我以<lb/>
善庶不為吾黨之羞<lb/>
<pb n="KR4d0332_WYG_006-20a"/>
　　　上潘帳幹啓<lb/>
星臺重望皎然連璧之相輝雲幕下寮甚矣獨竽之濫<lb/>
吹行澡身而受察預貢牘以通名恭惟某官寳婺儲精<lb/>
珠庭挺異蜚大聲于斗以南之地聞者驚霆收巍第於<lb/>
日未東之天易于拾芥游戲文章之三昧呈露政事之<lb/>
一斑人方慫慂于要津公獨雍容于賓佐飛輓之無虗<lb/>
日畫婉婉者居多書檄之如飄風才恢恢而益辦以霹<lb/>
靂之敏手佐賢明之主人氣類胥感則霜降鐘鳴聲實<lb/>
<pb n="KR4d0332_WYG_006-20b"/>
相扶則珠明淵媚賓筵觴詠名章發岳麓之竒漕計平<lb/>
章清節映湘潭之底紛薦書其盈箧推英轂者載塗畫<lb/>
諾笑談暫此賛木牛之筭功名廹逐歸歟侍金馬之班<lb/>
某門地伶俜性天啙窳着鞭不早每憐髀肉之屢生捧<lb/>
檄而游自笑頭顱之可揣宦海方航于一葦面墻誰指<lb/>
于三隅惟憐其臭味之同而許以帡幪之託茍逃瘝曠<lb/>
詎昧依歸小巫之見大巫宜周章而失指先覺之于後<lb/>
覺願誘掖而来前<lb/>
<pb n="KR4d0332_WYG_006-21a"/>
　　　與湘潭監酒右弁啓<lb/>
為米五斗而漫来何禆婉畫有醖三升之可戀獲綴英<lb/>
游賀上滯遲先施倒置恭惟某官沉酣方虎之略糟粕孫吳<lb/>
之書暫韜厥光来隠於酒雖養髙此地不妨弔靈均英<lb/>
魄之獨醒然右武之時誰肯持將軍告身而易醉小而<lb/>
投醪士卒大則作醴廟堂行且見之非為佞也某寒酸<lb/>
可笑艱苦備嘗来傍蓮池陋矣斗筲之器粗營菽水茍<lb/>
焉鍾釡之謀幸甚同僚之得賢先拜髙文之有味自此<lb/>
<pb n="KR4d0332_WYG_006-21b"/>
作乞漿之請願一中之何時定飲酎之交永為好也<lb/>
　　　與醴陵劉宰啓<lb/>
行役三千里来依幕府之芙蓉入境第一程首訪河陽<lb/>
之桃李先睹為快以名自通恭惟某官籍甚月評穹其<lb/>
天分七略總百家之緒世美可尋千年六一翁之鄉風<lb/>
流未冺褁以冠裳而不任直於翰墨以䇿勛神人換鼻<lb/>
而許以正郎朱吏㸃頭而畀以上第洊游邛莋慨然忘<lb/>
蜀道之難繼董布泉去又作雪山之重合即坐三館之<lb/>
<pb n="KR4d0332_WYG_006-22a"/>
上矣乃亷取百里而宰之今士夫厭湯鑊之焦熬相顧<lb/>
瑟縮明執事施硎刀於肯綮了無留難寓撫字之意於<lb/>
琴中息嚚訟之風於棠下葢大馮君宜春之遺愛今猶<lb/>
思之而魯仲康中牟之政聲雅亦稱是一同幸甚三異<lb/>
藹然行膺黄紙之除書更與青氊而出色有如某者見<lb/>
謂斐然文埸曽被於百瘡僅收末效宦海方航於一葦<lb/>
未識前津幸假道於名區有指蹤之素宦願出緒餘以<lb/>
告用為畫諾之規豈無同僚之盡心不若先入者為主<lb/>
<pb n="KR4d0332_WYG_006-22b"/>
仕大國而交英俊快平昔之襟期在武城而聞弦歌動<lb/>
書生之技癢<lb/>
　　　與湘隂李宰啓<lb/>
子来幾日方依幕府之芙蓉彼美一人賸種河陽之桃<lb/>
李未敇墨卿之敬乃為籖府所先恭惟某官閥冠雲霄<lb/>
胸羅星宿家豈不置文選恥爭寒士之科名世皆稱有<lb/>
天才宛似謫仙之風骨自初膴仕總是名藩勾稽餘閒<lb/>
詩思蜚敡於滕閣平反一笑隂功瀰渺於吳江慿鐡甕<lb/>
<pb n="KR4d0332_WYG_006-23a"/>
以餉師向金閨而徹籍便合在六察之上矣乃亷取百<lb/>
里而宰之今士夫厭湯鑊之焦熬相顧瑟縮明執事施<lb/>
硎刀之肯綮了無留難錦愈濯而愈鮮琴一彈而一韻<lb/>
政異遂雉雛之樂官清任馬骨之髙政聲滿湘之南作<lb/>
諸邑様名節自天而下登要路津某讀書不多合世更<lb/>
寡元龍空有湖海之氣司馬倦作山川之游仰破屋以<lb/>
哦詩嘔肝不悔俯大廷而對䇿空臆盡言儒科僅竊於<lb/>
還丹世味殆如於嚼蠟冬已告戍夏方抵官胡遲其行<lb/>
<pb n="KR4d0332_WYG_006-23b"/>
葢恐面墻於涖事或贊吾决謂有大邑以庇身倘能矜<lb/>
臭味之同必不吝箴規之誨公餘交贄已窺君之一斑<lb/>
何日盍簮併授我以三昧<lb/>
　　　與湘鄉林宰啓<lb/>
君乗車我戴笠憶輦轂之相逢客遺魚中有書喜湖湘<lb/>
之共仕入蓮幕方數日許望華封隔一水間修敬辜遲<lb/>
先施倒置恭惟某官望高胄子學到儒先崔嵬雙闕之<lb/>
家聲不斷書種呼吸三山之秀氣發為文詞固嘗於科<lb/>
<pb n="KR4d0332_WYG_006-24a"/>
目以䇿勛乃恥與孤寒而爭進取名亷甚不妨蘭菊之<lb/>
芬芳公論歸之合看蓬莱之歩武乃飛雙舄来宰一同<lb/>
今士夫厭湯鑊之焦熬相顧瑟縮明執事施硎刀於肯<lb/>
綮了無留難錦愈濯而愈鮮琴一彈而一韻政異遂雉<lb/>
雛之樂官清任馬骨之髙朞年報政之優作諸邑様一<lb/>
札自天而下據要路津伏念某讀書不多合世更寡大<lb/>
廷對䇿妄陳憂國之孤忠末第書名何惜避人之三舍<lb/>
冬月戍𤓰之已及夏初行李之方安胡遲其行葢恐面<lb/>
<pb n="KR4d0332_WYG_006-24b"/>
墻於涖事或贊吾决謂有大邑以庇身倘矜臭味之同<lb/>
尚記游從之舊必有忠告俾逭官箴想弦歌之聲忽動<lb/>
書生之技癢俟騶哄之至拱聆官譜之緒餘<lb/>
　　　與寜鄉黄宰啓<lb/>
居桑梓鄉相去一牛鳴之地入芙蓉幕孰知雙鳬舄之<lb/>
聲告至辜遲先施倒置恭惟某官識髙胄子學到儒宗<lb/>
筆搦虹霓呼吸鼎山之秀氣名懸日月峥嶸璧水之上<lb/>
游漫以毫芒見之施設雲深紫邏大所居一尉之官草<lb/>
<pb n="KR4d0332_WYG_006-25a"/>
鞠圜扉少亦活千人之命蟬蛻七階之選調鵬騫萬里<lb/>
之脩程今士夫厭湯鑊之焦熬相顧瑟縮明執事施硎<lb/>
刀於肯綮了無留難錦濯水而愈鮮琴含風而有韻驩<lb/>
聲無地可着溢為薦禰之章最課自天簡知行有徴黄<lb/>
之寵有如某者見謂斐然仰破屋以哦詩嘔肝不悔俯<lb/>
大廷而對䇿空臆盡言收科輸鼎甲之三籌初仕乏錐<lb/>
嚢之一頴面墻必矣指蹤誰歟惟大邑可以庇身而鄉<lb/>
人喜於見似願出忠告俾逭官箴想弦歌之聲忽動書<lb/>
<pb n="KR4d0332_WYG_006-25b"/>
生之技癢俟騶哄之至拱聆縣譜之緒餘<lb/>
　　　與新攸趙宰啓<lb/>
湖南多賓客漫来着從事之衫汝陽真天人何尚墨男<lb/>
邦之綬未辨赫蹏而展慶遽䝉緑綺之貽音恭惟某官<lb/>
𣲖接天清名垂斗燦去河間東平千載得其盛心追太<lb/>
白長吉諸人與之並駕游戱文章之三昧呈露政事之<lb/>
一班鸂䳵灘頭早協竒章之瑞䜟松槐叢裏優為斯立<lb/>
之清游諸公挽之亨衢薦墨紛乎盈箧便合在六察之<lb/>
<pb n="KR4d0332_WYG_006-26a"/>
上矣乃亷取百里而宰之今士夫厭湯鑊之焦熬相顧<lb/>
瑟縮明執事施硎刀於肯綮了無留難簸揚而糠在前<lb/>
更張而琴有韻官清如水不妨馬骨之髙最徹於天好<lb/>
布鵷行之武有如某者見謂斐然弱惟殖學以代耕貧<lb/>
止賣文而為活忤時對䇿分輸黄甲之三籌竊禄養親<lb/>
無補碧油之一畫所頼臭味之無間當有教詔以相規<lb/>
見君子心則夷預知免矣况大邑身所庇竊有望焉<lb/>
　　　與益陽尤宰啓<lb/>
<pb n="KR4d0332_WYG_006-26b"/>
佩服家聲願識梁溪先生之裔講聞縣譜熟知連城茂<lb/>
宰之才彼此因王事之塵勞往来畧世俗之苛禮将謂<lb/>
相詔以肝膽胡為未忘於形骸一箋先施百拜後誦恭<lb/>
惟某官秀無可揀敏莫能追宦學典刑世有甘棠之笏<lb/>
風流藴藉人如濯桞之標篝燈誦有味書下筆作驚人<lb/>
語歴仕皆膴馳聲甚休諸公挽之亨逵薦剡紛乎盈箧<lb/>
便合登六察之上矣乃亷取百里而宰之今士夫厭湯<lb/>
鑊之焦熬相顧瑟縮明執事施硎刀於肯綮了無留難<lb/>
<pb n="KR4d0332_WYG_006-27a"/>
訟息而缿筩稀政成而棠隂宻官清如水不妨馬骨之<lb/>
髙秩滿朝天好布鵷行之武有如某者見謂斐然仰破<lb/>
屋以哦詩嘔肝不悔俯大廷而對䇿空臆盡言来傍蓮<lb/>
池苟營菽水惟是平生方介之癖不學時様嫵媚之粧<lb/>
幸大邑可以庇身而素官宜於問政必有忠告俾逭官<lb/>
箴想像弦歌頗覺癢書生之技闖聞騶哄願降見君子<lb/>
之心<lb/>
　　　與長沙陳宰啓<lb/>
<pb n="KR4d0332_WYG_006-27b"/>
入幕依芙蓉方陪州從事之後滿縣栽桃李喜聆鄉先<lb/>
逹之来昔願見而未能今相值則甚巧敬慿尺鯉往白<lb/>
雙鳬恭惟某官天分穹然月評籍甚呼吸三山之秀氣<lb/>
發為雄文婆娑百尺之髙樓俯視餘子取科名如囊中<lb/>
物試政事有肘後方綵筆平反少亦活千人之命剡章<lb/>
吹送多其吐三語之工趣覲清光徑陞華秩便合坐三<lb/>
雍之上矣乃亷取百里而宰之今士夫厭湯鑊之焦熬<lb/>
相顧瑟縮明執事施硎刃於肯綮了無留難行将寓撫<lb/>
<pb n="KR4d0332_WYG_006-28a"/>
字之意於琴中息嚚訟之風於棠下府邑甚淳古必有<lb/>
三異之可書朝廷半老成非乆一同之借重有如某者<lb/>
見謂斐然少嘗慷慨於事功壮則間闗於場屋大廷對<lb/>
䇿妄陳憂國之孤忠末第書名何惜避人之三舍来謀<lb/>
親養已過戍期胡遲其行正恐素宦之無譜若有所恃<lb/>
必得大邑以庇身倘忘年許以締交則暇日必有忠告<lb/>
一畫一諾僕焉方俯仰於人有社有民公也當施行所<lb/>
學<lb/>
<pb n="KR4d0332_WYG_006-28b"/>
　　　與攸縣權宰周簿啓<lb/>
依芙蓉而泛水方陪諸從事之游去枳棘而栽花知有<lb/>
貴公子之政辜遲告至顛倒先施恭惟某官敏手莫追<lb/>
清標特立傳濓溪之學源流河漢之深長生清獻之鄉<lb/>
氣類霜鐘之感召方露厥頴於政事已雷其聲於搢紳<lb/>
人之為言以立身矮屋而稱屈事當其㑹有不善製錦<lb/>
而見傷方當路弄印而熟籌謂執事改絃而可理果能<lb/>
支欹補罅頓使易聽改觀簸揚而糠在前盤錯而器愈<lb/>
<pb n="KR4d0332_WYG_006-29a"/>
利縣自有譜想得諸家法者甚詳時正需材當寘彼周<lb/>
行而後快有如某者見謂斐然仰破屋以哦詩嘔肝不<lb/>
悔俯大廷而對䇿空臆盡言分輸黄甲之三籌無補碧<lb/>
油之一畫面墻必矣指蹤茫然幸已締好於棣華獨未<lb/>
一瞻於芝宇闖聞騶哄願降見君子之心想像絃歌頗<lb/>
覺癢書生之技<lb/>
　　　囬湘鄉黄尉<hi>七舉</hi>啓<hi>原注黄未第時招米舟濟饑得賞既第用此闗陞從事郎</hi>
輦轂相逢猶記洒慈恩之墨湖湘始仕同来着從事之<lb/>
<pb n="KR4d0332_WYG_006-29b"/>
衫以幕府文書之方殷為少公翰墨所先辱倒置太甚<lb/>
不敏何言恭惟某官天分穹窿學力宏毅使國人有所<lb/>
式太學稱為官様之文思天下猶已饑㣲時已試活人<lb/>
之手科舉惟垂於蝸餌場屋如擲於雉盧妄男子僥倖<lb/>
成名一戰而霸真将軍偃蹇不偶七縱乃擒方以格拘<lb/>
暫焉仙隠五色棒定優於廵檄一縣花必預於栽培鸂<lb/>
䳵雙飛好報金灘之瑞孔鸞齊列行通玉陛之班某讀<lb/>
書不多合世更寡向嘗吐危言而對䇿以訐見排今復<lb/>
<pb n="KR4d0332_WYG_006-30a"/>
持直道以事人似狂未醒所喜聮事而有同盟必不金<lb/>
玉其音時出藥石之誨州縣徒勞耳俱未免俯仰於人<lb/>
富貴何有哉要相期逺大之業<lb/>
　　　囬劉縣尉啓<lb/>
蓮池水緑方為異鄉異客之游梅市風清喜有同年同<lb/>
官之好未辦赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>而展慶遽䝉緑綺之貽音恭惟某官<lb/>
天分本髙月評増重世有甘棠之笏家法典刑人如擢<lb/>
柳之標風流醖藉自摘髭而收上第合䇿足而登華途<lb/>
<pb n="KR4d0332_WYG_006-30b"/>
胡以格拘来為吏隠五色棒定優於巡檄一縣花必預<lb/>
於栽培早晩好音喜報鸂䳵灘頭之瑞權輿大用頓増<lb/>
雲龍閥閲之光伏念某讀書不多諧世更寡忤時對䇿<lb/>
方輸黄甲之三籌竊禄養親何補碧油之一畫既素無<lb/>
巧宦之譜又不為時様之粧正頼同盟時賜忠告州縣<lb/>
徒勞耳俱未免俯仰於人富貴何有哉要相期逺大之<lb/>
業<lb/>
　　　囬縣丞啓<lb/>
<pb n="KR4d0332_WYG_006-31a"/>
命錫芝凾權分穀璧鴈鶩以行進方驚貳令之威鯉魚<lb/>
從逺来忽拜尺書之寵先施倒置函謝反遲恭惟某官<lb/>
續昌黎似經之文生江淹夢筆之地負鄉先生之望私<lb/>
淑者多奏子大夫之篇成功則一倒蔗既入佳境寒花<lb/>
賸有晩香俯為渉筆之游来賛鳴絃之化哦藍田之松<lb/>
而有味紉楚澤之蘭以自馨余不負丞丞負余能使花<lb/>
封之重已不即人人即已趣歸柳院之班如某其人何<lb/>
庸於世少徒有志文塲親被於百創壮不如人宦海纔<lb/>
<pb n="KR4d0332_WYG_006-31b"/>
航於一葦朅来蓮幕宻邇槐亭不徒降識君子之心且<lb/>
有見似鄉人之喜州縣徒勞耳俱未免俯仰於人富貴<lb/>
何有哉要相期逺大之業<lb/>
　　　與彭簿啓<lb/>
熊湘水緑方為異鄉異客之游鸞枳風清喜有同年同<lb/>
官之好相值甚巧先施過隆恭惟某官毓秀孝子之門蜚<lb/>
英詩人之社誰不登第鮮有書黄甲於弱冠之年等是榮<lb/>
親爭似舞藍袍於重闈之下膏粱及身而願學衣鉢對<lb/>
<pb n="KR4d0332_WYG_006-32a"/>
面以相傳合便䇿足於要津胡為低頭於矮屋必以素<lb/>
官大所居宅洞庭嶽麓之清竒正需吟詠茶竈印床之<lb/>
閑雅可養經綸當路必刮目而器之鋒車不旋踵而至<lb/>
矣某雖在團所畧識英標未握臂以論心乆望風而引<lb/>
領幸甚先登堂而拜名父繼而又倒屣以接英游依於<lb/>
之日猶長益者之友可託州縣徒勞耳俱未免俯仰於<lb/>
人富貴何有哉要相期逺大之業<lb/>
　　　與林簿啓<lb/>
<pb n="KR4d0332_WYG_006-32b"/>
入幕幾日方嗟混鴈鶩之行有鄉同年来此栖鳳鸞之<lb/>
翼九牧之來仍是其一四同之契好有其三巧哉相逢<lb/>
愧甚先辱恭惟某官襟懐犖犖不俗翰墨字字有香天山<lb/>
三箭之歌笑談得雋燕嶺一枝之桂陸續相傳燈火收功<lb/>
之甚優膏粱祝身而願學既換鼻則當在正郎之選何<lb/>
低頭而又居矮屋之中豈洞庭嶽麓之清竒正需吟咏<lb/>
而茶竈印床之閑雅可養經綸當路必刮目而器之鋒<lb/>
車不旋踵而至矣某雖在集所畧識英標未握臂以論<lb/>
<pb n="KR4d0332_WYG_006-33a"/>
心乆遡風而引領比過江西訪芝蘭之友知於門下為<lb/>
𤓰葛之親此来龜篆之方交已喜車音之至止州縣徒<lb/>
勞耳俱未免俯仰於人富貴何有哉要相期逺大之業<lb/>
</p>
<p>
</p>
  </div>
<div>
                <head>臞軒集巻七</head>
    <p>
<pb n="KR4d0332_WYG_007-1a"/>
欽定四庫全書<lb/>
　臞軒集巻七　　　　　　　宋　王邁　撰<lb/>
　　啓<hi>按此巻起自潭州觀察推官至調浙西安撫司幹官作</hi>
　　　謝趙侍郎送自著易説語孟洪範老子書解啓<lb/>
老子杖青藜方䇿勲於羣籍孺子拜黄石乃受教於一<lb/>
編幸見人間未見之書如得天下難得之寳斯文增氣<lb/>
後學有師恭惟某官一代宗工三朝夀雋出處名節朱<lb/>
虛侯衛社稷之忠㳺戱文詞太白老鳴國家之盛身握<lb/>
<pb n="KR4d0332_WYG_007-1b"/>
陪京之管鑰秩崇廣内之圖書每於凝香森㦸之間不<lb/>
廢滴露研朱之樂神機一泄六丁曾下於霧中人爻已<lb/>
通三畫併呑於天上謂羲文孔子無二道合京費王弼<lb/>
為一人訓易而以神明發千百餘年之闗鍵得意而忘<lb/>
言象付六十四卦於筌蹄既精研六籍之原乃大放羣<lb/>
書之作于洪範則首及君臣之正分於中庸則先明忠<lb/>
恕之同源渾融一貫於胸中脱畧諸家於紙上讀論語<lb/>
知趙中令願致太平談孟子異王荆公恥規近利造好<lb/>
<pb n="KR4d0332_WYG_007-2a"/>
學力行之地位下精義入神之工夫上而續伊洛之正<lb/>
傳下亦窺柱史之衆妙夫子言文章性道又得而聞元<lb/>
帥閲禮樂詩書於今親見著述尤多於丁部敷陳上逹<lb/>
於乙觀吟六藝之文披百氏之編大儒事業舉三代之<lb/>
隆建萬世之䇿宰相規模某猥以謏聞恭承大恵非桂<lb/>
樹聨芳於二陸而蓮池誌羙於季方鉅册髙文方進徹<lb/>
細旃之上牙籖縹帙何縁到圭竇之中方精神昏耗於<lb/>
吏塵使心目開明於理窟既獲多聞而又多見未識異<lb/>
<pb n="KR4d0332_WYG_007-2b"/>
人先得異書心愛太𤣥莫預弟子侯芭之列手編文籍<lb/>
願書門人李漢之名<lb/>
　　　謝趙漕啓<lb/>
父生師教之身僕不輕於所託徳進言揚之選公何取<lb/>
而見收既不常親炙於朝夕之間又不能借助於左右<lb/>
之譽惠出非望始聞猶疑乃以剪拂之過情竟謂强毅<lb/>
而有立玩誦至此感慨久之直道而行寡與世合中人<lb/>
以上好與已同鄭公良臣尚恨義方有太直之操曲江<lb/>
<pb n="KR4d0332_WYG_007-3a"/>
賢相且嫌挺之負過勁之名如某其人何足比數昔嘗<lb/>
吐危言而對䇿以訐見排今復持直道以事人似狂未<lb/>
醒斗升之禄粗奉甘㫖方寸之地可質神明位卑而言<lb/>
髙才踈而意廣圓為卿方為皂豈不知流俗之皆然直<lb/>
如弦曲如鈎亦各随中心之所好涖官雖久無志可行<lb/>
居常咄咄書空見者往往下石諸大夫之唯而舍之諤<lb/>
誰或助之一齊人之傅而楚之咻嘻其甚矣敢謂囊錐<lb/>
之末露亦䝉銀管之特書向非大量過人如王文正之<lb/>
<pb n="KR4d0332_WYG_007-3b"/>
待冦平仲盛徳容物若婁師徳之于狄梁公則將不免<lb/>
於見尤何况敢望為知己兹盖伏遇某官名節皦如霜<lb/>
日氣義薄於雲天將觧佩以還朝猶焚香而薦士懸鏡<lb/>
於此媸妍凡閲幾人落筆之餘精神在末一㸃此舉庶<lb/>
幾公道髙風可激懦夫於養痾之際得之其起廢之功<lb/>
大矣抱茂宏之羸疾猶幸耳堅得淮南之仙丹頓欣骨<lb/>
換寒谷暖生於吹律親庭喜至於加餐某敢不勉所飭<lb/>
修加之涵養所不背師門之訓惟勵初心願言開賔閣<lb/>
<pb n="KR4d0332_WYG_007-4a"/>
之時無忘今日相期者逺槩見乎辭<lb/>
　　　回林監倉啓<lb/>
宸扆出綸帥藩司庾見者謂名卿之子肯此盤旋今而<lb/>
後倉氏之官不為卑冗罪遲展慶倒置先施恭惟某官<lb/>
胄子英游清時偉望呼吸三山之秀氣發為詞源崔嵬<lb/>
雙闕之家聲不斷書種講聞素官之譜佩服教忠之言<lb/>
翩然斜飛來此小試盖乗田有職雖素王猶屑為之而<lb/>
治粟名官以國士亦嘗親此偶司出納可養經綸况當<lb/>
<pb n="KR4d0332_WYG_007-4b"/>
疆場之多虞正倚積貯以為命自今紅腐必無年饑用<lb/>
不足之憂不日緑綈趣奉嵗入榖幾何之對有如某者<lb/>
見謂斐然仰破屋以哦詩嘔肝不悔俯大廷而對䇿空<lb/>
臆盡言决科輸鼎甲之三籌入幕乏錐嚢之一頴比於<lb/>
江西訪芝蘭之友謂於門下為𤓰葛之親略相先後以<lb/>
之官或可牽連而託契豈惟暇日共觀鄴侯三萬軸之<lb/>
藏祗恐匪朝已預文子七十家之薦<lb/>
　　　投帥辯謗啓<lb/>
<pb n="KR4d0332_WYG_007-5a"/>
㣲官幕府忽罹市虎之䜛大字通衢至有蒼鷹之戒自<lb/>
反無慊旁觀謂何竊以下僚之事長官也至難小人之<lb/>
陷君子也常易惨惨劬勞燕燕居息敢謂不均皓皓易<lb/>
汙皦皦難全動而得謗莫能加之以贓汙之迹則必誣<lb/>
之以苛刻之名肆為譸張隂結寵眷諸大夫之唯而周<lb/>
舍之諤寡與固宜一齊人之傅而衆楚之咻相攻太甚<lb/>
伏念某癖惟信古様不入時為饑所苦而來稍足亦甘<lb/>
於隠員為卿方為皁豈不知流俗之皆然直如絃曲如<lb/>
<pb n="KR4d0332_WYG_007-5b"/>
鈎亦各随中心之所好謂欲盡忠於所事何忍相率以<lb/>
為欺茍有知未嘗弗言欲通壅蔽未見信以為謗已自<lb/>
取踈疑遂令狐媚者旁觀乃以蠅營而加汙髙明過聽<lb/>
約束嚴攽然某粤自蒞官粗思及物嫉奸吏以浸漁而<lb/>
舞法時行直舍之笞憫窮民以衣食而遭刑量減公庭<lb/>
之杖倡優下賤抵憲不赦書史典謁請間不行大則爭<lb/>
於階除小則筆於簡牘睚眦之怨交結膚受之愬果深<lb/>
有如墻壁之文甚如市朝之撻羣憸竊笑善類驚心固<lb/>
<pb n="KR4d0332_WYG_007-6a"/>
不止為一人言非所以令衆庶見無羞惡之心非人也<lb/>
尚何顔而坐曹如左右曰可則殺之寧有殞而無辱仰<lb/>
惟某官以四方霖雨為一道福星雅志平反喜動慈闈<lb/>
之笑粲卑躬吐握許通屬吏之欵私顧此謏儒待以我<lb/>
輩書門板以旌孫戊之直諫是能容之指棗枝而謂斛<lb/>
律之滛刑豈得已者每於議政之暇誨以有味之言謂<lb/>
心貴和平毋若昌黎之好勝謂吏師法令冝佩元城之<lb/>
良規某敬以服膺力求捄過願以十目所視者不待浹<lb/>
<pb n="KR4d0332_WYG_007-6b"/>
日而斂之中人以下皆惡林宗方立危疑之地國士之<lb/>
遇既有智伯冀全終始之知此情不孚有去而已<lb/>
　　　上葛撫屬啓<lb/>
望紫樞之府早聆蘭砌之芬芳入碧油之幢晚竊蓮池<lb/>
之餘潤先辦赫蹏而告至將收縞帶以乞交恭惟某官<lb/>
天分本髙學力又到丰標如玉英精奪婺女之輝咳唾<lb/>
皆珠文采對天孫之巧維時幕府為國重臣安石之薦<lb/>
謝𤣥才能是舉呂相之知夷簡公輔相期不應露頴之<lb/>
<pb n="KR4d0332_WYG_007-7a"/>
初屑辱司征之寄方禮樂詩書之帥妙簡乃僚謂風流<lb/>
藴藉之賢宜寘之幕排紛剸劇而刃不頓飛書走檄而<lb/>
筆不停宜臺府之賞音羡家庭之有譜筦庫七十家之<lb/>
薦日即留中扶摇九萬里之摶風斯在下某居今以屈<lb/>
嗜古而窮黄甲同年半是雲霄之雋武青燈共夜依然<lb/>
山澤之臞儒百憂熏心一貧到骨葵邱之𤓰已熟雖喜<lb/>
及期輦路之栁可攀自慚寡援所幸締年盟之末必不<lb/>
靳忠告之言専衽有期喜遂一斑之覩含毫莫斷願求<lb/>
<pb n="KR4d0332_WYG_007-7b"/>
三昩之傳<lb/>
　　　與鄭給事啓<lb/>
諾仕京畿為碧油幢之下吏主盟寒畯有青𤨏闥之正<lb/>
人昔薦墨之未乾今師門之孔邇倉皇告至俯伏投誠<lb/>
竊以貴賤之分固殊氣味之投亦寡君乗車我戴笠命<lb/>
實不猶子鼓瑟王好竽物難茍合悠悠古道汩汩頽波<lb/>
或已隔面於紫陌之春誰肯動心於綈袍之舊焉有如<lb/>
夕郎之貴顯尚猶記暮子之姓名同心皆四海之人獨<lb/>
<pb n="KR4d0332_WYG_007-8a"/>
思眷顧十年無一枝之信不責踈狂吹嘘已送於上天<lb/>
植立且期於異日嵗云暮矣訝𤓰戍之來遲予日望之<lb/>
見鄉人而輙問俯念梁園之後志曲為材館之先容如<lb/>
許殷勤實難勝荷伏某晩竊一第繼罹百憂頭顱如許<lb/>
而心自憐髀肉已消而名未立豈不汲汲於仕胡為遲<lb/>
遲而行盖回思捧檄之時哺烏望絶况未有應門之嗣<lb/>
䑛犢情鍾加以聚糧之難重以負薪之疾何其久也止<lb/>
或尼之駑馬頗困於脩程今方税駕去燕來尋於舊壘<lb/>
<pb n="KR4d0332_WYG_007-8b"/>
好為捲簾兹盖伏遇某官古大臣之盛心新天子之舊<lb/>
學黄扉丹地凛杜公封駁之詞廣厦細㫋負范相温淳<lb/>
之氣結知宻勿跬歩登庸乃力遜於軒墀真大耐於官<lb/>
職久負儒者給事中之望行展魁然真宰輔之才尊主<lb/>
庇民以存心用闗宗社薦賢報國必有後慶衍子孫某<lb/>
是以不願出於他門惟亟投於大造一力成就三生遭<lb/>
逢桃李無言所望先華而後實松筠有節誓當老壯以<lb/>
窮堅<lb/>
<pb n="KR4d0332_WYG_007-9a"/>
　　　謝宣㕘政啓<lb/>
丞弼地嚴手握量才之尺度孤寒路狹身歸播物之陶鈞<lb/>
惟大儒為吾黨所宗故孺子以是心而至輙陳梗槩上<lb/>
瀆尊明竊以周公下白屋之禮衰鄭國歌緇衣之風廢<lb/>
凡懐才而抱藝皆無地以托身攷漢史於元朔地節之<lb/>
間曰儒相則公孫宏魏相而已然仲舒不用而用張湯<lb/>
之酷吏望之不薦而薦龔徳之樂工故西都兩百年非<lb/>
無材能而執政二三人莫為宗主小不自愛則甘心田<lb/>
<pb n="KR4d0332_WYG_007-9b"/>
蚡之客大而無耻則俛首石顯之門使善類至於失身<lb/>
亦當國不能無責惟我本朝之諸老有古王佐之盛心<lb/>
文穆取人材多夾袋之所蓄元獻待寒士至樽酒以相<lb/>
歡祁公用則所舉必名世流司馬出則其徒有行道志<lb/>
或薦能於選調或引類於經筵盖祖宗擢台輔於儒科<lb/>
協心共濟故人物皆國家之偉器同氣相求每三嘆於<lb/>
前芳幸一逢於今日恭惟某官學到聖處氣涵天和爾<lb/>
雅文章瑞麟掣黄金之鑰倫魁聲望威鳳儀白玉之聲<lb/>
<pb n="KR4d0332_WYG_007-10a"/>
通經博古以為髙尊主庇民而自任始者鑾坡給札之<lb/>
對後來𤨏闥批勑之詞鯁論危言凛凛主張於國是忠<lb/>
肝義膽昭昭對越於天心旋陟政塗預㕘宏議髙著眼<lb/>
力審時觀變之慮深竪起脊梁扶顛持危之責重翊太<lb/>
陽而東出領衆星而北朝寧王寳龜列聖在天而相佑<lb/>
我家柱石重臣悉力以維持方將啓沃上心緝熈帝學<lb/>
收召端人正士恢張美化宏綱於小毖求助之時為車<lb/>
攻復古之計此勲既集無官可酬罔俾前朝専美魚頭<lb/>
<pb n="KR4d0332_WYG_007-10b"/>
之㕘政將繇亞相徑躋鴟尾之三公伏念某殖學代耕<lb/>
賣文為活頃奉昕庭之對空臆盡言不知書生之踈轉<lb/>
喉觸諱甘輸三籌而不悔僅竊一命以進身漫逰蓮池<lb/>
茍奉菽水豈無膏沐耻為妾婦之容纔奉㫖甘遽奪阿<lb/>
彌之養春秋之窀穸已畢霜露之怵惕猶新杜曲之田<lb/>
無以給桑麻河汾之廬不足庇風雨乃勉趍於京輦本<lb/>
擬注於銓曹以闕少員多需次如河清之俟而家貧累<lb/>
重闔門有轍涸之虞不量力而乞漿敢希榮於吐哺雖<lb/>
<pb n="KR4d0332_WYG_007-11a"/>
素於左右初無介紹然見之方冊不昧平生儻以氣類<lb/>
而相憐庶乎枯槁之立振駑才無取將何裨一代之經<lb/>
綸駿骨先收亦足勵四方之寒畯<lb/>
　　　上薛樞宻啓<lb/>
宥宻地嚴手握量才之尺度孤寒路狹身歸播物之陶<lb/>
鈞况當龍興虎嘯之初輙動蟲鳴螽躍之想敬陳梗槩<lb/>
上瀆尊明竊惟右府本兵之權實分宰相薦賢之責如<lb/>
天聖之晏元獻如元祐之范忠宣維時二聖之臨朝圖<lb/>
<pb n="KR4d0332_WYG_007-11b"/>
任元樞而共政晏待寒士至樽酒以盡歡范儲人才如<lb/>
橐艾而理病琦仲淹首蒙汲引軾汝礪俱入薦聞後皆<lb/>
為數世名臣此可見二公相業每讀國史而竊嘆不謂<lb/>
明時之親逢恭惟某官四海宗工兩朝元老魁磊英竒<lb/>
之氣可塞堪輿嬉戱怒罵之文皆入金石自為州縣小<lb/>
官之日已有經理當世之心不縁介紹以立朝直以精<lb/>
忠而許國剸裁邦用耻為管晏淺近之功恢拓中原出<lb/>
於王謝經營之表每當事機之有肯綮處以談笑而無<lb/>
<pb n="KR4d0332_WYG_007-12a"/>
留難先期决意大用之近比如公一人耳髙著眼力察<lb/>
時觀變之慮深竪起脊梁扶顛持危之任重幹斗樞而<lb/>
北運扶日轂以東升漢無百參其於時事以何缺宋得<lb/>
一薛庶幾王所之有人方將啓沃上心緝熈帝學收召<lb/>
端人正士恢張美化宏綱於小毖求助之時為車攻復<lb/>
古之計此勲既集何官可酬首揆尚虛佇正靣槐之位<lb/>
脩名不朽留為汗竹之傳伏念某殖學代耕賣文為活<lb/>
頃奉昕庭之對空臆盡言不知書生之踈轉喉觸諱甘<lb/>
<pb n="KR4d0332_WYG_007-12b"/>
輸三籌而不悔僅竊一命以進身漫逰蓮池茍奉菽水<lb/>
豈無膏沐耻為妾婦之容纔奉㫖甘遽奪阿彌之養春<lb/>
秋之窀穸已畢霜露之怵惕猶新杜曲之田無以給桑<lb/>
麻河汾之廬不足庇風雨乃勉趨於京輦本擬注於銓<lb/>
曹以闕少員多需次如河清之俟而家貧累重闔門有<lb/>
轍涸之虞不量力而乞漿敢希榮於吐哺謀之心口而<lb/>
有禱願以氣類而相憐倘留夾袋之榮當露錐嚢之頴<lb/>
自知甚審將何裨一代之經綸借勵其餘亦足勉四方<lb/>
<pb n="KR4d0332_WYG_007-13a"/>
之寒畯<lb/>
　　　謝制置辟制幹不就啓<lb/>
精舍聚徒方逺需於𤓰戍制垣有命將收買於李蹊得<lb/>
此於常人不足多受知於名世何其幸敬裁尺楮往白<lb/>
前茅伏念某樸不合時癖惟嗜古初入緑水芙蓉之幕<lb/>
實在芳洲杜若之鄉不知其他惟忠所事慘慘劬勞燕<lb/>
燕休息敢嘆不均皓皓易汙皦皦難全幸能免謗奈遭<lb/>
家之不造遽啣恤以來歸不能誓墓而保宿心竟復入<lb/>
<pb n="KR4d0332_WYG_007-13b"/>
京而千㣲禄繫匏已久食蘗良甘黄甲同年半已乗風<lb/>
雲之㑹青燈共夜依然為山澤之臞敢謂元戎特貽嘉<lb/>
命將羅而寘之幕使錐之露於嚢誰為髙明之期有此<lb/>
特逹之眷兹盖伏遇某官出處之節皦如日忠孝之誠<lb/>
通於天方在妙年已負逺畧寧皇㧞於常調付以邉城<lb/>
嗣聖賞其雋功陞之帥閫䕶風霜者十載凛氷雪之寸<lb/>
心居無一念之忘君入具八珍而將母属殘敵釜魚之<lb/>
假息而强藩檻虎之猶哮義不顧身風鶴助謝𤣥之㨗<lb/>
<pb n="KR4d0332_WYG_007-14a"/>
士皆用命江淮知萬福之名猶不忘寸長片善之捜羅<lb/>
盖將兆登明選公之事業致令么麽亦玷品題某竊謂<lb/>
人豈不自知才各有所限吟詩固不能却賊作檄亦未<lb/>
必愈頭弱不勝衣而豈解驅馳暗不睹墻而莫知機變<lb/>
况自上求下雖君子之盛心而以身許人亦小夫之難<lb/>
事張文昌所以有節婦之嘆陳後山所以有薄命之吟<lb/>
非敢以雙明珠而見還惟别於一瓣香而致敬欲望察<lb/>
其由𠂻之懇寢其飛辟之書力賜保全少寛訶譴公修<lb/>
<pb n="KR4d0332_WYG_007-14b"/>
程未艾四方皆願於攀鱗僕來日猶多萬里尚期於附<lb/>
驥<lb/>
　　　謝鄭給事應詔薦賢能才識啓<lb/>
鄉校㑹文不作華途之夢禁林薦士俄飛青剡之章誰<lb/>
為之地以使然殆若自天而下者感深言淺施重報輕<lb/>
伏念某讀書不多合世又寡初入緑水芙蓉之幕實在<lb/>
芳洲杜若之鄉每持直道以事人不敢茍禄而為養豈<lb/>
無膏沐耻為妾婦之容纔奉㫖甘遽奪阿彌之養殷憂<lb/>
<pb n="KR4d0332_WYG_007-15a"/>
熏灼壯志蕭條居嘗誓墓而出苦辭竟復入亰而干㣲<lb/>
禄戍𤓰尚逺食檗良甘乃開門而授徒姑賣文而為活<lb/>
青衫素髪消磨十載之光隂黄巻短檠感慨千年之治<lb/>
亂世道隘甚人物𦕈然父生師教之身為士者鮮知自<lb/>
愛徳進言揚之舉在上者多及其私遂安分以固窮忍<lb/>
徇人而失已敢謂朝廷之法從猶念山澤之臞儒飾敝<lb/>
帚以千金韻啞鐘於六律謂生涯盃水假之㢘介有守<lb/>
之名而習氣草茅加以直亮敢為之譽不特借品題之<lb/>
<pb n="KR4d0332_WYG_007-15b"/>
一字又將期植立於異時道義合則靡待介紹之求力<lb/>
量大則實異他人之薦古之所謂知己詎不其然士而<lb/>
茍有烈心皆思自奮兹盖伏遇某官學到聖處氣㴠天<lb/>
和在韋布之時而有志廟堂為塲屋之文而可刋金石<lb/>
自搴芳於巍第即䇿足於周行司馬無求功名迫而後<lb/>
起敏中大耐官職即之若無新天子學而後臣先皇帝<lb/>
留以遺我談經旃厦陳義格心載筆螭蚴有文緯國陞<lb/>
華青瑣跬步黄扉竪起脊梁自任天下之重髙着眼力<lb/>
<pb n="KR4d0332_WYG_007-16a"/>
博觀人品之精致使么㣲亦叨收録某敢不益鞭庸鈍<lb/>
自勵操修若何報塞於恩私惟有堅持於名節此心歸<lb/>
向湜輩安敢叛於師門不日登庸案公决無書於政府<lb/>
　　　謝京尹舉薦啓<lb/>
垂登政途預聞大計回顧幕府猶有遺賢乃函上於薦<lb/>
書頗見駭於衆聽謂如某者獨何人斯様既背時宦又<lb/>
無譜盡忠所事妄希一鴈之鳴直情而行久犯羣狙之<lb/>
怒才踈而意廣位卑而言髙徒恃方寸之無他不枉尺<lb/>
<pb n="KR4d0332_WYG_007-16b"/>
尋以茍合直鈎落落分甘月滿於空船翠袖怦怦誰念<lb/>
天寒而倚竹寧人不顧耻已自媒此心常質之神明一<lb/>
語不謀之妻子敢謂袁公篋櫝之寳尚歎未盈顧如王<lb/>
儉橡樟之材忍令終棄不求而獲始聞為疑及觀寵遇<lb/>
之過情乃謂持論之不懾伏讀至此感歎久之昔嘗以<lb/>
子大夫之對而見褒兹又以老門生之名而併録裴度<lb/>
賢相猶忌劉蕡之直言曲江名臣且嫌挺之之苦勁今<lb/>
執事屢優容於一介其徳量殆逺過於二公兹盖伏遇<lb/>
<pb n="KR4d0332_WYG_007-17a"/>
某官昔大臣之盛心新天子之良弼八年京兆棠隂正<lb/>
濃一時門人李蹊幾滿懸鏡於此妍醜凡閲幾人落筆<lb/>
之餘精神在末一㸃不必論非聃之同傳姑自喜晏范<lb/>
之全交某力尊所聞自許不叛敢望先華而後實惟當<lb/>
老壯以窮堅三十年讀書幸已入士林之目千百人執<lb/>
贄不忘下白屋之心<lb/>
　　　賀趙京尹啓<lb/>
羽儀卿寺彈壓帝城人望翕然知尹京之有趙上心簡<lb/>
<pb n="KR4d0332_WYG_007-17b"/>
在果弄印以授堯輦轂肅清紳緌交賀恭惟某官學精<lb/>
六典名冠兩科文章太白老之瑰竒氣節朱虛侯之耿<lb/>
介早登華貫屢獻皂嚢肘後有醫國方舌底出氷人語<lb/>
不能枉尺為清要地而少留甘請一麾指瀟灑亭而徑<lb/>
去自上輔畿之最入陞台佐之華振領挈裘糾正列曹<lb/>
之淑慝調胹肋鼎習為宰相之經綸新天子居然器之<lb/>
先寧皇留以遺我眷皇畿之千里畏帥閫之十連少尹<lb/>
舊㳺回首平分於風月神京新領致身已逼於雲霄行<lb/>
<pb n="KR4d0332_WYG_007-18a"/>
將懾鴈鶩之玩而以威繩狐鼠之姦而以法寛一分之<lb/>
民力散八郡之陽和簫鼓行春驩迓碧油之元帥鈞衡<lb/>
虛左佇看緑鬢之中書伏念某淺學得皮赤窮到骨初<lb/>
筮征行於湘水聊爾棲身至今悵望於衡雲不堪回首<lb/>
十二載未書於三考二千里來效於㣲官直道事人安<lb/>
敢肆幕中之辯剛腸嫉吏不能依紙尾之書幸曾出元<lb/>
樞之門墻猶未入羣憸之陷穽敢期機㑹獲事仁賢受<lb/>
容受察之方新一喜一懼之交集竊傾心於教誨更借<lb/>
<pb n="KR4d0332_WYG_007-18b"/>
力於提撕莫為之先儻少異衆人之待當忠於主其忍<lb/>
效妾婦之容<lb/>
　　　權教謝京尹啓<lb/>
随郡幕府愧無賛長之謀共二京庠冒犯為師之戒十<lb/>
載李蹊之猶舊一朝芹水之復春士論榮之徳念深矣<lb/>
惟王畿之學校近天子之辟雍爰自邇年允為遴選矧<lb/>
當大比尤異常時英俊滿門皆願卿大夫之勸駕師儒<lb/>
有闕詎容妄男子之代庖如某者位置最卑迂踈尤甚<lb/>
<pb n="KR4d0332_WYG_007-19a"/>
十一載未盈於兩考二千里來效於㣲官碧油幢下之<lb/>
多才如鱗斯集白面書生之不武乃蝨其間累月於兹<lb/>
一籌莫畫燕燕休息豈不謂之素餐斷斷無他正宜束<lb/>
之髙閣獨於朱墨應酬之暇猶及丹鈆校勘之功忽䝉<lb/>
金管之特書俾即黌宫之代匱豈以遺簮之與墮履曾<lb/>
出門墻故由濁渭而入清涇獨私造化嘉與吾黨獲預<lb/>
斯文兔園活計之久踈依然入夢鴞泮好音之見遺應<lb/>
者同聲静言思之孰主張是兹盖伏遇某官經綸道大<lb/>
<pb n="KR4d0332_WYG_007-19b"/>
康濟功髙七八年尹衆大之都㡬萬戸拜生全之徳拯<lb/>
饑救溺善推禹稷之盛心擿伏發姦不用趙張之小智<lb/>
虛懐以接寮屬刮眼而念孤寒致使么㣲屢經題品某<lb/>
敢不誓堅素履用答洪知人之患在好為師自知過分<lb/>
友既信乃可獲上益務盡心<lb/>
　　　通袁京尹啓<lb/>
昕庭對䇿濫陪玉筍之門生畿甸效官復玷紅蓮之幕<lb/>
府三重翰墨百拜帥籖恭惟某官一代宗師四朝碩徳<lb/>
<pb n="KR4d0332_WYG_007-20a"/>
挺身任重六鼇背上之擎山定力鎮浮萬馬羣中而駐<lb/>
足自仕京國至位文昌華途清要者幾何鞅轍周旋之<lb/>
殆徧賛籌台佐異時相業之胚胎琢玉仙源一代帝墳<lb/>
之潤色容與功名之㑹更閱理義之多逺略濟時振起<lb/>
過江諸賢之弱精忠許國對越在天列聖之靈尹正神<lb/>
京榮躋版使東南之力竭矣帑藏焦熬西北之事紛然<lb/>
符移旁午戚婉貴臣之盤據豪民巨姓之根連得地大<lb/>
而雖可回旋去天近而尤難展布今之君子悠悠畵餅<lb/>
<pb n="KR4d0332_WYG_007-20b"/>
之空談付以事機往往蠟鞭之無用任國重寄如公幾<lb/>
人當紛紜澒洞之衝每閑暇笑談而辦輦轂之下必先<lb/>
彈壓與列郡殊錢榖之問不知廟堂有地官在如聞訪<lb/>
落欲即登庸若劉沆在天聖初自尹而入為相然張敞<lb/>
為京兆最繼後者難其人屈壯猷旬月之間積蒼生霖<lb/>
雨之望世道隘甚人物𦕈然首揆久虛行看黄麻之宣<lb/>
布脩名不朽要垂汗竹之芬芳伏念某殖學代耕賣文<lb/>
為活比奏槐楓之對空臆盡言不知草茅之踈轉喉觸<lb/>
<pb n="KR4d0332_WYG_007-21a"/>
諱向非借九鼎之力當不止三籌之輸副本既不上於<lb/>
中書賤刺亦羞通於知己及星沙之賛畫俄風木之銜<lb/>
憂年踰四十以無聞於顔有靦禄縱三千而弗及此恨<lb/>
何窮人憐十載之栖遲天畀一朝之遭際低頭入幕教<lb/>
條必惟命之恭觸事面墻官學頼得師之益寛為程而<lb/>
督責大出力以提撕庶㡬遺簮墮履之㣲或有大呂黄<lb/>
鍾之重横寳在道敢祈袁相國之知倒屣出門自賀王<lb/>
仲宣之遇<lb/>
<pb n="KR4d0332_WYG_007-21b"/>
　　　上陳漕啓<lb/>
奎閣陞華日畿將漕調胹助鼎久煩左右之分司輓粟<lb/>
飛芻最係東南之大計凝霜持節喜雪兆祥竊以京輔<lb/>
之建臺尤重轉輸之命使民力已竭况更年飢用不足<lb/>
之餘邉事方殷誰識嵗入榖㡬何之數急之則元元告<lb/>
瘁緩之則往往愆期必有通儒方堪計相恭惟某官風<lb/>
采儲英於婺女文章分巧於天孫先正負宇宙之大名<lb/>
經綸未了有子習家庭之宦譜出處尤髙自飛壯縣之<lb/>
<pb n="KR4d0332_WYG_007-22a"/>
雙鳬入綴明庭之羣鷺不能枉尺直尋以茍合徑請髙<lb/>
牙大纛以有行出守九華就馳四牡雙瞳察吏精神鎮<lb/>
壓於山川一飯念民徳意周詳於田里外民庸而奏課<lb/>
入台佐以宣勞挈領狐裘紏正列曹之淑慝依光鳳沼<lb/>
習為宰相之䂓模新天子居然器之先皇帝留以遺我<lb/>
屬神臯之擇使就宰椽以疏榮得地大雖可回旋去天<lb/>
近而尤難展布今之君子多為畵餅之空談付以事機<lb/>
半是蠟鞭之無用任吾國之重寄如執事者幾人行將<lb/>
<pb n="KR4d0332_WYG_007-22b"/>
轡一攬而清濁自分鞭不用而公私兼裕嵗計既優於<lb/>
租粟河潤併及於京師簫鼓行春共喜福星之臨照鈞<lb/>
衡虛左沛為霖雨之沾濡伏念某淺學得皮赤窮到骨<lb/>
初筮經行於湘水正欲娛親至今悵望於白雲不堪回<lb/>
首十二載未書於三考兩千里來效於㣲官直道事人<lb/>
安敢肆幕中之辯剛腸嫉吏不能依紙尾之書惟臺府<lb/>
本同體之戚休而寮屬如一家之子弟教誨之以藥其<lb/>
失提挈之以玉於成是所望於尊明庶少逃於瘝曠一<lb/>
<pb n="KR4d0332_WYG_007-23a"/>
臺近水餘波倘及於蓮池小草出山和氣願回於黍律<lb/>
　　　與史監税啓<lb/>
疏渥宸廷司征畿甸毗陵地近不妨時戱於綵衣韋曲<lb/>
天低尤便日親於衮繡潔蠲告櫝塵徹賀床恭惟某官<lb/>
敏莫能追秀無可揀名父之子名子之父椿桂同芳難<lb/>
兄之弟難弟之兄芝蘭競秀耻以膏粱而習貴力於翰<lb/>
墨以䇿勛肯為筦庫之官來養經綸之業惟大農泉布<lb/>
之經費係中國闗市之常征豪家戚畹之互作梯媒富<lb/>
<pb n="KR4d0332_WYG_007-23b"/>
吏猾商之相為嚢槖往往闊疎於巨槖區區捆摭於細<lb/>
氓公定不然方勇除於衆弊民亦勞止必能寛之一分<lb/>
力量大則志可行名實孚則人自服多行好事正在妙<lb/>
年仁者安仁立使蒼生之蘓息相門出相行看華轍之<lb/>
飛騰如某其人見迂於世朅來入京兆之幕了不入時<lb/>
様之粧援寡力㣲滿眼莫為之道地才疎氣直知心惟<lb/>
有於老天所幸名勝之可依必出宦譜以忠告道同氣<lb/>
合何當陪暇日之㳺施早報遲僅免作隔年之債<lb/>
<pb n="KR4d0332_WYG_007-24a"/>
　　　與黄監酒啓<lb/>
出綸天陛董醴日畿碧油九鼎之重言辟書甚寵良醖<lb/>
三升之可戀官况最清展慶滯遲先施倒置恭惟某官<lb/>
沉酣周孔糟粕莊騷毓秀九華鍾清淑中和之禀沂源<lb/>
雙井得風流藴藉之深妙三昧於文章露一班於政事<lb/>
家傳清白不隨世味之醎酸宦業芬芳賸得名流之膾<lb/>
炙惟神臯𣙜酤之利闗大農經賦之須逢鞠車口流涎<lb/>
人皆圖於倖得飲醇酎心自醉帥獨念於舊交厥選至<lb/>
<pb n="KR4d0332_WYG_007-24b"/>
榮其言有味正可品聖清而賢濁不妨笑人醉而我醒<lb/>
名下無虛人暫樂清時之日月樽前有此客行班紫漢<lb/>
之星辰某之迂踈世所姗笑吟詩無用生涯不直於一<lb/>
杯逐禄何求親養已辜於三釜朅來賔幕不入時粧所<lb/>
幸名勝之來遂托寅恭之末既見君子則喜敬在下風<lb/>
不與執事同心有如白水<lb/>
　　　通盧司户啓<lb/>
出綍宸庭彯纓天府玉川春秋之學經世所闗珠曹版<lb/>
<pb n="KR4d0332_WYG_007-25a"/>
籍之司得儒為重辜遲展賀倒置先施恭惟某官敏莫<lb/>
能追秀無可揀襟懐浩乎湖海師友萃其家庭經術精<lb/>
明早已束三傳於髙閣才名超卓方將臥百尺之巍樓<lb/>
宦譜愈出而愈竒學力随試而随效肯來帝里少試民<lb/>
曹未甘俛首於簮裳必欲䇿勛於朱墨賔興充賦餘子<lb/>
盡避於一頭鎻換登名神人將易其隆鼻可大吾府須<lb/>
看獨班某之孤寒世所姍笑書生强項不堪受鴈鶩之<lb/>
欺直氣填膺正恐犯蠭豺之謗滿眼莫為之道地知心<lb/>
<pb n="KR4d0332_WYG_007-25b"/>
惟有於老天幸甚納交何以教我既見君子則喜敬在<lb/>
下風不與執事同心有如皦日<lb/>
　　　與黄司法啓<lb/>
疏榮宸陛司讞帥藩喬木世家久挹清風而起敬紅蓮<lb/>
幕府今依緑水以同㳺展慶辜遲先施倒置恭惟某官<lb/>
雲霄閥閲冰雪丰標汪洋萬頃之波淵乎似道呼吸三<lb/>
山之秀暢而為文早以徽聲騰於膴仕謩有祖之烈威<lb/>
得父之清胡屈英躔來㳺賔佐有一命者皆知及物素<lb/>
<pb n="KR4d0332_WYG_007-26a"/>
宦可矜持三尺者尤易活人隂功所係必能援經以斷<lb/>
可以使民無寃素熟丹書好下平反之綵筆行膺剡牘<lb/>
要須潤色於青氊如某其人何庸於世向嘗吐危言而<lb/>
對筞以訐見排今復持直道以事人似狂未醒所喜聨<lb/>
事而得偉人畧相先後以之官庶可夤縁而託契見似<lb/>
鄉人亦喜敬在下風不與執事同心有如皦日<lb/>
　　　回陳司法啓<lb/>
仰止徳星喜託通家之好暗投明月恍驚横道之珍陳<lb/>
<pb n="KR4d0332_WYG_007-26b"/>
誼甚髙拜嘉降嘆惟世禄之家鮮由禮為大賢之子難<lb/>
其人鳳穴而長䲭鴞蘭畦而生蕭艾相誇紈袴皆淪胥<lb/>
富貴之波細數衣冠誰克衍詩書之澤恭惟某官襲芳<lb/>
家慶傳𣲖古靈咳唾成文陣馬風檣之敏快精神滿腹<lb/>
冰車雪柱之清髙考徳質業於家庭蜚英騰茂於庠序<lb/>
姑自象賢而入仕不過寄徑以進身師元城看條貫之<lb/>
言首司法掾佩純仁輕禄食之訓忍離親旁力於翰墨<lb/>
以筞勛束以冠裳而不住已搴名於鶚版尚㸃額於<lb/>
<pb n="KR4d0332_WYG_007-27a"/>
龍門綵衣侍養之餘鐵硯磨研之久黄金榜上便須炫<lb/>
羙於世科白玉堂中更要增華於國典某聞名惟舊締<lb/>
契方新每因得豚犬之遲常見羡麒麟之種士伯同寮<lb/>
之好實始自今太邱有子之賢願常過我<lb/>
　　　回范仁和啓<lb/>
帝以名流宰於畿甸紫㣲舊事許令東閤之代綸赤縣<lb/>
新除良便南陔之戱綵潔蠲吉櫝喜徹賀床恭惟某官<lb/>
胷貯石渠眼空泰華生四明仙佛之里萃一門師友之<lb/>
<pb n="KR4d0332_WYG_007-27b"/>
賢學易通神三畫併吞於天上著書擬聖六丁曽下於<lb/>
霧中不妨㳺戱於詞場更到雕蟲之末技横經留鑰招<lb/>
諸生立而誨之董醴神臯笑餘子未知趣耳淋漓薦墨<lb/>
慫慂通閨便合留中好設雲屏而隔坐云何補外要追<lb/>
塵甑之清䂓惟是薄俗之鄙談每以作邑為難事縮頭<lb/>
退避争言湯鑊之焦熬好手從容優試霜硎於肯綮力<lb/>
量本大名實又孚不惟自見撥煩治劇之才正可力行<lb/>
學道愛人之志雙鳬之來葉縣見謂斜飛五鳳之入翰<lb/>
<pb n="KR4d0332_WYG_007-28a"/>
林行當首擢某之無似世以為迂既不及親何樂一行<lb/>
作吏早知有命悔不十年讀書朅來贅幕府之員了不<lb/>
入時粧之様書生彊項不堪受鴈鶩之欺直氣填膺正<lb/>
恐犯蠭豺之謗信天任理愒日玩時於門墻無半面之<lb/>
知何書翰似同心之素先施是愧有味其言政事文章<lb/>
公過以歐陽之長而勉我後先憂樂我敢持文正之美<lb/>
以期公行矣納交喜而欲舞<lb/>
　　　與京教啓<lb/>
<pb n="KR4d0332_WYG_007-28b"/>
正坐横經公方見士於芹泮低頭入幕僕來依人之蓮<lb/>
池宦㳺清濁之雖殊官期先後之不逺敬裁鯉素往白<lb/>
鱣堂恭惟某官早以文鳴紛其内羙胷次貯氷壺之瑶<lb/>
璧筆端垂金薤之琳琅學易通神三畫曾吞於天上著<lb/>
書擬聖六丁屢下於人間舍選芬芳科名岌嶪直上宜<lb/>
徽階之侍斜飛亦黎閣之逰惟神京學校之崇在天子<lb/>
辟雍之側天下攀鱗附翼之士多㳺其間年來凌清遡<lb/>
紫之班皆由此選必得哲匠以主斯文肘後良方不惟<lb/>
<pb n="KR4d0332_WYG_007-29a"/>
授諸生速化之術心中有印抑將續正學未墜之傳多<lb/>
士填然附之先生自此升矣夾袋之記人物簡注方新<lb/>
䑓閣之繼諸公經綸可展某辛苦一第間闗十年讀相<lb/>
牛之經分甘襏襫圓得鹿之夢誤綴簮裳平生耿耿者<lb/>
猶存與時落落乎難合初筮經行於湘水聊爾棲身至<lb/>
今悵望於衡雲不堪回首京幕戍期之已迫書生官譜<lb/>
之未閑若何免司敗誅所恃有師儒在短才有限豈堪<lb/>
飄風草<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>之忙暇日㳺從共和細雨簷花之句<lb/>
<pb n="KR4d0332_WYG_007-29b"/>
　　　謝浙西王憲薦舉啓<lb/>
幕府底寮甘守雌甲辰之拙職司薦剡首膺大戊子之<lb/>
知士論榮之徳念深矣惟今當薦舉之路夫誰無故舊<lb/>
之交升潛既殊氣味隨改一貴一賤而情乃見望望去<lb/>
之須姦須媚而位可求滔滔皆是在上者徇情而忘義<lb/>
為士者屈道以從人未有方持繡斧之新而乃重念綈<lb/>
袍之舊必居名下方在選中如某者獨抱古心熟諳世<lb/>
味挈來京兆之幕逺引王公之門凡同年而同官多得<lb/>
<pb n="KR4d0332_WYG_007-30a"/>
時而得位君乗車我戴笠命實不猶子鼓瑟王好竽物<lb/>
難茍合寧人不顧恥已自媒此心常質於神明一語不<lb/>
謀於妻子敢意雲天之髙誼不忘湖海之竒人每與丁<lb/>
寧輙相唯諾謂正倫附杜曲之族支𣲖不殊而謝莊從<lb/>
康樂之逰嵗時已久此吾意氣所許者不待干求而予<lb/>
之故澄清之轡方還而破白之章已至在昔文正雅愛<lb/>
沂公豈獨以譜系之偶同私相延譽盖觀其器識之逺<lb/>
到預有相期公子援故事以舉行僕自顧菲才之莫稱<lb/>
<pb n="KR4d0332_WYG_007-30b"/>
兹盖伏遇某官文得雙巖之正印學障百川之狂瀾駐<lb/>
足於萬馬之羣不移定力論事如獨鶻之擊凛有英風<lb/>
乗軺察吏而山岳摇懸鏡閲人而涇渭判謂薦賢所以<lb/>
報國而行道非以市恩揚清激濁之風聲作興一道登<lb/>
明選公之相業根本此時致使妄庸亦叨收録某敢不<lb/>
秉心介石厲行飲氷縱未圖即報於隆知决不敢自叛<lb/>
其素學升沉有分安能計遲速於榮途名節自持或可<lb/>
附聲光於青史<lb/>
<pb n="KR4d0332_WYG_007-31a"/>
　　　上鄭樞宻啓<lb/>
擢用儒宗參持樞筦地嚴鼇嶺被三字之恩榮春近鳳<lb/>
池跨十年之身到廷紳歆慕公衮增華竊以宥宻之司<lb/>
安危所寄長貳雖分於四等綱維同主於五符或累年<lb/>
濡滯而竟不遷或久任劇煩而後得拜未有春入比扉<lb/>
之直冬陞西府之崇雖執政猶吾之股肱廟謨均預然<lb/>
惟卿為朕之心腹聖語尤親恭惟某官氣質得於天成<lb/>
出處闗於世運温純爾雅追還姚姒之文章重厚端凝<lb/>
<pb n="KR4d0332_WYG_007-31b"/>
不作漢唐之人物先皇帝用之而未盡新天子學焉而<lb/>
後臣龍邸䇿勲光洗咸池之日螭坳記事宻依香案之<lb/>
雲翠帷犯風雪以談經青𤨏凛氷霜而封勑方大制誥<lb/>
之有属非老文學其誰為乃以一條氷之衘付之五色<lb/>
雲之手方當多事屢驚夜響之鈴絛非比平時卧看日<lb/>
移於磚影發徳音若時雨起詔草如流泉作宋一經同<lb/>
風三代久簡知於旒冕就寵畀於樞機得君如此其専<lb/>
報國將何以稱在昔君子任至重則愈憂立人本朝道<lb/>
<pb n="KR4d0332_WYG_007-32a"/>
不行而為耻矧圖回於初政尤倚仗於近臣聖徳方新<lb/>
如羙玉之未琢事機多壅如積水之不流何嘗罪言人<lb/>
不敢言居多避事誰肯任事間有舛政靣是之而背違<lb/>
豈無正人心忌之而貎敬化嘉橘之種而成枳斂祥鸞<lb/>
之翼以為鴞此於元氣以有傷所以外邪之交作一脛<lb/>
如要一指如股難與屈伸五大在邉五細在廷莫權輕<lb/>
重我既每事之示弱彼亦謂吾之無人惟公憂國之忠<lb/>
寘位本兵之地昔中書未有冦忠愍若得為辭今吾國<lb/>
<pb n="KR4d0332_WYG_007-32b"/>
已相司馬公豈容生事必欲正本最患尚同召不恱周<lb/>
之留而何害為周房能用杜之斷而未嘗忌杜相辨如<lb/>
争相與如眤和氣不傷見惡必遏見善必揚至公無我<lb/>
一正君而國定四張維而令行訏謨造命於一堂精神<lb/>
折衝於千里機㑹最易於蹉跌嵗時每畏於因循今猶<lb/>
曰五府之合謀有可諉者設或為一相之處内則何以<lb/>
哉某叨出師門喜摇心纛既賀夢符於凝碧更期名在<lb/>
於汗青鄭公勸仁義之行願言加意王褒慶聖賢之遇<lb/>
<pb n="KR4d0332_WYG_007-33a"/>
因頌獻䂓盖出於忠遂忘其僣<lb/>
　　　回譚廵檢啟<hi>原注習春秋曽進列國傳因申觧賭博軍人咆哮事為之從公書擬</hi>
　　　　<hi>䝉師斷治號令譚以啟謝</hi>
制軍者司馬之法不恭自有常刑禁暴者連帥之威為<lb/>
屬惟知從長初無絲粟之力忽辱瓊瑰之投竊謂博奕<lb/>
無所用心戱謔反以為虐刁逵坐赤族於馬栁慕容卜<lb/>
大事於蒱神博銀鎗之營中未幾召釁反鍾離之盧子<lb/>
寧有幾人於王法在所不容彼狂卒胡為冒犯牧豬奴<lb/>
<pb n="KR4d0332_WYG_007-33b"/>
戱耳况敢當公庭而咆哮執䑕輩尸之盖斷自元戎之<lb/>
霹靂為有公在何謝我為恭惟某官東國大夫之故家<lb/>
延康學士之遺直序春秋於吳冦始平之際奏徹九重<lb/>
讀左傳於延安方戰之時才當八面乃淹警邏未展經<lb/>
綸行膺宸綍之攽即据殿巖之任兹小人狃積習之弊<lb/>
故一旦啟玩侮之謀已正典刑立伸威令權皆由於大<lb/>
府恩敢受於私門遇悍卒於㣲行莫損裴晉公之逺到<lb/>
抱遺經而請質何當玉川子之辱臨<lb/>
</p>
<p>
</p>
  </div>
<div>
                <head>臞軒集巻八</head>
    <p>
<pb n="KR4d0332_WYG_008-1a"/>
欽定四庫全書<lb/>
　臞軒集巻八　　　　　　　宋　王邁　撰<lb/>
　　啓<hi>按此巻調南外睦宗教授作</hi>
　　　上鎦經畧啓<lb/>
西洛耆英嘯傲三台之府南宗冷宦依栖數仞之墻先<lb/>
上日以通名望下風而起敬竊以先逹之於後進世族<lb/>
之於素門勢分固殊投合亦寡惟元城之在宋問業有<lb/>
徒與了翁之居淮及門者衆而况三朝元老之嫡嗣一<lb/>
<pb n="KR4d0332_WYG_008-1b"/>
代人物之宗師稍有知識皆思歸嚮恭惟某官文章奎<lb/>
璧徳望華嵩忠孝通於神眀出處關於世運故國謂有<lb/>
喬木稱到于今後人猶愛甘棠何况其子方春秋之鼎<lb/>
盛歴中外以游揚郎省陞華風采耀嗚珂之列金庭出<lb/>
使笑談䕶完璧之歸持麾把節於湘中易地建臺於江<lb/>
右仁心撫字山林野史之屢書隂徳平反道路口碑之<lb/>
交誦開十連之帥閫屹百粤之長城惠行而龍户驩呼<lb/>
威肅而鯨波恬静奈外地去天之逺而浮雲蔽日之眀<lb/>
<pb n="KR4d0332_WYG_008-2a"/>
一壑來歸六丁莫挽葢韓吕家傳之清白素所服膺而<lb/>
金張勢焰之薫蒸耻于炙手勁草當疾風而不改寒花<lb/>
於晚節以尤香種樹山中白傅倡風流於九老植槐庭<lb/>
下晉公付事業於二郎傲睨軒裳追隨觴詠勝事園林<lb/>
清時鐘鼓如許清閑上天將相平地神仙孰為輕重此<lb/>
固衣冠之羡慕其如旒冕之簡懐欲副巖瞻行膺枋用<lb/>
伏念某癖惟嗜古様不入時對䇿廣廷徒有空臆盡言<lb/>
之直校文列陛乃罹疾聲大呼之讒比求宗邸之冷官<lb/>
<pb n="KR4d0332_WYG_008-2b"/>
隨得翹材之化筆未能適道敢好為師幸大州本父母<lb/>
之邦而年家忝子弟之列誘掖之以藥其失推輓之以<lb/>
玉于成既有耆徳以依歸庶免生徒之嘲訕薫和染教<lb/>
期為王孫公子之範模舉滯㧞淹全賴察父哲兄之提<lb/>
挈<lb/>
　　　上陳招討使啓<lb/>
龍門髙峻屢容寒畯之攀躋麟序荒涼復受使華之容<lb/>
察豈造物憐其困躓使末路有此遭逢敬飭墨卿晉干<lb/>
<pb n="KR4d0332_WYG_008-3a"/>
籖帥恭惟某官清融氷柱峻埒斗杓古靈夫子之文孫<lb/>
學問有本北山先生之嫡嗣名節傳家方當杲日未東<lb/>
之時已有伊吾以北之志披肝許國掉舌籌邊雪夜貂<lb/>
裘慷慨辦太原之檄風聲鶴唳笑談却淮甸之兵草木<lb/>
知其威名讎冦問其年貎屬者鼪鼯之為梗羣然鴻鴈<lb/>
之離居嗟懦俗之脂韋仗元戎之鈇鉞毅然以身任朝<lb/>
廷責誓不以賊遺君父憂卯受命辰即行有崇文之勇<lb/>
决申上奏寅報可從充國之便宜南州嚴保障之雄西<lb/>
<pb n="KR4d0332_WYG_008-3b"/>
帥習號令之素如醫王之治廢疾半劑而蘇如國手之<lb/>
救危枰一着即活凱奏紛綸而載路夀祠突兀以連雲<lb/>
上甚念功就畀以繡衣之命時方謀帥復假之茸纛之<lb/>
權兵刑之脉絡相通臺府之風稜益壯所以寛宵衣之<lb/>
顧慮豈徒誇晝錦之熒煌如聞邊頭交馳露布知取勝<lb/>
而不知持勝易納降而不易處降安保今日饑鷹之來<lb/>
歸不如曩時猛獸之反噬金亡可待韃勢方張當趣公<lb/>
入覲之期要佐宋中興之烈濟時方畧已優南渡之諸<lb/>
<pb n="KR4d0332_WYG_008-4a"/>
賢葢世功名要了北方之大事伏念某老之將至鋭者<lb/>
已磨一罹語穽以來三閱嵗筩之久仕不得志宜追誓<lb/>
墓之風貧能驅人至草問鈞之賦無力可營於熱屬抗<lb/>
顔甘就於冷官若何免越雪之嘲所恃有蘇天之庇腐<lb/>
儒無用宜束髙閣以待太平來事可為當磨石崖而頌<lb/>
大業<lb/>
　　　上西外宗使啓<lb/>
弭節西臺正仰長庚之次舍司文南邸獲分太乙之光<lb/>
<pb n="KR4d0332_WYG_008-4b"/>
輝敬飭墨卿晉干籖帥恭惟某官清凌沆瀣和毓鈞倪<lb/>
學問工夫窮伊洛横渠儒先之秘出處氣節有慶歴元<lb/>
祐君子之風早從文屋以䇿勛旋歴宦途而恬進春風<lb/>
鳬舄清閑鳴單父之琴夜雪貂裘慷慨辦太原之檄耻<lb/>
皇皇於人爵甘落落於權門徧試民庸不留朝蹟舂陵<lb/>
監郡平分濓溪霽月之華炎嶺拜州肯受石門貪泉之<lb/>
汙實政紀山林之野史隂功溢道路之口碑嘉名已録<lb/>
於御屏褒詔分司於仙籍昔逺今近上方注意以用功<lb/>
<pb n="KR4d0332_WYG_008-5a"/>
内重外輕公亦何心於擇地然而風濤如此人物眇然<lb/>
衛社稷則無如朱虛之精忠尊朝廷則孰過李勉之徳<lb/>
量所謂通國之望正在同姓之卿難兄法從之舊氊好<lb/>
為出色宗相登庸之傳鉢重見調元伏念某様不入時<lb/>
癖惟嗜古一第十六年之久歴官餘三考之書帝城風<lb/>
月之無邉方来贊諾宦海波濤之叵測嘖有繁言然浸潤<lb/>
之由來皆踈狂之自取天子臨軒以䇿寒畯從臣簪筆<lb/>
以主文衡衆皆阿意以曲從已獨執方而不變或校短<lb/>
<pb n="KR4d0332_WYG_008-5b"/>
掄長於程尺之下未免有之謂大聲疾呼於廷陛之前<lb/>
亦何至此一歸蓬蓽三易葛裘肆求宗邸之冷官隨得<lb/>
翹材之化筆所謂寒儒活計者此耳其為炎官熱屬者<lb/>
笑之學殖久荒冒犯為師之戒心茅滋塞殊無事長之<lb/>
能頃襆被以東歸擬摳衣而北靣久覉逆旅莫候前驅<lb/>
襟期雖企於門墻名實未孚於左右惟告戒之以藥其<lb/>
失而提撕之以玉于成敬薫心香願假鄰燭近而皇甫<lb/>
逺而居易既次第以搜求北曰石洪南曰温生敢覬覦<lb/>
<pb n="KR4d0332_WYG_008-6a"/>
於羅致<lb/>
　　　上宗使啓<lb/>
斂袵詩壇乆剽古錦囊之譽横經宗校獲依青藜杖之<lb/>
光敬飭墨卿晉干籖帥恭惟某官道探聖賾氣㴠天和<lb/>
學問工夫窮西洛横渠儒先之秘出處氣節有慶歴元<lb/>
祐君子之風鼔琴著書以自娯焚香讀騷而有味游嬉<lb/>
翰墨咳唾珠璣舂容正始之典刑灑落晩唐之標致以<lb/>
此飾吏其諸異人壯縣蜚聲棠䕃清風之未改京畿主<lb/>
<pb n="KR4d0332_WYG_008-6b"/>
畫蓉池緑水之猶香遄入綴於周行得預聞於國計使<lb/>
其少貶立要路之津以何難惟不茍同辭光範之門而<lb/>
徑去人嘆横舟於野渡公惟砥柱於中流稽閣題輿問<lb/>
訊籠鵝之沼豐湖剖竹嘯歌白鶴之巖嘉名上錄於御<lb/>
屏優詔分司於仙籍清節足以亷貪而起懦厚徳足以<lb/>
雅俗而鎮浮司舶則氷蘖以自持領郡則繭絲之不急<lb/>
豈特武穆文昭之裔屹巖維城抑令召父杜母之謡驩<lb/>
然載路惟是舉國之望正在同姓之卿首揆久虛已入<lb/>
<pb n="KR4d0332_WYG_008-7a"/>
金甌之柬記修名不朽留為玉牒之芬芳伏念某様不<lb/>
入時癖惟嗜古一第十六年之久歴官餘三考之書帝<lb/>
城風月之無邊方思贊畫宦海波濤之叵測嘖有繁言<lb/>
然浸潤之由來皆踈彺之自取天子臨軒而䇿寒畯從<lb/>
臣簮筆以主文衡衆皆阿意以曲從已獨執方而不變<lb/>
或校短掄長於程尺之下未免有之謂大聲疾呼於庭<lb/>
陛之前亦何至此一歸蓬蓽三易葛裘肆求宗邸之冷<lb/>
官隨得翹材之化筆所謂寒儒活計者此耳其為炎官<lb/>
<pb n="KR4d0332_WYG_008-7b"/>
熱屬者笑之顧才踈無事長之能而學淺犯為師之戒<lb/>
幸偕棣萼聫南宫進士之名况在松㕔識東閣郎君之<lb/>
貴愛以及所不愛中也養其不中正有望於儒宗庶息<lb/>
嘲於士友收名定價甞䝉大戊子之知噓枯吹生自賀<lb/>
雌甲辰之遇<lb/>
　　　與馮監務啓<lb/>
堂堂人傑肯思關市之征碌碌書生謬董宗庠之教均<lb/>
為聫事敢不通名恭惟某官閥閱雲霄襟懐湖海韜謀<lb/>
<pb n="KR4d0332_WYG_008-8a"/>
神授不泥孫呉之兵書議論風生更有孔桑之心計來<lb/>
司筦庫見謂亷平商咸願於出塗市自無於二價所樂<lb/>
不在乎此其志有大者焉好度玉關赴可乗之機㑹徑<lb/>
標銅柱垂不朽之功名如某其人亦甚不武行赴冷官<lb/>
之戍得交當代之豪市立之平書立之師莫非王事文<lb/>
為之經武為之緯倘契襟期<lb/>
　　　上鄭漕啟<lb/>
矯首計臺藹五色慶雲之瑞抗顔宗校依一道福星之<lb/>
<pb n="KR4d0332_WYG_008-8b"/>
輝敬飭墨卿晉干籖帥恭惟某官學到聖處氣涵天和<lb/>
文獻猶存籍甚南坊之大鄭經綸未了付之東閣之郎<lb/>
君方在盛年已負逺畧三仕為令錦每製而愈鮮千里<lb/>
監州輿一題而增重入司奏邸遄貳理庭神中有醫國<lb/>
方舌底出冰人語不為枉尋直尺而屈甘請髙牙大纛<lb/>
而行剖竹兩藩棠䕃婆娑而籠畫司泉九路李蹊拍塞<lb/>
以酣春召以潛郎迫於熱地使其道之少貶顧何官之<lb/>
不為去矣莫留重歌今袴迨其再入即復舊氊芳菲菲<lb/>
<pb n="KR4d0332_WYG_008-9a"/>
兮彌章道落落乎難合雖以此起諸賢之愛敬然亦能<lb/>
來羣兒之中傷晚節自是而益香物論翕然而歸重七<lb/>
閩善地屬有弄兵之虞一札起家來任登車之寄䇿勲<lb/>
摘運將指轉輸足食而又足兵易節而不易地褰惟問<lb/>
俗出隻手以活民攬轡澄清炯雙眸而察吏甚盛之舉<lb/>
不一能言之類皆知惟是國事日新善類星散如公徳<lb/>
望宜還簮筆之班結上眷知行喜履聲之近伏念某癖<lb/>
惟嗜古様不入時待問廣廷徒有空臆盡言之對校文<lb/>
<pb n="KR4d0332_WYG_008-9b"/>
列陛乃罹疾聲大呼之讒一從沙汰而歸三閲嵗華之<lb/>
久朅來倚席寒甚無氊静惟外邱之冷官實𨽻皇華之<lb/>
末屬見聞甚淺易招雪日之嘲名實未孚凛有風霜之<lb/>
懼比因假道幸甚登門誤䝉倒屣之迎宛似摳衣之舊<lb/>
諒俯憐於氣類必力賜於提撕持一瓣香願定價墻屏<lb/>
之下有三品筆覬叨名香案之前<lb/>
　　　與劉舶啟<lb/>
琛臺作屬至煩萬人敵之才朱邸司文徒抱一巻書之<lb/>
<pb n="KR4d0332_WYG_008-10a"/>
拙均為聫事敢不通名恭惟某官江左世家山西將種<lb/>
龍韜勇畧不求紙上之孫呉燕頷雄姿殆類禁中之頗<lb/>
牧才當八靣志在四方乃不卑於小官尤克勤於細物<lb/>
清閑筦庫歌紅槽滴酒之詩盤礴相卿賦蒻葉褁鹽之<lb/>
句暫屈齋壇之重望來為寳舶之英寮視象牙蚌貝之<lb/>
珍與瓦石等約龍户烏檣之至若符印然要之所樂不<lb/>
存焉抑亦有大於此者國方多事邊正飛塵行振旅於<lb/>
玉闗遄標功於銅柱紀燕然浯溪之石要與天齊貢東<lb/>
<pb n="KR4d0332_WYG_008-10b"/>
鞮北女之珍以充庭實壯圖未艾來事可為如某其人<lb/>
見謂不武亦有清中原之志所憾才踈不圖為冷宦之<lb/>
遊得交人傑儻不鄙緑衣之懦必預聞素畧之長焰焰<lb/>
北方當快觀於露布區區南物何足汙於圖書<lb/>
　　　與聶監舶啟<lb/>
射䇿宸庭曾作龍門之客横經宗校獲交鳯穴之雛巧<lb/>
哉其逢喜而不寐恭惟某官雲霄閥閲冰雪丰標篝燈讀<lb/>
有味書下筆作驚人語名父之子名子之父經訓金籝<lb/>
<pb n="KR4d0332_WYG_008-11a"/>
難兄之弟難弟之兄堦庭玉樹絶唱冠江西之社一鳴<lb/>
空冀北之羣露厥頴於仕逵雷其聲於當路收斂凌霄<lb/>
之歩徜徉佐舶之遊視象牙蚌貝之珍與瓦石等約龍<lb/>
户烏檣之至若符印然吝出納於有司克勤勞於細物<lb/>
琛臺借重蜚英青剡之章瑶闕催班潤色紫荷之槖有<lb/>
如某者見謂斐然妄庸謬竊於時名迂濶不諧於世用<lb/>
壯而諾仕端如鮎魚之上竿老矣無能見謂鬬雞之已<lb/>
木朅來倚席寒甚無氊若何免諸生嘲所恃有契家在<lb/>
<pb n="KR4d0332_WYG_008-11b"/>
西清學士悵未親函丈之前東閣郎君幸可話襟期之<lb/>
地<lb/>
　　　闕題<lb/>
金科肄業講眀臺閣之憲章玉牒繙書習熟祖宗之典<lb/>
故以此飾吏其諸異人恭惟某官方從栖枳以䇿勛不<lb/>
憚披荆而逺戍屈司筦𣙜見謂亷平商願出塗肯析秋<lb/>
毫而言利市不貳價更樂田宅之寛徴如聞當路諸公<lb/>
争出薦賢好語毋輕刀筆一代宗臣甞為之趣覲闕庭<lb/>
<pb n="KR4d0332_WYG_008-12a"/>
四輩召命將至矣某平生迂濶薄宦﨑嶇不能為桔橰<lb/>
俯仰以隨人所以如枘鑿方員之寡偶朅來冷宦得綴<lb/>
英寮一閧立平一巻立師莫非王事同氣相求同聲相<lb/>
應倘契襟期<hi>按此篇原本誤與前篇連作一篇起處闕題中間恭惟某官下脱數語謹註明</hi>
　　　與晉江鄭宰啓<lb/>
茂宰名髙庭有飛鳬之舄宗庠宦冷堂無繫馬之階以<lb/>
判袂之年多而盍簮之日近躍然而喜巧哉其逢恭惟<lb/>
某官天分穹窿月評芳美議禮之家如聚訟斷以片言<lb/>
<pb n="KR4d0332_WYG_008-12b"/>
天子之學曰辟雍藹其芳譽巍科得雋大器晩成宦譜<lb/>
愈出而愈竒學力隨試而隨效入仕九年而脱七選班<lb/>
筍其華去家三舍而宰一同栽花最便琴嗚風而有韻<lb/>
錦濯水而愈鮮今士夫厭湯鑊之焦熬相顧瑟縮賢令<lb/>
尹試霜鉶於肯綮了無留難至使鄉邦亦師縣譜西山<lb/>
來為牧守愛聽弦歌東觀正要人材行鏘劒履有如某<lb/>
者見謂斐然妄庸謬竊於時名迂濶不諧於世用壯而<lb/>
諾仕端如鮎魚之上竿老矣無能見謂鬬雞之已木朅<lb/>
<pb n="KR4d0332_WYG_008-13a"/>
來倚席寒甚無氊若何免諸徒嘲所恃有偉人在同鄉<lb/>
同仕行將託契以通家大邑大官先喜庇身之有地<lb/>
　　　與都長侯官簿啟<lb/>
公侯振振皆遜滕侯之居長宦途落落自笑廣文之冷<lb/>
官告至未皇先施甚寵恭惟某官給露支風之敏手撑<lb/>
霆裂月之清才汝陽眉宇天人仙標㧞俗河間被服儒<lb/>
雅素履無瑕翛然類山澤之臞儒即之無膏粱之氣習<lb/>
早收科第傑出宗英長以貴而得民望尊麟趾士之髙<lb/>
<pb n="KR4d0332_WYG_008-13b"/>
者為簿見為鸞栖華刺鼎來修程軔發茶竈筆牀之清<lb/>
暇詩盟觴政之夷猶當路平章肯遺横道之寳留班清<lb/>
切以待同姓之卿某之迂踈世所姍笑仕不得志願追<lb/>
誓墓之風貧能驅人至草問鈞之賦朅來倚席寒甚無<lb/>
氊惟求密邇於家山最喜得交於名勝公如帥屬使皆<lb/>
知惟長之從僕可免嘲不犯好為師之戒<lb/>
　　　回學正海陽丞啓<lb/>
挾䇿兎園自是書生之習氣横經麟校獲陪贊府之清<lb/>
<pb n="KR4d0332_WYG_008-14a"/>
游告至辜遲先施倒置恭惟某官學傳歆向而得其髓<lb/>
文追賀白而拍其肩焚香讀騷不類膏粱之公子硏硃<lb/>
㸃易宛如山澤之臞儒摘髭而収巍科䇿足而登皇路<lb/>
五色棒之警邏威名凛然三尺法之平反隂徳宏矣學<lb/>
力隨試而隨效宦譜愈出而愈竒不追趨逐嗜於權門<lb/>
乃容與徜徉乎雅道古槐鉅竹未遑嘯傲於藍田仙李<lb/>
猗蘭聊復顔行於朱邸况有東巖之仙伯時開北海之<lb/>
芳樽笑談川泳而雲飛唱和金舂而玉應行趨𤓰戍徑<lb/>
<pb n="KR4d0332_WYG_008-14b"/>
立筍班余不負丞寜久占名於紙尾天揖同姓佇㸔造<lb/>
膝於陛前如某其人寡諧於世學問醯鷄之在甕仕宦<lb/>
鮎魚之上竿既不及親何樂一行作吏早知有命悔不<lb/>
十年讀書備數冷官得交名勝安敢犯為師之戒姑自<lb/>
賀取友之端暗中之識曹劉慰平生之景仰胸中之多<lb/>
周孔何君子之勞謙實不稱名榮祗為懼<lb/>
　　　回何丞啓<lb/>
出綸楓陛渉筆槐㕔頃仕帝京早識三何之風味兹游<lb/>
<pb n="KR4d0332_WYG_008-15a"/>
佛國重陪二令之吟哦展賀辜遲先施倒置恭惟某官<lb/>
人温如玉名重如山鍾淑氣於五公七相之門蜚大聲<lb/>
於千英萬俊之藪䇿勲塲屋遜郊祁兄弟之同登對䇿<lb/>
殿廬皆晁董諸賢之忠告倒蔗漸逢佳境寒花賸有晩<lb/>
香露政事之一斑發文章之三昧金灘<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>䳵之舞方爾<lb/>
呈祥藍田鴈鶩之行又還竒徑况今棣萼正位栢臺諸<lb/>
公推挽之亨途薦墨紛綸乎盈篋已不即人人即已爭<lb/>
願賞音余不負丞丞負余行將召擢如某迂濶與時背<lb/>
<pb n="KR4d0332_WYG_008-15b"/>
馳贊畫京畿自掇中都官之怒談經宗校莫逃貴公子<lb/>
之嘲所幸知已之來必有相規之益既見君子則喜敬<lb/>
在下風不與執事同心有如皦日<lb/>
　　　與劉知錄啓<lb/>
侯藩熱屬頡頏三語掾之名宗校冷官寂寞一巻書之<lb/>
學喜卿英之聫事望涓史以馳誠恭惟某官濯栁風標<lb/>
芳蘭聲譽偉哉名父宜居一䕫一卨之間籍甚難兄肯<lb/>
在三孔三曾之下自家庭而師友異世族之膏粱方露<lb/>
<pb n="KR4d0332_WYG_008-16a"/>
厥頴於仕逵已雷其聲於當路花城司警能來鸂䳵之<lb/>
祥蓮幕畫籌不效鸜鵒之舞薦書盈篋推轂載途小淹<lb/>
萬里之羽儀來董六曹之綱紀治劇理繁而才益辦滌<lb/>
寃雪枉而獄無留萱草正長堂上動平反之義嘉禾合<lb/>
穎陛前催清切之班某之迂疎人所姍笑學問醯鷄之<lb/>
在甕仕宦鮎魚之上竿既不及親何樂一行作吏早知<lb/>
有命悔不十年讀書莫能誓墓以為髙竟至出山而求<lb/>
仕朅來倚席寒甚無氊若何免諸生嘲所恃有鄉英在<lb/>
<pb n="KR4d0332_WYG_008-16b"/>
眀刑弼教之事脉絡相闗忠告善道之言始終有望<lb/>
　　　賀新南宗啓<lb/>
鎮領房山司宗睢邸伯父心在王室自宜與四輔以通<lb/>
班天屬生值聖時爰以第一人而為長潔蠲吉櫝登進<lb/>
賀床恭惟某官學問得聖處之工夫文章有作者之風<lb/>
骨淳熈之末射䇿耿魁宿之甚寒嘉定而後還班屹靈<lb/>
光之獨在忠勤一節佐佑兩朝以經文緯武之長才任<lb/>
觀化宣風之重寄古庸巨鎮价藩揚六纛之威徽省華<lb/>
<pb n="KR4d0332_WYG_008-17a"/>
階跬歩眡三台之秩聖化方新於調瑟宗盟尤重於<lb/>
維城欲信厚之風成宜訓齊之選遴時維族老方堅戀<lb/>
闕之心常有恩言亟下建臺之命地位穹則事權增重<lb/>
力量大則教令易孚㑹見文昭武穆之英益習淮易楚<lb/>
詩之化惟是通國之望正在同姓之卿衛社稷則無如<lb/>
朱虛之精忠尊朝廷則孰過李勉之徳量鈇鉞方欣於<lb/>
南下衮衣已趣於東歸天下逹尊有三師言允穆宗室<lb/>
為相者九前軌可尋㒺俾忠定之賢専美紹熈之世伏念<lb/>
<pb n="KR4d0332_WYG_008-17b"/>
某癖惟嗜古様不入時對䇿廣廷徒有空臆盡言之直<lb/>
校文列陛乃罹疾聲大呼之讒來倚席以何顔嘆無氊<lb/>
而獨冷見聞甚淺易招雪日之嘲驕貴與居凛有風霜<lb/>
之懼所幸耆英之至止庶幾晚末之有依教誨之以雅<lb/>
言提撕之以巨力一時遭際幾刼修來仙李蟠根固可<lb/>
使猗蘭之蕃茂小草有志亦期附叢桂之芬芳<lb/>
　　　黄侍郎再知泉州啓<lb/>
渙號宸廷申符佛國昔歸無南物雞碑猶植於虛堂今<lb/>
<pb n="KR4d0332_WYG_008-18a"/>
起自西山馬跡已諳於舊路波神起舞岳后前驅况叨<lb/>
材館之知宜羾賀床之敬竊觀壁記歴數藩侯前二百<lb/>
年名世僅兩三公而止後五十載何人稱二千石之良<lb/>
惟梅溪之王公與苕州之倪老時賞洛陽之勝不忝前<lb/>
修日凝安静之香可無愧色然皆一至孰是重來恭惟<lb/>
某官自許臯稷忠嘉不作漢唐人物班居豹尾正在日<lb/>
月獻納之初諌犯龍鱗欲扶天地綱常之義上亦和顔<lb/>
而受人已側目其旁鴻㝠㝠而髙飛犬狺狺而猶吠裔<lb/>
<pb n="KR4d0332_WYG_008-18b"/>
夷每問潞公之年貎兒童且識君實之姓名公是公非<lb/>
人心秉彛之不冺一出一處吾國元氣之所闗逃名而<lb/>
名益歸遯世而世不捨彼譖人者尚何靣於班行歸我<lb/>
公兮久傾心於朝野夷險一節首尾八年幸天日之開<lb/>
眀鼔風雷而出令即家起廢領郡仍前民忻吾父之來<lb/>
褁糧以迓士喜吾師之至動色相誇蠻賈抃於海堧餉<lb/>
婦歌於農畝户持牛酒巷擁旌旗若非心悦誠服之自<lb/>
然難以利誘刑驅而至此但觀近事大異曩時當焚山<lb/>
<pb n="KR4d0332_WYG_008-19a"/>
竭澤之餘有剜肉醫瘡之嘆民亦勞止天甚愛之乃㑹<lb/>
聚於福星以照臨於下土東巖攝郡斷無容盂水之規<lb/>
南舶建臺了不受貪泉之汙痼疾雖可以暫起生意未<lb/>
易以遽回葢自軍興至於事定用度廣而廪無儲粟楮<lb/>
幣輕而地乏流錢吏胥肆弊之無窮兵卒索哺之尤横<lb/>
用平平䇿未易以左支而右吾下急急符或議其前寛<lb/>
而後猛惟中和可以為政惟誠實可以感人是亦不謂<lb/>
之難抑亦有大於此世道日隘時事鼎來近聞邊頭屢<lb/>
<pb n="KR4d0332_WYG_008-19b"/>
馳露布知取勝而不知持勝易納降而不易處降安保<lb/>
今日饑鷹之來歸不如向者猛獸之反噬金亡可待韃<lb/>
勢方張我弱而何以制人内輕而何以服外要知國本<lb/>
全係人才大厦豈一木之能支危枰非一着之可活如<lb/>
將大用若何罄諸葛之血誠殆恐不然反有累龜山之<lb/>
晚節此又其千慮之過非止為一州而言某愚不可移<lb/>
戅常妄發中宵憂國盖不勝婺婦之情指日趨隅庶盡<lb/>
觧門人之惑望公如嵗以日為年<lb/>
<pb n="KR4d0332_WYG_008-20a"/>
　　　上袁建寜兼漕啓<lb/>
建牙藩邸疊組計䑓江浙數州久被齋長先生之道化<lb/>
甌閩七聚竦聞皇華使者之風聲愉企賀榮敬羞吉櫝<lb/>
恭惟某官出處闗乎世運忠孝貫於神明濓溪浚其源<lb/>
象山𨗳其流㑹心有印慈湖作之師絜齋為之父交臂<lb/>
傳燈早甞以正論之緒餘發而為大廷之奏對魁躔炳<lb/>
耀要路横陳乃於前經古史以䇿勲期與元聖大賢而<lb/>
合轍相卿巧宦争趨金張許史之門郎省髙潛自許召<lb/>
<pb n="KR4d0332_WYG_008-20b"/>
杜龔黄之政亦既中和之奏最居然諏度以觀風數百<lb/>
條荒政之疚懐元元命脉十五所儒官之講道字字精<lb/>
神谷其腹所以遂天地之生牖其衷所以示子弟之誨<lb/>
以辯志片辭而起廢以諭吏一章而警媮舊染咸新宿<lb/>
酲頓解幽室之中指迷者燭此譬最精萬物皆灰不燼<lb/>
惟瑜斯言有味福星次止時雨沛然幸甚丹山碧水之<lb/>
區得借玉節銅符之重民厄於兵復饑於嵗翹首騶麾<lb/>
士誦其書願見其人傾心誘掖固將以仁心而行仁政<lb/>
<pb n="KR4d0332_WYG_008-21a"/>
又必以斯道而覺斯民然清朝聽斷之一公諸老牽聫<lb/>
而嚮用有以中書何無冦公為問者當以吾國即相司<lb/>
馬而答之初立本竒更好黄花之晩節前猷益大永垂<lb/>
汗竹之芳名伏念某讀書不多諧世又寡殿廬校藝踈<lb/>
狂貽怒於要官宗邸横經習嬾見嘲於羣弟捫壮心而<lb/>
猶在處逆境而甚安載瞻龍門嘗有蟻援間闗一第幸<lb/>
經先太史之品題骫骳四箴復辱小申公之印可曾謂<lb/>
强顔於令席獲從受察於使車人憐蹭蹬之何堪天使<lb/>
<pb n="KR4d0332_WYG_008-21b"/>
遭逢之甚巧有三品筆誰無收名定價之思持一瓣香<lb/>
敢作嘘枯吹生之想<lb/>
　　　賀徐倉啟<lb/>
輟班郎省掌委閩都公道聿開方睹鳯閣舎人之様遐<lb/>
氓何幸驛迎軺軒使者之來敬飭墨卿晉干籖帥恭惟<lb/>
某官清凌冰柱峻埒斗杓去南州孺子於千年典刑猶<lb/>
在得慈湖先生之一𣲖傳授最親更閱理義之多從容<lb/>
出處之際久於補外晚乃立朝繙帙仙蓬夜對青藜之<lb/>
<pb n="KR4d0332_WYG_008-22a"/>
杖横經王邸朝吟苜蓿之盤發揮石室之秘儲敭歴錦<lb/>
窠之清選使其道之少貶則何官之不為昌言諤諤而<lb/>
不茍同直節堂堂而難於進仕之巧者爭趍金張許史<lb/>
之門公獨凛然自許召杜龔黄之政以安定之學淑於<lb/>
千里故苕溪之最徹於九重果錫召環垂登𦂳地不屑<lb/>
枉尋而茍合爰持英蕩以遐征維時七聚之區適當多<lb/>
事之日震疊摇撼者方定流離蕩析者未歸白粲價翔<lb/>
誰與發倉於河内牢盆禁宻殆㡬為穽於國中碩䑕之<lb/>
<pb n="KR4d0332_WYG_008-22b"/>
貪不除帶牛之習難革諒已闗於諏度必可釋於顧憂<lb/>
然聖朝聽斷之方新諸老牽聮而嚮用有以中書何無<lb/>
冦公為問者當以吾國即相司馬而答之磊砢喬松合<lb/>
作棟梁之用芬芳汗竹要垂宇宙之名伏念某讀書不多<lb/>
諧世又寡殿廬校藝踈狂貽怒於要官宗邸横經習懶<lb/>
見嘲於羣弟撫壮心而猶在處逆境而甚安念昔為尹<lb/>
幕之逰幸嘗下宗師之拜曾謂強顔於冷席復從受業<lb/>
於崇䑓人憐蹭蹬之何堪天使遭逢之甚巧提撕之以<lb/>
<pb n="KR4d0332_WYG_008-23a"/>
巨力教誨之以雅言庶乎孤寒得所憑藉有三品筆誰<lb/>
無收名定價之思持一瓣香敢作嘘枯吹生之想<lb/>
　　　上知宗辨學事<lb/>
記問何足以為師况不賢於弟子市井與言則以利豈<lb/>
冝凂於先生事有係於觀瞻人能言其曲直不平甚矣<lb/>
無辨得乎竊觀聖賢之門每謹義利之戒賜貨殖則謂<lb/>
之不受命求聚斂則責以非吾徒原其本心之可誅貶<lb/>
以一字而若撻而况學校至重禮義尤嚴守道守官並<lb/>
<pb n="KR4d0332_WYG_008-23b"/>
行不悖曰教曰養相須而成以名分則有師生以事權<lb/>
則有長貳雖有學職豈皆志於簟食豆羮然在家居亦<lb/>
仰給其俸錢廪粟統屬固冝歸一規矩安可不遵今乃<lb/>
以大族之搢紳為宗庠之領袖羣然進退不疑其間隙<lb/>
之生遽爾呌呶誠出於意料之外於漏下五六刻取計<lb/>
司數百緡凌轢公堂刼持族類鷹饑而攫徒誇利爪之<lb/>
强羊敗其羣豈勝羸角之狠初不甚訝其此舉退而徐<lb/>
詢其平時盖在閨門素虧孝友京城太叔之不弟義莫<lb/>
<pb n="KR4d0332_WYG_008-24a"/>
之行於陵仲子之避兄㢘烏乎在此而可忍靡所不為<lb/>
煑豆燃萁所厚者無不薄矣操戈入室此物何為至我<lb/>
哉事未發則監謗諱言迹已暴則飾詞强辨悖而入悖<lb/>
而出吾如彼何反吾禮反吾仁自責而已伏念某猥以<lb/>
末學來為冷官季考月書毎得寸長而必喜人稠坐廣<lb/>
至誇吾學之多才取之寛其常員養之加其稍食以文<lb/>
藝来者輙為指摘有朝暮見者罔憚應酬凡在同盟未<lb/>
見嘲於雪日獨此横逆乃肆起於風波前官姑聽其侵<lb/>
<pb n="KR4d0332_WYG_008-24b"/>
權它屬多容其撓政顧如么麽素守剛方不能委曲以<lb/>
見從遂致侵陵之太甚小人之為不善固知清論之莫<lb/>
逃君子可欺其方深懼䜛言之易入所頼正人之在上<lb/>
能為吾道之主盟伏惟某官當代儒宗斯文司命好樂<lb/>
如自其已出公族化行直清深畏於人知懦夫志立愛<lb/>
而知惡義以制情膚受譖愬之不行皮裏陽秋之自定<lb/>
即墨不善佞而得毁未求齊國之封馬謖既撓法而負<lb/>
恩宜正街亭之戮此他時進退百官之大者自今日訓<lb/>
<pb n="KR4d0332_WYG_008-25a"/>
齊九族而先之某得以克卑厥心自振其職泛駕之馬<lb/>
已漸失控御之宜瑞世之麟當見為薫陶而出此非饒<lb/>
舌盖以全身<lb/>
</p>
<p>
</p>
  </div>
<div>
                <head>臞軒集巻九</head>
    <p>
<pb n="KR4d0332_WYG_009-1a"/>
欽定四庫全書<lb/>
　臞軒集巻九　　　　　　　宋　王邁　撰<lb/>
　　啟<hi>按此巻自南外睦宗教授至通判漳州作後十一篇係代人作附巻末</hi>
　　　謝真師薦舉啟<lb/>
開藩旬日方羅幕府之羣英薦剡一封首及墻屏之下<lb/>
士識者以為公舉衆人則曰私恩退自省循獨有感慨<lb/>
惟師生以道而合與賔主之分不同彦明授業於伊川<lb/>
本無干禄之意器之執經於洓水非為薦求之階天爵<lb/>
<pb n="KR4d0332_WYG_009-1b"/>
重則人爵可輕義榮貴則勢榮可賤有寧終其身之弗<lb/>
遇不忍叛所學以茍容如某之愚從公也乆孺子可教<lb/>
初拜南昌之贈言門人益親屢造西山而問道所謂晦<lb/>
斯明窒斯通之席喜得於學不厭誨不倦之時昔年盛<lb/>
而氣盈今霜降而水涸來倚麟庠之席獲依燕寢之香<lb/>
瞬養息存日省月試窮理致用之訓朝以書紳習静持<lb/>
敬之方夕而銘几茍有立命安身之地敢為貪榮希進<lb/>
之圖及牙纛之莅三神山歎蓬萊之隔一弱水忽聞郵<lb/>
<pb n="KR4d0332_WYG_009-2a"/>
置特賜衮褒豈察其學業之漸成亦望其徳業之少試<lb/>
盖知仲淹之賢則必薦遑及其他而為安定之學者非<lb/>
迂覬施諸用此相期之盛意不敢望於他人兹盖伏遇<lb/>
某官誠立而明通操約而施普鴻辭麗藻續麟筆之正<lb/>
傳寳匣瑶琴嗣龍門之遺響憂國之心愈渴閱士之眼<lb/>
彌髙方將以此身任當世之經綸亦必勉其徒以大人<lb/>
之事業髙文行逺而謂某有甚蔚之詞章直氣蟠空而<lb/>
謂某有不阿之議論何以當此竊有請焉今天下之所<lb/>
<pb n="KR4d0332_WYG_009-2b"/>
少非文士君子之最難者節居上位者既喜佞而惡戇<lb/>
在下寮者多毁方而為圓鄭公良臣不樂義方有太直<lb/>
之行曲江英宰且嫌挺之負苦勁之名所願先生秉鈞<lb/>
軸之權愽取吾黨有氣節之士某益思植立愈勵操修<lb/>
表裏同源敢不推立言之誠而立徳阿諛深恥又當移<lb/>
事師之忠以事君惟能為人是報知巳<lb/>
　　　謝曾參薦舉啟<lb/>
起亞相於午橋行將入覲薦迂儒於寅陛轉以上聞趣<lb/>
<pb n="KR4d0332_WYG_009-3a"/>
裝如是其匆匆推轂胡為而汲汲仰窺盛意俯激愚忠<lb/>
竊以魏公用則所舉皆正直人司馬相則其徒行經濟<lb/>
學或㧞才於選調或引類於經筵盖晝錦堂嘯詠之時<lb/>
每訓才品而耆英㑹徜徉之際常訪人才况當聖主之<lb/>
勵精方召大臣於閒散必也搜羅俊傑使之馳騖事功<lb/>
如某者徒有苦心本無媚骨青衫素髪消磨十載之光<lb/>
陰黄巻短檠感慨千年之理亂但見與世而枘鑿不為<lb/>
隨人之桔橰來吟苜蓿之盤正在棘槐之里豈無蚍蜉<lb/>
<pb n="KR4d0332_WYG_009-3b"/>
之援可以攀躋自顧麋鹿之羣甘於恬退寧方為皂恥<lb/>
曲而侯不知何取於髙明乃至垂情於寒畯豈必求乃<lb/>
予至有如程子之所規故敷奏以言猶愈知仲淹而不<lb/>
薦品題髙而無實以稱力量大而有請必行兹盖伏遇<lb/>
某官忠貫儀鄰名在彛鼎盛年勇退不依偃月之堂晩<lb/>
節益香好在靈光之殿上有意北方之經理公豈宜西<lb/>
墅之夷猶江左有管夷吾何憂得於親見齊國用樂正<lb/>
子為政誠所喜聞方將録夾袋以儲才乃使先錐囊之<lb/>
<pb n="KR4d0332_WYG_009-4a"/>
露頴某誓堅素守圖報洪知焉有文章得預元祐科名<lb/>
之列尚存氣節要賡慶歴聖徳之詩<lb/>
　　　賀福帥王侍郎啟<lb/>
輟班法從出殿全閩淑旂綏章以錫諸侯申重帥垣之<lb/>
命精金古器以比君子載頒御府之珍近比所無上意<lb/>
可卜惟七聚舊安於擊壤而累年釁起於揭竿屬郡五<lb/>
六城皆被瘡夷長樂十二邑僅逃鋒鏑震疊撼摇者方<lb/>
妥流離蕩析者未全電閃雷轟見謂驚魂之甫定風恬<lb/>
<pb n="KR4d0332_WYG_009-4b"/>
雨霽要令元氣之復還爰以近臣付之專閫觀聖天子<lb/>
臨軒而諏訪與明執事伏陛而敷陳田里根本則欲不<lb/>
傷臺府脉絡則求無壅言而及此民其庶㡬恭惟某官<lb/>
一代宗師四朝夀雋故家喬木晉禊帖之猶存晩節黄<lb/>
花魯靈光之獨在容與功名之㑹更閱禮義之多自入<lb/>
李廷即躋栢府剛詞摘伏斥去熈寧之十鑚正色輸忠<lb/>
追還慶歴之三諫不為枉尺直尋而屈竟請髙牙大纛<lb/>
而行至今婺女之民昌言召父之政排抵權門之横議<lb/>
<pb n="KR4d0332_WYG_009-5a"/>
講明經界之良規孟子言大畧於滕誰為潤色鼂錯嘗<lb/>
有心於漢令始施行此非俗吏之能為要皆儒效之已<lb/>
試緑綈亟召紫橐陞華勾稽版籍之盈虛甄别名流之<lb/>
清濁裕民足國鄙夷管晏之近功為官擇人度越馬裴<lb/>
之遴選將駸駸乎大用復汲汲於此来推廣王心王言<lb/>
發為仁聲仁聞念民疾苦如已痒疴解嬈除苛遺安靖<lb/>
和平之福化頑歸厚示轉移風俗之機言之出於真誠<lb/>
讀者至於感激僉曰潁川去泰甚耳亦如渤海非求勝<lb/>
<pb n="KR4d0332_WYG_009-5b"/>
之僕雖至愚竊有過計今之為民賊者多長惡之不悛<lb/>
上而茍有仁人盍知病之所在欲盡革帶牛之習當痛<lb/>
懲碩䑕之貪以致廣㓂薄汀邵之鄰海盗闖漳泉之境<lb/>
淮卒櫜弓之已散閩兵受甲而不勝彼易得以擣虛我<lb/>
豈容於缺備此不可以柔而獨理又當思先事而預防<lb/>
江左有管夷吾何憂幸而親見齊國使樂正子為政嗣<lb/>
此有聞伏念某様不入時癖惟嗜古一第十七年之乆<lb/>
歴官與四考之書校藝殿廷强項掇要官之怒充員宗<lb/>
<pb n="KR4d0332_WYG_009-6a"/>
邸低頭受公子之嘲人共嘆其淹囘天乃錫之機㑹昔<lb/>
在丁丑嘗陪玉筍之門生今維甲辰復忝前茅之屬吏<lb/>
竦聞開府喜至忘餐適有采薪之憂遂稽拂繭之敬疾<lb/>
方少愈名始自通敢比正倫遥胄僭攀於杜曲擬同湜<lb/>
軰終身不叛於韓門<lb/>
　　　上何帥啟<lb/>
征衣西上銜計䑓一顧之恩别駕南來受帥閫十連之<lb/>
察涓剛辰而告吉飭柔訥以抒誠伏念某徒有苦心素<lb/>
<pb n="KR4d0332_WYG_009-6b"/>
無媚骨校文紹定固應罹邪黨之䜛奏疏端平何至取<lb/>
時賢之忌盖以上方親政下無隠情雲狂因得以盡言<lb/>
黯戅遂從而妄發果而邊帥騰章辨䟦扈之名重以廷<lb/>
臣切齒惡欺謾之語友朋觧體嬖倖摇唇已方持一簣<lb/>
以障河彼乃推泰山而壓卵坐以孔門訐為直之罪繩<lb/>
以漢法大不敬之刑小人謂弗免君子謂必歸未知死<lb/>
所聖主不加誅宰臣不見斥僅畀叢祠清遊亟返於蓬<lb/>
萊歸路載披於荆棘仙凡立隔榮悴頓殊失勢一落千<lb/>
<pb n="KR4d0332_WYG_009-7a"/>
丈强自安蹇歩衝人决起百餘尺坐看羣飛誓墓志堅<lb/>
買山計决曾謂成命自天而下循畀贅丞於漳之濵静<lb/>
言思之孰主張是兹盖伏遇某官徳盛仁熟誠立明通<lb/>
更閱義理之多掀播芬芳之乆正冠峩豸清風滌羣小<lb/>
之辱䑓隨仗立螭直筆刋前朝之誣史庾亮之塵無所<lb/>
汙曹蜍之沬莫能加聖化更新前此𦂳官之餘㡬公論<lb/>
不冺巋然一老之獨存已進登於獻納論思乃自詭於<lb/>
諮詢諏度屬時閩嶠有警潢池爰輟文石之班出當英<lb/>
<pb n="KR4d0332_WYG_009-7b"/>
蕩之寄申嚴威令轟雷迅電之鋤姦加意撫摩膏雨祥<lb/>
雲之潤物驩騰七聚最徹九重爰以禮樂之使華更任<lb/>
詩書之元帥治貪墨則嚴三尺字惸[婺-矛+牙]則寛一分議沮<lb/>
𣙜鹽無異毁征茶之詔稅寛履畆不啻爭青苗之難陰<lb/>
功隠徳之居多野史稗官之可考惟是世途隘甚人物<lb/>
眇然此獨何時横濟川之舟於野渡行且有命起擎天<lb/>
之柱於明堂固將登明而選公寧不憐窮而悼屈重念<lb/>
某猥以儒素來入吏塵名為分風月於偏州實似試湯<lb/>
<pb n="KR4d0332_WYG_009-8a"/>
火之劇邑搜見底囊以供北餫作無麫餅以餉南軍押<lb/>
催科之帖而攅眉視箠楚之瘢而攬涕所恃恵慈之長<lb/>
少逭督責之嚴庶㡬孤立危蹤毋至洊干司敗何相奬<lb/>
賢好士居多被薦於朝廷王祥佐郡無功安得具謡於<lb/>
邦國<lb/>
　　　上姚漕啟<lb/>
綴班東觀嘗依太乙以分光半刺南州復仰福星而受<lb/>
察滌龜告至拂繭通誠伏念某徒有苦心素無媚骨校<lb/>
<pb n="KR4d0332_WYG_009-8b"/>
文紹定固應罹邪黨之䜛奏疏端平何至取時賢之忌<lb/>
盖以上方親政下無隠情雲狂因得以盡言黯戅遂從<lb/>
而妄發果而邊帥騰章辨䟦扈之名重以廷臣切齒惡<lb/>
欺謾之語友朋觧體嬖倖摇唇已方持一簣以障河彼<lb/>
乃推泰山而壓卵坐以孔門訐為直之罪繩以漢法大<lb/>
不敬之刑小人謂弗免君子謂必歸未知死所聖主不<lb/>
加誅宰臣不見斥僅畀叢祠清游亟返於蓬萊歸路載<lb/>
披於荆棘仙凡立隔榮悴頓殊失勢一落千丈强自安<lb/>
<pb n="KR4d0332_WYG_009-9a"/>
蹇歩衝人决起百餘尺坐㸔羣飛誓墓志堅買山計决<lb/>
曾謂成命自天而下猶俾贅丞於漳之濵静言思之孰<lb/>
主張是兹盖伏遇某官徳盛仁熟誠立明通續濓溪諸<lb/>
儒之燈傳延平夫子之印授徒講道七十子其速肖哉<lb/>
對䇿盡言二百年無此作矣自播掄魁之譽不萌榮進<lb/>
之心鴻㝠㝠而髙飛犬狺狺而自吠及聖化載更於琴<lb/>
瑟舊染維新凡名流悉赴於弓旌同聲相應鐔津之龍<lb/>
始躍朝陽之鳳方鳴米廪横經招館下諸生而受教蓬<lb/>
<pb n="KR4d0332_WYG_009-9b"/>
山繙帙領瀛洲學士以登仙遄晉渥於郎闈仍陞華於<lb/>
樞掾試數偃月堂之黨富貴消磨何如靈光殿之存風<lb/>
標峭㧞國論賴以訂正運籌仰其彌縫方佐鼎以調<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
將持囊而簮筆屬時甌嶠有警潢池帝顧在廷孰任䑓<lb/>
府相維之寄公於是地嘗播邦國不空之謡爰畀錫盾<lb/>
雕戈以鎮丹山碧水申嚴戒令轟雷迅電之鋤姦加意<lb/>
拊摩甘雨祥風之潤物七聚相慶一塵不驚澄清激濁<lb/>
而吏治精噓枯吹生而民氣樂惟是世途巇險善類彫<lb/>
<pb n="KR4d0332_WYG_009-10a"/>
零此獨何時横濟川之舟於野渡行且大用進擎天之<lb/>
柱於明堂固將登明而選公寧不憐窮而悼屈重念某<lb/>
猥以儒素來入吏塵名為分風月於偏州實似試湯火<lb/>
之劇邑搜見底囊以供北餫作無麫餅以餉南軍押催<lb/>
科之帖而攅眉視箠楚之瘢而攬涕所恃恵慈之長少<lb/>
逭督責之嚴庶㡬孤立危蹤毋至洊煩司敗世乆無綈<lb/>
袍之誼下念故交僕敢憑杯酒之歡上干公法<lb/>
　　　通漳守鄭左司啟<lb/>
<pb n="KR4d0332_WYG_009-10b"/>
綴班蓬觀稔聞尚書曵履之聲竊稍叢祠敢作刺史題<lb/>
輿之望偶叨恩而起閒散得帥屬以奉教條敬飭墨卿<lb/>
晉干籖帥恭惟某官清凌氷柱峻埒斗杓昔在元樞不<lb/>
作漢唐之人物篤生令子克紹韓吕之世家方在盛年<lb/>
見稱偉器容與功名之㑹更閱理義之多正色立朝舌<lb/>
底吐氷人之語一麾出守毫端宣澤物之仁奈西風之<lb/>
塵一髙而東山之興莫遏著書平屋講學專門巻之而<lb/>
懐已並復齋之髙躅充然有得誠如西山之薦章及聖<lb/>
<pb n="KR4d0332_WYG_009-11a"/>
化新琴瑟之調宜名勝應弓旌而起繇郎闈之雋武参<lb/>
樞掾之宏謨習明先朝之典章蕩滌累年之垢玩形之<lb/>
論建多所施行獻可有先見之明方為時出龜山又不<lb/>
合而去正坐名髙賢者進退之非輕世道汙隆之所係<lb/>
比興思於側席亟有命以起家眷言清漳之名區宜有<lb/>
通儒之報政旌麾至止襦袴藹然崇教尚文振起紫陽<lb/>
之墜緒蠲租减賦舉行竹隠之寛條惟是時事日新善<lb/>
類星散朔黨洛黨之論横起南軍北軍之變未銷此獨<lb/>
<pb n="KR4d0332_WYG_009-11b"/>
何時横濟川之舟於野渡行且有詔起擎天之柱於明<lb/>
堂某徒有苦心本無甜舌戇拙既不容於紹定疎狂復<lb/>
見斥於端平耕具釣竿已分煙霞之痼疾箳篁泥軾何<lb/>
心風月之平分獨幸以邑子而事鄉尊况復以書生而<lb/>
師素宦必有訂頑砭愚之教以為鍼膏起廢之方嘉與<lb/>
同寮欽奉循良之政令願言暇日拱聞經濟之緒餘<lb/>
　　　通興化范守啟<lb/>
出綸閶闔作屏壺山范老十萬兵於胷中時方倚重元<lb/>
<pb n="KR4d0332_WYG_009-12a"/>
結數百軰在天下民其少甦仰上日之匪遥企下風而<lb/>
起敬恭惟某官清凌冰柱峻埒斗杓月旦題評元方季<lb/>
方之行誼天庠模楷大陸小陸之文章講學徧諸老之<lb/>
參著書作千載之計屬權姦之當國紛競習之移人一<lb/>
世瀾趨相與染曹蜍之沫二難壁立斷不汙元䂓之塵<lb/>
紉蘭自馨食檗有味逮聖化已新調瑟而衆賢交起彈<lb/>
冠所挾者髙尤難於進謂寧得小國寡民以行志不願<lb/>
為枉尋直尺以留中惟莆稱詩書禮樂之邦乆焉弄印<lb/>
<pb n="KR4d0332_WYG_009-12b"/>
以公為忠信慈恵之長宜此分符旌麾未肅前驅襦袴<lb/>
已歌來暮吏狃於政弱而垢玩民困於軍興之誅求剜<lb/>
肉醫瘡甚矣羣生之寡遂酣歌恒舞㡬於一國之若狂<lb/>
所望獨立使君之來以為一方疲甿之幸仁必有勇嚴<lb/>
以濟寛使鄉無打門索錢之胥則家有左饘右粥之樂<lb/>
然而世道隘甚人物眇然此獨何時横濟川之舟於野<lb/>
渡行且有詔起擎天之柱於明堂某為儒而迂入仕而<lb/>
拙愚戇既見排於紹定踈狂復不合於端平竊禄祠庭<lb/>
<pb n="KR4d0332_WYG_009-13a"/>
已自分煙霞之疾贅丞鄰郡初何心風月之分惟半生<lb/>
於方册以服膺乃一旦𨽻治封而親炙必有訂頑砭愚<lb/>
之誨以為鍼膏起廢之方嘉與斯民親沐循良之徳化<lb/>
更祈暇曰拱聞經濟之緒餘<lb/>
　　　與龍溪趙宰啟<lb/>
别駕權輕况復添蛇之足大冠寄重方興馴雉之謡佩<lb/>
髙義之相先飭柔牋而起敬恭惟某官五玉明潤八忩<lb/>
玲瓏讀書感太乙之精光青藜杖琢句奪長庚之魄滿<lb/>
<pb n="KR4d0332_WYG_009-13b"/>
古錦囊早斫桂以搴芳喜紉蘭而為佩花封小試尚餘<lb/>
壺山夀水之春蓉幕清游不受石門貪泉之汚鶚飛薦<lb/>
牘蟬蛻選階不能直尋枉尺以留中自詭墨綬銅章而<lb/>
補外今之君子攅眉湯鑊之焦熬籍甚宗英入手霜硎<lb/>
之敏决<hi>原注一作早以文章之一班施諸政事之三昧在我者大而官無小其位雖卑而名則髙維今</hi>
<hi>銅章所涖之邦乃昔綵捧經行之地寒生冰甑不妨馬骨之臞卧治琴堂喚起鸂灘之夢</hi>警吏則嚴<lb/>
之三尺字民則寛之一分居然茂卓魯之勲為一道最<lb/>
行矣厠嚴徐之列立要路津某之迂疎世所姗笑故山<lb/>
<pb n="KR4d0332_WYG_009-14a"/>
招隠方繙相鶴之經漳水贅丞偶玷誤蠅之筆幸有宗<lb/>
英之聨事獲於大邑以庇身州縣一家當念貫通之脉<lb/>
絡雲霄萬里相期乆逺之功名<lb/>
　<hi>按本傳邁由漳州通判言時事削秩久之復通判潁州淳祐初通判吉州旋知邵武軍應有往來諸啟永</hi>
　<hi>樂大典本俱闕</hi>
　　　代通應經畧啟<lb/>
誦諸葛出師之表乆起敬於油幢為毛義捧檄之游行<lb/>
備員於鹺局士莫重乎始進天固使之有依三熏䝉竿<lb/>
<pb n="KR4d0332_WYG_009-14b"/>
牘之恭百官拜旌旄之下恭惟某官出處之節皦如日<lb/>
忠孝之心通乎天筆下無一㸃塵埃富大蘇之風采胷<lb/>
中有百萬兵甲負小范之經綸惟中原乆淪汚於兵燹<lb/>
而殘冦尚陸梁於疆場士狃於東南之懦習皆諱戰而<lb/>
喜和公熟於西北之事情謂有進而無退止楚囚之泣<lb/>
而作其氣焚石勒之幣而挫其鋒仗大節以臨邊馳一<lb/>
封而詣闕忠誠憤發可質列聖在天之靈大計堅凝將<lb/>
有兩河拓地之喜未逾旬而來四方之豪傑不終日而<lb/>
<pb n="KR4d0332_WYG_009-15a"/>
易萬人之衣裝㨗凱載涂羣兇褫氣其如功髙而人見<lb/>
忌名大而世莫容方𢎞愬恊謀俱授晉公之節制及魚<lb/>
程反間遽收郭令之兵權浩然袖手以來歸識者拂膺<lb/>
而太息然公論常如日月一食何傷雖雅志已在煙霞<lb/>
欲留莫可帝思南嶠之最逺詔以元戎而啟行幡然以<lb/>
轟雷閃電之威斂而為陽春膏雨之恵坐閱黄灣之落<lb/>
木足助吟哦笑飲石門之貪泉不移清介鯨波恬静龍<lb/>
戸驩呼兼理民將略之長皆平生學力之驗人望之在<lb/>
<pb n="KR4d0332_WYG_009-15b"/>
執事逺則張方平之登輔相近則蔣頴叔之任機機留<lb/>
衣鉢以相傳紀旂常而可待伏念某聞道最晩賦才甚<lb/>
涼弓冶承家期復青氊於再世草茅對䇿濫收黄甲之<lb/>
乙科教忠方勉於過庭遭難何堪於陟岵意造物乗除<lb/>
之有數使世縁歴渉之稍深謀養斗升七稔寒饑之所<lb/>
苦失身筦庫一官猥屑而亦甘不圖初筮之遭逢乃得<lb/>
大賢而師事惟是傳癖書癡之素習拙於笏畫鞭算之<lb/>
良籌誓當自㧞於濁流不敢取尤於清議服鹽車垂兩<lb/>
<pb n="KR4d0332_WYG_009-16a"/>
耳姑强顔陪屬吏於此時鐫浯石紀萬年願執筆從先<lb/>
生於異日<lb/>
　　　代賀贑守聶侍郎啟<lb/>
帝以近臣牧於巨屏昌言諤諤不能枉尋直尺以留中<lb/>
晩莭堂堂徑請大纛髙牙而補外善類愛其髙舉衆人<lb/>
謂之左遷竊謂寘身侍從之班跬歩疑丞之地皇皇患<lb/>
失比比茍同焉得受聖主之深知而能為大臣之倚重<lb/>
乃不阿合惟知納忠方在先朝一疏首排於社䑕及逢<lb/>
<pb n="KR4d0332_WYG_009-16b"/>
新政丹心慨念於鼎龍憫士夫少難進易退之風歎廟<lb/>
堂乏翕受敷施之量獨立敢言而無懼旁觀竊忌者居<lb/>
多謂與其枉道而留又孰若從吾所好見㡬而作守千<lb/>
里則澤千里之民量力可行寛一分則為一分之賜識<lb/>
者交賀壯哉此行恭惟某官義氣噓雲精忠貫日去國<lb/>
十年而復入愛君一念之常堅際㑹風雲論思日月諸<lb/>
大夫之唯而舎之諤介若無朋一齊人之傅而楚之咻<lb/>
確然自信西風之塵已動東山之興愈濃請一壑以來<lb/>
<pb n="KR4d0332_WYG_009-17a"/>
歸縱六丁而莫挽惟今漳贑比漢淮陽如公直臣真宋<lb/>
汲黯開藩閱嵗載路興謡貪吏聞風或觧印綬而先去<lb/>
姦民縮手爭賣刀劍而歸耕陰功陰徳之甚多野史稗<lb/>
官之可紀惟是世途隘甚人物眇然此獨何時横孤舟<lb/>
於野渡行且入覲植一柱於明堂某一自違離兩更寒<lb/>
暑昔侍樽俎聆健論之風生及伏衡茅喜直聲之日出<lb/>
逺莫陪於賀厦條已見於班春恨無怒翼以奮飛姑托<lb/>
便鱗而問訊夢魂失險常屢過大江之西旌節匪遥當<lb/>
<pb n="KR4d0332_WYG_009-17b"/>
敬迓修門之外<lb/>
　　　代上察院啟<lb/>
接武筍班最辱綈袍之眷陳情栢府輙明貝錦之䜛物<lb/>
不平則必鳴道既直則宜見伏念某雖名族實屬寒儒<lb/>
費半生燈火之功僅收科甲脫萬死兵戈之下方出選<lb/>
坑急為菽水之謀逺赴松㕔之戍至則緑林之為梗窘<lb/>
於油幕之寡謀乃命書生往當勍敵飛矢亂石如雨之<lb/>
注弱兵脆卒望風而奔狼心變詐之不常虎口咆哮而<lb/>
<pb n="KR4d0332_WYG_009-18a"/>
待噬重以兩軍之先覆誰不胆驚幸而七洞之生降出<lb/>
於口伐夫何幕府䇿勲之日肆開黠胥納賄之門以虛<lb/>
為實實為虛故殿反最最反殿此姑勿論抑有大寃適<lb/>
下邑之長官為計使之親黨不善製錦洊䝉帥閫之大<lb/>
訶力使代庖兼出庾司之重命自揣不堪於共二固辭<lb/>
輙至於再三兩司迫之使前一䑓為之不樂帥既仙去<lb/>
庾又召還岌岌孤蹤皇皇終日詭計屢從而下石斐言<lb/>
巧入以如簧欲加罪則無辭至踰時而伺隙有府從事<lb/>
<pb n="KR4d0332_WYG_009-18b"/>
獲譴於漕讞刑使者適至是邦既為之緩頰以觧圍彼<lb/>
得以乗機而轉手謂取鼎於郜莫能掩巳之瑕疵必假<lb/>
道於虞庶可欺人之耳目名為憲劾實出漕謀求中傷<lb/>
者無自而吹毛受轉託者姑從而射影初止為魚而設<lb/>
網鴻則見離不忍殺牛以釁鐘羊誠何罪一路士夫皆<lb/>
為切齒三尺童子亦知含寃欲自雪以無由今幸天之<lb/>
已定兹盖伏遇某官章天奎璧鎮地嵩衡霜榦堂堂魏<lb/>
謩有祖之烈氷壺凛凛胡威肖父之清新天子居然器<lb/>
<pb n="KR4d0332_WYG_009-19a"/>
之先皇帝留以遺我峻擢烏䑓之長屢輸白簡之忠持<lb/>
公道如持權衡愛善類如愛圭璧諫官明目張胆之氣<lb/>
竦動周行宰相登明選公之方權輿今日致令么麽敢<lb/>
累陶鈞重念某親老倚門家寒透骨横遭誣衊天髙髙<lb/>
而莫聞求欲辯明世滔滔而安往質衣而詣京闕束帶<lb/>
而立門闌夤縁一日之知僥倖三生之遇朝無知巳灰<lb/>
寒未易以復燃公不垂情河清豈容於再俟况簡牘可<lb/>
詳於本末而告詞曲示於矜憐倘䝉軫繾綣之知冀有<lb/>
<pb n="KR4d0332_WYG_009-19b"/>
可湔洗之理有人民與社稷固所甘心安邊境立功名<lb/>
亦其素願雖甚不敏安敢辱知<lb/>
　　　代節推謝帥還職啟<lb/>
效官弗謹莫逃貝錦之䜛薄罸示懲隨許舊氊之復方<lb/>
歎宦海風波之洶湧頼有使天日月之清明愧見乎顔<lb/>
感極而涕伏念某名為族屬實則書生過庭聞詩禮之<lb/>
緒餘從仕守命義之大戒坐曹贊畫深慚不稼而取禾<lb/>
被檄董輸敢憚折腰而為米適大帥開藩之始軫細民<lb/>
<pb n="KR4d0332_WYG_009-20a"/>
艱食之憂既咸蠲斛靣以寛民力之一分又督責闗頭<lb/>
以防吏奸之百出凡編戸皆合詞而鼔躍在末寮當極<lb/>
力以遵承其奈此邦素稱薄俗凢為學子半是假儒簸<lb/>
而揚前有粃糠欺公太甚糓不熟弗如荑稗乆積何堪<lb/>
則為出納之有司可不隄防於始入以此斂怨宜其速<lb/>
尤至於黠胥有䑕雀之求衆卒爭鷄蟲之得是則監臨<lb/>
之有罪方將兢惕以省愆敢謂仁私遽加恕宥初亦察<lb/>
祠家之無對疑且從輕終又喜小子之自新不為己甚<lb/>
<pb n="KR4d0332_WYG_009-20b"/>
兹盖伏遇某官名節霜明而雪白徳量山負而海涵一<lb/>
飯念民推赤心而起廢萬間庇士赦小過而舉賢致使<lb/>
斗筲之㣲才不為天地之棄物某敢不澡身浴徳息劓<lb/>
補黥正己所以正人巳佩書紳之訓使功不如使過幸<lb/>
無躍冶之嫌<lb/>
　　　代上廣帥留郎中啟<lb/>
委巷食貧每作梅巖之夢窮途干禄漫為蒲澗之遊惟<lb/>
莆為泉壘之附庸而尉膺星䑓之奔走庶㡬似鄉人而<lb/>
<pb n="KR4d0332_WYG_009-21a"/>
見喜况復援介紹而至前伏惟某官鶴唳青田鳳鳴丹<lb/>
穴經綸敏手五色石之補天爾雅清文萬斛泉之出地<lb/>
澹然無膏粱之習即之有璋璧之温别駕展軨歌播海<lb/>
圻而功歸邦國巨藩剖竹令修庭戸而人樂湖山入由<lb/>
農扈以升華旋陟郎闈而増渥却要津而懶上斂怒翼<lb/>
以斜飛兩節觀風秋月印錢塘之水十連作屏慶雲横<lb/>
禹穴之山雖去留出處之甚輕奈功名迫逐之不赦惟<lb/>
廣重地在天一方起公祥斯道之刑見上重逺人之意<lb/>
<pb n="KR4d0332_WYG_009-21b"/>
鼔十四城而下令肅若風行用三千屬而無寃何庸雪<lb/>
洗乃攽宸綍就俾閫旄誰言五嶺之皆炎我覺二天之<lb/>
獨有坐閱黄灣之落木足助吟哦笑飲石門之貪泉不<lb/>
移清介龍戸安堵鯨海恬波昔開元有宋廣平嘗去之<lb/>
而黄閣至元祐則蔣穎叔亦由是而紫樞行將名字之<lb/>
覆甌端是登庸之傳鉢伏念某木偶人計拙氷氏子地<lb/>
寒五舉省闈㡬成畫虎一叨仕版殆甚木鷄𤓰戍之期<lb/>
尚賖匏繫之謀甚左漆雕開斯之吾未信初筮何堪燭<lb/>
<pb n="KR4d0332_WYG_009-22a"/>
之武老矣無能為壯心空在百指纍纍之待哺二毛凛<lb/>
凛以逼人為饑所苦而來稍足亦甘於隠知公侯下士<lb/>
不辭三握髮三吐哺之勞如鯫生無竒猶望一垂手一<lb/>
轉足之力寒谷肯回於暖律枯楊可冀於生華雖抱闗<lb/>
擊柝且不辭俾越俎代庖則為過所求易與巢林之鷦<lb/>
不過一枝安敢負知伏櫪之驥猶思千里<lb/>
　　　代見福帥啟<lb/>
炷瓣香於畫㦸之堂舊曾窺豹展漫刺於碧油之幕今<lb/>
<pb n="KR4d0332_WYG_009-22b"/>
復登龍不辭三百里之行來喚二十年之夢然公負韓<lb/>
范歐蘇之人望孰不歸依而僕無曹劉沈謝之時名恐<lb/>
難記省非當代善類先為之介則何物小子敢冒而前<lb/>
恭惟某官一代倫魁四朝夀雋任重道逺六鼇背上之<lb/>
擎山孤立無朋萬馬羣中而駐足曩巨奸之當軸紛憸<lb/>
黨以盈庭時以郎潛力持國是對仗而斥宰相人盡危<lb/>
之請劍以斷佞臣事果濟矣峩豸而登騎省執筆而立<lb/>
螭坳讜論危言振起過江諸賢之弱忠肝義膽對越在<lb/>
<pb n="KR4d0332_WYG_009-23a"/>
天列聖之靈道大莫容名髙見忌不能枉尺直尋而茍<lb/>
合乃請髙牙巨纛而有行賑青社之饑如救頭然息潢<lb/>
池之警靡容目瞬甚盛之舉不一能言之類皆知及西<lb/>
風之塵愈髙而東山之興莫遏以直道去人言野渡之<lb/>
横舟知晩節難自賦寒花於老圃未㡬清議之明白旋<lb/>
躋從槖之光華新天子居然器之先皇帝留以遺我盖<lb/>
將處之疑丞近地之寄必先假以詩書元帥之權四方<lb/>
望霖雨之霑濡七聚私福星之臨照衆俊皆已在列一<lb/>
<pb n="KR4d0332_WYG_009-23b"/>
老行即還朝僕雖至愚竊有過計今之天下所憂盖在<lb/>
於本根譬之弱人其病毋求之腠理賢能雖集而莫為<lb/>
之宗主議論雖勝而未見之施行主少國疑名為慶歴<lb/>
元祐清名之始上壅下塞實有宣和大觀䝉蔽之憂近<lb/>
觀諸賢時出硬語犯逆鱗之龍者有矣斥守闗之虎者<lb/>
誰歟乆焉恐嘉橘之栽亦能成枳甚者悔芳蘭之佩甘<lb/>
化為茅方人物之眇然如執事者有㡬想近在目睫而<lb/>
有召命必堅起脊梁以濟時艱<lb/>
<pb n="KR4d0332_WYG_009-24a"/>
　　　代上廣東楊漕啟<lb/>
三鱣堂前弱冠預諸生之列五羊城下强顔隨屬吏之<lb/>
聨不自知末路之桑榆輙私叙恩門之桃李南北雖分<lb/>
於二地生成實均於一天恭惟某官玲瓏八忩瑰竒九<lb/>
鼎龜山誠學續伊洛二程之傳汝水家聲出靖恭諸楊<lb/>
之右負倫魁之偉望敡膴仕之休聲迨綴鵷序於端門<lb/>
恥向權豪而炙手正席西庠而講道整襟北靣者盈門<lb/>
時皆爭據於要津公獨回旋於雋武把麾出守遺愛藹<lb/>
<pb n="KR4d0332_WYG_009-24b"/>
於丹荔之鄉澤笏造朝衆心期以紫荷之槖帝惟海嶠<lb/>
地逺神臯韶州白葛交趾丹砂方物萃止蒲澗疎鐘黄<lb/>
灣落木仙隠依然爰屈當代之偉人來將一道之餉事<lb/>
轡方攬而吏奸影遁鞭不算而貨源日通納上霧下潦<lb/>
之俗於清涼辦輓粟飛芻之功於間暇右諸道之課奏<lb/>
行被璽褒左一相之席虗亟膺枋用伏念某天賦不腆<lb/>
地寒無媒方為雁鶩之謀頻迫啼號之累𤓰戍未及匏<lb/>
繫何堪初既職弟子於韓門繼又𨽻編氓於漆壤眷眷<lb/>
<pb n="KR4d0332_WYG_009-25a"/>
三十年墻屏之舊渠渠千萬間厦屋之依今焉效一尉<lb/>
於塵埃何幸望崇䑓之旌棨必俟官期之至方執役於<lb/>
弓刀殆恐我公之歸邈難親於函丈投機之㑹間不容<lb/>
髪露頴而脫輙欲效毛未知倒屣之餘猶記遺簮乎否<lb/>
倘阮眼之青可再雖潘鬢之白何慚鷦巢林而求一枝<lb/>
如許依棲之地驥伏櫪而志千里敢辭鞭䇿之勞願以<lb/>
餘生决之一諾<lb/>
　　　代謝俞漕啟<lb/>
<pb n="KR4d0332_WYG_009-25b"/>
備數恩門之桃李剡墨未乾遣哦隣邑之槐松檄緘狎<lb/>
至方將圖報而無所何又䝉施於不求愧溢顔間感纒<lb/>
心曲竊以丞之為職實裨一縣之綱維官有攝員盖出<lb/>
隆䑓之指授一有折肱而去孰不染指其旁曾謂八郡<lb/>
之屬而難其人乃以百僚之末而充其選如某者學校<lb/>
百戰權輿一官收虀鹽清苦之身入枳棘卑汙之地簿<lb/>
書鞅掌㡬絶簡編燈火青熒動縻嵗月恐辜父兄師友<lb/>
之訓敢效稻粱雁鶩之謀詎意薦鶚書名過飾斗筲以<lb/>
<pb n="KR4d0332_WYG_009-26a"/>
當鐘吕乃竟㸃蠅誤筆俾越尸祝以代庖厨惟同溪偪<lb/>
父母之邦而二令分子男之寄松榆相望𤓰李其嫌以<lb/>
使指遣之而姑來故士民望之而加敬鶩行平立惟知<lb/>
占紙尾而書駑力何堪乃重費廐下之秣豈以曾在韓<lb/>
門之列故得收寘狄籠之中兹盖伏遇某官道載堪輿<lb/>
文工經緯隔弱水三萬而獨歩將徑躋於蓬萊并楚澤<lb/>
八九而平吞初何有於雲夢必貯之承明之廬而後快<lb/>
乃畀以英蕩於外而謂何雖岫雲之出無心而陽春之<lb/>
<pb n="KR4d0332_WYG_009-26b"/>
來有脚主盟善類着眼畸儒比時之御輶軒既揚清而<lb/>
激濁他日之開黄閣必登明而選公致使孤身屢煩大<lb/>
造某敢不飾所未至行其所聞厲素節以飲堅氷矢丹<lb/>
心而如皎日可南也或可北也亦惟鞭䇿之從能華之<lb/>
必能實之終賴陶成之徳<lb/>
　　　代謝陳憲招捕啟<lb/>
警曹滿戍曾叨薦墨之榮贊府缺員又拜辟書之寵百<lb/>
尺樓許之攀附三品筆極其光華疇不謂逢凜所以報<lb/>
<pb n="KR4d0332_WYG_009-27a"/>
竊以在上位者貴舉賢而報國在下僚者必擇主以託<lb/>
身曩時鉅公多入古靈先生之薦藁近世名士半出北<lb/>
山夫子之門墻惟奕代之儒宗有克家之風烈屬時多<lb/>
事兼司一道之兵刑雅志澄清坐閱八州之人物行䑓<lb/>
開大幕府選吏如小朝廷謂將邑當兵戈之餘而貳令<lb/>
分民社之寄鴟鴞之室多毁鴻鴈之居未安親民固係<lb/>
於長官振職尤資於邑佐非智不足以剸繁治劇非仁<lb/>
不足以醒暍澤枯曾謂小才得居是選伏念某朱愚昧<lb/>
<pb n="KR4d0332_WYG_009-27b"/>
道白朴持身韋教一經努力箕裘之學孟鄰三徙厚顔<lb/>
紈袴之嘲坐踰甲癸之十霜纔仕東南之一尉當三考<lb/>
垂書之日有四郊多壘之憂心馳驛道之鈴耳洗江城<lb/>
之柝風塵正動惟知瘦却於豺狼夜睫不交安得夢飛<lb/>
於鷄䳵方為山之虧簣幸近水之有䑓姓名得上於剡<lb/>
章榮耀頓生於末路歳聿云暮將趨吏部以覓官道阻<lb/>
且長獨念小人之有母遲遲西上汲汲南歸敢圖振念<lb/>
於遺簮即俾充員於占筆察父哲兄之念子弟未必如<lb/>
<pb n="KR4d0332_WYG_009-28a"/>
斯門生故吏之遇主人云胡不喜一力成就三生結來<lb/>
兹盖伏遇某官尊主庇民之盛心開物成務之多識方<lb/>
在壯歳已負逺圖夜雪貂裘慷慨辦太原之檄秋風鐡<lb/>
騎笑談却沙漠之兵由其更閱理義之多所以容與功<lb/>
名之㑹方閩有黄巾之為梗起公於縗墨以從戎碧油<lb/>
運整暇之籌不差尺寸繡斧兼平反之任益重威權貔<lb/>
貅鼔行狗䑕禠氣凱㨗紛綸而載路夀祠突兀以連雲<lb/>
人物今正眇然事變有大此者强藩悍鎮反狀已萌逹<lb/>
<pb n="KR4d0332_WYG_009-28b"/>
官要人束手無䇿頼有閱禮習書之元帥方成雅歌投<lb/>
壺之雋功誰為王言得借君重天下安得數結已交口<lb/>
於南州軍中惟有一韓始寒心於西賊預蓄英豪而待<lb/>
用胡為嵬𤨏之兼收某敢不自勉孱庸力圖報稱士於<lb/>
知己雖披荆棘以不辭余不負丞已對松槐而有誓<lb/>
　　　代上梅州王守啟<lb/>
受㕓莆水稔聞王别駕有邦國之功試吏程江親覩漢<lb/>
刺史播中和之頌南北雖分於兩地生成均出於二天<lb/>
<pb n="KR4d0332_WYG_009-29a"/>
三薫致竿牘之恭百拜獻旌麾之下恭惟某官才名江<lb/>
左學問河汾塵外清䂓望之如神仙胷中雅志决不在<lb/>
温飽錦心繡口文追滕閣之英鐡畫銀鈎筆肖蘭亭之<lb/>
妙摘髭而收上第䇿足而登華途試劇邑之絃歌㡬見<lb/>
飛鳬之迅主計䑓之畫諾翊成流馬之功自分風月之<lb/>
清輝盍展星辰之濶歩時惟此土地處偏方帝念逺氓<lb/>
堕瘴雨蠻煙之底公來出守覺春風和氣之還轓盖一<lb/>
臨袴襦交賀凝冰霜於吏膽滲雨露於民肌雖渤海賴<lb/>
<pb n="KR4d0332_WYG_009-29b"/>
龔遂而安然朝廷知文翁也乆凝香安靜暫為百花渚<lb/>
之清遊出綍承明行踵三槐亭之盛事伏念某賦分不<lb/>
腆讀書無成五舉省闈暗投明月一般燈火半上青雲<lb/>
自憐髀肉之復生衆笑頭顱之如許試花城之一尉僥<lb/>
倖終更紏蓮幙之六曹過逾始望適以繫囚之殞斃坐<lb/>
於前政之稽留水中之蟹何辜反移其怒蕉問之鹿俄<lb/>
失雖悔何追毁出求全災生無妄瘴來似墨但憂老病<lb/>
之交攻言巧如簧不料抵排之至此坐是妻僵而子仆<lb/>
<pb n="KR4d0332_WYG_009-30a"/>
凄然日暮以途窮往來見庾嶺之梅老淚欲滴夢寐遶<lb/>
故園之菊歸心如飛豈期佐下邑之子男乃獲事故邦<lb/>
之父母寒谷肯回於暖律枯楊或冀於生華鷦巢林而<lb/>
栖一枝喜有依投之地驥伏櫪而志千里敢辭鞭䇿之<lb/>
勞<lb/>
　　　代通舶使啟<lb/>
翠節光華竦望宗英於霄漢青衫藍縷分甘倉氏之塵<lb/>
埃㡬年引脰以仰髙一旦澡身而受察敬憑子墨往白<lb/>
<pb n="KR4d0332_WYG_009-30b"/>
帥籖恭惟某官紉芳蘭而自馨挺靈芝之獨秀追河間<lb/>
於千載後得禮樂之盛心夢太白於三生前傳文章之<lb/>
正印既收巍第不輟燈火雖在素官全以布韋為藍田<lb/>
哦竹之游清哉官况試河陽栽花之手籍甚風流此雖<lb/>
緒餘獨不俊偉繼嘗馮軾無端溪隻硯之歸纔一擁轓<lb/>
覺賔水甘棠之滿得地小而亦可行志去天逺而隨即<lb/>
疇庸眷海舶之一司闗水衡之大計惟帝遴選煩公一<lb/>
來亷平而吏民安焉鯨波不動忠信而蠻貊行矣琛貢<lb/>
<pb n="KR4d0332_WYG_009-31a"/>
交通合浦之珠既去復還石門之泉不易其介大而國<lb/>
用嬴虗之制即此權輿次而版曹出納之權歸其掌握<lb/>
行有召命以重此䑓伏念某聞道未深渉世尚淺讀書<lb/>
發憤期收再世之青氊射䇿决科濫竊一名於黄甲方<lb/>
習趨庭之訓遽罹陟岵之憂謀飬斗升七稔饑寒之所<lb/>
苦强顔筦庫一官猥屑而亦甘惟不武之書生殊未嫺<lb/>
於吏事祗恐斗筲之器難逃氷鏡之前念先父曾忝交<lb/>
承夙有通家之好則賤子雖無介紹此為藉手之階倘<lb/>
<pb n="KR4d0332_WYG_009-31b"/>
以臭味之略同庶㡬眄睞之稍異服鹽車而垂兩耳願<lb/>
殫駑力之勞得廣厦之有萬間可遂歡顔之託<lb/>
</p>
<p>
</p>
  </div>
<div>
                <head>臞軒集巻十</head>
    <p>
<pb n="KR4d0332_WYG_010-1a"/>
欽定四庫全書<lb/>
　臞軒集巻十　　　　　　　宋　王邁　撰<lb/>
　　雜著<lb/>
　　　天基節獻聖徳一頌六箴<hi>有序</hi>
臣邁言恭惟皇帝陛下天姿英睿聖學光明仰紹列聖<lb/>
燕翼之謀躬受寧皇寳龜之遺不自神聖恪守謙恭翠<lb/>
幄親儒有日月就將之功端闈養性無聲色遊畋之嗜<lb/>
是以祀帝於郊而天祖下格饗祖於廟而百靈降歆猗<lb/>
<pb n="KR4d0332_WYG_010-1b"/>
歟休哉中興之景運有開而丕大之偉績可俟也臣伏<lb/>
覩天基聖節近在王春朝野多娛和薫萬宇慈闈加膳<lb/>
喜氣排冬寅陛需班驩聲動地臣疎賤一介生長明時<lb/>
来自遐方仕於京幕官品卑下大闕穹隆莫從一奉漢<lb/>
宫萬年之觴竊欲自附唐臣千秋之錄以表野芹獻主<lb/>
之義以寫寸草報春之心葢不止鋪張洪休藻繪景鑠<lb/>
而已也臣聞三極肇判人類泯棼天作君師以教以治<lb/>
羲農黄唐而後系姚更姒承殷接姬帝統王綱迭相修<lb/>
<pb n="KR4d0332_WYG_010-2a"/>
舉崇天普地頼以平成降嬴迄劉僅足以撑拄宇宙支<lb/>
持嵗月比方古先厥徳弗類末祚陵夷帝用嗇於眷顧<lb/>
有唐崛起積累蔑然祖武孫謀眎漢尤劣延及五季乍<lb/>
仆乍興維時三靈儲休閟祉以俟有道於是我藝祖皇<lb/>
帝實生焉聰明神武超軼百王叱咤指麾掃清八極神<lb/>
戈載戢天宇聿新五緯宣明八政順序垂二百載陽九<lb/>
乘之國歩問闗王途煙阨駐蹕江左已及百年敵勢就<lb/>
衰人心思漢於是天復以聰明神武之徳從而錫皇帝<lb/>
<pb n="KR4d0332_WYG_010-2b"/>
陛下焉葢以其數推之藝祖皇帝造國號為大宋改元<lb/>
為建隆實在孟春之端五陛下渚虹星電之瑞允同其<lb/>
時夫彼一時也而聖人造此一時也而聖人生皇天勱<lb/>
相我國家三百年間啓聖之期若合符節要非一朝一<lb/>
夕之故藝祖皇帝在天之靈所以期望於陛下者為何<lb/>
如哉記禮者曰有大徳者必得其位必得其禄必得其<lb/>
名必得其夀昔者藝祖皇帝所以得此於天者亦惟曰<lb/>
聿脩厥徳終始如一而已然臣觀藝祖皇帝脩徳之要<lb/>
<pb n="KR4d0332_WYG_010-3a"/>
其目則有六焉曰愛民以仁也事親以孝也臨政以勤<lb/>
也律身以儉也聴言以公也制事以斷也此六者是其<lb/>
得天下之根本也神墨靈式施於後王世世遵承其永<lb/>
享國陛下於羣臣百工稱觴上夀之時盍亦思夫藝祖<lb/>
皇帝肇有區夏之日不先不後神比天同則謹脩六徳<lb/>
以對越神天以中興帝業可不日新而又日新乎論道<lb/>
經邦之弼臣獻納論思之法從經筵鴻碩臺閣名流豈<lb/>
無忠嘉上資啓沃何庸小吏躐貢狂言臣實不佞每自<lb/>
<pb n="KR4d0332_WYG_010-3b"/>
惟念忠臣畎畝猶知愛君臣既食陛下升斗之禄非在<lb/>
畎畝之比而古之箴規告上自效愚忠雖工瞽不擇焉<lb/>
臣用敢預齋夙戒澡雪精神撰成天基聖徳一頌六箴<lb/>
跼蹐屏營俯伏百拜以投進於闕下庶幾涓埃或可為<lb/>
海嶽之助臣不任拳拳<lb/>
　　　　天基聖徳之頌<lb/>
天生聖人為民物主維時孟春日在端五藝祖皇帝肇<lb/>
造區宇國號載新天罅斯補子聖孫神瓞綿慶譜甲子<lb/>
<pb n="KR4d0332_WYG_010-4a"/>
五閱乃眷南顧皇帝之生實符藝祖昔星聚奎今虹飲<lb/>
渚日協時同重規疊矩節紀天基和薫率普玉殿稱觥<lb/>
登降拜俯㣲臣作頌爵抃鰲舞繼獻六箴願繩祖武<lb/>
　　　　愛民以仁之箴<lb/>
仁首五常元包四徳為天地心立生民極猗歟藝祖以<lb/>
仁基國鞘㦸櫜弧兼愛南北蠲賦輕刑與民休息列聖<lb/>
纉休祖訓是式一絲一縷為民愛惜螻蟻不踐况用民<lb/>
力與物皆春配天其澤三百餘年期過周歴皇帝之仁<lb/>
<pb n="KR4d0332_WYG_010-4b"/>
天姿隠惻固圉安邊藏鋒歛鏑當饋念甿賑饑救溺恩<lb/>
厚徳崇日培月植夀國萬年仁其命脉<lb/>
　　　　事親以孝之箴<lb/>
孝先百行徳適明神天子孝徳異於庶人猗歟藝祖立<lb/>
愛惟親嚴事昭憲惟恭惟寅飲食藥餌必劬其身列聖<lb/>
趾美有親有尊一飯㣲减憂懼晨昏乗輿將歸留戀宫<lb/>
門事戒從令義不奪恩繇上儀下美化厚倫皇帝之孝<lb/>
胚腪性真日奉三朝膳眎八珍粤嗣任音早正虞嬪養<lb/>
<pb n="KR4d0332_WYG_010-5a"/>
志為大阜俗康民儀刑四海孝其本根<lb/>
　　　　臨政以勤之箴<lb/>
夏姒勤邦寸隂必惜周文即功日昃不食於皇藝祖肇<lb/>
基王迹風雪夜艾寢不安席幸大臣第載謀載畫列聖<lb/>
思治焦勞如一平旦視朝至夕猶惕勤政有論百王凖<lb/>
的危竿有踰萬世藥石觴戒盂銘几書杖刻逮我皇帝<lb/>
惜時愛日初登寳位首監無逸不事遊畋不惑聲色靡<lb/>
不有初終其鮮克皇帝懋哉自强不息<lb/>
<pb n="KR4d0332_WYG_010-5b"/>
　　　　律身以儉之箴<lb/>
堯處茅茨徳化斯美舜造漆器諫者不已於皇藝祖節<lb/>
儉恭履内殿有簾純用蒲葦帟幕無文不尚罽綺列聖<lb/>
監成嗇於奉巳檻去青氊寢用絁被弊幄不更澣衣不<lb/>
耻嬪御無華珠璣不視剗偽返淳措世於理逮我皇帝<lb/>
崇樸惡侈稼穯艱難具知田里服御膳羞過自涼菲奢<lb/>
從儉難儉入奢易皇帝念哉謹終如始<lb/>
　　　　聴言以公之箴<lb/>
<pb n="KR4d0332_WYG_010-6a"/>
公聴並觀是非昭晰以私㓕公忠邪莫别藝祖初興求<lb/>
言如渴奏疏来上始怒而裂補稿復前天顔乃恱大哉<lb/>
聖心昭掲日月列聖似之户庭宏闊内降封還私謁自<lb/>
絶叩環大呼不嫌太訐明明皇帝大度拻豁養智以恬<lb/>
韜明不伐直諫宜容邇言宜察公道一開下情斯達成<lb/>
逺憸人湯戒女謁公私之分治亂之决<lb/>
　　　　制事以斷之箴<lb/>
制事非難其難在斷正固屹然何事不幹藝祖初興深<lb/>
<pb n="KR4d0332_WYG_010-6b"/>
慮長算懾伏强藩削平僭叛志意堅凝羣疑氷渙果哉<lb/>
聖謨天授神賛列聖似之有剛無愞干法者誅辭難者<lb/>
竄威令惟行誰敢狎玩明明皇帝淵衷獨見修我政刑<lb/>
强我屏翰政無多門令無反汗何憂殘鄰何畏外患果<lb/>
斷興唐優游衰漢疑斷之間興哀之判<lb/>
　　　存心以公之箴<lb/>
厚姻婭近小人尹氏所以不平於秉均開誠心布公道<lb/>
武侯所以獨優於王佐故曰本心日月利欲食之大道<lb/>
<pb n="KR4d0332_WYG_010-7a"/>
康莊偏見窒之聴言偏則枉直而惠奸喜怒偏則賞僭<lb/>
而刑濫惟公生明偏則生闇<lb/>
　　　吉祥九齋銘<lb/>
　　　　履齋<lb/>
培爾徳基修爾禮防素履潔如無替於常優哉㳺哉視<lb/>
以考祥<lb/>
　　　　謙齋<lb/>
名譽之来有道所忌守謙之一有益之四不然何六爻<lb/>
<pb n="KR4d0332_WYG_010-7b"/>
無㓙辭不曰吉則曰利也<lb/>
　　　　賁齋<lb/>
莫巋匪山有玉斯貴莫泓匪淵有珠斯媚人而不學其<lb/>
何身之能賁<lb/>
　　　　頥齋<lb/>
内外交養動靜以時歸而求之無舎爾之靈龜<lb/>
　　　　兊齋<lb/>
二水交潤而樂生焉相得則樂惟人亦然吁盍相與浚<lb/>
<pb n="KR4d0332_WYG_010-8a"/>
其泉源而逹之川乎<lb/>
　　　　益齋<lb/>
石有火擊之則明礦有金淘之則精其求益於而躬毋<lb/>
替斯銘<lb/>
　　　　井齋<lb/>
毋羸爾瓶毋短爾綆掘九仞而棄之吁其可忍也歟<lb/>
　　　　晉齋<lb/>
一塵足以揜鏡之明一翳足以損目之睛去過之不勇<lb/>
<pb n="KR4d0332_WYG_010-8b"/>
何咎徳之不明<lb/>
　　　　鼎齋<lb/>
衣之將敝必求更之徳之不新而乃安之吁盍亦先所<lb/>
重而後所輕乎<lb/>
　　　殖軒銘<lb/>
殖乎徳其久也斯獲殖乎學其成也㒺覺惟孝惟友曰<lb/>
義與仁為吾殖之本根培之溉之務滋於厥身身忿外<lb/>
慾吝容驕色為吾殖之蟊賊夷之薙之毋害我稼穡行<lb/>
<pb n="KR4d0332_WYG_010-9a"/>
有餘力乃藝文園惰農自安胡取禾三百㕓晝斯宵斯<lb/>
真積力久厥報維何自今以始嵗其有<lb/>
　　　筆銘<lb/>
在平世則䇿功龜圖在亂世則效勞麟史今聖明時維<lb/>
君子使毋曲以枉民生毋諂以事權貴書諫紙則犯而<lb/>
不欺釐史册則直而不諱設不遇時巻而懐之南山可<lb/>
移茂林之草不可為<lb/>
　　　端硯銘<lb/>
<pb n="KR4d0332_WYG_010-9b"/>
硯則必端之求友則不端之取甚至於外無潤身之容<lb/>
中無介石之守見此石君亦顔之厚<lb/>
　　　鏡銘<lb/>
胷中正眸子瞭然則其覽汝也貎恱神閑胷中不正眸子<lb/>
眊焉則其覽汝也顔如渥丹是則汝為吾之畏友豈但<lb/>
正吾之衣冠<lb/>
　　　几銘<lb/>
發憤忘食勞且不息嚮晦見汝我心以懌嗚呼使其夢<lb/>
<pb n="KR4d0332_WYG_010-10a"/>
見周公則將矢辭以責曰我昔待旦思施四事子何人<lb/>
斯怡然熟寐其何辭以對<lb/>
　　　跋陳君保作喆藏趙忠定公帖<lb/>
右趙忠定與興國判官林井伯君帖凡二十七紙今藏<lb/>
於其壻陳君保作喆家某與君保仲兄袁州教授為丁<lb/>
丑同年因謁而得寓目焉如為其先君子求墓表於陳<lb/>
正獻公則以泉壤不朽之榮為無物可諭之感至孝也<lb/>
如帥蜀日謂三邊幸無事然心念所及不敢不竭是非<lb/>
<pb n="KR4d0332_WYG_010-10b"/>
毁譽色色有之獨念上恩至厚當思補報不復敢為身<lb/>
謀至忠也如帥福州日遇旱則曰寧以一身受此衆苦<lb/>
遇火則曰誠無顔靣可見百姓至仁也至於崇儒重道<lb/>
之盛心班班見於行玉字金間尤可敬仰招致晦翁累<lb/>
書及之必欲得正獻一諾而後屈晦翁一来其拳拳於<lb/>
晦翁若此艾軒卒以書弔興國則以情如骨肉義兼師<lb/>
友至有邦國殄瘁之嘆其拳拳於艾軒又如此興國時<lb/>
尚韋布公與之交如敵已速其至三山則有何惜不見<lb/>
<pb n="KR4d0332_WYG_010-11a"/>
過之訝有一好文字欲得同觀之約前軰所謂公之求<lb/>
士急於士之求公者葢於此見之嗚呼章縫未遇時望<lb/>
王公如天人惟恐其不見招招必往而興國君能為公<lb/>
不可致之客亦今世絶無而僅有者矣丁丑臘臞軒王<lb/>
某敬跋<lb/>
温叔擬進指揮令至都堂分析温叔既擬進又奏曰恐<lb/>
狂生愈肆怪悖若罪之則適成其名不如天覆海涵置<lb/>
之不問上然之文公得免或謂温叔諫止忠定慫惥之<lb/>
<pb n="KR4d0332_WYG_010-11b"/>
力居多則知二公同心協力責難於君歴兩朝如一日<lb/>
也慶元黨籍固多君子亦有粗能自立於一時後来失<lb/>
友落節如黄子由軰者多矣時惟忠定公與文公血誠<lb/>
至公忠貫日月修名姱節如玉無瑕覧其遺墨想其典<lb/>
刑千載之下凛凛如生當時蠅營狗茍如曹蜍李志軰<lb/>
使人欲唾其面則吾曹盍知所擇矣<lb/>
　　　漳倅到任告先聖文<lb/>
某學古而迂身謀甚左一第廿年方書六考貴豈不欲<lb/>
<pb n="KR4d0332_WYG_010-12a"/>
耻非其道富不可求從吾所好聖謨洋洋惟知充蹈拜<lb/>
廟之辰敢以必告<lb/>
　　　告靈著王文<lb/>
某聞王威名如日杲杲今拜祠庭不敢私禱時事多難<lb/>
天步未妥川陕淮襄方罹兵火内地雖善安豈可保惟<lb/>
臣憂邊寸心如擣王於此時宜相天兆不獨著其靈於<lb/>
閩南自當昭其烈於江左<lb/>
　　　告靈㑹妃文<lb/>
<pb n="KR4d0332_WYG_010-12b"/>
某日於家庭䖍奉香火此来佐州敢申私禱微臣憂國<lb/>
寸心如擣身其康强家可以保晚得一男方離襁褓子其<lb/>
承家父可以老富貴倘來耻非其道神之相之正直是好<lb/>
　　　六野堂賦<hi>并序為林佀之作</hi>
野有二義焉自野人禮樂言之則質朴無文謂之野自<lb/>
同人於野言之則廣大無間謂之野要之皆古君子事<lb/>
也親友紫洋林君佀之博雅好修榜其堂以六野以曰<lb/>
山曰郊曰田曰景曰興之野與人之野而六之自序其<lb/>
<pb n="KR4d0332_WYG_010-13a"/>
目余嘉其居今世而行古道為之賦以廣之<lb/>
山色兮蒼蒼郊原兮茫茫田疇髙下兮稻熟秔香景物<lb/>
周遭兮竒卉脩篁野興之来無極兮煙霞雲月相射而<lb/>
流光有美一人幅巾道服彈琴著書兮友五者以相羊<lb/>
榜其堂以六野兮意甚真而味長彼李愿之盤谷兮與<lb/>
子羙之草堂吾欲鞭吾驂以從之兮耿千載其相望一<lb/>
日盤礴乎君子之六野兮宛與二子參翺翔荷屋兮葯<lb/>
房芰衣兮蕙纕晞髮兮朝陽濯纓兮滄浪時趣於文兮<lb/>
<pb n="KR4d0332_WYG_010-13b"/>
犧尊青黄君獨從野人之禮樂兮外被褐而内珪璋人習<lb/>
於險兮羊腸太行君獨於野以同人兮心太虚而履康<lb/>
莊世翻雲而覆雨兮君獨為徐公之有常世偭矩而背<lb/>
繩兮君獨為元子之惡圓而好方吾不意閱盆盎而見<lb/>
罍兮厭喧啾而聞鳳凰惟世道之否泰兮闗斯人之行<lb/>
藏儻蒼生命未窮兮當宏此道於八荒返頑剗偽兮追<lb/>
還乎樸素之鄉含和飲醇兮蕩滌乎忌刻之場窮則以<lb/>
野善其身兮如養生者之珍稻粱達則以野捄斯世兮<lb/>
<pb n="KR4d0332_WYG_010-14a"/>
如大醫之治膏肓此野之為義其大兮吾所以樂為之<lb/>
平章<lb/>
　　　愛方亭賦<hi>為鄭伯吕逢辰宗丞作</hi>
環閩州兮多竒山品方山兮為第一如玉笥兮列洞天<lb/>
如金匱兮出石室有羙人兮愛山日流覽兮鮮碧結數<lb/>
楹兮為亭題愛方兮為額客見亭名恍然動色爰問主<lb/>
人於義胡得子昔立朝匪有言責匭奏囊封披寫忠赤<lb/>
唐突廟堂觝排宫戚持鑿納枘以水投石有圓而卿立<lb/>
<pb n="KR4d0332_WYG_010-14b"/>
乎君側嫉子之方肆為蜂螫子胡不削之以為圓猶有<lb/>
愛方之痼疾主人曰嘻請對以臆時有汚隆道無伸屈<lb/>
出處何常以方為的猗歟大哉方之為物莊士端人靈<lb/>
墨神式王咸舉之為救司𨽻之幡曼倩執之為止倖竪<lb/>
之㦸朱雲仗之為斬佞臣之劒秀實出之為擊逆賊之笏<lb/>
今予此山真大竒特如幡開張如㦸嚴直如劒横陳如<lb/>
笏端植此吾取之以名堂不避乎人之吾嫉王子聞而<lb/>
狀之曰惟剛故方不可撓而為繞指之柔惟直故方不<lb/>
<pb n="KR4d0332_WYG_010-15a"/>
可屈而為枉尋之尺彼時人之好圓猶四肢之無骨議<lb/>
政兮模味道之稜作史兮曲魏收之筆獻張禹之蓍兮<lb/>
神其欺握孔光之杖兮弱無力佞者依凴巧者鑚刺突<lb/>
梯兮如脂如韋反覆兮為鬼為蜮使其足斯堂而面斯<lb/>
山寧不甲其顔而芒其脊嗟我狂生久矣廢斥家雖無<lb/>
愛方之亭心已有愛方之癖流俗兮滔滔書空兮咄咄<lb/>
何當浮湘水兮問訊道鄉之臺過南都兮物色元城之<lb/>
壁抱此方兮終身瀕九殞兮不怵亂曰守初節兮非艱全<lb/>
<pb n="KR4d0332_WYG_010-15b"/>
晩節兮良獨難堅萬仞兮壁立保孤標兮嵗寒一生無<lb/>
愧兮方寸地千載流芳兮方册間要使方山之愛主人兮<lb/>
亦如主人之愛方山<lb/>
　　　愛賢堂賦<hi>為叔正甫作</hi>
臞軒一日倦於酬酢掃几焚香解衣盤礴乍爾欠伸誰<lb/>
歟剥啄闖扉而視倒屣而躍則吾叔正甫手携愛賢之<lb/>
篇謂得之於故橐詰堂之所以名則曰人皆愛珠玉我<lb/>
愛子孫賢之詩乃前修之所樂今從而賦吾堂非吾子<lb/>
<pb n="KR4d0332_WYG_010-16a"/>
而誰託臞軒作而言曰傳不云乎惟聖知聖惟賢知賢<lb/>
况知之而又愛之不賢者必不能然經不云乎人之有<lb/>
技好之若已他人之賢且好之况為吾之孫子今吾叔<lb/>
也世膩之不嗜生産之不營曰吾有書可讀兮足以藐<lb/>
南面之百城曰吾有子可教兮足以賤黄金之滿籯挟<lb/>
吾所有之二樂以居吾堂兮彼區區者曽足為吾之重<lb/>
輕若乃髹几兮晝净銀缸兮夜熒課羣兒之吾伊咀六<lb/>
藝之精英大兒引喙而髙吟兮如唳天之鶴小兒調舌<lb/>
<pb n="KR4d0332_WYG_010-16b"/>
而學誦兮如出谷之鶯吾傾耳聴之兮若不脛而造𤣥<lb/>
圃不翼而翔蓬瀛抑余聞之人之有生其欲逐逐食欲<lb/>
肥甘衣欲華縟暑櫺欲凉寒館欲燠至於愛子孫之賢<lb/>
則又人之大欲然或鴞<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>兮鵷鶵或龍駒兮牛犢紛八<lb/>
品之參差雖造物者安得人人而饜屬則亦如彼何哉<lb/>
惟自求於多福故曰太上種徳其次種木又其次種榖<lb/>
木僅十年之需榖纔一年之蓄惟徳則享之而不窮酌<lb/>
之而不涸吾門舊有三槐其大如屋本之以孝友兮可<lb/>
<pb n="KR4d0332_WYG_010-17a"/>
以厚栽培澤之以詩書兮可以深灌沃不尋之以斧斤<lb/>
兮縱之以樵牧淮水之流兮未乾文正之芳兮可續如<lb/>
以吾之言為然則吾叔也異夫人之癡叔<lb/>
　　　蚊賦<lb/>
暑風始至天宇將昏玉蟲甫掛於明缸銀蟾突出於游<lb/>
雲有喧於室有哄於門謳如亂雅之俚曲噪於不整之<lb/>
潰軍睨而視之徐而聴之則藐乎小哉其為蚊也於戱<lb/>
尤物之生有徒是繁大而猛者則豺豹狼兕貙貘麖麈<lb/>
<pb n="KR4d0332_WYG_010-17b"/>
小而黠者則蝮蛇蛭蝎蝍蛆蠭蠜彼惟肆惡於川陸兮<lb/>
避之則易汝獨入於堂奥兮去之也難彼觸之而後毒<lb/>
人兮其罪猶可貸汝求人而中傷兮其情不可原吾嘗<lb/>
觀詩人之傷䜛至援蒼蠅而為比蠅惟聲之可憎汝又<lb/>
兼之利觜吾欲改止棘之章獨以汝為䜛夫之刺葢自<lb/>
古之小人多不利於君子將聖兮䝉毁於叔孫大賢兮<lb/>
見沮於臧氏管蔡二叔兮流言於國之碩膚驪戚二姬<lb/>
兮欲摇乎君之冡嗣子椒之間行兮惡草可掩乎芳蘭<lb/>
<pb n="KR4d0332_WYG_010-18a"/>
歌奴之潛入兮白羽或移乎秋氣腹有劒兮伺人之可<lb/>
乘笑有刀兮襲人之不備葢此曹生則為囂囂嗷嗷之<lb/>
人兮死則為緝緝翩翩之鬼炙手附熱其故態兮故多<lb/>
出於炎天隂邪穢汚其舊染兮故每生於濕地或被人<lb/>
以痏瘡兮如長慶三楊之流或進身以纎巧兮如熙寧<lb/>
十鑚之類吠堯之犬兮同聲相呼食月之蟇兮同惡相<lb/>
比是何天宇之不肅清使汝得以陸梁跳躑而為祟也<lb/>
王子平曰嫉惡如仇展轉不寐我心百憂在床下者必<lb/>
<pb n="KR4d0332_WYG_010-18b"/>
焚之以艾火集幃中者必驅之以膏油欲吾心之屬饜<lb/>
罄汝族之䖍劉或曰不然疾之已甚者亂之端犯而不<lb/>
挍者徳之盛靡昏不明靡亂不靖維其忍之秉心無兢<lb/>
東方明矣乃時之定王子唯唯靜坐以聴<lb/>
</p>
<p>
</p>
  </div>
<div>
                <head>臞軒集巻十一</head>
    <p>
<pb n="KR4d0332_WYG_011-1a"/>
欽定四庫全書<lb/>
　臞軒集巻十一　　　　　　宋　王邁　撰<lb/>
　　墓誌銘<lb/>
　　　莆陽方梅叔墓誌銘<lb/>
莆品丁之家方為著姓端人紳士層見疊出有位公卿<lb/>
立修名姱節於朝者有任牧伯連帥揚仁風義槩於方<lb/>
外者餘挟一能一藝多奮拔於鄉於學於天子之庭故<lb/>
莆人有無方不成榜之謡獨梅叔君懐瑾握瑜足跡半<lb/>
<pb n="KR4d0332_WYG_011-1b"/>
湖海而天無老眼命壓人頭偃蹇不得志賫恨下泉唐<lb/>
人所謂直教桂子落墳上生得一枝魂始消者非君之<lb/>
謂歟君少受知於叔祖少卿公銓仕衡陽日君以弟子<lb/>
為賔客自書札外未嘗毫髮預他事少卿去衡君以衡<lb/>
人士多執經授業於其門者不忍捨其師去相率裒金<lb/>
買宅一區以家之余庚辰辛巳入潭幕於衡為近一時<lb/>
臺府如俞公徴趙公善踐孫公得輿李公東皆持節與<lb/>
梅叔交爭館粲之余每欲沿檄游石鼓與君瀹泉煑茗<lb/>
<pb n="KR4d0332_WYG_011-2a"/>
相叩擊不能得君亦欲至潭訪余而諸公之在衡<lb/>
者恐其為有力者奪去竟不與行壬午春余以憂<lb/>
歸聲問不相接者十有八年己亥夏有以衰絰造吾門<lb/>
視其刺不知為何来使介者詰之知其為梅叔之子也<lb/>
亟出迎之坐定且泣且言曰棐不夭先君家衡三十六<lb/>
年壬辰歸故里葺先廬為終焉計不幸戊戌之閏月下<lb/>
世矣𦵏且有日棐哀先志不就大懼嵗月久且沉泯無<lb/>
取證於來世求夫子之文刻墓石以傳則先君為不朽<lb/>
<pb n="KR4d0332_WYG_011-2b"/>
矣於是系其譜而銘之方氏自光之固始来十有四代<lb/>
祖金紫公庭範宰長樂治産於莆遂為莆人君大父有<lb/>
為父冲卿潛徳弗耀毋林氏君生而岐嶷家貧無書借<lb/>
於隣族一目數行俱下終身不遺忘長為諸公要人客<lb/>
所為文操筆立就世有業進士不習為外學至目之為<lb/>
屠龍無用之技亦有専攻詩詞駢儷而不屑作原夫輩<lb/>
語以是為童子雕蟲壯夫恥之者惟梅叔兼其所長故<lb/>
自少至老挾耿耿者以游四方而嵗得子弟束脩及青<lb/>
<pb n="KR4d0332_WYG_011-3a"/>
雲貴人餽遺以自肥其遯家衡日買姬妾數十人吹笙<lb/>
鼓琴歌舞以娱賔客感時撫物念家懐土酒酣作樂府<lb/>
付歌者清婉可愛暨返故居出所貯蓄市田園以供粢<lb/>
盛得眂中人之産且過之每語子棐曰吾辭家出游時<lb/>
無半菽之疇無卓錐之地今有田若干屋若干非有俸<lb/>
禄以置之田吾筆耕之田屋吾書中之屋也雖然吾豈<lb/>
為吾身及汝曹温飽計哉吾少讀書有志當世謂得百<lb/>
里為之宰必求如卓宻令魯中牟得千里為之牧必求<lb/>
<pb n="KR4d0332_WYG_011-3b"/>
如田仁㑹元結輩今無能以尺寸及物豈吾志不如古<lb/>
人吾才不及今人耶是有命焉吾固安之矣力學成吾<lb/>
志汝曹勉之棐誦其言以告余為愀然嘆曰士所植立<lb/>
係其志所逢合係其時今竊科進身有貪婪茍賤者官<lb/>
日大流毒於民日深橐金與屋數世不肖子孫用不盡<lb/>
乃使志士仁人以濟人利物為心不得施設萬一分使<lb/>
之賣文為活僅得數畝田數椽屋以庥夀其後嗣則自<lb/>
詭以為詩書之末效至於身不得行其志且以望其子<lb/>
<pb n="KR4d0332_WYG_011-4a"/>
若孫焉吁是可悲也已君諱應龍以字行於世晚以梅<lb/>
窓居士自命享年六十七娶吴繼趙先卒男一人即吾<lb/>
友棐也為吾族乙未特魁之姪壻孫四曰炳曰煥曰煒<lb/>
曰燁女二長適營道宰商景春次適進士陳伯順早世<lb/>
棐以己亥九月六日壬申領諸孫奉君柩𦵏於興化縣<lb/>
廣業里牛岡之竹峰昔君在衡日謁術者得卦兆有牛<lb/>
岡尋吉穴歸𦵏竹峰前之句今所𦵏之地之名與兆協<lb/>
豈天閟神藏以厚吉人他日將有興者歟銘曰族望兮<lb/>
<pb n="KR4d0332_WYG_011-4b"/>
堂堂聲名兮洸洸走四方兮皇皇不貴不夀兮返故鄉<lb/>
從龜從筮兮歸吉藏不在其身在於其子孫兮吾為之<lb/>
責報於蒼蒼<lb/>
　　祭文<lb/>
　　　祭林通甫先生墓文<lb/>
嗚呼湖海之英如公者㡬儒冠誤人公竟止此談經講<lb/>
道三傳蹄筌人謂先生為盧玉川具眼逹觀齊一生死<lb/>
人謂先生為䝉莊子少而好游足跡四方人謂先生為<lb/>
<pb n="KR4d0332_WYG_011-5a"/>
馬子長古貌古心寄興幽雅人謂先生為孟東野酒酣<lb/>
行樂縱筆歌行人謂先生為石曼卿知夀不遐晚不納<lb/>
室人謂先生為种眀逸其位甚卑而道則尊其身云亡<lb/>
而徳則存我輩游從為日既久天喪斯文哲人不夀撫<lb/>
棺而慟一酹抒哀魂如可招盍歸乎来東山之藏故居<lb/>
之右君子之終没而不朽<lb/>
　　　祭海陽縣尉林磻䱷先生文<lb/>
先生之學涵古茹今先生之文戛玉鏘金三十餘年授<lb/>
<pb n="KR4d0332_WYG_011-5b"/>
業青衿晚得一第僅償苦心初筮下僚上官刮眼来事<lb/>
可為仕途履坦人亦有言黄花香晚天假之齡如是其<lb/>
短嗚呼茫茫彼蒼於物有情亨者使泰枯者使榮獨於<lb/>
先生嗇而不贏前輩彫喪空餘典刑吾黨向来受教席<lb/>
下一奠柩前有淚盈把鄉先生亡祭之於社誰倡義風<lb/>
興起来者<lb/>
　　　祭親友林涇清叔文<lb/>
嗚呼人誰不死子死於溺九月初旬余聞之於道塗未<lb/>
<pb n="KR4d0332_WYG_011-6a"/>
敢以為的也未兩日而言之者益譁往往以為實也<lb/>
余欲問訊於子家恐子之親驚且惕也又數日始知<lb/>
子家招魂於水濵余然後撫膺而痛泣也自是以来<lb/>
余食不能以下咽寢不能以終夕也一夕夢子卧床<lb/>
簀之間余有言而子黙黙也既覺則月照屋梁恍然<lb/>
如見子之顔色也嗚呼子其竟止於斯耶子於余為<lb/>
世姻而交情則金石也余初聚徒於龍池子之年纔<lb/>
二十一也朋友五十餘人子獨為吾門之巨擘也與<lb/>
<pb n="KR4d0332_WYG_011-6b"/>
余累年為文字㳺子之學日進於一日也余既登第<lb/>
於太常則冀子聫翩於桂籍也去秋不利於貢闈則<lb/>
冀子䇿勲於環璧也中夏俟捷音不至則冀子歸之<lb/>
亟也末夏得中都書謂子有厭厭之疾也初秋寄書<lb/>
於子勸子以肩輿而歸恐病後之無力也不謂子舍<lb/>
陸而川遽有風濤之厄也嗚呼文人才士之薄命如子<lb/>
者盖不一也賈誼止於二十三而李賀則二十七也今<lb/>
子年三十一而死亦未足為子惜也獨以死而不得正<lb/>
<pb n="KR4d0332_WYG_011-7a"/>
所以不能不為子戚戚也然自古有如子之不幸者皆<lb/>
不容以致詰也屈原自沈於汨羅而李白自投於采石<lb/>
也子豈二子之流故與之相從於水仙之室也嗚呼才<lb/>
者鬼神之所嫉也夀者造化之所嗇也使子無如是之<lb/>
才則亦不為功名役也使子不困於功名之行則必亦<lb/>
令終於寢室也然自逹道者觀之則又等生死於一夢<lb/>
付去来於一息也莊周之徒所以不有其身謂不免乎<lb/>
烏鳶螻蟻之所食也盖一㸃英靈之氣凡所至皆可求<lb/>
<pb n="KR4d0332_WYG_011-7b"/>
其魂魄惟是可傷可念者子有雙親望子之成名於捧<lb/>
檄也子有少妻望子之和鳴於琴瑟也子何忍使老者<lb/>
之虚其望使少者之喪其匹也余與朋友所期待於子<lb/>
者何如又何忍使數月間而幽眀之永隔也一慟生芻<lb/>
之前雖秃千毫不足以寫悲傷之臆也嗚呼哀哉子每<lb/>
能飲其量如鯨今酹一盃子不能傾子其知此情耶其<lb/>
不知此情耶哀哉<lb/>
　　　祭陳復齋寺丞文<lb/>
<pb n="KR4d0332_WYG_011-8a"/>
嗚呼萬類沄沄隨波俱沒金石精堅刼火不滅復齋先<lb/>
生千年人物忠孝持身聖賢合轍嗟世家之無人多自<lb/>
頽其閥閱惟先生大正獻之家聲有吕范二公之風骨<lb/>
嘆道學之無傳㡬不絶其如髪惟先生得文公之正宗<lb/>
探伊洛諸賢之理窟方壯嵗之立朝抱嶙峋之直節丙<lb/>
子一疏之盡言搢紳相顧而吐舌殿豸為之失威社䑕<lb/>
為之塞穴既出把於州麾視民瘼之如飢渴南康延平<lb/>
之政成㡬萬生靈之全活廬阜避其孤髙劒水遜其清<lb/>
<pb n="KR4d0332_WYG_011-8b"/>
潔逮寧考之上僊泣遺弓之清血誓墓之志一堅栗里<lb/>
之歸始决蘭無人而自芳松到天而不屈盖其語也非<lb/>
賣直以沽名其黙也非甘心於囊括其出也直有救世<lb/>
之赤誠其處也豈但為保身之眀哲根之以内心之昭<lb/>
融加之以學問之親切由本領之純全故功用之宏闊<lb/>
將宇宙之是扶何梁木之遽折豈蒼生之命果窮<lb/>
而斯文之脉將絶然生榮而死哀且全歸而無缺<lb/>
有東閣之郎君可繼承於風烈有西山之美人可<lb/>
<pb n="KR4d0332_WYG_011-9a"/>
垂銘於墓碣然則先生之所存於世者甚長豈比榮華<lb/>
富貴之消歇某也以里巷之諸生荷知憐於方拙坐眀<lb/>
道之春風揖濂溪之霽月歸自長沙也先生為之書㢘<lb/>
仁公勤之箴及官中都也先生贈之以捨生取義之説<lb/>
尚擬嗣嵗之春長在摳衣之列何哲人之云亡攪悲腸<lb/>
之悁結寄奠一觥臨文哽噎嗚呼先生幽明永訣<lb/>
　　　諸門生祭真大參西山先生文<lb/>
時朝士之為門人者十有七人天生先生為宗社計進<lb/>
<pb n="KR4d0332_WYG_011-9b"/>
退存亡關係斯世海内一詞期以經濟道之將行命有<lb/>
所制窮理致用講學有宗時雨之教春風之容偽者獻<lb/>
誠慢者致恭人謂先生為程淳公方寸不欺守道自信<lb/>
曰思無邪曰無不敬口無過言身無玷行人謂先生為<lb/>
馬文正淳公位卑道立於獨人惜其亡天下無福文正<lb/>
登庸逺夷心服未乆而薨都人巷哭先生之道逺紹於<lb/>
程立朝補外俊偉光明先生之位雖不及馬兒童走卒<lb/>
無不知者權姦見忌退處八年著書西山其樂怡然天<lb/>
<pb n="KR4d0332_WYG_011-10a"/>
日清眀甫及聞政筋力未衰乃嬰病疢丐歸者屢僅畀<lb/>
内祠丙吉病愈上日望之中外門人孰不致禱夫何彼<lb/>
蒼遽奪此老述作萬巻珍重璠璵最留意者衍義一書<lb/>
謂此書成死可無憾自今觀之殆成語䜟風濤洶涌思<lb/>
濟洪流巨楫一折淪胥是憂自有都堂凡㡬輔弼如先<lb/>
生者不一秉筆易簀之際神氣溶溶曰予此心秋月當<lb/>
空騎鯨而仙先生何欠國病民痍孰鍼孰砭諸生疇昔<lb/>
樂在摳趍忍於此日而奠生芻薄奠陳情有淚盈掬已<lb/>
<pb n="KR4d0332_WYG_011-10b"/>
矣先生百身莫贖<lb/>
　　　又<lb/>
先生受清和之異禀集理義之大醇氣之塞乎天地者<lb/>
志為之帥行之通乎神眀者敬為之源凡出處之大節<lb/>
為搢紳之所尊維先皇帝賞其忠勤將大用而未竟留<lb/>
以遺於後昆維眀天子潛躍有聞亟召還於長沙趨入<lb/>
覲於紫宸陳綱常以扶世教之墜辯忠邪以燭時人之<lb/>
昏使其言之果行可再造乎乾坤其如月偃林甫之堂<lb/>
<pb n="KR4d0332_WYG_011-11a"/>
風起元規之塵虎守闗而耽耽犬吠雪而狺狺先生乃<lb/>
傲視乎軒冕髙蹈乎邱園謂不見之行事即斯文而䇿<lb/>
勲登堂而受業者詵詵之學子趨庭而問禮者繩繩之<lb/>
子孫窮百聖位育之道探千古理亂之原著大學之衍<lb/>
義可肩孟而跨荀曰如有用我者吾將獻之吾君天佑<lb/>
我宋端平改元權姦不誅而自斃羣憸䑕伏而兔奔先<lb/>
生乃辭粤山之泉石整造闕之申轅温公起於洛人謂<lb/>
之游龍行雨范公起於蜀人謂之鳴鳳出羣去二公百<lb/>
<pb n="KR4d0332_WYG_011-11b"/>
餘載人於先生亦云至則抱所著之一書侍翠幄而討<lb/>
論動重瞳之注視啓玉齒之咨詢位文昌之清華司貢<lb/>
闈之選掄疲神考校廢寢忘飱夜得一士旦告蒼旻暨<lb/>
撤棘而造榜愆調理於寒温下天使之拊問示睿眷之<lb/>
頻蕃就登延於政府欲旋畀之國均奈大數之有盡莫<lb/>
竟展乎經綸上咨惜以輟朝痛元老之不存敕季弟以<lb/>
䕶窆加賻禮而異倫錫以易名之典慰其如在之魂曰<lb/>
委質立朝無如公之忠曰垂世立教無如公之文合二<lb/>
<pb n="KR4d0332_WYG_011-12a"/>
者以為謚播青史之遺芬嗚呼哀哉惟先生之用<lb/>
舎係吾道之泰屯惟先生之存亡闗吾民之戚欣<lb/>
嗟弊壊之已極當汙俗之胥淪進賢而莫行其志<lb/>
去惡而不拔其根橘或化而為枳蕕終得而揜薫神龍<lb/>
去而羣蚖肆威鳳逝而衆鳥喧顧巨楫之已折傷波流<lb/>
之沄沄嗚呼哀哉先生所居化熏甌閩頃羣盜之為梗<lb/>
悉去晉而奔秦慘輀車之東歸哭道周之縞巾焄蒿悽<lb/>
愴之戚家如喪於所親先生所治易地同仁泉民愛之<lb/>
<pb n="KR4d0332_WYG_011-12b"/>
尤深如河内之愛恂聞郵傳之訃告慟於祠者兼旬秋<lb/>
菊寒泉之荐嵗彌久而彌新昔傳仙峯之絶頂有士修<lb/>
道而煉真丹甫成而倐化為先生之前身僕嘗於暇日<lb/>
以有問先生荅以不語怪神但言其使江東之日夢班<lb/>
於紫微之垣又言天上之為神仙皆人間之孝子忠臣<lb/>
今即斯言而深省當去而為上界官府之星辰某也猥<lb/>
以狂斐久逰師門受知獲愛誨語諄諄鑄我以轉砂之<lb/>
爐斵我以運風之斤為訂頑而砭愚為袪蔽而通堙曰<lb/>
<pb n="KR4d0332_WYG_011-13a"/>
英氣多和氣少者憤啓之訓曰一生短千載長者有味<lb/>
之言自師資之既往悵莫報乎大恩追遺教以佩服誓<lb/>
九殞而弗諼比閏秋之奏對吐肝胆之輪囷内言欺君<lb/>
罔上之百辟外言飛揚跋扈之統軍近言宦寺有捷出<lb/>
之徑逺言濟邸有未雪之寃荷聖度之容納初不怒其<lb/>
逆鱗獨驕帥之肆辯結讒夫之摇唇至班行之諂子亦<lb/>
助之而瀾翻果白簡之見及曽余舌之莫捫幸鶴山之<lb/>
夫子獨愛直而賞珍空船載乎眀月滿袖惹乎香芸入<lb/>
<pb n="KR4d0332_WYG_011-13b"/>
南浦之迤邐睠西山之嶙峋思立門之夜雪念侍坐之<lb/>
陽春恍昨遊其如夢灑涕泗之繽紛嗚呼哀哉共極堂<lb/>
髙兮夜不晨招鶴亭深兮愁暮雲六經無師兮宇宙無<lb/>
人惟有珠林之麓兮長餘春木之芚生芻一束心香三<lb/>
熏先生如生歆此一樽其必曰是為吾學而不吾叛者<lb/>
宜登拜於斯墳<lb/>
　　　祭趙東巖文<lb/>
嗚呼東巖在閩南塘在浙皆工文章皆負氣節塘蘭方<lb/>
<pb n="KR4d0332_WYG_011-14a"/>
枯巖松又折以官職言有優有劣以名節言孰全孰缺<lb/>
與其致身於從班以逢君為容恱孰若全終身之令名<lb/>
無可恨之毫髮此天下士均惜二公之亡尤為東巖悲<lb/>
傷而痛切昔寳慶之權門紛邪朋之附熱公纔綴於班<lb/>
行遽抽身而勇决逮端平之初元來衆正之英轍諸公<lb/>
挽之而留中公乃掉頭而不屑方其陟峨嵋而㳺錦城<lb/>
歴秦望而探禹穴襲浣花之芳塵臨蘭亭之遺帖及其<lb/>
道林嶽麓之倘徉石鼓洞庭之登涉紉纕乎沅芷湘蘭<lb/>
<pb n="KR4d0332_WYG_011-14b"/>
捜采乎顔碑栁碣以昌吾詩之精神以寫吾琴之幽絶<lb/>
不汙廋亮之纎塵不染曹蜍之㸃沫其宰安溪也人愛<lb/>
之如魯恭其守恵陽也人歌之如元結董睢邸之宗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
屬舶臺之兼攝視琛貨如涕洟化不清作玉雪加以真<lb/>
西山之髙與夫李竹湖之潔三清萃於一時賢者之師<lb/>
而不屑者之怛持兩節於重湖撫遐氓如飢渇當狎至<lb/>
之羽書督洪流之戰筏不加賦以擾民竟如期而津發<lb/>
處急遽以恬閑轉震驚而妥帖凡飲徳而茹仁猶膏枯<lb/>
<pb n="KR4d0332_WYG_011-15a"/>
而醒暍果最課之上聞亟賜環而覲闕公一笑而来歸<lb/>
曰宵征之宜歇散策乎荷屋葯房銜盃乎杉風蘿月心<lb/>
羡髙舉之鸞鳳耳厭妖鳴之鶗鴂指箕尾之書升愴長<lb/>
庚之夜滅嗚呼哀哉人物彫萎世途杌隉命代之儒爽<lb/>
邦之哲聚於本朝猶在目睫二三年来如風掃葉仍於<lb/>
斯時奪此人傑更生卒而宗國之憂孰分李晟亡而萬<lb/>
人之命誰活以位則不至公卿以年則不登耄耋獨留<lb/>
東巖之巍峩長並三山之岌嶪某也晚登門墻辱憐樸<lb/>
<pb n="KR4d0332_WYG_011-15b"/>
拙文席一違嵗筒四閱忽訃告之流傳増憂心之忡惙<lb/>
覽謫仙之詩而涕零撫中散之琴而聲咽埋玉之墳向<lb/>
山之垤白馬素車詣堂膏秣秋菊寒泉宜薦芳冽先緘<lb/>
詞以抒情叙榮哀之本末冀精爽之来歆悵幽眀之永<lb/>
訣<lb/>
　　　祭魏鶴山先生文<lb/>
惟國家盛時之人才稟山川清淑之間氣文章則眉山<lb/>
之父子道學則伊川之昆季更南渡之百年邈徽稱而<lb/>
<pb n="KR4d0332_WYG_011-16a"/>
誰嗣鶴山先生以英偉之姿抱逺大之器文追正始之<lb/>
音學探聖賢之秘權史當朝以儒為戱先生輩人不得<lb/>
行志當寳慶之初元抗綱常之宏議虎守闗而怒號犬<lb/>
見日而羣吠斥忠質於渠陽快女嬃之怨詈誼也當此<lb/>
賦鵩以悲鳴原也當此沉湘而憔悴先生處之泰然曰<lb/>
吾有命有義履畏境如康莊茹苦荼如甘薺獨盡力於<lb/>
斯文將垂光於來世於易則探賾鈎深於禮則訂訛證<lb/>
偽於詩則陶寫襟靈於字則平章篆𨽻凡筆端之遊嬉<lb/>
<pb n="KR4d0332_WYG_011-16b"/>
指理窟而超詣積八年之深功續程蘇之位置使一朝<lb/>
之大用當盡抒於經濟迨夫天斃權姦朝登儒揆初年<lb/>
而西山自閩来次年而先生自蜀至洪蔣諸賢後先征<lb/>
彚遂使端平之初及見元祐之懿奈西山之一頺如杲<lb/>
日之西墜先生哭之盡哀人士聞之興喟未㡬而蔣終<lb/>
於家又未㡬而洪薨於位立東門者一人凛靈光之標<lb/>
致以政地之重臣為督府之元帥何異乎嫉真卿而使<lb/>
之為說李之行惡彦國而使之為出疆之使未視師而<lb/>
<pb n="KR4d0332_WYG_011-17a"/>
賊膽寒將策勛而同列忌俄異論之横生悵初心之莫<lb/>
遂蜀無家之可歸奉叢祠之若寄及帥閩之命攽猶物<lb/>
情之少慰司封駁者何人犯清議而不媿使此身之猶<lb/>
存尚行道之可冀何殞星之告妖乃翛然而蟬蛻嗚呼<lb/>
哀哉天生偉人闗繫匪細出處則闗民生之戚休存亡<lb/>
則係吾道之興廢宜錫之期頥之年留以為宗社之衞<lb/>
至於姦臣弄權貪夫敗類宜凶於而身而家毋得以為<lb/>
鬼為魅彼蒼者天胡然不恵惡者永年善者降厲望之<lb/>
<pb n="KR4d0332_WYG_011-17b"/>
周堪殁而孔光賜杖於建平之間元城瑩中卒而蔡京<lb/>
白首於靖康之際鐘鳴漏盡者㝠行不休而元夫巨人<lb/>
乃淪亡而相繼嗚呼哀哉國歩間闗民生彫弊京襄邱<lb/>
墟江淮鼎沸外有側目伺隙之憸壬内有摇舌肆讒之<lb/>
婦寺此何時而梁木摧此何景而蛟龍逝是殆晉人所<lb/>
謂秋髙摇落之時使人眩然而出涕某晚登門墻辱窺<lb/>
小異雖名位之不侔偶襟期之胥契讀奏篇之瞽言曰<lb/>
差强乎人意屬霜簡之見排紛羣目之疾視先生白之<lb/>
<pb n="KR4d0332_WYG_011-18a"/>
榻前至色莊而言毅謂去一微臣不足憐恐天下自此<lb/>
以為諱旋開悟於上心得免投之荒裔贈之以朝陽鳴<lb/>
鳳之繡圖申之以綵筆飛鸞之大字至今序引之珍蔵<lb/>
燁然有光於巾笥先生於僕非納交僕於先生非借勢<lb/>
或者下石之未休猶謂托名流而附麗自漳濵而斥還<lb/>
擬墓前而自誓抱直道以不渝鞭古心而愈勵聞訃告<lb/>
於郵傳集百憂於肝肺盖為世道之隠憂非特一身之<lb/>
私計假精廬以招魂陳生芻而設祭諒英爽之周遊如<lb/>
<pb n="KR4d0332_WYG_011-18b"/>
源泉之在地隨感召而必通儻下歆乎一酹人之云亡<lb/>
邦國殄瘁悠悠我思明發不寐<lb/>
　　　祭丁元輝給事文<lb/>
嗚呼人之才品有崇有庳遭時履運有險有夷自寳慶<lb/>
而紹定紛邪黨之猖披毁蘭茝而不佩采蕭艾以充幃<lb/>
公乃在下寮而不愠見合光塵而不詭隨此一時也人<lb/>
不得以汙元規之塵而見譏暨端平之改瑟為善類之<lb/>
休期鳳嗚陽而噦噦麟瑞世而師師公乃居風憲之𦂳<lb/>
<pb n="KR4d0332_WYG_011-19a"/>
地進伏蒲之良規此一時也人不得以負望之之薦而<lb/>
見疑至嘉熙之變局正黨論之交馳摸床稜者無可無<lb/>
否騎門限者半黠半癡公乃吮筆乎螭陛演綸乎鰲扉<lb/>
司銀臺之封駁班文石之論思此一時也人又不得以<lb/>
牛李之黨而目之嗚呼自紹定而始進已發軔乎通逵<lb/>
在端平則合端平在嘉熙則合嘉熈自古賢者之出處<lb/>
不與時枘鑿者㡬希設於時而諧合又於道而支離公<lb/>
則内不失乎已外不違乎時出與物接侃侃愉怡入守<lb/>
<pb n="KR4d0332_WYG_011-19b"/>
官箴惴惴矜持享厚禄而弗恤諸孫之無褐典衡文而<lb/>
不欲邑子之瞻依於所厚者寧薄不以公而滅私入仕<lb/>
四十年而不掛吏議立朝十餘載而不蹈危機上有以<lb/>
結九重之眷下有以締三相之知將進登於四近庶展<lb/>
究其設施方其後福之猶熾胡造物者之不愸遺嗚呼<lb/>
年来人物日覺彫萎有出處不能為朝廷之輕重有存<lb/>
亡不繫世道之安危有毁譽出於勢利之遷就有是非<lb/>
不根於人心之秉彞如公之不大用亦門生故吏之所<lb/>
<pb n="KR4d0332_WYG_011-20a"/>
共悲僕昔同朝纔及半朞以罪去國升潛異岐聞訃告<lb/>
而感悼迎素車而差池生芻一束寓哀平時嗚呼公乎<lb/>
竟止於斯<lb/>
　　　祭鄭都承子敬文<hi>丁酉</hi>
嗚呼哀哉仲春初澣方得公書情文溢紙細字渠渠謂<lb/>
因感冷藥褁是需我每羡公精於調理紅顔怡怡髙談<lb/>
亹亹縱有微疴亦偶然爾一日行路忽有異傳我不敢<lb/>
信心極懸懸徐詰其寔公果溘然嗚呼哀哉公生相門<lb/>
<pb n="KR4d0332_WYG_011-20b"/>
寔則儒素涵茹羣書練習典故不但多聞且通世<lb/>
務太和試邑藹有休稱入遷院轄再轉為丞顯宦<lb/>
要職跬步可登維時權姦其門可炙公心恥之抗<lb/>
章丐出吾官寧卑吾道不屈髙牙大纛作牧廬陵民肌<lb/>
春暖吏膽氷凝不畏强禦讒言朋興浩然來歸一邱一<lb/>
壑與陳復齋追隨最樂罔俾耆英専美於洛十有七載<lb/>
冰山乃傾遄以郎召承㫖樞庭一語不合拂袖而行有<lb/>
詔起家卑以漳守政痁民疵是圖是究千里詠歌二天<lb/>
<pb n="KR4d0332_WYG_011-21a"/>
宏覆廼者望日出勸農耕歸坐鈴閣寢已三更曽謂頃<lb/>
刻乃隔死生嗚呼哀哉賢者存亡有闗天運比年以来<lb/>
徳星屢殞我欲問天天不可問復齋冡木欝乎蒼煙建<lb/>
昌仙去閭里凄然又弱一个人何望焉嗚呼官至元士<lb/>
官不為小年踰耳順年不為夭所可恨者積豐施眇郡<lb/>
失良牧朝失藎臣子失名父里失賢人知與不知愴然<lb/>
傷神某也辱知亶非一日迎拜素車有淚盈臆巵酒寫<lb/>
哀公其来格嗚呼哀哉<lb/>
<pb n="KR4d0332_WYG_011-21b"/>
　　　又<lb/>
嗚呼嘉定之間朝登謬宰公閑於家十有七載端<lb/>
平儒相收召諸賢公得起廢一嵗數遷是時朝廷<lb/>
號小元祐公在都司賢業未究三陽方長羣隂伏<lb/>
焉陣脚一動公去翩然出守清漳未㡬奏最胡為<lb/>
元身中宵蟬蛻年来宇宙白晝晦冥天荒地老雨<graphic n="KR2845" url="https://raw.githubusercontent.com/kanripo/KR-Gaiji/master/images/KR2845.png" mimeType="image/png"/>風<lb/>
盲元夫鉅人乃不得夀俗物茫茫龎眉皓首靖康之際<lb/>
海内流離龜山和靖皆身見之孰若元城與了翁老騎<lb/>
<pb n="KR4d0332_WYG_011-22a"/>
鯨而仙不見此禍公今往矣鈞天其游千年芳魄聊寄<lb/>
此邱子孫能賢滿種松檟吉人之蔵過者下馬<lb/>
　　　祭連袂謝克恭欽仲文<lb/>
嗚呼人道亦大矣或托好於朋友或締契於姻㜕始情<lb/>
分之雖宻終交道之難全間有全之於其人而固虧之<lb/>
於其天此吾今日所以為欽仲而一慟盖不勝其愴然<lb/>
也始吾與欽仲為友道同氣合者垂二十年散則無一<lb/>
月而不遣僕聚則無一日而不共筵我嘗砭君之過君<lb/>
<pb n="KR4d0332_WYG_011-22b"/>
亦繩我之愆凡書素之所寄皆中心之所宣如淵眀親<lb/>
戚情話之恱如子美人生襟袂之連及余自長沙而告<lb/>
至君嘗唁我於琧室之偏秉燭相對而如夢心事未剖<lb/>
而遽旋自後僮价之往來乃言偶困於沉綿然以宿疴<lb/>
之屢愈將謂後恙之必痊亦豈料賈誼之倐速化而長<lb/>
吉之遽仙也哉嗚呼欽仲已矣在閨門則孝友而無間<lb/>
在婣族則遜義而相先何厄運之推移使門户之迍邅<lb/>
既銜悲於屺岵又抱痛於㫁絃獨其身之僅存俄夜壑<lb/>
<pb n="KR4d0332_WYG_011-23a"/>
之移船此道路之人皆傷吉人之不夀不獨予涕泗之<lb/>
漣漣所可幸者君有子已近志學之嵗君有弟可謂克<lb/>
家之賢若夫受嵇子托孤之寄念翟公書門之言余不<lb/>
敢以不勉君可瞑目於九泉嗚呼昔我至止倒屣出延<lb/>
今我来思忍相弃捐隻鷄斗酒酹君柩前嗚呼哀哉逝<lb/>
者如川<lb/>
　　　祭海豊宰顔養智文<lb/>
疇昔之日辱君文盟芝蘭臭味金石交情君来吾莆大<lb/>
<pb n="KR4d0332_WYG_011-23b"/>
揚教鐸我時過從論文甚樂君自莆歸得宰恵陽懐此<lb/>
美人在天一方物色便郵將寄雙鯉有自南來曰君止<lb/>
此嗚呼清源勝彦璧水名流穹車方駕誰折其輈海内<lb/>
年來善類彫瘁公亦無年殁於下位有子尚㓜未能扶<lb/>
喪賴有玉季扶攜還鄉丹旐載道見者墮淚薄酒一巵<lb/>
朋友之誼<lb/>
　　　祭従兄鸞少冲文<lb/>
嗚呼能不能謂之才幸不幸謂之命世有妄男子而僥<lb/>
<pb n="KR4d0332_WYG_011-24a"/>
倖成名亦有老文學而終身蹭蹬此志士所以多苦心<lb/>
必蓋棺而後事始定吾兄少年席珍待聘方聲譽之交<lb/>
馳屬春秋之鼎盛夫何抱璞而啣卞和之寃鼓琴而無<lb/>
子期之聴澤水涸而蛟龍愁暮天寒而騏驥病晚始豁<lb/>
然而逹觀蓋未始不順受其正某幼辱兄憐長知兄敬<lb/>
毎旅試於文場惟元方乎審訂我及壯而策名兄晚節<lb/>
而尤勁將收功於桑榆何舟移乎宿信告殮斯辰痛根<lb/>
天性巵酒陳哀誰知此疢<lb/>
<pb n="KR4d0332_WYG_011-24b"/>
　　　祭鄒給事母葉夫人文<lb/>
昔者曽子子路初仕之時俱有遺禄逮親之喜及夫親<lb/>
没之後方為楚國之仕參則謂椎牛之祭不如及親之<lb/>
雞豚由則謂列鼎而食不如為親之負米是則為二子<lb/>
之親不能不遺憾於此孰如夫人克生令子垂三十年<lb/>
優游甘㫖奉楚堂之養則坐享重茵開魯侯之燕則誕<lb/>
膺多祉凡參也由也其親之所無者夫人皆得而有之<lb/>
矣惜夫萱草之春未央白楊之風遽起胡不及見列辟<lb/>
<pb n="KR4d0332_WYG_011-25a"/>
之回班而乃遽罹憂於陟屺僕也昨筮仕於蓮池荷元<lb/>
戎之知已及衘恤之來歸毎懐思於湘水聞夫人之訃<lb/>
告増寸腸之哀毁悵望素帷莫能至止寄情斯文有淚<lb/>
盈紙<lb/>
　　　宜春郡博士陳茂獻哀辭<lb/>
天之生賢兮孔艱既曰生之兮曷不其延豐之才而嗇<lb/>
之數兮意乗除之或然吾非為茂獻惜一死兮盖為世<lb/>
惜一賢木堪棟於明堂兮俄漂摇於風雨玉可藻於清<lb/>
<pb n="KR4d0332_WYG_011-25b"/>
廟兮遽委棄於泥土不曰有命在天兮杳乎不明其故<lb/>
豈物之生而有才兮皆鬼神之所妬充茂獻之純孝兮<lb/>
可移為忠以事君雖欲為而不可兮猶可證於方册之<lb/>
遺文施茂獻之友悌兮可熏善良於國人雖施者之不<lb/>
遐兮猶可挹其紫荆之餘芬嗟人之逹道兮豈不知順<lb/>
受其正獨我輩之情鍾兮有不能以自勝命短而所存<lb/>
之甚長兮吾於君乎何病尚其相爾弟昆暨後嗣兮天<lb/>
至斯而始定<lb/>
</p>
<p>
</p>
  </div>
<div>
                <head>臞軒集卷十二</head>
    <p>
<pb n="KR4d0332_WYG_012-1a"/>
欽定四庫全書<lb/>
　臞軒集卷十二　　　　　　宋　王邁　撰<lb/>
　　古詩<lb/>
　　　試石鼔墨得月字韻<lb/>
水聲響崢嶸山勢髙嵂矹我居山水間瞥焉五閱月看<lb/>
山寛眼界聽水清詩骨妙理在濁醪淡交寄薇蕨翻書<lb/>
明月軒瀹茗清泉窟一雨釀黄梅連朝來不歇雲疎漏<lb/>
簷光晴意猶鶻突卓午睡瞢騰起來足不襪掻首獨無<lb/>
<pb n="KR4d0332_WYG_012-1b"/>
言書空時咄咄天宇未清夷世途良臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>丈夫志未酬<lb/>
徒有衝冠髮俛頭習科舉與俗聊汩汩壯圖要有待非<lb/>
久黔吾突富貴漸逼人榮途軔須發<lb/>
　　　題元山蔡行可對青亭<lb/>
終日在山中不見山可愛欲識愛山趣須在山之外南<lb/>
山不古今悠然與意㑹西山無朝暮佳致固長在蔡君<lb/>
金玉人結亭避闤闠面面蒼璧屏坐卧與青對晩曦射<lb/>
紫翠宿雨濯藍黛能消幾兩屐不賞此竒槩芙蓉爲君<lb/>
<pb n="KR4d0332_WYG_012-2a"/>
裳蘭茝爲君佩今非避世時乃學陶謝輩諸公富唱酬<lb/>
拔㦸各成隊我出一轉語功成身始退君爲端明胄忠<lb/>
孝後必大山靈縱有盟一出合破戒蒼生正有求富貴<lb/>
不渠貸山債㑹一償相期在晩嵗<lb/>
　　　題弟綱舉之奉仙之室曰小蓬萊<lb/>
吾祖有方平曾與麻姑會滄溟化爲田彈指五百嵗又<lb/>
有仙人喬神游八極外朝舄作鳬飛世縁比蟬蛻寥寥<lb/>
千載後之子得正派風度亦可人春秋况未艾朝搬紫<lb/>
<pb n="KR4d0332_WYG_012-2b"/>
河車暮結飛霞佩嚴事鍾與吕信心終不退經營白玉<lb/>
壇肖象儼相對四面來青山獻竒飛羽盖爐熏徹玉虛<lb/>
劔水清塵界瓊笈閲千函丹方探三昧誰謂三鳬遥近<lb/>
在吾境内蓬萊若云小孰能爲之大<lb/>
　　　跋黄京甫必昌提幹四書講義<lb/>
吾友黄京甫器資厚以渾自了場屋債徧參諸老門四<lb/>
書不釋手日旰忘晨飱超悟到聖處不能忘于言序講<lb/>
凡五篇字字比璵璠伊洛有心印傳受百聖源紫陽有<lb/>
<pb n="KR4d0332_WYG_012-3a"/>
心燈曯破萬世昏得君再紬繹提要鉤其元如印一洗<lb/>
滌篆籀宛然存如燈增膏油光焰大且繁我昔從師友<lb/>
是書粗討論老大學不進徳性焉能尊因君重感慨舊<lb/>
聞日當温願言剪枝葉作意事本根<lb/>
　　　甲戌九月日有食之紀異三十韻<lb/>
甲戌九月秋朔旦見災眚孛彗犯太陽凄凄如月冷方<lb/>
其始虧時宛然蟲食皿食之至於既當空懸黑餅髣髴<lb/>
存輪圈中陷猶枯井雲間星晝見草木森弄影天地寂<lb/>
<pb n="KR4d0332_WYG_012-3b"/>
無聲疑似非人境問之道旁翁欲語喉先哽翁今九十<lb/>
餘眼未見此景爰有蟣虱臣拜跪淚沾領天髙聽則卑<lb/>
宜鑒愚臣請日者陽之宗千古光常炳此日何不臧臣<lb/>
心憂耿耿或者天愛君先事示之警流金爲湯戒洚水<lb/>
爲堯儆雖重一時憂何傷天歴永吾君今堯湯四海元<lb/>
元幸公道大開明朝列肅而整祗恐萬一間左右容憸<lb/>
悻方秋陰用事陽微陰漸逞不去讒慝根懼作忠良穽<lb/>
天乃出怪異意欲悟觀省吾國必有人伏蒲輸骨鯁吾<lb/>
<pb n="KR4d0332_WYG_012-4a"/>
君必開納小心知畏謹陽政必日修陰邪必痛屏天其<lb/>
終仁愛悔過在俄頃大呌天上人齊喚金烏醒<lb/>
　　　讀林去華居厚主簿省題<lb/>
病夫夜不眠五鼓始交睫懶起比吳蠶清夢飛莊蝶恭<lb/>
承髙軒過不及倒屣接惠我百篇詩珠璣何煒燁五言<lb/>
比長城一望皆危堞壯如廣陵散悲似陽闗疊音韻最<lb/>
清圓格律尤妥帖登壇禆將降咒水小巫怯永嘉富人<lb/>
物徃躅足追躡經術北齋陳文章水心葉林君游其門<lb/>
<pb n="KR4d0332_WYG_012-4b"/>
早負賢闗篋鄉校設臯比户外紛屨屧科目苦無憑取<lb/>
捨如漁獵入網多弱翰上鈎希巨鬛西廊上奏篇甲第<lb/>
僅書捷低頭矮屋中壯氣不萎繭研朱㸃周易修此清<lb/>
淨業焚香讀楚詞時作真行帖臺府嵗舉員求者例有<lb/>
挾孤士乏梯媒剛腸羞婦妾諸公縱憐才或被權勢刼<lb/>
誰能推輓之士論得欣愜<lb/>
　　　東歸同年三山王簿賓之趙户立父連簿仁父<lb/>
　　　黄上舍偕行分道買樽酌别<lb/>
<pb n="KR4d0332_WYG_012-5a"/>
我從京華來溽暑不可邇藍縷一征衣邂逅四君子臭<lb/>
味同芝蘭鄉井連桑梓王君吾兄行派出銅川氏一飲<lb/>
吞百盃一揮爛十紙此是鑾坡人非久棲鸞枳黄君天<lb/>
庠英貴名方日起三年拜賜師行雪殽函恥後來幾英<lb/>
豪願作榜下士小連真可人犀玉浮冰峙再鼓氣不衰<lb/>
收科趾前美朋山萬青衿求識習鑿齒立父天族英雅<lb/>
非膏粱比青桂近嬋娟紅蕖映青泚名駒産天廐一日<lb/>
當萬里今夕知何夕德星偶同晷明月入觥船凉颸生<lb/>
<pb n="KR4d0332_WYG_012-5b"/>
劔履相逢吳山頭相别閩江觜交情托管鮑同年序許<lb/>
李明日懷美人娟娟隔秋水何以慰我思馳書寄雙鯉<lb/>
　　　東歸至衢城十五里頭<lb/>
征衣犯火雲來自長安道浹背汗淋漓遵程行數跛險<lb/>
阻已備嘗習氣覺如掃京華紈袴兒顔色差强好玉斚<lb/>
酌玻瓈金盤飣水菓享此竟無端榮枯太顛倒嗟余數<lb/>
之竒涉世嗟枯槁青雲志未酬午夜心如擣浪蹈軟紅<lb/>
塵有懷白雲老决䇿賦歸歟受此大轗軻倚杖立沉吟<lb/>
<pb n="KR4d0332_WYG_012-6a"/>
持盃澆磊砢生平忠憤心皎皎通穹昊一身不足憂世<lb/>
途深可悼往嵗淮甸間邊吏困科瑣金鼓聲漲天溝壑<lb/>
填肝腦一旦計之窮首謀伏天討眈眈慾無厭百計需<lb/>
金寳今者馳使車囊橐費賫褁乳臭坐廟堂茍免及身<lb/>
禍誰知鴻雁嗚朝夕不相保旱蝗莫爲災四望無青草<lb/>
我輩獨何心日夕憂江左豈不欲救之勢力顧未可敬<lb/>
持一瓣香好爲蒼生禱何日鞭五龍澤之以霖潦手提<lb/>
四方人脫之於水火<lb/>
<pb n="KR4d0332_WYG_012-6b"/>
　　　父執德化陳宰叔髙槩寄詩和之<lb/>
欲作好官易與時同俯仰欲作好人難前修嚴矱矩馬<lb/>
安爲巧宦孔光位宰輔貽臭汗青中詬罵之所聚胡威<lb/>
清比父魏謩直肖祖世家有若人百不一二數夫君少<lb/>
壯時筆力迫韓杜晩嵗宰一同治最方卓魯中都清要<lb/>
官唾手可摶取徑掛神武冠去國身如羽隠几挹青山<lb/>
稱觴環綵舞導養學熊鶴鉛永成龍虎妙香㕘鼻觀虛<lb/>
白生靈宇興來聳文筆象物䝉藻黼客至開香醪鯨量<lb/>
<pb n="KR4d0332_WYG_012-7a"/>
少儔伍我登清風堂人今道則古敬宣與狎崇所擇聽<lb/>
張禹<lb/>
　　　别永福張景山<lb/>
我友滿天下面交如斗量最晚得張子羣中孤鳳凰秀<lb/>
氣分髙葢妙年侔洛陽趨向頗近道才具已老蒼蘭若<lb/>
參文盟過眼五月彊别我求贈言握手吐肝腸學貴根<lb/>
書茂積貯焉可忘如行千里路須具三月糧文亦有活<lb/>
法先使意氣張如破勍敵壘須擒賊中王子家藹文獻<lb/>
<pb n="KR4d0332_WYG_012-7b"/>
庭砌多琳琅歸歟力種績宜親師友良植本日以大養<lb/>
氣日以昌學豐敷爲文如富出所藏襟期要犖犖俗物<lb/>
徒茫茫他日泉石下候氣視北方知有滔滔者非予誰<lb/>
其當<lb/>
　　　白髮吟<lb/>
明發覽青銅寸白墜華簪懸知不能免豈意遽見侵憶<lb/>
昔隨羣兒總角混青衿縱弱不好弄既冠知惜陰時開<lb/>
磊塊胷澆之以古今二十偕計書進士路欹嶔遲遲十<lb/>
<pb n="KR4d0332_WYG_012-8a"/>
四年一第酬苦心今年已六六暮景來駸駸一髮照我<lb/>
眸衆髮立森森忽然一失笑政要渠相尋有田願種玉<lb/>
有腰願垂金富貴豈不好勞鹿那能禁何如一床書侑<lb/>
之緑綺琴逺參蘭茝香清玩山水音髙歌月滿架醉卧<lb/>
斗横參待教頭半白掛冠老山林飲犢青草浦盟鷗白<lb/>
沙潯憑虛喚張陸聽我白髮吟<lb/>
　　　白髮嘆<lb/>
日月轉四時團團輾清昊人生一世間輕塵棲弱草寒<lb/>
<pb n="KR4d0332_WYG_012-8b"/>
暑不相貸容鬢豈常好嗟予涉世紛聞道苦不早塵勞<lb/>
縱掀簸冉冉風中葆行年將四十素標已挿腦星星纔<lb/>
數莖爛熳色勝縞耘鑷雖暫無安能遏衰槁黄精似可<lb/>
餌已白恐難掃幸有琴心文真訣堪却老華池溉隠芝<lb/>
青青可常保斯理不吾欺從今勤探討要當驗他時難<lb/>
爲常人道<lb/>
青銅作明鑑皎皎鋪晴昊照我沐初晞幾縷經霜草本<lb/>
無適俗韻頗識林園好何爲浪自苦落得衰顔早懸知<lb/>
<pb n="KR4d0332_WYG_012-9a"/>
日夜改青絲成素葆達人遺世累土木視肝腦那於形<lb/>
骸間計校元與縞彼獨何人哉而我嘆枯槁壯年不可<lb/>
挽過日如霜掃但有嵗寒心不逐冰霜老誓開三徑荒<lb/>
種藝雜庸保雖無大藥資尚得恣幽討此外盡悠悠置<lb/>
之不復道<lb/>
　　　題江郎石<lb/>
崒嵂天外來生平眼不識道傍問行人指此爲何石云<lb/>
是江郎神兹地顯靈迹岳瀆孕精靈陰陽陶器質壁立<lb/>
<pb n="KR4d0332_WYG_012-9b"/>
千萬仞葱然翠欲滴縹緲出塵寰上與太清迫伏如蛟<lb/>
龍蟠聳如麒麟逸開如旌旗揚斂如圭綬直交酬如大<lb/>
賓相敬見顔色特立如正女齋莊不可昵勇如毛大夫<lb/>
囊錐推頴出烈如藺相如挺身衞全璧勁如傅介子叱<lb/>
咤在三尺直如太史公巉巖操史筆裒萃許精英狀出<lb/>
大竒特誰言造化工於物無雕刻我來揖清標倚杖立<lb/>
歎息年來天柱傾誰是扶持力願移此靈根支拄天西<lb/>
北三光五岳氣要使合爲一血食千萬年與國同無極<lb/>
<pb n="KR4d0332_WYG_012-10a"/>
　　　和趙簿題席麻林居士小隠四韻<lb/>
公子有竒節嵗寒心印松千邱仍萬壑是中雅能容晩<lb/>
來萬事懶獨有詩不慵諸郎富文采筆端聳孤峯<lb/>
繞園萬竿竹竒壑千丈松此物匹髙士坐羞桃李容客<lb/>
至談世故接之令人慵相看兩不厭晴昊倚髙峯<lb/>
棊聲響蒼石茶竈燒枯松故人惠然來風竹爲先容野<lb/>
性曠而適機心疎更慵生憐謝安石携妓汙名峯<lb/>
笙簧豈不韻雅景受風松紈綺可爲裳靈均采芙蓉古<lb/>
<pb n="KR4d0332_WYG_012-10b"/>
來曠達士世膩亦太慵可望不可押人如雲外峯<lb/>
　　　題趙别駕委齋詩<lb/>
别駕來訪别徵我委齋詩敢問委之說别駕自發揮萬<lb/>
事悉委分吾何容心爲抱槧游文屋去取委所司一戰<lb/>
偶得雋敢誇詞藻竒隨牒走仕途薦舉委所知一朝獲<lb/>
通籍敢恃妍媚姿不見百里奚非黠亦非癡爵禄委倘<lb/>
來飯牛牛自肥不見塞上翁無喜亦無悲得喪委自然<lb/>
失馬馬復歸委懷在琴書栗里真吾師委順聽時命香<lb/>
<pb n="KR4d0332_WYG_012-11a"/>
山不吾欺吾以名吾齋曰委不亦宜王子曰不然我言<lb/>
異於斯人性涵萬善其位配兩儀凡天所委付受者不<lb/>
得辭行藏道汙隆進退時安危委禹以治水胼胝敢言<lb/>
疲委尹以復辟寵利非謀私經制委姬旦述作委仲尼<lb/>
今古理無二聖賢人可希綱常或淪斁委我開訓彛楊<lb/>
墨路必闢韓莊門宜麾宇宙或傾仆委我力扶持補天<lb/>
出媧石浴日升咸池饑者委我食寒者委我衣一或負<lb/>
所委是謂天職虧若君所言者莊老同一岐梁以苦空<lb/>
<pb n="KR4d0332_WYG_012-11b"/>
壞晉以清談隳流弊至委弃往事真來規世道真險隘<lb/>
天將委之誰上不能使爾夫豈無良醫因詩重感慨當<lb/>
有評是非<lb/>
　　　送族姪千里歸漳浦<lb/>
吾宗居漳濱枌杜足不到迫嵗携琴書迢迢以謁吿草<lb/>
木同臭味水火隨濕燥行色念辛酸開樽勤燕勞葭管<lb/>
陽方升凌室冰新破語言頗有味知子爲跨竈日暮望<lb/>
白雲江頭理歸柂别我乞贈言求以爲宗好謝安自薦<lb/>
<pb n="KR4d0332_WYG_012-12a"/>
元杜子每念佐子真元佐流我譽不爲過惟學無他逵<lb/>
損益在勤惰我昔少年日螢雪功自課嘔肝綴文詞懸<lb/>
膽警坐卧甑寒心自憐筆凍指欲墮牛羊事芻牧鴻雁<lb/>
謀粱稻慈親日待養一第天所報願子繼自今書田深<lb/>
種播定力要堅持居安謹無躁青雲信有梯我已爲前<lb/>
導後來當有人衮衮如響和洗耳候凱音嘉節迫吹㡌<lb/>
呼童辦楮英爲子征西賀<lb/>
　　　四十自夀<lb/>
<pb n="KR4d0332_WYG_012-12b"/>
前四十年非追之已莫返後四十年是圖之良未晩水<lb/>
涸自見涘木落知見本善者契吾機今復猶不逺養生<lb/>
先節慾葆粹在懲忿聖賢人可爲勿使善惡混<lb/>
　　　寄居元職方北第呈西鄰盛進士<lb/>
解褐去鄉里宦游一紀餘抱慼今來歸茫然無屋廬暮<lb/>
瞻還林烏朝羨趨淵魚淵林各有歸曾不魚鳥如元侯<lb/>
雅好義假我舍北居入門掃埃壒閑草以次鋤貧賤誰<lb/>
顧門豈必容髙車餘杭衆富家碧瓦侵太虛土木雖無<lb/>
<pb n="KR4d0332_WYG_012-13a"/>
情亦與儒冠疎所幸並舍賢昔年同詩書何兹瓦礫陋<lb/>
復爾鄰璠璵鄉田及同井此義無忽諸<lb/>
　　　寄同年新塗王宰夢弼<lb/>
玉笥髙嵯峨異石光燦皠紫葢有佳人出爲花縣宰佳<lb/>
人秀吾宗天姿最髙塏飲水抱絲絃紉蘭纕蕙茝疇昔<lb/>
紏郡掾辯獄亦幾殆人命我所爭斗粟何足愛上官翻<lb/>
相知剡薦異寮寀及膺民社寄直道肯自悔以柔克髙<lb/>
明爲政尚慈愷農扈飽春和荒年獨不餒猾吏履薄霜<lb/>
<pb n="KR4d0332_WYG_012-13b"/>
洗手畏納賄桑問雉正馴壁上魚多鯘昔我在湘幙相<lb/>
從垂兩載書生守方拙時粧不入隊惟君雅知心刮目<lb/>
賞竒磊君有桃李栽我獨芙蓉采無何風木悲天乎余<lb/>
何罪歸歟泣焄蒿久矣嬰病痗除夜接君書烏欄墨璀<lb/>
璀訪問死生餘警語鞭不逮爲言剛近仁直性終難改<lb/>
近乃加和平痛自鏟光彩萬事必宗道衆流須納海隨<lb/>
時少屈伸正直固常在再拜君之言書紳戒荒怠時事<lb/>
苦間闗誰歟穆天縡來書尚可爲蒼生久相待<lb/>
<pb n="KR4d0332_WYG_012-14a"/>
　　　靈白湖歸憩林氏墳庵僧出能誦予舊詩設茗<lb/>
　　　椀蒲食以詩贈之兼寄呈林六十兄<lb/>
霜風襲客裘朝日曬農背誰遣役此軀隠痛在五内宿<lb/>
草漸重生跼蹐處覆載扶衰策瘦笻乞靈問龜蔡往來<lb/>
纔信宿屏息過闤闠夙駕三十里僕夫已告憊小庵闞<lb/>
道旁丈室藏法界叩扉僧出迎面熟不猜怪白髮久不<lb/>
梳爬癢得痛快荷設茗椀供仍有蒲食配去此已五霜<lb/>
重來發孤慨一飽猶可謀三釜已不逮退藏心甚甘世<lb/>
<pb n="KR4d0332_WYG_012-14b"/>
故肯相貸博陵隠君子堂萱春未艾悠悠我之思此日<lb/>
君當愛<lb/>
　　　簡延平李公足擇善<hi>原注時隨侍其父爲興化令余在制中</hi>
昔人重相思千里且命駕我家去游洋相望纔四舍偃<lb/>
息豈不思吉服詎可借惟憑一雁翔敢望雙鳬下日者<lb/>
聞琴堂墨綬將解卸東閣領羣英勝遊當首夏惠然訪<lb/>
九仙雲物爭迎迓拂石納晩凉秉燭娛清夜吉碑共摩<lb/>
挲吉夢相矜詫物色故老言赤鯉何年化題詩富錦囊<lb/>
<pb n="KR4d0332_WYG_012-15a"/>
仙境爲增價是地近吾廬過從何未暇初傳尚半疑後<lb/>
信良多訝世態如浮雲炎凉更代謝髙誼定不然寄聲<lb/>
來慰藉<lb/>
　　　簡林公似<lb/>
窮猿不擇木祥鳳宜棲竹髙門結駟榮陋巷一瓢足仕<lb/>
有時為貧貧乃急於禄夫君何所欠百事盡從欲新諧<lb/>
種玉婚大敞堆金屋鏡裏顔尚朱庭前萱正緑中州不<lb/>
徜徉炎海甘馳逐遂令君子心度以小人腹我貧甚去<lb/>
<pb n="KR4d0332_WYG_012-15b"/>
年全家久食粥獨醒妬人醉譏誚那免俗名節千載光<lb/>
富貴一炊熟朋友嚴簡書敢以石攻玉<lb/>
　　　寄浙漕王子文埜以思君令人老五字為韻得<lb/>
　　　詩五首<lb/>
長沙一傾盖情好如塤箎間闗十寒署何時不相思君<lb/>
爲雎邸教再挹冰玉姿升堂拜夀母摩頂識馨兒叙舊<lb/>
方戀戀臨分轉依依自是成鴻燕羽翼竟差池音問久<lb/>
不接清宵夢見之魚腹得尺素羊胛經幾炊陳雷不可<lb/>
<pb n="KR4d0332_WYG_012-16a"/>
作千載同襟期<lb/>
我友半湖海知心吾子文君忙我已老事事不如君君<lb/>
生通貴家我出寒素門君披貂毛裘我著犢鼻褌戲綵<lb/>
君有母列鼎共清温我早失烏哺空山悵白雲弱冠君<lb/>
有子世科將襲芬我子方垂髫詩禮未有聞凡此皆不<lb/>
如官職不必論<lb/>
原明有申公公休繼文正後來諸名家有子多不令堂<lb/>
堂先太史孤峭立萬仞身不爲從官美謚君所命子文<lb/>
<pb n="KR4d0332_WYG_012-16b"/>
爲之子壯嵗名已盛榮華付倘來節義傳心印波流石<lb/>
不移火熾玉寧盡嚮來牋天疏每讀必起敬相期輝國<lb/>
史何止續家乘<lb/>
西山門下士雜襲如魚鱗惟我與子文受愛異他人送<lb/>
我長沙序言言足書紳贈君樵川詩字字示寵珍潛齋<lb/>
養正堂兩記尤諄諄爲君說太𤣥藏心養靈根爲我演<lb/>
䝉頤山立靜澄神先生愛吾徒不啻子弟親將何報此<lb/>
徳相與玉其身<lb/>
<pb n="KR4d0332_WYG_012-17a"/>
我本麋鹿羣官職不要討儋石倘有儲山林堪佚老焚<lb/>
香旦告天非爲其私禱一願屢豐年田疇足禾稻二願<lb/>
息兵戈塗地無肝腦飲水樂在中茹芝顔轉好篤信而<lb/>
好學守死以善道佩此八字符傳爲子孫寳作詩寫殷<lb/>
勤未省䝉印可<lb/>
　　　與友人飲分等字韻<lb/>
君詩敵曹劉我才慚碩頲隠几共團圞醉鄉從酩酊强<lb/>
吟蹙眉尖得句䝉首肯吟蛩聲咿咿銀燭光耿耿相看<lb/>
<pb n="KR4d0332_WYG_012-17b"/>
不惜夜自足攻逆境搜腹憐龜腸朶頤傍羊鼎論文固<lb/>
非儔義氣略相等世情似紙輕交道如菰冷願堅松栢<lb/>
心嵗寒青挺挺<lb/>
　　　贈傳神莊士儀<lb/>
畫工亦無數好手不可遇非是畫事難難得畫中趣况<lb/>
寫佳士照又不比行路莊生頗工此爲我掃尺素儼然<lb/>
山澤臞詩肩瘦鳬鷺老色雖上顔庾塵莫能汚生畫甚<lb/>
迫真餘子等孩孺得錢散酒家無心問婚娶醉被風雪<lb/>
<pb n="KR4d0332_WYG_012-18a"/>
欺術招鬼神妬長安多貴人朱門富紈絝使聞生之名<lb/>
當即懸金募我貧亦如生正以詩窮故一畫博一詩兩<lb/>
手相分付<lb/>
　　　殿廷初考諸同舍約共賦詩<lb/>
紹丑夏五初皇帝下明詔大廷策羣英虛心問道要初<lb/>
考凡六員同時赴宣召宫講絜齋子典刑真克肖胄丞<lb/>
道鄉孫道心長返照何殊鐘在簴宛如刀出鞘谷口亦<lb/>
何人才徳俱富邵走也分塵埃識見等螢爝亦獲在選<lb/>
<pb n="KR4d0332_WYG_012-18b"/>
中所得過所料宫燭分夜輝御香供早燒羣羽競赴矰<lb/>
衆鱗爭入釣意氣雲龍翔精神風虎嘯或巽入柔行或<lb/>
疾聲大呌或自出機軸或工事竊剽或寫雲和音或鼓<lb/>
折楊調或作朝鳳嗚或吟蚯蚓竅好惡隨品題寧復相<lb/>
譏誚上方富春秋明齊日月耀涓露增滄溟微塵填嶽<lb/>
嶠乙覽公平章甲科須直峭諷必納祈招箴必容庭燎<lb/>
國步賴扶持民痍需砭療詰朝已竣事杯行可以釂<lb/>
　　　謝京尹惠酒饌<lb/>
<pb n="KR4d0332_WYG_012-19a"/>
逐客次江干復此風雨夜元戎念寂寥更僕相慰藉醽<lb/>
醁實珍肴寵光生邸舍妻孥共感慼道路或猜訝謂此<lb/>
偃蹇蹤横被彎弓射彼哉簧正巧或者石猶下同志欲<lb/>
過從避黨輙驚怕曾謂十連尊理煩無頃暇惠顧及無<lb/>
聊多言莫爲謝平生仗信義正色叱姦詐此様不入時<lb/>
致入人話靶明時方獻文安得有謗罵獨以殿廬中語<lb/>
言少假借遂犯螳螂怒問坐鴟鴞嚇先期入簾幕坐是<lb/>
罹罟擭公施不報恩髙義等嵩華一言挾纊温所嗜非<lb/>
<pb n="KR4d0332_WYG_012-19b"/>
酒炙天日方清明罪過宜宥赦白璧可洗瑕煩公叩造<lb/>
化<lb/>
　　　簡同年刁時中俊卿詩并序<lb/>
　　時中吾諍友也未第時作老農行以諷其長官言<lb/>
　　辭甚苦今爲綏寧簿被鄒帥檄來董虎營二千問<lb/>
　　之役諸邑疲於應命民間悴於科募一日稟帥又<lb/>
　　欲任浮屠宫宇之責帥以小緩謝之余退而作詩<lb/>
　　即以所諷令者諷之<lb/>
<pb n="KR4d0332_WYG_012-20a"/>
讀君老農詩一讀三太息君方未第時憂民真懇惻直<lb/>
筆誅縣官言言虹貫日縣官怒其訕移文加誚斥君笑<lb/>
答之書抗辭如矢直旁觀爭吐舌此士勇無匹今君已<lb/>
得官一飯必念國民爲國本根豈不思培植其如邊事<lb/>
殷賦役煩且亟虎營間二千鳩工日數百硬土燒熾窑<lb/>
髙崗輿巨石山骨慘無青犢皮腥帶赤羸者頳其肩饑<lb/>
者菜其色憔悴動天愁搬移驚地脉吏饕鷹隼如攫拏<lb/>
何顧惜交炭不論斤每十必加一量竹不計圍每丈必<lb/>
<pb n="KR4d0332_WYG_012-20b"/>
嬴尺軍則新有營誰念民無室吏則日飽鮮誰憫民艱<lb/>
食州家費不貲帑藏空儲積間有小人儒旁獻生財策<lb/>
大帥令龔黄豈願聞此畫夏潦苦不多秋旱勢如炙願<lb/>
君在莒心端不渝疇昔蔡人即吾人一視孰肥瘠築事<lb/>
宜少寛紓徐竢農隙至如浮屠宫底用吾儒力彼役猶<lb/>
有名何名尸此役君言雖慫惥帥意竞縮瑟同年義弟<lb/>
兄王事同休戚相辨色如爭相與情似暱余言似太戅<lb/>
有君前日癖責人斯無難亦合受人責我既規君過君<lb/>
<pb n="KR4d0332_WYG_012-21a"/>
盍砭我失面諛皆相傾俗子吾所嫉<lb/>
　　　簡復齋陳寺丞子表夫知丞併呈真西山<lb/>
復齋吾之師髙山儼標致僕嘗函丈問乞得四箴字及<lb/>
來仕京華登門願受記復齋首肯之贈言簡而毅殺身<lb/>
可成仁舍生甘取義此生尚可輕圭黍𦕈爵位僕退書<lb/>
之紳雋永言有味充員京兆幕萬一可行志赧顔斥吏<lb/>
胥冷眼視權貴婉嫿孤無朋旁觀輙相忌朝肆緝緝讒<lb/>
暮遭申申詈聖主初臨軒不才叨考試諸賢憚生語一<lb/>
<pb n="KR4d0332_WYG_012-21b"/>
律愛軟媚我喜衆所驚人取我必棄問有植私恩了不<lb/>
恤公議枘鑿不相投罟擭焉得避襆被去候潮襁褓有<lb/>
幼稚少需辰之良解纜辭清渭邂逅復齋子入京方卸<lb/>
轡爲言東湖上英才日以萃窮伊洛淵源傳紫陽位置<lb/>
要使莆三邑薰爲善良地僕也聞斯言歸心生兩翅平<lb/>
生真西山赤心愛善類誨我以沉潛意同言小異二公<lb/>
負名節可望不可企勇退在盛年髙卧看兒戲我行拜<lb/>
二公顔面儻無愧作詩欠硬語呈似賢昆季謹勿示他<lb/>
<pb n="KR4d0332_WYG_012-22a"/>
人恐爲吾黨累<lb/>
　　　親舊問盗作詩四十韻以答之亦可備野史之<lb/>
　　　録<lb/>
我來自京師己丑之十月道之建劔間行行遇兵卒問<lb/>
之何爲行對言聲哽咽初只因臨汀鹽商時出没縣官<lb/>
事張皇星夜聞帥鉞帥出乃捕兵此曹輒猖獗加之江<lb/>
西冦恃嶮䕶巢穴向來誤殺降貽禍今尤烈合黨肆紛<lb/>
披交鋒爭桀黠聚落四百村室廬遭毁爇轉徙臨昭陽<lb/>
<pb n="KR4d0332_WYG_012-22b"/>
孤城危一髮帥方實歸裝視此苦不切惟漕暨庾臺協<lb/>
心圖撲滅移文責十連義激詞語辣就檄劉權軍専城<lb/>
植鎩<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>又有一老尉賈勇抗鴟鶻賴此所居民猶茍旦<lb/>
暮活我聞此卒言憂憤中腸熱及歸抵吾廬保伍亦團<lb/>
結或恐汀邵冦餘燼尚分裂或疑䑕狗徒乘問敢竊發<lb/>
吾鄉號樂國目不見寸鐵一聞鉦鼔聲縮頭畏如鱉新<lb/>
嵗或訛言城居竟搬挈丁男肩欲頳稚女足不韈相顧<lb/>
莫爲謀去守將安决汝知誨盜誰吾能爲汝說年來民<lb/>
<pb n="KR4d0332_WYG_012-23a"/>
賊多田里困根括單丁火亦追逃户租盡刷猛虎政太<lb/>
苛攘雞手已滑剥床忍及膚椎肌慘見血吏肥富薰天<lb/>
民貧怨刻骨及此皆幸災狺險何聒聒古來盜賊興<hi>按此</hi>
<hi>與下句不接考次首和韻此處脫六句</hi>官吏去饕餮大者籍其家小亦寘<lb/>
重罰人心知是非端可以理折民賊盡芟夷雖賞之不<lb/>
竊<lb/>
　　　鄭昻叔和余問盜詩末及山東事弟姪輩又問<lb/>
　　　山東本末再用前韻答之<lb/>
<pb n="KR4d0332_WYG_012-23b"/>
江左百年來英雄老嵗月空糜東南財坐廩驕惰卒嘉<lb/>
定懲開禧廢食因一咽國論規便安神州聽淪没和戎<lb/>
益金繒諱戰鈍斧鉞邇者天禍之韃靼逞狂獗一舉殄<lb/>
金人犂庭掃其穴金如釜中魚靼如火烈烈乘間蠻觸<lb/>
衡復有山東黠長驅淮甸間大縱山陽爇或屠制帥家<lb/>
<hi>許國</hi>或髠守臣髮<hi>姚/翀</hi>魚肉我王人<hi>茍夢王諸人</hi>首領春葱切塗<lb/>
炭我生靈聚落炊烟滅嫚書揭通衢著語太辛辣供帳<lb/>
王者居左纛將軍紱<hi>按前首専城植鎩<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>此韻與前互異</hi>往來青齊區健<lb/>
<pb n="KR4d0332_WYG_012-24a"/>
比霜天鶻一名娘子軍掎角同生活狼心肆陸梁烽燧<lb/>
競熏熱我事南方强謂可以恩結衣裳一顛倒茅土甘<lb/>
疏裂納侮忍包羞容姦噤不發誰與生厲階正爾錯鑄<lb/>
鐵彼計甚詐狙吾謀類跛鱉嵗幣久樁儲復爲彼齎挈<lb/>
邊籌乏寸長往往如拆韈相顧皆狐疑莫能抵龜决心<lb/>
知示弱非成事付不說邊民亦何辜一孔盡搜括戰艦<lb/>
尾相銜義丁家盡刷需求意無厭許可舌太滑譬之護<lb/>
癰疽包裹畏見血僅僅外留皮駸駸齧至骨理勢有必<lb/>
<pb n="KR4d0332_WYG_012-24b"/>
然吾言非强聒惟願天聽回攬權制生殺毋倒太阿持<lb/>
毋憚强弩末毋貽養虎憂毋使饞蜂孽廢籍起忠賢窮<lb/>
荒斥竒餮一朝出六師聲罪行天罰名正事必成本强<lb/>
衝可折銜璧許來臣寸鐵誰敢竊<hi>按邁於紹宣三年充考試官詩首言來自</hi>
<hi>京師己丑十月應在殿廬被劾免官之後李全於是年十二月冦揚州時事脗合故二詩序次在此</hi>
　　　弔何巖<lb/>
可憐何巖民何罪遭此刼冦攘發他邦警報經旬浹官<lb/>
府過張皇民居少寧貼昨方科箭翎今又催甲葉厚斂<lb/>
<pb n="KR4d0332_WYG_012-25a"/>
招提金名色何所挾昌言募土兵相與守城堞繡衣意<lb/>
其欺急下徴兵帖束手無一人差官許専輙縣官至何<lb/>
巖丁壯被威脅黔首畏墨黥依違謀未協口或出怨咨<lb/>
心實先震懾官兵胡爲來紛然肆漁獵室廬罹燬燒老<lb/>
稚殘鋒鋏山徑至通逵輿尸交積疊敢梟平人首僞奏<lb/>
譙門捷殺民汝何勇殺賊汝何怯此鄉風俗淳武斷無<lb/>
豪俠目不識戈矛家盡事耕饁豈應有叛謀誰子爲荆<lb/>
聶黄巾縱挺威吾地足未涉官吏大不仁使爾血先喋<lb/>
<pb n="KR4d0332_WYG_012-25b"/>
千家聚落蕃幾代農桑業一望成邱墟獨非我臣妾安<lb/>
知此怪事不入賊問諜設或擣吾虛小壘真岌嶪舟中<lb/>
敵國多况望蒸徒楫書生憂世心夜半不交睫作詩弔<lb/>
寃民詩成淚盈頰翻恨天門髙不與閻閭接丈夫貴敢<lb/>
言女子乃呫囁<lb/>
　　　信手閲清溪詩一首依韻即事<lb/>
久雨妨好春朝暮無休息出門欲有行苔滑泥餘尺四<lb/>
望人烟稀千山鳥聲寂饕寒不肯歸青帝覺無力况有<lb/>
<pb n="KR4d0332_WYG_012-26a"/>
黄巾徒鄰郊漸相迫虐焰挺戈矛連車掠金帛王旅猶<lb/>
稽留民兵半覆没羊狠來莫當鼠竄去無迹踐蹂清野<lb/>
塵原草不能碧世運何乖張生靈罹此厄丁壯抱枵膓<lb/>
駢頭受科率氛妖誰掃清氣象太窘窄書生憂國懷半<lb/>
夜轉加劇相倚如輔車忍視爲胡越富家太不仁增價<lb/>
糶斗石但愛囊槖豐不憂狗鼠黠甘爲盜貯儲遑恤人<lb/>
饑渴兇渠曷日殱苦潦何時歇作詩愧北征聊以志嵗<lb/>
月<lb/>
<pb n="KR4d0332_WYG_012-26b"/>
　　　携笻出尤嶺嶺頭坐俟輿夫不至<lb/>
我居南麓下頗利君子遯如何溽暑初涉此複嶺峻瘦<lb/>
藤代笱輿路熟不待問拂石小盤跚心愛木陰潤清風<lb/>
解人意陸續松杉韻掬泉嚥茗芽竊賞此味俊我坐亦<lb/>
良久我僕行何鈍平生性麋鹿合有幽閑分舉足履世<lb/>
途退尺進僅寸曾此小遲速而足置喜愠繼今出處同<lb/>
冥心法天運斯游悟窮通持與達者論<lb/>
　　　送黄成甫殿講被召<lb/>
<pb n="KR4d0332_WYG_012-27a"/>
泉爲閩望郡山海來航梯琛貢交異域珠貝象玳瓈腥<lb/>
風易涴人濁如雨後泥不屑受㸃汚除非辟塵犀南渡<lb/>
賢太守前稱王梅溪中問西山真後有苕川倪近嵗李<lb/>
竹湖四賢玉雪齊他守非不賢多以慾境迷一罅茍可<lb/>
投趨者由旁蹊利心長萌蘖公道生蒺藜鴞見腐鼠嚇<lb/>
鳳甘梧桐棲物性殊潔穢人品隨髙低君侯第一人壯<lb/>
氣干虹蜺天墀一長嗚萬馬不敢嘶爲州上異最趨覲<lb/>
下宸奎歸裝試檢㸃定無南物齎時艱方急賢君命焉<lb/>
<pb n="KR4d0332_WYG_012-27b"/>
可稽巨艦方解維穹車正發輗憶昔端平初衆正咸登<lb/>
躋如人墮夢境忽聽警旦雞云何不常泰一變成孤暌<lb/>
大老遽淪謝善類誰提撕菊坡未起南鶴山斥歸西朽<lb/>
屋費撑拄洪流欠障隄蜀道横豺虎邊城喧皷鼙流民<lb/>
滿京輔溝壑填髫倪弊事非一端言之重酸悽醫國要<lb/>
大藥去膜須金箆君子與小人却是一巨題願爲君子<lb/>
者名檢身自禔皎然不可玷琳琅别介圭凜然不可犯<lb/>
貞女處幽閨必服羣小心始去禾中稊義利生一念治<lb/>
<pb n="KR4d0332_WYG_012-28a"/>
亂分兩畦老我以狂故屢爲語穽擠朝行辭鵷鷺野性<lb/>
便鳬鷖附熱恥翕翕耐寒甘凄凄荷君不世情猶念故<lb/>
人綈紅絮正飛零緑陰被長堤送客洛陽橋春風逐馬<lb/>
蹄相期在逺大不敢惜分携<lb/>
　　　有客一首寄温陵史君趙侍郎涯<lb/>
有客至自泉爲我出嘉話泉得趙史君誰人不稱快天<lb/>
生冰玉姿系出龜琴派標峻埒昭回氣清融沆瀣方在<lb/>
諫省時朝紳推鯁介及膺承宣命未到心已解真李報<lb/>
<pb n="KR4d0332_WYG_012-28b"/>
政後紀綱日大壞有坐泉山堂不守盂水戒户庭交賈<lb/>
胡寶貨通買賣繼者廉而慈卧疴力衰憊暴吏恃饕官<lb/>
誅求及管蒯大姓及細民怨仇起眦睚我公方下車當<lb/>
食輙興喟寮屬愛貪泉爭飲不爲怪予將輩元結誰肯<lb/>
伍樊噲職曹與舶屬時號大駔儈兩疏劾四㓙人喜如<lb/>
爬疥州胥富盖藏至則繫以械曰此其渠魁豈止爲罥<lb/>
絓縣官庇黠胥期限稍寛解山判吁可驚即日命追解<lb/>
惟仁必有勇勇去禾中稗良善苦勢家至則行决夬府<lb/>
<pb n="KR4d0332_WYG_012-29a"/>
史例橐姦今乃聽自敗無欲始能剛剛拔園中薤我起<lb/>
瞻四方風濤極澎湃砥柱設無人淪胥靡所届理欲差<lb/>
毫芒公私分限界公竪硬脊梁浮榮等草芥出處民戚<lb/>
休行藏道隆殺授公以師旄一路息彫瘵位公以中書<lb/>
舉世警曚瞶宇宙倘清明行有大除拜作歌者何人江<lb/>
左狂生邁<lb/>
　　　題洪知觀靜齋<lb/>
蠻觸當戰衝蚌鷸據爭境相持無了期復命終歸静人<lb/>
<pb n="KR4d0332_WYG_012-29b"/>
事苦紛拏世態異炎冷逺抱異俗觀照以清明景余生<lb/>
涉畏途所至虞機穽求富恥執鞭圖名成畫餅道侣得<lb/>
洪師喚我夢中醒師如辟塵犀神觀最清警葆粹息天<lb/>
倪運斤優匠郢結茅規數椽討勝事幽屏楹檻疏以明<lb/>
規撫肅而整畫永篆飛烟風來幡弄影開卷課黄庭煮<lb/>
茶汲清井以静名其軒㑹處心自省吾廬雜塵囂相望<lb/>
限一嶺煩師縮地脉得我便造請别來火雲張今見霜<lb/>
宇浄寄詩當梅花一笑師當領<lb/>
<pb n="KR4d0332_WYG_012-30a"/>
　　　學易齋<lb/>
太極分陰陽生生之謂易易有乾之元生意露消息先<lb/>
生易中行日用而飲食全體純是仁本自元中得克已<lb/>
下工夫心臺皎如日處則爲顔曾出則爲禹稷所以學<lb/>
易齋孜孜奉天職滿腔皆春和八荒開夀域<lb/>
　　　題余君肅曰嚴忍齋<lb/>
君肅吾良朋天資秀而頴以忍名其齋求余爲序引余<lb/>
聞刄制心其字謂之忍一忍寛百憂百動歸一静人心<lb/>
<pb n="KR4d0332_WYG_012-30b"/>
本至明萬善集虛境外物一障之天真隨晦泯意猿肆<lb/>
頡頏氣馬浪馳騁以忍作防閑如物有繩凖聖賢養心<lb/>
學最切是懲忿愚者一不校魯者三自省行行無取才<lb/>
宜爲夫子哂師徳豈懦夫見善必操秉唾面令自乾可<lb/>
以愧不逞公藝忠孝人家法肅而整九世有盤盂一字<lb/>
其要領願子繼自今去過貴乎敏育徳必體䝉辨義直<lb/>
觀井意融妄盡消心清事亦省我少染習氣近亦痛除<lb/>
屏作詩雖警君且欲以自警<lb/>
<pb n="KR4d0332_WYG_012-31a"/>
　　　堅固堂<lb/>
五常之有信猶土相生植四端有諸已體用歸於實先<lb/>
生於實地外方而内直硬作鐵脊梁許身衞社稷神授<lb/>
五字符得大堅固力不爲聲色摇不爲利害怵所以堅<lb/>
固堂山立而玉色願言愛精神自夀以夀國<lb/>
　　　常惺惺室<lb/>
性命一同源萬善天所賦五行水生智正以虛明故先<lb/>
生原命宫水與金夾輔清質自生明冰壺澄月露窮理<lb/>
<pb n="KR4d0332_WYG_012-31b"/>
以致用幹事必正固與國作蓍龜應物公權度所以常<lb/>
惺惺一室神明䕶室中主人公夀比喬松數<lb/>
　　　代簡奉寄三山方時父過游幾叟明復<lb/>
昔我游三山稠中得二友初交方時父後識游幾叟大<lb/>
比獻能書厥嵗在丁酉垂釣文海中修鱗上鈎否蔡簿<lb/>
校文囘曰方其所取有髙說夫者姓名出其右髙游本<lb/>
弟昆紫荆偶分剖游雖遲再薦楚弓楚人有余評時父<lb/>
才進士中少耦詞絶似秦七詩已迫黄九幾叟尤不凡<lb/>
<pb n="KR4d0332_WYG_012-32a"/>
耿耿良自負英辭沮金石直氣干星斗等是青雲人科<lb/>
第爭前後射策對天墀㑹須爲舉首三年一掄魁須服<lb/>
天下口毋爲陳誠之要作張無垢狂生分不才垂老未<lb/>
覺醜嚮坐太饒舌相看擁衆手六階何惜鐫百謫亦甘<lb/>
受不愛騎鶴姿看人作太守只讀相牛經教子事農畆<lb/>
乏地堪置錐仰天頻擊缶二君最知心一别忽許久作<lb/>
詩分寄之或賞千金帚併簡潘庭堅何時一樽酒<lb/>
　　　寄陳士登元龍士登書問盜且責予不貽書當<lb/>
<pb n="KR4d0332_WYG_012-32b"/>
　　　路爲剪除計予方以罪歸有言誰見省作詩謝<lb/>
　　　之<lb/>
悠悠我之思東里陳驚坐更闌夢持環晝永心摇纛一<lb/>
春苦風雨我困南山餓君樓百尺髙頭上天幾大於我<lb/>
未忘情更僕修夙好耿耿憂世懷急於聞警報爲憐上<lb/>
四州豺虎正喧噪虐焰欲熏天獲人爭斬剉將州豈不<lb/>
武棄縣如洟唾官軍望而奔所至徼宴犒鄰境近憂惶<lb/>
刁斗急巡邏君責我以書何時乃髙卧曷不出良籌亟<lb/>
<pb n="KR4d0332_WYG_012-33a"/>
爲當路告當局自能迷看局當不蹉我壯君之言義起<lb/>
千夫愞顧方謹三緘此戒那可破諸賢各有謀何欠儂<lb/>
一箇君家昔太邱能愧梁上盜毋爲陳君短此語更傳<lb/>
播吾家昔彦方能正屠牛暴勿使王君知叩頭甘謝過<lb/>
兩家俱徳門今有若人麽前時何巖警召亂在縣左賴<lb/>
君告少仙全活幾髫髦但推此仁心古人不難到鄰里<lb/>
貴有恩急難相憫悼裂劵蠲宿逋減貲糶莊課肯令州<lb/>
中人指我爲竒貨盜亦有道者仁里敢桀驁忠信蠻貊<lb/>
<pb n="KR4d0332_WYG_012-33b"/>
行豈弟神明勞我持一瓣香日爲蒼生禱吾君甚愛民<lb/>
恩徳侔覆幬社稷福靈長妖氛行屏掃吾言非誕迂有<lb/>
唱吾須和<lb/>
　　　送表弟陳一鳴堯章入京<lb/>
科目狹爲途英雄多短氣賓賢詔一頒應舉紛如蝟低<lb/>
心逐時趨練語避忌諱得者固僥踰失者徒歔欷巨鱗<lb/>
不上鈎修翼不入罻鄉選亦孔艱計臺征以彚我嘗校<lb/>
蘭省厥嵗在乙未時收甲乙科多是戊巳尉國步矧多<lb/>
<pb n="KR4d0332_WYG_012-34a"/>
艱志士發長喟襄蜀漲氛妖江淮方鼎沸毛錐無能爲<lb/>
長劔使人畏朝能立寸功暮可攫富貴二子趨玉京道<lb/>
逺不吝費進身假梯媒流品孰涇渭世科藉此登親望<lb/>
始寛慰老我謬憂時周嫠遑恤緯諸公忌生語悉力攻<lb/>
謗誹藿食可充饑荷裳尚堪衣功名付君等山林吾有<lb/>
味<lb/>
　　　以喜聞過墨贈吾壻鄭純父玸<lb/>
西蜀游文昌贈我墨兩箇墨上署嘉名名曰喜聞過過<lb/>
<pb n="KR4d0332_WYG_012-34b"/>
失人誰無剛褊柔易愞衆人巧自文君子喜人告予性<lb/>
失之剛所患在急躁未嘗不佩韋因循及老大不能如<lb/>
師徳受人對面唾至使巧宦徒目爲背時貨子性失之<lb/>
柔鮮有特立操嗜慾微萌芽左右紛投好不能如乖崖<lb/>
按劔警坐卧中心欠所主恐似風摇纛乃翁匹前修徳<lb/>
行圭中瑁承家合有人前猷宜久蹈賢母慈且嚴熊膽<lb/>
親調和養志最爲難家聲出堂奥吾女正抱疴朝夕煩<lb/>
拊勞要相敬如賓毋縱欲長傲女亦嘗聞詩緑衣戒顛<lb/>
<pb n="KR4d0332_WYG_012-35a"/>
倒候其疾之瘳蘋蘩能采芼内行儻不愆事業當逺到<lb/>
賢者後必昌積善天所報持墨為子箴進徳謹勿惰墨<lb/>
卿子良師莫被渠看破<lb/>
　　　送春有感<lb/>
東君行趣裝桃李事如夢蝶懶欲息游鶯老不好弄殘<lb/>
紅正可憐更禁風雨送榆莢羞獨飛却惱楊花共去年<lb/>
於此時客食紅塵鬨眼看豪俠兒躍馬青絲鞚美姝舞<lb/>
娉婷吹簫來紫鳳開樽六一亭偃盖飛來洞我亦强行<lb/>
<pb n="KR4d0332_WYG_012-35b"/>
吟詩成和者衆時序易推移人事少閒空翻思年時樂<lb/>
已如耳邊哄清曉坐孤寺晴曦照華棟沙平嘴帶鷗山<lb/>
逺腰横蝀閱書眼倍明拈筆手猶凍掃地焚甲煎呼童<lb/>
開臘甕汲井得甘泉瀹茗試新貢短章寫我懷謾遣兒<lb/>
曹諷<lb/>
　　　獵者<hi>原注見方雷桂子直言其事</hi>
山中有獵者設網張四隅稚麞爲所絓性命懸庖㕑母<lb/>
麞至網外躑躅相悲呼明知獵者意於已併覬覦柰愛<lb/>
<pb n="KR4d0332_WYG_012-36a"/>
不可割投網與子俱獵者偶省悟攅眉發長吁縱之與<lb/>
偕活長揖謝獵徒焚網毁毒矢放鷹逐韓盧人物强非<lb/>
類天性元不殊愛母寢皮猿惜子喬腹魚人均作此念<lb/>
可廢佃與漁獵者仁孝心洞然貫體膚彼爲中國穽愧<lb/>
見此獵無<lb/>
　　　夀方右史徳順大琮生朝<lb/>
大哉天地仁生意無盡藏芳春三月時五陽正敷暢在<lb/>
卦則爲夬澤下於天上篤生萬人英出應蒼生望退然<lb/>
<pb n="KR4d0332_WYG_012-36b"/>
處鄉閭温恭加直諒萬頃波汪汪一團和盎盎凜然立<lb/>
朝廷讜論動旒纊張膽輸藎忠頳顔斥庸妄寧爲鳳鳴<lb/>
陽不作馬立仗玉皇笑㸃頭諌疏堪屏障讒者何人斯<lb/>
嚴科欲監謗綱常盡斁淪天日忍欺誑白璧汙蒼蠅鳴<lb/>
珂辭翠閬膏屯施未光幹蠱遂髙尚郭外新結廬野色<lb/>
耽虛曠積書遺兒孫開斚延輩行及此紱麟旦仙壺敞<lb/>
方丈台宿煥祥輝矞雲賓景貺有客前稱觥致詞太豪<lb/>
放海内今何時四面波濤漲督府册元戎廟坐轅門帳<lb/>
<pb n="KR4d0332_WYG_012-37a"/>
妖氛不能清惻焉賴汝將都堂留一老手携靈夀杖顛<lb/>
危不能扶又焉用彼相時流忌生語相顧效啞瘴囘首<lb/>
憶端平芳菲僅一餉大號正揚庭一隂敢陽抗治少亂<lb/>
日多古今同證狀公抱葵藿心未忘太陽向天運有推<lb/>
移陰陽迭摩盪夬進則爲乾羣龍神氣王公主善類盟<lb/>
任重在力量周道當中興方叔猶必壯松茂宜栢悅呂<lb/>
鳴因律唱喚起矍鑠翁吾軍亦可張壺山獻寶熏夀水<lb/>
足醇釀一瓣虬吐烟一吸鯨吞浪夀公乃夀國他語徒<lb/>
<pb n="KR4d0332_WYG_012-37b"/>
冗長玉鼎願精調金甌保無恙<lb/>
　　　書懷奉簡黄成甫史君<lb/>
憶昔紹定元被命考廷策偶過袁君房玉墀日將夕案<lb/>
頭得君文喜躍越三百張燭朗誦之相與手加額若人<lb/>
作掄魁餘子當辟易時有詳定官嫌君多指斥衆黙余<lb/>
獨爭言厲面發赤紫宸一傳臚璧水推巨擘諸君始相<lb/>
賀時相頗不懌爰有小人儒從旁肆蠭螫諫官工逢迎<lb/>
霜簡肆捃摭此事人能言本末甚明白暨于端平初天<lb/>
<pb n="KR4d0332_WYG_012-38a"/>
奪老姦魄散地起忠良邱園紛束帛君老登瀛洲講筵<lb/>
賜重席余亦試玉堂朝有愈之跡啜茶熏玉蚪投餅呼<lb/>
金鯽同校南宫文等是西山客無何陣脚動君出爲方<lb/>
伯館中失名流我輩苦嘆惜西山遽仙去局面日改革<lb/>
余入對未央苦語出肝膈淮南寃未消元載家當籍外<lb/>
黨分牛李内寵怙秦虢臣愚懐隠憂厚地其敢蹐虎鬚<lb/>
敢一編龍鱗敢一逆自信填海隅復中含沙射移舟返<lb/>
蓬萊伏隩甘冰檗君正舞萊衣清香籠畫㦸年豐富紅<lb/>
<pb n="KR4d0332_WYG_012-38b"/>
倉風順多琛舶我舍抵是州相望纔四驛幽棲懶及門<lb/>
一再通書尺起家倅障濱始訪二千石居官未半朞臺<lb/>
評又尋摘既罹闗虎嗔宜有人猫厄歸途抵温陵除夜<lb/>
大促迫所親有室廬許我相假借蓮燈看爛紅栢酒浮<lb/>
重碧去家差不逺朋舊来絡繹雌堂在何許一望弱水隔<lb/>
山鬼巧揶揄室人交徧謫平生重名檢義利最知擇冷<lb/>
眼視輿金寶身甚拱璧世途赫赫炎衆手所共炙誰能<lb/>
效李錐作計事鑽刺蒲葵安可常秋至輙抛擲貴賤見<lb/>
<pb n="KR4d0332_WYG_012-39a"/>
交情書門何怪翟趨時豈不好嗜古業成癖羣飛任刺<lb/>
天甘剪籠中翮丈夫身計輕憂國愁如積向欲恢三京<lb/>
今日蹙五百西蜀斷咽喉北軍患肘腋流民滿京師戾<lb/>
氣成疾疫强㓂恣咆哮行人飽需索廷紳倒手版淮帥<lb/>
羞巾幗南海下蒲輪西人望衮舃病劇乏良醫棋危需<lb/>
善奕君行覲清光何䇿輸忠益急須息邊塵徐可夀國<lb/>
脉任責屬諸賢臞儒老山澤<lb/>
　　　寄惠州陳史君真卿<lb/>
<pb n="KR4d0332_WYG_012-39b"/>
千仭羅浮山蓬萊分左股有詔陳太邱剖符爲地主皇<lb/>
皇太邱門徳星之所聚前光盛胚胎後來紛衆甫共惟<lb/>
休齋公遺教垂鄒魯君侯其聞孫風烈不沗祖繼以詩<lb/>
書帥遺愛比召杜君侯其英嗣真清亦如父嚮者位于<lb/>
朝穹官可拾取不能枉尺尋矧肯效媚嫵翩然乞一麾<lb/>
來此開藩府此郡舊富饒廣中號樂土年來困軍須炎<lb/>
火無冷釜鄰盗闖其藩燒痕未全補嘘枯待仁風醒暍<lb/>
仰膏雨迎輅兩朱幡驩呼十萬户朝宣上徳意夕問民<lb/>
<pb n="KR4d0332_WYG_012-40a"/>
疾苦爲渠作豐年愁嘆變歌舞得結數十輩萬物氣可<lb/>
吐行奏循良功入布承明武走也山林人本無素宦譜<lb/>
妄言宗社事屢犯君相怒緝緝惡樊繩耽耽畏闗虎歸<lb/>
歟結茆庵課僕理蔬圃餘子易炎凉眼前何足數君侯<lb/>
誼薄雲寄詩傾肺腑<lb/>
　　　還氈行<lb/>
老屋數十椽下濕上又破無端野狐精昏夜入爲盜竊<lb/>
我三重氈目之爲竒貨持以獻朱門曰此堪媚竈自余<lb/>
<pb n="KR4d0332_WYG_012-40b"/>
失此物志意不少挫苦節凌嵗寒羞顔薄時好命義守<lb/>
大閑潛深仍伏澳客從北方來特以吉語告舊物將見<lb/>
還前甑元不墮余笑與客言的有此說麽孔光坐廣堂<lb/>
當局已昏耄余嘗對天仗正色數渠過其心不能容未<lb/>
免含疾媢石顯在宫闈威福弄幽奥余又疏擊之見面<lb/>
定渠唾其術方盛行及此必圖報客乃寛余心少安謹<lb/>
勿躁聖主赦宿愆仁恩等天幬昭相愛善類徳量如海<lb/>
大讒者害莫成匪伊氈自到未幾符其言客喜相問勞<lb/>
<pb n="KR4d0332_WYG_012-41a"/>
勸客勿爲喜我且爲時悼米石三十千杭人死饑餓敵<lb/>
寨七百里淮人共斬剉窖雪飛無留融風扇炎燥潮汐<lb/>
來無時民廬陷泥澇旱魃肆陸梁妖禽輙鳴噪殞星光<lb/>
射人雨雹威尤暴地軸疑翻騰乾文訝顛倒昔余出硬<lb/>
語萬死敢一冒廷臣誚雲狂相國嫌愈傲不幸朞年間<lb/>
前言多踐蹈今居山澤中日向蒼穹禱一願雨暘時田<lb/>
疇足秔<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>二願干弋休邊境息巡邏庶幾老餘生農圃<lb/>
得自課保此狂生名比方散人號不然瞻四方欲往誰<lb/>
<pb n="KR4d0332_WYG_012-41b"/>
前導雖粟不得食况有氈可卧人品有髙卑才氣分銳<lb/>
惰嗟我甚低垂賴君起吾愞<lb/>
　　　述夢<lb/>
午枕避塵囂夢乘銀潢槎好風吹衣袂墮我天之涯羣<lb/>
仙赴號召驂鳳來香車一見如故舊絲麟酌流霞或鞭<lb/>
石爲羊或握棗如𤓰中有汗漫生盤礴埋丹砂誰言仙<lb/>
有道挾術相矜夸顧我亦可學正坐一念差我笑謝之<lb/>
言仙凡各有家悠悠御風還聚散如團沙繩床一欠伸<lb/>
<pb n="KR4d0332_WYG_012-42a"/>
兹遊真幻耶咄咄置勿論呼童煮新茶<lb/>
　　　辛未中元記夢夢與一僧談世事良久問答中<lb/>
　　　有凡事如此汝曹勉之之語既而造一境如仙<lb/>
　　　家居厥明用夢中八字爲偈末章反騷<lb/>
一念稍分明天壤異仙凡諸相等歸妄天真要無厖凡<lb/>
物非我有秋毫不可貪只此爲上乘其諸總虛談無字<lb/>
經可閲無言禪可㕘白雲過前山明月映空潭<lb/>
蘧蘧一夢中了了三生意法界如許寛此生亦特寄誰<lb/>
<pb n="KR4d0332_WYG_012-42b"/>
言玉局仙元本是法器不解自磨礲因人亦成事强顔<lb/>
游人間聊作逢塲戲山色溪聲中略得些滋味<lb/>
石塔本無縫吐光萬丈餘不是風火扇又非喉管嘘此<lb/>
光胡爲來塔亦不知渠解作如是觀身心長自如塔身<lb/>
俱著實光心等是虚虛實歸一致無乘亦無除<lb/>
鑿空談荒唐我正不爲此故知又故爲頗悟前生是憑<lb/>
誰照前因斯言特戲耳既是無今古如何分彼己須彌<lb/>
一㸃塵萬刼一彈指無失亦無憂無得亦無喜<lb/>
<pb n="KR4d0332_WYG_012-43a"/>
禪悅既無門仙居在何所與渠無半面一見相爾汝霓<lb/>
裳製未成翩翩欲髙舉身如一羽輕去天才尺許胡爲<lb/>
造此境問之不吾語正縁崆峒中蕭然無物貯<lb/>
世人欲不死焚香事大羅死後欲超生將身靠彌陀个<lb/>
裏不透徹仙佛如子何我素不持戒焉能斷腥臊獨有<lb/>
一寸珪明白不可磨學仙與學佛此事付兒曹<lb/>
擣薺餐鐵杵此味知者鮮乘車入鼠穴聞者知其舛打<lb/>
鐵作門限鬼笑定不免㸃雪紅爐中達觀理甚顯當局<lb/>
<pb n="KR4d0332_WYG_012-43b"/>
自然迷正欠撥一轉上馬奔前程此著須自勉<lb/>
盤中有止水歴歴見鬚眉能定乃能應人心固如斯至<lb/>
誠本如神聖賢不吾欺鳴鶴方在陰其子輙和之天未<lb/>
降時雨山川雲已知誰能舍我龜而觀爾朶頤<lb/>
　　　贈談星達士<lb/>
列肆競談星謬者十八九達士何許人儔中推好手精<lb/>
步宿羅胸縱談鬼擘口技絶固招窮鶉衣不掩肘朅來<lb/>
訪臞翁意欲相擊扣翁命翁自知不問子休咎蒼生命<lb/>
<pb n="KR4d0332_WYG_012-44a"/>
甚危子亦知乎否魏闕妖狐翔吳江水獸吼馮夷肆陸<lb/>
梁富媪難載負强冦噬邊州湖堧經踐蹂王師戰且弱<lb/>
鉞鈍甲兵朽流民滿江濆溝洫紛骸髏京米貴於金十<lb/>
千可一斗暮夜光燭天彗星大於帚災眚此非常其敢<lb/>
飲以酒都人極皇皇如魚驚在笱國脉眇一絲病固有<lb/>
從受西山薨於前鶴山繼於後洪蔣與李徐俱作修文<lb/>
友吳訃漫塘翁廣哭菊坡叟天爲國生賢福賢理宜厚<lb/>
何事數鉅公不爲國耆耉周堪劉向亡老光握靈夀元<lb/>
<pb n="KR4d0332_WYG_012-44b"/>
城了翁去賊京得皓首賢者今餘幾其生皆不偶或入<lb/>
在朝廷或出爲牧守或未脫丹書或猶耕岩藪煩子布<lb/>
星躔爲余細分剖孰可坐廟堂孰竟死田畝孰堅如松<lb/>
篁孰脆如蒲柳天如祚吾宋存者必長久狂生何能爲<lb/>
自分安老醜無地堪植錐仰空長擊缶昂藏作丈夫謟<lb/>
佞羞妾婦寧可效熊經不出隨狗茍但願世道寧天宇<lb/>
息塵垢廷無憸壬人周召置左右邊無兒戲軍㢘藺善<lb/>
攻取庶幾老餘生官職乎何有閒日教子書不教子學<lb/>
<pb n="KR4d0332_WYG_012-45a"/>
走<lb/>
　　　水口上舟呈同行傳月山萇<lb/>
泝流上嵩江江闊流益峻時方良月初打頭惡風信老<lb/>
翁把柂立首呌尾必應大男前運篙風激水還噴小男<lb/>
上拽縴石行跲復奮後退輙丈尋前躋不尺寸偪仄一<lb/>
堵中危坐易慵困冷雨去復來前山邈難認江天暮漸<lb/>
低好風來一瞬帆飽去如飛兩程疑可併舉杯囑月山<lb/>
凡物有定分壯年登王官轉盻更五閏星沙罹閔艱日<lb/>
<pb n="KR4d0332_WYG_012-45b"/>
轂轉顛頓方頭忤時流失脚落陷穽巧宦疾以馳笑我<lb/>
拙而鈍如登今日舟易退難於進自知平生事百欠無<lb/>
一剩饑寒駈出山歌笑破羣悶獨有不自欺心可與天<lb/>
印人爲固多端天定或能勝願如晚來風先逆後乃順<lb/>
得酒且酌斟升沉付天運有窮必有通無喜亦無愠<lb/>
　　　送林公似有之宰古田<lb/>
余與林公佀生長南山南吾翁與乃翁宿望俱不凡或<lb/>
晩登黄甲禄不霑斗甔或困頓場屋補勞僅青衫執手<lb/>
<pb n="KR4d0332_WYG_012-46a"/>
授遺編尚友遷繼談家法無諂語妙理静中參丁丑俱<lb/>
一第苦盡稍回甘蹭蹬二十年令纔換頭銜嚮來同登<lb/>
者青雲徧騰驂吾輩慣冰檗世好殊酸鹹君去宰壯縣<lb/>
栽花興方酣我乃賦歸與悔狂口宜緘棘蠅來營營闗<lb/>
虎卧耽耽頽波從汩没砥柱髙巉巖<lb/>
孤士脫選階如出百丈塹舉員必及格桂籍始一占宰<lb/>
邑非不榮吏塵豈宜厭平生學愛心小試乃可驗今時<lb/>
邑大夫不軫閻閭念非財不經營所欲須屬饜剏第要<lb/>
<pb n="KR4d0332_WYG_012-46b"/>
髙華買姬求美艶驕色肆頡頏嚴科行聚斂攫肉比饑<lb/>
鷹噬膚如獰獫但規已豐腴皇恤民亡阽吁嗟饕餮徒<lb/>
信是搢紳沗中人易轉移習俗多薰染林君最髙明百<lb/>
行無一欠俗然君不然白璧絶瑕玷狂生作此詩未病<lb/>
投鍼砭愛助極拳拳苦語忘其僭<lb/>
　　　寄林教授龜從<lb/>
我生麋鹿羣巖穴性所樂寓城看病女蹤跡良踸踔神<lb/>
明倘見憐醫藥須課效便當歸舊廬誰愛入此閙炎暑<lb/>
<pb n="KR4d0332_WYG_012-47a"/>
甚蒸炮矮屋如籠罩欠伸尺蠖形低垂木雞貌清晨得<lb/>
君書銜繫新州教慈恩叙同年轉盻夢一覺我於端平<lb/>
初蓬山叨直儤批鱗咈神龍編鬚犯闗豹一斥褫三官<lb/>
連年絶廩稍我罪坐狂愚令受人繫敲君胡二十年無<lb/>
由極比較今又深入南正坐不能巧羣兒益紛拏疾足<lb/>
逞超趠我輩履羊腸所歴極确磽宦海走千帆好風縱<lb/>
篙棹我輩航一葦無縁出泥淖世道日以艱大厦摧棟<lb/>
橈邊塵日以紛衝梯設矢砲逆潮陸成淵苦旱水飛窖<lb/>
<pb n="KR4d0332_WYG_012-47b"/>
餓莩盈通途驕兒縱烈爆君視此何時有官如荷校猶<lb/>
戒我韜藏前尤勿再傚良玉不受焚直木不畏撓命當<lb/>
安窮通義當守忠孝久别誦吾詩君心獨無恔<lb/>
　　　跋林學士宋卿帖<lb/>
　　林初第時與友人洪明昌帖云某叨沗後得鋪地<lb/>
　　錢千省孤寒出京人例厚贐之所存無幾但没雙<lb/>
　　金閑費耳僕一日過姑丈林叔寳家睹此帖因嘆<lb/>
　　前輩髙誼如此偶憶韓魏公生平輕財喜士凡數<lb/>
<pb n="KR4d0332_WYG_012-48a"/>
　　事國史不載而家傳載之遂成古詩以發潛徳<lb/>
朝爲一旅人暮拾九品官趾髙氣且浮反靣視孤寒昔<lb/>
聞韓魏公義風塞人寰赤舄坐晝錦有客排其闗孤身<lb/>
無所賫乞公玉盥盤公笑授之去感涕雙汍瀾我始得<lb/>
此事謂可聳俗觀家傳書甚悉國史載不完今見學士<lb/>
帖爛然銀鈎蟠方其一第初半載游長安持書遺鄉朋<lb/>
客費無虛閑近得奩中貲分壯貧士顔寧我食無魚不<lb/>
忍渠無餐寧我裾無華不忍渠衣單臭味何所愛敢言<lb/>
<pb n="KR4d0332_WYG_012-48b"/>
囊之慳猶愈輕薄兒一笑黄金拚我來閱遺書據案發<lb/>
長歎縱横纔片紙突兀已萬間魏公為上相庇士易為<lb/>
懽林公初筮仕為此良獨難景仰前輩人髙節騫雲山<lb/>
原下不可作清風何時還泚筆哦此詩寄名烏絲欄庶<lb/>
幾一見者可以激偷頑<lb/>
　　　反艷歌曲復三山林斗南<lb/>
誰作艷歌曲律清語不塵雜之古樂府意態甚迫真謂<lb/>
余欠嫵媚宜爲衆女嗔方憐長門閉漸喜湯沐新此曲<lb/>
<pb n="KR4d0332_WYG_012-49a"/>
豈不俊所儗非吾倫生爲竒男子先辨許國身有手要<lb/>
折檻不炙許史門有頭要叩墀不拜五侯塵昵昵兒女<lb/>
語煦煦婦人仁夕泣縁失寵朝欣爲承恩此非奴事張<lb/>
定是妾效秦是爲赤有臭何止黄不純因君詞婉美感<lb/>
我意酸辛正恐漆園女嗤㸃我輩人<lb/>
　　　送地栗與囊山應叟和尚<lb/>
淤泥生蓮花不如生地栗蓮花生好看地栗却好喫看<lb/>
底只是虛喫底却是實虛實總不如般若波羅密<lb/>
</p>
<p>
</p>
  </div>
<div>
                <head>臞軒集卷十三</head>
    <p>
<pb n="KR4d0332_WYG_013-1a"/>
欽定四庫全書<lb/>
　臞軒集卷十三　　　　　　宋　王邁　撰<lb/>
　　古詩<lb/>
　　　題九鯉湖<hi>原注湖游洋勝境也有九龍運仙人丹竈至今存焉舊傳有巨鰲隠其中</hi>
仙人蟬蛻幾經年山水勝處今依然長驅九龍叱雷電<lb/>
髙跨九鯉升雲烟武夷九曲此幻相靈砂九轉成丹鉛<lb/>
黄雞白犬得一䑛翩翩髙舉紅輪邊我家去此可三舍<lb/>
欲識仙竈無因縁朅來乞取方匕劑要使凡骨成飛仙<lb/>
<pb n="KR4d0332_WYG_013-1b"/>
羣仙駢頭顧我語笑指巨鰲在深淵覔丹他日來未晩<lb/>
且與一釣六鰲連<lb/>
　　　立夏前五日出郊送春<lb/>
前囘馬首絡青春春我相逢皆故人今朝出門忽失笑<lb/>
春如五日之京兆鶯癡蝶騃不知愁惟有杜鵑啼到曉<lb/>
春到園林郵傳哉藤陰次第庇莓苔願春長在人長健<lb/>
何惜與春歸去來<lb/>
　　　墨歌寄林明叔<lb/>
<pb n="KR4d0332_WYG_013-2a"/>
贈君古墨三寸許君知此墨從來處溧陽石化幾千年<lb/>
鋼鐵臼經三萬杵昔我得之於異人使我拾襲藏爲珍<lb/>
我今以半爲君遺物以少貴君勿嗔來嵗八月西風裏<lb/>
我曹忼慨辦行李書囊無底將不去檢㸃笥中惟有此<lb/>
用時須留一匕餘丹墀大對要煩渠更有浯溪紀功石<lb/>
待問君王乞墨書<lb/>
　　　黄君任景伊西上<lb/>
杞梓非凡材騏騄非凡馬樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>不入公輸門賞駿豈無<lb/>
<pb n="KR4d0332_WYG_013-2b"/>
伯樂者龍泉真寳劔焦尾亦名琴張華有眼識紫氣子<lb/>
期解聽流水音凡物時爲之否泰横寳在道衆所愛十<lb/>
年讀書得一友送之西征吾意快梅花馨雪花明仙霞<lb/>
直上逼雲津别君不作兒女語萬卷詩書早致身柳綿<lb/>
飛榆莢舞軟紅塵中花如雨逢君一笑上青樓破費黄<lb/>
金買金縷那時君已在瀛洲而我正爲京華游便教後<lb/>
舉入黄甲早是輸君此一籌<lb/>
　　　送洪承信儒發西上<lb/>
<pb n="KR4d0332_WYG_013-3a"/>
詩賦不直一杯水明經談笑博青紫兩石爭如識一丁<lb/>
長槍得勝毛錐子夫君稽古嵗月深雕蟲童習素所恥<lb/>
奮身刀劔亦借徑未能免俗聊爾耳朝來免胄翰墨場<lb/>
妙發穿楊三昧矢神人換鼻許正郎朱衣㸃頭相行李<lb/>
仙霞絶頂雪漫天快上扶摇九萬里明春躍馬白玉京<lb/>
都人爭看龍燒尾應笑向來㸃額人方上橋門趨劔履<lb/>
便須破費千黄金邀儂一醉長安市<lb/>
　　　送朱典卿履常㕘學<lb/>
<pb n="KR4d0332_WYG_013-3b"/>
文章久矣乏正氣作者付誰傳位置天庠晩乃得朱君<lb/>
鐘吕一嗚康瓠棄君看今嵗大廷魁一種風骨何尫羸<lb/>
吾曹此名未立耳立則萬口須銜枚君今乘槎問星漢<lb/>
名已籍仙政何患蠶繭工夫何足籌龍墀勳業須早辦<lb/>
作詩贈君當馬鞭梅花送春入冷邊與君同舍我無縁<lb/>
天其或者須同年<lb/>
　　　和毘陵傳知録送其姪得雋廣童科<lb/>
渥洼驥子展足長朝發燕都夕夜郎一腹如椰貯夜光<lb/>
<pb n="KR4d0332_WYG_013-4a"/>
揮毫落紙爛成章誦書三筴無遺忘風采聳動中書堂<lb/>
伯父一見金玉相聲之以詩嗚鳳凰顧我外氏出義陽<lb/>
沗與此郎爲雁行竊效昌黎序送童子張期子更閲幾<lb/>
星霜姓名金榜相頡頏<lb/>
　　　聞倪尚書赴詔<lb/>
老倪昔以戅去國時無一語爲王留自從醫國失扁鵲<lb/>
民之瘼矣矧可瘳滿朝爭慕舌爲柔忍恥戴天事世仇<lb/>
間有一念及王事祗能低頭效楚囚漢家朝得一汲直<lb/>
<pb n="KR4d0332_WYG_013-4b"/>
淮南即日干戈休夷甫清談倡薄俗坐視平陸沉神州<lb/>
殘㓂六年汙京汴羣魚假息釜中游陛下至仁一南北<lb/>
天假機㑹忍不投顧盻左右求所倚張仲孝友吾故侯<lb/>
亟下一紙起髙卧明堂一柱清廟球書生聞詔喜不寐<lb/>
江左有人吾何憂翻思死者不可生誰爲中興壯其猷<lb/>
未必軍中有老范且乞王所容居州<lb/>
　　　賀表兄傅仁仲常後院生男<lb/>
昔君與我夜對床知君著意選專房爲言東鄰有女寳<lb/>
<pb n="KR4d0332_WYG_013-5a"/>
胡不貯之芸輝堂君時爲我一慫慂以斗量金買嬌寵<lb/>
小君有徳比孟光不妬不嗔迴盼重懸知仙菓結子遲<lb/>
三年乃字玉麟兒君家多産渥洼種英物生來骨定奇<lb/>
莫嫌外家不足數有子端能貴其母舊聞絡秀有伯仁<lb/>
今見英娘生阿武萱堂一笑顔生春從此含飴日㺯孫<lb/>
他日公侯當衮衮鳳將九子俱青雲犀錢利市人爭覔<lb/>
我獨流涎不能得假饒此事卿無功不道薦賢功第一<lb/>
　　　西征艤舟清洲投宿野店夜漏下數刻主媪爲<lb/>
<pb n="KR4d0332_WYG_013-5b"/>
　　　作粥與同行一飽成詩<lb/>
君不見淮陰徹侯未得志跨下從人真短氣漂母以食<lb/>
拱而前心許王孫當富貴又不見文叔宏濟艱難時大<lb/>
樹將軍身從之一夕相顧有餒色蕪蔞之粥甘如飴丈<lb/>
夫自負不草草剛腸似石那能拗得時要拯萬人饑讀<lb/>
書肯自謀温飽諸公兼我非窮人窮途謾爾君勿嗔他<lb/>
年五鼎享臺饋須記此夕清洲濱<lb/>
　　　就許宰求雲岫倡和集<hi>原注侍郎有雲岫堂</hi>
<pb n="KR4d0332_WYG_013-6a"/>
昔者杜老夜聽許十詩爲言風騷共推激如何汗青失<lb/>
其傳覽杜集者爲許惜我曾得倡和之巨編暗中驚喜<lb/>
拾拱璧泰岳之後無虛人宗派元自一家出馳筒往返<lb/>
者誰歟雲岫先生詩巨擘文鸞彩鳳迭應酬響撼翠梧<lb/>
徹金石血駒紫燕爭追馳容與蟻封中徐疾留卷把玩<lb/>
不忍歸痛快差類愈頭檄應知至寳疇敢私天下有目<lb/>
皆願識刋之堅梓廣流行作我縣齋大奇特詩名要與<lb/>
宇宙齊豈比五臺詩卷逸<hi>原注許十五有五臺詩</hi>自從秋孟授鋟<lb/>
<pb n="KR4d0332_WYG_013-6b"/>
工跂予望之朝連夕<hi>原本下闕</hi>
　　　闕題<hi>原本起脫五句</hi>
拙成可抵萬金璧從古至今不偶合如何二妙一時出<lb/>
僕也若調烏鵲鳴斂翅甘受黄鶴擘自從手授大雅文<lb/>
孺子低頭拜黄石數韻未足寫形容先生響報何捷疾<lb/>
兒嬌勝拾隋氏珠母喜如捧毛生檄自憐生長通徳鄉<lb/>
每沐達尊垂異識爲題碑刻墨未乾招入詩盟筆尤特<lb/>
前無宋艷與班香奄有庾清兼鮑逸嵗晚家食誰與娛<lb/>
<pb n="KR4d0332_WYG_013-7a"/>
持此可慰風雨夕先生自取太勞謙提奬孤寒美多溢<lb/>
大匠旁觀自汗顔伯樂一顧價增百琴堂聞亦有妙賡<lb/>
迄遣奚奴爲物色當官多是廢言詩敏手何曾妨霹靂<lb/>
<hi>按此兩首原本誤作一首前首闕尾此闕題并起處五句因下兩詩俱用前首原韻故並存之</hi>
　　　許宰和篇至再用韻謝<lb/>
陶令束帶對督郵歸來髙興潛有激昌黎縣齋飽讀書<lb/>
自謂此日足可惜二賢詩留天地間千載寳之爲雙璧<lb/>
當官不妨文字樂似此人物不時出宦海風濤縣爲甚<lb/>
<pb n="KR4d0332_WYG_013-7b"/>
文書束筍紛莫擘許侯敏手良不難錯節居然逢匠石<lb/>
寛租農扈享豐登講學如流蘇廢疾筆力重於丈二殳<lb/>
詩筒敏似尺一檄句中之眼獨心知貽奪陶韓少人識<lb/>
鄉有達尊性愛士縣榻於堂賞英特<hi>原本闕兩韻</hi>冰車雪輾<lb/>
笑鈍遲不爾續題尤富溢窮冬四壁坐無聊渴思一字<lb/>
車渠百走僕乞取稇載歸底用黄金壯顔色祗恐天上<lb/>
六丁聞一夜取將煩霹靂<lb/>
　　　陳侍郎見激字韻和以見寄復用韻謝<lb/>
<pb n="KR4d0332_WYG_013-8a"/>
先生徳量萬頃波撓之不濁無湍激文章亦如萬斛泉<lb/>
酌之不竭何慳惜滄浪亭下把釣竿雙筆堂前看蒼璧<lb/>
時逢問字客及門倒屣不要人扶出飲酣戲索烏欄書<lb/>
吟罷笑拈麟脯擘一詩直萬雞林金衙官坡谷奴劉石<lb/>
得者須熏玉㽔香覽而玩之痊百疾堂堂元帥坐詞壇<lb/>
餘子誰堪承羽檄許侯端是忘年交具眼朗然爲賞識<lb/>
雲岫詩卷盈錦囊自欣邂逅有勝特先生筋力似裴公<lb/>
侯比香山才更逸凉臺燠館富唱酬如見古人今之夕<lb/>
<pb n="KR4d0332_WYG_013-8b"/>
斐然小子謾成章所美信美安敢溢有來珍翰費吹嘘<lb/>
展閱再三感千百當偕巨帙什襲藏寒谷先期有春色<lb/>
新年更擬打作碑薦福莫教雷霹靂<lb/>
　　　贈術士陳談天<lb/>
我生之辰日在亢斗牛之宿晻無耀獨有首尾二虣星<lb/>
角立昴氐爭繫標一生奇蹇良苦之已分青雲輸年少<lb/>
每逢星史說經躔探手止之頭屢掉談天一日叩齋扉<lb/>
信口陽秋天下妙數靈不用蓍草占機祕時將道眼照<lb/>
<pb n="KR4d0332_WYG_013-9a"/>
𤣥中巧奪君平胎聖處深入渾沌竅俗人籌星亂如麻<lb/>
蠡測管窺工竊剽聽君談唾如秦青字字宫商合腔調<lb/>
如何孤身無所賞萍梗風波任浮漂正縁苦泄造化機<lb/>
真宰忌之神所誚方知多技故多窮凡事皆然君莫笑<lb/>
雖然知己豈無人試往京城謁權要一絲莫久牛蹄灣<lb/>
滄海六鰲待君釣<lb/>
　　　贈郭五星<lb/>
五陵豪家輕薄兒驕傲成癖不可醫揮金買笑紅塵市<lb/>
<pb n="KR4d0332_WYG_013-9b"/>
老死不曉寒與饑囊螢案雪單貧士杯水生涯北窻裏<lb/>
途窮山鬼恣揶揄命壓人頭提不起郭君昔從先人遊<lb/>
萬丈壯氣横髙秋天無老眼不見録匆匆白了少年頭<lb/>
一日訪余道艱窶杯酒未闌淚如雨揲蓍有術金不換<lb/>
鶉衣百結無人補我聞君語鼻亦酸誤身直是坐儒冠<lb/>
英雄未遇隠於卜時人莫作白眼看<lb/>
　　　贈川官五星先生<lb/>
談星之士如星密得似川官萬之一牙籌到手疾如飛<lb/>
<pb n="KR4d0332_WYG_013-10a"/>
口觜翻瀾眼波碧相逢笑問雌甲辰掀髯慫惥曲江春<lb/>
自憐蹭蹬負嵗月敢謂渠儂許可真明時取士非唐比<lb/>
忠臆不空人所恥三籌交臂輸少年只較劉蕡差勝爾<lb/>
川官重來話榮枯聲言温飽非所圖他時散漫遊江湖<lb/>
未省還能訪我無<lb/>
　　　讀誠齋新酒歌仍效其體<lb/>
先生出奇作新酒自作自歌自爲夀酒徒若欲舉吾盃<lb/>
先挽天河濯渠手誰知先生詩更奇刋落陳言付芻狗<lb/>
<pb n="KR4d0332_WYG_013-10b"/>
俗人欲誦先生詩先吸天漿潄渠口古來作酒稱杜康<lb/>
作詩只說杜草堂舉世無人傳得方奄有二杜惟一楊<lb/>
先生此味誰能嘗却曾見此糟蟹黄一片入口風韻長<lb/>
餘子祗慕大官羊天公生我太遲後不作先生牛馬走<lb/>
低頭乞取酒百壺嚥下先生詩萬首先生騎鯨上天遊<lb/>
問著許儂知味否<lb/>
　　　蔡實甫能酒而道中無可口者見其吻噪成長<lb/>
　　　篇戲之<lb/>
<pb n="KR4d0332_WYG_013-11a"/>
吾祖方平至君家絲麟談笑酌流霞麻姑綽約時在坐<lb/>
癢處思得姑𤓰爬我今與君豈其裔彈指又經千百嵗<lb/>
文采風流今尚存仙風道骨知誰繼今宵月明明更多<lb/>
有客無酒如月何唇乾吻噪甚背癢安得玉壺瀉金波<lb/>
白玉樓臺月如晝屋貯阿嬌車載酒元君再㑹儻可期<lb/>
我當起舞爲君夀<lb/>
　　　送陳君保作喆赴廣漕<lb/>
昔我與君俱妙齡同時充貢鄉曲英君携令名遜伯氏<lb/>
<pb n="KR4d0332_WYG_013-11b"/>
天性好義甚好名薄俗斗粟有徳色君視名第鴻毛輕<lb/>
此事今無古亦少百鳥羣中孤鳳鳴老天相知苦不早<lb/>
囊書匣劔猶書生累年文屋提鐵騎共我掎角參齊盟<lb/>
我于再戰偶得雋君雖屢衂無弱兵長鬚忽持雙鯉至<lb/>
短褐欲訪五羊城紅粉蛛絲期已近金灘鸂鶒眼偏明<lb/>
知君圖南非左計九萬扶摇第一程疇昔韓蘇行脚處<lb/>
一草一木被光明鱷魚久出海若避白鶴詩留泉石清<lb/>
葛仙丹井未湮没伏波銅柱餘崢嶸君行窺奇摘海異<lb/>
<pb n="KR4d0332_WYG_013-12a"/>
澆沃磊塊氣愈盈閩士南征可車載間有鐵中夸錚錚<lb/>
商瑚夏璉只君是此寳豈久道邊横吹送鶚書風借便<lb/>
殿前奏賦摩空聲當家魁相衣缽在㑹趾前美大門閎<lb/>
夀母一笑春生頰繡輿錦誥來將迎牽衣兒女莫惜别<lb/>
爲君爲親在此行計程何日到庾嶺梅花雪片飛瓊瑛<lb/>
魁占羣芳差易耳相期心事在和羮<lb/>
　　　二十韻寄潮陽宰余君實日華<lb/>
昔日潮守有昌黎恩波萬頃横鱷溪五百年後得余令<lb/>
<pb n="KR4d0332_WYG_013-12b"/>
棠陰上與韓本齊故家縣譜熟展布砉然牛刀優割雞<lb/>
朞年已報三異政節愛堂扁煥新題手摩民瘼心隠痛<lb/>
藥石其肯靳刀圭老農終嵗不識吏廢疇荒隴皆鋤犂<lb/>
邑有豪俠擅武斷缿筩告訴來髫齯仁者之勇一發露<lb/>
愛苖亟欲芟稗稊誰爲鼠輩巧道地周道如砥生蒺藜<lb/>
公車未采輿人誦端士先爲横議擠朝中有語稍辨雪<lb/>
言者愕立惜噬臍侯朝聞命暮就道束書之外他無齎<lb/>
出㕓五日纔百里截鐙卧轍相提携乞留有狀白府治<lb/>
<pb n="KR4d0332_WYG_013-13a"/>
辭以君命安敢稽香花隨乘推不去丁壯遮拜嬰孩啼<lb/>
不知朝廷聞得否天下貪吏濁如泥毁譽失真例如此<lb/>
狂瀾既倒誰能隄書生有舌不善佞今拜東野頭須低<lb/>
詩成翻恨天門逺何人乞我青雲梯<lb/>
　　　謝陳尉宏父惠潮陽蕉絲碑刻因求宿諾韓文<lb/>
寒儒食貧面四壁更苦春寒寒到骨故人天末有書來<lb/>
不寄綈袍寄絺綌感君髙誼挾纊温况有石刻華吾軒<lb/>
何時揩拭眵昏眼待看昌黎玉潔文<lb/>
<pb n="KR4d0332_WYG_013-13b"/>
　　　邵武山人楊夀卿臨别索詩<lb/>
楚峯之下有地仙隻手把握山水權青烏白鶴去不返<lb/>
此郎髙舉拍其肩年来海内稱絶倡眸子瞭然通意匠<lb/>
巧尋地脉如良醫妙畫山形如智將髙談曾折王侯腰<lb/>
湖海隨身一酒瓢僕痡馬瘦醉不省術工鬼妬窮之招<lb/>
龍眼豹晴休分别螻蟻侯王等同穴待儂回向心地初<lb/>
林下班荆共君說<lb/>
　　　讀坡詩<lb/>
<pb n="KR4d0332_WYG_013-14a"/>
先生詩筆覷天巧國中往往無曹鮑一讀快如檄愈頭<lb/>
抓癢底用麻姑爪千古詞林有若人誰復庸中誇佼佼<lb/>
當年流落見丹心懸知世道終難拗玉堂豈不願公留<lb/>
羣吠其如尨也狡出入風波千萬里葛巾野服混蠻獠<lb/>
饑來隻字不堪煮豆粥一盂粗可飽䟦前㚄後竟何成<lb/>
嬴得清名占箕昴與公同時富貴人名字磨滅隨蟣蚤<lb/>
丈夫當爲不朽計方寸莫被饑寒擾<lb/>
　　　題致爽軒詩<lb/>
<pb n="KR4d0332_WYG_013-14b"/>
明珠積斗滿金籝時人逐臭如蒼蠅公子一過掩其鼻<lb/>
長物何足汙吾清蕊珠午夜鳴玉珂五侯門下肩相摩<lb/>
公子有腰不可折勢利不屈惟髙歌試問公子何所欲<lb/>
有山數笏青如玉我將致之襟袖間山若肯來吾願足<lb/>
淵明靈運不再生青山白雲誰主盟佳哉公子有具眼<lb/>
終日看山無俗情我來假館翁不靳山下梅花動詩興<lb/>
一語刮破俗子盲兩字清髙用不盡<lb/>
　　　贈林薪<hi>原注善表背</hi>
<pb n="KR4d0332_WYG_013-15a"/>
丈夫惟窮不可諱僕妾于人真短氣一技能精百不憂<lb/>
有功翰墨尤足貴林生家世本業儒讀書不利改傭書<lb/>
計窮未肯與書絶又學裁翦兼黏糊就中頗得三昧訣<lb/>
翻騰碑畫更竒絶持此可療寒與饑十指便當張儀舌<lb/>
昔我于生義理明以我之困知生貧我今一字不堪煮<lb/>
生猶有技可資身鄴侯書堂髙不過好事人少俗人多<lb/>
把筆贈生以此歌有劔無廩奈生何<lb/>
　　　謝政府饋金<lb/>
<pb n="KR4d0332_WYG_013-15b"/>
大廷昔日曾空臆時論忌人太疎直名公正色力主盟<lb/>
寘之甲科免居乙殿廬今日沗校文甘言如飴心所嫉<lb/>
或者欲植桃李恩慨然爲下雌黄筆<hi>原注時權貴私囑一人欲寘甲科余</hi>
<hi>不從</hi>頭方直是不能圓入險固應陰下石我公天下盡門<lb/>
生僕荷知音心感激幸無贓墨辱門墻猶免語人顔發<lb/>
赤感公具眼照人才墜履遺簮猶愛惜臨歸多謝饋兼<lb/>
金何日能爲還白璧<lb/>
　　　臂鷹詩<lb/>
<pb n="KR4d0332_WYG_013-16a"/>
東鄰年少養獰鷹置之臂上拊玩頻呼來麾去性日馴<lb/>
癡兒偶然見之嗔鷹張利爪挐兒身𦕈其隻目視主人<lb/>
主人初以鷹爲戲一日悔欲自斷臂非我類者其心異<lb/>
吾賦鷹詩所以志<lb/>
　　　啄木鳥<lb/>
啄木復啄木汝啄抑何毒千株萬株端明松五月六月<lb/>
來清風木于汝何惡朝朝暮暮啄勸汝利觜宜少停戕<lb/>
木之生吾忍聽已有弋者在後亭微蟲初何識亦能對<lb/>
<pb n="KR4d0332_WYG_013-16b"/>
以臆天子愛元元宵衣念艱食連年值禾饑窮閭多菜<lb/>
色縣官急督租吏饕饑需索啄木比刻木何者爲可疾<lb/>
木生與民生何者爲當恤可彈者不彈爲我謝彼弋<lb/>
　　　送莆守趙孟堅汝固司舶温陵<lb/>
　　紹定庚寅夏四月侯來守莆時羣盜蜂起剜臨汀<lb/>
　　輮昭武鏺劔之順昌將樂撇泉之永春徳化踣漳<lb/>
　　之長泰龍岩莆距賊壘三舍而近人惴惴不寧居<lb/>
　　侯明號令布方畧事有切於保障者不吝費不愛<lb/>
<pb n="KR4d0332_WYG_013-17a"/>
　　力治下有惡少乘間竊發者斬以㣘懸金募得賊<lb/>
　　間諜數十人夾以砧斧膾醢之盜聞風不敢犯境<lb/>
　　報政之五月被㫖移鎮温陵莆人欲借留不可得<lb/>
　　遮道祖餞者相屬水仙王某作爲歌詩拜于馬首<lb/>
　　以明稱莆氓之志云<lb/>
君不見有唐元結守舂陵湘湖一道盜縱横獨元所治<lb/>
一無犯鎮撫孤壘如金城又不見祁公曾作乾州牧移<lb/>
鎮鳳翔何迅速兩州之民境上爭先把州麾後鈞軸使<lb/>
<pb n="KR4d0332_WYG_013-17b"/>
君来莆全似元精明旗幟張轅門威風恵雨相劘拂䑕<lb/>
輩不敢闖吾藩使君去莆仍似杜截鐙遮留喧道路吾<lb/>
莆赤子方有依泉何爲者爭吾父我將軟語勞莆人此<lb/>
地幸與泉爲鄰刁斗相聞鄒近魯瘠肥不比越視秦使<lb/>
君風采壓人望莆亦倚泉爲保障渠魁縛致藁街前四<lb/>
野腥膻行滌蕩長淮以北多風埃社稷正倚經綸才出<lb/>
平西賊入衮繡一韓一范何人哉書生自顧老無力不<lb/>
能從公取俘馘願將詩頌紀中興濃墨大字書浯石<lb/>
<pb n="KR4d0332_WYG_013-18a"/>
　　　惠安賴惟允汝恭乞崇清老椿芳桂四大字爲<lb/>
　　　賦二詩<lb/>
混元盤古為之母汗漫安期為之友枝條上掛蜺連蜷<lb/>
刼火不壊其天全雷雨不驚其生厚春秋巧歴莫能知<lb/>
知我者有䝉荘叟君持此物為親夀老陳作字光摩斗<lb/>
人兮椿兮共長久<lb/>
蘂宫仙子携黄雲挼之成屑來繽紛百和天香兎爲擣<lb/>
蟾蜍竊之從月奔色香假合成此樹天上香飄天下聞<lb/>
<pb n="KR4d0332_WYG_013-18b"/>
花神乞種到后土䝉天一笑移其根知君腰有補月斤<lb/>
斫取髙枝揚逺芬留其賸者遺子孫<lb/>
　　　代賀崇清陳侍郎正仲讜誕辰<hi>時年八十一</hi>
曾夢乘槎泛銀潢不遇張騫遇東方爲言神仙事渺茫<lb/>
仙府不在白雲鄉丹台幻作儒珍閣蓬島飛來雙筆堂<lb/>
鶴車千乘集雲軸玉塵萬斛紛雪香是中仙翁永難老<lb/>
嘗侍香案近玉皇歸來手握山水印傲晲羲昊輕軒裳<lb/>
新詩醉墨美無度奄有元白兼鍾王身在巖壑心廊廟<lb/>
<pb n="KR4d0332_WYG_013-19a"/>
絲鬢垂頷顔蒼蒼與公同時一輩人半隨蒲荻零秋霜<lb/>
元老崔嵬獨山立嵗寒不改雪中篁九月十五夜未艾<lb/>
長庚伴月光煌煌台星夀星合爲一今夕何夕見此祥<lb/>
翠娥滿引九仙醖菊英入盞宫様黄珠明玉潤陪笑粲<lb/>
起舞璫佩鳴丁當李蹊森森密無縫佳句往往溢詩囊<lb/>
我於門闌最晩出瓣香致禱意則長如聞郡國事方殷<lb/>
須起老手爲平章待教衞武了相業方許潞公歸洛陽<lb/>
　　　温陵萬安橋謁忠惠蔡公祠堂留題<lb/>
<pb n="KR4d0332_WYG_013-19b"/>
欲知公之忠須誦三諫詩欲知公之惠須讀萬安碑朝<lb/>
廷得公重天下失公悲騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>今幾年悠悠人見思今人<lb/>
愧前脩風流不可追立朝無剛容突梯仍脂韋字民乏<lb/>
廉聲敲扑急繭絲不知富貴有磨滅芳名姱節無窮時<lb/>
遊子晩出公之鄉兒時斂袵公清規吁嗟九原不可作<lb/>
每於清夜夢見之所以今日拜公像浩歌出門雙淚垂<lb/>
　　　和致政林存齋稚圭<lb/>
東鄰南極老人星音吐洪亮眼晶熒諸郎箇箇佳寧馨<lb/>
<pb n="KR4d0332_WYG_013-20a"/>
長者早占千佛經仲季銳如刄發硎三珠粲爛照户庭<lb/>
老人散䇿傲郊坰健筆哦詩驚六丁仰天髙唱雨霖鈴<lb/>
餐和毓粹養靈扄煉得元身如鶴形文堂縱談耳驚霆<lb/>
硬語盍作盤盂銘笑渠教諂兒懶聽只今人物混渭涇<lb/>
賢者聚散類梗萍報復未已况調停我狂畏暑卧風櫺<lb/>
日夕西望憂朝廷何時乾坤得清寧未信日月長昏㝠<lb/>
不必餔糟學獨醒不煩餐菊制頽齡支駕皇輿待騋駉<lb/>
問訊誰坐東西㕔老成自昔有典刑尚父須符渭卜靈<lb/>
<pb n="KR4d0332_WYG_013-20b"/>
　　　贈蕭棠仲致政<lb/>
昔年鼔篋游膠庠集英同日曕天光金門初開獸環動<lb/>
曈曈曉日升扶桑宫簾髙捲開御扇祥風習習飄天香<lb/>
殿庭神麗冠劔肅巍巍玉几臨中央銀袍七百趨龍尾<lb/>
拜恩稽首心歡康晩從銀臺出廣陌寳鞍快馬爭騰驤<lb/>
國司涓日叙黄甲義比天倫鴻雁行瓊苑宴開慈惠浹<lb/>
宸章寵錫歌明良<hi>原注賜詩有相求自昔屬明良之句</hi>後來相繼隨宫牒<lb/>
東西南北遥相望萍開風轉有時合邂逅一見難預量<lb/>
<pb n="KR4d0332_WYG_013-21a"/>
非才叨竊愆咎積自顧補報無毫芒朝廷寛大不終棄<lb/>
領郡尚得來南漳下車問政訪耆舊知公辭榮歸故鄉<lb/>
神武衣冠已久掛㝠鴻羽翮方髙翔遺賢雖爲明時惜<lb/>
承顔獨喜私願償共驚嵗月何飄忽相對鬢髮俱滄浪<lb/>
至言不吝揮玉麈妙句屢䝉開錦囊已歎髙風激貪懦<lb/>
更敦雅契超尋常區區感慰豈有極聊寫一二成短章<lb/>
蕪音不足繼真作讀過幸勿留巾箱<lb/>
　　　春月白鶴吟寄魏鶴山<lb/>
<pb n="KR4d0332_WYG_013-21b"/>
鶴去兮渠陽雪衣兮相羊啄芳洲兮飲碧湘如青城之<lb/>
棲兮流矢中傷鶴來兮錢塘朱頂兮昻藏浴太液兮下<lb/>
建章如九皋之唳兮聲徹上蒼鶴歸兮臨卭之崗嗥朔<lb/>
風兮立曉霜捫參歴井兮水雲鄉如遼東之返兮華表<lb/>
飛揚昔者去兮狂梟毒獍相賀乎偃月堂迨其來兮文<lb/>
鸞祥鳳相得乎漢未央今其歸兮馴鷗狎鷺相待乎午<lb/>
橋莊善類無依兮若空乎振鷺之行留行無語兮誰扼<lb/>
乎羣烏之吭歸去來於鶴何加損兮闗世道之否臧有<lb/>
<pb n="KR4d0332_WYG_013-22a"/>
雁兮南翔翼短兮心長避繒弋兮飽稻粱望胎仙兮天<lb/>
一方思蹇産兮結中腸此仙之夀兮未易量天若祚宋<lb/>
兮當復來而爲治世之祥<hi>按此詩語意是魏了翁既去官而以詩寄懐也考宋史魏</hi>
<hi>去官在邁罷漳州通判後故叙次在此後題聽蛙軒詩語意畧同</hi>
　　　題聽蛙軒<hi>原注方審權詩人也以此名軒</hi>
白杜詩人大方家詩兩牛腰書五車髙談世事坐捫虱<lb/>
大扁丈室名聽蛙我見東野低頭拜三年未了聽蛙債<lb/>
蛙有何好君賞音從黽得蛙自尊大君胡不聽髙岡丹<lb/>
<pb n="KR4d0332_WYG_013-22b"/>
鳳嗚又胡不聽華亭鶴唳聲答云二物不間出吾與此<lb/>
蛙别有情年來鳳去避矰弋梧桐其棲竹其食有時伸<lb/>
啄鳴朝陽反被妖烏豪鷂擊鶴亦逺引歸遼東無縁得<lb/>
近華清宫縱嗚九皋許嘹唳流矢傷翼愁天翁不如且<lb/>
聽蛙聲好喚囘夢覺春池早縱饒翡翠上苕蘭差勝蛩<lb/>
螿啼露草王子掉頭曰不然夫君標致如胎仙富家有<lb/>
子比雛鵷吾道豈得長迍邅不妨少待兩三年一鳴驚<lb/>
人飛冲天羣蛙蜿蝡何足憐棄置官池任啾喧<lb/>
<pb n="KR4d0332_WYG_013-23a"/>
　　　栢梁體簡龔少益<lb/>
青山四面畫圖張溪流月下鳴湯湯山之下兮水之旁<lb/>
有人結茅作書堂誦聲灑灑流琳琅使我一聽樂洋洋<lb/>
應問誰爲師匠良風流相種如龔郎天孫付以錦繡腸<lb/>
一揮十紙爛成章上與奎宿爭光芒器成未售此焉藏<lb/>
吁嗟無地堪翺翔塵纓自濯歌滄浪床頭金盡羞慳囊<lb/>
山鬼吹燈夜恓惶蚊雷聚噪肆頡頏仗劔起舞涕泗滂<lb/>
勸君停劔無庸傷時平賢路如康莊鸞鳳引喙鳴髙崗<lb/>
<pb n="KR4d0332_WYG_013-23b"/>
時危此道隘且荒横寳在道暗無光運行如此休慨慷<lb/>
男兒立身當自强精金須經百鍊剛膜外榮枯等粃糠<lb/>
惟忠惟孝不可忘請君傾耳聽柏梁謂余不信來對床<lb/>
　　　謝阮儒隠爲畫墨梅床屏<lb/>
畸人平生偏愛竒愛梅成癖不可醫書帶堂前忽見之<lb/>
相羊不去燃吟髭今夕何夕秋爲期芙蓉映日紅葳㽔<lb/>
籬菊傲霜紛離披南枝春信未有涯安得此粲對酒巵<lb/>
元是大阮解作無聲詩寫梅幻相爲娛嬉想當解衣盤<lb/>
<pb n="KR4d0332_WYG_013-24a"/>
礴下筆時吸取清氣入肝脾先融雪嶺作墨池坐變秋<lb/>
陽成春暉使我初見渾不疑旋覺風骨全是顔容非恍<lb/>
如臙支馬上坐明妃緇塵生汗白玉肌又如鴟夷船底<lb/>
載西子烟波慘淡雙蛾眉雪堂仙去𣺌莫追補之位置<lb/>
傳者誰君今此寳世間希芒端寒燠巧推移花神上訴<lb/>
真宰悲何爲苦泄造化機我有東絹滑如脂裝潢爲屏<lb/>
作枕幃平章衆畫何品宜笑我嗜好與君相背馳不愛<lb/>
崇桃積李鬬芳菲請君快掃横斜竹外枝嵗寒心事正<lb/>
<pb n="KR4d0332_WYG_013-24b"/>
要渠相知<lb/>
　　　觀獵行<lb/>
落日飛山上山下人呼獵出門縱步觀無遑需屐屧至<lb/>
則聞獵人喧然肆牙頰或言岐徑多御者因追躡或言<lb/>
御徒希聲勢不相接或言器械鈍馳逐無所挾或言盧<lb/>
犬頑獸走不能刼余笑與之言善獵氣不懾汝方未獵<lb/>
時戰氣先萎薾弱者力不支勇者膽亦怯微哉一雉不<lb/>
能擒虎豹之血其可喋汝不聞去嵗淮甸間熊羆百萬<lb/>
<pb n="KR4d0332_WYG_013-25a"/>
臨危堞往往被甲皆汝曹何怪師行無凱捷嗚呼安得<lb/>
善獵與善兵使我一見而心愜<lb/>
　　　梅花吟<lb/>
君不見山前山後雪成堆朔風撼地聲如雷孤根忍死<lb/>
受寒凍須作百花頭上魁尋春遊子不愛惜馬蹄踐蹂<lb/>
花狼籍芳姿不肯被消磨飽盡炎凉方結實實成始得<lb/>
主人知進登玉陛調鼎胹那時滋味甜如飴無忘霜風<lb/>
吹折時<lb/>
<pb n="KR4d0332_WYG_013-25b"/>
　　　過建陽范氏桂林館見其向日娛賓亭館已屬<lb/>
　　　他人詩以弔之<lb/>
桂林當日如春煖花木清妍差可款主人好事玉泉香<lb/>
行客留題錦囊滿桂林今日如冰寒頺垣壊壁他人管<lb/>
窮冬莫贈范叔袍過午誰餉子桑飯君不見李家偃月<lb/>
堂金魚玉珮嗚丁當冰山一倒扶不起月固無恙堂已<lb/>
荒又不見董家藏金塢翠幕珠幃貯歌舞誰知當時賞<lb/>
心事不救後來燃臍苦請君聽我吟桂林悲歡成敗更<lb/>
<pb n="KR4d0332_WYG_013-26a"/>
相尋人生富貴如郵傳古往今來幾桂林<lb/>
</p>
<p>
</p>
  </div>
<div>
                <head>臞軒集巻十四</head>
    <p>
<pb n="KR4d0332_WYG_014-1a"/>
欽定四庫全書<lb/>
　臞軒集巻十四　　　　　宋　王邁　撰<lb/>
　　近體<lb/>
　　　讀渡江諸将傳<lb/>
讀到諸賢傳令人淚灑衣功髙成怨府權盛是危機勇<lb/>
似韓彭有心如亷藺希中原豈天上尺土不能歸<lb/>
　　　賢牧堂<lb/>
賢牧存遺愛邦人重此祠典刑前輩幾德政後来誰来<lb/>
<pb n="KR4d0332_WYG_014-1b"/>
日清泉濯歸時隻鶴隨不湏㸔石碣人口是豐碑<lb/>
　　　秋榜已掲不寐<lb/>
寒重難為坐宵長可奈眠老天不解事特地閏今年風<lb/>
助蛩聲苦霜和月色妍抱衾成百感嚼句憶坡仙<lb/>
　　　春晚山行問酒主媪以瓶罄告<lb/>
霜暁寒於臘日中方有春雲頭纔作暮風力又欺人老<lb/>
犢眠方穏雛鶯語未真停驂謀一醉不酌酒家貧<lb/>
　　　轎中五言<lb/>
<pb n="KR4d0332_WYG_014-2a"/>
夘酒工為醉春衫怯暁寒籃輿有何味脚力且圖閒得<lb/>
句㸃頭笑拈書信手翻僕夫行且止我愛眼前山<lb/>
　　　次韻調甘内掾<lb/>
韓掾才情妙吟成苦夜長歌殘如意鐵夢斷合歡床鼔<lb/>
瑟湘雲暖吹笙嶺月凉舊時雙燕子飛入謝家堂<lb/>
　　　鵞坑先塋晚歸<lb/>
詰曲穿荒徑髙平見逺山溪乾呈石紫林峭露楓丹不<lb/>
道歸來晩惟愁句未安片雲真解事放出月團團<lb/>
<pb n="KR4d0332_WYG_014-2b"/>
　　　夢林清叔<hi>原注林涇字清叔少年有文采吾親友中之至宻者死扵溺余以文哭之</hi>
　　　　<hi>甚哀毎夢見之</hi>
已分幽眀隔無端入夢來交情今已矣汝死亦寃哉白<lb/>
骨今何在滄波去不回蛟龍慎勿食之子謫僊才<lb/>
　　　冬孟駕出親享太廟連日雨是朝大霽都人云<lb/>
　　　凡四次如此矣<lb/>
玉宇曈曨暁瓊京畧綽寒紫衣千騎從黄繖萬人看日<lb/>
景新開霽天顔賸有歡駕回春滿殿聖母喜加餐<lb/>
<pb n="KR4d0332_WYG_014-3a"/>
榖旦街塵浄滿城春意多威儀清警蹕鹵簿扈鑾和從<lb/>
騎黄金勒回班白玉珂恩榮誰不羡報上合如何<lb/>
　　　送陳宗諭進叔晉接赴慶元添倅及乃弟泰來<lb/>
　　　四首<lb/>
向來寅陛對冷語頗氷人未犯神龍怒先遭老鳯嗔宗<lb/>
庠隨卻歩家食不憂貧公語何嘗泯題輿寵渥新<lb/>
謾說題輿樂誰知憂國心城狐方伺隙邊馬已如林去<lb/>
上緹屏最行陳丹扆箴脂韋何足筭百煉是精金<lb/>
<pb n="KR4d0332_WYG_014-3b"/>
若見青山老煩言僕寄聲入新無好况依舊是狂生國<lb/>
事今如許庸醫見亦驚不知靈夀杖還解拄天傾<lb/>
玉季吾心友經行話舊㳺定知龍有種又快鶚横秋<hi>原注</hi>
<hi>丁酉詔曽請國子舉</hi>對策空丹臆為兄賽一籌功名相迫逐只許<lb/>
片時留<lb/>
　　　别劉孟容<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>提幹二首<lb/>
孟容吾畏友春日去朝京蔗境詩多好蓮池官最清坐<lb/>
誣縁舉将取忌為時名諸老端平嵗同詞為辨眀<hi>原注孟容</hi>
<pb n="KR4d0332_WYG_014-4a"/>
<hi>有蔗境集多佳詩遭口誣為舉主所累也</hi>
吾莆諸夀雋習静魯靈光有子麒麟種羣孫鴛鷺行此<lb/>
行青眼衆見謂白眉良通籍何愁晩庭椿樂未央<hi>原注習静</hi>
<hi>乃其尊人夀翁名彌邵為鄉先生</hi>
　　　送林師道似之赴寧都尉二首<lb/>
造謗端平嵗時髦一網空君為梨嶺後名在蘂宫中躐<lb/>
等輕餘子知音邁鉅公莫嫌登第晚試看艾軒翁<hi>原注艾軒</hi>
<hi>五十登第</hi>
<pb n="KR4d0332_WYG_014-4b"/>
及物官無小平生志所存一條氷出壑五色棒懸門皂<lb/>
盖邦魁彦繡衣鄉達尊儻能念寒畯梅市得春温<lb/>
　　　送鄭卭叔珪之博羅尉四首<lb/>
竒士束科目炯如金在沙孤吟娱草帶㡬度見槐花此<lb/>
舉衣纔緑相看鬢欲華泥金墨猶濕已報熟葵𤓰<lb/>
三十年朋友詩筒幾往還君纔逰宦海我正賦囚山灘<lb/>
鶒何時下沙鷗鎮日閒升沉踪跡異心事却相闗<lb/>
初宦南游日去年西嘯時豈無風竹興剰有雪梅詩一<lb/>
<pb n="KR4d0332_WYG_014-5a"/>
尉聊且凂諸公定見知勉旃行好事逺業此其基<lb/>
是邑經兵火今纔補少痕要教民撃壤毋遣吏椎門文<lb/>
恵殘碑在坡仙醉墨存公餘勤物色幽興入琴樽<lb/>
　　　送朱君錫珪尉徳化二首<lb/>
皷篋游環璧如君最妙齡阿㜷開綘幔大阮共爐亭力<lb/>
學案堆雪收科蟄奮霆莫嫌梅市小有路透青㝠<hi>原注大阮</hi>
<hi>謂乃叔履常</hi>
隣邑宜初宦輕軒最便家親顔恱萱草詩料有梅花佳<lb/>
<pb n="KR4d0332_WYG_014-5b"/>
兆雙飛鶒夷途萬里驊好培經世業他日歩清華<lb/>
　　　送張能父天定赴瑞州教二首<lb/>
孟子稱三樂廣文兼有之夀椿齊百嵗常棣秀連枝初<lb/>
筮筠江郡尊為芹泮師英才需教育逺業立鎡基<lb/>
太學穿楊巧青春斫桂榮心燈傳老宿文印授諸生德<lb/>
履華嵩重襟期玉雪清君王他日問張姓複其名<lb/>
　　　送陳汝功起宰永春二首<lb/>
通了金閨籍須教邑債還尚威民作敵徙善吏容奸世<lb/>
<pb n="KR4d0332_WYG_014-6a"/>
久無彭澤人今識魯山平生經濟學随力救時艱<lb/>
一第垂三紀卿評占得多生涯似韋布談笑試絃歌夏<lb/>
校士師道春臺民飲和政成行奏最好去立言坡<lb/>
　　　送劉無競克遜司門赴召三首<lb/>
吾郡稱多士君家緫俊㳺仲方在閒散伯又襲編修道<lb/>
與時升降賔随主去留郵亭還祖餞别意爽於秋<hi>原注仲謂</hi>
<hi>濳夫克莊伯謂孟傳希醇皆為編修</hi>
上了朱轓最催還白玉京兄憐子由别毋勸器之行醫<lb/>
<pb n="KR4d0332_WYG_014-6b"/>
國言須切謀身策尚平友朋空愛助君自有權衡<lb/>
更化僅如許和戎覺又非邉陲風色惡人物暁星稀國<lb/>
事迷當局時賢赴急機周釐空憤切不慮嵗無衣<lb/>
　　　送龔少貽北赴汀洲司户<lb/>
荘敏與文獻諸孫緫俊髦此郎如玉樹初筮即珠曹官<lb/>
小人能大心清名自髙公餘須力學流俗易滔滔<lb/>
　　　送呉夢大監税赴潮州圃灣二首<lb/>
詩禮名家子錚錚早有聲右班聊借徑在計更司征霜<lb/>
<pb n="KR4d0332_WYG_014-7a"/>
日孤標净湖山一閧平圖南九萬里此去是頭程<lb/>
一命官無小心思及物同髙風超俗見隻手救人窮宦<lb/>
路梅花白親庭萱草紅賢眀尤易事最喜遇南豐<lb/>
　　　愛女<lb/>
愛女有家後沉痾未下床問巫羞左道市藥嘆空嚢攻<lb/>
悶三杯酒祈安一瓣香祠山消息好秋杪得還鄉<lb/>
　　　送良沃州賦得石上松<lb/>
南山巖石上鬱鬱長青松樛枝全似鐵老榦半成龍法<lb/>
<pb n="KR4d0332_WYG_014-7b"/>
雨流根潤慈雲護影重吾師掛錫處苔蘚近来封<lb/>
　　　題名士蔡偉叔宣子文集<lb/>
書眼昏眵久今逢刮膜箆詩編雲岫序文巻水心題富<lb/>
艷濯江錦清寒印月犀行行遇知己莫歎槖無齎<hi>原注雲岫</hi>
<hi>陳侍郎讜為偉叔作詩序葉水心䟦其文</hi>
　　　仙水歸程<lb/>
九鯉湖邉路重来盟未寒折花挼水獻䇿杖馭風還宦<lb/>
海波濤惡仙家日月閒前生丹在否嵗晚要重丸<lb/>
<pb n="KR4d0332_WYG_014-8a"/>
　　　簡仙逰宰黄瀛甫登二首<hi>黄能琴而工於詩</hi>
為喜雙鳬舄将臨九鯉鄉民貧嗟轍涸吏横正鴟張誰<lb/>
與催賢令速来仁一方茅簷茨屋下延頸望春陽<lb/>
詩要淵眀賦琴須宓子鳴幸哉吾百里行矣見雙清民<lb/>
瘼需綏撫人才待作成猪肝非我嗜無事累髙眀<lb/>
　　　池上歸道間即事二首<lb/>
一雨惱春思今朝得快晴水波随日動麥浪受風平野<lb/>
意来無極籃輿穏更輕抵家何事好稚子亦驩迎<lb/>
<pb n="KR4d0332_WYG_014-8b"/>
寒食清眀近知春不久歸眼驚紅作陣心愛緑成圍宿<lb/>
鷺立晴瀬栖鴉掀夕暉狂逰付年少我已省前非<lb/>
　　　癡兒<lb/>
癡兒纔五嵗器局稍精眀弄筆誇郎罷窺鸞效女兄顧<lb/>
瞻眸子俊酬答舌頭輕但願身長健看渠骨骼成<lb/>
　　　聽兒徳胙讀書呈邱景實知一教授<lb/>
我被儒官誤如今又教渠但令識數字不要讀多書帝<lb/>
憚汲生戅人嫌賈誼踈君看朱紫貴不害腹空虛<lb/>
<pb n="KR4d0332_WYG_014-9a"/>
　　　山中讀誠齋詩<lb/>
四海誠齋老千年百巻詩不親門下炙却恨我生遲嚼<lb/>
句有何味班荆坐許時太羮元淡泊妙䖏少人知<lb/>
　　　人日設安籙醮有送菊花一盆四榦直上開花<lb/>
　　　數百顆不减重陽喜而成詩<lb/>
弱榦簮頭大鮮葩蠟様黄携来煩稚子喜甚見重陽不<lb/>
與浮花並看渠晚節香今宵持供聖一粲動天皇<lb/>
　　　多病<lb/>
<pb n="KR4d0332_WYG_014-9b"/>
客問新来况新来病更多憂時添老色愠小損天和不<lb/>
夢榮華境祇尋安樂窩年豐米猶賤加飯笑亷頗<lb/>
　　　看蒋玉父有珍炙膏肓<lb/>
炷艾劇炎火端躬如泰山醫師工指授竪子覺毛寒鐵<lb/>
脊梁須壮銀河水不乾明知寧忍痛絶慾信為難<lb/>
　　　嵗晩<lb/>
月映林塘澹風含笑語凉俯窺憐緑净小立佇幽香携<lb/>
㓜尋新菂扶衰坐野航延縁乆未已嵗晚惜流光<lb/>
<pb n="KR4d0332_WYG_014-10a"/>
　　　闕題<lb/>
文正為州日曽留此叚竒靈臺貯清白廢井迸漣漪神<lb/>
護蛟龍宅波通日月池紛紛攫金者不畏此泉知<lb/>
　　　輓寧宗皇帝章六首<lb/>
驛報行天下君王棄萬幾鶴翔雲漢逺<hi>原注髙宗升遐日都人見有乗</hi>
<hi>鶴翔雲之異</hi>龍向鼎湖飛杞國天初陷咸池日尚微臨軒思<lb/>
往事血淚不停揮<lb/>
帝業親耆定皇圖日靖嘉憂民比仁祖在位邁重華<hi>原注</hi>
<pb n="KR4d0332_WYG_014-10b"/>
<hi>孝宗二十八年</hi>謨烈詒千載車書混一家最悲行蹕地哀些咽<lb/>
簫笳<lb/>
聖化調新瑟仁師慰望霓方還趙全璧旋復禹元圭聲<lb/>
教恢鄒魯威靈暢女鞮浯碑堪恨䖏聖夀不天齊<lb/>
至道天同大清心水不渾六宫行幸少尺宅煉真存厭<lb/>
代金鑾殿收魂玉帝垣星辰羅上界還奉太微尊<lb/>
憂治勤宵旰生經爽鼎鉶玉巵臨瑞節畫翠愴昕廷草<lb/>
木秋零落乾坤晝晦㝠扶持宗社計列聖在天靈<lb/>
<pb n="KR4d0332_WYG_014-11a"/>
方啟中興運旋開萬世功人心憂漆室神斷定青宫識<lb/>
見㡬微表安危指顧中孤臣讀遺詔無語泣西風<lb/>
　　　輓崇清陳侍郎五首<lb/>
太學修名立甘泉晩節香巋然周大老好在魯靈光餘<lb/>
慶滄浪水清規夀俊坊典刑今可挹通德合名鄉<lb/>
峩豸居烏府時方豹守闗吾惟操白簡渠謾倚氷山六<lb/>
館為増氣羣憸覺汗顔左遷無慍色青史自斑斑<lb/>
當軸開邉釁朝紳半詭随公方司獻納言必及安危願<lb/>
<pb n="KR4d0332_WYG_014-11b"/>
飾湟中備毋輕馬邑師當時雖枘鑿今日若蓍龜<lb/>
勇退歸雲岫投閒十四年莆中無此様地上有行仙健<lb/>
筆凌坡老清詩輩樂天何人綴遺稿與作不刋傳<lb/>
小試濟川手東西兩玉虹誰知千載計更在十年中<hi>原注</hi>
<hi>公歸休十年作㑹仙安利二橋在邑東西甚宏偉嘗與僕言毎旦焚香告天乞延年以成二橋縁後果如願</hi>
砥柱老彌壮恩波流不窮向来香一瓣心事與天通<lb/>
　　　輓平昌戴丞東二首<lb/>
文籙傳三昧詞壇白雪吟竒才困場屋晩嵗綴紳簮所<lb/>
<pb n="KR4d0332_WYG_014-12a"/>
歴官雖小去思人到今挂冠垂九秩福善見天心<lb/>
倒蔗入佳境寒花留晚香福田三古刹恩澤四輿梁鶴<lb/>
化空華表牛眠占吉蔵他年青與紫恒塞桂枝堂<lb/>
　　　輓鄭昻叔珪母蔡夫人二首<lb/>
鍾秀端眀裔来嬪通徳家早甘寒水玉晩愛白蓮花樂<lb/>
施隂功厚囬班慶事賖他年龍鳯麓贈典有光華<lb/>
綘幔談經日熊丸茹苦時屢修堂上拜親炙母中師每<lb/>
羡萱堂樂今成薤露悲一生同令子共泣蓼莪詩<lb/>
<pb n="KR4d0332_WYG_014-12b"/>
　　　二月朔日得詩二十六韻<lb/>
二月方書朔新晴景物饒今春添一閏是月始元朝一<lb/>
枕初回夢千官想正朝横魚金繫帶鳴騎玉為鑣歸第<lb/>
無餘事流風競貴驕歌翻羯羊鼔舞襯鳯凰簫爛醉東<lb/>
西玉争妍大小喬湖山行䖏樂日月暗中消軒冕吾何<lb/>
羡巾車隠者招林泉供嘯傲杖屨足逍遥砌笋和泥掘<lb/>
盆花引水澆酒爐衣可準茶竈火頻燒冷眼蛾投燭灰<lb/>
心鹿覆蕉慣分田父席懶折督郵腰繙閲書連架𢋫酬<lb/>
<pb n="KR4d0332_WYG_014-13a"/>
詩滿瓢只知貧亦好未覺興無聊所恨黄巾熾能為鄰<lb/>
境妖四郊羣嘯聚十室九焚焦舊臘月虧蝕新年地震<lb/>
摇臺占頻告異塗說洊興妖帶甲多淪沒抽丁困役徭<lb/>
偹防家買劍廵邏境鳴刁惡少鋒尤烈渠魁首未梟豺<lb/>
狼行逐逐鴻雁羽翛翛欲訴閭閻苦其如魏闕遼太平<lb/>
何日見讀報惱孫樵<lb/>
　　　潘世表來訪臨别贈二十韻<lb/>
病眼縁春困晨興為子眀未應談世故政恐累吾清書<lb/>
<pb n="KR4d0332_WYG_014-13b"/>
况近何若襟期久不傾春来已多日課辦幾何程我懶<lb/>
覺成慣人憐太瘦生招窮詩作祟攻悶酒為兵昨着僧房<lb/>
宿思尋友舊盟時時整行李往往嘆浮萍一動歸歟興<lb/>
長歌去矣行小軒頻偃蹇分物息經營緑愛彌墻幄紅<lb/>
驚糝地英感時愁杜宇喚夢賞鸝鶊秩馬來迢逓論文<lb/>
㑹合并匆匆為草具鬱鬱有蘭馨如許遽言别深知不<lb/>
盡情惜花二三月送客短長亭萬事眼前幻一杯身後<lb/>
名相期在忠孝冷笑付枯榮問學無窮盡文章合老成<lb/>
<pb n="KR4d0332_WYG_014-14a"/>
倘來聊爾爾所立要錚錚此去逢同社為儂好寄聲有<lb/>
需新句子此稿不妨呈<lb/>
　　　春月閱報成詩寄呈方漕信儒孚若<lb/>
邉耗遽如許廟謨先定無書生良不武夜半亦長吁闗<lb/>
表成餘㡬山陽援正孤黄塵號鬼魅落日走猩鼯甲士<lb/>
疲鏖戰丁夫困轉輸臨淮一帶水諸将萬金軀宛地誰<lb/>
收馬延秋忌有烏畢魂空慘淡曦鬼定揶揄公外英雄<lb/>
少生来忠孝俱全将身作膽曽以口降胡方喜規模偉<lb/>
<pb n="KR4d0332_WYG_014-14b"/>
翻為文法拘正塗多植枳公論冷如菰嚙雪全初節凌<lb/>
煙勉後圖未應歌舞地冷眼看侏儒<lb/>
　　　人日六言五首<lb/>
功名朝三暮四學問人百已千古今無限卿相方册惟<lb/>
著聖賢<lb/>
誦詩心醉六義讀易夢吞三爻毛鄭寸長我取羲文千<lb/>
載神交<lb/>
飲食鮮能知味巫醫各有單傳要得胷中活法勿求紙<lb/>
<pb n="KR4d0332_WYG_014-15a"/>
上空言<lb/>
六經桑麻榖粟諸子綺縠竒珍常常灌溉胸次久久功<lb/>
用入神<lb/>
嵗月滔滔流水友朋落落踈星載酒誰諏竒字焚香自<lb/>
讀騷經<lb/>
　　　和書樓叔遇叔題小蓬萊<lb/>
月砌雲階不染埃疑從天上幻将来一龕儼坐鐘兼吕<lb/>
二老相從聃與萊丹劑好從金鼎鍊𤣥闗須要玉匙開<lb/>
<pb n="KR4d0332_WYG_014-15b"/>
他年勲業如粗了待約羣仙笑語陪<lb/>
　　　嵗晩偶題<lb/>
飲氷食蘖坐窮閻旋覺星星上鬢髯百尺樓中從偃卧<lb/>
五侯門下任暄炎寒花最愛香来晩倒蔗須教末見甜<lb/>
夀相誰知三甲異新年願得一丁添<lb/>
　　　除夜洗硯<lb/>
多謝吾家即墨侯朝濡暮染富春秋為供文字逢青眼<lb/>
要䇿功名趂黒頭濯以清泉塵已蛻衣之文錦翠如虬<lb/>
<pb n="KR4d0332_WYG_014-16a"/>
呼童除夜陳豐饌少勞精神併汝酬<lb/>
　　　寄謝希賢先覺表兄<lb/>
昔君弱冠我猶兒黄巻青燈茅屋西父對人談稱衛玠<lb/>
母因客過器王珪别來阻寄尺書鯉夢裏時親日角犀<lb/>
風快偶然翔短翼不應鴻鵠乆卑栖<lb/>
　　　丁丑同蒋力父東歸至城詩以别之<lb/>
發軔神臯愁熱甚解驂鄉井得凉多半生相托左右手<lb/>
一日同收甲乙科老我已鋤年少習期君共守嵗寒柯<lb/>
<pb n="KR4d0332_WYG_014-16b"/>
榮華富貴邯鄲枕惟孝惟忠乆不磨<lb/>
　　　晚過白沙<lb/>
浪踏麻鞋破暁行林梢猶自帶殘星氣呑宇宙原無餒<lb/>
心醉功名未覺醒紅雨無端汙行色白雲知我憶親庭<lb/>
平生慣作江湖客得酒相看眼倍青<lb/>
　　　二月十六日到仙水未第前屢得夢<lb/>
雙轂相催羊胛熟三年方遂鯉湖遊羣仙笑問来何晚<lb/>
世故相牽不自由昨夢回思聊爾爾他時稍足便休休<lb/>
<pb n="KR4d0332_WYG_014-17a"/>
寄聲岩下鵝冠子丹竈何妨為我留<lb/>
　　　謝仙逰許宰伯詡立續題名記招飲二首記乃<lb/>
　　　崇清侍郎作<lb/>
栽花次第滿河陽誰結寒根桃李場鰲在三山驚贔屭<lb/>
鳬飛雙舄費揄揚春風折屐縁聞㨗臘雪開筵重借光<lb/>
他日眀堂需大木桷榱或得入平章<lb/>
憶昔琴堂宴士時至今人誦壮行詩政縁勇氣填然躍<lb/>
遂竊科名副所期鄉槖摛詞光吐鳯邦侯瑑美穏蟠螭<lb/>
<pb n="KR4d0332_WYG_014-17b"/>
乞留片石棠隂下要寫春風徳政碑<lb/>
　　　賀許宰伯詡再考<hi>進退韻</hi>
宰官才具萬人豪鷄小如何下得刀奏課再經書上上<lb/>
理繁祇見辦多多錦囊有巻牛腰重装橐無金馬骨髙<lb/>
欲賀政成憐我懶篇詩付與邑人歌<lb/>
　　　夀仙逰許宰<hi>原注戊子生中元後一日</hi>
南極秋來光燭天琴堂此夕夀詩仙龐公戊子孰小大<lb/>
冦相中元相後先製錦從容才有刃嚼丹賦詠筆如椽<lb/>
<pb n="KR4d0332_WYG_014-18a"/>
交梨火棗君家物従此蓬萊不計年<lb/>
　　　桃蹊梅塢<lb/>
踈踈宻宻自成行共趂春妍鬬暁粧移得武陵溪上種<lb/>
傳来大庾嶺頭香𤣥都道士風流别東閣詩人興味長<lb/>
喚取園丁勤物色合将何樹比甘棠<lb/>
　　　和崇清侍郎招飲超燕堂韻<lb/>
超燕堂開一面春却教寒畯亦充賔西清班裏推名從<lb/>
南極躔中見老人草聖已傳碑不朽花神覺與思俱新<lb/>
<pb n="KR4d0332_WYG_014-18b"/>
鄉邦桃李誰培植直待魁然宰輔真<lb/>
　　　再和陳侍郎子知丞寄桂香酒新到又令孫司<lb/>
　　　户出柑為勸<lb/>
栢葉椒花未報春陽和先到四筵賔傳觀秀句堪呈佛<lb/>
諦聽清談太迫人子舍香醪浮甕碧孫枚名菓薦盤新<lb/>
却将甘㫖分寒陋尤見先生愛士真<lb/>
　　　寒食呈陳崇清<lb/>
一百五日寒食節八十六翁行地仙曲水飛觴酬勝景<lb/>
<pb n="KR4d0332_WYG_014-19a"/>
漢宫傳燭憶青烟三春幸自添餘閏雙筆今題第㡬篇<lb/>
俛仰興懐兒輩事先生有樂在壺天<lb/>
　　　夀陳崇清侍郎<lb/>
笑把荷嚢下紫霄人傳千載鶴歸遼精忠一片馳寅陛<lb/>
樂事無窮繼午橋垂釣滄浪聽欵乃揮毫雲岫賦逍遥<lb/>
今辰恰紀蓬壺瑞南極横陳埒斗杓<lb/>
　　　賀陳侍郎該宗祀告成加封清源郡侯二首告<lb/>
　　　詞有緬懐耆德飬老乞言等語<lb/>
<pb n="KR4d0332_WYG_014-19b"/>
錦書飛下字如鴉從槖詞頭似相麻竣事眀禋均雨露<lb/>
緬懐耆徳傲烟霞雞窠佚老精神健燕頷宜侯爵邑加<lb/>
願體乞言珍重意星馳驛騎奏忠嘉<lb/>
辭封来伴赤松逰判作山中萬戸侯一片葵心天北闕<lb/>
十行芝檢殿西頭淵洪端静恩言厚拊藉温存眷禮優<lb/>
國事多艱耆舊少須公與作濟川舟<lb/>
　　　再和二首<lb/>
筆飛鸞鳯墨翻鴉白玉堂中懶草麻得句批風仍抹月<lb/>
<pb n="KR4d0332_WYG_014-20a"/>
怡神飲露更餐霞公於軒冕浮名薄帝念耆英寵禮加<lb/>
丕衍修齡全晚節洋洋一札聖言嘉<hi>原注皆誥詞中語</hi>
壯嵗清源曽倦㳺今朝大郡又封侯身安不用扶鳩杖<lb/>
骨貴從知應虎頭望闕承恩顔有喜即家問政禮宜優<lb/>
濟時事業需元老莫遣空横野渡舟<lb/>
　　　送鄉先生林䱷磻黄石講㑹<lb/>
嵗暮何時更逺逰劉蕡下第我色羞陽春自古難為和<lb/>
眀月如今肯暗投宿諾不輕連璧友新盟借重扞城侯<lb/>
<pb n="KR4d0332_WYG_014-20b"/>
九江儻拒黿鼇餌何處堪人下釣鈎<hi>原注時朱上舍趙監鎮為之倡</hi>
　　　賀謝景芳得第四男<lb/>
每愛君家玉滿堦仙宫今又見琨臺父兮定得鈴旗夢<lb/>
母也須懐磬石胎羯末封胡知有種復臨泰壮看朋來<lb/>
林家絡秀如聞此好好来求依様杯<lb/>
　　　賀弟綱得男<lb/>
韓相由来紫府仙微之曽侍玉皇前羡君乆矣崇真教<lb/>
生子居然契道縁料得玉麟親入夢試看銅狄㡬經年<lb/>
<pb n="KR4d0332_WYG_014-21a"/>
不須草草為湯餅剰出犀錢醉四筵<lb/>
　　　寄鄭龍川子汝瞻巖翁二首一叙别懐一謝恵端<lb/>
　　　硯<lb/>
汝瞻當日預文盟七十人中最妙齡别久恨無書寄鴈<lb/>
夜深猶記案帷螢我叨天幸登科甲子盍心期紹品丁<lb/>
後㑹阿䝉須刮目流聲不減國蘭馨<lb/>
寄我端溪玉一彎文房取友此其端眼中厭看珊瑚樹<lb/>
掌上忻擎紫馬肝底用千金求國手擬封九錫霸詞壇<lb/>
<pb n="KR4d0332_WYG_014-21b"/>
他時㳺宦南州路免載嚢中隻石還<lb/>
　　　離家<lb/>
無端輕棄白雲拗似被梅花喚出郊嵗律堂堂蛇赴壑<lb/>
宦途役役燕營巢數更聽雨情何極憂國懐家睫不交<lb/>
老了英雄天不管那堪更被北山嘲<lb/>
　　　謝何察推鯽鱠<lb/>
君家一筯萬錢拚分我銀絲侑客歡芳餌得来珍丙穴<lb/>
金刀落䖏照辛盤腹腴差迫詩肩瘦鱗活能生酒面寒<lb/>
<pb n="KR4d0332_WYG_014-22a"/>
玉手行厨如許巧說教魚婢學應難<lb/>
　　　别戴仲實<lb/>
人生契好不在乆一日可當十年㳺共君三兩夜清話<lb/>
洗我千萬斛竒愁欲晴未晴雲閣雨臨别惜别車停輈<lb/>
異時扁舟下瀬渚安道謹勿避子猷<lb/>
　　　二月閲邸報<lb/>
聞道邉頭數萬兵倒戈歸我我遺民處降失䇿國非國<lb/>
清野無糧人食人闗外數州城不獵山陽孤戍草無春<lb/>
<pb n="KR4d0332_WYG_014-22b"/>
書生憂憤空頭白自有經綸社稷臣<lb/>
　　　感嘆時事<lb/>
西風慘淡起愁雲走檄飛書正糾紛劔器朝方驅冶匠<lb/>
戈船夕又募新軍馬肥已報髙秋警鶴唳那堪中夜聞<lb/>
我輩憂邉心欲折棘門灞上漫論勲<lb/>
　　　聞倪正甫尚書遭臺評<lb/>
人從㨗徑博公侯一老堂堂去不留誰向帝前䜛陸贄<lb/>
不令王所着居州修名已立公何欠直道難行國可憂<lb/>
<pb n="KR4d0332_WYG_014-23a"/>
安得上方三尺劍為渠斷取佞臣頭<lb/>
　　　題王雙巖詩集後二首<lb/>
自是先生標致髙誦詩恍見萬人豪清如金掌雙莖露<lb/>
壯似錢塘八月濤胸次無塵春拍拍道腴有味樂陶陶<lb/>
輶軒刻棗傳衡岳留得芬芳伴楚騷<lb/>
白首憂時意更長眀言六籍法皆良先生不竟身前用<lb/>
有子親傳肘後方時論無人傳藥石上醫着眼識膏肓<lb/>
歸歟活國工夫辦要續雙巖百世香<lb/>
<pb n="KR4d0332_WYG_014-23b"/>
　　　寄題盧川容膝軒詩<lb/>
誰将容膝榜軒楣未見髙人心領之綠綺牙籖無長物<lb/>
名芝芳茝是佳兒卧看筆架成江夢坐揖爐峰讀楚詞<lb/>
諸謝風流應未逺盧川今又種清規<lb/>
　　　送方潛仲入太學<lb/>
英氣軒軒貫斗牛春風匹馬辟雍遊家庭競秀三株樹<lb/>
伯仲相交五鳯樓囬首白雲添舊感細聽夜雨入新愁<lb/>
妙年唾掌收科第㑹有歐公避一頭<lb/>
<pb n="KR4d0332_WYG_014-24a"/>
　　　石巴山買舟<lb/>
年來機事付沙鷗湖海萍蓬覺倦逰千里白雲闗我恨<lb/>
一江流水替人愁快聞飛槳健於馬底問前灘吼似牛<lb/>
枕藉舟中君莫歎人生何日不虛舟<lb/>
　　　陳方大弟宏父将省侍潮陽以詩約别<lb/>
逆旅頻連風雨床歸来蹤跡兩参商誰知纔隔路三舍<lb/>
不似相從天一方壺山白認梅将雪潮水黄知菊已霜<lb/>
便去也須留驛道欲携斗酒話彷徨<lb/>
</p>
<p>
</p>
  </div>
<div>
                <head>臞軒集巻十五</head>
    <p>
<pb n="KR4d0332_WYG_015-1a"/>
欽定四庫全書<lb/>
　臞軒集巻十五　　　　　　宋　王邁　撰<lb/>
　　近體詩<lb/>
　　　七月望後三日西湖㑹飲酒酣分韻賦詩得荷<lb/>
　　　字<lb/>
波平煙霽晚風和船到湖心水没窩凉絶不知三伏暑<lb/>
醉酣齊唱八仙歌賞梅洞口憐和靖種桞堤邉憶老坡<lb/>
魚鑰他時如共直好論舊事捲新荷<lb/>
<pb n="KR4d0332_WYG_015-1b"/>
　　　紹興戒珠寺讀右軍祠堂碑<lb/>
先祠石刻摩挲久華胄遥遥企慕勞字古似觀秦急就<lb/>
詞幽如讀楚離騷不誇絶藝臨池學只羡清風誓墓髙<lb/>
更有山居須問訊擬携方士鍊金膏<hi>原注碑云鍊金膏餐瓊屑</hi>
　　　蘭亭故居<lb/>
弭節稽山樂事多舊聞一一入捜羅臥薪伯業今何在<lb/>
喬木家聲乆不磨可笑兒曹憐野鶩却輸道士辨籠鵝<lb/>
不因禊帖風流逺千載人誰數永和<lb/>
<pb n="KR4d0332_WYG_015-2a"/>
　　　闕題<lb/>
此亭形勝壓東州吳越山川日夜浮萬頃怒濤胥憤烈<lb/>
一舠明月蠡風流悲鳴華表千年鶴縹𣺌沙洲數㸃鷗<lb/>
倦客來㳺空弔古那堪更上最高樓<lb/>
　　　蓬萊閣<hi>原注記序元祐中章粢所作秦望當其前望鏡湖一帶如綫</hi>
歴晉更唐嵗月多玩珠龍尚枕山阿絶憐蓬閣題元祐<lb/>
敢擬蘭亭記永和秦望數尖銜夕照鏡湖一綫暗煙莎<lb/>
登臨未盡匆匆去奈此千巖萬壑何<lb/>
<pb n="KR4d0332_WYG_015-2b"/>
　　　飛雲樓<lb/>
亭前一望水東流更有雄樓在上頭燕子飛來春漠漠<lb/>
鴟夷仙去水悠悠神交故國三千里目斷中原四百州<lb/>
日暮片雲棲古樹昔人留與後人愁<hi>按此詩見詩家鼎臠中永樂大典中</hi>
<hi>未録今補入</hi>
　　　寓書吉祥寺臨去親友三人來訪<lb/>
共指梅花笑裏㸔詩腸清峭酒腸寛一陽方長知春近<lb/>
三友同來話嵗寒富貴迫人隨世膩身心何日似僧閑<lb/>
<pb n="KR4d0332_WYG_015-3a"/>
䇿勲茗椀匆匆去不道樽前欠小蠻<lb/>
　　　永嘉何子善琴而有詩名一日携二妙見訪求<lb/>
　　　詩<hi>用進退韻</hi>
山川司馬逰曾慣湖海元龍氣更豪詩眼具時穿月脇<lb/>
琴聲妙處冩雲和夫君隻手兼雙美舉世何人賞此高<lb/>
料得送窮文已辦雪霜應柰嵗寒柯<lb/>
　　　為余君肅曰嚴母夫人壽<lb/>
曾向瑶池稳泛槎眼㸔西母佩飛霞定分天地冲和氣<lb/>
<pb n="KR4d0332_WYG_015-3b"/>
來匹公侯富貴家熊膽課兒心苦淡魚軒錫命世榮華<lb/>
樽前何物堪為壽笑指蟠桃幾度花<lb/>
　　　賀同年林簿同卿龜從新婚<lb/>
金華門外浥京塵鳥石山前結帨巾翁壻相㸔氷映玉<lb/>
庭闈一笑頰生春昔言爾爾嫌隨俗今喚卿卿喜有人<lb/>
來嵗夢蘭叶佳兆犀錢玉果出娛賔<lb/>
知君雅志厭奢豪富貴相尋可得逃雲母屏間穿雀目<lb/>
銷金帳下醉羊羔養生早悟眉為斧侍立須驚手有刀<lb/>
<pb n="KR4d0332_WYG_015-4a"/>
老我詩成還失笑膏粱未必勝糠糟<lb/>
　　　再和王君保定通判韻<lb/>
覆雨翻雲市道交公持正論息羣嘲風高莫送翎毛短<lb/>
春煖難生土脈磽攻過每䝉竒藥賜衛生更借好方抄<lb/>
一陽來復駸駸泰善類傾心望㧞茅<lb/>
　　　和黄遇卿二白韻<lb/>
晚來雲色半濃淡雲外青山知有無纔出六花誇舞女<lb/>
又飛一白慰農夫乆無人説平淮事空有天生訪戴圖<lb/>
<pb n="KR4d0332_WYG_015-4b"/>
憂國寸心同皎㓗詩肩如鷺更清臞<lb/>
　　　寄陳起予宗夏二首<hi>原注與余居近一里日相過從近就蔡氏館自携稚子與</hi>
　　　<hi>俱</hi>
道有窮通時屈伸夫君氣槩豈長貧帳前弟子知無幾<lb/>
膝上郎君最可人苜蓿儘多聊一笑栗梨見覓莫渠嗔<lb/>
平生耿耿猶存否五十端能貴買臣<lb/>
昔共從師未褁頭如今雙鬢各驚秋我無突兀萬間厦<lb/>
君自昻藏百尺樓風雨苦多時事惡英雄未遇老天愁<lb/>
<pb n="KR4d0332_WYG_015-5a"/>
相思一夜不成寐早起題詩寄便郵<lb/>
　　　再和陳起予二首<lb/>
龍蟄藏身來者伸不妨抱道且安貧晝眠經笥誇羣弟<lb/>
夜擁綈袍憶故人富貴未來招鬼笑文章太好恐天嗔<lb/>
安排禮樂三千字寓目他年許得臣<lb/>
一誦君詩一㸃頭華摛春艶氣凌秋耳邊厭聽兩蛙部<lb/>
眼底新誇五鳯樓花信風殘生酒興竹枝歌罷動閨愁<lb/>
蘭亭已近浮觴節先把歸期話置郵<lb/>
<pb n="KR4d0332_WYG_015-5b"/>
　　　和後村劉甫紀夢<lb/>
夢懷諫紙立前廂夢覺披衣起細詳斗粟舊謡仍抗奏<lb/>
籝金往訓覺增光穹官𦂳職一時事令子直臣千載香<lb/>
報答君親良有日未應垂釣老滄浪<lb/>
　　　贈郭五星若水叔清二首<lb/>
雙闕雲仍山澤儒歩占小技豈其徒家傳要𦕈先天學<lb/>
腹有熒煌列宿圖南海編書希代寳西山一序䕶身符<lb/>
二賢出處闗天運曾把流年細筭無<lb/>
<pb n="KR4d0332_WYG_015-6a"/>
淮蜀年來殺氣深中州兵革亦相尋命懸逆賊狂夫手<lb/>
憤激孤臣孽子心人物眇然難倚仗風濤如此恐胥沉<lb/>
煩君夜起觀星斗福德何時吳分臨<lb/>
　　　又贈劉鐵面五星<lb/>
劉君腹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一天星捜索真機泣六丁少可舌端無軟語<lb/>
秘傳肘後有全經話盟在昔疑猶夢詩䜟如今果叶靈<lb/>
我亦正為貧作祟雙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>贏得一番青<lb/>
　　　送徐子學夢鯉赴梅教二首<lb/>
<pb n="KR4d0332_WYG_015-6b"/>
九州四海盡同年德行公居一榜先太學何蕃名籍甚<lb/>
南州孺子道巍然此行莫笑儒官冷立事須還晚節堅<lb/>
聞說青衿齊引領靈砂九轉待丹鈆<lb/>
底官得似教官清吏不能塵以道鳴三鱣堂前推老宿<lb/>
百花洲上見諸生斯文有脉煩珍䕶何地無才要作成<lb/>
朝列諸公半知己匪朝吹上玉皇京<lb/>
　　　和京教李景平<lb/>
父子才名壓二班儒官咫尺近家山官閒人羡清華選<lb/>
<pb n="KR4d0332_WYG_015-7a"/>
詩好天開笑粲顔雌甲一生甘守拙雄飛千里莫渠攀<lb/>
骨凢自分仙難做懶去從人學九還<lb/>
　　　再和<lb/>
美人清曉夢催班老子心清只愛山晚歲松筠留素節<lb/>
艷春桃李付紅顔官麤鶴料猶堪活援寡龍門莫浪攀<lb/>
滿眼飛騰霄漢上誰知倦翼已思還<lb/>
　　　三和<lb/>
天上儀隣懶趂班愁雲苦雨暗湖山絶憐黒黍紛披穂<lb/>
<pb n="KR4d0332_WYG_015-7b"/>
空有决明鮮好顔憂國寸心增感慨趨時俗駕倦追攀<lb/>
幕中幸自文書省詩債無縁乆不還<lb/>
　　　送黄少遇非熊守徳慶<lb/>
三紀間闗歴宦途蕭然全似一臞儒恥趨東閤隳高節<lb/>
甘向南州剖左符悃愊不能為健吏清修端可律貪夫<lb/>
羊城定見菊坡老能為蒼生一出無<lb/>
　　　送蜀名父之子程剛仲世徳擢甲科二首<lb/>
一誦洋洋大對文便知風骨是西人筆頭重有千鈞力<lb/>
<pb n="KR4d0332_WYG_015-8a"/>
字面清無半㸃塵衆羽羣中鳴鳯喙潜淵深處摘龍鱗<lb/>
丈夫出處闗初節歸去携名壽大椿<lb/>
乃翁勇退急流中家法森嚴在教忠有子清材如結緑<lb/>
告君直氣貫晴虹甲科更合放頭出時論從來忌臆空<lb/>
生長殊方同臭味相期不朽是英雄<lb/>
　　　賀宋兄令子縣尉之望擢第榮還<lb/>
自從西笑便安排果有佳音天上來縱靶少年親得雋<lb/>
跨鞍老將幾衘枚歡馳帝里泥金帖喜溢親庭藥玉杯<lb/>
<pb n="KR4d0332_WYG_015-8b"/>
造物與君良不薄好將隂德厚栽培<lb/>
　　　用徐編修德夫韻賀其開藩旴江二首<lb/>
幾年泉谷養靈根一立朝班敢盡言鏁掣玉麟辭紺殿<lb/>
符分金虎坐轅門郡條上日新施設民瘼微時預討論<lb/>
勿鄙嚮來工珥筆只將清淨鎮囂喧<lb/>
君侯心事即蒼𡨕諤諤曾同唯唯爭醫國竒方留後用<lb/>
字民好事及今行懸知夔卨班難繼且入龔黄傳亦榮<lb/>
天誘聖𠂻差易耳正人得路致隆平<lb/>
<pb n="KR4d0332_WYG_015-9a"/>
　　　壽南宗東巖四首<lb/>
公是崑臺紫府仙中問一念墮塵縁小猿驛口霜生甑<lb/>
白鶴巖前月滿船詩太迫人清似水琴真知我直如絃<lb/>
年來族老晨星少獨魯靈光尚巋然<lb/>
杉風蘿月讀書樓藜杖分光夜校讎雙璧連科天啟齒<lb/>
一珠照座客回頭金閨通籍傳芳信綵袖稱觥襯雅謳<lb/>
浪說錦屏家慶好銀潢元有此風流<lb/>
新陽一信迸黄鐘春到分枝若木叢天為萬人生李晟<lb/>
<pb n="KR4d0332_WYG_015-9b"/>
朋來三壽頌僖公松林古佛燒香報粟洞羣仙注福同<lb/>
欲識東巖長夀相只㸔台皆更方瞳<lb/>
萬斛龍文筆可扛詩壇坐受百城降文章今代長庚李<lb/>
福氣前朝戊子龎見說明時延彦勝可令屬籍欠鴻厖<lb/>
餘干相業公須繼先借雙旌涖是邦<lb/>
　　　過新蓬二嶺<lb/>
世路年來熟險巇那堪炎火正宣威足摩青壁頂頭過<lb/>
心逐白雲天外飛瀑布有聲愁客耳山禽無語怪儒衣<lb/>
<pb n="KR4d0332_WYG_015-10a"/>
田翁憐我鞋根濕為説林梢已夕暉<lb/>
　　　閩嶺遥岑<lb/>
天晴遥見七閩闗萬仞丹梯莫可攀鳥度不離青嶂裏<lb/>
客行多在白雲間玉門遼邈誠虛設蜀道﨑嶇只等閑<lb/>
擾擾路傍名利子軒車南去幾人還<lb/>
　　　送㑹之夢龍赴南安尉<lb/>
儒生十九諳吏事君自胷中有八忩好去禔身師長吏<lb/>
<hi>原注時真舍人為守</hi>謹母泄邇薄鄰邦政聲要重車渠百祥兆須<lb/>
<pb n="KR4d0332_WYG_015-10b"/>
來鸂鶒雙自笑慳嚢無可贐篇詩獨不美羊腔<lb/>
　　　錢方言巖仲之泰尉尤溪二首<lb/>
莫作尋常一尉㸔斯人能大所居官才髙不數麒麟楦<lb/>
氣盛曽排虎豹闗初筮事人須以直有心及物莫辭難<lb/>
此行有一為君賀刺史賢如元次山<hi>原注在太學嘗詣闕上書</hi>
一第歸來正黒頭艾軒遺墨費旁搜及瓜上日相催迫<lb/>
鋟棗通宵細校讎充類所行皆好事立身何患不前修<lb/>
故家常寳文公帖謹勿逢人便有求<lb/>
<pb n="KR4d0332_WYG_015-11a"/>
　　　寄婺州趙尚書立夫二首<lb/>
大雅千年一嗣音人如美玉更良金清修山澤臞儒様<lb/>
惻怛河沙古佛心北闕方瞻台斗踐東嘉還借福星臨<lb/>
中興宗兖留衣鉢大有蒼生望作霖<lb/>
憶昔京畿入幕時游從日淺辱深知每誇得士如温造<lb/>
幾度逢人說項斯親見登瀛應撃節近聞去國為攅眉<lb/>
江干餞别公先至洪魏諸賢鼎鼎來<lb/>
　　　游温陵得未第之士四人作四愛詩<lb/>
<pb n="KR4d0332_WYG_015-11b"/>
　　　　贈茂功茂叔<lb/>
吾愛清源徐茂功聲名捷出日方東高凥下首紛餘子<lb/>
屈指論心幾鉅公我定斯文宜館閣人言科目滯英雄<lb/>
直須一舉魁天下方快鵬程萬里風<lb/>
　　　　贈養仁若春<lb/>
吾愛清源顔養仁筆端有力重千釣竒才自合巍收第<lb/>
他巧何妨且進身我老無能惟喜士君名若出定驚人<lb/>
元宵相聚過寒食不汚東風一㸃塵<lb/>
<pb n="KR4d0332_WYG_015-12a"/>
　　　　贈順夫履信<lb/>
吾愛清源陳順夫妙齡足跡半江湖三湘舟裏詩成束<lb/>
百尺樓前酒滿壺科目豈淹真俊傑世間誰數飽侏儒<lb/>
長安貴宦門如市還有樽前此客無<lb/>
　　　　贈來叔泰來<lb/>
清源吾愛陳來叔紫㡌家聲藹月評苦學心能通造化<lb/>
擇交足不出門庭人知長宋名先弟誰識子由文勝兄<lb/>
聽取搢紳傳好語可軒後有兩魁星<hi>原注可軒校書為鄉先生</hi>
<pb n="KR4d0332_WYG_015-12b"/>
　　　簡宗弟無逸稼主簿<lb/>
朅來纔是早春時過眼園林囀子䂓㸔絶交書君介癖<lb/>
讀離騷賦我狂癡斷無清夢飛蓬島剰有𡨕搜到草池<lb/>
聞説郎星遭孛彗又添一恨上雙眉<hi>原注謂其主人曽宗丞也</hi>
　　　和林養正龜符惠詩<lb/>
殿陛程文被十行要搜鯁論獻朝堂㸃頭只欠饒三好<lb/>
強項須教受一章耿耿古心増骯髒茫茫俗眼笑荒唐<lb/>
太官羊肉非吾羡一筯藜羹劣可嘗<lb/>
<pb n="KR4d0332_WYG_015-13a"/>
　　　賀洪景茂葉舍試平奏仍勉為南宮之行<lb/>
鼓篋天庠正妙齡同時行軰半先登如今纔喜紅心中當<lb/>
日幾成赤脚升<hi>原注洪向來一舍試便居前列合赤脚升以無例不果</hi>冀北羣空㸔走<lb/>
馬溟南路闊快摶鵬歸來新敞渠渠厦笑我生涯冷似氷<lb/>
萬仞浮屠已合尖出門一笑謝虀鹽釣鰲滄海六連上<lb/>
騎鶴揚州二得兼䜟應何仙符舊兆夢魁余榜合新占<lb/>
破荒吾邑須君輩更㸔花從錦上添<lb/>
　　　賀陳思表兄西上<hi>原注正已連四解二遜其弟</hi>
<pb n="KR4d0332_WYG_015-13b"/>
誰言塲屋似樗蒲好手居然不解輸疊来三廵皆得注<lb/>
結塲一擲定成盧月評須應状元䜟風義新添家慶圗<lb/>
科第假途餘事耳方來宇宙要人扶<lb/>
　　　賀陳講書謀仲諏璋慶<lb/>
好是橙黄橘緑時津津黄色上雙眉十為良月陽將長<lb/>
一索成男喜可知南外<hi>原缺一字</hi>房開宅相西清荷槖長孫<lb/>
枝青春拾芥收科第須記麟庠客有詩<lb/>
　　　賊平賀本路史倉良叔彌忠四首<lb/>
<pb n="KR4d0332_WYG_015-14a"/>
實地從來着脚安好脩纕蕙更紉蘭貴游淡似孤寒士<lb/>
達宦貧於初品官醫國名方留肘後憂民心事集眉端<lb/>
浮榮過眼同歸盡獨魯靈光耐乆㸔<lb/>
建俗輕生自古然况逢軍旅更饑年兩臺相顧長酸鼻<lb/>
一飯無縁得下咽發廪救荒寧計日乞師請命屢牋天<lb/>
賊平必欲論功報鎮撫須居戰取先<lb/>
六十青蚨米五升兒童滿口說常平方愁饑火無聊頼<lb/>
一沭恩波得並生真佛現身來救度老天着眼自分明<lb/>
<pb n="KR4d0332_WYG_015-14b"/>
從今閩粤家生子定把君侯姓作名<lb/>
誨盜須知有自來貪官汚吏禍之胎殺人于貨甘殘忍<lb/>
入市拏金不忌猜誰與清朝申典憲合將若屬寘渠魁<lb/>
書生銳欲排閶闔先誦民謡獻外䑓<lb/>
　　　寄恵安吳簿明輔子良權南安宰二首<lb/>
南安只是舊南安敏手為之便好㸔事辦要先心肯辦<lb/>
才難須信縣無難錦遭傷後從新製琴不調時改舊彈<lb/>
見說笑談理繁劇公餘何惜築詩壇<lb/>
<pb n="KR4d0332_WYG_015-15a"/>
邑人見說漸相安更把西山作様㸔有社有民行志易<lb/>
不寛不猛得中難設施新法須明允掩蓋前愆莫糾彈<lb/>
便作真王何用假安排旗鼔即齋壇<lb/>
　　　題恵安頼汝恭溪山風月亭<lb/>
亭俯清漪揖翠岑好風吹面月盈襟濯纓孺子滄浪興<lb/>
抱膝高人梁父吟流轉韶光蘭滿砌婆娑秋景桂成林<lb/>
為君喚起棲梧鳯瑞旦來儀磬樂音<lb/>
　　　送真西山赴召<lb/>
<pb n="KR4d0332_WYG_015-15b"/>
一朝三命下金鑾<hi>原注時召曹彦約鄒應龍真徳秀</hi>獨有先生出處難<lb/>
學術顔曽千載上行藏吕范二公間莫言一木難支厦<lb/>
須向中流力障瀾愛助盖為天下計丈夫心事頗相闗<lb/>
　　　送吳魁君謀叔告赴召二首<lb/>
三載天庭出一魁一魁豈是利名媒熈寧如葉庸人耳<lb/>
南渡惟張君子哉臚唱若為調衆論囊封正要㸔人才<lb/>
千年青史芬芳逺過眼浮榮付儻來<lb/>
盛名之下最難居一節清忠自有餘竪鐵脊梁須我輩<lb/>
<pb n="KR4d0332_WYG_015-16a"/>
横金腰帯聽伊渠和戎自古迷當局善類何時可得輿<lb/>
抗論朝廷須正大莫如鄉黨費分踈<lb/>
　　　送徐茂功西上二首<lb/>
有司具眼柬時髦此士今纔入網羅好去南宮平歩過<lb/>
向來東閣閱才多孤忠畎畆常憂國大對軒墀莫主和<lb/>
有問臞翁消息者官非不愛柰狂何<lb/>
　　　送傅一新西上<lb/>
此去蘭宮好䇿勛子行真足張吾軍大鵬怒奮溟南翼<lb/>
<pb n="KR4d0332_WYG_015-16b"/>
駿馬鳴驚冀北羣直要安排醫國䇿不徒戱作送窮文<lb/>
逢人有問狂生者為說憂時已白紛<lb/>
　　　送朱典卿履常上舍西上<lb/>
天庠教育總英游文行惟君擅兩優玉潤珠明盈咳唾<lb/>
蘭薫雪白見操修老天不錯須開眼朱吏相逢定㸃頭<lb/>
月裏一枝高斫處向來我已為君留<lb/>
　　　送張柔翁必强西上<lb/>
說詩匡鼎筆如椽此去雲霄穏着鞭富貴恰當年五十<lb/>
<pb n="KR4d0332_WYG_015-17a"/>
扶摇快上路三千乃翁積種今歸子是理乘除信有天<lb/>
梅友靣傳衣鉢好題名更向萬人前<lb/>
　　　送黄東起西上<lb/>
我友君居德行科見君覺我汗顔多筆端有韻珠盈唾<lb/>
胷次無塵玉不磨好去腰斤高斫桂向來傳鉢有持荷<lb/>
廣寒管領羣仙到為我慇懃謝月娥<lb/>
　　　送林元質彬之西上<lb/>
二十年來共短檠相親不减友于情風高鶚版曾雙中<lb/>
<pb n="KR4d0332_WYG_015-17b"/>
海闊鵬搏不計程宣力棘圍新扁額題詩梨嶺舊家聲<lb/>
瓣香旦旦為君祝唾掌功名在此行<lb/>
　　　送陳君保作喆西征<lb/>
非時何事欲西征為有悲風動紫荆斜斷最憐鴻鴈影<lb/>
急難方見鶺鴒情北方寒地多氷雪南國飢甿弄甲兵<lb/>
扶旐東歸良不易䕶持孝友有神明<lb/>
　　　西征延平道中偶成<lb/>
羣羽斜飛欲刺空誰能剪翼向籠中客程䟦渉二千里<lb/>
<pb n="KR4d0332_WYG_015-18a"/>
年紀侵尋五十翁酒有神通排磊塊書無靈聖困英雄<lb/>
相逢且說窮愁話纔入修門莫說窮<lb/>
　　　送鄭秉叔西征<lb/>
聨轡而西三十程風餐雨宿費經營間闗閱舊途經熟<lb/>
老大逢新歴日驚我正與時相枘鑿君方随詔赴弓旌<lb/>
獨班賜第明年事囘首雲深谷口耕<lb/>
　　　除夜宿江下逆旅呈甥陳宗噐<lb/>
在家随俗坐守歲逆旅無聊卧向晨舊隠荒凉棲鶴怨<lb/>
<pb n="KR4d0332_WYG_015-18b"/>
端門邂逅畵雞新知非早似蘧伯玉將貴誰欺朱買臣<lb/>
幸自樽中留得酒與君随分慶長春<lb/>
　　　南劒倅趙用甫權郡有小集以祈晴不用妓移<lb/>
　　　晚筵於潘司户<lb/>
君侯風誼薄雲高軫念征夫䟦渉勞雅宴朝陪青玉案<lb/>
餘歡晚屬念珠曹嚮來驚下曾參杼此去誰分范叔袍<lb/>
齋閤祈晴行有應免教雪虐更風饕<lb/>
　　　和龍溪陳宰璉景賜石馬橋韻橋乃其父崇清<lb/>
<pb n="KR4d0332_WYG_015-19a"/>
　　　作倡<lb/>
㡬年公案一朝成我覩爭先眼倍明勢面似呈新月様<lb/>
灘腰不作怒濤聲鰲頭地踞三千尺鵬路天開九萬程<lb/>
荷槖瓣香元好在隂功隠徳慰平生<hi>原注侍郎自言每旦必焚香告天願</hi>
<hi>成此縁</hi>
　　　又九月朔同諸將觀石馬橋<lb/>
萬年石馬勝縁成千丈金鰲跨水横法從福田勤播種<lb/>
小菴心匠自經營不縁打破工夫到那得中流砥柱平<lb/>
<pb n="KR4d0332_WYG_015-19b"/>
我輩濟川真事業何時赤手活蒼生<lb/>
　　　因發諸縣催科行移口占呈東倅<lb/>
共乘别駕犯炎雲入手文書費解紛搜見底嚢供北餫<lb/>
作無麪餅飽南軍銅山欲乞從今賜金浦何為異昔聞<lb/>
分得塵勞無著處不知風月㡬時分<lb/>
　　　送黄同年京甫必昌赴廣西提幹二首<lb/>
黄甫才名二十年蹉跎正坐不能圓四書銳欲潜心聖<lb/>
八品甘為從事賢東道樽前需客乆南軒印子待人傳<lb/>
<pb n="KR4d0332_WYG_015-20a"/>
丈夫不必求知已具眼分明有老天<lb/>
君過羊城見菊坡先生不出意如何蜀嘘淮沸人挺亂<lb/>
京火郊雷天薦瘥石介不親逢慶歴龜山何策救宣和<lb/>
狂生憂國頭如雪送客無悰作好歌<lb/>
　　　寄呈漳守李侍郎元善四首<hi>原注李韶自號竹湖筠溪其祖也嘗</hi>
　　　<hi>守漳</hi>
棠木筠溪手自栽竹湖又剖竹符來祖孫相望風流盛<lb/>
父老驩傳春意囘㧞薤莫須施辣手泛蓮似更欠清才<lb/>
<pb n="KR4d0332_WYG_015-20b"/>
善人所至如甘雨要洗漳民滿靣埃<hi>原注余去漳未乆据所見言之</hi>
侍郎佛地位中人一飯何嘗不念民涇渭同流須有别<lb/>
雪霜殺物乃為仁揚清可使貪夫愧去惡能令善者伸<lb/>
自笑狂生太饒舌見詩少喜定多嗔<lb/>
嚮來大姓虐窮閭千畆農田浚作渠黠吏鷹豪争攫肉<lb/>
驕兒螂怒敢當車老丞嫉惡無容忍直筆誅奸欲剪鋤<lb/>
解印此曹稱快甚惟民與士最愁子<hi>原注驕兒謂李蘭軍</hi>
陛前苦語犯龍鱗朝退還遭丞相嗔連削六階為下吏<lb/>
<pb n="KR4d0332_WYG_015-21a"/>
只饒一死與閒身命天所付須安分貧士之常莫語人<lb/>
惟有梅花無冷暖玉堂茅舍一般春<lb/>
　　　寄南劒守陳寺丞宿<lb/>
復齋出守劒津時正直清亷真吏師遺愛昔嘗垂竹帛<lb/>
徽音今又嗣塤箎侯能培植甘棠苃我欲摩娑常萼碑<lb/>
千載福公家傳好懷哉蜀士送行詩<lb/>
　　　送黄殿講成父赴廣東漕四首<hi>進退韻</hi>
閩州長者舊家聲德厚流光産俊英火玉精神充户牖<lb/>
<pb n="KR4d0332_WYG_015-21b"/>
國蘭譽諝播爐亭臨軒初試董晁策抗對專尋濓洛盟<lb/>
臚句一傳喑萬馬祥雲五色捧魁星<lb/>
剡曲蓮池徹㡳清即馳雋軌上蓬瀛抽黄嫓白羞時學<lb/>
漬墨磨丹勘舊經彤陛奏言殫藎直玉皇動色賞忠精<lb/>
胸中列宿舒芒耀藜火光分太乙星<lb/>
金華重席被恩榮蘭省還持多士衡善類適然相牴牾<lb/>
諸公可是費調停自從陣脚一摇動堪嘆棋枰㡬變更<lb/>
紫㡌清源人刮目朱轓炯炯見郎星<lb/>
<pb n="KR4d0332_WYG_015-22a"/>
尺一催歸白玉京浮雲偏妬月華明鳯凰逺舉弋何慕<lb/>
鶗鴂爭鳴草不馨館列翹才難致仕杖携靈夀莫扶傾<lb/>
重瞳不見賈山久猶駕軺車作德星<lb/>
　　　嘲解十首<lb/>
主聖時平諫諍無子胡不善效轅駒庸庸随物例多福<lb/>
皦皦出塵良易汙填海誰憐精衛苦移山可笑此翁愚<lb/>
鳴鐘鼎食不知愛却愛山中飯糲麄<hi>嘲</hi>
杞天之下夜長吁朝上封章肝膽刳自是諸公忌生語<lb/>
<pb n="KR4d0332_WYG_015-22b"/>
不應聖主怒狂夫我將行禮敖嫌簡子欲正名由笑迂<lb/>
寧作首陽人餓死不為仗馬戀生芻<hi>解</hi>
一相當朝總百官升沉只在笑談問及門炙手趨炎火<lb/>
傾國將身靠泰山子獨何人蜉撼樹衆皆重足虎當闗<lb/>
仙舟已到蓬萊境却被波神勒取還<hi>嘲</hi>
孤士每䝉丞相嗔人心不冺是非真瓘為苦語攻姦蔡<lb/>
銓出危言忤老秦此事古來曾有様如今天下㡬無人<lb/>
西山夫子深窮理能以逢干作保身<hi>解</hi>
<pb n="KR4d0332_WYG_015-23a"/>
邊塵四靣逐雲飛正是英盧得志時西洛故疆將克復<lb/>
北軍新銳屬羈縻智名功勇渠何欠䟦扈飛揚子過疑<lb/>
消得騰章來辨析臺臣慮患可無詞<hi>嘲</hi>
狄青心不負朝廷䟦扈人疑漸有萌琦不押班嬰衆怒<lb/>
浚私鑄印被臺評鉅公未免憂清議之子如何諱此名<lb/>
若使滿朝無一語晚唐藩鎮禍胎成<hi>解三原注余嘗有  䟦扈辨</hi>
西山名節太崢嶸洪魏同時俱有聲斥去不妨為寳慶<lb/>
出來亦只做端平事師如子何為諂植黨旁人笑好名<lb/>
<pb n="KR4d0332_WYG_015-23b"/>
婺女諫官良解事正邪辨析極分明<hi>嘲以原注婺李再劾  為不當諂事</hi>
<hi>真某交結洪某魏某</hi>
三賢千載共襟期出處存亡同一時吾道非耶天詎測<lb/>
斯人已矣我疇依希文若在甘為黨邢恕無知却背師<lb/>
坐此褫官吾不恨恨他同傳是韓非<hi>解</hi>
君臣大義等乾坤兄弟何曾係大倫齊霸分明誅子紏<lb/>
唐宗决裂用讐臣向時諸老空饒舌何物狂生又犯鱗<lb/>
一自蔣坡新語出斯知世有讀書人<hi>嘲不原注蔣三劾以  當言濟王事</hi>
<pb n="KR4d0332_WYG_015-24a"/>
<hi>以齊威公殺子糾唐太宗用王魏事為證</hi>
霸者成功如彼卑孔門童子恥稱之盡倫大舜斯為至<lb/>
有過周公不亦宜古者責難誠意切今人逢惡大經隳<lb/>
若教新語宜垂世可廢八章棠棣詩<hi>解</hi>
　　　聚物<lb/>
臧榖亡羊等是癡塞翁失馬浪成悲本非真鹿夢何凖<lb/>
未必無鰲釣且遲蛟龍暫與蚖蛇肆鴻鵠那教燕雀知<lb/>
暮四朝三狙莫怒㑹㸔挾乙走狐狸<lb/>
</p>
<p>
</p>
  </div>
<div>
                <head>臞軒集巻十六</head>
    <p>
<pb n="KR4d0332_WYG_016-1a"/>
欽定四庫全書<lb/>
　臞軒集巻十六　　　　　　宋　王邁　撰<lb/>
　　近體詩<lb/>
　　　和宗姪朝望公輔賀生朝韵<lb/>
投閒久矣息心兵臺上饑烏又一聲湖海正須招隠士<lb/>
朝廷終不赦狂生剖開胸腹猶餘赤削盡頭銜越様清<lb/>
坐看吾宗後来俊西風再舉上鵬程<lb/>
　　　生朝止客<lb/>
<pb n="KR4d0332_WYG_016-1b"/>
白髪蒼顔五十三北風不競又来南宦情於我蠟来淡<lb/>
世味從渠蜜様甘烏哺劬勞恩末報鴈行凄斷痛何堪<lb/>
記生縱有一樽酒忍與妻孥共醉酣<lb/>
　　　寄延平史君馬徳大天驥二首<lb/>
日誦江干餞別詩端平局面改嘉熈調元金鼎人黄髪<lb/>
宣化朱轓君白眉否泰從来更代禪乾坤此去願平夷<lb/>
狂生迂濶真無用飽飯山中倒接籬<lb/>
君正青春我鬢絲春闈舊夢是耶非九方臯馬分眀瘦<lb/>
<pb n="KR4d0332_WYG_016-2a"/>
百里奚牛自在肥<hi>原注徳大善談相故云九方臯</hi>欲去尋盟談繾綣又<lb/>
愁鈎黨起幾㣲乗車戴笠俱隨分懐美人兮心奮飛<lb/>
　　　送趙伯泳涯侍郎守温陵<lb/>
　　趙公過莆以書復某曰西山兩典是邦遺愛至今<lb/>
　　人思之故府必有可見子盍以語我来某謂清源<lb/>
　　自南渡後有梅溪之王苕川之倪俱以從官出守<lb/>
　　最後則吾西山先生兩出牧焉其再至則官侍從<lb/>
　　矣王倪之政則聞而知之西山則見而知之今趙<lb/>
<pb n="KR4d0332_WYG_016-2b"/>
　　公首以故府事實為問其有意於以曹隨為心乎<lb/>
　　某敬以戒吏諭民一冊申呈而以二詩將之因憶<lb/>
　　西山安奉倪公祠堂之文有秋菊寒泉配食之語<lb/>
　　公如能因泉民之思倡此義舉和者必衆亦可以<lb/>
　　慰西山疇昔之志謂余不信試以質之是邦諸寓<lb/>
　　公當亦以為然<lb/>
泉是梅溪遺愛鄉老倪復此種甘棠後来薦報西山政<lb/>
歸去全無南物装籍甚三賢皆法從勉哉一趙繼循良<lb/>
<pb n="KR4d0332_WYG_016-3a"/>
萬安橋上傳佳話七十年間四侍郎<lb/>
西山無物與泉民底使民如父母親凡日用間無不敬<lb/>
滿腔子裏盡吾仁我熏知見香猶舊公滌中和印一新<lb/>
願廣桐鄉依戀意寒泉秋菊祀千春<lb/>
　　　寄婺倅張同年渭叟倂簡其壻黄元輔自然二<lb/>
　　　首<lb/>
江峯映帶武夷青幾度携筇此地行韻士魁人鍾間氣<lb/>
氷翁玉壻並時名世方爭效十鑚巧渠自不貪三字榮<lb/>
<pb n="KR4d0332_WYG_016-3b"/>
料得平章風月暇家書一閲萬金輕<lb/>
同登當日鬢猶青宦路還如跛鼈行蒔藥山阿非貴相<lb/>
叩頭殿下得狂名著書平屋千年記堆笏盈床一餉榮<lb/>
安樂窩中無別法只將世累放教輕<lb/>
　　　呈竹軒張史君二首<lb/>
竹軒治郡政成時却值王孫慶玉墀無吏下鄉民㸃塔<lb/>
捐田入學士礱碑平反陰徳堪娱母清白家風更課兒<lb/>
見説元宵燈不放為他百姓惜膏脂<lb/>
<pb n="KR4d0332_WYG_016-4a"/>
日晡齋閤響鈴絛鞅掌文書尚坐曹吏困行移愁脱腕<lb/>
侯勤剖决快揮毫維摩正為衆生病太守勝如從事勞<lb/>
願養精神需大用欵陪齊客醉醇醪<lb/>
　　　和竹軒張史君来字韻二首<lb/>
金鳯傳呼紫馬来壺山真面氣佳哉朝天有路鹿呈瑞<lb/>
應物無心鷗不猜黍穋熟時農洗甑芰荷香裏客啣杯<lb/>
官穹職峻人俱羡最羡斑衣舞老萊<lb/>
一自都門拂袖来閒中嵗月亦悠哉填波精衛功良苦<lb/>
<pb n="KR4d0332_WYG_016-4b"/>
享樂鶢鶋心自猜老矣力衰難運甓偶然興到且傳杯<lb/>
君侯若使居王所片善還能采草萊<lb/>
　　　再用韻和張仁仲史君<lb/>
五花入手眼増眀合主黌宫善類盟善教牖民師帥責<lb/>
婉辭玉女父兄情馬經定價増神駿鴞亦懐音避惡名<lb/>
從此心田去稂莠沐侯化雨及時耕<lb/>
　　　用韻簡黄元輔二首<lb/>
不愛螭頭一㸃青片言枘鑿拂衣行但憂負我平生學<lb/>
<pb n="KR4d0332_WYG_016-5a"/>
豈願爭渠豎子名天駿出閑駑飽秣國蘭却佩艾敷榮<lb/>
想君記得西山語佳士從来去就輕<lb/>
髪今如此不重青醉後長歌折檻行老去一寒甘忍死<lb/>
古来幾士得全名稻畦蔬圃閒中樂藥禁薇階膜外榮<lb/>
所見畧同君與我不妨官小得人輕<lb/>
　　　山居即事<lb/>
出處行藏不偶然何曽由我總由天收回紫陌紅塵足<lb/>
来結青山緑水縁萬籟鳴時仍瀑布數鴉起處忽林煙<lb/>
<pb n="KR4d0332_WYG_016-5b"/>
暮雲正爾商量雪却被催詩雨揷先<lb/>
　　　秋夜對客<lb/>
旋燒香鴨剔銀缸風捲銀蟾上矮窗詩癖苦無竒藥療<lb/>
睡魔頼有建茶降回環蛙部疑成兩接續蟬笙不計雙<lb/>
好友相㸔寧惜夜滿懐秋思浩如江<lb/>
　　　良月朔郊行問訊梅菊<lb/>
夜半漸驚風作惡朝来賸喜月為良知梅有意商量雪<lb/>
問菊何謀凖備霜和靖未吟先得趣淵明欲斷已無腸<lb/>
<pb n="KR4d0332_WYG_016-6a"/>
物情榮悴胡闗我獨酌悠然寓醉鄉<lb/>
　　　山中讀誠齋詩<lb/>
萬首七言千絶句九州四海一誠齋肝腸定不餐煙火<lb/>
翰墨何曾着㸃埃錦瑟月中彈不徹雲濤天上㵼将来<lb/>
巴西社裏陳黄逺直下推渠作社魁<lb/>
　　　夜讀杜詩契心喜成<lb/>
夜永如年眠較遲寒聲贔屭薄書幃静看香篆縈茶椀<lb/>
細嚼㯽榔當酒卮詩巻一開眀病眼騷人千載契心期<lb/>
<pb n="KR4d0332_WYG_016-6b"/>
偶逢㑹處㸃頭笑早被燈花聖得知<lb/>
　　　除夕<lb/>
憶昔都門值嵗除髙樓張燭戲呼盧久依净社參尊宿<lb/>
難向新豐認酒徒天子未知工草賦鄰人或倩冩桃符<lb/>
寒宵別有窮生活㸃勘離騷擁地爐<hi>案此詩見後村千家詩今補入</hi>
　　　枕上復用道間鄉字韻呈同人<lb/>
爆竹聲中度嵗忙椒花杯上換春陽欠書元日神荼帖<lb/>
又看新年傀儡塲客枕方酣千里夢朝靴正踏五更霜<lb/>
<pb n="KR4d0332_WYG_016-7a"/>
主翁湏要惺惺在富貴何如歸故鄉<lb/>
　　　元旦次日立春<lb/>
年從爆火暗中移椒栢迎歡上酒卮今日天晴宜麥熟<lb/>
明朝春到報花知好竒漫說雞千跖行樂都来黍一炊<lb/>
但得新年詩有料不妨貧似去年時<hi>案此詩見李伯璵文翰類選今補入</hi>
　　　清眀郊行<lb/>
年例清眀是暮春今年春事却平分故添一閏知天巧<lb/>
欲探羣芳奈雨頻烟樹對人愁脉脉暮山似我老陳陳<lb/>
<pb n="KR4d0332_WYG_016-7b"/>
感時莫灑花前淚不道中原漲戰塵<lb/>
　　　西軒春坐<lb/>
容膝都盧屋一間圖書左右任披翻催詩急雨来迢逓<lb/>
吹面凉風過等閒生意無邉庭下草清香不斷畹中蘭<lb/>
日長無事真僊隠作甚辛辛苦苦官<lb/>
　　　夏雨<lb/>
彌旬不雨懶龍乖乾我茅齋一畆苔火繖亭亭當午立<lb/>
雷車隠隠半天来催詩笑我孤吟苦憂國愁眉八字開<lb/>
<pb n="KR4d0332_WYG_016-8a"/>
池水甫能添幾許兒童已報可浮杯<hi>案此詩見李伯璵文翰類選今補入</hi>
　　　送方徳和大鏞赴漕<lb/>
好風昨夜作秋天吹送雛鵷上紫煙慈母整裘顔有喜<lb/>
難兄提鉢面相傳策勛胄榜特餘事努力巍科趂壮年<lb/>
直數重陽到端午快聆三㨗凱歌還<lb/>
　　　送方栻赴銓<lb/>
笑提虹管試春闈大手何妨小出竒龍種嘶鳴喑萬馬<lb/>
鹿麑辟易避孤羆京城紙貴爭傳賦便驛書来賸寄詩<lb/>
<pb n="KR4d0332_WYG_016-8b"/>
老友生平識英物要看修竹拂雲枝<lb/>
　　　和劉編修潜夫讀近報蔣峴被逐二首<lb/>
讀報欣然共賦詩古来忠佞各殊岐彼猶愧見蒋頴叔<lb/>
君盍自期劉器之惡草剪除雖一快芳蘭銷歇已多時<lb/>
懐哉康節先生語作事莫教人縐眉<lb/>
兩載相依笑陸沉鶉衣不羡錦為衾渠儂眩耀麒麟楦<lb/>
我輩翻騰駑驥吟朝去一㓙憂稍歇邉留五大禍尤深<lb/>
棟梁培植誰之責莫遣斧斤終日尋<lb/>
<pb n="KR4d0332_WYG_016-9a"/>
　　　簡南劔倅趙用甫以夫同年二首<hi>原注時兼招司機宜</hi>
元戎擇佐奏膚公君以宗英在選中紫氣發硎光射斗<lb/>
碧油草檄令飛風莫嫌假手事權小行拜真王位望穹<lb/>
老我相期猶逺大朱虛要立萬年功<lb/>
㞯亭邂逅又輕離時事更翻幾局棊㳺宦眀知同旦過<lb/>
出山聊復救朝饑屠龍笑我真何用躍馬追君已落遲<lb/>
却有一般劣相肖蘭階晩始長瓊枝<lb/>
　　　和趙倅二首<lb/>
<pb n="KR4d0332_WYG_016-9b"/>
一樣風清共月眀平分那得外斯盟合将長與貳同傳<lb/>
正恐君嫌譽過情碑斷文昌須改制臺髙馬援却逃名<lb/>
色絲黄絹儂無分悔不文園着力耕<lb/>
二車人物漢三眀来主壺山夀永盟衆口是碑均詠徳<lb/>
片言如秤不容情斯文陰有扶持力循吏何求烜赫名<lb/>
早晩政成天上去舊㕓還憶老農耕<lb/>
　　　呈趙倅<hi>用進退韻</hi>
別駕從来頭沓髙非闗期奏壓宜敖推敲今日韓饒賈<lb/>
<pb n="KR4d0332_WYG_016-10a"/>
引避他年藺下頗螂欲當車觀者笑駟難及舌罪焉逃<lb/>
小詩贖過無佳句唐突西施又奈何<lb/>
　　　再呈趙倅<lb/>
委齋坐我以春風不事拘攣邉幅中俗子語言藏攫穽<lb/>
丈夫胷腹等崆峒虛舟相觸何心在怒火雖炎一餉空<lb/>
到底不如歸去好扶犁戴笠作村翁<lb/>
　　　作郡庠修學増田記成諸職事招飲<lb/>
頖宫輪奐一鮮眀多謝賢侯主夏盟雞白碑成慚淺識<lb/>
<pb n="KR4d0332_WYG_016-10b"/>
鵝黄酒滿認深情回頭二十三年夢接武千英萬俊名<lb/>
来事可為待卿等狂生老去合歸耕<lb/>
　　　丹青閣<lb/>
盛年憂國鬢毛蒼諫䟽端堪銘豆觴行或使之苗膏雨<lb/>
心乎愛矣藿傾陽榮華不與羣兒競名節須留千載長<lb/>
試㸔丹青閣中句吾宗有此好元方<lb/>
　　　䟦大庾令趙宗華時棣藏諸公帖<lb/>
　　戊戍夏約漁溪林推希逸白杜方尉巖仲之泰州<lb/>
<pb n="KR4d0332_WYG_016-11a"/>
　　載酒訪宗華酒半宗華出所藏帖數紙玩之程<lb/>
　　元公歐陽文忠公蘇文忠公趙清獻公蔡忠恵公<lb/>
　　張魏公皆兒童走卒識名氏者至他帖則指之曰<lb/>
　　某賢者某不肖者某賢否之間者宗華曰吾並藏<lb/>
　　之所以為賢者之師而不肖者之戒也余為之詩<lb/>
數帖凡經幾世藏字漫黒暗欠装潢孰賢孰否人千載<lb/>
遺臭遺芳紙半張憤世疾邪成怒罵懐忠愛直轉凄凉<lb/>
吾曹留面要相見莫使人能議短長<hi>原注王梅溪云吾曹離合不常要湏</hi>
<pb n="KR4d0332_WYG_016-11b"/>
<hi>他日留面相見</hi>
　　　偶書警俗<lb/>
大雅吾無望古人有常猶愈翟公門貪榮但可驕妻妾<lb/>
死義方堪托子孫董生雞哺寧求報元子雉媒莫少恩<lb/>
俗物茫茫隨野馬英雄千載赤心存<lb/>
　　　師心主人作飛錫巖<lb/>
巖頭古佛留心印巖下髙人新受持佛亦本来無隠現<lb/>
人於悟處領希夷莫嫌夢裏還談夢且看竒中更有<lb/>
<pb n="KR4d0332_WYG_016-12a"/>
竒他日證成羅漢果相逢不必問伊誰<lb/>
　　　聽九座鈍菴禪師端午日外堂說法詩<lb/>
人在塵中醉玉蒲師於瓶裏㵼醍醐傳来雙徑清香逺<lb/>
喚起叢林病骨蘇炳炳毫光爭日月琅琅舌本有江湖<lb/>
他年泉下相逢處觧得龍山舊事無<lb/>
　　　輓趙東巖簡叔彦侯四首<lb/>
已矣東巖不憗遺年来雅道日陵夷臞儒得似顔徒幾<lb/>
良吏能為結輩誰此老清修如玉屑當官懇惻念茅茨<lb/>
<pb n="KR4d0332_WYG_016-12b"/>
可憐一夜長庚隕空使人懐殄瘁悲<lb/>
建炎戎馬滿神京殿撰横身活一城時宰忌功無表勸<lb/>
老天福善自分眀人稱簪紱一門盛公是瑛瑤間世生<lb/>
珍重西山遺事跋他年收入史官評<lb/>
夔州歸後聖於詩到墨池来字更竒嶽后前驅䕶丹竈<lb/>
湘靈起舞聽朱徽經行一夢遊僊枕遺愛千年墮淚碑<lb/>
俗物茫茫留不住化為遼鶴入雲飛<lb/>
召節飛来湘水濵牋天乞取自由身懸知夀杖宜扶孔<lb/>
<pb n="KR4d0332_WYG_016-13a"/>
縱有蒲輪莫致申老去最能堅晚節復来應信有全人<lb/>
朱虛不作更生死誰為蒼生問大鈞<lb/>
　　　輓邱制幹二首<lb/>
功名入手太匆匆匹馬沙塲氣貫虹詩好可能却敵騎<lb/>
檄工不自愈頭風死須厲賊言猶在生不封侯命果窮<lb/>
四十九年蘧伯玉是非往事轉頭空<lb/>
曽見端平進士評邱君磊落榜中英忘形爾汝同年集<lb/>
馳志伊吾即日行舉子能談真将畧元戎誇得好門生<lb/>
<pb n="KR4d0332_WYG_016-13b"/>
可憐書劔渾無用才力如何與命爭<lb/>
　　　輓漳守鄭都承子敬四首<lb/>
饕相當朝舞大權故将旌節博金錢公嘗勇去三千石<lb/>
天與閑居十六年清苦膏粱餘子笑孤髙雲水一僧然<lb/>
如何赤嶼丹霞地夜半騎鯨上紫煙<lb/>
端平衆彦起彈冠公作樞庭第一官君似仁皇從諫易<lb/>
相非荘敏汰兵難齊人一傅楚人衆趙氏幾危劉氏安<lb/>
君面更新風色惡回思往事為悽酸<lb/>
<pb n="KR4d0332_WYG_016-14a"/>
壺山閥閲例多賢雪玉風標憶眼前正獻風猷復齋繼<lb/>
蜀公素業肯亭傳人於故國悲諸老我為吾州惜二僊<lb/>
在昔靖康人物盡却教老蔡雪垂肩<lb/>
當日曽同鵷鷺羣清漳風月又平分輪囷肝膽憂時事<lb/>
紬繹諸書洗吏氛悔不佩韋成造次幸猶掛劔答殷勤<lb/>
隻雞斗酒来行酹三十六灣生暮春<lb/>
　　　輓陳直學二首<lb/>
領袖鄉庠四十年被書誤得到華顛玉川大用不及試<lb/>
<pb n="KR4d0332_WYG_016-14b"/>
東野古心常自鞭抱疢二詩知命語遺骸一偈小乗禪<lb/>
修文地下非公願生則當生兠率天<hi>原注公病中二詩臨歿一偈皆知道</hi>
<hi>之言</hi>
飽看布褐與軒裳識破都如夢一場失鹿蕉間空咄咄<lb/>
騎鵬天上去堂堂命真不遇才何負人已無存徳未忘<lb/>
珍重騅甥歌挽些他年有淚灑㯽榔<lb/>
　　　輓趙南塘尚書汝談二首<lb/>
屈賈文章蚤善鳴長楊制誥晚尤精天僊一念墮塵世<lb/>
<pb n="KR4d0332_WYG_016-15a"/>
屬籍千年誰老成賀表眀眀規寶慶諫箴字字砭端平<lb/>
不堪耆舊凋零盡淚到南塘覺盡傾<lb/>
一自黄臺詠摘𤓰傷心吾道竟非耶病来陶侃少獻替<lb/>
老去謝安㣲誤差萬里長江饒一曲連城白璧略纎瑕<lb/>
太𤣥草就無人識付與知音弟子芭<lb/>
　　　輓武剛方録參<lb/>
世科赫奕登相續官守端方石介如無節能開河内廩<lb/>
進身耻覓帝城書秩終九品人稱屈善積千年慶有餘<lb/>
<pb n="KR4d0332_WYG_016-15b"/>
馬耳家聲無失墜二雛努力大門閭<lb/>
　　　輓致政朱司戸二首<lb/>
枕上功名淚不乾鏡中勲業老猶看起家喜有千金子<lb/>
入手纔沾九品官衮衮天朝来錫賚匆匆人事異悲歡<lb/>
最憐當日稱觴處桂茂蘭芳萱草殘<lb/>
一生鐡硯費磨鑚老去耽書廢食眠不惜空門求利果<lb/>
只将心事博長年思賢已矣悲行路福善昭然有老天<lb/>
他日兒孫湏鼎貴燕山陰徳賸流傳<lb/>
<pb n="KR4d0332_WYG_016-16a"/>
　　　輓鄒帥母葉夫人二首<lb/>
詩書教子昔鄒母燕喜寜親今魯侯石窌䟽封時陸續<lb/>
魚軒迎養嵗優㳺精專十念湘山佛髣髴三生閬苑儔<lb/>
方擬繡輿扶上殿不堪丹旐楚江頭<lb/>
昨依緑水芙蓉幙得傍華堂萱草陰座末識裳䝉眄異<lb/>
羮餘分潁念恩深巢廬正灑萊衣淚傳驛俄驚楚些音<lb/>
二母生榮雖迥別天寒陟屺一般心<lb/>
　　　試五墨五首<lb/>
<pb n="KR4d0332_WYG_016-16b"/>
雪齋凡數種此種出清漳或作西齋號南州許擅場<lb/>
長沙㳺玩地多有墨工竒舊說胡光烈今誇鄭子儀<lb/>
柯山葉茂實膠法頗精堅潘李今何處斯人得正傳<lb/>
齊峯何處是似亦出柯山此是西山物研磨雙淚澘<lb/>
墨上署臣字必曽經進来一年磨一寸須作墨中魁<lb/>
　　　暮春即事<lb/>
雲頭紅上三竿日烟際青来數㸃峯桑柘熟時鳩喚雨<lb/>
麥花黄後燕翻風<lb/>
<pb n="KR4d0332_WYG_016-17a"/>
　　　歸舟過桐江晚風不順<lb/>
長江𣺌𣺌雨濛濛自在扁舟一葉中欲識此行無可意<lb/>
往来俱被打頭風<lb/>
　　　丙子詔後需㨗四絶<lb/>
一面飛来打叠秋農場已築管無憂吾儂種殖三年學<lb/>
未省書田還有收<lb/>
促織墻陰唧唧吟早催衣褐上寒砧砧聲似助蛩聲切<lb/>
勾引征夫萬里心<lb/>
<pb n="KR4d0332_WYG_016-17b"/>
戰罷歸来月再盈懸知得失繫心旌應門稚子占蛛信<lb/>
刺繡佳人聴鵲聲<lb/>
勝負相持日已多㸔棋人已爛僊柯淮淝非久㨗書到<lb/>
還折門前屐齒麽<lb/>
　　　自贊善相<lb/>
三分相士七分非又似枯臞又似肥好待功成名遂後<lb/>
煩君只畫着蓑衣<lb/>
　　　畫工又作道装<lb/>
<pb n="KR4d0332_WYG_016-18a"/>
揚州節鉞非吾愛肯要腰纒十萬錢只願天公多與夀<lb/>
道巾野服伴胎僊<lb/>
　　　贊彦廣兄喜相<lb/>
數珠在手鹿隨身一笑陶陶滿面春天地知他心事好<lb/>
百年饒與作閒人<lb/>
　　　送人紙筆<lb/>
阿連詩語已通神玉版霜毫不厭珍老我簿書安用此<lb/>
自應回施與青春<lb/>
<pb n="KR4d0332_WYG_016-18b"/>
　　　香山聞杜鵑<lb/>
雲膚似膜千山暝雨脚如麻四面飛㳺子何曾動歸興<lb/>
杜鵑故故喚人歸<lb/>
　　　山郭檢踏途中聞杜鵑<lb/>
已成客裏清眀過更聽山深謝豹啼衮衮春愁無處着<lb/>
試拚一飲醉如泥<lb/>
　　　海棠<lb/>
梅太清臞桃太肥不濃不淡此花宜何人筆下有香字<lb/>
<pb n="KR4d0332_WYG_016-19a"/>
為杜陵翁補逸詩<lb/>
　　　菊花<lb/>
忙裏何曽把酒卮一秋心事付東籬等閒應被西風笑<lb/>
寂寞黄花未有詩<hi>案此詩見李伯璵文翰類選今補入</hi>
　　　元宵觀燈<lb/>
元宵燈火出遊敖闘巧爭妍照綵鰲官府只知行樂好<lb/>
誰知㸃㸃是民膏<lb/>
　　　和馬伯庸尚書四絶句<lb/>
<pb n="KR4d0332_WYG_016-19b"/>
晴瀾金色漾琉璃日落春風拍岸時鷗鳥不驚人去逺<lb/>
掖垣南下樹參差<lb/>
歩障隨車起暗塵畵羅難隔艷陽春水邉争羡春陽栁<lb/>
一嵗東風一嵗新<lb/>
玉泉山下水潺潺不比温泉洗玉環濯罷九龍池内錦<lb/>
纔教流出到人間<lb/>
絲絲垂栁拂金溝學就宫娃舞態柔莫遣落紅飄一㸃<lb/>
長門春色不禁愁<lb/>
<pb n="KR4d0332_WYG_016-20a"/>
　　　觀風堂觀叢刻<lb/>
古碑真贗逓相承俗刻紛紛滿笥縢最是可憐越山石<lb/>
不應只弔剡溪藤<lb/>
　　　蓮花<lb/>
蓮花出自淤泥中過眼嫣然色即空争似泥塗隠君子<lb/>
褐衣懐玉古人風<lb/>
　　　又送地栗螃蠏簡趙倅詩<lb/>
鏤玉雕瓊飣餖中盃行到手莫辭空詩僊比作西湖藕<lb/>
<pb n="KR4d0332_WYG_016-20b"/>
俎豆蘋蘩入國風<lb/>
　　　送筍菰與方徳潤大琮右史仍求霜毫<lb/>
玉版丰標清更臞紫姑道味頗甘腴遣渠問訊紫薇老<lb/>
後省厨供有此無<lb/>
狂吟不覺兎毫枯偶探嚢中笑子虛欲覔管城何處是<lb/>
中書君自有中書<lb/>
　　　監試衛通判送桂花一枝得四絶句以謝<lb/>
花映眉間一㸃黄笑将文字共平章髙枝定不輕分付<lb/>
<pb n="KR4d0332_WYG_016-21a"/>
自有花為知見香<lb/>
天女吹香到酒邉不須更著水沉煙明年正月披香殿<lb/>
人在玉皇香案前<lb/>
君家結得此花縁盛事龍頭四十年書種至今香不斷<lb/>
馨兒俱作廣寒僊<hi>原注貳車二子皆浙漕</hi>
風月堂中傾國姝别來風骨太清臞良宵夢裏殷勤說<lb/>
王兔還能擣藥無<hi>原注貳車自言有寵姬得疾院中合藥與之</hi>
　　　參部至三山簡王宗教子文埜二首仍寄觀潮<lb/>
<pb n="KR4d0332_WYG_016-21b"/>
　　　拙藁子文舊詩名為碧雲樓集<lb/>
昔艤歸舟傍淺沙逢君躍馬㸔梅花匆匆相見還相別<lb/>
三十六灣天一涯<lb/>
別来雙鬢忽驚秋一笑哦詩寛百憂草舍繩樞聊爾爾<lb/>
如何比得碧雲樓<lb/>
　　　臘肉<lb/>
霜蹄削玉慰饞涎却退腥葷不敢前水飲一盂成軟飽<lb/>
隣翁當午息庖煙<lb/>
<pb n="KR4d0332_WYG_016-22a"/>
　　　問邵武守劉無競克遜求邵武紅硃三首<lb/>
見說歸装只載書書嚢拍塞載紅硃不知滴露研磨剰<lb/>
恵我刀圭㸃易無<lb/>
閲君吟稿日頻哦句法金鎔字玉磋自是集中多好處<lb/>
從頭㸃滴費朱多<lb/>
自憐凡骨本難僊安得泥壇七返丹欲使身輕生羽翼<lb/>
乞丹須是問劉安<lb/>
　　　讀王伯大都承奏䟽<lb/>
<pb n="KR4d0332_WYG_016-22b"/>
　　讀王㓜學兩䟽痛快大呌曰快哉快哉家人輩以<lb/>
　　我為病風喪心而余不覺喜之至此極也滿飲一<lb/>
　　白輙成十絶先呈吾友方徳潤右史劉潛夫編修<lb/>
　　且囑其和毋曰吾畏禍愛官職不比狂生無藉頼<lb/>
　　也<lb/>
去非前日在端平我以為兄不敢名若使去非觀此䟽<lb/>
須饒㓜學作難兄<hi>原注王遂字去非端平初第一臺諫</hi>
屢下絲綸喚不来来時已作去安排吾宗有此好兄弟<lb/>
<pb n="KR4d0332_WYG_016-23a"/>
欲往從之天一涯<lb/>
首䟽明眀㸃敗棊次篇字字比元龜人中龍定子瞻是<lb/>
殿上龍非安世誰<lb/>
曵紫腰金滿闕庭被渠喚作集𤓰蠅適從何處来居此<lb/>
面目人嫌鬼亦憎<lb/>
金鏁難羈五色麟行藏如减國精神可憐張禹孔光輩<lb/>
氣息奄奄泉下人<lb/>
直道年来冷似菰西山去後有人扶王郎此叚真竒特<lb/>
<pb n="KR4d0332_WYG_016-23b"/>
又喜三山出介夫<hi>原注此章專指三山言</hi>
佞夫茍賤糞甘嘗餘子危言襲故常若使秉彛猶未滅<lb/>
也須泚顙細思量<lb/>
朝犯雷霆暮即行竈間老婢莫猜驚湏知堂裏飣頭肉<lb/>
不似山中野菜羮<lb/>
近得故人盈紙書却将取辱笑吾徒世間自有可羞事<lb/>
曽見歐陽責范無<lb/>
聒耳喧啾厭畢逋朝陽忍聴鳯凰孤朝廷若貶饒州老<lb/>
<pb n="KR4d0332_WYG_016-24a"/>
我亦甘心拜尹洙<lb/>
　　　感歎時事<lb/>
十家生聚九無聊雞犬驚惶避使軺昔日青苗猶出鏹<lb/>
如今俵紙作青苗<lb/>
聞說永平全盛時如雲冠盖㑹京師新来逐客令嚴甚<lb/>
肉食滿朝無李斯<lb/>
　　　贈無諍和尚四首<lb/>
佛祖曽經幾罵訶却稱無諍意云何寒山拾得哈哈笑<lb/>
<pb n="KR4d0332_WYG_016-24b"/>
更有人癡似汝麽<lb/>
稽首叢林無諍師我因有諍落便宜問師無諍中三昩<lb/>
笑指巖前沒字碑<lb/>
學道參禪空自忙郭郎鮑老各郎當不如卸取戲衫子<lb/>
甘與人呼作啞羊<lb/>
逹摩西来長子孫不徒無諍且無言後来鼻孔撩天漢<lb/>
有眼何嘗看世尊<lb/>
　　詩餘<lb/>
<pb n="KR4d0332_WYG_016-25a"/>
　　　水調歌頭<lb/>
　　　　夀黄殿講母<lb/>
天上一燈滿引起萬燈眀不知今夕何夕平地有蓬瀛<lb/>
西母瑶池稱夀南守鋒車催覲二美一時并一㸃魁星<lb/>
現長侍老人星　心事好天與夀鬢長青不将鐘鼎為<lb/>
樂念念在朝廷此母宜生此子須有醫時良策夀國福<lb/>
蒼生子自坐黄閣母自課黄庭<lb/>
　　　沁園春<lb/>
<pb n="KR4d0332_WYG_016-25b"/>
　　　　尹和靖宣政間不為權臣詘隠於洛中及兵<lb/>
　　　　起全家受禍老先生獨以身免賢者之不出<lb/>
　　　　如此楊龜山屢出不合又去未幾又出靖康<lb/>
　　　　之變以諫議大夫從駕入金營賢者之出竟<lb/>
　　　　如此謹詳二先生出處之節求質正於西山<lb/>
　　　　真先生遂成此詞以呈<lb/>
人物眇然蕙蘭椒艾孰臭孰香昔尹公和靖與龜山老<lb/>
雖同名節却異行藏尹在當年深居養道親見兵戈興<lb/>
<pb n="KR4d0332_WYG_016-26a"/>
洛陽楊雖出又何畀於蔡何救於章　公今為尹為楊<lb/>
這一着須平心較量正南洲潢弄西淮鼎沸廷紳噤舌<lb/>
舉國如狂招鶴亭前居然髙卧許大乾坤誰主張公須<lb/>
起要擎天一柱支架眀堂<lb/>
　　　賀新郎<lb/>
　　　　呈劉後村時自桂林被召到莆又遭煩言<lb/>
出了羅浮洞有多情梅花雪片殷勤相送見說翛然琴<lb/>
鶴外詩壓牛腰較重又管甚羣兒嘲弄嶺海三年持翠<lb/>
<pb n="KR4d0332_WYG_016-26b"/>
節料無時不作家山夢馳玉勒歸金鳯<hi>原注金鳯池乃所居也</hi>
一門朱紫環昆仲看堦庭森森蘭玉慈顔歡動宰相時<lb/>
来須着做且舞萊衣侍奉却不信大才難用時事多艱<lb/>
人物少便中興誰辦浯溪頌更大厦要梁棟<lb/>
　　　前調<lb/>
　　　　丁未守邵武宴同官<lb/>
此是河清宴覺朝来薫風滿入生綃團扇太守愁眉才<lb/>
一展且喜街頭米賤且莫管官租難辦遶砌苔錢無限<lb/>
<pb n="KR4d0332_WYG_016-27a"/>
數更蓮池雨過珠零亂儘買得凌波面　家山樂事真<lb/>
堪羡記年時荔支新熟荷筩齊勸底事来尋蕉鹿夢<lb/>
嬴得乾忙似箭笑富貴都如郵傳做了豐年還百姓便<lb/>
蓴鱸歸興催張翰看卿等上霄漢<lb/>
　　　前調<lb/>
　　　　送趙伯泳侍郎守温陵<lb/>
憶昔同時召正青山親提玉尺量材廊廟當日班行比<lb/>
元祐北玉西珠照耀一轉首宫商移調君自烏臺登騎<lb/>
<pb n="KR4d0332_WYG_016-27b"/>
省覺精神風采増清峭數賢者一不肖　酒酣耳熱惟<lb/>
長嘯便翩翩輟班荷槖一麾閩嶠堪笑狂生無用處垂<lb/>
老雲新月釣這富貴非由人要疇昔評君如玉雪好翛<lb/>
然琴鶴風塵表清獻後又有趙<lb/>
</p>
<p>
</p>
  </div></body>
</text>\m</TEI>
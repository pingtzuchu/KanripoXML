<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淡然軒集巻五</head> <lb/>
    <p>
<pb n="KR4e0222_WYG_005-1a"/>
欽定四庫全書<lb/>
　淡然軒集巻五<lb/>
　　　　　　　　　　　明　余繼登　撰<lb/>
　雜著<lb/>
　　恩命録叙<lb/>
納言李君言其先大夫舊川公之賢也曰先大夫博學工<lb/>
文詞毎試輒冠諸生諸生治博士家言者皆推轂先大夫<lb/>
為盟主先大夫性嚴重督不佞光于學一語不合譙呵立<lb/>
<pb n="KR4e0222_WYG_005-1b"/>
至以是不佞俛首受書兢兢焉不敢自後於常人先大夫<lb/>
數竒數上有司數不售晩乃以明經薦闕下喟然謂不佞<lb/>
曰吾拮据詩書之業蘄得一當以議功名於世而今已矣<lb/>
小子勉之于時不佞已舉于鄉顧不利于春官暨博一第<lb/>
而先大夫不及見矣益用惴惴思所以報先大夫者惟庭<lb/>
訓是遵是力兩宰巖邑再徙而至今官天子不以奉職無<lb/>
狀八載之間兩承恩命皆先大夫遺教也古人以及親而<lb/>
仕三釡為榮不佞既不及以升斗之禄奉先大夫又不及<lb/>
<pb n="KR4e0222_WYG_005-2a"/>
當先大夫之世徼一命章服以華其躬所恃以為先大<lb/>
夫寵榮者惟是天子之訓詞在今將授之剞劂以光昭<lb/>
來嗣唯子一言以引其端某竊聞古昔之制父得貴子<lb/>
子不得貴父即有瑰意琦行之士不獲資適逄世亦泯<lb/>
泯汶汶沕闇而名不彰當其時人子所為報其親者亦<lb/>
至禄飬而止不幸而仕不逮親禄不逮飬則終身怦怦<lb/>
抱風木之悲焉今制凡一命以上能其官者滿一考皆<lb/>
得以其貴貴其所生故非甚不肖者未有不克自砥礪<lb/>
<pb n="KR4e0222_WYG_005-2b"/>
冀幸人主之一言以内遂其私今之人子未仕則奉親<lb/>
以菽水仕則奉以禄不及禄則奉以榮名世之談者猥<lb/>
以名非賢者所先昔者孔子論孝不越揚名以顯父母<lb/>
至推本所由顯揚者曰立身行道夫能行道而後能立<lb/>
身身立而後名揚名揚而後父母顯名豈易易者哉上<lb/>
之人操其權而不以假人下之人藉上之權而不可以<lb/>
倖致上不假人而名始重下不可倖得于上而名愈重<lb/>
故凡為人父孰不思徼子之重以為重而情或不能就<lb/>
<pb n="KR4e0222_WYG_005-3a"/>
乎其名凡為人子孰不思藉上所重以重乎親而名或<lb/>
不能就乎其情納言君為郎官即名其親為郎官為大<lb/>
夫即名其親為大夫舊川公身未離泉石而載觀制詞<lb/>
所褒予令人主惜才有生不同時之恨聲照海宇光賁<lb/>
𤣥扄人父所不可必得者而公能得之于子人子所不<lb/>
可必得者而納言君能致之于公即孔氏所稱顯揚者<lb/>
非耶夫人子之情至無已也然此身無可以自效者不<lb/>
能不有所假夀年假之天禄與名假之人主自天者非<lb/>
<pb n="KR4e0222_WYG_005-3b"/>
力所及而自人主者可以力致力所不及者末如之何<lb/>
矣力可致者願與君共朂之<lb/>
　　雙夀榮封詩叙<lb/>
洛陽孫子源成進士者十四載由邑令入為廷尉平為<lb/>
冬官尚書郎而其兩尊人尚健無恙也子源又得以其<lb/>
貴貴其兩尊人如其官子源既有淮上之役將歸而修<lb/>
定省之儀諸與子源㳺者多聲之歌詩介子源以獻諸<lb/>
酌者予小子得受而讀之短咏長言瑟瑟然纍纍然散<lb/>
<pb n="KR4e0222_WYG_005-4a"/>
如霏玉雜如繁絃鏗鍧焉如出金石即意别調殊摠之<lb/>
徵實以覃思按節而成響揚令徳之輝而効齊年之祝<lb/>
也夫詩言志也言生於情則真情生於愛則驩驩愛之<lb/>
心不洽而欲歌以言之雖工不情不情不驩不情不驩<lb/>
之言孝子不以事其親貞士不以贈其友盖言之難也<lb/>
子源洛人請言洛事夫以賈生之才又逄明主乃卒鬱<lb/>
鬱不得志弔屈賦鵩身且不勝其幽憂拂抑之悲安能<lb/>
娛親蘇季子綰金印擁車騎揚揚過里中氣勢燀赫稱<lb/>
<pb n="KR4e0222_WYG_005-4b"/>
得意矣然始固不禮於親故其言曰貧賤則親戚輕易<lb/>
之其心豈尚有望乎由斯而談藉令其時有播為歌詩<lb/>
以誇頌者父子之間未必融融樂也子源尊人故業儒<lb/>
即以儒督誨子源非如蘇氏之親好生業而厭薄經術<lb/>
子源弱冠舉於鄉才豈讓賈生然不敢以才自豪意常<lb/>
有以自下者兩為令人稱其廉平為廷平時佐其長有<lb/>
所平反持身如持玉守職如守瓶子源服膺庭訓猶然<lb/>
若是其尊人之質行可知已夫江海能下而百川歸之<lb/>
<pb n="KR4e0222_WYG_005-5a"/>
人能下而百福歸之故今年已望七而雙白同榮躬食<lb/>
子源之報無已時昔人有言美意延年此之謂矣即河<lb/>
洛當天地之中人生而淳朴宜其夀考然取與子源尊<lb/>
人比指當不多屈也故能令聞者愛若父母慕若芝蘭<lb/>
愛慕之不足故咏之咏之不足又長言之忽出縱發皆<lb/>
出真致斯所謂言生于情情生于愛者耶子源行矣歸<lb/>
而坐兩尊人于堂發函出諸大夫所為詩歌一闋為上<lb/>
一觴生人樂事何以易此予小子既無能佐子源之觴<lb/>
<pb n="KR4e0222_WYG_005-5b"/>
又無能為歌詩以厠諸大夫之什姑述所為忻慕之意<lb/>
而引諸巻端如此<lb/>
　　楚客唫稿真蹟䟦<lb/>
贈侍御華景先生性嗜書博覽載籍無所不窺尤究心<lb/>
騷雅之業及鍾王書法片言隻字務合矩度比自鄧州<lb/>
掛冠歸益與諸大夫觴詠自樂篇什日富先生歿三十<lb/>
餘年而先生季子京兆質卿始檢諸蠧蝕之餘勒諸貞<lb/>
珉以傳不朽間以一帙寄予方予與質卿讀書秘館見<lb/>
<pb n="KR4e0222_WYG_005-6a"/>
質卿工詩能作數尺字竊嘆服謂質卿能乃今觀于兹<lb/>
刻則質卿之能皆先生庭訓之餘也質卿有子方齠齓<lb/>
即能為儷語作字復矯健不俗則張氏之于詩于書亦<lb/>
若裘氏冶氏世專其業矣先生之詩調若筆法諸君子<lb/>
已有定評登不敢贅敬綴數語于末簡如此<lb/>
　　交河縣志後序<lb/>
萬厯戊子予以使事過里中邑侯馬公持所為邑志示<lb/>
予期相與訂成之予數披閱見其搜羅今昔無間細大<lb/>
<pb n="KR4e0222_WYG_005-6b"/>
良工心誠苦矣苐嵗年既邈文獻無徵以三二君子之<lb/>
見聞而捃摭二百年之典故父老傳聞不無疑誤乃稍為<lb/>
刪繁就簡以庶㡬古史闕文之義巻列為七帙釐為二<lb/>
將授剞劂侯既為序矣復命予序之盖予覽志感事而<lb/>
有杞人之憂三焉予聞諸長老云𢎞正以前俗尚敦朴<lb/>
士以質行相髙野無惰農市無滛工啇賈無綺靡之奉<lb/>
下不敢干上少不敢僣長今何如矣美衣媮食即誦法<lb/>
孔氏者猶然無論啇賈農棄業為賈賈棄業為㳺食輕<lb/>
<pb n="KR4e0222_WYG_005-7a"/>
<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>之適聲伎之娛即無擔石者猶然無論豪富一語不<lb/>
合不難奮脰一朝生忿不難忘身貪忮好氣即詩禮家<lb/>
猶然無論市井甚者子凌父弟凌兄小人凌君子富凌<lb/>
貧少凌長俗至無禮而恬不知怪轉相效焉世變江河<lb/>
莫可挽也此一邑之田以畆為畆比邑之田或三之是<lb/>
以邑之一而當比邑之三或二之是以一而當其二按<lb/>
田以賦按賦以徵貧者不得不鬻田富人邑無富人不<lb/>
得不鬻之比邑之富人今大較以邑田計之土著者十<lb/>
<pb n="KR4e0222_WYG_005-7b"/>
四寄籍者十六以膄田計之土著者十二寄籍者十八<lb/>
以賦役計之寄籍者十一土著十九比邑之豪日操其<lb/>
贏餘以盡邑之腴田邑之腴田日盡于比邑之豪如百<lb/>
川之入閭尾不復返也此二邑諸色目生齒日繁用夏<lb/>
日難雄心漸熾少年無頼不作家人生業三五為曹㳺<lb/>
閒徵逐或貫酒呌呼為歡而持左道以恐喜人意者能<lb/>
令人信其説而不信度忍背公而不忍背其師説諸色<lb/>
目與諸無頼合而黨與盛諸無頼與諸左道合而黨與<lb/>
<pb n="KR4e0222_WYG_005-8a"/>
愈盛故䲭張之雄不以捄死而以作奸鼠竊之盜不于<lb/>
村落而于城市忽焉鳥散忽焉烏合問之則衆不可問<lb/>
不問則漸不可長久之將河決魚爛而莫可收拾矣此<lb/>
三語曰明者睹未形故具獨睹之識者多摧虺之計而<lb/>
弭未形之患者非駭鳥之機今觀侯之治行如興學校<lb/>
明教化以導民均田畆平賦役以惠民减課稅以通商<lb/>
民嚴保甲以禁奸民此其平易近人無赫然矯䖍之竒<lb/>
率人所視以為不足為者而繇其道能使民安其業而<lb/>
<pb n="KR4e0222_WYG_005-8b"/>
閭閻無愁嘆之聲究其歸將默化潛移擴然大變其俗<lb/>
而使民不可與為亂驟而舉之不為急循而行之不為<lb/>
緩朝令夕效而人莫能名其利一時行之百世頼之而<lb/>
人莫能識其端又念此法行則民安此法不行則民不<lb/>
得安我為政則法行即我不為政而利害碁布明如列<lb/>
眉有能尋端而復故者焉則法行厚于惠下而薄于徼<lb/>
名周于計目前而深于慮久逺此其意豈獨成一邑曠<lb/>
闕之典而為是觀美者哉家大人纎嗇治生家政有經<lb/>
<pb n="KR4e0222_WYG_005-9a"/>
矣猶然稽其管鑰籍其出納以遺後之人為貽謀計侯<lb/>
之意亦若斯與昔人有言前事之不忘後事之師也予<lb/>
不佞妄意作者之志而漫綴數語末篇以告夫後之司<lb/>
牧者<lb/>
　　夀萱圖叙<lb/>
世之至艱至苦者莫如人母矣彼男子得以經營四方<lb/>
衣食其妻子婦人以夫為天不幸而偕老之願不終而<lb/>
又無素封之業丹穴之利則所恃以撫諸藐孤者舍機<lb/>
<pb n="KR4e0222_WYG_005-9b"/>
杼之外無勤焉即勤矣未能必其子之成立成立矣又<lb/>
未能必親見其成而身食其報故曰至艱至苦也故人<lb/>
子于母念無可為報者惟有居則積學仕則奉公兢兢<lb/>
無敢踰越冀徼升斗之禄尺寸之榮以奉母一日之懽<lb/>
既得遂其懽心則又惟有稽首籲天願其母夀考康寧<lb/>
庶㡬得常沾禄養永享光榮而已予與崔侍御徳嚴交<lb/>
知其母太孺人之賢若太孺人者所謂至艱至苦者也<lb/>
太孺人事封君甚謹封君自五十即善病病兩載竟不<lb/>
<pb n="KR4e0222_WYG_005-10a"/>
起於時侍御纔弱冠又有四弟兩女弟齠者齔者孩提<lb/>
者傫然也封君性故豪不治家人生産而藥餌所需復<lb/>
减其産什三太孺人于時即欲以身殉封君而顧諸傫<lb/>
然者環膝下啼且號也輒又自度㣲未亡人誰其撫此<lb/>
者於是抆泪易慮攻苦茹荼日夜就機杼軋軋不休以<lb/>
督侍御于學而哺飬其諸孤也盖又數年而徳嚴為博<lb/>
士弟子以至成進士令渭南入為侍御其令渭南也得<lb/>
以考最晉太孺人今封而諸子女亦得以時畢其婚嫁<lb/>
<pb n="KR4e0222_WYG_005-10b"/>
兩季復有聲于<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>校間太孺人喜而後可知也曰吾始<lb/>
望不及此此可藉手以報夫子矣而機杼之勞猶昔也<lb/>
盖昔以供衣食而今以供施予豈其有文伯母之思乎<lb/>
抑不以既貴而忘艱苦之習乎故曰賢也太孺人今春<lb/>
秋六十有三諸大夫有繪圗為夀者徳嚴以示予中為<lb/>
萱旁翼以松以竹以桂夫萱有母道喻太孺人也松喻<lb/>
其操竹喻其節也桂有子道喻侍御兄弟也予既從諸<lb/>
大夫後得與稱觴之役因略述太孺人之所宜夀者如<lb/>
<pb n="KR4e0222_WYG_005-11a"/>
此而復為四歌以佐酌人萱之歌曰旭日上兮扶桑照<lb/>
君家兮髙堂堂有萱兮翠為衣萱有蕐兮金為粧挺孤<lb/>
莖兮特秀羗獨異兮羣芳日映萱兮有曜萱永日兮無<lb/>
疆松之歌曰北堂有松兮何孤孑勁色亭亭兮真竒絶<lb/>
新霑兮雨露舊歴兮氷雪鬼神護兮虬根深霹靂行兮<lb/>
霜皮裂君不見五大夫兮久摧殘三貞女兮寒烟不滅<lb/>
竹之歌曰有竹有竹兮檀欒兒孫茂兮根孤盤聲蕭颯<lb/>
兮秋風急影凄清兮夜月寒五色丹書來彩鳳千尺翠<lb/>
<pb n="KR4e0222_WYG_005-11b"/>
羽舞青鸞睠森森兮勁節報嵗嵗兮平安桂之歌曰有<lb/>
叢者桂甘露零兮枝分為五列萱庭兮言采其實栗以<lb/>
馨兮酌言薦之以永遐齡兮<lb/>
　　吳氏榮恩録叙<lb/>
南川吳君博綜百氏于書無所不窺好攻古文詞片語<lb/>
隻字不襲今人口吻以是有聲藝苑亦以是不利于南<lb/>
宫久之乃出倅邊郡詞人大都不屑吏事而君能竭心<lb/>
佐理治有異等之效兩臺使者交薦之滿一考得以例<lb/>
<pb n="KR4e0222_WYG_005-12a"/>
贈其尊人如其官君將以所得制詞授之剞劂題曰吳<lb/>
氏榮恩録而問序於予予惟人主不假人以名有以假<lb/>
之皆恩也人臣得假上之名以為名皆榮也然為人臣<lb/>
者不得以名為榮為人子者不得不以名為榮何者為<lb/>
人臣而以名為榮則有希名之心有希名之心則有希<lb/>
名之事盖事至希名無所不至矣無論名不可以倖得<lb/>
即可以倖得奚榮焉若為人子而不得以禄及其親則<lb/>
不得不以名榮其親彼仕宦而兢兢然潔身修業尺寸<lb/>
<pb n="KR4e0222_WYG_005-12b"/>
不敢踰者非獨人臣之誼宜然亦冀徼天子之恩命以<lb/>
為其親光榮也故人思自榮其親必不肯自辱其身而<lb/>
家多榮親之子則世多奉公之臣此其道兩相成也吳<lb/>
君郡倅耳郡倅而徼榮于上者百不得一而吳君得之<lb/>
如操左劵此無他無希名之心也心不希名則事不近<lb/>
名不近名而名隨之故足榮也嗟夫今之吏治病在餙<lb/>
名而餙名之甚者莫甚於疆塲之吏是往往餙偽為真<lb/>
以博天子之湛恩殊榮如取諸寄噫人孰無心彼其心<lb/>
<pb n="KR4e0222_WYG_005-13a"/>
不知遂以其榮為榮否彼其親亦不知遂以其子之榮<lb/>
為榮否然使為人臣子而盡如吳君也人貌榮名當無<lb/>
媿矣<lb/>
　　梓文昌戒言小引<lb/>
易叅伯君選梓文昌化書於晉中以訓晉人予觀九十<lb/>
七化中有似有者有似無者似有者可信似無者可疑<lb/>
夫欲化民成俗而使觀者謂有謂無半疑半信非所以<lb/>
示訓也若曰姑為是神道設教以感動愚氓偕之大道<lb/>
<pb n="KR4e0222_WYG_005-13b"/>
則何若取其事之所必有理之所可信者明白告詔令<lb/>
人憬然覺悟而曠然一變其俗哉暇因採其中五章俾<lb/>
臨令常君付之剞劂予與常君曽從臾李叅幕創建文<lb/>
昌祠於吾鎮之南復為是梓布之亦以吾地士風澆漓<lb/>
俗尚薄惡仰愧神言俯多鬼責蘄縁是以牖之也於戱<lb/>
人各有心心各有主予與君聊盡其心耳是非從違則<lb/>
各在其人吾輩安能知之<lb/>
　　廣嗣一助小引<lb/>
<pb n="KR4e0222_WYG_005-14a"/>
淡然子曰天地之大徳曰生此天地之仁也亦天地之<lb/>
心也人得天地之心以為心故心即仁仁即人孟子曰<lb/>
仁者人也仁人心也人能保守此心使滿腔子皆惻隠<lb/>
之仁則生理全具如榖之有種果之有核未有不生者<lb/>
也惟不勝其嗜欲之私瘠人以自肥戕人以自利則仁<lb/>
心喪失生理牿亡如種已腐核已壞即日培灌之而使<lb/>
之生不可得矣予觀稗官小説見古之人有以仁心為<lb/>
質者生育之祥輙隨以應彼其一念偶發何嘗有心于<lb/>
<pb n="KR4e0222_WYG_005-14b"/>
求報此亦可驗心即是仁仁即能生其機不爽也因録<lb/>
數十條梓之布之人人為廣嗣者之一助<lb/>
　　秋塘遺草小引<lb/>
伯兄秋塘聰頴絶倫下筆言語妙天下善談謔輙傾坐<lb/>
客坐無伯兄衆即為之不懽其豪宕如此亦竟以此敗<lb/>
予生也晚不及記伯兄顔色與其行事聞諸鄉先生言<lb/>
猶厯厯如睹一日過馬君汝調語及伯兄汝調出其家<lb/>
所藏伯兄五言近體三首七言近體四首小令二首讀<lb/>
<pb n="KR4e0222_WYG_005-15a"/>
之再過不覺潸然嗟夫以伯兄之才既不能渉文石之<lb/>
階議功于世又不能修竹素之業流譽無窮而自令淪<lb/>
落以死盖不善用其才而反為才所用也亦足悲矣予<lb/>
因是欲索其餘者校而輯之而二十餘年不得一語久<lb/>
恐逸去乃出諸書笥繕寫之以付梓人夫睹文豹之一<lb/>
斑者即知其大于貍故為數言引其端令吾後世子孫<lb/>
知有伯兄也<lb/>
　　應天府鄉試録後序<lb/>
<pb n="KR4e0222_WYG_005-15b"/>
萬厯十九年秋八月復當比士于鄉上命諭德臣可教<lb/>
往試應天士而以臣繼登輟講帷事副之既竣事當籍<lb/>
奏臣宜有言序諸末簡臣竊自念臣可教所為訓告諸<lb/>
士者至切矣臣即有言何加焉無已則請以人臣事君<lb/>
之義與諸士相正可乎諸士誦法孔子孔子語事君者<lb/>
多端而其言莫要于勿欺然勿欺亦甚難矣何者人臣<lb/>
受事職任不同自賛化調元暨展采錯事有能謀國如<lb/>
家不愛其情處國如家不愛其力者是之謂忠世主願<lb/>
<pb n="KR4e0222_WYG_005-16a"/>
以為臣矣若夫自賛化調元暨展采錯事之間無一事<lb/>
不可與君言無一念不可與君知斯之謂勿欺非純徳<lb/>
不二心者不能也故曰難也臣嘗謂天之生人材質有<lb/>
限不可强至而所可自靖者心原繁有言臣無二心天之制<lb/>
也無論君臣分義必不忍欺即儋君之爵食君之禄不能極<lb/>
身無二盡公不還私顧一心以計國家之利害復一心以計身之<lb/>
利害是二心也兩心者不可以得一人殆難與事君矣此<lb/>
無他榮身肥妻子之念横于心而為國家之念分也主<lb/>
<pb n="KR4e0222_WYG_005-16b"/>
上勤求治理屢下責實之詔期與大小臣工一徳一心<lb/>
共臻太平之路徳意甚盛然謂今之世而無不欺之臣<lb/>
臣何敢過誣天下之士大夫謂今之世而盡不欺之臣<lb/>
臣又何敢過信天下之士大夫為人臣子而至以欺名<lb/>
自扞文罔則將開人主不信之端夫既無能積誠于下<lb/>
以感孚人主乃俾人主不信其臣是始焉自懷二心終<lb/>
令主臣二心也主臣二心其患有不可勝究者有臣如<lb/>
此罪滋大矣諸士方俛首受書也見古之人臣有敢為<lb/>
<pb n="KR4e0222_WYG_005-17a"/>
欺蔽者不扼腕而非之乎曰吾獨不為耳聞今之人臣<lb/>
有務為欺蔽者又不扼腕而非之乎曰吾獨不為耳諸<lb/>
士今離奥渫而與計偕行即登對大廷為天子使且身<lb/>
自為之矣其務精白乃心勿為醜飾勿為偽善勿令天<lb/>
下復有以諸士之非人者而非諸士也留都豐鎬舊京<lb/>
其江山靈秀是地所自有無俟臣言都人士融浹棫樸<lb/>
之化文章藻麗為宇内嚆矢此諸士所長亦無俟臣言<lb/>
故臣直以人臣事君之義為諸士申告之臣非敢謂諸<lb/>
<pb n="KR4e0222_WYG_005-17b"/>
士獨少此也懼涉世之始志趨弗堅榮身肥妻子之念<lb/>
或得以易其生平如是則見利必溺見便必奪是欺之<lb/>
階也故先為不必然之説以堅其志而導之趨耳皇上<lb/>
明如日月威如雷霆臣下有隠情飾貌罔上行私者即<lb/>
遠在數千里外猶如目見三尺之法時加警焉一時臣<lb/>
工滌心改慮凜然思易其絃轍此諸士所明知也藉令<lb/>
萬有一得僥倖於文法之所不及生還鄉里然令父老<lb/>
子弟指而目之曰夫夫也是為臣而欺其君者良士羞<lb/>
<pb n="KR4e0222_WYG_005-18a"/>
以為友肖子羞以為親即戴面目視息於世詬彌甚耳<lb/>
寧死不願諸士有此行也臣才品最下經術至踈又守<lb/>
在閒曹無所短長欺不欺何所可見獨兢兢守勿欺之<lb/>
訓時自檢飭尚得趨歩時賢厠執經之末况諸士才力<lb/>
十倍于臣有如當官効職去智與巧直立而不撓素白<lb/>
而不汚行不毁方守不易操一禀不欺以報主上聖主<lb/>
當自知之無憂弗任矣臣待罪詞垣久行藏何敢預期<lb/>
然姑與諸士約自今日始有如臣之服官而或沉于欲<lb/>
<pb n="KR4e0222_WYG_005-18b"/>
渉於欺以干清議諸士無以見臣臣不佞願與諸士共<lb/>
圖之矣<lb/>
　　武舉録後序<lb/>
臣繼登往試士留都嘗誦所聞人臣勿欺之義以盟諸<lb/>
士今上不以臣為不肖復命副左庶子臣琦典試郡國<lb/>
材武士臣念今西夏叛人誘敵内訌兵連三時不解而<lb/>
東南山海之隩釁伏朝鮮方思與大邦為讎主上深惟<lb/>
疆場多事俞司馬請廣制額蘄得沈雄智畧士以布列<lb/>
<pb n="KR4e0222_WYG_005-19a"/>
行間收盪平之效徳意甚盛顧臣豎儒也安所得方畧<lb/>
以訓告諸士請即所盟留都士者與諸士盟臣聞舅犯<lb/>
有言繁禮君子不厭忠信戰陳不厭詐偽斯言出而使<lb/>
詐之説倡介胄之士遂以欺為所不諱臣竊意忠信詐<lb/>
偽此不可兩存不可兩用者也若詐偽可用于戰陳則<lb/>
是戰陳之間無所用于忠信而君子之懷忠履信者獨<lb/>
可用行禮不可用行師乎又何以云師貞吉也或者又<lb/>
言詐者詐敵非詐民也夫詐在心不在敵與民若于敵<lb/>
<pb n="KR4e0222_WYG_005-19b"/>
可詐于民可不詐遇民即不詐遇敵即詐則是一人之<lb/>
心乍偽乍忠兩存兩用此必不然之説不願諸士之聞<lb/>
之也臣嘗謂人心之欺至難制也而尤難制于功名之<lb/>
際然功名亦有分矣功為實名為虚實者難成虚者易<lb/>
就難成故人思以偽成易就故人率以偽就諸士試觀<lb/>
草昧之初熊虎之士必不二心之臣彼豈獨以法網不<lb/>
可欺為是凛凛哉豪傑之乗時翼運者志固以功為名<lb/>
不欲以名為功此其人即令之欺不欺也承平漸久剛<lb/>
<pb n="KR4e0222_WYG_005-20a"/>
毅之氣銷為愞熟愞熟之習化為譎詭謂不飾名則無<lb/>
以見功不見功則無以牟利智巧之夫於是有以名為<lb/>
功者以名為功有三端有舉事㣲當偽而増之名曰功<lb/>
者有實無其事偽而飾之名曰功者有已僨其事偽而<lb/>
覆之亦名曰功者此三者皆得利去是以始而為其事<lb/>
者為嘗試久而習其事者為固然始而受其欺者不能<lb/>
知久而知其欺者不能問臣足不履邊陲何繇悉邊事<lb/>
試以意與諸士度之自古有斬首捕擄數十百級而我<lb/>
<pb n="KR4e0222_WYG_005-20b"/>
士馬所失亡十不及一者乎有敵衆數萬䦨入邊地浹<lb/>
旬矣我無能以一矢相加遺遂還軍去不擄掠者乎無<lb/>
寧惟是方款市時固言乗閒暇修備也今既二十餘年<lb/>
矣諸所修備能加于往昔乎尺籍伍符無减于昔司農<lb/>
按符籍而輸餉不乏也何一有緩急而輒稱召募豈卒<lb/>
伍遂空如是乎如是則内帑所嵗輸者又安所出入乎<lb/>
夫自上視下下或可以欺上自下視下下必不可以欺<lb/>
下諸士當明其不然矣以是心而欲應主上拊髀之思<lb/>
<pb n="KR4e0222_WYG_005-21a"/>
宣力疆場建天山瀚海之勲胡可得哉夫欺非愚人之<lb/>
所能為也其能為欺者必智者也智以決勝則無不勝<lb/>
智以料敵則無不敵乃心思智慮不用以勝敵而以罔上<lb/>
此臣之所未觧也無論聖天子明見萬里之外無所容<lb/>
欺即或念邊臣苦暴露功疑惟重繇此而剖符延世亦<lb/>
為世所姗笑有餘愧矣諸士執鞭弭而來也十六皆世胄<lb/>
也其先世皆所稱豪傑翼運以功為名者也故名至今<lb/>
不衰而子孫亦世食其報此非食其名食其功也詩人<lb/>
<pb n="KR4e0222_WYG_005-21b"/>
言無念爾祖肇敏戎功故臣願諸士之繹思矣且天下<lb/>
無事功或可以名圗天下有事功必不可以名立即今<lb/>
叛人據堅城不下何可欺曰已下東師覆沒不返何可<lb/>
欺曰未覆此必不能矣嗟乎爪牙士上所伏以固圉銷<lb/>
萌安靖四方者也乃一旦東西顧皇皇然若無所可寄<lb/>
則三載一舉士謂何臣實耻之此無他機械之智工而<lb/>
戰守之畧踈也是欺之流弊也今天下積弱極矣所貴<lb/>
為材武士者謂能轉弱為强也強弱在氣厲氣在心有<lb/>
<pb n="KR4e0222_WYG_005-22a"/>
如將以一心鼓士氣士以一心自鼓其氣則激水之勢<lb/>
可以漂石射石之矢可以沒羽而謂不能敵愾奏公臣<lb/>
不信也諸士慎勿欺哉宣力効忠紓皇上兩顧之憂臣<lb/>
竊有厚望矣<lb/>
　　汾陽縣儒學記<lb/>
萬厯二十有三載中丞魏公撫晉之明年請改汾州為<lb/>
府設汾陽縣以附之移州學為府學而汾陽建學設官<lb/>
如制詔可於是中丞公檄冀南道分巡叅政麻君督同<lb/>
<pb n="KR4e0222_WYG_005-22b"/>
知白象知縣蔡成已相郡東闗㢲隅得地一區闊八十<lb/>
丈長四之一諏日鳩工飭材庀具中為大成殿五楹左<lb/>
右廡各二十楹南角房各四楹北角房各三楹大成門<lb/>
三楹外為名宦鄉祠各三楹又外為櫺星門坊者一門<lb/>
外東西坊各一右為明倫堂五楹其上為尊經閣東西<lb/>
齋房各七楹居仁由義門各一儀門一東西號房各十<lb/>
楹儒學門三楹後左為敬一亭三楹右為啟聖祠三楹<lb/>
又後教諭訓導宅各十六楹前為泮池其城雉對峙者<lb/>
<pb n="KR4e0222_WYG_005-23a"/>
為青雲坊一費取諸撫院酒課暨脩府支剩餘銀夫役<lb/>
取諸民壯於百姓無與焉計物與價計工與直價無溢<lb/>
值工無曠日經始於二十四年七月至明年三月而工成<lb/>
費金錢二千四百有竒役竣麻君以中丞公命徴予為<lb/>
記予既紀其嵗月而復申告多士曰學以明倫自三代<lb/>
至今未之有易非不欲易以窮理盡性此其本原化民<lb/>
成俗此其要務不可易也子夏老於西河非汾人所嚴<lb/>
事者乎彼以文學稱於聖門而其所謂學者不越父子<lb/>
<pb n="KR4e0222_WYG_005-23b"/>
君臣朋友之事後乃有髙談性命妄稱頓悟者其流之<lb/>
弊至謂人倫為幻景謂惇倫為鄙事此學之大蠧而兩<lb/>
觀之誅所必不赦者汾士生於賢聖之域服習賢聖之<lb/>
訓天性醇朴必不惑志於邪説此無足慮然不慮其有<lb/>
惑志而慮其無定志也以子夏之賢不免入聞聖道而<lb/>
恱出見紛華而恱而况於後之人孔子十五志學至三<lb/>
十始立四十始不惑不惑始定立未可以言不惑也是<lb/>
豈旋致而立效者也青衿之士羣聚學宫誦讀孔孟其<lb/>
<pb n="KR4e0222_WYG_005-24a"/>
志孰不欲為孔為孟乃紛華靡麗與接為搆又薾然靡<lb/>
執矣此不定志之故也故曰隠居以求其志求志者求<lb/>
定其志而已諸士方隠居之時學宜無先於此者志於<lb/>
道徳志於功名原無兩志盖道徳虚位功名實用用之<lb/>
而正功名亦道徳也孔子思東周顔子問為邦何嘗厭<lb/>
薄功名彼以功名為可厭薄者為世之一切以就功名<lb/>
者言耳自予通籍而静觀功名之士或趨勢或趨名或<lb/>
朝附勢而暮附名隂為勢而陽為名此其人百巧百慧<lb/>
<pb n="KR4e0222_WYG_005-24b"/>
自佹必得卒之有得有不得總為世所指笑惟志定之<lb/>
士不然目無勢心無名㢘不言貧勤不言苦忠不言已<lb/>
效公不言已能世或信或疑或巧排而思中官或沉或<lb/>
升或齟齬而不通惟獨立行一意而不變若中丞公是<lb/>
也諸士觀其訓士與其服官者而其志可識矣夫士也<lb/>
既已俛首受書自異於凡民奈之何志不素定以至隨<lb/>
時上下如波流草靡宛轉無一特操哉此士之耻而教<lb/>
之不明也予謬典三禮職司教化憤邪說之汩士而士<lb/>
<pb n="KR4e0222_WYG_005-25a"/>
無真心一志為國家分猷念者故思與諸士共圗之詩<lb/>
曰視民不恌君子是則是傚予不佞無足為視者諸士<lb/>
而思則傚有中丞公在矣中丞名允貞大名府南樂人<lb/>
麻君名溶寧國府宣城人及諸有事茲役者法得並書<lb/>
於後<lb/>
　　忻州城記<lb/>
忻州於古為陽曲外控雲谷内蔽全晉最稱要害而地<lb/>
勢平曠無河山為之闗閡有警則憑城為守城僅築土<lb/>
<pb n="KR4e0222_WYG_005-25b"/>
為之易於潰壞至嘉靖之季敵人無歳不至忻父老子<lb/>
弟時苦蹂躝蕭然不支矣議者屢欲甓以磚石而蒿目<lb/>
瘡痍之民不任力役又官無見緡議輙寢比和議成益<lb/>
復因循二十餘年郊無壘州無城城無守禦之備垝垣<lb/>
敝甲以待市而不虞其變萬厯丙申巡撫中丞魏公行<lb/>
部至忻慨然太息亟令主者揣厚薄度崇卑量經費凡<lb/>
既具矣與督府王公合䟽以聞報可則先斥酒稅數干<lb/>
金為經費而部使者治兵使者暨郡守以下各蒐其贖<lb/>
<pb n="KR4e0222_WYG_005-26a"/>
鍰若大盈庫糧銀佐之力因戍卒食因月餉費出自公<lb/>
物給以直上不煩科徵下不虞賠累經始於某年某月<lb/>
訖工於某年某月城髙四丈二尺石基八尺周一千九<lb/>
百六十丈樓櫓埤堄靡弗壯麗役兵壮三千人糜金錢<lb/>
二萬六千七百有竒工竣署寧武道事叅伯易君具始<lb/>
末請紀其事盖自予通籍見封疆之臣無嵗不報修築<lb/>
之功無人不受修築之賞至於足稱金湯足資保障者<lb/>
可指數何其飾名之易飾備之難也中丞公實心任事<lb/>
<pb n="KR4e0222_WYG_005-26b"/>
恥以虚名邀功其下吏亦實心應公罔敢以虛文塞責<lb/>
撫晉以來日尋隙漏日思補苴所為繕墪堡脩亭障者<lb/>
所在皆然豈但忻之城忻民頼之已哉敵奉約束邊人<lb/>
釋戈負耒孰不謂可幸無事獨公凛凛焉設險固圉若<lb/>
敵旦夕且至者豈故過計衆人之見常在事後忠臣之<lb/>
慮常在事先無事不知備事至不及備是終無備也有<lb/>
備無患與患至無備者功相萬矣公之心敢自謂吾已<lb/>
興起吏治拊循士民簡練戎伍輯寧疆塲可以不待城<lb/>
<pb n="KR4e0222_WYG_005-27a"/>
而固遂博安静之聲遺後人以艱乎城中故有白鶴觀<lb/>
剙自唐開元間每二月望羣鶴戾止因以得名見元遺<lb/>
山記中兵荒以後不復至者踰三百年城成而羣鶴如<lb/>
期復集觀上中丞公紀異詩有胎禽候月雉堞連雲之<lb/>
句夫羽族飛類得氣之先則忻民獲奠枕之安享緩帶<lb/>
之樂此其一徵已茲城為瑞當與和龍白鹿同符詎獨<lb/>
可名其觀哉古者慶祥即不必備述而一切工築無巨<lb/>
細必登於國史予從史氏後當備書之是役也專理者<lb/>
<pb n="KR4e0222_WYG_005-27b"/>
為太原府同知賈一敬分理者為忻州同知邱允升太<lb/>
原右衛經歴柴貢總理者為太原府知府趙彦忻州知<lb/>
州張堯行法得並書<lb/>
　　鄢陵令何君徳政碑記<lb/>
侍御陳君嘗言鄢陵令何君之賢也其言曰予按中州<lb/>
嵗大祲人相食胔相鬻也主上憂念特發内帑賑之而<lb/>
有司且有私以自腴者獨鄢陵所積榖至萬餘石何君<lb/>
又周行境内視民空乏者發倉榖為粥食之不足則繼<lb/>
<pb n="KR4e0222_WYG_005-28a"/>
以帑金繼以俸繼以勸分矻矻然窮日夜力若視其家<lb/>
人子弟之阽于危亡也是嵗豫之地道殣相望而鄢陵<lb/>
無野殍則何君之力也予心識之意其人必負有材諝<lb/>
者踰年而君以髙等入為西臺御史比與君晤則貌無<lb/>
過㳟言無過詞恂恂真誠君子也退而竊嘆天下事惟<lb/>
真誠者為之而材諝自負者不與焉彼有所負必有所<lb/>
飾以自見上好耳則飾聽上好目則飾觀意無不飾則<lb/>
心無不用固不若真誠者不自負亦不自飾而一心於<lb/>
<pb n="KR4e0222_WYG_005-28b"/>
民事者之有益于民也昔人謂救荒無竒策言用竒䇿<lb/>
者不可用以救荒而救荒者以實意行之固無所用竒<lb/>
耳則何君之謂也又踰年而鄢陵之士大夫父老子弟<lb/>
列君治狀請為文勒石以垂不朽其言救荒大指如陳<lb/>
君言其他言君天性亷自奉無所紛華即雞豚蔬菜至<lb/>
瑣細也亦自蓄自植不以口腹煩民也訟者至庭諭而<lb/>
遣之再至再申諭之申諭不改而後加法焉憫其以無<lb/>
知罹憲網也榜嵗賦之數使民周知之為匭于公使自<lb/>
<pb n="KR4e0222_WYG_005-29a"/>
輸之恐猾役漁其利而民受其弊也决獄停法予掾吏<lb/>
輕平者其深文巧詆之夫輙斥不用懼奸吏傷官法也<lb/>
北之溱洧南之潁以邑為壑民苦不得耕君督民為隄<lb/>
防躬行畚鍤間卒變沮洳為良田貸種具俾以時耕作<lb/>
謂水不障則桑麻不植于野野蕪曠民乃菅也新學宮<lb/>
周貧士置鄉塾明教化勤卹孤寡表揚節孝謂此師帥<lb/>
之任所以端風化之原示導民之路也種種約已裕民<lb/>
諸政皆材諝之士所視以為不足為不肯為者而君殚<lb/>
<pb n="KR4e0222_WYG_005-29b"/>
心為之亦以令之職當如是非以為徳也彼其時民亦<lb/>
安之不見徳也君既去而後知邑不可無君則思思之<lb/>
不已則思紀君往事之蹟以為後事之師夫民心至神<lb/>
飾偽以動之則亦以偽應之其偽應也若感其既往也<lb/>
若亡固不若操其誠以託業于民者能使民之久而不<lb/>
忘也人有持餌以語孺子者曰若徳我我飼若孺子必<lb/>
應既食而復欲其徳我不可得也父母日乳哺之未有<lb/>
以為徳者比離懷抱疾患痛癢切于身始呼父母而思<lb/>
<pb n="KR4e0222_WYG_005-30a"/>
也以舍父母無所可呼也思之至也鄢陵之于君何以<lb/>
異此今之吏治病在于不誠如積榖良法也乃取於民<lb/>
者金也而以之上聞則曰榖據其上聞無不有榖也而<lb/>
比其散也則無榖下明知之不敢言上明知之而不言<lb/>
此以為利彼且復然前以為利後且復然至于民饑欲<lb/>
死即有金錢無所得榖坐視其流離顛踣而無䇿以蘇<lb/>
其困則胡不引何君之事觀之也陳君按部時一嵗中<lb/>
斥鍰金萬三千為郡邑糴本此誠心愛民者故于君之<lb/>
<pb n="KR4e0222_WYG_005-30b"/>
實政亟稱之而亟薦之夫誠可以動人亦可以率人君<lb/>
且出按郡國矣有如以此心覈羣吏某也誠某也否寓<lb/>
鼓舞于激揚人將洗心以象意指惠之所及者大矣豈<lb/>
獨被于鄢陵之民何君某曹州人己丑進士陳君某唐<lb/>
山縣人丁丑進士<lb/>
　　光禄寺續題名記<lb/>
光禄寺舊有題名石前光禄卿吳郡章公所置也嵗月<lb/>
既久標題已遍今光禄卿維揚李公礱石續之而問記<lb/>
<pb n="KR4e0222_WYG_005-31a"/>
於予予惟光禄所司自郊廟饗祀王人膳羞暨於羣下<lb/>
廩食朝使讌賜盖重且鉅亦煩且細矣人情恒謹於重<lb/>
鉅而畧於煩細見謂清卿不當親細事輙諉曰自有主<lb/>
者不知至難詰至不可詰至為弊竇者即在於至煩至<lb/>
細之中夫吾既為之長貳乃以清貴自逸令民脂民膏<lb/>
日屑越於弊竇而莫之省憂職守之謂何聞有蔚公者<lb/>
在光祿三十年無一事自諉無一物自私有弊必覈有<lb/>
詰責必引咎自歸當世賢之聲稱至今嗚呼由前而觀<lb/>
<pb n="KR4e0222_WYG_005-31b"/>
有不為蔚公者亦有不能為蔚公者可指數已然此其<lb/>
斤斤舉職者耳昔屠蒯語晉侯曰味以行氣氣以實志<lb/>
彼人主斟酌元化調劑羣品者惟有此志而志實于氣<lb/>
氣行于味大哉味乎所飬係之矣故周禮膳夫飬王后<lb/>
世子饋食膳飲皆有定品而其式一掌於太宰又王日<lb/>
舉食膳夫授祭品嘗食王乃食以天子之玉食何所不<lb/>
足而太宰乃為之式其左右便嬖豈曰乏人而膳夫乃<lb/>
為之主膳為之嘗食古人所為防㣲杜漸意深逺矣此<lb/>
<pb n="KR4e0222_WYG_005-32a"/>
職漸廢而大官膳羞至易為金錢説者遂謂金錢之可<lb/>
㑹也猶愈於膳羞之不可㑹是未逹於古人之意者矣<lb/>
夫王人之饋食必有職之者不於外必於内内寺之愛<lb/>
君不如外臣彼且從君之欲安敢為之節彼且逄君之<lb/>
欲又安肯為之節無以節之而惟欲之適欲亦何厭之<lb/>
有誠令舉周官之典脩膳夫之職定品物之式明嘗食<lb/>
之義甘瀡醲鮮不縱其欲飲食醉飽必適其宜則以物<lb/>
飬性不以性飬物不鞔其中不滑其和君志清明君身<lb/>
<pb n="KR4e0222_WYG_005-32b"/>
强固由是執珪而饗上帝吉蠲而親祖考御明廷而讌<lb/>
賜羣臣清廟明堂之頌作鳬鷖既醉之風洽叶氣薫蒸<lb/>
宇内太和此其效豈獨斤斤舉職者比哉李公慷慨有<lb/>
大節方按畿輔時以直道結知人主再起而至今官鹽<lb/>
梅之具其所素蓄茲舉也倘亦有調鼎之思乎彼美惡<lb/>
懲勸之説前記已詳不具論論其大者以望公并致望<lb/>
於同事諸君子<lb/>
　　林天廸𣙜稅清源記<lb/>
<pb n="KR4e0222_WYG_005-33a"/>
予薦鄉書出大宗伯文恪公林先生之門先生伯子天<lb/>
廸能文章明今昔之故為民部大夫聲藉甚甲午嵗大<lb/>
祲司農告詘上詔廷臣策之天廸應詔陳便宜娓娓千<lb/>
餘言天子以為辨令𣙜税清源踰年而清源族賈願藏<lb/>
於市稅入溢徃額㑹得代乃更為圗歌頌之復謀鐫之<lb/>
石為後事師以予善天廸介門人江選部請紀其事予<lb/>
惟清源海岱都㑹五方之輻輳而萬貨之藪也語云翡<lb/>
翠盛而貞姬惑士君子處泉貨之境盖難言哉且其俗<lb/>
<pb n="KR4e0222_WYG_005-33b"/>
儇黠纎薄非若愚氓之可紿也其駔儈偵夫影射乾沒<lb/>
非一耳目之所能及也𣙜斯地者亡論墨夫即自處潔<lb/>
矣而闗市之征人各為政縱潔其身何禆國計故箕歛<lb/>
隕名薪束招謗所從來矣天廸何術而得此於清源哉<lb/>
江子曰鄙人何知嚮其利為有徳彼熙熙攘攘以利來<lb/>
也以利來必以不利往往則見謂厲已而詛來則見謂<lb/>
利已而懽情固然耳使君之𣙜清源也甫下車即宣言<lb/>
于衆凡吾所以來務在利若曹耳往昔清源𣙜額纔四<lb/>
<pb n="KR4e0222_WYG_005-34a"/>
萬今已倍於昔化居蕭條又十倍於昔嵗有登耗必欲<lb/>
按籍而取盈人且望望然去之皮之不存毛將安傅今<lb/>
與若曹約第闗無闌入貨無悖出法外無征已又宣言<lb/>
於衆廉賈五之貪賈三之貪生奸奸生弊與其懲于既<lb/>
弊孰若禁于未然今而後闌入者罪無赦悖出者罰有<lb/>
差衆聞而色喜復相戒使君神君乎無自速戾矣於是<lb/>
逺者近者推挽而至者錙錙銖銖罔敢作奸犯科竿牘<lb/>
不及門筐篚不及境稱使君平者如出一口予習天廸<lb/>
<pb n="KR4e0222_WYG_005-34b"/>
不知其𣙜清源能若此劉劭曰清節之流不能𢎞恕大<lb/>
抵不廉者嗜利不平者嗜名㢘以名取每以夷自視而<lb/>
以蹠視人其究也民無所措手足故不平之害甚于不<lb/>
㢘天廸世禄之家不患不㢘患不平今能平矣予與天<lb/>
廸㳺見其含毫濡墨蔚為聲詩意謂文士耳今乃為能<lb/>
吏説者每謂文人不習吏事授之握算不知縱横以今<lb/>
觀于天廸非然哉<lb/>
　　金龍四大王靈應記<lb/>
<pb n="KR4e0222_WYG_005-35a"/>
萬厯戊子予承乏祗役周藩四月二十六日偕大行林<lb/>
公寅賓陛辭南發五月二十一日抵大梁行册封禮二<lb/>
十三日北旋先是過封丘封丘疫甚至市空無人予不<lb/>
忍再經其地乃取道陳橋以歸是日日晡見有孤舟維<lb/>
于野岸輿人指曰此渡處也予登舟促之觧纜舟人漫<lb/>
應曰暮矣請俟明日再促之寂無應者僕人告予河濵<lb/>
故多盜此野渡非停泊處予曰可覔一民居予將寓宿<lb/>
焉既而日漸暮咫尺不辨東西數里内無居人左右益<lb/>
<pb n="KR4e0222_WYG_005-35b"/>
惴惴予觧之曰盜者不過利人財耳予一介行李原非<lb/>
宦㳺在汴纔兩日又餽遺無所受彼中役人當自知之<lb/>
奚虞盜為遂假寐舟中詰旦舟既發聞波濤撼舟舟與<lb/>
水敵湱然有聲聲漸猛如鐡騎千羣銜枚而疾趨也如<lb/>
萬章之松怒飈吼而為濤也又如雷霆震發而巖崖摧<lb/>
裂也予異之以問僕人風乎曰恬無風也逆流乎曰順<lb/>
流而下也予益異之問濟乎曰未也數問對如前時舟已<lb/>
向危予訝問故僕人含泪而前曰事不濟矣予曰何故<lb/>
<pb n="KR4e0222_WYG_005-36a"/>
曰舟已膠柁已折如斬諸維舟具俱沉波中矣予念舟<lb/>
之所恃以行者柁也急流中而柁折奚恃以濟僕人將<lb/>
言而囁嚅者三予詰之曰舟人祈予禱于神而未敢言<lb/>
也予笑曰孔子不云乎丘之禱久矣予生平有愧于神<lb/>
正宜投之濁流不然神與予何讐與魚鼈何親哉左右<lb/>
皆泣泣下沾襟予復笑曰若勿恐予為若禱乃具衣冠<lb/>
將望禱焉舟人曰此自有神無庸望禱也導予至神所<lb/>
神可尺許為武夫狀而容甚雅予再拜祝曰予小子以<lb/>
<pb n="KR4e0222_WYG_005-36b"/>
使事既竣道于河以歸逄神之怒舟膠不渡予小子罪<lb/>
也然以予小子之故而震驚龍節豈惟予小子之罰亦<lb/>
惟神之罰惟神其圖利之禱畢坐舟中憶杜子美曽有<lb/>
詩云蒼茫不曉神明意若為予今日設者因自檢此心<lb/>
所繇以獲譴于神者不可得獨望汴中曽戯為二絶云<lb/>
驅車過夷門懷古三嘆息可憐虚左賔獨有竊符䇿又<lb/>
云朱亥誠勇士俠氣薄秋雲何事䄂中椎不椎秦將軍<lb/>
豈以口語遭二俠怒耶審若是神亦不能為之辭矣復<lb/>
<pb n="KR4e0222_WYG_005-37a"/>
意神者聰明正直而依人者也故非人不因遂召舟人<lb/>
謀之一舟人至年七十餘與之語聵甚不能辨予曰再<lb/>
召一人來曰尚有一人在河中拽舟矣予大訝之問他<lb/>
篙師何在曰舟人十二祥符令攝去其四五人疫一人<lb/>
病一人老其壯有力者一人即拽舟者也予令之上謂<lb/>
之曰汝奡盪舟乎在中河何為其人叩頭太息曰知無<lb/>
能為然不敢坐而待溺予問曰此中有他小舟可取以<lb/>
濟乎曰有然甚逺恐不能待予曰予不能待能飛渡乎<lb/>
<pb n="KR4e0222_WYG_005-37b"/>
第徃取之其人浮水登岸而去時按中州者同年王公<lb/>
世揚所遣送役亦在舟中恐甚向予泣甚哀予慰之曰<lb/>
命也泣可濟予將泣泣不可濟即泣奚為其人抆泪而<lb/>
去予兀坐有頃舟忽震動座㡬傾予意此舟破矣恐怖<lb/>
顧左右問曰誰運舟者乎曰老者病者力不能執楫誰<lb/>
其運舟曰舟行乎曰行矣予起視之舟果望陳橋行如<lb/>
有挽之者前之水聲不復聞矣舟中老人跪語予適禱<lb/>
于大王大王有靈舟今果不操而發予問大王何神曰<lb/>
<pb n="KR4e0222_WYG_005-38a"/>
金龍四大王也予地舊有此祠然不知其靈應若是此<lb/>
時操舟無人舟秪自運雖發而甚遲去岸不半里而中<lb/>
隔一洲洲長可八九里日將午前所遣舟人以小舟至<lb/>
予登小舟波浪頓息水平如掌鼓枻中流亦一竒觀也<lb/>
湏臾抵岸岸側維一巨艦旁繋一小舟乃憲副趙公燿<lb/>
所夙戒者其遣役言久已泊舟於此候渡奚為自上流<lb/>
發也既而詰其故乃祥符輿人令艤舟於彼以省陸行<lb/>
之勞而舟人不敢違也予既望陳橋進發因憶未出都<lb/>
<pb n="KR4e0222_WYG_005-38b"/>
門時每心念黄河之險比登途一二相知者言河當夏<lb/>
秋之交誠險而難渡今無難也暨至河果不踰時而渡<lb/>
心頗易之及歸遂為數輿人所誤㡬塟河魚腹中天下<lb/>
事險不在難危不在大類如此<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然自失者久之既過<lb/>
里中乃伐石于山勒其事于祠下以紀神庥且以諗夫<lb/>
後之人使知易不可忽而小不可畧也<lb/>
　　新建天津葛沽鎮兵營記<lb/>
萬厯壬辰倭入朝鮮破其國走其名王殺擄其民人據<lb/>
<pb n="KR4e0222_WYG_005-39a"/>
其城邑狡焉有内訌之勢議者謂津門咽喉要地倭乘<lb/>
汛颺帆則患首津門津門被患則畿内恇擾大司馬竭<lb/>
心而謀博採羣議乃徴諸近衛兵屯海上又奏遣大將<lb/>
京卿各一人募内地少年子弟可為兵者得數千人練<lb/>
習之以益壯軍勢時倭不犯東北者百數十年屯守不<lb/>
設營壘盡廢宿兵於斥鹵之地又盛夏癉熱滛雨日侵<lb/>
衆無所棲息疫癘時作人情大擾巡按侍御劉公䟽言<lb/>
其狀乃得罷遣諸衛兵獨留募兵三千餘人統以偏帥<lb/>
<pb n="KR4e0222_WYG_005-39b"/>
以備不虞於是巡撫大中丞劉公備兵副憲梁公郡守<lb/>
劉公懲前慮後議於天津近地剙立營堡屯諸募卒而<lb/>
推擇予邑侯劉君俾經理其事守乃由天津而東往來<lb/>
海畔覽其形勢周視審度得地于所謂葛沽者東去海西<lb/>
去津門大約各五十里地既適中而形復髙敞侯為相<lb/>
方畫制命日量工以授諸佐者遂略基址稱畚築具財<lb/>
用費取諸撫院積扣民兵工食之餘不以煩有司工役取<lb/>
諸饑民之應募者不以煩閭里始于癸已仲春至季夏<lb/>
<pb n="KR4e0222_WYG_005-40a"/>
而訖工中為帥府左右翼為兵營稍上為中軍㕔事繞<lb/>
以長隄環以潮水而又演武有所觀兵有臺箭垜旗墩<lb/>
碁布星列巍然津門之支輔海邦之重鎮矣事既竣邑<lb/>
侯以中丞公命俾繼登紀其歲月盖竊嘆諸大夫此役<lb/>
有數善焉可以賑饑可以省費可以圗目前之安可以<lb/>
免日後之擾可以為久逺之計可以禦外患可以銷内<lb/>
患夫濱海之民頻傷于嵗至無以為生而春夏之交尤<lb/>
甚今懸直而招俾得以日工博日直以日直充日食比<lb/>
<pb n="KR4e0222_WYG_005-40b"/>
及終事麥已有秋是以數千金之費而活數百人之命<lb/>
也故曰可以賑饑凡役出於徴𣲖者五不當一出於平<lb/>
常召募者三不當一惟貧民則所餘者力所急者食急<lb/>
于得食必不緩於用力彼因力以就食吾因食以就功<lb/>
役無曠日工不踰時故曰可以省費且新募之兵非貧<lb/>
無資即豪有力者可以猝聚而不可以猝散不可猝散<lb/>
而欲使之散不能猝散而又不能使之常聚此近憂也<lb/>
帥以訓之營以聚之則雖未見聚之利而亦無散之害<lb/>
<pb n="KR4e0222_WYG_005-41a"/>
故曰可以圗目前之安今之倭夷尚伏海島不能逆其<lb/>
必來不能逆其必不來彼如不來聚兵何為萬一或來<lb/>
兵將復聚與其散而復聚毋寧聚而不散盖散而復聚<lb/>
者不習而擾聚而不散者不擾而習故曰可以免日後之<lb/>
擾夫營未建則安之難營既建則給之難今既已擇海<lb/>
濱髙敞之地立為屯營以妥其居何不擇海濵閒曠之<lb/>
地畫為屯田以為之業使彼時而耕耨時而畋漁時而<lb/>
肄習彼能自給庶不煩餉於官官不給餉庶㡬常得其<lb/>
<pb n="KR4e0222_WYG_005-41b"/>
用始為募兵漸為土著故曰可以為久逺之計小人出<lb/>
力以衛公家必不如自衛其家誠令屯營之卒各有恒<lb/>
業以漸廣其居室畜其妻子聨為什伍結為婚姻常則<lb/>
相親變則相恤即一旦倭至將家與為敵人自為戰非<lb/>
徒以徳上也將以完室家而全其親戚也此其與烏合<lb/>
之衆談敵而心怯望敵而色戰者功相萬矣故曰可以<lb/>
禦外患今餓寒困窮之盜所在實繁假令奸人乗之以<lb/>
弄兵潢池則一夫大呼千人立致于時欲借見兵則急<lb/>
<pb n="KR4e0222_WYG_005-42a"/>
不可用欲募新兵則緩不及用孰與聚數千訓練之卒<lb/>
於近地將與卒相習卒與卒又相習用之即調發不用<lb/>
即罷遣猶足待緩急而懾奸宄乎故曰可以備内患嗟<lb/>
夫古之為備者常在事先今之為備者常在事後備在<lb/>
事後誠無益于事然先事之後後事之先也事未來而<lb/>
不能備事既過而不知備將何時而備乎備而無用不<lb/>
愈於用而無備乎今兹之役備之道也然亦難矣何者<lb/>
天下之事毎難于創始而易于鮮終盖有事則有擾易<lb/>
<pb n="KR4e0222_WYG_005-42b"/>
人亦易慮故非前之人以後人之心為心將以事不在<lb/>
已也而諉之非下之人以上人之心為心將以事在已<lb/>
也而玩之非後之人以前人之心為心又將以事不由<lb/>
已也而敗之如此則功何能立又何能立而不廢哉予<lb/>
因紀其事之始末而抒一得之愚以告夫嗣來者中丞<lb/>
公名東星山西沁水人副憲公名雲龍廣東瓊山人郡<lb/>
守公名敏寛山西安邑人侯名冠南江西廬陵人分委<lb/>
者為縣丞秦應光魏鰲典史劉守學千户宋璞百户韓<lb/>
<pb n="KR4e0222_WYG_005-43a"/>
繼業王守成吳承勲法得並書<lb/>
　　饒陽令楊公遺愛記<lb/>
饒陽當滹沱之衝滹沱善氾氾則東西所適無定勢壞<lb/>
人廬舍沒禾稼百姓患苦之嘉靖丙申大梁楊公為邑<lb/>
令喟然嘆曰河可防防河河不可防吾其防邑居乎或<lb/>
謂公民不可與慮始澤門之謳公獨不聞公曰大人舉<lb/>
事勞民而利民則為之勞在一時利在百世則急為之<lb/>
等勞耳自我則事半而功倍自後人未可知也見民之<lb/>
<pb n="KR4e0222_WYG_005-43b"/>
害不能祛已不任其勞而以遺之後人令職之謂何乃<lb/>
以次第就役先為隄于隍之内外而後為隄于郭門之<lb/>
外蜿蜒八里澗一丈髙視澗加十之五隄既成督民雜<lb/>
樹其上者以千計公役民以時均其力而不亟其成故<lb/>
民無怨公者而亦未有以徳公也當其時所為徳公而<lb/>
播諸輿人之誦者可指數已嵗丁酉饒不雨自春徂夏<lb/>
禾盡槁公為齋沐歩禱于方臺龍祠禱畢雨大至槁者<lb/>
起嵗以有年戊申秋大蝗食成禾立盡公諭民捕蝗發<lb/>
<pb n="KR4e0222_WYG_005-44a"/>
倉粟易之所發纔六百蝗遂滅不為災饒故編有羣長<lb/>
諸費之所取給公自奉約减斥去不用嵗所省常費凡<lb/>
數百緡饒十九社社長倚賦役為奸利公㢘得其狀召<lb/>
諸社長各按田而賦按丁而役按賦役而籍按籍而徴<lb/>
諸長蹜趾無所售其奸饒民故食啇鹽富商挾貲而結<lb/>
貴勢挾貴勢而撼有司有司散其鹽于民厚其直而急<lb/>
其徴期民大困公乃教民煎斥滷為鹽鹽既成遂為白<lb/>
之監司嵗輸鹽課而罷諸商人邑無頼不治家人生事<lb/>
<pb n="KR4e0222_WYG_005-44b"/>
又不能仰食糠竅徃徃作奸犯科公令户為之長長得<lb/>
察其户之人户之人無常業者長以告治其人有而長<lb/>
不以告治其長人無逰食盜賊屏息公之政不能具述<lb/>
即此種種豈不稱便利哉然政之所以移風易俗者則<lb/>
利在目前而治隄防河則利在數十年之後目前為徳<lb/>
顯數十年後為徳遲顯則沐其惠即思歌誦其徳遲則<lb/>
不見利故不見徳也比公去饒十餘年而嵗饑民相聚<lb/>
伐隄樹為薪食其皮始思公曰非公吾安所取資乎又<lb/>
<pb n="KR4e0222_WYG_005-45a"/>
二十年而河水大溢水囓隄邑民日夜荷畚揷集隄上<lb/>
力與水敵城得不損始大思公曰非公吾其魚乎始思<lb/>
建祠祀公報公徳則相與鳩金錢治材木月累嵗積度<lb/>
費已具則列公治狀暨所為祠公者言之今邑侯閔公<lb/>
閔公曰有功於民則祀之此長令事乃勤苦父老吾為<lb/>
若成之又明年公子今侍御㢘峰公為畿内督學使者<lb/>
民又益喜其小人曰方公為吾民歸也吾固祝天報公<lb/>
公果有子其君子曰我有子弟公昔教之公今有子其<lb/>
<pb n="KR4e0222_WYG_005-45b"/>
世世有大造于吾邑盖公先治饒時時進諸生訓誨以<lb/>
性命之學曽掲一聮于學宫期以参賛天地體認聖賢<lb/>
有不及者復為惜隂歌勵之嘉靖乙未肅皇帝南狩道<lb/>
真定當道者才公檄公主諸供應諸中貴索例外不得<lb/>
大訽詈公正色拒却之公度忤中貴人或中以他事即<lb/>
拂衣歸邑民臥轅下留之不可曰吾為爾民歸歸無所<lb/>
恨故邑人言若此猶若以一邑私侍御公者而不知侍<lb/>
御公非一邑之私也未㡬侍御按部過饒饒父老故嘗<lb/>
<pb n="KR4e0222_WYG_005-46a"/>
逮事公者爭逆侍御公於隄下願望見顔色指曰是先<lb/>
公所築乎指隄之林木曰是先公所樹者乎盖諸無能<lb/>
名公而所為名公者獨以此言輙泣下侍御亦泣予同<lb/>
年王君為予道之如此嗚呼盖公所為樹徳于民者今<lb/>
始見之亦猶之西門公之渠矣昔者鄴苦河患西門豹<lb/>
發民治渠引河水灌田而殺其勢民苦治渠之煩而不<lb/>
睹其利也百嵗後害除利興民以富足乃感而思之曰<lb/>
是賢君之法式不可更也鄙人有言已嚮其利為有徳<lb/>
<pb n="KR4e0222_WYG_005-46b"/>
饒民于公何以異此然豹之治鄴以術而公之治饒以<lb/>
實心史不載豹有賢子孫而侍御公能世公之業益恢<lb/>
而大焉則公實勝之矣孰謂古今不相及哉奈之何今<lb/>
之牧民者多不利民而自利即知利民率不能計久逺<lb/>
而圗近利其心亦以有近利即有近名彼沒世之名吾<lb/>
何利而為之故陂池溝渠之務闕焉不講而屑屑然務<lb/>
于卓詭炫燿之迹民安所恃以攸暨哉而又奚惑乎去<lb/>
後之思寥寥也若公之不有其名而名與澤流無窮已<lb/>
<pb n="KR4e0222_WYG_005-47a"/>
時豈不毅然行古之道者而可概見耶語曰前事不忘<lb/>
後事之師予故因閔侯之請而採拾饒人之不忘公者<lb/>
志之貞石以諗夫後之君子公名東山閔侯名宗舜王<lb/>
君名命<lb/>
　　重修河間府管河㕔公署記<lb/>
運河自山東入郡界逶迤而北至于天津上下盖數百<lb/>
里儲峙之所灌輸朝貢之所往來冠盖之所絡繹至衝<lb/>
要也舊以郡倅一人專領其事然郡去河逺不便臨視<lb/>
<pb n="KR4e0222_WYG_005-47b"/>
故别設分署於郡東南百二十里交河縣之屬鎮曰泊<lb/>
頭者以其地臨河且上下行河道里均也或曰此水部<lb/>
分司後司移張秋乃置府署焉無可稽已㕔事大堂南<lb/>
嚮前為儀門門外折而東為鼓樓即為大門門前為董<lb/>
家店巷巷下為大河於義為宜於勢為便自隆慶戊辰<lb/>
大同張公謂大門稍逺不便肅客乃市民居拓其址别<lb/>
為大門于儀門外置寅賔館于大門之北而鼓樓之門<lb/>
遂為虚設至萬厯戊寅鳳翔袁公又謂天下公署未有<lb/>
<pb n="KR4e0222_WYG_005-48a"/>
為門不臨街衢而居於樓之内者乃益市民居于鼓樓<lb/>
之南别為大門樹棹楔于門之外而皷樓遂塞矣至萬<lb/>
厯丁酉浙衢趙公以㕔址久日漸低下滛雨之後水無<lb/>
所洩墻垣棟宇日就圯壞欲遂撤而新之乃出修宅嵗<lb/>
費幷請於部使者黄康兩公又得河灘公費若干計可<lb/>
三百金度基市地鳩工飭材中為正㕔三楹後為後堂<lb/>
三楹左右為胥役房前為儀門門右為土地祠左稍南<lb/>
為寅賔館西嚮又前為大門門左為州縣館折而東移<lb/>
<pb n="KR4e0222_WYG_005-48b"/>
棹楔於臨衢榜曰畿輔河防堂之西稍後前後為宅者<lb/>
三前為門其又西為書房者前後亦三或葺其舊或創<lb/>
而新力役于衆費出于公經始于丁酉年六月至次年<lb/>
五月而訖工既落成具始末徵言以紀嵗月予竊嘆近<lb/>
之仕宦者以奔走逄迎為能以筐篋刀筆為務玩嵗愒<lb/>
月職務且廢不講况官署乎公計以為自今為則材物<lb/>
未大敝壞尚可得什之五及今不為則存者愈少自我<lb/>
為則工力未大糜費尚可省什之五自後人為則糜者<lb/>
<pb n="KR4e0222_WYG_005-49a"/>
愈多故不惑羣議不避衆喧而竭蹷為之卒之功成而<lb/>
民不擾身居其勞而居後人以逸公亦何所利哉公之<lb/>
先人中丞公以精勤舉職為世名卿公習見家庭之訓<lb/>
故居官所至不敢自暇自逸此其一事也觀治居而所<lb/>
為治河者可知矣使世之仕者而皆視官如家視官事<lb/>
如家事若公也者則天下可㡬而理哉<lb/>
　<lb/>
　<lb/>
<pb n="KR4e0222_WYG_005-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淡然軒集巻五<lb/>
</p>
<p>
</p>
  </div>
</body>
</text>
</TEI>
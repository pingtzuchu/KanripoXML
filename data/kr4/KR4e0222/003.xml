<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淡然軒集巻三</head> <lb/>
    <p>
<pb n="KR4e0222_WYG_003-1a"/>
欽定四庫全書<lb/>
　淡然軒集巻三<lb/>
　　　　　　　　　　　明　余繼登　撰<lb/>
　序<lb/>
　　送查紹亭叅藩山東序<lb/>
不佞方束髮時海寧紹亭查公已通籍為名司理竊意<lb/>
以彼其才自顯庸也乃遲回者餘二十年始以憲大夫<lb/>
備兵津門又二年始晋叅藩政督東方漕務夫才賢而<lb/>
<pb n="KR4e0222_WYG_003-1b"/>
偃蹇阻抑不得馴致高位則不能無少望往往傳舍其<lb/>
官日冀得代去公沉抑乆比再起家僅以次逓遷不越<lb/>
常調顧能屈能伸彌抑彌奮方其治津門也當南北舟<lb/>
楫往來之衝又水旱為災能精心經畫為一方圖便計<lb/>
裁省驛傳優䘏窮簷奬進良吏禁戢靡宕妨生椎埋作<lb/>
奸之徒日鰓鰓然即理其家務無以踰此故兩載間亷<lb/>
頑貞淫起敝維風俾下邑大夫行公之意得各舉其職<lb/>
而無一切牽纒之患于公行依依不忍舍詣不佞請詞<lb/>
<pb n="KR4e0222_WYG_003-2a"/>
竊按山以東古齊地地連畿輔轉山東粟由汶濟而達<lb/>
京師其勢甚便故國家之視齊猶外府然齊故大國即<lb/>
史所稱車轂擊人肩摩何其盛也當其時南支楚北支<lb/>
燕西支三晉軍興之費無歳無之而猶號富强於天下<lb/>
今臨菑瑯琊猶故也山海魚鹽之利無改于昔也計歳<lb/>
所輸縣官費者不及昔之什一而户鮮蓋藏民稱凋敝<lb/>
安得所謂家殷人足如古昔者乎農民畢命耕作猶不<lb/>
能滿歳額煩使者執簿書繩之比歳㐫至捐内帑佐百<lb/>
<pb n="KR4e0222_WYG_003-2b"/>
姓之急而一二不逞尚嗷嗷以時詘為辭嘯而過市掠<lb/>
富人粟此何以稱外府也夫督賦者主在足賦賦税不<lb/>
充見謂溺職然以取盈之故而䖺䗤其民令顛頓溝壑<lb/>
若逋逃潢池此其憂不獨無賦之患矣賦者不從天降<lb/>
鼂錯所云生于地長于時而聚于民力者也蓄其力不<lb/>
違其時使人懐樂生之心則野無貧民國無逋賦故催<lb/>
科撫字兩者勢若相盭而機實相須也予獨怪漢武帝<lb/>
日事征伐以虛海内于時諸臣不能輕徭薄稅與天下<lb/>
<pb n="KR4e0222_WYG_003-3a"/>
休息顧希上意指籠天下鹽鐡出告緡令以重困百姓<lb/>
卒之上未獲其利而民不聊生至今令人於邑非之故<lb/>
治賦有道横征暴歛藝極無經者舛也纎取倍計竭澤<lb/>
而漁者拙也促期煩㑹急如逋亡令貧民稱貸商賈牟<lb/>
利計之左也驅游惰之民墾生榖之土出山澤之利適<lb/>
徵㑹之宜如是而已昔人有言知取之為取而不知予<lb/>
之為取夫能知予之為取者可以富民可以富國可以<lb/>
操大柄而盈縮天下之元氣是皆公之所素裕者方公<lb/>
<pb n="KR4e0222_WYG_003-3b"/>
守安慶也逆卒稱亂大璫肆螫呼吸之間成敗立見而<lb/>
公不難宻謀顯訟以熄其燄而折其威此其鎭定之才<lb/>
剛毅之氣乆有大過人者又何難從容持籌而調停均<lb/>
節于無事之時也<lb/>
　　贈林大夫丹臺三載考績序<lb/>
今之校士者猥云吾取人以才耳不必盡以尺矱繩之<lb/>
予竊謂不然夫才者材也將以適用也不尺不矱何以<lb/>
適用不適于用何以言才此義不明而才之名為齊給<lb/>
<pb n="KR4e0222_WYG_003-4a"/>
爲便利才之流為夸誕為蕩悍晚近世士性能稍異往<lb/>
往溺其末流樂其名稱薄經常而競恢憰裂官常而恣<lb/>
胸臆曰吾非常之才安可繩以尺矱也夫信如才而可<lb/>
以齊給便利夸誕蕩悍稱也則古之宣慈惠和明允篤<lb/>
誠者何以稱焉又何孔子之所嘆以為難者而今滋多<lb/>
也故宣慈惠和明允篤誠才之質也齊給便利才之末<lb/>
也夸誕蕩悍才之賊也予嘗持是說以語同志獨曾直<lb/>
卿氏以為然比直卿典試而所首舉者為漳南林君林<lb/>
<pb n="KR4e0222_WYG_003-4b"/>
君之文固温醇爾雅守先民之尺矱者也予謂直卿能<lb/>
得才即直卿亦自詫林君才未幾而林君以次出典深<lb/>
州直卿言州牧之職其率屬也如守其親民也如令筮<lb/>
仕而典州者難畿輔諸郡部使者之所㳫至彼此異勢<lb/>
愛憎異情是非易淆毁譽忽變筮仕而典畿内之州者<lb/>
尤難予謂直卿意難林君乎以林君之才何難恢憰其<lb/>
詞以解于世俗之耳目薄而不為也夫不肯越尺矱而<lb/>
為文乂安肯越尺矱而為政以尺以矱于治奚難焉深<lb/>
<pb n="KR4e0222_WYG_003-5a"/>
人杜君榮者予同年友也為予言君始涖事察謡俗問<lb/>
所疾苦<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>積蠧省供億罷法令之妨民者行之踰月吏<lb/>
抱牘受成無敢短長民不畏吏㑹歳饑君周行阡陌間<lb/>
發倉粟以賑之緩征弛役釋禁輕刑一意與民休息行<lb/>
之踰年百姓安于田里無愁嘆之聲無流離轉徙之志<lb/>
爭相戒捐其小忿不以煩君爰書訟庭無事君乃進文<lb/>
學弟子與陳說經術剖析疑義俾不悖所聞歸之大道<lb/>
又以月旦屬諸父老為分别禮義科指出敎民簡易册<lb/>
<pb n="KR4e0222_WYG_003-5b"/>
頒布之俾歸各訓誨其子弟以風易閭里行之三年民<lb/>
化其訓樂其業訟獄衰止桴鼓不鳴青衿之子彬彬然<lb/>
質有其文舉其鄉者倍于往昔于是部使者疏君治狀<lb/>
上之功曹主爵者奏君最按令甲得封其尊人如其官<lb/>
璽書既下㑹其尊人來省視君為具法服陳制詞帣鞲<lb/>
為壽融融樂也予間以杜君語語直卿因共嘆君之治<lb/>
大都在平法令振困乏清犴獄興敎化斯皆有司之尺<lb/>
矱無他奇也而君次第推行之期當于民心而止卒令<lb/>
<pb n="KR4e0222_WYG_003-6a"/>
事集民安名尊而親顯彼其竝時之吏以才名自蓄者<lb/>
其精神之馳騖豈不欲陵君而出其上而一敗僇辱豈<lb/>
獨其性殊哉彼亦窺見世之一二揚詡為吏者用小治<lb/>
辨或好氣敢往輙得意去故不勝苟且之心而縁餙伎<lb/>
俩以庶幾于一快遂至此極也而耳食者猶然扼腕而<lb/>
惜其才以是為才才豈人祟耶國家亦奚頼若是才也<lb/>
者而用之也昔成𢎞之間禁㒺疏闊居官者寛然行其<lb/>
志而毋務狥其名日計不足歳計有餘民以太和海内<lb/>
<pb n="KR4e0222_WYG_003-6b"/>
殷富今能吏日多奸軌日起法網日宻民生日窮至勤<lb/>
主上操三尺以申令之而宣慈惠和明允篤誠之士猶<lb/>
不得與齊給便利夸誕蕩悍者較軒輊則才之名誤之<lb/>
也治行如林君而以高等褒顯其所風者大哉㑹杜君<lb/>
來徵言以賀用次前語歸之<lb/>
　　送憲大夫彭秀南擢浙江大叅序<lb/>
秀南彭公備兵津門幾三載以治行最擢浙江叅政行<lb/>
有日矣郡邑諸大夫服習公訓而惜其别也走使來徵<lb/>
<pb n="KR4e0222_WYG_003-7a"/>
贈言予竊意津門在京師宇下為咽喉要地今倭夷猖<lb/>
猘闌入朝鮮破其國走其名王朝鮮不能支將乘矯汛<lb/>
而犯津門有急則京師恇擾公治津門久諸所擘畫如<lb/>
䘏民饑清獄訟詰奸宄飭武備一切出令布憲皆惠民<lb/>
實政故數歳以來旱蝗為災民半菽不給而溝壑鮮瘠<lb/>
萑苻無警戎器既除卒伍不譁當此之時使公持籌於<lb/>
上諸大夫禀仰畫諾循令而從事則人樂為兵兵樂為<lb/>
力滄瀛之間隱然藩籬之固奈之何移公而浙也浙與<lb/>
<pb n="KR4e0222_WYG_003-7b"/>
津門地有輕重勢有緩急主爵者謂何令公釋重而趨<lb/>
輕舍急而就緩乎已而自念主上天覆宇内何知南北<lb/>
即以輕重緩急言人情毎難所重易所輕備所急畧所<lb/>
緩難則圖備則無患易則弗慮畧則弗圖弗慮弗圖乃<lb/>
足虞矣公雖去津門而整齊振刷之具固在天子又僴<lb/>
然念重地之急也特置文武才幹之臣廣召募精訓練<lb/>
以坐鎭之即有倭患而倉卒足恃浙故嘗創于倭䖍劉<lb/>
特甚雖其人勇悍能奮脰不顧然徤者應募而北壯者<lb/>
<pb n="KR4e0222_WYG_003-8a"/>
老幼者生未嘗見冦欲其聞戰聲頓足犯白刄斷死於<lb/>
前難矣何者未嘗訓之無以作其氣也公為監司能布<lb/>
恩信稽尺籍伍符得士卒心兹借公而南欲公即所已<lb/>
試者而効之南乎况我之所重敵或難之我之所輕敵<lb/>
或伺之我之所急敵或避之我之所緩敵或乘之公在<lb/>
津門而備其所急則重地重公在浙而備其所緩則輕<lb/>
者亦重輕者重而重者益重矣顧予之私憂過計而欲<lb/>
倚重于公者不在倭而在盜蓋倭如豺虎然豺虎窺垣<lb/>
<pb n="KR4e0222_WYG_003-8b"/>
有垣可扼艎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>既備漂忽難前獨今海内虛耗家鮮蓋<lb/>
藏歳一不登枵腹待食者十室而九待食而無以得食<lb/>
則待斃不能坐而待斃則轉而為盜矣蒼赤盡為蟊賊<lb/>
鉏䥳悉化為戈鋋一夫䲭張千人蟻聚萬一有冀幸之<lb/>
夫乘間而用之此奸雄之資而亂之始也計浙與三輔<lb/>
何異正昔人所謂無亂形有亂萌是不測之憂也予計<lb/>
誠過敢以質之于公願公以叅伯之重南而銷越之民<lb/>
萌旋復以中丞之節北而銷三輔之民萌則南北長無<lb/>
<pb n="KR4e0222_WYG_003-9a"/>
事矣公有意乎予將計日俟之<lb/>
　　饒陽令閔君考績榮封敘<lb/>
閔君汶令饒陽之二年通前令上高時計滿三載當報<lb/>
政主爵者上君治行中賞率乃按令甲下璽書褒予之<lb/>
贈其兩尊人暨其配如其官璽書下饒陽饒人士介同<lb/>
年王君來徵贈言不佞竊惟士方未遇無不自意安有<lb/>
屈首受書而不能取顯庸累歳月之勞以榮其親者乎<lb/>
然今之資適逢世者何限至有紆青紫積歳時而父母<lb/>
<pb n="KR4e0222_WYG_003-9b"/>
不沾一命者則為吏之難也夫吏治難而令尤難令難<lb/>
而畿輔之令尤難畿輔宻邇輦轂部使者數倍于郡國<lb/>
賢者易以騰聲不賢者易以蒙詬無論不賢者請言賢<lb/>
者共事而吾處其名則不賢者忌共賢而吾處其上則<lb/>
賢者亦忌賢者忌則陽與而隂敗之不賢者忌則浮慕<lb/>
而計壊之上意不吾嚮則因其不吾嚮而明言以毁其<lb/>
功上意吾嚮則因其吾嚮而㣲言以毁其名此猶其相<lb/>
與者請言其上者上有所欲急而吾偶緩之則指為廢<lb/>
<pb n="KR4e0222_WYG_003-10a"/>
格上有所欲緩而吾偶急之則指為廢令彼之所緩此<lb/>
或急之彼之所急此或緩之而吾以應此者應彼應彼<lb/>
者應此則一事而彼此之喜怒異民便于急上或緩之<lb/>
民便于緩上或急之而吾從上以拂民或從民以拂上<lb/>
則一事而上下之毁譽異㣲文小例動皆纏牽而欲三<lb/>
載之間孚下獲上送往事居一無所失以完吾名難矣<lb/>
故曰畿輔之令尤難吾不知閔君治上高狀乃王君則<lb/>
道君之治饒者矣君治饒競絿剛柔一無所偏主而一<lb/>
<pb n="KR4e0222_WYG_003-10b"/>
主于至誠先民而後身先實而後名在饒再閲歳妻孥<lb/>
不以入官舍蔬食浣服蕭然如旅人民有陷文罔者毎<lb/>
曲意矜之不得已而後致之法即置之法而情常溢于<lb/>
法之外甚至狴獄累繫亦歳給米糈生活之獨胥役為<lb/>
奸利即窮治無少縱細至筆札之㣲亦日有程稽勿令<lb/>
得剥削吾民邑有三功臣田租額故輕于民賦猾民利<lb/>
其輕而擅其利數世矣比均田令行民賦稍寛矣復欲<lb/>
以其租竄入民田中百計經營至抱牘走闕下君力持<lb/>
<pb n="KR4e0222_WYG_003-11a"/>
不可為分别所以異卒令不得逞其奸邑故下濕水則<lb/>
田為沮洳水去則沮洳者為腴田田無定額豪者往往<lb/>
私其腴田而匿其賦以賦累窮畸民君亷得其狀為大<lb/>
搜伏田凡得田若干頃邑常以水故卒移養濟院于學<lb/>
宮之左而移演武塲于邑數里外廢而不講者更數令<lb/>
君喟然曰兹胡以稱右文而無忘武備哉乃捐月俸為<lb/>
擇近善地易置之而又以其暇延禮逢掖士為剖析疑<lb/>
義校諸騎射于農隙以示威衆銷萌之意王君述君治<lb/>
<pb n="KR4e0222_WYG_003-11b"/>
狀不具悉其大都若此夫邑故僻壤無行李之往來故<lb/>
君無境外之交以借資而釣譽其精神之注厝獨孜孜<lb/>
于便民之事又巧宦之視以為不屑為者故民受其利<lb/>
而人不忌其名身居其實而上不疑其偽以日月得上<lb/>
功有司寵施其親世之所難而公得之易兹可不謂榮<lb/>
幸哉漢世政尚綜覈吏治蒸蒸盛矣乃其所尊寵者不<lb/>
在趙京兆之流而在潁川渤海彼潁川渤海固敦本尚<lb/>
實崇禮厚俗無他竒也主上哀憫元元抑矯䖍吏而痛<lb/>
<pb n="KR4e0222_WYG_003-12a"/>
繩其墨者其意指猶漢法也君既以舉職當上意博榮<lb/>
施則無難於畿輔之令當無復有難君者華紱恩綸固<lb/>
未可量矣王君曰有是哉請書之為異日左劵<lb/>
　　邑侯馬瑞河交奬敘<lb/>
邑自清宇林侯之後缺無令者亦越三時握篆視事付之<lb/>
隣邑之貳蓋數年之煦育不勝三時之朘削矣晚得馬侯<lb/>
以趙博士擢令吾邑趙與吾邑俱畿内地侯固稔知邑之<lb/>
地瘠民貧賦重而役繁也而又當亢旱之後朘削之餘百<lb/>
<pb n="KR4e0222_WYG_003-12b"/>
姓嗷嗷朝不及夕甫下車即問民疾苦竭心思求便計乃<lb/>
條為十八議上之郡守監司暨諸直指使者予之者十九<lb/>
不予者十一不佞聞而嘆之此十八議者謂不便于民耶<lb/>
則民便之矣夫令也令一邑苟利于民專之可也矧論定<lb/>
而議議而復請請而復行顧猶然有不予也者此何以説<lb/>
也如必惠自上流令不得議則令可嘿嘿無事已乎又安<lb/>
所稱令也卒之不予者不勝予者未半載而奬予之檄交<lb/>
至於是諸搢紳士洎父老子弟來徴贈言不佞竊惟智者<lb/>
<pb n="KR4e0222_WYG_003-13a"/>
不逆上以任譽志士不嘗試以徇名侯計以紓民之困<lb/>
而不計上之予否是令之職也非以博名高也不慕名<lb/>
高者不樂諂言不佞安敢以䛕詞進聞之聖人舉事必<lb/>
藉于權而成于斷權者事之幹也斷者事之機也權一<lb/>
者能制計定者難惑請言令令者如大將建旂鼓以令<lb/>
衆而左右進退惟其指使而不敢越之謂也故令行則<lb/>
治否則廢雖然亦難言矣令以一人坐堂上而利口機<lb/>
械之徒伺吾好惡而圖以竒中欲興利而言利者進欲<lb/>
<pb n="KR4e0222_WYG_003-13b"/>
除害而言害者進欲利害一切報罷而為無庸有事之<lb/>
説者進人情變態莫可究詰故能操利害之柄則令行<lb/>
科條煩蕪書䇿稠雜而能不沉于辯不溺于辭則令行<lb/>
勿朝鼓瑟而夕改竽勿議事擊鷙而當事首䑕則令行<lb/>
勿與知之者謀之與不知者敗之則令行其言是其人<lb/>
非則用其言詘其人其言公其心私則察其心并詘其<lb/>
言則令行有擅行不顧擊斷無諱牟利于身而結怨于<lb/>
百姓者必無赦則令行夫叢藉人以神神去而十日枯<lb/>
<pb n="KR4e0222_WYG_003-14a"/>
矣虎藉狐以威威行而百獸畏矣是故其威内扶者不怒<lb/>
而民畏當機立斷者不勞而成功故曰致治有常利民為<lb/>
本從政有經令行為上而上之知不知無與焉此勞人<lb/>
之特操而賢者之上願也不佞又聞之竭言不讓忠也<lb/>
聽言不二明也忠無隠情明不拒物侯儻不以予言為<lb/>
過計繇此以議功名于世其所至非不佞所能量矣<lb/>
　　邑三尹邢晉川交奬叙<lb/>
今仕宦自長令而下若丞貳簿幕上之人即見以為冗<lb/>
<pb n="KR4e0222_WYG_003-14b"/>
𤨏而無當于用歸功奬能十不一二而嚴譴苛責十常<lb/>
八九彼見上之凌折之也其亷者捄過不贍碌碌奉其<lb/>
職其卑者幸旦夕無事為囊槖計耳此無論上之人薄<lb/>
視之即其人自視亦以吾冗瑣耳惡能勝其任而愉快<lb/>
也嗟夫人之才品豈縁官秩而顧以崇卑為賢愚哉博<lb/>
平邢君既受牒為吾邑簿予識君邸舍君曰某有先人<lb/>
之敝廬足蔽風雨不腆薄業力耕其中足以自老必不<lb/>
敢以官為利以自㸃也予謂君曰夫才品在人有限不<lb/>
<pb n="KR4e0222_WYG_003-15a"/>
可强致而所可自靖者心此心不㸃則是非毁譽榮辱<lb/>
得失舉無以撓其中執此以往即盤錯重鉅無足為難<lb/>
者况舉一職效一官也君既視事而精勤舉職亷平不<lb/>
苛能不媿其言蓋簿縁河設職主河不主民事然署不<lb/>
在邑而在邑之别鎭鎭去邑遠舟楫之所徃來商民襍<lb/>
處于是有舍其職業不理而理閭閻之爭訟者鎭有榷<lb/>
稅輸之郡者歳數百金皆簿為之徴輸緩急之間不能<lb/>
無所染指故往往不為河決溺其職去則為豪奸挾其<lb/>
<pb n="KR4e0222_WYG_003-15b"/>
短長以敗噫兹豈官之罪哉君至一切謝絕民事云自<lb/>
有主者獨日夜行河率其徒役<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然視隙岸而繕治<lb/>
之毎當秋夏之交至舍河上督畚鍤力與河敵河即暴<lb/>
發不至没禾稼為運道梗君又悉輸稅之苦曰古之税<lb/>
者㕓而不征今有有其貨而有其税者亦有無其貨而<lb/>
有其税者甚至有無其貨并無其人而有其税者吾力<lb/>
不能為商人請命忍漁之哉故年來市㕓空虛而逃徙<lb/>
不至盡者君之惠也君所為精勤亷平類如此久之而<lb/>
<pb n="KR4e0222_WYG_003-16a"/>
部使者奬予之檄交至奬多媺詞大都如前所稱説者<lb/>
邑諸君子欲從予受詞往賀予惟古人有言賞異等罰<lb/>
不肖舍是無以治天下然今賞罰之權提衡于部使者<lb/>
部使者在昔㣲行閭閻察吏治得失耳目皆以自任而<lb/>
後漸寄之監司郡守監司郡守倦于伺察而漸寄之私<lb/>
訪之奸耳目自任則部使者為政寄之監司郡守則監<lb/>
司郡守為政寄之奸民則奸民為政部使者為政是是<lb/>
非非百無一失焉監司郡守為政十不失五奸民為政<lb/>
<pb n="KR4e0222_WYG_003-16b"/>
則是非淆亂不可知矣蓋奸民而操上之權將睥睨長<lb/>
令隂詗而陽持之其視丞貳簿幕蔑如矣彼小民見其<lb/>
易危一不當即羣起而嘵之亷近堂卑法日以削夫既<lb/>
樹之秩庶務之所倚辦而其勢至使上之人輕之下之<lb/>
人又輕之以至不敢自重則安可不藉一賞以示吾之<lb/>
獲上使人不敢狎視而思易踰也諸君子所為賀君之<lb/>
意其在斯乎若君之心則固不以官為利者而又何利<lb/>
其名也<lb/>
<pb n="KR4e0222_WYG_003-17a"/>
　　贈學士陸敬承先生視留篆序<lb/>
高皇帝定鼎金陵倣古𢎞文麗正遺意置翰林院延天<lb/>
下名儒若青田龍泉諸君子日侍左右相與闢草昧之<lb/>
路諸君子逢時遇主亦各輸所志黼翼鴻猷樹豐功而<lb/>
垂休問故雖宸極北御百數十年留院之長無所事事<lb/>
至比于隠丈人而天下視之如鼎彛鍾吕崇重而莫敢<lb/>
望焉豈非地以人重所從來久遠哉予往歳偕宮諭陸<lb/>
君試士留都循故事讌於瀛洲之署升堂四顧恍然若<lb/>
<pb n="KR4e0222_WYG_003-17b"/>
有數君子者揖讓於前而庶幾遇之也君之言曰今天<lb/>
下諸司間曠幽寂無如留院最者吾得長是署吾意將<lb/>
甚適焉予漫應之曰君自適其適宜無不可苐吾儕無<lb/>
樂君有此適也君曰何故予曰君朗識淵𠂻博聞雄辯<lb/>
與之髙談竑議扢古酌今纚纚洋洋靡不各究其指能<lb/>
令聽者虛往而實還故吾儕視君為友為師為蓍為蔡<lb/>
安可令君一日圖南而自適也蓋又一歳君晉秩學士<lb/>
綰篆而南長留院事竟如往歳所言夫閒曠幽寂之司<lb/>
<pb n="KR4e0222_WYG_003-18a"/>
吾儕不欲處君乃世固不能舍君豈君意自適其適而<lb/>
主爵者莫能違耶抑君以前上書不報近有所陳説又<lb/>
未甚尊行其言遂欲屏跡而南自處於若進若退間耶<lb/>
君往矣勿以守空篆苐坐私闗吟卧自如亦勿徒尋六<lb/>
朝遺跡躡空觴咏以悠悠為愉快夫天下變故毎若於<lb/>
卒來天下事功亦嘗苦於卒辦藏智蓄謀計當有待則<lb/>
當機應變用始有餘方青田龍泉諸君子伏在田間世<lb/>
疑於不用然其心未嘗不願宰天下垂功名于竹帛也<lb/>
<pb n="KR4e0222_WYG_003-18b"/>
主上神聖何難歩武高帝今適深居静攝未遑覽君之<lb/>
疏耳如一旦清燕之暇取君先後所陳説者紬繹之而<lb/>
概於中有詔召君處以啓沃賛襄之地君出所未用者<lb/>
以濟艱定傾與青田龍泉諸君子比績而争烈當自留<lb/>
院起矣君戊子所舉江右士某君某辛卯所舉南畿士<lb/>
某君某來索贈言予不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於詞姑述先與君語者稍次<lb/>
苐而歸之<lb/>
　　賀劉諫議母胡太孺人貞節序<lb/>
<pb n="KR4e0222_WYG_003-19a"/>
予貳禮曹主在褒揚海内婦人女子之節烈者以惇倫<lb/>
勵世厚俗維風今國家道化所翔洽最久亡論郡國歳<lb/>
所上貞女節婦事後先相望即都門之内薦紳之家數<lb/>
月來有幽閨姱節者二焉一為馮太史母劉孺人一為<lb/>
劉諫議母胡孺人劉孺人别有序胡孺人者幼<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>女訓<lb/>
十五而歸贈君又三歳而舉諫議君二十九而贈君死<lb/>
孺人於時不難以一死相殉而顧諫議君㷀然也乃大<lb/>
痛曰死易耳誰其撫此者以續劉氏不絶之脉而報夫<lb/>
<pb n="KR4e0222_WYG_003-19b"/>
子於地下也於是謝妍華攻苦食貧日夕督諫議君於<lb/>
學比諫議君成進士讀中秘書至今官臺使者具孺人<lb/>
事疏聞於朝下之部部覆如其言得俞㫖表厥宅里孺<lb/>
人益太息曰未亡人始望不及此其及此天也吾徼天<lb/>
之幸以報夫子足矣而忍自以為名哉聞者益賢孺人<lb/>
適李君蒼泉將鳩里人為賀徴言於予予惟婦節難在<lb/>
士夫家尤難田婦野女澹泊素甘心無二慮士夫閨閤<lb/>
其於紛華靡麗狎目薰心一旦寂守空閨母子形影相<lb/>
<pb n="KR4e0222_WYG_003-20a"/>
弔悠悠歳月歴數十年而介然漠然無盛衰之感此非<lb/>
心堅金石者未可易言故曰難也孺人伯姒居尊官顯<lb/>
榮赫奕獨孺人單門弱息歴百艱以有今日人見其老<lb/>
綏禄養晚載榮名無弗為之艶羨者而詎知其至難至<lb/>
苦匪易致者哉夫天人之際交相為報天之報孺人惟<lb/>
諫議君孺人之藉以報國家亦惟諫議君孺人身兼教<lb/>
育之事彼其自幼至今家庭之間所為諄諄訓誨者舍<lb/>
貞之一字當無他說矣夫從一靡忒不以生死易念婦<lb/>
<pb n="KR4e0222_WYG_003-20b"/>
之貞也純一不二不以利害易操臣之貞也諫議君幸<lb/>
得身為近臣出入禁闥於天下事無所不可言且值多<lb/>
所可言時上至衮職下至民生利弊知無不言言無不<lb/>
盡勿抗厲以為高亦勿避忌以為能使吾不負言之名<lb/>
而天下受言之利此善行孺人之志而報主上之職分<lb/>
也審如是則所為光顯孺人者又有出於貞節之外者<lb/>
矣<lb/>
　　送馮用韞學士奉詔歸省序<lb/>
<pb n="KR4e0222_WYG_003-21a"/>
萬厯癸已秋馮君用韞晉宫詹學士視翰篆䆮䆮嚮用<lb/>
矣㑹其尊人仰芹先生以河南大叅入賀萬壽還移疾<lb/>
乞致仕用韞聞之即具疏請歸省視天子嘉其意予五<lb/>
月休沐加賜金幣俾乘傳以歸予造用韞問曰君胡為<lb/>
乎歸也曰家大人歸矣吾安能勿歸曰君家大人胡為<lb/>
乎歸也曰病矣安能勿歸予曰君家大人能自二千里<lb/>
外望闕而趨陛辭而往頃得一再奉觴見其飲食笑語<lb/>
不異往昔此不病明甚無亦謂君家累代仕宦而今又<lb/>
<pb n="KR4e0222_WYG_003-21b"/>
父為叅伯子為翰長德業聲譽皆世所指目艶羨故鑒<lb/>
滿盈之戒而為是止足之計乎予竊謂不然夫滿盈若<lb/>
器器有可以斗升量者以斗升注之則滿盈滿盈則足<lb/>
足則止不止則溢江海之大利盡萬物萬物得之以滋<lb/>
以生故衆流歸之百川灌之不見其止亦不見其滿盈<lb/>
人之器量亦猶是矣先生江海也昵而就之城府不設<lb/>
肺肝畢見徐而察之則澒洞淵泓蓋渟之無窮而資之<lb/>
無盡也夫天下無事即中材亦可以自効天下有事非<lb/>
<pb n="KR4e0222_WYG_003-22a"/>
卓犖之才難與應卒今饑饉薦臻羽檄交馳不可謂無<lb/>
事矣君家大人既身負其竒自宜畢智竭力排難解紛<lb/>
以樹尺寸報累葉之寵榮奈之何當五十有五之年抱<lb/>
十不一試之畧猥自託於止足之說遽求便安以自遂<lb/>
其私也夫世惟需才而才之用世各有所重才非大用<lb/>
者以退為世重知進而不知退則敗名才可大用者以<lb/>
進為世重知退而不知進則無功君家大人果才盡而<lb/>
退乎抑有才而不盡用姑以退為名乎不挾其才而進<lb/>
<pb n="KR4e0222_WYG_003-22b"/>
以就功乃挾其才而退以就名豈以其所重在此所輕<lb/>
在彼也且君家大人進則君即欲歸無可指以為名而<lb/>
國家于君父子兩得其實用退則君之歸適得借以為<lb/>
名而君家父子獨享其榮名彼榮名之不可滿盈也猶<lb/>
之禄位也欲以避禄位乃以就榮名與其退而就榮名<lb/>
有其名而無其功孰與進而就禄位有其名兼有其功<lb/>
也用韞曰子得其一耳穿楊之射百發百中猶貴善息<lb/>
吾弱冠登朝一蹴而至金紫即家大人不歸吾猶懼弓<lb/>
<pb n="KR4e0222_WYG_003-23a"/>
撥矢鉤也而况家大人病也予曰夫所謂弓撥矢鉤者<lb/>
以末勢言也君雖顯庸乎而守閒曹弄柔翰虛言無用<lb/>
今漸柄用矣是方其調弓均矢時也而即虞其撥且鉤<lb/>
乎且天之不易生者才也人之不易得者時也非功無<lb/>
所施才非時無以建功才如利刃不試則鈍時如隙駒<lb/>
既往不復君行矣勿謂少壯為可常勿謂歳月為可愒<lb/>
奉詔而往奉詔而還俟君他日功成名遂然後奉身而<lb/>
退稱君家大人百歳之觴為詞林盛事當自有紀述之<lb/>
<pb n="KR4e0222_WYG_003-23b"/>
者無俟予言矣<lb/>
　　奉贈夢翁李老先生榮晉南少司馬序<lb/>
夢池李公撫畿南久廷臣以公名賢屢推轂公屢報罷<lb/>
戊戌冬始晉少司馬佐留樞事行有日矣真定徐令藁<lb/>
城錢令以予為公宇下士具公治畧來徴贈言蓋予反<lb/>
覆公事而嘆公之難服主上之明也薊保晉三鎭為京<lb/>
師屏蔽自欵市至今獨薊鎭猶苦未寧耳晉不被兵保<lb/>
鎮益無患無患遂無備無備遂無兵公意敵可猝來而<lb/>
<pb n="KR4e0222_WYG_003-24a"/>
兵不可猝整備不可猝辦故始至鎭即簡將練卒補乘<lb/>
飭具節約浮冗修理亭障經營於久廢之餘而振起其<lb/>
積弱之勢此公之難也趙魏六郡民鮮蓋藏暵旱艱食<lb/>
不難轉徙為盜縱之則亂急之則愈亂公為諭諸長吏<lb/>
察疾苦省勞役發倉廪勤賑䘏不驚不擾徐為措畫而<lb/>
萑苻無警田里皆安此又公之難也中使銜命開採戒<lb/>
令勿擾公禁之不得抗章攻之不得引身避之又不得<lb/>
力難坐制其横勢難坐視其横一操一縱其道委蛇不<lb/>
<pb n="KR4e0222_WYG_003-24b"/>
令喜不令怒卒使我無其跡而民受其惠此又公之難<lb/>
也邊臣守禦三韓間兵連不解羽書狎至方調兵朝鮮<lb/>
又調兵津門兵固公所素練也然練之則足分之則不<lb/>
足自海上戒嚴敵且生心公以其足者分以備倭而以<lb/>
其不足者留以自備日討軍實日辦軍資以義激其行<lb/>
者而以恩撫其居者令行者無怨居者無虞此又公之<lb/>
難也貧民半菽不具而軍興轉輸百需取給焉百姓嗷<lb/>
嗷所在思亂公為躬厯郡邑拊循而慰安之减騶從損<lb/>
<pb n="KR4e0222_WYG_003-25a"/>
供億未至咸不聞有公至者既至而德意所流温於挾<lb/>
纊乃始懽然幸公之至也故即力盡不勝役財盡不勝<lb/>
求而嘆息愁苦之民卒無呼譟而起者此公之力也又<lb/>
公之難也方公疏上忤上意衆謂且得罪去而上知公<lb/>
信公推心不貳委任不疑晉公副都御史再晉今官浮<lb/>
言不能揺讒言不能中蓋海氛未靖畿輔重地不可一<lb/>
日無公故留公必海冦既平始晉公秩以酬公勩故曰<lb/>
主上之明也或謂知公不宜令之南置之散地予謂不<lb/>
<pb n="KR4e0222_WYG_003-25b"/>
然天下有變自外起即至猖獗有所限隔而防禦之易<lb/>
自内起即至㣲眇易於嘯聚而削平之難防變於未變<lb/>
則從容暇豫而其圖易防變於既變則倉皇舛錯而其<lb/>
勢難今倭雖去屬國雖安而奸人以利事惑上聽者紛<lb/>
紛四出此范文子所謂内憂不可謂無事也留都根本<lb/>
地長江上下悉為盜區數年來所為防倭計者其畧可<lb/>
睹已識者有隠憂焉公既身當其難而拮据於多事之<lb/>
日必能圖難於易而計畫於未事之先所為用公者意<lb/>
<pb n="KR4e0222_WYG_003-26a"/>
在斯乎則益服主上之明矣<lb/>
　　贈劉斗墟叙<lb/>
世之仕宦於時者孰不思自顯庸也以顯其親此人情<lb/>
之必不能無者而豪杰之士或不然蓋人不可狥則身<lb/>
有所不暇計法不可撓則榮親有所不暇及若吾邑侯<lb/>
斗墟劉公其人也公守合州值有採木之役公主在集<lb/>
事而虞在擾民卒之民不擾而事集㑹忌者讒之子直<lb/>
指公見直指白所以不擾狀無少遜謝直指恚甚何物<lb/>
<pb n="KR4e0222_WYG_003-26b"/>
守乃强項如是即以擾聞上怒逮公赴詔獄公毅然就<lb/>
逮緹騎卒冀賂稍折辱之公曰守惟無賂故逮逮則逮<lb/>
耳守故無賂也㑹州民數千百人隨公攀號争醵金錢<lb/>
為道里費公悉却不受逮者為感動善視之比獄具不<lb/>
如直指言守得釋僅鐫三秩既而起黃安令再令吾邑<lb/>
一以愛利為治行比邑人有亡其馬者謂吾邑人盜買<lb/>
也且指與盜通然邑人實不買馬令某遣人逮邑人且<lb/>
急索賄邑人罄所有賂之不能滿其欲計無復之遂雉<lb/>
<pb n="KR4e0222_WYG_003-27a"/>
經死令某怒未已復逮繫其子并欲逮子家屬公曰買<lb/>
馬無左驗而株連不已是吾民可魚肉也父母之謂何<lb/>
執弗予令某愈怒為汚衊語中公或曰某豪有力能毁<lb/>
譽人公將滿獨不能忍一人以徼寵于先人公曰吾知<lb/>
有吾民耳終不以一命隳吾守卒不予兩臺監司即不<lb/>
惑于蜚語然無肻薦公者久之隣州獲買馬者并獲盜<lb/>
事始白比邑所遣人論如律臺使者益知公寃服公執<lb/>
争露章薦公遂得以考最追封其先大夫如其官余子<lb/>
<pb n="KR4e0222_WYG_003-27b"/>
曰當公之抗直指也慮不顧身矣而身卒以顯其撓豪<lb/>
令也計亦不顧官矣而顯卒逮親事有因敗而成功因<lb/>
毁而成譽者類如此總之公無心也公之心誠于為民<lb/>
而已善乎曽舜徴之贈公也曰吾輩居恒抵掌謂天下<lb/>
事任真心為之靡有弗效即未必效也而真心終不可<lb/>
化夫惟真心也故不可化如可化是是非毁譽之心非<lb/>
真心矣予聞公在合州州民失火比屋延燒公直趨火<lb/>
所祝曰民無知勿災民罪在守守當其災民懼焚守争<lb/>
<pb n="KR4e0222_WYG_003-28a"/>
挽守去守固不去曰欲捄守當捄火民争呼捄火天為<lb/>
反風火乃熄歳甲午郡邑旱甚榖價翔涌人心皇皇公<lb/>
布衣蔬食行祈于郊㑹有言某所龍神是洪武初遡河<lb/>
而來者神最靈有禱輒應公為文禮請之將至郊公郊<lb/>
迎時從禱者數百人見有蛇盤伏道側共提擊之公以<lb/>
為神止勿擊令左右盛水于盎祝之曰果神也入此水<lb/>
吾得禮奉之祝畢蛇蜿蜒入水中四顧舁者無驚怖狀<lb/>
既至郊壇置神座前有頃復蜿蜒繞神身據神兩肩下<lb/>
<pb n="KR4e0222_WYG_003-28b"/>
視人移時乃去遂大雨遠近霑足及境而止境以外旱<lb/>
如故嗟夫公之真誠至于格神天感風雨而乃不能動<lb/>
人猶令倐伏倐起也豈人勝天哉卒之天報善人非天<lb/>
卒勝也真心效也公今晉工曹入留都竊意天下之至<lb/>
蠧財至不可詰者無如工役之事彼閭閻脂膏出之民<lb/>
者十入之官者五出之官者十入之工者三夫出之民<lb/>
而入之官者此公所習知其出之官而入之工者不知<lb/>
公何以為計而節縮之也公之行也予不能與邑之父<lb/>
<pb n="KR4e0222_WYG_003-29a"/>
老子弟攀卧留公特表公居官之槩以當輿人之誦不<lb/>
敢飾一詞焉<lb/>
　　送馬瑞河邑侯擢守霑益敘<lb/>
邑侯瑞河馬公治吾邑幾兩考矣察三輔治行無如公<lb/>
最諸往來境上問謡俗者無弗知公賢兩臺諸使者無<lb/>
論奬予之檄即露章而薦無虛歳乃並時之吏率用積<lb/>
次得遷去而公獨鬱鬱守一官不得調有疑之者間以<lb/>
問予予曰不調固宜夫仕尚巧而公拙是安得調問者<lb/>
<pb n="KR4e0222_WYG_003-29b"/>
請其狀予曰巧吏尚嚴酷為能務以刑罰繩下而公依<lb/>
于豈弟日煦育之至笞箠不妄加人巧吏急于簿書期<lb/>
㑹緩于民所疾苦公所孜孜在為民興利除害徃來阡<lb/>
陌開通溝瀆務多積貯以備惡歳廣賑貸之本巧吏朘<lb/>
民為儲峙以飾供億或為境外之餽廣交要譽而公獨<lb/>
捐俸餘新學宫置學田治塗建橋建久長之利巧吏多<lb/>
陽浮慕其屬而隂把其罪冀移過以自解公一以至誠<lb/>
馭下吏務在成就安全有不當上意者調護之尤謹巧<lb/>
<pb n="KR4e0222_WYG_003-30a"/>
吏視上官意嚮有可中其欲者不難瘠下以肥之公屢<lb/>
迕當事忍于甘誚讓而不忍厚算苛求以剥取錙銖之<lb/>
利巧吏或偽增戸口收取異等之效公再審編輒覈䆮<lb/>
耗减孱弱不憚損其戸數巧吏先文法後敎化公按里<lb/>
為社社立三老羣鄉之子弟訓誨之表貞闡幽示民為<lb/>
善之路公之政不能具述要皆世所厭薄不為者大較<lb/>
拙矣問者曰如子言誠拙然巧者勞拙者逸勞者罔功<lb/>
逸者有成拙者竟勝久之公以積勞晉霑益守于是問<lb/>
<pb n="KR4e0222_WYG_003-30b"/>
者詫予謂拙勝言效予曰否以公之賢上之不得被徵<lb/>
召為䑓諫次之不得入郎署纔得一州又萬里外蠻夷<lb/>
之所錯處是不免為巧吏所揶揄安與較勝哉問者曰<lb/>
不如子言霑益荒服非如畿輔在宇下也北望長安君<lb/>
門綿邈吏治得失非如三輔郡縣朝布令而夕上聞也<lb/>
部使者兩歳始得代文罔疏闊非如畿内直指持斧四<lb/>
出耳目繁視聽廣也而又貨財之所出囊槖難厭部落<lb/>
易凌人有忿心往往起而捍吏則見謂夷人之性易動<lb/>
<pb n="KR4e0222_WYG_003-31a"/>
難安輒用斬殺束縛從事夫夷非易動也使民有不安<lb/>
其處者易動之勢也主爵者計以為用武徤吏不如用<lb/>
良吏公久以循良著稱故推擇為牧使安之耳矧霑益<lb/>
眎建昌若東西家然在公實為便地何言拙宦不如巧<lb/>
且吾聞之巧者恃人拙者恃天人不勝天則巧不勝拙<lb/>
故拙者勝嗟夫仕宦之路如轉轂然巧而拙乎拙而巧<lb/>
乎予不敢知然予偶覽輿圖見霑益之南有地曰交河<lb/>
者以盤江蠟溪合而名之也宇宙之大為交河者無幾<lb/>
<pb n="KR4e0222_WYG_003-31b"/>
乃公起家交河而今之典州又得交河則公于吾邑視<lb/>
若朱氏之桐鄉戀戀不能忘而造物者又或若象公意<lb/>
擇此地以畀公令顧名思舊不忘以交河之治治霑益<lb/>
也是天之置公抑又巧矣公之行也邑搢紳來徵贈言<lb/>
予因論次與問者之説歸之以質諸公而為公别<lb/>
　　贈大中丞見泉魏老先生六載考績序<lb/>
魏公見泉撫晉以來滿再考矣此近日撫臣所未有也<lb/>
朝臣以公名德廷推公可大廷尉可佐院務可南北卿<lb/>
<pb n="KR4e0222_WYG_003-32a"/>
貳者數數然也不報公念其尊人封中丞公年踰大耋<lb/>
疏乞歸養苦情苦詞即令伯之表不切於此亦數數然<lb/>
也不報或遂謂公素直道屢抗章言事上心恚公故以<lb/>
此覊公予曰非也公自西臺躓而復起屢遷而至今官<lb/>
此上知公也知而用之用而覊之必不其然蓋所為中<lb/>
格而不報自有覊公者非上意也然所為公計即未可<lb/>
知所以為晉人計則善矣晉故邉鎮敵人昔所蹂躪自<lb/>
貢市以來寢戈息燧惟欵是恃士馬日以凋殘垣墉日<lb/>
<pb n="KR4e0222_WYG_003-32b"/>
以圮廢轉輸日朘以供苞苴將吏日偷以待遷擢彼此<lb/>
相倣後先相襲若謂固然恬不知怪自公之鎮而墨吏<lb/>
望風解印綬去不則改心易慮從公於道又不然則已<lb/>
露章彈之矣公以身律監司監司以律長令長令奉意<lb/>
指各治其郡邑各詢疾苦各務節嗇務本尚實興廢起<lb/>
敝閭閻有恬愉之樂田野無愁苦之聲此公之有造於<lb/>
晉也烽煙雖不作而公防邊愈至日討將吏而訓練之<lb/>
簡其不任者易置之士馬羸弱者易之器械朽敝者治<lb/>
<pb n="KR4e0222_WYG_003-33a"/>
之城堡墩墻之當創理者繕修之於是鎮始有將將始<lb/>
有兵兵始有騎乘器具要地始有城邊地始有墩堡垣<lb/>
墻無事則為桑土之圖有事足為守禦之備此又公之<lb/>
有造於晉也世之偽儒謬為詖說以釣竒炫世相習相<lb/>
煽自南而北俾新學小生日漸惶惑而沉溺公為創立<lb/>
三祠祠其鄉之先哲羣諸士於中親為論説勒之石示<lb/>
以惇倫尚實之是崇虛騖詭之非諄諄諭其子弟令子<lb/>
弟歸諭其父兄務使邪說以息學術以正敎化以興風<lb/>
<pb n="KR4e0222_WYG_003-33b"/>
俗以醇濳移黙導而無其跡此又公之有造於晉也公<lb/>
剛腸疾惡見司餉之臣有以出納干公議者不難按蹤<lb/>
跡紀奏之怨有所獨歸而無所避勢有所反噬而無所<lb/>
辭使此為覆轍後為殷鑒膏脂不屑越於貪人金錢得<lb/>
霑被於邉戍此又公之有造於晉也全晉課税名為公<lb/>
費實皆私蓄公意費一也用之公則公用之私則私故<lb/>
不以稱使客而以飭武備不以資問遺而以充軍實實<lb/>
樹鎮戍藩籬之固隂省帑藏徵發之需此又公之有造<lb/>
<pb n="KR4e0222_WYG_003-34a"/>
於晉也予嘗泛觀天下之人才士十一清士五十之一<lb/>
直士百一然才者未必清清者未必直即清矣而或至<lb/>
絶物直矣而或至陵人是又譬之嶮崖瀑泉無所用之<lb/>
矣公清操直節世所共信而為國為民一念發於真誠<lb/>
故所至舉職不徒以亢厲為高即拜疏移疾閉閣待命<lb/>
而一切庶務不廢經營自入晉至今無二慮此又人所<lb/>
不可及者公在晉久人多為公怏怏而晉人戀公如孺<lb/>
子之慕慈母惟恐失之故曰所以為晉人則善也予不<lb/>
<pb n="KR4e0222_WYG_003-34b"/>
善䛕人公亦非受人諛者因晉藩臬諸君子之請而摭<lb/>
公撫晉之槩如此主上方勵精理道與衆更新諸沉抑<lb/>
外寮者漸以登進今司功氏列公治狀必且褒勞加秩<lb/>
以驛書召公無疑予以為公在外能扼公之身而不能<lb/>
扼公之澤不下於民在内則諫有所不必聽言有所不<lb/>
必行至於力所不能及不知公有何轉移調劑之方予<lb/>
且觀公之後矣<lb/>
　　贈斗墟劉侯考最遷秩敘<lb/>
<pb n="KR4e0222_WYG_003-35a"/>
古今談吏治者莫盛于漢然觀班史所載循吏如黃次<lb/>
公朱仲卿輩寥寥纔數人耳又皆以愛利敎化為務噢<lb/>
咻如慈母然無它奇也其當時之吏如奉職盡節直法<lb/>
行治以摧折擊斷為名使豪强重足而不敢犯豈不稱<lb/>
其任而愉快哉乃不得與前數人者比績而竝列以是<lb/>
知吏道所尚在彼不在此也今俗日趨于偷吏日競于<lb/>
法即使民有所赴而然有所畏而不得不然亦非太平<lb/>
之原父母之誼矣吾邑劉侯聰敏識事發奸摘伏批郤<lb/>
<pb n="KR4e0222_WYG_003-35b"/>
導窽常有餘才而不盡用其才一主于仁愛化導以安<lb/>
全愚民方下車時或有言邑吏舞文能上下其手以出<lb/>
入人罪者猾役與吏為奸没徵税以自腴而責償于善<lb/>
良者奸民飛詭善隱田租者游民不能自食或䑕竊以<lb/>
幸旦夕之命者輕薄惡少無市籍商販作務而鮮衣媮<lb/>
食不難聚黨剽刼者左道之徒百千為羣以誑惑愚俗<lb/>
者侯曰以吾力去此如從竈上掃除耳第民者從教而<lb/>
不從令善治民者使民見德而不見刑于是每詣學宮<lb/>
<pb n="KR4e0222_WYG_003-36a"/>
與博士坐堂上羣諸弟子考德問業親自飭厲間問民<lb/>
所疾苦及吏治得失有盡言相正者不為忤輒謝不及<lb/>
後當自改不以顔色拒人恐不復聞吾過也諸生有明<lb/>
經飭行者欣然奬借不啻已出以勸誘其餘度邑之村<lb/>
聚為社社凡十八推長年有行者為之長取高皇帝諭<lb/>
俗六言而演其義俾聚其社之人訓誨之即窮鄉僻處<lb/>
亦時躬莅其社自為講説勸以為善防奸節用殖財之<lb/>
意又鄉置里正父老得平決訟詞有訟者俾各就其父<lb/>
<pb n="KR4e0222_WYG_003-36b"/>
老平之其處議兩造稱平即聽其决始而飾詞相加既<lb/>
而内悔願自省改者率置不問以是善者愛信之頑者<lb/>
瞿然而願化向惟見利今知有理義矣向惟骫法今知<lb/>
耻矣裕于財者稍稍能出粟周其鄉之貧乏矣羣盜大<lb/>
者就擒餘漸戢而改慮矣言左道以恐喜人意者俗且<lb/>
疑信叅之矣嗟夫筐篋刀筆吏之所為兢兢也即弟子<lb/>
師且倚席不談而侯獨以禮義為簿書以敎化為期㑹<lb/>
使民興于行誼者日以衆多是不當與次公仲卿諸君<lb/>
<pb n="KR4e0222_WYG_003-37a"/>
子埒哉諸君子遇漢盛時皆增秩贈金或入為公卿侯<lb/>
今亦以考最贈其先大夫如其秩而又新擢南水部郎<lb/>
寖以貴顯不可謂不遇矣邑兩學博暨諸弟子來徵贈<lb/>
言侯之種種善政難具述兹特表其化民成俗者如此<lb/>
　　贈郡丞杜充菴考績敘<lb/>
郡丞主郡國盜賊凡萑苻出没及椎剽為奸利者皆得<lb/>
督郡邑賊曹掾以時察之蓋佐其守以禁奸銷萌綏靖<lb/>
一方也而郡國大者則又置閫帥一人率其屬以威不<lb/>
<pb n="KR4e0222_WYG_003-37b"/>
軌而備非常于以佐守丞之所不及吾瀛固畿輔大郡<lb/>
也楚充菴杜公丞吾郡三年矣行將具治狀奏績闕下<lb/>
而閫帥時君率諸武弁求所為華其行者以不佞郡人<lb/>
使為之詞不佞竊嘆古之弭盜易今之弭盜難漢神爵<lb/>
間渤海盜起命龔少卿治之移檄罷捕盜吏諸持鉏鉤<lb/>
者皆為良民勿得問比解散則又假以倉廪以慰安牧<lb/>
養之用是盜賊悉平訟獄衰止異日秉政者用慘礉為<lb/>
務立捕盜條例盜起不發覺發覺而捕弗滿品者以溺<lb/>
<pb n="KR4e0222_WYG_003-38a"/>
職論坐課累守上及監司當其時即欲罷捕盜吏不虞<lb/>
縱冦乎持文法者不以廢格詔書議其後乎幸勿束以<lb/>
文法矣主錢榖者能聽出倉粟假之乎即令許發廪矣<lb/>
又安所得粟乎故曰難也公四令大邑所至以亷平取<lb/>
効不愉快于武健以燿聽睹蓋成進士十餘年始以積<lb/>
勞擢郡丞公亦無褊心不少望益修其亷平之政為條<lb/>
敎頒行民間諭以勸善防奸之意下吏仰畫諾奉約束<lb/>
無敢假徼游名恇擾百姓者百姓亦凛凛服從其敎化<lb/>
<pb n="KR4e0222_WYG_003-38b"/>
即有不逞朝發而吏夕禽之數年來歳屢祲小民安于<lb/>
飢寒無作奸犯科以扞文罔者齊魯晉魏中山之間民<lb/>
傷于旱所在蠭起無敢潜入郡地為冦掠者則以公之<lb/>
恩威所為讋服者素也於戱儻假公以便宜之權渤海<lb/>
之治奚難哉渤海政成漢主親召見晉水衡都尉職親<lb/>
近以示褒顯主上數下恩澤詔書捐内帑分賑窮瘠又<lb/>
慮飢民去為盜賊患苦百姓惓惓嚴飭有司無使滋蔓<lb/>
其垂意吏治民艱何啻漢宣公以考最詣闕下儻按考<lb/>
<pb n="KR4e0222_WYG_003-39a"/>
功書見公精勤舉職當必有顯擢以酬前功而責後效<lb/>
者矣昔王生敎龔少卿即上問治狀不可有所陳説宜<lb/>
止曰主上之德當其時吏民富實安于田里故所為對<lb/>
宜止此今郡中無所積蓄歳稍稔民猶食半菽一遇水<lb/>
旱不徙則死夫飢寒切于身慈父不能有其子此公所<lb/>
明知者萬一陛見時得賜清問當極陳疾苦情狀無徒<lb/>
如王生所置對矣<lb/>
　　賀崔友泉榮薦叙<lb/>
<pb n="KR4e0222_WYG_003-39b"/>
予同年易憲副君選嘗言其邑侯崔公之賢也曰公通<lb/>
才朗識無隠弗晰當幾能斷然亦惟是利于民者始為<lb/>
之於民弗利不苟變常便於事者始為之于事弗便不<lb/>
輕易法威以束胥吏而不以槩齊民惠以寛<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>嫠而不<lb/>
以及奸宄色笑以禮諸生而不以假左右予嘗一再㑹<lb/>
公於長安旅舍聆公言論丰采而知君選之言不妄也<lb/>
自公宰邑以來而悉公治行騰在薦剡者無歳無之久<lb/>
之以積勞晉秩郡倅分署予邑之别鎭未兩月而廵按<lb/>
<pb n="KR4e0222_WYG_003-40a"/>
侍御陳公即露章薦之蓋猶以肅寧日治效也鎭諸君<lb/>
子將稱觴賀公而命予修詞予謂公先主治民今主治<lb/>
河治民者嘗苦其不足治河者嘗苦其有餘民不足則<lb/>
窮而為害河有餘則溢而為害故治民者當撫摩之嘗<lb/>
勿使至于窮而治河者當隄防之嘗勿使至于溢至于<lb/>
順其性則一也公既治民而效矣又奚難于治河哉或<lb/>
者言函牛之鼎不以醢雞郡倅視令誠尊然令之職兼<lb/>
倅之職專兼則得游于職之内專則不得越于職之外<lb/>
<pb n="KR4e0222_WYG_003-40b"/>
以公之才而使束于行河一事他不得與焉是縳孟賁<lb/>
之手而觀其鬬羈騏驥之足而觀其走也無以自表見<lb/>
矣予聞徐沛淮泗間河水横流城邑為圮黎民其魚督<lb/>
河者皇皇然無以為計儻晉公崇秩使主其事得以自<lb/>
見其奇當必有良䇿異謀成宣房之功以紀績太常者<lb/>
又不止清一帶之流為部使者所薦揚而已敬以是復<lb/>
諸君子之請且以俟之異日<lb/>
　淡然軒集巻三<lb/>
</p>
<p>
</p>
  </div>
</body>
</text>
</TEI>
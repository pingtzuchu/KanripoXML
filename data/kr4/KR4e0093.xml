<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>忠靖集巻一</head> <lb/>
    <p>
<pb n="KR4e0093_WYG_001-1a"/>
欽定四庫全書<lb/>
　忠靖集巻一<lb/>
　　　　　　　　　　　　明　夏原吉　撰<lb/>
　　表<lb/>
　　　進太祖髙皇帝實錄表<lb/>
監修官戸部尚書臣夏原吉總裁官翰林院學士兼右<lb/>
春坊右庶子臣楊榮國子監祭酒兼翰林院侍講臣胡<lb/>
儼纂修官翰林院學士兼右春坊右諭德臣金幼孜翰<lb/>
<pb n="KR4e0093_WYG_001-1b"/>
林院學士兼左春坊左諭德臣楊士竒翰林院侍講學<lb/>
士臣曾棨翰林院侍讀兼右春坊右贊善臣梁潛翰林<lb/>
院侍講兼左春坊左中允臣鄒緝翰林院侍講臣王英<lb/>
修撰臣余鼎臣羅汝敬刑部主事臣李時勉臣陳敬宗<lb/>
等欽奉聖㫖修纂大明太祖聖神文武欽明啟運俊德<lb/>
成功統天大孝髙皇帝實錄欽依修完謹奉表上進者<lb/>
臣夏原吉等誠惶誠恐稽首頓首上言伏以聖人啟運<lb/>
肇萬世之鴻基國史纂書示百王之大法必憑紀錄垂<lb/>
<pb n="KR4e0093_WYG_001-2a"/>
法後來故典謨載堯舜之言方冊布文武之政古今通<lb/>
義昭晰如斯矧創業垂統而茂建於豐功又繼天立極<lb/>
以聿隆乎至治欲揚休美謹在編修欽惟太祖聖神文<lb/>
武欽明啟運俊德成功統天大孝髙皇帝天地合德日<lb/>
月同明膺景命而隆興握貞符而御厯義旗一舉豪傑<lb/>
景從仁聞四張州郡響應遂渡江而下姑孰乃定鼎而<lb/>
都金陵除舊布新安民靖亂風霆肅乎號令日星煥乎<lb/>
紀綱威武奮揚東面征而西面怨至仁不殺近者悦而<lb/>
<pb n="KR4e0093_WYG_001-2b"/>
逺者來掃羣雄於呼吸之間拓四方於指顧之頃連城<lb/>
納欵挈壺漿以迎師列土歸降崩厥角以稽首舉中原<lb/>
如拾芥蕩外㓂若振枯拯烝庶于塗炭之中驅羣雄于<lb/>
沙漠之外不十年而成帝業混一統而主天民人紀肇<lb/>
修叙彞倫于既斁華風復正舉禮樂于重興山川鬼神<lb/>
莫不攸寧華夏蠻貊罔不率俾有過化存神之妙盡彌<lb/>
綸參贊之功身致太平卓冠百王之盛德兼文武超越<lb/>
六籍之聞况儉勤戒乎始終而謙敬純乎表裏宵衣旰<lb/>
<pb n="KR4e0093_WYG_001-3a"/>
食日總覽于萬幾秋肅春温時順體于四序是致雨暘<lb/>
時若嵗穀屢登諸福畢臻天休滋至在位厯三十餘年<lb/>
之久升遐動萬方哀悼之心自古以來未有如斯之盛<lb/>
者也恭惟孝慈昭憲至仁文德承天順聖髙皇后天生<lb/>
聖善克相肇基誕開文定之祥永協坤元之吉同符景<lb/>
運遂位中宮德邁嬪虞功超胥宇性情適闗雎之正子<lb/>
孫應麟趾之仁簡能造化之宜保合承天之慶政修宮<lb/>
閫化行家邦誕育聖躬茂承天眷自古后妃之隆莫盛<lb/>
<pb n="KR4e0093_WYG_001-3b"/>
于斯者也欽惟皇帝陛下聖仁天賦睿德日新念達孝<lb/>
以尊親在繼志而述事聿頒修史之詔適當嗣位之初<lb/>
發蘭臺記註之文而徵以藩邸之副抽金匱石室之祕<lb/>
而考乎世家之藏爰纂錄以成書實仰賴于聖斷謂事<lb/>
貴直而文貴簡理必明而義必彰乃勅命乎儒臣重編<lb/>
劘于嵗月臣等才非良史媿乏三長法遵舊章敢妄一<lb/>
筆惟洪鈞何能于繪畫而至德莫罄于名言煥乎文章<lb/>
表經世之大訓寫之琬琰作貽謀之永圖謹撰述太祖<lb/>
<pb n="KR4e0093_WYG_001-4a"/>
聖神文武欽明啟運俊德成功統天大孝髙皇帝實錄<lb/>
二百五十七巻計二百五十冊寶訓十五巻計十五冊<lb/>
謹伏闕上進臣等無任瞻天仰聖激切屏營之至謹奉<lb/>
表隨進以聞<lb/>
永樂十六年五月初一日監修官戸部尚書臣夏原吉<lb/>
等謹上表<lb/>
　　頌<lb/>
　　　河清<hi>并序</hi>
<pb n="KR4e0093_WYG_001-4b"/>
　永樂二年冬十二月十七日至永樂三年春正月十<lb/>
　八日黄河水清凡數百里於是秦王及髙平王相繼<lb/>
　奉表稱賀上謙讓弗居羣臣固請咸謂不可不承天<lb/>
　心以虛靈貺遂俯徇輿情受賀于奉天殿慶協神人<lb/>
　歡騰朝野猗歟盛哉誠亘古以來非常之竒遇也臣<lb/>
　伏念自古王者政平地出醴泉聖人在位海不揚波<lb/>
　禎祥所見必有非偶然者矧今皇上以天縱聖神削<lb/>
　平内難簡賢命良省刑薄賦恩覃乎逺邇德被乎蟲<lb/>
<pb n="KR4e0093_WYG_001-5a"/>
　魚至和氤氲充滿無間由是嘉禾生仁獸至野蠒成<lb/>
　神龜出然猶未足以擅厥美迺至黄河水清綿亘數<lb/>
　百里豈非天意欲以彰皇上之潔白一心澄清九有<lb/>
　内體乾德外著陽剛故特以此而為休徵之應哉是<lb/>
　葢不獨為皇上一身之慶而且為華夏億兆民之慶<lb/>
　不獨為朝廷今日之祥而且為宗社千萬世之祥矣<lb/>
　臣原吉忝綴六卿獲瞻盛事雖匪才淺學莫克稱揚<lb/>
　然忻忭之餘不容自黙謹拜手稽首而獻頌曰<lb/>
<pb n="KR4e0093_WYG_001-5b"/>
於皇太祖孔神孔武受命自天奄有下土綱陳紀立禮<lb/>
備樂明熙熙皥皥民樂太平龍馭上征作賓于帝羣姦<lb/>
肆欺搆難生厲穆穆我皇應天順人嗣承寶厯大命維<lb/>
新迺揚聖謨迺闡舊制億兆歸心蠻夷奉贄餘祲屏息<lb/>
至和誕敷天錫靈貺用作真符既有嘉禾復有仁獸野<lb/>
蠒神龜迭見先後所發未艾黄河載清亘數百里湛徹<lb/>
虚明華彩畢呈光輝交煥澡浴日星涵濡雲漢無汚不<lb/>
滌無垢不消無微不鑑無藴不昭造化周旋孰為臻此<lb/>
<pb n="KR4e0093_WYG_001-6a"/>
垂象從類以彰厥美繄皇秉心淵淨潔澄日新又新聖<lb/>
德孔宏爰熙庶務昭融洞徹光臨下土如彼日月體信<lb/>
達順上格于天天道不違因河以宣彼河斯清匪水所<lb/>
發維皇治功維皇心法治功心法曷徵于河源深流長<lb/>
遺祉之多聖子神孫繩繩繼繼於萬斯年永配天地<lb/>
　　　平安南<hi>并序</hi>
　聖天子以皇天眷顧之隆太祖髙皇帝付託之重華<lb/>
　夷臣民繫屬之深不容釋乃御大厯服典司神人綱<lb/>
<pb n="KR4e0093_WYG_001-6b"/>
　舉目張禮明樂備品物咸遂福祥並臻五年于兹矣<lb/>
　而安南賊臣黎季犛戕暴其君魚肉其民侵逼鄰邦<lb/>
　侮辱朝使皇上以海島蠻荒不可律以中國憲度逭<lb/>
　誅曠罰久矣季犛不知悔禍益肆姦狂於是内而百<lb/>
　官外而占城<hi>國名</hi>合辭請討皇上乃徇輿情命大將帥<lb/>
　師征之中軍擣其中左軍折其翼右軍掎其角而占<lb/>
　城舟師復扼其奔逸之路季犛自知罪在不赦冒死<lb/>
　力抗然而上下解體兵敗身縳其脅從將領邊逺部<lb/>
<pb n="KR4e0093_WYG_001-7a"/>
　落悉皆蒲伏乞哀受命于吏請比内郡乃立都指揮<lb/>
　布政按察諸司選用守令以撫安其衆累世逋冦一<lb/>
　朝剪除報至闕庭内外稱慶臣按周宣王平淮夷唐<lb/>
　太宗擒頡利當時文人咸形諸賦詠以紀宏休臣職<lb/>
　備民曹敢不採摭事實揄揚帝載發為歌頌以顯示<lb/>
　無極頌曰<lb/>
於昭上帝眷命我皇上承大統下撫萬方孰危未寧孰<lb/>
昧未明敷我彞典俾各遂成旰食宵衣不自滿假方趾<lb/>
<pb n="KR4e0093_WYG_001-7b"/>
圓髗咸藉陶冶萬山宗泰衆星拱北駢首弭志無思不<lb/>
服相彼安南稊米黒子敢爾跳梁干我天紀命將往問<lb/>
出車彭彭彼頑率醜奮臂以亢乃褎其徒雞翎是扼金<lb/>
鼓一鳴倒戈以北湯湯富良彼恃天塹我師飛越膽寒<lb/>
心顫土崩瓦解逃生無門草薙禽獮噍類㒺存爰立司<lb/>
牧樹守設宰弔問無辜恤其饑餒乃旬乃宣于仁于禮<lb/>
簞食壺漿我皇久徯稽顙致詞始迷不知詎意今朝重<lb/>
覩漢儀歸語耄倪服我疆畎我怙我恃父母不逺仰祝<lb/>
<pb n="KR4e0093_WYG_001-8a"/>
聖主億載萬年聖子神孫寶祚綿綿周伐淮夷江漢歌<lb/>
雅宋擒劉鋹凱歌獻社斯皆内地奚足揄揚矧兹駿功<lb/>
可無頌章爰摭事實載陳盛美勸忠堲頑垂示無已<lb/>
　　　瑞應騶虞<hi>并序</hi>
　恭惟皇帝陛下纘承大統克勤庶政聲教誕敷仁恩<lb/>
　旁洽天地既位萬物自育而瑞應駢臻不可殫記乃<lb/>
　宣德四年春滁之來安有騶虞二見于石固山南京<lb/>
　守臣襄城伯臣李隆以之獻于闕下詔賜羣臣觀之<lb/>
<pb n="KR4e0093_WYG_001-8b"/>
　葢猊首虎軀白質黒章修尾隅目而其性甚馴真盛<lb/>
　世之瑞物也臣原吉退而稽諸載籍曰騶虞仁獸也<lb/>
　天下太平人君有至信之德則應竊嘗考之往古惟<lb/>
　見詠于周之詩人自時厥後千數百年之間曠焉莫<lb/>
　之覩我朝自太祖髙皇帝肇興鴻業至于太宗文皇<lb/>
　帝紹承厥緒積德累仁至深至厚海内康寧四方無<lb/>
　警然後騶虞迭出臣獲見焉及我皇上踐祚以來禮<lb/>
　樂刑政號令法度之施一遵祖宗之舊與民為信無<lb/>
<pb n="KR4e0093_WYG_001-9a"/>
　所更革故和氣充周而兹仁獸復見于滁滁固畿内<lb/>
　之地且又兩瑞並出匹休儷美何其盛哉聖德之所<lb/>
　感孚皇天之所眷佑于此端可見矣昔者白雉獻于<lb/>
　越裳天馬來自西域猶且紀諸策書見于歌詠傳誦<lb/>
　至今矧兹嘉瑞出于中國畿内之近者乎是宜被之聲<lb/>
　詩以昭聖德垂示無窮臣雖拙于文詞然躬覩盛美<lb/>
　不敢以黙謹拜手稽首而獻頌曰<lb/>
惟我聖皇總統萬方禮樂明備治具畢張民安其所物<lb/>
<pb n="KR4e0093_WYG_001-9b"/>
無疪癘和氣氤氲鍾為嘉瑞惟兹嘉瑞匪熊匪貔匪角<lb/>
匪鬛曰惟騶虞𤣥靈之文玉雪之質修尾囘風雙瞳炯<lb/>
日饑不暴物行避生芻由心之仁匪人之驅神行電邁<lb/>
千里一息其性則然不以其力侶遊儷美同出一時不<lb/>
産他邦乃在郊畿守臣致之獻于丹闕自然馴伏聖情<lb/>
欣悦百辟環覩歡動明廷曰惟慈獸瑞世之徵惟瑞之<lb/>
徵惟天子聖聖德格天受天之慶惟慶之錫惟天子明<lb/>
聖壽齊天億千萬齡<lb/>
<pb n="KR4e0093_WYG_001-10a"/>
　　　瑞應白烏<hi>并序</hi>
　皇帝臨御之五年實為宣德之四年廣東海陽民以<lb/>
　二白烏來獻進覽之次賜羣臣觀于廷雪質瓊姿𤣥<lb/>
　眸玉喙怡然馴淑之態充然慈孝之心誠盛代之嘉<lb/>
　禎太平之上瑞其出也豈偶然哉謹按瑞應圖曰帝<lb/>
　王禮敬宗廟備于孝慈則白烏見又曰帝王肅敬宗<lb/>
　廟仁孝篤至則白烏見欽惟我皇上稟聰明睿智之<lb/>
　資備文武聖神之德自纂承丕緒以來夙夜孜孜勵<lb/>
<pb n="KR4e0093_WYG_001-10b"/>
　精圖治簡任賢俊而興修禮樂旌別淑慝以振立紀<lb/>
　綱明罰慎刑期民無愁歎之聲薄賦輕徭冀野有謳<lb/>
　歌之樂至于承事宗廟則尤嚴禮敬奉養聖母則篤<lb/>
　盡孝誠無一事而不適中無一物而不得所是以穹<lb/>
　祗昭格海宇清寧和氣充溢乎兩間皇風彌布乎六<lb/>
　合凡諸福之祥諸物之瑞莫不駢臻叠至以應昌期<lb/>
　然不能一二足也故此白烏雙見于海陬而其民之<lb/>
　愛戴乎上者不逺萬里貢于闕廷以兆我國家萬萬<lb/>
<pb n="KR4e0093_WYG_001-11a"/>
　年太平悠久之徵以昭我皇上萬萬年仁孝廣大之<lb/>
　德猗歟盛哉臣叨列清班獲瞻竒瑞雖才識疎陋不<lb/>
　足以稱揚盛美然欣忭之餘不能自黙謹拜手稽首<lb/>
　而獻頌曰<lb/>
於昭我皇聖神文武纂承丕圖撫有九土九土奕奕兆<lb/>
姓蚩蚩匪𢎞治化曷臻雍熙乃殫聖衷乃勤聖質宵分<lb/>
而衣日昃而食旌別淑慝登崇俊良制禮作樂振紀立<lb/>
綱禮樂昭宣紀綱明肅惟賦惟刑是輕是恤百度既飭<lb/>
<pb n="KR4e0093_WYG_001-11b"/>
庶績咸熙仰惟宗廟敢忘孝思孝思維何奉先追逺禴<lb/>
祠烝嘗一嚴禮典載惟聖母壽慶天齊致孝致養前聖<lb/>
曷希於周有昌於虞有舜皇心同之篤盡敬順敬順既<lb/>
篤聖德益隆穹祇昭格神明感通充充兩間和氣勃鬱<lb/>
靈貺薦臻嘉祥叠出乃嵗己酉七月仲秋爰有雙烏見<lb/>
于海陬雪質鮮明霜姿瑩潔修喙啄瓊𤣥眸㸃墨不驚<lb/>
而擾不暴而侵馴淑之態孝慈之心貯以雕籠羃以文<lb/>
帛逺駕星軺入貢天闕龍顔悦視臣鄰聚觀懽騰丹陛<lb/>
<pb n="KR4e0093_WYG_001-12a"/>
喜溢金鑾惟此雙烏實國之瑞聖壽以彰聖心以慰嗟<lb/>
嗟小兆叨際清時覩此嘉瑞贊詠敢稽惟皇聖明道超<lb/>
三五安輯羣黎繩其祖武惟皇聖明壽齊天地萬億子<lb/>
孫傳承無替<lb/>
　　賦<lb/>
　　　麒麟<hi>并序</hi>
　永樂十二年秋榜葛刺國來朝獻麒麟今年秋麻林<lb/>
　國復以麒麟來獻其形色與古之傳記所載及前所<lb/>
<pb n="KR4e0093_WYG_001-12b"/>
　獻者無異臣聞麒麟瑞物也中國有聖人則至昔軒<lb/>
　轅時來游于囿成康之世見于郊藪是後未之聞也<lb/>
　今兩嵗之間而兹瑞載至則聖德之隆天眷之至實<lb/>
　前古所未有也宜播之聲詩以傳示無極臣忝職地<lb/>
　官屢覩盛美不揆蕪陋謹拜手稽首而獻賦曰<lb/>
惟我皇之明聖兮膺天命而御極環六合以為家統四<lb/>
裔而混一化洽殊方仁覆萬物和氣所鍾禎祥叠出而<lb/>
仁瑞之獸所以復獻于今日也爾其滄海之濱瑞氣勃<lb/>
<pb n="KR4e0093_WYG_001-13a"/>
鬱𤣥枵降精二儀合德熒光燭天輝耀赫奕山嶽為之<lb/>
炫映江海為之滋液百獸為之奔衞萬靈為之拱翼而<lb/>
麒麟于是生焉豐骨神異靈毳瑩潔霞明龍首雲擁鳳<lb/>
臆星眸眩兮焜耀龜文燦兮煜曄牛尾拂兮生風麕身<lb/>
動兮散雪蹴馬蹄兮香塵接腕聳肉角兮玉山貫額步<lb/>
無躑躅必中規而蹈矩聲無哮闞自協商而應律固不<lb/>
犯乎陷阱亦豈傷乎生物是以不奮而威不猛而烈虎<lb/>
豹見之遁藏犀兕遇之辟易封狶巨㹶雖悍戾而誰羡<lb/>
<pb n="KR4e0093_WYG_001-13b"/>
麏麚豺貉顧旁午其何益彼漢廷之甪端徒自誇其美<lb/>
而渥洼之神駿焉能與之匹兹實聖世之竒瑞匪有資<lb/>
于人力此所以海隅島夷不敢自逸乃梯山而航海于<lb/>
以獻于中國于是離遐陬道滄溟越重譯望帝京侑之<lb/>
以方物達之以至誠匪惟効職于王㑹葢將昭德于聖<lb/>
明于是時也天門洞開衮龍在御瑞物既呈祥烟斯布<lb/>
散精彩于彤墀濯儀文于甘露或昻首而欲鳴或跪起<lb/>
而欲舞重瞳載顧百辟歡欣曰惟此獸希有之珍昔在<lb/>
<pb n="KR4e0093_WYG_001-14a"/>
軒轅曾一來馴暨周成康郊藪是臻厯千載而及兹乃<lb/>
有感于皇仁越期嵗而再至實前古所未聞是宜播之<lb/>
聲詩勒之金石著盛治之無窮延休徵于莫極顧微臣<lb/>
之謭謭覩盛美而愉懌爰稽首而獻賦頌聖德于萬一<lb/>
　　贊<lb/>
　　　瑞象<hi>并序</hi>
　臣原吉稽首頓首言伏惟皇上以神聖大德受天明<lb/>
　命統馭萬方海宇清寧福瑞咸集兹者占城國來貢<lb/>
<pb n="KR4e0093_WYG_001-14b"/>
　瑞象玉質鮮明雪花竒麗粲然星斗之文炳然雲霞<lb/>
　之彩蠻夷酋長拜獻于金闕之前玉陛之下郁郁彬<lb/>
　彬光彩照耀聖情怡悦臣民懽慶正當皇上建玉京<lb/>
　成寶殿之日庶民子來謳歌鼓舞趨事効力不督而<lb/>
　成嘉祥竒瑞紛紜而至况兹瑞象出于海外遐荒之<lb/>
　地重譯而來曠古未有自今而見則所以昭皇上功<lb/>
　業之廣大德化之逺孚以固萬萬年永久之鴻業以<lb/>
　隆萬萬年一統之太平夫豈偶然之故哉昔者文王<lb/>
<pb n="KR4e0093_WYG_001-15a"/>
　作靈臺詩人詠歌不過游魚白鳥而漢世芝房赤雁<lb/>
　亦見于樂歌宋太祖乾德中有馴象玉兔之瑞有司<lb/>
　請製旗以郊太宗太平興國中宰臣請圖諸瑞物以<lb/>
　昭盛治以我皇明觀之太平福瑞之盛豈不過于古<lb/>
　昔萬萬也哉誠宜宣付史官命諸文學之臣參議典<lb/>
　禮歌于樂章著于鑾旂圖于瑞牒郊祀宗廟以享神<lb/>
　靈揚芳宣烈以昭萬世天下幸甚而臣愚昧幸䝉聖<lb/>
　恩備位地官無以補報恭覩嘉瑞不勝懽忻謹拜手<lb/>
<pb n="KR4e0093_WYG_001-15b"/>
　稽首而獻贊曰<lb/>
三階平萬國寧瑤光明瑞象呈霞文布體白凝玉雪花<lb/>
萬㸃圓粧瓊想當生時最竒異百神呵䕶宣光靈青天<lb/>
雲開月揚彩碧海鏡淨波流清應我聖皇德萬里來占<lb/>
城黄金為絡珠為瓔玉階獻之怡皇情瓊林遥映玉華<lb/>
麗瑞日下照祥光明皇德𢎞聖治成制禮作樂昭昇平<lb/>
麒麟生鸞鳳鳴牟麥遍野嘉禾登從兹萬萬年垂衣坐<lb/>
天廷小臣願效華封祝地久天長播頌聲<lb/>
<pb n="KR4e0093_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0093_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠靖集巻一<lb/>
</p>
<p>
</p>
  </div>
<div>
<head>忠靖集巻二</head> <lb/>
    <p>
<pb n="KR4e0093_WYG_002-1a"/>
欽定四庫全書<lb/>
　忠靖集巻二<lb/>
　　　　　　　　　　　　明　夏原吉　撰<lb/>
　　五言古詩<lb/>
　　　題梅石處士詩巻後<lb/>
晉宋有明哲陶林相後先陶以菊自逸林以梅稱仙芳<lb/>
譽藹當代髙名照遺編今我趙處士抱道希昔賢孑孑<lb/>
謝世故悠悠樂林泉買梅更買石栽布軒忩前梅兮肖<lb/>
<pb n="KR4e0093_WYG_002-1b"/>
清白石兮表貞堅清白期不穢貞堅冀無諼嵗晏萬物<lb/>
瘁梅芳石初鮮拉彼林下叟觴詠梅石邊詩成倚梅歌<lb/>
酒醉拂石眠歌聲落寒玉眠席分晴烟俯仰睂睫外細<lb/>
大徒諠諠詎如梅與石及我同一天所以永結託要躐<lb/>
陶林肩集賢諸大老交素知其然爰贈梅石號重賦梅<lb/>
石篇鏗鏘振金玉至今子孫傳恨予生太晩不能拜當<lb/>
年翹翹仰梅石作詩寫餘箋寫罷復展誦清風竦毛顛<lb/>
　　　題常執中無息齋<lb/>
<pb n="KR4e0093_WYG_002-2a"/>
天道何剛健運行若機旋晝夜弗暫息今古或無愆四<lb/>
時以代謝萬物資陶甄嗟哉果何如惟其一誠焉不見<lb/>
古君子體道心拳拳賢兮則希聖聖兮則希天兢兢著<lb/>
謨典亹亹垂詩篇宣尼歎逝水孟氏稱源泉禹隂分寸<lb/>
惜陶甓朝昏遷銛錐季子讀圓枕温公眠所進雖各異<lb/>
所志同一堅睠彼蚩蚩氓相去霄壤懸靈臺既茫昧德<lb/>
基任摧顛髙明邈難入汙下甘伏跧晩途或有悔疇能<lb/>
返流年吾湘常氏子學古知其然髙齋扁無息翼翼臨<lb/>
<pb n="KR4e0093_WYG_002-2b"/>
江邊不華亦不隘非郭亦非㕓軒窻貯經史几席羅毫<lb/>
箋端居究𤣥賾終日惟乾乾德業遂精進聲華益昭宣<lb/>
徵書忽相迫試藝臨文淵琳琅有餘響隙吹胡能聮英<lb/>
英冠多士籍籍膺髙銓暫別京國友逺泛端溪船民事<lb/>
固雜沓夙心敢云諼朝焉戴星出夕焉戴星還吏案無<lb/>
留牘琴堂弗聞鞭一篝照清夜典籍還窮研匪曰釣時<lb/>
譽所希在聖賢顧我何放曠百行無一全庸庸竊君祿<lb/>
華髮將垂肩感子名齋義自愧還自憐壯心日以鈍安<lb/>
<pb n="KR4e0093_WYG_002-3a"/>
能重磨鐫願子慎終始勿謂百里牽鵬摶必九萬驥騁<lb/>
須三千矧今聖明世簡拔無私偏坦蕩青雲路㑹當恣<lb/>
髙騫周覽上林春滿挹龍樓烟對揚吐竒藴獻納攄忠<lb/>
䖍躋民太和域致君唐虞前功名著青史耿耿千秋傳<lb/>
　　　題彭希益惜隂堂<lb/>
星沙控荆湖屬邑十有二羅湘甲西北山水獨佳麗彭<lb/>
君生其間鍾此山水異襟宇既軒豁丰儀更清粹垂髫<lb/>
被庭訓詩禮日講肄諄諄期有成勉勉冀無墜豈謂霜<lb/>
<pb n="KR4e0093_WYG_002-3b"/>
露嚴毒被椿木瘁彷徨痛遺業感慨念先志乾乾仰居<lb/>
諸耿耿㤀食寐搆堂名惜隂于以自箴勵朝斯萬巻開<lb/>
夕爾一篝繼探搜聖賢心玩索古今事毫芒靡或遺纎<lb/>
悉必精至時當大比秋蹋槐赴鄉試聲華動塲屋文藻<lb/>
賁同類惟君自持謙不欲早干位春闈暫垂翮卒業辟<lb/>
雍地清修日益勤閫奥愈深詣嗟予素薄劣忝有鄉曲<lb/>
誼每瞻惜隂堂中心竊懷愧願言慎終始毋使虧一簣<lb/>
行當馭長風扶搖九天際宮花醉蒲萄黄金耀名字逺<lb/>
<pb n="KR4e0093_WYG_002-4a"/>
追伊召心光輔堯舜治功成銘鼎彞芳譽永無替囘視<lb/>
惜隂堂煌煌孰能企<lb/>
　　　諭饑烏<lb/>
饑烏來屋頭軒然振雙翼啞啞向我啼其意欲得食我<lb/>
行顧我㕑餘糗頗云積粲粲白如銀瑩瑩燥如炙足可<lb/>
療烏饑盡與非所惜緣以目前人困乏動千億賑恤未<lb/>
有方夙夜慨中赤况此所餘糗粒粒出民力我食尚懷<lb/>
愧飼烏寧不惕饑烏勿此啼山林有榛栗<lb/>
<pb n="KR4e0093_WYG_002-4b"/>
　　　冬日聞蛙<lb/>
蓐收已囘轅𤣥㝠正司令草木盡黄落蟄蟲俯而靜爾<lb/>
蛙何從來怳焉失初性凌寒發狂聲聒聒莫知竟捕之<lb/>
良可矜聆之顧非正願爾深自黙毋為駭時聽<lb/>
　　　題扇面莊子觀泉<lb/>
銀潢半天來窈窕幾千尺空林送清聲遙壁蕩晴色炎<lb/>
晨坐披襟涼氣拍胷臆吁嗟南華翁髙懷有誰識<lb/>
　　　泉州次吳中書韻<lb/>
<pb n="KR4e0093_WYG_002-5a"/>
區區南閩來蓂莢屢更易鞍馬厭道途風霜改絺綌豈<lb/>
無林淵思民痍未痊革引睇桐城樓寒雲萬山白<lb/>
　　　宿檇李天寧寺<lb/>
息軺古招提時維孟冬莫天氣熙如春宵蛩起幽訴獨<lb/>
聆不能眠披衣坐風露緬懷踏歌人翹翹亦何故<lb/>
　　　武康縣<lb/>
湖州武康縣僻在羣山中人稀官事少土沃禾稼豐蠶<lb/>
時戸戸箔雞曉家家舂鮮菱采秋夏嫩笋庖春冬廛幽<lb/>
<pb n="KR4e0093_WYG_002-5b"/>
商寡集溪曲舟難通兒童拙市語父老髙村容淳淳良<lb/>
可尚擾擾希能同媿無召杜吏重造朱陳風作詩慰我<lb/>
民政俗宜自隆<lb/>
　　　贈琴士李忠禮<lb/>
偉哉太白孫英英越中士來作湘江遊光風曄蘭芷抱<lb/>
琴為予彈清音驚俗耳雝雝鳳鸞聲悠悠聖賢理他日<lb/>
遇鍾期毋慚奏流水<lb/>
　　五言律詩<lb/>
<pb n="KR4e0093_WYG_002-6a"/>
　　　錢塘江<lb/>
浩𣺌惟天濶茫洋與海通赭龕<hi>二山名</hi>分左右吴越界西<lb/>
東鷗弄潮頭雪龍吟水面風鴟夷在何處試問打魚翁<lb/>
　　　經姑蘇<lb/>
客路尚悠悠蘇臺蹔繫舟酒旗迷栁岸商舶隘江流三<lb/>
讓祠何古千人石更幽可憐城下水莫洗館娃愁<lb/>
　　　寄友<lb/>
憶昔㑹皇州壺觴日勸酬一時同作客萬里各經秋湘<lb/>
<pb n="KR4e0093_WYG_002-6b"/>
浦西風棹燕山夜月樓無窮蕭索意兩地一般愁<lb/>
　　　憶別四首<lb/>
憶別金陵日髙堂曉拜辭諄諄垂訓語切切問歸期縮<lb/>
地嗟無術看雲謾賦詩聊憑問安字逺慰倚閭思<lb/>
　　　二<lb/>
憶別金陵日那勝手足情泪縣棠棣雨腸斷鶺鴒聲姜<lb/>
被清宵冷璠璵何日迎願言知此意蚤促北來程<lb/>
　　　三<lb/>
<pb n="KR4e0093_WYG_002-7a"/>
憶別金陵日吾兒嵗始三見人容嶷嶷學語舌喃喃雖<lb/>
乏麒麟譽應無豚犬慙行當還帝里為汝説周南<lb/>
　　　四<lb/>
憶別金陵日春風二月時求朋鶯語急送客燕飛遲北<lb/>
邸俄淹嵗南歸未卜期遥遥天上友莫動暮雲思<lb/>
　　　東吳述懷三首<lb/>
為客東吳郡秋過冬復深梅粧崑阜玉橘剪洞庭金顛<lb/>
倒還家夢彷徨戀闕心何時了王事蘭棹起歸音<lb/>
<pb n="KR4e0093_WYG_002-7b"/>
　　　二<lb/>
為客東吳郡民艱日轉深撫躬慙食祿汗顙媿腰金願<lb/>
廣乾坤澤均濡草木心萬方歌至治永叶太平音<lb/>
　　　三<lb/>
為客東吳郡年深情亦深毎慙三省語常畏四知金落<lb/>
落誰青眼寥寥自赤心寄言天上友雁到好傳音<lb/>
　　　題醫者蔣彦升鳳山書屋<lb/>
幽居對鳳臺鳳去幾時來濟世書千巻怡神酒一杯秋<lb/>
<pb n="KR4e0093_WYG_002-8a"/>
風橘顆熟春雨杏花開自是縣壺侶都人莫浪猜<lb/>
　　　寓雲居菴次韻答聮上人<lb/>
誰闢雲居境依稀古化城獅柑霜過熟鳳竹雨來青石<lb/>
悟禪中語鐘收飯後聲我來臨絶頂一覽小蓬瀛<lb/>
　　　泊金沙洲<lb/>
晩泊金沙洲曉登洲上樓雲峯隨處好烟浪拍天浮掃<lb/>
壁看遺墨憑欄數過舟家山應不逺此地且優游<lb/>
　　　客興<lb/>
<pb n="KR4e0093_WYG_002-8b"/>
去住何無定朝西莫復東姓名輕草木客貌熟兒童安<lb/>
得尋陶令相攜訪逺公秫香新藕白笑詠虎溪風<lb/>
　　　到家後書懷<lb/>
六載宦神州今歸覲祖丘眼看前輩少指㸃後生稠松<lb/>
菊從荒穢壺觴且勸酬鶯花明上苑又駕建康舟<lb/>
　　　登范公亭<lb/>
偶上范公亭亭幽感慨生竹添今嵗笋塵掩昔年檠老<lb/>
蠧隨人化孤禽向客鳴欄傾不堪倚惆悵下堦行<lb/>
<pb n="KR4e0093_WYG_002-9a"/>
　　　自歎<lb/>
少小頗聰明年來頓不成目嫌書字細耳恨語聲輕對<lb/>
酒渾無趣逢人屢㤀名何如漢疏傅林下樂餘生<lb/>
　　　挽髙主事母原氏<lb/>
板輿迎養日綵服奉觴時春色凝萱樹秋香滿桂枝昊<lb/>
天何不弔𤣥壤遽長辭杳杳靈輀去三山草木悲<lb/>
　　　挽兵部侍郎盧公<lb/>
偉矣盧司馬南州第一流龍庭深眷顧雲路久遨遊忽<lb/>
<pb n="KR4e0093_WYG_002-9b"/>
感槐南夢真成水上漚孤兒何所恃永抱蓼莪愁<lb/>
　　五言排律<lb/>
　　　聖德瑞應詩<lb/>
　永樂己亥秋海外忽魯謨斯等國遣使來進麒麟獅<lb/>
　子天馬文豹紫象駝雞<hi>昂首髙七尺</hi>福禄<hi>似駝而花文可愛</hi>靈羊<lb/>
　<hi>尾大者重二十餘斤行則以車載其尾</hi>長角馬哈獸<hi>角長過身</hi>五色鸚鵡等<lb/>
　鳥又交趾進白烏山鳳三尾龜等物賜觀于庭承制<lb/>
　賦此<lb/>
<pb n="KR4e0093_WYG_002-10a"/>
聖主膺乾運垂衣馭八區道隆堯舜比功茂禹湯俱蕩<lb/>
蕩三邊肅熙熙兆姓娱普天歌至治率土發靈儲爰有<lb/>
諸蕃國能㤀萬里途隨槎超瀚漫獻瑞效勤渠𣺌渺來<lb/>
中夏惓惓覲帝居麒麟呈玉陛獅子貢金鋪紫象靈山<lb/>
種驊驑渥水駒駝雞同鸑鷟文豹擬騶虞福禄身紆錦<lb/>
靈羊尾載車霜姿狷更異長角獸尤殊綵檻竒音鳥雕<lb/>
籠雪色烏𤣥龜三尾曵山鳳五花敷日上龍墀麗風囘<lb/>
鳳閣迂禮官躬典設蕃使肅奔趨仙掌開丹扆祥烟散<lb/>
<pb n="KR4e0093_WYG_002-10b"/>
紫衢重瞳欣一顧百辟震三呼兹豈尋常致端由治化<lb/>
孚既將昭帝德尤足壯神都炎漢何能擬姬周莫並驅<lb/>
拜瞻嗟慶幸稱讚媿荒疎惟願皇風洽仍祈化日舒鴻<lb/>
圖千載固聖壽萬年餘<lb/>
　　　送李郎中新歸南陽省墓<lb/>
南陽有佳士年富才華充壁水暫遊憩天曹遽登庸試<lb/>
事建寧幕頤情武夷峯能聲沸衆口芳譽聞宸聰徵還<lb/>
鳳墀下超任烏臺中峩峩冠金豸表表乘玉驄豺羣頓<lb/>
<pb n="KR4e0093_WYG_002-11a"/>
掃跡鼠穴無畱蹤漢桓讓先轡唐温仰髙風俄轉虞衡<lb/>
郎力贊冬官工政績日益著秩祿時尤隆緬懷三釡榮<lb/>
弗逮雙親躬遑遑風木悲耿耿羮牆容九京𣺌何處萬<lb/>
感徒填胷濡毫寫中素呌閽謁重瞳松楸許歸省椿萱<lb/>
更褒崇鸞誥絢五色天章炳雙龍存殁總光被古今實<lb/>
希逢百拜謝丹闕三祝效華封驅車向晨出祖帳如雲<lb/>
樷浩飲倒鸚鵡髙歌遏㝠鴻都㤀去路遥共喜歸興濃<lb/>
到家擬何時屈指應初冬錦衣照丘壠竹馬喧兒童故<lb/>
<pb n="KR4e0093_WYG_002-11b"/>
舊逺問遺親姻競過從雞肥酒正熟樂極情曷窮第念<lb/>
丈夫志不與流輩同凌摩必霄漢棲息羞蒿蓬聖朝况<lb/>
當宁小大咸獻功展墓茍云畢趨朝敢辭匆亟駕青雲<lb/>
翼來覲黄金宮及時樹勲業努力全孝忠嗟哉晝錦堂<lb/>
豈獨韓魏公<lb/>
　　　題魯林懷思圖<lb/>
宋德中衰日君家南渡時岱宗雲鬱鬱浙水路遲遲豈<lb/>
意僑居地真成永世基祖林千里隔族派一支離喜有<lb/>
<pb n="KR4e0093_WYG_002-12a"/>
賢孫子能承宣父規家聲衢再振宦業魯無差準也尤<lb/>
人傑榮哉遇主知容臺司禮樂朝列仰風儀爰感詩書<lb/>
澤深懷水木悲迢迢盻洙泗耿耿夢防尼圖冩真人筆<lb/>
文摛學士辭既將舒繾綣還足警澆漓顧我何為者勞<lb/>
君索賦詩竊惟先聖裔敢以衆人期願謹過庭訓毋㤀<lb/>
報國思光前仍裕後千載令名垂<lb/>
　　　詠慈烏<lb/>
我愛慈烏好慈烏孝且靈親恩思返哺人事為先鳴沐<lb/>
<pb n="KR4e0093_WYG_002-12b"/>
雨緇衣潔騫風墨翅輕白鷗非所侶𤣥鳥頗堪朋萃立<lb/>
虞庭異羣飛栁第榮吻傷新邑號栢集著臺名世罕雌<lb/>
雄辨人惟孝義稱嗟哉梟與獍視爾媿何勝<lb/>
　<lb/>
　<lb/>
　<lb/>
　<lb/>
　忠靖集巻二<lb/>
</p>
<p>
</p>
  </div>
<div>
<head>忠靖集巻三</head> <lb/>
    <p>
<pb n="KR4e0093_WYG_003-1a"/>
欽定四庫全書<lb/>
　忠靖集巻三<lb/>
　　　　　　　　　　　　明　夏原吉　撰<lb/>
　　七言古詩<lb/>
　　　欽和御製元夕觀燈詩<lb/>
皇明受命基圖隆挺生太祖真豪雄手提一旅淮甸起<lb/>
指顧六合妖氛空三綱再張九鼎奠萬姓子附諸侯崇<lb/>
天威逺振沙漠外陽光直麗扶桑東神功聖德邁五帝<lb/>
<pb n="KR4e0093_WYG_003-1b"/>
文謨武烈超三宗九重弼亮盡賢俊庶職甄別無凡庸<lb/>
時清化洽頌聲作弗問逺邇同渢渢握符御厯餘四紀<lb/>
創業垂統無終窮我皇繼體主神器勵精圖治心忡忡<lb/>
齊莊中正奉天道寛仁恭儉勤民功九區平寧遂生息<lb/>
萬方熙皥無憂恫兹惟嵗首值佳節天清氣朗春融融<lb/>
鼇峰倐忽聳丹陛雲嶂突兀撑髙穹浮屠寶殿更竒絶<lb/>
遥瞻彷彿靈山同金蓮萬朶吐清夜森森景象生光中<lb/>
教坊讙譁奏百戲舞衫歌袖飄青紅六街禁弛九闗闢<lb/>
<pb n="KR4e0093_WYG_003-2a"/>
衣冠雲集笙簫樷皇恩如天更開宴霞漿香送龍樓風<lb/>
羣僚百辟何慶幸明時盛事年年逢况臣居位食厚祿<lb/>
庸庸罔有涓埃忠虞廷賡歌今喜見願備九奏諧歌工<lb/>
鞠躬百拜向金闕上祈聖壽髙羲農巍巍宗社磐石固<lb/>
穰穰年穀田疇豐竒祥嘉瑞日軿集惟民惟物成雍雍<lb/>
　　　洪熙乙巳秋仲賜觀内苑珍禽竒獸應制賦<lb/>
六龍初御乾坤肅玉燭和調民物育爰開禁籞集廷臣<lb/>
少肆餘閑閲竒畜時維秋仲天氣清纎塵不起香風輕<lb/>
<pb n="KR4e0093_WYG_003-2b"/>
虞官圉宰雜遝進珍禽瑞獸紛紜呈狻猊側踞真雄猛<lb/>
鉤爪金毛睛炯炯彩毬戲罷拂霜髯百獸潛窺敢馳騁<lb/>
須臾𤣥鹿來軒墀豐肌黭黮猶烏犀若非食野霑煤雨<lb/>
應是尋泉墮墨池雙羊繼出仍珍美腹若垂囊背如砥<lb/>
煌煌寶轡輕籠頭軋軋朱輪低載尾花隂小大霜姿猿<lb/>
金環約項聲隆然盤旋倐忽作人立何殊雪洞飛來仙<lb/>
又看福禄并神鹿毛質鮮龎實靈物羚羊緩步蒼苔邊<lb/>
修角撐空亦竒獨柙中玉鼠潔且馴朱櫻貫目脂塗唇<lb/>
<pb n="KR4e0093_WYG_003-3a"/>
想應竊餌瓊芝足故㸔銀袍覲紫宸駝雞聳立誰其侶<lb/>
駢趾青瞳髙尺許或時振翼將何如志在衝霄學鵬舉<lb/>
雕籠鸚鵡色更竒細觀熟玩心㤀疲呈祥雖未銜圖瑞<lb/>
調舌應能唱壽詞三三兩兩賓郎雀短喙珊瑚新琢削<lb/>
飛翔寶檻恣喧呼似欲臨風脱金鑰徘徊重覩花斑雞<lb/>
冠丹頰翠衣裳緇是誰巧把晴空雪散作身章若綴<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>
載欣載羨雙鳩鳥質傅鉛花光皎皎雄雌並立清飈前<lb/>
貞靜幽閑一何好多情尤有白畫睂雙睂畫得天然殊<lb/>
<pb n="KR4e0093_WYG_003-3b"/>
從今京兆多才思對此應慙畫不如盆池一物龜相類<lb/>
出没清波名玳瑁錦鱗日映光陸離誰數南溟紫文貝<lb/>
吁嗟致此誠非常皆由聖德通遐方遐方感慕貢珍異<lb/>
故兹苑囿多輝光我皇繼體朝羣辟螻蟻微臣幸供職<lb/>
如斯一一承恩觀拜舞金門喜何極願言聖德超虞唐<lb/>
普天率土咸來王諸祥畢集四靈至千秋萬嵗皇圖昌<lb/>
　　　題黄主事璿感螺詩巻<lb/>
　璿四川人性孝謹年十二時祖母患煩渴思螺湯時<lb/>
<pb n="KR4e0093_WYG_003-4a"/>
　嚴冬家人徧覓無所得璿乃戚然攜篚走南沖塘破<lb/>
　氷探索得數十枚歸作湯奉祖母病遂愈人以為孝<lb/>
　感所致為作感螺詩巻美之洪熙秋璿為戸部主事<lb/>
　持以求詩為賦此<lb/>
蜀山突兀髙嵩衡蜀江浩𣺌連巴荆儲精毓秀産多士<lb/>
中有孝子璿其名方當齠齡家居日祖母遘疾乖天和<lb/>
參苓屢進莫一瘥荐加煩渴思田螺田螺自是泥中物<lb/>
僻沼荒池深汨没矧維冬冷盡蟄藏挾貝囊金何處鬻<lb/>
<pb n="KR4e0093_WYG_003-4b"/>
慈嚴戚戚璿心傷攜筐獨走南沖塘塘深水濶凍已合<lb/>
玻璃萬頃生寒光璿兮遽擲風前履踏碎水花蹴泥滓<lb/>
迥旋探索窮塘㘭忽有羣螺來觸趾且欣且拾登筠筐<lb/>
恍如坐獲千明璫持歸便促家人饌苾芬香味聞髙堂<lb/>
髙堂老母思正切一歠煩扄若開鐍百骸九竅生清涼<lb/>
二豎三蟲走顛蹷吁嗟如此豈偶然實由誠孝通于天<lb/>
天通故俾螺冬出螺出須令母疾痊孟宗乞笋號霜竹<lb/>
王祥求魚臥氷瀆二賢孝行誰與倫千載惟璿繼芳躅<lb/>
<pb n="KR4e0093_WYG_003-5a"/>
况璿蚤已窮經史射策金門拜天子只今列職民曹郎<lb/>
卓卓能聲在人耳願言自此加勉旃惟忠惟孝期兩全<lb/>
我雖老鈍不能為爾製佳什尚當拭目看爾雲路髙飛<lb/>
騫<lb/>
　　　題頤菴胡祭酒先生玉笥白雲圖巻<lb/>
頤菴先生古君子德行文章當世美晨攜玉笥白雲圖<lb/>
訪我金臺官署裏自言先世多遺德卜居逺在金川側<lb/>
金川何處最清竒玉笥岧嶤插天極雲收萬朶芙蓉青<lb/>
<pb n="KR4e0093_WYG_003-5b"/>
雨餘百道銀潢傾隂巖月冷玉龍蟄陽坡春煖金牛耕<lb/>
蕭家峽口尤竒麗快若飛鵝舞空際泥江更抱伏虎形<lb/>
瓦橋重展遊虵勢祖宗體魄此地藏松楸桑梓森相望<lb/>
子孫奕奕藉餘䕃讀書食祿門庭光偶因海宇風塵迫<lb/>
遂向洪都問田宅緬懷玉笥不可親但見遥空雲白白<lb/>
雲飛白白其柰何先塋正在山之阿林烏泣雨下喬木<lb/>
野猿呌月懸春蘿矧惟宦轍方驅涉未暇栖栖理家牒<lb/>
聊憑縑素寄遐思用詔兒孫知祖業君其為我為歌詩<lb/>
<pb n="KR4e0093_WYG_003-6a"/>
大書圖尾君母辭他年倘遂懸車樂展圖一玩紓心思<lb/>
我聞此言聲欲咽復觀此圖腸欲熱水木本源人共知<lb/>
誰似先生孝心切願言移孝忠吾皇致時熙皥超虞唐<lb/>
白頭稽首謝丹闕清風一棹歸故鄉金川玉笥重登眺<lb/>
西山南浦閒耕釣此時此樂誰能如丘壠州閭總榮耀<lb/>
顧予薄劣無長才鄙詩不足開幽懷還君畫圖三歎息<lb/>
好風颯颯從天來<lb/>
　　　題傅澤民分桂軒<hi>并序</hi>
<pb n="KR4e0093_WYG_003-6b"/>
　余曩與澤民同業于四明丹崖史先生之門先生嘗<lb/>
　云昔唐太史奏月中桂子落天台後三百年當應至<lb/>
　宋六飛南渡吾祖衍本初得紅木犀于山阿獻之髙<lb/>
　宗植復古殿前仍製詩稱賞于是史氏以丹桂別他<lb/>
　族今典教來湘泮池上復有桂一株是天副吾願望<lb/>
　澤民得其意乃于此分一稚桂植書室前且曰先生<lb/>
　之桂來自月中予之桂來自先生有所本矣因扁其<lb/>
　書室曰分桂軒示不㤀所傳也永樂癸未夏澤民由<lb/>
<pb n="KR4e0093_WYG_003-7a"/>
　水衡官擢監察御史暇日攜分桂軒詩巻索題予既<lb/>
　知其由不敢以拙鈍拒遂摭其槩以塞責<lb/>
粤昔丹桂生蟾宮天香散漫飄穹窿世人仰望莫能折<lb/>
舉頭毎欲排天風後來仙子不自惜呵吒銀蟾鼓雲翼<lb/>
銜將桂子落天台要使人間共培植天台一種三百年<lb/>
鬼神隱䕶人莫傳史家先世積德厚得從此地更移遷<lb/>
當時不敢自娱賞持向金門獻君長龍顔一笑栽殿前<lb/>
更灑宸章為優奬宸章煥赫事實殊史家桂澤當何如<lb/>
<pb n="KR4e0093_WYG_003-7b"/>
敷榮發秀異他族流芳奕葉生名儒林林接踵為時起<lb/>
事業功名咸足美邇來復有紫崖翁碩德宏才古君子<lb/>
承恩典教來羅湘霏霏化雨菁莪芳祇緣遼𣺌丹崖逺<lb/>
心縣丹桂常徬徨徬徨未易乘風去日夕行吟泮池處<lb/>
彼蒼又若隂相之池上還存古桂樹色香雖匪丹崖濃<lb/>
根株却似丹崖豐丹崖桂澤裕厥後泮池桂澤將誰同<lb/>
芹邊弟子商崖裔重義崇仁心靡替稔知師意感師恩<lb/>
爰闢書軒分此桂吁嗟史翁何賢哉吁嗟傅君真竒才<lb/>
<pb n="KR4e0093_WYG_003-8a"/>
史翁之桂由祖植傅君之桂從師來書軒况爾數椽小<lb/>
桂樹分來相映好秋風吹破丹砂堆萬斛清芬散龍腦<lb/>
傅君傅君日對兹豈惟玩彼香色竒是宜篤志勵所業<lb/>
光前振後期如師清狂蹋雪尋梅叟辛苦移家看竹友<lb/>
縱情矯物徒自疲師友傳承事何有傅君傅君重勉旃<lb/>
如今正是秋清天及時吐華著芳譽相期史氏同綿綿<lb/>
　　　桂林讀書處為賈郎中閔賦<lb/>
湘江山水何清淑孕毓斯人美如玉幽居瀟灑一物無<lb/>
<pb n="KR4e0093_WYG_003-8b"/>
環堵隂森盡嘉木既非陶門栁又非王家槐靈根産自<lb/>
廣寒窟老蟾銜出青雲來賈君先世好竒古掇芳栽向<lb/>
西風浦培壅灌溉期生成留作兒孫讀書所邇來樹老<lb/>
霜稜層枝頭開遍黄金英賈君觸物念遺澤寸心惓惓<lb/>
那能勝攜書遂入林間屋插架堆床千萬軸朝朝暮暮<lb/>
棲其中剔蠧翻芸苦心讀不圖珠玉富不羨鐘鼎榮但<lb/>
願瀾翻五車熟濟時載振箕裘名鶴書爭奈飛來早驚<lb/>
起鸞凰九天表南陽臥榻閒秋霄莘野耕犂罷春曉趨<lb/>
<pb n="KR4e0093_WYG_003-9a"/>
蹡碧玉殿出入黄金門囘觀往日讀書處紅塵漠漠遍<lb/>
蹄輪吁嗟丈夫在斯世出處行藏了難計况今正際清<lb/>
明時苜野安能老騏驥願言穩步青雲梯致君堯舜安<lb/>
黔黎功成解却朝天衣考槃再誦夫何遲<lb/>
　　　題祝少卿西山暮景圖<lb/>
少卿卓犖人中英襟懷萬頃涵秋清夙承鶚薦典郡牧<lb/>
十年坐鎮滁陽城滁陽四面山如玉矗矗西山更竒獨<lb/>
根盤九地駭潛龍勢入層霄遏飛鶩少卿閲罷天閑駒<lb/>
<pb n="KR4e0093_WYG_003-9b"/>
簿書不撓公堂虛捲簾靜對西山坐夕陽正在山之隅<lb/>
紅光闇淡照巖谷翠色㝠濛覆林麓林邊散亂樵負薪<lb/>
巖畔縱横牧騎犢須臾牧去樵歌杳翠斂紅銷山靜悄<lb/>
鳥旋松頂待歸雲雲䕶松窩邀宿鳥吁嗟此景世豈多<lb/>
匡廬泰華徒嵳峩少卿遊宦此瞻眺桑榆觸目情如何<lb/>
我知少卿有髙致不學區區流俗計西山暮景雖時㸔<lb/>
報國丹心逾自勵况今正際雍熙日碩德耆英蒐用急<lb/>
少卿素行簡宸衷肯放長歌考槃什願言晩節多康寧<lb/>
<pb n="KR4e0093_WYG_003-10a"/>
致君堯舜安斯氓千年汗簡畱芳名西山亦爾增光榮<lb/>
　　　送首德仁起復赴京<lb/>
首君自是人中傑襟宇澄清湛秋月妙齡肄業湘黌中<lb/>
入室升堂邁同列後來識我羅江邊論交耿耿金石堅<lb/>
一篝照雨夜連榻百壺載酒朝同船鶚書忽向雲間落<lb/>
鵬運三千莫能遏扶搖直上九重天受職姑蘇問民瘼<lb/>
下車纔擬施砭劑椿萱萬里哀音至滿城桃李無心栽<lb/>
衰絰歸來守親制寢苫枕塊甘毁瘠要竭衷情酬罔極<lb/>
<pb n="KR4e0093_WYG_003-10b"/>
流光苦恨不少遲倐爾星霜又三易悽悽忍把祥琴調<lb/>
起治行李趨天朝西風江栁正蕭索逺來別我恩波橋<lb/>
吁嗟此別休灑淚忠孝由來無二致誠能移孝忠於君<lb/>
若是尤為孝之備况今正際清明日四海車書混同一<lb/>
鸞鳳不出銜瑞圖翠竹猗猗為誰實酌君桑落贈君詩<lb/>
送君髙步黄金墀明年二月春風時我亦飛棹來京師<lb/>
與君重約鳳凰池青雲浩蕩長相期<lb/>
　　　乙酉八月二日吳江館遇京友惠斗酒<hi>為小童所覆</hi>
<pb n="KR4e0093_WYG_003-11a"/>
故人逺自天上來惠我一斗葡萄醅愛之不敢容易開<lb/>
呼童捧之當庭堦珊瑚擊碎紅泥堆珍珠迸入黄金杯<lb/>
一行轉我腸中雷再行掃我睂間埃三行四行愁壘摧<lb/>
五行六行春風囘桃花朶朶紅生腮臙脂㸃㸃香凝頦<lb/>
平原督郵走欲頽青州從事驚相倩客中有此真慰懷<lb/>
更無夢到糟丘臺柰何童子劣且騃推壺仆地如翻淮<lb/>
清光濕透爐邊灰餘香散入堦前苔為之恥兮徒有罍<lb/>
醉無成兮誰其陪是知飲啄皆天裁毫分有數非人媒<lb/>
<pb n="KR4e0093_WYG_003-11b"/>
毫分有數非人媒彼童子兮何尤哉<lb/>
　　　觀打魚<lb/>
楚天空濶重雲幕孤館風寒倍蕭索著鞭江上觀打魚<lb/>
消遣愁懷樂其樂吁嗟打魚果何似彷彿昆明池上事<lb/>
漁官獨坐萬斛舟船尾載皷旗船頭揚旗擊皷一何勇<lb/>
漁子舟人皆聳動皷聲初發衆舟集皷聲再發提網急<lb/>
皷聲三發爭進取萬幅飛綸向空舉奔騰澎湃聲震驚<lb/>
浪花激作秋霜凝蛟龍避勢走欲仆河伯逃形懷戰懼<lb/>
<pb n="KR4e0093_WYG_003-12a"/>
千鱗萬尾無所之一網牢籠莫知數縱横巨細相倚疊<lb/>
山積沙頭如雪白漁人抖擻氣頗舒屈指團欒計千百<lb/>
均分各收受盪舟便囘首㫰網荻蘆邊鱠魚薦新酒酒<lb/>
酣更唱瀟湘歌兒童蟻聚聲相和且言今嵗儘餘裕輸<lb/>
官給役從如何我來對此情莫極更向漁人剖胸臆汝<lb/>
今得魚誠解憂割鬐臠肉還生不成湯既祝網魯叟亦<lb/>
不綱所以杜陵翁作歌為哀傷從今打魚休著眼莊惠<lb/>
濠梁樂無限<lb/>
<pb n="KR4e0093_WYG_003-12b"/>
　　　送李主事暹奉使西域<lb/>
聖皇御極治化明海波不動邊塵清雕題椎髻盡入覲<lb/>
卉裳毳服咸來庭迢迢西域尤誠至職貢依時無或替<lb/>
聖心眷彼勤渠情特選才賢充報使地官主事闗中英<lb/>
年青貌偉襟懷宏往時兩度使絶域能聲妙譽人咸稱<lb/>
今來再乘皇華節曉駕輶軒行紫陌繡衣郁郁飄天香<lb/>
四牡騑騑拖錦紲暮春三月楊飛花此時準擬過流沙<lb/>
宣威不挂義陽劍通道寧藉張騫槎髙昌康居聊爾適<lb/>
<pb n="KR4e0093_WYG_003-13a"/>
鄯善月支蹔焉息星軺直駐于闐城天詔須頒大宛國<lb/>
大宛有馬皆龍駒于闐有玉皆璠璵皇恩遍布戎夷悅<lb/>
合辭入貢當何如黄琮蒼璧千金直騄駬驊驑五花飾<lb/>
想當旌斾言還時蕃使紛紛隨轍迹戎王祖道穹廬髙<lb/>
蠻兒旋舞翻葡萄笳聲吹落闗山月節旄振耀蟠花袍<lb/>
花袍不染流沙土文采曾霑天上雨歸來拂拭當彤墀<lb/>
百拜懽呼謁明主主心悅懌嘉忠勤隆隆恩寵應無倫<lb/>
願言努力重努力漢廷不負班將軍<lb/>
<pb n="KR4e0093_WYG_003-13b"/>
　　　瑞雪詩<hi>并序</hi>
　欽惟皇帝御宇以來天地清寧雨暘時若民康物阜<lb/>
　政肅化行誠雍熙太平之盛世也乃宣德己酉冬仲<lb/>
　十一月正一陽之將復日丁乙卯上天同雲瑞雪隨<lb/>
　降葢以彰來嵗豐稔之兆天道孚應聖心悅怡遂製<lb/>
　歌詩昭示臣下仍錫以酒饌共樂清時臣等叨列班<lb/>
　行躬覩盛事雖薄德謭才不足以贊揚休美然欣忭<lb/>
　之餘不容自黙謹拜手稽首而獻詩曰<lb/>
<pb n="KR4e0093_WYG_003-14a"/>
仲冬十一月將半天氣沍結泉流斷六丁赫怒風姨顛<lb/>
驅叱黎雲集霄漢須臾萬里色一同㝠濛勃鬱仍丰葺<lb/>
天工乘此騁竒巧雕瓊削玉當長空長空迢迢四無接<lb/>
六出縱横舞睂睫乍㸔勢若蝶穿花靜聽聲猶蠶食葉<lb/>
郊原窈窕銀為橋江湖爛熳鉛塗艘隂崖皎皎失苔蘚<lb/>
古樹茁茁生芒硝又疑何人燖鵠鷺氄毳飛來莫知數<lb/>
亦疑仙子開瓊樓淨掃瑶塵灑雲路况當午夜清明時<lb/>
影揺六合光離離梅邊老鶴驚且唳桂根玉兎窺還疑<lb/>
<pb n="KR4e0093_WYG_003-14b"/>
是知此景非徒致實本吾皇隆聖治吾皇聖治符天心<lb/>
故感如斯豐稔瑞年豐嵗稔邦家寧吾皇端拱唐虞廷<lb/>
覃恩布澤及遐邇制禮作樂昭昇平小臣何幸生斯世<lb/>
端笏垂紳列丹陛雖無往哲賡歌才敢忘封人三祝意<lb/>
封人三祝何為言願君壽福咸齊天輿圖廣大磐石固<lb/>
神孫聖子傳綿綿<lb/>
　　　題攸縣曾榮宗夢雲圖<lb/>
麟峰峭拔撐青旻峰頭縹緲多白雲有人結屋在其下<lb/>
<pb n="KR4e0093_WYG_003-15a"/>
讀書樂道期娛親一朝薦達登膴仕逺别慈闈千萬里<lb/>
朝朝暮暮不能㤀企仰雲峰痛心髓痛心遂爾勞夢魂<lb/>
飛揚忽與雲相親飄飄逺至慈闈下歡欣拜舞娱親身<lb/>
吁嗟雲兮本虛物磅礴輪囷多變復思親孝子今夢之<lb/>
無乃人心與雲觸雲無心有舒巻人有心無近逺無心<lb/>
有心一夢中孝感誰云不昭顯君不見狄梁公太行當<lb/>
日情何濃彼雲在望子在夢寥寥千載還同風顧予薄<lb/>
劣亦人子堂上萱親髮銀似如今逺作宦遊人感此中<lb/>
<pb n="KR4e0093_WYG_003-15b"/>
情寧有已惟慮忠孝難兩全養親弗若榮親賢願君步<lb/>
武青雲上白雲雖逺終得與子相周旋<lb/>
　　　題蕭司務鼎和八葉流芳圖<lb/>
廬陵蕭氏何其昌派從江左分來長繩繩繼繼引勿替<lb/>
貴聮八葉興于唐唐廷峩峩天宇靜八貴相承秉鈞柄<lb/>
簮纓赫奕充門閭聲譽芬芳藹觀聽祇慚我輩生太遲<lb/>
不見渠家全盛時寥寥仰止千載下據圖拭目㸔孫枝<lb/>
孫枝挺特真英器此日牛刀姑小試㑹當步武廊廟中<lb/>
<pb n="KR4e0093_WYG_003-16a"/>
煜煜金章耀環珮耀環珮伊誰侔立功樹業光前修更<lb/>
須種德如山丘綿綿萬葉傳無休<lb/>
　　　戲贈淨慈寺僧恬靜巻<lb/>
我從前日辭蓬萊飄飄飛上姑蘇臺臺前桂魄照秋水<lb/>
一碧萬頃無纎埃喜來遂發㸔山興擬度錢塘覽竒勝<lb/>
片帆若為天風畱一上雲居聽鐘磬雲居瀟灑雲飛飛<lb/>
中峰去後𣺌莫追就中忽遇老禪客自云近日來淨慈<lb/>
睂峰修修散晴雪性海澄澄湛秋月煮茶揮麈共我談<lb/>
<pb n="KR4e0093_WYG_003-16b"/>
四座霏霏飛玉屑我觀此僧不是尋常僧樷林當代應<lb/>
馳名何當攜取廬嶽去相尋修靜重締盟坐㸔五老香<lb/>
爐青<lb/>
　　　題吳敬安竹軒<lb/>
湘江之曲湘山隩地曰東橋甚多竹低昂修短各有倫<lb/>
郁郁猗猗勝淇澳葉交加兮鸞鳳搏根鈎曲兮龍蛇蟠<lb/>
清聲振兮寒玉碎綠隂藹兮晴雲團吳公藉藉延陵族<lb/>
雅量雄襟邁流俗對兹戀戀不能違遂向林間結茅屋<lb/>
<pb n="KR4e0093_WYG_003-17a"/>
數椽不隘亦不華竹軒扁額尤為嘉雨餘空翠入簾濕<lb/>
月明虚白穿窻斜有時絃琴竹下鼓琴聲竹韻同清古<lb/>
有時攜茶竹下烹茶烟竹霧相吞吐東籬徒訝黄花瘦<lb/>
孤山浪説寒梅癯河陽滿縣盡花樹成都連畝惟桑株<lb/>
何如吳公對此竹抱直含貞絶塵欲七賢凜凜同髙風<lb/>
六逸寥寥繼芳躅彼蒼獨恨難夤緣平安初報人已仙<lb/>
空堦寂寞下寒露幽篁蕭瑟揺蒼烟賢郎感慕心如燬<lb/>
九原深邈人難起臨軒躑躅聽竹聲謦欬分明猶在耳<lb/>
<pb n="KR4e0093_WYG_003-17b"/>
願言篤志窮遺經惟忠惟孝毋偏輕他年雲路髙飛騰<lb/>
竹軒亦爾增光榮<lb/>
　　　題慈雲海上人泉石軒<lb/>
我嘗駕鶴遊蓬山顛崖絶璧窮躋攀濯纓靈泉啖玉髓<lb/>
振褐瑶石收金丹別來倐忽厯年嵗泉石膏肓無妙劑<lb/>
又從淮海逾錢塘要㸔溪山豁胸次越中忽遇慈上人<lb/>
號稱雲海超常倫搆軒數楹傍巖谷清泉竒石皆天真<lb/>
有時挹泉洗禪足活活泉聲潄涼玉有時掃石移禪牀<lb/>
<pb n="KR4e0093_WYG_003-18a"/>
綫綫苔痕皺晴綠銀蟾夜浴清輝生上人皎皎禪心凝<lb/>
碧雲曉出白衣澹上人冉冉禪身輕此泉豈與貪泉比<lb/>
此石尤非釣石儗泠泠不入許由瓢鑿鑿難為孫楚齒<lb/>
汲來竹底烹龍團白花浮光六月寒琢之松窻陪兔穎<lb/>
𤣥圭弄影三峯攒廬山一派飛千丈窅𣺌誰能日相向<lb/>
虎丘一片容千人蕭索何由坐其上是知上人居此軒<lb/>
清泉竒石常在前石能雲兮泉能雨上人清號寧虚傳<lb/>
我將乘風周八極未許長年坐此看泉石願言沛爾雲<lb/>
<pb n="KR4e0093_WYG_003-18b"/>
海之慈波潤及天下均饒益<lb/>
　　　題湘山樵寓<lb/>
　湘人蕭規少遊吳中值亂不能歸遂家于彼今年踰<lb/>
　八十有懷故鄉扁所居曰湘山樵寓聞予為鄉人扶<lb/>
　杖來謁因求詩遂為賦此<lb/>
扁舟當夏來姑蘇寥寥萍水交游疎有翁老大相過訪<lb/>
桃花染顔霜染鬚謂是非熊叟不釣磻溪魚謂是空桑<lb/>
子不把莘野鋤煮茶延坐問所以乃云我是幽潛徒本<lb/>
<pb n="KR4e0093_WYG_003-19a"/>
來生長湘江側詩禮傳家有遺則早年酷厭流俗羣遂<lb/>
入湘山作樵客清泉白石學礪斤殘樗朽櫟聊充薪風<lb/>
時一笛弄寒月日暮片席眠晴雲㑹稽太守了弗羨少<lb/>
室山人尤所賤此身只與溪山親養素含貞畢初願柰<lb/>
何陵谷忽變遷弱蓬不為狂飈憐東飄西泊失故所栖<lb/>
栖畱滯吳城邊吳城嵯峨烟霧塞一住多年歸未得囘<lb/>
觀往日樵游林桑梓迢迢天宇隔天宇隔情瞿瞿海籌<lb/>
滿屋頭毛枯望雲長羨飛鳥逝臨流深念遊魚徂聞君<lb/>
<pb n="KR4e0093_WYG_003-19b"/>
亦是湘中士故爾相從話行止君能為我冩幽情庶免<lb/>
他年愧鄉里吁嗟翁兮胡爾言人生出處非偶然吳湘<lb/>
萬里雖異地吳湘一日還同天翁不見古豪傑掉臂常<lb/>
嫌穹壤窄倦來到處即為家那問青齊與吳越况翁舊<lb/>
作湘山樵心閒志逸身逍遥如今終老東吳地清風亹<lb/>
亹誰能髙願翁永誦考槃什飛鳥游魚毋念及唐虞在<lb/>
上時雍熙㑹見褒書下州邑<lb/>
　　　題練溪草堂<lb/>
<pb n="KR4e0093_WYG_003-20a"/>
練溪之地何髙明練溪之水何清澄幽人架屋臨溪塍<lb/>
甕為牖兮樗為楹片簾髙捲香風輕山禽水鳥從飛鳴<lb/>
有時客至忻然迎呼童便覓牀頭瓶瓶中有酒甘如餳<lb/>
溪中有魚肥可烹取魚酌酒舒幽情醉來那顧身欹傾<lb/>
日西客散柴扉扄竹牀移近梅花屏恬然一夢無人驚<lb/>
梁園金谷何足稱祗緣聖主思治平禮羅四設蒐賢英<lb/>
如君倜儻年尤青草堂豈得淹平生願言控翮髙飛騰<lb/>
嘉謨嘉議為時呈致君端拱唐虞廷歸來再與溪山盟<lb/>
<pb n="KR4e0093_WYG_003-20b"/>
歸來再與溪山盟庶幾出處全令名<lb/>
　　　題南溟息上人聽松軒<lb/>
大雅久不作鈞天寂無音繁聲急響徒亂耳涼風古意<lb/>
誰存心南溟道人獨爾得真趣掃却哇滛拂塵慮縳茅<lb/>
直向吳山巔繞屋森森種松樹天風時自天際來松聲<lb/>
畢發真竒哉清如寥寥老鶴唳碧落驚如怱怱萬馬奔<lb/>
黄埃又如瑤臺三千仙子朝帝闕環珮珊珊步明月瓊<lb/>
林十八學士登瀛洲軒葢翩翩振金節南溟此際誰與<lb/>
<pb n="KR4e0093_WYG_003-21a"/>
俱鉤簾宴坐心于于聲來在松聽在我我心還似松聲<lb/>
虚不抱焦尾琴不弄柯亭竹惟聽髯龍吟嵗寒更竒獨<lb/>
愧予走俗走未休耳邊安得辭諠啾南溟南溟為我畱<lb/>
半榻尚期後日重來遊<lb/>
　　　烏夜啼<lb/>
慈烏啞啞清夜啼飛來飛去無枝棲天空月冷聲慘切<lb/>
更深夜永情悲悽東家織婦年三五良人萬里操干櫓<lb/>
冬衣未寄春復臨機杼勞勞不勝苦耳邊忽聽慈烏聲<lb/>
<pb n="KR4e0093_WYG_003-21b"/>
炎炎萬感焚中扄掀襟抆淚罷機杼披簾促步趨前庭<lb/>
悲悲咽咽對烏説莫向清宵學啼血妾夫別去三踰年<lb/>
魚鴈迢迢至今絶願烏將妾相思情西飛啼向夫郎聽<lb/>
夫能聽兮妾情達妾情達兮夫心寧夫寧豈欲終㤀返<lb/>
恩義須期兩無赧夫能努力樹功名白髮歸來未為晩<lb/>
　　　題雲居先生遺像<lb/>
神仙中人雲居翁秀氣原自仙華鍾蚤年即逺簪纓樷<lb/>
僑居靜挹林泉風羣書諸子既折衷内經脈訣尤研窮<lb/>
<pb n="KR4e0093_WYG_003-22a"/>
活人要濟岐黄功不容二豎欺疲癃柰何晩厭人間蹤<lb/>
乘風頓返蓬萊宮寄兹清影尺素中睂疎目朗雙頰紅<lb/>
飄飄獨步誰能同商山舊有東園公我來相對語莫通<lb/>
舉頭悵望仙華峯舉頭悵望仙華峯雲深不見青芙蓉<lb/>
　　　題所翁龍<lb/>
所翁所翁何多能毫端幻出真龍形杈枒雙角斵𤣥玉<lb/>
爛熳兩目揺金星我初見此昂藏勢未識騰衝霄漢意<lb/>
摩挲老眼再四觀漸覺蜿蜒有生氣緬想揮毫欲畫時<lb/>
<pb n="KR4e0093_WYG_003-22b"/>
所翁應與龍相隨不然何以極此妙令人不敢臨淵窺<lb/>
願言珍黙全神化莫學金陵空叱咤吾農嵗計在夏秋<lb/>
此時望爾為霖澤天下<lb/>
　　　和胡祭酒雨中獨坐詩韻<lb/>
連朝風雨泥濘深幽人不見心沈沈想應齋居有餘暇<lb/>
坐披巻籍窮古今過眼瀾翻五車熟却喜牀頭新酒綠<lb/>
開樽勸飲是何人好似顔家小銀鹿<hi>顔魯公家童名銀鹿</hi>載歌載<lb/>
酌三杯餘新詩百首皆親書封題寄我意何厚恍如十<lb/>
<pb n="KR4e0093_WYG_003-23a"/>
二珊瑚株欣然便欲馳車馬走送詩壇共誇詫出門未<lb/>
定復入門無柰長空雨飛灑<lb/>
　　　舟行值雨<lb/>
江風浩浩吹江栁碧流如㵼翻瓊玖扁舟一葉勢欲飛<lb/>
兩岸青山入雲走雨聲滴滴敲篷鳴我居篷底誰為情<lb/>
呼童洗盞酌新酒自歌自酌攻愁城愁城既破我亦醉<lb/>
謾擁輕衾欹枕睡夢囘拭目推篷看烟水茫茫不知處<lb/>
　　　小江漁釣<lb/>
<pb n="KR4e0093_WYG_003-23b"/>
小江江水綠如酒兩岸春風舞垂栁老漁落魄一事無<lb/>
三尺綸竿長在手有時釣得縮項鯿隨緣沽酒供餘年<lb/>
不圖星辰動天闕醉來即藉羊裘眠<lb/>
　　　汨羅懷古<lb/>
五月五日天氣晴古羅士庶思屈平聲金伐鼓集畫艦<lb/>
浩歌競渡招沈靈沈靈不返知何往楚國蕭蕭空草莽<lb/>
聊將一滴菖蒲漿灑向清波寄遐想<lb/>
　　　桃花灘<lb/>
<pb n="KR4e0093_WYG_003-24a"/>
桃花灘上桃花開桃花灘水鳴春雷扁舟欲上不能上<lb/>
牽繵百丈何艱哉烝徒努力重努力不比尋常浪花激<lb/>
老夫設險有如斯過此揺揺隨所適<lb/>
　　　福祿曉鐘<lb/>
四鄰膠膠雞亂鳴樷林衲子聲寒鯨載遲載促一百八<lb/>
松雲墮碧星河傾吁嗟人生能幾永在世無殊幻泡影<lb/>
悵然聽此不能眠起坐幽窻發深省<lb/>
　<lb/>
<pb n="KR4e0093_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠靖集巻三<lb/>
</p>
<p>
</p>
  </div>
<div>
<head>忠靖集巻四</head> <lb/>
    <p>
<pb n="KR4e0093_WYG_004-1a"/>
欽定四庫全書<lb/>
　忠靖集巻四<lb/>
　　　　　　　　　　　　明　夏原吉　撰<lb/>
　　七言律詩<lb/>
　　　永樂庚寅春扈從之北京臨淮道中口占<lb/>
邊塵不起海波澄萬乘時巡出帝京燕子風清仙仗肅<lb/>
杏花日煖繡旗明髙年首謁均頒帛良吏郊迎屢問名<lb/>
鑾馭行將駐何處黄金臺畔舊王城<lb/>
<pb n="KR4e0093_WYG_004-1b"/>
　　　和胡學士冬至後六日扈從獵龍山同蹇尚書<lb/>
　　　　諸公遊牛首山佛窟寺詩韻三首<lb/>
山寺迢迢一徑微山中景趣世應稀花飛澗水驚魚躍<lb/>
風引松雲伴鶴歸朝士來遊無俗駕老僧畱語總禪機<lb/>
囘鞭還從鑾輿後滿路天香暗襲衣<lb/>
　　　二<lb/>
獵罷龍山日未斜更從佛窟訪烟霞半崖寒瀑如飛雪<lb/>
幾樹霜楓似著花茶熟地爐煨榾柮雲畱禪榻䕶袈裟<lb/>
<pb n="KR4e0093_WYG_004-2a"/>
盤桓不盡登臨興並轡歸來浥露華<lb/>
　　　三<lb/>
曉從獵騎過禪闗蘿磴縈紆取次攀兠率巖深千古在<lb/>
辟支佛去幾時還<hi>山中有兠率巖乃辟支佛修道之處</hi>風幡影動空濛外<lb/>
雲磬聲聞紫翠間借問清修林下士六時禮罷有餘閒<lb/>
　　　題孔明像<lb/>
當年髙遯草廬中誰識先生是臥龍昭烈特勤三顧禮<lb/>
南夷頓服七擒功祇緣佐漢心逾切竟使吞吳恨莫窮<lb/>
<pb n="KR4e0093_WYG_004-2b"/>
今拜遺容千載下不堪吟望永安宮<lb/>
　　　題赤壁圖<lb/>
二客相從赤壁遊當時風景何悠悠山髙月小岸影斷<lb/>
水落石出江聲流化鶴道士夢半夜聽簫嫠婦愁孤舟<lb/>
吁嗟此樂不可復覽圖重為曹䐽羞<lb/>
　　　謁三閭祠<lb/>
先生見放事何如薪視椅桐梁棟樗忍使清心䝉濁垢<lb/>
寧將忠骨葬江魚西風楚國情無限落日滄浪恨有餘<lb/>
<pb n="KR4e0093_WYG_004-3a"/>
我拜遺祠千古下摩挲石刻倍欷歔<lb/>
　　　詠獸吻<lb/>
非熊非虎亦非羆頭角生成藉坎離不向草茅誇氣象<lb/>
直須廊廟著威儀昂昂飽厯風霜苦黙黙多承雨露滋<lb/>
寄語飛飛諸燕雀好來相伴莫相疑<lb/>
　　　問嫦娥<lb/>
試將杯酒問嫦娥月殿迢迢路幾何玉斧修時誰斡運<lb/>
金蟇食後孰揩磨明皇秋夜遊來否太白當年捉得麽<lb/>
<pb n="KR4e0093_WYG_004-3b"/>
我欲乘風攀桂子霓裳肯為舞婆娑<lb/>
　　　嫦娥答<lb/>
獨宿蟾宮春復秋雲泥相隔路悠悠晦明有數非蟇食<lb/>
圓缺惟時豈斧修影捉水中人自醉象懸天上孰能遊<lb/>
欲攀桂子觀仙舞須覓靈槎犯斗牛<lb/>
　　　送禮部員外郎楊旭歸蜀省墓<lb/>
京國長年振轡遊承恩今去省松楸上林鶯送春風酒<lb/>
巫峽猿迎夜月舟題柱長卿真並駕登樓王粲更何愁<lb/>
<pb n="KR4e0093_WYG_004-4a"/>
孝思展罷霜翎健蚤挾天飈覲冕旒<lb/>
　　　過太湖<lb/>
滔滔綿亘五百里三萬六千餘頃寛衆瀆西來天設險<lb/>
三江東注海飛湍影揺霜橘金千樹光浸寒蟾玉一丸<lb/>
欲問陶朱在何處白鷗無語水瀰漫<lb/>
　　　伴梅菊<lb/>
毎羨寒梅獨擅名誰知黄菊也崢嶸籬邊牆角秋冬景<lb/>
雪際霜餘金玉英晚節蹔違元亮約嵗寒同結老逋盟<lb/>
<pb n="KR4e0093_WYG_004-4b"/>
寄言松竹休相妒三友何妨四友并<lb/>
　　　題陳希夷圖<lb/>
聞説真人御九闗騎驢一笑便還山頭巾髙掛蒼松頂<lb/>
足屐深藏翠巘間白石綠莎長日暝清風明月四時閒<lb/>
吁嗟偽隱終南者何獨驅馳不憚煩<lb/>
　　　挽禮部郎中黄鍾父遜翁<hi>并序</hi>
　翁本况氏所生六嵗值兵闔門被害鞠於里人黄氏<lb/>
　生二子黄乏嗣翁命一子繼其後即鍾焉餘一子歸<lb/>
<pb n="KR4e0093_WYG_004-5a"/>
　宗以承况氏之業<lb/>
不欣榮利樂林泉嘉遯龍岡七十年夜月一壺花下酒<lb/>
春風百畝隴頭田承家報國雙雛俊繼絶歸宗二姓全<lb/>
豈謂清宵遼鶴語楚猿愁殺白楊烟<lb/>
　　　慶少保戸部尚書黄宗豫尊翁八十八壽<lb/>
人生七十古稀聞今喜先生近九旬雪鬢霜髯膺寵爵<lb/>
雲林烟岫樂閒身達尊不讓香山老碩望宜聮洛社賓<lb/>
他日繪圖修故事肯容樗朽厠簪紳<lb/>
<pb n="KR4e0093_WYG_004-5b"/>
　　　九日<lb/>
去嵗今朝侍北堂今年此日寓閩鄉紫萸黄菊故園好<lb/>
綠水青山客路長對酒不堪成獨酌吟詩聊用冩清狂<lb/>
明晨喔喔雞聲發何處登車何處航<lb/>
　　　登延平府明逺樓<lb/>
危樓誰搆憲臺東偶得登臨最上重萬井炊烟朝雨後<lb/>
四圍山色夕陽中窻紗掩映琅溪月簾幕飛揚劍浦風<lb/>
安得時閒了公事重凭雕楯翫雲峯<lb/>
<pb n="KR4e0093_WYG_004-6a"/>
　　　擬福建鄉試<lb/>
浩興摧人入建遊棘闈正爾集儒流虹霓氣吐三千字<lb/>
奎璧光浮十二樓天下爭先㸔豹變榜中誰獨占鼇頭<lb/>
殷勤文苑司衡者莫使祥麟後馬牛<lb/>
　　　憩蘇州文正書院觀公所書伯夷頌碑<lb/>
忠厚堂深客到稀時憑雕楯㸔穹碑銀鈎鐡畫中書字<lb/>
玉振金聲吏部辭千古讀來千古懼萬年立處萬年竒<lb/>
瀟瀟落日懷賢淚何獨襄陽石下垂<lb/>
<pb n="KR4e0093_WYG_004-6b"/>
　　　題荷峯雲隱圖<lb/>
萬仭荷峯插漢青當年嘉遯若為情田園無限幽閑趣<lb/>
車馬不聞來往聲半榻松風雲臥冷一溪蘿月釣絲輕<lb/>
只今聖主求賢急林下安能老釣耕<lb/>
　　　菊花枕<lb/>
採得東籬半畝秋裝成一枕著牀頭芳心不管鴛鴦妒<lb/>
清夢時憑蝴蝶遊絶域重明無足儗天孫七寶豈能儔<lb/>
飲餘攜傍梅花臥玊鈿金錢眩醉眸<lb/>
<pb n="KR4e0093_WYG_004-7a"/>
　　　蘆花被<lb/>
似絮如雲覆逺洲掃來拍拍入衾裯夜窻月映滿身雪<lb/>
曉枕風生一夢秋蜀錦吳綾慙艷麗純綿氄毳讓輕柔<lb/>
寄言翰苑風流客還有新詩肯换不<lb/>
　　　𤣥兔<lb/>
偷食嫦娥染鬢膏便披𤣥褐褪銀袍狡猊乍覩潛三窟<lb/>
老鶴遥窺避九臯晝浴墨池增瑞色曉行雪地見秋毫<lb/>
信知此物非常有贊詠惟慙句不髙<lb/>
<pb n="KR4e0093_WYG_004-7b"/>
　　　插花瓶<lb/>
膽量洪深體態豐不親俗士與村翁金猊瑞鴨常相伴<lb/>
淨几明窻賸見容渴至欲吞三峽水興來遍走百花叢<lb/>
何當淨滌身心垢大士巖前究色空<lb/>
　　　挽故文淵閣大學士胡公光大二首<lb/>
黒頭染翰侍宸旒煜煜才華眷顧優豈謂藏舟移夜壑<lb/>
遽令行轍避西州人間名著黄金榜天上文懸白玉樓<lb/>
此日臨風歌楚些不堪嗚咽淚横流<lb/>
<pb n="KR4e0093_WYG_004-8a"/>
　　　二<lb/>
候直曾占日影塼騎鯨今作月臺仙閣中遺像神如在<lb/>
案上餘文墨尚鮮終始哀榮遭聖主邇遐弔酹走羣賢<lb/>
諸郎更喜多英俊肯墜箕裘不世傳<lb/>
　　　題尚書郁公心逺樓<lb/>
不羨齊雲與摘星小樓數尺自經營琴書有趣天君泰<lb/>
車馬無聲地位清翠剪松雲來几席香飄花雨度軒楹<lb/>
南山况是多佳氣相對悠然萬境明<lb/>
<pb n="KR4e0093_WYG_004-8b"/>
　　　登武夷山<lb/>
觀風偶入武夷行隨處登臨隨處情燒藥爐空無鶴守<lb/>
讀書壇古有猿鳴峯雲隱隱三尖碧溪水盤盤九曲清<lb/>
安得窮躋最髙頂相尋仙子問長生<lb/>
　　　尤溪謁文公先生祠<lb/>
尤溪一派自尼分毓秀儲精此降神攘斥異端扶正教<lb/>
恢𢎞聖道淑斯民源頭活水通洙泗門地清風藹建閩<lb/>
愧我疎庸生已晚謾瞻遺像薦新蘋<lb/>
<pb n="KR4e0093_WYG_004-9a"/>
　　　題呂員外棠岱岳春雲圖<lb/>
岱嶽嵳峩聳碧空春來雲氣幾千重輪囷曉度天門外<lb/>
縹緲時懸日觀東<hi>天門日觀皆岱嶽勝境</hi>豈是無心閑出岫應知<lb/>
有意欲從龍迢迢遊宦思親者何獨憑髙望不窮<lb/>
　　　題京口醫者蔣彦恒思濟堂巻<lb/>
思濟堂開古潤傍活人有術似長桑丹成龍虎藏金鼎<lb/>
藥配君臣貯綵囊盛業今傳三世美髙名逺播兩京香<lb/>
顧予潦倒霜侵鬢肯授仙家却老方<lb/>
<pb n="KR4e0093_WYG_004-9b"/>
　　　挽祝太僕孟獻<lb/>
故鄉親友久飄零幸識先生在帝京氣宇軒昻髙北斗<lb/>
詞源洋溢隘東瀛㸔花毎並春風轡話舊常同夜雨檠<lb/>
豈意哲人天奪早屋梁落月漫傷情<lb/>
　　　追悼故同寅秦郎中<lb/>
君住闗西我住湘偶從京國共翺翔英英氣宇横霄漢<lb/>
煜煜聲華振廟堂粉署夜談燈照雨金門曉覲帽飛霜<lb/>
嗚呼顔色今何在落月蕭蕭滿屋梁<lb/>
<pb n="KR4e0093_WYG_004-10a"/>
　　　過采石<lb/>
采石江頭夜艤舟攬衣乘興步江樓一天灝氣凝風露<lb/>
萬頃寒波浸斗牛燒燭題詩陳往事倒囊沽酒滌新愁<lb/>
錦袍學士知何在明月娟娟照古丘<lb/>
　　　小孤山<lb/>
我愛兹山異衆山峩峩獨峙海門闗匡廬逺度天風勁<lb/>
巫峽潛通地脈寒上下客舟愁涉險往來鷗鳥喜餘閑<lb/>
何時學得燃犀術下燭神龍萬丈間<lb/>
<pb n="KR4e0093_WYG_004-10b"/>
　　　鴈字<lb/>
鬛鬛霜毫抺綠烟等閑畫破碧雲箋半真不草長空外<lb/>
欲斷仍連落照邊體妙自殊沙上跡勢髙寧似酒中顛<lb/>
恨無楮素如天濶寫出黄庭與世傳<lb/>
　　　挽柳莊袁先生<lb/>
先生蚤踐菊村蹤<hi>乃翁號菊村</hi>學富才充氣宇雄滄海遇仙<lb/>
傳異術金臺承詔謁重瞳<hi>廷玉嘗遇僧號别古崖授以風鑑之術洪武中詣金臺潛</hi>
<hi>邸上謁有重瞳太平真主之語</hi>奉祈禮寺恩榮渥解組鄞江壽考終愧<lb/>
<pb n="KR4e0093_WYG_004-11a"/>
我疎庸相見晩束芻聊酹栁莊風<lb/>
　　　挽工部尚書宋公<lb/>
黒髮為官到白頭英名偉績罕能侔兩乘驄馬登烏府<lb/>
四轉清階立鳳樓晚節正期身殉國深宵豈謂壑移舟<lb/>
遥遥旅櫬歸三峽江水無聲猿夜愁<lb/>
　　　福寧縣次吳中書韻<lb/>
金飈刮地雨初晴使者飛颿至海城寶劍光揺秋水碧<lb/>
繡衣香壓瘴烟清既從閭井詢民瘼復向屯營問戍情<lb/>
<pb n="KR4e0093_WYG_004-11b"/>
地僻人淳無箇事但聞村老話昇平<lb/>
　　　寄弟<lb/>
一身為客寓神京兩弟隨親在楚城魚鴈常時傳别字<lb/>
塤箎何日奏和聲願勤燈火寒窻業勿負箕裘先世名<lb/>
嵗晚歸來姜被煖載歌棠棣話心情<lb/>
　　　送參議李守中南歸養病<lb/>
宦轍驅馳數十年今承優詔許南還黄堂粉署無新夢<lb/>
綠水青山有舊緣扶老况存金鼎藥怡情猶剩白雲篇<lb/>
<pb n="KR4e0093_WYG_004-12a"/>
何時我亦辭塵鞅載酒尋君岳麓邊<lb/>
　　　和冬官尚書黄公見寄詩韻<lb/>
昔年杖節撫南夷瘴雨炎風肯憚危毎夜篝燈籌國事<lb/>
隨時焚草畏人知蠻方已喜標銅柱漢殿重㸔賜玉枝<lb/>
<hi>漢武帝得西那國玉枝以賜近臣年髙者</hi>恨乏堅䂥付彞老為鐫德政去思<lb/>
詩<hi>黄公撫鎮交趾二十餘年蠻夷悦服其衰老驛召還京俾復舊任故詩意上念云云</hi>
　　　午日侍宴<lb/>
橊雨初收午日晴九天開宴集簪纓森森劍珮環龍衮<lb/>
<pb n="KR4e0093_WYG_004-12b"/>
嫋嫋笙歌奏鹿鳴酒進黄封金瀲灧花簪烏帽翠輕盈<lb/>
百僚感戴歡何極拜舞金鑾謝聖明<lb/>
　　　永樂辛卯將用兵于沙漠二月大閲于北京城<lb/>
　　　　東時翰林金侍講有詩因次其韻<lb/>
羽書飛召四方兵百萬貔貅集帝城赫赫氣横魚麗陣<lb/>
桓桓威稱虎賁名鑾輿曉閲霜凝葢鐵騎雲屯風颺旌<lb/>
此去烽烟應盡掃薇垣長見泰堦平<lb/>
　　　和胡學士扈從獵陽山詩韻<lb/>
<pb n="KR4e0093_WYG_004-13a"/>
陽山逺在上林東原隰勻勻獸所同萬乘時田親閱騎<lb/>
六師曉從競腰弓霜飛玉盾連營白日照龍旂夾仗紅<lb/>
較藝塲中誰最勝駕前英衞萬夫雄<lb/>
　　　又次胡學士扈從獵武岡山詩韻<lb/>
六龍曉駕不驚塵林壑先生草木春道上迎鑾田舍叟<lb/>
輦前獻賦玉堂臣致禽自合三驅典愛物同推一視仁<lb/>
賸喜太平多瑞應騶虞出後更麒麟<lb/>
　　　兩䝉恩賜倭扇欣戴之餘賦此<lb/>
<pb n="KR4e0093_WYG_004-13b"/>
逺夷効職呈倭扇聖主覃恩賜侍臣捧處九霄紅日近<lb/>
揮來一片白雲新蒲葵側足瞻餘影蟬雀甘心立後塵<lb/>
蕩蕩皇風從此播炎氛清絶萬方春<lb/>
　　　至日喜雪和胡祭酒韻<lb/>
測候無煩六琯灰一陽已趂雪飛來龍墀耿耿銀鋪地<lb/>
鳳闕稜稜玉甃臺柳絮漫從春後舞梅花喜共臘前開<lb/>
殷勤館閣諸英俊好和新詩送酒杯<lb/>
　　　元夜賜宴觀燈應制<lb/>
<pb n="KR4e0093_WYG_004-14a"/>
聖皇御極泰階平閶闔宏開夜散燈熖吐鼇峯星萬㸃<lb/>
光揺鳳闕月三更千官縱翫班頻越百戲爭呈藝絶精<lb/>
自愧疎庸何慶幸年年此夕荷恩榮<lb/>
　　　午日賜觀擊毬射栁詩<lb/>
奏罷南薫駕六龍從容閲武禁城東旌旗隱映花間日<lb/>
鼓吹喧轟栁外風百歩葉穿弓滿月兩朋毬擊馬飛空<lb/>
從臣忻覩呈歌頌吉日車攻詎比隆<lb/>
　　　應制賦黄鸚鵡詩二首<lb/>
<pb n="KR4e0093_WYG_004-14b"/>
色正中央世所竒絳膺丹趾古尤稀逺乘花雨辭滇水<lb/>
髙挹天香覲帝闈上苑金鶯難並侶碧霄黄鵠喜聮飛<lb/>
信斯瑞物非徒致惟我皇仁被九圍<lb/>
　　　二<lb/>
皇仁廣被世雍熙南服祥禽貢玉墀菊羽煌煌金色燦<lb/>
星眸炯炯碧光垂致身幸際千年運調舌能歌萬壽詞<lb/>
好向丹山邀彩鳳銜圖共獻太平時<lb/>
　　　送御史蔣暹乞假歸省金臺諸友詩圖贈餞<lb/>
<pb n="KR4e0093_WYG_004-15a"/>
客裏頻傳送客鐘豈知孱質已成翁狂歌強作江南調<lb/>
薄餞聊隨薊北風柑熟洞庭人足到月明湘水夢誰同<lb/>
凌雲健翮須時奮去去毋淹枳棘叢<lb/>
　　　題人影<lb/>
不言不語過平生步步相隨似有情長向燈前同靜坐<lb/>
每於月下共閒行昨朝離去天將暝今日歸來雨又晴<lb/>
最是行藏堪愛處顯身須要待時明<lb/>
　<lb/>
<pb n="KR4e0093_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠靖集巻四<lb/>
</p>
<p>
</p>
  </div>
<div>
<head>忠靖集巻五</head> <lb/>
    <p>
<pb n="KR4e0093_WYG_005-1a"/>
欽定四庫全書<lb/>
　忠靖集巻五<lb/>
　　　　　　　　　　　　明　夏原吉　撰<lb/>
　　七言律詩<lb/>
　　　瑞兔<hi>并序</hi>
　丁酉冬陜西民獲瑞兔其色純黒如墨金睛鋭耳馴<lb/>
　馴無驚態獻于朝上甚悦賜羣臣觀因命賦詩以進<lb/>
儲精月殿幾何年今换新粧下九天𤣥毳霏霏煤雨潤<lb/>
<pb n="KR4e0093_WYG_005-1b"/>
黔姿閃閃墨雲鮮眠尋雪窟身難隱行傍梅花色更妍<lb/>
似此真為清世瑞可無詩獻玉堦前<lb/>
　　　宣德己酉夏四月二十四日早朝應制二首<lb/>
月色朣朣玉漏停九天閶闔悉開扄雲扶六馭來黄道<lb/>
花覆千官列紫庭清蹕乍鳴諸殿肅衮衣端拱萬方寧<lb/>
小臣何幸承殊渥簪紱優游及暮齡<lb/>
　　　二<lb/>
聖主龍飛宰八區視朝常在五更初煌煌燭影輝金闕<lb/>
<pb n="KR4e0093_WYG_005-2a"/>
裊裊香烟布玉除仙掌毎隨東旭轉鑾旂時為曉風舒<lb/>
日髙班捲䕫龍出黄閣從容閲奏書<lb/>
　　　和胡祭酒索黄精詩二首<lb/>
却穢通神更養生黄精端不讓青精蘿崖曉斸雲連鍤<lb/>
竹砌宵蒸月滿鐺服久豈徒躋壽域身輕還許到蓬瀛<lb/>
殷勤持向頤菴獻<hi>祭酒號頤菴</hi>少助清筵骨董羮<lb/>
　　　二<lb/>
萬里瓶封寄草庭瑩然琥珀色微赬靈根信是陽精結<lb/>
<pb n="KR4e0093_WYG_005-2b"/>
香味真緣戊土生資養丹臺三景泰掃除白髮一身輕<lb/>
獨慚分獻鱣堂晚重辱珠璣墮月明<lb/>
　　　寄謝友人惠冬笋<lb/>
帶雪抽來犢角長筠筐封惠自瀟湘錦綳乍剝稜稜瘦<lb/>
玉板輕批片片香孝子不勞林下覓老親深喜客中甞<lb/>
明年此際應仍有還肯相思寄逺方<lb/>
　　　和劉給事中韻<lb/>
文雅風流世莫雙黒頭承薦入明堂記言花露濡霜管<lb/>
<pb n="KR4e0093_WYG_005-3a"/>
退食天香襲繡裳北斗喜瞻嗟嵗晚陽春欲和愧才荒<lb/>
願攄忠藎裨清化伯仲同垂竹帛光<lb/>
　　　和胡祭酒雨後見示詩韻<lb/>
雨脚初收日色生眼前景物一何清亭亭髙樹張雲幄<lb/>
秩秩疎篁響鳳笙牛女如期天上㑹蛬螿應候耳邊鳴<lb/>
官居獨宿洪崖客莫動西風張翰情<lb/>
　　　送員外郎陸仲英之閩憲副<lb/>
蘭署聮鑣已六秋今當分袂赴閩州葡萄滿酌氷花冽<lb/>
<pb n="KR4e0093_WYG_005-3b"/>
獬豸新簪霜氣浮萬里驄聲衝雪去三闗民瘼望風瘳<lb/>
計程應向武夷過煩問山人安樂不<lb/>
　　　贈祝仲山滁陽省父還番陽<lb/>
偉哉太僕起名儒一住琅琊十載餘苜蓿雨肥晨考牧<lb/>
梧桐月白夜觀書達尊三備人咸羨好句多吟我不如<lb/>
珍重問安賢孝子古來毋惜道途迂<lb/>
　　　思親<lb/>
旅食金臺已嵗餘髙堂白髮近何如清晨應共婦占鵲<lb/>
<pb n="KR4e0093_WYG_005-4a"/>
薄暮還同孫倚閭衣服縫來針密密音書寄到意劬劬<lb/>
此身若有雙飛翼日日還家問起居<lb/>
　　　送春官侍郎儀公致仕歸山東<lb/>
偉矣南宮老亞卿十年鳴珮玉堦行經綸國事心惟切<lb/>
輔導皇儲志益精景迫桑榆還故里恩霑雨露出都城<lb/>
寥寥疏傅榮歸後誰似先生播令名<lb/>
　　　送大理寺丞孫習之疾愈囘南京<lb/>
聖主仁明慎五刑伏伽重起作廷平讀書讀律謀猷富<lb/>
<pb n="KR4e0093_WYG_005-4b"/>
無黨無偏讞議精抱疾經時淹北邸承恩此日去南京<lb/>
願言更廣平友政勿使于張獨擅名<lb/>
　　　送國子助教黄君立致仕歸閩<lb/>
太學横經已有年聖恩今日許歸田三山耆舊迎疏廣<lb/>
六館英髦仰鄭𤣥舟發天邊無一物詩傳海内有千篇<lb/>
如斯出處真髙潔慚愧吾儕後著鞭<lb/>
　　　送鄉友監察御史彭希益還家省墓<lb/>
異鄉久抱故鄉思况復臨岐送故知鸚鵡忍傾桑落酒<lb/>
<pb n="KR4e0093_WYG_005-5a"/>
玲瓏愁唱竹枝詞想當薊北霜飛處正是江南人到時<lb/>
煩語芹邊諸俊彦尚書今已鬢成絲<lb/>
　　　送尚寶司丞葛貞還姑孰省墓<lb/>
幾年瑣闥侍宸旒風木長懸萬里愁忽喜綸音下閶闔<lb/>
便尋蘭棹覲松楸羣公畢餞金臺曉故老歡迎采石秋<lb/>
安得此身同此志束書也駕洞庭舟<lb/>
　　　送冬官尚書黄公歸山東省墓二首<lb/>
青嵗登庸侍冕旒白頭歸去覲松楸袂分冀北氷初凍<lb/>
<pb n="KR4e0093_WYG_005-5b"/>
車駐萊陽柳正柔壯志肯緣鄉土滯此心長抱國民憂<lb/>
虞廷絃奏南風調擬聽鳴珂謁鳳樓<lb/>
　　　二<lb/>
京國交遊已有時春風偶動故園思三杯燕市開懷酒<lb/>
幾句都門送别詩海上仙人休問訊山東民瘼好諏諮<lb/>
先塋省罷還朝日端笏從容奏主知<lb/>
　　　送教諭李素改除浙江就祿養親<lb/>
羅湘振鐸十餘年今又攜書上浙船梅玉一枝天上贈<lb/>
<pb n="KR4e0093_WYG_005-6a"/>
蒲帆半幅月中懸好披彩服同萊子莫訝寒氊老鄭䖍<lb/>
他日彤廷重考績春風臺閣擬超遷<lb/>
　　　贈僧南宗歸錢塘詩<hi>并序</hi>
　永樂初予奉命理水吴中時南宗上人攜㸔松樓詩<lb/>
　巻謁予索題冗迫中嘗為綴數語於巻末迨今餘二<lb/>
　十年偶㑹于燕山寓館話舊未悉又復吿歸蹤跡萍<lb/>
　蓬良用悵惘行矣無贈姑緝五十六字歌以送之<lb/>
二十年前浙水遊題詩曾上㸔松樓四簷風月清人骨<lb/>
<pb n="KR4e0093_WYG_005-6b"/>
萬里雲烟駐筆頭宦轍祇慙同泛梗塵心徒切仰虛舟<lb/>
如今又向燕山别舊日松樓詩在不<lb/>
　　　贈李真翁<lb/>
八閩髙士老耼孫結屋蕭蕭近水濆心逺更無金馬夢<lb/>
身閒常對白鷗羣黄庭夜讀窻畱月綠綺朝絃榻駐雲<lb/>
何日移家傍翁舍細聆清論滌餘氛<lb/>
　　　過衢州次吳中書韻<lb/>
使艖纔擬過三衢咫尺常山又駕車流水有聲浮舴艋<lb/>
<pb n="KR4e0093_WYG_005-7a"/>
好山無數插芙蕖身輕不憚行程逺才薄惟慙厯仕初<lb/>
珍重同來賢内翰嘉言毋惜話前途<lb/>
　　　次芊源驛<lb/>
舟次芊源日已西箇中風景夐清竒潮聲洶湧通閩海<lb/>
山勢逶迤接武夷茉莉摘來香噴鼻蠣房買到味如飴<lb/>
翩翩上下皇華客肯駐雲帆共賦詩<lb/>
　　　海上次吳中書韻<lb/>
總角常思海上遊乘風今日得周流一泓夜浴驪珠火<lb/>
<pb n="KR4e0093_WYG_005-7b"/>
五色朝浮蜃氣樓遼水只今無鶴語蓬壺千古戴鼇頭<lb/>
寄言漢使張公子肯借靈槎犯斗牛<lb/>
　　　次吳中書見示張真人所贈詩就步韻奉還<lb/>
偉哉江右老儒宗講帳曾㸔設絳紅内史詩才存古意<lb/>
天師書法冠時雄寒氊懶坐清江雪雲錦新裁翰苑風<lb/>
我欲踏花登鳳沼陽春一曲愧難同<lb/>
　　　次金澤頤浩寺僧中宅衡韻二首<lb/>
毎愧無才位六卿觀風今出鳳凰城錦帆載月臨金澤<lb/>
<pb n="KR4e0093_WYG_005-8a"/>
寶刹披雲駐玉旌樓閣巍峩同上竺江山清古儗南衡<lb/>
何當了却公家事來共髙僧話月明<lb/>
　　　二<lb/>
十載叨居治世卿公遊偶寓梵王城法華流響清塵耳<lb/>
薝蔔生香襲使旌苔石碑文迷嵗月雲封星藏閟璣衡<lb/>
誰能為我邀船子問訊當年雪竇明<lb/>
　　　次前韻贈化城寺僧謙隱五首<lb/>
久聞聲譽動時卿今喜相親在化城風暖茶烟生几席<lb/>
<pb n="KR4e0093_WYG_005-8b"/>
月凉花露濕幡旌松闗晝掩猿依榻竹輦晨遊鶴駕衡<lb/>
貝葉有時㸔未了小窻清夜爇松明<lb/>
　　　二<lb/>
不羨人間冷煖卿清修逺傍闔閭城禪衣穩勝三加服<lb/>
錫杖殊輕五仭旌烟岫以時開畫障風鈴入夜響璁衡<lb/>
祇慚我為塵緣擾顛倒三生夢未明<lb/>
　　　三<lb/>
朱門無意候公卿自喜幽棲逺市城雙屐登山舒眼界<lb/>
<pb n="KR4e0093_WYG_005-9a"/>
一盂溪澗滌心旌詩囊貯玉鳴吳楚談麈生風撼泰衡<lb/>
况有空王遺錄在定餘時翫小窻明<lb/>
　　　四<lb/>
簪笏庸庸位列卿每慙時議鄙陽城暫辭天上尚書省<lb/>
來秉人間使者旌治水無能追聖禹窮經徒自慕匡衡<lb/>
篇詩寄贈凝禪子肯把真機為發明<lb/>
　　　五<lb/>
獻賦當年説長卿至今名重錦官城我生謾負三遷教<lb/>
<pb n="KR4e0093_WYG_005-9b"/>
事業都無寸可旌畫舫當春行震笠白雲終日望湘衡<lb/>
何時得似禪林客襟宇澄澄萬境明<lb/>
　　　宿湖州慈感寺和壁間詩韻<lb/>
借榻苕溪慈感寺始知城市有山林蕭蕭白髮窻前老<lb/>
漠漠紅塵門外深貝葉曉翻龍側耳珠光夜吐蚌傾心<lb/>
道人相對莫相笑聊灑松烟記重尋<lb/>
　　　崑山<lb/>
崑阜遥㸔小一拳登臨渾似接青天神鍾二陸人才俊<lb/>
<pb n="KR4e0093_WYG_005-10a"/>
氣壓三吳地位偏巖溜下通僧舍井林霏近雜市廬烟<lb/>
何時重著遊山屐來訪當年種玉仙<lb/>
　　　舟泊華亭述懷<lb/>
官航昨夜泊華亭譙皷逄逄正四更明月樓頭人語靜<lb/>
西風江上客懷驚蕭何事業光前代韓子文章法後生<lb/>
顧我疎庸何所補謾隨沙鳥日營營<lb/>
　　　次韻答虎石道人三首<lb/>
幾向天邊仰德星邇來相見正秋清飽諳法海無窮理<lb/>
<pb n="KR4e0093_WYG_005-10b"/>
不數宗門第一名獅座曉登花有影虎溪夜渡水無聲<lb/>
何時分我雲間榻燒燭烹茶盡此情<lb/>
　　　二<lb/>
為愛叢林老辨才片帆歸去又還來囊中珠玉清人骨<lb/>
塵尾風雲障俗埃蓮社未知容我否酒睂且自向師開<lb/>
三吳早晚徵輸足重㸔天花雨法臺<lb/>
　　　三<lb/>
毎夜鈎簾起㸔星六符耿耿泰階平道人何獨躭風月<lb/>
<pb n="KR4e0093_WYG_005-11a"/>
不我相羣攫利名琢句春生池草夢翻經時動海潮生<lb/>
閑忙有分知誰並慚愧無依記别情<lb/>
　　　次俞都御史韻與虎石道人二首<lb/>
紛紛車馬走黄埃此地誰能日日來獨有豸冠因酒病<lb/>
時尋虎石扣門開山中風月初相識江上烟波又促囘<lb/>
今我登臨亦何興謾㸔猿鶴舞徘徊<lb/>
　　　二<lb/>
道人淨掃上方埃瀹茗焚香待我來風舞葛巾荷已老<lb/>
<pb n="KR4e0093_WYG_005-11b"/>
露凝金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>菊初開心淹公事偷閒坐話到真機忘却囘<lb/>
戍角一聲催上馬滿堦清影月徘徊<lb/>
　　　登吳興道塲山<lb/>
肩輿一上道塲山遊覽都忘陟頓艱泉迸石渠存虎跡<lb/>
峯名金葢擁螺鬟木魚催飯鳴松杪野鶴窺窠過竹間<lb/>
安得從今脱塵鞅此中相伴老僧閒<lb/>
　　　重遊嘉禾天寧寺<lb/>
前日曾留堅密軒煮茶話舊夜無眠此來重訪山中容<lb/>
<pb n="KR4e0093_WYG_005-12a"/>
再説三生石上緣白鶴刷翎苔㸃雪蒼麋礪角竹分烟<lb/>
何由頓謝塵紛事也買蒲團學坐禪<lb/>
　　　虎丘懷古<lb/>
我從山水窟中來此地登臨獨愴哉𦵏劍人亡池自碧<lb/>
題詩鬼去石還埃蒲牢呌月新修寺麋鹿鳴風舊染臺<lb/>
誰似當時蘇與白畫船簫鼓日追陪<lb/>
　　　過吳江泗州寺訪僧畱宿<lb/>
行盡吳江興尚濃却從寺裏訪瑄公未論石上三生約<lb/>
<pb n="KR4e0093_WYG_005-12b"/>
且喜山中一宿同詩句新題蕉葉雨茶香熟送藕花風<lb/>
明當百八蒲牢吼重整雲帆向五茸<lb/>
　　　至日述懷簡袁少卿趙御醫<lb/>
去年冬至身為客今嵗逢冬仍未歸拜闕班聮吳子國<lb/>
還家夢繞老萊衣塵蹤似梗何時定心緒如麻竟日違<lb/>
珍重同行袁與趙一尊好共酌斜暉<lb/>
　　　題方尚書萬竿烟雨圖<lb/>
琅玕碧鎖何糢糊烟雨滿林秋日晡龍潛九地噴靈靄<lb/>
<pb n="KR4e0093_WYG_005-13a"/>
鳳入層霄銜瑞圖清瑟泠泠鼔湘水翠華隱隱飄蒼梧<lb/>
雲烟一幅醒我夢二女祠前聽鷓鴣<lb/>
　　　題太僕吳寺丞皆山軒<lb/>
幽軒小小勢翻翻夭矯雲巒四面環青擁佛頭朝雨後<lb/>
翠排仙掌夕陽間詩因景好偏多賦琴為心閒不厭彈<lb/>
可笑當年謝安石謾攜紅袖走東山<lb/>
　　　題都御史所藏錢舜舉山水<lb/>
霽翁山水舊馳名此巻今㸔筆更精一瀑漏巖飛雪練<lb/>
<pb n="KR4e0093_WYG_005-13b"/>
數峯當户列雲屏杖藜僧入松間寺䇿騎人過柳外亭<lb/>
佳境如斯在何處扁舟便欲訪蓬瀛<lb/>
　　　題楊太僕所藏子昻畫春牧圖<lb/>
我愛吳興松雪翁胷蟠百萬渥洼龍丹青邂逅揮窻底<lb/>
牝牡分明見眼中逸態雄姿皆汗血髙蹄促腕盡追風<lb/>
何當駕此三千匹踏碎邊塵報九重<lb/>
　　　題楊學士萬木圖<hi>有序</hi>
　勉仁大夫達卿公曩居建安龍津值嵗歉饑殍盈道<lb/>
<pb n="KR4e0093_WYG_005-14a"/>
　公欲發私廩賑之慮近名乃託以募民種木給粟酬<lb/>
　直於是貧者踵至受粟而樹之種否並不較鄉人賴<lb/>
　以存活時有為萬木圖以美之者公逝矣勉仁以圖<lb/>
　示予索題嘉歎之餘賦此復之<lb/>
道殍纍纍嵗大祲達翁周恤意何深指山託種千株木<lb/>
發廩全傾萬斛金建水一時囘菜色龍津終古藹棠隂<lb/>
區區射利沽名者俯仰斯圖不愧心<lb/>
　　　題寶敬齋<hi>并序</hi>
<pb n="KR4e0093_WYG_005-14b"/>
　為張真人壻樵陽上官用禎作用禎有書齋真人為<lb/>
　題其額曰寶敬攜至京求詩因賦此<lb/>
寶敬齋名莫浪評操存涵養在躬行荒寧怠惰功斯墜<lb/>
惕厲齋莊業乃成朱子一箴千載重丹書十字萬金輕<lb/>
賢哉甥館清修客仰止能㤀西璧情<lb/>
　　　題常執中尚絅巻<lb/>
三十年前共讀書已知君志與人殊詩歌尚絅明深意<lb/>
賦鄙雕蟲學古儒德業淵淵中自積才華蔚蔚外如愚<lb/>
<pb n="KR4e0093_WYG_005-15a"/>
只今從政多嘉績尤見躬行心得餘<lb/>
　　　題主事張鉞登雲軒<lb/>
偉哉南國登雲士志氣如雲孰與同五色日邊頻獻瑞<lb/>
九重天上早從龍不誇蒼狗斯須態肯眩竒峰頃刻容<lb/>
潤物以時施惠澤直令四海仰豐功<lb/>
　　　題宋進士袁天與忠節傳後<hi>有序</hi>
　四明袁天與宋咸淳中進士未有官守言責值德祐<lb/>
　難作為趙謝二友所賣遂奮身抗敵為敵所擒以火<lb/>
<pb n="KR4e0093_WYG_005-15b"/>
　燎之罵不絶口而死家人男女十七口聞之同時赴<lb/>
　溺惟一孤為沈朱二僕救免闔門忠義若此誠古昔<lb/>
　罕見惜其事遭姦人所抑史竟冺而弗書厯百餘年<lb/>
　四世孫太常丞廷玉慨念先德始誄以述之仍假丹<lb/>
　臺外史蔣景髙傳其實太常子尚寶少卿忠徹復于<lb/>
　當代縉紳大夫士作為詩文集成一鉅編將以垂示<lb/>
　永久因命予題其後嗚呼殺身成仁舍生取義志士<lb/>
　仁人事也天與能行志士仁人之事孤忠大節耿耿<lb/>
<pb n="KR4e0093_WYG_005-16a"/>
　貫天日天不没人之善君子樂道人之善而其潛德<lb/>
　幽光寧能終冺耶故始雖晦而其後益彰殆與天壤<lb/>
　同一悠久矣然則向之賣友辱身挾怨抑善者既死<lb/>
　之誅果能逭否乎予不能文姑賦詩一章復之仍摭<lb/>
　此附于巻末<lb/>
常山髙轍久湮蕪之子寥寥踵後途九竅入烟猶罵敵<lb/>
一門赴水只存孤沈朱效義真良僕趙謝偷生豈丈夫<lb/>
誰秉當時修纂筆竟遺忠節快姦諛<lb/>
<pb n="KR4e0093_WYG_005-16b"/>
　　　題樂善堂二首<lb/>
休笑南陽諸葛廬莫嗟西蜀子雲居寸心為善行無倦<lb/>
尺地棲身樂有餘甕裏况存招客酒牀頭仍貯教兒書<lb/>
閒來持此消長日何用區區較毁譽<lb/>
　　　二<lb/>
綵舟南泝路何長過盡瞿塘是故鄉兩岸柳風催去棹<lb/>
一天梅雨迓歸檣好將吏部新書扁髙挂君家舊築堂<lb/>
他日歸來重相見熙熙人物共輝煌<lb/>
<pb n="KR4e0093_WYG_005-17a"/>
　　　禁繫省咎與傅生<lb/>
端笏龍墀三十年心持氷蘗日乾乾寧知卞玉青蠅汚<lb/>
猶幸秦臺寶鏡懸夜枕悠悠萱草夢晴窻耿耿鶺鴒篇<lb/>
天門何日金雞出鵬翼重㸔萬里騫<lb/>
　　　挽少師姚公廣孝三首<lb/>
早負經綸濟世才翩然杖錫謁金臺孔明原自隆中起<lb/>
仲晦都傳薊北來翊贊聖明清宇宙吹嘘賢俊出塵埃<lb/>
功成特拜三孤命烈烈聲光際上台<lb/>
<pb n="KR4e0093_WYG_005-17b"/>
　　　二<lb/>
七十之年自古稀多公睂壽接期頤童顔鶴髮神仙侶<lb/>
玉帶朱衣太子師報國有心頻獻策退朝無事只哦詩<lb/>
如今乘化逍遥去𤣥㙮風生草樹悲<lb/>
　　　三<lb/>
昔年奉命賑東吳懷抱相親過友于月下詩成頻屬和<lb/>
花前酒盡更令沽劍池訪古肩輿並笠澤尋幽畫舫俱<lb/>
囘首舊遊今已矣憶公空有淚如珠<lb/>
<pb n="KR4e0093_WYG_005-18a"/>
　　　挽王主事希範<lb/>
正喜南官秩任榮俄驚天上玉樓成逍遥一笑騎鯨去<lb/>
寂寞何年化鶴鳴聖主恩深歸旅櫬嚴尊淚盡哭銘旌<lb/>
懸知瘞玉錢塘麓潮咽無聲江自横<lb/>
　　　挽馮筠窻<lb/>
先生早悟易中𤣥用舍行藏總付天架上青編時教子<lb/>
牀頭綠蟻日招賢俄驚半夜舟移壑遽逐層霄鶴化仙<lb/>
宰木蕭蕭風露冷山陽笛調謾悽然<lb/>
<pb n="KR4e0093_WYG_005-18b"/>
　　　挽曾秬<lb/>
憶昔垂髫見我初英英氣宇陋童烏誰知白玉樓徵記<lb/>
遽使丹山鳳失雛訃入庭闈深慨惜詩傳朝野共嗟吁<lb/>
何由髙擘匡廬石為勒遺文立墓隅<lb/>
　　　過尚書嚴公墓有懷<lb/>
昔年曾共立彤墀鶴髮虬髯動主知豈謂初辭天府政<lb/>
駕言長赴夜臺期鬱葱佳地藏簪笏窈窕豐碑刻嵗時<lb/>
愧我客邊無藻薦倚風酸鼻為吟詩<lb/>
<pb n="KR4e0093_WYG_005-19a"/>
　　　登黄鶴樓<lb/>
黄鶴髙樓郡城外黄鶴去後曾來不江山萬古復萬古<lb/>
草木一秋仍一秋崔顥有詩人少和仲宣無事何多憂<lb/>
呼童攜我船内酒來此邀取仙人謳<lb/>
　　　題翠微書舍<lb/>
可人書屋翠微中景趣鵞湖嶽麓同風引溪雲侵几濕<lb/>
月將松影入簾重十年坐閲芸邊蠧一舉髙攀天上龍<lb/>
珍重山靈莫相憶白頭歸眺更從容<lb/>
<pb n="KR4e0093_WYG_005-19b"/>
　　　題雪軒<lb/>
溧水先生海内英一軒白白雪為名夜窻月照梅無影<lb/>
曉檻風生鶴有聲清素真為君子宅虚明尤稱主人情<lb/>
何當載酒攜松竹來結軒中嵗晚盟<lb/>
　　　題鄉人何養素鶺鴒圖<lb/>
嚶嚶黄鳥自求朋友愛安能比鶺鴒㸃尾揺頭知有急<lb/>
飄聲隨影豈無情信知結袂交游誼未若彎弓涕泣誠<lb/>
珍重何郎知此意畫圖莫作等閒評<lb/>
<pb n="KR4e0093_WYG_005-20a"/>
　　　題雲林清隱<lb/>
縹緲堆深萬木低幽人此地學棲遲滿簾虛白月生處<lb/>
一榻空青雨過時酒熟毎招麋鹿友身閒肯羨鳳凰池<lb/>
爐香靜課佛書罷細㸔輪囷變態竒<lb/>
　　　題道士凌虛樓<lb/>
道人樂道厭喧啾直倚層空架此樓萬頃風雲生榻底<lb/>
一天星斗布簷頭黄庭夜數犀珠讀𤣥圃時憑鶴背遊<lb/>
安得我身無俗事也來箇裏學清修<lb/>
<pb n="KR4e0093_WYG_005-20b"/>
　　　和僧白鷴詩二首<lb/>
雙頰彤彤㸃絳紗滿身霜拂更光華栖來晚樹烟籠葉<lb/>
呌落春山雨濕花曾逐繡衣朝帝闕偶隨珠句到禪家<lb/>
主人料得相㸔好不用昂頭羨野霞<lb/>
　　　二<lb/>
醉塗𤣥鶴頂丹砂閒住山中幾嵗華虞網忽迷三面雨<lb/>
樊籠身掩一身花永懷五柳先生宅靜憶孤山處士家<lb/>
若向風前輕脱鑰髙張雲翼趂飛霞<lb/>
<pb n="KR4e0093_WYG_005-21a"/>
　　七言排律<lb/>
　　　應制賦瑞應𤣥兔詩<hi>并序</hi>
　臣聞聖人有大德則克膺天眷以統主神人故上天<lb/>
　昭鑒敷錫景貺以兆國家萬萬年洪盛之慶欽惟皇<lb/>
　上以聰明睿智之資纘承丕緒統御華夷簡賢任能<lb/>
　勉圖治理覃敷德化輯安萬方故雨暘時若年穀屢<lb/>
　登諸物之祥軿臻沓至比者寧夏守臣連以瑞兔來<lb/>
　進不褐不蒼而毛質郁郁然若𤣥雲黒玉純潔明瑩<lb/>
<pb n="KR4e0093_WYG_005-21b"/>
　誠希世之竒珍太平之嘉瑞葢上天以彰我皇上之<lb/>
　至仁大德以隆我國家福祚之悠久而為四海蒼生<lb/>
　之大慶也臣叨列朝班躬覩盛事不敢自黙謹拜手<lb/>
　稽首而獻詩曰<lb/>
聖皇御宇萬方寧和氣沖融品物亨列宿儲精生瑞兔<lb/>
守臣馳牘貢神京露滋黭黮𤣥雲濕日映晶熒黒玉明<lb/>
行傍緇帷人莫見立當瑶砌鶴先驚渴來淨吸龍池水<lb/>
饑後時餐御苑苹赫赫四靈端可並紛紛六擾豈能并<lb/>
<pb n="KR4e0093_WYG_005-22a"/>
祇慚賤質無才學叨列清班荷寵榮惕惕深懷天地德<lb/>
兢兢莫致草茅誠今逢藩閫呈嘉瑞敢靳微言頌太平<lb/>
百拜金門陳短什詠歌聊以効嵩鳴<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0093_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠靖集巻五<lb/>
</p>
<p>
</p>
  </div>
<div>
<head>忠靖集巻六</head> <lb/>
    <p>
<pb n="KR4e0093_WYG_006-1a"/>
欽定四庫全書<lb/>
　忠靖集巻六<lb/>
　　　　　　　　　　　　明　夏原吉　撰<lb/>
　　七言絶句<lb/>
　　　題宋徽宗所畫墨竹<lb/>
寶殿無心論治安碧窻著意冩琅玕枝枝葉葉真瀟灑<lb/>
爭奈金人不愛㸔<lb/>
　　　題元臣王熙端本堂所臨宣和雪天蘆鴈圖<lb/>
<pb n="KR4e0093_WYG_006-1b"/>
宣和失馭宋綱墮端本堂臣素所知何事不陳車覆戒<lb/>
却臨圖畫媚當時<lb/>
　　　二<lb/>
圖畫臨來筆頗精小窻閒翫足娛情祇憐萬里邊城逺<lb/>
毳輦宵奔載不行<lb/>
　　　金陵春日書懷二首<lb/>
凌晨惆悵日行雲目斷行雲更愴神萬里一身歸未得<lb/>
髙堂誰慰白頭親<lb/>
<pb n="KR4e0093_WYG_006-2a"/>
　　　二<lb/>
飄飄書劍泊天涯每到春來輒念家料得故園桃李樹<lb/>
東風吹處一般花<lb/>
　　　題許侍郎所藏許由棄瓢圖<lb/>
耳邊方厭一瓢聲心外寧貪萬乘榮可羨後來嘉遯客<lb/>
謾欺林壑盜虚名<lb/>
　　　題虎石翁萬玉圖一首<lb/>
長枝短枝不著地千花萬花都是春紛紛世上桃與李<lb/>
<pb n="KR4e0093_WYG_006-2b"/>
何爾妖媚欺時人<lb/>
　　　白茆港<lb/>
圖伯爭雄浚白茆萬夫執役不勝勞那知畚鍤聲初歇<lb/>
已有真人著柘袍<lb/>
　　　孔明<lb/>
八陣圖成已絶倫出師二表更忠勤可憐五丈星宵殞<lb/>
後主含酸入魏軍<lb/>
　　　瀟湘夜雨<lb/>
<pb n="KR4e0093_WYG_006-3a"/>
二女南來正斷魂那堪風雨又黄昏瀟瀟無限相思淚<lb/>
都作江邊竹上痕<lb/>
　　　洞庭秋月<lb/>
萬籟無聲玉宇清君山推出一輪明嬋娟倒蘸寒波底<lb/>
驚起魚龍夢不成<lb/>
　　　漁村夕照<lb/>
罷釣分魚各繫船家家晾網荻花邊數聲欸乃炊烟盡<lb/>
猶有餘暉在樹巔<lb/>
<pb n="KR4e0093_WYG_006-3b"/>
　　　山市晴嵐<lb/>
翠微深處簇村㕓茅屋參差樹色鮮欲向箇中沽一醉<lb/>
㝠濛不見酒旗懸<lb/>
　　　隨侍太孫殿下囘南京途中觀射雉<lb/>
野雉驚飛入半空皇孫馳馬試琱弓一聲金鏑雲間響<lb/>
五色離披墮曉風<lb/>
　　　夢親<lb/>
夢裏見親親色好更能繞膝戲萊衣覺來依舊金陵館<lb/>
<pb n="KR4e0093_WYG_006-4a"/>
望斷白雲心欲飛<lb/>
　　　謝鄉友慕宗諒寄暮雲春樹圖<lb/>
寄來圖畫景何新春樹迢迢隔暮雲安得好風吹健翮<lb/>
洞庭湖上重尋君<lb/>
　　　己卯春同中書舍人吳均入閩觀風出京口占<lb/>
曉駕軺車出鳳城栁花風煖繡衣輕入閩料得無多路<lb/>
不向征徒問去程<lb/>
　　　吳中謾興<lb/>
<pb n="KR4e0093_WYG_006-4b"/>
片帆二月過吳門眼底相㸔物物新惟有溪橋桃與李<lb/>
著花渾似故園春<lb/>
　　　將赴華亭<lb/>
踏遍姑蘇水與山又將撥棹向雲間岸花汀鳥休相笑<lb/>
自是吾生不愛閑<lb/>
　　　得家書<lb/>
慈母書來三月初書中教誡意何如重言王事須勤慎<lb/>
不必區區念倚閭<lb/>
<pb n="KR4e0093_WYG_006-5a"/>
　　　過湘城<lb/>
茅屋參差似列星晚風揺曳酒旗青推篷借問此何處<lb/>
舟子無言指故亭<lb/>
　　　過章練塘<lb/>
塘名章練起何時試問村翁盡不知畫舸乘風搥鼓過<lb/>
落花飛絮謾相隨<lb/>
　　　泛澱山湖<lb/>
寒光萬頃拍天浮震澤分來氣勢優寄語蜿蜒波底物<lb/>
<pb n="KR4e0093_WYG_006-5b"/>
如今還肯負舟不<lb/>
　　　千墩㙮<lb/>
雲帆曉抵千墩㙮㙮下人眠喚不醒惟有結巢雙白鶴<lb/>
飛來飛去過池汀<lb/>
　　　經陸直浦<lb/>
浦名陸直因誰得緣有龜䝉故宅基綠醑一杯寒莫酹<lb/>
倚風為誦舊吟詩<lb/>
　　　德清<lb/>
<pb n="KR4e0093_WYG_006-6a"/>
危梁百尺壓清流垂柳千條映小樓詢罷民風閒眺覽<lb/>
溪山渾似舊曾遊<lb/>
　　　題趙侍郎所藏畫三首<lb/>
半尺玻璃冷貯泉一拳瑪瑙暖生烟是誰移種菖蒲草<lb/>
九節通仙更引年<lb/>
　　　右菖蒲石<lb/>
仙子凌晨理醉容餘脂都灑綠雲叢天風一夕開閶闔<lb/>
吹散秋花月月紅<lb/>
<pb n="KR4e0093_WYG_006-6b"/>
　　　右月月紅<lb/>
憶昔雲帆過洞庭萬竿烟雨鷓鴣鳴如今却向圖中㸔<lb/>
無限新情與舊情<lb/>
　　　右竹<lb/>
　　　覽鏡有感<lb/>
憶昔尋春繡野堂滿堂欣羨少年郎曉來試覽窻前鏡<lb/>
兩目生花鬢欲霜<lb/>
　　　題春山曉霽圖<lb/>
<pb n="KR4e0093_WYG_006-7a"/>
羣峯排闥勢糢糊古木撑烟乍有無好似羅湘二三月<lb/>
東郊山翠擁城隅<lb/>
　　　感舊<lb/>
昔年歸去覲松楸里社親朋共勸酬屈指今過十八載<lb/>
故　強半是荒丘<lb/>
　　　燕山寄弟原啟<lb/>
金陵别我去瀟湘三見春風總斷腸此日燕山重相憶<lb/>
碧桃又吐小園香<lb/>
<pb n="KR4e0093_WYG_006-7b"/>
　　　金臺午日<lb/>
黄金臺下值端陽橊雨初收晝景長抛却離騷尋枕簟<lb/>
作成清夢入瀟湘<lb/>
　　　七夕<lb/>
河東夜夜望河西目斷心摧路轉迷靈馭幸從今夕㑹<lb/>
天雞慎勿等閒啼<lb/>
　　　閨詞二首<lb/>
秋來強上夕陽樓十二珠簾總上鈎目斷天涯人不見<lb/>
<pb n="KR4e0093_WYG_006-8a"/>
滿懷都是别離愁<lb/>
　　　二<lb/>
鸞鳳分飛鏡影孤鱗鴻杳𣺌信音疎闗山况是多風雪<lb/>
寄去寒衣知道無<lb/>
　　　范增<lb/>
委身項籍竟何成不過區區亞父稱若使當時身入漢<lb/>
良平之次定書名<lb/>
　　　題畫竹<lb/>
<pb n="KR4e0093_WYG_006-8b"/>
瀟湘春雨鷓鴣鳴嫩篠新篁兩岸生北土寒多無一竹<lb/>
披圖何限故鄉情<lb/>
　　　隨侍獵髙唐<lb/>
曉獵髙唐露未乾紛紛雉兔出林間龍孫舍矢真如破<lb/>
鷹犬相㸔愧素餐<lb/>
　　　書金陵官舍畫屏<lb/>
誰畫雲屏置坐間林巒彷彿似燕山吾親舍此今安否<lb/>
一度㸔屏一愴顔<lb/>
<pb n="KR4e0093_WYG_006-9a"/>
　　　江上即事<lb/>
江上何人學逺遊揚帆鼓浪去無休那知久厯風濤者<lb/>
綠栁隂中穩繫舟<lb/>
　　　題方尚書所藏晦翁書夙興夜寐四字<lb/>
紫陽夫子誨人深四字親書重萬金若使宰予當日見<lb/>
應忘晝寢惜分隂<lb/>
　　　漁牧二首<lb/>
數口團欒舟作屋四時温飽水為田人來或問行藏事<lb/>
<pb n="KR4e0093_WYG_006-9b"/>
不説桐江與渭川<lb/>
　　　右漁<lb/>
寒傍陽坡煖浴河悶吹蘆管倦眠簑寗生當日何為者<lb/>
車底區區扣角歌<lb/>
　　　右牧<lb/>
　　　送春一首<lb/>
燕子鶯兒不住鳴催將春去可憎生今年已向燕山送<lb/>
來嵗還從何處迎<lb/>
<pb n="KR4e0093_WYG_006-10a"/>
　　　洪熙元年春孟欽和御製天不雨雪憂民吟一<lb/>
　　　　首<lb/>
瓊花不放舞春陽聖主深憂二麥傷清曉九重天語降<lb/>
便㸔和氣藹穹蒼<lb/>
　　　欽和御製重陽節賜糕酒詩<lb/>
聖主龍飛撫四夷萬方鼔舞樂清時兹維九日頒恩澤<lb/>
皎皎天章著緝熙<lb/>
　　　夢先人二首<lb/>
<pb n="KR4e0093_WYG_006-10b"/>
嚴尊違養屢經春今夕俄從夢裏親應念癡兒未了事<lb/>
九原猶欲誨諄諄<lb/>
　　　二<lb/>
我夢嚴親斷我腸攬衣起誦蓼莪章劬勞㒺極無能報<lb/>
謾灑淋浪淚幾行<lb/>
　　　懷故園竹<lb/>
蕭蕭窻底多情竹别後兒孫長若干寄語家僮好㸔䕶<lb/>
莫嫌日日報平安<lb/>
<pb n="KR4e0093_WYG_006-11a"/>
　　　到京憶樂理軒<lb/>
樂理軒中萬巻書不知消息近何如料應此夕相思處<lb/>
人在南窻月在虛<lb/>
　　　贈魯冕吿老疾還湘<lb/>
君家三徑未全荒何處匆匆促去裝豈是老來腰懶折<lb/>
歸尋元亮學畊桑<lb/>
　　　㸔畫<lb/>
涼生白紵酒醒初四闢筠窻㸔畫圖烟水茫茫山疊疊<lb/>
<pb n="KR4e0093_WYG_006-11b"/>
恍如身在洞庭湖<lb/>
　　　題李教諭臨清軒<lb/>
屋下清流屋上山紅塵飛不到其間晚涼月白酒初醒<lb/>
一曲滄浪閒倚闌<lb/>
　　　再題松風閣<lb/>
神鼇掣斷黄金索化作髯龍立檻前贔屭夜深相激搏<lb/>
道人渾訝臥樓船<lb/>
　　　閑雲二首<lb/>
<pb n="KR4e0093_WYG_006-12a"/>
飄然出岫本無心偶爾從龍學作霖大地枯荄霑既足<lb/>
好尋猿鶴故山深<lb/>
　　　二<lb/>
我愛閑雲盡日閑故來相對一怡顔無端天外微風起<lb/>
吹過南山又北山<lb/>
　　　題畫<lb/>
短棹初移嶽麓時水光山色不勝竒如今客裏㸔圖畫<lb/>
忍把霜毫冩舊詩<lb/>
<pb n="KR4e0093_WYG_006-12b"/>
　　　題嫦娥奔月圖<lb/>
因貪不死偷靈藥遯迹蟾宮實異常何事塵心未能已<lb/>
重將新曲教三郎<lb/>
　　　題吳志道所藏畫竹<lb/>
堦前十箇徒誇美渭曲千竿浪得名何似壁間三四葉<lb/>
頓令庭際俗塵清<lb/>
　　　題畫梅<lb/>
三陽地底未全囘萬玉枝頭已占魁老我羅浮無復夢<lb/>
<pb n="KR4e0093_WYG_006-13a"/>
謾憐香色坐莓苔<lb/>
　　　題趙尚書所藏花鳥四首<lb/>
京兆多情世或羞那知山鳥更風流雙睂畫得天然美<lb/>
肯向東風媚白頭<lb/>
　　　右畫睂<lb/>
瓊枝花發雨晴初林雀銜蟲哺小雛食處饑腸雖暫飽<lb/>
銜來物命肯憐無<lb/>
　　　右哺雛雀<lb/>
<pb n="KR4e0093_WYG_006-13b"/>
緇衣輕拂桂香清終日間闗學巧聲不是趨時弄喉舌<lb/>
朝陽要共鳳和鳴<lb/>
　　　右鴝鵒<lb/>
林木無聲雪色殘一枝晴玉倚琅玕雙禽何處棲來晚<lb/>
重拂金衣度嵗寒<lb/>
　　　右梅竹雙禽<lb/>
　　　秋暮蚊<lb/>
白露瀼瀼水葉稀癡蚊猶自閙窻扉生來祇解趨炎熱<lb/>
<pb n="KR4e0093_WYG_006-14a"/>
未識行藏出處機<lb/>
　　　蜘蛛<lb/>
東挂西牽結網羅心心只欲網蟲蛾寧知一墮兒童手<lb/>
心緒雖多奈若何<lb/>
　　　老馬<lb/>
風霜揺落五花粧畱得枯羸似犬羊幸賴邦家能惠養<lb/>
滿川苜蓿華山陽<lb/>
　<lb/>
<pb n="KR4e0093_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠靖集巻六<lb/>
</p>
<p>
</p>
  </div>
<div>
<head>忠靖集</head> <lb/>
    <p>
<pb n="KR4e0093_WYG_007-1a"/>
欽定四庫全書<lb/>
　忠靖集<lb/>
　　附錄遺事<lb/>
　　　勅諭　誥贈　祭文<lb/>
　　　欽賜勅文<lb/>
永樂三年六月二十日勅户部尚書夏原吉都察院僉<lb/>
都御史俞士吉通政司左通政趙居任大理寺少卿袁<lb/>
復今歲蘇松嘉湖數府之民復被水患窮窘艱食聞之<lb/>
<pb n="KR4e0093_WYG_007-1b"/>
切心已勅户部定例賑濟爾等其督令有司即發倉廪<lb/>
濟其急乏毋得後時爾毋縱為奸弊以重困之爾皆為<lb/>
國重臣宜勉竭思慮以惠吾民庶幾副朕急民䘏患之<lb/>
意故勅<lb/>
永樂六年八月十三日勅户部尚書夏原吉爾精細審<lb/>
度事勢動静可回即囘如未可囘即以其故具本宻封<lb/>
就付差去人星夜賫來故勅<lb/>
永樂九年九月十一日皇帝勅諭户部尚書夏原吉尚<lb/>
<pb n="KR4e0093_WYG_007-2a"/>
書喉舌之司户部地官之重非得異才難堪是任惟卿<lb/>
練逹明敏才猷茂著昔事太祖高皇帝克盡乃心奉公<lb/>
守法肆朕即位之初故特簡擢以居兹職卿素心正直<lb/>
不附權勢無縱詭隨竭誠無隱退無後言於國家有所<lb/>
禆益誠所謂純良篤實之臣也今厯任九載考績無過<lb/>
特用嘉奬卿尚益勵直操以表率庶僚以輔朕至治詩<lb/>
曰靡不有初鮮克有終職此為戒欽哉故諭<lb/>
　　　渥恩誥文<lb/>
<pb n="KR4e0093_WYG_007-2b"/>
永樂十年二月初一日奉天承運皇帝制曰為臣能竭<lb/>
誠盡職以事君上而國家推恩及其所生者所以嘉賢<lb/>
勞而勸天下之為人父者爾户部尚書夏原吉故父時<lb/>
敏好義積善忠信有常藴而未施用生賢子敬恭事朕<lb/>
不懈益勤推厥慶源宜加褒寵今特贈爾為資政大夫<lb/>
户部尚書服兹恩命永賁泉扄<lb/>
制曰國家褒榮臣下而推恩及其母者蓋重其所出且<lb/>
以勸孝也爾廖氏子夏原吉為户部尚書恪共厥職於<lb/>
<pb n="KR4e0093_WYG_007-3a"/>
兹有年篤實端謹益勤弗懈推原所自實由令善服兹<lb/>
榮命其懋欽哉<lb/>
制曰國家褒寵臣下而推及其祖父者所以嘉善而廣<lb/>
恩也户部尚書夏原吉故祖希政恭儉淳篤藴德不施<lb/>
詒厥孫子光輔予治溯其所自宜有褒榮特贈爾為資<lb/>
政大夫户部尚書其承寵命永綏後人<lb/>
制曰君之於臣褒榮之命及其先世者所以溥仁恩而<lb/>
隆敦本之義爾劉氏孫夏原吉為户部尚書弼予治化<lb/>
<pb n="KR4e0093_WYG_007-3b"/>
勞効有稱皆由爾積善詒謀式克臻此嘉念所及宜錫<lb/>
顯褒特贈爾為夫人其服茂恩永光泉壤<lb/>
制曰國家推恩臣下既褒榮於其親而必及其伉儷者<lb/>
所以奬賢而厚人倫也户部尚書夏原吉妻鄭氏柔淑<lb/>
静恭克勤内助今特封爾為夫人服此恩榮永光閨閫<lb/>
欽哉<lb/>
洪熙元年正月十一日奉天承運皇帝制曰朕祗紹鴻<lb/>
圖懋興至治永言翊贊眷在老成矧傅元良必簡於忠<lb/>
<pb n="KR4e0093_WYG_007-4a"/>
賢總邦賦必資於惇實兼是三職屬我舊人咨爾太子<lb/>
少傅户部尚書夏原吉和厚坦亮雍容詳雅事我祖考<lb/>
三十餘年勤慎靖共久而不懈秉德執義夷險一心惇<lb/>
愛民之志達為國之經温然君子之風藹然衆臣之表<lb/>
今特命爾為榮祿大夫少保兼太子少傳户部尚書惟<lb/>
予急治之時尤切倚毗之意勿慮崇高而難入勿以有<lb/>
所從違而或怠書曰予違汝弼汝惟欽哉若輔太子必<lb/>
以德厚民生必以仁維時顯庸皆原先帝之意懋爾令<lb/>
<pb n="KR4e0093_WYG_007-4b"/>
績庶副治平之期汝惟懋哉<lb/>
　初任户部四川部主事　　二任户部右侍郎<lb/>
　三任户部左侍郎　　　　四任户部尚書<lb/>
　五任太子少傳户部尚書　今任少保兼太子少傅<lb/>
　户部尚書<lb/>
制曰夫婦人倫之始故朝廷推恩臣下而必及其家室<lb/>
雖以奬賢勞亦以重大倫也少保兼太子少傅户部尚<lb/>
書夏原吉妻夫人鄭氏静厚有德内助克賢雖在先朝<lb/>
<pb n="KR4e0093_WYG_007-5a"/>
常被恩命今原吉兼職傳保爾亦宜從夫人之貴特申<lb/>
封爾為夫人益茂欽承崇光閨閫<lb/>
制曰臣之仕而能任國重事則國家推恩必及其親斯<lb/>
固以寵賢者亦嘉其有先德焉少保兼太子少傳户部<lb/>
尚書夏原吉故父贈資政大夫户部尚書時敏博學篤<lb/>
行表儀後進崇善𢎞慶埀裕方來致國顯庸在其賢子<lb/>
積勤之已久宜褒榮於所生今特加贈爾為榮祿大夫<lb/>
少保兼太子少傳户部尚書尚克歆承永光幽壤<lb/>
<pb n="KR4e0093_WYG_007-5b"/>
制曰夫親之愛其子與子之孝其親者莫不欲貴也斯<lb/>
皆本諸天性故君之體臣因其所欲而推恩焉少保兼<lb/>
太子少傅户部尚書夏原吉故母封夫人廖氏有德有<lb/>
儀敦隆母道爰有賢子顯庸於朝蓋享祿者三十年常<lb/>
受封於先朝矣今爾子既兼職傅保母以子貴特加贈<lb/>
爾為一品夫人錫賁九原尚其歆服<lb/>
制曰國家令典羣臣勞於君事者咸得推恩榮其祖考<lb/>
矧老成譽望之臣而方屬之以重任者哉少保兼太子<lb/>
<pb n="KR4e0093_WYG_007-6a"/>
少傅户部尚書夏原吉故祖贈資政大夫户部尚書希<lb/>
政惇德勵行晦迹丘園善慶所鍾用生賢孫厯官三紀<lb/>
成績具著顧時朝列實我名臣因勞推恩宜隆所自今<lb/>
特加贈爾為榮祿大夫少保兼太子少傳户部尚書靈<lb/>
其有知服兹榮命<lb/>
制曰為欲其臣盡忠於國則必體其心而從其志自古<lb/>
聖王知人情之莫不孝於其親也制推恩之典以伸奬<lb/>
勸之意朕方任賢德以輔治則必有以榮其親而愜其<lb/>
<pb n="KR4e0093_WYG_007-6b"/>
志少保兼太子少傳户部尚書夏原吉祖妣贈夫人劉<lb/>
氏積善垂慶篤生賢孫朕方付之重任今加贈爾為一<lb/>
品夫人賁命之榮永慰㝠漠<lb/>
制曰積善之久者後必盛効勞之厚者報必加國有輔<lb/>
弼之臣官至於一品階至於榮祿斯則善慶所萃豈一<lb/>
再世之積哉因勞推恩蓋亦至公之典而匪私矣少保<lb/>
兼太子少傅户部尚書夏原吉故曾祖復德裕於躬善<lb/>
及於物慶澤之厚延於曾孫厯任三朝為國名輔酬其<lb/>
<pb n="KR4e0093_WYG_007-7a"/>
庸績宜有茂恩今特贈爾為榮祿大夫少保兼太子少<lb/>
傅户部尚書尚克歆承永光泉壤<lb/>
制曰天子推恩於臣泝而及其三代固以褒答勞績亦<lb/>
嘉念其世澤者逺也少保兼太子少傳户部尚書夏原<lb/>
吉故曾祖妣李氏爾惟曾孫顯庸久矣今國家勵精圖<lb/>
治之時方秉直義為予之輔非爾善慶所積哉今特贈<lb/>
爾為夫人命典之榮永賁幽壤<lb/>
　　　御祭太夫人廖氏文<lb/>
<pb n="KR4e0093_WYG_007-7b"/>
洪熙元年月日皇帝遣行人致祭於故夫人廖氏曰惟<lb/>
爾恭儉柔和儀範閨閫教誨厥子光輔國家頃在先朝<lb/>
肆膺封錫恩命攸隆式臻壽祉遽以疾終爰申恤典以<lb/>
慰九原爾靈不昧尚克享之<lb/>
　　　欽賜勅文<lb/>
宣德三年十月初九日皇帝勅諭少保兼太子少傳户<lb/>
部尚書夏原吉卿祗事祖宗多厯年所忠謨讜議積効<lb/>
勤誠朕嗣統以來尤資贊輔夙夜在念圖善始終蓋以<lb/>
<pb n="KR4e0093_WYG_007-8a"/>
卿春秋高尚典劇司優老待賢禮非攸當况師保之重<lb/>
寅亮為職不煩庶政乃副倚毗可輟户部之務朝夕在<lb/>
朕左右相與討論治理共寧邦家職名俸祿悉如舊卿<lb/>
其專精神審思慮益致嘉猷用稱朕眷注老成之意欽<lb/>
哉故諭<lb/>
　　　賜謚勅文<lb/>
宣德五年正月初四日奉天承運皇帝制曰國家於才<lb/>
德之賢生有封爵殁有贈謚用褒顯之况於輔弼之大<lb/>
<pb n="KR4e0093_WYG_007-8b"/>
臣乎故榮祿大夫少保兼太子少傅户部尚書夏原吉<lb/>
恪秉一心歴事列聖忠亮端實不間始終而於輔朕閲<lb/>
歲亦多嘉謨嘉猷惟篤惟允朕所眷倚期之百年天不<lb/>
憖遺遽失良弼䀌然於懐罔所褒答今贈爾為特進光<lb/>
祿大夫太師謚法推賢盡誠曰忠寛樂令終曰靖賜謚<lb/>
忠靖於戱明良相遇魚水相契朕之於卿何下昔人雖<lb/>
哀榮之有光諒懷思其曷已靈爽不昧尚克歆承<lb/>
　　　優免勅文<lb/>
<pb n="KR4e0093_WYG_007-9a"/>
宣德五年二月初二日勅户部朕惟輔弼大臣與國同<lb/>
體保全永久及其子孫乃稱明良始終之義贈特進光<lb/>
祿大夫太師謚忠靖夏原吉祗事先朝多歴年所攄其<lb/>
忠懇夷險一心朕承大綂以來嘉猷入告益效勤誠遽<lb/>
不憖遺重予永歎其子孫宜特優恤永免本家一應差<lb/>
役以稱朕懷爾户部即下本貫恪遵施行故勅<lb/>
　　　御祭文<lb/>
維宣德五年歲次庚戌正月壬寅朔二十九日庚午皇<lb/>
<pb n="KR4e0093_WYG_007-9b"/>
帝遣禮部尚書胡濙致祭於故少保兼太子少傳户部<lb/>
尚書夏原吉曰卿以淳正寛厚之德歴事祖考以及於<lb/>
今蓋四十年嘉謀嘉猷所以左古朝廷惠利斯民者有<lb/>
君子之風有大臣之體求之古人亦未多見是宜享貴<lb/>
富於永逺懋功業於益隆云胡一疾溘焉長逝訃音之<lb/>
來朕深悼慟嗚呼永樂庚寅之歲卿奉皇祖之命爰來<lb/>
輔朕自時厥後積有啟沃之益今朕嗣承大統方資卿<lb/>
數人者同心同德以建治平而卿遽先殞撫今追昔何<lb/>
<pb n="KR4e0093_WYG_007-10a"/>
能為情今贈卿為特進光祿大夫太師謚忠靖仍官卿<lb/>
子瑄為尚寶司丞用表朕心靈爽如在尚其享之<lb/>
　　　蘇州府欽奉春秋公祭文<lb/>
維𢎞治十二年歲次己未某月朔日直𨽻蘇州府欽奉<lb/>
朝命祭于少傅户部尚書贈太師謚忠靖夏公工部尚<lb/>
書謚文襄周公之靈曰東南數郡國賦所先昔有名臣<lb/>
來莅兹土治水效平成之績理財盡經制之宜人雖亡<lb/>
而政則存歲愈久而澤不替輿情上訴秩典下頒序方<lb/>
<pb n="KR4e0093_WYG_007-10b"/>
屬于仲<hi>春秋</hi>禮並陳于明薦綂祈歆格以慰瞻依欽命特<lb/>
賜祭田貳拾伍畝守墓僕婢肆口　嗚呼我先忠靖公<lb/>
自筮仕即受知于太祖高皇帝逮事文皇仁宣三聖托<lb/>
以股肱心膂之寄建大功而躋大位始終幾四十年幸<lb/>
䝉累朝寵眷特賜誥勅宸翰御祭文若干軸照耀千古<lb/>
真世守之珍寶也先通政府君襄嘗彚次成帙將鋟梓<lb/>
以廣其傳夫何厥志未償而竟遺九原之憾遂使宏休<lb/>
麗澤湮淪沉滅莫能見示於人人可勝歎哉兹勉刻聖<lb/>
<pb n="KR4e0093_WYG_007-11a"/>
製六通冠諸遺事之首雖弗獲悉承庭訓聊以彰君恩<lb/>
揚祖德而少釋墜艧之咎俾覽斯集者庶幾知我朝明<lb/>
良胥慶之美夫豈偶然也耶嘉靖壬寅歲夏季月望後<lb/>
嗣曾孫𢎞濟泣血百拜識<lb/>
按邑誌公曾孫諱𢎞濟謹恪自持潛心書史不慕勢利<lb/>
年八十餘猶好學不倦鄉里咸重之其重刻忠靖公集<lb/>
止載聖製六通多所缺遺<hi>士懿</hi>因拜公墓見墓前碑石<lb/>
尚存雖字跡半為苔蘚所没然猶可捫讀遂屬裔孫而<lb/>
<pb n="KR4e0093_WYG_007-11b"/>
淇一一抄出合之為二十一通全刻於内以見公當日<lb/>
得君之專功名榮寵始終無憾為史䇿所不多見云齊<lb/>
安後學詹士懿敬書<lb/>
　　　明夏忠靖公遺事原序<lb/>
天生聖君賢輔也不數而亦甚難乎其相遇生而復相<lb/>
遇焉則所以開一代平康之治成乎天所以生物之仁<lb/>
實於是焉在天心無他一干生物人得是心以生非聖<lb/>
君賢輔莫能推而逹之以覆天下而被後世聖君賢輔<lb/>
<pb n="KR4e0093_WYG_007-12a"/>
固天為斯世而生者歟往古勿論已如我高皇帝以至<lb/>
于今聖君賢輔多不世出者其於天所以生物之仁日<lb/>
月雨露風霜雷霆雖愞育凛洌鼔舞震擊之不同然遂<lb/>
其所以仁之之心則一也過也或洩之縮也或嬴之軒<lb/>
也或輊之弛也或張之闢也或翕之閡也或達之紏也<lb/>
或舒之隘也或廓之或引之於前或推之於後或委曲<lb/>
以遇或奮迅以决或黙贊之於無形或顯相之於既著<lb/>
或牖所未明於已明或增所已能於未能或深沉莫知<lb/>
<pb n="KR4e0093_WYG_007-12b"/>
其端倪或嚴重不動乎聲色凡諸䫫是言莫能既位彌<lb/>
高斯仁亦溥年彌久斯仁益究若夏忠靖其一也公自<lb/>
結知高皇傳及列聖皆任以心膂信如筮龜勢利不能<lb/>
敓䜛間不能行行誼可質鬼神忠貞可貫金石詳兹遺<lb/>
事之集公之縮洩弛張黙贊顯相如前所䫫列皆所以<lb/>
致生物之心以成天與列聖之仁卓乎有非一時所能<lb/>
冀者也開我皇明平康之治以基聖子神孫無疆之統<lb/>
天豈偶生公哉禎獲覩兹集敬識數語俾公孫通政君<lb/>
<pb n="KR4e0093_WYG_007-13a"/>
寄序編端庶覽者知公仁者之功遇我列聖有如是云<lb/>
時𢎞治十八年乙丑冬至前二日賜進士嘉議大夫掌<lb/>
詹事府事吏部左侍郎兼翰林院學士南昌張元禎敬<lb/>
識<lb/>
夏忠靖遺事一帙大率與楊文貞公三朝聖諭錄相出<lb/>
入而其氣象之𢎞濶德器之優裕遭逢之正大或過之<lb/>
我國家忠厚一脉源逺流長有由然哉有由然哉予行<lb/>
縣至湘隂得之于其曾孫𢎞濟而讀之有餘感焉遺事<lb/>
<pb n="KR4e0093_WYG_007-13b"/>
舊未有專刻且多所多舛訛公餘畧與較正數字遂鋟<lb/>
之梓俾其子若孫世守而傳焉匪直侈其世美所以昭<lb/>
君度著臣軌勵我後人者三事備矣公之勲業有國事<lb/>
有列傳有神道碑公之文章有蘇常所刻文集六巻楊<lb/>
文定李文正諸老為之序紀載詳明予小子烏乎敢贊<lb/>
一詞嘉靖甲午歲春三月既望毘陵吳仲書<lb/>
　　　夏忠靖公遺事<lb/>
公姓夏氏諱原吉字維喆其先㑹稽人後徙開化唐中<lb/>
<pb n="KR4e0093_WYG_007-14a"/>
和間有諱膺者自開化遷于德興子孫蕃衍至千百計<lb/>
以文武顯于宋元者後先相望為德興名家曽大父諱<lb/>
復博學宏度多與名儒遊才違干時不樂仕訓諸子以<lb/>
義方號松澗大父諱希政倜儻有氣節以鄉薦為元湖<lb/>
廣行省都事兵亂死之家寓沔岳國初始占籍湘陰父<lb/>
諱時敏聰達力學不妄交洪武癸丑以布衣召見有才<lb/>
學俱優之褒授湘陰儒學教諭閭里榮之太夫人廖氏夢<lb/>
三閭大夫降其室生公年甫十三遭父䘮㷀㷀執禮太<lb/>
<pb n="KR4e0093_WYG_007-14b"/>
夫人貞節自誓任衣食訓諸孤公刻志苦學羣籍靡不<lb/>
通尤精詩春秋以家貧勞母夫人心教里塾取束修以<lb/>
資養而婉愉恭侍甚得母夫人歡出入鄉閭其老長皆<lb/>
忘年賓禮之時已負鉅人度喜怒不形家居僻恒有戴<lb/>
大笠若土神者蚤夜䕶公行公心無所動選充邑庠生<lb/>
俗憚為儒見儒冠者輒傷之太夫人泣請免教諭史九<lb/>
韶曰此子氣宇深沉有公輔望寧知非老母榮耶第母<lb/>
忘吾言耳先生慎許可而獨奬勵公謂公文有麒麟鳳<lb/>
<pb n="KR4e0093_WYG_007-15a"/>
凰世不常有一出必為文明之瑞世以為知言以詩經<lb/>
領洪武庚午鄉薦下第入太學被選禁廡冩誥太祖幸<lb/>
書所見公儀閒雅字又方正特賜紗衣一襲復命人至<lb/>
書所察諸書生所為或談笑肆放而獨公端坐正書儼<lb/>
然如在上前上念之二十五年冬十月書滿有司奏當<lb/>
署部職上曰夏某端厚君子勿署特實授户部四川司<lb/>
主事初之任日同官龔郎中有輕公心令吏持數疑事<lb/>
請公判公辭弗獲乃為分處俱當咸驚伏尚書郁公與<lb/>
<pb n="KR4e0093_WYG_007-15b"/>
語大竒之謂所屬曰夏某才器老夫誠不及諸君亦能<lb/>
右乎凡諸曹事有未通者悉委裁之於是同官質疑者<lb/>
日環左右公雖紛冗必為之盡心人人德公如師惟劉<lb/>
郎中恥以事質公又多所不稱為郁所責劉深啣之歲<lb/>
正大朝有司劾其怠事者上悉宥之郁請不已上怒曰<lb/>
是必有教汝要勤者郁股慄少頃上意解旦復諸曹入<lb/>
謝劉出奏曰誠如聖諭尚書有人教之欲隂中公上問<lb/>
郁為誰對曰臣堂後書筭生實教臣為臣愚過聽凟天<lb/>
<pb n="KR4e0093_WYG_007-16a"/>
威甘萬死上曰汝實無罪惟下諸書筭生獄劉謂生等<lb/>
曰何不引夏某以明生曰某多感其德事非所豫安忍<lb/>
累之劉他日復奏曰夏某専尚書之柄前事豫為上曰<lb/>
聞夏某多辦部事甚有匡於尚書何謂專柄汝欲䧟之<lb/>
故為是言於是劉與諸書筭生皆伏誅公遭危譛數矣<lb/>
賴上聖明不聽二十九年冬十一月三載滿當陛引公<lb/>
面陳歸省母且曰臣路遠乏僕乞携輿皂行寛程期上<lb/>
特允之人以為殊典後公每誦及上恩必泣下三十一<lb/>
<pb n="KR4e0093_WYG_007-16b"/>
年六月夏用僉舉陞户部右侍郎公亦協心佐理未幾<lb/>
充採訪使廵撫福建所過郡邑明公寛大人咸悦服尤<lb/>
以表忠賢㧞遺才為首務時楊文敏公為邑庠生公一<lb/>
見器之賦詩期冠秋試有莫使祥麟後馬牛以風司考<lb/>
者文敏遂發解郡有明逺樓多妖宿者必死公愛其爽<lb/>
欲止焉或告之公曰邪非君子所避獨宿竟夜妖遂息<lb/>
識者已知公之雅量足以負重任矣己卯歸鎮蘄州三<lb/>
十五年秋太宗入正大統有執公以獻者上以公太祖<lb/>
<pb n="KR4e0093_WYG_007-17a"/>
舊臣奉公守法轉户部左侍郎公力以疾辭弗允逾月<lb/>
進户部尚書凡貢賦役之制悉命公詳定公酌古今之<lb/>
宜為經久計其所議率從仁厚曰不可使後之難繼戕<lb/>
吾民也永樂初兩浙諸郡大水民不聊生國用告乏上<lb/>
憂之三命公徃治且命僉都御史俞士吉齎水利集賜<lb/>
公公至則奏罷蠧民妨政數十事民大悦詢諸故老究<lb/>
水之由庸其言而執中善則歸人失則疚已每躬先勞<lb/>
之布衣徒歩晝夜經營不遑寢食目為之赤或勸公少<lb/>
<pb n="KR4e0093_WYG_007-17b"/>
休曰吾自安之不為倦雖盛暑不張蓋或持蓋至公曰<lb/>
衆赤體暴日吾忍豫求涼乎時役兵民數萬曲盡撫䘏<lb/>
之道以是人人效用疏壅滯修堤浦濬溝洫治橋梁導<lb/>
滛水以入于海水患乃息又奏發廪粟三十餘萬石以<lb/>
賑饑民躬行督勸散給有方全活甚衆分給牛具種子<lb/>
播時百穀公私俱贍有欲干澤于上者奏以水退淤肥<lb/>
宜召民佃耕以益國用文移扺公所公嘆曰民疲極矣<lb/>
救死不暇况重役乎即馳奏曰車戽則徒勞民力栽種<lb/>
<pb n="KR4e0093_WYG_007-18a"/>
則已失時何益于國上悟事遂寢吳人懷之太子少師<lb/>
姚公廣孝還自浙上首詢公政姚公對曰夏某温而不<lb/>
寵威而不猛古之遺愛也三年秋八月召還掌部事上<lb/>
諭公曰向以部事付郁新以浙農務委卿庶内外克濟<lb/>
今新死矣户部事爾其盡心母怠公首請裁冗食以省<lb/>
浮費量有無以均出入平賦役以蘇民困又言鹽法邊<lb/>
儲所係不許勢要開種以妨商賈錢鈔國用所資不許<lb/>
富室専利以沮貨易以至禁包攬戒侵欺清倉塲廣屯<lb/>
<pb n="KR4e0093_WYG_007-18b"/>
種平價直皆請立定規以施諸天下上嘉納之凡四方<lb/>
所上水旱災傷巨細必報僚屬所言雖寸長片善有益<lb/>
於政者皆採用不遺每量其才而使之故事集而民不<lb/>
擾犯小失恒掩䕶之曰人才難得茍一加譴責則無心<lb/>
向善矣有郎中汚精微批者懼以白公公入奏曰此臣<lb/>
鈐束不嚴之罪也上易批與之不問公嘗以倉庾府帑<lb/>
及丁户田賦盈縮之數備書小帖置䄂中題曰記心時<lb/>
時檢閱經畫有素以備顧問一日上臨朝問公天下糧<lb/>
<pb n="KR4e0093_WYG_007-19a"/>
儲數公言某處幾何某處幾何不差升勺上益親信之<lb/>
時推賞靖難功陞官錫予無虛日又大封親藩屢討四<lb/>
夷創建宮殿增置武衛添設百司財用費億萬計悉取<lb/>
辦於公公經綸康濟生財以仁民庶日殷而國用自足<lb/>
明年春公言江西督責逋負鞭繫累歲加以官吏貪殘<lb/>
民甚苦之請蠲其洪武年間追徵未完賦稅以解民困<lb/>
上勅行之夏六月以初建北京宮殿採木運餉者百萬<lb/>
于道命公暫出廵視自龍山抵北京律治怠事者給以<lb/>
<pb n="KR4e0093_WYG_007-19b"/>
錦衣官校四十人便宜行事公恐犯者衆登車即榜諭<lb/>
官吏軍民俾各供乃事勿懼刑憲於號令中備矜恤意<lb/>
人人感悦而事大集又以淮安為南北之要衝尤宜撫<lb/>
恤之下檄養兵安民郡邑帖然秋八月行次德州上思<lb/>
大用公差錦衣官齎勅召公囘且諭曰行止卿自度之<lb/>
朕不中制也蓋上將巡幸於北欲問公民情安否何如<lb/>
耳七年春二月命兼掌行在户禮二部都察院事扈從<lb/>
車駕廵幸北京公日督運餉以給軍國整朝儀以一㑹<lb/>
<pb n="KR4e0093_WYG_007-20a"/>
同振紀綱以齊百辟上嘉之夏六月命兼掌刑部事執<lb/>
法公平有二指揮冐支倉糧上欲斬之公執奏曰前犯<lb/>
此者俱從律擬今冐支者處斬恐有真盗者將何以加<lb/>
諸上命從律八年春二月上親征北鹵命公輔導皇太<lb/>
孫留守北京兼掌行在六部都察院大理寺事上諭公<lb/>
曰朕以房𤣥齡委卿卿宜盡心輔導皇孫居守時初建<lb/>
京邑諸司草創公負重托鞠躬盡瘁每旦入朝獨近扆<lb/>
前以叅决機務退至政堂郎官御史抱案盈集庭下公<lb/>
<pb n="KR4e0093_WYG_007-20b"/>
口應手判頃刻而畢然雍雍雅度每大事臨前從容裁<lb/>
處不動聲色凡銓選文武經理財賦修明禮樂調遣軍<lb/>
馬詳審刑罰興止營造激揚風紀所以北奏行在南啟<lb/>
東宫下令于天下者皇太孫端拱惟公言是從百官總<lb/>
已以聽庶政丕舉京師肅然秋七月車駕還北京納上<lb/>
行在吏兵刑工部都察院大理寺印十七日召見便殿<lb/>
諭曰卿輔皇孫居守小心勤慎事妥民安朕閲卿所叅<lb/>
决機務咸中事理甚悦朕心公頓首曰皆陛下聖訓皇<lb/>
<pb n="KR4e0093_WYG_007-21a"/>
太孫遵行臣何功之有賜寶緡綵幣鞍馬羊酒翼日上<lb/>
臨朝諭羣臣曰夏某輔導皇孫雖古周公不過如此時<lb/>
仁宗為皇太子監國南京聞之喜命尚書金忠至公第<lb/>
諭太夫人曰聞爾子在北京輔導皇孫有功所叅决機<lb/>
務咸合聖意是由賢母平日教誨所致冬十一月扈從<lb/>
車駕還南京命掌户部事納上行在户禮二部印以從<lb/>
行勞賜休假十日尋命輔導皇太孫周行鄉落以觀民<lb/>
俗仍便宜行事至一村店公先取韲與黍嘗之進于皇<lb/>
<pb n="KR4e0093_WYG_007-21b"/>
太孫曰臣願殿下味此將以知其艱皇太孫乃為嘗韲<lb/>
一莖黍數匙又至一民舍有犯駕者皇太孫怒欲罪之<lb/>
公言臣親承上命所至毋擾吾民罪之非上意也皇太<lb/>
孫從之召見鄉長老令一一陳其風俗疾苦耄者賜之<lb/>
帛節義者表其閭孤獨者給其廪以復其役民皆首香<lb/>
稱嘆駕復有兎逸出道左皇太孫欲馳射之公言今豐<lb/>
草中多狐䑕穴縱驥馴御孰能保不測之蹶乎皇太孫<lb/>
為之止先時上命指揮周敬凡從卒有擾民者執以聞<lb/>
<pb n="KR4e0093_WYG_007-22a"/>
時數卒違犯被執皇太孫令都督李英徃諭釋之敬曰<lb/>
吾奉命執卒而擅釋之是欺上也英還言其傲拒皇太<lb/>
孫召繫敬公為之請皇太孫曰彼恃命甚侮公言有命<lb/>
而卒違之不罪而又繫執者是重違命也不如釋之因<lb/>
而厚賜以勵其直皇太孫立命出敬賜羊酒以勞之繼<lb/>
命輔皇太孫閲武于郊俾知兵事且諭曰此安不忘危<lb/>
之意卿善導之九年秋九月九載奏績上親宴之便殿<lb/>
賜勅奬諭復諭廷臣曰是某太祖高皇帝養成賢德之<lb/>
<pb n="KR4e0093_WYG_007-22b"/>
士爾羣臣欲觀古名臣此其人矣又曰夏某君子中君<lb/>
子也冬十月命公同太子少師姚公廣孝監修太祖實<lb/>
錄舊制非元勲不與監修蓋殊任也後姚公殁公同總<lb/>
裁官楊公榮軰七年㤗勤史事為書二百五十七巻寳<lb/>
訓十五巻上之十一年春二月扈從車駕巡幸北京命<lb/>
輔皇太孫居上營之後俾自親啟沃存問優至十四年<lb/>
秋九月皇太孫自北還南京駕公必進陳所經山川險<lb/>
易民生休戚風俗美惡數事而退忠愛懇到皇太孫甚<lb/>
<pb n="KR4e0093_WYG_007-23a"/>
重之每呼先生而不名凡有令必咨公而後下豫禁所<lb/>
過郡邑遠出迎送兵民晏然有不知駕之至者十五年<lb/>
春三月扈從車駕廵幸北京凡行在一應機宻公多與<lb/>
聞十六年夏五月命提調修纂大明大一統誌秋九月<lb/>
命兼掌禮部事冬十一月罷之十八年秋九月北京宫<lb/>
殿成上以公親臣命召皇太子皇太孫于南京且命諭<lb/>
以授受之意二聖喜公至宴賚有加冬十月公先馳奏<lb/>
上復命公迎之諭曰東宫來宜緩卿行公迎見兩宫于<lb/>
<pb n="KR4e0093_WYG_007-23b"/>
鳳陽固鎮具道上㫖東宮曰雖有命吾其敢緩乎因留<lb/>
公隨輔手書付公同楊公士竒詢訪沿途軍民利病政<lb/>
事得失敷陳以備顧問十二月兩宫至京上問公速來<lb/>
意公對曰東宫久違侍膳一旦聞命思覲天顔不復計<lb/>
行之緩急然臣仰見陛下慈注之深故知東宫孝思之<lb/>
情不得不切也上善其對既而公言連年營造民疲轉<lb/>
輸逃亡者多今宫殿告成宜愛養民力凡各處流徙之<lb/>
民請悉宥之復業蠲其該納之税詔行之十九年夏三<lb/>
<pb n="KR4e0093_WYG_007-24a"/>
殿災公言敬天者所以愛民也今民力已竭宜將累歲<lb/>
所欠貢賦及被災該納芻糧採辦金銀課程悉蠲之賑<lb/>
濟水旱缺食之民優恤流移復業之衆則人心悦而天<lb/>
意囘矣詔行之初府部院寺科道各言南北建都利便<lb/>
不同上命面辯于廷親御午門樓視之宻命中使問公<lb/>
言孰是公對曰臣等罪也科道言是上兩宥之或尤公<lb/>
背初議公曰不然天威嚴重吾軰厯事久言雖失幸上<lb/>
憐之若言官得罪所損不小衆始嘆伏秋八月命兼掌<lb/>
<pb n="KR4e0093_WYG_007-24b"/>
工部事時公雖居户部實兼九卿之任上神武英明羣<lb/>
臣罕稱任使而獨眷注公凡軍國要務必與公面議可<lb/>
否而後行之召見便殿或䦱門語移時左右莫知所議<lb/>
公退則恂恂若無所與者上以是益重公公感上知遇<lb/>
之厚思所以報國者靡或不盡毎承上問即竭誠以對<lb/>
交趾平上問公陞賞孰便公對曰賞費于一時有限陞<lb/>
費于後日無窮臣愚多陞不若重賞上從之惟陞尤功<lb/>
餘皆班賚有差省軍職之半西域法王來朝上將親勞<lb/>
<pb n="KR4e0093_WYG_007-25a"/>
之公言彼慕聖化而來朝將以觀光上國也宜視以君<lb/>
臣崇正之禮有以易其不父子之俗所謂夷入中國則<lb/>
中國之道也且上如是則下必有甚焉將有赴走死而<lb/>
不顧者也禁之則辭之有餘弗禁則恐禮義從此而大<lb/>
壞也上曰爾欲效韓愈耶竟止不勞他日法王見便殿<lb/>
曰上命公拜公長揖而已上曰何卿木强之甚公對曰<lb/>
王微臣序諸侯上况其他乎臣恐一屈膝有辱天子之<lb/>
臣故雖死不敢奉命上笑曰卿過侍郎楊勉之拜獮猴<lb/>
<pb n="KR4e0093_WYG_007-25b"/>
遠矣山東解至唐賽兒妖黨三千餘人將誅之上命公<lb/>
與李慶都御史同錄公審其枉欲生之李有難色公曰<lb/>
上所以命吾等審者正恐其枉安可避嫌濫及無辜即<lb/>
入奏曰臣所錄諸俘俱平人商干彼者為賊所陷且左<lb/>
騐明非真反者上可其奏皆原之衆遮公道曰公生我<lb/>
公叱之曰爾罪當誅此上恩也陜西有偽稱金輪王者<lb/>
報至上亟召公議遣將討之公言亂止數人脅從者衆<lb/>
若將士希功所殘必多而費不貲矣莫若遣廷臣有謀<lb/>
<pb n="KR4e0093_WYG_007-26a"/>
而慎重者徃擒其首餘皆自定從之果無事谷庶人逆<lb/>
謀既彰上問公長沙居人通謀否公對曰謀自干彼無<lb/>
豫居人臣敢以家眷保上信之竟免究上眷公之至雖<lb/>
勲舊元臣莫及皇太孫行冠禮有司奏請大臣一人司<lb/>
之以尚書蹇義方賓名進上曰惟夏某相宜特命公行<lb/>
禮上元禁節張燈許臣民同樂公奉太夫人與觀上知<lb/>
之及晡宴文武羣臣于燈山下顧問公曰適聞爾母來<lb/>
觀燈尚在此否公曰已歸矣上曰爾以賢才為國家用<lb/>
<pb n="KR4e0093_WYG_007-26b"/>
皆爾母賢淑訓育所致命徹御案暨寶緡賜之公弟原<lb/>
啓至京上召見賜酒饌瀕歸上命人送之舟中行李蕭<lb/>
然惟麥二石上異日顧問公曰聞卿弟行槖甚空盍少<lb/>
贈之公對曰臣所遺俸資先已寄歸適無所有故不及<lb/>
贈上笑曰何不告朕助卿賜異布數匹十九年秋上議<lb/>
親征沙漠羣臣莫敢言公曰吾受上厚恩不可不死諍<lb/>
之約方賓尚書同諫謂曰公但來吾自言之入免冠叩<lb/>
首言頻年師出無功戎馬儲積十䘮八九又聖體少安<lb/>
<pb n="KR4e0093_WYG_007-27a"/>
尚在調䕶遠濡風霜誠未便况今災眚迭作内外俱疲<lb/>
民不堪命甚可慮雖邊冦犯順請遣將勿煩六師上即<lb/>
命公整邊儲于口北方尚書懼自縊死遂䕶罪併籍公<lb/>
家惟有賜鈔千貫餘皆布衣瓦器而已命錦衣官立限<lb/>
取公囘錦衣至公方啓厫理儲錦衣促公行公曰姑少<lb/>
俟畢此行不然恐有侵漁患死吾安之不以累公錦衣<lb/>
如其言至京稽限半日上問之錦衣以公言對上御門<lb/>
問公北征得失公從容對千餘言謂自古帝王專修内<lb/>
<pb n="KR4e0093_WYG_007-27b"/>
治不事遠畧彼化外之民反側是其常性惟固守邊疆<lb/>
詰爾戎兵來則拒之去則勿追可也歴言周漢及魏上<lb/>
命繫公内官監皇太孫屢上請宥公久之上察公忠間<lb/>
以國事訪公公敷對如平時又命中使覘公動静因曰<lb/>
上昔待公厚而今繫之竣寧無怨乎公曰風雨霜露莫<lb/>
非教也何敢怨焉語上聞寛之二十三年秋七月車駕<lb/>
至榆木川不豫顧左右曰夏某誠有忠愛朕心語未畢<lb/>
而駕晏八月㐫聞至仁宗為皇太子親臨公繫所有㫖<lb/>
<pb n="KR4e0093_WYG_007-28a"/>
急召公公禁繫嚴不知外事且久不被召驟聞命披衣<lb/>
急趨出見皇太子立中庭泣謂公曰卿知否近得楊榮<lb/>
報父皇賓天公伏地痛哭不覺失聲上益感慟命公起<lb/>
慰勞之曰卿可出視事公叩首曰臣先帝罪人未聞遺<lb/>
詔敢希寵乎語良久駕囘命中使賜御厨饌給紙筆咨<lb/>
以國事公即上言以用費於不急祿耗於官冗情壅于<lb/>
言塞政急于少康積弊逮今未能遽革在任當其人而<lb/>
圖之以漸又曰今民力竭于東南戎伍疲于漕運宜幸<lb/>
<pb n="KR4e0093_WYG_007-28b"/>
南京庶幾少蘇内外之困上曰朕意亦然上以初政詔<lb/>
條訪公公請撫流移恤鰥寡賑饑民寛逋負省賦役禁<lb/>
科歛罷下西洋寶船及雲南交阯採辦金寶香料各處<lb/>
<hi>闕</hi>　金銀課程數事皆見施行上即位首復公户部尚<lb/>
書賜冠帶衣服靴襪被褥帷帳器用俱傋公以母喪未<lb/>
終辭不受命異日上御西角門早朝顧問輔臣曰不見<lb/>
夏尚書説事蹇尚書對曰夏某有母服未終乞歸守制<lb/>
上曰卿可勉留之促令視事立召公至便殿公泣言臣<lb/>
<pb n="KR4e0093_WYG_007-29a"/>
被繫時有母喪未克成服乞歸故山終憂制臣事陛下<lb/>
日未艾也上曰卿老成人不幸國有大事正賴相與共<lb/>
濟艱難安得遽去卿云有喪服我無喪服乎如卿辭職<lb/>
朕亦不當在此卿必留贊輔公固辭上留益篤公退上<lb/>
十餘疏上終不允公哀毁骨立上下憐之哭聲夜徹㕔<lb/>
外人不忍聞皇太子正位東宫命公兼太子少傳公力<lb/>
辭不允時吕震為太子少師班在公上見之諭鴻臚曰<lb/>
夏某先朝碩德舊臣宜右震命引震次公即進公少保<lb/>
<pb n="KR4e0093_WYG_007-29b"/>
兼太子少傅户部尚書食三俸公固辭上曰位以任賢<lb/>
祿以酬勞卿勿固辭公請不已許辭太子少傳俸公感<lb/>
激知無不言尚寳袁忠徹以風鑒得幸太宗上以其言<lb/>
甞不遜首欲誅之公諫曰忠徹言誕罪固當誅然禮以<lb/>
親之所愛雖親没而子待之終身不衰况今山陵未畢<lb/>
而刑遽加于近侍之臣柰先帝所愛何上從輕罷忠徹<lb/>
官冬十月上御西角門視朝罷時風寒顧謂公等曰朕<lb/>
與卿等居重城中猶覺凛凛如此守邊將士晝夜嚴警<lb/>
<pb n="KR4e0093_WYG_007-30a"/>
殆不可勝遂命書勅遣使以鈔幣賜沿邊將士公進曰<lb/>
朝廷待守邊將士厚矣既豫給禦寒之具又䝉恩如此<lb/>
昔楚子以寒而拊三軍皆如挾纊彼徒施温言人尚感<lb/>
激况今受實恩敢昧報效但願陛下常推此心不忘耳<lb/>
上曰人君視天下萬物為一體况將士為國家躬勤勞<lb/>
瘁豈敢須㬰忘之朕所行或有不及須卿等輔翼古人<lb/>
有言為君盡君道為臣盡臣道朕與卿等各盡其道可<lb/>
也十一月上與公論及屯田事上曰先帝所立屯田法<lb/>
<pb n="KR4e0093_WYG_007-30b"/>
甚善蓋用心亦甚至但後來所司數以征徭擾之既失<lb/>
其時遂無其效所儲蓄十不及二三有事不免勞民轉<lb/>
輸其令天下衛所凡屯田軍士自今不許擅差妨其農<lb/>
務違者處以重法公對曰先帝經營天下二十餘年所<lb/>
立兵民法度俱盡善盡美陛下每事遵行天下幸甚上<lb/>
以公忠亮益倚重之每朝罷必親呼公等二三大臣近<lb/>
御扆前或隨至便殿面議政務畢方囘宫遇有急務賜<lb/>
手敇訪公行凡内外諸司所進章疏多命公先條進其<lb/>
<pb n="KR4e0093_WYG_007-31a"/>
㫖而後從中批出或謂公所條㫖多云某部知道而不<lb/>
斷者何也公曰予奪之柄非臣下所敢專故付之六部<lb/>
定其可否而復取上裁庶事有所分而權不下移也洪<lb/>
熙元年春正月上將郊祀欲下仁民之詔咨議于公公<lb/>
請命風憲督勸農桑以充衣食之本所司廪贍窮民以<lb/>
廣好生之仁增文武官吏俸給以勸亷能弛山林湖沼<lb/>
之利以公民用寛逋負賦役以安流徙之民補積欠月<lb/>
糧以養將士之勇屯田將卒不許差占以妨農務四方<lb/>
<pb n="KR4e0093_WYG_007-31b"/>
災傷即令奏報以慿寛恤皆施行之上以天不雨雪賜<lb/>
公憂民吟且命賡之有交修之意兼賜玉帶未幾命公<lb/>
同貴臣宴四夷吕尚書以位次請上曰夏某朕之股肱<lb/>
四夷所仰位宜居中翰林進呈公等誥詞上親増二語<lb/>
曰勿畏崇高而難入勿以有所從違而或怠且諭曰此<lb/>
朕實心蓋望公等匡輔之切也繼召公至扆前賜繩愆<lb/>
紏繆銀印一諭曰卿忠在國家朕聞皇考賓天時嘆卿<lb/>
忠愛特兹眷倚繼自今朕有過舉卿但具奏以此封識<lb/>
<pb n="KR4e0093_WYG_007-32a"/>
進來朕不憚從也公頓首謝曰主聖則臣直臣雖愚敢<lb/>
不仰承休命自是屢有所陳上嘉納之未期歲而仁政<lb/>
周于天下矣三月上手勅公等欲除臠割鞭背連坐妖<lb/>
言誹謗之刑公同二三大臣宻議以聞詔皆行之夏四<lb/>
月命兼掌禮部事特賜象牙正直印押以便處分且以<lb/>
旌公秉心正直云公言今山東及淮徐諸郡累歲旱潦<lb/>
無收民甚艱食至父母妻孥不相保請寛恤之上即詔<lb/>
全免夏税及秋糧之半一切科𣲖收買物料悉罷之未<lb/>
<pb n="KR4e0093_WYG_007-32b"/>
幾手勅諭公曰古云斧斤以時入山林材木不可勝用<lb/>
近西山樵採者將諸樹根伐盡卿宜掲榜示衆犯者斬<lb/>
之以狥公言樹根之伐固所當禁而人命為尤重也是<lb/>
以王者之政先人而後物故孔子於廐焚傷人乎不及<lb/>
馬今薪伐過當罪止不應請從律議為宜上從其言以<lb/>
公有匡輔功賜田五頃于八里庄及建第二所千兩京<lb/>
以褒之五月李時勉廷諍過激上怒欲刑之晩諭公等<lb/>
曰李時勉當朝辱朕諭已天顔大變公進曰時勉小臣<lb/>
<pb n="KR4e0093_WYG_007-33a"/>
之言豈能傷損聖德願陛下少霽天威下法司議定罪<lb/>
之未晩也從之仁宗賓天公受顧命時宣宗為皇太子<lb/>
監國南京中外洶洶有漢庶人之憂太后以公東宫舊<lb/>
輔凡軍國事悉命公裁處公宻謀急迎駕還京駕將至<lb/>
羣臣出迎太后宻命公留佐襄王監國上見輔臣首問<lb/>
公安在蹇少師等莫能對上不悦駕至京召公慰曰近<lb/>
見太后諭所以留卿意朕方知之卿奉皇祖命輔朕有<lb/>
年朕以卿非他人比卿當以事皇祖者事朕加賜寶帶<lb/>
<pb n="KR4e0093_WYG_007-33b"/>
時䘮禮及即位之儀皆具皆公一二人所豫定諭衆勅<lb/>
草命公等刪削詔赦之議多主公言每朝呼召面議政<lb/>
務及手勅咨訪國事悉如仁考初公同蹇少師二楊少<lb/>
傅同心輔政蹇重厚多謀公含𢎞能斷文貞博古守正<lb/>
文敏明逹有為中外稱為得人上時與公等面議久命<lb/>
坐賜茶或命退殿廡少休復至扆前論議上尤以心腹<lb/>
托公朝退之暇不時獨召公宻切顧問或䄂中出小帖<lb/>
子親付公手公亦或有所呈於上凡中外所進章疏専<lb/>
<pb n="KR4e0093_WYG_007-34a"/>
命公批荅或批未及命携出條㫖許用小票墨書帖各<lb/>
疏面以進中易紅書批出或未批多命公傳㫖處分公<lb/>
日孜孜惟謹所受聖諭及納誨于上者未嘗退以語人<lb/>
凡諸公謀猷之善者力贊成之不自有其功先修太宗<lb/>
實錄命公監修至是復命公監修仁宗實錄國朝文臣<lb/>
三豫監修者惟公一人而已宣德元年秋七月上以山<lb/>
東無麥詔蠲其税且諭公曰稷思天下有饑者猶已饑<lb/>
之伊尹作相一夫失所若撻于市卿國之大臣宜體此<lb/>
<pb n="KR4e0093_WYG_007-34b"/>
心公叩首曰臣敢不仰承聖訓八月漢庶人謀反移檄<lb/>
誣輔臣奸邪亂政以公為首蓋惡公等得君贊治不利<lb/>
于已也上夜召公等入議公免冠頓首曰臣不才致變<lb/>
親藩罪當死上曰卿何為是言彼蓋假卿以興兵耳休<lb/>
戚與卿同之命分坐宻議屏左右語楊文敏公首勸上<lb/>
親征上難之顧公公曰往事可鑒不可失也臣昨見命<lb/>
將而其色變退語臣等而泣在廷如此則其臨事可知<lb/>
又曰兵事貴速且有辭宜巻甲韜戈而往一鼓而平之<lb/>
<pb n="KR4e0093_WYG_007-35a"/>
所謂先人有奪人之心也楊榮言是上意遂决即躬率<lb/>
六師征之晝夜兼程而往師臨城漢庶人懼欲降猶令<lb/>
人繞城上詈公罪人既得大被恩賞賜公閽者三人掖<lb/>
公朝叅出入公固辭曰舊制非勲臣不敢用上曰卿輔<lb/>
導忠勤非勲而何公乃拜賜尚書郭敦使武定州囘為<lb/>
同使者譛于上公言臣待罪尚書時敦為侍郎深知其<lb/>
人亷慎公直惟法是執且能屏絶私囑以是怨之者多<lb/>
惟陛下察之上曰朕今知之矣譛竟不行二年秋八月<lb/>
<pb n="KR4e0093_WYG_007-35b"/>
上燕閒公侍側因語及古人信䜛事上曰讒慝小人真<lb/>
能變白為黑誣正為邪聽其言若忠究其心則險是以<lb/>
帝舜堲讒説孔子遠佞人唐太宗以為國之賊朕如此<lb/>
等每切防閑若有其萌必杜絶之不使奸言得入枉害<lb/>
忠良齊殺斛律光國遂以弱朕常非之汲黯正直奸邪<lb/>
寢謀卿等所宜務也公頓首謝曰陛下之明羣臣之幸<lb/>
也臣敢不效愚直以仰荅聖心十月交阯既叛屢遣將<lb/>
征之未利至是請降廷議惡其反覆更欲興兵上以問<lb/>
<pb n="KR4e0093_WYG_007-36a"/>
公公對曰兵疲財竭不可再舉如癰伏于身未潰則憂<lb/>
不測已潰則可緩治宜進以平劑加之資補俟血氣調<lb/>
和而自愈若不小忍而惟毒之攻浸滛不已心腹内虚<lb/>
恐患復生於他所不可不虞今莫若因彼上表謝罪許<lb/>
其復國自新吾人之在彼者令䕶之出境則恩結其心<lb/>
而亦無他虞矣時二楊少傳亦有是言上是之遂偃兵<lb/>
息民有寶緡上尊之賜十一月皇太子肇生上命公等<lb/>
條陳仁政數事詔天下有銀器寶緡綵幣之賜三年春<lb/>
<pb n="KR4e0093_WYG_007-36b"/>
正月公同蹇少師奏對便殿上悦命留侍宴且諭盡歡<lb/>
上顧公醉笑曰卿能復飲乎公頓首曰臣飽沃天恩醉<lb/>
矣上顧蹇公猶醒親酌巨觥三賜之公拜上顧公有欲<lb/>
言之色問曰卿有言乎公近扆前宻請蚤建皇儲為宗<lb/>
社之本上曰然朕當奏太后行之二月以議國本勅召<lb/>
至便殿奬諭賜範金銀印八曰含宏貞靖謙謙齋以褒<lb/>
公之德量曰後天下樂以表公之忠勤曰傅保之臣以<lb/>
期公之寅亮餘著公之名字世系鄉邑也尋加翠爐銀<lb/>
<pb n="KR4e0093_WYG_007-37a"/>
甕玉鉤玉帶之賜三月命公等侍遊西苑以騎隨公騎<lb/>
後乘輿甚邇𨽻之從公者私相問曰前龍衣而髯者非<lb/>
至尊乎上聞而顧之公惶懼下馬謝曰天威咫尺而臣<lb/>
不能肅下罪無所容上笑曰朴實哉卿𨽻也人賜鈔十<lb/>
五貫復命登御舟遊太液池上顧公等曰以操以御羣<lb/>
卿之力君臣之義休戚是同上射鳬獲之既烹躬割以<lb/>
㗖公又親酌玉觥以爵公曰卿於朕啟沃良多而今老<lb/>
矣不可不盡歡日晡而罷上以苑多竒石可愛命内臣<lb/>
<pb n="KR4e0093_WYG_007-37b"/>
吳誠偕公徃觀且諭曰惟其所欲與之公但取尤小者<lb/>
一二而已内臣曰苑竒石巨者以萬數先生弗欲乎公<lb/>
曰某性鮮所好柰上恩不敢辭况欲其甚者乎内臣以<lb/>
聞上嘆其介者久之閏四月公言山西饑民流徙南陽<lb/>
諸郡十餘萬有司軍衛各遣人捕逐民死亡者多上即<lb/>
遣官徃同布政司及府縣官加意撫恤發廪給之隨所<lb/>
至居住敢有捕逐者罪之民賴得所秋八月復命公等<lb/>
侍遊東苑上指草舍一區諭曰此朕致齋之所雖不敢<lb/>
<pb n="KR4e0093_WYG_007-38a"/>
比古人茅茨不剪之意然庶幾不忘乎儉矣公頓首曰<lb/>
陛下言及此天下蒼生之福書曰非知之艱行之惟艱<lb/>
陛下知而行之尭舜之治亦不過是九月扈從車駕巡<lb/>
邊賜寶刀上命取公槖糗甞之笑曰卿亦食此粗糲耶<lb/>
公對曰臣食此足矣隨營將士尚多餒者上命中貴取<lb/>
上供者賜公遍加將士之犒勞上還京念公等四人高<lb/>
年且師保之重以寅亮為職不煩庶政乃特賜勅輟部<lb/>
院務俾專論道左右共寧邦家隱然拜相之意前此所<lb/>
<pb n="KR4e0093_WYG_007-38b"/>
未有也公益殫忠讜以報上知四年冬十月公奏對便<lb/>
殿上問公時政之弊公言今内外諸司遇有公務輒坐<lb/>
委掌印正官出辦取其事之易集殊不知正官乃一司<lb/>
之長百責所萃今不論事之重輕一槩委之致使䕶印<lb/>
署事者茍簡于政吏肆其奸庶務妨廢時弊莫甚于此<lb/>
上曰非卿不聞是言即勅諸司禁約違者許言官紏之<lb/>
未幾扈從車駕閲武郊外至兎兒山上怒諸將奉命之<lb/>
不䖍也命禠其衣以辱之公言將帥國之爪牙天威震<lb/>
<pb n="KR4e0093_WYG_007-39a"/>
怒罪且不測况時嚴寒倘致于斃是因微罪而殺重臣<lb/>
上不應起入帳内公隨之上顧見公曰卿且休公對曰<lb/>
陛下憐臣之恩至諸將瀕于死矣陛下獨不為之念哉<lb/>
上笑曰朕特為卿釋之還京公因奏對言今天下雖稱<lb/>
承平民困未全蘇息各處買辦催徵差官數多甚是擾<lb/>
民以致小民怨咨罔知朝廷優恤之意請勅禁約諸司<lb/>
非急務不許差官如出差擾民者許風憲紏察以聞上<lb/>
從之上寵眷公日優使者召公日數十軰于道家有御<lb/>
<pb n="KR4e0093_WYG_007-39b"/>
賜名馬性甚靈每召臨馬必蹄嚙閽者報公具衣冠出<lb/>
而錦衣人至矣上嘗張燈宴羣臣悦甚咲謂公等曰此<lb/>
朕擎天柱也天下付若等朕高枕無憂矣賜紫瑛硯象<lb/>
牙翠花筆龍香墨水晶鎮紙玉筆架以便條㫖用公誕<lb/>
晨上親繪壽星圖及製詩賜之有獨生申甫扶鴻運之<lb/>
褒每憂喜及節序必賜公詩又親繪秋香竹梅二圖以<lb/>
喻公之晩節文禽非熊春霽魚遊春水數圖以彰公之<lb/>
遭遇之盛云至服食器用銀幣日不虚賜嘗命尚方取<lb/>
<pb n="KR4e0093_WYG_007-40a"/>
一翠甌賜公公拜賜訖上咲曰卿夫人得無競乎復加<lb/>
賜一焉又命製束髪小玉冠二枚上用其一以一賜公<lb/>
諭曰使卿之子孫知吾君臣一體也公寵愈優而心愈<lb/>
小恒懷負乘之憂朝囘于家而色若有不懌然者夫人<lb/>
問之公曰吾欲進諫適思所以悟者未獲故悒悒耳又<lb/>
嘗撫案嘆息筆欲下而止者再夫人問之公曰吾適所<lb/>
批者歲終大辟奏也吾筆一下而死生决矣茍有可生<lb/>
吾未嘗不欲生之恐悞焉則彼啣無窮之寃而吾懷終<lb/>
<pb n="KR4e0093_WYG_007-40b"/>
身之恨矣以是慘沮而筆不忍下也五年春正月兩朝<lb/>
實錄成公同太師英國公等上之賜宴賚旦入謝暮歸<lb/>
得末疾猶執筆條㫖以進夜薨未薨前三日有星墜庭<lb/>
之西南隅光燭地者久之方息上早朝聞訃震悼遂輟<lb/>
朝垂涕囘宫左右感動莫能仰視朝自公卿大夫及郎<lb/>
官將校下至閭巷小民莫不嘆息咨嗟至有泫然流涕<lb/>
者上問輔臣議加公封爵楊文貞公對曰舊制文官不<lb/>
許封公侯恐因某為例例不可自今日始某輔導舊臣<lb/>
<pb n="KR4e0093_WYG_007-41a"/>
贈以太師亦尊榮矣乃贈特進光禄大夫太師謚忠靖<lb/>
賻祭殯塟有加常典官其子瑄為尚寶司丞期以讀書<lb/>
大用仍勅户部復其家國朝輔臣贈太師及䘏典之隆<lb/>
自公始也公天性孝友公退未嘗離太夫人側每早朝<lb/>
必候問起居而後去太夫人殁公不忍正坐每被寵賜<lb/>
必捧泣曰此上恩也吾母不及見矣吾敢私乎遍分諸<lb/>
弟姪及姻舊之貧者愛二弟稱篤季性躁使酒一日醉<lb/>
壞公釀器家人奔告曰叔破缶而罄酒矣公笑曰弟又<lb/>
<pb n="KR4e0093_WYG_007-41b"/>
醉耶公二俸在南京者皆季所費然公恒以賜物分寄<lb/>
之或曰俸悉彼用而賜又及之耶公曰手足情重俸何<lb/>
惜焉且上恩之霑不可不均也其德量汪洋人莫測其<lb/>
際嘗使蘇有庖人烹肉過鹹公但嚥素飯而已無所問<lb/>
巡視淮陰憇于野馬驚而逸從者逐未返公遥謂過客<lb/>
寄聲尋馬者客不應且詈之從者執以見公公笑釋之<lb/>
小𨽻盗公銀酒器數事為邏者所獲械見公公命釋械<lb/>
語之曰爾非艱甚寧忍為此乎仍與所盗一杯遣之𨽻<lb/>
<pb n="KR4e0093_WYG_007-42a"/>
感泣而去有進士戲乘公肩輿或告公公曰有志言者<lb/>
慚退祭酒胡公僦屋居公既賜第即以舊第讓之胡致<lb/>
仕公鬻第以為贐故胡挽公詩有琴書携去嘗推宅吕<lb/>
尚書為子乞官上以問公公對曰震先朝有守城功宜<lb/>
量與一官可也或語公曰彼昔奏公公寧㤀之乎公曰<lb/>
某自得罪彼何與焉平江恭襄公靖難時嘗欲害公後<lb/>
公薦恭襄總漕運又内贊其所請以濟國事二公深自<lb/>
敬服上嘗賜公銀酒器公留用于部堂或勸公私之公<lb/>
<pb n="KR4e0093_WYG_007-42b"/>
曰以上之寵賜而私之可乎且吾以布素起家亦豈能<lb/>
勝此也時同事有性褊者嘗書公姓于座右以自警少<lb/>
忘之性如舊嘆曰夏公真不可及也或問公量可學乎<lb/>
公曰某㓜時有犯者未嘗不怒始忍于色中忍于心久<lb/>
則自熟殊不與人較某何曾不自學來又曰處有事當<lb/>
如無事處大事當如小事若先自張惶則中便無主矣<lb/>
故厯事累朝秉節執義夷險一心其論大政决大疑羣<lb/>
議滿前公徐一言而定或有偏執已見奮然沮衆議者<lb/>
<pb n="KR4e0093_WYG_007-43a"/>
公從容喻以義理曰某所見當如此處是至上前奏之<lb/>
果如公議沮之者莫能奪事賴以濟尤樂薦引士䫫布<lb/>
滿中外皆稱其職然恩不已出有自布衣至公卿而不<lb/>
知公之薦者仁皇嘗欲用李衡為兵部侍郎問吏部不<lb/>
知命問公人始知公之薦周文襄為長史時廷臣有欲<lb/>
薦為郡守者公言于上曰郡守不足以展其才上于周<lb/>
名注留著别用四字尋致大用至薦李襄城公隆守備<lb/>
南京黄忠宣公贊理漕運皆極一時之選其援人之急<lb/>
<pb n="KR4e0093_WYG_007-43b"/>
惜人之才惟恐不及都御史劉觀孫女被選將入内皇<lb/>
親胡都督往駕焉上聞之欲誅觀惡其結托也公言觀<lb/>
昔事先帝每稱其能偶因戚里之嫌遽加大辟非罪疑<lb/>
惟輕之典上意少解竟以他事罷觀職有禮部署堂郎<lb/>
中某于早朝奏云四夷之來賞不及用宜豫措置上不<lb/>
荅某懼甚退以告公公曰以富有四海而當廷云云可<lb/>
乎乃為於午朝之間而宻陳之果得所請户部李郎中<lb/>
暹性絃急屬吏有悞者李欲置于法吏懼而投匭首實<lb/>
<pb n="KR4e0093_WYG_007-44a"/>
上特免之李怪吏之不先白已也叱曰上雖宥爾於法<lb/>
終不可釋吏遽以其辭奏之上怒其言渉不敬將刑之<lb/>
公言某素剛直偶因吏之激言發于暴若遽刑之恐長<lb/>
奸吏風况今募人使遠若宥而任之必能盡忠贖愆如<lb/>
此則恩法兩盡而吏亦無以長其奸也上從之李使于<lb/>
闐果不辱命刑部金尚書以疾在告蹇忠定公有㑹乃<lb/>
赴之上聞之不樂曰以疾不朝而宴于私可乎命繫之<lb/>
公言進退大臣當以禮可殺而不可辱金某老矣而繫<lb/>
<pb n="KR4e0093_WYG_007-44b"/>
辱之非刑不上大夫之意上即宥之有短楊文貞于上<lb/>
者上以問公公力為辯之眷任彌篤故贈公誥有推賢<lb/>
盡誠之褒每勸朝廷行一善政用一善人或問公公曰<lb/>
此天子之明羣公之力某何與焉凡所上奏草歸即焚<lb/>
之曰不可彰吾直也以是嘉謨嘉猷所以左右朝廷惠<lb/>
利斯民者冺然無迹不盡傳于天下惟天與列聖知之<lb/>
豈敢誣哉黄忠宣公嘗贊公德足以格君而不言其直<lb/>
量足以容物而不言其善身足以任天下之重而不言<lb/>
<pb n="KR4e0093_WYG_007-45a"/>
其功休休揖遜有古良臣之風時以為確論焉<lb/>
　　　附治水疏<hi>見明紀</hi>
永樂元年秋八月遣都察院僉都御史俞士吉齎水利<lb/>
集賜户部尚書夏原吉使講求疏治之法原吉上言江<lb/>
南諸郡蘇松最居下流常嘉湖三郡土田高多下少環<lb/>
以太湖亘綿五百里納杭湖宣歙諸山水注澱山諸湖<lb/>
入三泖頃浦港湮塞滙流漲溢傷害苖稼拯治之法宜<lb/>
浚吳淞諸浦港洩其壅淤以入于海吳淞江袤二百餘<lb/>
<pb n="KR4e0093_WYG_007-45b"/>
里廣五百餘丈西接太湖東通海前代屢疏以當潮汐<lb/>
沙泥淤積旋疏旋塞自吳江長橋至下界浦約百二十<lb/>
餘里雖稍通流多有淺窄又自下界浦抵上海南倉浦<lb/>
口可百三十餘里潮汐壅障茭蘆叢生已成平陸欲即<lb/>
開浚工費浩大臣相視得嘉定劉家港即古婁江徑通<lb/>
大海常熟白茆港徑入大江皆廣川浚流宜疏吳淞江<lb/>
南北兩岸安平等浦港引太湖諸水入劉家白茆二港<lb/>
使直注海松江大黄浦乃通吳淞要道下流壅塞難即<lb/>
<pb n="KR4e0093_WYG_007-46a"/>
疏浚傍有范家濵至南倉浦口可徑達海宜浚令深濶<lb/>
上接大黄浦以逹泖湖之水此即禹貢三江入海之迹<lb/>
俟既開通相度地勢各置石閘以時啟閉每歲水涸時<lb/>
修圩岸以禦暴流疏上命行之水以洩農田大利<lb/>
　　　題故太師户部尚書夏忠靖公遺事後<lb/>
昔孟子有言五百年必有王者興其間必有名世者予<lb/>
嘗厯考古昔聖賢之生皆本於氣化之盛故自堯舜至<lb/>
於湯五百有餘年自湯至於文武亦五百有餘年蓋天<lb/>
<pb n="KR4e0093_WYG_007-46b"/>
地清明渾厚之氣運於亭毒之表者久則有時而漓故<lb/>
必積之之久而後復盛盛則聖君賢相出焉蓋天地實<lb/>
生之也自文武之後七百餘年而始有漢高祖自高祖<lb/>
之後又七百餘年而始有唐太宗高祖太宗雖不足比<lb/>
隆堯舜湯文當時佐命之臣雖不足以擬跡周召然君<lb/>
臣同心以成正大光明之業庸非天意乎自唐太宗之<lb/>
後更五代之亂朱梁石晉劉漢郭周簒弑相承而貞元<lb/>
之氣其漓也甚矣天醜其德而聖君賢相不出於其時<lb/>
<pb n="KR4e0093_WYG_007-47a"/>
至越千餘年而後我太祖高皇帝生焉復二帝三王之<lb/>
盛而無漢髙唐太之雜霸當時佐命之臣固非一人若<lb/>
故太師户部尚書夏忠靖公尤其傑然者也非應期而<lb/>
生者乎喬新生也晩不及拜公之舄履而嘗聞先公言<lb/>
公為尚書時先公為御史永樂二十二年雷震奉天殿<lb/>
下詔求言言者多云建都北京非便而主事蕭儀言之<lb/>
尤峻太宗震怒加以極刑時六科十三道上言者多云<lb/>
朝廷不當輕去金陵建都於燕故有此變上曰方遷都<lb/>
<pb n="KR4e0093_WYG_007-47b"/>
時朕與大臣宻議數月而後行非輕舉也言者因劾大<lb/>
臣上命言官與大臣俱跪在午門前對辯時都御史陳<lb/>
英等迎合上意且謂昔日不諫有罪抗言御史給事中<lb/>
白面書生不知大計宜加重罪日將午上命侍臣出至<lb/>
午門問大臣與言官對如何衆皆譁然啐罵言官妄言<lb/>
公獨從容奏曰御史職當言路給事中朝廷耳目之官<lb/>
况應詔陳言所言皆當臣等備員大臣不能協贊大議<lb/>
臣等合當有罪侍臣入復命上仍命出再問公對如初<lb/>
<pb n="KR4e0093_WYG_007-48a"/>
天顔悅懌遂傳㫖令各囘衙門辦事而言官無一人得<lb/>
罪者衆謂非公之言則又將有蕭儀之誅矣公心存忠<lb/>
孝無時忘之當洪武之末嘗巡撫福建所至問民疾苦<lb/>
而惠鮮之詢吏治得失而進退之其𤨏屑細事則悉付<lb/>
之有司官民皆安焉嘗出漳州北門見有舊塜將頽者<lb/>
問諸左右或對曰元達嚕噶齊徳哷黙色之墓守死不<lb/>
降民哀之故塟於此公曰忠臣也命有司伐石整其墳<lb/>
樹碑而表之他日往福寧見道傍一草菴敝陋殊甚而<lb/>
<pb n="KR4e0093_WYG_007-48b"/>
灑掃潔淨問左右或對曰此元福寧尹王伯顔與其子<lb/>
相及子婦潘氏死節于此民既塟之又作草菴以祀焉<lb/>
公曰伯顔死於忠其子死于孝婦死于節無愧卞壼家<lb/>
矣遂命知縣遷其主入佛寺空屋祀之且設祭焉公之<lb/>
惓惓忠義已見於此矣及自福建召還太宗皇帝欲大<lb/>
用之忌者或沮之曰彼建文用事之臣豈宜寘之高位<lb/>
上曰夏某父皇太祖之臣也彼忠於太祖故終於建文<lb/>
又豈不盡心于朕哉厯事太宗仁宗宣宗其盛德大烈<lb/>
<pb n="KR4e0093_WYG_007-49a"/>
有補於國家者尤多其詳已見於楊文貞公神道碑及<lb/>
國史有傳足以不朽矣喬新後生小子不敢贅一言以<lb/>
取不韙之罪謹述聞於先公者于末簡以信孟子之言<lb/>
俾後世有考焉先公又言蘇文忠有言國之將興必有<lb/>
世德之臣厚施不食其報然後子孫能與守文之主共<lb/>
享太平之福公厯相四朝其所施厚矣享其榮名盛福<lb/>
者五十餘年而天之報公亦不薄矣其子太常公有文<lb/>
武才德宜與公世濟其美者也然位不滿其德其孫叅<lb/>
<pb n="KR4e0093_WYG_007-49b"/>
議君好徳而文其名位所就勛業所建以名世者未可量<lb/>
也他日躋大位建大勛而與伊尹伊陟繼美有商者其在<lb/>
兹乎喬新既頓首以為皇明賀又拜首以為夏氏慶𢎞治<lb/>
庚申六月資政大夫刑部尚書廣昌後學何喬新謹識<lb/>
　　　䟦夏忠靖公遺事<lb/>
右少保兼太子少傅户部尚書贈特進光祿大夫太師<lb/>
謚忠靖長沙夏公遺事一通其郡人寧鄉袁侍御公大<lb/>
倫得諸其孫通政公廷章而刻公集後者也福獲讀而<lb/>
<pb n="KR4e0093_WYG_007-50a"/>
歎曰公其社稷臣哉我太宗嘗謂以房𤣥齡處公而福<lb/>
觀公諫太宗親征沙漠處有以兼魏徵沮高麗之直楊<lb/>
文貞公謂比公於王子明韓稚圭之度而福觀公勸宣<lb/>
宗親討漢庶人之叛有以兼冦凖伐澶淵之毅解大紳<lb/>
公稱其有德有量而不及其口應手判之敏才黄忠宣<lb/>
公贊其雍容揖遜而不及其𢎞濟艱難之卓見若是者<lb/>
有一足以命世而公兼之豈非社稷臣哉何司冦公謂<lb/>
天實生之不誣矣其尤難者在太宗朝輔導皇太孫居<lb/>
<pb n="KR4e0093_WYG_007-50b"/>
守北京而北奏南啟之皆得其心迎召皇太子皇太孫<lb/>
于南京而緩速對復之曲當其義在仁宗初親臨繫所<lb/>
而敷奏切中在宣宗初南京入繼而禮儀皆具三朝始<lb/>
終於是乎正矣豈非社稷臣哉若今所行於朝廷者皆<lb/>
仍公條進批荅之舊曰某部知道榜於郡縣者尚遵公<lb/>
禁約擅差掌印正官之議在當時不以為竒而今則始<lb/>
悟其見之遠也其謂多陞不如重賞禁差徵辦官尤若<lb/>
預知今日者然至於營捄諫官之議遷都不拜西域法<lb/>
<pb n="KR4e0093_WYG_007-51a"/>
王諍李時勉之死辯郭敦之譛斷罪必依於律者皆足<lb/>
以立一代之治體其贊仁宗省刑薄賦與夫户部出納<lb/>
之省約即位詔赦之蠲除至今莫之能改皆百姓由之<lb/>
而不知者噫公豈非社稷臣哉福少讀郡誌訪父老知<lb/>
公與周文襄公為惠於吾土者甚大已思欲一發闡之<lb/>
今天子命二公合祠于蘇福嘗記周公之祠于松者而<lb/>
獨於公為欠事又嘗讀宋石介慶厯聖德詩序謂天下<lb/>
所望為宰相諫官者無不舉用以為盛兹集序之者為<lb/>
<pb n="KR4e0093_WYG_007-51b"/>
大學士茶陵李西涯公内相如西涯臺諫如大倫亦天<lb/>
下之望乎二公於其鄉先正國名臣不忘其遠如此而<lb/>
今有復如忠靖公者出其肯掩之耶長沙社稷之臣又<lb/>
于二公乎望矣乃敢附名於其末𢎞治十四年辛酉春<lb/>
三月朔賜進士及第翰林國史編修儒林郎華亭後<lb/>
學錢福謹䟦<lb/>
士懿伏讀忠靖公遺事厯事四朝雖始終職在户部又<lb/>
兼各部及都察院輔皇太孫百官總已以聽叅决機務<lb/>
<pb n="KR4e0093_WYG_007-52a"/>
擬批詔㫖致治隆平實名宰相也先軰巨公若二楊公<lb/>
碑誌李文正公傳何錢二公䟦論之詳矣子小子何敢<lb/>
復贅惟是治水江南至今吳人德之乃遺事止言治水<lb/>
之勤其講求治水一疏略焉不載士懿攷諸明史竊按<lb/>
天下財賦半在江南天下之水半歸吳㑹浙西及蘇松<lb/>
諸郡以逮杭湖宣歙萬山之水奔涌騰溢盡入太湖太<lb/>
湖蓄瀦之餘溢於三江東流入海所謂三江既入震澤<lb/>
底定是也然三江無可入之道則震澤無可定之波乃<lb/>
<pb n="KR4e0093_WYG_007-52b"/>
吳淞婁江率皆淤塞黄浦白茆僅見虚名江海之門洩<lb/>
㵼既少震澤汪洋承流遂緩矣加以山水沙多暴漲飄<lb/>
流勢稍緩則沙易聚瀕湖諸泖相繼堙蕪矣不知浙之<lb/>
嘉湖地據上流故溪不入湖則嘉湖代受震澤之水吳<lb/>
之蘇松勢居下流故湖不入江蘇松且代受三江之水<lb/>
賴公躬親履勘始稱太湖汎溢宜浚吳淞蘇之吳淞多<lb/>
沙泥旋疏旋淤松之吳淞多茭葦易成平陸因請於嘉<lb/>
定開劉家港常熟開白茆港而蘇水入海於松江更開<lb/>
<pb n="KR4e0093_WYG_007-53a"/>
范家濆以達大黄浦而松水亦入海廣濬分支共受三<lb/>
江之水即所謂三江既入多為尾閭以殺震澤之怒即<lb/>
所謂震澤底定禹貢明白簡盡而公之治之亦委曲詳<lb/>
至即於此一疏見之顧可畧耶予故采諸明史以附遺<lb/>
事之後庶幾千百世下鑒公苦心其功當不在禹下云<lb/>
康熙四十四年乙酉孟春月齊安後學詹士懿敬識<lb/>
　　　校刻夏忠靖公集成敬述<lb/>
嗚呼忠靖公靈秀鍾國器生當有明初厥考席氊地少<lb/>
<pb n="KR4e0093_WYG_007-53b"/>
小解勤學失怙倍䇿勵端方禀慈訓菽水率二弟婉愉<lb/>
得歡心鄉黨推行誼喜怒嘗不形已負大人志未幾領<lb/>
鄉薦太學勤講肄遂受太祖知農部主厥事漕務當叢<lb/>
脞理繁弗辭勩攄誠析羣疑同官服高義晉階撫閩軍<lb/>
愛民先察吏成祖深眷注連陟尚書位治水師禹功疏<lb/>
决發神智放海獲安瀾吳人食其利况乃賑民饑全活<lb/>
千萬計恩施逮官校矜恤尤備至扈從攝諸曹輔守稱<lb/>
上意擬諸古名臣寵錫三代貤披鱗效朱雲忠讜甘拘<lb/>
<pb n="KR4e0093_WYG_007-54a"/>
係仁宗復徵起公以母喪避馳諭期協心曰卿朕攸倚<lb/>
玉帶環腰圍殊榮耀門第愆謬繩且紏煌煌燦金字得<lb/>
君古良難盡瘁亦匪易禮儀故嫻熟除難見經濟含𢎞<lb/>
復貞静表德銀章記維時春秋高褒嘉示優異庶務毋<lb/>
久煩啟沃資謀議兩朝實錄成宴賚有特賜勲名震寰<lb/>
宇勞謙贊盛治至性門内全仁厚遐邇被扶顛更振乏<lb/>
接物展光霽襟期浩以深疇復窺其際休休有容德包<lb/>
荒無巨細子明稚圭風雅度真無媿忠勤厯四朝夷險<lb/>
<pb n="KR4e0093_WYG_007-54b"/>
歸一致騎箕當宁惻宣廟為墮淚謚法酌古今曠典營<lb/>
塟祭生榮死亦哀慶澤流後裔閑情寓詩文不朽兼游<lb/>
藝天真弄柔翰豈為章句累懿忝諭湘膠景慕多年歲<lb/>
執鞭既無從拜墓讀碑誌人以文乃傳遺集嗟失次捜<lb/>
羅魯魚辨編就喜不寐三春日摩挲髣髴風騷氣殫力<lb/>
事雕鐫庶以垂奕世<lb/>
少保兼太子少傳户部尚書贈特進光祿大夫謚忠靖<lb/>
夏公神道碑銘<lb/>
<pb n="KR4e0093_WYG_007-55a"/>
　<hi>賜資榮祿大夫兵部尚書華蓋殿大學士廬陵楊士竒撰</hi>
　<hi>中順大夫詹事府少詹事兼翰林侍讀學士廬陵曽棨書</hi>
　<hi>資善大夫禮部尚書毘陵胡濙篆</hi>
公姓夏氏諱原吉字維喆始家饒之德興曾祖復祖希<lb/>
政元末為湖廣行省都事兵亂死之考時敏為湘隂縣<lb/>
儒學教諭遂家湘隂公自㓜端厚好學年十三教諭公<lb/>
殁益知自勵母夫人廖守節教子公終父喪即出教里<lb/>
塾取束修以資養而率其二弟恭侍婉愉得母夫人歡<lb/>
<pb n="KR4e0093_WYG_007-55b"/>
心出入鄉閭其老長皆忘年賓禮之時已負鉅人度喜<lb/>
怒不形里少年嘗被酒侮慢公里人共擊之詈之曰汝<lb/>
小人不知鄉有君子耶有鬼物白晝附人言禍福驚動<lb/>
里中或强公往觀卒無所言他日復有言或問之故曰<lb/>
夏公端人吾不可以近公一無所動心洪武庚午公以<lb/>
詩經選鄉貢入太學遂擢户部前四川部主事授承直<lb/>
郎進承德郎漕務叢脞凡倉廋府帑之出入簡牘之著<lb/>
悉有條理同官後至於事有未通者咸以質公日環左<lb/>
<pb n="KR4e0093_WYG_007-56a"/>
右公雖紛冗必為之盡心蓋人人德公如師陞户部右<lb/>
侍郎授嘉議大夫巡撫福建所過郡邑考察吏治咨訪<lb/>
民隱公明寛大民人咸悦服太宗皇帝入正大統轉左<lb/>
侍郎逾月陞户部尚書授資善大夫永樂初蘇松諸郡<lb/>
大水命徃治發浙西兵民十數萬疏决壅滯自松江黄<lb/>
浦東北以逹於海水患乃息而撫恤曲當久不言勞又<lb/>
撫綏其饑民發廪三十餘萬石賑之散給有方於東南<lb/>
命公自南京扺北京督視運送給以錦衣衛官校且命<lb/>
<pb n="KR4e0093_WYG_007-56b"/>
有不率命便宜行事公於號令中備矝恤之意人人効<lb/>
用太宗巡守北京公豫扈從命兼行在禮部都察院事<lb/>
歲餘車駕親征沙漠今上以皇嫡長孫留守北京命公<lb/>
輔導庶事修舉京師肅然太宗還良喜賜公鈔千緡綵<lb/>
幣四表裏羊酒鞍馬自是屢奉命侍命上有司奏公與<lb/>
吏部尚書蹇公厯官九載皆賜嘉奬有淳良篤實如古<lb/>
名臣之諭太宗親宴之别殿無幾賜誥命追封祖考皆<lb/>
為資善大夫户部尚書祖妣為夫人封母為太夫人重<lb/>
<pb n="KR4e0093_WYG_007-57a"/>
修太祖皇帝實錄命公監修書成賜鈔千緡織錦文綺<lb/>
衣壹襲文綺表裏三對北京宫殿成奉勅召仁宗皇帝<lb/>
及今上於南京二聖喜公至賜宴勞及鈔白金鞍馬外<lb/>
冦復犯邊太宗皇帝將親征公言今邊儲不足請遣將<lb/>
無煩六師遂罷官仁宗皇帝嗣位即日復公户部尚書<lb/>
公以母喪未終辭仁宗曰國家不幸有大事正朕與卿<lb/>
等協心比力之時如卿以親喪辭則朕亦未當在此公<lb/>
乃不敢復言遂加太保仍兼户部尚書賜玉帶<hi>闕十七字</hi>
<pb n="KR4e0093_WYG_007-57b"/>
　　　　　　　　　　　　　　今上正位東宫加<lb/>
公兼太子少傅少保尚書二職如故賜誥命追封曾祖<lb/>
祖考皆為榮祿大夫少保兼太子少傅户部尚書曾祖<lb/>
妣祖妣妣皆一品夫人賜金章一其文曰繩愆紏繆且<lb/>
諭曰朕有過舉卿但具奏來以此識之朕不難於從善<lb/>
賜鈔萬緡御用米二十石胡椒二百斤公感知遇之厚<lb/>
鞠躬小心靡或不盡修太宗實錄命公監修仁宗皇帝<lb/>
崩時今上建國南京至則喪禮及即位之儀皆具皆公<lb/>
<pb n="KR4e0093_WYG_007-58a"/>
三四人者所預定上既嗣大位公以舊輔尤重倚任公<lb/>
益孳孳惟謹寵賚日盛修仁宗皇帝實錄仍為監修庶<lb/>
人高煦反上親率六師擒之公預扈從還賜白金文綺<lb/>
等物甚厚賜銀圖書一其文曰含𢎞貞静蓋褒公之德<lb/>
云明年扈從巡北邊既還上念公及少師蹇義等四人<lb/>
者皆春秋高思優逸之賜勅嘉勞輟職務仍其祿朝夕<lb/>
侍上傋顧問預謀議而恩遇益厚兩朝實錄成賜白金<lb/>
百兩織錦羅衣一襲文綺表裏六對鞍馬賜宴明旦入<lb/>
<pb n="KR4e0093_WYG_007-58b"/>
謝暮歸第得末疾遂薨宣德五年正月二十七日也壽<lb/>
六十有五歲上聞訃震悼遣禮部尚書胡濙賜祭贈特<lb/>
進光祿大夫太師賜謚忠靖賻鈔萬緡勅有司營喪塟<lb/>
官其子瑄為尚寶司丞仍復其家復屢遣濙等賜祭朝<lb/>
臣自公侯貴戚下至郎曹將校咸往弔祭衛卒巷氓亦<lb/>
有太息流涕者公天性至孝友其弟原啟原禮皆厚原<lb/>
啟殁愛其子如子讀書鄉校時教諭史九韶雖非授業<lb/>
師遇之必拜雖貴不變既貴九韶陞教國子月恒分之<lb/>
<pb n="KR4e0093_WYG_007-59a"/>
䘵九韶將老朝廷從公請命致事公與人交久而敬平<lb/>
生故人在患難或賙給之遇士之貧者賑之有顛蹶失<lb/>
所者援之德雖微必報而未嘗存怨惡心接人温然處<lb/>
事善善長而惡惡短襟宇瀞深閎闊不見涯涘嘗有從<lb/>
𨽻汚公金織賜衣懼欲逃者公曰汚可浣何懼為有吏<lb/>
壞公所寶硯石匿不敢見公召吏諭之曰物皆有壞吾<lb/>
未嘗惜此慰遣之於時卿大夫雅量推公第一知者蓋<lb/>
比公王子明韓稚圭之度其在上前所言必歸仁厚臨<lb/>
<pb n="KR4e0093_WYG_007-59b"/>
政必酌大體其預宥宻雖冺然無迹蓋有陰受其德者<lb/>
矣故不問貴賤疎戚識不識皆知其為善人長者文章<lb/>
喜為詩四方士重公名得其一篇一詠藏以為榮公配<lb/>
鄭氏有賢德再封一品太夫人子珫瑄瑛璘女一嫁虞<lb/>
㻞珫與虞氏女皆先卒公薨之三月歸塟湘陰其家以<lb/>
墓碑屬予予與公同朝三十年晩益親厚相知又常為<lb/>
予道其平生予豈謂遂誌公之墓耶銘曰<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>夏厥初以<lb/>
國為氏衍於㑹稽綿綿厥系太末之邑後來徙居暨唐<lb/>
<pb n="KR4e0093_WYG_007-60a"/>
中和復徙于番懿夏之時逢掖其服詩書有承德善有<lb/>
續轉鄂而潭自公祖考積厚必發公奮起紹燕歌鹿鳴<lb/>
來與計偕官任其賢政用其才繇司徒屬暨掌邦教寅<lb/>
恭小心寛仁允蹈參决大議洊任重負不亟不徐雍容<lb/>
雅度如彼喬嶽嶷然不移其氣黙運澤潤良多祗事列<lb/>
聖既四十載夷險一道其舄几几國有老成堂有柱石<lb/>
遽不憖遺當宁興惻既榮且哀隆隆寵光嗚呼忠靖没<lb/>
世不忘<lb/>
<pb n="KR4e0093_WYG_007-60b"/>
宣德五年閏月初六日孤子<hi>瑄璘</hi>泣血立石<lb/>
贈榮祿大夫少保兼太子少傅户部尚書夏公夫人廖<lb/>
氏墓誌銘<lb/>
　<hi>中順大夫詹事府少詹事兼翰林院侍讀學士廬陵曾棨撰</hi>
　<hi>榮祿大夫少師兼吏部尚書西蜀蹇義書廣平程南奉政大夫吏部稽勲司郎中兼翰林侍書</hi>
　<hi>雲篆</hi>
宣德庚戌春正月丁卯少保兼太子少傅户部尚書夏<lb/>
公原吉卒卒之後又八月公之子瑄詣予泣拜請曰先<lb/>
<pb n="KR4e0093_WYG_007-61a"/>
祖妣夫人既塟未有銘恐懿德久而遂冺敢請一言刻<lb/>
之石庶幾永終有賴焉予弗獲辭按狀夫人姓廖諱妙<lb/>
賢世為荆州人父瑞可有學行授徒于鄉元季僑居沔<lb/>
之玉沙時忠靖公大父希政<hi>碑刻璿疑誤</hi>為湖廣行省都事<lb/>
兵亂死節公之父時敏奉母避地于沔瑞可見而竒之<lb/>
遂以夫人妻焉國朝平定海内時敏仕為湘陰儒學教<lb/>
諭遂家湘陰教諭君殁時公年纔十有三夫人守節自<lb/>
誓孝養其姑劉氏朝夕未嘗暫離姑疾侍湯藥尤謹至<lb/>
<pb n="KR4e0093_WYG_007-61b"/>
寢食弗遑憂見顔面姑臨終執夫人手泣曰汝事我孝<lb/>
敬願汝子婦他日皆如汝之事我也姑殁塟祭皆克盡禮<lb/>
夫人撫育諸子教之務學期底于成諸子亦克祗承其<lb/>
教有所植立公既領鄉薦升太學仕為户部主事陞右<lb/>
侍郎迎夫人就養京師䝉恩封太淑人及公為尚書贈<lb/>
父教諭君為資政大夫户部尚書夫人進封太夫人方<lb/>
是時朝之大臣罕有親尚在者獨夫人年高鶴髪雲冠<lb/>
朱翟命服偉然坐堂上歲時自六卿以下相率羅拜人<lb/>
<pb n="KR4e0093_WYG_007-62a"/>
皆謂太夫人盛福世鮮及焉上元節禁中張燈公奉太<lb/>
夫人入觀太宗皇帝知之顧左右曰此賢母也賜鈔千<lb/>
緡永樂辛丑議親征沙漠公言今糧餉弗給任一將可<lb/>
也無煩聖躬遂坐免官明年壬寅四月十八日太夫人<lb/>
以疾終享年八十仁宗皇帝即位詔復公户部尚書公<lb/>
乞終喪不許遂加少保兼户部尚書命給舟載太夫人<lb/>
喪歸塟湘陰縣治之東北山之原勅有司為造墳塋未<lb/>
幾復加公兼太子少傅賜誥命追贈夫人為一品夫人<lb/>
<pb n="KR4e0093_WYG_007-62b"/>
太夫人三子長即公累官至少保兼太子少傅户部尚<lb/>
書贈特進光祿大夫太師謚忠靖次原啟原禮女二人<lb/>
長蚤世次適常州府照磨葛興讓孫男四人珫瑄瑛璘<lb/>
瑄為公後嗣年纔十有三䝉恩命為尚寶司丞給六品<lb/>
祿女四人長適傳時省監察御史霖之子也次適虞㻞<lb/>
宗人府經歴進之子也次適宋敏湘陰縣知縣綸之子<lb/>
也餘㓜銘曰夫人之德慈惠静貞秉節守義訓子于成<lb/>
子既顯榮高爵厚祿祿養以豐享兹盛福錫命推恩冠<lb/>
<pb n="KR4e0093_WYG_007-63a"/>
服是煌鸞誥薦頒龍文天章湘陰之原爰視爰度靈秀<lb/>
所鍾體魄斯託懿範徽音愈遠弗忘銘以昭之永世其<lb/>
光<lb/>
宣德九年六月　日<lb/>
　　　　　　　　　孤哀子原吉孝孫　泣血立石<lb/>
附錄<lb/>
　　　明故中順大夫南京大常寺少卿掌尚寶司事<lb/>
　　　　夏公行狀<lb/>
<pb n="KR4e0093_WYG_007-63b"/>
公姓夏氏諱瑄字韞輝其先自衢徙饒代有顯者曽祖<lb/>
諱希政元季為湖廣行省都事兵亂死事祖諱時敏洪<lb/>
武初為湘陰教諭遂家湘陰考太師忠靖公諱原吉厯<lb/>
事太祖太宗仁宗宣宗四朝碩德雅量豐功偉烈著在<lb/>
國史公忠靖公次子少穎敏喜讀書嘗竊觀忠靖奏草<lb/>
及忠靖朝退必請問所議事忠靖笑曰是非爾所知也<lb/>
然心黙喜之禮部尚書胡公濙嘗夢上以櫻桃一盤賜<lb/>
忠靖二子長子珫退避不敢受而公獨受賜後珫早卒<lb/>
<pb n="KR4e0093_WYG_007-64a"/>
胡公以告忠靖曰繼夏氏者必此子也仁廟嘗顧問忠<lb/>
靖曰卿子年幾何欲以近侍官之忠靖曰臣子㓜稚非<lb/>
食祿時俟成立事陛下未晩也宣德五年忠靖薨宣廟<lb/>
震悼不已即日遣中官致命于家拜公尚寶司丞明日<lb/>
公與叔父原禮入謝時公年甫十有三進退有度特賜<lb/>
冠帶衣服公扶柩歸鄉里宣廟憫公㓜特免守制使養<lb/>
母于官而别遣官䕶喪歸且厚恤其家公强記過人太<lb/>
師張公輔呼為小友少師蹇公義而下多公父執禮重<lb/>
<pb n="KR4e0093_WYG_007-64b"/>
之宣廟欲大用公未逮也正統初英廟追念忠靖勤勞<lb/>
特賜公田十八頃而蠲其稅楊文敏公榮將歸謂公曰<lb/>
尚寶非處君地吾還當薦君未幾楊公卒不果雲南夷<lb/>
逆命公上疏乞立功自効尚書王公驥竒之將以公徃<lb/>
有沮公者乃已八年命視尚寶司事公以母疾乞侍養<lb/>
還鄉母愈乃就職時四方多事公上疏陳七事一謂湖<lb/>
廣苗本異種必有首惡紏合為冦宜密令諸脇從諭以<lb/>
利害誘以重賞使反兵相攻然後出其不意攻之必破<lb/>
<pb n="KR4e0093_WYG_007-65a"/>
一謂苖出遠刼必使老弱守寨宜分兵間擣其巢穴則<lb/>
賊分而勢寡一謂北邊雖每歲朝貢其情難測宜令知<lb/>
兵者行邊旌勇智退老弱繕兵治械修城隍謹烽堠以<lb/>
備不虞一謂福建盗作雖出師勦捕功久不就使賊勢<lb/>
日張民困轉輸不得耕食是益盗也宜督將臣乘時殄<lb/>
滅多見采納十四年北邊犯京師公憂憤陳四事一謂<lb/>
敵乘勝遠闘其鋒不可當然能野戰短攻城宜堅壁勿<lb/>
戰使進無所得退復氣沮然後出竒設伏諸道奮擊破<lb/>
<pb n="KR4e0093_WYG_007-65b"/>
之必矣一謂敵深入吾地宜令死士夜襲其營仍設伏<lb/>
内地以待追者一謂敵既舉國入冦邊無所禦宜調邊<lb/>
兵之半入捍京城内外夾攻彼將自潰一謂我軍依城<lb/>
為營進無死志退有所歸宜嚴號令以堅其志如以三<lb/>
隊為法前隊戰退令中隊悉斬以狥容而不斬者同罪<lb/>
則士畏法而不畏敵矣詔亟行之後敵使至公又言敵<lb/>
無故遣使與吾譯者偕來必佯為遜辭以緩我應援疑<lb/>
我進退覘我虚實或為誑事虚情疑我譯者以緩我謀<lb/>
<pb n="KR4e0093_WYG_007-66a"/>
賂我譯者令為反間宜慎防之以觀其變一謂敵若引<lb/>
退宜分兵五路間道襲之以正兵二路擊其前以竒兵<lb/>
二路攻其傍以伏兵一路絶其後仍以宣府大同諸路<lb/>
邀其歸蓋彼方恃强不虞吾至且待彼囘圖我而我先<lb/>
奪其心勢可必破况今太陰犯昴主明不利太白出高<lb/>
用兵敢戰吉臣以為天道人事機不可失當道不能盡<lb/>
用其言識者惜之公又言敵既得利今冬來春必圖再<lb/>
冦今汝寧鳳陽諸府及河徙故地流移之民無慮百萬<lb/>
<pb n="KR4e0093_WYG_007-66b"/>
恐因隙而動為患不淺願假臣便宜使招募智勇以為<lb/>
國用仍條陳事宜以為先召吏士及其故老俾各舉所<lb/>
知凡舉主其所舉勞以酒幣掲名于旗以倡忠義然後<lb/>
榜諭凡有知兵敢戰習騎射諳地利能為間諜者許以<lb/>
官賞復其家一丁以給其力事平之後不願為兵者釋<lb/>
之教閲之法以百人為率擇其能者十人以教其九十<lb/>
人兵集既衆人人習戰法内可以捍京邑外可以消郡<lb/>
縣之變事下兵部尚書于公謙請試用其才侍郎王公<lb/>
<pb n="KR4e0093_WYG_007-67a"/>
偉公知已也時為監察御史亦請勅公募兵淮楊㑹事<lb/>
定不果久之公以母老乞就養金陵命掌南京尚寳司<lb/>
事二月丁鄭夫人憂上京師復陳三事曰賞罰以為御<lb/>
將不可不嚴任吏不可不寛宜罪敗師棄守之將以戒<lb/>
不忠增亷官能吏之祿以礪不任曰去利以為善治國<lb/>
者不損民以益已因舉近事以利致害者貪鄰入貢致<lb/>
生邊患窮兵麓川以疲中國其弊在上汚吏凟民以妨<lb/>
文治貪將虐兵以耗軍伍其弊在下宜減浮費以輕徭<lb/>
<pb n="KR4e0093_WYG_007-67b"/>
賦省游食以足軍儲惜民力以培邦本又謂貴州宜仍<lb/>
洪武舊制置行都司罷藩臬郡縣命一良將輔以文臣<lb/>
使專决于外以寧邊患曰審機以為制敵之機係乎攻<lb/>
守之得失因舉近事之失機者敵初冦大同氣鋭鋒利<lb/>
不當戰而與戰以致敗績一也宣府懲彼失利畏慎大<lb/>
過敵經其城當戰而不與戰以致土木之敗二也及敵<lb/>
越重關犯畿甸自納其死而我過為防禦無所施措以<lb/>
致大變三也宜鑒覆轍懷逺圖揚天威以雪國恥大學<lb/>
<pb n="KR4e0093_WYG_007-68a"/>
士高公穀見公疏薦于朝亦不果用奉使秦府充册封<lb/>
副使凡所賜遺悉不受天順二年公以疾請命掌南京<lb/>
尚寶司事踰月遷少卿八年賜誥命特贈所生母王氏<lb/>
為夫人成化二年進為卿時五府多闕惟都督一人公<lb/>
奏守衛事重非一人可任乃命曰某某徃守宿衛十四<lb/>
年九載考最陞南京太常寺少卿仍掌尚寶司事方啚<lb/>
請老歸守先墓無何疾卒未卒五日猶力疾草疏大畧<lb/>
言臣伏見太宗文皇帝賜皇太孫勅諭皆農桑軍國為<lb/>
<pb n="KR4e0093_WYG_007-68b"/>
政治民之要誠祖宗詒謀之至意願陛下置諸左右覽<lb/>
而行之仍命皇太子讀誦使預知民事艱難守成不易<lb/>
則不必遠求諸古而天下可治臣懷此言久未敢輒上<lb/>
今臣病死旦夕死而不言永無日矣命其子崇文上之<lb/>
訃聞上遣官諭祭于南京公為人寛厚簡易内剛外和<lb/>
孝悌忠懇皆出天性㓜䘮王夫人事鄭夫人甚謹常棄<lb/>
官走南北侍養者十餘年鄭夫人卒女嫁虞氏生子誠<lb/>
而孤公視若已子悉以鄭夫人遺物并分賜田三頃予<lb/>
<pb n="KR4e0093_WYG_007-69a"/>
之誠死又撫厚其孤與弟璘無間言異色親舊患難力<lb/>
可援者必為之盡侍郎王公卒公娶其女為子婦其師<lb/>
太常少卿鄭公雍言子死經理其家駙馬井公某道死<lb/>
嘗以千金托公其家弗知也公悉封識還之公恂恂寡<lb/>
言及辨議古今成敗兵民利病文體高下皆卓有定見<lb/>
不隨時好惡然自負高與人寡合故罕有知者為詩文<lb/>
宏博豪放舉筆千百言而感世觸物義歸于正平生所<lb/>
作近百號拙寓稿晩年號白鶴山人自為傳論曰人為<lb/>
<pb n="KR4e0093_WYG_007-69b"/>
其庸腐者是也謂其非庸腐者亦是也夫璞玉一也器<lb/>
則玉未器則璞耳今山人久為宦而無所見其能是將<lb/>
為玉耶亦將為璞耶識者必能辨之公雖在散地恒憂<lb/>
先天下每見天垂象或四方有警則咨念不置與客言<lb/>
必先問及北事常曰國家養士於平居之時士當効力<lb/>
於有事之日嘗夢中賦詩云臣愚思効忠志欲追前古<lb/>
空懷葵藿誠未罄朝陽吐深思結衷腸逺慮遍寰宇舍<lb/>
生寧顧軀矢死期報主病篤猶以地震為問語不及私<lb/>
<pb n="KR4e0093_WYG_007-70a"/>
惟書遺教囑其子崇文皆檢身奉職語又賦一辭亂曰<lb/>
梅花一枝開春風雙珮嚮拂衣而歸天清月朗造化小<lb/>
兒齊聲合掌遂卒公生于永樂戊戌三月十五日卒于<lb/>
成化辛丑二月十七日享年六十有四子三人長崇文<lb/>
戊戌進士材器竒博不下公世次崇武次崇勲俱學舉<lb/>
子女五人長某次某某年月某日歸塟忠靖公墓側公<lb/>
卒已有銘銘頗略崇文復備述行實請為狀以干大人<lb/>
先生銘諸神道以昭不朽東陽公同郡人也哀公之殁<lb/>
<pb n="KR4e0093_WYG_007-70b"/>
慨典型之在鄉里者不可復見謹序次一二以備采擇<lb/>
謹狀<lb/>
　　　　　　　　　　　　　茶陵李東陽撰<lb/>
　　　贈冝人周氏改塟誌并銘<lb/>
亡妻周氏字慧貞其先自楊徙燕厥考諱敬以功戰多<lb/>
竒拜指揮僉事宣德間命鎮遼之金海蓋州以勇馳邊<lb/>
卒於其鎮宜人其冡女也㓜偕其母夫人臧氏留京夫<lb/>
人有賢行而善教冝人亦婉順克從年甫十七而歸於<lb/>
<pb n="KR4e0093_WYG_007-71a"/>
吾時先考忠靖公已捐舘者五年矣惟先妣太夫人尚<lb/>
無恙冝人以不獲逮事于舅為恨每遇烝嘗忌辰必躬<lb/>
㓗簠簋而極其誠敬侍太夫人朝夕不敢以寒暑而少<lb/>
怠丼㫖務豐而處已恒持于約太夫人以是尤愛之常<lb/>
曰是婦也志與吾合吾老矣不負夫所託復何憾哉余<lb/>
少也多過冝人恒規以正從焉則喜否焉則戚余幸而<lb/>
免于顛亦賴其相焉耳生二子曰長孫曰延壽俱早夭<lb/>
夫人傷之遂捐疾終于邑之澄清坊里第生永樂戊戌<lb/>
<pb n="KR4e0093_WYG_007-71b"/>
三月十六日卒正統四年冬十一月十三日享年二十<lb/>
有二權厝于門外八里之庄蓋以余宦於南北者未定<lb/>
也余後以養疾得請於朝仕於南都者久之以恩命始<lb/>
贈其室冝人余嘗歉然於心而不忘者以域兆之期尚<lb/>
未卜也成化十二年余以事朝京師值墓主守者俱物<lb/>
故廬田入他人之區馬鬛之封已平訪之於隣嫗而後<lb/>
得焉哀慘切骨泣曰余負之余負之何以立天地間更<lb/>
號丈夫為嗚呼宜人之殁距今三十有八年古今之變<lb/>
<pb n="KR4e0093_WYG_007-72a"/>
遷也如此使後更數十年將復何如耶或曰死者得藏<lb/>
于土安矣而子慟之毋乃勞乎余曰朋友死無所歸于<lb/>
我嬪矧夫婦焉茍于是而賻之則他可知矣余忝有祿<lb/>
食之享而忍乎其妻之骸之枯以自若可乎此予所以<lb/>
决于意而不卜其吉與否也七月一日告以文而啓之<lb/>
曰嗚呼糟糠之故結髪之盟每愧予懷何以為情自伊<lb/>
云殁歲月徂征主守陵替孤魂㷀㷀柩返于湘以祔先<lb/>
塋體得以蔽永保攸寧庶幾始終以見平生告已書於<lb/>
<pb n="KR4e0093_WYG_007-72b"/>
石而銘之辭曰生而同室死而同藏嗚呼兹言吾何敢<lb/>
忘<lb/>
南京尚寶司卿夫夏瑄撰并書<lb/>
　<lb/>
　<lb/>
　<lb/>
　<lb/>
　忠靖集附錄<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>佩玉齋類藳</head>
    <p>
<pb n="KR4d0573_WYG_000-1a"/>
欽定四庫全書　　　　　集部五<lb/>
　佩玉齋類藳　　　　　　别集類四<hi>元</hi>
　　提要<lb/>
　　　　<hi>臣</hi>等謹案佩玉齋類槀十巻元楊翮撰翮字<lb/>
　　　　文舉上元人父剛中大徳間官翰林待制著<lb/>
　　　　有霜月集今已不傳翮初為江浙行省掾至<lb/>
　　　　正中官休寧主簿厯江浙儒學提舉遷太常<lb/>
　　　　博士剛中為時名宿所學具有原本當代勝<lb/>
<pb n="KR4d0573_WYG_000-1b"/>
　　　　流多與之逰翮承其家訓益鏃厲為古文詞<lb/>
　　　　觀虞集楊維楨等所作序皆儼然以父執自<lb/>
　　　　居則其指受提撕必為親切故其文章格律<lb/>
　　　　多得自師友見聞意態波瀾能不失先民矩<lb/>
　　　　矱雖邊幅未廣醖釀未深而法度謹嚴視無<lb/>
　　　　所師承徒以才氣馳騁者則相去逺矣是集<lb/>
　　　　刋於至正末而劉仔肩選明雅頌正音乃採<lb/>
　　　　入其詩又楊基集悼楊文舉博士詩亦有白<lb/>
<pb n="KR4d0573_WYG_000-2a"/>
　　　　髮蒼髯老奉常亂離終喜得還鄉則翮之歿<lb/>
　　　　當在洪武初年今以其未受明祿故仍係之<lb/>
　　　　元人焉乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費墀<lb/>
<pb n="KR4d0573_WYG_000-3a"/>
佩玉齋類藳原序<lb/>
江寧楊先生以學行文章著當代然攷其平生出處在<lb/>
朝廷之日殊少晚嵗待制禁林即以病去尋又以老致<lb/>
其事人謂先生得久於其位則所以鬯宣皇仁而斧藻<lb/>
休光於無窮者宜何如夫何造物者鍾以至美而嗇於<lb/>
大用使忽忽以老徒以所藴日授其所從逰者而已豈<lb/>
積之久者其發遲約於前固所以裕於後邪先生二子<lb/>
皆賢而有才伯曰文舉訪余錢塘官舍知余嘗業觚翰<lb/>
<pb n="KR4d0573_WYG_000-3b"/>
以為食者出示近槀两帙其言騁而不放麗而不靡敦<lb/>
樸而不野刻雕而不鑿盖非徒文也學殖於内而文達<lb/>
於外也其用功亦不淺矣夫冠士冠服士服林林乎肩<lb/>
摩而踵接也求士之實不得一二焉况求一家父子兄<lb/>
弟之皆有其實乎若楊氏者可謂卓然出於千百之中<lb/>
造物所以與之者獨甚厚猶以先生不大用而疑造物<lb/>
之嗇者細人之膚見也文舉貌碩齒富仕涂方開殆與<lb/>
其弟聨軌並進以所學發於事業而炳如丹青者著於<lb/>
<pb n="KR4d0573_WYG_000-4a"/>
典冊之盛人將曰楊先生所未用者今於其子用之矣<lb/>
則先生未甞不大用也嗚呼人之望文舉兄弟也亦重<lb/>
矣至元後丙子嵗九月二十一日陳旅序<lb/>
昔者中州文學之盛乘國家興運雄渾竒古度越舊習<lb/>
海内聞其風而作焉然善進其道者則必知所自矣聖<lb/>
賢之緒微切已之功少物理未能盡通而欲達之於辭<lb/>
而不失者豈易能哉大徳戊戌集始逰昇與楊公志行<lb/>
元公復初為文學之交每論此事而世俗凡近之說不<lb/>
<pb n="KR4d0573_WYG_000-4b"/>
與焉未幾元公入朝遂擅古文於當世集逐虀鹽於學<lb/>
校未有所發也楊公於此時居不出其鄉而正誼直氣<lb/>
聞譽日起莫或先之蓋在至元初導江張達善先生以<lb/>
其學教揚昇間師道甚尊志行盛年已深造其閫域南<lb/>
行臺在昇來官者皆當代碩徳重望所以尊禮志行者<lb/>
以道不以勢遂自學官佐憲府有禄入之奉而禮貎異<lb/>
於常僚人皆以為當然也及復初沒久之朝廷以次對<lb/>
起公庶幾老成之助集日得相從於禁林而公不肯少<lb/>
<pb n="KR4d0573_WYG_000-5a"/>
留矣俯仰今昔衰暮不忘至正戊子春得公長子休寧<lb/>
簿翮之書并其文數十篇而讀之愛其因事以明理不<lb/>
以艱險自窒盡言以伸義不以曠逹自髙職勞而事繁<lb/>
有進學之益得所當言而止無出位之思昔吾三人早<lb/>
嵗相勉之意往往有見於此則其過庭之聞非淺識之<lb/>
所能及矣人言楊公之未盡大用者必將見用於子其<lb/>
在斯文乎雍虞集序<lb/>
鄉寓讀景仁魏君書塾獲與江寧楊先生鄰壁相聞先<lb/>
<pb n="KR4d0573_WYG_000-5b"/>
生季子文開以盛作見示甞贅語編末矣後二年復留<lb/>
魏塾文開之兄文舉積輯尤富猥質言焉僕固知其世<lb/>
家舊徳淵源深矣不然何其兄弟之文持論明正又爾<lb/>
雅若是歟昔漢陳仲弓蓄徳冲厚二子之名滿天下宋<lb/>
眉山蘇公老於文學二子之名亦滿天下先生兼有之<lb/>
宜乎兄弟競爽如此因觀佩玉所紀為之嘆服忘其僭<lb/>
而洊書之是嵗元統乙亥三月癸巳廣信吳復興起季<lb/>
甫識<lb/>
<pb n="KR4d0573_WYG_000-6a"/>
文章非一夫技也大而縁乎世運之隆汚次而闗乎家<lb/>
徳之醇澆當世運之隆文從而隆家徳之醇文從而醇<lb/>
士以文墨為能事幸而生乎昭運之代又幸而出乎明<lb/>
徳之家若吾宗文舉者非其人也乎文舉通微先生之<lb/>
嗣也先生領臺檄主文浙闈時予實列同考聽先生言<lb/>
議廩然為起立知先生之學出導江張氏張氏之學出<lb/>
紫陽朱子故其為議論文章不壹於正不出也二十年<lb/>
來先生之宰樹共矣幸先生有後如文舉獲見予吳門<lb/>
<pb n="KR4d0573_WYG_000-6b"/>
次舍示所著碑銘叙誌箴頌論賛凡若干巻累日讀之<lb/>
喜其識職而各毗於律理察而其言沛如也予自居吳<lb/>
門閱今之名能文者無慮數十家類未有及文舉者則<lb/>
知文舉之得其本於家而又丁乎氣運之盛於國家者<lb/>
非庸衆人之所同也昭昭矣抑吾臨文有感也先生入<lb/>
翰苑不兩月輒謝病歸髙文大冊不一二見諸史院而<lb/>
文章之文亦多遐方下邑之撰録未及鋪張乎帝載也<lb/>
嘻文舉之文豈遽盡於是編也哉夫蘭臺芸館文章之<lb/>
<pb n="KR4d0573_WYG_000-7a"/>
居編摩述作文章之職也居其居而失其職者或有矣<lb/>
顧有得其職而不居其居者吾不信也文舉尚以吾言<lb/>
俟之皇元一經業且作矣文舉尚以吾言勉之至正戊<lb/>
子十二月甲申㑹稽楊維楨序<lb/>
</p>
<p>
</p>
  </div>
</body>
</text>
</TEI>
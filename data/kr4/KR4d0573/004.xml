<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>佩玉齋類藳巻四</head> <lb/>
    <p>
<pb n="KR4d0573_WYG_004-1a"/>
欽定四庫全書<lb/>
　佩玉齋類藳巻四<lb/>
　　　　　　　　　　　　　元　楊翮　撰<lb/>
　序<lb/>
　　送青陽縣尹韓養直序<lb/>
昔安陽韓忠獻為時名臣世譜所著穹爵顯宦奕葉而<lb/>
蟬聨其閥閱之大可謂盛哉及乎一旦運改勢移而其<lb/>
子孫之仕者殆寥乎其莫或見也今獨養直君以天子<lb/>
<pb n="KR4d0573_WYG_004-1b"/>
之命宰邑青陽人皆以為紹安陽之業者其在於是而<lb/>
君固視之漠然曽未甞以此自異其器量亦𢎞矣蓋君<lb/>
始以風憲起家繼而從事籓閫有聲嶺海間則百里之<lb/>
寄信不足以為之榮然官無卑得攄其藴之為達施無<lb/>
遐與近能澤其人者雖久而猶傳況君之道貴乎以豈<lb/>
弟之心行平易之政近夫史傳所稱古循吏者則處之<lb/>
以一邑於理民而化俗誠宜也且青陽之民俗至淳而<lb/>
其地有九華之勝君之志寧不樂為於此哉夫宜則安<lb/>
<pb n="KR4d0573_WYG_004-2a"/>
安則民易親樂則生恵恵則民不忘今以往君之遺愛<lb/>
在人使青陽之邑如漢之桐鄉者將不亦可冀歟其行<lb/>
也士大夫皆為詩以道之惟君之家吾鄉有年予則以<lb/>
晝錦之榮幾之於異時也故為之序<lb/>
　　送孔進道宰星子序<hi>并詩</hi>
至正五年秋星子大夫孔君進道將上官其宗黨姻舊<lb/>
當飲餞之溧上予與君為戚君最厚我我是用書之簡<lb/>
牘以告諸君子曰我國家崇尚孔子之道凡其胄出於<lb/>
<pb n="KR4d0573_WYG_004-2b"/>
吾聖人之世者踰弱冠率以言者薦録之校官㑭為學<lb/>
者師簡其嵗月而超其級等逺者即不越十年皆入流<lb/>
品仕進之塗廓如也是以方今之世焜耀乎朝著布列<lb/>
乎臺閣者恒多孔氏獨進道君退然弗汲汲於禄仕年<lb/>
既壯始以文學起家有籍於仕版將四十年而才得一<lb/>
縣蓋君之弟兄樂居南土不能一日舍鄉里親戚墳墓<lb/>
逺去取位朝廷以故君之仲遜道方為令於績溪而其<lb/>
從兄退之翁竟以上元之命縣車而老三數公之才顧<lb/>
<pb n="KR4d0573_WYG_004-3a"/>
於人奚讓而其名位乃不過如此夫百里之宰誠何足<lb/>
以副君之徳哉君猶不自以為卑而且以用聖人之道<lb/>
治縣官之民為甚得意君之志可不謂賢乎君所治邑<lb/>
在南康南康之為邦昔子朱子甞為其守矣講道之地<lb/>
去君所治邑為甚邇君將能尋其所講而益陶其過化<lb/>
之俗使其民相率而言曰吾邑大夫聖人之胄也以能<lb/>
訓我民我其敬遵邑大夫教令君之學庶幾其及民乎<lb/>
是可為吾黨重吾黨其盍有以侈其行其殆弗可已也<lb/>
<pb n="KR4d0573_WYG_004-3b"/>
已請為諸君子倡詩曰素王有賢孫達尊在徳齒爵膺<lb/>
天子命綰綬宰百里南康控湖江屬縣望星子江右號<lb/>
囂譁斯地獨醇美帝眷禮義俗擇令煩為理惟君當厥<lb/>
任君志亦願喜揚颿遡洪濤巨艦載圗史牛刀新發硎<lb/>
割雞聊用此撫字定多暇絃歌自今始亷車察殿最衡<lb/>
鑑若止水㑹采襦衿謡移書上風紀<lb/>
　　送李檢校入京詩序<lb/>
江浙行省檢校官李君允謙與休寧令尹唐君子華有<lb/>
<pb n="KR4d0573_WYG_004-4a"/>
故舊之雅至正八年春檢校君以秩滿將上京師於是<lb/>
令尹自休寧歌詩以送之且盡率吾黨能詩之士𢋫和<lb/>
成什合為一巻而屬翮序其首翮適佐邑休寧況以往<lb/>
年辱與檢校君共事浙省詣不容讓乃執簡而為之序<lb/>
曰士大夫所為貴乎交道之古者予聞之聖人之徒矣<lb/>
以為贈人以財不若贈人以言然而言之涉乎箴規又<lb/>
豈若敦乎情素之為篤且厚哉曩者檢校君之先大夫<lb/>
都事公宰歸安時令尹用吳興之雋彦受知深至以故<lb/>
<pb n="KR4d0573_WYG_004-4b"/>
檢校君相與為布衣交埀四十年今茲相望數百里之<lb/>
間又將有數千里之别其情素之鍾有不能已繇是形<lb/>
之於詩者拳拳焉叙夙昔之契合申游從之樂豈其於<lb/>
攄寫之文鬯已猶以為未也乃復誦其承藉家世之懿<lb/>
讃其抱負才徳之充纂其敡歴聲譽之美其於陳述之<lb/>
辭宣已猶以為未也則從而考諸禎祥而覬其蹈前人<lb/>
之光顯敷諸頌禱而願其作治朝之羽儀徵諸時義而<lb/>
冀其為生民之福澤此其於期望之意曷勝其情素之<lb/>
<pb n="KR4d0573_WYG_004-5a"/>
藹然者意凡於此可以見交道之古矣夫可以有感於<lb/>
吾黨之篤且厚矣夫<lb/>
　　送王文播宰含山序<lb/>
天下之吏切於民者莫如守令之官職以字撫為專任<lb/>
故於學易以推志易以行澤惠易以流而於民為至近<lb/>
者又莫如令古之循良豈弟君子率是焉出其為官不<lb/>
輕而重較然也然今世之士大夫往往徼華躐要恒薄<lb/>
焉而不之即則亦懵甚矣東原王文播繇新安幕佐掾<lb/>
<pb n="KR4d0573_WYG_004-5b"/>
江浙行省既終更上京師而其故人之貴顯者適㕘議<lb/>
中書操人物之權衡文播蓋可攀附立致髙位使在他<lb/>
人則通秩美仕焜乎朝著之間者可指而得也而文播<lb/>
皆棄不取獨請於知已求一縣為之欲以攄其素藴遂<lb/>
受含山之命而歸充然若有自得之色夫以文播出閥<lb/>
閱之名胄懷儒學之器業又重以㕘議公為之援助願<lb/>
奚求而不獲雖使極銓曹之榮名合世人之所覬望者<lb/>
舉以㑭之文播文播亦將奚愧而不為今文播之舍乎<lb/>
<pb n="KR4d0573_WYG_004-6a"/>
此非以令為近民得專任字撫而循良豈弟之及民為<lb/>
甚易歟然則文播其真知輕重者為之民者不其幸耶<lb/>
雖然㕘議公方負天下重望繼此以往當丞中臺秉大<lb/>
政必將援引文播登之華要則文播之敷論思於宻勿<lb/>
揚聲烈於邇遐者非逺已其能久滯於一縣哉予與文<lb/>
播實同事於江浙情最相善於其上官之日列祖帳以<lb/>
餞之因序其上<lb/>
　　送御史梁公赴任江南行臺詩并序<lb/>
<pb n="KR4d0573_WYG_004-6b"/>
江東憲司經歴梁公莅事之又明年至順之初元也五<lb/>
月詔除南臺御史時余適居昇聞諸臺府之屬曰是宜<lb/>
為良御史是能佐其使紏監郡之汙而罷其職發姦民<lb/>
之妄訴其尉而抵以法謀為圖畫備極賑捄之策俾數<lb/>
十萬之民賴以不死者是為御史必將䋲擊憝惡蕩無<lb/>
遺類其不使夫貪以敗官者幸而免乎必將審察誣枉<lb/>
靡刁嚚之俗其不使夫長民者惴惴不自保無罪而罹<lb/>
其寃乎必將恤民隱通下情其不使夫顛踣之民重困<lb/>
<pb n="KR4d0573_WYG_004-7a"/>
於朘剥征斂不幸而填溝壑先狗馬乎是宜為良御史<lb/>
矣嗚呼公之名何其信於人如此哉公為人亹亹修謹<lb/>
而行義崇潔每出承長官雖未甞厲容抗辭而人莫不<lb/>
信其直入奉嚴親雖未甞列鼎重茵而人莫不信其孝<lb/>
在江東之日公署是居處不民混廩禄是資奉不民取<lb/>
僚吏是友交不民接故於官事必一以公道行之雖未<lb/>
甞衣弊策羸而人人莫不信其亷耿功業之光昭揚聲<lb/>
聞於邇遐比者使方以鎮静理州郡犯之者不少貸而<lb/>
<pb n="KR4d0573_WYG_004-7b"/>
公復以剛明佐之州郡咸廪然知畏莫敢肆其貪酷故<lb/>
江東之民深徳之及聞是命既皆喜公之去此將大用<lb/>
又皆惜其去而不得專受其徳也相與圖議其所以留<lb/>
公而不可予以為公之在江東江東之民徳之而已去<lb/>
為南臺御史則自江以南十道之民且徳之不獨江東<lb/>
也使進而為御史於中臺言聽諌行則將舉天下無不<lb/>
徳之又不獨江之以南十道而已以天下之徳之而與<lb/>
夫江東一道之徳之者以此計彼其為廣狹何如也且<lb/>
<pb n="KR4d0573_WYG_004-8a"/>
往年成公憲甫亦以是官去為西臺御史已而入中臺<lb/>
能於其職不七八年來為憲使江東之人至今榮之梁<lb/>
公之年尚强也則今日之去又焉知異日不為成公之<lb/>
來乎乃請於公曰公行毋遲其毋負臺府之所以屬望<lb/>
於公者因獻以詩其辭曰維古宣歙觀察是設皇遣使<lb/>
節來訪來讞侯誰嘉賔梁公其人公孝於親敬共為臣<lb/>
恂恂其質介介其特乃踐乃歴風紀所出自公來東嵗<lb/>
饑而戎我民之窮公遭其逢公有謀略甦我民瘼拯其<lb/>
<pb n="KR4d0573_WYG_004-8b"/>
溝壑兵莫敢虐民求其原戴公之恩願公子孫既碩且<lb/>
蕃公作御史式躋顯仕愛莫能止壹是賛喜公日崇哉<lb/>
將其復來將其復來慰我民思<lb/>
　　送元太常序<lb/>
皇元壹海内式用殷武統理萬方聖聖承承彌文日宣<lb/>
粤在仁宗皇帝崇尚文學乃髙勾麗元公獻賦闕下擢<lb/>
為太常博士英宗皇帝肇興盛典時大丞相甞為禮官<lb/>
入告出猷爰脩鹵簿儀衞相皇帝親享太廟而元公實<lb/>
<pb n="KR4d0573_WYG_004-9a"/>
為大丞相所尊禮考驗故實其為功居多聞實章著光<lb/>
於朝廷九命而貳憲節於江東未幾有詔進僉太常院<lb/>
事名號因華顯矣惟成周之禮分寓六官三百有六十<lb/>
之屬咸以禮稱逮至秦漢始立奉常以專其官其為任<lb/>
至重今天子明聖在上賛興禮樂非元公其誰賴今以<lb/>
始皇元之制將其烜煒煥燡上配隆古秦漢不足稱已故<lb/>
方綸誥既敷天下聞者罔既欣恱是宜有以導揚休美埀<lb/>
之方來若稽古昔在成周時申伯出封於謝樊侯築城於<lb/>
<pb n="KR4d0573_WYG_004-9b"/>
齊一時大雅君子則有若尹吉甫者莫不作為誦詩以<lb/>
壯其猷所謂崧髙烝民者也今元公以觀風之使入天<lb/>
子朝為奉常其為事逾貴曷可軼無聲歌以播遐久為<lb/>
士大夫者之闕上元楊翮是用拜手而為之頌焉頌曰<lb/>
奕奕三韓環海為邦賔賜之曈秀靈旁薄鍾為偉傑篤<lb/>
生元公惟公之徳直諒肅莊人莫能雄瓊島斯賦曰惟<lb/>
萬嵗禁籞攸峙追原始初建邦定極顯著經制首列宸<lb/>
扆載寫宫室既則以麗陁於四表登望所暨諷諌華備<lb/>
<pb n="KR4d0573_WYG_004-10a"/>
洋洋渢渢聲肆以鈜昭顯揚厲編簡有秩登徹中秘班<lb/>
馬是繼皇帝曰俞曷旌成能俾位博士乃遷執法擊邪<lb/>
舉直外廷清明敡歴卿曹禮序樂和黔首樂康使節是<lb/>
介亷車肆好自淮徂江循方省俗長吏奉法咸化亷平<lb/>
言遄言邁四牡肅肅覲於上京曰維司常銘著功徳載<lb/>
以前路九廟雝雝率時烝甞一歌佾舞考稽典章率被<lb/>
寰宇式將庸叙四方承風遲登泰平靡不遵度小子作<lb/>
誦導揚公烈實配吉甫<lb/>
<pb n="KR4d0573_WYG_004-10b"/>
　　送王照磨遷湖北序<lb/>
曩余家君自閩海道憲司照磨遷江東仍其職居五年<lb/>
今御史臺都事秦君裕之實代其任更歴一紀守是官<lb/>
者王君敬先方承誥命遷湖北而谷君仲臯來代之仲<lb/>
臯受業家君亦甞為江東從事與秦君俱聲跡相能也<lb/>
余故得承諸君乃因王君之行也昌言於衆曰按漢功<lb/>
令掌故以文學禮義為官遷留滯擇以補二千石屬今<lb/>
憲使視漢二千石漢二千石屬猶今官憲司而為參佐<lb/>
<pb n="KR4d0573_WYG_004-11a"/>
者今憲司照磨綴末僚與漢掌故名實又相倫等亡簿<lb/>
書之煩按巡之勞凡急於立事者雖或視為散職然而<lb/>
無不樂為之其守是官於江東者去率通貴今秦君位<lb/>
於朝既已華顯而家君適待制翰林自家君而上逆數<lb/>
之連蹇不偶者蓋寡余固知君之去是其不留滯於湖<lb/>
北審矣君在江東平恕任事而不辭其難得均勞之義<lb/>
焉使副之職雖責無所與亦往往代之乗傳行郡弗計<lb/>
寒暑冗劇勸施而功居多讞囚而枉者以雪列蹟蜚英<lb/>
<pb n="KR4d0573_WYG_004-11b"/>
其名聞充然有登矣異時將與仲臯聲聨勢比躋臺閣<lb/>
入侍從持風憲之綱紀作朝廷之光儀且以極仕宦之<lb/>
榮觀而盡交承之懽情監於今茲其有異乎使其人曰<lb/>
是皆為照磨於江東者今而輝襲後先乃若此固不焯<lb/>
焯焜耀也夫余聞沅澧之間其士夫多善騷雅君官其<lb/>
地必有能頌君徳業被之歌詩與君之爵位勲烈相為<lb/>
不窮者余謏人也愧於荒鄙庸是進稽古昔以為之辭<lb/>
因以其近而可徵者為君誦之是為序<lb/>
<pb n="KR4d0573_WYG_004-12a"/>
　　送王庭訓赴恵州照磨序<lb/>
世傳嶺南諸郡近南海海外真臘占城流求諸國蕃舶<lb/>
嵗至象犀珠璣金貝名香寳布諸凡瑰竒珍異之物寳<lb/>
於中州者咸萃于是然其地特多瘴癘又猺獠出沒為<lb/>
生人患曩時士大夫率憚往官焉至正元年春南臺察<lb/>
掾王庭訓受官為從事恵州行有日其所友善故舊謂<lb/>
庭訓曰於以中原之名雋膺列憲之察舉陞掾御史府<lb/>
既已終更若子之材優㳺京師而取華耀真可立致何<lb/>
<pb n="KR4d0573_WYG_004-12b"/>
必就銓外調甘處荒遐之陬乎予曰不然我皇元以四<lb/>
海為家雖在窮邦下域亦莫不選掄賢能以綏治其人<lb/>
使之向化蒙利嶺南去朝廷祗數千里上豈忘之哉詩<lb/>
不云乎普天之下莫非王土率土之濵莫非王臣徒以<lb/>
荒遐而憚往者非仁者之心也況朝廷以嶺南重地為<lb/>
之法俾願行者優其官有差滿秩如真即一日受代復<lb/>
還之内地調補比年來皆樂官其地非曩時比矣嶺南<lb/>
人為予言恵在嶺南諸郡中風氣民俗亡異江漢使廷<lb/>
<pb n="KR4d0573_WYG_004-13a"/>
訓官是邦於廷訓何負廷訓又以御史薦往廷訓何可<lb/>
辭吾特願廷訓至恵州贊上官以正體上徳意不鄙夷<lb/>
其民而教化之致一郡之理將足以使其賢名信於部<lb/>
使者部使者以其名上聞上者召見賜問下者遞遷賞<lb/>
賚不亦善乎衆以為然則祖餞之秦淮水上有為之歌<lb/>
者曰子之好我兮日與予㳺今子逺邁兮我心悠悠神<lb/>
京西北兮雙闕雲浮羣仙翺翔兮呼朋儔邈哉天南兮<lb/>
寧久留予愛其歌辭爾雅次之如上<lb/>
<pb n="KR4d0573_WYG_004-13b"/>
　　送王中父信州照磨序<lb/>
廣信於江東諸郡地最逺余友王中父將往佐其幕其<lb/>
人皆曰是固建業王氏所謂素封者耶蓋自廣信來者<lb/>
道其府人之言皆若此噫是焉有君子而可以蒙此稱<lb/>
乎兹以往余懼中父之猥以富名而徳聲之弗聞也且<lb/>
中父何為而能自說於是邦將有能為中父解之者余<lb/>
其先之乎初中父之尊府君能以詩禮自振於鄉平生<lb/>
韋布僅足而蓄書至多飲食自奉極儉薄而延四方之<lb/>
<pb n="KR4d0573_WYG_004-14a"/>
賢士無虗日凡於生事極迂疎弗精利而獨能致名師<lb/>
以教諸子皆有成績中父之濡染深矣故君之歿數年<lb/>
而中父徑無所操徒手逺游幾萬里遂從事於海北憲<lb/>
司復辟掾廣東帥閫一旦以母老謝歸不顧及太夫人<lb/>
棄養服除始拜今命觀其出處之大節蓋非偉然而賢<lb/>
者不能也其賢若是則雖貲殖鉅萬家累千金亦孰能<lb/>
累之況中父之寒素泊然一儒者乎彼名為富足以埓<lb/>
封君者惟中父宗黨為然何與於中父哉夫以地之逺<lb/>
<pb n="KR4d0573_WYG_004-14b"/>
傳聞之誤而使君子蒙非其所宜稱義不可不為中父<lb/>
解也今余告信府之人中父彬彬文雅於贊畫為宜是<lb/>
行也人皆慶而邦之得賢佐已奚論夫所謂素封者哉<lb/>
至元六年嵗在庚辰十有一月既望序<lb/>
　　送索都事赴浙東憲僉序<hi>并詩</hi>
至正二年淮東道亷訪司經歴索公拜南行臺御史居<lb/>
嵗餘遷都事陞贊幕府在金陵既久暇日多延接四方<lb/>
賢士士稍稍出其門昔翮之先君子當天厯中待制翰<lb/>
<pb n="KR4d0573_WYG_004-15a"/>
林與公同館公來金陵時翮方閒居閭里義當以故<lb/>
人子弟見然竊以為士之於公卿大夫有禮屬公處<lb/>
臺察清顯之地而翮乃不揆微賤苟援世契之末徑<lb/>
造門墻不知者將以翮為媚夫人也是以徒懷其惓<lb/>
惓之敬逡巡而不敢上謁者久之而公亦莫之訝也<lb/>
及公調浙東道僉事將行翮則始與弟牖往拜如禮<lb/>
且具言所以緩者公與之坐問勞備至未甞以緩故<lb/>
有幾微見於顔色退而私相謂曰公固大賢君子忘<lb/>
<pb n="KR4d0573_WYG_004-15b"/>
其勢不以翮為慢翮之於公也其殆合於禮也夫當<lb/>
公之始至即冒然而前則已僭今公且去終傲然不<lb/>
之即則已簡謹於始而篤於今其殆合於禮也夫蓋<lb/>
於是見公盡含容之量而翮得以適進退之宜矣遂<lb/>
與弟牖及公之門下士蘇夣淵相率為詩餞公諸君<lb/>
子之能詩者復繼之合為一巻既又以為古之學者造<lb/>
次必於禮是率於人之有合於禮者必記焉即已之<lb/>
出處茍庶幾乎禮之合者亦不嫌於自録也況公之<lb/>
<pb n="KR4d0573_WYG_004-16a"/>
於後生小子取其敬而不疑其慢則是嘉其有禮也有<lb/>
成人之美之道焉可軼而不著乎乃書以冠其首詩曰<lb/>
挾策事明主出入承明廬一為淮南賔藉藉播清譽制<lb/>
詔擢御史行臺在東吳間嵗陞幕府遄聞復超除賔客<lb/>
出相送飲餞西城隅持節往何之直指婺女墟東甌抗<lb/>
於越㑹稽薄海嵎行部列郡中山川鬱盤紆長吏走上<lb/>
謁縣令為前驅駟馬何奕奕髙蓋擁路衢觀者咸歎息<lb/>
云是今大儒誰言鐘鼎貴曽不由詩書區區刀筆吏安<lb/>
<pb n="KR4d0573_WYG_004-16b"/>
能適亨塗<lb/>
　　送馬彦翬赴江西省管勾詩序<lb/>
金陵之寓官馬君彦翬由進士為江西行省管勾行有<lb/>
日其故人劉獻可具請於彦翬之所甞與㳺尤長於詩<lb/>
者咏歌之以張其行得詩若干首成一巻謂上元楊翮<lb/>
專觚翰習文辭是宜為序則虛其右方屬焉予為昔者<lb/>
聖人既采周南召南弼鄘衞王鄭齊魏唐秦陳鄶曹豳<lb/>
諸國風及小雅大雅周頌魯頌商頌刪定為三百十一<lb/>
<pb n="KR4d0573_WYG_004-17a"/>
篇而其徒卜商實序之後之學者始得以通四詩之㫖<lb/>
而詩人之情性廓然大明今獻可類粹諸君子之什其<lb/>
必有所取法已予其可藉蕪陋辭無以塞其意乃受而<lb/>
為之論次以附子夏之學序曰金陵為江左文物之邦<lb/>
歴晉宋齊梁陳及南唐為都㑹其俗特善歌詩自是以<lb/>
來作者日衆雖風氣之隆下有時而凡著在編簡者無<lb/>
不可觀也往者天朝克定季宋金陵獨未甞被兵行御<lb/>
史臺開府郡中涵煦五六十載人材輩出文物蓋彬彬<lb/>
<pb n="KR4d0573_WYG_004-17b"/>
焉日先君子以經學教授於鄉間甞取晉宋諸賢之詩<lb/>
令學者習之未幾而陶靖節謝康樂之遺音絶響一時<lb/>
復振比年來郭先生長卿丁先生仲容皆以盛唐之體<lb/>
為學者倡於是後進之士多翕然向風而李翰林杜拾<lb/>
遺之律度駸駸矣當此之時雖寓跡𤣥門釋宗者亦莫<lb/>
不知所慕尚吾鄉詩歌之作於斯為盛彦翬自蚤嵗寓<lb/>
金陵有賢名其授官而復來也與合郡之學士大夫盡<lb/>
交焉故其上官之日因具得其詩而四方之秀人名公<lb/>
<pb n="KR4d0573_WYG_004-18a"/>
之在金陵者亦附詩巻中由是在巻之詩美且富若此<lb/>
惟彦翬始以西城世胄入天子太學既用大興府鄉舉<lb/>
擢右科進士今任郎官為列省僚屬得與宰相共事其<lb/>
年正强才徳方懋憲官御史將交章論薦彦翬彦翬顧<lb/>
何假於詩所稱道然江西幕府則有若大梁崔公九方<lb/>
河南王公止善實為郎中皆當世之通顯號為能詩者<lb/>
翮甞以文辭事二公於浙省矣彦翬往而有同寅之好<lb/>
他日將從容取吾鄉之詩而觀之則是詩烏可少哉凡<lb/>
<pb n="KR4d0573_WYG_004-18b"/>
觀於此者庶有以見諸君子之於彦翬蓋厚也因論次<lb/>
而書之至正甲申四月十又九日序<lb/>
　　送崇仁縣尹陳子英之任序<lb/>
今世之士生於南方者為時所棄恒不得為顯官獨州<lb/>
縣之職非若朝省清要甚可貴重於是焉間得為之彼<lb/>
或覬其所不得為者而弗獲及為其所得為乃復恥其<lb/>
卑厭其煩且難因不屑乎攄其才若智而庸鄙之混則<lb/>
雖為奚益其見棄於時也亦宜惟古之君子居是職必<lb/>
<pb n="KR4d0573_WYG_004-19a"/>
思所以効其職而不敢曠固不以其微且勞弛焉而不<lb/>
與力也故余於陳君子英未甞不為之深嘉而屢歎焉<lb/>
君自蚤嵗已從事於風憲中今三十年餘矣出其後者<lb/>
多烈烈於清要之途而君以吳楚之産猶偃蹇州縣然<lb/>
特有志於民所至必以才智自樹未甞怫悒焉有不屑<lb/>
為為武進時拳拳乎以興學養士為務士大夫著其蹟<lb/>
刻之石去而民懷焉至今斯不幾於古之君子歟今復<lb/>
受命宰撫之崇仁余將幸是邑之民受其令之賜矣夫<lb/>
<pb n="KR4d0573_WYG_004-19b"/>
以南方之士而治南方之民其俗固所習知者使陳君<lb/>
之於崇仁也不變其為武進之道少攄其才知而導化<lb/>
之則其澤之及民深厚宏博何必其為顯官乎余觀世<lb/>
之膺華膴躋隆奕者當其赫赫盛時勢燄熏灼固亦崇<lb/>
甚茍非其人一旦湮沒不聞者胡可勝數而有志於民<lb/>
者雖為一縣一州恵愛洋溢率能使其民數十百年猶<lb/>
思之不忘則子英甫之嗇於今未必非顯於後也其輕<lb/>
重不較然已哉<lb/>
<pb n="KR4d0573_WYG_004-20a"/>
　　送蕪湖尉楊之復任滿序<lb/>
頃余聞蕪湖之境有盜殺其主人而取其財者尉察其<lb/>
家奴而疑之一鞠而得余固謂尉能官矣及適蕪湖訊<lb/>
其民以邑官之賢者則具以尉稱曰吾邑瀕江距淮衝<lb/>
盜所出沒也聞吾尉明有逺遁者有涉吾境而戢弗敢<lb/>
為者或悍不顧則立敗獲部使者察吾尉才常任以按<lb/>
獄及覈覆旱溢一以平允邑大夫推吾尉能有故必藉<lb/>
尉攝署尉又能更舉事弊切人情故郡府賢之上其名<lb/>
<pb n="KR4d0573_WYG_004-20b"/>
於憲府凡尉率以功伐與嵗月進然未知吾尉以功伐<lb/>
進歟以嵗月進歟未幾有過余於邸者問其官即尉詢<lb/>
其氏則與余同出而之復其字者求其世則大徳中有<lb/>
佐慈利而以公亷稱於部使者即其祖也尉以祖蔭得<lb/>
官蓋能世其賢矣嗚呼余觀世之為仕者甞第其人而<lb/>
目之彼吏也突梯而不誠彼士也周章而無立槩乎其<lb/>
弗史則野爾余之所蔑視而弗與者恒往往是蓋獨於<lb/>
世官有嘉焉唐相李徳裕所為重門地之選者殆非以<lb/>
<pb n="KR4d0573_WYG_004-21a"/>
夫耳目之所歴既熟則出而仕必可以充其任也夫余<lb/>
於尉益有嘉於世官者矣彼怙父兄之寵勢以豢驕其體<lb/>
而沉溺於膏粱輕肥以自棄及一旦臨政而懵懵焉庸<lb/>
鄙是徵則世官之累爾嗟夫世官固多賢者今尉之賢<lb/>
若此則益足以信世官之多賢而尉為深可嘉矣今以<lb/>
始大府將有推擇郡縣之末僚而辟之者其徵余之言<lb/>
哉<lb/>
　<lb/>
<pb n="KR4d0573_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　佩玉齋類藳巻四<lb/>
</p>
<p>
</p>
  </div>
</body>
</text>
</TEI>
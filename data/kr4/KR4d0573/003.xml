<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>佩玉齋類藳巻三</head> <lb/>
    <p>
<pb n="KR4d0573_WYG_003-1a"/>
欽定四庫全書<lb/>
　佩玉齋類藳巻三<lb/>
　　　　　　　　　　　　　元　楊翮　撰<lb/>
　序<lb/>
　　送韓廷玉入燕序<lb/>
人之有是巧也不難於施而恒病乎無所施故郢人之<lb/>
運斤庖丁之解牛皆自其得之於心者應之於手凡所<lb/>
習於師而化者一出而見之則見者驚猶鬼神夫其用<lb/>
<pb n="KR4d0573_WYG_003-1b"/>
心之精入乎微奥而極乎所能斯所以施之乎外有不<lb/>
勞餘力者然而屠龍之技非不竒也學成而途益窮齊<lb/>
門之瑟亦誠工矣而有不好者不能必其好焉巧雖至<lb/>
其如不幸何哉儒者之習為文章蓋亦有至巧者矣惟<lb/>
時俗之好尚不同不幸而已之所自信者適當時俗之<lb/>
所不好於是乎抱其長而倀倀乎莫或一用者恒有之<lb/>
則夫積欎既久而一旦得以自見非幸與北方之學者<lb/>
曰韓廷玉學於南方賢而多才作詩為古文備得乎事<lb/>
<pb n="KR4d0573_WYG_003-2a"/>
物之情態而於節奏律吕有協而無戾凡天地之間舒<lb/>
者慘者常者怪者和且適者抑而不信者成者敗者上<lb/>
下於千萬世之内不可冺歿者光明而俊偉者廷玉得<lb/>
之一皆寓之於言語辭章以傳之人而埀之後其麗也<lb/>
有文繡組織之華其精也有雕鎪鏤刻之妙其當也則<lb/>
又不啻乎逄蒙由基之審固而中的也蓋已巧矣京師<lb/>
其鄉也數年前再試於鄉而一中一貢於禮部而弗克<lb/>
合當其時巧猶未至也已而吏於江東憲府有其巧不<lb/>
<pb n="KR4d0573_WYG_003-2b"/>
及施未久而罷遂益專其所學於時俗之好不好不暇<lb/>
計而所居之地則遐方下國無大興作可以紀載去朝<lb/>
廷甚逺雖有盛徳大業不得親見其事因無自而述之<lb/>
雅頌播之詩歌幾所謂倀倀乎莫或一用者已余與廷<lb/>
玉皆寓此邦情最相善而余亦有志乎學者也間因其<lb/>
所長而叩之其所能言者皆規矩方圓之至其不能言<lb/>
者蓋與其道俱進矣今廷玉復將往試於鄉而天子方<lb/>
開奎章以延天下文學之士廷玉往而以其至巧之餘<lb/>
<pb n="KR4d0573_WYG_003-3a"/>
取第於有司而自致其身於諸公之間余蓋幸廷玉之<lb/>
所長將得以自見矣故於其行不能無躍然於中者嗟<lb/>
夫有是巧而無所施者天也有所可施而不獲即施者<lb/>
人也廷玉其亦釋然於余否乎然余聞之古語曰大巧<lb/>
若拙廷玉誠能信其言則巧乃大矣<lb/>
　　送番昜彭伯誠序<lb/>
士之篤於已者厚則其習必深沉而静專其就也恒逺<lb/>
且大彼或汨沒於文藝識者則以為無致逺之資誠以<lb/>
<pb n="KR4d0573_WYG_003-3b"/>
夫浮躁淺露其器識無足觀已故可以致夫逺且大者<lb/>
非其深沉静專之士不能也當塗李君仲羽名師也其<lb/>
門人髙弟得名師而事之類皆煜然頴秀文采英發有<lb/>
過人者惟彭生伯誠則可異焉其貌也悄焉愀焉其心<lb/>
也澹焉泊焉悃愊而不華退謀而不矜殆非所謂深沉<lb/>
而静專者歟夫自科目興而聖賢之學不傳士之為業<lb/>
者皆莫不務外而畧其内鹵莽以涉乎經術而精微之<lb/>
不思矯假以詭乎行義而倫理之不講亦莫不狥華而<lb/>
<pb n="KR4d0573_WYG_003-4a"/>
不切於實恢植以崇乎氣槩而雄誇之為髙靡麗以襲<lb/>
乎辭藻而輕率之為敏要其終何如也然則士之致逺<lb/>
誠必先乎器識也哉今夫由彭生之倫等而求之其器<lb/>
識有若彭生者乎生番人也其威儀容止則非番人也<lb/>
從李君逰求道尤切李君亦復推稱之其得於師者多<lb/>
矣君當塗不踰年復侍其親歸番與之同門及甞與之<lb/>
逰者咸為言以贈之其獲於友者至矣其將歸也余甞<lb/>
見之於李君之塾肅乎其有容凝然其若思其篤於已<lb/>
<pb n="KR4d0573_WYG_003-4b"/>
者誠厚矣以生之習將不可以為逺且大之資乎且番<lb/>
饒先生之邦也生歸而讀其書思其為人由其言約諸<lb/>
於已聖賢之學初不外是則生之篤於已者將不益加<lb/>
厚乎余與彭生無素交承李君之請也故言<lb/>
　　送錢生序<lb/>
宣魏彦明以春秋學教授諸生余與之㳺問以諸生孰<lb/>
為優者必曰錢生詢其志則曰專問學而羇寓之不恤<lb/>
攻文藝而澹泊之不厭徵成立而劬勩之不移若此其<lb/>
<pb n="KR4d0573_WYG_003-5a"/>
篤也考其能則曰目之所擊識焉而無或遺心之所融<lb/>
析焉而無或繆意之所造發焉而無或難若此其雋也<lb/>
求其行則曰儀之文也而能守以度言之辯也而能制<lb/>
以謹才之敏也而能處以不矜若此其修也既而審其<lb/>
年則曰詔行貢舉之嵗干之首合于析木於是乎始生<lb/>
若此其壯也余聞而固已竒之㑹彦明與衆人有忤排<lb/>
毁交至右之者不數人其諸生固能不畔以去獨錢生<lb/>
資之愈深助之甚力向慕之益堅夫能於其師尊信之<lb/>
<pb n="KR4d0573_WYG_003-5b"/>
又若此是宜獨見稱於其師也初彦明學於鄉束脩之<lb/>
敬不越四境而學以成至其為師則旁郡鄰邑之秀從<lb/>
之如雲而學春秋者因以大振錢生而非刻意乎春秋<lb/>
其亦果能得於彦明若此乎余蓋深有以竒生矣雖然<lb/>
美而不可恃者質也逝而不可失者時也生於此誠能<lb/>
加勵其志以充其行與能他日寧不能以春秋之學來<lb/>
四方之俊乂而教之若彦明比乎今而焉就試於有司<lb/>
將道其鄉拜其父兄而往余固不能不為之言以發之<lb/>
<pb n="KR4d0573_WYG_003-6a"/>
若由是而偃然以進於道則余之所以竒生者又不特<lb/>
止於是而已生桐川人名治字成夫余為上元楊翮<lb/>
　　送孫生若淵歸南陵序<lb/>
昔薛譚學謳於秦青未盡其學而歸青餞之郊為之歌<lb/>
聲振林木響遏行雲譚遂返而受業不敢言歸矣夫譚<lb/>
固不足道而青無乃過乎不罄其學之所至以告其弟<lb/>
子與不知其學之未至而去其師若是者咸未善也南<lb/>
陵孫若淵百里從師未踰年而去之其跡蓋有類夫譚<lb/>
<pb n="KR4d0573_WYG_003-6b"/>
者然不知其師之學果盡矣乎抑未盡乎觀其心歉乎<lb/>
其不敢自足則其於師之學必將樂而不厭求而不止<lb/>
非若輕去其師者已其師吾友也不修其教於平時而<lb/>
震其異於一日如青之為亦吾友之所不為也若淵之<lb/>
歸吾固以譚之事為言者懼夫人之以譚之事例若淵<lb/>
也而況乎譚之所學者技也若淵之所學者道也道進<lb/>
乎技技可盡而道不可盡若淵其復來以就其道乎勿<lb/>
徒去其師之亟也<lb/>
<pb n="KR4d0573_WYG_003-7a"/>
　　送張伯圭序<lb/>
周之季孔門諸子多出於東州獨以文學稱與卜子夏<lb/>
並者是為言子游實産於吳南方固離明之地邪後世<lb/>
運降化治聲明文物之美萃於南方而南方蓋彬彬乎<lb/>
幾鄒魯之盛矣故江以東淛以西若番若吳特表於近<lb/>
服學士大夫林立於世而偉人代興於是詩書禮樂之<lb/>
澤繹然於賢哲統緒之餘昌然於師友講授之際世之<lb/>
君子未甞不為之嘉歎焉番故有雙峰饒先生起宋末<lb/>
<pb n="KR4d0573_WYG_003-7b"/>
推明朱氏理性之學大振於時天下後世之士咸宗之<lb/>
而況生於其鄉者歟余所見學者張伯圭質敏而志篤<lb/>
能游逺方從儒林名師是其識有過人者問其鄉蓋番<lb/>
也今將侍其師官於吳而受業焉道宣徵言於宣之能<lb/>
言者嗚呼余所聞張氏之澤逺矣伯圭誠自是而以饒<lb/>
先生之所推明進求夫言子游之所由得聖人之一體<lb/>
者則夫知行並進之方與學道愛人之論皆可體而用<lb/>
之本末之該者將不以二而釐也設施之大者將不以<lb/>
<pb n="KR4d0573_WYG_003-8a"/>
小而廢也㑹理性於身心力文學於事業非伯圭之所<lb/>
當務歟伯圭育於忠孝之門又拳拳焉以師友之劘切<lb/>
為事異時其不以詩書禮樂僴然而自見於南方也哉<lb/>
宣之能言者既為說以告之余蓋幸伯圭之生於番而<lb/>
游於吳皆賢哲之所出也故書<lb/>
　　送胡性元詩序<lb/>
違鄉井歴嵗時貿貿而行四方以圖就其所為彼徒以<lb/>
其利焉爾即不然者是必於仕進以希名榮而為是挈<lb/>
<pb n="KR4d0573_WYG_003-8b"/>
挈也其為志亦專矣哉今夫由南昌而東涉彭蠡下長<lb/>
江以趣乎宛句之間紀日以旬計里以千其為逰甚逺<lb/>
此固有志者之所為强力而自厲者也往年胡孟浩為<lb/>
是役從學於其外兄甘先生而主於施氏學成而歸越<lb/>
明年其弟性元亦來如孟浩君子蓋以為善學者焉學<lb/>
恒病乎聞見不博不博不足以資學而蘄以博夫聞見<lb/>
者固多術宜莫如游胡氏之弟晜生於江之西與先生<lb/>
同鄉而必艱勤䟦履浹旬日踰數千里學於江之東久<lb/>
<pb n="KR4d0573_WYG_003-9a"/>
而後成者殆其博聞見於逰也夫余甞造施氏之居以<lb/>
縱觀其山水之明秀清蔚信足以充胡氏昆弟之所求<lb/>
已孟浩之歸也家君序之今性元歸而詩以華其行者<lb/>
衆余固勩其志專而逰逺不主乎利禄而主乎學且又<lb/>
學之善者將得已於言哉性元歸其亟語其諸季時光<lb/>
生之未歸也踵至而沓來則施氏之徳固大有造於善<lb/>
學者之徒而胡氏之成才者亦既多矣<lb/>
　　送成均趙存中還太學序<lb/>
<pb n="KR4d0573_WYG_003-9b"/>
予初不識存中今自九江同舟來秦淮相與旬日而盡<lb/>
得其為人蓋偉然儒者也考其胄實河洛趙氏王父文<lb/>
簡公受知世皇為翰林學士承㫖外王父范公以進策<lb/>
言事得官儒䑓入風憲閥閱至光顯矣其諸舅中有能<lb/>
論時相名動搢紳間者予識之存中毎與予談天下事<lb/>
亦亹亹能言似其舅氏頃㳺天子太學治詩易有聲六<lb/>
館中至元丁丑嵗得告歸省江南而其尊府棄養遂丁<lb/>
艱服既除將復上京師卒其業予惟成均選舉與科目<lb/>
<pb n="KR4d0573_WYG_003-10a"/>
並行時天下猶或有遺才之嘆比年來科目罷而成均<lb/>
之法尚存於是居辟雍者皆可冀夫華達而山林之士<lb/>
鬰焉而無所期益足慨已夫議論出於庠序而辟雍為<lb/>
髦俊之林前史所載伏闕上言者代有其人今獨於是<lb/>
而黙黙乎易曰㧞茅連茹以其彚征吉蓋士獲並進則<lb/>
朝廷多賢矣詩曰濟濟多士文王以寧蓋朝廷多賢則<lb/>
天子可以端拱於上矣然則科目行豈獨為士有之利<lb/>
實天下之利存中能言之士也故予於其别序以告焉<lb/>
<pb n="KR4d0573_WYG_003-10b"/>
　　送能伯宣序<lb/>
士之負才雋者乘其少年英邁之氣騰踔於四方一日<lb/>
而顯達於時豈不超然可羨哉然而中之所藴蓄者不<lb/>
足以應天下之用索之而易虛叩之而易窮猶或憑所<lb/>
恃挾而傲蔑當世其及於顛覆者往往有之是則身之<lb/>
華而學力之未至信不可哉往年先君子歸自詞垣南<lb/>
北之士多從游者時大梁能伯宣在諸君中謙抑自處<lb/>
蓋厖然厚者也其行與文稱於人日益甚既而舉於鄉<lb/>
<pb n="KR4d0573_WYG_003-11a"/>
見黜於有司凢伯宣之所與友咸悒然恨焉然識者則<lb/>
為之喜謂以伯宣之才雋而嗇於今此天之所以成其<lb/>
器也及科舉法罷伯宣被御史薦為學官名在選中又<lb/>
獲即用豈天之玉其成於他日者若是其至耶今從其<lb/>
尊府赴官儀真泛秦淮絶江而往夫承具慶之樂豈特<lb/>
逰宦之光榮乃人情之所咸願而不可必得者故吾黨<lb/>
之士皆為詩以贈之余惟伯宣之所藴蓄者充矣使文<lb/>
行之愈懋而謙抑之不忘他日之逺且大殆未可量蓋<lb/>
<pb n="KR4d0573_WYG_003-11b"/>
今之嗇者後必昌器之成者用必重當其光耀而赫奕<lb/>
則人之稱之者必曰是其學力之至而得於天者深固<lb/>
宜若是其視夫進銳而退速驟盛而遄衰者可同日道<lb/>
哉余以其甞從先君子逰也遂為之序<lb/>
　　送楊元清序<lb/>
世稱雒陽中天下其地得陰陽之和而金陵在江左山<lb/>
川風氣特厚昔人比之雒中生於其間者其人多純粹<lb/>
篤實是固資禀之厚使之然已撫州前守雒陽楊公自<lb/>
<pb n="KR4d0573_WYG_003-12a"/>
往嵗從事南臺留家金陵其孫宗訓元清者師古君之<lb/>
伯子也實生於是方其幼也秀俊邁於人人及其既壯<lb/>
言弗過行動弗過禮裒然為楊氏賢子弟他日之大有<lb/>
所受可不卜而知士大夫之稱之者皆歸之其所禀而<lb/>
予獨以為繇其世澤之長故能若是蓋楊氏之積逺矣<lb/>
奕世以來清白之傳有光古昔則其昌大融顯宜在後<lb/>
昆況乎撫州公之文章事猷昭於内外於世為名卿師<lb/>
古君承纉先業發身風憲歴賛大府俱樹聲聞於時為<lb/>
<pb n="KR4d0573_WYG_003-12b"/>
良吏父祖之所以教其子孫者率以身令之元清之能<lb/>
賢殆又出其家學之懿而謂專繫乎所禀哉至正五年<lb/>
秋師古君以河東鹽司贊幕之貳辟掾江西行省時撫<lb/>
州公適以年老致政居南昌其冬元清將自金陵奉其<lb/>
母往侍其祖若父士大夫當為詩以道之惟先君子與<lb/>
撫州公友善而師古甞從先君子逰予視撫州公為叔<lb/>
父視師古為兄其知元清宜詳遂首為序引以告於士<lb/>
大夫之為詩者明元清之賢不專繫乎所稟也<lb/>
<pb n="KR4d0573_WYG_003-13a"/>
　　送劉建中歸覲序<lb/>
古之為師弟子者有君臣之嚴有父子之親有朋友之<lb/>
義其於聖賢所以為學之事問焉而告之道焉而率之<lb/>
猶以為未也必思所以左右而成就之承其教者蓋至<lb/>
於久而不忍去逺而不能忘何其當時學者嚮慕其師<lb/>
之至君子之所以教育人材者無所不用其極如此乎<lb/>
及斯道之既廢弟子之於師無終身之誼而師之所以<lb/>
待其弟子者亦漠然不足以結其心余未甞不為之太<lb/>
<pb n="KR4d0573_WYG_003-13b"/>
息焉乃今南行臺御史浚儀楊公得古者為師之道其<lb/>
官南臺也門人苻離劉建中不逺數千里實從之來公<lb/>
或按部行郡不得與建中俱則又屬之金陵名師使不<lb/>
廢其業師弟子之情可謂交至矣故予於建中之事楊<lb/>
公未甞不嘉其篤於楊公之愛建中未甞不歎其厚也<lb/>
建中從公於金陵既久間將歸省其親於襄漢於是一<lb/>
旦逺去其師有不能釋然於中者予因解之曰士之所<lb/>
為從其師而學之者莫先於事親矣建中之從楊公而<lb/>
<pb n="KR4d0573_WYG_003-14a"/>
來也其間於定省凊温之節不已疎乎今歸而事其親<lb/>
即前日之學於師者已建中之歸御史公又必將諄諄<lb/>
焉詳命之建中誠由於古者為弟子之道能不忘其師<lb/>
而即其所以教者服行之則在彼猶在此也何逺去之<lb/>
為念哉時與建中逰者咸作詩以送建中編之簡帙故<lb/>
予得而為之序著於端<lb/>
　　送唐伯庸序<lb/>
吳興唐侯子華宰休寧之明年朝廷從其請封贈其親<lb/>
<pb n="KR4d0573_WYG_003-14b"/>
及其夫人命下之日其猶子熙載伯庸氏適來侯既拜<lb/>
受恩命告於禰廟乃大作樂燕客時余與侯為僚佐在<lb/>
座中因識伯庸余見伯庸資禀之粹固已心異之及見<lb/>
其學問詞翰之美則謂人曰佳哉子華父之猶子也唐<lb/>
氏其昌乎人皆以余言為然未幾伯庸請於侯還歸吳<lb/>
興其所與㳺者皆作詩餞之余實為之倡且俾作詩者<lb/>
録其詩合為一巻余又為之序序曰吳興擅吳㑹山水<lb/>
之秀往時趙翰林以書名天下學士大夫咸推讓之子<lb/>
<pb n="KR4d0573_WYG_003-15a"/>
華父甞逰翰林公之門用詩畫顯聞江左今其猶子承<lb/>
子華父之業將克有成吳興誠擅山水之秀唐氏亦可<lb/>
尚哉蓋伯庸之齒方壯且當其家之盛時而好學弗已<lb/>
其一門之昌為可冀故君子因其歸也詩以美之詩曰<lb/>
江南一何秀寄語北人道翡翠戲蘭苕奈此顔色好<hi>其</hi>
<hi>一</hi>諸父紆組綬翁媪被封爵盛年得逢此光耀殊不惡<lb/>
<hi>其二</hi>
　　送趙子章逰江西序<lb/>
<pb n="KR4d0573_WYG_003-15b"/>
余每觀於士大夫家世之變未甞不喟然興嘆曰嗟乎<lb/>
盛衰之理微矣然其所由成立覆墜之故豈不灼然著<lb/>
見哉蓋詩書禮樂者古之君子所以致昌融保長久之<lb/>
道也故雖寒素而能篤乎此則其門閥當寖以隆光顯<lb/>
而一或棄之其陵替可立而待此理勢之所必至者何<lb/>
可以不之謹乎異時士大夫子孫乘祖宗富貴之餘以<lb/>
詩書禮樂為迂闊不切往往蔑棄之而不務故靡然而<lb/>
日下者相望後先不亦悲夫予頃聞龍源趙氏在徽之<lb/>
<pb n="KR4d0573_WYG_003-16a"/>
休寧族大以蕃其一門皆敦仁而好義於休寧為望族<lb/>
心竊識之及來佐是邑求其家之賢者得一人焉曰子<lb/>
章於是趙氏之澤逺矣獨子章自幼力學拳拳乎詩書<lb/>
禮樂之為本不逺數千里從名師逰刻意厲志日講求<lb/>
其要間歸其鄉邑大夫唐侯賔禮之為上客其族黨昆<lb/>
弟莫之及也居亡何復去而南游豫章臨川登薦紳先<lb/>
生之門正其所學而圖以紹先世之所以為是邑望者<lb/>
蓋趙氏數百年詩書禮樂之緒子章偃然以身任之子<lb/>
<pb n="KR4d0573_WYG_003-16b"/>
章之志亦偉矣或曰趙氏之在龍源者由唐歴五季及<lb/>
宋代有榮名今其彫謝未逺子章乃能以詩書禮樂亢<lb/>
其宗趙氏之歘然而復夫不在茲乎予故用告於子章<lb/>
之所與逰者以俟<lb/>
　<lb/>
　<lb/>
　<lb/>
　佩玉齋類藳巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>佩玉齋類藁巻七</head> <lb/>
    <p>
<pb n="KR4d0573_WYG_007-1a"/>
欽定四庫全書<lb/>
　佩玉齋類藁巻七<lb/>
　　　　　　　　　　　　　元　楊翮　撰<lb/>
　序<lb/>
　　贈相地劉梅心序<lb/>
晉郭景純著葬書寥寥才數百言而其理已顯何其簡<lb/>
而易知耶後世以相地專門至於曽楊之流其說大備<lb/>
而學者乃惑俚師野術或附益已見以蘄通悟學者而<lb/>
<pb n="KR4d0573_WYG_007-1b"/>
所論浸以蔓延遂幾於漠漫不可極嗚呼又何其多而<lb/>
難盡也故嘗以為龍穴沙水之法雖炳焉其不誣而今<lb/>
之所以求合圖利者其術徃徃荒唐繆戾於理率背而<lb/>
胡為彼信哉廬陵劉昌茂自號梅心以能相地㳺金陵<lb/>
凡所與葬後其家貲業必登士大夫有用之者已而仕<lb/>
於時必華顯人或以是多昌茂以其能富貴人也蓋昌<lb/>
茂之術以龍之來為主地善矣而五氣所值有吉有㐫<lb/>
則又在乎審順背之宜間數數與余談而余卒不得其<lb/>
<pb n="KR4d0573_WYG_007-2a"/>
要領然又以為今之世無景純果孰從而質其非是哉<lb/>
去年秋先君子之葬昌茂實北焉既卒事人皆以為宜<lb/>
余於是始克幡然信之曰是其能必精已乎今來告余<lb/>
以將行四方售其術求余言以達之噫以余言之陋又<lb/>
何足以達昌茂哉欲己乎言耶是蔽昌茂之能也而烏<lb/>
乎己乎言遂為之序引如上<lb/>
　　贈相者潘碧山序<lb/>
古之善相人者惟其術之憑而揣摩臆度之見一無所<lb/>
<pb n="KR4d0573_WYG_007-2b"/>
與於人之達嗇夀夭吉㓙禍福望之而即知言之而無<lb/>
隱不計其今而取必於異日故其騐如神余行四方求<lb/>
其能若此者何寥乎其不或見也凡名以相術自售之<lb/>
徒率皆低昻遷就以蘄合人意幸而一中則人必大驚<lb/>
異以為其術之精否則亦於人無忤計固巧矣然於其<lb/>
術且不能自信又烏足言茍世之學是術者讀唐許之<lb/>
書篤信而守之挈以言人當無不騐而何事於揣摩臆<lb/>
度之見乎今若齊安之㳺與相者遇於逆旅其言特灑<lb/>
<pb n="KR4d0573_WYG_007-3a"/>
灑可聽或稱其處已接物尤直且介來求相者設有隱<lb/>
惡必盡言弗諱寜不得錢非其人即不與言强要之不<lb/>
得已則言訖竟去與之錢寜不取觀其人誠若然者嗚<lb/>
呼天下之人皆資其業以為食其不没没於利者寡也<lb/>
今以術自售而不貴茍得如此必於其術能自信無疑<lb/>
已彼出於其術之外以僥倖焉者寜不愧斯人也哉寜<lb/>
不愧斯人也哉他日有以善相名東南姓潘氏號碧山<lb/>
者即與余遇者也<lb/>
<pb n="KR4d0573_WYG_007-3b"/>
　　贈中山王處士序<lb/>
雲雷風雨之功用造物之所以神其機者也彼或呼吸<lb/>
而來之若取諸左右此其術何哉是殆不可以理詰者<lb/>
故余嘗疑而不信今年夏來齊安屬連月不雨農病之<lb/>
長沙王真常為其郡人徃諸于黄岡之方廣僧舎始受<lb/>
言則曰三日當雨明日而行詰朝而蕆事壇而雨大足<lb/>
噫是亦異已余求其人而問焉具説以為吾以一身之<lb/>
隂陽合天地之隂陽爾無他法也非所謂吾之氣順則<lb/>
<pb n="KR4d0573_WYG_007-4a"/>
天地之氣亦順者耶此吾儒學問之極功彼其所能者<lb/>
將不異此耶余觀其人精堅純恪有似於道其與造物<lb/>
侔者則所傳秘甚而余不能知也其友吳景尹請為之<lb/>
序以信其術故書<lb/>
　　贈邵思善序<lb/>
古之君子其得於天者既已發而為言語文章事業或<lb/>
又因其餘力縱觀乎天地之間烟雲月露風雨晦明之<lb/>
變山川人物宫室草木鳥獸之形用以陶冩其性情而<lb/>
<pb n="KR4d0573_WYG_007-4b"/>
黙寓夫喜怒休戚箴規諷勸諫誡之意蓋有不勝其妙<lb/>
者故畫之絶品第之為神若夫一專于是而大者之弗<lb/>
立殆亦不足稱已故古今之畫其可傳者必多出於當<lb/>
時號為賢達尊顯其言語文章事業素有以厭服人人<lb/>
之望而後天下後世見其所為畫皆爭致而珍藏之以<lb/>
為希世寳玩至傳之子孫而不窮蓋其可貴重者有在<lb/>
也吳興唐侯子華父以儒名江左其畫為人所貴重及<lb/>
來宰休寜門生邵思善得以筆墨給事左右生嘗嗜畫<lb/>
<pb n="KR4d0573_WYG_007-5a"/>
學之有年既獲親承侯所指授其畫遂大進幾能與侯<lb/>
所為相埒莫可辨於是時之鴻儒瑰士稍稍譽其能間<lb/>
為詩以張之而思善亦頗色喜求予為之序予惟畫之<lb/>
為科目至多而譜具載焉凡工其藝者率近似之然徃<lb/>
徃不足貴重思善其亦知侯之畫所以為可貴重者乎<lb/>
蓋其言語文章事業卓卓著見於時是則大者已立矣<lb/>
識其人者既愛其人必求其畫慕之者得見其畫猶見<lb/>
其人焉意不徒在於畫也思善而能集道義以達其言<lb/>
<pb n="KR4d0573_WYG_007-5b"/>
語博問學以美其文章廣見聞以充其事業則其畫將<lb/>
可貴重而自名家不然是以其得於大者小用之烏足<lb/>
以企侯之萬一哉既為思善言用書以為序<lb/>
　<lb/>
　<lb/>
　<lb/>
　<lb/>
　佩玉齋類藁巻七<lb/>
</p>
<p>
</p>
  </div>
</body>
</text>
</TEI>
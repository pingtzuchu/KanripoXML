<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>佩玉齋類藁巻十</head> <lb/>
    <p>
<pb n="KR4d0573_WYG_010-1a"/>
欽定四庫全書<lb/>
　佩玉齋類藁巻十<lb/>
　　　　　　　　　　　　　元　楊翮　撰<lb/>
　題䟦<lb/>
　　題湯氏存心堂詩巻後<lb/>
木之至易生者莫如楊而黄楊則物之最難大者也觀<lb/>
湯氏之黄楊而知其家之培植逺矣頌其美者至比之<lb/>
槐堂杏林而無愧豈不以其世澤之長耶不然則楩楠<lb/>
<pb n="KR4d0573_WYG_010-1b"/>
豫章之産於深山窮谷其崇干霄其絜百圍者不少也<lb/>
皆足貴乎君子之於湯氏誠貴其能愛先世之物爾夫<lb/>
物出於先世而能愛之此黄楊之所以大也今而七世<lb/>
同居而猶未艾是其存心之仁又非獨止於愛物矣使<lb/>
湯氏之子孫長存是心則黄楊之大雖百圍干霄無難<lb/>
者若夫以荆樹之花而驗之則物理之榮悴亦易已可<lb/>
不慎哉<lb/>
　　題積善堂記後<lb/>
<pb n="KR4d0573_WYG_010-2a"/>
予因臨海陳子臨氏而識上虞徐季章季章之先府君<lb/>
竹西翁則子臨之舅也予與子臨雅厚善以故得交季<lb/>
章而知其為人甚詳其視夫古所稱君子長者蓋不多<lb/>
讓予嘗疑其家所受之澤必有自來及讀春官泰氏重<lb/>
書巴西鄧先生為其祖撰積善堂記然後知徐氏之積<lb/>
逺矣夫土益積而日厚水益積而日深今而後季章之<lb/>
積誠不可以已也雖然積貴乎善茍其念一之不審則<lb/>
殆有不勝其可畏者是以君子常騐夫人之所積而必<lb/>
<pb n="KR4d0573_WYG_010-2b"/>
其後世殃慶彼積之不審而益積者可不懼哉可不懼<lb/>
哉<lb/>
　　題富察仲敏字辭後<lb/>
字辭一首并序昔翮先君子為富察仲敏氏作也後十<lb/>
餘年仲敏復來昇翮遇之於逯彦恒氏而問之仲敏愀<lb/>
然曰曩者世之大賢君子先生長者為予之字而以文<lb/>
發其義者皆合為一巻日在維揚時一友人假觀於予<lb/>
適民居不戒于火友人之室廬在延燎中巻因燬焉予<lb/>
<pb n="KR4d0573_WYG_010-3a"/>
念之不忘常徃來于懐今不可見矣將復尋其文而藏<lb/>
之先大夫之文當在遺藁子其為我書之也翮聞之火<lb/>
之象為文明且炎上之義也仲敏之字託諸當世名筆<lb/>
而火實烈之仲敏殆將光顯乎其發也必以文明其徴<lb/>
在兹矣遂再拜敬書先君子所著辭復識其後<lb/>
　樂謌<lb/>
　　金谿縣孝女廟樂謌<lb/>
有元至正元年撫州路金谿縣新作二孝女廟成按二<lb/>
<pb n="KR4d0573_WYG_010-3b"/>
孝女姓葛氏在唐寳厯間以官責其父祐虧練白金事<lb/>
不勝暴酷皆發恚投冶中焚死父因獲免并其邑除坑<lb/>
冶之害以迄于今是宜血食其土矣國子博士吳君師<lb/>
道既文之石而祀神之詩闕焉上元楊翮撰為樂謌三<lb/>
章俾金谿之民嵗時謌之以祠孝女其辭曰<lb/>
靈之來兮兩旗張導旌幢兮鏘琳琅繽晻曖兮相頡頏<lb/>
並輜軿兮歸故鄉歸故鄉兮民所望昭肸蠁兮<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>洋洋<lb/>
庭燎輝兮夜未央椒蘭發兮欝芬芳民報祀兮弗敢忘<lb/>
<pb n="KR4d0573_WYG_010-4a"/>
心屏營兮咸肅將靈格思兮民樂康<lb/>
靈之留兮澹容與雲凝凝兮翳堂宇瓊筵陳兮合簫皷<lb/>
列尊罍兮酌清酤牲肥腯兮承雕爼女巫進兮傞屢舞<lb/>
誦神徳兮謌頌舉孰捐軀兮悟時主齊英英兮惟孝女<lb/>
繼兹今兮饗終古靈醉飽兮民樂胥<lb/>
靈之去兮將安之儼欲旋兮焱上馳互招搖兮爛祈祈<lb/>
遵雲路兮眷威遲金有賦兮地不遺竭貲産兮民力罷<lb/>
我邑井兮咸熙熙頼神恵兮獨弗罹千萬䙫兮神是稽<lb/>
<pb n="KR4d0573_WYG_010-4b"/>
薦蘋藻兮答神釐靈遄逰兮民聿思<lb/>
　啟<lb/>
　　囬蘇伊舉啟<lb/>
離市駿之臺益厭道塗之塵土返屠羊之肆俄驚簡牘<lb/>
之雲烟其文燦然為禮厚矣切念某初無竒氣徒有壯<lb/>
心技能自信於穿楊科第欲擬於拾芥豈期拂運弗遂<lb/>
良圖月窟雲深竟莫攀於仙桂河源浪急終難汎于靈<lb/>
槎始由䕃補以入官再以驅馳而為役殊非雅志實愧<lb/>
<pb n="KR4d0573_WYG_010-5a"/>
清流方服汗馬之勞遄遘集烏之祻自初從辟進退已<lb/>
逮于八年爰及赴銓徃返殆幾於十月自憐蓬轉敢附<lb/>
棘栖蓋聞予季之言過辱斯文之誼造先人之墓下詩<lb/>
聫輝賁於林塋題伯氏之壁間墨妙淋漓於竹石方圖<lb/>
求益乃沐鳴謙叙契闊於踵門道勤拳於衘䄂兹蓋伏<lb/>
遇某人鍾材懋碩蓄徳𢎞深表章循吏之成規究心羣<lb/>
史推衍先賢之㣲義篤志四詩遥遥牒譜之華侃侃源<lb/>
流之正為周司冦譏刺不貫於暴公在宋元豐文章實<lb/>
<pb n="KR4d0573_WYG_010-5b"/>
亞於歐子欒成後裔今見斯人金陵名邦有來此客雖<lb/>
牢落千里之外行李蕭然然遨逰諸公之間名稱藉甚<lb/>
鶚薦行飛於豸府皋比宐擁於鱣堂尚挹交情可覘逺<lb/>
業某𠂻懐感激謝幅稽遲深慚匪報以瓊瑶永為好也<lb/>
儻獲飽聆於珠玉不亦說乎<lb/>
　箴<lb/>
　　朂齋箴<lb/>
惟東原之士曰劉珪彦琬克紹家緒篤嗜文學乾乾不<lb/>
<pb n="KR4d0573_WYG_010-6a"/>
息期登於成侍其尊父寓官姑孰爰暨帶韋衣布之倫<lb/>
以及華族之胄齊民之英合志同心講貫黌宇之内髦<lb/>
俊如林佩衿如雲齊魯吳楚之産于是大集朋徒臻臻<lb/>
日切月劘一之以敬誠濟之以勤恪文采交賁聲譽旁<lb/>
達又即私庭理精舍表名以朂由警寓戒蓋將近以䇿<lb/>
踐履之所不逮匡克治之所未加逺以希跡前循尚友<lb/>
先哲躋賢聖之登宏兹可謂不茍且以狥已能奮厲以<lb/>
自程者已世之學者何以加兹上元楊翮式嘉厥心箴<lb/>
<pb n="KR4d0573_WYG_010-6b"/>
以告焉其辭曰<lb/>
聖兮猶天不可階升顔氏希焉欲罷不能由師孔尼附<lb/>
攀以興君子之道厥武可續實惟我徒形氣有梏矧無<lb/>
資承寜弗自朂知之匪艱行之為難雋敏桓桓如騰飛<lb/>
翰巽懦偷孱或怠而安一時之般終焉永嘆辟彼六車<lb/>
任載夷砥堅良前驅疾甚如水輪蹄弊羸詎克方執御<lb/>
筞匪加積逺千里藝學之方疇兹二理朂哉我朋時不<lb/>
可失孰存孰遵強志勉力人百已千人十已百我徳靡<lb/>
<pb n="KR4d0573_WYG_010-7a"/>
崇進希其極我業未精修底其續毋荒以嬉毋墮以逸<lb/>
日知所亡月省其得朂乃有功効為之則女其不然曷<lb/>
焉有立互贊更督交友之職朂哉我朋自朂者克矢之<lb/>
弗諼閫奥優入庶幾終譽有引無斁䛕人作箴式用規<lb/>
益<lb/>
　<lb/>
　<lb/>
　<lb/>
<pb n="KR4d0573_WYG_010-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　佩玉齋類藁巻十<lb/>
</p>
<p>
</p>
  </div>
</body>
</text>
</TEI>
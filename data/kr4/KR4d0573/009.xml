<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>佩玉齋類藁巻九</head> <lb/>
    <p>
<pb n="KR4d0573_WYG_009-1a"/>
欽定四庫全書<lb/>
　佩玉齋類藁巻九<lb/>
　　　　　　　　　　　　　元　楊翮　撰<lb/>
　論<lb/>
　　漢髙祖論<lb/>
有取天下之才者不若有取天下之資有取天下之資<lb/>
者不若有取天下之福嘗觀項籍之傳而見其㧞山之<lb/>
力蓋世之氣發而為萬夫之勇以致夫戰勝攻取之能<lb/>
<pb n="KR4d0573_WYG_009-1b"/>
未嘗不嘆其有取天下之才觀秦皇之紀而見其承强<lb/>
霸之餘業㨿殽函之至險握闗輔之精兵以制諸侯而<lb/>
臨天下未嘗不嘆其有取天下之資及觀髙帝之紀則<lb/>
未嘗不惜其無才憐其無資而多其有取天下之福也<lb/>
夫帝以匹夫崛起之勢其取天下之資不能如秦固已<lb/>
明矣至與楚戰則屢敗而屢却其取天下之才能如項<lb/>
籍乎非特不能如項籍其於張良蕭何參勃信布之徒<lb/>
亦且有不能及者然而借羣雄之所長與天下共逐終<lb/>
<pb n="KR4d0573_WYG_009-2a"/>
能一四海之區而遺子孫之利者則其福也彼秦項能<lb/>
及之乎秦項無髙祖之所有而髙祖有秦項之所無則<lb/>
天下寜非漢之有耶當其鴻門之危榮陽之急髙祖蓋<lb/>
亦幾不免矣其所以瀕於死而不死者是豈非以其福<lb/>
乎福之所集天命之所歸也髙祖惟其有天命之歸也<lb/>
神明相之人心與之此秦之所以不能拒而項之所以<lb/>
不能殺歟若項籍者當秦之亡㧞劒而起無尺土之地<lb/>
一民之臣秦雖異是而其先僻處西戎無以異于天下<lb/>
<pb n="KR4d0573_WYG_009-2b"/>
之諸侯而帝王之真者乃迫其後此項之所以不能一<lb/>
日得天位而秦之所以僅二世而亡也髙祖之得天下<lb/>
厯世久長與殷周並光武復繼而中興無秦項之一二<lb/>
而過秦項之千百其為福亦厚矣是豈無故而然哉天<lb/>
命𤣥鳥降而生商古之得天下而能傳之數十世者蓋<lb/>
必有非常之祥而常人之所無者是以獲享天下乆長<lb/>
之利而非後世之所及髙祖之生也母媪嘗息於大澤<lb/>
之陂夢與神遇是時雷雨晦𡨕太公徃視則見交龍其<lb/>
<pb n="KR4d0573_WYG_009-3a"/>
上遂有娠而産焉且其為人隆凖龍顔所居處率嘗有<lb/>
異及斬蛇大澤中則老嫗哭而言曰吾子為白帝子今<lb/>
為赤帝子斬之故哭然則髙祖其龍歟宜其有九五之<lb/>
福而非秦項之所及也<lb/>
　　項羽論<lb/>
天下有可乘之勢適因其勢而乘之天下可襲而取故<lb/>
善取天下者乘其勢非乘其勢乘其機也蓋後世之所<lb/>
恃以取天下者惟氣與力耳茍即其力強氣盛之際一<lb/>
<pb n="KR4d0573_WYG_009-3b"/>
舉而掩收其功則其事在我而况乎我與機適會人未<lb/>
及動而我先之時未及過而我遇之沛然其孰能禦哉<lb/>
論至於此吾未嘗不惜夫項羽之智有不及乎此也彼<lb/>
其合諸侯之師擁數萬之衆非無其力以蹶起之銳而<lb/>
加以屢勝之鋒非無其機然而大事已集而復墮天位<lb/>
可致而仍失者何哉論者皆曰忍而吝賞也虐而多殺<lb/>
也不仁而無義也剛愎而輕用其鋒也是豈足以盡其<lb/>
不得天下之失乎論者又曰斬宋義也疑范増也不殺<lb/>
<pb n="KR4d0573_WYG_009-4a"/>
沛公也是亦不足以盡其不得天下之失也蓋羽之不<lb/>
得天下則以其有可乘之勢不能因其勢而乘之耳當<lb/>
其力方强氣方盛秦軍既阬函谷既入子嬰既降而咸<lb/>
陽之未屠也於是乎建大號登大寳號令諸侯自立為<lb/>
天子天下其誰敢拒之天下雖間有未定吾得以天子<lb/>
之名臨之矣惜乎有可乘之勢不能因而乘之也羽之<lb/>
心蓋以為㧞山之力蓋世之氣可以常恃而久存海内<lb/>
之亂未艾則天下終吾之有遲遲而取固無害而不知<lb/>
<pb n="KR4d0573_WYG_009-4b"/>
氣窮則竭力窮則衰而亂極則思定於亂極思定之際<lb/>
為之吾之氣與力不足用矣惟羽一失其機而沛公遂<lb/>
得以因其勢而奄有焉使天下後世皆得成敗立論不<lb/>
亦惜乎方羽之燒阿房收寳貨略婦女而東也韓生蓋<lb/>
嘗說之曰闗中阻山帯河四塞之地肥饒可都以伯此<lb/>
蓋勸其即真之說也羽能聼之以正天子之名而建萬<lb/>
世之業則所處者尊所據者固沛公可得而奪之乎顧<lb/>
乃懐思東歸不用其計己而氣衰力竭天下非其有則<lb/>
<pb n="KR4d0573_WYG_009-5a"/>
曰此天亡我嗚呼此豈天亡羽哉故夫取天下者貴乎<lb/>
因其勢而乘之不使其氣衰力竭而機不可為也光武<lb/>
太宗蓋能知之是以不待天下之定而已自立遂不為<lb/>
人之所先而莫大之利及於後世雖然此為豪傑進取<lb/>
之説耳若夫聖人之興王也則不然彼其百年而後興<lb/>
者非可與是同日語也<lb/>
　　四皓論<lb/>
士有卒然而立天下之大功者非負髙世之重望不能<lb/>
<pb n="KR4d0573_WYG_009-5b"/>
也功不可以遽立也而况乎非有大臣之位尊崇貴顯<lb/>
之權一旦而能格天子之私心以定國家之大計必其<lb/>
望之重者素有以厭服天下之心雖天子亦不能不為<lb/>
之聽耳此其人豈可以勢利拘哉漢髙帝欲廢太子而<lb/>
立趙王如意吕后用張良計召四皓為太子客而太子<lb/>
之位遂定夫此四人者當秦之帝隠於山中髙帝欲致<lb/>
之而不能者也太子侍宴而此四人乃從之髙祖於其<lb/>
一見之頃則恠而問知其姓名則驚而喜當是之時蓋<lb/>
<pb n="KR4d0573_WYG_009-6a"/>
已格其易太子之心矣故此四人者不勞聲色不費說<lb/>
辭而卒能囬髙祖於偏愛之時存太子於將廢之頃使<lb/>
其非有髙世之重望章章乎其前而欲其立如是之大<lb/>
功亦已難矣當髙祖病甚而愈欲易太子也以張良叔<lb/>
孫通之危言至論亦且屢諫而不從死争而不聽而四<lb/>
人於此乃能從容片言使髙祖之愛終不能奪太子之<lb/>
位終不能移其功不既多矣乎吾於是蓋有以知其有<lb/>
髙世之望也及太子之位既定則皆翺翔引去而不可<lb/>
<pb n="KR4d0573_WYG_009-6b"/>
留來不知其所從去不知其徃觀其所行是豈貪無耻<lb/>
而茍以徼賞之所為者是其髙世之望何可量耶非特<lb/>
以其有髙世之望而已彼其智慮深逺有他人之所不<lb/>
能及者焉方黥布反而髙祖使太子將兵此正太子危<lb/>
急之秋也四人者乃說吕后使乘間為上泣而太子遂<lb/>
得不徃不然太子之勢去矣則太子之不易謂之非四<lb/>
人之功其可哉故所貴乎逸民者非貴乎徒隱也不降<lb/>
其志不辱其身四人之立功又有以出乎栁下惠少連<lb/>
<pb n="KR4d0573_WYG_009-7a"/>
之上者是豈特以其望乎當漢之興叔孫通欲定儀注<lb/>
魯有二生者召而不至吾甚惜之使二生於此能如四<lb/>
皓之徒幡然而起以成一代之禮樂而追隆古之制度<lb/>
則其功當不在於四人之下者惜乎二生之志不及乎<lb/>
此而四皓之名獨得為不徒隠者也<lb/>
　　張良論<lb/>
所貴乎智者非徒以其能用乎智而以其智之所見有<lb/>
以濟其智之所不及有人於此平常之時則將以智自<lb/>
<pb n="KR4d0573_WYG_009-7b"/>
任及其智所不及而適遭其所窮尚烏得謂之智哉若<lb/>
夫大智則不然勢順則無所不可運事窮則無所不可<lb/>
通非其識量髙逺有過人之見則其智之所能及者可<lb/>
為而其所不能及者必無以濟且夫能為於所能及而<lb/>
無以濟其所不能及者其為智亦小矣昔之論張良者<lb/>
見其深謀秘計凡所以輔助髙祖破楚而興漢者皆以<lb/>
智稱之彼其智之所及固足多矣及天下既定太子有<lb/>
將廢之勢吕后使人刦良而謀之此蓋其智之所不能<lb/>
<pb n="KR4d0573_WYG_009-8a"/>
及者豈惟他人之所不能及雖良亦固已難之故曰此<lb/>
難以口舌争也然終能令太子請髙祖之所不能致者<lb/>
四人時從入朝以為羽翼而太子之位遂頼以定嗚呼<lb/>
是乃張良之所以為智也易曰納約自牖又曰遇主于<lb/>
巷古之大臣所以格其君者不惟有以因其明而入之<lb/>
而又能求之以委曲之道蓋天下之所謂大智非其身<lb/>
自任之為難而能使人任之以濟吾之所不及者為難<lb/>
張良之事蓋若此矣良以智得名而太子將廢之勢已<lb/>
<pb n="KR4d0573_WYG_009-8b"/>
兆於此而無䇿以定其位是其為智亦已甚窮惟其濟<lb/>
之者有其術則其所以為不可及也當此之時茍無四<lb/>
老人之力太子蓋幾不免於廢是何也髙祖之愛既移<lb/>
而趙王奪嫡之漸以情而言終不以不肖子居愛子上<lb/>
其事亦已定矣特良之智有以知夫髙祖之素所尚慕<lb/>
者有在是以四老人之力得以行於其間使他人以區<lb/>
區之小智而當是智所不及之時太子之位易矣可得<lb/>
而定哉髙祖嘗語吕后曰周勃重厚少文然安劉氏必<lb/>
<pb n="KR4d0573_WYG_009-9a"/>
勃也髙祖之心蓋以為吾百嵗之後有吕氏可以承之<lb/>
吕氏之權既威必有變亂法制而非吾智力之所能及<lb/>
者獨能前知其將然是以區處略定遺其人以濟之雖<lb/>
亦謂之智可也嗚呼君子之欲用夫智者其必思所以<lb/>
濟夫智之所不及也哉<lb/>
　　光武論<lb/>
古蓋有因人之力而得天下而天下後世不及知者光<lb/>
武是也光武之興有胄裔之顯有征戰之㨗有符瑞之<lb/>
<pb n="KR4d0573_WYG_009-9b"/>
應豪傑與之天下歸之人皆以為漢之天下光武宜有<lb/>
之而不知光武之得天下則因乎更始之力也何也王<lb/>
莽之末天下困于新室之命而思漢之心正切更始於<lb/>
是乎奮然而起握先帝之璽綬承炎劉之正統天下雲<lb/>
合響應光武與其兄起於南陽亦附而從之以能下昆<lb/>
陽定陵郾奔尋邑降邳彤破邯鄲得立為蕭王蓋其立<lb/>
大功成大業者皆更始是頼及乎大功甫立大業甫成<lb/>
遂貳于更始而不就其徴且其時更始之于天下未有<lb/>
<pb n="KR4d0573_WYG_009-10a"/>
失徳而於光武亦非有他也雖殺伯昇若為過舉然既<lb/>
已臣之則生殺固在其手安得以是而為念哉前日事<lb/>
之今日背之君臣之義似有不然者當此之時更始之<lb/>
力猶足以殺光武然而不殺者則更始之仁也為光武<lb/>
者亦可以自愧矣及更始敗於長安又不聞有聞難奔<lb/>
走之事反欲伺其亂而乘之更始之號未去建武之元<lb/>
已易顧乃封之淮陽自以為徳君臣之義何如耶昔者<lb/>
髙祖蓋常因乎義帝矣及項羽放弑之則髙祖親為發<lb/>
<pb n="KR4d0573_WYG_009-10b"/>
喪兵皆縞素以擊楚之弑義帝者為名雖其心在於争<lb/>
帝然其說亦足以藉口矣光武之於更始曾有是乎夫<lb/>
更始之未敗則名器固更始之有光武于此如之何貳<lb/>
之光武之貳於更始不必論特恠夫因其力而得天下<lb/>
而人不及知也當其與尋邑相持之際詐為宛下書稱<lb/>
其兵到而故墮之猶足以懾其氣而潰其兵則凡所以<lb/>
斬將搴旗攻城而略地者頼更始之力為多矣而謂之<lb/>
皆光武之智乎故愚嘗以為使赤眉不殺更始則光武<lb/>
<pb n="KR4d0573_WYG_009-11a"/>
亦不得以無故廢之更始不廢則光武之天下誠未可<lb/>
必嗚呼此則天也非人力也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0573_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　佩玉齋類藁巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷四</head> <lb/>
    <p>
<pb n="KR4d0536_WYG_004-1a"/>
欽定四庫全書<lb/>
　午溪集卷四<lb/>
　　　　　　　　　　　　　元　陳鎰　撰<lb/>
　　五言律詩<lb/>
　　　冬夜書懐<lb/>
三載廣文館蕭然類野僧病懐猶索寞詩句自崚嶒樓<lb/>
逈初更鼓忩寒獨夜燈擁裘坐無寐漸見月華澄<lb/>
　　　獨坐<lb/>
<pb n="KR4d0536_WYG_004-1b"/>
蟾峰常在眼獨坐更當軒衰晚名猶薄棲遲道自存瓦<lb/>
寒簷雀聚帙古壁魚繁嘆此風塵際幽懐孰與論<lb/>
　　　挽葉學録<lb/>
故人不可見一夢遽登仙宅廢兵戈際池荒草樹邊諸<lb/>
生懐絳帳孤子守青氊寂寞蟾峰下傷情夜雨懸<lb/>
　　　挽徐學賔<lb/>
相逢離亂後吾道竟悠哉愧乏陳蕃禮憐多徐孺才看<lb/>
山頻曳杖對月㡬啣杯今日平舒路懐君倍覺哀<lb/>
<pb n="KR4d0536_WYG_004-2a"/>
　　　過楊山長廢宅<lb/>
廢宅經離亂心傷徃事非堂中人已去梁上燕空歸徑<lb/>
草烟㾗積門槐雨葉稀無言對斜日惆悵一沾衣<lb/>
　　　遊白墖寺園<lb/>
山空秋日晚信歩到名園古井通潮脉隣廧過竹根雲<lb/>
移塔影動河隔市聲喧已覺催歸興投林鳥疾奔<lb/>
　　　丁酉八月十二夜武陵對月是日省除青田主<lb/>
　　　　簿<lb/>
<pb n="KR4d0536_WYG_004-2b"/>
眀月相将滿照人歸興長清光疑不夜孤影在他鄉䞉<lb/>
把芳醪酌從無錦瑟張桂花偏有意茲夕送天香<lb/>
　　　次韻陳府掾山寺述懐<lb/>
乆憇招提境秋風醉叵羅山空雲起石林冷葉辭柯世<lb/>
事塵機息詩懐野興多絶憐同作客牢落竟如何<lb/>
　　　再次韻荅周學録<lb/>
此地風塵息聊堪避網羅潛鱗依舊穴倦翮戀深柯遲<lb/>
暮相知少艱時感慨多酒醒過半夜奈此客愁何<lb/>
<pb n="KR4d0536_WYG_004-3a"/>
　　　次韻蕭别駕秋懐四首并呈章參謀<lb/>
徑年縻薄宦秋晚興悠哉掃逕深門掩聨鑣上客来清<lb/>
談延晝永衰髪覺年催嘆惜遭離亂愁膓日九廻<lb/>
空齋宿雨霽凉氣入衣裘簾捲青山曉池涵碧樹秋自<lb/>
經人世亂轉覺此身浮矯首乾坤闊傷懐王粲樓<lb/>
端居聊自適逺色望中眀載誦悲秋句難忘憂國情溪<lb/>
風薦㣲冷山月吐寒更兀坐渾無寐愁聞警柝鳴<lb/>
木葉蕭蕭下哀蛩石上鳴髩毛衰易白胸次鬰難平聽<lb/>
<pb n="KR4d0536_WYG_004-3b"/>
雨添鄉思看雲識世情沉吟多感慨搔首立前榮<lb/>
　　　再次韻<lb/>
未嫌官舍冷秋色頗佳哉有客論文坐無人載酒來疎<lb/>
隂凉葉隕急景候蟲催吟罷閑延佇長廊日影囬<lb/>
䔩䔩夕風起輕寒生薄裘數峰林外晚獨樹水邊秋世<lb/>
事萍無定此身雲共浮據林一長嘯還憶庾公樓<lb/>
晚景頗好道寸心孤月明山川游宦况松菊故園情遼<lb/>
渺天難問艱危事屢更倚䦨生逺思雲外暮鴻鳴<lb/>
<pb n="KR4d0536_WYG_004-4a"/>
凉氣漸凄肅吟風黄葉鳴閑庭多雨積秋草與階平乆<lb/>
為傷時亂都忘玩物情儒官粗堪守勇爵是浮榮<lb/>
　　　三用韻荅松學諸友<lb/>
此地三年客登臨亦快哉幸無官長罵喜有故人来把<lb/>
酒捲簾坐吟詩擊鉢催蟾峰青楚楚時見鶴飛回<lb/>
牢落風塵際天寒一弊裘看来官獨冷贏得髩添秋樹<lb/>
潤烟光合池深水氣浮鄉心日夜切戍鼓起城樓<lb/>
水色循階碧山光入牖眀客稀無俗事地僻有幽情但<lb/>
<pb n="KR4d0536_WYG_004-4b"/>
得親朋厚何慚主僕更随時聊自遣憂樂以詩鳴<lb/>
萬木漸摇落凉風策策鳴客愁驚老大世亂念昇平雖<lb/>
忝官曹列難忘丘壑情故園頻入夢松菊想敷榮<lb/>
　　　挽項學齋<lb/>
相聚今三載交情只似初艱難逢亂世辛苦卜幽居得<lb/>
米時沽酒分燈夜看書老成零落盡吾道復何如<lb/>
　　　早過湖南<lb/>
湖月娟娟在衣寒怯早行水邊孤鶴起郊外亂鷄鳴牢<lb/>
<pb n="KR4d0536_WYG_004-5a"/>
落身将老艱危世未平何當謝塵鞅歸傍白雲耕<lb/>
　　　次韻簡周濟川山長二首<lb/>
故人辭薄宦去隠白雲鄉溪樹春天晚山泉夜月凉携<lb/>
家憐杜甫齊物憶䝉莊知爾身和世於今亦兩忘<lb/>
白首頻遭亂其如造物何縱鱗乘駭浪病鶴托脩柯别<lb/>
友歲年乆懐人夢寐多扁舟須過我沽酒聽漁歌<lb/>
　　　寄友人<lb/>
憐君來此隠竟日掩岩扉山晚碧雲合溪深黄葉飛干<lb/>
<pb n="KR4d0536_WYG_004-5b"/>
戈雖暫息鄉國未能歸想見行吟處寒波澹落暉<lb/>
　　　挽道元上人二首<lb/>
乆翫林泉月今乘古峡風身遺萬刼永道悟一塵空寒<lb/>
竹留枯節幽花落舊藂惟餘行誦處山意逺無窮<hi>寺樓扁山</hi>
<hi>意</hi>
元公今殁去令我獨懐思經罷惟談道禪餘不廢詩雲<lb/>
巢孤鶴守石洞斷猿悲寂寞燒香室忩寒白月遲<hi>元公號雲</hi>
<hi>巢</hi>
<pb n="KR4d0536_WYG_004-6a"/>
　　　和呉伯京學正立春見寄韻<lb/>
我已多衰病君今亦老成閉門驚臘盡把酒及春生但<lb/>
願兵戈息從無爵禄榮郡齋風月好吟咏足幽情<lb/>
　　　拜故參政石末公祠堂<lb/>
一代名臣録公應作首推功勲家有集忠義主深知海<lb/>
右戍今已人間病不治瓣香千古意遺廟草離離<lb/>
　　　奉題按察使詩卷<lb/>
使臣持玉節南國動春容古驛梨花白荒城栁葉濃居<lb/>
<pb n="KR4d0536_WYG_004-6b"/>
官無酷吏在野有畊農明日回<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬蒼山雲萬重<lb/>
　　　贈周山長<hi>并序</hi>
　　　　濟川周君於余為斯文骨肉今冬乃子善長<lb/>
　　　　膺省召躬送其行過余言别謾成律詩一章<lb/>
　　　　以寫歲暮之懐并為善長贈行云<lb/>
歲暮猶行役風霜襲緼袍幸無嫌酒薄聊爾助詩豪世<lb/>
事皆前定人生謾自勞功名如可取端合付児曹<lb/>
　　　和呉學正見寄韻二首<lb/>
<pb n="KR4d0536_WYG_004-7a"/>
一從相别後寄跡各東西歲月身惟老風塵眼欲迷依<lb/>
山松徑窈臨水草堂低獨坐相思夜凄凉月滿溪<lb/>
不見故人久悠然多所思郡齋呼茗椀山館理桐絲望<lb/>
斷雲凝處吟殘葉落時風霜歲年晚還共竹猗猗<lb/>
　　五言絶句<lb/>
　　　題買從道枯木石圖<lb/>
寂歴何年樹槎牙傍水村霜風吹葉盡秋色落雲根<lb/>
　　　次韻<lb/>
<pb n="KR4d0536_WYG_004-7b"/>
老去頭添雪愁来眼著花清尊不成釂閑坐到昏鴉<lb/>
　　　懐張應奉<lb/>
故人千里外相見一何難㡬度裁書尺秋雲鴈影寒<lb/>
　　　野歩<lb/>
随意踏春沙縁塍度菜花偶逢溪叟語行到野人家<lb/>
　　　次韻過湖南竹林<lb/>
一徑入深寂森然萬琅玕日暮雪欲落翠袖生薄寒<lb/>
　　　題草堂晚景圖<lb/>
<pb n="KR4d0536_WYG_004-8a"/>
逺水涵碧波重山歛暝色琴客期未來草堂新月白<lb/>
　　　題方泳道縣尹竹石圖<lb/>
瀟灑數尺篁孱顔一拳石開卷清風生凛然見寒碧<lb/>
　　　客中九日<lb/>
客居鄰小市有酒有黄花莫訝無詩友故鄉天一涯<lb/>
今晨風落帽秋髩覺蒼蒼小酌聊成醉都忘在異鄉<lb/>
　　　偶題<lb/>
小亭環緑筠瀟灑宜宴坐是中賔主誰明月清風我<lb/>
<pb n="KR4d0536_WYG_004-8b"/>
　　　晚興<lb/>
野興遂幽討獨行河水湄平原忽空曠蟬聲在髙枝<lb/>
　　　渡江<lb/>
殘月曉猶在㣲茫水氣涼潮来風滿棹送客過錢塘<lb/>
　　　病起夜坐二首<lb/>
獨坐寒忩夜深爐火欲灰無窮身外事都逐雨聲来<lb/>
自憐衰老貎燈影雪千莖藥餌扶吾病詩書寄此生<lb/>
　　　明旦再用前韻<lb/>
<pb n="KR4d0536_WYG_004-9a"/>
杜門聊守拙利禄念俱灰舊雨曽來客如今雨不來<lb/>
古鼎燒香篆朝盤薦菜莖澹然閑自適何用學吾生<lb/>
　　　春日漫興二首<lb/>
人閑境亦幽鳥鳴山更静臨流玩落花清興與川永<lb/>
開園近屋頭日陟自成趣心懐千載期鋤雲種松樹<lb/>
　<lb/>
　<lb/>
　<lb/>
<pb n="KR4d0536_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷四<lb/>
</p>
<p>
</p>
  </div>
</body>
</text>
</TEI>
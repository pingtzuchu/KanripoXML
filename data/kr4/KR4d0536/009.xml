<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷九</head> <lb/>
    <p>
<pb n="KR4d0536_WYG_009-1a"/>
欽定四庫全書<lb/>
　午溪集卷九<lb/>
　　　　　　　　　　　　　元　陳鎰　撰<lb/>
　　七言絶句<lb/>
　　　游南明山次周子符韻<lb/>
蕭蕭落葉委空山幽磴添苔護石䦨一自三平騎虎去<lb/>
至今龕洞白雲寒<lb/>
　　　再次韻畣海翁上人<lb/>
<pb n="KR4d0536_WYG_009-1b"/>
為愛石梁擔負山照心亭上久凭䦨松篁不動雲飛盡<lb/>
清磬一聲山月寒<lb/>
紅塵飛不到青山留得詩人倚石䦨林鶴已歸僧未返<lb/>
半巖秋雨瀑花寒<lb/>
　　　夜泊桐江<lb/>
柂牙伊軋濤驚枕舡腹凄凉月射忩正是客愁無處着<lb/>
數聲寒鴈起滄江<lb/>
　　　客枕<lb/>
<pb n="KR4d0536_WYG_009-2a"/>
滿城風露氣漫漫鐘鼓聲中漏欲乾夢覺忽驚身是客<lb/>
半簷殘月五更寒<lb/>
　　　重游南山二老亭囬望前朝大臣故冡<lb/>
前朝文物已凋零感慨重登二老亭荒冡尚留翁仲守<lb/>
百年松栢自青青<lb/>
　　　過溪居次韻<lb/>
玉溪溪上晚春餘凉樾蒼藤日影疎閑傍竹門南畔過<lb/>
石䦨隂處看儵魚<lb/>
<pb n="KR4d0536_WYG_009-2b"/>
　　　客中見菊<lb/>
病骨驚寒欲授衣年來身世更支離菊花相見渾如舊<lb/>
何事詩人鬢易衰<lb/>
　　　同友人游龍臺山勝因寺<lb/>
三枝藜杖陟秋岡風露初交野菊香行到勝因鐘巳午<lb/>
坐延松影過囬廊<lb/>
　　　游清福寺<lb/>
昨日勝因扶杖去今朝清福駕舟來老禪迎客長松下<lb/>
<pb n="KR4d0536_WYG_009-3a"/>
閑對黄花掃碧苔<lb/>
　　　獨坐<lb/>
一炷沈烟百慮清殊方十月早寒生蒲團竹几西忩坐<lb/>
閒聽西風送雨聲<lb/>
　　　古斷腸曲<lb/>
花落長門日易昏不因芳草為銷魂玉䦨干外東風過<lb/>
吹落罘罳月一痕<lb/>
　　　再游南明寺和舊題韻<lb/>
<pb n="KR4d0536_WYG_009-3b"/>
十載無因到此山滿堦苔色上層䦨堂中禪老眉如雪<lb/>
獨與青松耐歲寒<lb/>
　　　村景<lb/>
隂隂桑柘雨初晴一片平田白水生野老相逢無别事<lb/>
共過深巷聽鸝鶊<lb/>
屋後青山屋外溪穿芳度宻有深蹊白雲不隔經行處<lb/>
容我時來寄杖藜<lb/>
　　　得張脩譔書<lb/>
<pb n="KR4d0536_WYG_009-4a"/>
一冬卧病纔方愈清曉開門起看梅野服忽然逢驛使<lb/>
翰林脩譔寄書來<lb/>
　　　題松竹梅圖<lb/>
一樹梅花兩箇松數竿脩竹共清風生來不作趍炎態<lb/>
歲晚相看氷雪中<lb/>
　　　夜飲月波堂<lb/>
花影當簾春夜長主人迎客月波堂深情得似深杯量<lb/>
消盡銅匜一篆香<lb/>
<pb n="KR4d0536_WYG_009-4b"/>
　　　次韻題江山小景二扇面<lb/>
漠漠風烟遡碧流荻花摇蕩一江秋漁舟遥繫人家外<lb/>
短笛數聲生晚愁<lb/>
江上數峰凝紫烟江頭一水碧於天月華明處秋空闊<lb/>
疑有緱山駕鶴仙<lb/>
　　　題閻仲彬墨菊<lb/>
采采秋花不自持黄裳正色變緇衣江南江北風塵暗<lb/>
三徑凄迷何處歸<lb/>
<pb n="KR4d0536_WYG_009-5a"/>
　　　題美人背面欠伸圖<lb/>
東風背立好腰肢脉脉含情睡起時若使畫工開正面<lb/>
羅虬應不詠紅兒<lb/>
　　　客中雪夕<lb/>
凍雲黯淡連江樹東望家鄉緲何處偶沽斗酒聊為歡<lb/>
閉門風雪千山暮<lb/>
　　　漁父<lb/>
短篷烟雨泊鷗沙䞉有魚錢到酒家近日人間多賦歛<lb/>
<pb n="KR4d0536_WYG_009-5b"/>
争如水國作生涯<lb/>
　　　余患肺病徐子蒼寄詩問安次韻答之<lb/>
徑竹猗猗緑似雲滿堦凉影石苔新故人逺寄相思句<lb/>
應念山中老病身<lb/>
深巷沈沈白晝間一區林屋自清寛業多尚覺身為患<lb/>
慮遣應無心可安<lb/>
　　　次韻聽竹亭<lb/>
乘閑來坐此君亭瀟灑惟便客子情門外黄塵深沒馬<lb/>
<pb n="KR4d0536_WYG_009-6a"/>
誰知此地自秋聲<lb/>
　　　夜起<lb/>
縣齋静夜秋風起落葉蕭蕭撲忩紙酒醒疑是山雨來<lb/>
月明滿地凉如水<lb/>
　　　宿蟾峰<lb/>
湖上蟾峰鎮碧波萬家髙倚石嵳峩我來却值秋初霽<lb/>
快覩中天月色多<lb/>
　　　游南巖三首<lb/>
<pb n="KR4d0536_WYG_009-6b"/>
　　　　天池<lb/>
歩上巖頭路百盤石梁霜葉滿䦨干白牛卧處雲飛盡<lb/>
惟見天池一鏡寒<lb/>
　　　　抱膝亭<lb/>
白雲深處啟重扄一徑斜通抱膝亭北郭戰塵吹不到<lb/>
老僧猶指樹青青<hi>亭北見縣郭</hi>
　　　　妙髙臺<lb/>
妙髙臺在諸天上如入如來不二門欲把一言㕘妙處<lb/>
<pb n="KR4d0536_WYG_009-7a"/>
是心黙契己忘言<lb/>
　　　三月十日游南明照心亭和舊題詩韻<lb/>
曽題詩句在名山感慨重來倚石䦨三十年餘僧自老<lb/>
空留池水照心寒<lb/>
　　　奉和劉伯温貟外漫興詩韻并自述一十五首<lb/>
蒼嶺愁雲樹壓低青田明月鶴髙棲也知天庇神仙境<lb/>
秋色依然滿好溪<lb/>
杜老從來隠草堂每憂時事九囬腸如今穏駕扁舟去<lb/>
<pb n="KR4d0536_WYG_009-7b"/>
且玩西江夜月凉<lb/>
經年為客在王門慨古論今道自尊應念山中貧病叟<lb/>
獨尋黄獨斸雲根<lb/>
曽記開尊向夜分北山堂上共論文可憐一炬成焦土<lb/>
空有荒垣鎻暮雲<lb/>
鶴骨清癯稱葛衣翺翔湖海未言歸荷花開盡炎光老<lb/>
又見江頭木葉飛<lb/>
蒼茫天地一郵亭客裏相看眼孰青江北江南經亂後<lb/>
<pb n="KR4d0536_WYG_009-8a"/>
故交零落似晨星<lb/>
未許身閑隠薜蘿府書辟起聽鳴珂知君久佩文章印<lb/>
問字應多載酒過<lb/>
處世無為富貴酣急流勇退是竒男悠然自在樊籠外<lb/>
閑對江山雪滿簮<lb/>
我今老矣守林泉破屋蕭然一榻懸每向秋宵看月色<lb/>
懐人千里共嬋娟<lb/>
猗緑亭前竹滿林紛紛蒼雪落層隂開軒載誦清風句<lb/>
<pb n="KR4d0536_WYG_009-8b"/>
歲晚寜忘故舊心<lb/>
昔曽游覽徧山川汎汎身如不繫舡今日棲遲茅屋下<lb/>
却憐多病對雲眠<lb/>
門外清溪水氣寒喜無塵俗事相干重陽誰共尊中酒<lb/>
忍見黄花白露漙<lb/>
山深五月囀黄鸝秋到惟聞烏夜啼欲寄相思無便使<lb/>
空吟短句付詩奚<lb/>
貧病真同涸轍魚澆愁幸有酒堪沽秋来詩骨饒清健<lb/>
<pb n="KR4d0536_WYG_009-9a"/>
自喜登髙不用扶<lb/>
秋水溶溶緑一灣青山疊疊白雲閑而今不作功名念<lb/>
容我逍遥山水間<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0536_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>午溪集目録</head>
    <p>
<pb n="KR4d0536_WYG_000-1a"/>
欽定四庫全書　　　　　集部五<lb/>
　午溪集目録　　　　　　别集類四<hi>元</hi>
　　卷一<lb/>
　　　五言古詩<lb/>
　　卷二<lb/>
　　　五言古詩<lb/>
　　卷三<lb/>
　　　五言律詩<lb/>
<pb n="KR4d0536_WYG_000-1b"/>
　　卷四<lb/>
　　　五言律詩　　五言絶句<lb/>
　　卷五<lb/>
　　　七言古詩<lb/>
　　卷六<lb/>
　　　七言律詩<lb/>
　　卷七<lb/>
　　　七言律詩<lb/>
<pb n="KR4d0536_WYG_000-2a"/>
　　卷八<lb/>
　　　七言律詩<lb/>
　　卷九<lb/>
　　　七言絶句<lb/>
　　卷十<lb/>
　　　七言絶句<lb/>
　　　　<hi>臣</hi>等謹按午溪集十卷元陳鎰撰鎰字伯銖<lb/>
　　　　麗水人嘗官松陽教授後築室午溪上榜曰<lb/>
<pb n="KR4d0536_WYG_000-2b"/>
　　　　菉猗遂以午溪名其集卷首題前進士曲阜<lb/>
　　　　孔暘編選前進士青田劉基校正前有黄溍<lb/>
　　　　張翥孫炎及暘基二人序翥序稱其學於外<lb/>
　　　　舅周衡炎序又稱其學於翥故其詩雖才地<lb/>
　　　　稍弱而吐言清脱不失風調葢淵源有所自<lb/>
　　　　來前又載基暘手柬各一通基柬稱其體製<lb/>
　　　　皆佳而近日應酬之作去其一二則純美暘<lb/>
　　　　柬則稱其篇篇合律而中呂字字鏗金而鏘<lb/>
<pb n="KR4d0536_WYG_000-3a"/>
　　　　玉今觀其集誠不無稍傷宂蔓尚少簡汰則<lb/>
　　　　基言為能中其病且基序稱午溪集一卷炎<lb/>
　　　　序稱二卷暘序則稱四百餘篇今此本十卷<lb/>
　　　　與暘所稱頗相合是基所欲去者暘仍為存<lb/>
　　　　之宜持擇之未能悉歸精粹也乾隆四十一<lb/>
　　　　年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0536_WYG_000-4a"/>
午溪集原序<lb/>
午溪集者栝蒼陳君伯銖之詩也伯銖生逢盛時而不<lb/>
苟於禄仕徜徉里閈時出游江湖間平生所學兼著於<lb/>
詩裒其所得凡若干篇俾予序卷首予聞為詩者必發<lb/>
乎情人同此心心同此理則其情亦無以大相逺言詩<lb/>
而本於人情故聞之者莫不有所契焉至於格力之髙<lb/>
下語意之工拙特以其受材之不齊非可强而致也後<lb/>
世乃以詩為顓門之學慕雅淡則宗韋栁矜富麗則法<lb/>
<pb n="KR4d0536_WYG_000-4b"/>
温李掇拾摹擬以求其形似不為不近而去人情已逺<lb/>
矣伯銖之詩一出於自然未嘗以凌髙厲空驚世駭俗<lb/>
為務指事托物而意趣深逺固能使人覽之而不厭者<lb/>
由其發乎情而不架虚强作也古詩之發乎情者是為<lb/>
變風若衛之淇奥是已昔者子貢舉是詩切磋琢磨之<lb/>
語而夫子許其可與言詩伯銖亦取是詩首句扁其所<lb/>
居堂曰緑猗殆有子貢氏之學乎其志未易量也姑以<lb/>
今之所見者序之如此云至正二年春二月庚申翰林直<lb/>
<pb n="KR4d0536_WYG_000-5a"/>
學士中順大夫知制誥同修國史兼經筵官黄溍序<lb/>
詩三百篇外漢魏六朝唐宋諸作毋慮千餘家殆不可<lb/>
一一論五七言古今律樂府歌行意雖人殊而各有至<lb/>
處非用心精詣未知其所得也余蚤嵗學詩悉取古今<lb/>
人觀之若有脱然於中者由是知性情之天聲音之天<lb/>
發乎文字間有不容率易模寫然亦師承作者以博乎<lb/>
見聞游厯四方以熟乎世故必使事物情景融液混圓<lb/>
乃為窺詩家室堂葢有變若極而無窮神若離而相貫<lb/>
<pb n="KR4d0536_WYG_000-5b"/>
意到語盡而有遺音則夫抑揚起伏緩急濃淡力於刻<lb/>
畫㸃綴而一種風度自然雖使古人復生亦止乎是而<lb/>
已矣麗水陳伯銖父受學外舅此山周君衡有午溪集<lb/>
一編余嘗讀此山詩喜其深逺簡勁有詩家髙處既又<lb/>
讀午溪詩大篇短章何其聲之似君衡也伯銖年正强<lb/>
才正裕苟不絶於吟而㑹通所作焉古不難到也伯銖<lb/>
余交厚故論及此且書於午溪集後庶乎覽者謂所言<lb/>
何如也至正三年季春上除日應奉翰林文字登仕郎<lb/>
<pb n="KR4d0536_WYG_000-6a"/>
同知制誥兼國史院編修官張翥書<lb/>
元統癸酉秋監察御史辟河東張仲舉為金陵郡博士<lb/>
教弟子時永嘉李孝光天台丁仲容僧笑隠咸在炎以<lb/>
弟子員得從之游登石頭城坐翠微亭故趾大江西來<lb/>
如白虹遶城下淮南諸山盡在几席是日諸先生效韓<lb/>
孟聫句仲容耆飲口訥訥不能語孝光<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>漆黒仲舉長<lb/>
面而鶴身善談謔酒酣日已没宿龍翔方丈仲容困酒<lb/>
先引去笑隠出燭中坐孝光在左仲舉在右昆侖奴作<lb/>
<pb n="KR4d0536_WYG_000-6b"/>
逓書郵仲舉首倡曰先皇昔潜邸梵宫冠東南遺弓泣<lb/>
父老次授笑隠云云比曉仲舉奪筆走數韻成章余嘗<lb/>
論仲容詩若大宛天馬舉足萬里有葢世之氣仲舉如<lb/>
鳴球琴瑟合軒轅氏律呂孝光若禹九鼎神姧物怪愴<lb/>
人心魄笑隠如棠溪之金隨手鑄器不離模笵而神采<lb/>
焰焰可畏嗟夫俯仰之間忽焉隔世獨仲舉先生尚存<lb/>
在燕二十餘年乃今得見伯銖於栝伯銖與余實同出<lb/>
張先生之門未相識也及相識而白髮種種亦如諸先<lb/>
<pb n="KR4d0536_WYG_000-7a"/>
生游石頭城時惜余幼不力學長無所樹立而空老矣<lb/>
猶幸及見伯銖伯銖有午溪集二卷詩多類張先生云<lb/>
伯銖姓陳氏麗水人退菴孫炎序<lb/>
古今詩人莫盛於唐唐之詩莫加於杜少陵自少陵而<lb/>
後學詩者未有不以少陵為師然能造其藩籬者葢鮮<lb/>
况升堂入室乎葢少陵號集大成不惟其古律詩皆備<lb/>
而體製雄渾窮妙極𤣥實兼前人之所長故其語有竒<lb/>
偉壯麗者有沖淡蕭散者有髙古者有飄逸者至論其<lb/>
<pb n="KR4d0536_WYG_000-7b"/>
入神處則皆在於沈著痛快焉學之者不辨其體製而<lb/>
混然一槩師之譬之欲涉江河罔知津渡之攸在雖㳂<lb/>
江河而步彷徨竟日終不得而濟矣夫伯夷栁下惠未<lb/>
得與吾夫子並而得與吾夫子俱以聖稱者以其一偏<lb/>
之行亦至乎極故也學詩者苟得少陵之一體而精焉<lb/>
則可以言小成矣栝蒼陳君伯銖好學善為文尤刻意<lb/>
於詩翺翔湖海與名公勝士游聞見益廣賦詠亦工有<lb/>
午溪集四百餘篇故黄文獻公與今仲舉張公伯温劉<lb/>
<pb n="KR4d0536_WYG_000-8a"/>
公皆為之序将鋟梓以傳聞余至栝復馳書以集示余<lb/>
俾為之遴選且評其當否余黄公之門生嘗謁張公於<lb/>
燕謁劉公於杭三君子之議論固所敬聴而誠服者夫<lb/>
既皆賛君之詩矣余復何敢言雖然伯銖有命不容自<lb/>
己乃取其集端誦之者累日但見夫良金美玉無可揀<lb/>
擇而興趣之髙詞意之雅則皆悠然有一唱三歎之音<lb/>
余始愛其五言以為古詩學陶彭澤律詩學孟襄陽七<lb/>
言則因是而擴之爾及吟諷之久然後知其一出於杜<lb/>
<pb n="KR4d0536_WYG_000-8b"/>
少陵葢非泛學杜集而專師其一體所謂沖澹蕭散者<lb/>
是已若其寫懐序事徃徃慷慨可念又非得杜公沈著<lb/>
痛快之㫖者乎學詩如是可以自成一家矣大凡詩之<lb/>
本在乎達性情善作者不以雕琢為巧脂粉為華也徃<lb/>
時聞劉須溪先生之語曰詩無論拙惡忌矜持又曰晉<lb/>
人語言使壹用為詩皆當掩出今古無他真故也今伯<lb/>
銖所賦無矜持之態又皆一出於真此誠真知詩道者<lb/>
故能髣髴古人自成一家則可以傳世矣夫豈一朝一<lb/>
<pb n="KR4d0536_WYG_000-9a"/>
夕之力所至哉余非諛伯銖也知詩者虚心以諷之則<lb/>
有以得之矣伯銖所居在午溪上故因以名其集云前<lb/>
進士温州路同知平陽州事曲阜孔暘序<lb/>
世之為詩者将以為名與詩三百篇作者之名間見一<lb/>
二其餘莫得而知也自漢以來文章始著名氏而行行<lb/>
重行行飲馬長城窟等篇猶不知其作者古之人情有<lb/>
所感則發為言将以明道非為身私是以切於事而造<lb/>
於理人得而傳誦之如食膾炙知其味之美而不必問<lb/>
<pb n="KR4d0536_WYG_000-9b"/>
其所從來也故所作不多而自傳非作者之期於傳也<lb/>
魏晉以降實始夸多而競靡然數百年間其大顯者不<lb/>
過數人其次所作雖多而其可傳者有限或八九篇或<lb/>
二三篇或存其名而所作無傳焉不切於事不造於理<lb/>
無所感於情而强為言故言雖多而不中譬如蜩蝒之<lb/>
鳴雖不入耳而不可謂之不能鳴者若是雖名傳於人<lb/>
亡益也麗水陳君伯銖有午溪集一卷觀其所著詩三<lb/>
百有餘篇則皆典雅有思致發乎情而不愆乎義可傳<lb/>
<pb n="KR4d0536_WYG_000-10a"/>
於世而不必其多者也余故喜而為之序焉至正丙申<lb/>
十有二月望日從仕郎前江浙等處儒學提舉劉基序<lb/>
</p>
<p>
</p>
  </div>
</body>
</text>
</TEI>
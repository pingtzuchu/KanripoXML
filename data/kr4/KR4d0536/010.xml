<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷十</head> <lb/>
    <p>
<pb n="KR4d0536_WYG_010-1a"/>
欽定四庫全書<lb/>
　午溪集卷十<lb/>
　　　　　　　　　　　　　元　陳鎰　撰<lb/>
　　七言絶句<lb/>
　　　借漫興一十五首<lb/>
碧樹參差竹屋低半生此地惬幽棲悠然不盡登臨興<lb/>
屋上青山屋下溪<lb/>
紅塵吹不到溪堂時掬清泠沃酒膓山外亂鴉飛過盡<lb/>
<pb n="KR4d0536_WYG_010-1b"/>
數聲漁笛晚風凉<lb/>
徑竹猗猗晝掩門日移清影過芳尊午香一炷閑無事<lb/>
坐看幽禽下樹根<lb/>
一笑歸來避世紛山靈不用勒移文白雲本自無心出<lb/>
我况如今懶似雲<lb/>
十載緇塵染客衣田園今喜賦來歸此身與物同閑適<lb/>
倦翮孤雲自在飛<lb/>
溪頭擬結野翁亭更種溪傍萬竹青白髪一尊聊自遣<lb/>
<pb n="KR4d0536_WYG_010-2a"/>
夜深時看老人星<lb/>
窮簷隂合翳松蘿迎送都無白玉珂從此只知田野事<lb/>
山人溪叟日相過<lb/>
淵明歸隠成疎懶謾自題詩責五男三徑盤桓有餘樂<lb/>
葛巾牢裹棄纓簮<lb/>
殘年飽飯獨怡然陋室從教似罄懸䞉喜繞階多竹色<lb/>
晚來新月闘嬋娟<lb/>
一區舊宅帶秋林占斷溪南十畝隂長日坐分鷗鷺席<lb/>
<pb n="KR4d0536_WYG_010-2b"/>
㗳然忘我亦忘心<lb/>
秋風吹緑漲晴川老去生涯一釣船人世烟塵猶眯目<lb/>
争如沙上共鷗眠<lb/>
矍哉陋兒笑儒寒㣲禄資身已懶干手種園中千樹橘<lb/>
黄金顆顆露漙漙<lb/>
百畝新承溪上堰年荒幸免為飢啼舉家從此無憂色<lb/>
却笑涪翁憫跛奚<lb/>
買得漁家一尺魚床頭酒熟不須沽三杯飲罷斜陽裏<lb/>
<pb n="KR4d0536_WYG_010-3a"/>
行看青山信杖扶<lb/>
溪上幽居無限好天分地位頗寛閑我生本是疎慵者<lb/>
只合漁樵老此間<lb/>
　　　次韻呉學録春日山中雜興七首<lb/>
亂世艱難寄此身暮年食蓼有餘辛一春勝事成虚擲<lb/>
空憶蘭亭王右軍<lb/>
碧山深處息兵戈石竇甘泉冷齒牙絶似天臺舊風景<lb/>
何人能復飯胡麻<lb/>
<pb n="KR4d0536_WYG_010-3b"/>
林樹深深石徑斜野橋村塢兩三家蕭條門巷人行少<lb/>
惟見疎桐自落花<lb/>
功名老去念頭輕盡日看山眼倍明甚欲買田為隠計<lb/>
囊空未辦孔方兄<lb/>
睡起書齋日正中松花飄粉滿房櫳山童頗解詩翁意<lb/>
茶竈猶藏宿火紅<lb/>
一溪流水繞山隈岸草青青長舊荄鷗鳥不知人事異<lb/>
自随釣艇去還囬<lb/>
<pb n="KR4d0536_WYG_010-4a"/>
故老相逢竹外村能談舊史憶乾元大兒昨日從軍去<lb/>
惆悵無人給曉昏<lb/>
　　　題湖山十景<lb/>
　　　　翠屏晚對<lb/>
為愛群山列翠屏竹門終日不曽扄溪風吹却白雲去<lb/>
添得他山一抹青<lb/>
　　　　緑野春畊<lb/>
雨足田疇春水生青陽浮處有農畊村南村北秧初緑<lb/>
<pb n="KR4d0536_WYG_010-4b"/>
布谷樹頭相對鳴<lb/>
　　　　月浦泛舟<lb/>
與客擕壺夜泛舟水光不動月光浮洞簫吹徹湖山静<lb/>
應似坡仙赤壁游<lb/>
　　　　雪溪垂釣<lb/>
水濶天寒雪正飛漁翁猶在水之湄慿誰畫出溪頭景<lb/>
簑笠孤舟獨釣時<lb/>
　　　　竹樓清眺<lb/>
<pb n="KR4d0536_WYG_010-5a"/>
竹外登樓興自豪紛紛蒼雪冷吟袍浮雲吹盡秋空濶<lb/>
獨鶴歸來山月髙<lb/>
　　　　松嶺早行<lb/>
松林曙色未全分半入青山半入雲落葉鐘聲何處寺<lb/>
行人疑在夢中聞<lb/>
　　　　古寺鐘聲<lb/>
隔溪古寺夕陽時風送鐘聲落翠㣲想見老僧歸院晚<lb/>
山童未掩白雲扉<lb/>
<pb n="KR4d0536_WYG_010-5b"/>
　　　　平川霽色<lb/>
𣺌𣺌平湖蕩日光漁烟起處隔滄浪登樓有客看秋霽<lb/>
楊栁風多滿袖凉<lb/>
　　　　西山牧笛<lb/>
西山山下草離離斷隴平坡雨過時牛背牧児歸路晚<lb/>
數聲短笛倚風吹<lb/>
　　　　東岸漁燈<lb/>
月黒樓前湖水明漁燈㸃㸃過沙汀蘆風忽起光還滅<lb/>
<pb n="KR4d0536_WYG_010-6a"/>
疑是寒宵夜燐青<lb/>
　　　道徑東巖砦<lb/>
荒村寂寞兩三家故壘東邊石徑斜巖樹不知人死盡<lb/>
春來還發舊時花<lb/>
　　　贈别周善長之金華<lb/>
風捲山雲雪乍晴又攜書卷促行程知君此去雙溪上<lb/>
一路梅花管送迎<lb/>
　<lb/>
<pb n="KR4d0536_WYG_010-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷十<lb/>
</p>
<p>
</p>
  </div>
</body>
</text>
</TEI>
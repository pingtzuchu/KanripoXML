<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷五</head> <lb/>
    <p>
<pb n="KR4d0536_WYG_005-1a"/>
欽定四庫全書<lb/>
　午溪集卷五<lb/>
　　　　　　　　　　　　　元　陳鎰　撰<lb/>
　　七言古詩<lb/>
　　　謝楊震卿山長惠李息齋枯木竹石圖<lb/>
我家栝蒼西山西重岡複嶺蔵廽溪蔦蘿篁竹最深宻<lb/>
半生此地成幽棲爾来汨汨随寒暑走遍東呉與南楚<lb/>
長嫌客舍似雞栖夢寐山林有遺墅李侯標格清逼人<lb/>
<pb n="KR4d0536_WYG_005-1b"/>
胸中丘壑絶無塵戯將醉筆一揮灑怪石古木連蒼筠<lb/>
先生好事緹蔵久不意今朝落吾手却如置我故山間<lb/>
謖謖清風起林藪客中愁絶夜不眠萬里秋思随人先<lb/>
便須擕此歸挂草堂時時開酌賞以瑶華篇<lb/>
　　　謁張伯雨外史<lb/>
先生昔住句曲山瓊樓絳闕相通寛飛幢游戯九霄上<lb/>
下視赤日如跳丸却來平地尋舊隠摩挱古石看烟㾗<lb/>
孤雲蹤跡偶還往此身本在無還間天書雲篆真訣秘<lb/>
<pb n="KR4d0536_WYG_005-2a"/>
蒼精含景秋芒寒老我江湖倦游客洗心只欲聴談𤣥<lb/>
蓬萊弱水如可到願借来鶴随游軿<hi>開元宫有来鶴亭烟㾗石</hi>
　　　次韻周子符中秋賞月<lb/>
去年為客錢唐館序屬中秋凉意滿杜門獨酌風雨來<lb/>
簷溜瀟瀟聲不斷今年歸上午溪樓長天月白還中秋<lb/>
洞簫吹徹夜寥閴玉盤正在䦨干頭素光眩眩清無奈<lb/>
興豪欲踏鯨鰲背此生此景須盡歡放浪形骸天地外<lb/>
金尊㶑灔生酒波圑圑桂樹青婆娑人生四美不易具<lb/>
<pb n="KR4d0536_WYG_005-2b"/>
此酒不飲如公何<lb/>
　　　贈寫竹齊伯玉<lb/>
少㣲躔下有佳客紫髯漆髮雙瞳碧前年騎鶴遊廣陵<lb/>
傲睨江濤弄明月䧺才犖犖天馬駒清標炯炯氷玉壺<lb/>
滿襟英氣歛不住却與竹君傳畫圖酒酣肝膽露芒角<lb/>
雪壁淋漓翻墨汁興豪一掃數百竿立玉排空森列㦸<lb/>
蒼烟漠漠横髙秋虚堂晝静聞蕭颼知君用心亦良苦<lb/>
落筆竗覷文洋州我漸飄泊大江北嵗晚交情冷如鐵<lb/>
<pb n="KR4d0536_WYG_005-3a"/>
欲留此畫共結三友盟只恐一夕通靈化梭壁<lb/>
　　　次韻同徐子蒼賞海棠<lb/>
芳姿艶質天與妍玉環飛燕俱堪憐昭陽華清留不住<lb/>
化去却作花中仙當時扶醉春容醒富貴風流兩矜逞<lb/>
雕欄玉檻安在哉依舊東風好光景今人尚愛宫中妝<lb/>
一春對花醉百塲踏歌槌鼓窮夜飲連天畫燭迷春芳<lb/>
老我偏慙脚無力十年奔走他鄉國花時偶喜得還家<lb/>
把酒看花空太息教兒莫放清樽空剪取歩障圍春風<lb/>
<pb n="KR4d0536_WYG_005-3b"/>
人生得時且歡樂少年轉眼成衰翁<lb/>
　　　次韻賦無言上人盆石<lb/>
海窟移來一拳石膚寸中蔵勢千尺天然幻出補陀宫<lb/>
使我觀瞻晤空色瑞光隠隠生霧烟清氣霏霏充几席<lb/>
夜來對坐黙無言水月清凉梔子碧<lb/>
　　　次韻友人西湖訪梅<lb/>
經年旅食紅塵市壓座笙歌喧醉耳山林清夢竟荒迷<lb/>
眼底詩人能有㡬朔風吹寒澂宿霧聞道西湖梅半吐<lb/>
<pb n="KR4d0536_WYG_005-4a"/>
共君漂泊在天涯却嘆流年暗中度疎花冷蕋囬陽春<lb/>
清波淡月傳花神君命得句更竒絶對花如對氷玉人<lb/>
老我見梅心愈醒曽向湖邊弄香影不愁雪後白糢糊<lb/>
再約孤山訪和靖<lb/>
　　　寄張外史<lb/>
鐡冠峩峩鶴氅裘冲襟炯炯氷壺秋進履曽下黄石拜<lb/>
辟榖獨從赤松遊官府真仙上界足富貴於我如雲浮<lb/>
乞取金丹換毛骨飛佩往謁崑崙丘<lb/>
<pb n="KR4d0536_WYG_005-4b"/>
　　　次韻客中荅友人<lb/>
我生牢落寡時偶半世江湖厭奔走霜風吹破黒貂裘<lb/>
畫虎不成羞類狗羡君意氣隘八區自説功名分中有<lb/>
往時曽學屠龍技向去當施縛麟手萍蓬偶爾屢相逢<lb/>
黄金醉輦如澠酒去年共訪西湖梅今年又賦平山桞<lb/>
侈然惠我雲錦章五采繽紛落晴牖自慚衰老百不如<lb/>
深荷交情日親厚難將魚目報夜光但惜黄鐘調瓦缶<lb/>
倚歌慷慨不自覉酒酣㧞劍蛟龍吼<lb/>
<pb n="KR4d0536_WYG_005-5a"/>
　　　次韻夏日野歩<lb/>
繰絲人家雞午啼南牆雨過篁竹齊出門更喜新緑净<lb/>
旋布石磯行過溪香醪滿榼供提擕垂楊樹外聽鳴鸝<lb/>
因嗟田父行水泥有餉不充葵與藜<lb/>
　　　三月十三日同松陽諸友游東臯過逍遥宫分<lb/>
　　　　韻得草字<lb/>
葛中野服偕詩老歩出東臯散懐抱尋幽更到逍遥宫<lb/>
坐我澄軒净如掃山寒石竇雲起遲地逈松林鶴歸早<lb/>
<pb n="KR4d0536_WYG_005-5b"/>
何時重約黄冠師直上靈巖拾瑶草<lb/>
　　　中秋感懐呈松學諸友<lb/>
我昔扁舟泛淮水萬頃琉璃月光裏夜深復上城南樓<lb/>
笛聲未斷簫聲起燕姬二八比玉花纎纎㶑灔傾流霞<lb/>
筵前舞袖影凌亂青年意氣百倍加歸來嵗月如轉燭<lb/>
圓缺隂晴㡬悲樂只今白首歎無成晚得一官飰不足<lb/>
江北江南多亂離吁嗟赤子無所依長松古邑亦遭毁<lb/>
空餘野草秋螢飛乾坤浩蕩父老盡逝水東流徒潣潣<lb/>
<pb n="KR4d0536_WYG_005-6a"/>
世間萬事何時終豈若龐公鹿門隐人生對酒當盡歡<lb/>
此宵此月能㡬看杜陵詩老曽有語無使霜露沾衣寒<lb/>
　　　次韻夀友人<lb/>
銀潢秋水洗丰骨談笑掀髯豪興發婆律旃檀香味浮<lb/>
琉璃琥珀酒光滑雖無紅袖共歡娱謾有清詩冩竒絶<lb/>
祝君之壽老益堅静夜觀書眼如月<lb/>
　　　秋日葉訓導招飲分韻得摘字<lb/>
主人登樓宴賔客笑語相懽盡今夕蟾溪清浸月光秋<lb/>
<pb n="KR4d0536_WYG_005-6b"/>
兎阜寒通雲氣白舉頭但覺銀漢低澆胸未怪金杯窄<lb/>
重陽更約醉西風牆根菊蕋應堪摘<lb/>
　　　再分韻得百字<lb/>
南陽有客髯如㦸更覺心腸堅鐡石擕来舊日書一囊<lb/>
分坐中齋燈半席制齡且學餐菊英辟世休言種桃核<lb/>
便當沽酒消窮愁袖中我有錢三百<lb/>
　　　溪樓小宴分韻得頭字<lb/>
西風浩蕩吹衣裘天氣漸冷黄花秋山城酒熟方新篘<lb/>
<pb n="KR4d0536_WYG_005-7a"/>
雖非九日堪追遊今朝偶出招朋傳擕尊采菊登髙樓<lb/>
雕盤烏几羅珍羞一觴一詠相賡酬蟾光當忩青入眸<lb/>
珠簾倒挂珊瑚鈎曉霞絢彩晴未收白蘋掩映波光浮<lb/>
醉酣更覺忘百憂胸中世故散不留詩成復作商聲謳<lb/>
他人能有此樂不丈夫命達當封侯未達自分歸林丘<lb/>
我聞𢎞景不出休何須更畫金籠頭<lb/>
　　　題院判石末公見惠趙仲穆䨇馬圖<lb/>
使君惠我雙馬圖雄姿逸態世所無流傳韓幹舊墨蹟<lb/>
<pb n="KR4d0536_WYG_005-7b"/>
湖州公子親臨摹湖州自是名家駒繪畫此馬與衆殊<lb/>
鬃鬛蕭蕭朔風起舉足萬里無長途彎弓馬上者誰子<lb/>
駞裘烏㡌貂襜褕游韁飛鞚栁隂外射殺黄熊及於莵<lb/>
只今世亂多戰伐駑駘龍種同馳驅邊城人馬半已死<lb/>
空令撫卷成嗟吁使君統領百萬夫要平南楚并東吳<lb/>
英雄事業佐𤣥徳願起此馬如的盧<lb/>
　　　次韻孫都事越中大雪歌<lb/>
庚子之歲云暮矣越中大雪若幽薊凍雲十日撥不開<lb/>
<pb n="KR4d0536_WYG_005-8a"/>
亂灑斜飛勢容裔山川髙下爛瓊瑶世界三千色無二<lb/>
倚壑髙松折巨枝入地遺蝗蔵醜類乾坤已回北作南<lb/>
凝沍隂中有和氣白頭父老為咨嗟百年覩此真竒異<lb/>
仄聞城市三尺餘陋巷益深難擁篲漁翁披簔迷晚歸<lb/>
童子映書忘夜寐我雖寒苦興自豪一上層樓豁胷次<lb/>
豈無党進酒淺斟不學袁安户深閉醉酣箕踞正長吟<lb/>
忽有詩從鳯池至左司先生文武兼統制吾邦居重位<lb/>
凛然清氣逼銀河散此六花飛大地兵塵沴戾盡洗空<lb/>
<pb n="KR4d0536_WYG_005-8b"/>
窮谷深山亦漸被因知天意兆禎祥明年大有公當記<lb/>
　　　好溪堰為呉明府作<lb/>
縣公築堰東九里大堤横截長溪水引流下注萬頃田<lb/>
禾稻翻風翠雲起去年陂堰未曽開况值亢旱天為灾<lb/>
城中亂罷正蕭索兼無秋實人民哀今年爭看决渠雨<lb/>
龍骨長閑挂梁梠老農仰卧歌南風但知歡樂無所苦<lb/>
君侯事業如白公流芳千載無終窮願公更展作霖手<lb/>
均此徳澤四海同<lb/>
<pb n="KR4d0536_WYG_005-9a"/>
　　　次韻葉中甫見寄<lb/>
葉公與我皆竒士骨相崚嶒氣雄偉當年湖海屢相逢<lb/>
酒酣擊劍秋風起結交落落青雲賔談笑相過無俗軌<lb/>
潛心不復事詩書要取功名侯萬里誰知白髪成兩翁<lb/>
此意蕭條今已矣忽然寄詩来問安厯説舊游情愈美<lb/>
况遭世亂多變遷富貴榮華如覆水嗟余獨抱寒苦調<lb/>
只有豪吟差可擬結廬幸喜近清溪䞉種桃花紅蕋蕋<lb/>
約君待向春水肥共駕扁舟釣魴鯉<lb/>
<pb n="KR4d0536_WYG_005-9b"/>
　　　次韻孀婦嘆<hi>用杜工部詩韻</hi>
城東孀婦髪未華半生苦樂随夫家前年夫戍死鋒鏑<lb/>
姑老子㓜長吁嗟擕持㓜子獨存立倚簾羞見燕雙入<lb/>
辛勤紡績得来薪晨昏奉姑粗供給鄰家女子瑳素頭<lb/>
壓髩金釵髻相並下階自折櫻桃花愛惜嬌容時照井<lb/>
誰知孀婦拭淚痕為夫築墳松樹根此身抱節誓不改<lb/>
甘守寂寞黄茅材<lb/>
　　　次韻蔡伯玉見寄<lb/>
<pb n="KR4d0536_WYG_005-10a"/>
吾邦風俗頗淳古田里居民皆樂土天教我軰以筆耕<lb/>
播詠聲詩遍寰宇飬生不用服金丹充腸自有苜蓿盤<lb/>
四時佳景足延覽清溪浩蕩山髙寒我昔别君為冷掾<lb/>
五載區區食破硯相望南北如風枝却喜歸來復相見<lb/>
去年風塵暗不開招我西澗同銜杯巖頭啼鳥日催起<lb/>
看雲聽瀑心悠哉只今世事已如此碌碌㣲官如敝屣<lb/>
便從巢許隠終身掬取清流洗塵耳<lb/>
　<lb/>
<pb n="KR4d0536_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷五<lb/>
</p>
<p>
</p>
  </div>
</body>
</text>
</TEI>
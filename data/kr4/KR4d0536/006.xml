<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷六</head> <lb/>
    <p>
<pb n="KR4d0536_WYG_006-1a"/>
欽定四庫全書<lb/>
　午溪集卷六<lb/>
　　　　　　　　　　　　　元　陳鎰　撰<lb/>
　　七言律詩<lb/>
　　　石門紀遊<lb/>
山藏仙窟好溪湄滿徑秋雲冷濕衣萬古石門青不合<lb/>
半天瀑布雪長飛猿攀松子巖前落鶴趂琴童洞口歸<lb/>
謝李何年留傑句至今山水有清暉<lb/>
<pb n="KR4d0536_WYG_006-1b"/>
　　　紫虚觀<lb/>
紫虚宮近少㣲垣俯瞰粼粼碧一川刼火不燒鍾呂像<lb/>
古碑尚記李唐年龍飛劍影来深洞鳯載簫聲下九天<lb/>
千載葛洪丹井在神光猶自發靈泉<hi>觀遭兵火鍾呂二像如故</hi>
　　　江心寺<lb/>
四顧瀰漫雪浪翻巍巍臺殿壓雲根天連塔影浮江浦<lb/>
風送鐘聲落海門老衲倚䦨延月色潛蛟蟠穴候潮痕<lb/>
古今登覽無窮思雲氣蒼蒼島樹昏<lb/>
<pb n="KR4d0536_WYG_006-2a"/>
　　　甘露寺廢址<lb/>
金碧樓臺安在哉空留鐡塔鎮崔嵬慈雲散盡無甘露<lb/>
烈火燒殘有刼灰巨鑊欹斜堆敗葉斷碑零落付蒼苔<lb/>
老僧飛錫知何處落日長江潮自回<lb/>
　　　遊蒼山道院<lb/>
松桂蒼蒼匝道邊林光摇蕩拂晴川桃花流水人間世<lb/>
石室丹霞洞府天一榻清風生竹潤半簷疎雨入茶烟<lb/>
詩人往往餘吟咏間剔蒼苔看石鐫<lb/>
<pb n="KR4d0536_WYG_006-2b"/>
　　　次韻月明徳經厯游茅山<lb/>
三峯翠色倚髙㝠萬壑松聲撼百霆列宿拱垣低月殿<lb/>
彩雲扶轂近芝亭紫壇露冷晨幢濕金闕風㣲午篆馨<lb/>
遥想羣仙飛珮處碧霞縹緲玉瓏玲<lb/>
　　　又次韻宿元符宮<lb/>
天風送客到茅山山疊千重路百盤松下石碑留玉篆<lb/>
竹邊藥竈飬金丹聲沈萬籟乾坤静氣肅九霄風露寒<lb/>
乞取鼎餘換凡骨好隨僊侶躡飛鸞<lb/>
<pb n="KR4d0536_WYG_006-3a"/>
　　　丹陽早發<lb/>
浮生擾擾㡬時休又向長河理去舟雁帶呉雲鄉信逺<lb/>
蛩鳴楚月客心愁依依老桞風烟晚獵獵黄蘆水國秋<lb/>
借問今宵何處宿遥山青外是𤓰洲<lb/>
　　　遊西峯寺<lb/>
山繞招提面面青黄金臺殿敞春晴樹分兩徑参差起<lb/>
水積方池澹沲清並命鳥飛争供食長生魚出聴鐘聲<lb/>
湛然亭上凭䦨乆閑看溪雲傍塔生<lb/>
<pb n="KR4d0536_WYG_006-3b"/>
　　　三岩<lb/>
塵土寰中有底忙禪扉咫尺自清凉雲深古洞苔生井<lb/>
露冷疎林月滿廊紫玉樷開金色相水晶簷動白毫光<lb/>
慿誰捲取天潢雪好把楊枝灑下方<lb/>
　　　次韻鄧知州㑹秦郵乾明寺二首<lb/>
特向詩禪覔一叅秦郵寺裏聴雄談政成洛北官方滿<lb/>
家近淮南路熟諳春日竹忩多雅趣暮年蔗境有餘甘<lb/>
超然跳出塵籠外風月招邀興倍堪<lb/>
<pb n="KR4d0536_WYG_006-4a"/>
解組歸來隠樂郊手開藥圃旋除茅巢雲野鶴新添子<lb/>
亞水苔梅曲引梢翰苑曽傳坡老句禪門今結遁公交<lb/>
日来清思知何在茶臼時時隔竹敲<lb/>
　　　再次韻呈天岸長老<lb/>
妙法無邊竟莫參洗心只欲聴清談空門枯淡師能守<lb/>
行路艱難我慣諳芸几半忩烟穂碧茶甌一掬井花甘<lb/>
淵明他日重来此蓮社投盟諒自堪<lb/>
瀟灑禪房近碧郊短墻重叠盖黄茅光翻池上千桃樹<lb/>
<pb n="KR4d0536_WYG_006-4b"/>
秀入階前萬桞梢水滿草生魚意樂風㣲日暖鳥聲交<lb/>
更無餘事跏趺外從遣棊聲晝屢敲<lb/>
　　　三用韻呈天石長老<lb/>
不二門中試往叅了無文字况言談安心有法何從覓<lb/>
應事隨機已熟諳午榻偶聴風竹響春厨時薦野蔬甘<lb/>
勞生自愧多煩惱寧止嵇康七不堪<lb/>
路入琅山十里郊曽聞卓錫盖新茅靈巖中竪擎天石<lb/>
祗樹東囬偃月梢欲比淵明来入社也應支遁肯聨交<lb/>
<pb n="KR4d0536_WYG_006-5a"/>
他時襆被来尋約長聴鐘聲夜半敲<lb/>
　　　旅懐<lb/>
滿樓風露薄幽襟素練縈忩月影臨市散燈收人語静<lb/>
夢回酒醒夜寒深淮山殘雪三年客栝嶺飛雲萬里心<lb/>
珍重緑猗亭上竹平安長遣寄清吟<lb/>
　　　次韻答友人<lb/>
青雲萬里豁雄襟淮海東邊得共臨呉楚地分平野濶<lb/>
金焦山湧大江深秋風楊桞離亭恨夜月梅花故國心<lb/>
<pb n="KR4d0536_WYG_006-5b"/>
試上層樓一悵望手絃緑綺和髙吟<lb/>
　　　贈李晋卿葬師歸龍泉<lb/>
瀟瀟霜霰㸃行装驢瘦童寒路更長十載江湖雙白髩<lb/>
半生山水一青囊摩挲古劍心猶壯邂逅清尊興自狂<lb/>
歲晚不堪成話别石橋流水野梅香<lb/>
　　　春日次韻羅善先照磨二首<lb/>
客裏光隂一瞬過壯年心事易蹉跎人生用舍同芻狗<lb/>
世態炎凉似脚婆緑靄醸春歸楚樹玉塵吹雨漲淮波<lb/>
<pb n="KR4d0536_WYG_006-6a"/>
相逢此地重擕手無奈千絲栁色多<lb/>
緑隂亭館曉光新久客秦淮兩度春霏屑雄談頻落塵<lb/>
軋霄老句更驚人游山未可閑安石畊谷寧容老子真<lb/>
斛水蛟龍能變化春雷一鼓到天津<lb/>
　　　再次韻答王子愚<lb/>
草木城深一雨過流年如此惜蹉跎雲間后土来天女<lb/>
風外清淮舞浪婆旅邸晝銷茶煮雪歌樓春透酒生波<lb/>
慿髙目斷江南路無限逺山歸興多<lb/>
<pb n="KR4d0536_WYG_006-6b"/>
簷影參差樹色新曉鶯啼破畫橋春桞分稚緑初眀眼<lb/>
花醸濃香欲醉人白日遊絲吟趣逺間雲流水道情真<lb/>
管絃不入騷人耳緩䇿尋芳傍野津<lb/>
　　　和程渠翁見惠詩韻<lb/>
夘峯深處客忘還硯石從容意自閑乘興無舟來剡曲<lb/>
懐人有夢到松間謀生每愧兎三窟學道長憐豹一斑<lb/>
若問日來新况味飯牛聊復卧南山<lb/>
　　　次韻陳和仲<lb/>
<pb n="KR4d0536_WYG_006-7a"/>
江湖十載感流萍一日居山夢始清林下散樗難大用<lb/>
道旁苦李得全生拂苔蒼石和雲坐種秫平疇帶月畊<lb/>
慚愧故人疎濶甚南箕北斗信虚名<lb/>
　　　挽西巖崇上人<lb/>
絶俗離群付陸沈屋雲分住古崕隂案頭經卷香猶在<lb/>
忩下蒲團塵欲侵翠擁山屏餘色相清涵海滴印禪心<lb/>
客來何處尋行跡黄葉漫山秋露深<hi>寺中有屏山軒海滴泉</hi>
　　　次韻客中送友人歸栝蒼二首<lb/>
<pb n="KR4d0536_WYG_006-7b"/>
落花飛絮滿江城薄靄遥遮逺色明别酒亂澆胸壘塊<lb/>
狂詩儘放筆縱横石橋立馬日還暮野岸移舟潮已生<lb/>
自覺老懐偏作惡客中送客倍關情<lb/>
東風吹雨似輕塵握手河梁未忍分芳草緑波無限思<lb/>
落花啼鴂不多春離尊今夕蕪城月去棹眀朝𤓰浦雲<lb/>
寄語故山猿鶴道秋来我亦整歸輪<lb/>
　　　次韻枯梅<lb/>
苔封蘚蝕百年身雪虐霜饕數㸃春留得此花㕘太極<lb/>
<pb n="KR4d0536_WYG_006-8a"/>
看來生意是深仁羅浮仙子氷魂返飯顆詩人瘦態真<lb/>
不許世間兒女比臨風孤艶絶芳塵<lb/>
　　　次韻植竹<lb/>
森森蒼玉謝斤鋤幽翫惟便山澤癯曉潤烟光連别墅<lb/>
夜凉月色滿前湖解苞便有風霜節寫影真成水墨圖<lb/>
對此翛然忘俗慮一杯拾葉煮雲腴<lb/>
　　　和周濟翁寫别韻<lb/>
西風兩髩已蒼然萬事無心只任天細飲黄花新酒味<lb/>
<pb n="KR4d0536_WYG_006-8b"/>
長吟緑竹舊詩篇登髙未落龍山帽盡興先回剡曲船<lb/>
後夜定知忩外月照人凉冷不成眠<lb/>
　　　次韻村景<lb/>
芋葉𤓰藤緑滿田數家烟火接平原溪分秋水繞孤嶼<lb/>
山障夕陽明半村訪鶴客来松下徑掃花童立竹邊門<lb/>
居安便是神仙境何必桃源避世喧<lb/>
　　　八月十四夜宿松溪山莊次韻<lb/>
湖海經年滯客程相逢一嘯叙前盟路經山雨青泥滑<lb/>
<pb n="KR4d0536_WYG_006-9a"/>
風捲溪雲白月明幸有芳尊酬此夕惜無佳句續髙情<lb/>
酒醒不惜匆匆别共聽鐘聲出曉城<lb/>
　　　和劉益洲訓導見惠詩韻<lb/>
五年奔走客中忙長想詩筒翰墨香老我日添頭髪白<lb/>
故園秋負菊花黄勞生自笑烏三繞飬拙還同龜六藏<lb/>
何日相過溪竹外欵陪尊酒到斜陽<lb/>
　　　哭外舅此山先生<lb/>
才名奕奕冠當今投老林泉樂意深太華黄河曽識面<lb/>
<pb n="KR4d0536_WYG_006-9b"/>
玉堂金馬有知心夀杯未及希年賀詩卷空添近日吟<lb/>
慨想音容尚如此西風吹淚滿衣襟<lb/>
　　　旅懐<lb/>
久客江城事事慳一尊聊爾破愁端呉雲無雁傳鄉信<lb/>
楚水有魚供旅飱燕子乍來風力軟桃花欲動雨聲乾<lb/>
今朝偶為尋芳出試着春衫尚覺寒<lb/>
　　　乙酉二月十六日偕楊貫道謁張貞居外史留<lb/>
　　　　宿南山登善庵明旦以詩奉别<lb/>
<pb n="KR4d0536_WYG_006-10a"/>
磵阿不到一年餘此日重来訪隠居銀燭照花明渌酒<lb/>
石函封蘚貯丹書雨添瀑水春池滿雲起山忩曉室虚<lb/>
自愧匆匆廻俗駕不堪松下别霞裾<lb/>
　　　陪黄晋卿提舉楊震卿山長宴張貞居外史竹軒<lb/>
仙家風景少人知亭館春明宴客遲黄䑕登盤脂似蠟<lb/>
白魚落刃鱠如絲天香冉冉花雙品日色暉暉竹數枝<lb/>
始信蓬萊在塵世門前車馬自紛馳<hi>坐上有牡丹二朶故云</hi>
　　　送張仲舉應奉囬京師宴韓提舉宅<lb/>
<pb n="KR4d0536_WYG_006-10b"/>
主人開酌宴華堂異果珍羞次第甞燕客題詩鄉思逺<lb/>
呉姬勸酒曲聲長風吹楊栁依依緑雨過荼䕷細細香<lb/>
此㑹殷勤還繼燭莫教今夕斷離腸<lb/>
　　　題陳思復喜白髪詩卷<lb/>
髙人大隠飬修齡喜見年來白髪生種種儘從頭上滿<lb/>
星星漸向鏡中眀不縁憂事添千丈只為看詩益㡬莖<lb/>
一任□鬙颯垂領居閑幸免着塵纓<lb/>
　　　次韻白蓮<lb/>
<pb n="KR4d0536_WYG_006-11a"/>
素質天然不假妝盈盈歩入水雲鄉前身曽結逺公社<lb/>
古製猶存屈子裳月佩有聲沈水玉氷肌無汗惬龍堂<lb/>
夜深偏稱清閑客来共西池一味凉<lb/>
　　　次韻髙則誠參軍題少㣲山巨樟<lb/>
老氣長身倚斷崖蒼皮鉄甲漬深苔㡬年造化栽培力<lb/>
他日明堂柱石材風挟雨聲龍起立月籠雲影鳯飛來<lb/>
長令煉藥山中侶想像欝藍天上臺<lb/>
　　　次韻題東岩<lb/>
<pb n="KR4d0536_WYG_006-11b"/>
石巖削作鐡城埤荒磴盤盤一線㣲萬古筆峰欹日轂<lb/>
半空劍石掛雲衣傍無扳木愁猿過下有摩巢老鶴飛<lb/>
此地從來天設險亂離民復得依歸<lb/>
　　　次韻同周子符晚歩<lb/>
溪上紫烟生逺林乘閑偶出散冲襟青山如故詩人老<lb/>
紅葉無言秋意深萬里封侯非我願半生學稼識農心<lb/>
凉風滿路歸来晚且對黄花索酒斟<lb/>
　　　次韻友人送别之淮東<lb/>
<pb n="KR4d0536_WYG_006-12a"/>
萬里關河落木秋又擕行李上扁舟元龍湖海増豪氣<lb/>
司馬山川惬壯逰帆影乍開風浩浩客程漸逺水悠悠<lb/>
應知别後相思處眀月天涯江上樓<lb/>
　　　客忩晚望<lb/>
旅景蕭條霜氣催江楓樹樹錦成堆天髙雁影和雲落<lb/>
風急濤聲帶雨来未辦緑尊供客醉空憐黄菊向人開<lb/>
一時歸興難排遣邂逅成詩亦嬾裁<lb/>
　　　武林舊館<lb/>
<pb n="KR4d0536_WYG_006-12b"/>
寂寞江山舊帝州重来景物倍蕭颼客忩素月凉如水<lb/>
子夜清風淡欲秋聴竹亭空蒼石古種松地冷碧苔幽<lb/>
老懐正自難消遣嘹唳江邊過雁愁<lb/>
　　　挽楊震卿山長<lb/>
芹宫半世守儒官冷况蕭然道自尊琴在舊堂湖月冷<lb/>
劍横新塜嶺雲昬呉山猶認生前面楚水難招没後魂<lb/>
雪滿西橋橋畔宅梅花心事與誰論<lb/>
　　　客中思歸<lb/>
<pb n="KR4d0536_WYG_006-13a"/>
世道艱難轉覺危回頭五十五年非紅旗黄紙從無分<lb/>
白髪青山可息機二頃稻田環馬墅一區茅屋傍漁磯<lb/>
西風吹動家鄉念心與孤雲稍稍飛<hi>馬墅所居地名</hi>
　　　夏日周子符過訪用杜工部嚴公仲夏枉駕草<lb/>
　　　　堂詩韻二首<lb/>
溪流曲曲路盤盤逺辱髙人此駐鞍别久忽驚詩骨瘦<lb/>
飲多尚覺酒腸寛茅齋雨積晴猶潤竹徑雲深夏亦寒<lb/>
坐對棊枰遺世慮不妨相與盡清歡<lb/>
<pb n="KR4d0536_WYG_006-13b"/>
深谷幽居類隠盤喜無俗客枉金鞍門前脩竹籠烟碧<lb/>
溪上閑雲度水寛茶竈旋燒松葉濕硯池頻滴井華寒<lb/>
君來莫訝無供給野水添杯罄一歡<lb/>
　　　賦林亭新霽二首<lb/>
瀟灑林亭近翠㣲雨餘斜日送清暉茶香細細蒼烟起<lb/>
樹影離離翠羽飛林下無人敲竹户水邊有客製荷衣<lb/>
偶来坐石乘凉久閑看髙松野鶴歸<lb/>
恰匝松篁引樹凉玲瓏忩户納晴光曲簷乍挂游絲細<lb/>
<pb n="KR4d0536_WYG_006-14a"/>
斜隙初看野馬忙紫蘚緑苔行處滑碧苞丹實酒邊香<lb/>
留連自適清幽趣坐聴琴聲古意長<lb/>
　　　挽周子符<lb/>
近陪談笑碧山堂一别俄驚半載强秋到聞公才卧病<lb/>
朝來走使忽傳亡香銷琴室松風冷燈滅書忩竹月凉<lb/>
惆悵老成零落盡望雲揮泪倍悲傷<lb/>
　　　送王本立赴京師<lb/>
丈夫有志取侯封賸喜君家襲世功腰佩虎符頭已雪<lb/>
<pb n="KR4d0536_WYG_006-14b"/>
胸韜豹略氣如虹策書此日才名遂尊酒何時笑語同<lb/>
若㑹故人張應奉為言畊釣老山中<lb/>
　　　次韻答道元上人<lb/>
久住靈泉學苦空青青瘦竹伴癯容朝飛錫杖無驚鶴<lb/>
夜誦經臺有聽龍説法精㣲多聚石洗腸清净更餐松<lb/>
歸來趺坐巖西屋白月如珠照筆峯<lb/>
　　　次韻中秋登水光山色亭時王縣尹季山長同<lb/>
　　　　遊<lb/>
<pb n="KR4d0536_WYG_006-15a"/>
䇿䇿凉風拂㡌輕緩扶藤杖出西城縣公小隊能同樂<lb/>
詩老髙懐覺倍清白石清溪寒潦縮丹崖紫谷夕陽明<lb/>
廣寒桂樹今何似贏得年年折又生<lb/>
　　　癸巳立春夜夢得詩一聨樹當曉户生雲氣水<lb/>
　　　　入春池汎日光覺後足成篇<lb/>
山㓂傳聞已破降一杯新酒浣愁腸樹當曉户生雲氣<lb/>
水入春池汛日光栢葉未欺華髪改梅花猶帶去年香<lb/>
家居無事心逾喜八十慈親夀且康<lb/>
<pb n="KR4d0536_WYG_006-15b"/>
　　　雙溪道院贈葉逸民<lb/>
讀書精舍最相宜一炷清香晝掩扉虚白自生林下室<lb/>
軟紅獨上客中衣閑階雨潤苔痕合小徑風清竹葉稀<lb/>
邂逅與君同此興求詩問法兩忘機<lb/>
　　　再用韻二首<lb/>
蕭條孤館傍溪湄榆栁隂隂緑滿扉風挟水聲長到枕<lb/>
雨含林潤欲侵衣一春客路情懐惡千里家山音信稀<lb/>
争似髙人樂幽隠不知人世有危機<lb/>
<pb n="KR4d0536_WYG_006-16a"/>
郭外人家近翠㣲雨餘嵐氣濕忩扉花畦軟土紅粘屐<lb/>
竹徑深苔緑染衣門巷日長人語寂樓臺春盡燕来稀<lb/>
静觀萬物多消長造化無言黙運機<lb/>
　　　遣悶<lb/>
風塵澒洞㡬時清軍旅經過阻客程江岸落帆春浪急<lb/>
野橋沽酒夕陽眀朝廷將相非無䇿田野耰鋤漫作兵<lb/>
回首東南天宇濶白雲飛處倍關情<lb/>
　　　聞子規<lb/>
<pb n="KR4d0536_WYG_006-16b"/>
獨立溪頭聞子規寸心欲折鬂成絲東風巷陌花飛處<lb/>
細雨園林葉暗時顧我艱難頻作客經春愁悶强裁詩<lb/>
雲山入望鄉關逺徙倚長橋有所思<lb/>
　　　錢唐亂後<lb/>
滿城瓦礫總成堆往事傳聞尚可哀士族盡從西渡去<lb/>
官軍却自北關來黄金宅第無完堵白骨沙塲有濕苔<lb/>
惆悵錢唐舊時月夜深空照怒潮回<lb/>
　　　次韻松學述懐<lb/>
<pb n="KR4d0536_WYG_006-17a"/>
腐儒麄糲愧無成偶向芹宮著薄名春晚石壇青杏合<lb/>
日長芸几素琴横此身漸覺垂垂老世事堪憐滚滚生<lb/>
底用辛勤貪寸禄故山風月有餘清<lb/>
　　　次韻雨中述懐<lb/>
湖水紆餘漲緑新門前杏子已生匀漫天風雨連三月<lb/>
過眼光隂又一春冷况自慚同鄭老閑居争得似安仁<lb/>
老來堪嘯㣲官縳懶性從來只任真<lb/>
　<lb/>
<pb n="KR4d0536_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷六<lb/>
</p>
<p>
</p>
  </div>
</body>
</text>
</TEI>
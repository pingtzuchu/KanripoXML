<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷一</head> <lb/>
    <p>
<pb n="KR4d0536_WYG_001-1a"/>
欽定四庫全書<lb/>
　午溪集卷一<lb/>
　　　　　　　　　　　　　元　陳鎰　撰<lb/>
　　五言古詩<lb/>
　　　古詩二首<lb/>
深谷有幽蘭獨抱林下姿濯濯見貞性不受蒿艾欺凄<lb/>
凉風露晨花葉兩葳㽔孤㓗羞自獻深晦乃若遺豈無<lb/>
采芳者悠然寄所思<lb/>
<pb n="KR4d0536_WYG_001-1b"/>
嶧陽有孤桐豈願材中琴嵗月倐以邁坐閲霜雪深一<lb/>
朝偶製用中存太古音臨風試新奏妙協鸞鳳吟但為<lb/>
以心聽何事鑄黄金<lb/>
　　　呈黄晋卿學士二首<lb/>
龍媒出渥洼萬里捲沙礫未習和鸞鳴早困鹽車厄槽<lb/>
櫪少芻豆奴𨽻競鞭䇿偶然逢一顧驪牝有髙識<lb/>
鯤魚在北溟蝦蛭混其側一朝化為鵬獨去六月息鷦<lb/>
鷯與斥鷃小知非所測於焉得培風垂天起雲翼<lb/>
<pb n="KR4d0536_WYG_001-2a"/>
　　　題徐氏貧樂亭<lb/>
人人慕富貴富貴多危機不如貧樂者自得道所資卓<lb/>
哉南州士澹然岩壑姿潔身事髙蹈心與千載期蟾峰<lb/>
飛白雲蟾溪涣清漪世慮日以淡道味日以滋壺觴自<lb/>
酬獻文字相娯嬉放懐山水間此樂知者誰<lb/>
　　　題湯景山畊樂亭<lb/>
我耨日以畢我苗日以稠顧望浮雲隂巾車且經丘青<lb/>
山在原野白水滿甌窶浮生已粗足外物吾何求更欣<lb/>
<pb n="KR4d0536_WYG_001-2b"/>
桑麻成嵗晚完衣裘作勞聊自慰山中酒新篘<lb/>
　　　次韻題周可翁清脩亭<lb/>
達人屏外慕處静得自安築亭蒼翠林心境清且寛凉<lb/>
風四面起戞戞鳴琅玕此時坐其下快瀹雙月團我亦<lb/>
愛竹者寄興同蕭閑素交日已非托爾盟歲寒<lb/>
　　　過子陵灘<lb/>
潮来沙浦深潦積流波悍舟行釣䑓下老石在天半江<lb/>
山領呉越樹木記炎漢當時羅英雄髙見獨殊散所幸<lb/>
<pb n="KR4d0536_WYG_001-3a"/>
無緇磷千載同一旦區區往来者㡬閲洪濤亂清風不<lb/>
可攀搔首復三嘆<lb/>
　　　武陵餞别劉元朗府推<lb/>
河水日下流客子倦行役東西南北間飄蕩無終極君<lb/>
候我邦来萬里問鄉國放舟桐江瀬繫馬虎林驛詎意<lb/>
天一陬邂逅得良覿江山几席間把酒連日夕春光倐<lb/>
云晚梨花已飄白况此覉旅中别離轉悽惻窮通雖異<lb/>
途出處宜努力相思有好音願寄南飛翼<lb/>
<pb n="KR4d0536_WYG_001-3b"/>
　　　呈張仲舉博士二首<lb/>
長松生澗壑千丈高崔巍蒼然歲寒姿不受霜雪催深<lb/>
根踞厚地直榦排風雷眀庭要結搆大用須宏才願言<lb/>
庇震凌下慰寒士懐<lb/>
良馬出宛城羸垂在平陸踠跡鴑駘群彌年困覊束圉<lb/>
養無深知蒭粟不滿腹逸志忘騰驤櫪下成久伏一經<lb/>
伯樂顧終然致天育<lb/>
　　　次韻題冷泉亭<lb/>
<pb n="KR4d0536_WYG_001-4a"/>
我游靈隠山木落素秋景廓然得遐觀萬象分馳逞古<lb/>
石嚙水痕寒山盪雲影投果拈白猿捫蘿陟蒼嶺回憇<lb/>
泉上亭載瀹山中茗濁根已疏雪至味方雋永不知塵<lb/>
世中有此清凉境緬懐白使君千載名不冷摩挲石上<lb/>
詩歲月發深省<lb/>
　　　次韻季山父山長月夜見懐二首<lb/>
衡門臨清漪盥沐便畸人况無勢利牽得與漁樵鄰脩<lb/>
竹閟户牖幽苔謝車輪故人不我過忽復徂冬春風塵<lb/>
<pb n="KR4d0536_WYG_001-4b"/>
未寧肅世徳潜鳳麟所憂吾道衰益見白髪新升堂俱<lb/>
拜母夀酒得相因菽水可以養且用奉晨昏<lb/>
浮雲翳涼月大風哆南箕人生良鮮歡汲汲亦何為緬<lb/>
懐金石友素志當自持邈然阻良晤罹此世故危移家<lb/>
寄雲壑采蕨以充飢辟地誠未深可復畏奔馳艱難庶<lb/>
相顧念子如連枝何由對牀夜盡和山中詩<lb/>
　　　次韻題荘雲卿竹崕詩卷<lb/>
種竹已成林森森列蒼玉扶疎古崖隂清風滿山谷若<lb/>
<pb n="KR4d0536_WYG_001-5a"/>
人心境空藉此伴幽獨老氣不可干廪廪生意足載歌<lb/>
淇奥詩逺勝十年讀何時造其所相傍秋雲宿<lb/>
　　　餞别李仲正府推二首<lb/>
栝山峻而髙栝水清且漪睠此山水郡民俗易保釐府<lb/>
君来司刑眀清如伯尼坐使獄訟空青草滿圜扉棠隂<lb/>
亦蔽芾載歌南國詩<lb/>
泥泥白露凉叢叢青桂發時物一以變况復懐逺别鴻<lb/>
翼起髙逝萬里霄漢闊鷽鳩在榆枋鎩羽何由刷悠悠<lb/>
<pb n="KR4d0536_WYG_001-5b"/>
碧雲思佇立溪上月<lb/>
　　　次韻程渠南過訪<lb/>
長松有髙人曠視天壤隘讀書闤闠中一室樂清快軒<lb/>
軒野鶴姿逈出雲霄外孤妍出衆醜大雅息羣籟偶来<lb/>
午溪濵一笑展良㑹終宵坐談文往往發竒怪芳畦蔬<lb/>
可擷清池魚可鱛相看任真率白酒傾沆瀣結交幸忘<lb/>
年俛首東野拜何時尋舊盟風雨連牀話<lb/>
　　　次韻道元上人晚歩<lb/>
<pb n="KR4d0536_WYG_001-6a"/>
上人悟覺空久已遺世慮清吟唘𤣥機妙語發新晤孤<lb/>
鴻忘逺翔疲馬懐蹇歩偶濯澗底泉暫憇雲邊樹山空<lb/>
錫長随溪逺杯可渡曠懐諒自如撫景樂真趣矯望東<lb/>
西岩白雲自来去<lb/>
　　　春日偕楊震卿山長城東散歩<lb/>
今晨薄霧散逺嶠晴光開駕言城東㳺杖屨相追陪花<lb/>
事在桃李日氣浮蒿萊適與景物㑹熈熈在春臺大哉<lb/>
天地徳萬彚出雕裁𤣥功不自有妙化付一杯而我與<lb/>
<pb n="KR4d0536_WYG_001-6b"/>
數子雅好無相猜及時此行樂且復寄尊罍<lb/>
　　　次韻程渠南嵗晚見寄<lb/>
栝蒼有佳士磊落去崖岸髙唫如涌泉滌盡綺語硯讀<lb/>
書北山下矻矻窮嵗晏平生無媚容豈復事膏面散策<lb/>
松逕風欹枕竹忩霰慚我江湖間避迹同燕雁居然成<lb/>
落拓渉世寄憂患何當共尊酒晤語一蕭散<lb/>
　　　贈楊貫道文學<lb/>
昔爾先君子卓犖有清識芳懐薄蘭茝髙誼重金石賦<lb/>
<pb n="KR4d0536_WYG_001-7a"/>
命何蹇屯乃為屢空廹一官在庠序老大亦無益今春<lb/>
我西来相見叙疇昔共游西湖濵竟日随杖䇿曉雲楚<lb/>
山青夜月呉水白重来今始秋乃有死生隔子幸繼髙<lb/>
風深慰我凄惻云胡談論間亦復嘆窮塞懐哉騏驥姿<lb/>
萬里汗方赤終當踏康衢未必困衘勒願子加自脩文<lb/>
業嗣前徳<lb/>
　　　寄松雪上人<lb/>
憶昔游招提適喜塵事屏髙堂坐清晝日映松雪炯上<lb/>
<pb n="KR4d0536_WYG_001-7b"/>
人一單外淵黙守諸静了然塵幻空獨以詩自警童子<lb/>
為燒香汲泉煮春茗留客聴疎鐘聲聞發深省歸来忽<lb/>
三年寤寐鵲山境何時復相從踏月度修嶺<lb/>
　　　題劉平妻殺虎圖<lb/>
役車在中野月落沙河濆此行亦良苦四望天無隣荒<lb/>
林風惨慽猛虎出咬人倉忙不相保殺氣横妖氛偉哉<lb/>
結髪婦為義亡其身提刀直刺虎虎死不敢嗔有此孱<lb/>
弱軀一勇冠三軍精誠照白日英風振蒼旻緬懐古馮<lb/>
<pb n="KR4d0536_WYG_001-8a"/>
媛當熊義則均永激壮士膽殆非兒女聞<lb/>
　　　夏日幽居効建除體呈友人<lb/>
建溪粒粟芽中山千日醇除憂與破睡二物可䇿勲滿<lb/>
堂風月佳足慰閑散人平湖深且緑况乃清無塵定盟<lb/>
得髙友共守寂寞濵執禮雖雅道拘拘誠苦辛破帽與<lb/>
短衣且用完吾身危機陷富貴不如安賤貧成虧亦何<lb/>
有抱朴皆天真收歛貴深宻用舍随詘伸開簾對青山<lb/>
朝夕烟光新閉息觀其生堦篁緑初匀<lb/>
<pb n="KR4d0536_WYG_001-8b"/>
　　　題松陽項氏瑞芝詩卷<lb/>
和氣致祥瑞在草惟靈芝造化之所鍾人力詎可為松<lb/>
陽有隠者結廬馬湖湄徳潤日已廣枯朽生神竒三秀<lb/>
同英華五色耀陸離睠茲生意深見者但嗟咨惟昔商<lb/>
顔翁采之以療飢冝爾孫與子食徳無休期松山翠綿<lb/>
邈松水清逶迤流芳暨千載永言著聲詩<lb/>
　　　自題緑猗亭<lb/>
森森蒼玉林寒光眩晴色蕭然塵表姿雅有君子徳虚<lb/>
<pb n="KR4d0536_WYG_001-9a"/>
隂閟夏凉一枕寄閒寂睡覺聞秋聲清風度忩碧<lb/>
世間児女花紅紫衒顔色我獨愛此君種之如種徳築<lb/>
亭蒼翠中嘯歌慰幽寂豈待摇落餘始識千雲碧<lb/>
謖謖含風清娟娟净秋色懐哉七賢趣遺此千載徳忩<lb/>
虗月未来林静夜還寂危梢拂溪雲倒影澄波碧<lb/>
清風動竹聲眀月映竹色風月本無心於竹乃同徳外<lb/>
直凛貞勁中洞含虚寂作詩為寫神濃墨洒寒碧<lb/>
　　　次韻程渠南<lb/>
<pb n="KR4d0536_WYG_001-9b"/>
歲月已云暮霜降林壑清吟軒忽我過樂此讙讌并舂<lb/>
容接晤語豁達傾真情汲泉煮山茗凍綆引孤缾<lb/>
　　　次韻卲本初題東岩<lb/>
茲岩何穹窿屹立亘終古崖厂削劍痕石髄滴山雨天<lb/>
開一罅峡風響答人語行登最髙處逸興眇天柱<lb/>
　　　出□<lb/>
端居久無聊出郭頓清目烟光動墟里日影散林陸活<lb/>
水明淺沙疎花傍脩竹地勝如桃源何必隠山谷<lb/>
<pb n="KR4d0536_WYG_001-10a"/>
　　　南泉嶺<lb/>
朝登南泉嶺午過南泉坂始辭山木隂已覺川原晚籃<lb/>
輿頗輕安風袂自蕭散行道雖逶遲遇物足延翫脩篁<lb/>
净娟娟寒水清練練因之懐故園秋花露初泫<lb/>
　　　病起<lb/>
今日天無風肺氣稍平和起行庭户外好鳥鳴脩柯園<lb/>
花忽爛漫林笋出已多物情各向榮余亦散沈疴雖當<lb/>
兵戈際幸此居山阿有子識生理解種桑與禾但知田<lb/>
<pb n="KR4d0536_WYG_001-10b"/>
園樂禄仕夫如何<lb/>
　　　乙未秋九月十五偕季山長登東岩分韻得妙<lb/>
　　　　字<lb/>
盤盤上青空落落展遐眺秋髙羣木變丹碧眩晴照東<lb/>
西兩岩起雲谷通<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱天風忽来喁可以發余嘯人生<lb/>
塵世中千憂逢一笑寧将勝士槩下混俗子調夜投元<lb/>
公房菊泉試茶銚相從扣圎覺庶以達微妙<lb/>
　　　客中移居<lb/>
<pb n="KR4d0536_WYG_001-11a"/>
為客棲未安地卑苦炎溽移此江上居山光醒心目囬<lb/>
環青竹林涼飈動相續寓情一尊酒放歌慰幽獨<lb/>
　　　秋夜感懐<lb/>
夜凉疎雨過草木含幽滋素魄晦未眀隂蟲韻何悲獨<lb/>
驚莭序改遽覺鬢髮衰離愁滿中抱念此當自知<lb/>
　　　過洪崕峡<lb/>
山長足力蹇計行無常程礨礨石齒亂十歩九折縈崖<lb/>
泉變為雨白日成晦㝠孤猿嘯雲裂幽鳥呼風生出峡<lb/>
<pb n="KR4d0536_WYG_001-11b"/>
漸夷曠清溪忽然横<lb/>
　　　雅山分韻得開字<lb/>
雅山昔已到暇日還重来從㳺總閒逸杖䇿聊徘徊擕<lb/>
尊翫松竹褰衣坐莓苔心舒野夷曠目縱山崔巍適此<lb/>
象外趣滌我區中埃晤言若有得冲襟豁然開<lb/>
　<lb/>
　<lb/>
　午溪集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷七</head> <lb/>
    <p>
<pb n="KR4d0536_WYG_007-1a"/>
欽定四庫全書<lb/>
　午溪集卷七<lb/>
　　　　　　　　　　　　　元　陳鎰　撰<lb/>
　　七言律詩<lb/>
　　　遊逍遥觀欲至雲岩不果<lb/>
奉真門外逍遥觀銀闕瓊樓倚碧岑萬樹古松雲氣濕<lb/>
一溪春水雨㾗深山靈久䕶黄金鼎僊客閒調白玉琴<lb/>
欲訪雲岩天已夕杖藜他日約重尋<lb/>
<pb n="KR4d0536_WYG_007-1b"/>
　　　次韻松學諸友見寄<lb/>
一昔與君分袂日特煩相送馬湖前老來易覺吟懐惡<lb/>
别後多慙俗事牽獨嶺松雲應滿塢東臯花雨想添泉<lb/>
還思重訪登臨地記得逍遥别有天<lb/>
　　　九日偕計山長遊西巖寺次韻<lb/>
故人訪我當重九黄菊吹香滿一庭邂逅登髙同勝事<lb/>
留連到晚宿禪扄秋隂積潤雲生几山意催寒雨近屏<lb/>
坐對跏趺僧話久十年塵思豁然醒<lb/>
<pb n="KR4d0536_WYG_007-2a"/>
　　　夜宿道元上人房再次前韻<lb/>
客至林房成一宿忽聞寒雨落空庭竹爐細火留餘煖<lb/>
松户深雲帶晚扄井水應潮生石穴洞霞成乳滴山屏<lb/>
只縁景勝吟難就坐對龕燈酒半醒<lb/>
　　　次林彦文縣尹韻送劉伯温都事撫安青田<lb/>
三月江南草色新随車零雨浥輕塵繡衣奉命安民俗<lb/>
玉斧揚威出使臣𤣥鶴劃鳴雲洞曉青芝徧布石田春<lb/>
太平氣象今重見老我甘為擊壤人<lb/>
<pb n="KR4d0536_WYG_007-2b"/>
　　　次林縣尹韻上元帥石末公<lb/>
落日長風動大旗寧令雲鳥識神竒世家共仰侯門㦸<lb/>
兵䇿誰參别墅棊烽火時時蒿目力指揮往往竭心思<lb/>
也知韓范兼文武還帶貂蟬侍玉墀<lb/>
　　　松陽感事<lb/>
長松縣裏客重來舊上層樓安在哉天地無情經喪亂<lb/>
溪山有恨起塵埃故人半已歸黄壤遺業多憐長緑苔<lb/>
寂寞湖南烟色晚壊垣惟見枳花開<lb/>
<pb n="KR4d0536_WYG_007-3a"/>
　　　次韻魏縣尹遊雲巖小蓬萊軒<lb/>
樹入仙巖一徑㣲公餘到此及春暉石缸香煖松花酒<lb/>
雲縷光寒槲葉衣未向神人求藥匕且從羽士問𤣥機<lb/>
山中異境難留客還向東臯歩月歸<lb/>
　　　遊南巖寺<lb/>
蟾溪南畔小峩嵋幽磴盤盤上翠㣲路轉山亭休客駕<lb/>
林開雲屋挂僧衣天池水净涵秋月石筍峰髙障夕暉<lb/>
勝地從來隔烽火却憐人世刼灰飛<hi>南巖一名小峩嵋</hi>
<pb n="KR4d0536_WYG_007-3b"/>
鐘梵無聲白晝遲沈沈古殿佛燈㣲石崖射日光摇几<lb/>
林壑藏風冷襲衣自昔乾坤鍾秀氣至今山水發清暉<lb/>
何時重到分禪榻坐看閒雲自在飛<lb/>
　　　和賈縣尉秋日往山中詩韻二首<lb/>
野橋村路雨初晴滿袖凉風馬足輕松下㡬年淹宦况<lb/>
山中九日動詩情逢時又見黄花發感事俄驚白髪生<lb/>
且喜囊中無長物只留琴劍伴回程<lb/>
山色蒼茫翠欲流行經熟路憶曽遊西風鳥影寒塘晚<lb/>
<pb n="KR4d0536_WYG_007-4a"/>
細雨蟬聲碧樹秋過眼年光如急電傷懐世事等浮漚<lb/>
知君為國勤勞苦一寸丹心有百憂<lb/>
　　　奉和元帥石末公元宵二首<lb/>
自嘆經年依半水那知今夕客嚴城中天月在無燈火<lb/>
午夜風來有柝聲濁酒不澆胸壘塊衰年猶覺句崢嶸<lb/>
昇平氣象何時見獨對梅花坐到明<lb/>
節序蕭條寧似舊夜寒燈火暗孤城星河淡淡流雲影<lb/>
鐘鼓遲遲咽漏聲撫事憂時心慨慷狂歌擊缶氣峥嶸<lb/>
<pb n="KR4d0536_WYG_007-4b"/>
崑崙關破當今夕遺史重看眼為明<lb/>
　　　奉和元帥石末公春晴謾興詩韻<lb/>
使君惠澤似春陽田有來牟麥有桑日暖㦸門旗轉影<lb/>
風清玉帳劍生芒深山狐兎潛無跡曠野黔黎喜欲狂<lb/>
今日朝廷方倚重論功應不愧韓張<lb/>
　　　暮春阻舟蘭江因病起登樓有作<lb/>
清明寒食客中過病起强登江上樓逺樹雲閒春漠漠<lb/>
落花風静思悠悠鄉書無雁頻勞夢波浪驚人久繫舟<lb/>
<pb n="KR4d0536_WYG_007-5a"/>
何處悲歌連野哭老懐寂寞不勝愁<lb/>
　　　鳯凰山懐古<lb/>
舞鳯山形無古今百年王氣已銷沈荒凉禁苑經樵采<lb/>
寂寞歌臺貯梵音草暗碧橋分野色石寒白墖鎻雲隂<lb/>
傷懐往事空遺恨落日山前蟬亂吟<lb/>
　　　題呉敬夫草亭<hi>亭在萬松嶺</hi>
草亭幽絶在林端蒼霧丹霞遶石䦨松葉覆山禽自語<lb/>
苔痕匝地竹成竿繞花古井呼兒汲題畫新詩與客看<lb/>
<pb n="KR4d0536_WYG_007-5b"/>
羡爾風塵能吏隠聽猿時踏嶺雲寒<lb/>
　　　友人移居再用前韻<lb/>
故人移住碧雲端取次尋遊興未䦨地隔城埤沉戍鼓<lb/>
山連湖水有漁竿石邊芝草和雲采忩外松枝帶雨看<lb/>
客至儘堪供茗飲古泓清浸玉泉寒<lb/>
　　　秋日偶懐<lb/>
牢落天涯客倦游尚憐生計事悠悠二年道路誰青眼<lb/>
半紙功名人白頭落葉蛩聲吴月冷凉風雁影楚天秋<lb/>
<pb n="KR4d0536_WYG_007-6a"/>
傷懐處處猶征伐却憶滄浪舊釣舟<lb/>
　　　秋日登呉山望城東戰壘愴然有懐<lb/>
亂後呉山依舊青登臨一望却傷情長河白骨沈寒水<lb/>
落日烏鴉噪古城湖上采蓮無畫舫關東種栁滿嚴營<lb/>
繁華從此成消歇潮到空江恨未平<lb/>
　　　寄題陳此一鍊師夀巖詩卷<lb/>
聞説仙都陳道士靈書真篆得心傳藥爐火暖金丹熟<lb/>
夀穴雲深石髄堅鶴趂笙聲巖頂月龍囬劍影洞中天<lb/>
<pb n="KR4d0536_WYG_007-6b"/>
彭籛骨相應難老且住人間八百年<lb/>
　　　次韻陳府掾宿治平寺棲雲軒<lb/>
詩客秋來欵竹扄清談時得共髙僧雲軒題畫朝揮筆<lb/>
石几看書夜對燈香篆繞盤烟細細粥魚敲木響登登<lb/>
寺樓髙處冝長望水滿蟾溪緑似䋲<lb/>
　　　對菊有懐季山長<lb/>
薄宦經年未得歸西風黄菊已盈枝今朝把酒聊自適<lb/>
此地看花多所思世事不干迎客少舊交久别寄書遲<lb/>
<pb n="KR4d0536_WYG_007-7a"/>
莫言歲晚無廩粟山色水光堪樂飢<lb/>
　　　再用韻答松陽諸友<hi>時自錢唐回故云</hi>
青雲倦翮逺來歸尚愧棲遲寄一枝眷眷親朋嗟久别<lb/>
昏昏燈火話相思詩因感興吟來苦事不關心睡起遲<lb/>
天地無情吾輩老亂離誰為䘏寒飢<lb/>
二年孤館客忘歸身似飛烏繞樹枝世路風塵多喪亂<lb/>
故山松桂㡬懐思黄花紅葉秋將晚流水閒雲意自遲<lb/>
萬事無慿如夢飽區區誰解悟真飢<lb/>
<pb n="KR4d0536_WYG_007-7b"/>
　　　感懐呈友人<lb/>
濩落才疎只自憐狂吟詩句漫成編三彭已伏庚申日<lb/>
六甲初周戊戌年心事無瑕如白璧此生守直類朱絃<lb/>
相逢且共尊中酒身外窮通縂付天<lb/>
　　　次韻遊溪南野寺<lb/>
蕭然野寺惬清遊禪老詩人總素流迎客却從雲外入<lb/>
烹茶少為竹間留庭空古桂疎疎雨池净青蓮淡淡秋<lb/>
欲效淵眀同結社逺公還許再來否<lb/>
<pb n="KR4d0536_WYG_007-8a"/>
　　　冬至日同友人尋梅翌日過溪南有作<lb/>
芒鞵藜杖踏山雲客裏尋梅詎厭頻行到溪南纔見樹<lb/>
看來枝北未多春水清沙白香㣲動雪虐霜欺色愈真<lb/>
喜得陽和消息早好分生意與詩人<lb/>
　　　次韻答葉訓導<lb/>
長松廢邑兵戈後舊館秋深木葉零烟㓕市心雙井古<lb/>
雲飛溪上數峰青東臯訪鶴逍遥觀南麓尋僧抱膝亭<lb/>
多謝擕尊慰岑寂夜檐還共看文星<lb/>
<pb n="KR4d0536_WYG_007-8b"/>
　　　次韻客懐二首<lb/>
孤館凄凉歸計遲世無鮑叔少相知天寒疲馬空喧櫪<lb/>
月冷棲鴻尚凍枝沽酒消愁忘爾汝題詩適興記吾誰<lb/>
西風昨夜吹庭樹叢桂山中入夢思<lb/>
三年客裏寄行藏摇落秋深感異鄉久敝黒貂驚歲月<lb/>
漸疎白髪老風霜乾坤納納胸襟濶山水迢迢道路長<lb/>
遥想故園清露曉滿林橘柚眩初陽<lb/>
　　　丁酉秋浙省除青田主簿戊戌三月再調松陽<lb/>
<pb n="KR4d0536_WYG_007-9a"/>
　　　　感愧有作<lb/>
牢落乾坤一腐儒却憐半世事詩書廣文方入中朝選<lb/>
主簿重承外省除長擬報恩憂力薄更教佐邑愧才疎<lb/>
踵門有客來相賀旋買芳尊剪野蔬<lb/>
　　　次韻感事<lb/>
獨立西風塵滿眼紛紛鷹隼少文鵷自憐人世逢多難<lb/>
誰叩天閽上萬言黄濁水深龍噴薄青㝠日逈雁聨軒<lb/>
客懐寥落秋將晚空對黄花憶故園<lb/>
<pb n="KR4d0536_WYG_007-9b"/>
　　　再次韻懐歸<lb/>
褐衫偶着來從宦也躡通班綴鷺鵷報主慚無補衮手<lb/>
歸田只合共農言年來舊業書千卷老去閑心竹一軒<lb/>
有地寛閑午溪上木奴更種滿秋園<lb/>
　　　次韻葉訓導雨中漫興<lb/>
避亂三年依郭外青蘿白屋鎻寒烟繞階山葉秋蟲響<lb/>
照榻書燈夜雨懸半紙功名猶未就數莖華髪已堪憐<lb/>
尋詩有客時相過竹下芳尊想未眠<lb/>
<pb n="KR4d0536_WYG_007-10a"/>
　　　再次韻遣懐<lb/>
宇宙荒凉秋氣肅剛風未掃緑林烟人間烽火時時起<lb/>
天外妖星夜夜懸萬事多端何日静一官獨冷有誰憐<lb/>
故山風月應無恙歸到溪軒且晏眠<lb/>
　　　中秋小酌分韻得長字<lb/>
故人中秋設佳宴垂簾下榻開中堂老桂清香沁露冷<lb/>
衆賔醉語含風凉上窯瓷噐飣肴饌長生木瓢行酒漿<lb/>
歡然飲罷雨忽作索紙題詩牽興長<lb/>
<pb n="KR4d0536_WYG_007-10b"/>
　　　中秋風雨再用懸字韻<lb/>
長天雨暗中秋月兎影蟾光隔霧烟疲戍抱關雙泪冷<lb/>
小儒憂國寸心懸隂晴天意詎能測悲樂人生只自憐<lb/>
賴有桂花香醖藉挑燈孤坐不成眠<lb/>
　　　次韻葉訓導移居<lb/>
曽向溪南隠一丘擕家今住市西樓水聲通沼凉生袂<lb/>
山色捲簾青入眸竹竈煮茶銷白晝石床壓酒醉清秋<lb/>
安居此外随吾分可效涪翁賦四休<lb/>
<pb n="KR4d0536_WYG_007-11a"/>
　　　次韻夜坐聽雨<lb/>
寂寞山齋孤坐夜西風落葉雨瀟瀟水光入室凉偏潤<lb/>
地氣侵衣暑頓消静念人情狙賦芧更憐世事鹿藏蕉<lb/>
何時洗却儒酸態還共扶摇上九霄<lb/>
　　　送元帥胡公往遂昌平㓂<lb/>
大將雄姿虎豹威濟時又起着戎衣牙旗有象分行伍<lb/>
鐡騎無聲聽指揮黄石一編參武畧孔明八陣合神機<lb/>
此行盡把妖氛掃笳鼓風清奏凱歸<lb/>
<pb n="KR4d0536_WYG_007-11b"/>
　　　重陽後二日遣悶<lb/>
去年登髙蓮城北今年復在松山陽自嗟頭髪間白黒<lb/>
忍見菊蕋含青黄世亂甲兵戰未巳日報羽書馳更忙<lb/>
苦無尊酒慰寂寞東望家山愁思長<lb/>
　　　次韻胡元帥題夘山<lb/>
邜峰髙聳碧孱顔見素真人此煉丹古井水寒通逺海<lb/>
紫壇雲暖擁羣山境超大地三千界天近層樓十二䦨<lb/>
遥想瓣香朝謁處青霞深護玉宸班<lb/>
<pb n="KR4d0536_WYG_007-12a"/>
　　　遣懐二首<lb/>
平生賦性本疎頑拙宦雖縻心自閑黄菊尚留秋後徑<lb/>
白雲長在望中山瘦軀多病惟儲藥空屋無錢不用關<lb/>
松下兒童應笑我鬢毛只為作詩斑<lb/>
不出門庭腰脚頑幅巾短褐稱蕭閑墨濃硯石迷雊眼<lb/>
香暖爐烟起博山睡美黒甜便老懶飲酣白堕息機關<lb/>
今秋已負登髙興空想重巖細菊斑<lb/>
　　　次韻劉宗保秋懐二首<lb/>
<pb n="KR4d0536_WYG_007-12b"/>
溪上青山抱郭囬濛濛烟雨暗樓臺平原日暮牛羊返<lb/>
逺路風髙鴻雁來斷續砧聲何處響凄凉菊蕋為誰開<lb/>
知君獨抱憂時苦我亦深同杜老衰<lb/>
擾擾風塵滿眼愁乍寒天氣怯深秋韲鹽况味聊堪守<lb/>
竹帛功名不用求今日聞雞無祖逖當年夢蝶有莊周<lb/>
自慚衰老將歸隠二頃還須為鶴謀<lb/>
　　　次韻述懐<lb/>
時命多仇道未窮愁懐如酒味偏濃爭憐軒盖能乘鶴<lb/>
<pb n="KR4d0536_WYG_007-13a"/>
誰信泥沙解困龍黄葉一庭人迹少青燈孤館客情慵<lb/>
西風吹冷衣中線深念當時宻宻縫<lb/>
　　　次韻答松學諸友二首<lb/>
門掩蒼苔人寂寂樹深幽鳥自鳴酬溪雲帶雨來池上<lb/>
林葉随風下屋頭萬卷有餘兒解讀一瓢自樂我何求<lb/>
山空歲晚梅将發寒夜茶爐肯共不<lb/>
不嫌官舍氊長冷酒熟詩温可獻酬䞉有禪談來白足<lb/>
更無俗事委蒼頭觀魚真樂惟心㑹識馬天機不色求<lb/>
<pb n="KR4d0536_WYG_007-13b"/>
我願買田為隠計未知造物肯從不<lb/>
　　　訪梅<lb/>
溪上離離雪乍晴乘閑偶作訪梅行露寒徑怯青鞋濕<lb/>
風冷枝驚翠羽鳴孤艶向人春漸透暗香浮處水偏清<lb/>
留連為爾牽詩興不覺沙頭月又生<lb/>
　　　雪後過溪南二首<lb/>
東風吹我過溪行沙路迢迢傍野平通堰水聲氷下響<lb/>
背城山色雪邊明大田春早農歸業故壘雲空戍解兵<lb/>
<pb n="KR4d0536_WYG_007-14a"/>
幽鳥亦知人意樂飛來枝上語新晴<lb/>
輕衫短褐稱閑行遥望長湖鏡面平草際雪消開凍色<lb/>
沙頭日出映波明喜聞盗賊為黎庶幸免耰鋤鑄甲兵<lb/>
今日追游差可樂謾將詩句賞春晴<lb/>
　　　再次韻述懐二首<lb/>
萬事區區磨蟻行胸中壘塊未能平山深小縣春猶冷<lb/>
溪近層樓月易明多病未因詩作祟破愁謾以酒為兵<lb/>
倦抛書卷支頥坐閑看飛雲弄晚晴<lb/>
<pb n="KR4d0536_WYG_007-14b"/>
擊節狂歌酒屢行棲遲宦况負平生流年冉冉青春過<lb/>
衰鬢蕭蕭白髪明觸事每憐遭語穽忘機已覺息心兵<lb/>
飄然歸思如風桞萬縷千絲亂曉晴<lb/>
　　　二月十日樞府辟往栝城再用韻别諸友<lb/>
驪駒歌罷尚遲行一棹長溪春浪平岸桞依依連野碧<lb/>
林花灼灼映空明苦吟每笑杜工部愛酒猶憐阮歩兵<lb/>
薄暮落帆松嶺外相望月淡雨初晴<lb/>
　　　次韻友人過訪<lb/>
<pb n="KR4d0536_WYG_007-15a"/>
溪上東風吹㡌斜故人乗興到山家掃雲坐石因看竹<lb/>
拾葉分泉為煮茶十載功名如沐漆半生學業似炊沙<lb/>
只今擬作郊居賦無奈憂時鬂早華<lb/>
　　　次韻餞别<lb/>
清尊終日共徘徊苦為吟詩擊鉢催脩竹滿庭蒼雪落<lb/>
好山當户晚青來斜陽林外人相别流水溪邊首屢回<lb/>
今夜相思知獨苦不禁寒月照忩梅<lb/>
　　　病起有作<lb/>
<pb n="KR4d0536_WYG_007-15b"/>
披衣曉起坐中庭稍覺春深肺氣平游宦三年頭愈白<lb/>
居山數月夢還清階蘭楚楚新芽茁逕竹猗猗緑笋生<lb/>
幸喜晚年無别事有田二頃樂歸畊<lb/>
　　　再用韻答友人<lb/>
日長迎客過門庭閑坐荒苔石磴平烟際桞條無賴碧<lb/>
雨餘湖水不勝清我無才力如韓子君有詩名似孟生<lb/>
亂世相逢宜共隠一犁慎勿廢勤畊<lb/>
　　　次韻登玉溪山絶頂<lb/>
<pb n="KR4d0536_WYG_007-16a"/>
溪頭一片碧崔嵬我為尋幽亦上來山勢漸髙黄葉盡<lb/>
天光忽近白雲開因懐王子笙吹月更憶羊公石卧苔<lb/>
此處儘堪逃亂世漁郎相見莫相猜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0536_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷七<lb/>
</p>
<p>
</p>
  </div>
</body>
</text>
</TEI>
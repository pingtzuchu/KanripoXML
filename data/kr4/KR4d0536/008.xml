<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午溪集卷八</head> <lb/>
    <p>
<pb n="KR4d0536_WYG_008-1a"/>
欽定四庫全書<lb/>
　午溪集卷八<lb/>
　　　　　　　　　　　　　元　陳鎰　撰<lb/>
　　七言律詩<lb/>
　　　次韻山莊<lb/>
一徑縈紆繞澗邊東風吹雨漲山泉緑隂樹合編茅屋<lb/>
黄濁泥深種秫田池暖魚翻雲影動巖空鶴唳谷聲聨<lb/>
<hi>莊近赤巖</hi>何因無事能來此燒竹烹茶掃石眠<lb/>
<pb n="KR4d0536_WYG_008-1b"/>
　　　次韻友人見寄<lb/>
我慚衰病似文園倦迹棲遲不出門世路風塵何日息<lb/>
江湖舊友㡬人存移家避難依山頂開逕通幽斷樹根<lb/>
待得衡茅新結就約君來此共汙尊<lb/>
　　　庚子歲旦次韻<lb/>
山城兵火經過後舊業能留有㡬人萬事從來皆定數<lb/>
一杯且喜及新春謾憐児女稱吾夀深荷天公眷此身<lb/>
坐對青山無愧色紅塵幸不汚漁巾<lb/>
<pb n="KR4d0536_WYG_008-2a"/>
　　　蓮城感事次韻<lb/>
一自兵戈破栝州豪華盡付水東流惟聞夜雨新城柝<lb/>
不見春風舊市樓負郭田荒青草合依山冡廢白楊愁<lb/>
烟塵滿眼何時静尚説江淮戰未休<lb/>
　　　舟中次友人韻<lb/>
溪頭日出曉風生一片歸帆促早程極浦沙寒氷皓耀<lb/>
逺山雲盡雪峥嶸君如杜甫猶覉旅我似馮唐已老成<lb/>
回首荒城城下路青苔白骨易傷情<lb/>
<pb n="KR4d0536_WYG_008-2b"/>
　　　次韻海棠<lb/>
海棠花下聴啼鶯無奈愁多積似城亂世每憐家累重<lb/>
休官僅得此身輕年來憂事添衰病老去看花減舊情<lb/>
便恐臙脂汚泥雪明朝風雨近清眀<lb/>
　　　次韻留題此巖<lb/>
留此巖前瀑布懸雲開古洞見青天仙人丹化無來鶴<lb/>
<hi>舊傳丁仙煉丹於此</hi>釋子禪閑獨種蓮荒徑苔深初過雨空山花<lb/>
暗自流泉誰能結屋依林下夜聽松風枕月眠<lb/>
<pb n="KR4d0536_WYG_008-3a"/>
　　　次韻友人雨後過緑猗亭<lb/>
山徑無人掃白雲苔㾗草色雨餘春欵門看竹客無事<lb/>
汲井烹茶主不貧亭外幽花閑自落林間啼鳥偶相親<lb/>
知君未擬歸城市曵杖時還訪野人<lb/>
　　　次韻葉文範訓導見寄二首<lb/>
騷客攜書過逺林日長無事稱閑心路通巖寺僧供茗<lb/>
樹合山亝鶴聽琴兩處懐思憐近别一封書札寄新吟<lb/>
玉溪風月渾如舊應念青青竹數尋<lb/>
<pb n="KR4d0536_WYG_008-3b"/>
我懐食口衆如林遣悶聊攄玩物心容膝自安元亮宅<lb/>
賞音誰識伯牙琴溪頭蒼石看雲坐竹外幽軒聽雨吟<lb/>
多謝作詩相慰勞却慚衰髪老駸尋<lb/>
　　　次韻道元上人逺回<lb/>
青青錫杖雪侵頭厯徧名山始倦游眀月歸來巖下寺<lb/>
清風唫倚峽西樓羡師得道如文暢老我棲身似許由<lb/>
試和詩篇扣禪意世間誰解悟浮休<lb/>
　　　和周内翰題紫虚宮韻<lb/>
<pb n="KR4d0536_WYG_008-4a"/>
清溪紫谷繞琳宮縹緲樓臺在半空人世㡬囬經刼火<lb/>
此山終古有仙風斗壇露冷星華濕丹井泉甘海脉通<lb/>
試想蓬瀛無此處雲深島樹碧于葱<lb/>
　　　次韻九日同友人小酌<lb/>
憂樂随時道未窮何須咄咄更書空艱難老我頭添白<lb/>
富貴從渠面發紅稍喜得閑詩有債却憐多病藥無功<lb/>
為君掃取溪軒净共對寒花酒一中<lb/>
　　　次韻友人對月感懐<lb/>
<pb n="KR4d0536_WYG_008-4b"/>
有客臨溪玩月眀樓髙不用夜寒生二年此地因逃難<lb/>
孤影他鄉易感情露下長天含夕潤風來大野起秋聲<lb/>
想君未厭山中住且與漁樵混姓名<lb/>
　　　次韻呉伯京學正清明拜墓<lb/>
清明拜掃陟山丘積草荒苔露未收林鳥紛紛争曉祭<lb/>
野花寂寂自春愁眼前児女能供奉身外功名豈用謀<lb/>
此日歸來天漸晚半㾗新月掛城樓<lb/>
　　　次韻劉彦英教授春日同宴呉元正宅<lb/>
<pb n="KR4d0536_WYG_008-5a"/>
林下詩翁偶出來凭髙一望壯懐開山川如故人應老<lb/>
城郭都非鶴自囬逺樹拂雲眀似畫長溪過雨緑於醅<lb/>
喜逢佳友同春賞花底芳尊得欵陪<lb/>
　　　閑居遣興<lb/>
抛却㣲官興浩然歸來茅屋已三年林間掃葉因風後<lb/>
溪上看花未雨前白板橋通沽酒店緑楊樹繫釣魚船<lb/>
此生已决投閑計自種村南百畆田<lb/>
　　　再和韻<lb/>
<pb n="KR4d0536_WYG_008-5b"/>
清溪繞屋竹蕭然瀟灑蕉衣樂暮年數㸃歸鴉流水外<lb/>
一行飛鷺碧山前功名已似沈泥劍嵗月還同下瀨船<lb/>
試向小亭閑玩物滿池荷葉緑田田<lb/>
　　　郡中㑹伯玉<lb/>
不見齊君二十年舊游何許一茫然因悲世事如雲變<lb/>
尚喜交情似漆堅廢市雨深蒼樹合嚴營風静彩旗懸<lb/>
眀朝又作溪頭别遥望岑峰月漸圓<lb/>
　　　次韻九日招友人飲午溪樓<lb/>
<pb n="KR4d0536_WYG_008-6a"/>
亂罷君來居此地兩逢重九共持觴舟移野渡衝殘雨<lb/>
人倚曽樓醉夕陽頭髪又添今日白菊花只似舊年芳<lb/>
登臨無限傷時恨盡付東流溪水長<lb/>
　　　次韻毛彦明訓導過訪<lb/>
山齋終日睡昏昏有客相過夜向分張燭共談三載别<lb/>
讀書謾守半生勤自憐冷味虀鹽淡不放氷腸麯蘖醺<lb/>
明日沙頭又分手小舟撑破一溪雲<lb/>
　　　和葉子華見寄韻<lb/>
<pb n="KR4d0536_WYG_008-6b"/>
三年冷舍近蟾溪青杏婆娑桂樹低巖寺每尋僧說偈<lb/>
皋亭還與客分題别來歲月身逾老亂後山川塵尚迷<lb/>
想見東林如舊日好随松鶴共幽棲<lb/>
　　　題秦少游别曇法師詩後<lb/>
昔聞淮海秦公子謫宦南來古栝城晝卧藤隂迷客夢<lb/>
春游沙外聽鶯聲三年監稅無他事一日逢僧話此生<lb/>
結社題詩遺跡在髙風還似晉淵明<lb/>
　　　壬寅三月八日避亂西澗十八日復移石梁寨<lb/>
<pb n="KR4d0536_WYG_008-7a"/>
瀟瀟苦雨濕衣裘兩度移居尚未休巖樹層層雲霧暗<lb/>
野花片片石泉流怕遭兵火依髙寨愁對妻児憶舊丘<lb/>
恰似擕家江上住明朝風浪又移舟<lb/>
　　　次韻西澗主人二首<lb/>
憂時心緒亂如絲世事安危局面棊倦驥長年悲逺道<lb/>
驚烏明月繞髙枝絶憐素髪垂垂老深念綈袍戀戀時<lb/>
春晚故園歸未得想添新筍滿階墀<lb/>
落花飛絮共游絲長日閑消别館棊隴麥雲深連宿穂<lb/>
<pb n="KR4d0536_WYG_008-7b"/>
井梧隂合長孫枝川原自覺同仙境人事猶如未亂時<lb/>
濁酒一尊聊自遣坐看新月上前墀<lb/>
　　　次韻雜興二首<lb/>
世事無窮蟻磨還移家暫隠此山間耕桑自樂民風厚<lb/>
兵火無驚客意閑沙岸水明花的的石闌風暖鳥關關<lb/>
赤巖聞道猶竒絶約子何時共陟攀<lb/>
繞澗青青萬竹林一春為客此登臨傷懐事往聞猶怕<lb/>
遣興詩成懶再吟交友每多時俗態知君獨有歲寒心<lb/>
<pb n="KR4d0536_WYG_008-8a"/>
山忩岑寂松隂晚謾冩薰風絃上音<lb/>
　　　輓孫伯融都事<lb/>
半生湖海不相逢亂罷蒼山始識公暫領一州兼節度<lb/>
更分數屯總元戎風流翰墨文多熖壘塊胸襟酒屢中<lb/>
偶堕奸謀身竟死千秋萬古恨無窮<lb/>
　　　次韻友人游呉山别墅二首<lb/>
亭館髙明客喜臨門深無事寄豪吟日長幽鳥窺簾影<lb/>
風定閑雲堕砌隂香梟古屏書滿案苔封蒼石竹成林<lb/>
<pb n="KR4d0536_WYG_008-8b"/>
晚來更適無窮趣洗耳重聽月下琴<lb/>
主人開宴賞新晴濃緑隂隂如水清銀甕碧香浮臈味<lb/>
錦箋繡句冩春情倚闌看盡先尋譜掃石圍棋黙用兵<lb/>
欵客殷勤忘晝永夕陽猶隔小溪明<lb/>
　　　和周山長别後見寄韻<lb/>
窮居彼此共棲遲薄宦無成與願違白髪五年愁避亂<lb/>
青燈一夕喜論詩雨凉吠蛤喧人耳風定流螢入客衣<lb/>
别後相思心獨苦猶懐把酒夜深時<lb/>
<pb n="KR4d0536_WYG_008-9a"/>
　　　中秋對月次韻<lb/>
屢遭離亂奈愁何對月今宵感慨歌萬里烟塵連紫塞<lb/>
九天風露下銀河無人折桂當秋賞有女乘鸞或夜過<lb/>
歲歲青光只如舊却憐白髪滿頭多<lb/>
　　　上總制胡公次陳伯亮韻<lb/>
安南上將喜來歸路入雙溪暑氣㣲憂國半生心獨苦<lb/>
籌邊三載盗應移暫分外省紆華選合向中朝侍衮衣<lb/>
一道奎光照蒼括深山窮谷被餘輝<lb/>
<pb n="KR4d0536_WYG_008-9b"/>
朱門畫㦸衛嚴居甌越民安絶吏漁身佩龍泉三尺劍<lb/>
家傳豹畧一編書且須部列平沙幕未許閑乗下澤車<lb/>
白髪小儒瞻望久自憐爾雅注虫魚<lb/>
　　　挽李山甫教授<lb/>
避亂山中白髪垂近聞訪舊入城池蘆花月淡人無處<lb/>
桂子風凉鴈過時旅襯回程扶道左舉家迎哭向溪湄<lb/>
他鄉莫恨相知少自有門生奠酒巵<lb/>
　　　和葉仲和文學見寄韻<lb/>
<pb n="KR4d0536_WYG_008-10a"/>
馬湖橋畔曽分手五見凉風換葛衫上國無媒干禄飬<lb/>
北山小隠免林慚石池乘月通泉水苔徑鋤雲種竹杉<lb/>
多謝相知為相問心閒日與野人談<lb/>
　　　次韻友人生日<lb/>
栝山隠士喜年髙㸃㸃霜華入鬢毛雲屋天香生古桂<lb/>
霞杯春色映仙桃翻經釋子飛金䇿稱夀詞人集褐袍<lb/>
我亦知君眼如月夜忩不厭看書勞<lb/>
　　　次韻友人游留此巖<lb/>
<pb n="KR4d0536_WYG_008-10b"/>
今春曽作此巖游花落山空水自流到院怯逢僧定後<lb/>
看雲始悟此生浮長松結子應千歲老鶴生孫知㡬秋<lb/>
尚憶箇中風景好何須海上覔蓬丘<lb/>
勝地何因得再游石闌干外看飛流青江樹老霜華冷<lb/>
金碧山空土氣浮清梵夜收僧歩月小亭晝坐客吟秋<lb/>
知君獨有林泉樂我亦相將卜隠丘<lb/>
　　　次韻鄭訓導二首<lb/>
幽人曉踏渡頭沙逺趂閑雲訪我家投老山中聊煮石<lb/>
<pb n="KR4d0536_WYG_008-11a"/>
尋仙海上未乘槎尊傾緑酒酬彭澤盤飣黄柑擘永嘉<lb/>
日短天寒年已暮且看飛雪散瓊花<lb/>
一水囬環漾淺沙竹林深處老夫家山童招鶴穿樵徑<lb/>
溪鳥窺魚立釣槎人得居閑心獨静詩因吟苦句方嘉<lb/>
窮居漸覺囬春意簷外梅枝已着花<lb/>
　　　次韻葉訓導元旦擕詩見訪<lb/>
苦吟詩客鬢蒼華又向東風試墨花栢葉謾供新歲酒<lb/>
竹門還訪故人家紛紛世事仍多患落落吾生未有涯<lb/>
<pb n="KR4d0536_WYG_008-11b"/>
溪上五年相伴住釣竿随分占鷗沙<lb/>
　　　次韻葉文學立春日城廻過訪<lb/>
寒盡山城換厯頭雪消春水滿汀洲梅花村外逢朋舊<lb/>
竹葉尊前話客愁直把詩書為活計故應魚鳥識風流<lb/>
老來豪氣猶如昨共卧元龍百尺樓<lb/>
　　　郡中元夕次韻<lb/>
逺水粼粼生淺洲溪風吹月上城頭軍中檛鼓春營宴<lb/>
馬上觀燈夜市遊誰向崑崙重斫寨獨懐鄉國謾登樓<lb/>
<pb n="KR4d0536_WYG_008-12a"/>
凋零人物都非舊頼有梅花慰客愁<lb/>
　　　次韻友人郡中訪舊<lb/>
春日泊舟城外川故人相㑹問平安十年牢落謀家苦<lb/>
四海亂離行路難旅館青燈宵雨暗戰樓畫角晚風寒<lb/>
豪華往事誰能説莫向尊前起浩歎<lb/>
　　　贈醫人馮英伯<lb/>
一别馮君今十載重來猶帶舊行囊空忩灸艾消沈疾<lb/>
新卷編蒲冩秘方閲世已經三折臂憂時還轉九囬膓<lb/>
<pb n="KR4d0536_WYG_008-12b"/>
飬生道要如相授分我刀圭換鬢霜<lb/>
　　　次前韻答王子如<lb/>
秋日故人來野堂生涯彼此一書囊投閑已著歸田録<lb/>
飬老還求種樹方謾有篇詩酬逸興可無尊酒沃愁膓<lb/>
白頭亂後俱强健却似黄花獨耐霜<lb/>
　　　次韻齊子和山長過訪<lb/>
竹外書齋午睡醒忽驚有客扣門聲十年離亂成分首<lb/>
一日相逢話别情歲晚吾仍憂病肺天寒君尚促行程<lb/>
<pb n="KR4d0536_WYG_008-13a"/>
明朝又向山城去滿路梅花入品評<lb/>
　　　奉和王憲使賀總制胡公得平陽詩韻<lb/>
平陽一旦送降旗大將威名衆所知聚石江流分八陣<lb/>
通途海國絶他岐許君劍在蛟須斬韓子文成鱷定移<lb/>
盖世功勲垂不朽繡衣使者著聲詩<lb/>
　　　山行至桐川㑹周山長<lb/>
遥望長松何處是深山猶認舊川原行程客厭闌干路<lb/>
<hi>此處路險多用石闌</hi>生事農忙碌碡村若箇峰邊雲出沒叢生樹<lb/>
<pb n="KR4d0536_WYG_008-13b"/>
外月黄昏武昌詩客欣相㑹夜向溪軒共一尊<lb/>
　　　五月二十四日游平山菴客懐豁然用前韻呈<lb/>
　　　　周濟川葉誠中<lb/>
一菴瀟灑何年構半近青山半近原羣木叢中留古冡<lb/>
小軒明處見孤村竈燒落葉茶烟濕門掩蒼雲竹日昏<lb/>
羡爾主賓無箇事晚凉堂上注芳尊<lb/>
　　　欲至松學連日阻雨再用韻奉簡諸友<lb/>
欲訪蟾峰雖咫尺瀟瀟風雨隔平原故人只在松邊館<lb/>
<pb n="KR4d0536_WYG_008-14a"/>
倦客空吟竹外村兩處離懐溪水濶一襟幽思嶺雲昏<lb/>
舊栽青杏今何似想見隂濃覆酒尊<lb/>
　　　夀蔡伯玉隠居<lb/>
故人年長周花甲嘯詠溪山樂有餘世隠一區楊子宅<lb/>
家藏萬卷鄴侯書歌姬擁座飛瓊斚賀客盈門集翠裾<lb/>
最好聨魁堂下桂年年開占月明初<lb/>
　　　八月三日伯玉留飲西澗别館二首<lb/>
前年避亂此山中今日還來訪隠翁山色入樓簾捲雨<lb/>
<pb n="KR4d0536_WYG_008-14b"/>
水聲落澗坐生風身安畎畝如龎老妓擁登臨擬謝公<lb/>
筵客殷勤到曛黒酒酣攜手石梁東<lb/>
憶昔遨遊湖海中只今華髪總成翁詩詞倣古多唐體<lb/>
人物居閑有晉風且把酒杯酬地主莫將世事問天公<lb/>
何當結屋來相傍坐聽松風澗水東<lb/>
　　　同孫伯起遊留此巖再用前韻<lb/>
偶來聽瀑此巖中藜杕相随只兩翁凉氣着衣梧葉雨<lb/>
秋香薰路桂花風洞幽僧禮白毫相潭净魚游赤鯶公<lb/>
<pb n="KR4d0536_WYG_008-15a"/>
坐久石壇林影亂斜陽歸踏小橋東<lb/>
　　　次韻周山長見寄<lb/>
久客松州生有涯<hi>松陽一名松州</hi>青山無價儘堪賒苦吟只為<lb/>
酬詩債薄俸多應付酒家十載風塵雙短屐半生江海<lb/>
一浮槎如今老去宜謀隠静閲丹書憶少霞<lb/>
　　　題何子逺典史詩卷<lb/>
風塵十載共飄零湖海空留漫浪名君為奉親辭薄宦<lb/>
我因歸計識勤畊天機衮衮青春去世事紜紜白髪生<lb/>
<pb n="KR4d0536_WYG_008-15b"/>
好向溪頭理漁艇緑波烟雨結鷗盟<lb/>
　　　次韻祝公亮經厯見寄<lb/>
辭官陶令歸來久我亦居山結草堂亂後病懐惟藥褁<lb/>
老來活計袛詩囊曽陪古寺看脩竹忽見春風綻野棠<lb/>
但願此身强健在歲寒松栢共蒼蒼<lb/>
　　　次韻伯玉隠君大方上人過訪<lb/>
地僻深門傍竹開一溪流水碧於苔雲邊煮茗延僧坐<lb/>
石上留棊遲客來白社閑居宜老境青雲濶歩屬英才<lb/>
<pb n="KR4d0536_WYG_008-16a"/>
艱難世故猶如此且共筵前有限杯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0536_WYG_008-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午溪集卷八<lb/>
</p>
<p>
</p>
  </div>
</body>
</text>
</TEI>
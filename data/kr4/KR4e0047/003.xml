<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集巻三</head>
    <p>
<pb n="KR4e0047_WYG_003-1a"/>
欽定四庫全書<lb/>
　半軒集巻三　　　　　　　明　王行　撰<lb/>
　　記<lb/>
　　　石屏記<lb/>
孔翠翬翟之文甚麗也而弗能堅雲霞華彩之文甚美<lb/>
也而弗能久繪繡綺錦之文甚工也而假力以為之故<lb/>
予雖或睹之而不愛非特不愛而又少之以其文之著<lb/>
也惟山有石焉異於是精緻而清潤中温而有文遇識<lb/>
<pb n="KR4e0047_WYG_003-1b"/>
者致之剖琢礱砥飾而為屏則若渾淪始判而萬象列<lb/>
焉若月未生魄而山河鑑焉若敞綃帷而望嵩華焉若<lb/>
懸方諸而照華月焉其文之見者兀而舉然漫而偃然<lb/>
若蓊而樹若奔而瀧濃疑其邃淡疑其逺黝疑其幽蒼<lb/>
乎而古黛乎而秀廓者天浄漠者煙積暝焉如隂皛焉<lb/>
如晴涓焉如澄竒態瓌狀依微窅𦕈言可得而殫盡耶<lb/>
至麗而能堅至美而能久至工而不假人為故予甚愛<lb/>
之重之敬而友之何友之友其有君子之徳也方其未<lb/>
<pb n="KR4e0047_WYG_003-2a"/>
遇時頑然混凡石而不自異而中之包含藴蓄者自若<lb/>
也及見用而披豁呈露於初之包含藴蓄者亦無加焉<lb/>
不幸或復見棄汨於泥沙淪於榛莽則於今之披豁呈<lb/>
露者又豈有所損耶世之士能含其文而不自見用藏<lb/>
進退而不變其所存則於君子不逺矣故予敬之而忘<lb/>
其為石也若夫徒飾其文以為玩夸其奇以為美則斯<lb/>
石也有愧夫渤海朱叔重善畫而好事喜從文人才士<lb/>
游有小石屛方不踰尺而温潤清古自言得之石偃山<lb/>
<pb n="KR4e0047_WYG_003-2b"/>
中而求予為記夫叔重既能知求余文而石屏又予之<lb/>
所愛可不為之記乎且尚使夫人知予於斯石也非徒<lb/>
愛其文而以敬其徳也<lb/>
　　　讀書屋記<lb/>
先王之政不修而小大學廢後之學者讀其書而已矣<lb/>
讀書者第欲以識其篇章通其句讀則雖髫稚無難焉<lb/>
然求其得夫讀書之要迺有垂白而莫究者以漢之碩<lb/>
儒老生猶未知其萬一也葢讀書非徒誦習其章句講<lb/>
<pb n="KR4e0047_WYG_003-3a"/>
説其文辭必當因聖人之言求聖人之道由聖人之道<lb/>
見聖人之心也方漢儒當煨燼之餘追求散亡修殘葺<lb/>
墜著述累萬言而不止可謂勤且勞矣而卒尠合聖人<lb/>
之道者不究夫讀書之要也由漢以還虛偽日張崎嶇<lb/>
其坦平雕繪其完素紛綸授藉各是其是學者莫知適<lb/>
從而聖人之道益昧昧矣炎宋既興斯文之運漸復濂<lb/>
洛諸子出聖人之道乃明然程氏甫沒而門人已有駸<lb/>
駸於老佛者況無大賢為之依歸而守陳編窺斷簡者<lb/>
<pb n="KR4e0047_WYG_003-3b"/>
耶暨夫徽國文公集大成而纉承丕緒決澄流導深源<lb/>
幽通滯達濂洛之道始大行於時迄今而愈盛今之學<lb/>
者讀其書而議論言説或戾於道者幾希不戾於道宜<lb/>
今之士可幾於三代而終有愧於漢何也葢濂洛徽國<lb/>
之言聖人之心也其行聖人之道也襲其言不心其心<lb/>
談其道而不行其行欲無愧於古人得乎乃知聖人之<lb/>
道雖不外乎書而非徒誦習之可得也雖然先正有言<lb/>
以傳解經經通舍傳味之既熟道在胸中并經亦舍之<lb/>
<pb n="KR4e0047_WYG_003-4a"/>
矣嗚呼此其為讀書之要也與㑹稽唐君處敬力學而<lb/>
能文多識而好古以讀書題其講肄之所而丐予為記<lb/>
處敬既能讀聖人書求聖人道尚奚言哉顧朋友之義<lb/>
不可辭姑道所聞以塞其請<lb/>
　　　適軒記<lb/>
適軒者髙平范徳謙與其賓友燕處之居也徳謙敬謹<lb/>
退讓喜從儒先君子游聞人談説古今人物賢否興壊<lb/>
理亂是非得失之故聽之終日不厭治一堂以待賓客<lb/>
<pb n="KR4e0047_WYG_003-4b"/>
頓設茶荈蔬食必懇盡其勤厚以故士君子不靳友之<lb/>
及其友浸博日之來者多周旋不容於一室乃再徙之<lb/>
始購得隣家隙地度為園屋其中六楹旁為翼舍而軒<lb/>
其前令髙敞明達植梧竹雜樹映蔚庭戸蕭爽心目至<lb/>
者咸悠然忘去徳謙甚樂之來告曰某之接奉諸君杖<lb/>
屨則是居也某日以處諸君日以萃焉可無名乎予問<lb/>
之處若萃也何如曰諸君之萃講學以相資某之處竊<lb/>
私其誨導之益則亦各得其適也予曰若然以適名足<lb/>
<pb n="KR4e0047_WYG_003-5a"/>
矣遂名之復求文為記為之言曰凡人有所好則必有<lb/>
所適然而聲色之娱逸遊之樂適者恒多焉其次學問<lb/>
切劘為悦者非生徒之美弗能也徳謙乃知舍彼而取<lb/>
是亦賢已哉今夫人有樂於娱戱有樂於服田者方其<lb/>
適意時固亦無所辨及秋之至也娱戱者卒無所獲服<lb/>
田將不有得乎徳謙既能適扵是使終始不變秋之得<lb/>
葢必有望矣故為之記而復勉之<lb/>
　　　先硯堂記<lb/>
<pb n="KR4e0047_WYG_003-5b"/>
吴東南之大邑曰嘉定武林王君彞之居在焉其居有<lb/>
堂基構崇厚尊嚴固安題曰先硯之堂葢居其先世之<lb/>
遺硯於其中也彞以書來吴道其所以名堂之義屬為<lb/>
文記之按書彞之先本陳姓曽髙而上世以文儒為宋<lb/>
官至祖吴山翁入國朝為江浙税課提舉襟度超邁嗜<lb/>
酒不羈垂五十始生子某是為彞之考東軒先生也東<lb/>
軒生二年而母亡四年而提舉君殁孤㷀無依歸育於<lb/>
外氏年浸長資性明悟外氏欲子之稍秘其姓以是尠<lb/>
<pb n="KR4e0047_WYG_003-6a"/>
知其為陳氏子也及其學修行優徳業聞著郡使者薦<lb/>
其才於宰相署為儒學官皆誤姓之以外氏之姓堂帖<lb/>
既下而甫克知固辭弗許因屢自辨之未獲釐正遂至<lb/>
於今焉初東軒君之就學也得家所遺之舊硯用之至<lb/>
夫學業底成歴官南北恒以之自隨厚藉深函保愛彌<lb/>
至後病亟指以示彞曰吾即死他無與汝言第姓之未<lb/>
復吾遺恨也陳氏故物惟此硯在汝能見是而思我陳<lb/>
宗必復矣勉諸彞泣而受并書遺訓而識之葢將候其<lb/>
<pb n="KR4e0047_WYG_003-6b"/>
衰服既除陳詞上論以求反正焉先硯名堂所以示承<lb/>
先訓而不敢志也其書又曰吾家不幸中微先君子幼<lb/>
失怙恃然能間關自立思奮其身以紹祖宗之緒其亦<lb/>
難矣而彞則生長燕安早受家庭之訓洎乎從師交友<lb/>
所須無不備焉視先君之樹立艱難為幸則既多矣惟<lb/>
以才質庸下學行荒迂竟未能有為以完先業此日夜<lb/>
所以疚心也况遺誨諄諄曉然在耳倘不克承荷以遺<lb/>
先君之羞其罪可勝負哉今兹堂既構奉其遺言遺器<lb/>
<pb n="KR4e0047_WYG_003-7a"/>
合匵而藏之候陳宗既復則啟匱陳器敬誦遺言以復<lb/>
先君之命是彞之願敢請記之以為朝夕之勉焉嗚呼<lb/>
若君者可謂能繼其先志者矣葢自先王之政不修而<lb/>
古之宗法廢宗法廢故譜牒不明而姓氏無紀於是冒<lb/>
姓易姓賜姓及譌聲之姓出矣其間能致其根本之思<lb/>
而自歸於宗者無幾也兹觀東軒父子之所為其不有<lb/>
異於人哉且夫一硯之微而君以遺言為重嚴奉之如<lb/>
此則其於宗祀之係將不益盡其心乎有以知陳宗之<lb/>
<pb n="KR4e0047_WYG_003-7b"/>
復振必在於是庸書而記之<lb/>
　　　吴松漁舍記<lb/>
吴松江名其源出自天目東北入於海其曲有姚城者<lb/>
地藉松陵滉漭數千頃平波滂流煙濤風漪朝霞澄而<lb/>
夕景霽雲月蕩而魚鳥嬉景象日百變加有秔稌桑苧<lb/>
之饒萑葦蒲荷菰芡菱蓮之利而又逺攬玉峰近挹白<lb/>
羊穹窿横山洞庭諸秀爽葢佳境也吴蔡彦祥之漁舍<lb/>
在焉舍間林園翳水竹衡門茅宇通敞清邃琴尊在前<lb/>
<pb n="KR4e0047_WYG_003-8a"/>
圗史左右是幽人隱者之居也而題曰漁人多昧其㫖<lb/>
予未識彦祥時固聞之已洎識而稔之始知彦祥嘗一<lb/>
出矣囬瞻庭幃皎爾垂素於是愓然謝事歸養親焉夫<lb/>
養親甘鮮滫瀡其具也吴松澤國鮮食之美所聚彦祥<lb/>
寧憚於漁哉使其居山吾知其不憚獵矣且今操網罟<lb/>
持釣具入烟水以趍魚者豈必題其居題其居士而漁<lb/>
者也人奚訝哉抑又聞古有獵於書者矣彦祥好學而<lb/>
勤簡編在几又安知其不漁於書耶漁於書以求其理<lb/>
<pb n="KR4e0047_WYG_003-8b"/>
漁於水以求其物求其物所以養其親求其理所以顯<lb/>
其親其彦祥之志也哉志也如是知養親之道者矣予<lb/>
方嘉之而求予為記遂為之書<lb/>
　　　佩韋齋記<lb/>
䝉城髙君隅仲隱居虞山之陽力學自修常結韋以為<lb/>
佩因題其齋居曰佩韋間請於余屬文為之記余曰韋<lb/>
既佩矣復題其室而又欲記之何也曰某之居是也俯<lb/>
可以見所佩仰可以見所題庶幾乎知勉焉復得君之<lb/>
<pb n="KR4e0047_WYG_003-9a"/>
文以朂之朝誦暮維則益不敢媮惰矣此某之願幸無<lb/>
致拒也余曰所為佩韋者非慕古人之自儆者與曰然<lb/>
曰古之佩韋者二人焉曰西門君曰范史雲也兹將誰<lb/>
慕者夫西門之為人性剛以急故取韋之柔緩以自儆<lb/>
焉而史雲則亦效西門耳隅仲之欲自儆亦因二人乎<lb/>
余嘗觀西門之沉巫治渠雖皆出於剛決而詞氣雍和<lb/>
不威不厲亦可見韋之有助也然而能使民不敢欺則<lb/>
又非柔緩之所致也於以知其雖假韋以矯性之偏而<lb/>
<pb n="KR4e0047_WYG_003-9b"/>
能自適其宜不至於過不謂善于取物以自儆者乎若<lb/>
史雲者雖云佩韋而猶亟隘亢厲詭激終身未嘗變焉<lb/>
於韋果何得哉是則同於佩韋而不同於所得也以隅<lb/>
仲之開敏通明自治不怠其所慕也必在西門而不在<lb/>
史雲矣雖然抑又有説焉夫剛則必急柔則必緩勢之<lb/>
固然也急則易以敗緩則易以弛又不能無偏失焉故<lb/>
琴瑟之張也過急則絶過緩則不成聲車馬之行也過<lb/>
急則顛覆過緩則不前緩急之間固當有道矣佩韋者<lb/>
<pb n="KR4e0047_WYG_003-10a"/>
可不知是乎西門氏則能知而能行也已史雲能知不<lb/>
能行也隅仲既學西門烏得而不知是哉知是已烏得<lb/>
而不能行哉既能知又能行固隅仲之所自勵而亦余<lb/>
之望於隅仲者也其謂何如曰君之言某之志也非君<lb/>
之教之某將何以正之哉請書之余曰諾遂書以為記<lb/>
　　　筮室記<lb/>
事有常而有變語其常可因其已然以推其當然語其<lb/>
變則不可以其當然而計其必然也事既不可固執其<lb/>
<pb n="KR4e0047_WYG_003-10b"/>
常又不可逆虞其變然則未至之事果皆不可以前知<lb/>
而思深憂逺者終不得解其惑矣此聖人所以慮天下<lb/>
後世而筮之法所由設也卜筮之書曰易而已夫易廣<lb/>
大悉備將以順性命之理通幽明之故盡事物之情不<lb/>
専於筮也至其決嫌疑定猶豫以開物成務非易孰能<lb/>
與於此哉由是言之易固不専於筮而筮非易莫以也<lb/>
然而包犧之畫易之象也文王之彖周公之爻孔子之<lb/>
賛易之辭也是皆己成之卦一定之書所謂居則觀其<lb/>
<pb n="KR4e0047_WYG_003-11a"/>
象而玩其辭者也若夫臨事以求一卦之象於羣卦之<lb/>
中觀三極之變於六爻之内以定吉凶據吉凶以決事<lb/>
則必假蓍以問焉傳曰聖人之作易也幽賛于神明而<lb/>
生蓍蓍神物也以故問焉而以言其受命也如響無有<lb/>
逺近幽深遂知來物然則易必待蓍而後吉凶以告非<lb/>
蓍固不可以問易也蓍其烏可少焉哉太山羊君某務<lb/>
學好修精于筮以占之擲錢求卦非聖人之意迺求聚<lb/>
蓍以古法揲之其將筮也齋戒沐浴以命蓍既筮己虛<lb/>
<pb n="KR4e0047_WYG_003-11b"/>
心端意以觀象故其吉凶之衍有奇耦焉居處一室虛<lb/>
明安静名曰筮室間請屬文以為記於戱羊君之於筮<lb/>
可謂精矣惟古法是師而不流乎習俗宜其占之驗也<lb/>
顧惟筮之功大而易之理微余何足以知之而敢言之<lb/>
矧其妙又有不容言者將何以説哉雖然亦有以復於<lb/>
君矣夫易之為書聖人立筮以為教其言嚮吉背凶皆<lb/>
踐履進修之道也學易者可徒視之占決而不以反諸<lb/>
身乎管輅郭璞謂有得於占矣于易果何與哉窮理盡<lb/>
<pb n="KR4e0047_WYG_003-12a"/>
性以至于命此作易之極功能體之則幾於易矣以君<lb/>
之師古好修不可不知是也能知是則所謂不假卜筮<lb/>
而知吉凶者又當與之論焉是為記<lb/>
　　　滄浪軒記<lb/>
句吴吕君志學和厚詳雅務學而多文所與遊皆名人<lb/>
勝士締余交則友愛尤至者也間來告余曰吾友有吕<lb/>
彦貞長洲人也年芳茂而謹諄諄力學士大夫嘉言善<lb/>
議聽之未嘗倦葢有志於學者也家處一室旁列圖史<lb/>
<pb n="KR4e0047_WYG_003-12b"/>
開軒臨水疏達髙亮題曰滄浪慕君之文已久無與為<lb/>
介兹託某以請幸為之記焉傳云不知其人視其友余<lb/>
雖不識彦貞然徵諸吕君則可以知其人文固不能辭<lb/>
矣昔者仲尼聞滄浪之歌曰清斯濯纓濁斯濯足自取<lb/>
之也彦貞以是名軒豈欲因自取之義以自儆且自勵<lb/>
乎均水也或以濯纓或以濯足均人也或致尊嚴或致<lb/>
欺侮豈偶然之故哉名宗右族昌盛之時顯貴光榮希<lb/>
或與抗而為之子孫者摧謝彫落流於猥下不得與中<lb/>
<pb n="KR4e0047_WYG_003-13a"/>
人齊是烏可諉之盛衰之數亦其自取然也至若家人<lb/>
編户迺有奮發振厲不溺其習修飾其言行鐫切其問<lb/>
學拔出乎庸常之流而置身於尊髙之地者非其自取<lb/>
與然推是兩端可以知其名軒之意不苟矣彦貞其誠<lb/>
有見于是乎有見于是吾將見其學也如川之増矣<lb/>
　　　可竹居記<lb/>
吴有道人姓徐曰子庠年老矣精明強健業醫以自養<lb/>
居市門東卑垣委巷而室屋翛然循垣四周篁竹森植<lb/>
<pb n="KR4e0047_WYG_003-13b"/>
長梢茂葉拂户牖而鳴清風揺堦除而散踈月煙霞來<lb/>
棲埃壒罔至所謂城府之林墟區中之物外也余見而<lb/>
歎曰信乎蘇子言不可居無竹是居其可竹哉道人聞<lb/>
之恍若悟解即以可竹題其居來謁文為記余謂道人<lb/>
隱者也又嘗為醫者也竹何事哉雖然吾知之矣葢醫<lb/>
之為術治人之疾者欲治人之疾先淨已之心已之心<lb/>
凈則疾之來譬物之當鑑莫能自匿然後治之功可濟<lb/>
也今道人之居是無囂雜之煩有蕭閒之適外境己先<lb/>
<pb n="KR4e0047_WYG_003-14a"/>
凈矣外既凈内其可不凈乎宜其𧺫人之疾若灰之澣<lb/>
垢無留難也然所以去囂雜而致蕭閒者則又在於竹<lb/>
竹其果無助也哉有竹焉記之宜也道人之欲文誠以<lb/>
是夫言未既作而謝曰是實某之志先生發之而愈明<lb/>
請得以朝夕諷詠焉余嘉其志遂書之<lb/>
　　　清安堂記<lb/>
東陽沈達卿氏居吴長洲之周莊奕世以來咸以勤慎<lb/>
敦愿處鄉里治生修業日以優裕至達卿産益廣貲益<lb/>
<pb n="KR4e0047_WYG_003-14b"/>
饒勤慎敦愿益甚而浸文以飾之他無所嗜惟蓄經書<lb/>
子史古圖譜法書名翰之蹟樓而庋之籖軸彚列暇則<lb/>
左右閲視喜溢眉宇間曰此吾所以為子孫者乎此吾<lb/>
所以自樂者乎聞者莫不嘉歎所居之堂庭戸静深棟<lb/>
宇宏邃晨光可辨几席既安子婦孫曽秩焉序進問興<lb/>
居奉甘毳怡怡翼翼四世一堂周旋而下上所謂禮法<lb/>
之家益將求夫庶幾焉堂之題間炳然有書曰清安之<lb/>
堂以締交于余也嘗揖予西階以升指其題以謂予曰<lb/>
<pb n="KR4e0047_WYG_003-15a"/>
是書也示諸子孫而已非欲以自命也儒先大夫不遺<lb/>
而見教者多矣幸子日相親與宜見知為尤深願得文<lb/>
以記焉予不能辭也葢亦觀其家政矣外嚴敬而通融<lb/>
内懽愉而肅穆齒尊者不躭於滋味以極口腹之嗜年<lb/>
富者不惑於聲色而湛綺紈之習其欲則既淡矣欲淡<lb/>
故神清神清故氣和而體安氣和體安故動静語黙之<lb/>
間益可為子孫之法矣則清安也誠豈達卿一身之謂<lb/>
哉毎子孫之定省也恒謂之曰吾之與若得優游於堂<lb/>
<pb n="KR4e0047_WYG_003-15b"/>
宇之下從容於閭里之間無手足之勞衣食之慮者祖<lb/>
宗之休澤也可不思所以答夫祖宗者乎答焉無他使<lb/>
祖宗之業益昌而弗替焉耳今吾之年甲子一周矣茍<lb/>
得聞賢人君子之言且服焉而不自惰況年之盛者顧<lb/>
不日親夫明師良友以成其學耶益昌祖宗之業吾今<lb/>
有所望矣子孫咸俯首受教退則侃侃各存其自修之<lb/>
心焉於戱學之一言其清安之基本乎夫學所以明理<lb/>
以自治也理既明斯欲愈淡欲愈淡斯神愈清神愈清<lb/>
<pb n="KR4e0047_WYG_003-16a"/>
斯氣愈和而體愈安氣愈和體愈安斯學愈進學愈進<lb/>
斯有以遺其後人則清安也豈特示今之子孫今之子<lb/>
孫將各示其子孫矣清安之𦙍承承而來曷可量也祖<lb/>
宗之業不由兹而益致其昌大已乎則清安也後將有<lb/>
以名其鄉者矣是為記<lb/>
　　　心逺堂記<lb/>
予嘗觀夫君子之澤矣其出之者深斯其流之者逺也<lb/>
後人能承其先世之澤而益為先世之為則其澤也愈<lb/>
<pb n="KR4e0047_WYG_003-16b"/>
逺而無窮矣昔人之基也而我堂焉昔人之菑也而我<lb/>
播焉則必致夫構之成而穫之實不惟使先業之無替<lb/>
將益加之光美焉則其為子孫也誠克盡纉承之道者<lb/>
哉若松陵張氏其亦庶幾於此矣松陵吴屬邑也其地<lb/>
有儒林瀕太湖之隂張氏之居實在焉張氏貲素饒宗<lb/>
族亦盛先數十年時有以翰墨著稱者為心逺翁心逺<lb/>
字清夫䟽達明秀與游多中朝巨卿湖海知名士嘗受<lb/>
書法於吴興趙公己造其堂嚌其胾矣方被薦北上除<lb/>
<pb n="KR4e0047_WYG_003-17a"/>
貳山東之魚臺忽有歸與之賦時人髙之鄧匪石虞邵<lb/>
菴咸著文以為餞翁既歸優游鄉里以文墨自娱題其<lb/>
堂之顔曰心逺人因以為號焉今觀其所自賦與姚江<lb/>
村黄文獻諸公所為賦心逺堂諸詩亦足以想其風度<lb/>
矣心逺之孫有名琦者端厚有為不事紈綺乃闢其故<lb/>
居而擴大之仍新夫心逺之顔以示不忘先徳也間因<lb/>
予友信菴簡以告予以謂自有兹堂以來大夫士為之<lb/>
詩歌者多矣而未有記之者也冀得一言用垂永久故<lb/>
<pb n="KR4e0047_WYG_003-17b"/>
不揆以請焉余不云乎克盡纉承之道者乎張氏葢琦<lb/>
其人也琦之聲聞亦稔矣及是舉也葢以充所聞之有<lb/>
考也且夫前人之造其基業而為永久之圖者固有望<lb/>
於子孫之賢也然子孫之能修其世業而不孤其所望<lb/>
幾何人哉非夫先世之徳積之厚出之深而流之逺則<lb/>
其澤也有時而既矣由是言之則張氏之先積徳之厚<lb/>
為何如耶余所以不辭而為之書俾傳之子孫將益光<lb/>
其先業以致無窮之澤也哉<lb/>
<pb n="KR4e0047_WYG_003-18a"/>
　　　常春閣記<lb/>
青陽之發育固一歲之端和氣之冲融乃四時之貫葢<lb/>
和氣為春之本而春又時之本和氣之貫乎四時是春<lb/>
之行乎四時也夫温熱凉寒時之敷施有節生長收藏<lb/>
時之功用無窮自其有節者觀之見迭運之恒殊自其<lb/>
無窮者觀之知貫通之惟一一者非他和氣而己和氣<lb/>
之所在春之所在也四時常和即四時常春矣四時常<lb/>
春此功用之所以無窮而處身之所以當效也與吴興<lb/>
<pb n="KR4e0047_WYG_003-18b"/>
沈由規予友也其所以自處吾知之矣何自而知之自<lb/>
其名閣以常春而知之葢閣也其退休之所也知名退<lb/>
休之所以常春斯知以和自處矣知以和自處則親親<lb/>
之節豈外是哉然而一歲之中既有温熱凉寒之節一<lb/>
日之中又有旦晝夕夜之節夫節所以適其和也有其<lb/>
節斯能致其和焉由規欲何以親其親哉吾意其仰承<lb/>
顔色則思其㫖甘之奉燠寒之問疾痛痒疴抑搔之節<lb/>
焉其退休於閣也則思其飲食之宜𧺫居之謹賔敬拊<lb/>
<pb n="KR4e0047_WYG_003-19a"/>
循雍睦慈惠之節焉跡兹以往葢將無所不節無所不<lb/>
節斯無所不和矣噫是其名閣之志也與閣之得名既<lb/>
久祈予記之亦久矣顧未能如其請也兹始諗之兹説<lb/>
焉由規作而曰斯言也誠某之志也請書以為記<lb/>
　　　春草堂記<lb/>
春為四令始三令皆所以終春之氣不有其始則無以<lb/>
為終是春之氣亦大且博矣凡物一受春之氣以生而<lb/>
草則其易生者草之生也一旦蔽原隰信宿窮蒼莽其<lb/>
<pb n="KR4e0047_WYG_003-19b"/>
非尤易生者乎以易生之物而受博大之氣天地間無<lb/>
隙壤矣然春生物不自徳而受其生者則徳之也天地<lb/>
者萬物之父母而春者父毋之生氣受其氣則當知其<lb/>
所自出一草之微猶然而非草之微者其謂何哉人於<lb/>
天地間猶草之盈壤地也草盈壤地猶不忘其所本況<lb/>
人靈於兩間顧可忘其本乎天地者吾祖之所本吾祖<lb/>
者吾親之所本而吾親吾之所本也吾之所本報之宜<lb/>
如何耶即其能為而為之不遺其餘得為而為之不至<lb/>
<pb n="KR4e0047_WYG_003-20a"/>
於過亦足謂報之與古人所以興寸草之心難報三春<lb/>
之歎也嗚乎昊天罔極終能遂其報哉雖然盡其道以<lb/>
自治存其心而不懈亦孝子之善處矣温陵陳彦㢘氏<lb/>
題其奉親之堂曰春草徴余記其義也書以貽之<lb/>
　　　静者居記<lb/>
張君來儀之入吴也予得内交焉見其沉厚冲黙心甚<lb/>
敬之洎詢其鄉則九江著姓世以儒素相承其來有自<lb/>
矣君既壯去鄉泝江踰浙受易于山隂尹夏君仲善甫<lb/>
<pb n="KR4e0047_WYG_003-20b"/>
暨卒業四方兵起道梗不得歸因僑于武林之東里閉<lb/>
門謝客以學自勵大夫士希得見之或曰是静者不可<lb/>
溷也君聞之喜遂以静者居題其室及來吴屬予為記<lb/>
曰使吾得勉焉以無負名吾者噫君之志善矣哉顧予<lb/>
庸陋何足以言之雖然願交於君而不獲者有矣予顧<lb/>
得執筆以奉之詎非幸也其亦敢終拒乎竊以聞於先<lb/>
哲者復焉葢凡人之性雖有静躁之殊而其同得於天<lb/>
者則本靜也以氣間於有生之初欲蔽於既生之後其<lb/>
<pb n="KR4e0047_WYG_003-21a"/>
本静者始汨焉君子之為學將以擴其物欲之蔽正其<lb/>
氣禀之偏而反乎其本静也故學焉而有成則恒在乎<lb/>
静有非躁者可得而同矣昔者孔門之子張已有聖人<lb/>
之一體惟其過髙務外難與並為仁況其下者乎以子<lb/>
張之量髙志強固不至於躁較夫深潜純粹終日如愚<lb/>
者則有間矣此聖學之傳所以于是而不于彼也故程<lb/>
伯子云惟静者可以為學叔子亦毎見學者能静坐輙<lb/>
嘉歎之周元公則曰學之要一而已一者無欲也又曰<lb/>
<pb n="KR4e0047_WYG_003-21b"/>
無欲故静雖其意各有在然惟性靜然後能静坐能静<lb/>
坐然後能存養擴充由募欲以進于無欲也無欲故静<lb/>
則其靜也大矣嗚呼此大賢之事予烏足以知之而敢<lb/>
言之耶然而自衆人學以至於聖人則亦不外乎是矣<lb/>
今以君之生質之美而復加之以操行之髙問學之篤<lb/>
如此譬猶駕良駟而騖通衢亦何所不至尚奚負其人<lb/>
之足慮哉若夫動静本原之理具于大易之書君日講<lb/>
之必詳矣又不待予之勦説也是為記<lb/>
<pb n="KR4e0047_WYG_003-22a"/>
　　　蜀山書舍記<lb/>
吾郡徐君幼文為人清介有氣節立志髙逺博學多聞<lb/>
見喜為文詞古詩歌以自適年甫壯遭時多虞不克施<lb/>
其志乃避地於吴興之蜀山立屋以讀書焉屋成徵予<lb/>
文為記未果為也歲乙已春君來吴復以記請至秋又<lb/>
請焉余謂之曰春秋之法常事不書非不書也不足以<lb/>
書也今夫為學必有講肄之居人事之常耳君以讀書<lb/>
而立屋焉非常事乎而汲汲欲記之亦有説與豈是居<lb/>
<pb n="KR4e0047_WYG_003-22b"/>
也有構締之精刻琢之美丹雘之藻麗足以記之與則<lb/>
務外而遺中絢華而棄實於學葢有損焉不可也豈以<lb/>
山之髙可以資覽觀溪之深可以事游泳泉石之奇秀<lb/>
可以供勝賞之樂為足記與則未合乎藏修游息之義<lb/>
而先致夫玩物䘮志之失焉不可也而君欲何記哉君<lb/>
曰皆非也惟僕以不敏之資以荒于學恒有歲不我與<lb/>
之懼今幸得温其舊習於閑靜之所故欲識其歲月于<lb/>
壁得朝視其所識而自省曰居于是幾何日矣學其有<lb/>
<pb n="KR4e0047_WYG_003-23a"/>
加于初乎夕視其所識而自省曰居于是幾何月矣繹<lb/>
其有加于初乎不敢望日有進而望月有進焉不敢望<lb/>
月有進而望時異而歲不同焉則僕之願也子何不成<lb/>
吾之願乎余聞之瞿然而謝曰斯過矣交於君而不能<lb/>
知君之志有是哉予之陋者尚足為之記乎雖然君之<lb/>
命亦不敢終拒也遂記之曰徐氏蜀山書舍其建也始<lb/>
于至正二十有四年歲甲辰秋九月某日其成也距始<lb/>
建之日後幾十有日焉入而居之則又後于成之日幾<lb/>
<pb n="KR4e0047_WYG_003-23b"/>
日而當某月某日也<lb/>
　　　石林書舍圖記<lb/>
吴城西多山其名師者於城為最近望之其形若獅然<lb/>
故名其山多石而少壤草木皆堅瘦踈碎其挺然以脩<lb/>
蔚然而林者皆在乎山之麓而麓之陽則石林書舍在<lb/>
焉書舍者同郡周伯常之居也伯常居於是耕鑿桑麻<lb/>
以養其親讀書為學以娱其志宗族既以言其孝交友<lb/>
既以稱其良而里閭鄉黨亦有善人之舉焉親既歿居<lb/>
<pb n="KR4e0047_WYG_003-24a"/>
以兵毁遂擕家比南僑于濠郡而其晝而思寐而夢未<lb/>
嘗不在乎師山之麓焉曰吾親不可得而復見矣然吾<lb/>
之鄉猶在望也吾曷時而歸吾鄉耶其友有聞而悲者<lb/>
為之繪其故居之狀為圖以貽之於是伯常朝而向夕<lb/>
而面不是圖之或離也曰吾未能歸吾鄉覩此可以少<lb/>
紓吾思矣因託其友羅可道求為是圖之記嗚呼繪畫<lb/>
不足記也然人子之心孰無之故鄉之念孰忘之予雖<lb/>
獲朝夕奉承乎膝下之歡踪跡不出乎鄉井之外然豈<lb/>
<pb n="KR4e0047_WYG_003-24b"/>
可以吾之幸而遽不䘏人之不幸也則是文也雖欲辭<lb/>
不可得而辭矣為之言曰人之所以為人者以其知所<lb/>
本也本者何父母之謂也記曰入里必式非式乎其里<lb/>
也父母之等夷所在也詩曰維桑與梓必恭敬止非敬<lb/>
乎桑梓也父母之鄉之産也父母之等夷所在必式之<lb/>
父母之鄉之産必敬之況於父母之居乎今伯常親殁<lb/>
之後既懐永慕之戚况親舍復毁得不重其戚與則其<lb/>
寤寐不離乎師山之麓者誰不宜哉若伯常可謂知所<lb/>
<pb n="KR4e0047_WYG_003-25a"/>
本矣且夫人之於交友也樂為之樂憂為之憂庶得交<lb/>
友之道焉今繪圖以貽之者既欲紓其憂而求文以記<lb/>
是圖者亦以慰其憂則二人者可謂知夫交友之道矣<lb/>
伯常既能知所本二人者又能知交友之道是皆有典<lb/>
常之係焉予可己于言乎伯常也觀是圖而誦予言可<lb/>
無槩之繪盡所視為文辭也已是為記<lb/>
　　　處菴記<lb/>
古陳姚君家吴城中闢燕居之室靜深隱奥題於顔曰<lb/>
<pb n="KR4e0047_WYG_003-25b"/>
處菴嘗坐予而指其題曰將以自警也願得一言使朝<lb/>
夕誦之幸也敢望已乎客有囅然于坐曰夫名然而實<lb/>
不然非也實然而名不然亦非也以君之才方將奮厲<lb/>
磨淬激昻軒揚出而為世用史而士士而大夫發其藴<lb/>
以行其志使上有所裨下有所惠也命以處焉其名之<lb/>
然耶果實之然耶或曰不然也世固有迹處而心出者<lb/>
謂之處可乎迹出而心處者謂之處不可乎因其迹以<lb/>
質其名究其外以遺其内矣予曰噫名實之論得矣内<lb/>
<pb n="KR4e0047_WYG_003-26a"/>
外之説韙矣然皆不明其題之之義也夫世之事萬變<lb/>
而無窮日往而弗息以無窮之變而弗息之求則將何<lb/>
以得之哉要在處之而已矣然求而弗息固無不應之<lb/>
道變雖無窮而有一定之理以一定之理而處無窮之<lb/>
變無不得者也今君好學慕義周謹詳密懼有茍焉之<lb/>
失故自命以處焉則處者審擇慎處之謂豈隱顯之謂<lb/>
哉君來朝視其題曰處乎夕視其題曰處乎是能服如<lb/>
之何如之何之訓者矣言未既君作曰潜有心而子度<lb/>
<pb n="KR4e0047_WYG_003-26b"/>
之至矣請書遂為處菴記潜君名字處道云<lb/>
　　　來徳堂記<lb/>
東吳李君士明嗜學修行尤精於炎帝軒轅岐伯之言<lb/>
𧺫人癃疾聲聞著揚大夫君子咸敬禮之君之所處琴<lb/>
瑟是陳圖史在列題曰來徳之堂以予友之深也徴為<lb/>
之記辭有弗可因究其故焉葢君之為醫授受於莊先<lb/>
生子正先生吴興人早孤而貧克自力於學通某經連<lb/>
試有司連屈落魄江淮間無所遇乃更事醫醫之道殊<lb/>
<pb n="KR4e0047_WYG_003-27a"/>
振以來徳名其寢有子多病指謂君曰是兒非夀器吾<lb/>
後不知所托如至不幸實有望于子君敬諾焉先生没<lb/>
果無後君既畢心䘮圖像奉之家歲時脩禮唯謹兹以<lb/>
其名堂者亦以示不忘也嗚呼吾於是有所感矣自世<lb/>
教衰風移而俗下相師之道不篤昌黎猶未知籍湜輩<lb/>
能不叛去否程氏門人淫于佛老者有之今君於先生<lb/>
受醫業耳顧懇懇若是其所謂君子者乎然古有感人<lb/>
之徳而以其姓名其子者矣有慕人之賢而以其名名<lb/>
<pb n="KR4e0047_WYG_003-27b"/>
已者矣況師弟子間耶則君之名堂亦宜矣雖然寧獨<lb/>
是哉夫徳者吾之所得於天者也惟不能操而存之故<lb/>
有已焉失之者茍一旦反求諸己則其徳復為我有不<lb/>
待求之而自無不在此庸人聖哲之所以分而學者所<lb/>
當盡力者也今君能因名堂之義而益加反身之功則<lb/>
君也吾見其不獨擅聲於醫矣是為記<lb/>
　　　三事記<lb/>
余平居暇日喜聞四方士大夫談説湖海間舊事然奇<lb/>
<pb n="KR4e0047_WYG_003-28a"/>
跡異狀多莫能記惟三事雖非奇偉然可為學者勸戒<lb/>
故著以記之初聞祝寧事祝寧者濮陽鄄城少年也多<lb/>
力喜擊鬬自為兒與里中兒戱相格一里多異下之年<lb/>
二十為母家報仇殺人亡命走潁川潁川富人談公子<lb/>
故與寧善寧主之有繆鐡者本鍜工以善槊聞齊楚來<lb/>
潁川川豪爭辟舍舍鐵寧慕鐵久將就之學㑹公子亦<lb/>
迎鐵師之擇日具禮再拜跽請曰願為弟子幸賜教鐵<lb/>
不為動直曰諾寧見黙曰乃爾屈耶欲無學然不忍舍<lb/>
<pb n="KR4e0047_WYG_003-28b"/>
又憚屈乃窺其教公子用槊時識其歩趋進退刺伐之<lb/>
度私習之稍久自謂術已至欲當公子詰朝謂公子曰<lb/>
吾在鄉有槊名子今事槊可共角乎公子己盡知其情<lb/>
狀不欲言弗許寧請堅甚公子不得己起與角因自計<lb/>
盡用吾術必殺之不忍也乃留其術不出槊甫一再交<lb/>
佯不勝罷寧以為已實勝即大喜自任槊矣汝盜起潁<lb/>
川募兵擊之寧拊槊曰有所售也公子知其術未善固<lb/>
止之寧奮曰吾槊此不用用何時耶遂應募直撓賊為<lb/>
<pb n="KR4e0047_WYG_003-29a"/>
賊刺心死後聞曼仍事曼仍者宛陵革履工也仍少時<lb/>
父使學製革履革履師性急仍瞢鈍動不能知師意指<lb/>
被斥者數矣仍意愈下終不去師後更憐之竟教仍成<lb/>
技焉仍技既成製履務精好然家在杜厠巷中巷委陋<lb/>
人鮮知仍以故履不恒售或謂之通途可售耳仍曰不<lb/>
然意吾履未精無他也乃益擇善材愈精製之躡仍履<lb/>
者覺堅好倍他履不易敝浸以相傳曼仍履遂大售家<lb/>
致饒裕仍死子繼業之遭亂乃絶後聞堵郎事堵郎者<lb/>
<pb n="KR4e0047_WYG_003-29b"/>
豫章人其父大賈也堵郎生四月父出賈年十七未識<lb/>
父獨與母居家貧母死無以自活為人傭不任傭作亡<lb/>
去依父故所使牧奴奴業為馬醫教郎馬醫術郎自恨<lb/>
窮苦甚勤厲學可成父返郎即自棄馬醫歸父使就奴<lb/>
卒業郎曰幸大人歸非乏財也猶事乎娖妮技乎竟不<lb/>
學頃之父死用浮屠燃燈因火家盡燔即復困厄里人<lb/>
為歎曰使不廢馬醫豈憂衣食哉郎聞亦自悔後轉徙<lb/>
不知所之時有徐娩亦豫章人徐翁女也徐翁家貲巨<lb/>
<pb n="KR4e0047_WYG_003-30a"/>
萬無子獨有娩脩組織事日不輟家人曰豈少若物乃<lb/>
自苦耶娩曰固當習耳且富可保乎後家果廢娩夫死<lb/>
不更嫁遂以女紅自養終身鄉人至今道其事嗚呼是<lb/>
端可以勸戒矣祝寧恥再拜之屈不求其術之要致殞<lb/>
其身世之學不務師友更自用以昧于事者其害豈異<lb/>
寧哉而學不患其質不美患志媮耳志既堅無自足意<lb/>
鮮不成者於曼仍事可見己堵郎勤始棄終知顧不如<lb/>
一女子良足歎也今夫學者乃或自廢視堵郎其少儆<lb/>
<pb n="KR4e0047_WYG_003-30b"/>
哉<lb/>
　　　江村逺意樓記<lb/>
吴長洲之周莊有髙年焉曰陳和之登七襄矣神清體<lb/>
強耳聰目明視年之相若者<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>然不侔也葢其動容舒<lb/>
徐不局局於所必為汲汲於所必得遇事之來泰然以<lb/>
處未嘗窮究而留滯此其夀考之繇也家有一樓余嘗<lb/>
登焉可以徙倚而敖嬉可以眺遐而矚逺可以冩幽懐<lb/>
散煩欝而未有名也為題之曰江山逺意客有見之者<lb/>
<pb n="KR4e0047_WYG_003-31a"/>
曰逺意之㫖果安在哉豈因其前挹羣山後瞰長泖左<lb/>
秀水而右郡郭耶其將覽天表之遊雲極目中之飛羽<lb/>
延朝光而入戸留明月以當楹耶不然則以其汀煙浦<lb/>
雨沙藂水實沿秋遡景舉席而揚舲者一望無際焉耳<lb/>
逺意之㫖果在是乎余曰然子之所陳誠逺矣然其逺<lb/>
也目及之逺而已獨不聞夫源之深者其流長本之固<lb/>
者其枝盛積之厚者其𦙍蕃乎今和之之子也皆挺然<lb/>
有為孫也皆森然成立而能以耆耉之年享其安養非<lb/>
<pb n="KR4e0047_WYG_003-31b"/>
有所積能如是乎古人以有子為萬事足況有孫乎況<lb/>
有曽孫乎況由兹以往承承而續繼繼而蕃乎此其逺<lb/>
也始為逺矣豈目前之謂在外之景乎哉題之㫖攸在<lb/>
客方媿謝和之喜予言善遂書記之<lb/>
　　　靜一齋記<lb/>
居可欲之地見可欲之事而不為可欲所誘當華盛之<lb/>
年有華盛之資而不為華盛所溺者此其人亦可尚矣<lb/>
大可欲之與華盛人之易得而誘易得而溺者而乃莫<lb/>
<pb n="KR4e0047_WYG_003-32a"/>
之誘莫之溺也非其生質之美學習之正能之乎然質<lb/>
美矣必美而沉厚學正矣必正而専精斯其為可尚已<lb/>
葢非沉厚則易以動也非専精則易以貳也易以動易<lb/>
以貳又烏能保其終無誘溺之患哉此有沉厚之姿而<lb/>
能致専精之學者所以為可尚也東甌花用端湘隂湯<lb/>
時中之友時中嘗與之來見詢之貴家子也侍其親宦<lb/>
畨禺居之葢久矣畨禺古南粤之地其人與物美麗而<lb/>
繁富乃其俗然其可欲之與華盛何如也而用端以英<lb/>
<pb n="KR4e0047_WYG_003-32b"/>
妙之年挾貴遊之資在他人固已忘其誘溺矣用端則<lb/>
恂恂敬飭自奉若儒素顧乃從士君子考徳問業焉豈<lb/>
余所謂質之美學之正者乎不然何為而異其倫也一<lb/>
日來告曰某在畨禺時儒先長者不遺愚陋者有矣今<lb/>
兹違萬里來遊吴幸愜平生之願又獲承下風於君子<lb/>
良自慶已家居有齋題曰靜一茍得一言教之使有以<lb/>
佩服焉非至幸乎然不敢望也噫用端誠所謂性姿沉<lb/>
厚而志學之専精者乎則予不可靳於言矣因謂之曰<lb/>
<pb n="KR4e0047_WYG_003-33a"/>
夫靜萬事萬物之本根也故曰人生而靜天之性也性<lb/>
本靜為學葢以復其性也可不思所以靜乎能靜則心<lb/>
湛然而純一心湛然而純一則事物之來應之各循夫<lb/>
天理而性可復矣是靜一之義也此用端之所嘗聞而<lb/>
以之名齋者乎用端姿沉厚若是學専而精則益進若<lb/>
是名齋之義可謂無負矣雖然嘗聞之矣靜之與動猶<lb/>
本與末非兩事也言夫靜如明鑑止水可也槁木死灰<lb/>
不可也欲如明鑑止水亦有其道乎曰敬而己敬貫乎<lb/>
<pb n="KR4e0047_WYG_003-33b"/>
動靜存養省察在其中則靜一之功舍是將何求乎今<lb/>
欲無負於名齋之義其必勿遺夫敬哉用端作而曰至<lb/>
哉論也幸得聞之請記之以佩服焉<lb/>
　　　雪坡記<lb/>
雪坡者吴長洲韓髙士可立之號也可立通有熊老氏<lb/>
鄭列蒙莊之書究明其學著聲殊籍甚其所知皆縉紳<lb/>
大夫湖海勝流與遊方之外之名徳也予友李𤣥脩乃<lb/>
其同邑同道而同志者來告予曰可立以雪坡自號儒<lb/>
<pb n="KR4e0047_WYG_003-34a"/>
先君子多畀之詞章請一言記之誠嘉寵也敢蘄少注<lb/>
意焉予嘗聞之欲知人而信于已不若信于人盖已之<lb/>
得之者少人之得之者多也毎得之湖海之知可立者<lb/>
詳其為人寛厚而髙亮胸中灑然纎芥莫之留滯也因<lb/>
以質𤣥脩𤣥脩曰是誠然然則自處甚髙而煦煦然者<lb/>
令人可近自治甚潔而藹藹然者無靳于人此又吾可<lb/>
立也予然後知若人之為有以稱其雪坡之號矣夫雪<lb/>
之為物當𤣥隂之時而自潔其皦皦之質若不可犯矣<lb/>
<pb n="KR4e0047_WYG_003-34b"/>
然與陽和俱化有潤澤之益焉坡之為物由卑而寖崇<lb/>
無斗焉絶物之意故其土温厚有産物之饒焉當雪之<lb/>
委于坡而坡之承夫雪陽和既闓則其潤澤而産生者<lb/>
蔚然矣今可立自處者髙而令人可近自治者潔而無<lb/>
靳於人是其學之誨其徒徳之薫其友猶所謂霑夫天<lb/>
澤之益而資夫陸産之饒者必多宜乎縉紳士夫名人<lb/>
勝流咸與之遊喜談樂道之也此予謂可立之為有以<lb/>
稱其雪坡之號也與夫人之道夫可立者如此𤣥脩之<lb/>
<pb n="KR4e0047_WYG_003-35a"/>
請又加勤焉予獨得已于言乎因攄予所聞以為之記<lb/>
　　　筠谷鄭氏墓祠記<lb/>
衢之開化曰金溪有山曰奎婁峰其下曰筠谷故儒宦<lb/>
家鄭氏居焉谷口則學錄公之墓也其子瓛等即墓立<lb/>
祠以奉公之神孫團筮仕以使事抵吴告予以其先世<lb/>
之故請書誌之按學錄公諱鈞字汝一世衢人祖明夫<lb/>
宋咸淳癸酉進士父師吉元徽州儒學正即筠谷府君<lb/>
也筠谷君早孤育於季父介夫典教江隂故公以延祐<lb/>
<pb n="KR4e0047_WYG_003-35b"/>
丙辰生江隂之定山天質既美滋力于學受經于白雲<lb/>
許先生之門人應至正甲申鄉試以貳榜任本郡儒學<lb/>
錄人皆崇之尋退居筠谷下聚教族人子弟鄭以儒業<lb/>
著稱者率其弟子也大明洪武戊申公年五十七九月<lb/>
庚寅以疾卒娶葉氏前翰林學士天麟之孫雖生貴戚<lb/>
而儉勤謙抑宗黨是則先公一年生後公五年殁子三<lb/>
長即瓛次瑄次玒俱克家孫五長即團次圞圉圃囦卜<lb/>
地得吉㑹玉砂金泉之秀以九年臘月朏合葬焉實今<lb/>
<pb n="KR4e0047_WYG_003-36a"/>
墓也墓既盡其邱封之禮祠又廣其嚴奉之敬知其後<lb/>
之益昌於是而徴焉於乎予復有他徴矣觀典教翁一<lb/>
綱二十目之書撫巻輙為之太息當是時廷臣豈無任<lb/>
言責者而乃固本根正綱紀披肝瀝膽剴切懇至顧非<lb/>
疎逺之臣弗得聞耶此天下有志之士所以扼腕慷慨<lb/>
想望傾慕之無已也然翁位不滿徳僅宰百里而終筠<lb/>
谷嘗少施而未竟其才學錄公嘉惠後學至賢良宜有<lb/>
發舒矣而志不在於華耀好還之道果何如耶雖然其<lb/>
<pb n="KR4e0047_WYG_003-36b"/>
理間有在矣今團以英妙之年善於其職公㢘勤慎通<lb/>
敏而端確稱其為故家子孫也其進豈可量哉好還而<lb/>
益昌其後將不在於兹乎則予之所徴葢有不誣者矣<lb/>
因其請倂予之有徵者書焉<lb/>
　<lb/>
　<lb/>
　<lb/>
　半軒集巻三<lb/>
</p>
<p>
</p>
  </div>
</body>
</text>
</TEI>
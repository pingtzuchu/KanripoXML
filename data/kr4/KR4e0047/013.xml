<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集補遺</head>
    <p>
<pb n="KR4e0047_WYG_013-1a"/>
欽定四庫全書<lb/>
　半軒集補遺　　　　　　　明　王行　撰<lb/>
　　　夀采堂記<lb/>
呉城之北有許氏焉曰謙翁其子孟器與弟仲顒皆讀<lb/>
書致飬因築室以為敬進甘㫖之所而題夀采扵其顔<lb/>
實用楚萊氏娛親之意也大夫士多詩以咏歌之而徴<lb/>
余爲記余嘗詢其居處矣有園池花竹之清勝椅桐梓<lb/>
杞之䕃樾桑枲菱蓮黍稌之饒裕洎夫鮮食果蔬之新<lb/>
<pb n="KR4e0047_WYG_013-1b"/>
美雞鶩羔豚之肥腯以至扵醬醯醪酪甘滑滫瀡之奉<lb/>
無需而不具其養親之口體也亦可謂備矣而必効夫<lb/>
萊氏之爲何也人子之扵親也能養之而不能敬不足<lb/>
以爲養徒敬而不能致其恱則嚴威儼恪又非事親之<lb/>
道也能效夫萊氏之爲是能恱其親之心矣夀采名堂<lb/>
詎不韙哉且萊氏戲采之時已七十矣二親之夀不既<lb/>
髙乎今謙翁甫杖扵鄉而孟器力强而年富則其養親<lb/>
之日方悠悠而遐永夀采名堂不亦宜乎大夫士之樂<lb/>
<pb n="KR4e0047_WYG_013-2a"/>
扵詠歌其文又見夫人心之所同然者矣余又思夫萊<lb/>
氏之娛親必兒啼而弄雛者既欲其親忘其年之若是<lb/>
又欲其親忘已年之若是也今孟器之二親齒髪實未<lb/>
疏而視其英妙穠華之子囘旋俯仰扵兹堂之上以娛<lb/>
恱之其樂不愈扵昔人邪大夫士之多爲之咏歌蓋尤<lb/>
宜矣爲之咏歌而尤宜則余得已扵言哉是為記<lb/>
　　　歳時集紀序<lb/>
嵗時集紀者集嵗時之事而紀之也平居暇日當四運<lb/>
<pb n="KR4e0047_WYG_013-2b"/>
之相推歳華之尋續朋友之不見遺者每相過從詢其<lb/>
故實余扵芳踪妙躅嘉辰勝槩所謂日月雖故而光景<lb/>
常新者固所樂道惟年浸衰遲應答太煩齒頰不能無<lb/>
勩矣是以蒐羅舊聞攟萃成編問輒示之少紓酬對雖<lb/>
見聞不廣遺闕良多然引而伸之亦足以觀千百扵什<lb/>
一也至若所編之義例雖不明著其目亦存其序扵中<lb/>
焉首之以節名者表其得名之故以謹其始也次之以<lb/>
占候者所以驗灾祥之徴也又次之以祈祝次之以禳祓<lb/>
<pb n="KR4e0047_WYG_013-3a"/>
者祈以祝其休禳以祓其咎也又次之以飲食次之以<lb/>
服飾次之以宴賞次之以㳺戲者飲食之扵口體服飾<lb/>
之扵儀容既各順其時宴賞以洽其情㳺戲以攄其鬱<lb/>
亦各順其時也惟勸與戒寘之扵末慎終之道在矣例<lb/>
固如是然亦據所見而集之不能每節皆備者蓋將有<lb/>
所待也博洽之士觀之而不吝扵補益焉則誠余之所<lb/>
望云<lb/>
　　　送唐君處敬序<lb/>
<pb n="KR4e0047_WYG_013-3b"/>
至正乙已冬會稽唐君處敬將之官嘉禾永嘉余君唐<lb/>
卿西蜀楊君孟載九江張君來儀太原王君常宗渤海<lb/>
髙君季迪郯郡徐君幼文洎余相與觴而餞之酒且竟<lb/>
唐君起曰肅之獲交扵諸君陪朝夕之論漸習之惠多<lb/>
矣兹當逺去幸人賜一言使佩服之則朝夕誦諸君言<lb/>
如面諸君焉可乎坐之人合辭曰以君之賢尚須吾輩<lb/>
之言哉雖然今而與君别别將久久必有思也思而不<lb/>
能置必有言有言而百里以寄君其情不猶庶幾乎今<lb/>
<pb n="KR4e0047_WYG_013-4a"/>
奚言也君喜而去明年春君來吳復以言請會君行亟<lb/>
未遑也夏五月書來曰久竢諸君言可無意乎書至而<lb/>
諸君之文適就遂次第寄之獨余未有説也念君之在<lb/>
吳大夫士友之者衆矣言不他之求而必扵二三君子<lb/>
意必有所在予亦何者而與其間哉且與君周旋時寜<lb/>
知有一朝之别洎别則知必有思必有言也寧知思愈<lb/>
至意愈深愈非言之所能盡欲何以貽君哉雖然君子<lb/>
之扵文非徒煦煦之情也有切偲之道焉然君之德勉<lb/>
<pb n="KR4e0047_WYG_013-4b"/>
之既非余之所能勉規之余文何足以規之也終欲何<lb/>
言哉若夫贊詠其文華稱説其賢行則具扵諸君之文<lb/>
矣姑泄其思爲之歌以寄焉歌曰<lb/>
維㳺伊處兮我朋我儔孰云是與兮繄道之求慝以友<lb/>
修兮淑以友輔羌胡爲兮獨遐爾騖時既淹兮思孔深<lb/>
甫去我懷兮又入我心崇登兮遥企木黝黝兮奄予爾<lb/>
睇川之水兮有波君兮君兮我心奈何<lb/>
　　　贈郁章序<lb/>
<pb n="KR4e0047_WYG_013-5a"/>
余觀内經其書多黄老言希合扵道然其論風土之適<lb/>
明血氣之本處滋味之宜著决刺之宗陳樂物之用引<lb/>
癃痼以近生逺死非内經莫以也故醫家書莫要扵内<lb/>
經内經之書數萬言推内經為說者數十百家其書亦<lb/>
數十萬言人所自得禁方弗預醫必盡通之乃可瘉人<lb/>
疾不然繆戾乖刺反甚其病醫之術亦難矣古之醫必<lb/>
試扵有司通乎是然後籍其業否則有禁今其法已廢<lb/>
孰辨其能否哉惟偉其輿服髙其稱道世皆謂之良意<lb/>
<pb n="KR4e0047_WYG_013-5b"/>
其所治必合余所云云也求其中迺不勝其外果良也<lb/>
耶内經本黄老黄老清儉而冲退侈輿服而髙唱自道<lb/>
豈内經意也醫不本内經何治外之務者中之病已不<lb/>
瘉而瘉人吾未見其可也昔漢擇郎衛將軍家舎人服<lb/>
具非不炫麗卒之立名漢廷迺出貧窶者不在扵絳衣<lb/>
玉劒之夫也外其果足信哉余觀今之醫多若是故恒<lb/>
悲之嗚呼悲之固為之也使能聞余言而反治其内所<lb/>
得斯過半矣呉興沈純徳黎陽郁生章已其婦翁疾謁<lb/>
<pb n="KR4e0047_WYG_013-6a"/>
文爲章贈或言章謙謹好學非徒外務者因書是誌之<lb/>
章乎其果合余言也夫<lb/>
　　　贈邱明府序<lb/>
夫周官命帥選扵師吏之才晉伯修戎爰有詩書之將<lb/>
矧投筆者終立功扵異域决獄者亦奮志扵戎行皆能<lb/>
蔚扵簡編析其圭爵是謂通時之用不執其方致百代<lb/>
之歌風使千齡而嘅義者也河南邱君某服勤書律方<lb/>
任勾稽載念艱危忽興忼慨庸親武事暫輟文班荒棘<lb/>
<pb n="KR4e0047_WYG_013-6b"/>
已離睠九霄之祥鳳脩途乍展看千里之名駒而其筭<lb/>
法鹿中不廢投壺之樂墨磨犀盾咸竒草檄之工扵時<lb/>
外難初興奄據五湖之險而我内禦方備足當兩浙之<lb/>
衝故大將既屯百戰之勇夫復籍萬民之壯士氣壓四<lb/>
郊之壘雄増百雉之城共仰金湯星漢低徊扵粉堞齊<lb/>
鳴鉦鐲風雲錯變扵旌旗墨子運機却九攻之巧技吳<lb/>
公策勝兾八克之殊勲而君子鞭旗鞬<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>周旋左右結<lb/>
民保伍歎作賣刀買犢之時簡其甲兵憐彼斬木揭竿<lb/>
<pb n="KR4e0047_WYG_013-7a"/>
之日是以恒施其徳濡雨澤扵春芳稍霽之威拂霜風<lb/>
扵秋草感之者衆懷之者多後世桐鄉定若子孫之奉<lb/>
扵今汲邑已懷父母之思蓋夫徇義之爲仁人所韙聞<lb/>
善不徒哲士所非故兹染翰而興爰爾操辭一讓云<lb/>
　　　髙節樓詩序<lb/>
事在當為而為之不期人之善已惟自盡其爲人之道<lb/>
爾夫爲人之予盡事親之道豈曰吾孝子哉人見其能<lb/>
盡事親之道而曰彼孝子也爲人之臣盡事君之道豈<lb/>
<pb n="KR4e0047_WYG_013-7b"/>
曰吾忠臣哉人見其能盡事君之道而曰彼忠臣也茍<lb/>
期人之謂已忠謂已孝則是利其名而爲之烏所謂盡<lb/>
爲人之道以事親事君也哉然而聞其善者非有不欲<lb/>
稱之之故未有不稱之者也婦之為人婦也所事不踰<lb/>
房闥之間人則莫之知者或不幸而早寡孤潔自守以<lb/>
終其身而貞節之名始著夫婦也惡識所謂節哉知自<lb/>
盡其爲婦之道而已且夫閨門之蹟罕接扵外稱之者<lb/>
豈皆識之者哉亦聞其善者喜談而樂道不期傳而傳<lb/>
<pb n="KR4e0047_WYG_013-8a"/>
不期逺而逺有終不能掩者焉吳婁江陳氏邑人袁某<lb/>
妻也年二十七而夫亡堅誓不貳以禮自閑以嚴自衛<lb/>
架重屋以居人望某棟宇之峻指之曰此髙節之樓也<lb/>
中朝大夫士聞其名或詩以賦其事或歌以詠其情連<lb/>
編滿帙而未已嗚呼婁之爲地僻邊海陬與黄茅斥鹵<lb/>
相際而一婦人之善乃獲稱扵中朝之多士果何以致<lb/>
之哉豈所謂不期傳而傳不期逺而逺者歟益有以信<lb/>
夫人之善終不得而揜矣陳之殁幾十有幾年其外孫<lb/>
<pb n="KR4e0047_WYG_013-8b"/>
茅澤民氏示余以此卷徴爲之序夫人之善固不待人<lb/>
之徴之而始稱之也特詩之者既皆魁偉其人顧余有<lb/>
不能發之者耳雖然三百篇之詩多聖賢之徒之所賦<lb/>
而毛萇氏之言乃引其首焉則知序之者固不能賢扵<lb/>
作之者也既不敢辭因竊附毛公之義書以冠扵編云<lb/>
　　　思親望逺圖詩序<lb/>
人子之扵親一體也人親之扵子其異體乎蓋親之體<lb/>
乃子之體之所由生子之體即親之體之所遺也故其<lb/>
<pb n="KR4e0047_WYG_013-9a"/>
起居出入有不同而懽愉感惻無不同也其所處有暌<lb/>
攜之不同而所懷無朝夕之不同也子之扵親無不同<lb/>
者如是則去親逺而爲日久定省曠而音問疎其情蓋<lb/>
可知焉春日載陽矣日瞻吾親之顔色得不思吾親志<lb/>
意之發舒乎秋氣澄穆矣往也日瞻吾親之顔色今也<lb/>
得不思吾親體貌之清寜乎思之存扵中者是已其或<lb/>
登髙或臨深俯淵泉而望雲漢咏歌嘅嘆不能自已則<lb/>
其思之扵外者又何如也朝夕思親之懷之存扵中者<lb/>
<pb n="KR4e0047_WYG_013-9b"/>
固無時而或息然思親之懷之著扵外者或見而或否<lb/>
焉思親之懷之著扵外者或見而或否茍士君子有賦<lb/>
以道其性情圖以寫其景象則其思親之懷之著扵外<lb/>
者乃常見焉此維揚邱景賢思親圖詩之所以成卷也<lb/>
　　　雜對序<lb/>
余以質魯之資久安扵遷散之習遭時多虞非時出之<lb/>
才不足以致用故自分扵荒閑寂寞之濵而仰事俯育<lb/>
之餘因得從事乎簡編竊窺古聖賢之用心以自儆厲<lb/>
<pb n="KR4e0047_WYG_013-10a"/>
其扵故舊賔客朋友之交際論議辨析有問而對者固<lb/>
不能有所發揮然諛恱順容以違逺夫道者則亦無焉<lb/>
故不自揆隨而筆之弗及其先後弗别其品彚弗定其<lb/>
篇章槩名之曰雜對非欲以觀扵人蓋明以私識也雖<lb/>
然問誠而對之不誠對之罪也對誠而問之非誠問之<lb/>
罪也對在已而問在人吾將盡夫在已者焉筆而輯之<lb/>
者所以敬夫人之問亦以謹夫已之對也<lb/>
　　　静得齋説<lb/>
<pb n="KR4e0047_WYG_013-10b"/>
凡物必有其理理者物之所以然也有是所以然然後<lb/>
有是物有是物必有其所以然觀一物必究一物之所<lb/>
以然省一事必究一事之所以然萬事萬物皆得其所<lb/>
以然無一毫之不盡然後力行而實踐之此爲學之序<lb/>
古之君子學以至扵聖人未有不本扵此程伯子云萬<lb/>
物静觀皆自得觀而言靜静所以致其思得而言自非<lb/>
假扵他也不假扵他而自致其思理斯得矣理斯得則<lb/>
所謂衆物之表裏精粗無不到吾心之全體大用無不<lb/>
<pb n="KR4e0047_WYG_013-11a"/>
明者可馴致焉所以到此而謂之豪雄也歟婁江沈集<lb/>
氏以静得名其齋實取斯義而求余申其說集蓋學静<lb/>
者也余不得不語之夫静非槁木死灰之謂也寂寂然<lb/>
不動者也動之根也感而遂通天下之故矣豈塊然嗒<lb/>
然者乎故静必致夫得蓋得必原扵思思必由扵静也<lb/>
非静則不能致其思非思則不能致夫得静而不能致<lb/>
夫得是不致其思而徒静也徒静則塊焉㗳焉為槁木<lb/>
爲死灰矣又烏能盡萬事萬物之理而謂之豪雄也哉<lb/>
<pb n="KR4e0047_WYG_013-11b"/>
集也當益推夫静觀自得之説而不失扵徒静庶無負<lb/>
名齋之義矣<lb/>
　　　天放生解<lb/>
沈生居吳長洲年盛而質美性通家饒貲而無綺紈靡<lb/>
曼敖惰之溺聞大夫士之賢則樂援從之有謂之者曰<lb/>
予天之所放也生忻然領之曰甚善謂我或疑之夫放<lb/>
不良扵自飾不良扵自飾故或木石之與周還烟水之<lb/>
與上下魚鳥相依而麋鹿儔伍此山澤遁栖誕肆縱弛<lb/>
<pb n="KR4e0047_WYG_013-12a"/>
者之所自喜今生有父母兄弟之樂妻子之愛宫室之<lb/>
安輕煖滋味之養而顧以放自名異乎吾所聞矣傍有<lb/>
哂之者曰唯唯否否然乎不然乎子得其一未得其二<lb/>
吾則已知之古之人有以放自處者矣清談以適時嘯<lb/>
傲而用世任真扵麴蘖縱意為曠逹雖或見尤終不爲<lb/>
撓此大夫士自放扵禮法之外者也又有以放自號者<lb/>
矣呼咤以逐文場之雋奔逸以絶藝苑之塵揶揄乎為<lb/>
頌不屑扵繩檢而吐詞令歆下筆起敬此大夫士自放<lb/>
<pb n="KR4e0047_WYG_013-12b"/>
扵文墨之間者也又何待遁迹自縱然後為放也哉今<lb/>
生以英妙年翹楚氣安知其意不在是乎二子論未白<lb/>
以質扵余余囅然曰嘻子之論美矣悉矣然而未有盡<lb/>
也天之所放古人有是言未之聞耶矧其言不翅一見<lb/>
其義亦無二焉余嘗求之矣天之所放猶天之所容云<lb/>
耳非曠弛縱肆之謂也且所謂天豈必指蒼蒼幽逺者<lb/>
而言之哉蓋大君者萬方之天也父祖者一家之天也<lb/>
萬方之天覆幬而含育一家之天生養而成遂則生養<lb/>
<pb n="KR4e0047_WYG_013-13a"/>
成遂者一家之天之容覆幬含育者萬方之天之容也<lb/>
惟萬方之天有容故一家之天得遂其生養成遂之願<lb/>
而子孫得被其生養成遂之澤也今生方當安泰之時<lb/>
承祖父之廕庥受已成之基搆宜其兢兢業業朝夕儆<lb/>
勵自念曰人謂我天之所放非天所放其能至是哉扵<lb/>
是矩蹈規循勉扵爲善思無負扵覆幬含育生養成遂<lb/>
之恩所以既式其名又規其字而復以是自警也嗚呼<lb/>
此固生之意也哉質者聞之釋然皆退余因書其辭以<lb/>
<pb n="KR4e0047_WYG_013-13b"/>
爲生解<lb/>
　　　黄先生壙記<lb/>
黄先生諱載字徳厚世蘇人父諱中母錢氏洪武二十<lb/>
年三月為吳縣學訓導以詩經訓升俊齋弟子員原等<lb/>
為弟子員因得隨侍者幾三年二十二年五月辛未以<lb/>
疾卒原等哭訃如儀即鳩貲治衣衾棺櫬斂殯以禮卜<lb/>
吉扵是月丁丑奉柩𦵏縣之至徳鄉南峯山先塋之次<lb/>
考其生年在天厯戊辰夀得六十二娶蔡氏女一人適<lb/>
<pb n="KR4e0047_WYG_013-14a"/>
朱坦坦以朱宗事逺戍黄宗又久絶故治喪之責諸生<lb/>
一任之惟窆日既薄不遑求大手文詞以誌墓姑以歳<lb/>
月之槩納壙中云<lb/>
　　　故贈户部主事殷公墓誌<hi>代殷允常</hi>
先君子諱華字文卿姓殷氏蘇人也考諱盛明母張氏<lb/>
生元大德丁未十月戊午終至正丁酉五月戊戌得年<lb/>
五十有一𦵏長洲縣武邱鄉某村之原越十有八年當<lb/>
國朝洪武八年十月不肖孤承乏户部䝉恩例賜承事<lb/>
<pb n="KR4e0047_WYG_013-14b"/>
郎户部主事娶李氏封孺人孺人諱妙清蜀之瀘州人<lb/>
父諱某杭之餘杭教諭母姚氏後先人八年生生十有<lb/>
八年歸扵我先人四十四年當受封後十有四月戊午<lb/>
卒丈夫子三長允常次允中允徳女子三長適金徳進<lb/>
次鄧叔輝次徐繼先孫男五肅垕堅賽慶女四定應金<lb/>
官允德先卒允常不肖孤也嗚呼先人之殁也不肖孤<lb/>
才十有六嵗㫖甘滫瀡不得致奉也今忝爲郎地官禄<lb/>
足奉養庶得少伸往志而妣復傾逝嗚呼哀哉嗚呼痛<lb/>
<pb n="KR4e0047_WYG_013-15a"/>
哉先人之𦵏日薄事嚴未遑誌其墓大懼久逺湮亡歳<lb/>
月無考兹以十二年正月己酉奉妣孺人祔扵其兆而<lb/>
謹誌其槩云不肖孤允常泣血謹記<lb/>
　　　姑蘇沈經妻徐氏墓誌銘<lb/>
徐氏諱某姑蘇長洲人父某母某至正丁酉某月某日<lb/>
生生十六年爲同邑沈經妻恭儉和婉沈静寡言凡纂<lb/>
組箴縷悉善不及事其舅事姑能執婦禮閨門之内夫<lb/>
夫婦婦姻黨稱焉歸七年洪武庚申七月廿一日卒子<lb/>
<pb n="KR4e0047_WYG_013-15b"/>
一人曰九九卜吉扵縣之尹山鄉之原將以某月某日<lb/>
𦵏其夫來乞銘余嘗識其父矣端慎詳雅年雖向髙而<lb/>
謙下益甚蓋處身有道處家有法者生女而賢亦宜矣<lb/>
及歸沈氏又好修之家也其二世之藏皆余銘故知尤<lb/>
詳然觀經之爲人固可見矣嗟夫女子之生出扵賢父<lb/>
又歸得良配不可謂不幸也死生夀天是有命焉復何<lb/>
論哉因遂爲之銘云銘曰芳荃茁芽蔚青蔥碧莖緗穗<lb/>
含紫茸托根美壤秀所鍾凝露浥浥滋其叢徳惟不孤<lb/>
<pb n="KR4e0047_WYG_013-16a"/>
類必從瓊芝瑶草同丰容恂恂禮度執者恭婦姑子母<lb/>
夫妻同善門有積慶自豐獨胡爲耶遘伊凶不云操修<lb/>
盡乃躬遑計夀夭塞與通當尊而卑後必崇子兮秀頴<lb/>
膚肌充二十有二暑復冬獲全而歸亦考終尹山之原<lb/>
固厥封允哉千古安幽宫<lb/>
　　　金公信墓誌銘<lb/>
公信諱莊字公信姓金氏蘇之吳縣人祖德明考文讓<lb/>
妣顧氏家横山支麓所謂吳山者之左世以饒産聞里<lb/>
<pb n="KR4e0047_WYG_013-16b"/>
中父祖皆善治生而考尤磊落振迅洎更變遷業中衰<lb/>
公信克自力年未冠已持門户用其勤敏詳慎盡還其<lb/>
故業惟以弗遑事學為愧乃嚴督其子從師儒受經扵<lb/>
是士林多知公信公信以爲喜而且嘆曰相人之術者<lb/>
謂我年不迨百之半而家當復衰然不然吾盡人爲焉<lb/>
耳識者聞而韙之洪武十九年春公信以事病殁扵應<lb/>
天年四十八二十年九月丁酉其壻沈經函骨祔先人<lb/>
之墓而合其先配焉先配曰吳繼室曰瞿子曰澄曰元<lb/>
<pb n="KR4e0047_WYG_013-17a"/>
同女長適李次許嫁龔次適經𦵏時許龔女已卒而二<lb/>
子一婦一女若壻及瞿皆在逺惟經夫婦兹視竁亦可<lb/>
哀也然稽諸相者言非命也耶非命也耶銘曰盡人爲<lb/>
而聽命深扵學者之言也而公信言之足以觀其質矣<lb/>
四十八而告終惟壻爲之安厝扵以見其命矣畀其質<lb/>
之美而弗畀其命之脩果孰執之其將曷尤也噫<lb/>
　　　希間羽士碑<lb/>
羽士諱壵字堯卿姓李氏其先汴人女真䧟宋家南徙<lb/>
<pb n="KR4e0047_WYG_013-17b"/>
居吳崑山世治儒業祖授字某廣西提刑父觀字邦逹<lb/>
擢進士第知吉州母蔣氏初羽士之生吉州君夢一道<lb/>
士入其室神采殊異起迓之遂寤既寤蔣氏方臨乳吉<lb/>
州君曰若男也符我夢果男羽士幼娟秀聰慧長通敏<lb/>
好讀書意度閑逺常有遺世志適宋亡儒業不振年益<lb/>
壯家事滋索咸勸之營進因稍爲吏頃之不樂棄去落<lb/>
魄江湖間遇老氏居輙留憩㳺海虞至普福宫普福方<lb/>
全盛堂中瓢笠數百具秩然濟濟多髙行士羽士見曰<lb/>
<pb n="KR4e0047_WYG_013-18a"/>
吾有以置身矣即堂中從竹隣張君爲弟子執勞苦不<lb/>
倦時吳有道院曰寜真静明王先生所處王先生海虞<lb/>
人學行超卓羽士慕往拜之静明便謂相得晚謂曰吾<lb/>
老矣所得未嘗妄語人今授子何如羽士稽首受教大<lb/>
致開悟遂受度為道士焉居久之復出湖海名山勝地<lb/>
四至㳺歴髙人上士多所恭扣行業益著矣及歸静明<lb/>
殁院事多廢垣屋傾圯羽士力營治之立𤣥武祠築門<lb/>
廡廣庖湢開堂宇延納雲水湖海士多歸之道譽勃起<lb/>
<pb n="KR4e0047_WYG_013-18b"/>
既而慨然曰吾求閒故離俗迺更汲汲耶扵是悉以事<lb/>
付弟子趙自誠而以希閒自命故其徒稱希閒先生云<lb/>
羽士既謝外縁畫圜規東壁日鄉之坐寒暑不爲移識<lb/>
者知其有所究極也至正甲午八月廿三日命茶會衆<lb/>
曰吾歸矣與諸君别衆駭曰師胡遽相舍乎羽士笑曰<lb/>
期數已至不能留也明日癸丑使弟子治饌祭吾先饌<lb/>
具曰為我設之吾黙致敬焉祭撤夷然而逝年八十六<lb/>
先是書坐間云八月廿四日皆莫喻其故至是始悟其<lb/>
<pb n="KR4e0047_WYG_013-19a"/>
預志化期也羽士内守純一扵外無所好惟喜龜卜爲<lb/>
吏時嘗活一囚囚善卜以無可報盡用其所得龜筴遺<lb/>
先生故羽士之卜甚精妙然希得其卜者吳有豪金氏<lb/>
饒貲素遇羽士厚家䦧墻訟不得决求卜之羽士怒曰<lb/>
尚不識天倫何卜也其以義責人又如此自誠字仲愚<lb/>
後羽士三年殁有弟子曰徳慧羽士從孫也簡淡清謹<lb/>
篤扵學先生甚器之常語之曰天下大亂行及呉吾不<lb/>
及見汝當見之亂離中正道人磨錯時耳勉之後吳果<lb/>
<pb n="KR4e0047_WYG_013-19b"/>
亂二十七年羽士化十有三年矣徳慧懼先生道行久<lb/>
且泯無以示諸後請以其事銘扵石埀不朽云乃銘曰<lb/>
芸芸世紛莫底厥寜若虞而羅動離以嬰猗歟先生獨<lb/>
振其翰芒乎沉寥髙遰遐騫低囘𤣥壑栖息冲境心由<lb/>
寂虛慮以恬静元因載耘靈苖祁祁灌溉五華芳根殖<lb/>
滋爰恭大方究極衆妙得妙之徴約衆歸要曰余歸休<lb/>
其徒萃萃匪徳之隆孰貽其尊黄房宻清絳館凉靚離<lb/>
離陽翹皎皎霞映既毓既函如苞如胚倐解而蛻寥寥<lb/>
<pb n="KR4e0047_WYG_013-20a"/>
太無有遺其宫斯𦙍之守懿爾厥孫克纘扵後猗歟先<lb/>
生繄道用充來幕來思視此銘章<lb/>
　　　書王賢婦傳<lb/>
在易咸恒爲形化之首蓋夫婦人倫之本也夫婦之間<lb/>
其幾甚㣲所繫至大其可不慎慎其始要其終矣今賢<lb/>
婦始扵屈身以奉夏非曲徇其良人之志知重其宗老<lb/>
之命也能知重宗老之命其識趣見矣然則使良人不<lb/>
失夫婦之正不方宗老之命非賢婦之助歟惟能順宗<lb/>
<pb n="KR4e0047_WYG_013-20b"/>
老之命斯得正夫婦之倫夫婦既正則傳者所謂五善<lb/>
皆由扵此吾知婦之爲果賢矣雖然子中之所謂真吾<lb/>
妻者亦有見哉今乃優㳺暮年子姪盈目非始扵夫婦<lb/>
得其正歟克謹扵始其終有徴也夫<lb/>
　　　題小字蘭亭帖<lb/>
江南後主評禊帖謂後之人各得其一體而人自名家<lb/>
及攷其人皆卓卓人耳目者則得其全體當何如耶世<lb/>
傳禇河南嘗模禊帖約其字而小之刻之咫尺之石名<lb/>
<pb n="KR4e0047_WYG_013-21a"/>
爲玉枕蘭亭然法書録中未究其説今觀此本法度整<lb/>
暇典禮具存要非名筆不能及此所謂玉枕其殆是歟<lb/>
鄉見趙松雪擴大禊帖字方幾三寸體貌修飭儀軌無<lb/>
違二帖大小雖殊實皆佳品乃知禊帖所出千變萬化<lb/>
無不各臻其妙歴世寳之詎不韙哉李煜所評為得之<lb/>
矣<lb/>
　　　題歐陽信本醴泉銘後<lb/>
宋既南醴泉銘愈難致㩁塲所購皆屢模屢刻去真益<lb/>
<pb n="KR4e0047_WYG_013-21b"/>
逺嘉定慶元間學者甚多而患善本不可得及宋亡混<lb/>
一善本可致而學者則少矣豈以艱得乃貴之哉幼時<lb/>
嘗聞故老言此而興嘅今此亦佳本也生其寳愛之勿<lb/>
以易得故不爲貴丙辰夏爲趙生泉題<lb/>
　　　題周正道書徐氏世譜後<lb/>
賜姓賜族而宗法行此先王之政也譜諜僅得藏扵家<lb/>
見斯政之廢矣世重崔盧雖不合古猶有存古之意而<lb/>
武氏亂之乃復蕩然良可嘆也後之士大夫各譜其族<lb/>
<pb n="KR4e0047_WYG_013-22a"/>
蓋志扵追逺耳而又或有過焉兹所謂譜其所可知而<lb/>
已者是得夫追譜其世系之道者也洪武丁巳三月初<lb/>
吉觀拙逸翁書徐氏世譜後因題<lb/>
　　　題趙子昂臨禊帖<lb/>
蘭亭禊帖蓋右軍無意書也惟其無意故與神會惟與<lb/>
神會故復書之不能似也後之以書名家者竭力師之<lb/>
莫能具體李後主評之詳矣松雪翁平生臨禊帖甚多<lb/>
用心良苦蓋欲以已之有意求至扵古人之無意也今<lb/>
<pb n="KR4e0047_WYG_013-22b"/>
觀此帖其尤精詣者而彦亷藏之可謂具目矣<lb/>
　　　題大字洛神賦<lb/>
栁誠懸謂王子敬愛書洛神賦人間各有數本而所存<lb/>
僅十三行其楷法人所共見今松雪翁乃擴而大之且<lb/>
爲行法矣又嘗見其擴大禊帖字方幾三寸而韻度意<lb/>
態無失臨模法固有當爾者耶退之云師其意不師其<lb/>
辭豈亦可以爲臨書法耶且翁以書名天下由宋室近<lb/>
屬而大顯扵元其間若見既博且廣矣則是書也其必<lb/>
<pb n="KR4e0047_WYG_013-23a"/>
有所自哉<lb/>
　　　文山六歌䟦<lb/>
前者休韓後者劉文文固無損韓亦何益祇見夫三百<lb/>
而更餘百猶弗及也噫王行見此偶書<lb/>
　　　題温日觀葡萄巻後<lb/>
日觀宋亡後雖居葛嶺之馬腦寺而自借地扵酒揚璉<lb/>
不得近冀以名酒㗖之見輒罵曰吾用此盗冡物耶時<lb/>
䄂𤓰至鮮于伯幾家飼其龜抱庭間松號支離叟者或<lb/>
<pb n="KR4e0047_WYG_013-23b"/>
歌或哭每需浴伯幾必躬進澡豆余聞之故老如此今<lb/>
觀此卷可以徴其人矣<lb/>
　　　題所畫墨竹後<lb/>
李重光以撥鐙法作金錯刀乃渾用焦墨足以知其後<lb/>
矣今余此幅水墨相和浥然津潤以一介之儒而愈復<lb/>
臣之辟也<lb/>
　　　題重修切韻指掌圖撿例後<lb/>
華音之有翻切未審昉扵何時世所大行惟陸法言之<lb/>
<pb n="KR4e0047_WYG_013-24a"/>
五巻至扵圖列音母以簡御煩則又自司馬公始大中<lb/>
祥符初勅增修唐韻為廣韻昭陵又勅増爲集韻而字<lb/>
益加備矣是圖之作實羽翼夫韻書也公自謂圖之所<lb/>
列包括無遺皆出自然如天造神授蓋翻切家之樞要<lb/>
焉名之指掌其明且易也可知矣圖之明著如此而人<lb/>
顧或有未深喻者以撿例語焉之不詳也故説者謂撿<lb/>
例非出公手殆爲扵後人乎不然據例撿之何字之不<lb/>
多得也余友沈起宗嘗病諸此益求韻中字之有切而<lb/>
<pb n="KR4e0047_WYG_013-24b"/>
不在圖者凡七百五十表而出之而詳著撿尋之例扵<lb/>
後使見者即知方向而字無不得者矣嗟夫三蒼爾雅<lb/>
字書之祖也而畧扵其音業詩書者口以相傳易致忘<lb/>
舛翻切既行學者獲助多矣圖之復列所得愈多而猶<lb/>
不能無撿例不詳之憾是書今出圖例以明其爲學者<lb/>
之助又當何如也哉起宗年幾七十方策未嘗去手其<lb/>
自題作邵宏道書者蓋其所從商確而示不忘其本也<lb/>
　　　䟦米元暉畫卷<lb/>
<pb n="KR4e0047_WYG_013-25a"/>
米敷文既㳺清都遺跡之在人間者日少至扵貌江山<lb/>
之勝槩發詞藻之精英翰墨沸漓同爲卷軸則又加少<lb/>
焉此卷其易得耶王雲浦再失而再獲之所以爲至善<lb/>
耳然萬有無常竟又歸諸沈氏沈氏代爲良醫而日章<lb/>
又知玩古今亡矣其子出以徴題見之令人淒斷<lb/>
　　　題張伯雨自書詩手卷<lb/>
張貞居以詩名湖海而翰墨尤爲人所重片縑尺楮往<lb/>
往見之蓋未有若此之富盛者也孫過庭云一時而書<lb/>
<pb n="KR4e0047_WYG_013-25b"/>
有乖有合心遽體留風燥日炎皆其乖也神怡務閒時<lb/>
和氣潤偶然欲書皆其合也今貞居自言自春徂夏隂<lb/>
雨至五月之久故閒弄筆硯以自料理則非心遽體留<lb/>
風燥日炎正所謂神怡務閒時和氣潤偶然欲書耳宜<lb/>
其連編接簡不覺其多而濃纎閒出清婉流麗有合扵<lb/>
古人之度也良可愛哉其詩傳諸人口已有定論特語<lb/>
其書如此彦亷好古博雅必能加寳惜矣<lb/>
　　　癡叟傳<lb/>
<pb n="KR4e0047_WYG_013-26a"/>
癡叟者呉松陵人也姓顧氏名諒字季友松陵有地名<lb/>
越來溪溪以西有崗巒明秀古謂此吳山也山甚佳而<lb/>
曰吳者或謂昔主是山者氏吳山因氏之故云叟殊愛<lb/>
其勝家之而不徙今幾四十年城府之迹廓如也趍喧<lb/>
者見之曰癡人哉叟性夷易不事畛畦勾曲遇人而非<lb/>
曰非不非以是然曰然不然以不然懷嶮巇者見之曰<lb/>
癡人也好讀書修文辭方其勤無分暑寒旦夜惰以自<lb/>
佚者見之曰癡人也疏扵利不屑屑産生作業入或不<lb/>
<pb n="KR4e0047_WYG_013-26b"/>
饒出乃無會計貪而嗇者曰癡人也潜伏以居壯且老<lb/>
終絶用世意營營競進者曰癡人也或謂叟不子合何<lb/>
多也而謂子癡子奚不自釋叟笑曰不我合果誰哉且<lb/>
不覺之將孰釋之或者愕以咍是果癡乃遇之非癡吾<lb/>
顧癡耶叟曰嘻癡乎癡乎甚善名我善我名吾何辭吾<lb/>
老矣吾老矣人其不我老因自謂癡叟君子或怪之曰<lb/>
名之者亦甚矣然受而不辭必有㫖哉吾當遂其旨遂<lb/>
亦謂爲癡叟人咸知之且習之一謂癡叟癡叟云<lb/>
<pb n="KR4e0047_WYG_013-27a"/>
于方先生曰余初識叟以其聲求之殊不類及讀其所<lb/>
著鷦鷯居樗賦始知之賦之要以爲鷦鷯以㣲而依匪<lb/>
材之樗故能全其樂人謂其知白守黒者知白守黒欲<lb/>
進而退退所以進之術也叟寜爾耶蓋虛以鍾其美耳<lb/>
其詞有曰以鉅而自屈扵細兮致若是之邅迂茍忘㣲<lb/>
而夸大兮亦與是而同途是又明夫各順其天不忒其<lb/>
儀之道也謂之癡者果非癡耶受以為癡者果癡非耶<lb/>
君子蓋知之<lb/>
<pb n="KR4e0047_WYG_013-27b"/>
　　　吾衍傳<lb/>
吾衍者字子行其先太末人也大父爲宋太學生徙錢<lb/>
塘遂為錢塘人衍工篆𨽻書明律吕嗜書史能屬文辭<lb/>
所著有晉文春秋楚史檮杌說文續釋尚書要略等書<lb/>
居錢塘市側委巷一樓蕭然惟法書銘刻古編鍾鐃磬<lb/>
如意之屬置左右時撫玩用為娛樂有豫章人以音律<lb/>
自善聞衍名造之衍與語洽甚既而扣所列鍾鐃問曰<lb/>
音何屬客曰某也又擊其次客曰某也扣遍言率合衍<lb/>
<pb n="KR4e0047_WYG_013-28a"/>
復舉柱下鎛鐘擊之鎛形弇其音函沍客審聽曰宫乎<lb/>
衍笑曰宫當渾以圜重以厲兹鬱勃不發非宫也而不<lb/>
比他律蓋古棄鎛耳客乃服明年攜一棧鍾復來詣衍<lb/>
則衍死矣因彷徨欷歔不能去嘆曰吾學無所正也初<lb/>
衍年四十未娶宛邱趙天錫爲買釀工家孤女爲妾妾<lb/>
母嫁後夫後夫以私造楮幣事覺避逮來衍所衍意其<lb/>
省女弗察及逮卒根逐至衍舍反接後夫出併係衍道<lb/>
逢錄事張景亮知衍事訶卒曰是不知情奚攝為趣舎<lb/>
<pb n="KR4e0047_WYG_013-28b"/>
之衍既脱猶不勝恥即為詩别其友仇逺徑去旦日逺<lb/>
讀衍詩怪其語異常隨跡其處竟莫知其所往後逺行<lb/>
湖上㣲訪之有賣酒媪自云嘗識衍所曵屨遺水際逺<lb/>
始悟詩中意迺知衍自湛死矣時至大四年也衍性剛<lb/>
簡希偶所善惟金華胡之純長孺兄弟暨逺他雖權貴<lb/>
人所知之非所合率拒不肯見每出嘗獨行不求侣遇<lb/>
明霽時日之湖山間無定適任歩而至便道次沽酒飲<lb/>
微醉箕踞長歌其所為樂府詩歌已輒放聲慟迺返家<lb/>
<pb n="KR4e0047_WYG_013-29a"/>
廹市無曠隙地當月明則持洞簫乘屋騎危而吹聲悲<lb/>
愴而忼壯聞者輒能别識既死咸傷悼曰簫聲不作矣<lb/>
有桑門可權嘗從衍學詩哭之甚痛求其屍不得有爲<lb/>
以六壬筮之得亥子丑順流象曰屍漂不可見已權弗<lb/>
信益購索之終不獲云余少時聞長老言衍死人或髙<lb/>
其不受屈或曰是褊心輕已自喪余嘗悲之其不受屈<lb/>
非也褊心則然然謂其輕已自喪過矣以衍之不肯妄<lb/>
知人與觀其長歌大慟時意氣彼其所自負者甚重也<lb/>
<pb n="KR4e0047_WYG_013-29b"/>
惟髙視一時謂當世無足知己則固有遺世心矣而横<lb/>
逆又激切之此遽捐其生也雖然使衍能夷然委順以<lb/>
其學自善其身蓋有餘裕顧乃不懲小忿寕滅其性以<lb/>
取不弔之譏嗚呼惜已<lb/>
　　　雲山子傳<lb/>
雲山子横山浮圖也自余僑横山與徃還殆無虛月子<lb/>
居山之北嶠兹以其南椒尤清勝徙焉人無不稔愛之<lb/>
大夫士亦胥與之胸中不町畦是設然白黒了了自區<lb/>
<pb n="KR4e0047_WYG_013-30a"/>
覆與居槩不求異人然亦非坌迹可混能飲酒小飲之<lb/>
才醺即止不覺其為少大飲之人至頽然猶未已亦不<lb/>
覺其為多久而常然余始見人之愛之未喻其所以致<lb/>
之故今迺知其有以也<lb/>
于方先生曰嘗問浮圖者曰浮圖之治何先其人曰不<lb/>
妄嗟夫自治不妄今幾浮圖哉示人以疏衣草食而髙<lb/>
踞大唱吐詞亹亹若堪敬信及究其然乃欲以幻人聽<lb/>
觀初非任真也是以始雖異之終復詒之果其不妄者<lb/>
<pb n="KR4e0047_WYG_013-30b"/>
耶若雲山子動息自如無標表而人信與之如此所謂<lb/>
不妄不庶幾耶然曷特浮圖為然故為之傳以示勸焉<lb/>
　　　書與相者仲逹善<lb/>
談相人之術者有曰相形不如相心蓋心爲形之主且<lb/>
内也外茍然矣内或不然則其術不驗故云爾也姑蘇<lb/>
仲逹善挾斯術以㳺人皆善之每爲人談必以此言爲<lb/>
本噫此其所以善歟韓子曰昔之聖者其首有若牛者<lb/>
其形有若蛇者其喙有若鳥者其貌有若䝉倛者彼皆<lb/>
<pb n="KR4e0047_WYG_013-31a"/>
貌似而心不同焉可謂之非人耶即有平脅曼膚顔如<lb/>
渥丹美而狠者貌則人其心則禽獸又惡可謂之人耶<lb/>
然則觀貌之是非不若論其心與其行事之可否為不<lb/>
失也噫此其為相形相心之法耶逹善學本家承其説<lb/>
蓋有所自矣雖然又有説焉人之欲美其身務飾扵外<lb/>
殊不知所當務者不徒在外也程子曰人扵外物奉身<lb/>
者事事要好自家身與心却不要好不知外物好時身<lb/>
心已不好也逹好今為人談可併以此教之<lb/>
<pb n="KR4e0047_WYG_013-31b"/>
　　　荅友書<lb/>
言念君子之自治非止扵一已必欲其子孫之賢學問<lb/>
之有成詎特扵求師必資扵父祖之訓蓋既有父祖之<lb/>
訓以為之基本而後師友之教可施其琢磨故為學必<lb/>
始扵詩書而進功必循其次序然積徳之宏者後必大<lb/>
賦質之美者學有成嘗觀地壤厚而衆産必良林藪深<lb/>
而六材可用此非虛辭之騁端由實理則然矧以孜孜<lb/>
焉教孫訓子之心而致懇懇焉隆師親友之禮昌其後<lb/>
<pb n="KR4e0047_WYG_013-32a"/>
𦙍可以前知兹惟某人天予粹姿時傳嘉譽通融處事<lb/>
篤實待人恒佩乎富而好禮之言每遵乎學則必成之<lb/>
訓所以芝蘭玉樹藹然乎堦庭之間卷軸牙籖秩然乎<lb/>
軒窓之内好古博雅誦詩讀書載觀其四世之和樂怡<lb/>
愉尤見其一家之整齊嚴肅有如此也可不敬哉若某<lb/>
也學未淵深才非宏博雖大方之家或過扵見許而小<lb/>
學之教敢謂其所長人之患在好為人師道之所存何<lb/>
有扵我而乃沐以椷書之寵侑以禮幣之將蓋惜分陰<lb/>
<pb n="KR4e0047_WYG_013-32b"/>
扵冬夏春秋誠欲大成其瑜環瑶珥自惟何者可領扵<lb/>
斯以承至意之臨敢致不恭之郤腆顔登受薰手復書<lb/>
弗敢隱情再陳攸論前哲之教人有要明道徳而正彛<lb/>
倫先儒之為學有方𦂳途程而寛期限敷宣莫既惠亮<lb/>
是蘄<lb/>
　　　募刋朱彦修醫書䟽<lb/>
生為天地之大德人固有生之至靈仁者君子之恒心<lb/>
醫亦助仁之一道故立言陳濟生之要皆聖人推博施<lb/>
<pb n="KR4e0047_WYG_013-33a"/>
之仁况後賢扵上下千載代著其聲而近世則南北數<lb/>
家各専所學由斯而下繼者爲誰惟丹溪處士蓋其人<lb/>
迺白雲先生之弟子欲究天人之際深探周孔之言遍<lb/>
讀古今之書尤得軒岐之秘蓋以廣扵知見故能多所<lb/>
推明辨諸家失得則聞所未聞折至理幽微而發所未<lb/>
發非出乎其類者孰能與扵此哉今其所著之簡編苐<lb/>
恐歴年而散失欲鋟梓而傳逺須好事以相成大書深<lb/>
刻五萬餘言稍出捐而可了奥論㣲辭數千之㫖扵惠<lb/>
<pb n="KR4e0047_WYG_013-33b"/>
利以何窮要看卷裏登名便是筆端生意<lb/>
　　　募刋醫書䟽<lb/>
夫以華元陀竒訣一編祇得生平自用王和平實書百<lb/>
卷竟扵身後無傳蓋當時不遇其人致妙術弗存扵世<lb/>
惟醫以惠利爲本故余與推廣之心况近代之一二賢<lb/>
豪在古人之後先伯仲河間翁自軒岐而旁搜逺紹丹<lb/>
溪子扵劉李乃私淑諸人誦詩讀書確守前修之法則<lb/>
操戈入室兼攻諸氏之瑕疵此道從而大明扵世豈云<lb/>
<pb n="KR4e0047_WYG_013-34a"/>
小補今兩家之著述具在恐歴年而散失難収欲憑鐵<lb/>
筆圖永存故以金錢干好事為百年之計必果以徳要<lb/>
看桃李䕃公門費一朝之享便足其功盡使疲羸登夀<lb/>
域慨然以許倐爾而成<lb/>
　　　寧真呉無夢知堂疏<lb/>
髙堂無礙儘留雲鶴棲遲大衆有縁遂得烟霞領袖皆<lb/>
當斂衽共看披襟兹惟無夢先生功熟黄庭名髙丹府<lb/>
九還已了打開造化之機關萬幻盡除撞破虛空而出<lb/>
<pb n="KR4e0047_WYG_013-34b"/>
入來整頓寜眞門户重闡揚無上宗風願莫辭迎送去<lb/>
來使盡得皈依瞻仰底論爲賔爲主要須成已成人演<lb/>
六千靈笈大地囘春到處都消疵癘祝九五真人後天<lb/>
不老吾徒永樂昇平勿請再思便從衆望<lb/>
　　　全真蒯中和他山居疏<lb/>
囘道人舊有家風隨處色身皆可寓葛仙翁既成功行<lb/>
人間幻境未嘗捐况兹方事修持所以要營居處已得<lb/>
湖山之佳勝欲同猿鶴以棲遲上清童若發肯心公輸<lb/>
<pb n="KR4e0047_WYG_013-35a"/>
子即施妙手昔人已乘白雲去只今重繼仙踪上帝髙<lb/>
居絳節朝他日便成靈跡慨然許也倐爾完之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0047_WYG_013-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　半軒集補遺<lb/>
</p>
<p>
</p>
  </div>
</body>
</text>
</TEI>
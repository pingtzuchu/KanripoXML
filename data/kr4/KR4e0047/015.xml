<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0047_WYG_015-1a"/>
王半軒傳<lb/>
半軒諱行字止仲王姓半軒其號也蘇之吳邑人初父<lb/>
某爲閶門南市人市藥以交鬻紛拏挈之爲已助半軒<lb/>
尚髫年藥踰千品悉志其某某若多寡酬應無或遺主<lb/>
媪老好聽稗官家説即黙記數本迨晚歌爲之娛主異<lb/>
之為語若能讀書否耶授魯論一帙翌日已成誦矣遂<lb/>
大竒之罄以帑所庋經史百子恣其探閱大有所得年<lb/>
未弱冠辭去啟䝉扵城北望齊門舊居時聲譽殷發願<lb/>
<pb n="KR4e0047_WYG_015-1b"/>
交畢至而議論踔厲證據今古常屈其座人然家徒壁<lb/>
立几無留策詢所學曰向得之藥主人耳爲詞章汪洋<lb/>
奥美關節開解千緒萬端叅錯傑出一時老生咸畏之<lb/>
臨川饒叅政介之分守浙右以詞翰豪視東南號醉樵<lb/>
為之詩歌者殆徧惟難扵一文耳間延與語曰是非莊<lb/>
騷家言莫殫其形容即席為說不加㸃竄饒仆地曰吾<lb/>
見中朝才儁亦夥未有類子敏而竒者真天才也亟䟽<lb/>
薦以天下多事半軒亦靳弗售長洲周莊沈逹卿其父<lb/>
<pb n="KR4e0047_WYG_015-2a"/>
號萬三秀者貲雄當世爲禮聘扵家塾每成章輙償白<lb/>
金以鎰半軒槩麾去曰使金塢可守則燃臍之慘無及<lb/>
也吾言止如是直何濫取多田翁為哉三吳鼎沸所據<lb/>
者恃多壘礟石自固半軒私語曰兵法不云柔可以制<lb/>
剛也或詢何居曰設植簜篠頎而韋者繫布扵其端如<lb/>
帲幪然人出没其下雖礟至而布必隨之低昂則人無<lb/>
害而石可盡矣後大將常公提兵至果用是計而城遂<lb/>
破所交靡不服其談兵之有徴也洪武初郡庠延爲經<lb/>
<pb n="KR4e0047_WYG_015-2b"/>
師時訓𨗳無常祿猶儒生衣巾弟子員多出綺紈皆易<lb/>
之以五經雜進問難半軒悉爲辨講極底藴洎刪潤課<lb/>
業刃迎縷解節有詳明至是乃吐舌曰王先生未可以<lb/>
詞章儒目之故有行書厨皮瀝簏之號以其該博而無<lb/>
㵕漏也郡守江夏魏河内王俱名觀者以國子祭酒刑<lb/>
部侍郎前後遷扵蘇胥多之思聞之朝而不果年向老<lb/>
解任避跡扵吳山之石湖以經訓爲常凡碑銘序記等<lb/>
文求著作者悉歸焉間寫圖題其上自適旁通緇黄家<lb/>
<pb n="KR4e0047_WYG_015-3a"/>
學與論苦空𤣥寂累日忘倦率致其厭懌合什稽首謂<lb/>
澹如居士真再世人耶尤深契道衍謂必有知者晚更<lb/>
號楮園有楮園集十五卷半軒集六卷學言稿十二卷<lb/>
四六劄子二巻通意宜資十卷宋系統圖二巻人咸謄<lb/>
傳生二子皆役扵京屢言踈省問欲見親以慰半軒欲<lb/>
徃或尼以法網固密非儒者泮奐之日迺㣲笑曰虎穴<lb/>
尚可嬉吾韋布士何窒哉抵京主一祝家因之見重扵<lb/>
梁國蘭公延之西塾誨其子若孫并資問益每悵相知<lb/>
<pb n="KR4e0047_WYG_015-3b"/>
之晚數薦之召對反覆注欲行王道正禮樂簡賢立相<lb/>
爲首務忤㫖以其迂濶扵事弗聽未久公以他事獲罪<lb/>
連坐以殁實洪武二十八年三月十二日年六十五云<lb/>
東原耕者曰士貴善用已斯善用人用扵世半軒當元<lb/>
社未屋才髙學博英邁亷厲莫可羈御而割據東南者<lb/>
又禮賢下士士扵是孰不自用以展其所負顧甘恬然<lb/>
自處扵俶擾之境及當明時小善一藝㒺不庸録半軒<lb/>
亦無一命之沾抺摋以老則其已之所用匪由乎人者<lb/>
<pb n="KR4e0047_WYG_015-4a"/>
可自得也若用人用扵世非出扵已安不委之命哉觀<lb/>
乎人者當扵其所養不當扵其所遇斯弗失之矣嗟夫<lb/>
正統己卯秋八月吉同郡後學杜瓊撰<lb/>
東原逸史作王半軒先生傳固實而核矣惟所載知道<lb/>
衍一事未悉昔唐李白識郭汾陽扵稠人中後其再造<lb/>
唐室皆汾陽之功故史稱白非但爲詩人而已方衍當<lb/>
髠首緇服深自退處若為世之所棄而半軒三復歎仲<lb/>
尼不以人廢言不可以法而遺其人又曰安知終無與<lb/>
<pb n="KR4e0047_WYG_015-4b"/>
其同志蓋有所待者斯時及此惟先生一人後衍果授<lb/>
知扵文皇叅謀謨賛密勿以清内難再造鴻業厥功居<lb/>
第一賜名復姓官居極品卒加諡贈配享廟食天下後<lb/>
世皆知可與汾陽等若是者皆先生所灼見豈臆度之<lb/>
而已惜乎謝世未及躬見然先生可以文士目之乎迨<lb/>
今未百年已鮮言之故予表而出之使後知先生之知<lb/>
言云景泰改元夏五望文林郎南京浙江道監察御史<lb/>
同郡後學鄒亮書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集巻十一</head>
    <p>
<pb n="KR4e0047_WYG_011-1a"/>
欽定四庫全書<lb/>
　半軒集巻十一　　　　　　明　王行　撰<lb/>
　　詞<lb/>
　　　贈送朱彦祥<lb/>
　　　　沈隱侯守東陽建八詠樓其地又有雙溪之<lb/>
　　　　勝故曰明月雙溪水清風八詠樓朱公子彦<lb/>
　　　　祥家本呉喜逰歴時寓東陽一住餘十載今<lb/>
　　　　年六月還訪親舊秋復南轅約來春攜其德<lb/>
<pb n="KR4e0047_WYG_011-1b"/>
　　　　曜驥子歸復故宇臨岐無以寓情因尋林鐘<lb/>
　　　　商曲有名清風八詠樓者南宋詞林所製也<lb/>
　　　　調既適時譜又合東陽故事填一闋以餞云<lb/>
逺興引逰踪遍踏天涯芳草偏愛雙溪好有隱侯舊跡<lb/>
層樓雲表碧霞丹嶂看縹緲憑䦨吟嘯偶佳遇留擣𤣥<lb/>
霜歳星旋又週了　歸期誰道無據幾囘首興懐故林<lb/>
猿鳥今日相看暫得翠尊同倒南翔仍訴幽抱擬待春<lb/>
空杳與鵷雛鴻侣共還池島<lb/>
<pb n="KR4e0047_WYG_011-2a"/>
　　　和季琳端陽值雨　水調歌頭<lb/>
葵陽閟晴彩榴火濕朱光不知今日何日烟靄漲蒲塘<lb/>
已過清明時節未近重陽氣候對景自斟量應是家家<lb/>
雨梅子要催黄　向朝來尋舊事問江鄉共言當此佳<lb/>
序那肯負年華雖阻綉茵鬬草不廢翠蕤剪艾更結綵<lb/>
絲長昌歜縷香玉情味付霞觴<lb/>
　　　寫意秋水晴霞<lb/>
客裏光隂那更是厭厭春雨有如許霑帷濕幔洒窓飄<lb/>
<pb n="KR4e0047_WYG_011-2b"/>
户十日曉寒添故絮一天暮色淒平楚待新晴何處倚<lb/>
吟肩東樓柱　芳草際烟横渚脩竹外花連塢便重整<lb/>
酒壺茶具詩豪琴譜狂似次公從更醉豪如謝掾休誇<lb/>
舞有情懷只好共漁樵爲賔主<lb/>
　　　寫懷　水龍吟<lb/>
塵路風花暖空晴絮㳺絲賸有縈牽處客懷幸自不禁<lb/>
愁啼鵑又恁催歸去　細草春沙埀楊古渡忘機可得<lb/>
如鷗鷺平湖却也慰人心片帆不礙烟中樹<lb/>
<pb n="KR4e0047_WYG_011-3a"/>
　　　顧氏隱居　一江春水<lb/>
黄花翠竹臨溪處正是幽人住不嫌拄杖破蒼苔便道<lb/>
有時烟雨也湏來　隔簾塵土紛紛起久厭㐮陽市若<lb/>
能招我作西隣從此一溪流水兩家分<lb/>
　　　鄒氏隱居　一江春水<lb/>
白雲紅樹秋山下一片江南畫門前流水帶晴沙更是<lb/>
繞籬寒菊正開花　如何眼厎逢佳處偏許幽人住也<lb/>
須來此置茅茨莫待有人相寄草堂資<lb/>
<pb n="KR4e0047_WYG_011-3b"/>
　　　春霽沁園春<lb/>
昨夜園林纔聽雨鈎簾滿眼晴色濃靄旋消淡風微颺<lb/>
軟絮柔絲輕織乍翻暖翼傍簷新燕低無力遍徙倚池<lb/>
上畫䦨雲影亂澄碧　謾道逝水飛塵相將九十詔光<lb/>
誰解分得况千金清宵一刻花香月色兩相宜客裏倦<lb/>
懷時自適幾許吟嘯才情更付㳺人醉邊芳草舊時南<lb/>
陌<lb/>
　　　惜春　如夢令<lb/>
<pb n="KR4e0047_WYG_011-4a"/>
一日尋芳一度一樹繁花一歩囘首又何時流水亂紅<lb/>
無數春暮春暮幽草緑隂庭户<lb/>
　　　春館書事　江月令<lb/>
向煖漸生慵思尋春似减情忺酒懷詩興揔懨懨只有<lb/>
看山不厭　薄晚正須憑檻新晴鎮自鈎簾幾多濃翠<lb/>
曉來添話與白雲休占<lb/>
　　　答平逺翁送金桃浣溪沙<lb/>
一夜東風落絳葩幾番醲露染丹砂熟來風吹似仙家<lb/>
<pb n="KR4e0047_WYG_011-4b"/>
滴處芳香沾玉笋破時顔色勝金芽小兒三採不湏誇<lb/>
　　　聯芳詞<lb/>
　　　　青陽肇令淑氣載新萬卉未芳梅先應候繼<lb/>
　　　　梅而艷惟杏能之梅杏聯芳春物滋麗韶華<lb/>
　　　　九十二卉開端杏雖晚生見梅之清深知加<lb/>
　　　　敬故度夷則商一曲以美之曲曰品字令梅<lb/>
　　　　亦愛杏之麗因荅以夾鐘商之曲曰迎春樂<lb/>
　　　　春見二卉交歡不能自黙亦度林鐘羽一曲<lb/>
<pb n="KR4e0047_WYG_011-5a"/>
　　　　以嘉賞焉曲曰解語花夫梅杏皆色以事春<lb/>
　　　　者乃能不妬忌而相敬愛贊美如此可謂賢<lb/>
　　　　矣既賢之其詞不可不録故録之録之者緱<lb/>
　　　　嶺仙人之裔不知其名人稱之楮園叟云<lb/>
飛瓊環珮在縹緲香雲影裡氷絲瑩蹙霞綃帔瑶階玉<lb/>
砌雪月看初霽不奈妖妍相嫵媚任天然風致綽約仙<lb/>
姿真絶世衆芳無地先得春風意　右品字令<lb/>
裁霞剪雪芳枝艷正㣲醉潮丹臉露華濃洗淨殘烟染<lb/>
<pb n="KR4e0047_WYG_011-5b"/>
更不用閑粧㸃　碎錦穠香空復念臨曉鏡碧波㣲灧<lb/>
無那似嬌嬈算只有春能占　右迎春樂<lb/>
寒消雪㸃暖㺯烟絲又去年時候蕙芽初透輕澌盡蹙<lb/>
蹙翠波風皺淺黄暈栁㣲隱映瓊芳孤秀最愛他纎指<lb/>
輕輕折暗香盈袖　艷質固應低首却休慙穠麗不似<lb/>
清瘦也還知否可人處飛燕玉環都有羅浮夢後更莫<lb/>
問前村沽酒但好教膩白嬌紅鎮年年如舊　右解花語<lb/>
　　　雪景便面　如夢令<lb/>
<pb n="KR4e0047_WYG_011-6a"/>
滿眼落花飛絮囬首瓊林玉樹馿背是何人得了㶚橋<lb/>
詩句歸去歸去春在醉鄉深處<lb/>
　　　訪王光福之常烟水居　青山相送迎<lb/>
烟蒼蒼水茫茫閑訪幽人烟水鄉扁舟孤興長　蒲含<lb/>
霜柳含霜蒲栁蕭蕭青又黄水雲鷗鷺藏<lb/>
　<lb/>
　<lb/>
　<lb/>
<pb n="KR4e0047_WYG_011-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　半軒集卷十一<lb/>
</p>
<p>
</p>
  </div>
</body>
</text>
</TEI>
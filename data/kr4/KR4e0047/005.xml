<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集巻五</head>
    <p>
<pb n="KR4e0047_WYG_005-1a"/>
欽定四庫全書<lb/>
　半軒集巻五　　　　　　　明　王行　撰<lb/>
　　序<lb/>
　　　醫經辨證圖序<lb/>
神農氏作為耒耜教民稼穡使之飲食以自養其為天<lb/>
下後世之大利既無窮矣而復為其有疾病夭閼之虞<lb/>
因而品嘗草木鳥獸蟲魚百藥之性味又復教之服飲<lb/>
以去其疾保其年而遂其生養之道此本草之書所以<lb/>
<pb n="KR4e0047_WYG_005-1b"/>
作也然而疾病之感人也其原不一而人不能自知氣<lb/>
血之受病也其類不同而人不能自視於是後聖繼興<lb/>
為之論著兩間氣化之流行土風資禀之殊異府藏經<lb/>
絡之係屬榮衛隂陽之升降飲食動止之乖通所感之<lb/>
内外根源所發之標本先後而總之以形色之逆順脈<lb/>
理之從違使之由色脈以論死生因標本根源而施治<lb/>
療故又有内經之書焉二經既作則天下有不可治之<lb/>
病而無不可知之病有不可用之藥而無不可識之藥<lb/>
<pb n="KR4e0047_WYG_005-2a"/>
究病本乎内經用藥求諸本草生民無夭閼之患矣此<lb/>
二書所以為醫家之大經佐世之仁術也已而秦扁鵲<lb/>
也於周張仲景也於漢王叔和也於晉皆推本二書以<lb/>
為書二書從而益著而仲景之論證則又示之以方焉<lb/>
此方書之所由始也自兹而授輯方者紛紛出矣然而<lb/>
仲景之著方亦舉其槩焉耳故有有證而無方者葢以<lb/>
示夫書不盡言之意欲人臨時揆證更為消息庶不致<lb/>
夫拘柅也後人不知出此一務于方方書浸多轉相授<lb/>
<pb n="KR4e0047_WYG_005-2b"/>
受循流失源至有畔二書者矣嗚乎人身雖同而所禀<lb/>
之氣所遭之時憂樂盛衰勞逸滋味不能皆同也一或<lb/>
不同為病亦然變更作興輙有衆端人欲當之以執一<lb/>
之方而可求其必効乎此方書所以難乎盡信要必求<lb/>
之二書也宋治平元裕間汶上錢仲陽能硏心二書往<lb/>
往得其𤣥秘而多所發明特其以嬰醫名時故尠知之<lb/>
者為可歎也嘉定以還上谷張潔古河間劉守真東垣<lb/>
李明之相繼而起而潔古首開新病舊方不能相值之<lb/>
<pb n="KR4e0047_WYG_005-3a"/>
議二人者迺深探二書之奥而恭以扁鵲仲景叔和仲<lb/>
陽之説臨病處方猶射而中故三人之醫迭顯乎當時<lb/>
今觀其所著書雖不能無過然所謂有本有源者矣逮<lb/>
我國家隆平育善養材方技百家各臻精妙於是丹溪<lb/>
朱彦修出焉彦修初從金華許先生學年三十以母多<lb/>
病始事乎醫根據二書旁搜衆論博採精擇附㑹折衷<lb/>
數年而恍然有得為書數萬言推明醫道著藥而不著<lb/>
方深契古人之㫖是以一時之醫咸宗朱氏之學遂大<lb/>
<pb n="KR4e0047_WYG_005-3b"/>
行矣彦修後得其傳者曰同郡戴原理曰㑹稽徐彦純<lb/>
純余友也其為醫已人之疾多竒効葢彦修之學授之<lb/>
彦純者彦純盡得之筆之言者彦純又得之而加以切<lb/>
至精勤不遺餘力余毎見之未嘗不歎其功之深學之<lb/>
厲而志之堅也兹以其所著醫經類證圖若干巻請余<lb/>
為序余觀其書裒次羣證證别為門門列為圖上自二<lb/>
書中及數家下迄朱氏微辭邃義萃聚歸一綱舉目張<lb/>
明如指掌詳於論而略於方芟其繁而提其要葢醫書<lb/>
<pb n="KR4e0047_WYG_005-4a"/>
之良也彦純之用心亦至矣使彦修復生其有間言乎<lb/>
且人以彦純之學之篤接武彦修不枉也獨是書乎哉<lb/>
然是書也吾將見其與諸書並行以加惠後人也無疑<lb/>
矣遂不辭而序之至正戊戌冬<lb/>
　　　柔立齋集序<lb/>
谷陽沈復之錄其所為詩一巻題曰柔立齋集携以示<lb/>
予洎為文序之其集樂府幾首古詩幾首詩皆古淡樸<lb/>
雅無綺靡新麗之尚予甚善之乃為之言曰凡學必先<lb/>
<pb n="KR4e0047_WYG_005-4b"/>
求知也能知然後可行茍知之或未至行之有過差則<lb/>
跬步之間致千里之繆夫豈小故云哉詩亦學也故必<lb/>
謹其始焉朱子教人為詩須先學韋柳韋柳固不足以<lb/>
盡詩之妙然由是而往雖求至於三百十一篇亦猶洒<lb/>
掃應對求造夫聖賢之域雖地位有髙卑道里有逺近<lb/>
往之則至終無他岐之惑矣元人為詩獨尚七言近體<lb/>
跡其所由葢元裕之倡之于先趙子昂和之于後轉相<lb/>
染習遂成一代之風焉初裕之生北方不聞大賢之訓<lb/>
<pb n="KR4e0047_WYG_005-5a"/>
信其所好自以為然常裒萃唐人此體為鼓吹集十巻<lb/>
以教後學其徒又為之注釋以廣其傳其間掄擇之不<lb/>
精去取之無據其人乖亂其世混淆予毎見之未嘗不<lb/>
笑其陋也葢此體雖始於唐唐盛時為者亦尠至劉文<lb/>
房許用晦李義山之徒好為之世亦浸衰歇矣是猶足<lb/>
貴也耶且裕之之作其竭力者僅欲瞻望蘇長公之垣<lb/>
墉豈為深於詩者以當時無能過之故為人所宗耳及<lb/>
子昂豢於新遇追嫌宗國舊風力趋時好杭人楊載以<lb/>
<pb n="KR4e0047_WYG_005-5b"/>
其業見之實皆此體大獲奬與載遂有聲人益以為能<lb/>
攻於此足以致譽靡然爭赴之至於虞伯生揭曼碩諸<lb/>
人以文自名亦務于此矣夫朱子之教人一定不可易<lb/>
之法也虞揭寧不知之知之而不行何也溺于所習而<lb/>
不能自振亦安于謬者矣予毎思之未嘗不為之歎息<lb/>
也今復之此編絶無此體予試問之則曰以其非古也<lb/>
嗚乎復之之於詩其能謹其始者乎能謹其始必先求<lb/>
其知矣能知之有不行乎能行有不至乎由兹以往吾<lb/>
<pb n="KR4e0047_WYG_005-6a"/>
將賀復之之至矣<lb/>
　　　送賈彦仁序<lb/>
鹽官之東有黄岡之地焉地之鉅族曰賈氏世以饒貲<lb/>
聞至號愚邱者始敦行義尊儒術闢室堂而徧萃經史<lb/>
傳記百家之言洎古法書名畫埀籖列軸幾萬餘巻至<lb/>
者為具飲饌縱其覽觀或留或行皆侃侃致勤厚意湘<lb/>
漢人用是多之江浙行省宰臣聞其賢表為儒學提舉<lb/>
為士類所敬慕有子名麟字彦仁資性温粹提舉訓之<lb/>
<pb n="KR4e0047_WYG_005-6b"/>
甚嚴以胡氏春秋領至正乙亥鄉薦為教諭于平江之<lb/>
長洲儒學其在學也大而祭祀舍奠講授作養小而粟<lb/>
帛出内殘脩廢葺㒺不端慎恭肅勤敏弗懈於是愚邱<lb/>
之友為之致有子之慶彦仁之友為之懐有成之望友<lb/>
其父子間者則槩頌之惟提舉甫克成教諭惟教諭甫<lb/>
克肖提舉也今年春彦仁秩既滿且受代去予餞而觴<lb/>
之為之言曰亦嘗見夫川乎葢出於山也擅川之利者<lb/>
不言山非山何有于川哉見夫土田乎六材五榖所以<lb/>
<pb n="KR4e0047_WYG_005-7a"/>
生也求土田者不言材榖非材榖何以著土田之用哉<lb/>
然材榖不以土田之用由已著而負其功山不以川之<lb/>
利由已出而有其徳故能亙古今而不匱也今愚邱能<lb/>
體於山彦仁能體六材五榖則賈氏之昌也莫尚而予<lb/>
之言葢亦有徵也夫<lb/>
　　　送王守敬後序<lb/>
王君欽張君羽二人之相善熟予耳久矣洎接於目則<lb/>
果毅方介欽為人也和粹詳雅羽為人也山髙水潔土<lb/>
<pb n="KR4e0047_WYG_005-7b"/>
俗清勁此大江之西張君之鄉也平原厚壤風氣沉渾<lb/>
此長淮之南王君之邦也其風土殊其資性異迺能相<lb/>
值于客而相忘於無間奚而然與葢外之殊中之合殊<lb/>
者迹合者道譬鍾磬然質匪倫而聲諧焉譬鹽梅然物<lb/>
非類而味和焉昔者吴于東鄭于北相去餘千里也延<lb/>
陵之讓子産之任所為異百倍也而相見即相契亘古<lb/>
今稱之夫二人其慕是與二子之别有縞帶紵衣之交<lb/>
贈用致其勤今王君有湘之行張君纉言以逺大相屬<lb/>
<pb n="KR4e0047_WYG_005-8a"/>
又命繪人寫江山風景為圖以繫夫思是真慕二子哉<lb/>
夫逺大相屬師古也二子是慕希賢也師古希賢前脩<lb/>
遺訓也故君子謂二人之器大葢必底成也已吴人士<lb/>
因畫賦詩并附乎巻而徵予序其後焉<lb/>
　　　贈吴隱君序<lb/>
燕山聶茂宣為人尚氣好直斥人短長然聞人有善亦<lb/>
必稱説之不置友予且十五年終始未嘗變豈其資性<lb/>
然與今年春來謂予曰子知吴隱君者之所為乎吾聞<lb/>
<pb n="KR4e0047_WYG_005-8b"/>
之吴友王庠父氏請為子言之庠父言君仁厚人也好<lb/>
讀書敦禮義恂恂焉與人交含容退讓如委靡人而中<lb/>
之自許者隱隱然不可屈撓暇則讀神農黄帝岐伯書<lb/>
以調劑和餌而起人痼疾事母甚孝母坐堂上飯則立<lb/>
堂下待飯已為撤具微察母㗖之甘則喜或似不適口<lb/>
則戚戚以憂必求適口者以進母息於寢則坐牀几下<lb/>
戒嬉戱兒毋譁以亂大人寐至中夜乃歸宿雞一鳴即<lb/>
起日為常母死哭之幾絶者數廬于墓三年或傳其有<lb/>
<pb n="KR4e0047_WYG_005-9a"/>
甘露之應人以為難母未死時嘗謂曰女能療人疾毋<lb/>
收貧者直第令樹竹一本竹盛則汝子孫昌矣自是行<lb/>
母言不怠竹至數千本此葢居武塘時也及兵興竹盡<lb/>
毁近居當鴛湖竹又數百本矣予嘉歎久之茂宣又曰<lb/>
庠父云某亦感君已踠攣風痺之疾念樹竹無以大表<lb/>
著必得能文辭而信于人者次第君之徳義以求詠歌<lb/>
於大夫士乃可也某誠美其言敢用請于予予聞而益<lb/>
歎夫今之樂道人之善者有之好事行義者有之尠見<lb/>
<pb n="KR4e0047_WYG_005-9b"/>
若是之懇懇者也君之徳義既聞庠父必欲其大著茂<lb/>
宣之成庠父之志又如是之勤也則三人之善可掩而<lb/>
不言乎惜予不足以發揮之耳雖然君子之取人求其<lb/>
實而不求其文也奚多言為哉是為之序君名某字知<lb/>
道嘉興人云<lb/>
　　　送髙隅仲序<lb/>
海虞王氏有兄弟曰孟陽曰仲良者愿厚端直事親甚<lb/>
孝謹樂從儒先君子講説經義論古今事物之迹忻忻<lb/>
<pb n="KR4e0047_WYG_005-10a"/>
不倦父殁撫其幼弟友愛尤篤築館舍且延師教之初<lb/>
蒙城髙隅仲居吴之北郭自負才氣以亂離時不屑為<lb/>
之用閉門窮巷益厲其學大夫士稱焉孟陽兄弟常與<lb/>
之為友至是館舍成具書幣迎之隅仲曰吾友孟陽伯<lb/>
仲也久其弟猶吾弟固當教也況以禮請其可拒乎遂<lb/>
治裝以其故來告而徵言予謂彞倫之序惟五兄弟朋<lb/>
友居其二焉世下俗偷王者之道隳而朋友兄弟之尤<lb/>
甚非有篤實之學粹美之質弗能保其無缺也予觀孟<lb/>
<pb n="KR4e0047_WYG_005-10b"/>
陽兄弟之與隅仲游坦易和平無牙角碕岸意固常人<lb/>
之交耳今隅仲乃能使之尊已以為師孟陽乃能奉之<lb/>
以相下然後知其和柔坦易者又有其道非徒若燕昵<lb/>
之交者也其于朋友如是則於其弟者可知於其弟子<lb/>
者又可知已三人者所謂有粹質之資者與雖然朋友<lb/>
與師一道也亦有不可得而同者焉其自待之嚴而無<lb/>
愧於為師之道隅仲其必能之待之之重而無愧於奉<lb/>
師之道孟陽亦必能之也予復何言若夫嚴而不至於<lb/>
<pb n="KR4e0047_WYG_005-11a"/>
離斯可以遂朋友之交奉之而不浸以怠斯可以全始<lb/>
終之義是則所當慎處也三人者其以予言為然乎為<lb/>
不然乎<lb/>
　　　贈楊君序<lb/>
方技家雜出變怪誕眩以耀世耳目取尊顯者世世有<lb/>
之史家傳方技亦叙醫於中然醫豈他方技比其於世<lb/>
非小有益誠係人死生際也越人曰吾能起生人不能<lb/>
生死人此越人自讓耳病而不善起之不遂至死耶予<lb/>
<pb n="KR4e0047_WYG_005-11b"/>
讀醫家書知其固仁術也其為言也務欲令人安且夀<lb/>
為術而務令人安且夀不亦仁已乎視他方技變眩以<lb/>
耀世如何哉吾鄉有楊君良醫師也嘗見古人推仁心<lb/>
立是術今操其術昧其要而又獲其功是負其術不仁<lb/>
甚已故其醫甚深數愈人竒疾咸名其能楊君謙讓不<lb/>
受也長洲人李吉病癘風且劇其姻薛某為迎君治之<lb/>
良愈癘風惡疾也世之患是不治常十九而君從容療<lb/>
之于以見其術矣李疾既平曰無以報君願徴文人言<lb/>
<pb n="KR4e0047_WYG_005-12a"/>
為君頌君曰何以名為李不能自已乃來請文余觀楊<lb/>
君所為類黄老家不近名然其術既精知之者日衆欲<lb/>
掩名名益不掩矣嗚呼楊君不期名而名至反欲掩之<lb/>
視他方技變眩以耀世者如何哉如何哉<lb/>
　　　送徐隠君序<lb/>
吾郡徐君幼文避地居吴興之蜀山以著述自樂無與<lb/>
於世亦非與世相絶若城府之囂喧山林之空寂隨其<lb/>
跡之所如𤣥梵之徒縫掖之士於其所遇而合不皦皦<lb/>
<pb n="KR4e0047_WYG_005-12b"/>
以擇夫交不膠膠而必其至所謂周流無欲去來不滯<lb/>
汪然而川波融漠乎其煙雲行者也歲丁未秋復來於<lb/>
吴吴士趋而願知君者相繼其得從杖履之遊聞朝夕<lb/>
之論者惟此里二三子焉居無何有歸與之賦争挽留<lb/>
之更十日竟其行二三子知不可卒留也遂用韋刺史<lb/>
送邱大夫詩語析韻賦詩裒次為巻以送之詩既進君<lb/>
謂余曰願得君一言為之序焉嗚呼必吾言之須耶余<lb/>
聞君子之接夫後進也引而不過於自髙降而不屈於<lb/>
<pb n="KR4e0047_WYG_005-13a"/>
自卑過於自髙人將有不可及之歎烏可為善誘哉屈<lb/>
而自卑人將以為易而又非所以示誨也今君之於二<lb/>
三子待之如賔而教之如弟子故二三子之于君愛之<lb/>
如親而敬之若嚴師焉其於君之行深情篤意形諸歌<lb/>
咏不亦宜乎況君之不皦皦於擇交者吾知其汎愛之<lb/>
心不膠膠而必其至者吾知其恢逺之度也由是觀之<lb/>
則人之薫其徳而成夫業者所在而是獨吾里之二三<lb/>
人也哉二三人者事天竺之法者二人曰如律文章頥<lb/>
<pb n="KR4e0047_WYG_005-13b"/>
浩宗老莊之言者一人曰李𤣥脩學吾徒之學者三人<lb/>
曰胡勉斯成朱夏公南李常叔經也<lb/>
　　　贈瞽師金松隱序<lb/>
初予聞海虞有瞽丈夫曰金君松隱能以人之始生歲<lb/>
月日時起數逆推其死生貴賤通塞之狀無不騐者儒<lb/>
先君子縉紳士大夫咸稱道之余竊以為其術雖精然<lb/>
致夫人之稱之若是其盛者宜必有所在當不止於其<lb/>
術也及余往海虞館於髙君隅仲仲金君友也因介之<lb/>
<pb n="KR4e0047_WYG_005-14a"/>
來候余聽其論議言説明爽髙亮敷暢條逹亹亹令人<lb/>
無厭夫天既奪其目之用猶如此使其視觀清明讀聖<lb/>
賢之書以益求其理是又將如何人所以盛稱也者其<lb/>
以是與因知其不止於其術也自是交之時往來矣然<lb/>
毎見人之以禍福語之者其懌然而去者皆古君子其<lb/>
艴然以起者皆庸庸者也予初怪焉間以問其故金君<lb/>
曰是固然也人之問其命者為推之而利則謂曰君宜<lb/>
富若貴若夀實命之然也然或恃其富而滛依其貴而<lb/>
<pb n="KR4e0047_WYG_005-14b"/>
肆怙其夀而戕其躬則其所當得者皆將反之而不可<lb/>
以言命矣其君子者聞之曰是吾志也烏可委於命而<lb/>
忘自修乎此所以懌然也其庸庸者聞之則曰命既然<lb/>
矣奚相料為哉此所以艴然也為推之而否利則謂曰<lb/>
君宜賤若貧若殀實命之然也然或習於賤而不自飾<lb/>
病于貧而不自守甘于殀而不自善其養則其所當遭<lb/>
者殆必有甚焉而不可以言命矣其君子曰是吾志也<lb/>
烏可委於命而忘自修乎庸庸者曰命既然矣奚相料<lb/>
<pb n="KR4e0047_WYG_005-15a"/>
為哉此所以懌然艴然之異也然吾知盡吾之命而已<lb/>
曷暇計其懌然艴然也耶嗚乎金君可謂異于常術人<lb/>
矣能推夫術外之意以致夫儆戒之道焉非君子之用<lb/>
心乎予然後知人之稱之盛者在此而非在於彼也昔<lb/>
蜀嚴遵因筮以道人為善世謂之有道之士若金君其<lb/>
庶幾於有道與惜乎其廢於視也雖然廢于視者内必<lb/>
明明于内不愈於徒明于外者乎亦可以無憾矣今年<lb/>
春君來吴與遊幾日復告歸無以贈也因書其異於常<lb/>
<pb n="KR4e0047_WYG_005-15b"/>
術人者為之序以送焉<lb/>
　　　贈吕山人序<lb/>
宋氏既亡其大儒君子之遺風浸逺衣冠舊家日以凋<lb/>
盡後生少年以華靡相髙服御競趋於簡便故老見之<lb/>
有歎嗟興感者葢當是之時四方無虞民安物阜國家<lb/>
之平治亦久矣然朝廷之上用事之臣多勲勞貴人世<lb/>
祿之族皆習於其所便安而未遑禮樂制度之事故衣<lb/>
冠之制猶逺於古焉其力學好古之士或心有慊然而<lb/>
<pb n="KR4e0047_WYG_005-16a"/>
不敢自易其服則假為老氏之服服之以其尚有古之<lb/>
遺意也嗚呼為儒而拘於時制願慕夫異端之服其果<lb/>
得已也哉昔者先王之為治必致謹於衣冠服御之制<lb/>
焉自天子至于庶人莫不各有文章度數以品節之而<lb/>
又有異服之防僣服之禁葢欲謹上下之辨杜覬竊之<lb/>
端也洎乎周室衰微諸侯強僣亦莫敢肆然慮變其制<lb/>
焉漢承秦亂之餘制作去古為猶近至于六代相繼朴<lb/>
實粹美之風遂爾澆漓降及隋唐而輕靡滋甚其間更<lb/>
<pb n="KR4e0047_WYG_005-16b"/>
變衰亂則亦至矣五季已來惟宋制漸復於敦厚裒衣<lb/>
大帶淳風藹如遂成熈洽之治於以見衣冠服御果有<lb/>
關于世之理亂也予毎論及于是未嘗不興慨焉今吕<lb/>
君志學當風塵繚繞而易為老氏之服人皆非之而吾<lb/>
則與之嗚呼以吕君之讀聖人書求聖人道迺服異端<lb/>
服焉而予之與之也則其意豈淺淺哉雖然禮樂百年<lb/>
而後興兹國家否運已極亂且致平必有豪傑之士出<lb/>
以佐治葢將大有為矣詎特衣冠服御之制也哉予與<lb/>
<pb n="KR4e0047_WYG_005-17a"/>
吕君年未艾行必蒙其休澤也故書以贈之<lb/>
　　　贈明東生序<lb/>
河東吕君志學力學而多文居梁溪之濵以詩酒自適<lb/>
梁溪人得承于君者咸曰吕君長者人也及來吴友吴<lb/>
之大夫士吴大夫士誦君之賢者甚衆若余亦締交焉<lb/>
其天性之和淳友義之篤厚殊可尚已今年春來告曰<lb/>
某之妹氏抱疾者閲月醫之難之者多矣使吾口不甘<lb/>
於食身不寧於處若有所負而不能釋也兹得明東生<lb/>
<pb n="KR4e0047_WYG_005-17b"/>
氏起之吾負其釋矣釋吾負而無以報不可也願需君<lb/>
之文贈焉嗚呼君之於義何如耶始吾見其篤於交友<lb/>
之間今吾見其篤於骨月之際文其可辭乎葢凡世之<lb/>
事有衆以為易而獨以為難者必誠見夫有不可為者<lb/>
也衆以為難而獨以為易必誠見夫有可為者也茍衆<lb/>
難而難之衆易而易之是不足與論事矣東生之於是<lb/>
疾也不惑於衆人之不可為而能獨為之非其術之精<lb/>
察之審能若是耶且夫離婁之明明之至也師曠之聰<lb/>
<pb n="KR4e0047_WYG_005-18a"/>
聰之至也垂之於工扁之于斵鴻稽之父之於冶葢亦<lb/>
精矣惟其精且至所以異於衆異於衆所以用於世而<lb/>
不可無也況醫之係人死生之際者乎則東生之術其<lb/>
可少哉吾又聞東生好學能詩不特深於醫者是則尤<lb/>
可嘉也今東生之術之精既如此吕君之義之篤又如<lb/>
彼是固不可書乎可書無不書之義也遂書之以為序<lb/>
　　　安晚堂詩序<lb/>
世之人疲於勞而思逸久於動而欲靜固情之常也馳<lb/>
<pb n="KR4e0047_WYG_005-18b"/>
騖於少壯之時安閒于遲暮之日此尤人之所深願然<lb/>
而有得有不得焉今夫貧賤而汲汲於衣食死而後已<lb/>
富貴而孜孜於功業老而不休者往往是焉其或不累<lb/>
於衣食不繫于功業則又或沉溺于紛華耽滯於名勢<lb/>
而不能自剔去此所以遲暮而安閒者恒不多也其有<lb/>
無衣食之累功業之繫而不溺不溢以晏然享夫遲暮<lb/>
之安樂者則其人豈不可嘉也海寧沈君徳甫豈非其<lb/>
人之徒與余雖不識沈君而聞之胡君彦清彦清言沈<lb/>
<pb n="KR4e0047_WYG_005-19a"/>
君強壯時亦嘗從事於功業之場利名之府矣晚歲則<lb/>
幡然改圖擺去名勢而習於田園之事以享夫投老安<lb/>
閒之樂致以安晚名其所居之堂此可以見其自處矣<lb/>
一時大夫士咸歌詩以美之而彦清又以為請且曰愿<lb/>
併得序其端則又幸也嗚呼晚之難安也甚矣以廬陵<lb/>
眉山之賢猶奔走江湖卒不遂居潁之願他何論哉雖<lb/>
然葢亦有其命也今二公之不能得者沈君乃得之是<lb/>
非其命也夫是不可慶也夫遂為之詩曰幼而渠渠長<lb/>
<pb n="KR4e0047_WYG_005-19b"/>
而勤利途爭先事乃身雄雞一鳴曙光起擾擾何者非<lb/>
其人江湖空闊𣺌烟浪車馬雜沓飛埃塵美官既足受<lb/>
榮寵厚利亦解怡心神及當年髙心漸足況有兒孫俱<lb/>
立玉細氊廣厦更何求食飯甘腴被紈縠香縈綺㡢夜<lb/>
沈沈酒泛玉缸春郁郁回頭始悟昨多非聲利塲踈醉<lb/>
鄉熟此時安樂誰與同欲覔紫芝從赤松青瞳白髪照<lb/>
秋水却老不用丹砂紅君今蹤跡渾相似不是髙人那<lb/>
得此便當臨風歌我詩更寫新圖尋畫史<lb/>
<pb n="KR4e0047_WYG_005-20a"/>
　　　耕漁軒詩序<lb/>
世之事不可以形迹論也徒論其形迹則失其所以然<lb/>
之意失其所以然之意猶照影而求與之談對偶人而<lb/>
責其揖讓也得不為狂且病乎昔仲尼射於矍相之圃<lb/>
葢亦欲觀盛徳焉耳謂其主於皮者不知射者也子産<lb/>
與裨諶乗而適野謝安命駕以出山墅非事乎逰觀而<lb/>
已也茍以遊觀而論之則君子何所取哉有人於此焉<lb/>
業庸人之業貌庸人之貌而行則古人之行也直視之<lb/>
<pb n="KR4e0047_WYG_005-20b"/>
以庸人其可乎故君子之論人必自其内而求之自其<lb/>
内而求之則其外者弗較矣東海徐良輔築室太湖之<lb/>
上以耕漁為業吴之大夫士多賦詩以詠歌之既久而<lb/>
成巻因其友髙君士敏來徴予序其篇端予誦其詩而<lb/>
歎曰今之耕漁者夫豈少哉而獨於是詠歌焉豈其所<lb/>
謂耕漁異於他所謂耕漁者耶豈大夫士偶於是而有<lb/>
所感發耶抑其人之行果有可嘉尚而不可泯焉者耶<lb/>
不然何其美之者之多如是也葢耕漁野人之事耳以<lb/>
<pb n="KR4e0047_WYG_005-21a"/>
野人之事而得詠歌于大夫士者其必有道矣吾意其<lb/>
耕也足以養其家漁也足以奉其親在堂有餘歡在室<lb/>
有餘樂混迹于鄉人之塗致意于哲人之言而存心於<lb/>
聖人之道也大夫士求之於其内而嘉其志於道故時<lb/>
而稱揚之稱揚之不足以盡其賢也故發之於詠歌焉<lb/>
噫是其然也耶其不然也耶茍如是吾益知不可以膠<lb/>
於形迹矣然或耕焉以自美其餐漁焉以自甘其茹弛<lb/>
然而自放也優然而自佚也悠悠然而忘乎蹈道也則<lb/>
<pb n="KR4e0047_WYG_005-21b"/>
不有孤於詠歌者之意乎雖然傳有之曰以友輔仁今<lb/>
其友有髙君焉髙君多文而好學良輔既得而交之必<lb/>
不至于怠也審矣則予之所云者葢亦閑其未然之意<lb/>
也至正壬寅<lb/>
　　　又附楊孟載説一篇<lb/>
　震澤之東有隱者焉朝而耕夕而漁結屋若干楹倦<lb/>
　則休息其中題曰耕漁軒穹窿山牧方飲牛而扣之<lb/>
　曰爾耕且漁亦知所以耕漁之説乎昔庖犧氏王天<lb/>
<pb n="KR4e0047_WYG_005-22a"/>
　下為網罟以漁而人得茹其鮮神農氏斵木為耜揉<lb/>
　木為耒以耕以耰而人得食其甘此羲農之耕漁也<lb/>
　重華側微耕歴山之陽而人讓畔漁雷夏之澤而人<lb/>
　讓居此虞舜之耕漁也桀之時伊尹耕于有莘之野<lb/>
　紂之時吕望漁于東海之濱此伊尹吕望之耕漁也<lb/>
　羲農之耕漁所以教天下虞舜之耕漁所以化天下<lb/>
　伊尹吕望之耕漁所以待天下教天下者立其極化<lb/>
　天下者變其俗待天下者避其亂是數聖人者或以<lb/>
<pb n="KR4e0047_WYG_005-22b"/>
　教民或以善身雖窮逹不同而皆有事於耕漁者也<lb/>
　千載而下戴髪含齒操耒耜運網罟於畎畆波濤之<lb/>
　間者皆羲農之遺教也處聖明之世事耕漁之業以<lb/>
　興揖讓厚風俗者皆虞舜之遺化也逃兵革避禍亂<lb/>
　或芸于髙或釣于深以待天下之清者皆伊尹吕望<lb/>
　之遺風也爾其守羲農之遺教與被虞舜之遺化與<lb/>
　不然則逃兵革避禍亂以襲伊尹吕望之遺風與耕<lb/>
　漁子笑曰予耕以糧漁以羞晝作而夜休春耘而秋<lb/>
<pb n="KR4e0047_WYG_005-23a"/>
　收不知守羲農之教耶非羲農之教耶壯者耕弱者<lb/>
　息稚者漁耄者食鄰里相助溝澮相讓不知被虞舜<lb/>
　之化耶非虞舜之化耶金革不聞於耳旌旗不接於<lb/>
　目無束帛之招無車馬之臨亦不知襲伊尹吕望之<lb/>
　風耶非伊尹吕望之風耶子飲牛而行飯牛而歌豈<lb/>
　所謂箕山巢許之友與南山扣角之儔與抑乗蒲韉<lb/>
　掛漢書徘徊而相羊者與牧者不答策牛而去耕漁<lb/>
　子姓徐氏字良輔牧者嘉陵楊基也<lb/>
<pb n="KR4e0047_WYG_005-23b"/>
　　　論鑒序<lb/>
論鑒者嘉陵楊君孟載之所著也楊君博學深文辭磊<lb/>
落多𢎞逺志喜觀古人之事為求其成壞理亂是非得<lb/>
失之故而論著之多者近千言少者數百言積之稍久<lb/>
裒次為巻題曰論鑒屬余曰為我序之余觀其文髙下<lb/>
馳騁辨擊縱肆峭直而精峻明暢而英發自非其學之<lb/>
所至識之所及才氣之足以發之弗能為是文也顧欲<lb/>
予序其端將何説哉葢辭而弗獲因究思之論議之文<lb/>
<pb n="KR4e0047_WYG_005-24a"/>
尚已自古昔盛治之時其君臣相與論議於朝廷之上<lb/>
衰亂之世其士大夫相與論議於學校鄉黨之中者其<lb/>
言皆文辭也惟以論名文迺未見焉由漢而降始有著<lb/>
文而稱論者而亦不甚多也至唐以論取士應科目者<lb/>
咸習之而論始盛宋初因之葢無所更也及制論興而<lb/>
習之者益衆矣方是時士大夫多負豪傑竒偉之才蓄<lb/>
魁廣淵深之學藴建功立業之志明於成敗之數治亂<lb/>
之迹發於文章雄健而宏博正大而髙亮探古人之情<lb/>
<pb n="KR4e0047_WYG_005-24b"/>
如歴見料將來之事如已往其俊偉光明交相照耀有<lb/>
論以來所未見也嗚呼其盛亦極矣然當時之士皆習<lb/>
於勤勵之風而不安於茍簡觀其事業之心切于飢渴<lb/>
則其積中著外而發為言論者固不待時之所尚而自<lb/>
有所不能已也況上之人之作之也哉其盛也亦宜矣<lb/>
逮夫國朝始變取士之法因廢論而不用是以至今數<lb/>
十年間士大夫少著論者夫不為時所不尚亦常情也<lb/>
然論之為文豈專於應科目而必為時所尚然後為哉<lb/>
<pb n="KR4e0047_WYG_005-25a"/>
葢士大夫平時鑒觀於往迹習見於當世有所感發興<lb/>
慨而不得行其志者則必攄其所識所藴著之為言以<lb/>
自見其志也又烏計夫時之尚不尚邪論固非今時所<lb/>
尚然今之士視興衰而觀治亂豈無有感於中者哉此<lb/>
楊君之論所以作也君之論既作于人所不尚之時而<lb/>
其所好迺甚於時所尚者得非於以攄其所識所藴以<lb/>
自見其志乎則君葢可謂不徇於時而立志自信者矣<lb/>
論凡幾十有幾篇自秦而下歴世而論者幾十有幾篇<lb/>
<pb n="KR4e0047_WYG_005-25b"/>
光武而下雜論君臣之迹者幾十有幾篇云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　半軒集巻五<lb/>
</p>
<p>
</p>
  </div>
</body>
</text>
</TEI>
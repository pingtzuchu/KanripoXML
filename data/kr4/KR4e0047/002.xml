<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集巻二</head>
    <p>
<pb n="KR4e0047_WYG_002-1a"/>
欽定四庫全書<lb/>
　半軒集巻二　　　　　　　明　王行　撰<lb/>
　　銘　論　策題　書　文　引　雜著<lb/>
　　　古節堂銘<hi>有序</hi>
　父母之情之至者莫甚於欲其子孫之蕃且逺也措<lb/>
　一慮焉必計之曰無傷於徳以致吾子孫之累乎處<lb/>
　一事焉必計之曰無倍於理以貽吾子孫之憂乎何<lb/>
　也葢父母者子孫之所自出而子孫又父母之所以<lb/>
<pb n="KR4e0047_WYG_002-1b"/>
　托之者也太史公曰為十年之計者種之以木為百<lb/>
　年之計者種之以徳言似隘矣種以木豈特為畢身<lb/>
　之謀種以徳又烏止百年之計哉君子之澤之止於<lb/>
　五世者特以言其繼之者不及<hi>原闕</hi>耳使繼之者得<lb/>
　其人其澤又僅五世而已乎然種徳固足以致其後<lb/>
　之蕃且逺而後之人又烏能知前人種徳之意哉茍<lb/>
　不知其意而怠於自修則反以忝於先而負其托矣<lb/>
　此古人所以有種木以寓其種徳之意者也范魏公<lb/>
<pb n="KR4e0047_WYG_002-2a"/>
　嘗手植二松於庭後之子孫仰之曰是遺我以貞堅<lb/>
　後凋之訓也於是有歲寒之堂焉更三百年猶不朽<lb/>
　也五世云乎哉則其種木以寓其種徳之意者為何<lb/>
　如其能副前人付托之意者又何如耶古人則既然<lb/>
　矣而學夫古者今復見焉袁君仲和其人也仲和居<lb/>
　吴之練圻市植五檜於堂之前挺然羣立葢以得夫<lb/>
　范氏種松之㫖也仲和歿子四人曰原理曰某咸好<lb/>
　學自勵懼或怠其成業朝夕徘徊於五檜之側曰噫<lb/>
<pb n="KR4e0047_WYG_002-2b"/>
　吾先人之手澤也其操有如此乎遂以古節題其堂<lb/>
　焉其有合夫歲寒之意哉於戯前人既師於古矣後<lb/>
　人又師於古焉則袁氏子孫之蕃逺也兹非其始也<lb/>
　夫兹非其始也夫金侯徳儒既為堂之記而某又徴<lb/>
　予言因為之銘銘曰<lb/>
惟古人兮慮孔周培厥徳兮貽孫謀儼手澤兮堂下紛<lb/>
雨露兮相樛維桑梓兮恭敬止矧遺訓兮繫在爾式榖<lb/>
兮似之以燕翼兮堂之基基有堂兮堂有題仰則瞻兮<lb/>
<pb n="KR4e0047_WYG_002-3a"/>
俯以思閲歲年兮無圯凛氷霜兮弗移於戯噫嘻朝斯<lb/>
夕斯子子孫孫勿替引之<lb/>
　　　庭翠軒銘<hi>有序</hi>
　生意在天地間未嘗息而隱顯則各有時焉方其隠<lb/>
　也為顯之本及其顯也實隠之發窮隂凝寒天地閉<lb/>
　塞生意若息也春陽一舒萬彚敷暢生意則藹然矣<lb/>
　觀生意者當觀於閉塞之時而閉塞之理又可於敷<lb/>
　暢而得之周元公不去庭前草要存生意葢方究夫<lb/>
<pb n="KR4e0047_WYG_002-3b"/>
　隂陽動靜之際欲人即顯以識其隱也崑山周性初<lb/>
　世業醫藥人多奇效疾咸歸之聲稱甚著予友豐浜<lb/>
　余君士平以人徒美其聲之著而未知其學之功且<lb/>
　性初之氏元公同也因用晦菴贊公之語題其軒曰<lb/>
　庭翠葢喻人即其聲而識其學也君既為之記性初<lb/>
　又徴予文遂銘之曰<lb/>
究觀生意隱顯一源夫亦何心大化自然然是言也以<lb/>
言夫天欲求生意敬集吾義勿正勿助曰養厥氣而謂<lb/>
<pb n="KR4e0047_WYG_002-4a"/>
然者學之所至所至既爾我氣充而人或未至庶其教<lb/>
之譬之於醫己躬靡虧爰克診人孰病攸為在天吾聽<lb/>
在己吾謹謹我之修實天之順若醫之良自治是師欲<lb/>
以巳治治人不治顯乎隱乎罔非生意有扁在軒庭草<lb/>
交翠<lb/>
　　　豫軒銘<hi>有序</hi>
　句吴金公信氏其名曰莊交于予三年矣予毎嘉其<lb/>
　字之有意於自警也夫莊整齊嚴肅之謂也整齊嚴<lb/>
<pb n="KR4e0047_WYG_002-4b"/>
　肅而信焉則非所謂色莊者矣以是為字非有意於<lb/>
　自警然乎且公信之為人守慎畏禮毎㑹飲而歸必<lb/>
　詢其從者曰向得無失禮於座人乎對曰無之乃始<lb/>
　安息推是而往為善孰禦哉相與以來葢亦日異而<lb/>
　月不同矣予則欲因其源而利導之使以沛然也故<lb/>
　題其燕休之所曰豫軒豫素定之義也素存乎敬則<lb/>
　臨事而莊有不待言信固在其中矣噫其亦公信之<lb/>
　志也與復為之銘曰<lb/>
<pb n="KR4e0047_WYG_002-5a"/>
莊以持已敬為之基内外有殊信見乎施繄字與名互<lb/>
發其意扁豫於軒益表斯義厥惟自強有志竟成猗與<lb/>
韙與視我斯銘<lb/>
　　　耕讀齋銘<lb/>
力服於田望乎有秋勤事於書繄道是求有書有田既<lb/>
耕以讀越若亂離世資自足君子謀道飢或忘之曷微<lb/>
學矣奚徒飽為足易致荒安則生怠弗怠弗荒道焉斯<lb/>
在昭昭我銘在數十言咨爾學者齋居視旃<lb/>
<pb n="KR4e0047_WYG_002-5b"/>
　　　嘉樹軒銘<lb/>
崇軒翼翼婁東潯嘉樹繁蔚成髙林前人培植根柢深<lb/>
欲使後裔庥其隂祝融典時熾爍金清風汎涼濯裾襟<lb/>
式坐以卧歌復吟陳觴展冊舉可任繄此大惠遺子衿<lb/>
後裔要識前人心我為斯銘比規箴子孫永保其毋侵<lb/>
　　　沈學菴自志銘<hi>并序</hi>
　學菴予友也為人謙慎自將與物無忤勤於問學手<lb/>
　未嘗釋巻尤思益人纂修外科新錄本草發揮精華<lb/>
<pb n="KR4e0047_WYG_002-6a"/>
　十二經藥治療遡源廣切韻圖檢例増補廣韻七音<lb/>
　字母及墨法集要調膳錄等為書凡如干種或行世<lb/>
　或傳家無不精實詳備人多資之洎晚年為慮滋逺<lb/>
　故自誌其全歸之處余既讀而復嘉之用系以銘銘<lb/>
　曰<lb/>
有生者不諱死非以理之固然與亦修諸己以聽諸天<lb/>
耳雖云遲暮寧不足以樂餘年耶順以安之歸全而已<lb/>
此學菴所以自為之誌而余為銘焉者也迨夫手足啟<lb/>
<pb n="KR4e0047_WYG_002-6b"/>
而歛為某月某日幽室閟其扄為某月某日則距其銘<lb/>
之時歲復幾遷矣於乎斯銘也誠君子之終事而為永<lb/>
久之傳也哉<lb/>
　　　貞節堂銘<lb/>
貞節之堂曰疇居母賢子孝婁東隅温陵故鄉僑乃吴<lb/>
母也氏莊陳繄夫夫湛鉅淵子幼孤自稱未亡禮攸模<lb/>
厥志一定竟不殊風操凛凛氷霜如子孩以童詩復書<lb/>
撫循勉飭教養俱逮冠而壯立室家生産弗怠貲庸腴<lb/>
<pb n="KR4e0047_WYG_002-7a"/>
締好勿向常流趋來則罔非君子徒户階屨盈賔席敷<lb/>
室中經史書與圗琴瑟几頴尊罍觚坐談聖賢義理攄<lb/>
執禮毎下心恒虛士林翺翔致令譽惟學之嗜他無湏<lb/>
升堂喜夀懼運徂清温定省循朝晡㫖甘毳滑靡所無<lb/>
母也樂只子色愉至斯謂非有成歟微母志堅能爾且<lb/>
孰題兹扁匪誇諛為記厥事今鴻儒玉堂餘暇筆屢濡<lb/>
辭宏義正為發舒迺知世道自隆汚民彛天理終弗渝<lb/>
嗚呼於記其徴諸<lb/>
<pb n="KR4e0047_WYG_002-7b"/>
　　　三代異尚論<lb/>
聖人之有所作為也不求以同於人亦不求以異於人<lb/>
適其宜而已矣其治天下也不出奇以自髙不立名以<lb/>
自别順於時而已矣譬之人焉冬焉而必裘夏焉而必<lb/>
葛渴焉而必飲飢焉而必食人之常也茍或寒而人皆<lb/>
裘而我獨葛焉暑而人皆葛而我獨裘焉渴而人皆飲<lb/>
而我獨食焉飢而人皆食而我獨飲焉是則所謂出奇<lb/>
以自髙立名以自别不欲以同於人而求以異於人矣<lb/>
<pb n="KR4e0047_WYG_002-8a"/>
豈聖人之用心也哉漢之論三代者曰夏尚忠商尚質<lb/>
周尚文嗚呼胡為而為是説也尚者有意専務於此而<lb/>
不屑於彼之謂也謂之有意専務於此而不屑於彼者<lb/>
豈足與言聖人之全體大用也哉忠也質也文也三代<lb/>
固有不同也而為尚之云者是不知三代之所以忠所<lb/>
以質所以文者矣胡為而妄為之説耶今夫木之生也<lb/>
始而甲焉坼焉而幹焉然後枝葉花實從之也葢方其<lb/>
甲坼也己具夫枝葉花實於中矣則枝葉花實者所以<lb/>
<pb n="KR4e0047_WYG_002-8b"/>
發夫甲坼而幹者也謂甲坼也枝葉花實也為二物哉<lb/>
昔者包羲氏教民火食也而未及於粒食焉雖未及於<lb/>
粒食而粒食之理已具於中矣神農氏教民耒耜以粒<lb/>
食豈固欲異於伏羲也葢亦因時制宜觸類而長以發<lb/>
伏羲之所未發而已軒轅氏作車以載于陸而未及乎<lb/>
舟也未及于舟而舟之理己具于中矣夏后氏作舟楫<lb/>
而行于川葢以發軒轅之所未發者耳苟謂包羲軒轅<lb/>
専務于炮炙輪輿而不屑于耕稼舟楫謂神農夏后専<lb/>
<pb n="KR4e0047_WYG_002-9a"/>
務於耕稼舟楫而不屑於炮炙輪輿者皆以衆人之心<lb/>
窺聖人者也故尚忠尚質尚文云者皆後世之人妄為<lb/>
之説而非當時之言也何也夏后氏之興也天下猶未<lb/>
平洪水横流泛濫於中國民不得而寧榖不得而熟禹<lb/>
乃掘地導水而注之海驅蛇龍而放之菹由是天下之<lb/>
民僅免為魚鱉而為之君者方且静以息之惠以養之<lb/>
烏可輕有所變更作為以煩動之哉當是時也雖欲不<lb/>
以渾朴治之不可得也然史之贊禹亦曰文命敷於四<lb/>
<pb n="KR4e0047_WYG_002-9b"/>
海謂夏果遺於文乎商之起也以七十里之小東征西<lb/>
怨南征北怨卒放桀于南巢以拯生民于塗炭天下之<lb/>
人去桀之暴歸湯之仁孜孜焉洗心拭目以仰望其徳<lb/>
化於是乃告萬方作明君改正朔易服色當是時也雖<lb/>
欲不漸為形質制度以治之烏可得哉然觀其張網之<lb/>
祝恒性之誥謂非商之忠可乎周之文也始於太王至<lb/>
於文王三分天下已有其二矣武王奉文考之命以伐<lb/>
紂救民周公承文武之徳以輔君攝政于是申井田之<lb/>
<pb n="KR4e0047_WYG_002-10a"/>
制厲六官之式修禮樂敦揖讓齊法度養之教之文物<lb/>
典章煥然大備而夫子以郁郁稱之當是時也天下之<lb/>
民歸周已久矣天下之安定也非一日矣而又三聖人<lb/>
之相繼監三代之損益雖欲不文其可得乎然夫子之<lb/>
稱之也非美其徒文而美其文質之得宜也謂周其無<lb/>
質乎由是而觀三代之治雖不同稱有不能不同者矣<lb/>
則其所以異者葢不得不為之異非固欲為之異也雖<lb/>
然則又有説焉凡天下之物有形者必有壊天下之事<lb/>
<pb n="KR4e0047_WYG_002-10b"/>
有跡者必有弊堯舜禹之相傳為天下計也非有一毫<lb/>
容心于其間也而其弊也亂臣賊子以之而藉口則忠<lb/>
也質也文也焉得而無弊哉葢忠之弊也鄙野而無禮<lb/>
故流於愚則繼之者不得不以質救之質之弊也使氣<lb/>
而剛勁故至於叛則繼之者不得不以文救之而文之<lb/>
弊𤨏屑而委靡致以不振能乎繼之者非禹湯文武周<lb/>
公不能也使繼之而有禹湯文武周公亦必有以繼之<lb/>
矣嗚呼三代之治之所以不同者為天下計非有所容<lb/>
<pb n="KR4e0047_WYG_002-11a"/>
心于其間也無所容心于其間其弊猶若是使有所容<lb/>
心于其間則吾知夏不得而為夏商不得而為商周不<lb/>
得而為周矣<lb/>
　　　宋太祖論<lb/>
為人君者用人以為臣此用臣之權在君理之順者也<lb/>
為人臣者立人以為君則立君之權在臣理之逆者也<lb/>
理之順者百世行之而無異理之逆者茍非叛亂不得<lb/>
已者不敢行焉然而有立君之權而君有不忘之者<lb/>
<pb n="KR4e0047_WYG_002-11b"/>
何也葢其君以為彼之權既足以立我則亦足以廢我<lb/>
故即位之初未得國柄常惴惴焉卑詞下禮髙爵重祿<lb/>
以悦之而是臣之重權益重居位浸久已得國柄而忌<lb/>
其偪己則孜孜焉深求其過為之詞以去其立君之權<lb/>
摧挫屈抑以消其偪已之勢甚有欲迸其生而殘之者<lb/>
豈是君固有忍于是臣也哉特以其權既如是不思有<lb/>
以釋之則其勢愈偪而已將受其制則有不可測者藏<lb/>
于其中此謂利害切身而不得不為之所者也漢文之<lb/>
<pb n="KR4e0047_WYG_002-12a"/>
即位也禮絳侯甚恭而帝目送之其目送之無他忌之<lb/>
之心形于外也故其為相未幾而遽允其求罷之請再<lb/>
相未幾而遽遣之就國一聞疑似之言立下之獄而略<lb/>
無纎毫顧藉幸而絳侯敦厚木強不足以致人之深忌<lb/>
故得保其要領不然雖有太后之言吾知其不能免矣<lb/>
漢宣之繼大統也霍光毎朝必歛容禮下之驂乗之時<lb/>
若負芒刺無他畏之也畏之則忌之加甚矣幸而霍光<lb/>
小心謹慎足以緩其君之見忌之心故能僅以身免然<lb/>
<pb n="KR4e0047_WYG_002-12b"/>
至於子孫則遂殘滅之矣夫孝文仁主也孝宣賢君也<lb/>
豈好于寘此二臣也哉亦迫於勢之然耳矧文宣之立<lb/>
也以同姓至親有當立之理周霍之立之也為社稷計<lb/>
無貪功之心而君臣之間猶且如是則夫叛亂之臣背<lb/>
所當事之君扶立異姓攘其君之位而與之以覬非望<lb/>
者其能無間然耶且其所立之君自知非己當得而得<lb/>
之必内多計慮内多計慮則所謂忌其勢之偪己而思<lb/>
有以釋其權者滋又甚矣若太祖是也太祖之得天下<lb/>
<pb n="KR4e0047_WYG_002-13a"/>
也非有同姓之親當立之理與夫朝廷之大臣皆委心<lb/>
而歸向者也特王審琦等數人仗其兵威逐其君而納<lb/>
之耳則審琦等之功之大何以加哉而數人者又皆桀<lb/>
鷔貪狠而非敦厚小心者也夫功大者望報必深而貪<lb/>
很者其欲難厭彼髙擁立君之權以責無涯之報則為<lb/>
其所立者又將何以待之又安能不生忌之之心而思<lb/>
有以釋其權也哉此太祖所以不能髙枕而安卧也然<lb/>
而太祖豁達大度不欲用其權術而乃發其至誠披其<lb/>
<pb n="KR4e0047_WYG_002-13b"/>
肝膽諭之以安危曉之以禍福而數人者亦皆豁然開<lb/>
悟慨然自解其權君臣交歡共享其樂後之人人皆知<lb/>
太祖為得處之之道非文宣之所及而不知其亦有以<lb/>
也葢太祖之英雄神武素有以伏此數人而數人亦自<lb/>
知己之材智非太祖之敵是以帖然聽其頥指故能君<lb/>
臣之間兩全其義不然雖有善處者吾知其必不足於<lb/>
相殘矣或曰太祖之諭數人以田宅貨財兹説類夫語<lb/>
販夫賈豎之言非所以待豪傑奇偉之士也而數人之<lb/>
<pb n="KR4e0047_WYG_002-14a"/>
聽之亦太祖之幸焉耳嗚乎彼數人者誠何異於販夫<lb/>
賈豎其志實不出貨財田宅之間而已尚何豪傑奇偉<lb/>
之可疑乎若夫豪傑奇偉之士則固盡忠於君以保其<lb/>
國而忍為兹叛亂以為富貴之資也哉<lb/>
　　　太祖論下<lb/>
處天下至尊之位者當存天下至公之心存至公之心<lb/>
則君子小人之至於前者莫能遁其情而匿其迹君子<lb/>
小人既辨則天下無不可為之事是以明君賢主所以<lb/>
<pb n="KR4e0047_WYG_002-14b"/>
生則致雍熈之治死則遺子孫以安者也漢髙帝之訃<lb/>
身後也曰蕭相國死曹參代之曹參死王陵代之陵少<lb/>
戅陳平多智可以助陵而平不可以獨任周勃厚重少<lb/>
文然安劉氏必勃也後皆如其言無不驗葢髙帝于時<lb/>
以至公之心觀此數人數人之情莫得而隱故能逆料<lb/>
事幾既明且哲如此也唐太宗謂朝之羣臣可託幼孤<lb/>
無如李勣故使髙宗以僕射任之與其盡忠輔治然武<lb/>
氏為后盡殺唐宗室幾滅唐祚皆勣之為之也夫勣𧺫<lb/>
<pb n="KR4e0047_WYG_002-15a"/>
於羣盜雖有將材而非臨大節不可奪者以太宗之賢<lb/>
亦難知之也惟勣累立戰功方加寵遇以私愛蔽其至<lb/>
公之心是以昧於顧託以取害於當時貽譏於後世也<lb/>
惟太祖也亦然太祖之信任趙普謂普吾社稷臣也所<lb/>
謂社稷之臣者為國忘身侃然君子不以事君為容悦<lb/>
以安社稷為悦者也而普則庇姦營私徇情背義至使<lb/>
其君授受不明曖昧以死陵土未乾嗣子見殺社稷之<lb/>
臣固若是耶夫普之偏刻貪忌無君子之節太祖非不<lb/>
<pb n="KR4e0047_WYG_002-15b"/>
知也特以其輔翼有功溺於私愛是以累知人之明遺<lb/>
子孫之患不能無愧於漢髙也嗚乎彼之存至公則利<lb/>
隨此之溺於私則害至公私之間利害如是人君世主<lb/>
可不慎哉余又歎夫太祖以聰明英武之姿開造基業<lb/>
而其所為乃有類唐之代宗者亦可怪也夫君之於臣<lb/>
所謂辨其君子小人者最為急也其臣誠君子也與之<lb/>
可無間矣誠小人也固非所當用然不幸其有功於國<lb/>
無可去之理則不可不思所以待之之道焉葢小人之<lb/>
<pb n="KR4e0047_WYG_002-16a"/>
有功必恃恃則驕驕則恣既驕且恣尠有不為亂者所<lb/>
謂待之之道亦有以制其驕恣之心使之無至於亂而<lb/>
已矣昔漢孫程等援立順帝可謂大有功矣然程等皆<lb/>
奄官小人特利以自恃順帝知此是以就其爭功即加<lb/>
震怒削官徙封遣之就國恝無矜念其恝無矜念者豈<lb/>
其少恩哉亦所以制其驕恣之心也夫順帝漢中才之<lb/>
主惟能一時不溺於私而其所為便同英武自今觀之<lb/>
猶偉然可嘉也代宗乃不然元載粗鄙小人初無勲徳<lb/>
<pb n="KR4e0047_WYG_002-16b"/>
自以去魚朝恩有功驕矜自恣代宗知其然不思有以<lb/>
制其驕恣之心更俯從其非理之請至載罪惡著盈勢<lb/>
不容已又不能明討而誅之乃藏踈逺小臣於其省之<lb/>
中立黨人排以謀去載類夫小人之相排陷者豈帝王<lb/>
明白正大之所為哉此所以為代宗之庸愚也太祖之<lb/>
有天下也趙普固嘗立功矣然普以小人之量恃其舊<lb/>
勲多為縱横則不可不制也當其奪人田宅䑓臣言之<lb/>
太祖非權不能制其驕恣之心反辱䑓臣以張其氣及<lb/>
<pb n="KR4e0047_WYG_002-17a"/>
其畧無顧憚心不能堪下制罷之可也迺夜召竇儀誘<lb/>
之計普隂非儀不肯然後籌於盧多遜遜因得行其久<lb/>
蓄之姦計于是而為之謀以黜普矣普之罷未至類於<lb/>
元載也而太祖去普之迹甚類于代宗之去載且以代<lb/>
宗之庸愚固無足怪太祖聰明英武而亦為是之為何<lb/>
也葢太祖之初得位方徳普功縱其所為一切不問此<lb/>
太祖以私愛蔽其至公於待普之始故不暇為君臣之<lb/>
間杜漸防㣲久逺之慮也及徳普之心漸衰追思前日<lb/>
<pb n="KR4e0047_WYG_002-17b"/>
縱普之所為無非可悔恨者普又不知自戢且復恣横<lb/>
是以蓄憤積怒思以深刻治之遂入姦臣之計此太祖<lb/>
以私恩蔽其至公于待普之終故不暇審黜罸之重輕<lb/>
顧帝王之大體也然則太祖之於普始終愛惡一任其<lb/>
私是故逼於庸愚而不復自知矣嗚乎順帝惟一時不<lb/>
溺於私雖云中才所為便同於英武太祖惟不能存其<lb/>
至公雖以聰明英武所為無異於庸愚公私之差得失<lb/>
如是人君世主可不慎哉可不慎哉<lb/>
<pb n="KR4e0047_WYG_002-18a"/>
　　　郡庠公試策題<lb/>
問左史紀言右史紀事古史之體也然紀言者紀其言<lb/>
辭號令紀事者紀其動止事為則為職也豈常人所能<lb/>
任哉必也明足以窮萬物之理才足以適天下之用知<lb/>
足以通難知之意文足以發難顯之情然後能著善惡<lb/>
之迹明得失之故使後之人得以信之耳不然則善者<lb/>
不幸而不章惡者或幸而得隠不足以為史矣史職之<lb/>
難有如是乎粤自左右史廢後之紀述者以言與事合<lb/>
<pb n="KR4e0047_WYG_002-18b"/>
而為一左右史之體始混左傳傳春秋者名非史也其<lb/>
體則右史混於左史焉國語紀列國之語名非史也其<lb/>
體則左史混於右史焉左氏以下其體雖混而未至於<lb/>
大亂也及司馬遷為史記創為帝紀世家列傳書表志<lb/>
而左右史之體始大亂然自遷而後代之為史者皆宗<lb/>
之豈遷之史乃賢於古之史乎豈遷果能任為史之職<lb/>
如向之云云者乎不然何其累世而不知改也蘇轍作<lb/>
古史以謫遷之非是已然有古之名而未能復古之體<lb/>
<pb n="KR4e0047_WYG_002-19a"/>
何也荀悦漢紀以紀名而多論司馬光為通鑑編年祖<lb/>
左傳而論事似荀悦其亦不足於遷乎古人有言欲求<lb/>
右史之體考之書欲求左史之體考之春秋朱子之通<lb/>
鑑綱目學春秋者也其果左右史之體乎為史之體合<lb/>
古今而折𠂻之其果宜于分而二乎宜于合而一乎諸<lb/>
君日於經學之餘從事于史必能深著其説請攄所藴<lb/>
誠相與講焉<lb/>
　　　與王常宗書<lb/>
<pb n="KR4e0047_WYG_002-19b"/>
行頓首常宗有道足下别兹屢日殊積懐思才有所羈<lb/>
使弗得朝夕相見亦可歎也比體中何如寒燠不齊正<lb/>
宜寛廣自釋以加調䕶毋徒欝欝為也士大夫生逢亂<lb/>
離已為不幸困處圍城之中是重不幸也况足下倉卒<lb/>
非意誤觸於兹非不幸之尤者乎以僕之家居安處仰<lb/>
可以承父母之顔色俯可以接妻子之笑言猶或恍然<lb/>
動思則惕懼悚驚如狂如失迺知足下離膝下之歡絶<lb/>
室家之愛㷀㷀孤影客館蕭然不能不戚怨憂悲而忘<lb/>
<pb n="KR4e0047_WYG_002-20a"/>
鄉井之念也雖然此人情之所同而於道則有異焉道<lb/>
非固以矯情而逆性亦顧其重焉者耳今夫為人之子<lb/>
則當保父母之遺體以紹祖宗之緒其事則常其責至<lb/>
重足下素所講而知之況足下之所負又不止於如是<lb/>
也太夫人在堂無他兄弟奉養承先府君付託之重而<lb/>
志有所未伸士君子之所為須循合禮度則足下之責<lb/>
不其尤重已乎既重其責其身烏可不自重也古人論<lb/>
調養之道云心閒則外患不入然則心不閒外患且入<lb/>
<pb n="KR4e0047_WYG_002-20b"/>
矧憂戚耶醫家謂憂甚則傷心心身之主也主既傷百<lb/>
骸四體其得泰然乎茍不能寛廣自釋有若萬分之一<lb/>
食飲不甘起止不適吾恐其憂將有甚於膝下之遺鄉<lb/>
井之逺也徒為無益之戚貽患於躬常人猶不可況所<lb/>
負尤重于常人者哉且以先府君積徳後必大今足下<lb/>
之才之學足以徴之雖母子暫隔既不忘孝養之忱則<lb/>
天與善人必自有處烏可不自愛以靜竢之乎若云困<lb/>
厄浸久不得不憂則一城之中詎獨足下事己無奈何<lb/>
<pb n="KR4e0047_WYG_002-21a"/>
當一委諸命焉足下講道素明必計之尤熟又何説之<lb/>
待僕僕之説是謂薦巧于工埀獻聰于師曠多見其不<lb/>
知量然其忠則或可采也足下無亦取其忠而埀聽乎<lb/>
洗硯堂記一二日繕寫奉上餘非面莫究<lb/>
　　　謝雨文<lb/>
噫吴之農亦曰勞思山而耕岨<hi>音苴山戴石也</hi>而墾脂濡膏瀝<lb/>
僅免于飢葢十日不雨則無穫矧欝隂久閟而驕陽扇<lb/>
威使稌之方者弗得興黍之褎者弗得滋所以冲冲怲<lb/>
<pb n="KR4e0047_WYG_002-21b"/>
怲于神而有祈信感焉而遂通兹答我而不遺甫潔圭<lb/>
之是進已隂雲而四垂倐雷而轟忽電而馳風蕩漂而<lb/>
横厲澍渙汗以旁施惟涸載盈惟磽斯肥茁秀于槁發<lb/>
榮於萎繄無霑而不沛實有年之可期既豐于公亦覃<lb/>
其私巵有㫖釀饁有新炊以饇厥衆以餉其師寧力之<lb/>
致皆神之釐可悃愊之弗伸而報謝之不時爰濯罍於<lb/>
行潦仍擷藻於清漪庸三奠以見誠式九頓而陳詞瞻<lb/>
靈焱於寳轡庶明神之在兹<lb/>
<pb n="KR4e0047_WYG_002-22a"/>
　　　畫前詩引<lb/>
聞之鏡中覩影得數十里於咫尺之間畫裏㸔山見千<lb/>
萬重於縑素之末非盈非縮何慮何思大而小之歛萬<lb/>
於一以小觀大一本萬枝曰解於斯心目無礙春雲島<lb/>
嶼飄飄藻麗之章秋水江天蕩蕩空明之景緑隂清晝<lb/>
白雪晴朝席上煙霞尊前林壑撫編如寂開巻粲然時<lb/>
則有若逸韻騷人醉鄉詩客風軒月榭雨夕燈宵各持<lb/>
所長墨芳牋瑩喚中山之毛頴召𢎞農之陶泓同㑹文<lb/>
<pb n="KR4e0047_WYG_002-22b"/>
塲相與從事交云得雋在適所宜古云醉花宜晝醉雪<lb/>
冝夜醉樓宜暑醉水宜秋引而伸之能事畢矣文規隱<lb/>
侯之裔英妙之年愛客好文解賞欣詠牙籖矗架縹帙<lb/>
盈牀按抑揚擊盞而歌皆交游刻燭之賦奇珍異品己<lb/>
自成百福之香匳操簡舉觴要我發四時之春色攄詞<lb/>
忘陋領意攸陳<lb/>
　　　寄勝題引<lb/>
詩本有聲之畫發繅繢於清音畫乃無聲之詩粲文華<lb/>
<pb n="KR4e0047_WYG_002-23a"/>
於妙楮一舉兩得在乎此焉言夫畫也極山水草木禽<lb/>
魚動植之姿言夫詩也盡月露風雲人物性情之理春<lb/>
生秋實一揮灑而已成地下天髙在詠歌而咸備以運<lb/>
其不見不聞之思遂成其可喜可愛之觀所謂言語精<lb/>
英胸懐邱壑者矣文權生學唫喜畫悦性怡情或以有<lb/>
聲引其無聲或以堪題麗於堪寫如大如小且方且圓<lb/>
萃為一編名曰寄勝明忩凈几緗縹瑶籖裊芳匳雲篆<lb/>
之香啜素盌雪花之茗時展而玩以樂逺賓之心載賦<lb/>
<pb n="KR4e0047_WYG_002-23b"/>
以歌庸適燕閒之興優游弄翰談笑題辭<lb/>
　　　怡情萟苑題引<lb/>
穠華粹色麗矣必松筠間之則麗而清幽泉古石臞矣<lb/>
必彩翠羃之則臞而潤譬相人之術焉嗇而無餘骨豐<lb/>
而無餘肉斯足以入相矣此怡情藝苑所以富潤而清<lb/>
修也若夫當青妙之年處紛華之域乃能好文欣藝耽<lb/>
賞愛吟則是碧雲池館不徒美於春芳紅樹崗巒擬必<lb/>
成其秋實者矣以立得楓江之秀有萊子之歡以奉㫖<lb/>
<pb n="KR4e0047_WYG_002-24a"/>
甘之餘不孤遊適之興佳時勝地攄抱開襟雅韻古音<lb/>
手談口奕十日水而五日石鴻戱海而鵠游天欲探象<lb/>
外之幽奇或吐胸中之豪爽非夫好者孰致斯哉是以<lb/>
明忩净几縹帙華籖時一展之情可怡矣雖然和而節<lb/>
也在乎好禮之家麗以則焉乃見詩人之賦<lb/>
　　　致聲<lb/>
吴今以醫鳴而宏其聲者曰韓公茂氏實宋魏國忠獻<lb/>
王十一世孫也吴為東南一都㑹挾藝術以游揚兹郡<lb/>
<pb n="KR4e0047_WYG_002-24b"/>
者不少而醫其尤也然數醫指必首屈于公茂夫以都<lb/>
㑹之地醫復多於他藝術而數醫必先于公茂公茂之<lb/>
為醫可知已公茂年未至耋老也耋老者之聲多後之<lb/>
夫年未耋老而耋老者之聲不先於公茂公茂之為醫<lb/>
可知己予始疑公茂之致其聲之若是何以也洎熟之<lb/>
乃知其固有以而無足異也嘗見夫疾者之來求之也<lb/>
不視其所以求之之豐嗇也視其疾之亟否也否亟也<lb/>
非徒豐而且勢焉亦弗之先也茍亟也非徒嗇而且窶<lb/>
<pb n="KR4e0047_WYG_002-25a"/>
焉必弗之後也疾有弗治治必盡其情也藥有弗用用<lb/>
必底其良也此其疾之走之而聲之歸之也予謂其固<lb/>
有以而無足異也非耶髙陽許瀾伯予交也嬰疾之日<lb/>
加劇予告諸公茂公茂為趋來診之咍曰是其幾不受<lb/>
藥矣然可治什一不可治什九吾盡吾情為耳己而疾<lb/>
屢變隨變輙應之瀾伯竟得起噫公茂之急於義也素<lb/>
知之不因瀾伯始知之也然因瀾伯則固益知之矣瀾<lb/>
伯徳公茂之深而謂幣不足以將其誠言不能以究其<lb/>
<pb n="KR4e0047_WYG_002-25b"/>
意故徴余文以發之雖然不徴余文余得已於言哉余<lb/>
得己於言哉公茂也乃今而後益致其聲之宏矣作致<lb/>
聲<lb/>
　　　報施<lb/>
有施必有報而報必視其所施皆天理然也嘗聞之積<lb/>
徳者後必大余謂不然非所以報積徳也茍大者不知<lb/>
大之所自則必無所施無所施其報也亦竭矣故曰非<lb/>
所以報積徳也然則奈何曰積徳者後必賢茍賢矣必<lb/>
<pb n="KR4e0047_WYG_002-26a"/>
能知所自知所自必能有所施有所施則其報無窮矣<lb/>
鄉先正有曰自祖宗來積徳百餘年而始發於吾可不<lb/>
知所自乎又嘗曰不為相必為醫葢存心於活人也非<lb/>
賢而有所施者乎故其子孫至於今而不替鄉友王為<lb/>
善以醫名門三世矣其祖徳齋翁嘗掌宛陵醫政一時<lb/>
名人鉅卿皆所尊禮而寒門賤家有所請求應之如恐<lb/>
後㝠㝠之積固有在哉已而彦禮父繼以其道鳴浙河<lb/>
之西聞望益盛余嘗獲親之平和慈愛無滯於中視人<lb/>
<pb n="KR4e0047_WYG_002-26b"/>
呻吟如已疾痛其為隂徳槩可知矣彦禮父歿為善事<lb/>
兄立方如事父師立方教為善如教弟子兄弟之間有<lb/>
怡怡之和悦有翼翼之嚴敬故其學業日益精活人日<lb/>
益多聲望日益著且重而為善猶以為未足彌加淬厲<lb/>
嘗兄金華朱丹溪先生著醫家書數十巻行世而傳後<lb/>
誠有以發前人未發之藴使欝者達閉者開而疑者釋<lb/>
葢大有功於醫矣且立言必本於人倫明乎物理知其<lb/>
由儒而入也曰儒其不可以學乎茍有得於儒吾醫其<lb/>
<pb n="KR4e0047_WYG_002-27a"/>
益暢矣於是復取經史衆説而兼讀之玩味討論懇懇<lb/>
無倦余每與之談觀其言之所向志之所趋將不至丹<lb/>
溪不己也於戱誠不至丹溪而不己積徳生賢余言又<lb/>
可徴矣夫丹溪儒而有得於醫而為善醫以兼事乎儒<lb/>
雖先後不同所至宜無不一也且今為善之年校丹溪<lb/>
事醫之年又先數歲有志竟成寧不可至也哉兹喜余<lb/>
之言有徵又嘉為善之志可尚故書以贈之<lb/>
　　　立志<lb/>
<pb n="KR4e0047_WYG_002-27b"/>
居可逸之地而不自逸有善治之聲而益自治此其人<lb/>
之志可嘉矣葢古之人恒自審其已者顧吾能盡吾之<lb/>
所當為否也又烏知所謂可逸之地善治之聲也哉然<lb/>
可逸之地善治之聲未有人不樂之者也今乃有之而<lb/>
不顧焉是非立志以古人自期者曷能爾耶長洲張生<lb/>
文源年甫弱冠動止如老成人厥甫怡雲處士愛之惟<lb/>
義方是教其外舅沈翁伯凝又與予交累代嘗遣之學<lb/>
於予予觀文源承奕世綺紈之饒無所為而不遂其意<lb/>
<pb n="KR4e0047_WYG_002-28a"/>
可謂居可逸之地而乃益自朂勵講習彌篤至為詩詞<lb/>
或設一言措一語意不自足則竟夕忘寐其不自逸為<lb/>
何如持身甚嚴行髙而氣和恂恂焉不宫褐之寛博人<lb/>
皆曰恭儉恭儉可謂有善治之聲矣而乃内外交謹凡<lb/>
體於身之禮一無少忤則其益自治者又何如耶夫學<lb/>
莫先於立志有其志則能成其功譬諸射焉志既正體<lb/>
既直良我弧善我矢必抵於正鵠斯可期於中不中將<lb/>
不已焉今文源之志以古人自期則必道益加修學益<lb/>
<pb n="KR4e0047_WYG_002-28b"/>
加進不至於古人不已傳曰立志以明道希文自期待<lb/>
孔子嘗論志不可奪文源立志宏逺而無所揺奪誠不<lb/>
至古人不已也可嘉哉作立志<lb/>
　<lb/>
　<lb/>
　<lb/>
　<lb/>
　半軒集巻二<lb/>
</p>
<p>
</p>
  </div>
</body>
</text>
</TEI>
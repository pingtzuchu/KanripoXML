<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集卷九</head>
    <p>
<pb n="KR4e0047_WYG_009-1a"/>
欽定四庫全書<lb/>
　半軒集卷九　　　　　　　明　王行　撰<lb/>
　　墓誌銘<lb/>
　　　陸均序墓誌銘<lb/>
均序諱庠姓陸氏均序字也蘇之吳縣人祖諱某妣陸<lb/>
氏父諱榮妣姚氏生元統元年二月庚戌卒洪武十三<lb/>
年九月辛亥年四十有八娶唐氏丈夫子五曰鑑權濟<lb/>
煥垣女子二曰住奴小奴孫男一曰靈童唐氏暨垣先<lb/>
<pb n="KR4e0047_WYG_009-1b"/>
卒卜以是年十月庚午合唐氏兆𦵏縣之靈岩鄉山桃<lb/>
花塢之原其將𦵏也鑑以狀來乞予銘予扵均序蓋未<lb/>
之云識也而鑑嘗從予友㳺因鑑而推其所自固以知<lb/>
均序爲可銘焉且夫富樂耆夀人之所願也又未若有<lb/>
後之爲至願者蓋樂夀僅止其一身而子孫乃繩其後<lb/>
𦙍繩其後𦙍吾宗其衍矣今均序年幾五十非夭也寢<lb/>
疾以殁考終也而復歛以禮而葬以時子孫冠衰哭踊<lb/>
哀送人而至此亦何憾哉銘曰<lb/>
<pb n="KR4e0047_WYG_009-2a"/>
少年浮湛同里閭壯而自振事乃軀鋤荒薙薉忘勤劬<lb/>
灌溉瘠磽成沃腴瀼瀼雨露爰復濡有秋遂底充偫儲<lb/>
罔云自怠異厥初根培坻㙲固爾株由來禮儀興有餘<lb/>
長子挾策從師儒含飴抱孫蘄晚娛天畀至止迷其衢<lb/>
吳山蒼蒼蔚杉櫧骨肉復土魂㳺虛幽堂永古諒不渝<lb/>
有銘在刻其徴諸<lb/>
　　　宗處士墓誌銘<lb/>
處士諱本先字景明姓宗氏先金華人宋名臣有贈正<lb/>
<pb n="KR4e0047_WYG_009-2b"/>
議大夫觀文殿學士諡忠簡諱澤者𦵏京口之馬鞍山<lb/>
其九世祖也有朝奉郎通判泰州諱如圭者徙潤以守<lb/>
先塋因占籍焉其五世祖也有知光山縣諱有大者其<lb/>
曽祖也入元有句容尉諱彛平江路録事司典史諱昌<lb/>
者其祖其父石其母氏也處士始由丹陽侍父來吳居<lb/>
吳者餘五十年年七十有四以卒實洪武十四年十一<lb/>
月癸卯也娶陸氏子男三人曰某某皆先卒女三人曰<lb/>
貞寧夀寜適陸某先卒夀適衛某貞適李勤勤有孝行<lb/>
<pb n="KR4e0047_WYG_009-3a"/>
良扵文卜扵某處某山之原以是年某月某日奉處士<lb/>
𦵏狀來乞銘予與處士雖居一城而相去不能近然時<lb/>
一相見接其動容辭氣亦足以得其人也處士性恬易<lb/>
爲事不近名守已有方足跡未嘗為勢力造諸毁譽戚<lb/>
忻時委之酒不膠其志扵得喪環堵之室几榻蕭然泊<lb/>
如也通易春秋旁及子史百氏究探義理老不少倦早<lb/>
獲知扵虞翰林集授以為文辭法故所著述不違矩度<lb/>
尤深扵詩今所存凡若干首嗚呼處士有足銘者已銘<lb/>
<pb n="KR4e0047_WYG_009-3b"/>
曰<lb/>
忠簡之業史編赫然忠簡之藏潤其永傳徙家守塋泰<lb/>
州府君潤之有宗金華之分丹陽潤邑處士攸宅從父<lb/>
宦吳遂從吳籍餘五十年棲遲衡門義理簡編咏歌俎<lb/>
尊語隱顯焉雖以時異學行之求無忝先世命數有終<lb/>
寜復茍延手足既啟歸之以全卜吉扵原有温其土銘<lb/>
爾幽室允兹終古<lb/>
　　　許能翁墓誌銘<lb/>
<pb n="KR4e0047_WYG_009-4a"/>
能翁諱運字榮逹姓許氏能翁人稱之也世爲蘇人父<lb/>
丕之母聞氏生元大德丁酉年八十二洪武已卯十月<lb/>
庚申没翁朴厚無外飾早失怙恃艱勤業食與衣不得<lb/>
事扵學然知學之必當事子之必當教觀右腕骫攣不<lb/>
爲用翁曰汝支雖廢心目固不廢宜從儒先求知爲人<lb/>
之道無復類若翁也觀因得日隨士君子杖屨㳺學庸<lb/>
而進居闤闠中甚隘一樓廣不能踰常而汛埽殊潔才<lb/>
人墨客至其上翁時致殽醴令子將勤敬意客有狂者<lb/>
<pb n="KR4e0047_WYG_009-4b"/>
髙踞濶談縱肆無忌翁令曲意順之客知亦懼而悔且<lb/>
歎曰翁能事乃爾耶能讀如耐謂忍事也能翁所以稱<lb/>
焉翁少而壯未嘗識官府門衰而老未嘗出城郭門惟<lb/>
惴惴以虧體辱親為懼然事遇順逆亦不易以戚易以<lb/>
喜鄉里人卒自謂弗如是弗足稱能也已翁之配仇先<lb/>
八年卒子男一即觀也女二哲適吳智適孫孫湯隂主<lb/>
簿諒也觀卜以是月壬申奉翁葬呉縣光福里鄧尉山<lb/>
之原而仇合祔焉銘曰<lb/>
<pb n="KR4e0047_WYG_009-5a"/>
古稱有容斯徳之𢎞繄學者之功今翁能耳實容之邇<lb/>
繄其質之美惟能之為詎特全其歸子復賴而子賴伊<lb/>
何後彌克揚邁古之藏永固以藏猗惟翁之光<lb/>
　　　元故蔣處士墓碣銘<lb/>
行友蔣君卒之明年其子男辰復以病死行痛傷之嘆<lb/>
曰天胡忍扵君如是極也謂天不與善人耶仁者必有<lb/>
後以君爲非善人耶君固未嘗為惡也天胡忍扵君如<lb/>
是極耶君未殁時以行有忘年契引辰示行曰瀕老得<lb/>
<pb n="KR4e0047_WYG_009-5b"/>
子計不能自教是兒成立有望扵吾友焉行曰史稱嘗<lb/>
活人者後必大君活人多矣何憂扵後乎於戲今辰乃<lb/>
死史爲無足信已君之殁也行亦方病甚弗得治君䘮<lb/>
及起往奠之其家已用浮屠言燔君匶而沉其骸矣行<lb/>
大悲恨然不可奈也因思惟督辰有成光其先業使君<lb/>
無恨死庶塞區區責耳寧意辰今若是復何望哉雖然<lb/>
茍勒石著銘表君之行義以昭扵後使君不終泯泯猶<lb/>
可以少紓責乎而是也行何敢怠焉扵是舉君之槩謹<lb/>
<pb n="KR4e0047_WYG_009-6a"/>
序次而銘之君諱國光一諱太嘉字仲賔江隂人曽大<lb/>
父某大父某父某字清之卒官建徳郡從事母某氏建<lb/>
徳君深扵醫又善越方能著物虛空中不墜畫禽鳥壁<lb/>
間令翔舞使鼎中物蒸蒸自熟可啖君欲學之建德君<lb/>
曰特狡獪耳醫有活人功是可學也廼出書授之朝夕<lb/>
爲講究其要君醫遂洞精矣後來呉人未之竒也有老<lb/>
兵行泣道上問之曰子爲魅所憑莫能治死也君爲徃<lb/>
視病子方躶踞瞠目大詬且敺人醫不可近君歎曰易<lb/>
<pb n="KR4e0047_WYG_009-6b"/>
與耳即令其家兒舍後斸大螾數十爛擣投水中去泥<lb/>
以水遥示病者病者見水遽起持飲未盡隨薾然卧更<lb/>
與藥㵼之瘉里人大驚從是有聲矣吳醫葛乾孫通敏<lb/>
有才辯數愈人竒疾名甚振松陵人父子俱病君與共<lb/>
診之葛曰父可起子法當五日死君曰父夜半死子明<lb/>
日午死葛不信從衡難君君但唯唯是夕共寢其家夜<lb/>
半父昻頭湏粥葛䠞君曰死猶能食乎君不應粥未就<lb/>
果死明日中子亦死葛大慙服一豪家奴病傷寒朞月<lb/>
<pb n="KR4e0047_WYG_009-7a"/>
體兢兢而振齒相擊不能成語醫環視束手君後至呼<lb/>
曰趣取羊肉來群醫咍曰傷寒大忌羊肉也君曰諸君<lb/>
苐母言以羊肉斤許熟之截取中大臠别用水鬻良久<lb/>
取湆一升啜奴戰止汗大出瘉其術異扵人皆此類君<lb/>
性剛然慈愛人疾家貧不敢致君君自爲治富家來迎<lb/>
或小拂意終不往是以全活甚多而家不益裕君嗜書<lb/>
老未嘗倦所著有傷寒疑目活人書正譌傷寒鈴括親<lb/>
驗方等數卷至正十七年三月卒年六十一娶某氏女<lb/>
<pb n="KR4e0047_WYG_009-7b"/>
二長適某次適某男一妾某出即辰後君十四月没又<lb/>
一月始勒銘樹君家祠中當明年五月也於戲以君隂<lb/>
徳之多揆理之常宜昌厥𦙍顧至扵無嗣焉何也豈理<lb/>
或多變而不常乎亦有適然而不由扵理者乎何他不<lb/>
逢而君獨逢之可哀也已可哀也已銘曰<lb/>
善而通天所與兮惡而窮天所阻兮伊理之常吾所據<lb/>
兮惡而休其躬善覆羸扵凶吾將孰從吁嗟君邪適離<lb/>
兹邪爰刻我銘慰君之悲邪<lb/>
<pb n="KR4e0047_WYG_009-8a"/>
　　　呂府君墓誌銘<lb/>
君諱梁字某姓吕氏其先世為唐著姓代有聞人自許<lb/>
國文穆公䝉正以相業顯宋淳化咸平間宗族遂蕃盛<lb/>
世居開封後五世有安者避靖康之難始來安豐之霍<lb/>
邱家焉霍邱生贈太傅青青生志暉及全志暉某官全<lb/>
贈太師太師之孫文徳當宋季以材武立大功官至少<lb/>
傅武寜保康節度京湖安撫制置等使封衛國公其族<lb/>
益昌大而某官更二世至武義大夫諱文旺扵衛國爲<lb/>
<pb n="KR4e0047_WYG_009-8b"/>
再從兄則君之曾大父也武義生武功大夫閤門宣贊<lb/>
舍人兼司選舉統制官諱師才以守江州歸國朝獨後<lb/>
官止明威將軍管軍千户使將泰州故今為泰州人明<lb/>
威第四子諱君鑄妃周氏實生君君生長富貴家不事<lb/>
生業日馳馬從犬鷙擊獵爲樂然遇人能敬謹視下慈<lb/>
惠因得人懽心亦頗好爲義鄉里有急多赴之伯兄果<lb/>
早亡有子珍甫睟君鞠育教誨期扵有成而珎倜儻豪<lb/>
縱不就羈束雄藩鉅都足跡四至嘗逰燕趙歸不時君<lb/>
<pb n="KR4e0047_WYG_009-9a"/>
恒戚戚蓋憂其兄之後也及珎貴顯歴官江浙樞密行<lb/>
省兩府為外宰相養祿之崇君皆及享之故晚年之樂<lb/>
尤優㳺而自得焉至正戊戌三月壬辰以疾卒扵呉年<lb/>
六十三娶姜氏子二良彬良杰女一佛奴孫男一思讓<lb/>
珎與良彬卜兆長洲武邱鄉大梅墩之原將以是年四<lb/>
月庚戌奉君𦵏來乞銘銘曰<lb/>
有鉅之宗曰惟吕顯扵宋初國封許自兹以還纘厥緒<lb/>
衛國之功肖伊祖事業之殊文與武時安若危亦異處<lb/>
<pb n="KR4e0047_WYG_009-9b"/>
衛國從兄為武義後入國朝者其子明威之官襲兩世<lb/>
君雖小支實其系生逢太平承世貴䇿良駕堅適懽意<lb/>
晚年之樂猶子致盖食報焉良有以天年告終其定數<lb/>
體全而歸復奚慕武邱之原瘞斯固我銘諸幽期永古<lb/>
　　　亡友王君墓誌銘<lb/>
至正二十六年夏六月三日余友王君仲亷卒渤海髙<lb/>
季廸來告余相與走其家哭之有嫗抱嬰兒牖下余顧<lb/>
之益悲初仲亷病臚鼔每作輒困劇嘗指其女璚哥謂<lb/>
<pb n="KR4e0047_WYG_009-10a"/>
余曰不幸無子又病若是即死是能繼吾宗乎語已泣<lb/>
下余慰之人孰無病病須瘉子年甫壯行有子無憂越<lb/>
三歳而嬰兒生仲亷喜抱樂余曰果如子言吾𦙍幸不<lb/>
絶可無憂死及仲亷卒兒生纔十有六月嗚呼天既畀<lb/>
之而復靳之不使之見其有成人豈非命哉仲亷母甚<lb/>
老子甚幼若不能無遺恨然母老諸兄賢可養子幼家<lb/>
有産可恃以育而長㣲兹二者㝠㝠又何如恨耶後十<lb/>
七日其兄伯時來請余二人曰某之亡弟獲交扵二君<lb/>
<pb n="KR4e0047_WYG_009-10b"/>
也久知之無深扵二君者合以某月某日葬某所某墓<lb/>
非二君銘誰其銘敢請余辭季廸曰伯時言是也然我<lb/>
識仲亷久扵子子宜銘勿辭按仲亷名隅仲亷字汴梁<lb/>
人曾大父諱某大父諱某父諱鑄咸匿耀弗著母某氏<lb/>
娶郭氏年三十有五女一即璚哥未筓男一即嬰兒名<lb/>
瓊林仲亷性至孝有才氣先習舉子業未成棄去用其<lb/>
才為古歌詩疎爽新麗多見稱扵人觀其論議言説蓋<lb/>
欲有所爲使其聲流扵後與古聞人侔不獨詩也學且<lb/>
<pb n="KR4e0047_WYG_009-11a"/>
進而病作竟迄扵死悲夫銘曰<lb/>
賦其才廼抑其施予其後而奪其夀天乎天乎斯莫究<lb/>
　　　醫學正周菊所墓誌銘<lb/>
菊所姓周氏呉人菊所其號也髙曽本由武弁顯至大<lb/>
父洎父皆讀書事醫爲業始以儒醫名菊所因復仕爲<lb/>
平江路醫學正大父號菊圃父存菊故菊所之號以紹<lb/>
其先焉周之著扵吳自宋迄今八世矣言鄉邑舊家宗<lb/>
族之蕃必及周氏菊所實爲之大宗其家城西南畤髙<lb/>
<pb n="KR4e0047_WYG_009-11b"/>
閎大居閭里相接歳時合族昭穆在序冠裳簪珥堂室<lb/>
爛然而菊所雍容怡愉仰承頫䘏稱其所以為宗子者<lb/>
雖没猶能入人想象也菊所之嗣曰瑾尤兢兢善振飭<lb/>
常自言大宗在我能無砥礪乎因亦係菊扵巖以自命<lb/>
其志可見已古多隂徳者後必大醫固多陰徳周氏其<lb/>
當益蕃耶洪武十九年冬十月瑾遣其子黼致辭扵余<lb/>
曰瑾不幸失所怙者十五年矣先人斂五日而報葬銘<lb/>
有弗暇爲也兹重不幸是月丙戌母氏又亡將以甲午<lb/>
<pb n="KR4e0047_WYG_009-12a"/>
祔扵先人之兆瑾方衰經苫塊禮弗可違敢泣血稽顙<lb/>
具先人行實令黼請銘焉嗚呼欲銘而父母乎雖靳弗<lb/>
之能靳矣按狀菊所諱繼周字仁之祖諱子華考諱觀<lb/>
光妣初再皆陳氏生丙申正月丙申卒辛亥八月辛已<lb/>
年七十有五娶鍾氏繼室田氏鍾年幾十有幾先卒田<lb/>
年七十有四今卒子男四長即瑾次琰璵琬女五壻曰<lb/>
朱中張忠禇彦盛榮劉序孫男四黼黻冕金陵狗女三<lb/>
曾孫二呉縣至德鄉沙涇村之原則周宗之塋域也爲<lb/>
<pb n="KR4e0047_WYG_009-12b"/>
之銘曰<lb/>
德積扵陰人弗能知而亦不自知也扵子孫乃始見焉<lb/>
周氏之久而益盛其見者乎袁君載云利人而人不知<lb/>
者必受其福斯言有徴矣菊所之藏其終古哉<lb/>
　　　洛下邵君墓誌銘<lb/>
君諱光祖字宏道姓邵氏由康節居河南運使𦵏犍為<lb/>
監簿來番易七世三遷而為江東人監簿諱潛曽祖也<lb/>
其諱徳初祖也諱信父也母氏則華焉父宦扵呉從㳺<lb/>
<pb n="KR4e0047_WYG_009-13a"/>
吳頗久故雖交道廣而江湖無定居然熟吳人爲多而<lb/>
視吳猶家也性夷易無勾曲畛畦扵人不事迎合亦不<lb/>
致忤好讀書求義理不厭有得樂以教人或迷扵它岐<lb/>
必諄諭振挈歸之扵道生七十五年矣洪武八年夏六<lb/>
月癸丑時主城西陸安氏天劇暑方病熱稍間聊出焉<lb/>
頃即還曰我躬兢兢寒不能支何也安爲速醫至已伏<lb/>
枕汗大寫如溉醫視之曰不可爲已遂卒娶沈氏再娶<lb/>
輒死竟無嗣謀其所以葬者皆其友也有徐左嘗館之<lb/>
<pb n="KR4e0047_WYG_009-13b"/>
扵家至是曰生吾館死吾𦵏塋兆吾責也李敬嘗從之<lb/>
㳺至是曰生吾不能盡館之道死吾當奉其主也謀定<lb/>
卜日得七月辛酉卜地得呉縣光福鄉鄧尉山之原謀<lb/>
其𦵏者相與來乞銘銘曰<lb/>
因其友以見其爲友因其弟子以見其爲師有諸已者<lb/>
如是獨無後也何居已而已而厝扵茲噫<lb/>
　　　學齋張公墓誌銘<lb/>
學齋諱畦字芸已姓張氏嘗以種學名其齋人因以學<lb/>
<pb n="KR4e0047_WYG_009-14a"/>
齋稱學齋之先家汴有官御帯者女真亂華時以其職<lb/>
渡南遂爲呉人祖杰官秉義郎父雯不復仕以儒業居<lb/>
家富扵書尤多竒志僻傳故聞見殊該洽學齋幼服庭<lb/>
訓不懈扵學攻文辭通胡氏春秋資性恬夷扵物少致<lb/>
忤以道義自適每賔朋過從情與勝遇輒熙熙然晨夕<lb/>
一日謂余曰獲承先徳䕃庥棲遲文墨忽不自知今年<lb/>
之爲五十又一也曩之所懼以先配無嗣今再配之子<lb/>
已冠而昏後其有望矣噫孰知其言無幾何而遽死乎<lb/>
<pb n="KR4e0047_WYG_009-14b"/>
洪武十九年學齋之柩在殯歳星一周已而再配朱氏<lb/>
卒其子肎卜地扵縣之太平鄉姑餘山之原將奉二柩<lb/>
葬具狀來乞銘學齋余友也銘可辭乎狀稱歳甲子十<lb/>
月辛酉甲寅八月壬寅學齋之始終也歳癸酉六月辛<lb/>
已丙寅十月乙已朱氏之始終也朱氏終之八日壬子<lb/>
則二柩之封日焉嗚呼張氏易武以儒傳子洎孫迄今<lb/>
無少替所謂後其有望者是已然肎也不惟是也又有<lb/>
克孝之聲焉亦由學齋能奉其親故也子父繼以孝聞<lb/>
<pb n="KR4e0047_WYG_009-15a"/>
其不可尚也夫其不可銘也夫銘曰<lb/>
惟梁有張遷呉以居武弁之雄化爲文儒文儒之教父<lb/>
蹊子蹈既纘厥家復踵斯孝姑餘之藏允固以藏繩繩<lb/>
來嗣伊孝不忘<lb/>
　　　徐文質墓誌銘<lb/>
洪武丙辰三月癸已姑蘇徐文質氏卒其孫本踵門告<lb/>
曰遘罹閔囏祖考傾背實不肖累夫復何言惟吾祖之<lb/>
殁也生八十有九年矣而鄉黨宗族無不惻愴悽斷惜<lb/>
<pb n="KR4e0047_WYG_009-15b"/>
其逝而不留者蓋吾祖資性平夷内無隱蓄思輒見扵<lb/>
言爲事徑情尠勾曲計慮故人多信之久復致懷也人<lb/>
也懷之如是爲之子孫者如何且吾祖之生遭家浸㣲<lb/>
早亡所怙恃能自樹立力扵艱勤迄有今日也不然後<lb/>
人將何賴哉兹兆既卜吉矣本因自思其氏繫里居死<lb/>
生歳月固所宜慎然其必當示諸子孫而不可泯者盍<lb/>
亦致其慎也故徴諸文筆發焉敢拜以請嗚呼本之言<lb/>
可謂能知本者也能知其本情在可嘉不得而靳之矣<lb/>
<pb n="KR4e0047_WYG_009-16a"/>
按狀文質諱彬文質其字世家吳居善藥以輔醫術考<lb/>
諱叄妣蔣氏娶盛氏先卒子曰肅義哲謀時孫男曰瑛<lb/>
瓚本珎謙祁進瑺珣南瑋瑋為將仕郎衡州衡山丞女<lb/>
曰英適王旬芬適王琳芳適雷原蘭適張仲楚蕙適邱<lb/>
進蘩適盛繼先曾孫男某某女某某子若孫凡三十人<lb/>
而早世者肅謀芬蘭在逺者義瑛瓚謙祁珣居官者瑋<lb/>
其生元至元二十九年壬子其𦵏是年三月丙午其兆<lb/>
則吳縣胥臺鄉黄山之原也嗚呼徐氏其將益蕃乎觀<lb/>
<pb n="KR4e0047_WYG_009-16b"/>
扵其孫子可知矣蓋夫人也得扵天而幾扵五福者雖<lb/>
難猶易也至扵既與之安富以樂其身復與之子孫以<lb/>
蕃其後則豈易而得哉若徐氏也可謂不易得者矣乃<lb/>
銘曰<lb/>
勤而有謹而守介其夀蕃其後人之然兮天復厚繄銘<lb/>
爾藏斯永久<lb/>
　　　沈茂卿墓誌銘<lb/>
茂卿諱森姓沈氏茂卿其字也世吳人祖富父榮妣葉<lb/>
<pb n="KR4e0047_WYG_009-17a"/>
生元天厯二年蜡月壬寅卒國朝洪武九年如月戊辰<lb/>
年四十有八娶程氏子男一人經女二人徳徴徳徽卜<lb/>
𦵏地得吉扵長洲縣尹山鄉長山之原卜𦵏日得吉扵<lb/>
是年菊月甲子將𦵏宜誌以納壙中遂誌而銘焉銘曰<lb/>
嗚呼茂卿其没也耶茂卿之病也爲之孥者曰胡苦吾<lb/>
家翁耶寜吾病毋病吾家翁吾懼吾無以依也爲其交<lb/>
者曰茂卿友道不薄也雖偶嬰扵恙善可恃其必有瘳<lb/>
矣其父兄者曰吾兒非常兒倫也其扵親也篤矣天豈<lb/>
<pb n="KR4e0047_WYG_009-17b"/>
固疾篤扵親者乎年甫爾可無憂也嗚呼攷諸其孥言<lb/>
是能慈者也質諸其友言是能信者也其父兄之與之<lb/>
又必能孝弟矣况夫廹者之歸之爲紓其難匱者之告<lb/>
之爲濟其急耶嗚呼今死矣果何如也耶蓋可恃者理<lb/>
之常不可恃者理之變理之變始見其命焉嗚呼茂卿<lb/>
之死也是非其命也夫是非其命也夫<lb/>
　　　先君墓誌<lb/>
先君諱懋字盛甫世蘇人姬姓王氏也歳在甲子爲甲<lb/>
<pb n="KR4e0047_WYG_009-18a"/>
辰月在時爲冬仲日之幹爲丙支同乎其歳此其生之<lb/>
始也距生之始年七十有二歳卯月酉戊子朔其生之<lb/>
終也筮葬日得吉扵是月已亥筮葬地得吉扵吳縣靈<lb/>
岩鄉横山之原娶羅氏子二長行次濟濟先卒行不肖<lb/>
孤也嗚呼不肖孤弗克自修愆郵深積㒺極之恩莫報<lb/>
而凶孽延扵先人可勝痛哉且先君子之徳非不肖孤<lb/>
口之能易陳筆之能易志不敢置辭扵間也惟其歳月<lb/>
不可不謹故托諸堅石焉嗚呼痛哉痛哉不肖孤行泣<lb/>
<pb n="KR4e0047_WYG_009-18b"/>
血謹誌<lb/>
　　　沈榮甫墓誌銘<lb/>
榮甫姓沈氏諱榮世為蘇之長洲人考富妣曽生扵元<lb/>
大徳十年春正月閏之甲申卒扵國朝洪武九年秋八<lb/>
月之壬寅得年七十有一娶葉氏先卒丈夫子二長森<lb/>
次彬森先七月卒女子四徳淑適何徳美適張徳儀適<lb/>
周徳誼適錢皆同郡也孫男三經綖紳女二徽徴以九<lb/>
月甲子葬尹山鄉長山之原鳴呼榮父考諸其鄉蓋所<lb/>
<pb n="KR4e0047_WYG_009-19a"/>
謂善人者矣初榮父之先君子㳺扵故侍講袁文清公<lb/>
之門公每嘉其敦信義時楚之長沙攸縣人馮子振方<lb/>
張聲譽號海粟以文翰自矜許來吳必主之深加愛厚<lb/>
爲大書積善二字殆以表其志也及榮父持家政迺築<lb/>
堂構宇以馮書揭諸題間既以承大先志又以朂其後<lb/>
人是足以見其好善之心矣故得優㳺暮年克享耆夀<lb/>
夷然委順全之以歸亦可以無憾矣宜銘曰<lb/>
好善人之所同為善吉之所鍾吁嗟而翁繄善之從天<lb/>
<pb n="KR4e0047_WYG_009-19b"/>
年既崇全厥終銘辭永古昭幽宫<lb/>
　　　湯碧山妻范氏墓誌銘<lb/>
范氏吳人魏國文正公十世孫也生而秀慧長儉勤自<lb/>
持父爲擇歸宋大理少卿瀏陽湯公六世孫碧山先生<lb/>
名儒也以名門女女名門人思觀徳然其禮法素馴又<lb/>
益修儀度賢聲斯著矣既而養子納婦抱撫孫甥而偕<lb/>
老君子士友閨門槩則焉年八十三洪武辛酉八月庚<lb/>
寅朔以疾卒筮得某月甲子祔先塋扵長洲縣武邱鄉<lb/>
<pb n="KR4e0047_WYG_009-20a"/>
震山之原子完來以銘為請銘不易為也然豈靳扵名<lb/>
門之懿耶因遂閲其狀焉狀云諱伯愚字元魯考諱文<lb/>
英元教授吳郡祖諱邦哲宋司法淮安軍曽祖諱慶宋<lb/>
知循州軍府夫名郁子名允名勉名完孫名述名近孫<lb/>
女名某曽孫則某某也銘曰<lb/>
慧女賢媍慈母夀祖天畀人修兩無負歸諸幽允終古<lb/>
　　　全仲莊妻趙氏墓誌銘<lb/>
伯趙名宜淑汴人其先宋宗室也穆陵入繼大統封母<lb/>
<pb n="KR4e0047_WYG_009-20b"/>
弟爲芮福王國亡元授王金紫光禄大夫檢校大司農<lb/>
降封平原郡公實其曾祖也公生孟桂中奉大夫檢校<lb/>
大司農平原郡公其祖也中奉生由珤奉議大夫知濰<lb/>
州其父也曽祖妣秦國夫人黄氏祖妣平原郡夫人呉<lb/>
氏妣夫人馮氏伯趙生貴家能循姆教年二十歸京兆<lb/>
全璧璧字仲莊穆陵舅氏贈太師封昌王名越之元孫<lb/>
也昌王昭考追王扵越名某生慈憲夫人及王慈憲適<lb/>
宋室越州會稽尉名希瓐是爲榮文恭王實穆陵所自<lb/>
<pb n="KR4e0047_WYG_009-21a"/>
出也昌王之子贈太師封和王名昭孫生女又配紹陵<lb/>
爲仁安皇后而紹陵實生扵福邸則全趙之昏舊矣今<lb/>
趙乃復歸扵全也全氏入元貴盛少衰而禮訓弗替伯<lb/>
趙處閨門堂室間殆無違度而教子有母道焉吁有自<lb/>
哉歸全三十有一年當洪武三年二月壬戌上推其始<lb/>
生延祐七年十一月壬寅爲年五十一而卒子三人從<lb/>
善從義從禮女二長適趙文次在室孫男二某某時方<lb/>
僑乎吳不克歸𦵏會稽先塋之次以十一年之蜡月庚<lb/>
<pb n="KR4e0047_WYG_009-21b"/>
申厝乎長洲縣陳公鄉上苧瀆之原銘曰<lb/>
以懿之姿生扵貴族以懿之訓成其婉淑生有其質訓<lb/>
復文之婦道母儀尠<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>厥施尠<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>厥施克相夫子子以<lb/>
洎孫永延扵嗣苧凟之原以固以藏永兮終古銘昭爾<lb/>
臧<lb/>
　　　張仲良妻周氏墓誌銘<lb/>
周氏諱性端呉人父諱謙母許氏延祐庚申八月甲戌<lb/>
生生二十三年嫁為同郡張仲良妻妻仲良四十六年<lb/>
<pb n="KR4e0047_WYG_009-22a"/>
年六十八卒洪武丁卯六月戊戌也子男二曰堅曰介<lb/>
女一壻錢衡孫男基女媛以明年四月辛未𦵏呉縣靈<lb/>
巖鄉南周村之原從吉卜也惟仲良資性和易處鄉里<lb/>
以善人稱而内贊之賢往往在人口耳子堅扵父亦殊<lb/>
肖子介家居時兄弟之相親愛怡怡如也及介以儒學<lb/>
起家為荆州䕶衛知事勤扵其職美之者必原其父兄<lb/>
家法之懿而母夫人之助實多焉仲良夫婦年相若而<lb/>
意復相順桑榆之景歡忻夷懌人方羨之而疾竟不起<lb/>
<pb n="KR4e0047_WYG_009-22b"/>
矣嗚呼傷哉雖然死生晝夜理之常耳矧年登七袠享<lb/>
榮養者幾十年迨夫歸全夫子婦孫慘怛哀號頎乎其<lb/>
臨竁人生至此宜無不滿意矣系之銘曰<lb/>
夫與和我柔爲之婦子與孝我慈為之母彼禮彼之施<lb/>
我道我之務此生之養也榮而殁之藏也固幽扃既安<lb/>
古復古<lb/>
　　　全士宜妻張氏墓誌銘<lb/>
京兆全士宜妻仲姬諱静圓其氏張也張氏無别系一<lb/>
<pb n="KR4e0047_WYG_009-23a"/>
出晉公族蔓延東南在吳為尤著仲姬今長洲沙湖人<lb/>
也祖諱祐字吉甫父名裕字裕卿仲姬生慧悟事多領<lb/>
解動止輒得翁意指既長翁益愛之為求佳子弟為之<lb/>
壻得士宜遂妻焉妻士宜八年年二十三生一子觀矣<lb/>
洪武八年已卯正月二十七日病卒庚辰蜡月二十八<lb/>
日𦵏縣之陳公鄉上雉凟之原全氏先塋之次也嗚呼<lb/>
惟全氏宋后家族既華貴雖再易代至今為名門家世<lb/>
相承皆安守順處故士宜殊巽順而仲姬之夫夫婦婦<lb/>
<pb n="KR4e0047_WYG_009-23b"/>
則固良矣顧乃年命不延遽然殞瘁可哀也夫銘曰<lb/>
時陽春兮嘉卉蒪曰有儷兮同厥荂儷伊何兮匪庸彚<lb/>
前朝戚里兮今名家<hi>叶</hi>惟根柢之厚深繄柯條之發舒<lb/>
沭雨露之芳潤滋膚理之鮮腴夭夭其姿灼灼其華並<lb/>
乎夕秀齊乎朝葩倐霜霰之載加遽一生而一徂徂云<lb/>
已矣生其奈何悲霣珠扵淵泉傷委玉扵泥途攷之彭<lb/>
殤短脩自殊爰有命爾詎人之謨雉瀆之原已厝先姑<lb/>
既安且寜其從與居<lb/>
<pb n="KR4e0047_WYG_009-24a"/>
　　　沈氏幽堂豫志銘<lb/>
姑蘇沈經思則家長洲之尹山和易端謹人也恒服先<lb/>
人之訓慎黙無易言家素脩扵禮户庭之間雍容怡愉<lb/>
而静宻嚴敬嵗時儀度内外秩秩思則自幼習之以故<lb/>
親禮賢士夫彌復周謹君子嘉焉自其祖父繼没年甫<lb/>
十六七固已力持門户人以爲難能黽勉自程有舉無<lb/>
墜雖云先徳所施理宜有在而其勤敏淬厲克自樹立<lb/>
亦可見矣已而竟以體故罷羸不任憂勞之交至而嬰<lb/>
<pb n="KR4e0047_WYG_009-24b"/>
況痼之疾焉洪武二十一年春思則扵是三十有九矣<lb/>
來告余曰經之獲親杖屨也久每竊自慶今疾勢日强<lb/>
度終不可爲已為身後之營矣昔祖禰之藏咸沐誌文<lb/>
之寵足以爲不朽之託經如不起當從先兆之次先生<lb/>
必憐而畀之銘然及其㣲息尚存使得一瞻夫濡翰斯<lb/>
含笑入地矣予聞而興嘅因謂之曰觀子之志豈欲豫<lb/>
銘其藏耶言未既思則驩然興之曰茍若是則他何所<lb/>
復望哉嗚呼思則其誠逹者乎逹者之志則吾固當成<lb/>
<pb n="KR4e0047_WYG_009-25a"/>
之矣遂不辭而爲之銘曰<lb/>
惟楚葉公原夫氏之祖也大父諱榮厥字榮甫也諱森<lb/>
字茂卿氏程氏章父而洎母而少母以祔也娶徐繼金<lb/>
六禮所嫓也徐生曰疇沈宗之𦙍緒也至正後庚陽月<lb/>
壬寅繄其生之初度也揆理之常夀未渠央迄莫違扵<lb/>
定數也原始要終若旦夜然生不諱死之故也長山之<lb/>
原實惟先塋他時之所當祔也銘後幾年嵗某月某日<lb/>
某扵焉以安厝也土之亢而温閟之固而深日吉辰良<lb/>
<pb n="KR4e0047_WYG_009-25b"/>
其終永祐也<lb/>
　　　唐氏夀藏銘<lb/>
吳闤闠之居有唐氏焉好藏書多竒僻傳記雖去予家<lb/>
亡數里而時造之其善予者曰自牧氏自牧名允謙性<lb/>
簡直審慎交際而扵予則未嘗留所藴蓄也間嘗談其<lb/>
先世之盛族屬之賢而詳及其祖東嶼翁之學行不覺<lb/>
起予之遐慕焉及自牧遷家濡溪方懷之不置而予友<lb/>
沈起宗氏爲其外兄子髙甫持事狀來徴文銘其所營<lb/>
<pb n="KR4e0047_WYG_009-26a"/>
之夀藏閲其狀正東嶼之孫而自牧之從兄也予因詢<lb/>
自牧近候起宗則致子髙之言曰某之家世載蘇之版<lb/>
籍舊矣髙祖而上逺難遽攷其得考者曽大父子男三<lb/>
人大父子男四人而某之伯季數亦至五蓋非單弱之<lb/>
族也變更以來日替月陵庶系旁支益就澌靡故大父<lb/>
之遺體惟自牧與吾自牧雖二子得孫輒失之今在逺<lb/>
亦死矣鄉里所存僅某一身𦙍嗣無涯而年幾八十朝<lb/>
夕相依老夫老婦而已茍不豫以圖之一旦斂手足形<lb/>
<pb n="KR4e0047_WYG_009-26b"/>
歸復扵土而世系蔑聞則呉門唐氏非特其人冺焉其<lb/>
聲亦斬焉絶矣兹勉襲趙臺卿司空表聖之遺矩兆竁<lb/>
已成敢乞爲之銘以埀不朽則某之至願也予一聞是<lb/>
言三復悲歎既傷自牧之永逝又善子髙之慮逺遂不<lb/>
辭而爲之銘按子髙名允升曾祖居士諱某號黙庵祖<lb/>
省元諱士昌號東嶼父諱良知號菊莊母孫氏妻龎氏<lb/>
名貞静子髙生延祐乙卯某月某日今年七十有六龎<lb/>
氏生泰定丁邜某月某日今年六十有四其兆在呉縣<lb/>
<pb n="KR4e0047_WYG_009-27a"/>
胥臺鄉梅灣之原蓋卜吉也予聞子髙之爲人以約自<lb/>
處以信自守蓋亷静端慤而詳雅者也今以其言質其<lb/>
所操誠相符矣龎之歸唐不及事其姑而克事其舅扵<lb/>
夫婉順無疾言遽色所謂朝夕相依真事實矣他日合<lb/>
而藏焉禮也銘曰<lb/>
身之光繄惟全而藏系之久金石茲弗朽原之亢而水<lb/>
深土之温而氣厚竁以閟之安爾夀<lb/>
　<lb/>
<pb n="KR4e0047_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　半軒集卷九<lb/>
</p>
<p>
</p>
  </div>
</body>
</text>
</TEI>
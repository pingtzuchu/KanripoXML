<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>半軒集卷十</head>
    <p>
<pb n="KR4e0047_WYG_010-1a"/>
欽定四庫全書<lb/>
　半軒集卷十　　　　　　　明　王行　撰<lb/>
　　詩<lb/>
　　　題畫<lb/>
清霜入林山葉赤烱烱寒蟾照空碧千尺孤峰倚絳霄<lb/>
俯仰乾坤一秋色髙懷本與山水同閑踪得伴漁樵翁<lb/>
縱談不及塵世事笑指天外南飛鴻披圖景象看如此<lb/>
雙目頓令清似水欲憑粉墨寫蓬瀛更拂溪藤尋畫史<lb/>
<pb n="KR4e0047_WYG_010-1b"/>
　　　題倪元鎮畫<lb/>
平生泉石共襟期身後園林失舊姿最是令人久相念<lb/>
詩中圖畫畫中詩<lb/>
　東海倪君瓚字元鎮居南蘭陵之梁溪家故多資不<lb/>
　樂進取以詩酒縱適山林泉石間每援筆自圖其所<lb/>
　㳺境象好事者多得之庸人俗流求終不與晚年家<lb/>
　益索時往來呉城中隨處宿留一日雲間人有以財<lb/>
　自雄者聞君名使使致綺縠縑布雜物直數百千館<lb/>
<pb n="KR4e0047_WYG_010-2a"/>
　下君笑曰此人亦知有我耶將受之使因出楮箑三<lb/>
　數握前曰主願得佳迹爲玩君艴然曰是欲工藝我<lb/>
　耳乃盡以所遺散與坐間寒客及陪臺賤夫不留毫<lb/>
　髪謂使曰趨持扇去語而主我畫不可賄得也其自<lb/>
　重如此此幅其盛年蹟也法度修整氣韵清逸君逝<lb/>
　矣見之令人増念因詩扵上其不肯畫扇一事當時<lb/>
　甚髙之不記久皆忘矣故書如此噫元鎮雖非大雅<lb/>
　士亦豈易得哉<lb/>
<pb n="KR4e0047_WYG_010-2b"/>
　　　鄭禧之松林才子圖<lb/>
横空㣲霞澹初卷一片蒼雲隔層巘逺壑清風拂樹來<lb/>
烟鬛捎捎總如翦蹇驢隨意歴山岡此景此情應兩忘<lb/>
忽驚啼鳥翠㣲裏催我佳句投奚囊人生樂事知多少<lb/>
獨有吟情超世表爲瀉詞源浥畫圖晴壁髙堂楚山曉<lb/>
　　　寄綺川故人<lb/>
雲木翳長夏閑齋有餘思緬彼湖上山日夕生妍姿佳<lb/>
約既已屢歡㳺阻前期芳條含晚榮碧草餘舊滋終當<lb/>
<pb n="KR4e0047_WYG_010-3a"/>
遂良覿賦詠髙秋時<lb/>
　　　寄題聚碧軒<lb/>
喜遂投閑意開軒出竹林髙空蒼雪墮永夏緑雲深縹<lb/>
帙涵晴色湘簾駐晚陰須知子猷興千載一虛心<lb/>
　　　題畫<lb/>
　　　　恭先髙尚道翁先生嗣子種學績文逈出流<lb/>
　　　　輩方以英妙之年隱迹林野人咸樂其栖遁<lb/>
　　　　予則愛其能静焉夫静所以去躁也古人云<lb/>
<pb n="KR4e0047_WYG_010-3b"/>
　　　　險躁不能理性非静無以成學是則恭先其<lb/>
　　　　理性者歟其成學者歟出畫需題因書扵上<lb/>
　　　　時洪武丙午秋楮園識<lb/>
一曲清灣幾曲山白雲紅樹夕陽間髙秋賸有登臨興<lb/>
不憚攜琴日往還<lb/>
　　　題許瀾伯先塋圖<lb/>
　　　　我二親歸藏久矣今見此圖乃知許氏之思<lb/>
　　　　不異予之思也肺腑流出之言觀者勿校其<lb/>
<pb n="KR4e0047_WYG_010-4a"/>
　　　　工拙<lb/>
藏親已云竟思親那可忘冩親藏魄處朝夕似親傍<lb/>
　　　題自作畫<lb/>
　　　　戊辰三月望過湯氏小林居時中留宿漉酒<lb/>
　　　　之餘適水墨在案因灑翰滿紙不覺淡雲濃<lb/>
　　　　樹隱映虛逺而青山穆然自不改色予方歎<lb/>
　　　　静者有常而動者無滯時中乃曰是足爲畫<lb/>
　　　　也已明日裝潢成卷徴題爲寫當時意趣如<lb/>
<pb n="KR4e0047_WYG_010-4b"/>
　　　　此<lb/>
髙館良宵睡思遲葛巾重著半醺時都將滿抱林泉興<lb/>
付與閑忩墨半池<lb/>
　　　題聽松卷<lb/>
長松知幾樹樹樹著清風飛雨夜初急怒濤秋更雄醉<lb/>
歸山月裏髙卧石樓中那復鈞天夢知音自不窮<lb/>
　　　寄題逺山樓<lb/>
漾水迢迢逺空當樓歴歴遥峯髙捲湘簾獨坐烟中幾<lb/>
<pb n="KR4e0047_WYG_010-5a"/>
朶芙蓉<lb/>
烟楚蒼茫際曉霜空浩蕩凝秋何限江山逺意披襟獨<lb/>
倚層樓<lb/>
　　　酬韓䝉庵<lb/>
　　　　巾箑之惠紓遲有愧情見乎辭<lb/>
永夏倦炎燠頹陽劇朝<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>嘅彼欝欝懷益此靡靡煩旋<lb/>
當嵗華晏凝隂霜霰繁果烈不可任乃復思晴暄寒暑<lb/>
互侵虐弱質詎長存故人念衰朽交情彌見敦輕箑貽<lb/>
<pb n="KR4e0047_WYG_010-5b"/>
夏凉重巾致冬温温凉適其宜安我旦與昏斯惠良匪<lb/>
薄胡能答瑶琨東風入林廬春事看已殷群彚紛自暢<lb/>
新泉生故源時物諒足娛髙居况邱園爰忻慰遲暮相<lb/>
從詠道言<lb/>
　　　次韻沈學庵閒居雜興三首<lb/>
　　　　學庵髙尚以所賦閒居雜興三章見示不揆<lb/>
　　　　輙填其韻焉一章言其自得二章言其居處<lb/>
　　　　三章亦聊以道予之情味也然才劣辭俚蓋<lb/>
<pb n="KR4e0047_WYG_010-6a"/>
　　　　有不勝其意者矣録以似之粲焉是寵<lb/>
庭户無塵雜軒楹净埽除爐烟消晚坐簾日照晨梳清<lb/>
逸吟邊興騫騰醉裏書時看問竒者來覔子雲居<lb/>
樹影覺秋疎山光映晚除溪毛和雨薦石髪任風梳艾<lb/>
葯忩餘篆芸暉架有書呼兒具毫楮應欲賦閑居<lb/>
閑懷聊自適老態詎難除白髪從千丈清風每一梳衆<lb/>
峰陪獨詠孤枕伴群書况有能吟侣時來慰索居<lb/>
　　　松雲二士圖<lb/>
<pb n="KR4e0047_WYG_010-6b"/>
晴靄翠紛紛春橋水乍分山家在何處松外萬重雲<lb/>
幽石暖差差苔華緑漸滋不辭同晚歩溪上有新詩<lb/>
碧嶂猿聲後清宵鶴思前孤亭群樹底堪與坐談𤣥<lb/>
滿地寫松陰元芝擬共尋樵踪渾不見知得此山深<lb/>
相識更相逢前山此路通桃烟連幕翠只在白雲中<lb/>
　　　贈櫛生沈志道<lb/>
　　　　呉有隱君子姓沈氏翺翔士林而不肯用其學<lb/>
　　　　扵仕年踰六十矣鍊墨以自食因號墨翁有子<lb/>
<pb n="KR4e0047_WYG_010-7a"/>
　　　　志道能讀書篤厚勤謹嘗曰吾力不足以務<lb/>
　　　　農吾巧不足以爲工商固不爲也則將何所<lb/>
　　　　扵食耶乃修櫛髪之業焉以爲理人之髪可<lb/>
　　　　以自治心之躁動理人之耳可以自治目之<lb/>
　　　　忤視以是而食所得多矣故其以櫛名特善<lb/>
　　　　扵他以櫛名者是足以見墨翁之家教也今<lb/>
　　　　將治裝西㳺其父攜來與予别且求贈以詩<lb/>
　　　　云<lb/>
<pb n="KR4e0047_WYG_010-7b"/>
安眠海運朝黄宫髪如日出䝉霜松含風老梳起爲櫛<lb/>
習習萬竅聰明通市門有客亦何者山花滿髻雙顴紅<lb/>
肩囊朝出暮復返彈鑷逺送孤飛鴻嗟兹兩事誰所記<lb/>
豫章太史眉山翁自非此藝有妙適孰肯置爾詩囊中<lb/>
况今子復異扵衆雅有古意蟠心胷清隂緑樹畫簷静<lb/>
湘簾拂拂生㣲風青雲撒地絲萬縷綰束不厭冠巾重<lb/>
予年漸衰歎種種時亦藉子修儀容子今逺行事逰歴<lb/>
湖海賸有神仙蹤烟霞塵土偶相遇會湏更逹純陽聰<lb/>
<pb n="KR4e0047_WYG_010-8a"/>
　　　寄蔡漁村<lb/>
兩年江館得相親俄復荷衣染市塵幾度相思更相羨<lb/>
清風明月屬閒人<lb/>
憶同江渚問梅花把酒吟詩興總佳此日塵埃城郭裏<lb/>
每看雲鳥落天涯<lb/>
　　　題赤壁賦意圖<lb/>
羽扇風前故迹洞簫聲裏髙秋悵望美人何處江山應<lb/>
識重遊<lb/>
<pb n="KR4e0047_WYG_010-8b"/>
　　　墨竹<lb/>
寒牖晚風聲細凉池夏日陰清隱隱碧雲鳴鳳仙人何<lb/>
處吹笙<lb/>
　　　桂月㺯笛便面<lb/>
月色與天香相將浥露凉絃中有流水幽韻入清商<lb/>
　　　題子昻書歸去來詞<lb/>
　　　　卷首畫淵明像次書歸去來詞而題曰大德<lb/>
　　　　四年秋九月呉興趙孟頫書後又畫幽篁拳<lb/>
<pb n="KR4e0047_WYG_010-9a"/>
　　　　石而復題云既書歸去來餘興未已乃作竹<lb/>
　　　　石淵明亦當愛此耶<lb/>
虚舘坐清曉髙秋零露時佳菊秀可飡寒葩含晚滋芳<lb/>
馨發孤思寫此歸來詞餘興猶未已𤣥玉生瓊枝孰謂<lb/>
公子懷不與幽人期撫卷三歎息繄年非義熙<lb/>
　　　題九華山圖為陳二守<lb/>
池陽古鄣郡江左聞佳聲峨峨九華山謫仙之所名其<lb/>
巔紫霄逈其下滄波澄千巖白雲起萬象清風生兹地<lb/>
<pb n="KR4e0047_WYG_010-9b"/>
既靈秀草木皆欣榮中有隱者居奕世傳芳馨潛德耀<lb/>
厥後應召趍宸京悠悠乘倅車來治姑蘇城政化爰已<lb/>
洽惠我東南氓公暇有登覽逺目増雙明新圖貌故山<lb/>
足慰瞻雲情君親本同事扵焉著忠誠撫卷興我詠遙<lb/>
峯天際横<lb/>
　　　梅花卷<lb/>
漠漠素雲迷空山雪霽時齊開一萬樹都是向南枝清<lb/>
影照碧水寒香隨晚颸誰言林處士獨解為題詩<lb/>
<pb n="KR4e0047_WYG_010-10a"/>
　　　休牧圖<lb/>
禾黍髙低壟畝寛一春勤苦一秋安泉甘草美凉隂卧<lb/>
不用家人接牡丹<lb/>
　　　題生挽巻<lb/>
生死若晝夜始終理之常知者付自然昧者徒悲傷觀<lb/>
兹綴語言預計身後藏要令執紼人相挽歌其章自非<lb/>
曠逹士孰不諱死喪死喪何足云逝波日茫茫四運迭<lb/>
相代臘謝適春芳載歌生挽詩憂樂兩俱忘<lb/>
<pb n="KR4e0047_WYG_010-10b"/>
　　　題畫八首<lb/>
濃翠幕晴嵐春山古寺間鳥啼花落處曽共扣禪關<lb/>
群嶂遶溪青晴來馬足輕不辭山路逺隨處聽啼鶯<lb/>
江檻俯清潯髙秋水氣深楸枰互相對機事亦何心<lb/>
春水逺浮天悠悠一釣船樵青且沽酒絲上鯉魚鮮<lb/>
晚岫含殘日寒波蕩逺空層欄人獨倚秋思渺無窮<lb/>
隱跡混樵踪幽居碧澗東秋光勝春色紅樹白雲中<lb/>
極目楚天遥湖亭晚興饒平波千萬頃鷗影落青霄<lb/>
<pb n="KR4e0047_WYG_010-11a"/>
一水泛秋光千山共夕陽江鄉無限好都屬釣魚郎<lb/>
　　　畫二首<lb/>
髙館疎簾晚乍開讀書聲裡故人來山中本自無塵土<lb/>
催得家童埽緑苔<lb/>
雨後飛泉下碧湍長松脩竹草堂寒無人解識髙人意<lb/>
溪上青山獨自㸔<lb/>
　　　題子庭竹石喬柯<lb/>
髙空飛飈激清商一夜黄落滿磵岡百蟲銷聲流水澁<lb/>
<pb n="KR4e0047_WYG_010-11b"/>
獨有古木凌寒霜層崖削銕斧鑿在亂石磊磊秋雲荒<lb/>
蓁藂交榮灌莽盛緑青紫翠碧與蒼條枯幹壯忽盡埽<lb/>
依舊烟篠連風篁我嘗見之興歎息觀變乃能知厥常<lb/>
茲因遺楮聊示幻便與所見争毫芒波翻墨池澷傾㵼<lb/>
雨入溪山同混茫豁然晴目快先覩槎牙蕭瑟撐髙堂<lb/>
逃禪石室到爾柏以墨寓戲成清狂書墻涴壁正如此<lb/>
痴戇醉顛安足當惟應老巨差或近吐氣矹硉終難方<lb/>
亦知造化不可量筆端賦形誰翕張蛟蚪虎兕鸞鳳凰<lb/>
<pb n="KR4e0047_WYG_010-12a"/>
攫身騰躍勢欲翔天機神妙露復藏我今作詩喚䝉莊<lb/>
空山樗櫟夀莫强與子共入無何鄉<lb/>
　　　次韻張伯純見寄<lb/>
一從髙跡隱林坰城郭登臨不共行流水髙山誰得解<lb/>
暮雲春樹幾多情平湖逺漢空明裏落日群峰紫翠横<lb/>
已喜芳鄰近得接好懷那惜向君傾<lb/>
　　　讀書齋<lb/>
閑齋寂無營忘我外馳意韋編在燕几芳席藹蘭氣薿<lb/>
<pb n="KR4e0047_WYG_010-12b"/>
薿庭草深沄沄澗水駛永坐絃我詩清風自南至<lb/>
　　　雪後西灣訪友道中即事<lb/>
山中風雪下三日日出未消溪上寒行路不辭穿窈窕<lb/>
人家何處有琅玕初春草色縁沙見數樹梅花隔水㸔<lb/>
此景欲摹難潑墨擬將粉筆冩林巒<lb/>
　　　髙房山寒江孤島圖<lb/>
千山萬山重復重烟嵐草樹深莫窮髙堂大袖示寛廣<lb/>
要以筆力誇竒雄青紅蒼翠滿縑素缺處殘碧分遥峯<lb/>
<pb n="KR4e0047_WYG_010-13a"/>
雖云眼底供一快未見濶逺開心胸歴觀畫史每如是<lb/>
意謂此法由來同昨嘗凌秋㴑揚子一舸縹緲乘長風<lb/>
洪波舂天渺無際出没但有孤輪紅中泠盤陀瞬息過<lb/>
囘首浮玉雲濤中乃知山水有佳處到此始覺飛埃空<lb/>
當時海岳應飽見落墨便自超凡庸不將層疊競工巧<lb/>
遂使氣象齊鴻濛平生愛畫惟愛此苦恨妙法無能攻<lb/>
九州之表有人物意匠彷彿宗南宫莫言未入米家奥<lb/>
百年猶數房山翁兹圖咫尺便千里生綃數幅徒爲功<lb/>
<pb n="KR4e0047_WYG_010-13b"/>
亦知盤礴意有在正欲逐米追髙蹤愛之歌詠乃常理<lb/>
好事况有天隨宗同觀何人江海客氣似貫月書艎虹<lb/>
文辭瀾翻沛難禦奔走風雨驅豐隆古稱珠玉在我側<lb/>
濡翰自愧言非工黄塵城郭久見困何地閒静能相容<lb/>
詩成忽復三歎息矯首長望青㝠鴻<lb/>
　　　虎丘春霽圖<lb/>
群巘抱西郭一峯出平田孤秀凌太清旁絶絡與聯古<lb/>
迹遍林谷干將閟重泉劃開千尺厓下見清泠淵翠壁<lb/>
<pb n="KR4e0047_WYG_010-14a"/>
絢霞彩葩詞詠千賢于時屬青春霽色明髙天鳴鳥亦<lb/>
已和衆卉紛自妍夙駕爰此逰襟懷遂悠然豈曰事賞<lb/>
心觀俗古所傳來牟蔽丘壠饁耕滿疇阡樂土有若兹<lb/>
勤政復勉旃願同擊壤氓熙熙度餘年<lb/>
　　　題趙元臨髙房山鍾觀圖<lb/>
北苑貌山水見墨不見筆繼者惟巨然筆從墨間出南<lb/>
宫實逰戲父子並超軼豈曰董是師賡歌偶同律髙侯<lb/>
生古燕下筆蛻凡骨舂容米家氣犖确老僧質沄沄水<lb/>
<pb n="KR4e0047_WYG_010-14b"/>
墨中探破造化窟嘗圖得鍾觀景象照雲日長松更飛<lb/>
泉霞彩互飄歘今朝見兹畫臨冩意無失慘淡入窈𡨕<lb/>
稜層隔岑蔚乃知趙雲子後欲復竒逸髙堂時一舒六<lb/>
月氣蕭瑟平生丘壑性塵土欣已拂因之興我懷山中<lb/>
斸苓术<lb/>
　　　爲王立方題雪峰孤眺圖<lb/>
層空飛雪夜漫漫獨倚危闌向曉看縱使萬山同一色<lb/>
不妨孤嶂出髙寒<lb/>
<pb n="KR4e0047_WYG_010-15a"/>
　東皐子出畫徴題而書其上如此凝陰冱寒萬彚不<lb/>
　舒而愈見嵬峭比陽春一敷所以蔚然而深秀也惟<lb/>
　此人知此道楮園<lb/>
　　　寄陳惟允<lb/>
時否賢才隱年饑瘦稚啼倦㳺同縮蝟起舞訝聞雞祕<lb/>
語推圖䜟荒愁怯鼔鼙磨碑求著作先與草淮西<lb/>
　　　中秋張來儀宅賞月<lb/>
隱君家住虹橋南美景良辰性所耽適當平分秋色夜<lb/>
<pb n="KR4e0047_WYG_010-15b"/>
賞月邀朋同盍簪座間文會總知已胸襟洒落無留含<lb/>
仰觀太虚雲霧卷星宿斂跡山藏嵐穹穹窿窿天上下<lb/>
萬里一色埀青藍須臾白蓮出東海凌髙直湧憑誰探<lb/>
漫流金波澈銀汞光輝如晝明相涵玉蟾吐彩耀孤鏡<lb/>
冰輪碾空脱兩驂只疑顧兔擣靈藥因依桂影長毿毿<lb/>
諸公樂翫豪興發浮觴覔句崇髙談争竒衒巧各有味<lb/>
如啖蜜蠟囘香甘謪仙問歌詞韻勝陽春寡和吾當慙<lb/>
却憐此月不易得一别一載理所諳商飈扇涼繁露泫<lb/>
<pb n="KR4e0047_WYG_010-16a"/>
啼螿遶階淒以韽後期未審果何境不如引滿直抵酣<lb/>
扵焉就室相枕藉隣雞喔喔將鳴三<lb/>
　　　次韻楊孟載見寄<lb/>
懷刺歸來卧枕書白雲滿榻閉門初草𤣥未信揚雄病<lb/>
禮法從知阮籍疎短障夕陽悲蟋蟀方塘秋水老芙蕖<lb/>
南村口燥呼難得一任狂風捲弊廬<lb/>
　　　次韻髙季廸見寄<lb/>
廿載誰詢獨處情翛然江郭養餘清老顔照水同梅瘦<lb/>
<pb n="KR4e0047_WYG_010-16b"/>
短髪臨風鬬雪明寒鴈聯行輕落渚晚鴉結隊逺歸城<lb/>
怱怱歳暮相思切又辱沙塘折簡行<lb/>
　　　贈均田民部何員外<lb/>
嘗觀夏禹貢揚州下下田歴商至周漢唐宋幾千年漸<lb/>
稱極膏腴庶盛鮮與肩邇來困戈鋋隴畛相棄捐雖云<lb/>
東南賦多瘠少厚全恭遇維新朝限均際幅員所以委<lb/>
明公疆理來旬宣口分與世業多寡無陂偏一以國制<lb/>
重一以民務便頃畝弗浮隱厘撮那盈朘置奠邦本固<lb/>
<pb n="KR4e0047_WYG_010-17a"/>
肇造熙皥天山河誓帶礪聖祚萬世延吾民歌帝力王<lb/>
道其平平<lb/>
　　　送顧光逺赴廣東行省郎中<lb/>
嘉謨翊新命昭代人文熙選職從要津分司奠南維畨<lb/>
禺隔星紀雄藩控華夷方伯古諸侯贊畫郎署資所以<lb/>
藉異才弼亮符休期養士負材器撫民息瘡痍炎瘴千<lb/>
里清雨澤三春施故鄉别宿契去去當其時丈夫貴有<lb/>
爲詎作兒女悲停杯贈馬策髙翔粲容儀何必守章句<lb/>
<pb n="KR4e0047_WYG_010-17b"/>
終年困蓬藜<lb/>
　　　送侍書宋仲温出任鳳翔同知<lb/>
善書聞宇内盛事起江東楷草嘉攸習鍾王信許宗千<lb/>
金堪立價百日豈論功勁捷横空鶴盤旋戲海鴻入神<lb/>
繇獨悟馳譽忽遐通薦剡來原籍觀光詣法宫抽毫濡<lb/>
太液揮翰代天工御賞符前轍輿評邁古風杯沾銀鑿<lb/>
落佩曵玉玲瓏逺甸多民瘁深憂切帝衷一朝䝉峻擢<lb/>
萬里赴提封仁煦爲邦易敷宣脱頴同専城昭聖化别<lb/>
<pb n="KR4e0047_WYG_010-18a"/>
駕佐時雍邊境戈鋋息郊原户口充寳雞鳴角角岐鳳<lb/>
叶雝雝拭目文華展流傳史册中<lb/>
　　　送莫禮敬應聘之京<lb/>
頻年湖上讀書多束帛戔戔忽見過霄漢明良圖治理<lb/>
林泉英俊遍遮羅登朝簠簋材偏美調鼎鹽梅味較和<lb/>
只恐西風秋欲起四鰓囘憶渺烟波<lb/>
　　　聞徐幼文轉河南布政因寄<lb/>
憶昔交㳺重鄉邑孔思周情緫英特喜君文采尤出竒<lb/>
<pb n="KR4e0047_WYG_010-18b"/>
玉樹臨風擬標格倐承剡薦登天衢切任耳目官黄樞<lb/>
澄清式攬范滂轡獻替或引辛毗裾出廵南州動山嶽<lb/>
金吾將軍膽欲落澡明滯獄沛甘霖埽却炎氛净邊廓<lb/>
紫薇花開分省春左轄歩履凌星辰尋陞諸侯古方伯<lb/>
一柱兀障中霄雲綬綰銀章造民福立勲定繼臯䕫躅<lb/>
蹇予林下渺相思翹首長空翥黄鵠<lb/>
　　　滕用亨諸篆體歌<lb/>
維周大篆成史籕宣聖傳經製蝌蚪緫因倉頡見鳥跡<lb/>
<pb n="KR4e0047_WYG_010-19a"/>
象形置書變來久李斯小篆類玉筯鍾鼎魚蟲分衆手<lb/>
碧霄鸞鳳漫迴翔滄海蛟螭互蟠紐有如垂露楊桞葉<lb/>
或似委薤劍環首許慎程邈評已彰餘子紛紛亦何有<lb/>
有唐陽冰號髙古常榻鴻都嶧山譜新泉丹井尚幸存<lb/>
纓絡麒麟折釵股刻符摹印氣候形義理深闗非小補<lb/>
南陽髯翁學古書雅與秦漢叅錙銖古文竒字盪胸臆<lb/>
豈若俗工譌魯魚自言初習勝國時玉雪左丞吾所師<lb/>
荻莖錐沙指畫腹廿年勤苦求妍姿嗚呼方今世雍熙<lb/>
<pb n="KR4e0047_WYG_010-19b"/>
明良際遇千載期大書功德勒金石絶勝草草人間碑<lb/>
　　　與韓公望衍斯道逰穹窿山次韻留題顯忠寺<lb/>
春來㸔山奚獨後佻狹少年豈不有雲山登眺本清事<lb/>
今朝始逢知已友共操小舸過西郊抵岸芒鞋競行走<lb/>
群峰雲擁怒猊攫髙松風撼長鯨吼謾攜仙子採樂筐<lb/>
願縮天人散花手磴危苔滑側身縁力疲仰嘆前無偶<lb/>
翠㣲深處聳招提殿宇虚明敞窓牖到時少憩借禪床<lb/>
老衲呼茶我需酒一尊未罄起吟哦任使流光換辰酉<lb/>
<pb n="KR4e0047_WYG_010-20a"/>
乘興去探法雨泉蜿蜒瀉出蒼厓口洄湍響激玉霄琳<lb/>
舞沫逆灑山椒杻諒兹幽勝天所畀恣意飽觀寧用趣<lb/>
况皆無辱又無榮故鄉佳景耽宜久詎因貶謫抱羈憂<lb/>
全勝當年栁州栁<lb/>
　　　寓懷呈王太守觀<lb/>
把劍欲一舞援琴思一彈彈協太古心舞激壯士肝彈<lb/>
舞非衒技深愧相知難出處分已然中道敢不安但恐<lb/>
韶光邁清霜殞樷䦨所以陋雞栖梳刷排鵷鸞雲霄一<lb/>
<pb n="KR4e0047_WYG_010-20b"/>
展舉九萬凌風翰昔似丹穴雛志薄金琅玕今同涸轍<lb/>
鮒鬐鬛摧泥蟠吐沫不自濡引領空長嘆至人傾天瓢<lb/>
何吝一滴慳毋令東海若慙絶西江瀾<lb/>
　　　江館有懷王爲善<lb/>
江館坐閒夕客懷聊自寛思君不可道清夢若為安露<lb/>
氣寒花馥霜華晚葉丹葱葱好城郭延首向西看<lb/>
　　　次俞有立客中九日<lb/>
君在江村我在家各巡籬落看黄花一庭閒日遲遲景<lb/>
<pb n="KR4e0047_WYG_010-21a"/>
兩岸㣲茫淺淺沙不使好懷留世故偶因佳節感年華<lb/>
身輕隨處聊堪樂况有吟哦觧歎嗟<lb/>
　　　雪航<lb/>
大野饒積雪溪山同混茫軒窓時眺望虛䆳若舟航曉<lb/>
霽浮玉色夜寒流月光山隂餘興在吟咏不能忘<lb/>
　　　春江釣艇圖<lb/>
春日初長倦讀書夕陽流水蕩空虚扁舟聊復持竿去<lb/>
意在青山不在魚<lb/>
<pb n="KR4e0047_WYG_010-21b"/>
　　　水雲居<lb/>
秋水春雲萬里空酒壺書卷一孤篷多情最是閒鷗鷺<lb/>
留得詩人作釣翁<lb/>
　　　贈地理師<lb/>
素業承家學有師江湖聲譽舊聞知風生客座談天處<lb/>
雲滿山衣相地時已向支干搜隱祕更扵龍虎探幽竒<lb/>
何當示我青囊術為爾憑軒一賦詩<lb/>
　　　冬景六言<lb/>
<pb n="KR4e0047_WYG_010-22a"/>
溪上人烟釣家雪餘鴻跡泥沙路入雙崖窈窕花開幾<lb/>
樹枇杷<lb/>
　　　秋景小幅<lb/>
烟碧帯霜紅秋深處處同晚晴山更好詩在野航中<lb/>
　　　題郭巨逢金卷<lb/>
爲親忘子亦堪憐鋤底黄金豈偶然簡册本期敦薄俗<lb/>
晉人曾説鄧攸賢<lb/>
　　　仕女障子<lb/>
<pb n="KR4e0047_WYG_010-22b"/>
讀罷文忩女史箴日長庭院正春深㳺蜂舞蝶閒情思<lb/>
那解當時匪石心<lb/>
　　　髙林雪竹<lb/>
㺯月吟風一萬竿翠雲繚亂拂青鸞嵗寒别有精神在<lb/>
宜凭䦨干雪裏看<lb/>
　　　先月樓二首<lb/>
水邊樓館絶纎埃髙捲湘簾碧嶂開一㸃飛蟾破秋色<lb/>
清光先入座間來<lb/>
<pb n="KR4e0047_WYG_010-23a"/>
結樓臨水上風景問如何明月夜先到清光秋更多髙<lb/>
簷埀碧漢低檻俯金波想得憑空闊長吟復浩歌<lb/>
　　　倪雲林竹樹<lb/>
幽篠弄寒姿喬柯霜後時吟忩有殘墨畫得醉中詩<lb/>
　　　吳仲圭墨竹<lb/>
烟葉正青青軒忩曉思清開簾看春雨江上有歌聲<lb/>
　　　杏田畫<lb/>
月下相逢縞袂寒松枝清露濕烟鬟祇因翠羽能歌舞<lb/>
<pb n="KR4e0047_WYG_010-23b"/>
留得春風滿醉顔<lb/>
　　　寄唐伯慎<lb/>
未見即云别别懷安可忘平生雙醉眼四海一詩囊喬<lb/>
木蒼雲合髙樓白日長屏山逺相望烟水正㣲茫<lb/>
　　　宜晚軒<lb/>
青山無古今松柏有歳年不爲時所易詎將春共妍兹<lb/>
軒號宜晚庭除帶林泉勝地愜髙爽閑門謝啾喧青紅<lb/>
復蒼翠山光雜溪烟懿彼軒中人閲世情淡然明霞暈<lb/>
<pb n="KR4e0047_WYG_010-24a"/>
晴頰㣲霜㸃秋顛開口無别語娓娓羲皇前膝上玉雪<lb/>
絃手中瑶華編予每與談笑髙懷欲騰騫餘年釋塵纓<lb/>
休佚諒所便為我賦招隱毋云孤願言<lb/>
　　　題畫<lb/>
水色映蒹葭遥山更晚霞扁舟載詩去秋思滿天涯<lb/>
重覔舊池臺孤村夕照開閑情聊共寫攜得素琴來<lb/>
　　　梅花折枝圖<lb/>
映水一枝開春從筆底來髙樓漫吹笛終不㸃蒼苔<lb/>
<pb n="KR4e0047_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　半軒集巻十<lb/>
</p>
<p>
</p>
  </div>
</body>
</text>
</TEI>
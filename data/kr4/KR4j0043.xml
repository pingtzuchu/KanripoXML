<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>放翁詞</head> <lb/>
    <p>
<pb n="KR4j0043_WYG_001-1a"/>
欽定四庫全書<lb/>
　放翁詞<lb/>
　　　　　　　　　　　　　宋　陸游　撰<lb/>
　　念奴嬌<hi>招韓无咎遊金山</hi>
禁門鐘曉憶君來朝露初翔鸞鵠西府中臺推獨步行<lb/>
對金蓮宫燭蹙繡華韀僊葩寶帶看即飛騰速人生難<lb/>
料一尊此地相屬　回首紫陌青門西湖閒院鎖千梢<lb/>
脩竹素壁棲鴉應好在殘夢不堪重續嵗月驚心功名<lb/>
<pb n="KR4j0043_WYG_001-1b"/>
看鏡短鬢無多綠一歡休惜與君同醉浮玉<lb/>
　　浣溪紗<hi>和无咎韻</hi>
謾向寒爐醉玉瓶喚君同賞小牕明夕陽吹角最關情<lb/>
　忙日苦多閒日少新愁常續舊愁生客中無伴怕君<lb/>
行<lb/>
　　又<hi>南鄭席上</hi>
浴罷華清第二湯紅綿撲粉玉肌凉娉婷初試藕絲裳<lb/>
　鳯尺裁成猩血色螭奩熏透麝臍香水亭幽處捧霞<lb/>
<pb n="KR4j0043_WYG_001-2a"/>
觴<lb/>
　　青玉案<hi>與朱景參㑹北嶺</hi>
西風挾雨聲翻浪恰洗盡黄茆瘴老慣人間齊得喪千<lb/>
巖高卧五湖歸棹替却淩烟像　故人小駐平戎帳白<lb/>
羽腰間氣何壯我老漁樵君將相小槽紅酒晚香丹荔<lb/>
記取蠻江上<lb/>
　　水調歌頭<hi>多景樓</hi>
江左占形勝最數古徐州連山如畫佳處縹緲著危樓<lb/>
<pb n="KR4j0043_WYG_001-2b"/>
鼓角臨風悲壯烽火連空明滅往事憶孫劉千里曜戈<lb/>
甲萬竈宿貔貅　露霑草風落木嵗方秋使君宏放談<lb/>
笑洗盡古今愁不見襄陽登覽磨滅遊人無數遺恨黯<lb/>
難収叔子獨千載名與漢江流<lb/>
　　浪淘沙<hi>丹陽浮玉亭席上作</hi>
綠樹暗長亭幾把離尊陽關常恨不堪聞何況今朝秋<lb/>
色裏身是行人　清淚浥羅巾各自消魂一江離恨恰<lb/>
平分安得千尋横鐵鏁截斷烟津<lb/>
<pb n="KR4j0043_WYG_001-3a"/>
　　定風波<hi>進賢道上見梅贈王伯壽</hi>
欹帽埀鞭送客回小橋流水一枝梅衰病逢春都不記<lb/>
誰謂幽香却解逐人來　安得身閒頻置酒攜手與君<lb/>
看到十分開少壯相從今雪鬢因甚流年羇恨兩相催<lb/>
　　南鄉子<lb/>
歸夢寄吳檣水驛江程去路長想見芳洲初繫纜斜陽<lb/>
烟樹參差認武昌　愁鬢點新霜曾是朝衣染御香重<lb/>
到故鄉交舊少淒涼却恐他鄉勝故鄉<lb/>
<pb n="KR4j0043_WYG_001-3b"/>
　　又<lb/>
早嵗入皇州罇酒相逢盡勝流三十年來真一夢堪愁<lb/>
客路蕭蕭兩鬢秋　蓬嶠偶重遊不待人嘲我自羞看<lb/>
鏡倚樓俱巳矣扁舟月笛烟蓑萬事休<lb/>
　　滿江紅<lb/>
危堞朱欄登覽處一江秋色人正似征鴻社燕幾番輕<lb/>
别繾綣難忘當日語淒涼又作他鄉客問鬢邊都有幾<lb/>
多絲真堪織　楊栁院鞦韆陌無限事成虚擲如今何<lb/>
<pb n="KR4j0043_WYG_001-4a"/>
處也夢魂難覓金鴨微溫香縹緲錦茵初展情蕭瑟料<lb/>
也應紅淚伴秋霖燈前滴<lb/>
　　又<hi>䕫州催王伯禮侍御尋梅之集</hi>
疎蘂幽香禁不過晚寒愁絶那更是巴東江上楚山千<lb/>
疊欹帽閒尋西瀼路嚲鞭笑向南枝說恐使君歸去上<lb/>
鑾坡孤風月　清鏡裏悲華髮山驛外溪橋側悽然回<lb/>
首處鳯皇城闕顦顇如今誰領略飄零已是無顏色問<lb/>
行㕑何日喚賓僚猶堪折<lb/>
<pb n="KR4j0043_WYG_001-4b"/>
　　感皇恩<hi>伯禮立春日生日</hi>
春色到人間綵旛初戴正好春盤細生菜一般日月只<lb/>
有僊家偏耐雪霜從點鬢朱顏在　溫詔鼎來延英催<lb/>
對鳯閣鸞臺看除拜對衣裁穩恰稱毬紋新帶箇時方<lb/>
旋了功名債<lb/>
　　又<lb/>
小閣倚秋空下臨江渚漠漠孤雲未成雨數聲新雁回<lb/>
首杜陵何處壯心空萬里人誰許　黄閣紫樞築壇開<lb/>
<pb n="KR4j0043_WYG_001-5a"/>
府莫怕功名欠人做如今熟計只有故鄉歸路石帆山<lb/>
脚下菱三畝<lb/>
　　好事近<hi>寄張真甫</hi>
羇雁未成歸腸斷寶箏零落那更凍醪無力似故人情<lb/>
薄　瘴雲蠻雨暗孤城身在楚山角煩問劒南消息怕<lb/>
還成疎索<lb/>
　　又<lb/>
風露九霄寒侍宴玉華宫闕親向紫皇香案見金芝千<lb/>
<pb n="KR4j0043_WYG_001-5b"/>
葉　碧壺僊露醖初成香味兩奇絶醉後却騎丹鳯看<lb/>
蓬萊春色<lb/>
　　又<hi>次宇文巻目韻</hi>
客路苦思歸愁似繭絲千緖夢裏鏡湖烟雨看山無重<lb/>
數　尊前消盡少年狂慵著送春語花落燕飛庭戸歎<lb/>
年光如許<lb/>
　　又<lb/>
嵗晚喜東歸掃盡市朝陳迹揀得亂山環處釣一潭澄<lb/>
<pb n="KR4j0043_WYG_001-6a"/>
碧　賣魚沽酒醉還醒心事付横笛家在萬重雲外有<lb/>
沙鷗相識<lb/>
　　又<lb/>
華表又千年誰記駕雲孤鶴回首舊曾遊處但山川城<lb/>
郭　紛紛車馬滿人間塵土汙芒屩且訪葛仙丹井看<lb/>
巖花開落<lb/>
　　又<lb/>
揮袖别人間飛躡峭崖蒼壁尋見古僊丹竈有白雲成<lb/>
<pb n="KR4j0043_WYG_001-6b"/>
積　心如潭水靜無風一坐數千息夜半忽驚奇事看<lb/>
鯨波暾日<lb/>
　　又<lb/>
湓口放船歸薄暮散花洲宿兩岸白蘋紅蓼映一蓑新<lb/>
綠　有沽酒處便為家菱芡四時足明日又椉風去住<lb/>
江南江北<lb/>
　　又<hi>登梅仙山絶頂望海</hi>
揮袖上西峰孤絶去天無尺拄杖下臨鯨海數烟帆歴<lb/>
<pb n="KR4j0043_WYG_001-7a"/>
歴　貪看雲氣舞青鸞歸路巳將夕多謝半山松吹解<lb/>
慇懃留客<lb/>
　　又<lb/>
小倦帶餘酲澹澹數櫺斜日驅退睡魔十萬有雙龍蒼<lb/>
璧　少年莫笑老人衰風味似平昔扶杖凍雲深處探<lb/>
溪梅消息<lb/>
　　又<lb/>
覓箇有緣人分付玉壺靈藥誰向市塵深處識遼天孤<lb/>
<pb n="KR4j0043_WYG_001-7b"/>
鶴　月中吹笛下巴陵條華赴前約今古廢興何限歎<lb/>
山川如昨<lb/>
　　又<lb/>
平旦出秦關雪色駕車雙鹿借問此行安往賞清伊脩<lb/>
竹　漢家宫殿劫灰中春草幾回綠君看變遷如許況<lb/>
紛紛榮辱<lb/>
　　又<lb/>
秋曉上蓮峯高躡倚天青壁誰與放翁為伴有天壇輕<lb/>
<pb n="KR4j0043_WYG_001-8a"/>
䇿　鏗然忽變赤龍飛雷雨四山黑談笑做成豐嵗笑<lb/>
禪龕楖栗<lb/>
　　又<lb/>
混迹寄人間夜夜畫樓銀燭誰見五雲丹竈養黄芽初<lb/>
熟　春風歸從紫皇遊東海宴暘谷進罷碧桃花賦賜<lb/>
玉塵千斛<lb/>
　　玉蝴蝶<hi>王忠州家席上作</hi>
倦客平生行處墜鞭京洛解佩瀟湘此夕何年來賦宋<lb/>
<pb n="KR4j0043_WYG_001-8b"/>
玉高唐繡簾開香塵乍起蓮步穩銀燭分行暗端相燕<lb/>
羞鶯妒蝶擾蜂忙　難忘芳樽頻勸峭寒新退玉漏猶<lb/>
長幾許幽情只愁歌罷月侵廊欲歸時司空笑悶微近<lb/>
處丞相嗔狂斷人腸假饒相送上馬何妨<lb/>
　　鷓鴣天<lb/>
杖屨尋春苦未遲洛城櫻筍正當時三千界外歸初到<lb/>
五百年前事總知　吹玉笛渡清伊相逢休問姓名誰<lb/>
小車處士深衣叟曾是天津共賦詩<lb/>
<pb n="KR4j0043_WYG_001-9a"/>
　　又<lb/>
家住東吳近帝鄉平生豪舉少年塲十千沽酒青樓上<lb/>
百萬呼盧錦瑟傍　身易老恨難忘尊前嬴得是淒涼<lb/>
君歸為報京華舊一事無成兩鬢霜<lb/>
　　又<hi>葭萌驛作</hi>
看盡巴山看蜀山子規江上過春殘慣眠古驛常安枕<lb/>
熟聽陽關不惨顏　慵服氣嬾燒丹不妨青鬢戲人間<lb/>
祕傳一字神仙訣說與君知只是頑<lb/>
<pb n="KR4j0043_WYG_001-9b"/>
　　又<lb/>
梳髮金盤剩一窩畫眉鸞鏡暈雙蛾人間何處無春到<lb/>
只有伊家獨占多　微步處奈嬌何春衫初換麴塵羅<lb/>
東隣鬭草歸來晚忘却新傳子夜歌<lb/>
　　又<lb/>
家住蒼烟落照間絲毫塵事不相關斟殘玉瀣行穿竹<lb/>
卷罷黄庭卧看山　貪嘯傲任衰殘不妨隨處一開顏<lb/>
元知造物心腸别老却英雄似等閒<lb/>
<pb n="KR4j0043_WYG_001-10a"/>
　　又<lb/>
揷脚紅塵已是顛更求平地上青天新來有箇生涯别<lb/>
買斷烟波不用錢　沽酒市採菱船醉聽風雨擁蓑眠<lb/>
三山老子真堪笑見事遲來四十年<lb/>
　　又<lb/>
嬾向青門學種瓜只將漁釣送年華雙雙新燕飛春岸<lb/>
片片輕鷗落晩沙　歌縹緲艣嘔啞酒如清露鮓如花<lb/>
逢人問道歸何處笑指船兒此是家<lb/>
<pb n="KR4j0043_WYG_001-10b"/>
　　又<hi>薛公肅家席上作</hi>
南浦舟中兩玉人誰知重見楚江濱憑敎後苑紅牙版<lb/>
引上西川綠錦茵　纔淺笑却輕嚬淡黄楊栁又催春<lb/>
情知言語難傳恨不似琵琶道得真<lb/>
　　驀山溪<hi>送伯禮</hi>
元戎十椉出次高唐館歸去舊鵷行更何人齊飛霄漢<lb/>
瞿唐水落惟是淚波深催疊鼓起牙檣難鏁長江斷<lb/>
春深鼇禁紅日宫甎暖何處望音塵黯消魂層城飛觀<lb/>
<pb n="KR4j0043_WYG_001-11a"/>
人情見慣不敢恨相忘梅驛外蓼灘邊只待除書看<lb/>
　　又<hi>遊三榮龍洞</hi>
窮山孤壘臘盡春初破寂寞掩空齋好一箇無聊底我<lb/>
嘯臺龍岫隨分有雲山臨淺瀨䕃長松閒據胡牀坐<lb/>
三杯徑醉不覺紗巾墮畫角喚人歸落梅村籃輿夜過<lb/>
城門漸近幾點妓衣紅官驛外酒壚前也有閒燈火<lb/>
　　玉樓春<hi>立春日作</hi>
三年流落巴山道破盡青山塵滿帽身如西瀼渡頭雲<lb/>
<pb n="KR4j0043_WYG_001-11b"/>
愁抵瞿唐關上草　春盤春酒年年好試戴銀旛判醉<lb/>
倒今朝一嵗大家添不是人間偏我老<lb/>
　　朝中措<hi>梅</hi>
幽姿不入少年場無語只淒涼一箇飄零身世十分泠<lb/>
淡心腸　江頭月底新詩舊夢孤恨清香任是春風不<lb/>
管也曾先識東皇<lb/>
　　又<hi>代譚德稱作</hi>
怕歌愁舞嬾逢迎粧晚託春酲總是向人深處當時枉<lb/>
<pb n="KR4j0043_WYG_001-12a"/>
道無情　關心近日啼紅密訴剪綠深盟杏館花隂恨<lb/>
淺畫堂銀燭嫌明<lb/>
　　又<lb/>
鼕鼕儺鼓餞流年燭焰動金船綵燕難尋前夢酥花空<lb/>
點春姸　文園謝病蘭城久旅回首淒然明月梅山笛<lb/>
夜和風禹廟鶯天<lb/>
　　臨江僊<hi>離果州作</hi>
鳩雨催成新綠燕泥収盡殘紅春光還與美人同論心<lb/>
<pb n="KR4j0043_WYG_001-12b"/>
空眷眷分袂却匆匆　只道真情易寫那知怨句難工<lb/>
水流雲散各西東半廊花院月一帽栁橋風<lb/>
　　蝶戀花<hi>離小益作</hi>
陌上簫聲寒食近雨過園林花氣浮芳潤千里斜陽鐘<lb/>
欲暝憑高望斷南樓信　海角天涯行略盡三十年間<lb/>
無處無遺恨天若有情終欲問忍敎霜點相思鬢<lb/>
　　又<lb/>
桐葉晨飄蛩夜語旅思秋光黯黯長安路忽記横戈盤<lb/>
<pb n="KR4j0043_WYG_001-13a"/>
馬處散關清渭應如故　江海輕舟今已具一卷兵書<lb/>
歎息無人付早信此生終不遇當年悔草長楊賦<lb/>
　　又<lb/>
水漾萍根風卷絮倩笑嬌顰忍記逢迎處只有夢魂能<lb/>
再過堪嗟夢不由人做　夢若由人何處去短帽輕衫<lb/>
夜夜眉州路不怕銀缸深繡戸只愁風斷青衣渡<lb/>
　　又<lb/>
禹廟蘭亭今古路一夜清霜染盡湖邊樹鸚鵡杯深君<lb/>
<pb n="KR4j0043_WYG_001-13b"/>
莫訴他時相遇知何處　冉冉年華留不住鏡裏朱顏<lb/>
畢竟消磨去一句丁寜君記取神僊須是閒人做<lb/>
　　釵頭鳯<lb/>
紅酥手黄藤酒滿城春色宫牆栁東風惡歡情薄一懐<lb/>
愁緒幾年離索錯錯錯　春如舊人空痩淚痕紅浥鮫<lb/>
綃透桃花落閒池閣山盟雖在錦書難託莫莫莫<lb/>
　　清商怨<hi>葭萌驛作</hi>
江頭日暮痛飲乍雪晴猶凜山驛淒涼燈昏人獨寢<lb/>
<pb n="KR4j0043_WYG_001-14a"/>
鴛機新寄斷錦歎往事不堪重省夢破南樓綠雲堆一<lb/>
枕<lb/>
　　水龍吟<hi>榮南作</hi>
樽前花底尋春處堪歎心情全減一身萍寄酒徒雲散<lb/>
佳人天遠那更今年瘴烟蠻雨夜郞江畔漫倚樓横笛<lb/>
臨牕看鏡時揮涕驚流轉　花落月明庭院悄無言魂<lb/>
消腸斷憑肩攜手當時曾效畫梁栖燕見說新來網縈<lb/>
塵暗舞衫歌扇料也羞憔悴慵行芳徑怕啼鶯見<lb/>
<pb n="KR4j0043_WYG_001-14b"/>
　　又<hi>集中逸</hi>
摩訶池上追遊客紅綠參差春晚韶光姸媚海棠如醉<lb/>
桃花欲煖挑菜初閒禁烟將近一城絲管看金鞍爭道<lb/>
香車飛蓋爭先占新亭館　惆悵年華暗換黯銷魂雨<lb/>
收雲散鏡奩掩月釵梁折鳯秦箏斜雁身在天涯亂山<lb/>
孤壘危樓飛觀歎春來只有楊花和恨向東風滿<lb/>
　　秋波媚<hi>七月十六日晚登高興亭望長安南山</hi>
秋到邊城角聲哀烽火照高臺悲歌擊筑憑高酹酒此<lb/>
<pb n="KR4j0043_WYG_001-15a"/>
興悠哉　多情誰似南山月特地暮雲開灞橋烟栁曲<lb/>
江池館應待人來<lb/>
　　又<lb/>
曾散天花蘂珠宫一念墮塵中鉛華洗盡珠璣不御道<lb/>
骨僊風　東遊我醉騎鯨去君駕素鸞從埀虹看月天<lb/>
台采藥更與誰同<lb/>
　　采桑子<lb/>
寶釵樓上粧梳晚嬾上鞦韆閒撥沈烟金縷衣寛睡髻<lb/>
<pb n="KR4j0043_WYG_001-15b"/>
偏　鱗鴻不寄遼東信又是經年彈淚花前愁入春風<lb/>
十四絃<lb/>
　　卜算子<hi>詠梅</hi>
驛外斷橋邊寂寞開無主已是黄昏獨自愁更著風和<lb/>
雨　無意苦爭春一任羣芳妒零落成泥碾作塵只有<lb/>
香如故<lb/>
　　沁園春<hi>三榮横谿閣小宴</hi>
粉破梅梢綠動萱叢春意已深漸珠簾低巻笻枝微步<lb/>
<pb n="KR4j0043_WYG_001-16a"/>
氷開躍鯉林暖鳴禽荔子扶疎竹枝哀怨濁酒一尊和<lb/>
淚斟憑欄久歎山川冉冉嵗月駸駸　當時豈料如今<lb/>
漫一事無成霜鬢侵看故人强半沙堤黄閤魚懸帶玉<lb/>
貂映蟬金許國雖堅朝天無路萬里淒涼誰寄音東風<lb/>
裏有灞橋烟栁知我歸心<lb/>
　　又<lb/>
一别秦樓轉眼新春又近放燈憶盈盈倩笑纖纖柔握<lb/>
玉香花語雪暖酥凝念遠愁腸傷春病思自怪平生殊<lb/>
<pb n="KR4j0043_WYG_001-16b"/>
未曾君知否漸香消蜀錦淚漬吳綾　難求繫日長繩<lb/>
况倦客飄零少舊朋但江郊雁起漁村笛怨寒缸委燼<lb/>
孤硯生氷水繞山圍烟昏雲慘縱有高臺常怯登消魂<lb/>
處是魚牋不到蘭夢無憑<lb/>
　　又<lb/>
孤鶴歸飛再過遼天換盡舊人念纍纍枯冢茫茫夢境<lb/>
王侯螻螘畢竟成塵載酒園林尋花巷陌當日何曾輕<lb/>
負春流年改歎圍腰帶剩點鬢霜新　交親散落如雲<lb/>
<pb n="KR4j0043_WYG_001-17a"/>
又豈料如今餘此身幸眼明身健茶甘飯輭非惟我老<lb/>
更有人貧躱盡危機消殘壯志短艇湖中閒采蓴吾何<lb/>
恨有漁翁共醉谿友為鄰<lb/>
　　秦樓月<lb/>
玉花驄晚街金轡聲璁瓏聲璁瓏閒欹烏帽又過城東<lb/>
　富春巷陌花重重千金沽酒酬春風酬春風笙歌圍<lb/>
裏錦繡叢中<lb/>
　　漢宫春<hi>張園賞海棠作園故蜀燕王宫也</hi>
<pb n="KR4j0043_WYG_001-17b"/>
浪迹人間喜聞猿楚峽學劒秦川虛舟汎然不繫萬里<lb/>
江天朱顏綠鬢作紅塵無事神僊何妨在鶯花海裏行<lb/>
歌閒送流年　休笑放慵狂眼看閒坊深院多少嬋娟<lb/>
燕宫海棠夜宴花覆金船如椽畫燭酒闌時百炬吹烟<lb/>
憑寄語京華舊侣幅巾莫換貂蟬<lb/>
　　又<hi>初自南鄭來成都作</hi>
羽箭雕弓憶呼鷹古壘截虎平川吹笳暮歸野帳雪壓<lb/>
青氊淋漓醉墨看龍蛇飛落蠻牋人誤許詩情將略一<lb/>
<pb n="KR4j0043_WYG_001-18a"/>
時才氣超然　何事又作南來看重陽藥市元夕燈山<lb/>
花時萬人樂處欹帽埀鞭聞歌感舊尚時時流涕尊前<lb/>
君記取封侯事在功名不信由天<lb/>
　　月上海棠<hi>成都城南有蜀王舊苑多梅皆二百餘年古木</hi>
斜陽廢苑朱門閉弔興亡遺恨淚痕裏淡淡宫梅也依<lb/>
然點酥剪水凝愁處似憶宣華舊事　行人别有淒涼<lb/>
意折幽香誰與寄千里佇立江臯杳難逢隴頭歸騎音<lb/>
塵遠楚天危樓獨倚<hi>宣華故蜀苑名</hi>
<pb n="KR4j0043_WYG_001-18b"/>
　　又<lb/>
蘭房繡戸厭厭病歎春酲和悶甚時醒燕子空歸幾曾<lb/>
傳玉關邊信傷心處獨展團窠瑞錦　熏籠消歇沈烟<lb/>
冷淚痕深展轉看花影漫擁餘香怎禁他峭寒孤枕西<lb/>
牕曉幾聲銀瓶玉井<lb/>
　　烏夜啼<lb/>
金鴨餘香尚暖綠牕斜日偏明蘭膏香染雲鬟膩釵墜<lb/>
滑無聲　冷落鞦韆伴侣䦨珊打馬心情繡屛驚斷瀟<lb/>
<pb n="KR4j0043_WYG_001-19a"/>
湘夢花外一聲鶯<lb/>
　　又<lb/>
簷角楠隂轉日樓前荔子吹花鷓鴣聲裏霜天晚疊鼓<lb/>
巳催衙　鄉夢時來枕上京書不到天涯邦人訟少文<lb/>
移省閒院自煎茶<lb/>
　　又<lb/>
我挍丹臺玉字君書蘂殿雲篇錦官城裏重相遇心事<lb/>
兩依然　攜酒何方處處尋梅共約年年細思上界多<lb/>
<pb n="KR4j0043_WYG_001-19b"/>
官府且作地行僊<lb/>
　　又<lb/>
世事從來慣見吾生更欲何之鏡湖西畔秋千頃鷗鷺<lb/>
共忘機　一枕蘋風午醉二升菰米晨炊故人莫訝音<lb/>
書絶釣侣是新知<lb/>
　　又<lb/>
素意幽棲物外塵緣浪走天涯歸來猶幸身强健隨分<lb/>
作山家　巳趂餘寒泥酒還乘小雨移花柴門盡日無<lb/>
<pb n="KR4j0043_WYG_001-20a"/>
人到一徑傍谿斜<lb/>
　　又<lb/>
園館青林翠樾衣巾細葛輕紈好風吹散霏微雨沙路<lb/>
喜新乾　小燕雙飛水際流鶯百囀林端投壺聲斷彈<lb/>
棊罷閒展道書看<lb/>
　　又<lb/>
從宦元知漫浪還家更覺清真蘭亭道上多脩竹隨處<lb/>
岸綸巾　泉冽偏宜雪茗秔香雅稱絲蓴翛然一飽西<lb/>
<pb n="KR4j0043_WYG_001-20b"/>
牕下天地有閒人<lb/>
　　又<lb/>
紈扇嬋娟素月紗巾縹緲輕烟高槐葉長隂初合清潤<lb/>
雨餘天　弄筆斜行小草鈎簾淺醉閒眠更無一點塵<lb/>
埃到枕上聽新蟬<lb/>
　　真珠簾<lb/>
山村水館參差路感羇遊正似殘春風絮掠地穿簾知<lb/>
是竟歸何處鏡裏新霜空自憫問幾時鸞臺鼇署遲暮<lb/>
<pb n="KR4j0043_WYG_001-21a"/>
謾憑高懷遠書空獨語　自古儒冠多誤悔當年早不<lb/>
扁舟歸去醉下白蘋洲看夕陽鷗鷺菰菜鱸魚都棄了<lb/>
只換得青衫塵土休顧早収身江上一蓑烟雨<lb/>
　　又<lb/>
燈前月下嬉遊處向笙歌錦繡叢中相遇彼此知名纔<lb/>
見便論心素淺黛嬌蟬風調别最動人時時偷顧歸去<lb/>
想閒牕深院調絃促柱　樂府初翻新譜漫裁紅點翠<lb/>
閒題金縷燕子入簾時又一番春暮側帽燕脂坡下過<lb/>
<pb n="KR4j0043_WYG_001-21b"/>
料也計前年崔護休訴待從今須與好花為主<lb/>
　　柳梢青<hi>故蜀燕王宫海棠之盛為成都第一今屬張氏</hi>
錦里繁華環宫故邸疊蕚奇花俊客妖姬爭飛金勒齊<lb/>
駐香車　何須幙障幃遮寶杯浸紅雲瑞霞銀燭光中<lb/>
清歌聲裏休恨天涯<lb/>
　　又<hi>乙巳二月西興贈别</hi>
十載江湖行歌沽酒不到京華底事翩然長亭烟草衰<lb/>
鬢風沙　憑高目斷天涯細雨外樓臺萬家只恐明朝<lb/>
<pb n="KR4j0043_WYG_001-22a"/>
一時不見人共梅花<lb/>
　　夜遊宫<hi>記夢寄師伯渾</hi>
雪曉清笳亂起夢遊處不知何地鐵騎無聲望似水想<lb/>
關河雁門西青海際　睡覺寒燈裏漏聲斷月斜牕紙<lb/>
自許封侯在萬里有誰知鬢雖殘心未死<lb/>
　　又<hi>宫詞</hi>
獨夜寒侵翠被奈幽夢不成還起欲寫新愁淚濺紙憶<lb/>
承恩歎餘生今至此　蔌蔌燈花墜問此際報人何事<lb/>
<pb n="KR4j0043_WYG_001-22b"/>
咫尺長門過萬里恨君心似危欄難久倚<lb/>
　　安公子<lb/>
風雨初經社子規聲裏春光謝最是無情零落盡薔薇<lb/>
一架況我今年憔悴幽牕下人盡怪詩酒消聲價向藥<lb/>
爐經卷忘却鶯牕栁榭　萬事収心也粉痕猶在香羅<lb/>
帕恨月愁花爭信道如今都罷空憶前身便面章臺馬<lb/>
因自來禁得心腸怕縱遇歌逢酒但說京都舊話<lb/>
　　木蘭花慢<hi>夜登青城山玉華樓</hi>
<pb n="KR4j0043_WYG_001-23a"/>
閱邯鄲夢境歎綠鬢早霜侵奈華嶽燒丹青谿看鶴尚<lb/>
負初心年來向濁世裏悟真詮祕訣絶幽深養就金芝<lb/>
九畹種成琪樹千林　星壇夜學步虚吟露冷透瑤簪<lb/>
對翠鳯披雲青鸞遡月宫闕蕭森琅函一封奏罷自鈞<lb/>
天帝所有知音却遇蓬壺嘯傲世間嵗月駸駸<lb/>
　　蘇武慢<hi>唐西安湖</hi>
澹靄空濛輕隂清潤綺陌細塵初靜平橋繫馬畫閣移<lb/>
舟湖水倒空如鏡掠岸飛花傍簷新燕都是學人無定<lb/>
<pb n="KR4j0043_WYG_001-23b"/>
歎連年戎帳經春邊壘暗凋顏鬢　空記憶杜曲池臺<lb/>
新豐歌管怎得故人音信羇懷易感老伴無多談塵久<lb/>
閒犀柄惟有翛然筆牀茶竈自適筍輿烟艇待綠荷遮<lb/>
岸紅蕖浮水更椉幽興<lb/>
　　齊天樂<hi>左綿道中</hi>
角殘鐘晚關山路行人乍依孤店塞月征塵鞭絲帽影<lb/>
常把流年虚占藏鴉栁暗歎輕負鶯花謾勞書劔事往<lb/>
關情悄然頻動壯遊念　孤懷誰與强遣市壚沽酒酒<lb/>
<pb n="KR4j0043_WYG_001-24a"/>
薄怎當愁釅倚瑟姸詞調鉛妙筆那寫柔情芳豔征途<lb/>
自厭況烟歛蕪痕雨稀萍點最是眠時枕寒門半掩<lb/>
　　又<hi>三榮人日作</hi>
客中隨處閒消悶來尋嘯臺龍岫路歛春泥山開翠霧<lb/>
行樂年年依舊天工妙手放輕綠萱芽淡黄楊栁笑問<lb/>
東君為人能染鬢絲否　西州催去近也帽簷風輭且<lb/>
看市樓沽酒宛轉巴歌淒涼塞管攜客何妨頻奏征塵<lb/>
暗袖漫禁得梅花伴人疎痩幾日東歸畫船平放溜<lb/>
<pb n="KR4j0043_WYG_001-24b"/>
　　望梅<lb/>
壽非金石恨天教老向水程山驛似夢裏來到南柯這<lb/>
些子光隂更堪輕擲戍火邊城又過了一年春色歎名<lb/>
姬駿馬盡付杜陵苑路豪客　長繩漫勞繫日看人間<lb/>
俛仰俱是陳迹縱自倚英氣淩雲奈回盡鵬程鎩殘鸞<lb/>
翮終日憑高悄不見江東消息算沙邊也有斷鴻倩誰<lb/>
問得<lb/>
　　洞庭春色<lb/>
<pb n="KR4j0043_WYG_001-25a"/>
壯嵗文章暮年勳業自昔誤人算英雄成敗軒裳得失<lb/>
難如人意空喪天真請看邯鄲當日夢待炊罷黄粱徐<lb/>
欠伸方知道許多時富貴何處關身　人間定無可意<lb/>
怎換得玉鱠絲蓴且釣竿漁艇筆牀茶竈閒聽荷雨一<lb/>
洗衣塵洛水情關千古後尚棘暗銅駝空愴神何須更<lb/>
慕封侯定遠圖像麒麟<lb/>
　　漁家傲<hi>寄仲高</hi>
東望山隂何處是往來一萬三千里寫得家書空滿紙<lb/>
<pb n="KR4j0043_WYG_001-25b"/>
流清淚書回巳是明年事　寄語紅橋橋下水扁舟何<lb/>
日尋兄弟行徧天涯真老矣愁無寐鬢絲幾縷茶烟裏<lb/>
　　繡停針<lb/>
歎半紀跨萬里秦吳頓覺衰謝回首鵷行英俊並遊咫<lb/>
尺玉堂金馬氣淩嵩華負壯略縱横王霸夢經洛浦梁<lb/>
園覺來淚流如瀉　山林定去也却自恐說著少年時<lb/>
話靜院焚香閒倚素屛今古總成虛假趂時婚嫁幸自<lb/>
有湖邊茅舍燕歸應笑客中又還過社<lb/>
<pb n="KR4j0043_WYG_001-26a"/>
　　桃園憶故人<hi>幷序</hi>
　　　三榮郡治之西因子城作樓觀曰高齋下臨山<lb/>
　　　村蕭然如世外予留七十日被命參成都戎幕<lb/>
　　　而去臨行徙倚竟日作桃園憶故人<lb/>
斜陽寂歴柴門閉一點炊烟時起雞犬往來林外俱有<lb/>
蕭然意　衰翁老去疎榮利絶愛山城無事臨去畫樓<lb/>
頻倚何日重來此<lb/>
　　又<hi>應靈道中</hi>
<pb n="KR4j0043_WYG_001-26b"/>
欄干幾曲高齋路正在重雲深處丹碧未乾人去高棟<lb/>
空留句　離離芳草長亭暮無奈征車不住惟有斷鴻<lb/>
烟渚知我頻回顧<lb/>
　　又<lb/>
一彈指頃浮生過墮甑元知當破去去醉吟高卧獨唱<lb/>
何須和　殘年還我從來我萬里江湖烟舸脫盡利名<lb/>
韁鏁世界元來大<lb/>
　　又<lb/>
<pb n="KR4j0043_WYG_001-27a"/>
城南載酒行歌路冶葉倡條無數一朶鞓紅凝露最是<lb/>
關心處　鶯聲無賴催春去那更兼旬風雨試問嵗華<lb/>
何許芳草連天暮<lb/>
　　又<lb/>
中原當日山川震關輔回頭煨燼淚盡兩河征鎮日望<lb/>
中興運　秋風霜滿青青鬢老却新豐英俊雲外華山<lb/>
千仞依舊無人問<lb/>
　　極相思<lb/>
<pb n="KR4j0043_WYG_001-27b"/>
江頭疎雨輕烟寒食落花天翻紅墜素殘霞暗錦一段<lb/>
淒然　惆悵東君堪恨處也不念冷落樽前那堪更看<lb/>
漫空相趂栁絮榆錢<lb/>
　　一叢花<lb/>
樽前凝佇漫魂迷猶恨負幽期從來不慣傷春淚為伊<lb/>
後滴滿羅衣那堪更是吹簫池館青子綠隂時　回廊<lb/>
簾影晝參差偏共睡相宜朝雲夢斷知何處倩雙燕說<lb/>
與相思從今判了十分憔悴圖要箇人知<lb/>
<pb n="KR4j0043_WYG_001-28a"/>
　　又<lb/>
僊姝天上自無雙玉靣翠蛾長黄庭讀罷心如水閉朱<lb/>
户愁近絲簧牕明几淨閒臨唐帖深炷寶奩香　人間<lb/>
無藥駐流光風雨又催涼相逢共話清都舊歎塵劫生<lb/>
死茫茫何如伴我綠蓑青篛秋晩釣瀟湘<lb/>
　　隔浦蓮近拍<lb/>
飛花如趂燕子直度簾櫳裏帳掩香雲暖金籠鸚鵡驚<lb/>
起凝恨慵梳洗粧臺畔蘸粉纖纖指寶釵墜　才醒又<lb/>
<pb n="KR4j0043_WYG_001-28b"/>
困懨懨中酒滋味牆頭栁暗過盡一年春事罨畫高樓<lb/>
怕獨倚千里孤舟何處烟水<lb/>
　　又<lb/>
騎鯨雲路倒景醉靣風吹醒笑把浮丘袂寥然非復塵<lb/>
境震澤秋萬頃烟霏散水靣飛金鏡露華冷　湘妃睡<lb/>
起鬟傾釵墜慵整臨江舞處零亂塞鴻清影河漢横斜<lb/>
夜漏永人靜吹簫同過緱嶺<lb/>
　　昭君怨<lb/>
<pb n="KR4j0043_WYG_001-29a"/>
晝永蟬聲庭院人倦嬾搖團扇小景寫瀟湘自生涼<lb/>
簾外蹴花雙燕簾下有人同見寶篆拆宫黄炷熏香<lb/>
　　雙頭蓮<hi>呈范至能待制</hi>
華鬢星星驚壯志成虚此身如寄蕭條病驥向暗裏消<lb/>
盡當年豪氣夢斷故國山川隔重重烟水身萬里舊社<lb/>
凋零青門俊遊誰記　盡道錦里繁華歎官閒晝永柴<lb/>
荆添睡清愁自醉念此際付與何人心事縱有楚柁吳<lb/>
檣知何時東逝空悵望鱠美菰香秋風又起<lb/>
<pb n="KR4j0043_WYG_001-29b"/>
　　又<lb/>
風卷征塵堪歎處青驄正摇金轡客襟貯淚漫萬點如<lb/>
血憑誰持寄佇想豔態幽情壓江南佳麗春正媚怎忍<lb/>
長亭匆匆頓分連理　目斷淡日平蕪看烟濃樹遠微<lb/>
茫如薺悲歡夢裏奈倦客又是關河千里最苦唱徹驪<lb/>
歌重遲留無計何限事待與丁寧行時已醉<lb/>
　　南歌子<hi>送周機宜之益昌</hi>
異縣相逢晚中年作别難暮秋風雨客衣寒又向朝天<lb/>
<pb n="KR4j0043_WYG_001-30a"/>
門外話悲歡　痩馬行霜棧輕舟下雪灘烏奴山下一<lb/>
林丹為說三年常寄夢魂間<lb/>
　　憶王孫<lb/>
春風樓上栁腰肢初試花前金縷衣嫋嫋娉娉不自持<lb/>
曉粧遲畫得蛾眉勝舊時<lb/>
　　又<lb/>
一春常是雨和風風雨晴時春巳空誰惜泥沙萬點紅<lb/>
恨難窮恰似衰翁一世中<lb/>
<pb n="KR4j0043_WYG_001-30b"/>
　　醉落魄<lb/>
江湖醉客投杯起舞遺烏幘三更冷翠霑衣溼嫋嫋菱<lb/>
歌吹落半川月　空花昨夢休尋覓雲臺麟閣俱陳迹<lb/>
元來只有閒難得青史功名天却無心惜<lb/>
　　鵲橋僊<lb/>
華燈縱博雕鞍馳射誰記當年豪舉酒徒一半取封侯<lb/>
獨去作江邊漁父　輕舟八尺低篷三扇占斷蘋洲烟<lb/>
雨鏡湖元自屬閒人又何必官家賜與<lb/>
<pb n="KR4j0043_WYG_001-31a"/>
　　又<lb/>
一竿風月一蓑烟雨家在釣臺西住賣魚生怕近城門<lb/>
況肯到紅塵深處　潮生理櫂潮平繫纜潮落浩歌歸<lb/>
去時人錯把比嚴光我自是無名漁父<lb/>
　　又<hi>夜聞杜鵑</hi>
茅簷人靜篷牕燈暗春晚連江風雨林鶯巢燕總無聲<lb/>
但月夜常啼杜宇　催成清淚驚殘孤夢又揀深枝飛<lb/>
去故山猶自不堪聽況半世飄然羇旅<lb/>
<pb n="KR4j0043_WYG_001-31b"/>
　　長相思<lb/>
雲千重水千重身在千重雲水中月明収釣筒　頭未<lb/>
童耳未聾得酒猶能雙臉紅一尊誰與同<lb/>
　　又<lb/>
橋如虹水如空一葉飄然烟雨中天敎稱放翁　側船<lb/>
篷使江風蟹舍參差漁市東到時聞暮鐘<lb/>
　　又<lb/>
靣蒼然鬢皤然滿腹詩書不值錢官閒常晝眠　畫凌<lb/>
<pb n="KR4j0043_WYG_001-32a"/>
烟上甘泉自古功名屬少年知心惟杜鵑<lb/>
　　又<lb/>
暮山青暮霞明夢筆橋頭艇子横蘋風吹酒醒　看潮<lb/>
生看潮平小住西陵莫較程蓴絲初可烹<lb/>
　　又<lb/>
悟浮生厭浮名回視千鍾一髮輕從今心太平　愛松<lb/>
聲愛泉聲寫向孤桐誰解聽空江秋月明<lb/>
　　菩薩蠻<lb/>
<pb n="KR4j0043_WYG_001-32b"/>
江天淡碧雲如掃蘋花零落蓴絲老細細晚波平月從<lb/>
波靣生　漁家真箇好悔不歸來早經嵗洛陽城鬢絲<lb/>
添幾莖<lb/>
　　又<lb/>
小院蠶眠春欲老新巢燕乳花如掃幽夢錦城西海棠<lb/>
如舊時　當年真草草一櫂還吳早題罷惜春詩鏡中<lb/>
添鬢絲<lb/>
　　訴衷情<lb/>
<pb n="KR4j0043_WYG_001-33a"/>
當年萬里覓封侯匹馬戍梁州關河夢斷何處塵暗舊<lb/>
貂裘　仇未滅鬢先秋淚空流此生誰料心在天山身<lb/>
老滄洲<lb/>
　　又<lb/>
青衫初入九重城結友盡豪英蠟封夜半傳檄馳騎諭<lb/>
幽幷　時易失志難成鬢絲生平章風月彈壓江山别<lb/>
是功名<lb/>
　　生查子<lb/>
<pb n="KR4j0043_WYG_001-33b"/>
還山荷主恩聊試扶犂手新結小茅茨恰占清江口<lb/>
風塵不化衣鄰曲常持酒那似宦遊時折盡長亭栁<lb/>
　　又<lb/>
梁空燕委巢院靜鳩催雨香潤上朝衣客少閒談麈<lb/>
鬢邊千縷絲不是吳蠶吐孤夢泛瀟湘月落聞柔艣<lb/>
　　破陣子<lb/>
仕至千鍾良易年過七十常稀眼底榮華元是夢身後<lb/>
聲名不自知營營端為誰　幸有旗亭沽酒何妨繭紙<lb/>
<pb n="KR4j0043_WYG_001-34a"/>
題詩幽谷雲蘿朝採藥靜院軒牕夕對棊不歸真箇癡<lb/>
　　又<lb/>
看破空花塵世放輕昨夢浮名蠟屐登山真率飲笻杖<lb/>
穿林自在行身閒心太平　料峭餘寒猶力廉纖細雨<lb/>
初晴苔紙閒題谿上句菱唱遥聞烟外聲與君同醉醒<lb/>
　　上西樓<lb/>
江頭綠暗紅稀燕交飛忽到當年行處恨依依　灑清<lb/>
淚歎人事與心違滿酌玉壺花露送春歸<lb/>
<pb n="KR4j0043_WYG_001-34b"/>
　　點絳唇<lb/>
采藥歸來獨尋茆店沽新釀暮烟千嶂處處聞漁唱<lb/>
醉弄扁舟不怕黏天浪江湖上這回疎放作箇閒人樣<lb/>
　　謝池春<lb/>
壯嵗從戎曾是氣呑殘虜陣雲高狼烟夜舉朱顏青鬢<lb/>
擁雕戈西戍笑儒冠自來多誤　功名夢斷却泛扁舟<lb/>
吳楚漫悲歌傷懷弔古烟波無際望秦關何處歎流年<lb/>
又成虚度<lb/>
<pb n="KR4j0043_WYG_001-35a"/>
　　又<lb/>
賀鑑湖邊初繫放翁歸櫂小園林時時醉倒春眠驚起<lb/>
聽啼鶯催曉歎功名誤人堪笑　朱橋翠徑不許京塵<lb/>
飛到掛朝衣東歸欠早連宵風雨捲殘紅如掃恨樽前<lb/>
送春人老<lb/>
　　又<lb/>
七十衰翁不減少年豪氣似天山淒涼病驥銅駞荆棘<lb/>
灑臨風清淚甚情懷伴人兒戲　如今何幸作箇故谿<lb/>
<pb n="KR4j0043_WYG_001-35b"/>
歸計鶴飛來晴嵐㬉翠玉壺春酒約羣僊同醉洞天寒<lb/>
露桃開未<lb/>
　　洛陽春<lb/>
滿路遊絲飛絮韶光將暮此時誰與說新愁有百囀流<lb/>
鶯語　俯仰人間今古神僊何處花前須判醉扶歸酒<lb/>
不到劉伶墓<lb/>
　　又<lb/>
識破浮生虚妄從人譏謗此身恰似弄潮兒曾過了千<lb/>
<pb n="KR4j0043_WYG_001-36a"/>
重浪　且喜歸來無恙一壺春釀雨蓑烟笠傍漁磯應<lb/>
不是封侯相<lb/>
　　杏花天<lb/>
老來駒隙駸駸度算只合狂歌醉舞金杯到手君休訴<lb/>
看著春光又暮　誰為倩栁條繫住且莫遣城笳催去<lb/>
殘紅轉眼無尋處盡屬蜂房燕戸<lb/>
　　太平時<lb/>
竹裏房櫳一徑深靜愔愔亂紅飛盡綠成隂有鳴禽<lb/>
<pb n="KR4j0043_WYG_001-36b"/>
臨罷蘭亭無一事自修琴銅爐裊裊海南沈洗塵襟<lb/>
　　戀繡衾<lb/>
不惜貂裘換釣篷嗟時人誰識放翁歸櫂借樵風穩數<lb/>
聲聞林外暮鐘　幽棲莫笑蝸廬小有雲山烟水萬重<lb/>
半世向丹青看喜如今身在畫中<lb/>
　　又<lb/>
無方能駐臉上紅笑浮生擾擾夢中平地是冲霄路又<lb/>
何勞千日用功　飄然再過蓮峰下亂雲深吹下暮鐘<lb/>
<pb n="KR4j0043_WYG_001-37a"/>
訪舊隱依然在但鶴巢時有墮松<lb/>
　　風入松<lb/>
十年裘馬錦江濱酒隱紅塵萬金選勝鶯花海倚疎狂<lb/>
驅使青春吹笛魚龍盡出題詩風月俱新　自憐華髮<lb/>
滿紗巾猶是官身鳯樓常記當年語問浮名何似身親<lb/>
欲寄吳牋說與這回真箇閒人<lb/>
　　風流子<lb/>
佳人多命薄初心慕徳耀嫁梁鴻記綠牕睡起靜吟閒<lb/>
<pb n="KR4j0043_WYG_001-37b"/>
詠句翻離合格變玲瓏更椉興素紈留戲墨纖玉撫孤<lb/>
桐蟾滴夜寒水浮微凍鳯牋春麗花砑輕紅　人生誰<lb/>
能料堪悲處身落栁陌花叢空羨畫堂鸚鵡深閉金籠<lb/>
向寶鏡鸞釵臨粧常晚繡茵牙版催舞還慵腸斷市橋<lb/>
月笛燈院霜鐘<lb/>
　<lb/>
　<lb/>
　放翁詞<lb/>
</p>
<p>
</p>
  </div>
<div> <lb/>
    <p>
<pb n="KR4j0043_WYG_002-1a"/>
放翁詞跋<lb/>
余家刻放翁全集已載長短句二巻尚逸一二調章次<lb/>
亦錯見因載訂入名家楊用修云纎麗處似淮海雄慨<lb/>
處似東坡予謂超爽處更似稼軒耳古虞毛晉記<lb/>
</p>
<p>
</p>
  </div></body>
</text>\m</TEI>
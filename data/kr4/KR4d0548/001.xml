<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>林外野言卷上</head>
    <p>
<pb n="KR4d0548_WYG_001-1a"/>
欽定四庫全書<lb/>
　林外野言卷上　　　　　　元　郭翼　撰<lb/>
　　精衛操<lb/>
東海水雖大精衛心不移銜石填海有滿時有滿時海<lb/>
有底吁嗟人心不如海<lb/>
　　花㳺曲<lb/>
石池天地花溟濛芙蓉暖紅旗颭風錦艚兩帆出雲裏<lb/>
玉艷搖溶養龍水寳坊壁堂山入門璚琚雜珮飄輕裙<lb/>
<pb n="KR4d0548_WYG_001-1b"/>
館娃愁絶行春歩青狐泣冷鴛鴦墓鉄蛟噴壑風雨來<lb/>
花宫香送瓊英杯玉粒松膏粉雲椀小扇桃歌紫牙板<lb/>
苧蘿烟斷東海西雙璫椷札近新題青鳥不來無信使<lb/>
玉雁銜絲啼十四真珠字宻愁滿箋為君重賦花遊篇<lb/>
　　和顧子逹見寄二首<lb/>
江上去年來避寇無家歸路轉淒迷桃花栁絮當三月<lb/>
瘴雨蠻烟似五溪直見荒臺麋鹿走可憐無樹鳳凰棲<lb/>
讀書支子橋邊宅瓦礫傷心暗蒺藜<lb/>
<pb n="KR4d0548_WYG_001-2a"/>
　　其二<lb/>
君住同丘似同谷閒身應是笑官忙梅花有興吟東閣<lb/>
萱草無憂樹北堂謾省觀魚莊叟樂誰憐歌鳳接輿狂<lb/>
相看馬困鹽車日何處悲鳴覔九方<lb/>
　　城南艸堂與顧仲瑛夜話<lb/>
花發草堂風雨春青燈剪韭話情親亂離隔世今何夕<lb/>
生死論交竟幾人城郭是非華表鶴蓬萊清淺海中塵<lb/>
三千賔客馮驩在莫怪悲歌撫劔頻<lb/>
<pb n="KR4d0548_WYG_001-2b"/>
　　聞吕敬夫移居五首<lb/>
憶汝秋來信使稀移家未覩是耶非月星繞樹烏三匝<lb/>
風雨橫江雁獨飛豈為故人居赤甲還從野老款荆扉<lb/>
東西擾擾皆為客琴劔空慚坐不歸<lb/>
　　其二<lb/>
詹尹何勞更决疑衡門之下可棲遲竹從少傅韋家覓<lb/>
樹向果園坊裏移翡翠小堂巢窄窄鷗鶄近渚檻垂垂<lb/>
主人一任懸徐榻更擬風流醉習池<lb/>
<pb n="KR4d0548_WYG_001-3a"/>
　　其三<lb/>
卜築因同野老居家貧猶有五車書從人更買青田鶴<lb/>
入饌頻供丙穴魚謝朓能詩多警策嵇康嬾性且麤疎<lb/>
江頭樹裏晴雲出日日看山候小車<lb/>
　　其四<lb/>
餘暑醉人猶困酒秋風秋雨下朝朝頗聞蔣詡開三徑<lb/>
未識將軍第五橋月裏芙蓉催放艇天頭鸞鶴待鳴簫<lb/>
海鄉應訝文星聚莫以尋常折簡招<lb/>
<pb n="KR4d0548_WYG_001-3b"/>
　　其五<lb/>
雨映清秋解鬱陶無端舒嘯倚東皋終懷楚國屠羊肆<lb/>
已媿江州食犬牢五夜新凉吹枕几十年舊夢落波濤<lb/>
老來已慕歸耕好田屋芃芃黍豆髙<lb/>
　　巴湖春暮<lb/>
巴城湖頭日欲曛巴王廟下水如雲漁船歸去打雙槳<lb/>
鷗鳥飜迴飛一羣野曠天開秋歴歴霜清木落雨紛紛<lb/>
杜陵飄泊誰知己搔首風塵正憶君<lb/>
<pb n="KR4d0548_WYG_001-4a"/>
　　題景徳寺櫻桃<lb/>
上人醉卧櫻桃發客至不知山日斜粲然五<hi>闕</hi>庭下雪<lb/>
開作小白岩前花仙女吹笙<hi>闕</hi>　宻背痒欲倩麻姑爬<lb/>
<hi>闕</hi>
　　書聲齋<lb/>
幽人一室開風露坐想瀛洲玉為署把書夜誦秋滿空<lb/>
徘徊花影蟾蜍樹蓮葉艇子風泠泠太乙下照藜火青<lb/>
笙簧塞耳洗不醒漻哉太音誰得聽<lb/>
<pb n="KR4d0548_WYG_001-4b"/>
　　雪後逰華藏寺<lb/>
快雪時晴西日㣲隂隂碧殿鎖林扉山中白雲好留客<lb/>
枝上野梅寒拂衣經床無風花自落瓊田如海鶴爭飛<lb/>
諸郎授簡皆能賦况復東林此會稀<lb/>
　　登文筆峰<lb/>
借得登山靈運屐乾坤眺望倚巑岏上方日落樓臺碧<lb/>
積雨春深艸木寒戰馬中原連萬國風檣巨海隔三韓<lb/>
寥寥宇宙懷今古墮泪之碑幾度㸔<lb/>
<pb n="KR4d0548_WYG_001-5a"/>
　　寄于彦成兼柬玉山<lb/>
匡廬道士三尺强手援北斗酌桂漿露氣朝開瑪瑙甕<lb/>
丹光夜落芙蓉牀崆峒仙人廣成子鑑湖狂客賀知章<lb/>
主人種梅已成屋憶爾看雲眠艸堂<lb/>
　　漫興<lb/>
三月既望出北郭艸堂樽爼特風流戴花一任巾幘岸<lb/>
酌酒且將車轄投骯髒倚門徒自惜慵疎與世豈無謀<lb/>
青春正好莫嫌晚取次習家池上遊<lb/>
<pb n="KR4d0548_WYG_001-5b"/>
　　春日有懷二首<lb/>
二月作客楊家巷東望滄浪眼欲醒雲樓吐氣蛟蜃紫<lb/>
海户送色蓬萊青也知奔走非我事直以疎慵任性靈<lb/>
别後憶君兼日夜滿江風雪况如馨<lb/>
　　其二<lb/>
客裏青春愁不禁月頭月尾雨隂隂海棠結巢花匼匝<lb/>
楊柳滿門江淺深竟日笙囊寒未解臨池盤醆晚纔斟<lb/>
諸郎怕有乘舟興怪煞喧喧鵲報音<lb/>
<pb n="KR4d0548_WYG_001-6a"/>
　　玉山草堂<lb/>
玉山草堂誰比數風流不減浣溪頭碧梧翠竹一箇箇<lb/>
鷺絲鸂鶒兩悠悠吹笙子晉尋常過愛酒山公爛熳㳺<lb/>
但道幽棲嫌早計須君更上鳳麟洲<lb/>
　　再題<lb/>
玉山草堂趣絶殊風烟白石路縈迂寄詩未荅髙常侍<lb/>
簇馬或迎嚴大夫花徑埽晴當晚雪榿林移雨接春湖<lb/>
主人結搆知幽寂還約看山傍酒壺<lb/>
<pb n="KR4d0548_WYG_001-6b"/>
　　澹香亭<lb/>
别館閒時擲果車澹香亭下賞春華東闌恰好清明節<lb/>
千樹都開爛漫花綺席霏霏吹雪暖霓裳疊疊舞風斜<lb/>
魏公翰墨秦家得一字千金未足誇<lb/>
　　南湖有懷<lb/>
玉山之詩尚清省草堂緗帙動星光兒郎箇箇荀文若<lb/>
賔客入人馬季良月裏吹簫眠複閣花間移艇過漁莊<lb/>
酒酣側近江頭别獨坐南湖意不忘<lb/>
<pb n="KR4d0548_WYG_001-7a"/>
　　漫興一首<lb/>
前月海寇入郡郭病裏移家愁殺人桃花野屋苦多雨<lb/>
楊栁清江無好春誰似龎公居隴畆自慙杜老在風塵<lb/>
草堂夢寐驚相見把酒論詩月色新<lb/>
　　拜石壇<lb/>
偉兹秀石竒而雄億千萬年夀作朋何年天公召雷公<lb/>
下驅六丁鑿濛鴻巨斧落手驚飛龍初疑帝遣神鼇首<lb/>
戴海上之青峰又疑星蕋墮地變化為芙蓉神物之神<lb/>
<pb n="KR4d0548_WYG_001-7b"/>
固有馮一朝當變遷霹靂千丈崩左股臂折卧棘蓬虎<lb/>
頭顛絶如南宫作壇置之衆不驚如在培塿視華嵩題<lb/>
識况重仇池翁仇池雪浪空玲瓏丹丘白野拜下風嗟<lb/>
哉天地生物功一成一毁無終窮人之顯晦靡不同吾<lb/>
嘗視天唯夢夢貴賤夀夭初無定幽人采薇窮谷中石<lb/>
也幸爾千載逢能令人拜壇再登洛陽丘墟牛李死甲<lb/>
乙零落平泉空溝中之斷㸑下桐荆山玉氣吐長虹賀<lb/>
爾遭也天所蒙賀爾遭也天所蒙<lb/>
<pb n="KR4d0548_WYG_001-8a"/>
　　白雲海<lb/>
青田生鶴子隨母青田飛母飛向天去𤣥裳縞其衣千<lb/>
年歸來華表鶴鶴雛悲鳴西日落好將商墓寺前雲飛<lb/>
還直過青山郭<lb/>
　　寄馬敬常<lb/>
奈爾相如好賦何老懷猶得慰蹉跎五侯冠蓋殊皆貴<lb/>
百世文章自不磨沙漠黃雲龍去逺江湖秋水雁飛多<lb/>
旌旄海上重開府還擬扁舟雪夜過<lb/>
<pb n="KR4d0548_WYG_001-8b"/>
　　寄青龍瞿惠夫博士<lb/>
醉眠亭上追遊日為惜髙情對物華草港鬬飛花鴨雨<lb/>
竹沙深映白鷴罝叢叢山影侵雲直一一人家落路斜<lb/>
近報風流多著作門生若箇是侯芭<hi>著一作述</hi>
　　荷亭晚坐寄悦堂長老<lb/>
海上無家來避冦行吟何處可銷憂㸔荷偶到東林寺<lb/>
落日渾如丈八溝雲葉層隂青過㟁艸堂五月澹於秋<lb/>
老子情深能愛客更擬花開一醉留<lb/>
<pb n="KR4d0548_WYG_001-9a"/>
　　崑山即事寄友人<lb/>
人家繞郭連鳬雁井落荒凉接野坰湓瀆雨來秋水暗<lb/>
馬鞍雲盡暮峰青宿艸屢過劉君墓紫藤長倚范公亭<lb/>
結鄰最晚還相並海上長嗟處士星<lb/>
　　過綽墩舟中奉寄玉山<lb/>
綽墩樹色青如薺蕩裏張帆曉鏡開烏目峰髙雲北下<lb/>
白沙湖濶水西來菰蔣打雨鳴還止鸂鶒迎船舞却迴<lb/>
好入桃源張渥畫祇慙楊馬是仙才<hi>白沙湖濶一作沙湖波闊</hi>
<pb n="KR4d0548_WYG_001-9b"/>
　　同敬常汎婁江<lb/>
春江一畨㳺春艇澹沲青山東復東楊柳孤村寒食雨<lb/>
流鶯百囀落花風卷題宫錦駝泥紫杯汎仙桃枸杞紅<lb/>
鐵龍後夜來同聽擬借琴髙赤鯉公<lb/>
　　蒼筤竹軒<lb/>
清風峽上蒼筤竹箇箇繞軒隂滿庭秋聲夜覺烟波逺<lb/>
雲氣曉拂鑑湖清親題白野尚書額好勒金華太史銘<lb/>
老去幾時探禹穴與子同躡鳳凰翎<lb/>
<pb n="KR4d0548_WYG_001-10a"/>
　　緑隂亭<lb/>
緑隂亭上夏五月瀛洲上客與俱來日出衆鳥繞屋語<lb/>
竹深好花當户開鏡裏水涵萍似粟席間雲落酒如苔<lb/>
更貪賀監清狂甚艇子朝朝暮暮迴<lb/>
　　放生池<lb/>
放生池館信竒哉面面芙蓉夾坐開户外香烟浮翡翠<lb/>
殿頭雲氣接蓬萊曽聞子晉吹笙過或遇安期送棗來<lb/>
羽客歩虛明月夜珮環鏘玉下層臺<lb/>
<pb n="KR4d0548_WYG_001-10b"/>
　　追和龍洲先生登多景樓詩就題其墓<lb/>
黃鶴磯頭風雨秋中原一望使人愁東江風雨一斗酒<lb/>
大地山河百尺樓羣臣誰决和戎議九廟猶銜誤國羞<lb/>
慷慨魯連寜入海淒涼王粲重登樓荒岡四尺先生墓<lb/>
再拜酧之雙玉舟<lb/>
　　省臣遣館士秦約陸仁祭龍洲先生墓因作詩送<lb/>
　　　之<lb/>
龍洲湖海士瘞玉崑山阿山川邈如昨喬木拱烟蘿偉<lb/>
<pb n="KR4d0548_WYG_001-11a"/>
哉二三子覽古發嘯歌披荆弔遺跡窆石臨嵳峩慨嗟<lb/>
嵗月流奈此湮没何立闕表隧道大刻盤蛟鼉維時春<lb/>
載陽好鳥鳴聲和麗牲拜墓下冠蓋相駢羅山僧出遺<lb/>
墨保䕶百年多縱橫廿八字恍若龍騰梭緬懷攜彘酒<lb/>
風雨渡江沱中原雖在望泪落如懸河安得起九泉執<lb/>
手予婆挲歸憩𤣥館夕凉風水㣲波詩成想丰采寤寐<lb/>
倘來過<lb/>
　　漁莊<lb/>
<pb n="KR4d0548_WYG_001-11b"/>
山色桃花裏漁莊信少雙鷗羣迴落日魚笱聚深矼楊<lb/>
栁秋開屋蒹葭雨滿江野翁歸醉晚水没繫船椿<lb/>
　　春波曲<lb/>
妾家紅蕖曲緑水春滿滿鸂鶒不肯飛雙棲落花暖<lb/>
　　桓王墓<lb/>
客行古城下下有桓王墓古城多秋艸牛羊下來暮<lb/>
　　簫史趙信卿謁玉山昆季且欲登碧梧翠竹之堂<lb/>
　　　詩以道其行<lb/>
<pb n="KR4d0548_WYG_001-12a"/>
金粟池頭花皜皜緑隂亭下樹𡨕𡨕一曲重聞簫史過<lb/>
月明憶上鳳凰翎<lb/>
　　遊仙詞八首<lb/>
銀流萬里海雲東只泛靈槎上碧空仙女踏歌星影裏<lb/>
老龍吹笛浪花中<lb/>
　　其二<lb/>
金粟天髙碧殿雲鏡中空影夜氤氲白鸞樹下三千女<lb/>
一色龍綃玉雪裙<lb/>
<pb n="KR4d0548_WYG_001-12b"/>
　　其三<lb/>
令威化鶴已千春華表歸來是後身城郭悲歌荒塚在<lb/>
到頭應媿學仙人<lb/>
　　其四<lb/>
白鶴下啄瑶艸庭道士夜讀神農經問之長生有寳訣<lb/>
授以松根千嵗苓<lb/>
　　其五<lb/>
溪水流香飯熟麻洞中千樹玉桃花金盤日日飛仙供<lb/>
<pb n="KR4d0548_WYG_001-13a"/>
勅賜安期海上𤓰<lb/>
　　其六<lb/>
鬱蕭臺上會羣仙龍燭飛光曉夜然玉殿歸來環珮冷<lb/>
白雲猶䕶古苔篇<lb/>
　　其七<lb/>
麟洲宫殿五雲髙夜赴瑤池宴碧桃借得仙人紅尾鳳<lb/>
月中飛影拂波濤<lb/>
　　其八<lb/>
<pb n="KR4d0548_WYG_001-13b"/>
鈞天按樂樂蓬瀛手把芙蓉朝太清一曲霓裳羽衣舞<lb/>
仙家只數董雙成<lb/>
　　柳塘春<lb/>
隂隂覆地十餘畆嫋嫋迴塘二月風雨過鷗眠沙色裏<lb/>
花飛鶯亂水聲中<lb/>
　　題雲間徐希哲竹庭卷<lb/>
軒外閒亭百歩寛不栽桃李盡琅玕幽深自與塵氛逺<lb/>
瀟洒偏禁雨雪寒湘浦夜濤欹枕聽渭川晴色卷簾看<lb/>
<pb n="KR4d0548_WYG_001-14a"/>
春來更愛兒孫長玉立森森擬謝蘭<lb/>
　　清真觀<hi>即宋放生池</hi>
放生池上應五月爛熳花開坐夜長月出金盤擎露影<lb/>
天髙玉井散秋香雲邊小溆瀛洲近鏡裏㣲波太液涼<lb/>
准擬王喬借飛舄仙遊從此恣翺翔<lb/>
　　行路難七首<lb/>
贈君葡萄之芳醇璚瑰玉佩之鏘鳴昆吾鹿盧之寳劔<lb/>
空桑龍門之瑟琴紅顔暉暉不長盛流光欺人忽西沉<lb/>
<pb n="KR4d0548_WYG_001-14b"/>
願君和樂兮欣欣聽我再歌行路吟不見陸機華亭上<lb/>
寥寥鶴唳詎可聞朝愁不能驅暮愁不可處中區何陿<lb/>
隘乘雲汗漫瑤之圃爰從王母訪井公復約元君謁東<lb/>
父靈桃花開銀露臺玉文棗熟青琳宇我願於焉此中<lb/>
息錫以遐年永終古<lb/>
　　其二<lb/>
君不見草木榮復凋青青摧折風霜朝人生寓一世何<lb/>
異石火飛流猋貴賤夀夭百年殊死者前後孰可逃當<lb/>
<pb n="KR4d0548_WYG_001-15a"/>
年稱意即可樂烹羊炰羔召同僚莫令閒慮損汝神未<lb/>
老面黧毛髪焦岡頭松栢多髙墳聲譽俱逐塵壤消令<lb/>
人及此意沈菀上堂鼔瑟歌詩謠<lb/>
　　其三<lb/>
門前十字街車輪馬脚不可遮馳名逐勢死不畏赤手<lb/>
生拔鯨魚牙得之未足為身榮敗者顛倒紛若麻嗟予<lb/>
無能守命分樂取意適不願奢諸君惘惘胡不思來日<lb/>
苦少去日多丈夫闔棺事始定何用無益長怨嗟<lb/>
<pb n="KR4d0548_WYG_001-15b"/>
　　其四<lb/>
秦女卷衣咸陽宫蘭烟桂霰茱茰芳泥金爛爛輝五綵<lb/>
新衣新賜蘇合房朝擁羣仙行羲和御車駕飛龍暮從<lb/>
天女㳺月中吹笙鳳鳴空君恩恐移今已衰羞將淚滴<lb/>
紅芙蓉寜作蓬池並翼鳥飛飛到死成匹雙<lb/>
　　其五<lb/>
蹙蹙靡所騁出自城北門顧瞻荒丘中鬱鬱蹲石麟石<lb/>
闕字漫漫不知何代貴者墳形骸已滅魑魅跡物化盡<lb/>
<pb n="KR4d0548_WYG_001-16a"/>
為狐兔塵吁嗟漢家陵闕荒無主青山落日秦川下猶<lb/>
聞樗里有智人天子之宫夾其墓今日休論智與愚昔<lb/>
人意氣復何如願借飄颻丹鳳舄與子鍊形入雲墟<lb/>
　　其六<lb/>
庭前芳樹花參差嵗嵗争新滿舊枝開白開紅接芳葉<lb/>
撩亂二月三月時昔日美人顔似花看花暮去朝復來<lb/>
紅夾羅襦泫香露青天白日春風吹惋惋含悲思百年<lb/>
何人得長好嘆息謂君君不知<lb/>
<pb n="KR4d0548_WYG_001-16b"/>
　　其七<lb/>
君不見流水泯泯去不還日月攪攪曽無閒人生長苦<lb/>
死催促富貴早來開我顔飲酒飲不多直愛美人揚美<lb/>
歌即今受樂亦已晚過眼百年能幾何<lb/>
　　送盧公武應召北上<lb/>
前朝圖史已全收詔起丘園重纂修一道同風遵禮樂<lb/>
大書特筆法春秋金壺墨㵼朝揮洒銀燭花消夜校讎<lb/>
進卷内廷承顧問鵠袍端立殿西頭<lb/>
<pb n="KR4d0548_WYG_001-17a"/>
　　漫興九首<lb/>
瞿盧袁陸思清警要我題詩來鶴亭月下吹笙看舞影<lb/>
竹中移柵䕶霜翎<lb/>
　　其二<lb/>
廣平梅詞吐清婉惠連雪賦映嬋娟况有文章兼二美<lb/>
吕家亭子得無傳<lb/>
　　其三<lb/>
白雲滿地如白石明月窺江來近人最憶滎陽好兄弟<lb/>
<pb n="KR4d0548_WYG_001-17b"/>
著霜柿葉冩詩新<lb/>
　　其四<lb/>
淮泗大水斷禾黍聞道居人巢樹頭漢武曽聞歌瓠子<lb/>
老翁更儗賦黃樓<lb/>
　　其五<lb/>
城南市中有楚客醉卧髙樓看月生兩兒共扶不肯下<lb/>
紫簫吹度到天明<lb/>
　　其六<lb/>
<pb n="KR4d0548_WYG_001-18a"/>
側聞朝家置史館須得班馬出羣材掲公已老歐陽死<lb/>
近者何堪為緫裁<lb/>
　　其七<lb/>
北山一士禪宗秀爛漫交情只憶渠每與王郎傳詛楚<lb/>
不同懷素學狂書<lb/>
　　其八<lb/>
永嘉為儒有陳子更思文雅得曹髯麟趾鳳毛不復見<lb/>
龍文虎脊有誰兼<lb/>
<pb n="KR4d0548_WYG_001-18b"/>
　　其九<lb/>
江上十月風日好小桃欲開春可憐絶勝龍沙三尺雪<lb/>
雕弓射雁拂廬前<lb/>
　<lb/>
　<lb/>
　<lb/>
　<lb/>
　林外野言卷上<lb/>
</p>
<p>
</p>
  </div>
</body>
</text>
</TEI>
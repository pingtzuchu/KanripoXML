<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>林外野言卷下</head>
    <p>
<pb n="KR4d0548_WYG_002-1a"/>
欽定四庫全書<lb/>
　林外野言卷下　　　　　　元　郭翼　撰<lb/>
　　題張戡畫瘦馬圖<lb/>
瘦骨鋒稜珠汗落卧痕半雜古苔烟未脱將軍金匼匝<lb/>
又䭾兒女玉嬋娟蒼黄日色龍沙外慘淡秋聲塞雁前<lb/>
神駿只今誰貌得開圖老眼一醒然<lb/>
　　燕婁東園分韻得五字<lb/>
苕苕望瀛洲流雲下東渚笛教仙人借酒使文君取篔<lb/>
<pb n="KR4d0548_WYG_002-1b"/>
簹寫林緑菡蓞發江雨煌煌金閨姿天動星文聚華辭<lb/>
播蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>繁價登瓊珇龍鍔秋濤淨鳳羽雲色五燕敖亦<lb/>
云暢驩集那得屢驕驄蹋晚轡閣門凉月舉<lb/>
　　寄郯九成懷鐵崖且聞有挾璚花赴倪雲林之約<lb/>
　　　就柬<lb/>
府中從事近將書只道清狂事事無雪艇不來邀陸倩<lb/>
雲林直去看倪迂醉時自舞銕如意愁裏休歌玉唾壺<lb/>
揚子草堂頻有約速來滿眼為君酤<lb/>
<pb n="KR4d0548_WYG_002-2a"/>
　　江水辭二章<lb/>
江水一百里送君君去時丁寜桃葉渡莫唱渡江辭<lb/>
　　其二<lb/>
江水一百里江流七十盤初三弦上月相憶照灣環<lb/>
　　題宋髙宗詩便面<lb/>
康邸龍飛日中原不可支乘輿猶北狩淚濕畫中詩<lb/>
　　江南曲<lb/>
江南暄新花月天美人盤㳺緩愁年翠環嬌春扶上船<lb/>
<pb n="KR4d0548_WYG_002-2b"/>
扶上船月如水霞蓋車度花裏<lb/>
　　㳺女曲<lb/>
麝衣寳珞花氤氲芙蓉小釵金鵞裙流目艷艷思若雲<lb/>
思若雲可憐嬌玉條脱金歩搖<lb/>
　　采蓮曲<lb/>
青溪小姑雙嬋娟蓬蓬荷葉金槳船含情戱采並目蓮<lb/>
並目蓮為郎喜刺滿莖傷玉指<lb/>
　　采菱曲<lb/>
<pb n="KR4d0548_WYG_002-3a"/>
湖灣小婦歌采菱盪舟曲曲去相迎花開鏡裏搖明星<lb/>
搖明星妬華月郎不歸怨花發<lb/>
　　陽春曲<lb/>
柳色青堪把櫻花雪未乾宫中裁白紵猶怯剪刀寒<lb/>
　　鳳臺曲<lb/>
聞道嬴家女吹簫入紫雲如何鳳臺上不棲祖龍君<lb/>
　　淮南王曲<lb/>
漢武好神仙淮南去不還徒令風雨客感慨茂陵阡<lb/>
<pb n="KR4d0548_WYG_002-3b"/>
　　獨漉篇<lb/>
求禄求禄清白不濁清白尚可貪汚殺我明明日月麗<lb/>
乎太清明君當宁明臣在廷賞不虛功刑必當罰孰將<lb/>
溷溷我寜察察濯乎不洿皭乎不緇暮夜之金弗替於<lb/>
懷幸甚至哉歌以言志<lb/>
　　自君之出矣<lb/>
自君之出矣花開又花謝思君如日月耿耿晝復夜<lb/>
　　其二<lb/>
<pb n="KR4d0548_WYG_002-4a"/>
自君之出矣徒守零落耳思君如車輪輾轉愁不已<lb/>
　　其三<lb/>
自君之出矣琴瑟何曽御思君如落葉蕭瑟悲秋暮<lb/>
　　明鏡篇<lb/>
開鏡珠璣匣盤龍百鍊金使君持照妾不解照君心<lb/>
　　蓮子曲<lb/>
蓮子復蓮子苦心郎不嘗為郎剥蓮子蓮子憶空房<lb/>
　　汴隄曲<lb/>
<pb n="KR4d0548_WYG_002-4b"/>
已信隄名汴誰教柳姓楊龍舟行樂地不得復歸唐<lb/>
　　王孫曲<lb/>
春來百種艸無那怨王孫迷却郎歸路萋萋不斷根<lb/>
　　夜夜曲<lb/>
蕙花空帳不生春香壁泥紅墮網塵㣲歩珊珊燈影裏<lb/>
金屏夜降李夫人<lb/>
　　題柯敬仲梅花竹石圖<lb/>
夜寒起坐看龍影金閣罘罳小殿東夢覺香吹梅子樹<lb/>
<pb n="KR4d0548_WYG_002-5a"/>
玉文堂上月方中<lb/>
　　題李遵道小寒林圖<lb/>
溪泉溪樹滿春青寫入桃源翡翠屏楊子風流那可得<lb/>
為渠安箇銕厓亭<lb/>
　　題倪元鎮畫雲林圖<lb/>
鬱鬱倦時燠雲漢雨如洗美人既云遘胡寜不忻喜㣲<lb/>
烟升夕樹鮮月度秋水人生豈所適所適正在爾<lb/>
　　蹋踘篇和鐵厓韻四首<lb/>
<pb n="KR4d0548_WYG_002-5b"/>
簇花小銀雲作團雙尖繡襪星流丸金蟬束腰燕盤盤<lb/>
燕盤盤綵門下第一名齊雲社<lb/>
　　其二<lb/>
倡園小奴花箇箇蹋踘朝朝花裏過釵墜蜻蜓髻倭墮<lb/>
髻倭墮玉瓏璁倚嬌樹雙臉紅<lb/>
　　其三<lb/>
緑雲草色光如苔綵樓紅扇相當開美人凌波蹴月來<lb/>
蹴月來不墮地袖回風動羅袂<lb/>
<pb n="KR4d0548_WYG_002-6a"/>
　　其四<lb/>
落花水流春滿路走紅踘踘羅塵歩繡襦鴛鴦暖香霧<lb/>
暖香霧酒光獰紅暎肉太嬌生<lb/>
　　題仙山樓觀圖<lb/>
五雲樓閣世間無日月龍光出綺疏王母衆中金羽蓋<lb/>
雙成扶下紫雲轝<lb/>
　　題美人圖<lb/>
上清宫殿五雲車降下仙人蕚緑華怪得雪衣無箇信<lb/>
<pb n="KR4d0548_WYG_002-6b"/>
只將條脱寄羊家<lb/>
　　題詩意圖<lb/>
鬱金堂上春濃否薄薄羅襦杏子紅白日繡忩鸎不語<lb/>
都縁詩思落花中<lb/>
　　題倪元鎮畫<lb/>
不見草堂榿樹西早來雲氣忽相迷野老迴船怕風雨<lb/>
竹雞柵裏莫教啼<lb/>
　　題秋山圖<lb/>
<pb n="KR4d0548_WYG_002-7a"/>
山上浮雲天幾重秋髙花散玉芙蓉好攜謝朓驚人語<lb/>
醉裏來登落雁峯<lb/>
　　絶句六首<lb/>
沙洲蘆葦如城郭水深門前百丈洪老漁曬網卧日裏<lb/>
稚子捉船行水中<lb/>
　　其二<lb/>
楊柳蓋江花蓋屋就中二月覺春多一雙白鵠浮新舫<lb/>
窣迹紅雲踏艷歌<lb/>
<pb n="KR4d0548_WYG_002-7b"/>
　　其三<lb/>
髙桃花發江林裏蝶㺯鶯銜四散飛便開金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>留連看<lb/>
莫放青春造次歸<lb/>
　　其四<lb/>
可惜清明雨也晴好春須看水東亭桃花如馬斑斑色<lb/>
楊柳藏鴉樹樹青<lb/>
　　其五<lb/>
芣苢新生蓋地面辛夷髙開滿上頭生憎雨惡兼風惡<lb/>
<pb n="KR4d0548_WYG_002-8a"/>
轉益朝愁復暮愁<lb/>
　　其六<lb/>
雨多二月連正月草没南園與北園一向無情花片片<lb/>
百般如怨鳥言言<lb/>
　　崑山謠送友人<lb/>
吳東之州婁東江民廬矗矗如蠭房官車客馬交馳橫<lb/>
紅塵軋投康與莊雞鳴閙市森開張珠犀翠象在道傍<lb/>
吳艎越艦萬首驤大㠶雲落如山崩舟工花股百夫雄<lb/>
<pb n="KR4d0548_WYG_002-8b"/>
蠻音䝤語如吃羌水仙祠前海茫茫魚鼈作道虹作梁<lb/>
龍堂貝闕當中央靈女媛歌吹笙簧馮夷伐鼓相鏗轟<lb/>
或乘飛龍下滄浪大檣小檣火流光翠旓摩雲互低昻<lb/>
左驅勾陳右攙搶天子錫命下南邦重臣下拜靈慈宫<lb/>
太平無象躋成康吾州富庶文物昌厥田下下賦下上<lb/>
歳貢天府民職恭君子誾誾講虞唐小人業業為工商<lb/>
大夫從事舉賢明掌曹僚屬登其良王郎作掾材用長<lb/>
理煩剸劇乃不蘉自少軒輊有父風穰穰學業盈囷倉<lb/>
<pb n="KR4d0548_WYG_002-9a"/>
乃翁七十鬚眉蒼二三昆季故昻藏中郎虎髯黠而彊<lb/>
誠心懇懇愛其兄願汝忠謇為國禎子孫昭孝百禄將<lb/>
願集中正以為裳願以仁義雜為珩願言揖子以為明<lb/>
徳音秩秩亦孔章<lb/>
　　天台行送友人<lb/>
吾聞天台山一萬八千丈赤霞壁立百雉城閶闔天開<lb/>
勢摩蕩瓊臺雙闕雲幾重羣山俯伏華頂雄靈仙𤣥聖<lb/>
所窟宅紫氣彷彿飛㳺龍滄溟直下但如沼青烟東望<lb/>
<pb n="KR4d0548_WYG_002-9b"/>
蓬萊小火珠光動金銀宫日月跳丸幾昬曉丹厓氣散<lb/>
如飛霜草木冬夏涵天香羽人霄蓋擁旌節雨衣雲帶<lb/>
雙翺翔石橋縹緲那可度憑雷躡雲天所怒不知方廣<lb/>
今有無如何絶却人間路有客有客多好竒方舟明日<lb/>
過靈溪青山之谷事幽討手援芝草歌我詩<lb/>
　　贈卜香印錢道人<lb/>
吾聞軒轅師廣成仙成騎龍鼎湖升獨遺弓劍在人世<lb/>
白雲冉冉連星辰崆峒之天三十六日月珠光照龍燭<lb/>
<pb n="KR4d0548_WYG_002-10a"/>
何年贈汝棗木盤玉字靈香勘神卜道人十口家一船<lb/>
瓦盤沽酒有酒錢桃花洞洞紅滿烟塵流一隔三千年<lb/>
　　送道士遊武當<lb/>
武當諸峰何壯哉大朶小朶青蓮開𤣥聖中居天地户<lb/>
赤日下照金銀臺神龜六眼電光走山鬼一足雲頭來<lb/>
道人再拜望北極應帶滿身星斗回<lb/>
　　奉同袁子英柬呈楊亷夫先生<lb/>
楊子十年官不調如此永州文力何洞庭鐵笛龍吹得<lb/>
<pb n="KR4d0548_WYG_002-10b"/>
天上瓊書鶴寄多車子看花將一兩雪兒行酒艷雙歌<lb/>
時時對客教弦索繡領單衫月色羅<lb/>
　　和讀李五峰集<lb/>
先生住婁八十日金石遺音手自題人物風流擬江左<lb/>
文章典雅重淮西鳳來山郭時稱瑞鯨破滄溟勢欲齊<lb/>
著作新聞徴士詔天光久待照青藜<lb/>
　　桂花曲<lb/>
花開沓沓金為粟葉宻藂藂翠蓋烟不分月中惟一樹<lb/>
<pb n="KR4d0548_WYG_002-11a"/>
要將秋色種諸天<lb/>
　　欸乃歌詞<hi>并序</hi>
　　　呉與卜者浮舟為家遨逰往來具能道山水之<lb/>
　　　勝請予言其狀如杜之歌䕫州禹錫之竹枝也<lb/>
　　　因製欸乃新詞五章遺之言固鄙俚不能當古<lb/>
　　　作者然或逺方懷其風俗使歌之亦足樂也<lb/>
榻頭船子小如車賣卜狂逰屬當家直到年頭與年尾<lb/>
不開看月即看花<lb/>
<pb n="KR4d0548_WYG_002-11b"/>
　　其二<lb/>
芙蓉秋裏遶城開溪月溪烟幾畨來駱駝橋頭有酒賣<lb/>
鷗波亭下棹船回<lb/>
　　其三<lb/>
道塲何山山最雄弁中形勝聞吳中七十二峰菡蓞緑<lb/>
四月五月楊梅紅<lb/>
　　其四<lb/>
上塘船行無斷頭下塘船少好安流兩岸青山天上坐<lb/>
<pb n="KR4d0548_WYG_002-12a"/>
看山吹笛上杭州<lb/>
　　其五<lb/>
城東城西楊柳多女郎不唱本鄉歌那箇新傳欸乃曲<lb/>
落花風裏奈春何<lb/>
　　江南采蓮曲<lb/>
渉烟采芙蓉湖波秋影蕩天開明鏡入鳥下青菰蔣佳<lb/>
人弭輕檝緑水歌兩兩江南有愁思落日空蒼莽<lb/>
　　春愁曲<lb/>
<pb n="KR4d0548_WYG_002-12b"/>
春陽動宫沼花色明闌薄文鶯穿柳過黃蜂粘絮落霓<lb/>
裳久不舞叢簧愁未灼寜知色易衰秖念恩如昨<lb/>
　　無題和袁子英四首<lb/>
雲中錦隊衛旌幢帝子乘舟思滿江不惜鳳弦閒寳瑟<lb/>
却教龍女䕶瑤忩淚花筠竹坡千頃愁雨蒼梧玉一雙<lb/>
萬古湘南遺廟在至今清怨未能降<lb/>
　　其二<lb/>
瓊宫花發滿神臯花下吹笙紫繡袍不學鳳臺秦弄玉<lb/>
<pb n="KR4d0548_WYG_002-13a"/>
也歌樂府鄭櫻桃珊瑚舊夢留春枕椒桂新香暖夜醪<lb/>
轆轆羊車過别院仰看星斗覺心勞<lb/>
　　其三<lb/>
繞帳犀珠星影移銅華鋪首嚙雙螭守宫㸃臂斑斑血<lb/>
結帶同心寸寸絲機上金梭迴艷錦篋中玉子卜靈棋<lb/>
飛花解繫相思否莫倩韓家賦柳枝<lb/>
　　其四<lb/>
紫殿長楊滿路塵驪山荒草没麒麟伶𤣥作傳追飛燕<lb/>
<pb n="KR4d0548_WYG_002-13b"/>
李白歌辭忤太真舞袖夜虛金掌月香囊魂墜紫丝茵<lb/>
可憐傾國傾城曲一度秋風一愴神<lb/>
　　次陳敬初見寄二首兼懷張仲敏<lb/>
至正天子明聖君早聞羔鴈聘陳羣河清地應千年瑞<lb/>
星聚天囘五色文遂有青鸞鳴桂樹也憐黃鵠伴沙雲<lb/>
詩筒坐得蘇臺使百過愁吟到落曛<lb/>
　　其二<lb/>
論交長歎白頭新傾蓋相知定幾人照世豈無麟閣畫<lb/>
<pb n="KR4d0548_WYG_002-14a"/>
買田且卜艸堂隣南州人物皆零落西漢文章尚雅馴<lb/>
好竹每懷張仲敏泠泠風骨水為神<lb/>
　　題娑羅室<lb/>
娑羅樹下幽人室山氣因之與秋碧古色猶栖竺國雲<lb/>
絶頂仰見扶桑日太隂垂地風雨會百尺撐空鬼神力<lb/>
醉呼北海起九原為爾重鐫青石壁<lb/>
　　送僧歸江隂山寺<hi>昔葛洪騎狼入此山</hi>
孰知揚子江頭寺寺門髙髙樹裏開仙翁巳乘白狼去<lb/>
<pb n="KR4d0548_WYG_002-14b"/>
古佛或騎青象來春動水流無底谷天晴雲覆散花臺<lb/>
山中邑子正憶汝恰得飛空一錫迴<lb/>
　　寄陸良貴<lb/>
堂館緑隂皆面水圖書烏几喜無塵㯶櫚交葉繞遮井<lb/>
菡蓞傾花故向人世事從渠寜分拙交逰於爾覺情親<lb/>
澧蘭沅芷秋風裏明日南雲别更新<lb/>
　　送趙季文之湖州知事<lb/>
送子作官山水郡掾曹日日簿書稀放生池頭看花去<lb/>
<pb n="KR4d0548_WYG_002-15a"/>
浮玉山前載酒歸芙蓉入簾秋雨落䆉稏滿天寒雁飛<lb/>
即聞善政歌賢徳還見清光照紫微<lb/>
　　天馬二首<lb/>
佛郎獻馬真龍種六尺之髙脩倍之圖畫當今屬周朗<lb/>
歌詩傳昔勅奚斯空聞市骨千金直不羡窮荒八駿馳<lb/>
有客新來聞此事與君何惜滯明時<lb/>
　　其二<lb/>
四年逺渉流沙道筋骨權竒舊肉騣曉秣龍堆寒蹙雪<lb/>
<pb n="KR4d0548_WYG_002-15b"/>
晚經月窟怒追風漢文千里知曽却曹覇丹青貌不同<lb/>
拂拭金鞍被來好幸陪天廐玉花騘<lb/>
　　陸定之印為陸仲安賦<lb/>
陸家漢印吁亦絶金窠籀文盤屈鐵斯文已矣世無傳<lb/>
千載得之名不滅何用兵家虎作符空聞澤國龍為節<lb/>
勗哉玩物古有言願子文章照前烈<lb/>
　　嵗盡寄瞿慧夫<lb/>
瞿子作官無暇日南國臘盡未還家禁春㣲雪青青艸<lb/>
<pb n="KR4d0548_WYG_002-16a"/>
照眼疎枝細細花五兩即看飛落日屠蘇應待酌流霞<lb/>
詩成無使能將意鳬雁寒雲滿白沙<lb/>
　　水閣書事寄鄭明齋<lb/>
方橋匼匝小如亭山色傾江滃滃青雨裏芭蕉憐畫扇<lb/>
花間鸚鵡惜金屏誰傳鴻寳中篇術自寫黃庭外景經<lb/>
練水東頭三十里何人識得伍喬星<lb/>
　　荅吕維清兼柬鄭遂昌葛可久<lb/>
滄洲解纜不十日相憶題詩寄闔閭常怪接輿歌鳳鳥<lb/>
<pb n="KR4d0548_WYG_002-16b"/>
因憐爾雅註蟲魚台州司户頻相問勾漏仙人好附書<lb/>
况汝才華今亦盛五雲坊裏看徴車<lb/>
　　擬杜陵秋興八首<lb/>
露下大江江鴈橫窮秋搖落喚愁生波濤百里風連海<lb/>
砧杵千家月滿城佩劍衝衝龍匣動巢笙夜夜鳳臺清<lb/>
還同使者將秋色一到銀河且濯纓<lb/>
　　其二<lb/>
東過秦皇渡海矼波聲雲影落漎漎君平漫識支機石<lb/>
<pb n="KR4d0548_WYG_002-17a"/>
帝子應愁鼓瑟<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>鳳穴朝陽鳴好樹槎頭秋水釣空江<lb/>
坐來清漏荒城斷愁絶飛蓬老鬢雙<lb/>
　　其三<lb/>
海門八月雨清霜可怪殘雷未肯藏虹蜺斷江將雨映<lb/>
鴐鵞背日與風翔羅含自老黃花宅裴度重來緑野堂<lb/>
衰暮閉門懷故舊豈因吹笛滿山陽<lb/>
　　其四<lb/>
巍巍北斗夜䦨干盛世無憂行路難轉粟帆檣遼海濶<lb/>
<pb n="KR4d0548_WYG_002-17b"/>
舞階干羽䝤夷安黃河正道流應復白月空江卧獨看<lb/>
願借雙飛珠樹鶴清㳺一接鳳池翰<lb/>
　　其五<lb/>
灤水秋風曉夜催上京宫殿䕶蓬萊扶桑日近龍波湧<lb/>
閶闔天髙象駕迴綵仗齊迎千騎發翠旗遙接五雲來<lb/>
揚雄漫有河東賦流落何人一薦才<lb/>
　　其六<lb/>
江上青山接甬東離離禾黍館娃宫芙蓉舊苑長洲裏<lb/>
<pb n="KR4d0548_WYG_002-18a"/>
麋鹿荒臺落照中銀海鴈飛沉夜月金莖露冷擢秋空<lb/>
可憐蕭瑟江關暮詞客哀吟思不窮<lb/>
　　其七<lb/>
金陵佳麗帝王州今古登臨送客愁玉樹雲連鳷鵲觀<lb/>
青山日落鳳凰丘荒城併與烟蕪没故國空餘漢水流<lb/>
渺渺江湖頻入夢蕭蕭天地不勝秋<lb/>
　　其八<lb/>
落日江南發棹歌楚王宫廟鬱嵯峨雨經巫峽朝雲濕<lb/>
<pb n="KR4d0548_WYG_002-18b"/>
木落洞庭秋水多璧月銀河空復在玉簫金管奈愁何<lb/>
只今文藻悲遷客何處波濤弔汨羅<lb/>
　　春閨曲<lb/>
緑樹鶯歌遍紅簷燕語頻所思猶逺道何用慰芳春<lb/>
　　寄衣曲<lb/>
蠶嵗既已畢鸎時俄復換早製邊上衣秋來愁緒亂<lb/>
　　送逺曲二首<lb/>
神京佳麗地萬户復千門看花三月裏慎莫過倡園<lb/>
<pb n="KR4d0548_WYG_002-19a"/>
　　其二<lb/>
七月發揚子八月渡黃河到京書便寄北來鴻鴈多<lb/>
　　送林尊師<lb/>
共謁崑崙華蓋君芙蓉旌斾雨紛紛燭龍銜火朝飛海<lb/>
笙鳳乘風夜入雲偷得玉桃如赤日孏將瓊笈校𤣥文<lb/>
倘其歸去容成洞采拾金鵞幸見分<lb/>
　　次鄭明齋柬俞彦莊韻<lb/>
萱草羅生已滿院篔簹初種欲遮鄰厨中雙魚好作鱠<lb/>
<pb n="KR4d0548_WYG_002-19b"/>
階下獨鶴長比人久欽陸賈為新語况以荀卿得大醇<lb/>
白首相逢在江海紫薇終願召絲綸<lb/>
　　題沈君錫畫木<lb/>
君不聞莊椿春秋八千嵗又不聞蟠桃一實三千齡不<lb/>
知此木歴年幾百萬雲氣上下摩空青羲和馭日海<lb/>
底出白銀宫闕搏桑暾嗟哉沈君筆力能扛百斛鼎旋<lb/>
轉造化何其神蛟螭走壁白日動列缺御氣流風霆勇<lb/>
如陸地盪舟子凛若漢廷折檻臣車行下走九折坂劍<lb/>
<pb n="KR4d0548_WYG_002-20a"/>
化躍入延平津大枝輪囷小枝偃千千百百子若孫六<lb/>
月赤日天無雲珊瑚水屋嘗隂隂與君展席坐其下聽<lb/>
我醉讀南華經<lb/>
　　懷張心田<lb/>
若人清事也無涯客去談詩到日斜愛畫龍眠好頭赤<lb/>
凌霄不埽落來花<lb/>
　　湘絃曲<lb/>
竹啼非染露山暝乃疑雲靈瑟傳神語休令帝子聞<lb/>
<pb n="KR4d0548_WYG_002-20b"/>
　　館娃曲<lb/>
館娃催賜宴西子猶酣酒龍輿下雲旗鳳樂迎王母銀<lb/>
橋星似燭翠扇花連牖歡樂殊未終鴉噪城頭栁<lb/>
　　夜起來<lb/>
秋生臨水殿月過望仙臺歌吹無聊賴愁吟夜起來<lb/>
　　堤上行三首<lb/>
碧水樓樓三月春蠻兒箇箇唱歌新通海坊中人作市<lb/>
靈慈宫裡樂迎神<lb/>
<pb n="KR4d0548_WYG_002-21a"/>
　　其二<lb/>
四月南風海岸深青旗髙髙樹隂隂三江潮發來如馬<lb/>
五兩風搖宻似林<lb/>
　　其三<lb/>
髙麗女兒珠腕繩玉環穿耳坐船棚絲為帆繂朝朝颺<lb/>
銅作琵琶嘖嘖鳴<lb/>
　　秋夜曲<lb/>
玉階月下千愁色秋水秋波振草涼烏桕風髙吹斾斾<lb/>
<pb n="KR4d0548_WYG_002-21b"/>
紅蕖露冷墜房房<lb/>
　　櫂歌行<lb/>
春江花柳月水色碧草滋嬋媛競遊盤棹歌樂芳時寳<lb/>
珥薰麝蘭羽蓋翔鳬鷖臨流激遺響窈窕飄鶯辭竟欲<lb/>
整輕橈泝洄往從之落日大江平愴然生逺思<lb/>
　　白頭吟<lb/>
皚皚山上雪雪積還復滅皎皎雲間月月圓有時缺周<lb/>
公大聖當國時流言况也讒間之結交以面心乃爾白<lb/>
<pb n="KR4d0548_WYG_002-22a"/>
頭不若新相知漢家宫闕長門道花發年年怨春草今<lb/>
朝寵固色未衰明日怨多恩反少今人輕薄懷古人古<lb/>
人轗軻常苦辛蘭陵廢死不歸楚嗚呼此意吾誰陳<lb/>
　　棄妾言<lb/>
棄妾不足惜顧顧懷君深奉妾合歡帶繫君明日心<lb/>
　　連理樹<lb/>
堂前好雙樹枝合葉交遮時有鴛鴦鳥來銜並蒂花<lb/>
　　征婦怨<lb/>
<pb n="KR4d0548_WYG_002-22b"/>
君久戍逺磧妾愁在空幃不得如春草隨春上君衣<lb/>
　　柳枝辭<lb/>
濯濯金明柳年年照妾容飛花怨春盡落日渡江風<lb/>
　　精衛辭<lb/>
海水水無底百谷流瀰瀰精衛銜木石之死心不移蓬<lb/>
萊幾清淺會有揚塵時眼中恨與海水平鳥飛不惜翅<lb/>
羽垂<lb/>
　　望夫石<lb/>
<pb n="KR4d0548_WYG_002-23a"/>
亭亭望夫石化石石作心丈夫無死節婦人那可輕山<lb/>
花滿頭雲作衣日日望夫夫不歸夫不歸淚如水至今<lb/>
水流流不止<lb/>
　　繫子詞<lb/>
鄧家兒鄧家兒長繩誰繫髙樹枝父母各逃生兒死亦<lb/>
孔悲弟亡一息不可棄兒雖當棄忍繫之鄧家兒哭奚<lb/>
為天乎天乎豈無知<lb/>
　　次韻寄野航<lb/>
<pb n="KR4d0548_WYG_002-23b"/>
十日不見華州掾定是清迂在箇邊青壁縁雲題石閣<lb/>
白沙留月繫湖船娟娟酒落杯香細闇闇梅堆雪色鮮<lb/>
歸來且樂嵗年暮何問他儂識太𤣥<lb/>
　　宴吕敬夫水閣<lb/>
暮春三月之佳日畫裏看花小閣杯一雙皓鶴廵池走<lb/>
百葉緋桃映綬開卷幔不知雲亂入題詩應怪雨相催<lb/>
武陵何處能忘世莫遣閒人取次來<lb/>
　　題野航壁<lb/>
<pb n="KR4d0548_WYG_002-24a"/>
大樹小樹屋東西癭頸鵓鴣來上啼明朝艓子坐天上<lb/>
野水壓江江日低<lb/>
　　和李長吉馬詩十二首<lb/>
騄驥連錢動金鞍鏤玉羈無人尋穆滿借與閬風騎<lb/>
　　其二<lb/>
肉礧錦纒鬃流雲汗似紅太平無戰伐驂驔走沙蓬<lb/>
　　其三<lb/>
龍性非凡質騰波出紫雲檀溪飛過日應識漢將軍<lb/>
<pb n="KR4d0548_WYG_002-24b"/>
　　其四<lb/>
龍印留官字霜花剥暗毛長鳴愁過影祇憶九方皋<lb/>
　　其五<lb/>
霞口鏤金勒霜蹄削玉寒曉看經邏些暮已驀樓䦨<lb/>
　　其六<lb/>
瘦骨如山立臨流飲渇虹誰憐中道棄苜蓿老秋風<lb/>
　　其七<lb/>
神駿知無匹驍騰絶域來流沙一丈雪夜拂白龍堆<lb/>
<pb n="KR4d0548_WYG_002-25a"/>
　　其八<lb/>
天子飛黄馬牽花賜近臣玉階新雨過風衮落花塵<lb/>
　　其九<lb/>
内廐玉花騘斑斑歕肉騣奚官新浴罷沙苑踏春風<lb/>
　　其十<lb/>
佛郎通上國萬里進龍媒曉日開閶闔虹光射玉臺<lb/>
　　其十一<lb/>
天馬誰能馭和鸞駕紫㣲年年清暑去霹靂逐龍飛<lb/>
<pb n="KR4d0548_WYG_002-25b"/>
　　其十二<lb/>
驥子大宛種房星夜降精漢家求不得兵壓貳師城<lb/>
　　襍詩三首<lb/>
靡靡輕薄子沓沓肩相摩營營樊中蠅撲撲火上蛾趨<lb/>
利不顧生是非搆讒邪所得不既少所喪良已多凄風<lb/>
遍大野不久當如何<lb/>
　　其二<lb/>
滔滔夏孟月桃李春已矣庭前兩支子其葉互相倚梧<lb/>
<pb n="KR4d0548_WYG_002-26a"/>
桐一髙蓋碧氣䕃清美曨曨屋東日連隂宻如齒當晝<lb/>
無穿影西枝覆流水鋪床終日坐兒女且驩喜有酒輒<lb/>
持飲聊樂我云耳貴者日以驕富者日以侈古人已云<lb/>
亡誰下白屋士<lb/>
　　其三<lb/>
京畿連大宅新賜公侯第桂樹夾道生臺觀迎風起歌<lb/>
麐玉階側棲鳳金<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>裏秦娃當妙選趙舞飄輕軆大兒<lb/>
尚書郎小兒參國議中兒權最隆出入侍天子七葉輕<lb/>
<pb n="KR4d0548_WYG_002-26b"/>
漢貂八逹哂周士馮唐亦何命白首賤如此<lb/>
　　題玉山雅集<lb/>
愛汝西莊給事家繞屋山石何谽谺截江秀色發林壑<lb/>
平地玉氣貫虹霞佳處如居子午谷望中開遍冬春花<lb/>
夜深酒醒月在海應有仙人來繫槎<lb/>
　　與顧仲瑛書<hi>附</hi>
九月初一日翼再拜向嘗見續志所書事蹟往往感於<lb/>
卑下雜亂無取昔揚子雲作法言拒富者之金曰圈中<lb/>
<pb n="KR4d0548_WYG_002-27a"/>
之鹿闌中之羊何以名為而陳夀乃求米作佳傳尚得<lb/>
為信史耶今必痛加繩削正其謬誤然後網羅漏失振<lb/>
發幽潛為一代盛典豈不偉歟夫一才一善人所難能<lb/>
生而積學白首而成者十無二三不幸老死岩谷又蔑<lb/>
蔑無聞者良可憫哉然貴者可信而易云賤者隱而難<lb/>
顯易云者人皆傳之難顯者人皆畧之此人之常情也<lb/>
春秋美君子樂道人之善所以使天下皆去惡為善此<lb/>
磊落喜事之人立言著書以垂後世蓋謂此也予自兒<lb/>
<pb n="KR4d0548_WYG_002-27b"/>
時目覩諸老先輩先生及歴歴耳聞者或仕或不仕其<lb/>
才徳文章書法畫品雖髙下不齊要皆百年以來育徳<lb/>
成材固非一朝一夕所能致也若方外之清流閨門之<lb/>
貞節皆灼灼可書不可有忽畧而棄置也竊見崑山人<lb/>
物之盛非他州可及有耆儒碩學若李季髙蓉月先生<lb/>
衛培月山先生二山鄭漁溪陳愛山或典章老成或經<lb/>
學博聞皆師儒之宗也有文章之流若俞翠峰之超逸<lb/>
施林塘之風騷秦徳卿之厚重汪徳載之深沉文學古<lb/>
<pb n="KR4d0548_WYG_002-28a"/>
之竒放馬敬常之秀麗皆士林尤著者也若楊譓之著<lb/>
述盧均華之教子朱翺之標格盧觀之淳古俞日强之<lb/>
文學李簡之清介又不可以偏長而廢也士大夫之族<lb/>
則朱次山之好古博雅朱仲髙之倜儻好客張心田之<lb/>
能書能畫顧仁山之恬退守業馬廷玉君瑞之好文雅<lb/>
楊仲元之世其家易兼山之吏隱顧善夫之墨妙及乎<lb/>
朱都水妻茅氏之貞節殷大章葬其祖伯堂之盡禮書<lb/>
之皆可以激厲流俗而有補於名教者也鼔琴之妙則<lb/>
<pb n="KR4d0548_WYG_002-28b"/>
宋尹文為之魁甲屠雲岩秦徳齊王彦明楊景文又皆<lb/>
鏗鏘於浙操者也方外詩僧則大無外者省夢庵者理<lb/>
獨間者唐西白者器大用者慶雲岡者皆齊已靈澈之<lb/>
流也顔悦堂編蒲之有室栢子庭不繫之有舟寳雲海<lb/>
之宗乘亮虛白之圖畫秉白雲之干林閣莊蒙泉之大<lb/>
寳洲方之髙僧無與倫比道士則殷在山章句可推蔡<lb/>
雲谷駢儷可法張虚谷之飄然髙舉楊春雲之多藝多<lb/>
材是亦不可盡棄者也題咏記述則大成殿玉芝之有<lb/>
<pb n="KR4d0548_WYG_002-29a"/>
詩靈慈宫餉運之有記以至齋宫之銘塜墓之碣一言<lb/>
一咏皆名流朝士聚精㑹神極其盛者又若袁子英之<lb/>
髙節樓瞿惠夫之夀豈堂姚文奐之書聲秦文仲之鶴<lb/>
塚張師賢之芝蘭堂吕敬夫之來鶴亭盧伯融觀雲之<lb/>
軒陸良貴乾乾之室盧公武之鹿城隱居古人云境因<lb/>
人勝此皆一時出羣之材其文章節槩固非泯泯黙黙<lb/>
而已者又若顧伯衡顧子逹嚴孟賔項叔馭俞復初皆<lb/>
進進而不已者誠非他郡所可彷彿也所謂不傳於今<lb/>
<pb n="KR4d0548_WYG_002-29b"/>
必傳於後萬萬無可疑者惟執事持至公之論去常人<lb/>
之見念聖人才難之歎樂春秋與善之誠無一毫嫌疑<lb/>
以自阻則舉讐舉子之事不得専美於前矣<lb/>
　<lb/>
　<lb/>
　<lb/>
　<lb/>
　林外野言卷下<lb/>
</p>
<p>
</p>
  </div>
</body>
</text>
</TEI>
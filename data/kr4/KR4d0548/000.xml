<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>林外野言</head>
    <p>
<pb n="KR4d0548_WYG_000-1a"/>
欽定四庫全書　　　　　集部五<lb/>
　林外野言　　　　　　　别集類四<hi>元</hi>
　　提要<lb/>
　　　　<hi>臣</hi>等謹案林外野言二卷元郭翼撰翼字熙<lb/>
　　　　仲崑山人少從衛培學精於易義嘗獻策張<lb/>
　　　　士誠不能用歸耕婁上老得訓導官竟與時<lb/>
　　　　忤偃蹇以沒盧熊為作墓誌見朱珪名蹟録<lb/>
　　　　中翼明敏博學不屑為舉子業専意作古文<lb/>
<pb n="KR4d0548_WYG_000-1b"/>
　　　　詞尤工於詩嘗自號東郭生又稱野翁而名<lb/>
　　　　所著集曰林外野言今所傳凡上下二卷附<lb/>
　　　　與顧仲瑛書一篇考玉山名勝乾坤清氣諸<lb/>
　　　　集所録翼詩不見此集者尚多疑已為翼所<lb/>
　　　　刪棄又如題劉龍洲墓送道士游武當諸詩<lb/>
　　　　皆别見吕誠集中則或編詩者所誤入未可<lb/>
　　　　知也翼從楊維楨遊為詩盤屈清硬頗近其<lb/>
　　　　流派維楨亦深以精悍許之其間如望夫石<lb/>
<pb n="KR4d0548_WYG_000-2a"/>
　　　　精衛詞諸篇皆用鐵崖樂府體尤為酷似要<lb/>
　　　　其筆力挺勁絶無懦響在元季吳下詩人中<lb/>
　　　　可謂矯然特出者矣乾隆四十六年五月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
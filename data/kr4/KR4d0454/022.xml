<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_022-1a"/>
靜修先生文集卷之二十二<lb/>
　題跋<lb/>
　　　書太極圖後<lb/>
太極圖朱子發謂周子得於穆伯長而胡仁仲因之遂<lb/>
亦以謂穆特周子學之一師陸子靜因之遂亦以朱録<lb/>
爲有考而潘誌之不足據也蓋胡氏兄弟於希夷不能<lb/>
無少譏議是以謂周子爲非止爲种穆之學者陸氏兄<lb/>
弟以希夷爲老氏之學而欲其當謬加無極之責而有<lb/>
所顧籍於周子也然其實則穆死於明道元年而周子<lb/>
時年十四矣是朱氏胡氏陸氏不惟不攷乎潘誌之過<lb/>
而又不考乎此之過也然始也朱子見潘誌知圖爲周<lb/>
子所自作而非有所　也於乾道己丑巳序於通<lb/>
書之後矣後八年記書堂則亦曰不繇師傳黙契道體<lb/>
<pb n="KR4d0454_SBCK_022-1b"/>
實天之所卑也又十年因見張詠事有隂陽之語與圖<lb/>
說意頗合以詠學於希夷者也故謂是說之傳固有端<lb/>
緒至於先生然後得之於心無所不貫於是始爲此圖<lb/>
以發其祕爾又八年而爲圖書註釋則復爲莫或知其<lb/>
師傳之所自蓋前之爲說者乃復疑而未定矣豈亦不<lb/>
攷乎此故其爲說之不决於一也而或又謂周子與胡<lb/>
宿邵古同事潤州一浮屠而傳其易書此蓋與謂邵氏<lb/>
之學因其母舊爲某氏妾藏其亡夫遺書以歸邵氏者<lb/>
同爲淺薄不根之說也然而周子邵子之學先天太極<lb/>
之圖雖不敢必其所傳之出於一而其理則未甞不一<lb/>
而其理之出於河圖者則又未甞不一也夫河圖之中<lb/>
宫則先天圖之所謂無極所謂太極所謂道與心者也<lb/>
先天圖之所謂無極所謂太極所謂道與心者即太極<lb/>
<pb n="KR4d0454_SBCK_022-2a"/>
圖之所謂無極而太極所謂太極本無極所謂人之所<lb/>
以最靈者也河圖之東北陽之二生數統夫隂之二成<lb/>
數則先天圖之左方震一離兊二乾三者也先天圖之<lb/>
左方震一離兊二乾三者即太極圖之左方陽動者也<lb/>
其兊離之爲陽中之隂即陽動中之爲隂靜之根者也<lb/>
河圖之西南隂之二生數統夫陽之二成數則先天圖<lb/>
之右方巽四坎艮五坤六者也先天之右方巽四坎艮<lb/>
五坤六者即太極圖之右方隂靜者也其坎艮之爲隂<lb/>
中之動者即隂靜中之爲陽動之根者也河圖之竒偶<lb/>
即先天太極圖之所謂隂陽而凡陽皆乾凡隂皆坤也<lb/>
河圖先天太極圖之左方皆離之象也右方皆坎之象<lb/>
也是以河圖水火居南北之極先天圖坎離列左右之<lb/>
門太極圖陽變隂合而即生水火也至元丙子八月望<lb/>
<pb n="KR4d0454_SBCK_022-2b"/>
日書<lb/>
　　　書康節詩後<lb/>
物齊也齊之則不齊矣猶之東西也東自東而西自西<lb/>
固不齊也然東人之西則西人之東也是曰東亦可曰<lb/>
西亦可則是未始不齊也然東西之形旣立指其西而<lb/>
謂之曰東則爲東者必將起而爭之而不齊者出矣不<lb/>
齊之則物將自齊而平矣東也西矣吾立於中而制其<lb/>
東西焉如是則謂之無所著可也一有所著則不東而<lb/>
西矣謂之無所著可乎彼空將無所著也一倚於空獨<lb/>
非著乎此程子深有取于邵子之言也然彼爲其說者<lb/>
曰是不足以破吾說也吾曰齊固未甞齊夫物也吾曰<lb/>
空固未甞著夫空也噫悠謬輾轉愈遁而愈無實矣<lb/>
　　　跋懷素藏眞律公二帖墨本後<lb/>
<pb n="KR4d0454_SBCK_022-3a"/>
顔魯公自其九丗祖騰之至公以能書名天下者凡十<lb/>
人而頵頍不與焉其淵源巳如此而其父巳傳法於殷<lb/>
仲容而公又㑹意於張長史今見懷素此帖所云則知<lb/>
公之講習於師友者又如此嗚呼書一藝也必欲其精<lb/>
而猶如是矧其大者乎帖後有文潞公吕汲公趙懿簡<lb/>
劉忠肅諸公元祐四年跋語是年潞公以元老平章軍<lb/>
國事方辭去不得而汲公爲宰相懿簡公爲樞密忠肅<lb/>
公爲御史吁亦盛矣哉後游師雄刻此帖於長安則八<lb/>
年九月也宣仁后實以是月崩而明年巳非元祐矣宋<lb/>
之治亂於此焉分又所以發予之歎也此雖一帖而有<lb/>
可鑒者二故併書於後以待覽者云至元丁丑七月己<lb/>
亥容城劉某書<lb/>
　　　書王維集後<lb/>
<pb n="KR4d0454_SBCK_022-3b"/>
維與鄭䖍同以能詩與畫名當丗後又同事賊賊平復<lb/>
同以畫得苟免死而鄭相如者固甞言虔當汚僞官然<lb/>
復云願守節可免夫仁義禮智天道固有所謂命者而<lb/>
其義之於君臣有不能盡者彼善術者或於其氣運之<lb/>
間有可以推而知之者然其曰守節則可免則是有性<lb/>
焉而巳矣陳圖南謂种放晚節當不逮初謂敬愼則不<lb/>
失亦此意也是彼爲術者固亦必以人事爲主而不專<lb/>
於數矣因表而出之於此云<lb/>
　　　書高允圖後<lb/>
人之制行近於當理者多矣欲必其制行之初眞見義<lb/>
理之當然而斷然無一毫人欲之私者則未易知也然<lb/>
攷其平生則心術之微亦有不可得而掩者矣如高允<lb/>
忠情之直亮蓋其生質之本然其設心處事必非善爲<lb/>
<pb n="KR4d0454_SBCK_022-4a"/>
僥倖委曲之人也如勸翟黒子有罪首實亦以義理之<lb/>
當然爾而作史者遽繼之以庶或見原之語則所謂首<lb/>
實者乃所以爲僥倖之資也至於史事不欺則又以謂<lb/>
恐負翟黒子故則允之所以爲是非以義理之當然第<lb/>
以此爾此皆史臣不明義理而於遣辭之際輕爲增損<lb/>
往往使人忠亮之心不灑然于天地間非止允一端而<lb/>
巳讀史者不可不知也<lb/>
　　　跋魯公祭季明姪文眞蹟後<lb/>
季明與盧逖同時遇害也今公所謂仁兄愛我俾尓傳<lb/>
言者不應居逖之後也果先之則潛告之舉自忠節發<lb/>
而史爲遺誤矣且公於其父之廟碑自敘距師古爲四<lb/>
丗與忠節爲同祖而新史乃以公爲師古五丗從孫與<lb/>
忠節爲同五丗祖不應公自敘亦如撰歐陽璀碑之有<lb/>
<pb n="KR4d0454_SBCK_022-4b"/>
誤也舊史自以之推爲公與忠節之五伐祖以忠節爲<lb/>
公之從父兄矣不知新史何所據而改之而汪應辰於<lb/>
公傳辯師古五丗之誤於忠節傳不辯其同五丗之誤<lb/>
亦可謂攷之不精矣是以知歐陽永叔不敢以新唐書<lb/>
丗系列傳爲正者不特張許孔氏而曾子固所謂史誤<lb/>
者又不特李白傳而巳也至元丁丑八月癸亥日容城<lb/>
劉某書<lb/>
　　　書王子端草書後<lb/>
子端振衣起遼海後學一變爭竒新黃山驚嘆竹谿泣<lb/>
鐘鼎騷雅濳精神黙翁語也雪溪僊人詩骨清畫筆尚<lb/>
餘詩典刑聲光舊塞天壤破議論今著兒曹輕遺山語<lb/>
也二公之言必有能辨之者東坡謂書至於顔柳而鐘<lb/>
王之法益微詩至於李杜而魏晉以來高風絶塵亦少<lb/>
<pb n="KR4d0454_SBCK_022-5a"/>
衰矣朱文公亦以爲然而黙翁蓋知此者是以不取于<lb/>
子端也安得如黙翁者而與之論書至元十五年正月<lb/>
二十三日書<lb/>
　　　題婁生平鈒模本後<lb/>
銀工婁生平鈒墨本前人題誌莫不以爲天下之絶巧<lb/>
也夫以人心之靈有可以參天地而贊化育者存苟專<lb/>
力于一藝其精密神功亦何不至此固無足怪焉予所<lb/>
感者自汙尊抔飲而有器皿自器皿而有文飾自文飾<lb/>
而有如此至有如此者攷其丗尚未逺也而來者無窮<lb/>
焉將止於如此而巳邪將變而益以文邪抑亦將反古<lb/>
人創物適用正大淳厚之制也<lb/>
　　　題遼金以來諸人辭翰後<lb/>
遼誥勅一卷金正隆詞人製作附今姚竇諸人跋語一<lb/>
<pb n="KR4d0454_SBCK_022-5b"/>
卷予觀之謂遼金迄今自北而南漸以大其文物之變<lb/>
也亦然劉某題<lb/>
　　　跋朱文公傑然直方二帖眞蹟後<lb/>
先生傑然直方二帖郝奉使得之儀眞予觀其詞旨筆<lb/>
勢則跨越古今開闔宇宙荆公實不足以當之而其頽<lb/>
然其順浩然其歸方康節檢束之時蓋亦無有也書法<lb/>
自漢魏而下壞於晉宋極於黃米此先生千古絶絃之<lb/>
論觀者以此意求之或有感焉而於以讀先生之書而<lb/>
得其心則視凡丗俗之所爲學者皆在百尺樓下矣又<lb/>
豈但書法而巳乎至元丁丑八月壬戌容城劉某書<lb/>
靜修先生文集卷之二十二終<lb/>
<pb n="KR4d0454_SBCK_022-6a"/>
</p>
<p>
</p>
  </div>
</body>
</text>
</TEI>
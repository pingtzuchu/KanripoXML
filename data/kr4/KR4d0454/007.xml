<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_007-1a"/>
靜修先生文集卷之七<lb/>
　五言律詩<lb/>
　　　除夕<lb/>
百歲三分一初心謾慨然空囊難避節青鏡不藏年靜<lb/>
閱無窮丗閑觀已定天履端思後日四鼔未成眠<lb/>
　　　晚上易臺<lb/>
遺臺連廢壘落日展遥岑海嶽天東北燕遼丗古今毎<lb/>
當多感慨直欲罷登臨莫更留塵跡千年不易禁<lb/>
　　　登武陽<lb/>
朝游樊子館晚上武陽城潮接滄溟近山從碣石生㫁<lb/>
虹雲淡白返照雨踈明且莫悲吟發樵歌已愴情<lb/>
　　　郷郡南楼懷古<lb/>
南比丗更迭江山人重輕澶淵出師詔顯德受降城遺<lb/>
<pb n="KR4d0454_SBCK_007-1b"/>
恨幾時盡寸心千載生區區蓼花詠癡計欲何成<lb/>
　　蒲城道中<lb/>
學館三年夢西山此日行人生两屐足丗累一蓑輕別<lb/>
澗水流合㫁林煙補平誰能分半壑相與結巖耕<lb/>
　　　夏夜<lb/>
院靜復夜靜幽人丗慮輕是非容勿辨憂寵莫多驚萬<lb/>
樹鳥飛月千家犬吠聲夢回無一事惟有紙䆫明<lb/>
　　　重游源泉<lb/>
人丗自人丗翛然物外身滄浪來照影白㡌恐生塵題<lb/>
壁雲封石攀花鳥護春今年風景別開卷覺詩陳<lb/>
　　　張氏別墅<lb/>
惡木推不去好山招未來豈無平曠地當有妙高臺芳<lb/>
草趂隂坐雜花隨意開東南村落近試與問新醅<lb/>
<pb n="KR4d0454_SBCK_007-2a"/>
　　　書堂旅夜<hi>三首</hi>
少小抱孤苦飄零重此行迂踈從我好憂戚頼天成夙<lb/>
志存無幾覊懷觸又生寸心同弱草歳晚怯霜清<lb/>
淹留巳半載去住意何深月色一千里愁人方寸心秋<lb/>
聲助揺落生理嘆浮沉松桂清霜滿哀歌動故林<lb/>
丈室不自掃寸心徒爾豪丗途仍險阻風物故䔥騷皓<lb/>
月霜洗淨明河天放高空庭一片石獨坐首頻搔<lb/>
　　　生日<lb/>
四十舉児子明珠掌上稀圭璋蒙養正朱蜜病防微春<lb/>
露有時降孤雲何處飛悲歡共今夕餘涕不勝揮<lb/>
　　　虞帝廟<hi>二首</hi>
淫祀徧區宇空山餘帝宫皇靈有天在像設與人同身<lb/>
丗千年後塵埃百感中清泉分一酌毛骨潤南風<lb/>
<pb n="KR4d0454_SBCK_007-2b"/>
四顧莾何際威灵儼若臨山川尚淳朴天地自高深鳳<lb/>
鳥千年歎簘韶三月音玄功乆無復徒抱致君心<lb/>
　　　竒村道中<lb/>
此日西塘路乘閑作勝游深深栁成巷脉脉稻分溝白<lb/>
石長含雨黃花不受秋移居新有意試就野人謀<lb/>
　　　城南<lb/>
山人懶到骨一出動經秋欲赴城南約如營海外游岸<lb/>
容收潦盡村色帶煙留禾黍歳將晚農家猶未休<lb/>
　　　有客<lb/>
有客談稼穡對人增感傷自言二頃業不博半年粮宿<lb/>
麥得春旱晚田經早霜無功一杯粥俯首汗如漿<lb/>
　　　早行<lb/>
曙色警初動物情無乆閑薄凌護頽岸落月淡空山殘<lb/>
<pb n="KR4d0454_SBCK_007-3a"/>
夢失逆旅少休期守關㝷常午䆫雨擁被聽珊珊<lb/>
　　　白菊<lb/>
僊草尚孤潔東籬芳未芳精神渾是露氣勢巳無霜夜<lb/>
月藏不得晩風吹又香天敎陶靖節素髮與交光<lb/>
　　　水亭夏日<lb/>
孤亭耿獨坐一碧澹凝秋氛雜市聲逺空明雲影留傷<lb/>
時仍磊磊對鏡即休休幾欲解維去乾坤無釣舟<lb/>
　　　野興<hi>二首</hi>
乘興閑登眺歸來晝掩扉靜中見春意動處識天機大<lb/>
節始終論全才今古稀平生有舊約常恐寸心違<lb/>
莽莽榛蕪路蚩蚩魚肉民乾坤幾逐鹿今古一傷麟眼<lb/>
底人間丗胷中物外春江山滿花桞無負百年身<lb/>
　　　秋望<lb/>
<pb n="KR4d0454_SBCK_007-3b"/>
病骨秋偏早單衣露亦寒微雲生水際暝色起林端地<lb/>
逈月遲下樓高山易殘輕風吹欲舉醉䄂拂層巒<lb/>
　　　雜詩<hi>七首</hi>
堯山唐故國淳朴帶遺蹤種果收奴力開田享素封採<lb/>
收多上藥景仰近神峯夢寐驅黃犢巖居一老農<lb/>
聞昔蜚狐口竒兵入擣虚人才九州外天道百年餘草<lb/>
木皆成騎衣冠盡化魚遺民心膽破諱說戰爭初<lb/>
冀北高寒境英靈海岳全斯文若程邵家丗亦幽燕祀<lb/>
典今誰舉遺經㑹有傳吾郷此盛事瞻仰在他年<lb/>
關嶺通山後風謡採路傍地寒人好壽草淺畜宜羊用<lb/>
水如奴婢從川貯米粮西風如有約乘興即吾郷<lb/>
何事招提好山深馬可驅松巢低映㡌竹溜細通厨霜<lb/>
粟千封户雲屏四畫圖冠巾如用我白鹿起規模<lb/>
<pb n="KR4d0454_SBCK_007-4a"/>
巖居訪高道少日在風塵回首話前事低眉厭此身江<lb/>
山資寇盗田畒化荆榛領取天倫重無君愁殺人<lb/>
水繞千山合雲藏数畒荒初㝷香有陣漸入翠成行豚<lb/>
穽依危石牛蹊帶小塘團茅奄如畫可惜是逃亡<lb/>
　　　早發濡上<lb/>
寒出防優逸詩情非浩然煙濃山失色雲重雪連天坯<lb/>
户僊游上氷髯老境前别家忘再宿桑海問何年<lb/>
　　　偶書<lb/>
擾擾推遷裏誰知不偶然要從人力外推見事機先青<lb/>
白天公眼低昂造物權俗情謾悲喜倚伏有他年<lb/>
　　　宿田家<lb/>
偶到田家宿歡迎如遇仙杯盤陳户側妻子拜燈前青<lb/>
白眼誰静炎凉情易偏豈知人丗外還有野夫憐<lb/>
<pb n="KR4d0454_SBCK_007-4b"/>
　　　半丗<lb/>
半丗恒棲託孤生備險艱寡言非藴蓄𥚹性類清閑生<lb/>
計朝霞上交情暮雨間柴門本無客幽僻况長關<lb/>
　　　重渡滹沱<lb/>
遥臨滹水岸回望土門關秋色巉巖上川形拱抱間分<lb/>
疆人自隘設險地誰慳欲問前朝渡江鷗故意閑<lb/>
　　　恒山樓<lb/>
萬嶺尊恒嶽遺臺枕後潭仰高慙對坐哭險負竒探影<lb/>
落滄溟北雲開斗柄南山靈憐野客今夕費煙嵐<lb/>
　　　登鎭州陽和門<lb/>
百尺市門起重過爲暫停毫分秋物色米聚趙襟形北<lb/>
望雲開岳東行氣犯星慿攔天宇在人事聽浮萍<lb/>
　　　辛巳中秋旅亭獨坐<lb/>
<pb n="KR4d0454_SBCK_007-5a"/>
分光隂太盛無力掩滄溟大塊供微黒高天失舊青興<lb/>
從愁外發秋向露邊零點數山河影依稀見草亭<lb/>
　　　文章<lb/>
文章費餘力齒髮愧初心璞有連城璧精非百鍊金靜<lb/>
中天地我閑裏去來今鳥散爐薫盡長歌激暮隂<lb/>
　　　一身<lb/>
一身能換骨毛髮散冲融氣變精醇後人生感化中朝<lb/>
陽方杲杲春意正𪷟𪷟百載唐虞德方成比屋功<lb/>
　　　周邵<lb/>
百年周與邵積學欲何期徑路寛平處襟懷灑落時風<lb/>
流無盡藏光景有餘師辜負靈臺境圖書重一披<lb/>
　　　上塜<lb/>
過家來上塚顧影念孤蹤春露歡迎失寒泉感激濃千<lb/>
<pb n="KR4d0454_SBCK_007-5b"/>
金一毛髮十夢九音容不惜從黃壤多慙未了胷<lb/>
　　　送東海相士<lb/>
青鏡雲千變紅顔酒一巵忘言三日雅觀化百年期烈<lb/>
火誰當救神游亦自竒海山如見問聊舉送君詩<lb/>
　　　寄答祖丈<lb/>
先友從游地雍容几杖尊秋風太古觀春日樂郊園妙<lb/>
理欲自得高情誰與論别離空六載期待負知言<lb/>
　　　贈答徐生<lb/>
三年不窺牖城府有山深於道無少得多君肯見臨一<lb/>
杯上池飲千古水仙音爲子終宵話相期勞寸心<lb/>
　　　憶金坡道院<lb/>
平昔多游覽兹游不易忘溝涂春脉脉松石晚蒼蒼有<lb/>
客愛山谷無家名草堂金坡從此號聊著永相望<lb/>
<pb n="KR4d0454_SBCK_007-6a"/>
　　　過唐水望堯山<lb/>
神化大無外名山能幾峯威顔渾咫尺天日尚雍容蒲<lb/>
阪堪飢死重華有舊蹤三謨讀未老於此卜巢松<lb/>
　　　哭張之傑<lb/>
義許同生死奪君何遽然無人共清夜有淚葬黃泉苦<lb/>
疾求予禱遺孤託我憐傷心墓頭字旌孝看他年<hi>予題</hi>
<hi>其墓道爲張孝子墓</hi>
　　　宋道人八十詩卷<lb/>
往事枕中記新編柱下言知音有銅狄逸史訪金源春<lb/>
露霑濡際秋陽想像存𥘉逢疑夢寐埀淚拜桓温<hi>宋貌絶肖先子</hi>
　　　哀郭勸農<lb/>
才命不相偶如君良可嗟半生在人下一死更天涯三<lb/>
歲同君里前年過我家相望已塵跡零落舊煙霞<lb/>
<pb n="KR4d0454_SBCK_007-6b"/>
　　寒夜<lb/>
肝膽了無寐襟懷誰與同更長頭可白燭暗火逾紅硯<lb/>
滴氷生癭星流氣吐虹林鴉先我起鳴噪竟何功<lb/>
　　　閱竇氏名方<lb/>
人從大節論士向絶無求獻可有先見老泉多逺憂方<lb/>
書空物齊耆舊盡山丘矯首候斜日䆫中倦鳥投<lb/>
　　　感范女<lb/>
房望呉中范衣冠相國孫風流猶李白樵㸑巳陳雲感<lb/>
事哀龍種慕名重虎賁乾坤厭更迭誰與救紛紛<lb/>
　　　郷人王母九十<lb/>
九十青瞳母寒温白髮孫桑田閱滄海冠帔記金源案<lb/>
上春風橘階前雪色萱移家就隣舎種𣏌易陽村<lb/>
　　　哀徐生<lb/>
<pb n="KR4d0454_SBCK_007-7a"/>
去歳登高句霜風秋幾多東籬成惡䜟西郭動悲歌天<lb/>
道憐渠在吾文柰尓何送君紅樹下風葉尚吟哦<hi>生且</hi>
<hi>死求予銘爲不朽計東籬事見擊壤集</hi>
　　　眼醫詩卷<lb/>
火景元中暗月光徒外明每當天抺漆未便目無睛暗<lb/>
自何年有明從底處生若知當告我心事在蟾精<lb/>
　　　禇母節孝詩卷<lb/>
寂寞吾鄉國才難婦愈賢題評慚我後旌表聽人先艱<lb/>
苦𥘉心盡安榮老境偏幽濳天有待留看百來年<lb/>
　　　寄彦通<lb/>
吾子今應健山人老已癡迷藏高著眼興廢大觀棊感<lb/>
遇渾非昔忘懷若有思絃歌吾舊隱寂寞暮春時<lb/>
　　　頥齋張先生挽卷<hi>與先奉直府君同住金太斈</hi>
<pb n="KR4d0454_SBCK_007-7b"/>
耆舊晨星盡公亡益可嗟先人曾共學稚子與<hi>去聲</hi>通家<lb/>
白日明心素青山點鬢華封龍餘爽氣誰與酹煙霞<lb/>
　　　山中憶故人<lb/>
故人南郡去消息乆無聞瑶草止堪種白雲誰共分屋<lb/>
梁驚落月鵬翼賦垂雲歳暮一尊酒高歌如見君<lb/>
　　　何太夫人壽<hi>一首</hi>
近親猶致敬結友合升堂薄俗隨遷變淳風墮渺茫吾<lb/>
人當復古此日得稱觴髙詠靈椿句燕山暮色蒼<lb/>
去歳稱觴後今朝重過庭將軍不好武宅相舊明經拙<lb/>
宦供行樂忠臣見典刑北堂多竹石歳晩亦青青<lb/>
　　　送尹宰<lb/>
百里衡山縣千年陸宰名隣封今見此郷校可無評俎<lb/>
豆欲成趣絃歌漸有聲淶陽吾舊隱聞去亦關情<lb/>
<pb n="KR4d0454_SBCK_007-8a"/>
　　　夢採松脂及甘菊<lb/>
棲遲負松菊夢寐得甘馨隱逸喜同臭流膏味獨青人<lb/>
誰借三徑天欲制頽齡毛骨清猶在枕邊霜露零<lb/>
　　　鸚鵡<lb/>
風雨房櫳暗猶疑隴樹昏無愁縁得食有夢想高翻巧<lb/>
語誰自脫深憐未是恩人情多好異渠豈不能言<lb/>
　　　過奉先<lb/>
閠遼承宋統此志亦雄哉置縣名猶在因山勢已摧百<lb/>
年元魏史千古汝南哀華表鶴應有悲風海上來<lb/>
　　　種𣏌<lb/>
法出千金要畦容一席分灌苗身巳健採實夢先勤白<lb/>
棘慿誰辦靈厖秪自聞知音九節杖惟有華山雲<lb/>
　　　移甘菊<lb/>
<pb n="KR4d0454_SBCK_007-8b"/>
移晚戒前歳植根先此秋親甞杖屨遍嚴課僕童憂小<lb/>
蘂終年計新荑一飽謀區區嘆莎棘陸子謾多愁<lb/>
　　　採野苣<lb/>
糞壤自肥膩雨苗絶丗紛炊餘香更美甘出苦難分冝<lb/>
酪法新得輕身方乆聞野人聊自享未敢獻吾君<lb/>
　　　食苽白<lb/>
採食陂塘利分甘野老心杯盤收浩渺蘋藻避清深命<lb/>
婢即能識招隣亦見臨吾郷希此味咀嚼有呉音<lb/>
　　　秋日<lb/>
山人乆不出今朝天氣清秋光濃可掬草色翠相迎捫<lb/>
蝨暮山碧敲門新笋生歸來重回首佳處未忘情<lb/>
　　　張監院過<lb/>
有客敲門乆山人與鶴歸論文翻草本換酒當蓑衣暫<lb/>
<pb n="KR4d0454_SBCK_007-9a"/>
㑹還成别相歡且莫違明朝誦佳句此望漫依依<lb/>
　　　酒令<lb/>
觴至欲何語令嚴當謹聞茅容惟問稼李白只論文且<lb/>
喜無多客母辭過半醺故人知此老舉白解浮君<lb/>
　　　觀藥爐自戲<hi>二首</hi>
無病不服藥<hi>康節語也</hi>此懷清更嘉歐陽或有道韓子<lb/>
豈無瑕羸疾嗟子乆名方信彼誇回頭謝鷄犬何日是<lb/>
仙家<hi>退之服硫黃一疾訖不痊樂天詩也赤松共游也</hi>
<hi>不惡誰能忍飢啖仙藥已將壽夭付天公彼徒辛苦吾</hi>
<hi>差楽東坡序歐陽子語也</hi>
地髓服仙草黃精失採花徴永遍親友炊㸑罄樵車屡<lb/>
敗從人笑偶成容我誇側聞僮僕語辛若是仙家<lb/>
　　　旅夜<lb/>
<pb n="KR4d0454_SBCK_007-9b"/>
欹枕寂無寐沉思坐不禁靜中天地我閑裏去來令磊<lb/>
磊平生事休休今夜心何方有邊戍雲外急清砧<lb/>
　　　送友生<lb/>
無人慰幽獨之子罷登臨野鶴籠中態翔鴻天外音吾<lb/>
儒關丗運晚節見初心有問山間事白雲今更深<lb/>
　　　名醫張國綱挽卷<lb/>
良醫不出户眞隱要逃名宿草今如此春風宛若生一<lb/>
囊三丗藥兩子萬籝金平昔憂多病懷賢倍有情<lb/>
　　　送成判官<lb/>
釋菜成郷約從君此例新歡游渾幾日離索又殘春相<lb/>
愛求詩切臨行枉駕頻幾年人事絶送子爲情親<lb/>
　　　盧斈士按察江東<lb/>
不廢蒭蕘賤狂言試一聽品題停月旦言動律東銘飲<lb/>
<pb n="KR4d0454_SBCK_007-10a"/>
少得眞樂吟多損性靈青燈四書外澹泊養遐齡<lb/>
　　　郭判官按察廣右<lb/>
謝病三公掾分司五嶺南桂山天下秀憲府百僚叅夜<lb/>
泊防風浪晨征避瘴嵐遥知慈母念先汝過湘潭<lb/>
　　　愓子忠緫管福州<lb/>
燕趙多豪傑楊侯氣自竒風流猶丗胄開爽亦天資尊<lb/>
俎論交地江山送别時閩中有佳政聊用慰相思<lb/>
　　　登保府市閣<lb/>
十載鷄泉隱今朝市閣晴民謠混諸國里號帶軍營瀛<lb/>
海依依見堯山隱隱橫懷仙與思古獨立若爲情<lb/>
　　　烏古論顯之母夫人挽章<lb/>
冠帔金源舊門閳戚里榮鶴悲人丗短銅泣露盤輕往<lb/>
事驚波去新墳宿草生烏啼原上樹霜月有餘清<lb/>
<pb n="KR4d0454_SBCK_007-10b"/>
　　　劉仲文挽章<hi>并序</hi>
　　　　仲文名郁祈州蒲隂人少從事毫府軍謝病<lb/>
　　　　歸杜門不出以春秋左氏學爲業所居里名<lb/>
　　　　黃臺因以爲號後仕京師爲將仕郎年六十<lb/>
　　　　餘命酌賦詩而終子允今爲太常奉礼郎<lb/>
楚塞十年役黃臺一室春從軍有何樂學道不知貧生<lb/>
子爲名士居郷稱善人死生無所恨今古一丘塵<lb/>
　　　送成從事<lb/>
易水河梁夢回頭巳十春相逢驚我老送别向君頻求<lb/>
贈攀前例將詩認故人故山松菊在歸去未全貧<lb/>
　　　張察院分司臨安<lb/>
餘杭古佳䴡御史重分司甘旨足爲養江山能助詩梅<lb/>
花春早晚潮候月盈虧紏按先從此隂陽恐失宜<lb/>
<pb n="KR4d0454_SBCK_007-11a"/>
　　　簜尊宋祕監索賦<lb/>
南國有竒竹天然成酒尊來因交趾使價重祕書門含<lb/>
蓄中誰似堅貞節尚存盤盂古人意觀象可忘言<lb/>
　　　寄子東太守<lb/>
一夕西山客十年往事非黃塵驚我老青眼似君稀别<lb/>
浦秋容靜離亭草色微殷勤重寄謝後㑹不應違<lb/>
　　　示張源<lb/>
堂高餘慶在道重魯齋傳洗眼名家後驚心大學年白<lb/>
頭負風鍳青佩見時賢明日鹿門隱須君拜我前<lb/>
　　　宣慰孫公慶七十詩<hi>并序</hi>
　　　　至元二十七年冬與處士張君察院張君提<lb/>
　　　　舉郭君都事張君飲教授趙君所工匠提舉<lb/>
　　　　孫謙繼至察院曰是家古丗官也將甲氏四<lb/>
<pb n="KR4d0454_SBCK_007-11b"/>
　　　　丗矣今其翁正議公階是爲宣慰使歷事四<lb/>
　　　　朝登秩二品有子若孫皆佩金紫開歲七十<lb/>
　　　　尚躍馬不衰惟爵與齒實一郷之望凡所與<lb/>
　　　　游礼冝往慶在吾輩慶冝有詩於是約各爲<lb/>
　　　　詩一首言韻古律不拘旣成俾諸孫捧觴歌<lb/>
　　　　以獻壽公宜每篇爲盡一觴不辭十二月二<lb/>
　　　　十九日樵菴序<lb/>
爲仁存丗職得壽見隂功家産千金厚官衘二品隆子<lb/>
孫皆貴顯飲啖尚豪雄五福誰全備吾郷有此公<lb/>
　　　嘉甫從　親王鎭懷孟<lb/>
兹游眞可樂兎苑更枌揄孝悌燕南選文章郝氏徒早<lb/>
年多急難晚節足歡娱寄語賢児姪詩書是逺圖<lb/>
靜修先生文集卷之七<lb/>
</p>
<p>
</p>
  </div>
</body>
</text>
</TEI>
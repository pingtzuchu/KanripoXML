<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_005-1a"/>
靜修先生文集卷之五<lb/>
　七言古詩<lb/>
　　　三月三日許天祥置酒東城<lb/>
都門氣習豪翩翩此君尊俎今宛然春色今年遲半月<lb/>
留待怱怱過寒節臨流雅唱㝷舊盟青眼青天對今夕<lb/>
横橋綺服麗人天蒼苔坐我羲皇前花枝華髮兩如許<lb/>
天意時情一杯舉安石起舞元龍歌蒼生我竟如渠何<lb/>
　　　飲仲誠椰瓢<lb/>
君家瓠落無所容江湖誰辦平生胷海南佳氣乆鬱塞<lb/>
灔澦似喜今相逢前年對酒面發紅今年對酒氣如虹<lb/>
江山萬古騷人國跬歩便與華胥通河間古儒病我拘<lb/>
聞我一飲喜氣濃平生得意南湖張此意頗與河間同<lb/>
太古窪尊老無底一朝傾倒何由供醉郷千年有此客<lb/>
<pb n="KR4d0454_SBCK_005-1b"/>
鳥歌蝶舞春𪷟𪷟醉翁之意不在酒宛如琴意非絲桐<lb/>
太和風景無酩酊洛陽樓閣高玲瓏泠然僊馭一杯水<lb/>
眼中渺渺無極翁西家伯倫瞽且聾東家醉死王無功<lb/>
酒中醒境渠未識氷壷秋月崑崙峰舉杯喚月來胷中<lb/>
人間白日浮雲空五嶺山高雲幾重朱崖滅没南飛鴻<lb/>
玄鶴翩翩渺何許操瓢徑訪眉山翁<hi>河間謂趙君玉南</hi>
<hi>湖謂仲實泠然仙馭一盃水見潘延之和茂叙憶濂溪</hi>
<hi>詩洛陽樓閣用堯夫空中樓閣事</hi>
　　　熈明殿古墨<hi>宋度宗</hi>
江南賜姓功臣李吾州奚生墨工爾江南赭盡呉山松<lb/>
吾州老樹揺晴空君王弄墨熈明殿不覺江頭度白鴈<lb/>
刼火猶解愛庭珪吹送山家易水西松風含哀生硯滴<lb/>
似訴優游解亡國只今誰有哀江南寳氣不受鵝溪縑<lb/>
<pb n="KR4d0454_SBCK_005-2a"/>
早晚扁舟適呉越爲君揮灑天門雪<lb/>
　　　元章論書帖<lb/>
曹家豪猛見丗變寥寥鐘鼎今幾塵古人胷次無滯迹<lb/>
意外蕭散餘天眞愛書愛畫即欲死狂絶俗絶無此人<lb/>
臭穢功名皆一戲渠言夸矣君勿聞<lb/>
　　　霸陵圖<lb/>
霸陵平生有詩境黃閣何物爲清風鄭五自知非相才<lb/>
獼猴枉畫凌煙中作傭莫作詩家傭百爲淡苦誰汝供<lb/>
古人星露尚有戒况是風雪來無窮襄江明日蒲萄暖<lb/>
斜風細雨船頭轉門前暮雪吾不知坐上春風人未逺<lb/>
　　　友人送枳术丸<lb/>
心胷未試黃昏湯無食何用求㯽榔書生但苦湯餅睡<lb/>
巴椒慘慘無䑕腸舊聞易水僊翁術緑荷包飯圎枳术<lb/>
<pb n="KR4d0454_SBCK_005-2b"/>
南州故人持送我但欠黃雲數千斛笑撫青囊時一鼓<lb/>
健啖何由酬此腹<lb/>
　　　送徐生還鄂<hi>併序</hi>
　　　　江夏徐生東湖故家庚申北渡客燕趙十七<lb/>
　　　　年而宋亡其子姪書來迎之而還蓋前人所<lb/>
　　　　謂黃鶴歸來疑城郭之猶是浮雲一去惜人<lb/>
　　　　代之俱非者也諸公賦詩以道其行命容城<lb/>
　　　　劉某序而倡云<lb/>
燕山送客歸南州興來每恨無扁舟君歸爲我謝江漢<lb/>
思君不見令人愁千里風煙想瀟灑一代英雄成古丘<lb/>
當年才氣鸚鵡洲拊掌笑殺黃鶴樓黃鶴歸來哀江頭<lb/>
江山依舊人悠悠浮雲萬古恣変滅眼中擾擾何時休<lb/>
紫陽僊人歌逺遊飛蚊起滅三千秋爲君揮手崑崙頭<lb/>
<pb n="KR4d0454_SBCK_005-3a"/>
<hi>紫陽謂晦翁飛蚊起滅見逺遊集註</hi>
　　　明河秋夕圖<lb/>
明河澹澹縱復橫行雲悠悠度踈星鳳媒不來烏夜驚<lb/>
瓊枝玉佩遲所託畫中隱隱聞機聲秋來秋去今猶古<lb/>
此恨不隨天宇青崑崙西頭風浪平辦我一舟蓮葉輕<lb/>
浩歌中流擊明月九原喚起嚴君平人間此水何時清<lb/>
　　　趙生水墨虎<lb/>
南山鬰鬰煙霧濛北山落日薄幽叢先生眼花臂猶健<lb/>
聞虎有眞心愈雄聲絃寄目黃蘆東人言此是高堂中<lb/>
仰天大笑出門去時危慘淡來悲風<lb/>
　　　美人<lb/>
美人姢姢秋水隔煙霧深沉蒙玉質目逐晴波去不歸<lb/>
遥山只有行雲碧碧雲日暮心悠哉䆫前一夜梅花開<lb/>
<pb n="KR4d0454_SBCK_005-3b"/>
平生自信心如鐡一寸相思一寸灰<lb/>
　　　仲誠家藏張蔡公石女翦製香奩絶巧持以求<lb/>
　　　予詩<lb/>
靜華墨君天下竒陵川僊人爲賦之遺山野史誇慧女<lb/>
萬古春風蝴蝶辭豈知此巧復絶代夜月靜拂天孫絲<lb/>
夣雲絲雨有形外郢斤庖刃無心時蔡公凛凛褒鄂姿<lb/>
諸郎畫㦸清香詩香奩秀發亦餘事詩人飢眼省見稀<lb/>
㪣門青燈爛紅碧布衾驚走惡睡兒破屋猶疑翠鯨怒<lb/>
短褐誰憐紫鳳移東家健婦把鋤犂西家處女負薪歸<lb/>
哀哀正念誅求苦對此無言空淚垂<lb/>
　　　金太子允㳟墨竹<lb/>
黒龍江頭氣鬰葱武元射龍江水中江聲怒號乆不瀉<lb/>
破墨揮灑餘神功天人與竹皆眞龍墨竹以來凡馬空<lb/>
<pb n="KR4d0454_SBCK_005-4a"/>
人間只有墨君堂何曽夣到瓊華宫瑤光樓前月如練<lb/>
倒影自有河山雄金源大定始全盛時以漢文當丗宗<lb/>
興陵爲父明昌子樂事孰與東宫同文采不隨焦土盡<lb/>
風節直與幽蘭崇百年圖籍有蕭相一代英雄惟蔡公一<lb/>
䇿書紛紛少顔色空山夜哭遺山翁我亦飄零感白髮<lb/>
哀歌對此吟雙蓬秋聲瀟瀟來晩風極目海角天無窮<lb/>
<hi>黒龍江見金史幽蘭軒義宗死所汴亡張蔡公以金實</hi>
<hi>録歸遺山甞就公謄録此軸亦公得于汴之中祕者公</hi>
<hi>之子仲仁持以求予詩故終篇及之</hi>
　　　阿寅百晬<lb/>
南湖風鍳不多可詩中驚見阿寅名朝來抱來聚星亭<lb/>
神涵秋色啼古聲都山張氏丗有賢斷崖近得唐碑銘<lb/>
乃翁寂寞老窮經阿敬健筆敵中勍循還無間豈終晦<lb/>
<pb n="KR4d0454_SBCK_005-4b"/>
開物有期湏一鳴老夫自任河汾教先與虚席待此生<lb/>
　　　蠡吾王翁畫像<hi>併序</hi>
　　　　蠡吾王翁丗爲農家多蓄粟金源貞祐𥘉宣<lb/>
　　　　宗南渡河朔大饑翁于是發之全活者甚衆<lb/>
　　　　時郷豪在所皆自樹慕義者咸欲推翁爲首<lb/>
　　　　翁不許挈家避地扶溝餘二十年而汴亡天<lb/>
　　　　下蕭然蕩爲丘墟翁家獨無恙而歸子孫讀<lb/>
　　　　書不求禄仕三丗皆以壽終殆不偶然也翁<lb/>
　　　　之曾孫天輔求予叙翁之行義於其畫像謂<lb/>
　　　　庶其能聞之名士大夫而有以發潛德之幽<lb/>
　　　　光也<lb/>
北門翠屏雷破山畢逋頭白五馬遷乾坤運㑹到血肉<lb/>
有欲脫之誰飛僊河朔諸州尤可憐有饑以來無此年<lb/>
<pb n="KR4d0454_SBCK_005-5a"/>
郷閭嗷嗷翁哺之翁囷有底心無邊諸豪推倡彼亦義<lb/>
亂丗性命翁能全敎子讀書不求官歸來素髮家山前<lb/>
天理不隨陵谷變坐看老樹生蒼煙只今圖畫對翁像<lb/>
回首兵塵一慨然誰能生死太平日白石共煑西山泉<lb/>
　　　張元帥寳刀<lb/>
土不産金人氣雄眞人握鐡開鴻濛不知此刀何所得<lb/>
風雲餘烈來霜鋒將軍聲名今蔡公酒酣過我歌<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>弓<lb/>
持刀對翁两竒絶眼中已覺南海空木波江聲浩無窮<lb/>
朝礱夕淬天有工回鶻健児覷天巧前身鐡精非凡庸<lb/>
紫煙熖熖天爲紅<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>紋秀發青美蓉寳環揺落初開封<lb/>
四座如著清水中天山積雪聚鋩鍔寒色直欲朱崖通<lb/>
摩挲神物三太息此行善保千年功<lb/>
　　　山行見馬耳峯<lb/>
<pb n="KR4d0454_SBCK_005-5b"/>
近山豪士少覊檢酒澆不下胷崔嵬逺山静女亦閑雅<lb/>
尚恨少有傷春懷亂山米聚爭拱揖武卒侍婢皆凡材<lb/>
天知老眼不受塵路轉忽覩雙峯開雙峯何年聳雙耳<lb/>
叱之不動煩風雷今朝向我效神駿翠色欲逐神鞭來<lb/>
浮丗浮名酒一杯我欲駕此觀蓬萊只恐日暮三山上<lb/>
黃塵回首令人哀<lb/>
　　　雪浪石<lb/>
邵家水陸說影像一物自可涵無垠滄浪僊人歌感應<lb/>
石中固有此理存老坡胷中如此幾磈磊湏得銀河噴<lb/>
嘲嵩唾華天不嗔武夷赫怒張吾軍偶從北海得生氣<lb/>
竹石也愛風姿新我來正當秋雨霽一盃冥漠玄都門<lb/>
小璫好事如先臣坐令平地石生根渠家児戲解亡囯<lb/>
作詩一笑君應聞<lb/>
<pb n="KR4d0454_SBCK_005-6a"/>
　　　王君奉命賑濟彰德過予求詩<lb/>
十年監官窮到骨一簿武邑如登天巧宦紛紛日九遷<lb/>
白髮青衫獨可憐昨朝讀君阜民篇善察物情亦巳賢<lb/>
南郡飢民想更苦以君賑濟非偶然驛傳星馳乃爾急<lb/>
何暇載酒揚雄玄茅容問稼當有語野夫憂國願豐年<lb/>
　　　同仲實南湖賞蓮醉中走筆<lb/>
湓江紺寒風露凉安得置我濂溪堂音塵縹緲芙蓉裳<lb/>
百年得此南湖張舉杯人勝景亦勝有蓮以來無此香<lb/>
蓮香隨酒來詩腸得句驚起幽禽翔幽禽隨人作殢態<lb/>
意欲和我風雩狂人間一味清到骨两足暫付吾滄浪<lb/>
螟蛉蜾臝卿且去醉眼太華雲間蒼<lb/>
　　　明逺堂賞蓮醉賦<lb/>
畫堂香逺凝清秋宛如坐我南湖舟主人愛客情亦重<lb/>
<pb n="KR4d0454_SBCK_005-6b"/>
謂我無語花應羞荷香繞筆詩自健滿𥿄巳覺清江流<lb/>
平生老氣回萬牛爲君傾倒元龍楼舉杯喚起謝安石<lb/>
我醉不省蒼生憂<lb/>
　　　玉簪<lb/>
春色醉人人未醒誰憐月露秋零丁昭陽日影巧相避<lb/>
寸心未減寒泠泠只應得我一顧足爲君小醉秋風亭<lb/>
蓮兄君子菊弟隱何地處君君意肯玉簪玉簪誰與簪<lb/>
蒼苔踈雨秋欲深<lb/>
　　　緝熈殿硯<hi>宋理宗</hi>
使君持送緝熈硯捷音才到山中人四十三年如電抹<lb/>
此硯曽經秋復春寂寞經筵勸講臣詩酒宫中楽亊新<lb/>
文章只数中天月萬卷何曽筆有神<lb/>
　　　宋徽宗賜周凖人馬圖<lb/>
<pb n="KR4d0454_SBCK_005-7a"/>
筆底金鞍有䔥爽誰云不博降王長汴梁門外若雲屯<lb/>
畫本相看應自賞十載青衣夢故都經營慘淡欲何如<lb/>
只除金粟呼風鳥曾見昭陵鐡馬趨<lb/>
　　　雪翠軒觀太寧火<lb/>
吾家雪翠天下白銀河無風月無色天關不閉寒崢嶸<lb/>
箕尾晶英凍欲拆帝遣六丁下取將勅賜銘軒換金碧<lb/>
初如紫電蟠青雲飛下人間作堅壁漸如扶桑六龍出<lb/>
萬縷丹霞吹海立何人辦作女媧氏補天重煉蒼蒼石<lb/>
陽能兼隂今可知祝融若并玄㝠國正敎蕪穢洗欲空<lb/>
誰爲千年棟梁惜殺機如火出至微熖熖寧知有今夕<lb/>
軒中高卧劉更生願借餘光照方冊方冊有道出黃虞<lb/>
今古煌煌天與極火耕明日千萬斛酒瓮巳聞春雨滴<lb/>
不妨一飲盡郡山醉暈春生半天赤<lb/>
<pb n="KR4d0454_SBCK_005-7b"/>
　　　南溪行<lb/>
老人耕牧南溪南南溪草淺牛所貪大孫攜書小攜酒<lb/>
青蓑爲席樹爲菴以書敎孫仍自讀隔溪遥聽聲諵諵<lb/>
牛眠樹隂孫勸酒老人未醉意巳酣老人氣高軀幹小<lb/>
面狹於髯森若杉年周甲子辰又浹丗故十率八九諳<lb/>
早歲精勤傳丗業口誦太素手弄苷以藝發身寧乆屈<lb/>
安車徴起詔使監入爲天子侍從臣龍沙萬里嘗陪驂<lb/>
鼎湖白雲望不極招之歸來山有嵐身出夣關渉覺境<lb/>
人間萬有皆空凾侍從之名不復記老人自署南溪衘<lb/>
呼兒來前雙玉立曰我愛汝擇所堪自我中年學讀書<lb/>
方寸若有神明鑒活人之功豈不美一有不中中或慙<lb/>
青囊祕封不再展塵跡從此乃一芟讀書力田兩交進<lb/>
囷有所收心有涵開此樂國自我始繼而大之在汝男<lb/>
<pb n="KR4d0454_SBCK_005-8a"/>
我今巳成齊変魯汝等當爲青出藍東北一舎容城翁<lb/>
今年卧病家山巖其室雖邇人甚逺汝粮自褁簦汝檐<lb/>
雪中欵叚來扣門僕僮汗流扶酒甔侑尊有物隨土産<lb/>
厥包雜進鴨與䳺飲劇談發不自禁四鄰驚走來窺探<lb/>
先生靜黙如土鐘扣之愈大聲愈韽今朝音吐瀉河漢<lb/>
老人者誰開其緘斥之令去不復語興亡萬古手與談<lb/>
空鈎意釣不在棋澹然相對如禪龕老人思家不可留<lb/>
二兒扶歸杖几叅臘醅開時魚可膾相約載酒遊溪潭<lb/>
　　　煙霞觀雲巢松<lb/>
盤柯盤屈今幾時龍挛虎跛森英姿道人眼中無可怪<lb/>
一巢見餉吾何疑我所思兮潁與箕秋聲䔥䔥吹送之<lb/>
清風一枝雲一席松中之樂天不知靈臺方十有君節<lb/>
虚籟萬古絃吾詩歲晚相期君與我笑拊吾髯盡此巵<lb/>
<pb n="KR4d0454_SBCK_005-8b"/>
　　　白鴈行<lb/>
北風初起易水寒北風再起吹江干北風三吹白鴈來<lb/>
寒氣直薄朱崖山乾坤噫氣三百年一風掃地無留殘<lb/>
萬里江湖想瀟<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>佇看春水鴈來還<lb/>
　　　宋高宗題李唐秋江圖<lb/>
秋江吞天雲拍水濤借西風扶不起斷雲分雨入江村<lb/>
回首龍沙幾千里澹菴老筆揺江聲髣髴阿唐慘澹情<lb/>
千秋萬古青山恨不見歸舟一葉橫<lb/>
靜修先生文集卷之五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_009-1a"/>
靜修先生文集卷之九<lb/>
　七言律詩<lb/>
　　　有客<lb/>
門前有客通名姓一别十年記憶無鬢髪俱驚各衰白<lb/>
行藏巳渉幾榮枯急呼滿酌辭醅軟聊用親甞𥙷飯麄<lb/>
深感故來兼乆候送歸雖病不湏扶<lb/>
　　　雨夜<lb/>
夢覺呼童問幾更未譍先作不平鳴山深六月有秋意<lb/>
夜靜滿城惟雨聲四海虚名此身愧百年浮丗寸心驚<lb/>
誰敎簷溜如愁思欲断還連直到明<lb/>
　　　現前<lb/>
萬事除無取現前此身隨處可周旋居南懷北豈安土<lb/>
巳夏願春非樂天誰謂包涵心有外我知彌滿道無偏<lb/>
<pb n="KR4d0454_SBCK_009-1b"/>
洞觀今古平平在賸盡區區智與權<lb/>
　　　上塚<lb/>
郷隣見戲說兒童日日相邀社酒紅故國無家仍是客<lb/>
病軀未老錯呼翁里胥驗帖徴游户縣長聞名謁下風<lb/>
欲向溪南訪喬木不禁煙雨正空𪷟<lb/>
　　　桃花菊<lb/>
東籬元不是天台誰挽春風到酒杯丹藥有靈能換種<lb/>
黃花從此不湏開已經晚節霜纔識不是寒香蝶亦猜<lb/>
老眼淵明不今古幾回春去復秋來<lb/>
　　　夏日幽居<hi>二首</hi>
隱几青山意獨長回看人丗易炎凉㘽培得力江陵橘<lb/>
薄悪傷心陸氏莊莫就一時論絳灌要從千載到羲黃<lb/>
人間何處莵裘好擬問希夷買睡郷<lb/>
<pb n="KR4d0454_SBCK_009-2a"/>
閉門終歳澹無求雲雨人情亦可憂斗酒難酬滿車望<lb/>
杯羮直結殺身讎平生幾緉謾多苦一日百錢姑少休<lb/>
山鳥不鳴林影靜卧看蛛網罥蜉蝣<lb/>
　　　夏日飲山亭<lb/>
借住郊園舊有縁緑隂清晝靜中便空鈎意釣魚亦樂<lb/>
高枕卧游山自前露引松香來酒盞雨催花氣潤吟箋<lb/>
人來毎問農桑事攷證床頭種樹篇<lb/>
　　　午睡<lb/>
閑中何事不清妍鳥戀花隂伴晝眠䆫外雨晴山有暈<lb/>
枕邊風息樹無絃面前多放寛平地方寸嚴臨咫尺天<lb/>
萬古羲皇有餘意不妨分我百來年<lb/>
　　　新晴<lb/>
小雨新晴草色蘇家園生理未全踈埋盆欲學魚千里<lb/>
<pb n="KR4d0454_SBCK_009-2b"/>
試地先㘽芋一區時與老農談稼穡不因閑客罷琴書<lb/>
乾坤妙處無人㑹卧看墻隂雀哺雛<lb/>
　　　醉梨<lb/>
白雪春香洗未殘玄霜誰遺凍成團漆封圎顆盤增滑<lb/>
蜜和濃漿齒避寒緑蟻從今忘病渴金花無地著餘酸<lb/>
快人風味依然在莫作㝷常軟熟看<lb/>
　　　送人官浙西<lb/>
江海十年幾戰酣劫灰飛盡到耕𧖟亂離文物想猶在<lb/>
凋弊徴科恐未堪眼底興亡即今古胷中形勝欠東南<lb/>
因君漸有扁舟興佇待清風洗瘴嵐<lb/>
　　　九日客至<lb/>
有人車馬訪柴桑怪見寒花滿意黃莫對青山談丗事<lb/>
試將華髮照滄浪淵明不與白蓮社程子猶憐緑野堂<lb/>
<pb n="KR4d0454_SBCK_009-3a"/>
他日燕南話耆舊此回風味亦難忘<lb/>
　　　贈趙丈八十詩<hi>併序</hi>
　　　　趙丈字澤民金義宗初年應律科中天下第<lb/>
　　　　一授商州知法㝷除左部檢法遷新息令北<lb/>
　　　　渡客順天中統初擢爲左三部司正致仕景<lb/>
　　　　州判官爲人樂易寡黙甞與先人同應眞定<lb/>
　　　　宣撫司辟召故予以父執事之今年八十餘<lb/>
　　　　里人好事者榮其壽諸公爲賦詩而求予倡焉<lb/>
律學專門自可疑更從報施論心期干戈留在三章法<lb/>
松菊歸來兩鬢絲再拜通家惟此老百年渉丗亦吾師<lb/>
平生辦作耆英序慚愧胷中壽域碑<lb/>
　　　九月晦日過鎭州宿趙徴士黃極道菴<lb/>
慘酷姦訛禍丗親翕張無復見眞淳藏來龜六終留殻<lb/>
<pb n="KR4d0454_SBCK_009-3b"/>
調中狙三巳自塵符藥眞能度衰俗漁樵却恐有幽人<lb/>
摩挲石刻皆名筆庭下寒花不似春<hi>菴取象藏六</hi>
　　　寄張之傑<lb/>
便擬庭闈捧檄過直湏隨俗苦揚波一瓢有樂誰云細<lb/>
三釡無歡亦謾多戰國遺風餘管樂南朝清議尚王何<lb/>
見人時様知吾拙獨誦滄浪太古歌<lb/>
　　　黃精地黃合釀名以地僊酒<lb/>
僊家名品對嵳峩誰信幽人用物多酒面白雲招我在<lb/>
杯中華髮奈君何西山秀氣斸欲盡易水寒聲釀亦和<lb/>
未望天行望千歳舉觴當和紫陽歌<hi>雲卧天行非予敢</hi>
<hi>議守一處和千二百歳晦翁調息箴也</hi>
　　　席上分賦二杯<hi>二首</hi>
隴鳥回頭意若何刳腸欲我鑑紅螺微茫山色詩㾗在<lb/>
<pb n="KR4d0454_SBCK_009-4a"/>
灔澦灘聲飲興多聖處巳分糟與蟹醉來惟見酒成波<lb/>
千年醒殺江魚腹應恨生身向汨羅<hi>右螺</hi>
希夷尊俎永相忘混沌鑿開見此觴金橘有天容逸老<lb/>
青田無地避餘香雲中招飲留仙掌物外㝷眞得醉郷<lb/>
試向峨眉問啼鳥人間紅雨幾斜陽<hi>後蜀紀刘光祚進</hi>
<hi>桃核盃云得于華山陳摶邵康節謝人恵希夷尊詩有</hi>
<hi>仙掌峯峦峭不收希夷去後遂無儔能斟時事高擡手</hi>
<hi>善酌人情畧撥頭之句右桃</hi>
　　　張氏西園<lb/>
水府生煙晚更蒼翠隂含雨暗生凉人間豈有赤松子<lb/>
天上應無緑野堂一日平原驚客散千年郭隗又臺荒<lb/>
誰敎老樹夕陽在留與慿欄遣興長<lb/>
　　　示彩鱗<lb/>
<pb n="KR4d0454_SBCK_009-4b"/>
相思擬話百年情燈火直湏幾徹明繼志未論班氏史<lb/>
隆師何用鄭公名人門忠孝寧無責學術淵源先有盟<lb/>
欲寄君詩仍感泣野夫能有幾門生<lb/>
　　　除夕<lb/>
莫道春風室罄懸試看孤影伴頽然浮雲往事空千変<lb/>
清鏡明朝又一年頭上無繩繫白日胷中有石補青天<lb/>
幾時能了西山約六角黃牛二頃田<lb/>
　　　秋郊<lb/>
行過青林徑欲還誰家茅屋在林間雲初湧出半含雨<lb/>
風漸吹開微露山丗味甞來知懶貴物華老盡覺秋閑<lb/>
天敎勝境爲詩敵未許幽人穩閉關<lb/>
　　　薔薇酒<lb/>
顔色酴醾茉莉香琉璃到手㑹湏甞一盃滄海泡成幻<lb/>
<pb n="KR4d0454_SBCK_009-5a"/>
萬古花菴醉有郷凉冷併收天水碧輕醇猶帶女眞黃<lb/>
錦囊盡貯春風在别是僊家不老方<hi>服食家有餌薔薇法</hi>
　　　送董巨濟㝷親<lb/>
花繞東鄰竹馬鞭春隨西舎板輿肩白雲尚在棲遲地<lb/>
彩服俄驚喜懼年樵爨定知生處楽兒孫多向老來憐<lb/>
阿翁别後還家夢比擬思親恐未偏<lb/>
　　　賈氏溪堂<lb/>
澹澹春波逺更宜丘山華屋緫成非來今往古年華在<lb/>
厚地高天人力微丗上紅塵無此客杯中明月有清暉<lb/>
燕南盛事君湏記曾爲東湖盡醉歸<lb/>
　　　望易京<lb/>
亂山西下鬰岧嶤還我燕南避丗謡天作高秋何索寞<lb/>
雲生故壘自飄蕭誰敎神器歸羣盗只見金人泣本朝<lb/>
<pb n="KR4d0454_SBCK_009-5b"/>
莫怪風雷有餘怒田疇英烈未全消<lb/>
　　　七月九日往雄州<lb/>
秋聲浩簜動晴雲感慨悲歌氣尚存灑落規模餘顯德<lb/>
承平文物記金源生存華屋今焦土忠孝遺風自一門<lb/>
白髪相逢幾人在蒼煙喬木易黃昏<lb/>
　　　水門菴<lb/>
池煙林影澹無姿物外高寒兩石磯雲水流行寧有跡<lb/>
乾坤俯仰自相依波涵晴景動猶靜鳥戀幽人去復歸<lb/>
回首塵縁吾未了靈風且莫故吹衣<lb/>
　　　答或者以所註孫子見示<hi>二首</hi>
學術兵農豈盡無規模如此亦區區權書不免增多口<lb/>
霸論誰教混一途親手申韓如果有許身管樂未全誣<lb/>
千秋萬古中庸在留與橫渠作後圖<hi>邵公武讀書志有</hi>
<pb n="KR4d0454_SBCK_009-6a"/>
<hi>横渠少年註尉繚子一卷</hi>
誰遣歐陽筆有神微詞端不赦堯臣樵夫見笑寧無愧<lb/>
童子羞稱亦可人但得躬耕全性命猶勝偏霸在風塵<lb/>
蒭蕘一語宜深聽樓上元龍且莫嗔<lb/>
　　　溪光亭看雨<lb/>
萬山齊擁白煙來木杪先聲失怒雷海岳奔崩换毛骨<lb/>
乾坤收斂入肧胎龍公所藴有如此塵丗一清何壯哉<lb/>
坐看神功空束手夕陽華髮對蒼苔<lb/>
　　　避暑玉溪山<lb/>
風露撩人儘力清也應知我到禪扃秋聲滿谷有生氣<lb/>
山意帶煙成逺形皎月欲升天失色白雲𥘉出樹留青<lb/>
他年若訪經行處合有先生避暑亭<lb/>
　　　飲江漢白<lb/>
<pb n="KR4d0454_SBCK_009-6b"/>
高亭飲興動江山爲捲灘聲入坐間糟麴眞能釀滄海<lb/>
魚龍直恐盡神姦襄流謾說葡萄暖僊國曾分玉液慳<lb/>
聞道兵塵埋楚甸一杯誰與洗愁顔<lb/>
　　　郷先生漢韓太傅嬰墓<lb/>
章句區區老益堅百年軻死巳無傳四詩今併毛公廢<lb/>
三䇿聊存董相賢祀典曾聞郷社在荒墳重爲里人憐<lb/>
絃歌燕趙今誰見高詠周南獨慨然<lb/>
　　　玉柱雙清香<lb/>
二氣元從太極分浮雲起滅見來眞白虹貫日豪華散<lb/>
砥柱中流意象新方寸有靈涵大塊頭顱無物隔蒼旻<lb/>
藍田萬里煙生玉禾辦晴䆫半穂春<hi>心無外躰無間吾薰炉銘也</hi>
　　　對菊<lb/>
迂踈不辦一身謀鬢髮空添四海憂畫本流民今復見<lb/>
<pb n="KR4d0454_SBCK_009-7a"/>
詩家逃屋爲誰留黃茅安得千間厦白布空歌萬里裘<lb/>
政有南風曲中意可能獨醉菊花秋<lb/>
　　　西湖<lb/>
水竇深藏十畒煙賣書直欲買魚船數椽破屋巳自足<lb/>
四海虚名良可憐醉後不知清露下興來擬共白鷗眠<lb/>
濂溪謾有當年志老去而今只愛蓮<lb/>
　　　玉乳峯<lb/>
亂山如擁欲爭先惟許孤峯入馬鞭舊見劒光曽犯斗<lb/>
誰敎箭筈亦通天只應絶頂千年石中有齊州九點煙<lb/>
安得凌風乘此去東游滄海看桑田<lb/>
　　　積雨<lb/>
萬象何爲入杳㝠懸知物外自高明前年憂旱有今歳<lb/>
半月閉門如一生捧日謾勞中夜夢補天誰識寸心誠<lb/>
<pb n="KR4d0454_SBCK_009-7b"/>
隂雲政使高千丈坐受魚頭恐未平<lb/>
　　　溪光亭小憇<lb/>
尋凉隨水到溪亭十里緑隂慙鳥聲自惜筋骸恒丗故<lb/>
豈知風露巳秋清白雲似與山爭秀落日放敎川盡平<lb/>
六月農家猶赤地登臨舒嘯若爲情<lb/>
　　　都山劉丈九十詩卷<lb/>
感事還悲負米身此生無復九齡親干戈誰共知年喜<lb/>
天地獨全愛日眞只擬商顔亦秦土豈期唐水尚堯民<lb/>
胷中壽域平生在開卷題詩覺有神<lb/>
　　　秋夜<lb/>
巳喜山深稱野情每慙無物慰諸生書貪日課不時睡<lb/>
雞爲誦聲長早鳴病後端居信張詠靜中未發有延平<lb/>
誰知今日絶絃意却恐人間知此聲<lb/>
<pb n="KR4d0454_SBCK_009-8a"/>
　　　憫旱<lb/>
農父看雲淚亦乾靈湫誰信欲生煙萬金良藥汗猶出<lb/>
一寸丹心天可旋未便無食思樂土不禁憂國願豐年<lb/>
爲占河漢中宵起獨對殘燈理斷編<lb/>
　　　過徐橋<lb/>
老岸石欄曙色分只疑身是入山雲十年往事不回顧<lb/>
百里清泉如可聞人丗誰敎有長路坤靈終亦化塵氛<lb/>
興亡更遣陂塘在幾欲悲歌酒未醺<lb/>
　　　宿龍宫<lb/>
擬欲題詩贈白雲且傾濁酒洗塵氛閑將談笑論當丗<lb/>
却喜稱呼是隱君天柱舊曾分户帖神林今又有移文<lb/>
夜深長鋏悲歌罷此曲山靈恐未聞<lb/>
　　　過東安趙宋先塋<lb/>
<pb n="KR4d0454_SBCK_009-8b"/>
五李風煙慘晝霾渠兒有志亦雄哉累朝禪䇿皆虛器<lb/>
千古黃袍又厲階文物漢唐今巳盡史編南北更堪哀<lb/>
荒墳一品知何處猶遣石麟草半埋<lb/>
　　　秋夜<lb/>
坐困沉思強起行虚庭凉露下無聲爲爾寂寂人莫笑<lb/>
不肯碌碌君何成萬古興亡天亦老百年身丗夜難明<lb/>
情知不爲學仙去也欲蓬瀛寄此生<lb/>
　　　洪元宫<hi>明日擬到天城</hi>
樹邊平野接晴霞脚底清江走白沙方外道人留客住<lb/>
門前塵丗倩山遮自慚爛賞無多暇更有行<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>第二家<lb/>
煙雨兩陂皆古木興來便作上天槎<lb/>
　　　哭王之才編脩<lb/>
草草離觴記去年誰知此别是終天傳雖成癖今安用<lb/>
<pb n="KR4d0454_SBCK_009-9a"/>
史未爲榮應自憐四坐高談宛猶在一經白髮竟無傳<lb/>
交朋日與來書少不過西州亦泫然<lb/>
　　　張仲賢宣慰淮東過子山中臨别贈詩庸見定<lb/>
　　　交之意云<lb/>
昨夜相逢終夕話今朝送别百年情丗縁盡付禪心在<lb/>
官况併隨詩境清此日救焚猶有望他年勇退豈無盟<lb/>
知君苦愛希夷老莫厭山深不寄聲<lb/>
　　　白海青<lb/>
扶餘玉爪舊曾聞青鳥猶霑海氣昏掌上風標有如此<lb/>
眼中神駿更憐君平蕪未洒頭鵝血春水誰開獵騎門<lb/>
過應昏鴉莫回首霜拳高興在空雲<lb/>
　　　城樓待雨<lb/>
雨入江樓勢欲吞雷轟何止語難聞未憂彼岸將爲壑<lb/>
<pb n="KR4d0454_SBCK_009-9b"/>
只恐吾山盡化雲風伯爲誰能却敵物華依舊歎如焚<lb/>
百年人事今如此猛拍欄干怨夕曛<lb/>
　　　憇謁山寺<lb/>
石田霜落晩簫騷一徑禪扃亦自高九萬里風安稅駕<lb/>
三千丗界等秋毫山哀似苦天相罩秋老不禁詩大豪<lb/>
西望雙龍有高隱結菴終擬近林臯<lb/>
　　　唐張忠孝山亭故墓<lb/>
斷碑藩鎭記當時杯酒談兵少牧之山色何曾間今昔<lb/>
人才初不限華夷水波風起心猶壯木杪秋生鬢已知<lb/>
莫更候雲臺上望武陽禾黍亦離離<lb/>
　　　武陽故臺<lb/>
仁義徒令此舌存轍環初不救紛紛天公欲爲秦漢計<lb/>
野色更無燕趙分滿眼兵塵餘故壘一聲樵唱入秋雲<lb/>
<pb n="KR4d0454_SBCK_009-10a"/>
擬乘碣石觀滄海易水東流去不聞<lb/>
　　　次韻答范陽郭生<lb/>
黙坐誰窺樂境深無絃初不用知音曲肱睡起亦何事<lb/>
弄月歸來徒自吟多愧寄書勤訪道未嫌傾蓋即論心<lb/>
西山百里平如案欲認東州煙雨侵<lb/>
　　　登武遂北城<lb/>
神州英氣鬰高寒臂斷爭敎不再連千古傷心有開運<lb/>
幾人臨死問幽燕平生卧榻今如此百萬私錢亦可憐<lb/>
咫尺白溝已南北區區銅馬爲誰堅<lb/>
<pb n="KR4d0454_SBCK_009-10b"/>
</p>
<p>
靜修先生文集卷之九<lb/>
</p>
<p>
</p>
  </div>
</body>
</text>
</TEI>
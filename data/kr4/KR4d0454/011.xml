<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_011-1a"/>
靜修先生文集卷之十一<lb/>
　五言絶句<lb/>
　　　明珠穴<hi>二首</hi>
珠從何處來秀與天地生涵藴幾千古得此風雷聲<lb/>
山從何時裂珠去誰當還餘光爛猶在照我方寸間<lb/>
　　　滴水龕<lb/>
膚寸遍天下至靜涵氤氲因看石滴水窺見未生雲<lb/>
　　　石潭<lb/>
清不見羣魚暗不藏毒怪觀物得吾師終日欲相對<lb/>
　　　春日<lb/>
游絲困無力欲起重悠揚芳草落花滿相思春晝長<lb/>
　　　愼獨<lb/>
一葉下秋水微波去不停望中猶隱隱直欲到滄溟<lb/>
<pb n="KR4d0454_SBCK_011-1b"/>
　　　毀譽<lb/>
子賤波及魯犂牛不累騂寸心仁厚處萬物自生成<lb/>
　　　偶書<lb/>
意當極快處心有不平時少忍容無害欲言當再思<lb/>
　　　夢中作<lb/>
溪童望水滿日夜愁不巳雖非鷗鷺身亦有相関意<lb/>
　　　觀化<lb/>
風雨何方來呼童出門望歸報是羣蜂聲在庭花上<lb/>
　　　四皓圖<lb/>
雖戀紫芝美難忘帝力深驅馳恨臣老高尚豈𥘉心<lb/>
　　　石鼎聮句圖<lb/>
玩丗如一鼎姓名誰得聞仙翁應自笑知我有鄒忻<lb/>
　　　白樂天琵琶行圖<lb/>
<pb n="KR4d0454_SBCK_011-2a"/>
冀馬嘶寒風逐臣念郷國江浦聞哀絃長吟望西北<lb/>
　　　百蝶圖<lb/>
芳蝶具百種幽花散紅翠道人觀物心一一見春意<lb/>
　　　子期聽琴圖<lb/>
琴瑟自吾事何求人賞音絶絃眞俗論不是古人心<lb/>
　　　夢題村舎壁上<hi>己卯正月三日</hi>
村居有何樂所樂人眞淳回看城市中居此勝買鄰<lb/>
　　　村居雜詩<hi>五首</hi>
隣翁走相報隔䆫呼我起數日不見山今朝翠如洗<lb/>
黃昏雨氣濃喜色滿南畒誰知一夜風吹放門前柳<lb/>
獨立偶懷古臨風還自傷一聲樵唱起回首暮山蒼<lb/>
削樹題詩句畫沙知酒籌他年成故事蕭散更風流<lb/>
芳茵皆可藉緩歩即吾車乘興三杯酒隨行一䇿書<lb/>
<pb n="KR4d0454_SBCK_011-2b"/>
　　屏上草蟲<hi>四首</hi>
　　　螳螂<lb/>
逢物即能産其滋乃爾蕃不知何所積擬欲問乾坤<lb/>
　　　蝸牛<lb/>
背上穹廬好問蟲誰汝施始知天地内棟宇匪人爲<lb/>
　　　螻蛄<lb/>
後利前還澁隂陽體叚分不湏觀兎尾即此見羲文<lb/>
　　　螽斯<lb/>
陽施隂專受精醇物始眞蟲魚寧解此聊用比振振<lb/>
　　飲山亭雜花卉<hi>八首</hi>
　　　牡丹<lb/>
丗變日以文花卉亦應爾懸知太古時其美未如此<lb/>
　　　芍藥<lb/>
<pb n="KR4d0454_SBCK_011-3a"/>
宜致美人贈服之良有功分形雖異種氣類暗相通<lb/>
　　　薔薇<lb/>
色染女眞黃露凝天水碧花間日月長朝暮閱兩國<lb/>
　　　萱草<lb/>
丹鳯忽飛來喜色滿朝露何以稱此花白頭戲嬰孺<lb/>
　　　夜合<lb/>
消忿縁無毒合昏如識時韋絃千古意百繞惜芳枝<lb/>
　　　酴醾<lb/>
勿剪架上花不是畏多刺得䕃難忘枝曽向花隂醉<lb/>
　　　木槿<lb/>
巳拆暮雖落未榮朝又花生生如道體堪玩不堪嗟<lb/>
　　　蜀葵<lb/>
且勿論傾陽色香尤可喜人情輕所多共愛姚黃美<lb/>
<pb n="KR4d0454_SBCK_011-3b"/>
　　　看雪<lb/>
雪花不擇地隨風恣飄蕩數片如有情飛落梅梢上<lb/>
　　　絶句<lb/>
溪童出門望鷗鷺滿空下江水澹無情盡是忘機者<lb/>
　　　出花<lb/>
下石緑珠井炙面昭君村坐令宜花地亦復愁移根<lb/>
　　　商方爵<lb/>
商爵旣云古那堪形更竒不宜燕市酒雅稱野夫詩<lb/>
　　　盆池<lb/>
有月湛秋影無風生小波澄心一相對今夜興如何<lb/>
　　　偶書<hi>二首</hi>
纍纍山下塚渺渺嶺頭雲歳晚不歸去笙鶴應望君<lb/>
昨日宋人苗今日牛山木寄語芒芒人管取牛羊牧<lb/>
<pb n="KR4d0454_SBCK_011-4a"/>
　　　筭盤<lb/>
不作甕商舞休停餅氏歌執籌仍蔽簏辛苦欲如何<lb/>
　　　吕洞賔畫像<lb/>
微茫洞庭曉蕭灑崑崙秋海蟾生碧天相從何處游<lb/>
　　　鴈圖<lb/>
夢回煙水寒鴻鴈驚不起道人心乆閑相忘有如此<lb/>
　　　史處士挽章<lb/>
平昔未相識幾回曽寄聲今朝聞謝丗便有故人情<lb/>
　　　飲山亭獨坐<hi>二首</hi>
野性靜成癖幽居懶似高青山卧床下初不厭人豪<lb/>
愛玩不能去山晴雲卷舒敲門者誰子聊復忍斯湏<lb/>
　　　偶成<lb/>
夢回聞雨聲忽覺是風葉問予何以知仰見梁間月<lb/>
<pb n="KR4d0454_SBCK_011-4b"/>
　　　溪橋歩月圖<lb/>
山中有幽人獨歩溪橋月莫問興如何披圖亦清絶<lb/>
　　　題山水扇頭<hi>二首内二首六言</hi>
山近雨難暗樓高秋易寒慿誰暮雲表添我倚欄干<lb/>
兩山環合一水中有老木叅天不著幽人草閤誰收無<lb/>
限風煙<lb/>
靜修先生文集卷之十一<lb/>
</p>
<p>
</p>
  </div>
</body>
</text>
</TEI>
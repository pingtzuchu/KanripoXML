<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_010-1a"/>
靜修先生文集卷之十<lb/>
　七言律詩<lb/>
　　　定興文廟枯杏復花其尹求詩<hi>縣君奉議府君故治</hi>
手澤天敎<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>蘖存窮郷枯朽亦霑恩敢將吾道論榮悴<lb/>
且喜甘棠見子孫但使儒林有根柢㑹看寒谷變春温<lb/>
題詩當作諸公唱百里東州又故園<lb/>
　　　訾相士詩卷<lb/>
形聲感物即天成善惡因心有相生人事百年隨反覆<lb/>
天容一日幾隂晴僕夫茗捥何妨共厮役王門未可輕<lb/>
不向訾家洲上醉胷中風鍳恐難平<lb/>
　　　寄彦通<lb/>
青芻白飯思依然燈火山亭暮雨前不意相思渾百里<lb/>
直敎一别動經年乆甘分席樵夫下敢望過門長者先<lb/>
<pb n="KR4d0454_SBCK_010-1b"/>
自是煙霞愛招客可無佳句助清妍<lb/>
　　　癸酉大雨次人韻<lb/>
黒風吹海入天瓢誰信銀河直下潮渾沌只疑還太古<lb/>
規模應欲復唐堯衣冠半夜方孤坐塵溷千年共一漂<lb/>
且喜開簾見白日不湏隴畒問秋苗<lb/>
　　　次韻答河間趙君玉見寄<lb/>
出門紛擾互相侵常使幽人懶病深前月借書來水北<lb/>
去年採藥到城隂黃精巳倩徐生斸蒼术新敎石老㝷<lb/>
只有煙霞肯賖借無人曾送買山金<lb/>
　　　次韻答王之才見寄<lb/>
瀟瀟霜葉打䆫踈耿耿寒燈伴獨居郷議謾評康節僻<lb/>
後賢方識子雲書詩成已破三緘戒臂穩因思九折初<lb/>
明日相望在何處青山佳處即吾廬<lb/>
<pb n="KR4d0454_SBCK_010-2a"/>
　　　付阿山誦<lb/>
十畒荒田不自耕半空樓觀幾時成人因遇困方言命<lb/>
我爲求竒反䘮名此去要知燈是火向來空指鴈爲羮<lb/>
新詩銘在山童口百過高歌告乃兄<lb/>
　　　水北道館<lb/>
㑹從氣朗看春朝始信蘭亭水石遥物外壷公能避丗<lb/>
山中巢父不知堯波間明月隨吾取松上白雲如見招<lb/>
曉䇿重來有成約無妨談易對漁樵<lb/>
　　　與客㑹飲野亭<lb/>
遥岑一碧淡相依野態行雲意共遲多病留侯寧復偉<lb/>
長身諸葛但如癡相思千里尊酒盡永嘯一聲山鳥悲<lb/>
風䄂翩翩此何處青林西北雨來時<lb/>
　　　晨坐<lb/>
<pb n="KR4d0454_SBCK_010-2b"/>
共笑龕中坐巳癡環堂燈火誦聲遲人才興替丗所係<lb/>
瓶水温凉天可知荖健每因多病後一寒偏怯欲明時<lb/>
三年馬隊成何事采菊南山舊有期<lb/>
　　　野興<lb/>
得意江山入酒樽乾坤英氣未沉淪莫思丗事兼身事<lb/>
不薄今人愛古人明月清風無盡藏野花啼鳥一般春<lb/>
客來惟說煙霞好只恐先生醉後嗔<lb/>
　　　郭太守提舉松江<lb/>
蔡公聲望動江東應識頭顱肖外翁陵谷初經新化日<lb/>
蓴鱸不似舊秋風看雲正要忘憂計避瘴無如寡欲功<lb/>
萬里呉松慿寄語并刀明日試胷中<lb/>
　　　新秋<lb/>
俗物何甞擾病懷憐渠孤憤若爲開人生如此亦安用<lb/>
<pb n="KR4d0454_SBCK_010-3a"/>
野鶴翩然去不回萬古青天留月在幾聲白鴈送秋來<lb/>
西城無限峯巒好擬對一峯傾一杯<lb/>
　　　放歌<lb/>
莫道人生能幾何金銀宫闕亦無多垂楊流水輕風裏<lb/>
碧落銀河暮雨過天地此身眞逆旅雲山到處是行<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
九原喚起堯夫老我舉一杯君試歌<lb/>
　　　雙清堂遺址<lb/>
心逺由來地自偏若分心跡巳非賢結廬人境元無害<lb/>
跨鶴楊州更兩全石頂經龕有隨處山中學館竟何年<lb/>
馬頭果要爲初祖擬問西嵓借一廛<lb/>
　　　反垂柳短吟<lb/>
偃蹇高松雪漫飛最憐憔悴緑楊枝青絲曾識鶯聲軟<lb/>
黃葉俄驚馬足遲有分只偷春色早無心要結歳寒知<lb/>
<pb n="KR4d0454_SBCK_010-3b"/>
不應再得東風力更與行人管别離<lb/>
　　　玉簪<lb/>
花中氷雪避秋陽月底隂隂鎖暗香玉痩每憂和露滴<lb/>
心清惟恨有絲長且留宛轉圍沉水莫遣聮翩入粉囊<lb/>
只許幽人太相似蒼苔踈雨北䆫凉<lb/>
　　　爆栗<lb/>
山家愛客夜留連奮發驚聞一栗先鑿竅誰言無渾沌<lb/>
弄九今喜得天全香甘合用金甌選冷淡那容玉版禪<lb/>
回首燕秦幾陵谷眠中繁富竟何年<lb/>
　　　示有寄<lb/>
南隣新膾北隣醅莫忘蓮湖舊釣臺根柢自宜留故土<lb/>
熖中眞見有寒灰短長無就相形看消息當從旣往推<lb/>
遥想西城共登眺水光山色亦悠哉<lb/>
<pb n="KR4d0454_SBCK_010-4a"/>
　　　宿郷僧致公房<lb/>
倦客歸來借夕眠偶因相敬識君賢常勤有酒沽陶令<lb/>
每愧無衣謝大顚謂暢墨名聊汎應論周隂助豈誠然<lb/>
平生親切冠巾語欲發還休亦可憐<lb/>
　　　哭申也<lb/>
悲來思汝不可置揮淚問予何所悲青欲出藍今遽爾<lb/>
白能受采復誰期粥杯屢進知君篤藥褁親甞豈我欺<lb/>
從此陳編只獨理不堪燈火夜凉時<lb/>
　　　秋霖<lb/>
春旱泥倉恐謾傳誰從積雨得豐年麻衣有垢供秋蘚<lb/>
土銼無文換暁煙果爲松薪禁明月眞敎斥鹵變桑田<lb/>
胷中幾許晴霓在四海霖䨙獨慨然<lb/>
　　　贈韓道人<lb/>
<pb n="KR4d0454_SBCK_010-4b"/>
積學輸翁氣稟眞胷中鵬賦自凌雲靈砂換骨知何物<lb/>
道籙降心亦謾云銅泣露盤經幾見鶴言華表竟誰聞<lb/>
風流大父承平事頼有當年李少君<hi>韓及識予先大父今百三歳矣</hi>
　　　海南鳥<lb/>
越鳥羣飛朔漠濵氣機千古見眞純紇干風景今如此<lb/>
故國園林亦暮春精衛有情衘太華杜䳌無血到天津<lb/>
聲聲解墮金銅淚未信呉兒是木人<lb/>
　　　贈司馬道士<lb/>
仙界清凉亦陸沉風流儒素渺難㝷白雲自解留佳客<lb/>
青帔端能爍壯心知已未論鵬鳥賦移人先聽水仙琴<lb/>
野人近有南來興乞我菴前十畒隂<hi>司馬氏陵川名家陵川或謂清涼境界</hi>
　　　春日游山<lb/>
川氣迎晴澹作春泉聲招客浩如神隨時俯仰有魚鳥<lb/>
<pb n="KR4d0454_SBCK_010-5a"/>
乘興往來無主賔碧水白鷗心共往浮雲蒼狗態誰真<lb/>
平生經濟程夫子年少看山意巳親<hi>不是吾儒本經濟</hi>
<hi>等閑爭肯出山來明道少作</hi>
　　　㑹飲北山<lb/>
相逢相飲莫相違往事紛紛何足悲别後幾經滄海淺<lb/>
歸來豈止昔人非此山變滅終如我後㑹登臨知與誰<lb/>
今古區區等如此不湏辛苦嘆斜暉<lb/>
　　　次韻答趙君玉<lb/>
萬古西山翠不収一菴今在白雲頭開軒招月澹相對<lb/>
倚杖聽泉清可收巳喜凌空有高興豈知卧病阻同游<lb/>
南湖燈火十年夢舊好何時得重修<hi>來詩有千嵓萬壑</hi>
<hi>春風動安得凌空訪靜修之句故及之</hi>
　　　登中山北城<lb/>
<pb n="KR4d0454_SBCK_010-5b"/>
黃金一夕冷如<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>劉項蕭然恐未眞丗事惡盈應有數<lb/>
天心撥亂豈無人陵遷谷変横流地卵復巢傾死節臣<lb/>
毛髮諸孫生氣在九原精爽禀猶新<hi>予曽伯祖奉議府</hi>
<hi>君貞祐𥘉死節中山而降没焉</hi>
　　　題贈㕁道人詩卷<lb/>
開卷煙霞著莫人紫芝瑶草一方樽法筵古禮存三代<lb/>
野服遺風見一㾗唐水堯山猶樂國葛洪張果有仙村<lb/>
何時輦母東隣了老婦烹茶自應門<lb/>
　　　暮春山游<lb/>
萬山傍繞翠爭新兩澗平分月有隣木抄柴關如看畫<lb/>
松隂苔徑欲凝塵浮雲柳絮人間丗流水桃花物外春<lb/>
杯酒狂歌極浩蕩野煙晴樹望中勻<lb/>
　　　新曆<lb/>
<pb n="KR4d0454_SBCK_010-6a"/>
山家曆日年年有林鳥園花報四時建戊預求㝷藥月<lb/>
逢辰要及種瓜期胷中堯典二三䇿夢裏豳風第一詩<lb/>
餘韻千年宛如在晴䆫捲卷不勝悲<lb/>
　　　千户喬侯挽卷<lb/>
拱木秋聲尚凜然平生郷國愧幽燕千家聚落郎山砦<lb/>
四海牢籠勅勤天龍虎風雲空一夢關河形勢記當年<lb/>
重侯累將應湏念創立艱難亦可憐<lb/>
　　　宿華陽臺<lb/>
石徑盤盤擁亂霞雲間雞犬是誰家空山月出人境失<lb/>
髙樹露凉秋氣加蜀道青天休種杞武陵流水謾㝷花<lb/>
太行東北三千里尽借晴嵐染鬢華<lb/>
　　　飲聞雞䑓<lb/>
出門人事厭紛紛春色三分巳二分十歩離山九回顧<lb/>
<pb n="KR4d0454_SBCK_010-6b"/>
一杯到手百無聞蒼茫天地有如此磊落古今何獨君<lb/>
欲向荒臺問遺跡水明沙浦只行雲<lb/>
　　　留題山房<lb/>
靈風縹緲竹花飛怪石參荖樹影齊壷裏有天藏日月<lb/>
杯中無海飲虹蜺松生天古鶴應識路入白雲山盡低<lb/>
萬里黃塵一回首微茫煙水意悽迷<lb/>
　　　西山雅㑹<lb/>
山色舊無今日濃雅期新得與君同胷懷霽月千年後<lb/>
樽俎春風一月中靜裏乾坤無彼此眼前花柳各青紅<lb/>
高情乆已忘琴了誰管殘陽送去鴻<lb/>
　　次韻閔雨<lb/>
已酉凶豐不偶然今年千里土生煙夢游樂國毎嫌覺<lb/>
望見僊雲猶酷憐必竟蛟龍思得雨何勞蟣蝨謾呼天<lb/>
<pb n="KR4d0454_SBCK_010-7a"/>
山人萬慮消磨盡惟有憂農阻靜便<lb/>
　　　宿趙山人房有懷<lb/>
書劎南游氣吐蜺歸來華髪首難低江山應識千年鶴<lb/>
豪傑空慙半夜雞物外有天藏太古人間何地種丹荑<lb/>
相思日暮一杯酒望斷碧雲何處棲<lb/>
　　　有懷<lb/>
百年身丗付秋毫萬里雲霄有羽毛樓上詩成山欲動<lb/>
眼中人去氣誰豪崔嵬自可兄呼石憔悴直湏僕命騷<lb/>
樽酒論文復何日西風迢逓暮鴻高<lb/>
　　　樓上<lb/>
樓觀參荖接大荒五雲分我白雲郷卧之地上太行小<lb/>
來自帝傍春夢長灝露明河氣蕭瑟黃塵落日煙蒼茫<lb/>
清風簾外問何容玄鶴飛鳴天一方<lb/>
<pb n="KR4d0454_SBCK_010-7b"/>
　　白溝<lb/>
寳符藏山自可攻兒孫誰是出羣雄幽燕不照中天月<lb/>
豐沛空歌海内風趙晉元無四方志澶淵堪笑百年功<lb/>
白溝移向江淮去止罪宣和恐未平<lb/>
　　　何太夫人生日<lb/>
夜夜東隣有香火高門因得百年心蟠桃結實丗誰見<lb/>
隆棟駭人根自深經卷病餘猶早起絲車老去亦親臨<lb/>
乆知吾友閑居意惟願慈顔事不侵<lb/>
　　　次韻劉尚書　尊號禮成<lb/>
萬姓瞻天仰泰階老人星見五雲開混同直擬千年論<lb/>
積累元從百丗來含哺豈能逃帝力有根無不待春雷<lb/>
舉頭日近長安逺葵藿傾心即壽杯<lb/>
　　　貧士<lb/>
<pb n="KR4d0454_SBCK_010-8a"/>
貧士出門多掣肘聞君幾次謾徘徊不思學館三年舊<lb/>
肯爲山翁百里來乆倚通家畧賔主新知不飲罷尊罍<lb/>
殷勤莫厭通宵話聽說天明即欲迴<lb/>
　　　故人見訪山中<lb/>
客子畏人常簡出病來庭户益荒蕪多時畧闕通書問<lb/>
逺路遥慙送藥湏掃地預占燈燼喜敲門遥認草亭孤<lb/>
故人知我無供給故著看山慰野夫<lb/>
　　　淶陽李丈九十壽<lb/>
九十餘年何限事向人惟指鬢毛霜偶因飲酒驚遲醉<lb/>
不信看書託健忘還拜嗔扶縁敬客近游多歩爲居郷<lb/>
自慚犢子顚狂在丗故艱難未備甞<lb/>
　　　登高有感<lb/>
踈煙晴曉散輕寒秋色滿林霜氣閑今古消沉幾白日<lb/>
<pb n="KR4d0454_SBCK_010-8b"/>
乾坤灑落一青山半生心苦頭先老兩姊墳荒淚未還<lb/>
瞬息西風解千里慿高聊爲送餘潸<lb/>
　　　送人官呉中<lb/>
天徹藩籬要混通古來佳麗數呉中送君如對秋風起<lb/>
恨我不隨江水東五瘴可防郷土異孤雲湏念母心同<lb/>
畫圖留取風煙看莫趂并刀一剪空<lb/>
　　　孫沁州哀挽<lb/>
驚看哀誄爲君傷一面十年不易忘秦府舊稱天下選<lb/>
燕人元有北方強平生豪氣餘丘土寤寐神交只月梁<lb/>
聞說條陳有遺草承家洗眼看髯郎<lb/>
静修先生文集卷之十<lb/>
</p>
<p>
</p>
  </div>
</body>
</text>
</TEI>
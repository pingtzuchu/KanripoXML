<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_006-1a"/>
靜修先生文集卷之六<lb/>
　雜言<lb/>
　　　觀雷溪<lb/>
飛狐天下脊老氣盤五回三江瀉天怒合爲一水東南<lb/>
來此勢不殺令人愁石門喜見西山開未補青天裂誰<lb/>
鑿渾沌胎竒聲猛狀萬萬古山根幾許猶崔嵬兩山倒<lb/>
傾瀾百丈逢顚崖先聲動毛髮餘爽開襟懷𥘉疑萬壑<lb/>
轉奔石意像髣髴坤軸摧又疑鼔角鳴地中百歩未到<lb/>
仍徘徊荒祠下石磴駭目何雄哉春風不到太古雪今<lb/>
日乃得胷中雷穿石誰能窮窟宅流沫勢欲浮蓬萊平<lb/>
生芥蔕今寒灰兩耳到骨無纎埃酈元筆頭天下水石<lb/>
頭之竒猶見推乃知兹游亦竒絶快弄素霓噴瓊瑰東<lb/>
崖一片石坐拂千年苔爲招郎山君共捲長鯨杯江妃<lb/>
<pb n="KR4d0454_SBCK_006-1b"/>
爲檛靈鼔催赤鯶躍出銀山堆先生醉來泉灑面狂歌<lb/>
一和湍聲哀<lb/>
　　　游郎山<lb/>
昨日山東州馬耳索御凌風嘶今日軍市中不覺巳落<lb/>
山之西山之面背一無異不待風煙變化神巳迷危關<lb/>
度雪嶺亂石通荒蹊林間小草不識風日自太古我行<lb/>
終日仰羡木杪幽禽啼但見雨色來雲物䬃以凄忽然<lb/>
長嘯得石頂痛快如御駿馬蹄萬里來長風五色開晴<lb/>
霓長劒倚天立皎潔瑩鸊鵜平地㧞起不傾側物外想<lb/>
有神物提詩家舊品嵩少同畫圖省見巫山低誰令九<lb/>
華名獨與八桂齊千態萬狀天不知敢以兩目窮端倪<lb/>
騫騰誰避若飛隼側瞰何屈如怒猊千年落窮邊煙草<lb/>
寒萋萋若非酈亭書生此鄉國物色誰省曾分題<hi>酈道</hi>
<pb n="KR4d0454_SBCK_006-2a"/>
<hi>元注水經說郎山形勢最眞今涿郡有酈亭其先丗所</hi>
<hi>居也</hi>乾坤至寳㑹有待豈有江山如此不著幽人棲頗<lb/>
聞山中人雲間時聞犬與鷄只疑名山別有靈境在不<lb/>
許塵丗窮攀躋不是先生南游有成約徑欲共把白雲<lb/>
犂九疑窺衡湘禹穴探㑹稽玉井爛賞金芙蕖日觀倒<lb/>
捲青玻瓈風煙回首莫瀟灑南游凖擬相招攜<lb/>
　　　掛書牛角圖<lb/>
長安江都搏手空台司光禄誰雌雄大事旣去乃爾耳<lb/>
渠頭不斫將安容喑嗚千年楚重瞳將軍視之猶楚公<lb/>
掛書牛角亦偶爾史臣比擬良未同青青澤中蒲秀色<lb/>
自凌空可憐徐包徒學術皆凡庸君不見羣兒驅羊竟<lb/>
何功晉陽桃李亦秋風緱山圖畫有如此何如長作多<lb/>
牛翁<lb/>
<pb n="KR4d0454_SBCK_006-2b"/>
　　　浙江潮圖<lb/>
山人懶絶夢亦然鼎如萬牛不可遷誰信畫工筆頭有<lb/>
神力扁舟一夜江聲寒覺來千里雪漫漫中有數點青<lb/>
蛾閑人間天門壯觀巳如此豈知大塊喘息四海如鼻<lb/>
端海中僊人氷雪顔吸風御氣非人寰試問濤頭何當<lb/>
還爲我寄聲三神山我欲乘興游其間<lb/>
　　　清江曲<lb/>
清江芙蕖玉可憐岸花汀草自年年來鴻去燕不相識<lb/>
曉露無聲香暗泣江樓縹緲如花人望之見之不可親<lb/>
無恨晴雲錦樹新愁眉只向遥山顰遥山一千里長在<lb/>
愁眉底鏡裏繁華過眼空遥山鑄向青銅中遥山遥復<lb/>
遥芙蕖霜早凋明日愁眉爲誰掃月白江清天未曉<lb/>
　　　先天漆硯詩<hi>併序</hi>
<pb n="KR4d0454_SBCK_006-3a"/>
　　　　予近得漆硯二劉丈茂之所惠者象璧水而<lb/>
　　　　先天八卦周焉予遂名以別之且賦詩以答<lb/>
　　　　茂之云<lb/>
揚雄乆寂寞載酒誰相過今夕是何夕燭花吐熖浮煙<lb/>
蘿天開氣機動起舞獨婆娑晨光滿壁佳氣集客來怪<lb/>
我衰顔酡袖中隱隱天根雷欲出不出神所訶硯漆未<lb/>
爲貴形古天森羅夜月碧落影秋風寰海波茫茫兩儀<lb/>
根日月東西柯環中方寸地樂境涵天和弄丸恣游戲<lb/>
觀物供研磨平生犀韋編退筆如山阿成都墨池自尚<lb/>
玄劉歆醬瓿空作魔今朝得此天所戲令人一歎三摩<lb/>
挲扶揺子安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>老氣鬰鬰却日戈鞭霆裂月未消歇<lb/>
百年光景空蹉跎冥漠神交怳猶在松風入墨如吟哦<lb/>
東南澤國尾閭瀉西北仰看青山多青山天齊石可磨<lb/>
<pb n="KR4d0454_SBCK_006-3b"/>
安得六丁爲我隳嵯峨我欲萬牛老筆廻江河先生興<lb/>
來不奈何爲君醉草太古滄浪歌<lb/>
　　　示孫諧<lb/>
龍山古壯哉欎欎盤煙嵐一讀元子詩泠然玉泉甘江<lb/>
山勝境要佳客而我不到應懷慚雷家髯翁虎耽眈劉<lb/>
氏性理窮河南百年喬木動秋色籃輿誰與供竒探崑<lb/>
山出美玉楚國多楩楠孫郎復貴種良璞須深涵勾萌<lb/>
愼培養雲霄看巖巖野夫老矣一何拙平生只有歸休<lb/>
堪傳經訪道可無愧爲我早辦龍山菴<lb/>
靜修先生文集卷之六<lb/>
<pb n="KR4d0454_SBCK_006-4a"/>
</p>
<p>
</p>
  </div>
</body>
</text>
</TEI>
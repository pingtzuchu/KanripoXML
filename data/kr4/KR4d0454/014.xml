<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_014-1a"/>
靜修先生文集卷之十四<lb/>
　七言絶句<lb/>
　　　書事<hi>五首</hi>
當年一線魏瓠穿直到横流破國年草滿金陵誰種下<lb/>
天津橋畔聽啼䳌<lb/>
卧榻而今又屬誰江南回首見旌旗路人遥指降王道<lb/>
好似周家七歳兒<lb/>
朱張遺學有經綸不是清談誤丗人白首歸來㑹同館<lb/>
儒冠爭看宋師臣<lb/>
風節南朝苦不伸泝流直要到崑崙丗宗一死千年欠<lb/>
此是黃河最上源<lb/>
唱徹芙蓉花正開新聲又聽採茶哀秋風葉落踏歌起<lb/>
已覺江南席卷來<lb/>
<pb n="KR4d0454_SBCK_014-1b"/>
　　　登楼絶句<lb/>
倚遍欄干十二楼卷舒風景入兵籌南山自古爲勍敵<lb/>
秋色終當讓一頭<lb/>
　　　雪嶺遇雨<lb/>
天爲西游餉我晴野花林鳥效平生今朝雪嶺𥘉逢雨<lb/>
應是郎山戴㡌迎<hi>土人諺云郎山戴㡌十日無道</hi>
　　　寫眞詩卷<hi>三首</hi>
龍祠嶽廟盡冠巾雨露何關土木身不是二程窮物理<lb/>
誰從一髮辨天眞<lb/>
彼此相懸一髮邊聖賢廟貌幾十年周郊自有圜丘在<lb/>
莫道金人便是天<lb/>
共說雲雷起畫龍聲容誰道影堂空含糊若信俗儒論<lb/>
巳落三家僣禮中<lb/>
<pb n="KR4d0454_SBCK_014-2a"/>
　　　漫題<lb/>
乾坤未覺化機停丗態能逃醉裏醒共見白雲又蒼狗<lb/>
豈知蜾臝即螟蛉<lb/>
　　　顔曾<hi>二首</hi>
陽光浩蕩斂秋容隂景深沉暖漸融萬古顔曽留意象<lb/>
洪爐春滿聖門風<lb/>
剪氷成雪舊知氷搏雪成氷見未曽到底春風同一貫<lb/>
要從此地識顔曾<hi>顔愚徳曽魯質</hi>
　　　雜詩<hi>五首</hi>
老兎雛雞自有春氷壷澈底照來眞驢鳴必竟渠皆聽<lb/>
解識天機得幾人<lb/>
水花庭草思悠然風月濂溪有正傳二十四年程主簿<lb/>
已知随柳過前川<lb/>
<pb n="KR4d0454_SBCK_014-2b"/>
天敎觀物作閑人不是偷安故隱淪要識邵家風月興<lb/>
一般花鳥華山春<lb/>
寒氣常侵一半春詩家道體說來眞不敎暁入雄雞口<lb/>
誰喚南䆫打睡人<lb/>
湯鼎石壇老眼親隂陽誰見屈中伸年來併識顔家樂<lb/>
十月天敎薺麥春<lb/>
　　　梁甫吟<lb/>
功名且就漢庭多比竟曹瞞累我何汶上千年英氣在<lb/>
有人梁甫正高歌<lb/>
　　　偶讀漫記<lb/>
恍惚天光散亂風向前一蹴是虚空麒麟正要黃金鎖<lb/>
收入簞瓢博約中<lb/>
眞樂攻心不奈何南華風景偶經過憐君日暮不歸去<lb/>
<pb n="KR4d0454_SBCK_014-3a"/>
直到倚門猶自歌<lb/>
　　　道境<lb/>
道境相看滿面春平生心事數來眞南山正在悠然處<lb/>
未肯回頭錯應人<lb/>
　　　感興<hi>七首</hi>
江山心境儘風神弧矢襟期記此身說與求田田舎叟<lb/>
遨游何必故郷春<lb/>
優游千古禍成胎冷雨踈煙撥不開却喜夷吾成霸業<lb/>
又思漢武亦英材<lb/>
天理胷中霽欲流黃浮眉宇酒浮甌生香似見花交樹<lb/>
引得游蜂舞不休<lb/>
霜落江湖水太清巖巖山色欲秋爭爭如一覺南䆫睡<lb/>
門外春風草自榮<lb/>
<pb n="KR4d0454_SBCK_014-3b"/>
功名藉口爲蒼生唐漢英風未易輕千載興亡舒卷了<lb/>
區區勲業亦何成<lb/>
斷簡殘編絶賞音誰從百鍊見眞金龍門千古遺歌後<lb/>
更覺良工獨苦心<lb/>
按劒無人誅武后斵捾終恨貸朱梁一杯爽氣迎秋隼<lb/>
何處雲山是致堂<lb/>
　　　畫猿<lb/>
萬古空山只月明畫中依約曉猿鳴幽人未去湏深聽<lb/>
一出丗間無此聲<lb/>
　　　山行遇雨<lb/>
無邊暮雨暗前山天意人情豈偶然衡岳自能哀吏部<lb/>
嵩高元不識伊川<lb/>
　　　華山圖<lb/>
<pb n="KR4d0454_SBCK_014-4a"/>
水墨驚看太華蒼夢中十載果難忘三峰雖乞希夷了<lb/>
應許劉郎典睡郷<lb/>
　　　邯鄲欹枕圖<lb/>
不見當年夢虎公無端幻術眩愚聾區區政有僊凢異<lb/>
未便壷中勝枕中<lb/>
　　　天命<lb/>
天命無私義理公此身承奉有餘㳟人心可信難盡合<lb/>
親令何由敢勇從<lb/>
　　　夜坐即席分賦燈花瓶聲<hi>二首</hi>
眉間正有喜千丈眼底才消燈一花我自無憂安得喜<lb/>
不湏開向野人家<lb/>
萬丈潮頭落晚江一瓶收拾入秋䆫宫商不在人間丗<lb/>
鼻息雷鳴未肯降<lb/>
<pb n="KR4d0454_SBCK_014-4b"/>
　　　霜落<lb/>
霜落清江一葉秋覺來明月滿江樓酒醒人散夜將半<lb/>
花上鳥啼空自愁<lb/>
　　　山寺早起<lb/>
松䆫一夜逺潮生斷送幽人睡失明夢覺不知春巳去<lb/>
半簾紅雨落無聲<lb/>
　　　落花<lb/>
光景花中自一天精神楚楚照芳筵朝開暮落君休笑<lb/>
還似人間幾百年<lb/>
　　　答友人見寄<lb/>
兩首新詩寄草堂一詩曾許卜隣墻白雲巳領歸來約<lb/>
只恐山靈不解忘<lb/>
　　　中山道中<lb/>
<pb n="KR4d0454_SBCK_014-5a"/>
不許花開一日先征鞍過處及芳妍只應春隨山翁出<lb/>
野杏溪桃悵望邊<lb/>
　　　次人望雨韻<lb/>
五月良田種不成蓬蒿無雨亦青青䄂中凖有天瓢在<lb/>
自是今年夢易醒<lb/>
　　　李伯時馬<lb/>
足不能行氣自馳天機深處幾人知丗間無物能形此<lb/>
除我南䆫兀坐時<lb/>
　　　中秋無月<lb/>
鎭日暗明此夜隂如何天意異人心一聲長嘯浮雲盡<lb/>
快意金杯莫淺斟<lb/>
　　　答問目執其兩端章<lb/>
不是黃河且勿論只從河水覔通津西至崑崙東至海<lb/>
<pb n="KR4d0454_SBCK_014-5b"/>
從頭一一認來眞<lb/>
　　　高卧圖<lb/>
萬里青山卧平地丗間何物是元龍無人語與劉玄德<lb/>
君在青山第幾重<lb/>
　　　孫尚書家山水卷<hi>三首</hi>
扁舟老樹傍蒼崖好似今秋雪嶺廻試問黃塵山下渡<lb/>
幾人曾爲看山來<lb/>
諸公乆矣笑吾貪是處雲山欲結菴只有皇卿解貲助<lb/>
畫山湏畫靜修龕<hi>謂皇甫安國</hi>
畫圖題品代移文寄謝神川老使君欲乞龍山恐孤絶<lb/>
南州隆慮且平分<lb/>
　　　對碁<lb/>
直釣風流又素琴也應似我對碁心道人本是忘機者<lb/>
<pb n="KR4d0454_SBCK_014-6a"/>
信手拈來意自深<lb/>
　　　夷皓<lb/>
萬古人心自有堯直敎夷皓怨難消慿誰移去安歸嘆<lb/>
換作康衢擊壤謡<lb/>
　　　聞角<lb/>
人間無物比悠揚誰遣一聲隨夜長餘哀到曉無㝷處<lb/>
吹作南湖十里霜<lb/>
　　　題宋理宗詩卷後<lb/>
已未天王自出師眼前興廢想當時臨江洒酒男兒事<lb/>
誰向深宫正賦詩<lb/>
　　　雨中閒雲溪不在<lb/>
燈火幽䆫擬對談十年不到二龍潭白雲欲作山前雨<lb/>
應報高僧不在菴<lb/>
<pb n="KR4d0454_SBCK_014-6b"/>
　　　送新安田尹<lb/>
扁舟屢訪南溪老驚見田侯拜下風一遇蓋公能北面<lb/>
愛君心與古人同<lb/>
　　　勉齋<lb/>
萬徑千歧各自分北轅適越亦徒勤勉齋究竟將何勉<lb/>
不認途眞恐誤君<lb/>
　　　惷齋<lb/>
莫倚惷愚遂自踈保身湏要畏刑書頭邊旣有儒冠在<lb/>
誰爲齋名赦得渠<lb/>
　　　跋遺山墨蹟<lb/>
晚生恨不識遺山每誦歌詩必慨然遺墨數篇君惜取<lb/>
注家叅校有他年<lb/>
　　　題崔氏雪竹海棠二軒<lb/>
<pb n="KR4d0454_SBCK_014-7a"/>
崔氏溪亭竹樹新分題爲我報詩人而今别有春風在<lb/>
玉立諸孫鶴髮親<lb/>
　　　王君願縱私屬詩卷<lb/>
共賦人形覆載間忍敎牛馬與同欄人情比比王褒約<lb/>
毀劵如君亦自難<lb/>
　　　陶母剪髮横披<lb/>
剪髮英明子可知披圖三歎淚雙垂阿娘襟量如陶母<lb/>
爭信癡兒到老癡<lb/>
　　　王治中請蠲免回<lb/>
都南連歳水爲災輸輓區區亦可哀驚見流民行復止<lb/>
傳聞昨日治中來<lb/>
　　　題孫氏永慕圖<hi>畫其家山先隴所在</hi>
游宦恐忘丘隴念披圖如對白雲孤平生畫卷看多少<lb/>
<pb n="KR4d0454_SBCK_014-7b"/>
最愛孫家永摹圖<lb/>
　　　賀廉侯舉次兒子<lb/>
相國當年病且貧乘除天理暗中存青青後樂堂前樹<lb/>
又見廉泉第二孫<lb/>
　　　寄楊晉州<hi>字伯榮二首</hi>
曾是吾郷舊幕官秋風碧水記紅蓮而今却憶當時事<lb/>
回首驚看二十年<lb/>
南州選舉數三楊中統衣冠半在亡明日朝廷訪耆舊<lb/>
不應白首尚爲郎<lb/>
　　　萬壽宫館舎<lb/>
來時殘雪點征衣落盡庭花尚未歸夢裏不知身是病<lb/>
春衫歸路馬如飛<lb/>
　　　陳雄州止善堂詩卷<lb/>
<pb n="KR4d0454_SBCK_014-8a"/>
乆𬒳邦君撫養慈野人無路識風姿願將明日甘棠詠<lb/>
用續諸公止善詩<lb/>
　　　朱君挽章<lb/>
送葬曾求薤露辭一家風樹衆人悲十年不廢當時念<lb/>
篤孝如君亦我師<lb/>
　　　踈齋<hi>二首</hi>
漫浪随時聽自更要從僻汎到無名踈齋未便常爲主<lb/>
月旦明朝有後評<lb/>
眼前萬事先天圖人力那容巧有餘看盡四傍文理密<lb/>
環中空闊却如𥘉<lb/>
　　　題樹上<lb/>
才脫蓑衣㬠網回芒鞋隨意趂蒼苔忽聞人語還私笑<lb/>
林外誰呼學士來<lb/>
<pb n="KR4d0454_SBCK_014-8b"/>
　　　贈狂道士<lb/>
得意雲山是處過逢人對酒即高歌丗人休笑狂夫惡<lb/>
却恐狂夫笑汝多<lb/>
　　　李臨城哀挽<hi>字仲温</hi>
趙郡經過二十春臨城名姓舊曾聞驚看哀誄傷存殁<lb/>
悵望恒山日暮雲<lb/>
　　　長卿兒子阿延百晬<hi>二首</hi>
老年生子吾何願所願常推欲及人但願無災保家外<lb/>
一生長作太平民<lb/>
和子新詩亦解狂詩中名姓莫相忘通家㑹有西山約<lb/>
各喜譍門共父長<lb/>
靜修先生文集卷之十四<lb/>
<pb n="KR4d0454_SBCK_014-9a"/>
</p>
<p>
</p>
  </div>
</body>
</text>
</TEI>
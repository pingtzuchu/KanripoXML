<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_008-1a"/>
靜修先生文集卷之八<lb/>
　七言律詩<lb/>
　　　春隂<lb/>
澹澹春雲暖更輕一身酒力若雲生無人也笑樂所使<lb/>
未醉先休氣始平時雨霑祜或有蘖微風著物不聞聲<lb/>
人生日用本無事閑倚西䆫候晚晴<lb/>
　　　秋日有感<lb/>
自恐規模日蹙然毎便孤坐靜無邊仰觀俯察無多地<lb/>
往古來今共此天或知或愚能幾里一嗚一止又千年<lb/>
南山正在悠然處目送孤鴻手絶絃<lb/>
　　　多病<lb/>
多病年來放盡慵一龕堅定避深冬欲忘言處飲先醉<lb/>
不得意時山故濃只許國人知我陋<hi>見邵子無名公序</hi>
<pb n="KR4d0454_SBCK_008-1b"/>
無妨高論笑吾庸<hi>見司馬公庸書序</hi>西巖近有靈芝種<lb/>
爲謝白雲著意封<lb/>
　　　日午<lb/>
日午雲輕草色蘇出門杖屦自徐徐乾坤俯仰窺難見<lb/>
花柳青紅畫不如靜處規模惟厭小動時文理却嫌踈<lb/>
眼前光景無窮態注盡濂溪太極圖<lb/>
　　　偶成<lb/>
一語未能分付時難言方信到真知道參天地用何小<lb/>
心有羲皇生豈遲後丗直湏要揚子百年即我是鍾期<lb/>
折花笑對滄浪影不覺東風就手吹<lb/>
　　　湖上<lb/>
湖上幽居事事幽卧看書卷坐埀鈎晴䆫閑是長年國<lb/>
暑簟靜爲無熱丘心逺何妨在人境室虚元自有天游<lb/>
<pb n="KR4d0454_SBCK_008-2a"/>
家人大笑詢生理報我西風咫尺秋<lb/>
　　　十月朔展省後登古城有感<lb/>
手線西風失弊衣高城煙樹掛斜暉徘徊飛鳥不忍去<lb/>
蕩漾滄波如欲歸幾爲霜來驚露往每因物是見人非<lb/>
詩書未辦郷鄰化道德𥘉心恐易違<lb/>
　　　道士孫伯英容城故居<hi>并序</hi>
　　　　伯英名邦傑丗爲縣之貴族遺山元公爲作<lb/>
　　　　墓銘稱其游太學所與交皆天下名士氣甚<lb/>
　　　　高見金丗已亂天下事無可爲思得肆志方<lb/>
　　　　外以耗壯心而老歳月遂爲黃冠師以終葬<lb/>
　　　　亳之太清宫側時年五十一因兒時甞見<lb/>
　　　　先君子録其家丗文行之美以示郷人今過<lb/>
　　　　其居感而賦詩<lb/>
<pb n="KR4d0454_SBCK_008-2b"/>
政敎才氣敵希夷冠帔翻然亦未宜誰辦胡寅論鴻客<lb/>
<hi>見讀史管見</hi>只除坡老識安期<hi>見安期生詩</hi>可憐喬木<lb/>
空秋色惟有青山似舊時欲傳先賢問遺事故園猿鶴<lb/>
不勝悲<lb/>
　　　過郷縣西方古故居<hi>并序</hi>
　　　　古金大定間人甞舉進士不第遂歸獨居一<lb/>
　　　　室置琴書其側不妄與人交縣令佐公服候<lb/>
　　　　門亦以遜辭謝遣之有田數十畒食其所穫<lb/>
　　　　如菽熟惟食菽郷人好事者欲以米易之不<lb/>
　　　　聽曰是天所食者不可易也監察御史按行<lb/>
　　　　郡邑聞其行止之不報其爲人蓋亦近於聖<lb/>
　　　　學之所謂狷史家之所謂獨行者歟先父每<lb/>
　　　　舉以律鄉人之貪鄙者故郷人至今能道之<lb/>
<pb n="KR4d0454_SBCK_008-3a"/>
　　　　古死無後其丘隴已爲樵牧區今過其居亦<lb/>
　　　　莽焉荆棘中矣不覺感歎夫發潛德而紀先<lb/>
　　　　賢實後生之責也顧力未能焉姑題詩以紀<lb/>
　　　　先父之訓云<lb/>
名姓初聞自過庭山田力食老窮經郷閭月旦歸公論<lb/>
耆宿風流尚典刑感事重吟鳧繹集懷賢誰築聘君亭<lb/>
還家游子悲千種念舊思親淚最青<lb/>
　　　登雄州城樓<lb/>
古戍寒雲接渺茫故郷遊子動悲凉江山自古有佳客<lb/>
煙雨爲誰留太行野色分將愁外緑物華呈出夜來霜<lb/>
海門何處秋聲急極目滄波空夕陽<lb/>
　　　夢先隴<lb/>
望望東阡見松桂孤雲爲我且踟躇十年一夢等閑過<lb/>
<pb n="KR4d0454_SBCK_008-3b"/>
四海此身何慮無千丈春暉空寸草萬山明月只啼烏<lb/>
舊家三徑今誰主羡殺河汾有弊廬<lb/>
　　　宿玉泉村<hi>先父甞欲卜隱於此</hi>
怪見清暉逼晚襟太行眉宇未消沉徘徊終日不忍去<lb/>
寂寞高盟如可㝷欲向孤雲問蹤跡只應老樹記登臨<lb/>
棲遲零落如今此淚盡韋齋刻印心<lb/>
　　　外家西園李花<lb/>
無邊晴雪映柴扉夢裏繁華又一非人與丘山屬零落<lb/>
天敎草樹記芳菲每因寒節來相訪重爲餘香不忍歸<lb/>
里社他年有成約結菴終擬號春暉<lb/>
　　　入山<lb/>
草露蛛絲曉日明亂蟲秋意有先聲屈盤未轉坡陀盡<lb/>
蒼翠忽從懷抱生一徑峯回失南北兩山雲近異隂晴<lb/>
<pb n="KR4d0454_SBCK_008-4a"/>
天公若㑹登臨意可信傷心畫得成<lb/>
　　　晚眺<lb/>
巖姿濃淡似吾詩雲點青山學鬢絲老樹遺臺秋最早<lb/>
斜陽流水鳥偏遲無人能解此時意如我曾來前古誰<lb/>
本爲登臨解陶寫豈知揺落更堪悲<lb/>
　　　山中月夕<lb/>
滿懷幽思自蕭䔥沉對空山夜正遥四壁晴秋霜著色<lb/>
一天明水月生潮歌傳巖谷聲豪宕酒泛星河影動揺<lb/>
醉裏似聞猿鶴語百年人境有今宵<lb/>
　　　惡鳥<lb/>
山中夜夜聞惡鳥惡鳥聲中似訴渠氣運變遷皆以類<lb/>
隂陽對待不相無形聲如此誰憐我天地𥘉生已有子<lb/>
能辦春風長白日願將花柳付提壷<lb/>
<pb n="KR4d0454_SBCK_008-4b"/>
　　　五月二十三日登城樓<lb/>
獨倚危欄數鬢毛一簾輕燕晚凉高雲移山影亂初定<lb/>
雨帶風聲來漸豪物外此天才一幕人間何事不秋毫<lb/>
逺遊未盡平生興幾欲狂歌續楚騷<lb/>
　　　曉出西塘<lb/>
塘水隨人緩歩行哀湍激石故輕清太行穠秀霜洗浄<lb/>
全趙規模天鑿成偶爲登臨發悲詠忽從毛髮散秋聲<lb/>
殷勤莫盡尊中酒留到青山佳處傾<lb/>
　　　良辰<lb/>
莫遣閑愁負此身鶯花逐日是良辰乾坤苛癢元關我<lb/>
土木衣冠亦象人大德豈容輕録怨小疵休廢更求醇<lb/>
此中空洞渾無物萬紫千紅緫屬春<lb/>
　　　南樓<lb/>
<pb n="KR4d0454_SBCK_008-5a"/>
登臨秋思動郷關展盡晴波落照間嘆老自非縁白髮<lb/>
愛閑元不爲青山幾經分合丗良苦不管興亡天自閑<lb/>
初擬慿欄浩歌發壯懷空與白鷗還<lb/>
　　　野亭㑹飲<hi>三首</hi>
列坐平分草色勻四圍天設翠屏新不可一日無此客<lb/>
安得四時長是春野鶴自成難進狀江鷗不作近前嗔<lb/>
鳥聲似向花枝說好箇羲皇向上人<lb/>
曵杖蕭然一幅巾山夫野老解相親横身物内誰爲我<lb/>
賦象天中彼亦人細數平生無此㑹不來一醉負今春<lb/>
舉杯自壽復自笑萬壑煙霞吾豈貧<lb/>
行樂人生當及辰今朝光景爲誰新林隂薄薄微露日<lb/>
花氣溶溶暖著人春色十分看欲盡鳥聲千種聽難眞<lb/>
東風就手吹殘酒無限青山動翠鱗<lb/>
<pb n="KR4d0454_SBCK_008-5b"/>
　　　淺酌<lb/>
淺酌微吟意自眞新詩改罷酒微醺流鶯暗逐春光老<lb/>
獨鶴濳驚夜景分共見白駒如晚景豈知蒼狗是浮雲<lb/>
無邊風月誰無分只恐靈臺未屬君<lb/>
　　　夢鎭州潭園<hi>先父舊隱</hi>
昨夜分明是鎭州溪潭先子舊曾游魂來千里太行碧<lb/>
夢覺滿庭煙水秋古淡園林無限意登臨今昔幾人愁<lb/>
當年猿鶴應無恙爭信書郎漫白頭<lb/>
　　　過鎭州<lb/>
太行迎馬<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>蒼蒼兩岸灘聲帶夕陽霜與秋容增古淡<lb/>
樹因煙景恣微茫閱人歲月眞無謂得意江山差自強<lb/>
曾記城南舊時路十年回首儘堪傷<lb/>
　　　井陘淮隂侯廟<hi>二首</hi>
<pb n="KR4d0454_SBCK_008-6a"/>
飢僮羸馬倦重游萬將分兵此坐籌滅項豈知秦尚在<lb/>
奪齊便覺漢無憂英彭一體誰遺類絳灌諸孫自列侯<lb/>
愛殺鹿泉泉下水亂山百折只東流<lb/>
許身良犬笑君癡怏怏難勝巳自危知數相推難免死<lb/>
才名如此豈無疑兩年藩鎭眞猶假十載君臣喜又悲<lb/>
最恨當時蕭相國直敎三族到全夷<lb/>
　　　讀漢高帝紀<lb/>
禮樂經秦掃地空遺民洗眼續王風規模自襲挾書律<lb/>
舉錯惟推約法功魯國兩生心獨逺新城三老義誰同<lb/>
只知才到蕭曹盡可信高皇是沛公<lb/>
　　　易臺<lb/>
望中孤鳥入消沉雲帶離愁結暮隂萬國河山有燕趙<lb/>
百年風氣尚遼金物華暗與秋光老杯酒不隨人意深<lb/>
<pb n="KR4d0454_SBCK_008-6b"/>
無限霜松動巖壑天敎揺落助清吟<lb/>
　　　秋夕大風有感<lb/>
坤輿聞說若行舟乘此眞堪萬里游大塊氣豪知寡和<lb/>
黃紬坐穩覺無求䆫間小草根自賀雲外高松聲亦愁<lb/>
明日西山想清瘦天敎老眼看晴秋<lb/>
　　　盆池<lb/>
自慚眼孔一盆多奈此無邊風月何莫道渾非九雲夢<lb/>
不妨能著百東坡斡旋在手天隨轉虚靜如心景自過<lb/>
誰弄扁舟詫呉越爲言吾老怯風波<lb/>
　　　水燈<lb/>
南湖新緑破春容一炬才分萬炬同共說金膏能有景<lb/>
豈知隂火解生紅魚龍水樂三更後星漢仙槎一色中<lb/>
喚起東坡看清曉向來碧海又青銅<lb/>
<pb n="KR4d0454_SBCK_008-7a"/>
　　　方鏡<lb/>
當年玉斧落何方隂魄誰敎擬大陽翻起坤輿看鼇背<lb/>
借來心鏡發天藏衣冠嚴肅知無愧肝膽輪囷覺有芒<lb/>
四海風塵競白日託身分我鑑中凉<lb/>
　　　西䆫<lb/>
洛水秦山夢寐前風流陳邵兩癯僊中峯太華五千仞<lb/>
皇極一元十萬年厮役閱來歸舊隱迷藏畫出稱高眠<lb/>
人間此意今誰㑹卧看西䆫生暮煙<lb/>
　　　有懷<lb/>
飄飄遺丗覺身輕尚友千年凜若生瑞日祥雲程伯子<lb/>
氷壷秋月李延平浮塵滄海人事換晴雪太行眉宇清<lb/>
倚杖歸來北䆫下一樽濁酒爲誰傾<lb/>
　　　記夢<hi>併序</hi>
<pb n="KR4d0454_SBCK_008-7b"/>
　　　　至元戊寅十一月二十四日夢十餘老翁衣<lb/>
　　　　冠甚偉以章䟽薦子童中署予爲金文山人<lb/>
　　　　而見稱之語甚多旣覺惟記松栢歳寒桑榆<lb/>
　　　　晚景之句而毎句之下又各忘其六字遂以<lb/>
　　　　詩記之<lb/>
夢中說夢巳成癡更擬從翁問所疑松栢歳寒應有謂<lb/>
桑榆晚景欲何爲名書丹闕非吾望家在金文不自知<lb/>
果有僊山隔塵土先生亦欲住仇池<lb/>
　　　捲簾<lb/>
捲簾雲樹散微明淡似幽人百慮輕眞宰雕<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>亦良苦<lb/>
洪爐消鑠似無情空巖月出人境失灝露秋嚴山氣生<lb/>
欲寫天機誰領㑹西風吹作棹歌聲<lb/>
　　　偶作<lb/>
<pb n="KR4d0454_SBCK_008-8a"/>
爲貪風月重登臨感慨幽懷不易禁靜裏形神君與我<lb/>
眼中興廢古猶今區區此丗眞何物落落平生只寸心<lb/>
間道江湖好煙水飛鴻滅没有遺音<lb/>
　　　高亭<lb/>
高亭雲錦繞清流便是吾家太乙舟山影酒揺千疊翠<lb/>
雨聲䆫納一天秋襟懷灑落境長勝雲影空明天共游<lb/>
笑向白鷗問塵丗幾人曾信有滄洲<lb/>
　　　放歌<lb/>
未湏鵬翼賦垂雲老眼水壷亦自新碧落銀河見高舉<lb/>
紅塵白日屬何人纍纍坐閱秋風客擾擾空悲地上臣<lb/>
左挽浮丘一杯酒吾言夸矣不湏嗔<lb/>
　　　自適<lb/>
乆矣黃塵絶往還惟餘風月到柴關清霜烈日從渠畏<lb/>
<pb n="KR4d0454_SBCK_008-8b"/>
野鶴孤雲覺自閑天上銀河連碧落人間秋色對南山<lb/>
高吟大醉堯夫老只有豪誇不易刪<lb/>
　　　老岸<lb/>
老岸隂隂雲樹清紫門寂寂緑苔生空明萬象隨月出<lb/>
水墨四山因雨成千古心期破茅屋百年人事短燈檠<lb/>
道人不是悲秋客聽盡踈蛩夜夜聲<lb/>
　　　丗上<lb/>
丗上悠悠儘自爭眼中隱隱放敎平飛蠅觸鼻人爭怒<lb/>
落葉臨頭我漫驚旣有陽秋暗消長何湏青白太分明<lb/>
蒺藜原上青霜重辛苦十年跣足行<lb/>
　　　幾葉<lb/>
幾葉踈桐萬斛秋四山清露一䆫幽人能知足隨處樂<lb/>
心若忘機百慮休事物閱來如有悟囊箱空慣巳無羞<lb/>
<pb n="KR4d0454_SBCK_008-9a"/>
醉中曾聽家人語老子年來不解愁<lb/>
　　　萬古<lb/>
萬古遺編未寂寥一䆫風露晩蕭騷有時陶令羲黃上<lb/>
何物元龍湖海豪鼷䑕千鈞宜自惜蟾蜍寸鐡亦徒勞<lb/>
年來點檢人間事問舎求田計最高<lb/>
　　　老大<lb/>
老大情懷隨處樂幽閑氣味逐時添平生長物不入室<lb/>
一日百錢輒下簾題品雲山寧有諱收羅風月不妨廉<lb/>
客來恐說閑興廢茶罷呼碁信手拈<lb/>
　　　山石<lb/>
山石那容玉獨堅人生磨滅殆天憐畫蛇最戒足無用<lb/>
書馬常憂尾不全誰見虎鬚眞可捋自慚鷄肋豈勝拳<lb/>
誤人每笑婁師德不領春生未唾前<lb/>
<pb n="KR4d0454_SBCK_008-9b"/>
　　　人生<lb/>
人生底用費閑思物理通來盡我師凍雀猶能樂生處<lb/>
秋花元不厭開時齊姜必娶終無偶秦越未生寧乏醫<lb/>
若道求安湏待足百年何日可伸眉<lb/>
　　　夏日即事<lb/>
迂踈爭笑近清狂多病筋骸可預防乆乏園𬞞因種藥<lb/>
不留䆫紙爲抄方閑從鳥雀分晴晝靜與蛩螿共晚凉<lb/>
莫道幽人好標置北䆫自古有羲黃<lb/>
　　冬日<lb/>
砂瓶豆粥土床煙中有幽人意漫然元晦居山豈懷土<lb/>
仲尼微服即知天閑中作計飽爲上書外論交睡最賢<lb/>
小子應門當拜客病夫便靜乞相憐<lb/>
　　午䆫<lb/>
<pb n="KR4d0454_SBCK_008-10a"/>
終歳柴荆掩寂寥物情多忌恐難逃家居關白惟求省<lb/>
應物寒温亦憚勞陳<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>只知炊餅大元龍新厭卧床高<lb/>
午䆫葉影風成陣病擁紬衾氣尚豪<lb/>
　　　馬酒<lb/>
漢家挏馬豈無傳力盡皮囊味始全胷次沃焦常八九<lb/>
眼中騋牝少三千百杯誰有神駒氣一幕何分勅勒天<lb/>
彼酪猶能奴命茗南風到此更凄然<lb/>
　　　平昔<lb/>
平昔襟期鏡屡看而今渉丗願高年自憐不唾青城地<lb/>
共笑仍憂杞國天履影無傷猶不忍吹虀雖誤亦當然<lb/>
人間萬事思空遍依舊西䆫理㫁編<lb/>
　　　冬日<lb/>
迂踈懶散百無能半似田翁半似僧製薬就圍煨芋火<lb/>
<pb n="KR4d0454_SBCK_008-10b"/>
檢方聊趂剥麻燈自知豪爽今無復共道癡顚舊不曾<lb/>
閑倚南䆫貪覔蝨敲門人怪不時應<lb/>
　　　次人韻<lb/>
樂天方識淡中甜安土無妨著處黏道在市朝皆可隱<lb/>
機忘鷗鳥亦無嫌䆫虚不礙山雲度樹老慣經秋氣嚴<lb/>
丗上閑愁渾幾許而今青鏡滿霜髯<lb/>
　　　中秋<lb/>
天借無雲雨借清月邊凉露滴無聲只知老子興不淺<lb/>
誰信太虚白亦生四海誰當共人影寸心直擬配高明<lb/>
<hi>二句夢中得</hi>乾坤元有氷壷在回首紅塵意未平<lb/>
　　人情<lb/>
人情雲雨九疑山丗路風濤八節灘共說長安如日近<lb/>
豈知蜀道比天難浮航莫笑腰舟渡坎井終當繫木觀<lb/>
<pb n="KR4d0454_SBCK_008-11a"/>
㑹取登高有良法此身何地不平寛<hi>温公日登高有法</hi>
<hi>徐行則不困脚踏實地則不危</hi>
　　　次韻答張夢符侍郎<lb/>
癯然一榻卧成㾗多病人踈自古云執别三年猶念我<lb/>
開緘千里若逢君家聲舊仰遼東鶴才望今稱冀北群<lb/>
每憶琴尊前日雅幾回搔首賦停雲<lb/>
靜修先生文集卷之八<lb/>
<pb n="KR4d0454_SBCK_008-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_020-1a"/>
靜修先生文集卷之二十<lb/>
　說<lb/>
　　　唯諾說<lb/>
唯㳟於諾何也曰各有所施也呼之則其音必内故唯<lb/>
以趨赴之若取物而奉之也命之則其聲必外故諾以<lb/>
承受之若與物而受之也失其所施則文理從而亂矣<lb/>
豈但是乎凡物無無對者無無隂陽者而聲亦然其意<lb/>
象之清濁闔闢亦莫不合也姑以進退存亡吉凶消長<lb/>
體之則可見矣此天機之所發而禮樂之所由生雖天<lb/>
地亦不知其所以然者豈但人乎物之聲亦然豈但聲<lb/>
乎凡形色氣味皆然也而况古今之時變事物之倫理<lb/>
聖人何甞加損於其間哉雖然妙此理而宰此事者心<lb/>
焉而巳矣必盡夫心也然後聲爲律而身爲度苟爲不<lb/>
<pb n="KR4d0454_SBCK_020-1b"/>
然幾何其不爲無適非道之道作用是性之性也<lb/>
　　　唯諾後說<lb/>
天之聲清而上地之聲濁而下形感而聲出焉理於是<lb/>
乎在來之聲必來去之聲必去事感而聲出焉理亦於<lb/>
是乎在初無心曰天地去來也至於一草一木其聲亦<lb/>
必象其形曰樹有植立之象焉曰枝有散殊之象焉至<lb/>
於曰鵝曰鴨曰鷄曰雀曰鴉之類則又因其聲而聲焉<lb/>
者也鶂鶂所以恊鵝也喈喈所以恊鷄也言語生於有<lb/>
聲之後而其理具於有聲之前有聲之後則古今方域<lb/>
日益不同人惟見其不同而不知其同也知其同則知<lb/>
吾之所以說唯諾者不但說唯諾也授坐而立授立而<lb/>
跪齟齬於其形也當唯而諾當諾而唯齟齬於其聲也<lb/>
聖人之所以制禮者非誠有制也特知之焉爾<lb/>
<pb n="KR4d0454_SBCK_020-2a"/>
　　　張濳名說<lb/>
張氏子從予學旣長而更㓜名予命之以濳曰濳乎吾<lb/>
語汝濳夫人之家或未振而有振之者必卓越非常之<lb/>
人也人而未自振思所以振之非挺拔特立蹇蹇自負<lb/>
者不能也尓之家卑而未顯尓之質柔而愿予又濳尓<lb/>
也又欲尓之濳也惑矣雖然尓獨不見夫天地之凜然<lb/>
者乎此潛之象也剛健之𥘉君子自強之始也躍也飛<lb/>
也自潛而來也以儒新而家以道立而身汝之濳也不<lb/>
然渾渾淪淪混于常人以終其身顧尓自能之予又何<lb/>
敎焉仰又有一說我將終敎之大矣而後小之潛也明<lb/>
矣而後晦之潛也不大而小不明而晦固冝也亦曰予<lb/>
潛自欺也濳乎無負尓名<lb/>
　　　憃齋說<lb/>
<pb n="KR4d0454_SBCK_020-2b"/>
近丗士大夫多以頑鈍推魯人所不足之稱以自號彼<lb/>
其人未必眞有是也亦非故爲是謙託而然也蓋必有<lb/>
所取焉耳然其所取之義有二焉蓋或病夫便儇皎厲<lb/>
之去道甚速也思欲自矯以近本實於是不得巳而取<lb/>
之而其意若曰與其失於彼也寧失於是此其設心於<lb/>
義爲無所失也或爲老莊氏之說者則不然以爲天下<lb/>
古今必如是而後可以無營而近道保嗇而自全也此<lb/>
則擇而取之非不得巳也而其意則將以自利而巳使<lb/>
前之說行亦不過人人尚質而於丗固不爲無益也若<lb/>
不幸而此說一熾則天下之人皆將苟簡避事而其爲<lb/>
害庸有旣乎嗚呼一事之間心術之微其義利之分有<lb/>
如此者不可不之察也安肅劉仲祥明敏愽物專門禮<lb/>
學以憃名其齋盖將以自矯而非以自利也故予旣爲<lb/>
<pb n="KR4d0454_SBCK_020-3a"/>
題其扁復以是說列其左劉某書<lb/>
　　　遂初亭說<lb/>
君子立心之初曰爲善而不爲惡曰爲君子而不爲小<lb/>
人如是而巳苟爲善也爲君子也則其初心遂矣夫道<lb/>
無時而不有無處而不在也故欲爲善爲君子蓋無時<lb/>
無處而不可而吾之初心亦無時無處而不得其遂也<lb/>
若曰吾之初心將出以及物也苟時命不吾與焉則終<lb/>
身不得其遂矣如是則是道偏在乎出而處也無所可<lb/>
爲者矣若曰吾之初心欲處而適已也苟時命不吾釋<lb/>
焉則亦終身不得其遂矣如是則是道偏在乎處而出<lb/>
也無所可爲者矣道果如是乎哉詹事張公子有予知<lb/>
其心爲最深蓋樂爲善而惟恐其不爲君子者也今築<lb/>
亭名以遂初而其心乃在乎閑適而諸公爲詩文以題<lb/>
<pb n="KR4d0454_SBCK_020-3b"/>
詠之者以子有朝望甚重才業甚備又皆責其心當在<lb/>
乎匡濟皆不可也夫義當閑適時在匡濟皆吾所當必<lb/>
爲者然其立心則不可謂必得是也而後爲遂苟其心<lb/>
如此則是心境本無外而自拘於一隅道體本周遍而<lb/>
自滯於一偏其爲累也甚矣子有其以吾言思之乆之<lb/>
必有得也至元壬辰重九日劉某書<lb/>
　　　道貴堂說<lb/>
邵康節詩雖無官自高豈無道自貴非以道對官而言<lb/>
也但言道不以此爲有無爾若以爲對則其淺狹急迫<lb/>
非惟不知道之所以爲道而慕外之私亦必有不可勝<lb/>
言者矣河間李生摭邵氏詩名堂曰道貴求其說於予<lb/>
故云<lb/>
　　　皇甫巽字說<lb/>
<pb n="KR4d0454_SBCK_020-4a"/>
朱子謂周子之所謂剛柔即易之兩儀而各加以善惡<lb/>
則易之四象也以隂陽之大分言之陽爲剛爲君子隂<lb/>
爲柔爲小人剛宜善於柔也以剛而善則固善矣以剛<lb/>
而惡則不若柔善之爲愈也是君子小人之分不係乎<lb/>
剛柔而係乎剛柔之善惡而巳矣剛之善陽之陽也柔<lb/>
之善隂之陽也然剛柔雖各有善惡而其所謂善者皆<lb/>
陽所謂惡者皆隂是剛柔之善惡又不係乎剛柔而係<lb/>
乎隂陽而巳矣蓋猛也隘也彊梁也隂之慘屬焉慈也<lb/>
順也巽也陽之舒屬焉爲隂之屬在陽亦爲惡爲陽之<lb/>
屬在隂亦爲善此聖人之所以拳拳於陽而扶之人之<lb/>
所以尊夫陽而貴之者也皇甫安國名其子曰巽蓋亦<lb/>
就其氣稟之偏於剛者而救之也旣長誤以予爲郷先<lb/>
生以巽執贄來見而欲予有以字而敎之予字之以伯<lb/>
<pb n="KR4d0454_SBCK_020-4b"/>
陽曰巽乎汝剛也亦思夫所謂陽焉汝柔也亦思夫所<lb/>
謂陽焉剛柔惟汝之所適也陽之是趨則予之所望焉<lb/>
　　　王景勉名字說<lb/>
故人王利夫請制其子名王氏居丗與予外家鄰予外<lb/>
祖楊公字勉之實王氏之郷先生也以之名其子孰云<lb/>
不可遂名之曰景勉勉者將以力行也可字之以履而<lb/>
以文配稱焉曰文履至元已卯二月癸未容城劉某書<lb/>
　　　少中李公名字說<lb/>
公之先契丹氏之族也其氏李則逺有端緒而碑誌存<lb/>
焉名則國語譯云鐡也公見　國朝諸貴族多因官若<lb/>
名以氏又有從而字之者自以氏李則旣有所承而名<lb/>
字尚未稱其心若有闕焉遂以爲請予名以<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>而字之<lb/>
伯堅蓋存其初名又本其所自出而就以爲勸焉耳至<lb/>
<pb n="KR4d0454_SBCK_020-5a"/>
元庚寅二月吉日容城劉某書<lb/>
　　　嘉氏子字說<lb/>
名人所稱者故多示謙字因名而生義人所稱者故多<lb/>
致尊美之意焉若曰子曰彦曰卿之類固無自稱之理<lb/>
也後丗不之察每毎錯亂故有於稱呼之間或不順者<lb/>
今嘉氏子名淳可字士眞蓋因名而生以致尊美之意<lb/>
也至元已丑冬至日牧溪翁書<lb/>
銘<lb/>
　　　王孝女旌門銘<hi>併序</hi>
女家容城西以母䘮感念遂不嫁終身州上其行御史<lb/>
按實禮部令旌表之内翰盧公署其門曰孝女王氏縣<lb/>
人劉某銘曰<lb/>
孰不娶終身曰魯山之元道州之陽史名卓行何謂非<lb/>
<pb n="KR4d0454_SBCK_020-5b"/>
平常二子且然於一女子復奚責望盧公表之何用以<lb/>
戒荒<lb/>
　　　友松軒銘<hi>併序</hi>
緫帥史侯子明種松私第因以友松名其堂之軒友人<lb/>
涿郡盧處道爲請銘銘曰<lb/>
孰賦逺游泰𥘉爲鄰孰廣絶交麋鹿爲群彼其薄丗棲<lb/>
心物外丗固未薄汝薄巳大矧侯貴游於侯何負乃今<lb/>
翻然亦松與友植物之英象斯人賢象則與之而况其<lb/>
眞寛裕樂易孰求此心我將持松責侯來今凜乎風霜<lb/>
巍乎明堂彼實有之予靈敢忘<lb/>
贊<lb/>
　　　神農畫像贊<lb/>
天初生民粒食已成如人育子湩與俱生於赫炎皇継<lb/>
<pb n="KR4d0454_SBCK_020-6a"/>
天而已聖德神功止於如此<lb/>
　　　王允中眞贊<lb/>
齒未老鬢胡爲而白邪隱然含四海之憂鬢巳衰顔胡<lb/>
爲而壯邪凜然橫千仭之秋竹實丹心砥柱中流百折<lb/>
而必東寸折而不柔其履危犯分幾禍一身固可爲戒<lb/>
然視循黙苟容貽害當丗者寧不優邪<lb/>
　　　退翁眞贊<lb/>
廊廟之姿山林之思惟所謂天下之士故能爲學者所<lb/>
師奚藏諸用而昌於辭有德有言寧卒不施迫而視之<lb/>
非吾退翁而誰<lb/>
　　　郭安道眞贊<lb/>
衣冠自同於郷人而文章名天下言論若無所臧否而<lb/>
風鍳析秋毫安處下僚而人不見其屈力辭兩命而人<lb/>
<pb n="KR4d0454_SBCK_020-6b"/>
不忌其高我相英華得其根苗蓋於此眉睫之間又見<lb/>
其所以肖夫先君子之捐金購書揮觴結客以倜儻起<lb/>
家爲幽并之豪者也<lb/>
　　　書畫像自警<lb/>
所以承先丗之統者如是其孤所以當衆人之望者如<lb/>
是其虚嗚呼危乎不有以持之其何以居<lb/>
祝文<lb/>
　　　已卯春釋菜先聖文<lb/>
聖代天言明告萬丗寥寥方冊孰傳聖言天啓聖心程<lb/>
朱將命堙晦浚闢聾聦瞽明謂當後人承此遺澤孰云<lb/>
剽盗資我而文肆然多歧孰㑹其一徒爲瞻仰有惻此<lb/>
心因早躁狂若將有志中實脆屈未立巳頽揆厥無成<lb/>
實由貪懦時馳意去凜不自容顧念初心怳焉如失今<lb/>
<pb n="KR4d0454_SBCK_020-7a"/>
此闢館惟我之求講學有徒進修有地研窮參訂亦復<lb/>
有書於古遺言於今學者尚有禆益少慰此心但懼悠<lb/>
悠復循前軌惟神啓迪實有臨之<lb/>
　　　告峨山龍湫文<lb/>
嗚呼一邦之望有峩惟山山之精深聚而淵泉山川惟<lb/>
形有神棲之雲雷雨露神實司之今是邦之凶旱極矣<lb/>
豈神之靈坐視而不恤哉蓋雨暘之數出于天非神之<lb/>
所得而專也雨暘之咎由於人非神之所得而釋也是<lb/>
以使神涵蓄靈潤雖欲發之而不得也雖然山川之神<lb/>
受命于天而主佑下民者也今欲佑之而不得矣則當<lb/>
爲之請命于天昭昭在上安有不從由是言之神雖欲<lb/>
無責烏得而無責也且小民至愚窮且極矣而無所歸<lb/>
誠則惟淫昏之鬼是求夫淫昏之鬼乃神之所當屏黜<lb/>
<pb n="KR4d0454_SBCK_020-7b"/>
而下民之衷亦神之所當誘相也今氣運巳窮矣窮則<lb/>
必通或天降之雨則小民必歸功於淫昏之鬼而惑信<lb/>
愈篤孰能禁之今是邦之大夫致禱于神則是禱其所<lb/>
當禱矣旣禱其所當禱而當禱之神能隨其禱而應之<lb/>
以雨使旣足而又周浹焉庶小民之愚知天地之間自<lb/>
有名山大川之正神實能闔闢隂陽而神妙造化而境<lb/>
内吏民之所當敬修其壇壝㓗其牲幣而事之而向之<lb/>
所謂淫昏之鬼者眞不足信矣如是則人情丗敎或自<lb/>
此而變之則神之恵又不但一雨而已矣如其不然則<lb/>
是雲雷之澤神其不司之旱乾之虐神實不恤之天命<lb/>
之職可怠而曠之惑邪之俗可助而成之又何望焉又<lb/>
何望焉敢告<lb/>
　祭文<lb/>
<pb n="KR4d0454_SBCK_020-8a"/>
　　　祭楊待制文<hi>名恕字誠之</hi>
堂堂文獻金之儒宗得見嗣子如及音容况我先人出<lb/>
文獻門旣丗有契義當公親緫角拜公鷄泉之濵期與<lb/>
莫當凜乎此身後公重來我方南還德孤道否煢煢在<lb/>
艱拜書于公義重公顔别五六年移居西湖吾道日窮<lb/>
交道日踈問疾憂貧兩辱公書愛我如斯死别終天不<lb/>
及執紼猶當漬綿矯首東望奈此臞然緘辭寓哀公其<lb/>
鑒焉<lb/>
　　　祭參知政事王彦才文<lb/>
維至元二十一年歳次甲申十一月乙亥朔越二十日<lb/>
甲午容城劉某謹以茶果之奠致告于故參知政事王<lb/>
公之靈在公晚年嗣續維重方將慶公公巳告病問疾<lb/>
之舉旦夕治裝公謝勿來公巳云亡孰知此行施行公<lb/>
<pb n="KR4d0454_SBCK_020-8b"/>
䘮昔公之西予寓易城百里送公爲公逺行今公此去<lb/>
終天永訣敢不扶疾送公于穴恩禮未酬音容窈然謹<lb/>
此區區公其鑒焉嗚呼哀哉尚饗<lb/>
　　　祭張御史文<lb/>
維至元二十八年歳次辛卯八月乙丑朔承德郎右贊<lb/>
善大夫容城劉某謹以清酌之奠致祭于亡友故監察<lb/>
御史張君仲實之靈嗚呼精勤之志俊逸之才博洽之<lb/>
斈清謹之節巳矣巳矣哀哉哀哉尚饗<lb/>
　　　祭郷丈王利夫文<lb/>
維<hi>云云</hi>謹以清酌之奠致祭于郷丈王公利夫之靈郷<lb/>
中親舊所存惟公謂當百年今復已矣孤子之際憂患<lb/>
之餘所遇皆傷矧兹永訣嗚呼哀哉<lb/>
　哀辭<lb/>
<pb n="KR4d0454_SBCK_020-9a"/>
　　　玉田楊先生哀辭<hi>併序</hi>
予平生所與往還通問訊者皆有日録而以時考之庶<lb/>
其有自警者焉昔者有自京師至者曰玉田楊先生甞<lb/>
問子動靜於我又曰甞問子言貌於我或又曰先生謂<lb/>
予過此必識子是以來若是者無虚歳至有素疾予如<lb/>
仇讎而擠毀百至一及先生之門則必幡然親愛予亦<lb/>
不知何以得此于先生也後得先生手䟽訪故人遺文<lb/>
行實而先人與焉予始疑先生之所以拳拳于予者或<lb/>
以先人故思欲一見以其報知而先生殁矣後五年至<lb/>
元丙子其子遇始與予㑹其雅相敬愛猶先生又二年<lb/>
遇謂予曰先人愛子者子爲辭以哀先人莫子宜予固<lb/>
幸其得以遂予哀故不辭先生諱時煦字春卿仙翁雍<lb/>
伯之後甞爲興文署丞㓜頴悟質厚制行不爲崖岸性<lb/>
<pb n="KR4d0454_SBCK_020-9b"/>
喜客家雖貧而延致接納無虚日隱居敎授餘二十年<lb/>
名公貴人往往出其門者築一室環種以竹名之曰庸<lb/>
齋或爲圖其象爲野服蕭然先生顧而樂之名以庸齋<lb/>
自適先生之病革也訣其門人李生曰予平生無媿於<lb/>
丗言竟怡然而逝其所學與其所行蓋可見矣而丗特<lb/>
以好客稱之非知先生者遇今爲史院編修官孫肯堂<lb/>
亦好學其辭曰<lb/>
<graphic n="KR4090" url="https://raw.githubusercontent.com/kanripo/KR-Gaiji/master/images/KR4090.png" mimeType="image/png"/>漓澆兮孰可淳賦敦厖兮公其人揚尓波兮一我存<lb/>
矯獨立兮與物春物來納兮吾渾淪氣𬒳物兮吾氤氲<lb/>
彼巖巖兮駭絶倫嗟離物兮危尓身彼悠悠兮逐丗紛<lb/>
孰有渭兮不涇渾庸可常兮德有隣微先生兮吾誰與<lb/>
親<lb/>
靜修先生文集卷之二十<lb/>
</p>
<p>
</p>
  </div>
</body>
</text>
</TEI>
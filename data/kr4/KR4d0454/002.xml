<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_002-1a"/>
靜修先生文集卷之二<lb/>
　五言古詩<lb/>
　　　郭翁詩<lb/>
　　　　翁名恩本相人少爲輪扁業亂後流寓保定<lb/>
　　　　年今近九十矣早與其兄相失後聞其居河<lb/>
　　　　南老無所依翁乃三往迎之及至奉事惟謹<lb/>
　　　　與同寢處翁家貧素無僕御其兄卧病翁親<lb/>
　　　　爲浣滌厠㡏其兄臨終甞以遺骸歸祔爲託<lb/>
　　　　而翁亦極力以成其志郡中諸老人與翁年<lb/>
　　　　相若游相好者數數爲予道翁行事如此予<lb/>
　　　　感歎不巳爲作是詩<lb/>
佳木交清隂欣然動人意况聞翁之風能不有生氣此<lb/>
翁少有兄干戈郷縣異哀鳴念覊孤相思勞夢寐自誓<lb/>
<pb n="KR4d0454_SBCK_002-1b"/>
畢此生復爾歡聚遂千里三往返竟扶藍輿至夜雨一<lb/>
方床春風滿天地家無十歳僮百役一身寄效兒浣厠<lb/>
㡏代婦理中饋生忘惸獨憂死免道路棄關河隔故丘<lb/>
走送徇歸志大義今巳全初心始無愧翁本不識書所<lb/>
知惟藝事作詩美翁賢亦以警士類<lb/>
　　　友善堂詩送文子周使江西<lb/>
我昔客鎭州東隣友善堂一別今十年主人髮如霜百<lb/>
年翰林銘許與聲琅琅愧昔知君淺喜今窺汪洋暫㑹<lb/>
復逺别江山懷豫章舉目見良朋胷中非故郷但憂兵<lb/>
亂餘民氣恐不揚人生貴樹立事業在此方<lb/>
　　　九日登洪崖<hi>有道士居此今二十年不睡矣</hi>
卑居不見秋登高自誰始清狂未免俗謹厚亦復爾山<lb/>
光故相迎百歩翠可倚屈指數勝游茲山居食指高絶<lb/>
<pb n="KR4d0454_SBCK_002-2a"/>
讓龍門平敞亦專美群山渺波鱗天𨳩見洪水列嶽眞<lb/>
情塵遐瞰小千里却恐行路人視予旋磨蟻解衣林表<lb/>
坐爛摘葡萄紫甘漿來逡巡毛骨脫泥滓勝境得眞賞<lb/>
泉石逈如洗况有幽棲人㗳然空隱几相對巳忘言一<lb/>
笑雲林喜回首暮煙深高歌望吾子<lb/>
　　　游龍宫<lb/>
翠澗如生煙石瀬欲無雪縱目失平地仰面猶清樾時<lb/>
節未高春生意方謀泄隨時乆閉藏與物今超越茲遊<lb/>
豈人力勝境殆天設拊石看棲龍髣髴仇池穴聞說如<lb/>
桃源自此有深絶拂衣徑欲往不見當年轍獨立馭長<lb/>
風哀歌山石裂<lb/>
　　　獨酌<lb/>
青山澹無夢相憶無由來毎當西北風曠然開我懷爲<lb/>
<pb n="KR4d0454_SBCK_002-2b"/>
從山中至對之舉吾杯主人有佳客此門容勿開<lb/>
　　　寄宋生<lb/>
西南吾楚澤吞三江五湖眼中此尤物不可一日無有<lb/>
客報渾一胷次如還珠望極不可到逸興風飄𥚑家人<lb/>
笑挽之恐遂凌空虚寄聲游宦子歸與江山俱閉門望<lb/>
雲濤屋梁霜月孤西陵斷巴蜀南雲渺蒼梧徑圎一千<lb/>
里杯酒納有餘新詩想潇灑爽氣餘清臞明朝凾丈中<lb/>
坐對江陵圖<lb/>
　　　三月二十二日同仲韞飲北溪<hi>分韻得却字</hi>
丗紛謝巳乆怳若隔今昨惟餘北山雲可愛不可却時<lb/>
當持詩往報復亦不惡百年何將軍山林未寂寞北溪<lb/>
擅佳名春服亦成約頗聞張氏宅池館自䟽鑿不湏弔<lb/>
鵝池且喜餘巖壑春風覺我來佳色動叢薄煙霏效竒<lb/>
<pb n="KR4d0454_SBCK_002-3a"/>
供乍喜復可愕顧盻不睱給遲回迷所託清泉㑹人意<lb/>
愛弄入杯杓觴流水故遲歌發聲仍作野蔌旋充盤舉<lb/>
網聞魚躍生徒展餘敬賔友雜善謔圖畫沂上翁意象<lb/>
窪尊酌蒼苔笑仰天微風蕩雲幕禽鳥過我鳴似語翁<lb/>
正樂大笑昔人愚所見未脫畧後來亦塵跡俯仰語成<lb/>
錯人心妙無際崑崙復磅礴一元貫萬古普遍無郛郭<lb/>
雅意不可言商歌滿寥廓<hi>源泉古北溪也金大行人張</hi>
<hi>通古故居今爲巫覡所據弔鵝池見錢氏弔右君宅文</hi>
　　　蜀葵<lb/>
蜀葵落秋子巳能成小叢如何同枝花隱隱才含紅一<lb/>
氣有先後萬物誰窮通伊誰歎遲暮來此尊酒同<lb/>
　　　寓意<lb/>
萬物凍欲折中有天地春一元貫萬古生意誰能屯但<lb/>
<pb n="KR4d0454_SBCK_002-3b"/>
苦未充滿此心終難伸秋風鬢毛改卓爾顔家貧<lb/>
　　　有懷<lb/>
朝詠小招辭暮歌白頭吟出門何所適欲語誰同心豈<lb/>
無平生交顔色非眞金目送西南鴻令人思子深思子<lb/>
不可置誰從懷好音年意惜已往進脩徴來今<lb/>
　　　行家園藥畦<lb/>
極覽力不任近㝷情亦親勤人良可愧生物庸非仁氛<lb/>
雜没畦隔洗去如游塵激流不知小因風亦生鱗羊乳<lb/>
生氣少靈厖渺無聞牛嬭頗肥澤老馬或當神薯區才<lb/>
數本臘粥思及隣庭前席許地可望濟病身茫茫天宇<lb/>
閑此意難重陳<lb/>
　　　種芋<lb/>
借地斸深區西隣計巳成雖無范陽種尚愛君子名糞<lb/>
<pb n="KR4d0454_SBCK_002-4a"/>
壤豆箕爛南風緑雲平欲知子有孫當驗葉與莖飢腸<lb/>
日有望歳晩分杯羮朱築學圃亭先著種芋經欲持巳<lb/>
試驗盡令郷社行<lb/>
　　　登聖泉菴<lb/>
緩轡指西山振䇿凌崇丘臨風一回首擾擾令人愁蒼<lb/>
石負崛﨑碧草藉芳幽長林泛餘霽初節成高秋端居<lb/>
氣始平頽然漸神游舉目欣所期叩心思欲酬爲問石<lb/>
上松千年爲誰留飄飄巢居子歳晩同歸休<lb/>
　　　秋晚登西山<lb/>
十日罷琴誦超摇慕飛仙天風何許來吹我蒼崖巔誰<lb/>
知此絶境秋華亦芳鮮采采泛清尊山容變春妍只應<lb/>
城中人遥知弄雲煙若見孤鴻來可詠悠然篇<lb/>
　　　沙溝二詠<lb/>
<pb n="KR4d0454_SBCK_002-4b"/>
　　　　漱霞巖<lb/>
丹霞凌日觀餘津浩難收蒼凉蘇病骨醉暈浮巖幽萬<lb/>
象春意融頽然得歸休擾擾路傍子無勞歌逺游<lb/>
　　　　飛泉亭<lb/>
崦嵫多靈草秋空掩飛泉胷中玉芙蕖滿意清泠淵火<lb/>
食困煩鬰下顧心茫然何當分一杯灑落齊州煙<lb/>
　　　九月攜諸生登西山<lb/>
九月秋服成童冠從我游萬古清沂春重結西山秋白<lb/>
雲歸青岑狂瀾落滄洲永嘨來長風爽籟生巖幽清商<lb/>
失揺落生氣浮林丘門生顧我言樂矣行歸休風𬒮尚<lb/>
飄然此意浩難收<lb/>
　　　六華峯<lb/>
入山採靈芝濯足東澗濵白雲不可招丹霞有餘津長<lb/>
<pb n="KR4d0454_SBCK_002-5a"/>
風忽絶頂悠哉凌翠氛舉手問浮丗此子今何人<lb/>
　　　書堂谷晏坐<lb/>
上負青天壁下引碧澗滋中有晏坐石日夕忘吾歸永<lb/>
懷幽棲人千載誰與期人間九瀛海莾蒼天所圍黃塵<lb/>
重如霧舉手下欲揮白雲如可招願作雙鶴飛<lb/>
　　　寓意<hi>二首</hi>
愁隂翳陽景超然慕逺游天風忽吹衣命駕崑崙丘氷<lb/>
壷洗秋露霽月霜空流平生多故人回首生離憂<lb/>
丗路苦嶮巇㳺子天一方况是靑春深桃李爭芬芳相<lb/>
媒有百鳥巧韻無絲簧客行雖云樂歸哉非故鄉<lb/>
　　　呉山夜雪圖<lb/>
江南無寒歳一雪今幾時呉山豈無春畫此寒巖姿壯<lb/>
哉萬里流下廢東南馳胷中謾長風俯仰今古非誰能<lb/>
<pb n="KR4d0454_SBCK_002-5b"/>
小海唱爲和大江詞<lb/>
　　　重游北溪<hi>分韻得暉字</hi>
蒼黃澹野色草樹含清暉林居隱葱蒨晴嵐散霏微歸<lb/>
雲有眞意鳴禽發天機勝處必深㑹輕觴豈虚揮山泉<lb/>
來何從北望空依依<lb/>
　　　燕歌行<lb/>
薊門來悲風易水生寒波雲物何改色游子唱燕歌燕<lb/>
歌在何處盤欎西山阿武陽燕下都歳晚獨經過青丘<lb/>
遥相連風雨墮嵳峩七十齊郡邑百二秦山河學術有<lb/>
管樂道義無丘軻蚩蚩魚肉民誰與休干戈往事已如<lb/>
此後來復如何割地更石郎曲終哀思多<lb/>
　　　月下獨酌<lb/>
佳月靜可飲一天明水寒餘光泛不極徘徊尊俎間但<lb/>
<pb n="KR4d0454_SBCK_002-6a"/>
覺凉露下不知清夜闌醉眠吾有興君當下西山<lb/>
　　　代來使答淵明<lb/>
何時發天目山中雲出時出山山更佳草木非所知公<lb/>
田幸有秫何問菊與薇一笑領此意翁豈爲酒歸<lb/>
　　　四皓<hi>二首</hi>
智脫暴秦網義動英主顔湏眉不得見猶思見南山毎<lb/>
當西去鴻目極天際還馬遷歌采薇託名夷齊間孰謂<lb/>
紫芝曲能形此心閑圖哉山林槁搏也或可班安得六<lb/>
黃鵠五老相追攀一笑三千古浩蕩觀人寰<lb/>
留侯在漢廷四老在南山不知高祖意但欲太子安一<lb/>
讀鴻鵠歌令人心膽寒高飛橫四海牝雞生羽翰孺子<lb/>
誠可敎從容濟時艱平生無遺策此舉良可歎出處今<lb/>
誤我惜哉不早還何必赤松子商洛非人間<lb/>
<pb n="KR4d0454_SBCK_002-6b"/>
　　　嚴光<lb/>
文叔雖天子因陵位愈尊爲陵成高節此亦天子恩兩<lb/>
星映千古精爽如尚存有此謹厚者可贈狂奴眞巢由<lb/>
本不經怪妄徒擬倫中庸乆蕪没矯激非天民惟餘仁<lb/>
義語至今凜若新想像富春石崔嵬猶起人<lb/>
　　　答樂天問<hi>三首</hi>
二氣日交感變態何紛紜清濁與厚薄賦予定難均丗<lb/>
運如四時類聚仍群分升沉予奪間今古亦難倫天道<lb/>
自悠逺百年寓此身未來不可見旣往有未聞愚者或<lb/>
貴壽賢者或賤屯龍亢豈無悔蠖屈豈不伸君自不知<lb/>
此何云詰羲文<lb/>
邈哉開闢初造化惟隂陽錯然入形化一受不可忘稻<lb/>
粱固爲愛豺狼非故殃物理本對待生氣常相將孔聖<lb/>
<pb n="KR4d0454_SBCK_002-7a"/>
豈無後暴秦不可長鬼神禍福機昭昭亦可量桃嚙李<lb/>
樹死城焚池魚傷外來非我取生意自洋洋君何不思<lb/>
此徒欲問穹蒼<lb/>
樂天種香草有艾同根株鋤漑兩相妨題詩問何如恨<lb/>
君計巳晩草草種樹初根荄不早辨使與莖葉俱鋤根<lb/>
固相傷莖葉猶可除臭葉日以除香莖日以蘇區區彼<lb/>
微根僅有知無餘雖霑灌漑恩生意巳漸踈君今尚未<lb/>
决歳晚益難圖<lb/>
　　　李伯堅宣慰荆南<hi>并序</hi>
　　　　李公伯堅㓜以丗家子入事　北安王來典<lb/>
　　　　保定蓋爲　王守分地也安靜樂易屈巳下<lb/>
　　　　士郡甞被水災力請於　朝多所蠲復郡人<lb/>
　　　　頼之爲郡五年　王朝京師有司被　王敎<lb/>
<pb n="KR4d0454_SBCK_002-7b"/>
　　　　宜奏公宣慰一道至元二十七年二月十五<lb/>
　　　　日　詔下當往荆湖保府諸公賦詩爲贈郡<lb/>
　　　　人劉因爲之序<lb/>
荆南壯哉郡作鎭多英竒三年廉相國千古甘棠詩聞<lb/>
公相國客荆人恐來遲公來何所望望如相國慈有子<lb/>
父乃顯觀臣王可知榮親與報主勉力在此時<lb/>
　　　幽禽<lb/>
幽禽初出谷其聲何熈熈但知春可鳴渾忘蟄凍時天<lb/>
生復天殺恩怨敢自私寥寥古人心丗逺今誰知<lb/>
　　　送劉校書回<lb/>
祁陽堯故國淳朴餘山川每見祁陽人心如對堯年而<lb/>
况賢宗盟乆矣相周旋今年護我歸青山照華顚處我<lb/>
旣以禮贈君可無言言動戒在戲當誦東銘篇<lb/>
<pb n="KR4d0454_SBCK_002-8a"/>
　　　李從事北上<lb/>
在昔爲趙客君方掾鎭州前年從事保狀爲郷人留今<lb/>
聞當上計適值將南游區區四五年足跡無少休窮逹<lb/>
雖云異飄泊同覊愁<lb/>
　　　送郝仲常游北嶽<lb/>
太茂玄都閟他山拱萬靈風霆凛神化河海盡襟形昴<lb/>
畢空留影幽并未了青追封王制變僣祀丗塵腥禮樂<lb/>
心雖切煙霞骨有銘長懷七十戸爲我謝仙扃<lb/>
　　　植榴<lb/>
植榴將食實三年不見花日夕灌漑勞物情自可嗟今<lb/>
朝兩相忘靜緑清且佳三歎詠此意不覺芳隂斜<lb/>
　　學東坡小圃五詠<lb/>
　　　枸杞<lb/>
<pb n="KR4d0454_SBCK_002-8b"/>
仙苗𬒳城郭聞之𣏌國人始疑制名𥘉義與荆楊鈞逺<lb/>
慙勾漏令空望黃河濱常山古靈潤煙霞流餘津青荑<lb/>
發丹乳厚餉謝我神丗人厭肥膩思與雅澹親客來薦<lb/>
𬞞茗用以華吾貧方書自有本疑信未敢眞偶思青城<lb/>
山山人壽且淳手持羲皇書念此區中民<lb/>
　　　地黃<lb/>
山行多上藥地賤名亦辱村民誇善染功能竟誰録仙<lb/>
翁種藝法隱處未成卜旅居容小試膏土課深斸頃筐<lb/>
如有秋靈液光潤屋俯鑑盆影中華髮巳思緑九醖謝<lb/>
清泉鄰墻挹餘馥朝陽發蒼凉與丗解酲毒元氣乆瀟<lb/>
索内熱紛相逐黃鶴慿寄聲山中酒方熟<lb/>
　　　甘菊<lb/>
金行發黃素風露饒甘馨政使非上藥猶當充前庭對<lb/>
<pb n="KR4d0454_SBCK_002-9a"/>
花論陶詩持詩問淵明帝郷不可期安用制頽齡忍飢<lb/>
啖松柏直以奴僕輕東坡豈忘此空腹嚼落英采采還<lb/>
自笑君今何所營無病不服薬邵子有深情壽夭付天<lb/>
公歐陽差失平吾心在蠲疾持此報兩生<lb/>
　　　薯蕷<lb/>
玉延事韜養朽壤深以密短楥受柔條葱欎護風日貧<lb/>
居之肉味勞生苦羸疾松聲汎緑畦夢聞石鼎溢初疑<lb/>
湯餅滑乍見晴雲出和飲宜杏酪煎糜縷崖蜜餉隣報<lb/>
炊芋留客代煨栗入薬疑自擐留種戒勿失竒人分常<lb/>
薄計用今六七靈物聞善化愼勿輕呵叱<lb/>
　　　黃精<lb/>
黃精晚得名丹家貴失草籍藉仙經中參木避華藻名<lb/>
高有物忌榛莾幾摧倒春風入溝畹英翹忽已好感子<lb/>
<pb n="KR4d0454_SBCK_002-9b"/>
灌漑恩糜身錫難老豈無難老願所願在探討丗變閱<lb/>
無窮乾端見更造此志理難遂斂之寄襟抱釋爾任重<lb/>
憂歲晩共一飽<lb/>
靜修先生文集卷之二<lb/>
</p>
<p>
</p>
  </div>
</body>
</text>
</TEI>
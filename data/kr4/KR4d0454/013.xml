<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_013-1a"/>
靜修先生文集卷之十三<lb/>
　七言絶句<lb/>
　　　冬曉<lb/>
歳寒心事在蒲團清曉開簾試一觀木稼乍迎紅日影<lb/>
依稀學似杏花殘<lb/>
　　　可菴<lb/>
莫道無衣不可身更從裘葛辨冬春惡惡不可惡惡可<lb/>
等秤無星恐誤人<lb/>
　　　許由棄瓢圖<hi>二首</hi>
人間極目盡洪波誰引南風入浩歌兩耳區區無著處<lb/>
一瓢孰與萬機多<lb/>
堯天萬古大無鄰何地容君作外臣莫占箕山最深處<lb/>
後來恐有避秦人<lb/>
<pb n="KR4d0454_SBCK_013-1b"/>
　　　癸酉書事<lb/>
嬌兒索栗一錢空怪見家人不忍中我不怨天貧賤我<lb/>
吾兒自合享吾窮<lb/>
　　　米元章雲煙疊嶂圖<hi>二首</hi>
筆勢或傳是阿章短屏山影露微茫苦心只辦雲煙好<lb/>
不救人呼作米狂<lb/>
煙影天機滅没邊誰從毫末出清妍畫家也有清談弊<lb/>
到處南華一㗳然<lb/>
　　　宋理宗南樓風月橫披<hi>二首</hi>
試聽隂山勅勒歌朔風悲壯動山河南樓煙月無多景<lb/>
緩歩微吟奈爾何<lb/>
物理興衰不可常每從氣韻見文章誰知萬古中天月<lb/>
只辦南樓一夜凉<hi>理宗自題絶句其上有併作南樓一</hi>
<pb n="KR4d0454_SBCK_013-2a"/>
<hi>夜凉之句才到中天萬國明宋太祖月詩也</hi>
　　　題枯木怪石圖<lb/>
物有常形最奈看看時容易畫時難竒峰怪木驚人眼<lb/>
誰信丹青解熱謾<lb/>
　　　探春<lb/>
道邊殘雪護頽墻墻外柔條露淺黃春意雖微巳堪惜<lb/>
輕寒休近柳梢傍<lb/>
　　　酬寫眞者<lb/>
目覺形骸已枯槁何從眉宇尚豪英知君慣畫麒麟像<lb/>
乍寫山翁似手生<lb/>
　　　夢中題吟風亭壁<lb/>
方榮不拆寒爲虐已謝重開兩借恩一種是花元一異<lb/>
多由天氣少由根<lb/>
<pb n="KR4d0454_SBCK_013-2b"/>
　　　題秋景扇頭<lb/>
嵐光蒼翠山逺近木葉青黃霜重輕萬里晴秋天著色<lb/>
不曾慘淡入經營<lb/>
　　　月下<lb/>
桂華凉冷渺風鬟灝露一天秋意閑不記醉中呼李白<lb/>
傍人笑道是人間<lb/>
　　　金太子允㳟墨竹<hi>二首</hi>
墨竹猶堪驗一班金源文物見當年博山煙暖春闈靜<lb/>
却笑承乾嗜好偏<lb/>
手澤明昌秘閣收當年緹襲爲誰留露盤流盡金人淚<lb/>
應恨翔鸞不解愁<lb/>
　　　游飲山亭<hi>二首</hi>
十年種木望成隂及至成隂礙山色幾欲斫去心所憐<lb/>
<pb n="KR4d0454_SBCK_013-3a"/>
安得高臺數千尺<lb/>
山翁一去不復返亭下幽花空自開慚愧茅簷雙燕子<lb/>
飛鳴猶喜故人來<lb/>
　　　宿山村<lb/>
石邊流水自縈紆樹杪閑雲恣卷舒長怪西山無爽氣<lb/>
只應少我一茅廬<lb/>
　　　里社圖<hi>二首</hi>
賦薄徭輕復有秋天恩帝力爲誰優老盆醉殺村夫子<lb/>
盡道今年好社頭<lb/>
亂後疲民氣未蘇荒煙破屋半榛蕪平生心事羲皇上<lb/>
回首相看是畫圖<lb/>
　　　曾點扇頭<lb/>
晉楚英雄管晏才當時眞眼向誰開狂生攜著魯兒子<lb/>
<pb n="KR4d0454_SBCK_013-3b"/>
獨向舞雩風下來<lb/>
獨向舞雩風下來坐忘門外欲生苔歸時過著顔家巷<lb/>
說與城南花正開<lb/>
　　　燕居圖<lb/>
伊川門外雪盈尺茂叔䆫前草不除共識唐虞垂拱意<lb/>
春風元在仲尼居<lb/>
　　　理西齋成<lb/>
朔風裂地雪漫空辦向西齋作蟄蟲有客敲門慿寄語<lb/>
高談方對紫陽翁<lb/>
　　　幽人圖<hi>二首</hi>
無媒徑路草瀟瀟山鬼脩篁夢轉遥手撚幽香意何逺<lb/>
爲誰終日面岧嶤<lb/>
澗響無心和考槃雲容有意近長安野猿窺破中宵夢<lb/>
<pb n="KR4d0454_SBCK_013-4a"/>
却恐山靈不易謾<lb/>
　　　郭氏家山圖<lb/>
鹿門煙影接隆中翁媪通家社酒紅只有山童最神駿<lb/>
舊曾床下拜龐公<lb/>
　　　書李渤聮德高蹈圖<hi>五首</hi>
方寸無窮皦皦天豈惟毛髮要歸全臨終一聽曾元語<lb/>
愈嘆黔婁有婦賢<lb/>
天意行藏我自知區區猿鶴亦何爲室無萊婦君休恨<lb/>
免使狂歌誚仲尼<lb/>
江湖魏闕有心期莫怪先生起太遲寄謝移書韓博士<lb/>
山妻元不解啼飢<lb/>
諸生課罷弄煙霞紡績乘閑爲煑茶白鹿高風有誰繼<lb/>
草堂貧女晦菴家<lb/>
<pb n="KR4d0454_SBCK_013-4b"/>
萬里江鷗不易馴百年我愛隱居秦歸來匹婦休相笑<lb/>
老眼眞能混丗塵<lb/>
　　　秋山平逺圖<lb/>
南山千古一悠然誤落關仝筆意邊急著新詩欲收領<lb/>
巳從慘淡失天全<lb/>
　　　郭熈山水卷<lb/>
巖姿秋意淡無弦煙影天機滅没邊更着山翁掩書坐<lb/>
只應人境兩翛然<lb/>
　　　憶飲山亭<lb/>
但得酒同張野飲猶勝事對阮生論他年乞我園亭住<lb/>
便喚西疇下潠村<lb/>
　　　晝睡<lb/>
丗事悠悠莫漫驚直消鼻息幾雷鳴高松似㑹幽人意<lb/>
<pb n="KR4d0454_SBCK_013-5a"/>
也學齁齁枕上聲<lb/>
　　　客來<lb/>
老懶相逢口倦開山城無酒慰徘徊家僮使慣知人意<lb/>
豫設棋枰待客來<lb/>
　　　啼鳥<lb/>
幾日春隂幾日晴喚來山鳥話平生杜䳌解道淵明語<lb/>
只少鷓鴣相和鳴<lb/>
　　　郝生知林州<lb/>
到處雲山是我詩不愁無物慰相思只從隆慮煙霞色<lb/>
領取幽人笑傲姿<lb/>
　　　謝處士載月圖<lb/>
扁舟西子五湖過謝客西風兩鬢皤一種清江明月底<lb/>
慿君試問夜如何<lb/>
<pb n="KR4d0454_SBCK_013-5b"/>
　　　送琴客還池州<hi>五首</hi>
江左衣冠自昔聞紫陽遺學竟誰眞抱琴爲向山中聽<lb/>
林下寒棲恐有人<lb/>
謫僊胷次九芙蓉又落人間劫火中浦思山哀天不管<lb/>
爲絃吾曲和松風<lb/>
過手春風不見㾗曲中悲壯宛猶聞明朝無限空山夜<lb/>
月白風清覺少君<lb/>
人物翩翩美少年不應心事只揮絃書中明理琴中趣<lb/>
更有歸鴻目外天<lb/>
日暮江東有所思未湏千里寄吾詩但看西北浮雲盡<lb/>
是我倚樓閑望時<lb/>
　　　早起<lb/>
飢䑕號多似訴愁破囊空慣巳無羞閑來點檢幽居事<lb/>
<pb n="KR4d0454_SBCK_013-6a"/>
鶗鴂聲中又一秋<lb/>
　　　大暑絶句<lb/>
青天只恐還鍊石白日何曾赦覆盆未挽銀河下塵丗<lb/>
欲攜赤縣上崑崙<lb/>
　　　偶書<lb/>
車輪有角丗無用馬足若方人可㝷萬沼千池隨分在<lb/>
只除明月解同心<lb/>
　　　山泉<lb/>
寒溜泠泠爾許清米狂誤拜石爲兄拔山卷地今誰手<lb/>
夜夜南䆫聽此聲<lb/>
　　　即事<lb/>
雲白天青浩不收雨晴山色欲無秋淡煙衰草關何事<lb/>
落日江波空自愁<lb/>
<pb n="KR4d0454_SBCK_013-6b"/>
　　　睡起<lb/>
晚醉城南不記回虚簷高枕藉蒼苔酒醒凉意瀟瀟在<lb/>
應是前山送雨來<lb/>
　　　田孝子詩卷<lb/>
比屋春風夢寐前門閭旌孝見今年山林未覺渾無望<lb/>
試手田家第一篇<lb/>
　　　朱孝子割股詩卷<hi>二首</hi>
救本戕肢亦可憐粉身爭忍欲崩天詩書明日良心在<lb/>
應對瘡㾗一泫然<lb/>
便律韓文恐太偏狂童十歳亦堪憐偶從德色耰鋤看<lb/>
重爲朱郎賦此篇<lb/>
　　　鼓城龍湫<lb/>
池龍聞說卧南州一禱曽分一郡憂四海蒼生望霖兩<lb/>
<pb n="KR4d0454_SBCK_013-7a"/>
千年誰更傳巖求<lb/>
　　　讀史<lb/>
中才隨丗就功名恰似焦桐㸑下鳴到底中郎惟兩耳<lb/>
人間多少不平聲<lb/>
　　　偶書<lb/>
平生積學連城璧萬古虚名衆口金午睡覺來門巷靜<lb/>
雨晴風細鴿笙鳴<lb/>
　　　雲山晩景圖<lb/>
天機濃淡出巖姿夢境風雲入壯思畫裏青山照白髮<lb/>
行藏渾似倚樓時<lb/>
　　　書田舎壁<lb/>
里胥初過期無事營幕遲來望有年隣舎借醅留客宿<lb/>
土床分席枕瓜眠<lb/>
<pb n="KR4d0454_SBCK_013-7b"/>
　　　煑茶<lb/>
細聲蚯蚓發銀瓶已覺春雷齒頰生舉似玉川應有語<lb/>
無絃琴亦是沽名<lb/>
　　　龜蓮圖<lb/>
龜約蓮香上翠盤四靈長向畫中看題詩記我千年恨<lb/>
風月無聲洛水寒<lb/>
　　　祖愚菴家藏畫冊<hi>二首</hi>
　　　　敗荷野鴨<lb/>
畫裏瀟湘自要秋詩家野鴨謾多愁試看翠減紅銷處<lb/>
好稱江清月冷舟<lb/>
　　　　風柳牧牛<lb/>
逺意升平畫不勝牛邊煙樹渺層層前頭恐有桃林路<lb/>
百喚溪童不解譍<lb/>
<pb n="KR4d0454_SBCK_013-8a"/>
　　　讀史漫記<lb/>
眼底權姦漢室空伯喈文舉亦才雄王畿廟號關何事<lb/>
却在區區論建中<lb/>
　　　梅雀扇頭<lb/>
月影波光澹有春秋風草草最愁人慿君欲寄調羮信<lb/>
恐被枝頭凍雀嗔<lb/>
　　　春雲出谷横披<lb/>
筆底天機幾許深雲容直欲見無心苦心只許詩人㑹<lb/>
不爲題詩亦未㝷<lb/>
　　　見梅<lb/>
朔漠梅花到眼中一枝無限是春風江湖煙雨三千里<lb/>
誰識乾坤造化工<lb/>
　　　狂生<lb/>
<pb n="KR4d0454_SBCK_013-8b"/>
放曠無端更自神豪誇欺丗語誰眞如何老阮無情甚<lb/>
不願兒郎作大人<lb/>
　　　名吾山亭<lb/>
平生心事與山親不忍稱呼作此君亭自屬君山屬我<lb/>
四時風景要平分<lb/>
　　　宿洪崖觀<lb/>
雲山不受壯心降無限西風撼客䆫應是夜深知月出<lb/>
却收風雨入清江<lb/>
　　　絶句<lb/>
今朝客爲求文至昨日隣嫌借米移木枕質錢多舊帖<lb/>
看囊不必要新詩<lb/>
　　　北䆫看雪<lb/>
背山樓起人呼俗踏雪詩成奴罵狂不俗不狂高枕上<lb/>
<pb n="KR4d0454_SBCK_013-9a"/>
爛銀堆裏數峯蒼<lb/>
　　　秋煙疊嶂圖<lb/>
不傳者死不亡存滅没天機尚有㾗曾向煙霏見眞態<lb/>
依然猶是畫家魂<lb/>
　　　次人韻<hi>二首</hi>
花落歸根恐未眞又從碩果強㝷春玄都觀裏桃千樹<lb/>
誰是前身與後身<lb/>
桃花結子更生孫千樹玄都作好春若遇禪家說生死<lb/>
桃根拈與㸑頭薪<lb/>
<pb n="KR4d0454_SBCK_013-9b"/>
</p>
<p>
靜修先生文集卷之十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0454_SBCK_016-1a"/>
靜修先生文集卷之十六<lb/>
　碑<lb/>
　　　中順大夫彰德路緫管渾源孫公先塋碑銘<lb/>
中統元年　今天子即位草昧一革古制寖復及至元<lb/>
改元則建官立法幾於備矣獨御史臺未立於是今彰<lb/>
德緫管孫公公亮慨然以爲言不報五年以言者益衆<lb/>
始立之故首以公爲監察御史屢有所彈舉天子以硬<lb/>
目之㝷出簽山東東西道提刑按察司事臺薦其所行<lb/>
知大體遷山北遼東道副使旣而有今命焉子始識公<lb/>
於鎭州於其言論風㫖巳得其所謂良御史者及其子<lb/>
拱與子交則又得其出處之詳者如此然於其名位赫<lb/>
著子孫蕃衍則疑其必有發之者而尚未及知也一日<lb/>
公使拱持書抵子曰先公以末丗之孤裔奮然爲起家<lb/>
<pb n="KR4d0454_SBCK_016-1b"/>
之始祖使公亮軰得有所沿襲凡以予曾大父及大父<lb/>
勤德利物之所致以隱不仕今巳不可得而攷其迹矣<lb/>
而先公則資沉鷙豪宕重然諾好施予年十六七巳有<lb/>
志於功名值金真祐之変即欲應募爲兵其親或難之<lb/>
因逃去謁西京師謀年以驍勇得近幸時金主南遷謀<lb/>
年帥欲有所奔問而難其人公感激請行見金主於眞<lb/>
定得報歸往復二千里甫七日及西京内附　國朝所<lb/>
置守帥馬侯熟其膽略表授義軍千户㝷復董平山府<lb/>
甲工從軍潞州之役力出其伯父成族兄公政於俘虜<lb/>
鳯翔之役　太宗詔從臣分誅居民違者以軍法論輒<lb/>
嘆曰誠能脫衆人死實不愛一身况　主上見問必有<lb/>
以對而未必死邪遂盡匿已所分者河南之役汴旣降<lb/>
仍不聽居民自出日餓死不可計遂請於大帥速不歹<lb/>
<pb n="KR4d0454_SBCK_016-2a"/>
以渾源名族如御史雷氏同知均州樊氏張具瞻馬正<lb/>
卿王仲賢土禄楊玉者數十家而出且護而歸之郷里<lb/>
先夫人杜氏亦嚴正有法平山府有妄告工人變者皆<lb/>
力爲營救之頼以全活者甚衆此皆見之太常許君靖<lb/>
所録行實及郷先賢之所撰紀而先塋下棺之碑則無<lb/>
以銘之惟有以待乎子之言以信於後人也按孫氏丗<lb/>
爲州之横山人公之曽大父某娶何氏四子慶祐慶文<lb/>
慶元禄和慶文則公之大父也娶趙氏有婦德二子威<lb/>
平平早丗威即公之考也夙巧慧少出入戰陳毎患丗<lb/>
之甲胄不堅壽其婦兄杜伸則考工記所謂燕人能爲<lb/>
凾者因密得其法且能創蹄筋翎根别爲之　太宗親<lb/>
射之不少貫寵以金符故其從征邠乾諸州也見其攻<lb/>
拔不避矢石帝勞之曰汝縱不自愛獨不爲甲胃惜乎<lb/>
<pb n="KR4d0454_SBCK_016-2b"/>
又命諸將衣其所進甲目之曰汝等熟所愛重諸將各<lb/>
以意對帝皆不之許曰能扞蔽尓以與我國家立功名<lb/>
者非此人之甲邪顧無以之對者何也復以錦衣錫之<lb/>
前後所領平山安平諸工人皆俘虜之餘殆少生意數<lb/>
爲表給衣廩子女以勸之諸工人至今感之如父母年<lb/>
若干終於平陽河南懷州順天諸路工匠都緫管帝聞<lb/>
爲嗟恨乆之杜氏年八十八下及五丗孫疾公率其子<lb/>
拱擏振等諸孫謙諧誼等以問見公佩金虎符拱擏皆<lb/>
佩金符曰吾家起寒微今一門貴盛但當竭忠勤以報<lb/>
國家爾言竟卒嗚呼當大變故夫人之與氣運而升降<lb/>
者以人視之非必盡有所以致之者而其予奪之間又<lb/>
未必盡得其平也疑若一出於偶然而巳抑不知人之<lb/>
所見者以一丗爲終始固不能如天之所見者之乆且<lb/>
<pb n="KR4d0454_SBCK_016-3a"/>
逺也予固知孫氏之有以發之者也然而公未老事業<lb/>
尚未旣而拱有才氣謙旣以能丗其業而奏隷東宫而<lb/>
諧亦頴悟予他日又可以攷其淺深厚薄於此也銘曰<lb/>
昔龍之山有晦而淪必孫氏之先蓋有嗟其屈者謂天<lb/>
道之或愆今曄其華賁及丘原亦有嗟者謂賦予之或<lb/>
偏彼嗟者愚不究其終而不探其源孰馭龍山游萬物<lb/>
巔渺下視乎神川歴百丗而循一環不輊不軒而得夫<lb/>
造物者之權玄鐡符握黃金色寒翠屏雷列瀚海雲翻<lb/>
有物蕩盡再造坤乾有惻天心莫救其然孰其庇之孰<lb/>
其翼之於此時而保全乘此時而騰騫孰其誘之孰其<lb/>
相之人皆嗜殺我獨愓焉惟山西之名御史曰雷黙與<lb/>
劉雲郁乎相輝一代人門惟將作君武臣桓桓有子如<lb/>
公復與雷劉之子而騘馬聮翩相彼根株有此蔓延窮<lb/>
<pb n="KR4d0454_SBCK_016-3b"/>
天地物極天地年又安有不定之天夏蟲疑水孰大其<lb/>
觀後之嗟者示此銘言<lb/>
　　　澤州長官叚公墓碑銘<lb/>
公諱直字正卿姓叚氏丗爲澤州晉城人少英偉有識<lb/>
慮甲戌之秋南北分裂河北河東山東郡縣盡廢兵凶<lb/>
相仍寇賊充斥公乃奮然興起率郷黨族屬爲約束相<lb/>
聚以自守及　天子命太師以王爵領諸將兵來畧地<lb/>
豪傑並應公遂以衆歸之事定論功行賞分土傳丗一<lb/>
如古封建法公起澤應得澤遂佩黃金符爲州長官卄<lb/>
餘年方天下初集　國家以澤衝隘别置守兵乆之山<lb/>
民不勝其横往往自棄爲群盗公上言願罷守兵請身<lb/>
任諸隘保其無虞　朝廷從之群盗遂息公見澤民避<lb/>
兵多未復乃藉其舎業於其親戚隣人户末約曰俟主<lb/>
<pb n="KR4d0454_SBCK_016-4a"/>
還與之户如故分出賦如業是以民多還集且户額少<lb/>
而丁業優故賦輕而易足兵後屢饑其還民無産者復<lb/>
不能自生公爲出粟食之不使流散時新法藏亡甚嚴<lb/>
郷民不一一曉知澤當諸軍往來之衝病俘多亡留民<lb/>
家者若以藏論藉没從坐保伍爲空公乃豫爲符劵爲<lb/>
官使收養以俟諸軍物色者後凡留俘家皆得以不藏<lb/>
釋州民𬒳俘他郡者公多爲購得之兵死暴露者公必<lb/>
爲收瘞之當大變之餘兵氣未巳生意未復而澤風翕<lb/>
然巳爲樂土矣公又大修廟學堂筵齋廡庖㕑惟備仍<lb/>
割負郭良田千畒購書萬卷以給之州人李俊民在金<lb/>
時以明經爲舉首後　國朝亦𬒳累徴賜號莊靖先生<lb/>
蓋有道之士也是時方避地河南隱約自處公迎而師<lb/>
之凡澤之名士散在四方者亦必百方招延必至而後<lb/>
<pb n="KR4d0454_SBCK_016-4b"/>
巳故不五六年州之學徒通經預選者百卄有二人時<lb/>
今上在濳邸有以公興學禮士聞者嘉之特命提舉本<lb/>
州學校事未拜而公卒年六十五子紹隆嗣後卅五年<lb/>
紹隆遣其子倪從事李蕡持公行狀及莊靖所作州學<lb/>
記造某所蕡贊倪代紹隆拜曰請先生銘先公予按傳<lb/>
記𥘉澤俗淳朴民不知學至宋治平中明道程先生爲<lb/>
晉城三年諸郷皆立校暇時親至爲正兒童所讀書句<lb/>
讀擇其秀異者爲置學舎糧具而親教之去邑才十餘<lb/>
年服儒服者已數百人由是盡宋與金澤恒號稱多士<lb/>
故公雖不學起行間然其生長見聞必有起其趨向者<lb/>
故當用武之際獨能以立學爲先敦勸修舉使前賢數<lb/>
百年之遺風不遂廢墜謂倪乃祖用是當銘倪應曰諾<lb/>
謹拜銘之賜公考諱順妣趙氏夫人衞氏張氏馬氏李<lb/>
<pb n="KR4d0454_SBCK_016-5a"/>
氏子男四紹隆今以遷轉法行加武略將軍移知葭州<lb/>
國初凡守親王分地者一子當備宿衛紹先宿衛王府<lb/>
紹祖早卒紹宗未仕女一適裴氏孫男六倪儀信傑佐<lb/>
仁女四長早卒次適何氏郭氏李氏卒於甲寅六月三<lb/>
月而葬葬建興郷沙城里先塋公平生朝京師一朝王<lb/>
二王寵錫甚渥初太師承　制封拜時授潞州元帥府<lb/>
右監軍云銘曰<lb/>
天荒澤方庸試程氏邦家幾時春風百丗生爲後民爲<lb/>
幸巳多矧嗣守土公如幸何以富以敎循序兼盡公焉<lb/>
取斯承此餘潤公生閔勞謂樂斯驕閱其堂中皤然蓋<lb/>
公公生用武謂如貔虎跡其嬉游泮水優柔魯城絃歌<lb/>
不以兵壞旣安旣寧宜爾多頼不逺公阡大刻銘詩於<lb/>
乎澤人勿替爾思<lb/>
<pb n="KR4d0454_SBCK_016-5b"/>
　　　懷孟萬户劉公先塋碑銘<lb/>
至元十一年詔大丞相伯顔領諸將兵伐宋有志之士<lb/>
咸喜乘此際㑹思效計勇以自奮是時今懷孟萬户劉<lb/>
公潭以丗襲上百户攝行千户事將七百人屬今尚書<lb/>
古丞史公格由西道進是年渡江以攻下一堡生得將<lb/>
二人攻沙市先登加忠顯校尉遷緫把明年以攻下十<lb/>
餘堡生得將一人攻潭州先登加昭信校尉明年以略<lb/>
定㧕賔邕三州生得將一人攻靜江先登賜銀符加武<lb/>
畧將軍爲眞千户明年以攻下鬰林化二州畧定廉欽<lb/>
高雷四州生得安撫使二人將四人加武德將軍明年<lb/>
以從平章政事阿里海牙過海略定瓊州降大將六人<lb/>
賜金符加宣武將軍遷緫管守瓊州又以略定萬安軍<lb/>
攻下黎洞一百卄所降大將三人賜虎符加顯武將軍<lb/>
<pb n="KR4d0454_SBCK_016-6a"/>
明年又以略定吉陽昌化二軍諸洞寨加明威將軍爲<lb/>
萬户兼安撫使鎭海招討使守瓊凡九年以民夷旣定<lb/>
來朝京師遂加廣威將軍授今職移鎭嚴州　國朝兵<lb/>
制尚質其將帥皆以所統户數名故有百千萬户三等<lb/>
其符節有金銀虎符亦三等又於百千之間置緫把千<lb/>
萬之間置緫管以爲遷拜旌賞之漸其許佩符節子孫<lb/>
襲職二事則惟將帥得之故將帥在今爲美官而至佩<lb/>
虎符爲萬户則又爲最貴矣公自以階襲至此過家上<lb/>
塚圖報光澤以近丗多刻石先塋叙先丗名跡如古先<lb/>
廟碑者乃再拜以事狀來請按顯曾祖考諱德安隱居<lb/>
不仕妣張氏楊氏顯祖考祁陽府君諱寳姿榦竒偉氣<lb/>
略過人當金主貞祐棄河朔徙都汴時有張甫者據信<lb/>
安武仙者據眞定皆爲金守易定之間大爲所擾而蔡<lb/>
<pb n="KR4d0454_SBCK_016-6b"/>
國張公柔開府滿城凡州縣來歸者皆承制封拜令各<lb/>
城守相爲應援以禦敵乃以祁州爲祁陽府令左副元<lb/>
帥賈公輔行帥府祁陽以府君爲行府右監軍仙軍甞<lb/>
攻深澤新樂二縣府君將兵往救大敗仙軍二縣之人<lb/>
頼以安全後仙將柴姓者襲取冀州府君從張賈二公<lb/>
往救之時天大雪深三尺與柴軍遇張公䧟雪馬倒爲<lb/>
柴所逼府君以一矢斃之柴軍遂潰而張公獲免上府<lb/>
君功授宣武將軍祁陽府通判再遷緫管後以年老致<lb/>
仕優游郷里享年若干妣李氏楊氏姜氏顯考蒲隂府<lb/>
君諱丗鼎以䕃補蒲隂尉後以良家子從軍特授上百<lb/>
户戍亳甞以主帥命將五千人攝帥府事攻荆山身先<lb/>
士卒不避矢石竟被創而廢享年若干妣齊氏張氏三<lb/>
丗皆葬祁州蒲隂之北鄉百長原其宗支别有圖列碑<lb/>
<pb n="KR4d0454_SBCK_016-7a"/>
隂銘曰<lb/>
自比而南天開元基遼漸燕垂金奠淮夷厭分裂邪孰<lb/>
撤藩籬白鴈一舉横絶天池彼瘴海兮藏鯨鯨巨鬛如<lb/>
城兮尾如旗安得壯士兮驅而守之矯惟劉公熊羆虎<lb/>
貔奮髯一呼黎山爲摧強黎是讎罷民之依被祥雲瑞<lb/>
日固爲可喜不有風霆孰行天威方挽強是頼而一字<lb/>
奚施我聞瓊人劉公之思相彼甘棠根株在兹乃今燕<lb/>
趙如唐山西或一矢斃敵赴主將之難或百戰致命合<lb/>
荆山之圍蓋三丗受射而後出益竒語彼瓊人有來京<lb/>
師道出於祁黃蕉丹茘當一酹劉公先塋之碑<lb/>
　　　大元明威將軍後衛親軍緫管李公先塋碑銘<lb/>
至元十七年丞相伯顔以舊所領諸將中四人見<lb/>
皇太子曰此皆臣收江南時渡江水戰攻城畧地爲國<lb/>
<pb n="KR4d0454_SBCK_016-7b"/>
家盡力命臣所親見者是時天下事聽　皇太子處置<lb/>
乃命四人者母外補可使將侍衛親軍仍賜食殿中今<lb/>
致仕後衛緫管清苑李公其一也公便騎射材趫過人<lb/>
雖自㓜以宦家子從軍爲將校然毎喜與士大夫游且<lb/>
其居近予故聞其勲爵行事也習壬戌　憲宗南征將<lb/>
兵隷史忠武公至巴州能却敵攻諸柵先登至崇慶卒<lb/>
遇敵江峽奪戰艦中統元年　今上北征復將兵隷忠<lb/>
武至　吉河三年李璮叛將兵隷張勇烈公圍濟南日<lb/>
夜與賊戰獲賊衆十餘人明年詔河南統軍略地荆南<lb/>
將勇敢分攻堅柵多所克拔九年圍襄陽十一年丞相<lb/>
伐宋爲衙前將至鄂州部所將引戰艦入江至郢州夜<lb/>
奪浮橋攻沙陽新城二柵先登渡江將勇敢水軍首與<lb/>
敵遇取旗奪戰艦甲仗旣渡能盡却所當守岸兵復入<lb/>
<pb n="KR4d0454_SBCK_016-8a"/>
江順流追奔至白虎山明年取眞州能退敵焚其舟時<lb/>
敵將夏貴水軍陳巢湖勢不可犯能破其堅奪旗鼓戰<lb/>
艦取常州將勇敢先登拔其城又畧定蘇秀二州此其<lb/>
功　憲宗時中書右丞闊公子清牒爲百户中統二年<lb/>
壐書遷緫把錫以銀符至元十一年軍職例加散官授<lb/>
敦武校尉十三年遷武畧將軍錫以金符爲千户十五<lb/>
年加武德將軍再加宣武將軍爲緫管十七年遷明威<lb/>
將軍爲後衛親軍緫管後例減緫管復爲千户凡六𬒳<lb/>
璽書再授符節　憲宗南征時　詔賞白金一鋌北征<lb/>
時　今上賞錦衣一襲圍濟南時親王爲大將者賞白<lb/>
金半鋌渡江時丞相賞馬一疋白金一鋌此其爵賞下<lb/>
濟南出誤爲賊所汙者數十人死拜衛率讓其同列先<lb/>
巳最後補此其行車公知予習聞是謂予曰凡此皆藉<lb/>
<pb n="KR4d0454_SBCK_016-8b"/>
先丗今思報效而先塋近在縣之臨水里考品制得樹<lb/>
碑願列先丗各行使子孫知仁祐今日者有所自皇考<lb/>
諱義　大元開國時從楊甲立柵保南甲爲李丙所害<lb/>
乃慨然以義動衆共殺丙以復所事讎其衆遂推爲長<lb/>
後大帥山赤丹略地燕南乃以衆歸之　朝廷賜以璽<lb/>
書金符俾就領其衆爲權府如古留後天下旣定乃浮<lb/>
沉里社年八十二終請書是爲銘予按司馬遷自序多<lb/>
及巳蓋史家變例故公勲爵亦宜附見以榮先丗公諱<lb/>
仁祐字安卿男一人曰元襲公職女一人嫁簽行樞密<lb/>
院事王公之子守銘曰<lb/>
吁其好還卧榻不容白鴈載飛于彬益雄有翼而從咸<lb/>
第其功南至于江淮北至于沙漠東至于青齊西至于<lb/>
巴庸惟公生平預折四衝當酹以告其先曰疇昔生男<lb/>
<pb n="KR4d0454_SBCK_016-9a"/>
不愧矢蓬留後復讎天亦義之報不在躬彼欒幽業龜<lb/>
螭而豐銘以賁之庸壽厥封<lb/>
　　　大元故正議大夫禮部尚書王公神道碑銘<lb/>
公本東萊王氏其大父曰温娶周氏生永福多才有逺<lb/>
識見金末亂避地徙燕慕陶朱公爲人用其道以富天<lb/>
下旣定遂列名　莊聖皇太后封邑籍中後被敎主管<lb/>
都城課稅比五品京官實爲宛平王氏始祖娶某氏生<lb/>
公中統𥘉選良家子入侍東宫公甫弱冠儀觀甚偉<lb/>
氣宇粹然太保劉公秉忠見而器之引以與選服勤守<lb/>
恪漸致近密有　詔皇太子裁决天下事凡時政所急<lb/>
民瘼所係知無不言是時　宫職未備而湯沐分邑地<lb/>
廣事繁當有攸屬乃拜公正議大夫工部尚書行本位<lb/>
下隨路民匠都緫管及　詔立東宫官屬爲家丞蓋令<lb/>
<pb n="KR4d0454_SBCK_016-9b"/>
署　帝郷貴臣故以公爲貳又别置儲用司掌貨幣出<lb/>
納以公廉悉特令兼之前後所蒞咸以精飭事治獲嘉<lb/>
奬後以病辭職不許辭不巳逾年乃許仍令食禄如故<lb/>
復上言旣不事事而食禄臣心誠所未安又不許面陳<lb/>
其不可至於再三方許至元二十六年　皇孫出鎭懷<lb/>
孟　天子重其事選及侍　東宫舊臣老成練逹者護<lb/>
之以行公乃行陛辭　天子目之良乆以爲得人營幕<lb/>
所在軍政肅然未幾召還二十八年　天子更易大臣<lb/>
一新時政詔求才可用而乆不仕者群臣咸舉公拜禮<lb/>
部尚書復以病辭　皇太子妃召問曰人皆欲進卿獨<lb/>
求退何也對曰臣見　宫庭舊人如臣等軰十去八九<lb/>
臣蒙恩最厚願留侍　皇孫備宿衛更直實不忍去聞<lb/>
者莫不嗟勸明年薨問疾給葬故事畢舉旣葬詹事張<lb/>
<pb n="KR4d0454_SBCK_016-10a"/>
九思曰公從事　東宫三十餘年小心愼黙無少玷闕<lb/>
而其辭受去就之間風義凜然有可激勵後丗者不可<lb/>
不書其神道冝有碑碑宜得劉某銘其孤鵬持集賢直<lb/>
學士趙孟頫所撰行狀來請公予所知資孝友爲人誠<lb/>
實樂易讀書務躬行不徒事章句其居家敎子撫孤婺<lb/>
恤宗族秩然有序銘固無愧公諱倚字輔臣其夫人張<lb/>
氏薊州節度使滋之女九思姊也内助成家其子男二<lb/>
人鵬爲長朝列大夫異樣緫管府緫管秩視九卿鵠讀<lb/>
書未仕女三人長適鷹坊緫管韓某之子某次適集賢<lb/>
學士劉愻之子庶次適夫人之族子謹其孫男一人遂<lb/>
𥘉女一人㓜其壽五十三其薨之日正月戊申其葬之<lb/>
日二月甲申其所葬在盧師山下銘曰<lb/>
正從惟一是爲臣則偉公得依確乎不移初仕　東朝<lb/>
<pb n="KR4d0454_SBCK_016-10b"/>
曰勤汝嘉允惟　帝卿來視予家身方病休心未職免<lb/>
鶴駕仙游鸞聲未逺　帝曰予孫往藩於懷疇咨家老<lb/>
作傳惟諧還歸幾時乃卿於里難忘本初臣心安此嗚<lb/>
呼忠哉兹惟公墟吉實銘之過者勿驅<lb/>
　　　清苑尹耶律公遺愛碑<lb/>
至元九年五月以工部主事耶律公伯堅爲清苑尹後<lb/>
四年八月用臺薦擢同知恩州事公字壽之桓州人氣<lb/>
豪爽有幽燕俠士風其接人雖一無所失而中有裁鑑<lb/>
樂與當丗名士游雖貧乏至典衣延致不少解有御錯<lb/>
縱才昔或薦公規措關陜川蜀財賦　詔可之公至爲<lb/>
條件利病䟽畫出納事治而物安識者稱其能性明决<lb/>
憲司及府有滯獄必檄公乎之公能不以刑得其情而<lb/>
訟者亦以公所理無冤爲政不事表襮而民知愛不任<lb/>
<pb n="KR4d0454_SBCK_016-11a"/>
刑罰而民知畏作事必爲逺計使人得以守其成法而<lb/>
不即壞亂其處巳御下則欲與者避其廉受罰者思其<lb/>
公其爲清苑也安肅苦徐水之害訴於大農欲以人力<lb/>
奪水之故道道而東之東則縣之境也其地形有不能<lb/>
遂其迅激之性者而水必終反其故道而其沮洳波蕩<lb/>
壞民田幾千頃彼之害旣不得而除而重以其害貽我<lb/>
畚鍤巳興民睨視之莫知計所出公爲圖地形指陳利<lb/>
害要農官及郡侯與俱行視以止之縣之西塘水利漑<lb/>
民田甚廣有力者以磑奪之而民無訴所公至爲斷理<lb/>
以每歳漑田之餘月分之磑仍聞省部著爲定制縣居<lb/>
南北衝每歳爲親王大官治供帳於縣西以十月成至<lb/>
明年復撤而新之吏得媒糵其事而至歳費不貲公以<lb/>
一廢舘舎移其所不足分俸禄以繼之舘成而是役絶<lb/>
<pb n="KR4d0454_SBCK_016-11b"/>
縣西南衛村多古斥堠溝塹時伏盗其間公爲墮其高<lb/>
堙其下而奪其穴焉盗於是息縣舊雜民居而縣之塩<lb/>
法息錢例當巳有公曰是錢在我不必有公廨在縣不<lb/>
可無遂割之以起廨凡連年和買之不降其直者公至<lb/>
白之執政盡降之凡府之賦縣有不均者公輒曰寧得<lb/>
罪於上而不敢得罪於下必有爭辯得其平而後巳移<lb/>
恩之明年恩人巳刻石頌公又明年清苑之耆老故吏<lb/>
亦思公不忘以予與公有一日之雅介吾友趙安之請<lb/>
予紀公之遺愛予亦樂以循吏爲天下勸而又喜邑人<lb/>
能被公之化而不忘其舊官長之賢故次第其民之所<lb/>
以謡公者而爲之詩庶其傳之採官以存一邑之風且<lb/>
爲他日太史氏之傳循吏者以張本焉鳴呼使邑人歌<lb/>
之野足以爲農勸歌之邑足以爲吏勸歌之道路聞之<lb/>
<pb n="KR4d0454_SBCK_016-12a"/>
恩人又足以致奪公之私怨公早歷臺閣人望其通顯<lb/>
可立致旣而獨從外𥙷今又老且病將不能復與功名<lb/>
㑹此在人不能無少難者而公處之裕如使恩人間而<lb/>
歌之以壽公則其沉滯之思雖不待有所慰而後忘而<lb/>
其及人之樂則或因此而長之也其辭曰<lb/>
我行東野有田離離燥焉膏腴彼鄰不知持以囓水孰<lb/>
恤我飢惟耶律公出言若堤奪田於水障水以歸西塘<lb/>
之陂無水旱虞非陂得歳食我惟渠水匪附勢奚捨我<lb/>
趨望公之来使我心休公浚以理渠來舒舒公實水來<lb/>
公實水去田雖我田實公錫與我之德公非惟水故有<lb/>
勢非水微公孰禦縣官渠渠公力所支昔有絲棼今皆<lb/>
畫旗聞公車音吏戒勿嬉旂來揚揚有宫以息彼安其<lb/>
宫我安斯室車不知服子不知力彼盗之穴南據丘隅<lb/>
<pb n="KR4d0454_SBCK_016-12b"/>
公行視之荷鍤與俱昔路斯棘化而通途奪田與我奪<lb/>
時與我以耕以穡於以飽我食惟公食持以勞公公曰<lb/>
歸止飽爾羸癃公堂宴深孰公不容天乃私恩奪公于<lb/>
東惟彼東人相戒以化無勞我公我思我公神其相之<lb/>
惟壽康公俾公其來之<lb/>
靜修先生文集卷之十六<lb/>
</p>
<p>
</p>
  </div>
</body>
</text>
</TEI>
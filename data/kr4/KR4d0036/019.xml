<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_019-1a"/>
沈氏三先生文集卷第三十三<lb/>
長興集卷第二十三<lb/>
　　　岸老堂記　江州攬秀亭記<lb/>
　　　東京安禅記　勅賜崇聖智元殿記<lb/>
　　　池州新作鼓角亭記<lb/>
　　岸老堂記<lb/>
岸老既歸扵夢溪之上築堂而命之曰老老不在堂<lb/>
而老者之髮茁其以白其心若頽雲之淡太虛也蝯<lb/>
鵠其形支木杭草之與居也臂交扵上不私其禄而<lb/>
<pb n="KR4d0036_SBCK_019-1b"/>
休予以苑丘之羙䕃也濎濙虚納物來不辭而濯予<lb/>
以靈溪之浩浸也非歩非騫胡胡然循堦而鳴者塏<lb/>
予以澗崖之冷風也仰之在顔頋則在几圭擁而繪<lb/>
張者望予以四旅之群峰也岸老之所樂聚之接之<lb/>
其來而不窮者堂之爲老用也十履之而以跬計者<lb/>
吾堂之袤也十抗之以爲席者吾隠以肘也野不加<lb/>
抑而下視不加眀而遠者封高以爲之構也向之者<lb/>
不聸背之者不頋作焉者不變䇿而過者趣與人謬<lb/>
也苟足扵是而無所羡故吾謂之乗參昴而躡飛景<lb/>
<pb n="KR4d0036_SBCK_019-2a"/>
則彼且以為揚粃為虻咮也吾謂之坐㤗山以浮勃<lb/>
潏則彼且以為一蓬之梗與鷦鷯之鷇也微陽始升<lb/>
至於歛陳而畢歲物随之盛衰變化無一息之停一<lb/>
以為梟一以為雉是非相捽扵前是老也岸然坐而<lb/>
視之雖通都甲觀望之如蒸霞霧履之若乗雲氣小<lb/>
隙容鼓車半估當一國以𬒳之富視十跬之隘若营<lb/>
丘之與一鍧然且不碩昜之非以羙奥為不足慕也<lb/>
棲騖以桶决吕梁以溉巵何所資於有餘方其晦晹<lb/>
風雨雪霜霧露相與遇於無所祈無所厭之時蟲魚<lb/>
<pb n="KR4d0036_SBCK_019-2b"/>
草木相與遇於縁延蓊<graphic n="KR3909" url="https://raw.githubusercontent.com/kanripo/KR-Gaiji/master/images/KR3909.png" mimeType="image/png"/>不机不藝之地飛者相與<lb/>
遇於翔佯勾輈之和走者相與遇於決擲角脚之樂<lb/>
客相與遇於相迩而相忘相安而不相噐之適五者<lb/>
不待否而至與之為澶澷與之為無間雖有其餘無<lb/>
所受之雞不才於飛而羽生於蹠累然之贅無𥙷於<lb/>
齮齒方且睢盱鍾鼓之侈而忘眩視之悲何哉<lb/>
　　江州攬秀亭記<lb/>
江州㨿呉鄣之麓垂踵江澨虹騫螭絡貫城皆山而<lb/>
庶民列館㑹市於其下㙜觀㕓廬高下隠見於茂䕃<lb/>
<pb n="KR4d0036_SBCK_019-3a"/>
篁竹之間西有荷芰之池南属差廬連嶂紺天挾以<lb/>
湓浦甘棠之水北漸九江之釃流隱然幕植於百里<lb/>
之外者淮南群舒之諸山四時之景变化吐吸䫫無<lb/>
常物非語言繪素之所䏻一官司士大夫都人之家<lb/>
大率皆因山故崇㙜危榭可以臨高而逺駣者甍陛<lb/>
相望然所得多主一景江湖山水闤闠之趣不䏻兼<lb/>
有也郡城廣寕監之西垣有故樓之湮為棄數雉東<lb/>
瞰井邑其㙜觀㕓廬隠見於茂䕃篁竹之間者齒布<lb/>
其下荷芰之池差廬甘棠湓浦大江江北之群山悉<lb/>
<pb n="KR4d0036_SBCK_019-3b"/>
羅於左右前後前此為群者嘗築觀其上其法<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋<lb/>
不足以三絶賞羙觀之所㑹至此乃徹而新之上為<lb/>
重堦廣堂以御賔燕其前可以席工歩珩珮之節環<lb/>
堂為晝踈綺撩可以來㳫遞之景而盡嘨歌俯仰之<lb/>
適李白嘗有詩以謂九江秀色可攬結吾將此地巢<lb/>
雲松使九江之秀可攬而無所遺者非此無以當之<lb/>
今太守莆田蔡履中之䂓畫而監廣寕監南昌孟處<lb/>
善元徒以成之凢覽觀之勝雖素具至此而后畢為<lb/>
吾耳目之所有其雄特則廬山之峻峙奥竒閟靈之<lb/>
<pb n="KR4d0036_SBCK_019-4a"/>
所御燭為象曜散為璚觹蒸為虹霓激為霰雨矛拒<lb/>
㦸磔者連峰累百木搖霧集則寒暑為之失行大江<lb/>
之闡衍翕為二三敷為八九震風之所鼓則巨浪山<lb/>
屹飛鳥跖堕澄熒不掦則日星璯錯連檣萬艘鳥驚<lb/>
而争先其曠麗則南山千丈瀑布西江萬頃明月足<lb/>
以稱豪而四時之葩華綦組糅駮塢别為曹連山茂<lb/>
木隠見於雲煙之間乍晦倐明終坐而屢変者不可<lb/>
以形殫此大略若夫時和歲登人物阜樂徒歌而腹<lb/>
嬉飽食而朋逰於是太守率其僚士為賔射豆觴休<lb/>
<pb n="KR4d0036_SBCK_019-4b"/>
營百軄與都人士女嘨咏興俯追古人所以與民共<lb/>
樂者千里秀色入於樽爼山飛水游蓮婦櫂二嘨欹<lb/>
之聲雜起於珮環竽瑟之間當是之時清淳之氣和<lb/>
平之樂浹於人心其高舉逺蹈則有沼白蓮㰚英菊<lb/>
巾車卉服以逰乎方檢之外其悲傷感㮣則有慨高<lb/>
婦之胡琴壯大江之黄雲冩意撫節流於咏嘆其遺<lb/>
風餘跡尚有以攄滌滯滛以為後世之羙者此又非<lb/>
得以言諭者也履中治江而百軄舉民旣安其政又<lb/>
求有以共樂之而處善䏻推其志以<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>竒曠之賞凢<lb/>
<pb n="KR4d0036_SBCK_019-5a"/>
此皆將傳之不朽而某適客過潯陽以記見属古之<lb/>
人欲盡其所言者必有詩以繫之詩生於言之不足<lb/>
事有不䏻以言宣而見於聲辭窈眇曲拆之際者葢<lb/>
有待於詩也予不及落是亭之成旣序其大致而復<lb/>
亂之以詩異日使君登是亭覽群物之㑹談咤交錯<lb/>
觥籌雜進促坐屢舞主人将誇客以江圃之富則僕<lb/>
之詩尚䏻為公一价之助也其詩曰標子衣兮清風<lb/>
攬秀色兮堂中情何為兮飄飄來無端兮去無蹤從<lb/>
化人兮瀛州乗揚焱兮下視識故里兮回覧慘孤眄<lb/>
<pb n="KR4d0036_SBCK_019-5b"/>
兮紅澨浩四顧兮悲欹傷千里兮客目杳江呉兮何<lb/>
處望雲鴻兮㫁續水渺渺兮霜天江魚跳波兮漸緸<lb/>
緑遵長陸兮浩觀澹靈川之澄停汎華清兮芙蓉縈<lb/>
秀渚兮煙横憇羅襪兮蘭州遡浩波兮掦衡眇何為<lb/>
兮波神硠琱舷兮婵姢皷輕秧兮杭枻登湓陽之王<lb/>
鱣倚風樵兮佇立遲天邊之歸艎送孤鴻兮目修滿<lb/>
中浦兮夕陽誰與偑兮予懐擷汀洲之秋芳<hi>二</hi>南有<lb/>
山兮欝蒼蒼漸滙澤兮屹中江負南溟兮半墨凾七<lb/>
澤兮當暑而蒼<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>青雲卷兮修聞森珪璧兮庭中泉<lb/>
<pb n="KR4d0036_SBCK_019-6a"/>
曵崖而響落雪曀曀兮霾空朝惟䓤蘢兮暮窓紫綠<lb/>
酒如空兮山色裏吴杭翳壠兮楚桑旖旖行人笑歌<lb/>
兮賔醉起<hi>三</hi>桂樴兮庬　躍長艘兮江湄劃流羽兮<lb/>
徑徃航素波兮楊緌投嶮遇兮争先絶奔流兮坌入<lb/>
噪焱風兮下瀬士虎頋兮比立横怒浪兮側飛<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>千<lb/>
橈兮電進過江陽兮未昔失千里兮一瞬萬夫呼兮<lb/>
髀躍波鴻洞兮山震觀者㦸鬛兮鼓氣况匹夫之所<lb/>
狥<hi>四</hi>有大人兮山之陂佩日月兮帯虹霓横九垓兮<lb/>
方車駕矞皇兮招揺以為旗䧏吾湫兮朝氛陟吾阻<lb/>
<pb n="KR4d0036_SBCK_019-6b"/>
兮夜輝爛煌煌兮靈光噀流景兮雲中頋瞻猲兮衡<lb/>
鄣聊弭駕乎神峰敞修除兮延望靈之來兮藹空五<lb/>
雲蓊蓊兮銜山列華觀兮山間敞陽扉兮東椒連繍<lb/>
曲兮南樊既萦帯兮蕙塢亦逶遲兮籟淵煙闇慘兮<lb/>
籠木淡倚閣兮半褰客燕兮將歸臨風兮浩歌白鳥<lb/>
亂兮霜汀晚日天下際兮蘋未徴波望西江兮浩渺<lb/>
遠山如眉兮江木小失晝景於頋眄起千門之夜燎<lb/>
迷列星兮下上混波間與林秒<lb/>
　　東京永安禅院　勅賜崇聖智元殿記<lb/>
<pb n="KR4d0036_SBCK_019-7a"/>
道不可相古人以謂强名之物之所由而非所止者<lb/>
道也止則非道以此名乎所不䏻名者故道為芻車<lb/>
名為寓馬佛者名其身且三以體言則曰法身以智<lb/>
言則曰報身以用言則曰化身芻車之行寓馬之歩<lb/>
體也照起則智現事接則用生此名之分也慶暦中<lb/>
佛之徒宗澤刻像佛於成都之西永安禪院闢廣殿<lb/>
以居之為敷蓮千房以妥大像復為蓮英千苞出於<lb/>
房間房别一佛赩千苞皆佛也而攝於一像是所謂<lb/>
盧舍那者始名其殿曰千佛千佛者報身之所生而<lb/>
<pb n="KR4d0036_SBCK_019-7b"/>
所謂化身者也今夫所謂盧舎那者千佛之所自生<lb/>
而以智名者智所以作聖而聖者化之積也於是改<lb/>
賜其名曰崇聖智元之殿而上視御飛白字以嚴其<lb/>
㮄佛之名體宻玅難跡非上聖超悟境昭等螎孰䏻<lb/>
控慱無形冩之毫素一言所標而顯三身差别之慧<lb/>
辦十萬調御之雄照者哉觀夫妙相凝湛神筆飛煥<lb/>
日月之光鬰蟠於　櫨之間神耀相宣群餙嚴翼至<lb/>
者赫然若有臨其上有臨其左右一望璙章而盧舎<lb/>
那之身具環視衆色而千百億之身圓非由内出不<lb/>
<pb n="KR4d0036_SBCK_019-8a"/>
自外鑠不堕諸見而見以此期乎厯堦趨隅以瞻夫<lb/>
表掲者是不可以無誌也微臣瞻仰<lb/>
聖製以偈賛曰　具足無畏天人師大毗盧海不思<lb/>
議玅湛圓澄離諸量一念不動遍十方芬陀一葉一<lb/>
釋迦衆生差别之所現無作光眀等法界是明諸佛<lb/>
大報身因陀羅相不可覩要假名言顯實際我此見<lb/>
佛清净眼因智元故發妙眀非内非外及中閭文字<lb/>
相空獲自性前聖後聖嚴此殿是故此殿㝡吉祥是<lb/>
像非像真非真一薩婆若等無二不堕諸見見真像<lb/>
<pb n="KR4d0036_SBCK_019-8b"/>
如金剛山生道塲一豪光相施伽沙盡諸有情得無<lb/>
漏<lb/>
　　池州新作鼓角門記<lb/>
諸侯之臯門必有觀所以布宣政令察天地祲祥考<lb/>
民言物俗之羙惡民於是觀法象聼政教之所出凢<lb/>
國之治亂政刑之失得莫不由此而後及乎四方故<lb/>
國有太號令大慶頒則即而與衆聼焉諸侯之國廢<lb/>
而守令承天子之命以施發於下者其事未甞廢也<lb/>
故凢郡邑之府門必為崇堙伉石凢朝廷之詔令典<lb/>
<pb n="KR4d0036_SBCK_019-9a"/>
章郡國之鼓旗纛槊至於下漏考時發昕嚴夜凡作<lb/>
衆之鼓政皆典蔵於是異日有司簡忽故常文弛不<lb/>
綱於是天子赫然詔州郡牙門得設鴟極法亞宫室<lb/>
使守臣司之以䖍天子之命令以宣耀　朝廷政教<lb/>
之威重非徒有以尊郡國之勢為一方羙觀而已池<lb/>
州有將屯鍾官在列郡為㨿朝廷教詔於此乎入所<lb/>
以息飬條治其邦人者於此乎出政有時期物有位<lb/>
序於此乎聼忽而不治使至於杇弊剥澷無以蔽風<lb/>
雨豈　朝廷所以付守相之意耶巨材生於山林貨<lb/>
<pb n="KR4d0036_SBCK_019-9b"/>
力出於民取材於山合民之力以為官府庫庾宜不<lb/>
為難至於力不岀於身發不及其家民未嘗知役而<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>堂之巨室者此不繫夫守相之才智者歟故雖一<lb/>
堂之任一日之役必有所待而後䏻也為外州使民<lb/>
不知劳公家之財無所屈而羙壯之觀隨所栺頋而<lb/>
新可以為難矣左澤右山後江前溪笳鼔之聲朝與<lb/>
翔禽宿氛抑揚容與於邸閣山林之間暮與駃䭵逺<lb/>
水下上浮動於江湖盎<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>之際使見者識政教之所<lb/>
存聞者知晨暮之所禁端委搢紳以逰乎其下者思<lb/>
<pb n="KR4d0036_SBCK_019-10a"/>
夫朝夕出納於此者不可以不恪則與夫殚土木之<lb/>
費佐觴豆之侈以快一昔之嬉楽者異矣前日之杇<lb/>
弊剥澷者使君既得而新之物之新其終必復到於<lb/>
弊惟事之與物相待為重者使其事較然不可墮略<lb/>
則物不待詔而必完故予所言者不在一㙜觀之新<lb/>
而以郡國體要為先務俾後時有考焉抑使君之志<lb/>
歟使君朝散卽東萊王君文正副守朝請大夫開封<lb/>
李君端臣也<lb/>
長興集卷第二十三<lb/>
<pb n="KR4d0036_SBCK_019-10b"/>
　　　　從事郎處州司理叅軍髙布重校兼監雕<lb/>
</p>
<p>
</p>
  </div>
</body>
</text>
</TEI>
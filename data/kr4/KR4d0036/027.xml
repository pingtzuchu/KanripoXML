<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_027-1a"/>
沈氏三先生文集卷四十二<lb/>
長興集卷第三十二<lb/>
　　孟子觧<lb/>
人之情無節則流故長㓜貴賤莫不為之節制從流<lb/>
而下則狎於鄙慢從流而上則樂於僣侈<lb/>
關之有征抑逰者也王者之禁逰惰未作故有里布<lb/>
屋粟関市<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>林之征政事修民不失其業然後禁可<lb/>
行也故周官國凶札則弛関門之征但譏而已文王<lb/>
與孟子之時天下之政不可謂之修民之不失其業<lb/>
<pb n="KR4d0036_SBCK_027-1b"/>
者盖鮮故孟子欲去関市之征文王去関之征而不<lb/>
及於市関所以待天下之民市則吾國中也文王之<lb/>
國中與孟子之時法度固冝有間矣大夫左右國人<lb/>
皆曰賢又見其賢焉然後用之大夫左右國人皆曰<lb/>
可殺又見其可殺焉然後殺之此待大臣之道也若<lb/>
群臣庶人則公卿士師之事也孟施舎之勇飬其在<lb/>
已者飬其在已者至於無懼而後已北宫黝之勇飬<lb/>
其在外者一飬其在外者至于視萬乗猶匹夫而後<lb/>
已故曽子曰自反不縮雖褐寛慱吾不惴焉自反而<lb/>
<pb n="KR4d0036_SBCK_027-2a"/>
縮雖千萬人吾徃矣曽子為䏻飬其在已者則子夏<lb/>
之所飬可知矣<lb/>
告子曰不得於言勿求於心不得於心勿求於氣言<lb/>
三者均見其一則見其二也孟子則有重輕焉不得<lb/>
於心勿求於氣可則心重矣不得於言勿求於心不<lb/>
可則言輕矣故曰志氣之帥也雖然持其志不可以<lb/>
暴其氣志壹則動氣氣壹則動志壹之為言專也氣<lb/>
不可以專守以志為之重也知志之為重而不䏻守<lb/>
其氣反足以動其志則夫蹶者趋者是也孟子曰説<lb/>
<pb n="KR4d0036_SBCK_027-2b"/>
大人者藐之勿視其巍巍然此持其氣也在彼者皆<lb/>
我所不為也在我者皆古之志也吾何畏彼哉此持<lb/>
其志也何謂浩然之氣曰難言也其為氣也至大至<lb/>
剛以直飬而無害則塞乎天地之間浩然充完也屈<lb/>
伸俯仰無不中義仰不愧於天俯不怍於人立於天<lb/>
地之間而無所憾至大也是則受非則辭不可以勢<lb/>
刼不可以氣移至刚也可則進不可則退可則行不<lb/>
可則止直其義雖難不辭非其義雖徴不茍至直也<lb/>
義集於身則氣充於心盡其志而無所慊于天地之<lb/>
<pb n="KR4d0036_SBCK_027-3a"/>
間者飬之之至也小人之氣固有殺身而不可毁缺<lb/>
者然而異乎君子者非道與義也<lb/>
必有事焉而勿正心勿忘勿助長也舜有事焉非以<lb/>
其爲仁義而後爲之也人皆有是心舜能勿忘而已<lb/>
求仁義而爲之所謂正心與助長者也<lb/>
市㕓而不征㕓謂布中之居工啇之肆是也自依園㕓<lb/>
之法不當復征其貨古者市㕓皆無征孟子曰征啇<lb/>
自此賤丈夫始是盖生於後世也法而不㕓謂啇之<lb/>
無市居者有司以法治之而已不必有㕓乃得爲市<lb/>
<pb n="KR4d0036_SBCK_027-3b"/>
也戰國急於征求無市籍者皆不得貨易至秦漢猶<lb/>
存此令故孟子欲令為市者不必有㕓有㕓者勿征<lb/>
其貨也㕓無夫里之布夫里之布聖人以抑逰惰于<lb/>
㕓而責夫里之布非古之道也<lb/>
子路人告之以過則喜禹聞善言則拜大舜有大焉<lb/>
善與人同舍已從人樂取於人以為善已有善則碩<lb/>
以與人人有善則樂取於已皆有為也則舍已而從<lb/>
人兼有三者舜其所以為大歟<lb/>
辭十萬而受萬非欲富之道也以郷為不可為而以<lb/>
<pb n="KR4d0036_SBCK_027-4a"/>
卿之禄而為之何以異於是<lb/>
請野九一而助國中什一使自賦八家為井井九百<lb/>
𤱔其中以為公田八家皆私百𤱔同飬公田雖田九<lb/>
一田中之廬家二𤱔半出於公田其實亦什一也國<lb/>
中之地不可以為井則無同飬之法故使人人自出<lb/>
什一之賦謂園㕓之在國中者<lb/>
治世之民無職則耕未有無事者雖國君使之治公<lb/>
田亦曰藉曰助偕共力十一而巳甞有無事之民可<lb/>
使而耕者卿大夫圭田五十𤱔躬耕不可使人則無<lb/>
<pb n="KR4d0036_SBCK_027-4b"/>
可使者故曰絜田所謂絜者絜然取其五十𤱔之入<lb/>
而已其實則食五夫之田也以其不受地浄入其租<lb/>
故曰絜以别私田也古者士大夫有田有禄盖有常<lb/>
職者有常禄而又有田以祭所以等豊凶與民<hi>同也</hi>
桀紂之失天下也失其民也失其民者失其心也得<lb/>
其民有道得吾之心斯得民矣我之所欲者與之聚<lb/>
之我之所不欲者勿施之也楊雄曰天地之得斯民<lb/>
也斯民之得一人也一人之得心矣天下之心雖衆<lb/>
一人之心是也一人之心吾心是也知吾之與人同<lb/>
<pb n="KR4d0036_SBCK_027-5a"/>
也安知人之不與天下同哉詩云執柯伐柯其則不<lb/>
逺人之患在好為人師斆學之道來學焉則吾所以<lb/>
教也有問焉則吾所以告也今於其教也不待其來<lb/>
學于其告也不待其有問非教學之道也好為人師<lb/>
也<lb/>
君子平其政行辟人可也焉得人人而濟之辟法也<lb/>
政政事行徳行平其政平其行示人以法而已杠梁<lb/>
不時有司之責也詩云尹氏大師維周之<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>秉國之<lb/>
鈞天子是毗俾民不迷平其政也儀刑文王萬邦作<lb/>
<pb n="KR4d0036_SBCK_027-5b"/>
孚平其行也<lb/>
賢不肖之間相去不䏻以寸為父兄言也所以樂有<lb/>
賢父兄者以其中也飬不中才也飬不才也如中也<lb/>
棄不中才也棄不才則其父兄之賢與不肖相去不<lb/>
䏻一間利者對不利而為言也在人也順之者謂之<lb/>
利逆之者謂之不利在噐也銛者謂之利椎者謂之<lb/>
不利在水也行者謂之利壅者謂之不利在動也便<lb/>
者謂之利違者謂之利孟子曰天下之言性者則故<lb/>
而已矣故者以利為本故猶常也役于物者非其本<lb/>
<pb n="KR4d0036_SBCK_027-6a"/>
性也順利而無所鑿者天命也故禹之行水也行其<lb/>
所無事也行其所無事者水之利也動而莫不順利<lb/>
者盡其性也舜由仁義行孔子從心所欲不踰矩順<lb/>
利之至也行而不失其貞者盡其情也喜怒哀樂之<lb/>
未發謂之中發而皆中節謂之和貞之至也故易曰<lb/>
利貞者性情也然則性情之盡者利與貞而已矣小<lb/>
人之為不善非便之也役於物而不知也君子之於<lb/>
義未必皆便之也至于便之而後出於性<lb/>
思之而盡其義始條理也行之而盡其道終條理也<lb/>
<pb n="KR4d0036_SBCK_027-6b"/>
知及之而不䏻勝其任者力不足也力足以至於古<lb/>
人而義未必盡合者知不足也宰我子貢有若其智<lb/>
皆足以知　伯夷柳下惠伊尹則皆䏻任聖人之事<lb/>
者也盖皆有所不足此孔子所以集大成也<lb/>
耳目䏻受而不䏻擇擇之者心也故物交物則引之<lb/>
而已心則不然是則受非則辭此其所以為大也從<lb/>
耳目口體而役其心者小人之道也<lb/>
學烏獲之任是亦為烏獲而巳為之而不至者才也<lb/>
孔子曰力不足者中道而止今汝画天子討而不伐<lb/>
<pb n="KR4d0036_SBCK_027-7a"/>
諸候伐而不討討者治其罪也伐則致力而巳不敢<lb/>
有所治諸候有加地之見於經者易曰康候有錫馬<lb/>
蕃庶錫馬加命也蕃庶進地也詩曰錫之山川土田<lb/>
附庸諸候固有加地之道也有加地之道則必預有<lb/>
以待之取諸鄰而與之不可也故其始封也雖曰百<lb/>
里預有以待之則有至乎五百里者故<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>之邦畿周<lb/>
以為一公二候　鄘衞是也雖表其地而未䏻有也<lb/>
魯之百里之地五而有其地所以異於先王之<hi>制也</hi>
善不至於誠不盡其心者也盡其心則性也知性則<lb/>
<pb n="KR4d0036_SBCK_027-7b"/>
知天矣天之與我者存而不使放也飬而無敢害也<lb/>
是之謂事天夀夭得䘮我不得而知知修身而已身<lb/>
既修矣所遇者則莫不命也所謂修身也不䏻窮萬<lb/>
物之理則不足擇天下之義不䏻盡已之性則不足<lb/>
入天下之道徳窮理盡性以此小人之樂于食色沒<lb/>
身不厭誠欲之也萬物皆俻於我矣反身而誠若小<lb/>
人之誠於食色也樂莫大焉人不可以無恥無恥之<lb/>
恥無恥矣恥莫恥於不知恥也<lb/>
仁言不如仁聲之入人㴱也聲聞也善政善行作於<lb/>
<pb n="KR4d0036_SBCK_027-8a"/>
比而聞於彼之謂聲詩曰載色載笑匪怒伊教言也<lb/>
相土烈烈海外有截聲也<lb/>
君子之道四其君安則容其君安則恱是事君人者<lb/>
也君不幸則死之不爲一君存亡社稷安則容社稷<lb/>
安則恱是安社稷臣者君危社稷則去社稷不幸則<lb/>
死之天之所與者與之天之所棄者棄之不爲一性<lb/>
存亡視天而已天民也其終也順受其三皇皇憂天<lb/>
下之不治者墨子之道也塊然無情於萬物者老子<lb/>
之道也有命有義正已而物正者大人之道也行至<lb/>
<pb n="KR4d0036_SBCK_027-8b"/>
於大人盡矣指其所化謂之聖指其所以聖謂之神<lb/>
恭敬者弊之未將者弊者所以符恭敬而非所以為<lb/>
夲也誠慤者恭敬之實者也恭敬而無實君子不可<lb/>
以虚拘伯髙之䘮孔氏之使者未至冉子攝束帛乗<lb/>
馬而將之孔子曰異哉使我不誠於伯髙好名者䏻<lb/>
譲千乗之國好義者譲不足以言之善者仁之質不<lb/>
忍者仁之動性之命於天者莫不善也雜于物然後<lb/>
有不善者人之常不善者徳之害也全其常者謂之<lb/>
仁仁人一也仁言其徳人言其體四體不具不足以<lb/>
<pb n="KR4d0036_SBCK_027-9a"/>
為人仁亦如此而已矣如是者仁之質也由是善也<lb/>
怵於心而為不忍者仁之動也言其術雖一日之不<lb/>
忍謂之仁可也言其人小有不足而謂之人則不可<lb/>
孔子孟軻之言仁指其事則雖一牛羊之不忍而謂<lb/>
之仁指其人雖管仲湏無不得為仁而顔淵仲弓猶<lb/>
告之以所未至其為仁則同所以命之者異也<lb/>
貊稽曰稽大不理於口孟子曰無傷也士憎兹多口<lb/>
言之於人也憎之則滋多強自修而已詩曰肆不殄<lb/>
厥愠亦不愪厥問不可者欲之小人也可者欲之可<lb/>
<pb n="KR4d0036_SBCK_027-9b"/>
謂善人矣徒知其可欲而未䏻有諸巳未信其為君<lb/>
子也有諸已則可謂信人矣書曰敬修其可碩<lb/>
善射者之教人志於彀而已䏻者從之今之與楊墨<lb/>
辨者如追放豚隨而教之不受而去則又從而招之<lb/>
所以自䖏者既屈而欲其聼者之必入可謂惑矣<lb/>
有布縷之征布泉也縷布帛也<lb/>
長興集卷第三十二<lb/>
<pb n="KR4d0036_SBCK_027-10a"/>
以浚闕按<lb/>
　　　長興集四十一　卷<lb/>
　　　今前闕一卷至十二卷<lb/>
　　　中闕三十一一卷<lb/>
　　　浚闕三十三至四十一<lb/>
　　　九卷共闕二十二卷<lb/>
<pb n="KR4d0036_SBCK_027-10b"/>
<pb n="KR4d0036_SBCK_027-10b"/>
</p>
<p>
</p>
  </div>
</body>
</text>
</TEI>
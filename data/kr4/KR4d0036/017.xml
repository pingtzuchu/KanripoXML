<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_017-1a"/>
沈氏三先生文集卷第三十一<lb/>
長興集卷第二十一<lb/>
　　　萬春圩圗記<lb/>
　　　楊州重脩平山堂記<lb/>
　　　楊州九曲池新亭記<lb/>
　　　邢州尭山縣令廳壁記<lb/>
　　　蒼梧䑓記<lb/>
　　萬春圩圗記<lb/>
江南大都皆山也可耕之土皆下㬎厭水瀕江規其<lb/>
<pb n="KR4d0036_SBCK_017-1b"/>
地以堤而蓻其中謂之圩蕪湖縣圩之大者唯荆山<lb/>
之北土豪秦氏世擅其饒謂之秦家圩李氏據有江<lb/>
南置官領之裂為荆山黄春黄池三曹調其租以給<lb/>
賜後宫本朝以属蕪湖縣租還大農太平興國中江<lb/>
南大水圩吏歐陽某護圩不謹圩以廢廢且八十年<lb/>
其間數𣣔治之轍為㳺説所格有司藏其議一車不<lb/>
能載嘉祐六年轉運使武陵張顒判官南陽謝景温<lb/>
復㑹其議使宣州寕國縣令沈披圖視其状披還以<lb/>
謂前之以為不可興者説皆可講也其一以謂秋夏<lb/>
<pb n="KR4d0036_SBCK_017-2a"/>
之水非廣澤無所容排其二十里以為墟則二十里<lb/>
之水将無所受溢則為害不𥙷所得夫丹陽石臼諸<lb/>
湖圩之北藩也其綿浸三四百里當水發時環圩之<lb/>
壌皆湖也如丹陽者尚三四其西則属于大江而規<lb/>
其二十里以為圩豈遽䏻為水之消長是説之無足<lb/>
患一也又曰圩之西南迎荆山為防江出峽中則水<lb/>
壅以灌山東今其下荆山之西流皆不能百歩折其<lb/>
堤以違荆山之衝弃以與江二百歩之廣則水無所<lb/>
迫不幸而壅則其阻在荆山之西非圩之為祸其東<lb/>
<pb n="KR4d0036_SBCK_017-2b"/>
則播為枝流以分其委是説之無足患二也又曰圩<lb/>
水之所赴皆有蛟龍伏其下而岸善崩向之敗未甞<lb/>
不以此盖圩之水鑿<hi>才到反</hi>堤而出釃於堤外其下不得<lb/>
不為淵淵深而岸隤其中非所當怪也今當鑿下為<lb/>
複堤鄣水出於數十歩之外注之江中則淵者在數<lb/>
十歩之外其淫衍漸隤不能數十歩以為圩敗是説<lb/>
之無患三也又曰自圩之廢納租而茭牧其間者百<lb/>
餘家矣一日皆罷遷其業势迫必且為姦此尤不然<lb/>
圩成固且與人奪之人而與人雖力不足為圩害何<lb/>
<pb n="KR4d0036_SBCK_017-3a"/>
所取於義昔之茭牧者今使之得耕其中势不以耕<lb/>
而昜茭牧固茭牧之所願非得使之為姦是説之無<lb/>
足患四也又曰圩之東南濵於大澤風水之所排堤<lb/>
不能乆堅也此其地非有斬然崛起之势陵遲而来<lb/>
者皆百餘歩傳堤為柳百行其下搴葦以列蓻之則<lb/>
水之所齒者在百歩之外而堤未甞與水遇其為堤<lb/>
之址数丈以廣而末鋭纔數尺無與水忤使其势不<lb/>
得與我争是説之無足患五也謝君雅知其可為及<lb/>
是請之奏其詞上即報可賜作者粟三萬斛使者持<lb/>
<pb n="KR4d0036_SBCK_017-3b"/>
詔書徑發屬縣不復關白比司比司以為望上書言<lb/>
其不利書三上果詔追罷前报轉運使可者使判官<lb/>
上對以謂役且起所發已萬計業不可罷圩且成歸<lb/>
罪所司即敗者重<hi>平声</hi>坐之無敢辭乃遂興之方是時<lb/>
歲饑百姓流冗縣官方議發粟因重其庸以募窮民<lb/>
旬日得丁萬四千人分隷宣城寜國南陵當塗蕪湖<lb/>
繁昌廣徳建平八縣主簿宣子駿舜元澤瑾傑載分<lb/>
部作治儀披摠五縣之丁授其方畧轉運司移其治<lb/>
於蕪湖比日一自臨觀於是發原决藪焚其菑翳五<lb/>
<pb n="KR4d0036_SBCK_017-4a"/>
日而野開表堤行水稱材賦工凡四十日而畢其爲<lb/>
慱六丈崇丈有二尺八十四里以長夾堤之脊列植<lb/>
以桑爲桑若干萬圩中爲田千二百七十頃取天地<lb/>
日月山川草木雜字千二百七十名其頃方頃而溝<lb/>
之四溝澮之爲一區一家之澮可以舫舟矣隅落部<lb/>
伍直曲相望皆應法度圩中爲通途二十二里以長<lb/>
北與堤㑹其袤可以兩<hi>去声</hi>車列植以柳爲水門五又<lb/>
四十日而成凡發縣官粟三萬斛錢四萬歲出租二<lb/>
十而三總爲粟三萬六千斛菰蒲桑枲之利爲錢五<lb/>
<pb n="KR4d0036_SBCK_017-4b"/>
十餘萬圩既成天子賜其名曰萬春其始格議者滋<lb/>
不快更造異說務危傷之後四歲郡國十八大水江<lb/>
浙漢沔間所在泛人廬舎流徙皆以萬計宣池之間<lb/>
圩之沉者千餘區而萬春獨屹然藩其一方群小圩<lb/>
皆恃以無毁先是萬春適就又過其　東十五里築<lb/>
圩曰百丈其工半萬春因其舊器材藁委之郡邑使<lb/>
者不復親臨矣典議復非老習多少年喜事易之弗<lb/>
爲意方大水也百丈在沉中欲中傷有司者漫言萬<lb/>
春亦沒御史以爲言天子遣使者臨視之使者新用<lb/>
<pb n="KR4d0036_SBCK_017-5a"/>
事𣣔立威不肯直有司盛論百丈不當立劾奏轉運<lb/>
使追其前對䛇書無状使判官皆坐謫而百丈㑹廢<lb/>
或者以謂水害衡𬒳天下如是數十年百年儻一有<lb/>
之宣池之間圩之亡者以千數而百丈獨蒙其名使<lb/>
者義不直雖然水之為禍不常而百丈適遇其不幸<lb/>
始時人固有以為不可興興且復敗者百丈豈不既<lb/>
敗矣乎是𣣔使聴者不惑不可得而又𣣔廷中懸决<lb/>
其是非得失於千萬里之外置弗治有司晏然視其<lb/>
敗而不為意此固理之難蘄者予獨悲夫作者之意<lb/>
<pb n="KR4d0036_SBCK_017-5b"/>
甞謂子言天下之財不足以相飬豈獨野人之憂在<lb/>
上者所當任也江南之斥土如萬春者數百㐮漢青<lb/>
徐之間人益希其過江南者不貲異時有言其可耕<lb/>
者天下莫之應也予且使天下信之故其治萬春甚<lb/>
力其挑衆獨任犯患難而不顧者意豈獨萬春而巳<lb/>
也一萬春之成未足信於人而人固已信百丈之敗<lb/>
矣始之𣣔以為唱者乃所以實天下之毁者也予以<lb/>
謂天下之事其勢常若臨危之物衆人引之不能進<lb/>
一人排之則譁然徃矣盖處順勢者昜為力矯衆違<lb/>
<pb n="KR4d0036_SBCK_017-6a"/>
者難為功成功者常䖏於順勢至其不偶乃出於異<lb/>
端固君子謂之有命也歟予觀萬春圩圗樂其成功<lb/>
而又悲百丈之不幸乃輯其說而序其下<lb/>
　　楊州重脩平山堂記<lb/>
楊州常節制淮南十一郡之地自淮南之西大江之<lb/>
東南至五嶺蜀漢十一路百州之遷徙貿易之人徃<lb/>
還皆出其下舟車南北日夜灌輸京師者居天下十<lb/>
之七雖選帥常用重人而四方賔客之至者語言面<lb/>
目不相誰何終日還㘴滿堂而太守應决一府之事<lb/>
<pb n="KR4d0036_SBCK_017-6b"/>
自若徃徃亦不睱盡舉其職不然大敗不可復支雖<lb/>
力足以自信始皆不敢迎謂之可治卒亦岀必於甚<lb/>
勞然後䏻善其職故凡州之宴賞享勞太守之所逰<lb/>
䖏起㞐率皆有常處不能以意有所揀擇以爲賔客<lb/>
之懽前日今叅政歐陽公爲楊州始爲平山堂於比<lb/>
觀上之時引客過之皆天下豪俊有名之士後之人<lb/>
樂慕而来者不在於堂榭之間而以其爲歐陽公之<lb/>
所爲也由是平山之名盛聞天下嘉祐八年直史館<lb/>
丹陽刁公自工部郎中領府事去歐陽公之時纔十<lb/>
<pb n="KR4d0036_SBCK_017-7a"/>
七年而平山僅若有存者皆朽爛剝漫不可枝撑公<lb/>
至踰年之後悉徹而新之凡工駔廪餼材藁之費調<lb/>
用若干皆公黙計素定一日指受其䖏所以為堂之<lb/>
壮麗者無一物不足又封其庭中以為行春之臺昔<lb/>
之樂聞平山之名而来者今又将登此以慱望遐觀<lb/>
其清凉髙爽有不可以語傳者也楊為天下四方之<lb/>
衝旦至乎此者朝不知其徃朝至乎此者夕不知其<lb/>
徃民視其上若通道大途相值偶語一不快其意則<lb/>
逺近搔括謗諠紛不可觧公於此時能使威令徳澤<lb/>
<pb n="KR4d0036_SBCK_017-7b"/>
洽於人心政事大小無一物之失而寄樂於山川草<lb/>
木虗閑矌快之地人知得此足以為樂而不知其致<lb/>
此之為難也後人之登是堂思公之所以樂将有指<lb/>
碑以告者也<lb/>
　　楊州九曲池新亭記<lb/>
建隆元年太祖親討李重進之亂駐蹕於城北使石<lb/>
守信破壁取重進重進以火死楊州既歸後因即其<lb/>
地以為原廟天子歲五遣使獻詞以家人之禮進于<lb/>
廟下楊州刺史率其官屬月再朝焉嘉祐八年詔以<lb/>
<pb n="KR4d0036_SBCK_017-8a"/>
直史館丹陽刀公守楊州當淮南大水之後民艱不<lb/>
支歲藉不入公以惠和慈仁康集勞来直心正身脩<lb/>
明百職文武賔吏各率其業罔敢怠傲民卒用寕歲<lb/>
以太康乃以吉日巡視宫廟按垣　室曰此上聖所<lb/>
以眷錫我邦休有惠烈實冐邦土祠事弗䖍無以報<lb/>
稱廢徹無所神惠不歆於是墁甃丹　弊脱黯黦一<lb/>
新以為瓌麗宏絜而又治其北垣蜀岡之渊廢宫之<lb/>
墳哆其故堂慱而新之對峙二亭臂張於前木茂泉<lb/>
清鳬鴈與與光氣上下朝霏夕隂浮動於檐櫨之間<lb/>
<pb n="KR4d0036_SBCK_017-8b"/>
而不知其有故宫廢苑荒榛㫁蔓之可悲也治平二<lb/>
年二月之䀲工徒告休公将勞成於是属其叅軍事<lb/>
沈某考詞於碑而繼之以詩曰<lb/>
昔在建隆天子有征環楊有師盗不敢<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>躰磔肩分<lb/>
孰為肘肱推其中軍車裂馬騰截截疆埸炎不可薄<lb/>
既　其吭附者益落士勵而奮髙噪大躍車盤轂交<lb/>
有萬其羣氣抑不掦投兵而奔我師蹙之潰其國門<lb/>
軍于其軍持其大醜狥于淮人天子在師将以武克<lb/>
不驚不愆以殞元慝有赫在天䧏則在廟孔威有神<lb/>
<pb n="KR4d0036_SBCK_017-9a"/>
綏我億兆公在朝庭崇事有嚴卒奠以出龍旂纎纎<lb/>
廢無燕松其福不下公作新亭以御鐏<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>諸臣友朋<lb/>
孔燕俟俟我邦有休公實来為不冺有考我公之思<lb/>
　　邢州尭山縣令廳壁記<lb/>
地方百里聴事於庭者萬家上不得專逹於天子下<lb/>
不得賔飬國中之善士其官謂之縣令其秩不得齒<lb/>
於天子之下士静牽動違势如槁毛士能得志於斯<lb/>
亦可謂賢矣其選既輕故民未嘗厚望於吏吏之自<lb/>
期亦以此則因謂之治豈所謂治者耶吾王君聖羙<lb/>
<pb n="KR4d0036_SBCK_017-9b"/>
之為尭山不以其軽者入干心而獨為其所難剝槌<lb/>
㫁裂之政不得行皎明察深矯属之名不立而下皆<lb/>
有以相先不暴不争肆耕而飽食事益不至縣令之<lb/>
庭縣既已空無事乃治其所居之堂凡前後之共為<lb/>
此邑者不忍其人沒而不章則又納其壁中以縣令<lb/>
之題名予客過趙魏之郊問其故家舊俗皆嘅然喜<lb/>
言三晋戰國之事自七國之時趙數窘秦人於兩河<lb/>
之間秦方強天下所憚獨在趙故趙常受兵為天下<lb/>
勁國其後四分以為代魏燕趙踣漳南蹶上黨肩凥<lb/>
<pb n="KR4d0036_SBCK_017-10a"/>
頓僨不能相支而邯郸鉅鹿穿裂摧壊獸驚鳥决獨<lb/>
當四方之鋒其人生而知有戦闘攻掠之備習聞而<lb/>
成風者已乆而不可遷雖當積安無事之日其天性<lb/>
固以異于他俗此冝治之甚難而聖羙摩撫調飬之<lb/>
既成則又推之於前後之人若無心於得失者宜乎<lb/>
民安之不難矣聖羙以嘉祐六年得尭山於其将去<lb/>
使来求記於予則治平元年也錢塘沈某記<lb/>
　　蒼梧臺記<lb/>
予始至海州入其境聞有朐羽之山書於經見於傳<lb/>
<pb n="KR4d0036_SBCK_017-10b"/>
記小説疑其為非常而未覩其為物也東望有山蔚<lb/>
然立於大海洪波之中日月之光蔽映下上疑此為<lb/>
二山者問之則二山顧在其西痺薄秃陋不充所望<lb/>
向予所覩蔚然者乃獨在其海中故瑯琊贛榆之墟<lb/>
而今之東海縣也予過海州登胊山而壮之其望大<lb/>
海若吾之左右臂天地日月之逰動出沒可俯而窺<lb/>
也胊山昔予小之而不顧者能尚可以如此况其瞠<lb/>
然意可以無胊山者予得從而登焉豈不益壮吾觀<lb/>
耶於是有職不得徃其明年東海令以事去而予得<lb/>
<pb n="KR4d0036_SBCK_017-11a"/>
攝其官其徃也以歲之四月方草木脩茂山氣秀蔚<lb/>
下礸口忛海而渡以至邑之九日登蒼梧之山望大<lb/>
海之津晨鷄初鳴夜漏未極而東方雲騫氣如渥朱<lb/>
旛懸幟羅烟炎四發乆之溟波洞赤欝揚沸騰爚如<lb/>
洋金而朝日始放焉乍妥茫洋扶輿光景仰射隙釃<lb/>
上指人動馬行影在霄漢反顧海之為州僅在蒼烟<lb/>
䀲霧查藹之間藐然如一浮萍之不可分此其卑者<lb/>
猶有大山焉曰由吾関山予雖得至其下竟不果登<lb/>
而歸聞其多猛獸異物徃嘗有死于逰者其言未必<lb/>
<pb n="KR4d0036_SBCK_017-11b"/>
信然而予固未可以與猛獸異物辨之也蒼梧之為<lb/>
孤秀挺絶四游八騖仰髙俯下日月之所徧耳目之<lb/>
所接吾得而盡於此山矣盖可以無求於彼而足也<lb/>
乃謀築觀其上以與邑人歲時彷徉翺翔遊乎浩渺<lb/>
混茫之中以忘吾憂势不能遽成而予之不乆於此<lb/>
也粗記其一日之逰使後之人可以跡予言而為之<lb/>
猶足樂其不廢也<lb/>
長興集卷第二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_010-1a"/>
沈氏三先生文集卷第二十四<lb/>
長興集卷第十四<lb/>
　刀筆<lb/>
　　謝復起居舎人充龍圗閣待制表<lb/>
　　延州謝到任表　謝加恩表<lb/>
　　謝賜暦日表　謝賜衣襖表<lb/>
　　慰祔廟表　謝傳宣奨諭表<lb/>
　　同天節功徳䟽<lb/>
　謝復起居舎人充龍圖閣待制表<lb/>
<pb n="KR4d0036_SBCK_010-1b"/>
臣某言今月三日進奏院逓到敕誥各一道伏蒙<lb/>
聖恩授臣依前行起居舎人充龍圖閣待制散官封<lb/>
賜如故仍放朝謝者俾臨便郡仰戴睿慈更荷誤恩<lb/>
就加顯秩顧惟忝冐交積兢營臣某誠惶誠懼頓首<lb/>
頓首伏念臣<graphic n="KR3549" url="https://raw.githubusercontent.com/kanripo/KR-Gaiji/master/images/KR3549.png" mimeType="image/png"/>然孤生出遭興運乏髙明之志藴苟<lb/>
獵渉於㙯文早延寵於書林亟躋榮於禁掖荐更噐<lb/>
使特出聖知此縁際㑹於有為屢賜從容於讌對養<lb/>
心無術曽蔑𥙷於國謀燭理甚卑輒敢干於罪議尚<lb/>
容陳力未即投荒去違日月之清光出付江吴之善<lb/>
<pb n="KR4d0036_SBCK_010-2a"/>
壌為一身之計蹎沉豈望於再生惟許國之心灰杇<lb/>
未忘於自奮分沒身於散地甘絶意於亨衢鈞播無<lb/>
垠不能喣咻於既墜宸恩横𬒳超然振擢於無階不<lb/>
使自棄於難值之辰尚冀收功於将盡之日上聖為<lb/>
恩之至此顧臣䖏已之何如蹈死無難畢生奚報盖<lb/>
此伏遇　皇帝陛下盛徳天覆大明日躋輔萬物於<lb/>
曲成矜一夫之不獲遂䝉善貸勿使遐遺弃席已傷<lb/>
再施華幄㸑材収用復立榮塗敢不勉智力以自強<lb/>
奉　詔條而興治懋勤夙值祗述聖明不忘含垢之<lb/>
<pb n="KR4d0036_SBCK_010-2b"/>
至仁感深鏤骨固守報君之素節誓以捐軀臣無任<lb/>
感天荷聖激切屏營之至謹奉表稱謝以聞<lb/>
　　延州謝到任表<lb/>
臣某言伏蒙　聖恩授前件差遣巳於今月十五日<lb/>
到任上訖夙祗眀詔𬒳使連城屈師于之顯庸起幽<lb/>
孱於已墜浼恩踰分感涕無從臣某<hi>中謝</hi>竊以榮河<lb/>
而西阻山為塞背雕隂而劃壌得烏延之故庭虎旅<lb/>
百營貔士十萬四府連衡而鸛鵞成列五州共貫而<lb/>
隅落相鈎扼左袵之喉襟執西衝之筦鑰治吏累洽<lb/>
<pb n="KR4d0036_SBCK_010-3a"/>
野無暴師民忘預戒之虞俗沃乆安之習扳輿羽扇<lb/>
樂罷儆之空名緩帶䡖裘示四方以無事武衞欝而<lb/>
不奮荔戎偃然自驕逮元聖之題期監百王而更化<lb/>
政象參稽於治古新書一講於神謀廊九将之鋭師<lb/>
掲百樓之峻壘弊旗摝鐸逹竒正者近古無倫弁服<lb/>
介纓翹鍾䁀者一旦成市礪燕吴之栗鍔收屈兾之<lb/>
異材的如星熒目液瞻掉而不敢視矯然鵲厲谷量<lb/>
色别者無足稱法度備具如此之嚴才能衆多於斯<lb/>
為盛求其将明之可任豈徒長率之為難如臣者沉<lb/>
<pb n="KR4d0036_SBCK_010-3b"/>
愚寡䏻堅陋難餙積縁幸遇浸冐大恩群逰衆人之<lb/>
間無𥙷萬分之一頃以狂冥之論自干義刑上繄容<lb/>
厚之仁屈從寛赦未更歲月遽荷湔提望國門之光<lb/>
猶疑却歩履侍臣之署驟若再生身驚飄葉之輕心<lb/>
劇臨渊之慄逮賜燕朝之對再趨交㦸之宸威座𥘉<lb/>
瞻俯勾陳而欲仆温詞載色恍神觀之頓還膏踰雨<lb/>
露之生慈甚義方之教假海岱之使節總河洛之師<lb/>
屯再易名城曽未浹日禮優臨遣身奉楉言踰聖作<lb/>
之初終講睿謀之緼賾措長御之格爛典誥之難名<lb/>
<pb n="KR4d0036_SBCK_010-4a"/>
論古人之功皆筆牘之餘意非素期之所及悉蒙賜<lb/>
於一朝巵酒至㣲尚足死食馬之士三㦸之獲未䏻<lb/>
酬解縳之恩才非昔人遇超夐古此盖　皇帝陛下<lb/>
照齊日月惠浹天淵遏戎<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>以兼收㣲謏聞之或棄<lb/>
教之載之而期至於善念兹釋兹而各盡其方鳶或<lb/>
戾天竊兾下材之可作鴞之食椹尚希天性之難移<lb/>
敢不盡慮力行求　聖神責任之實晝警夕惕思天<lb/>
地亭育之恩臣聞心决則氣為之盈勇生於義之所<lb/>
激援枹誓衆則雖三軍而可陵受命忘家則視白刃<lb/>
<pb n="KR4d0036_SBCK_010-4b"/>
為無物雖難強者㫁㫁之技獨自信者區區之心有<lb/>
如白水之難移不及黄泉而弗措儻十駕而可及雖<lb/>
千能而必為圖報之堅誓志如此臣某無任感天荷<lb/>
聖激切屏營之至謹奉表稱謝以聞<lb/>
　　謝加恩表<lb/>
臣某言准進奏院逓到　敕誥各一道伏蒙<lb/>
聖恩授臣朝散郎依前充龍圗閣待制加騎都尉進<lb/>
封開國子食邑二百者竊以誕揚孚号一新法度之<lb/>
原朋錫丕釐下及鎻凉之品臣某<hi>中謝</hi>竊以脩矌㣲<lb/>
<pb n="KR4d0036_SBCK_010-5a"/>
之逸典合昭莫於聼朝形容大猷翕受駿龎之命惠<lb/>
休濵土疇離渙衍之恩熈濶世不講之盛儀起正王<lb/>
難能之大烈綜稽稱實方訓迪於治工班授政常敢<lb/>
冐干于德澤幸踰械量心兼震榮此盖<lb/>
皇帝陛下廣塵霧之容廓天地之施因崇闈之裒對<lb/>
嘉服列之駿承不遺外采之遐覃及榮名之賜敢不<lb/>
祗欽義訓方底舊聞苟圖報之有階非沒身而不已<lb/>
臣某無任感天荷聖激切屏營之至謹奉表稱謝以<lb/>
聞<lb/>
<pb n="KR4d0036_SBCK_010-5b"/>
　　謝賜暦日表<lb/>
臣某言今月四日都進奏院逓到　敕書一道伏蒙<lb/>
聖慈賜臣元豊四年暦日一卷者五紀順平四時信<lb/>
飾述先王之大奉頒四海之正元祗荷恩榮兼深震<lb/>
忭臣某<hi>中謝</hi>伏惟　皇帝陛下道體乾運法侔帝王<lb/>
廣延宣問以盡神嘉生茂氣之来相天人欽授以集<lb/>
巍巍之功日月送迎用成嶷嶷之徳敷天蒙貺羣物<lb/>
底期臣職布邦條躬承詔錫仰慶無彊之暦俯授萬<lb/>
民之中服命兢榮與衆歡蹈臣某無任感天荷<lb/>
<pb n="KR4d0036_SBCK_010-6a"/>
聖激切屏營之至謹奉表稱謝以聞<lb/>
　　謝賜衣襖表<lb/>
臣某言今月一日左侍禁倪詢到延州伏蒙<lb/>
聖慈特䧏　敕書賜臣翠毛細錦綿<graphic n="KR3665" url="https://raw.githubusercontent.com/kanripo/KR-Gaiji/master/images/KR3665.png" mimeType="image/png"/>襴一領兼賜<lb/>
就糧本城諸軍貟寮等初冬衣襖餘從宣命指揮者<lb/>
臣等已於當日各祗受訖使人即詔笥服将恩發命<lb/>
之初心已踰扵挾纊拜榮之日氣驟劇於噓枯顧無<lb/>
荷㦸之勞越受觧衣之賜捐身為誓力報唯期臣某<lb/>
<hi>中謝</hi>伏惟　皇帝陛下躬聖神之欽明並天地之化<lb/>
<pb n="KR4d0036_SBCK_010-6b"/>
育旁脩𥙷發之令下及封彊之臣興篚錫以鈞休授<lb/>
使華而致寵服而視事敢忘都士之有常𬒳以晝行<lb/>
深懼梁鵜之不稱期於顛隕莫踰榮恩臣與本路将<lb/>
佐諸軍等無任感天荷聖激切屏營之至謹奉表稱<lb/>
謝以聞<lb/>
　　慰祔廟表<lb/>
臣某言伏承　慈聖光憲皇后祔廟禮畢者方中永<lb/>
閟丗室追崇聖念難居普天同戚臣某<hi>中謝</hi>伏惟<lb/>
皇帝陛下自天鍾聖嚴逺致隆感虞事之既成接神<lb/>
<pb n="KR4d0036_SBCK_010-7a"/>
道之兹始仰視榱桶知孝徳之徳忘聞其容聲慨靈<lb/>
逰之如在<lb/>
　　謝傳宣奨諭表<lb/>
臣某言伏蒙　聖恩傳宣撫問者臣聞都俞堂陛之<lb/>
上帝堯極天下之明褒貶片言之間孔子擅萬世之<lb/>
法况當大明之無所屈至徳之不可階舒惨迪四時<lb/>
之工嚬笑移矌代之俗豈臣之㣲而遽當蒙格訓之<lb/>
賜求義所在則以何塞名實之歸怔營省循俯仰頓<lb/>
越臣某<hi>中謝</hi>此盖　皇帝陛下稽順休命保惠庻工<lb/>
<pb n="KR4d0036_SBCK_010-7b"/>
謂推誠可以成物而發為過恩錄藝所以興能而先<lb/>
其下逹豈止淪扵肌腑為終身之溢榮固當銘在<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>
匜遺歴代之寳訓志圗力報期盡此生臣某無任瞻<lb/>
天荷聖激切屏營之至謹奉表称謝以聞<lb/>
　　同天節功徳䟽<lb/>
臣等伏以秘緯孚先蜜祚剛亨之運璿靈啟㤗甫當<lb/>
震育之期欵神畤以躋誠接丕裭於邃御庻休景㑹<lb/>
萬宇同寅　皇帝陛下伏願天固壽祺日隆帝羡濬<lb/>
襲無疆之暦紹開有永之年地拱天臨契千齡之炳<lb/>
<pb n="KR4d0036_SBCK_010-8a"/>
爍日升月亘延四海之鴻祥臣等無任瞻天祝聖激<lb/>
切屏營之至謹具䟽奏聞<lb/>
長興集卷第十四<lb/>
　　　從事郎處州司理叅軍髙布重校兼監雕<lb/>
<pb n="KR4d0036_SBCK_010-8b"/>
<pb n="KR4d0036_SBCK_010-1a"/>
沈氏三先生文集卷第六十一<lb/>
雲巢卷第十<lb/>
　　邵州立禅師塔銘　伯少卿埋銘<lb/>
　　宋太子中舎張傳師墓誌銘<lb/>
　　廣照大師塔銘<lb/>
　　朝奉郎守國子慱士致仕錢君墓銘<lb/>
　　隱居放言　謝趙資政<lb/>
　　謝諸先軰　祭張司勲文<lb/>
　　諭客辭　題畫像<lb/>
<pb n="KR4d0036_SBCK_010-1b"/>
　　　真覺開堂　龍華三㑹啓文<lb/>
　　　代乞致仕表　巢父槁銘<lb/>
　　　景徳乞席䟽　祭曽舎人<lb/>
　　　息庵銘左右山　祭外姑彭城縣君文<lb/>
　　　門箴　重居開堂<lb/>
　　　勸學䟽　禱神文二<lb/>
　　　豫章黄魯直　叡逹跂魯直詩<lb/>
　　　魯直帖　沈睿逹墓誌銘<lb/>
　　邵州立禅師塔銘<lb/>
<pb n="KR4d0036_SBCK_010-2a"/>
禪師名惠立桂林蔣氏子也生不食葷血始九歲出<lb/>
家依同郡蕩律師求度五年遂度為沙門入鹿門山<lb/>
觀三乗經律深達法相造龍牙遷公一言頓徹若獲<lb/>
亡金若復故舎推為龍牙上首山盤水渟還同未悟<lb/>
且三紀邵陵太守崔侯廼啟西湖之法席以延凡舄<lb/>
始轉法輪為四衆師逾二十年无為无作度度不愛<lb/>
金錢為崇餙其道埸舉新之至无所用其力益獻土<lb/>
田廬舎以供朝夕費朝廷岀使者按夷人所獻地使<lb/>
者屈禪師先入示信夷人屈膝受指使者以為功将<lb/>
<pb n="KR4d0036_SBCK_010-2b"/>
薦於上辭不許轉運使請遷衡岳之大伽藍亦不許<lb/>
識者韙之元豊四年二月三日戒侍者具湯沐訖不<lb/>
示疾亦不說偈正坐入㓕問年七十七間臈六十三<lb/>
門人善琮茶毗之其以骨建塔于寺之西南隅太守<lb/>
關侯祀以書抵余道其高行乞偈以賛之稽首三歸<lb/>
銘之偈曰<lb/>
少林壁觀本无說至於咄咄蓋巳末造妙顯微參諸<lb/>
佛不能无心但小黠大士迅飛岀南粤道化邵陵嗣<lb/>
耆崛端如亭亭海中月内含圓明外平澈不牽名勢<lb/>
<pb n="KR4d0036_SBCK_010-3a"/>
事攘奪不拂因縁爲㫁㓕法門浸衰誰可遏三湘五<lb/>
溪同一茂巍巍堵波閟靈骨将與彌勒當來出南山<lb/>
孤雲自起沒縳芻右流終不竭<lb/>
　　伯少卿埋鉻<lb/>
公諱振字發之世爲錢塘人以皇考尚書公任爲大<lb/>
祠郎起家歴上髙臨淮二縣主簿遷茶陵縣令尚書<lb/>
公捐館觧官去還調星子縣令有能名公卿使者交<lb/>
薦改大理寺丞監蘇州税遷太子中舎知剡縣剡淛<lb/>
右大邑民頑悍吏多爲姦公至逾年峻法鉏治𥘉卒<lb/>
<pb n="KR4d0036_SBCK_010-3b"/>
不撓而其民始伏樂生興事為作砩畜水漑田五千<lb/>
頃至今迨三十年不壞號沈郎砩移巴西縣引仲弟<lb/>
在蜀不當行改金華縣轉殿中丞其治尤嚴於在剡<lb/>
時不勞而公私晏然遂稱無事仁宗祀明堂拜國子<lb/>
慱士賜五品服知藤州方儂智髙亂二廣公疾驅隃<lb/>
嶠而賊巳平臨州視事城中蕭然无有官府閭舎始<lb/>
募兵調夫戮力為築城郭立府寺閲歲舉新之轉虞<lb/>
部員外郎朝廷方行賞丁太夫人憂既除進比部貟<lb/>
外郎通判衛州不赴換北作坊雖身在都下然未嘗<lb/>
<pb n="KR4d0036_SBCK_010-4a"/>
逰權執門唯跡訪道術方士購求古書為事歲滿以<lb/>
其勞進駕部貟外郎英宗即位拜虞部郎中轉比部<lb/>
郎中乞監灊山靈仙觀於是有掛冠志前在官者多<lb/>
不治事祠奉不嚴神明不格公至始革易敝病敦崇<lb/>
清修逐道士伊居喆而其徒莫敢不肅山西諸沙門<lb/>
多不戒而魁領文鐃尤恣横公盡録其過移州縣遂<lb/>
黥之一山為清代還轉駕部郎中今上即位拜司表<lb/>
少卿乞監崇山崇福宫遂拂衣東歸祀南郊封長興<lb/>
縣開國男食邑三百户頃之上章請老詔許之乃脫<lb/>
<pb n="KR4d0036_SBCK_010-4b"/>
冠冕與其所知為方外之逰後三年以熈寕六年十<lb/>
二月已丑卒于河東之私第享年七十三以明年三<lb/>
月庚申葬龍居山先塋之左惟公内剛外柔其與人<lb/>
交𥘉不校細故及犯之亦不可觧有急難或不能自<lb/>
存数捐巳以濟之為孤[婺-矛+牙]男女子婚嫁者数人所至<lb/>
為人辨曲直其不能直若巳推之平日好聚書聚㡬<lb/>
二萬卷當其终不懈所至末年益勤時数日不御藥<lb/>
遺令戒敕後事凢数百言無一語悖大底言性命示<lb/>
儉約而巳猶以聚書諉諸孫使勿忘吾志云𥘉皇考<lb/>
<pb n="KR4d0036_SBCK_010-5a"/>
尚書與世考侍郎皆以太常少卿䘚于官及公拜司<lb/>
農謂左右曰吾仕宦四十年不苟進亦未嘗有過殁<lb/>
從二父以卿葬足矣曽祖諱承慶仕吳越國為營田<lb/>
使入朝改大理寺丞謝病去祖諱英以清徳為世稱<lb/>
贈吏部尚書考諱同任太常少卿贈開府儀同三司<lb/>
吏部尚書國史有傳聚鍾陵潘氏集賢校理汝士之<lb/>
女封安吉縣君先卒二男逵大理寺丞知永嘉縣述<lb/>
許州司户叅軍監杭州楊村鹽埸二孫男价試将作<lb/>
監主簿修尚㓜三女長適㑹稽進士史叔參先卒次<lb/>
<pb n="KR4d0036_SBCK_010-5b"/>
適國子慱士孫純次適大理寺丞趙君紀七孫女長<lb/>
適大廟齋郎崔熈餘尚㓜遺令使某為銘不敢辭銘<lb/>
曰烏峰蜿蜿奠西土群山㑹合執如舞流泉冷冷䧏<lb/>
北塢白雲升天或為雨頋然司農踵先武從政四方<lb/>
孰余侮致位九卿樂幽處歸于九泉適我所松楸相<lb/>
望考與祖或後或前維孫子百世千秋承世祀陵谷<lb/>
或遷神作主<lb/>
　　宋太子中舎張傳師墓誌銘<lb/>
君諱誨字傳師姓張氏皇考尚書公自浦城徙居吴<lb/>
<pb n="KR4d0036_SBCK_010-6a"/>
今為吴人尚書公在仁宗時治職任事位顯矣君年<lb/>
始數歲巳能治其家號孝友謹厚不預人事以其餘<lb/>
力讀書夜不半不寐宗族朋友稱賢焉𥘉𥙷太廟齋<lb/>
郎數抜進士薦不中苐當仕矣乃以親命来調杭州<lb/>
新城主簿遷延不行者復十餘年及尚書公歸老于<lb/>
吴乃𥙷州從事盖不去膝下而幕府事不廢公私殱<lb/>
悉必應尚書公捐館哀毀骨立人以為難終䘮試判<lb/>
入髙等授寕海軍觀察推官奉繁昌太夫人之官時<lb/>
伯兄隱直仲兄樞言以才徳著名数徃來錢塘兄弟<lb/>
<pb n="KR4d0036_SBCK_010-6b"/>
雍睦人不能目其優劣踰年太夫人卒兄弟號護其<lb/>
䘮以歸泣血三年情過於禮治平三年服除調成徳<lb/>
軍節度推官今丞相建安公出使朔方深噐其材特<lb/>
表薦之㑹定武帥孫次公卒君其壻也次公家楊其<lb/>
子少不能歸乃以次公治命請十上乞君官楊州以<lb/>
經紀其後遂除楊州税未上改江都令於是朝廷方<lb/>
遣使行天下以新法從事使者欲省廣陵入江都爲<lb/>
一縣召君議議皆合即薦君乞改秩治江都縣事二<lb/>
邑在淮海號煩劇君擇吏史按圖籍因改邑一切舉<lb/>
<pb n="KR4d0036_SBCK_010-7a"/>
新之而人不知撓盖君不以孑子為譽而識者黙知<lb/>
其為能當是時淮南旱甚官除民租矣太守以下圭<lb/>
租尚弗蠲君為言之乃蠲其半而令之田獨豊君悉<lb/>
除之百姓以為亷方使者開洪澤渠導溪子港皆有<lb/>
勞在賞格治江都凡五年乃得代遷太子中舎還朝<lb/>
江淮發運使薦君華亭塩監巳拜詔将行丞相識其<lb/>
故吏也擢通判祁州及還吴隱直卒於蜀而其䘮始<lb/>
歸兄弟友愛尤篤悲痛不巳巳治舟行矣暴得疾以<lb/>
熈寕十年八月壬寅卒于舟中享年五十四嗚呼傳<lb/>
<pb n="KR4d0036_SBCK_010-7b"/>
師止于斯乎善悪報施不可道也幸不幸不可知也<lb/>
即以其年十一月巳酉從隱直歸葬尚書公之兆余<lb/>
以為逝者有知傳師无憾矣夫人孫氏賢明能治其<lb/>
家六男曰元載元恪元均巳舉進士元功元伯元及<lb/>
尚少四女嫁著作佐郎禇理隴西李士衮大廟齋郎<lb/>
晁端復少者未笄葬有日矣其子屬余為銘以余為<lb/>
知傳師者必不苟作也其世次尚書公之諱不書有<lb/>
劉公原甫之碑傳于世銘曰傳師始以孝友聞其材<lb/>
豈特後二昆四十綵衣戯寝門其視仕進如浮雲公<lb/>
<pb n="KR4d0036_SBCK_010-8a"/>
卿大臣数薦論方且振歩望九閽有如大車任萬鈞<lb/>
未駕巳覆何可云穹隆山深吴江渾下從先公宅揄<lb/>
枌不在其身在子孫千百億載流清芬<lb/>
　　廣照大師塔銘<lb/>
廣照大師名慧欽錢唐人七歲出家依寳雲寺惟清<lb/>
上人惟清以醫名多賔客廣照求度時雖甚少巳特<lb/>
然不羣及落髪盡能傳老師之術益通黄帝扁鵲諸<lb/>
書其視脉投藥不煩病者霍然巳即謝不往不以其<lb/>
技為工遇所知即行貴賤不間也廣照操心為善能<lb/>
<pb n="KR4d0036_SBCK_010-8b"/>
以意攝物无内外自趣法樂不為絶行不為苟合與<lb/>
寳月廣公為友士大夫多賢之言善行必推二人皇<lb/>
祐中㤙賜紫衣後七年加號廣照中間為其衆請主<lb/>
寺事也食者千指帑無一錢廣照不祈於人求獻者<lb/>
相踵有餘為易其摧木圯瓦進有筵安有次矣付其<lb/>
弟子仲猷而去數語人曰吾将休吾身于寂寞之埸<lb/>
不為丗累也方余少時讀書西山下與寳雲諸公徃<lb/>
來者甚乆其朝夕相從若家也而廣照每遇余雖甚<lb/>
盛暑與間處必嚴衣履而後追動不逾矩余以是尚<lb/>
<pb n="KR4d0036_SBCK_010-9a"/>
之及吾家翰林公開府始識廣照尤加異禮其有所<lb/>
召如寳月圓明天竺二公在㑹者不過数人廣照必<lb/>
先焉文通頃語余曰他日予為州當謀屈廣照主其<lb/>
教門以表領也人或聞者皆以翰林公言為然後三<lb/>
年卜居青龍時余将詣京師送余於檇李又追於嘉<lb/>
禾之丘憫憫不去余固異之未逾月余以事復至杭<lb/>
則寳月既入㓕一夕矣居數日青龍以廣照訃來釋<lb/>
氏耋倪與士大夫走哭二道塲者道為壅皆曰善人<lb/>
逝矣善人逝矣時熈寕元年十一月辛卯也嗚呼當<lb/>
<pb n="KR4d0036_SBCK_010-9b"/>
末法時善士常少而二大士繼去其可傷也巳其生<lb/>
也以善攝不善猶不足况其巳乎入㓕後十三日仲<lb/>
猶奉其棺自青龍去以明年正月壬申葬北山鮑家<lb/>
田為後者弟子猷法孫彦贇彦昌凢三人曽孫曇性<lb/>
一人猷曇皆紫方𫀆廣照善棊又善書與其氏族皆<lb/>
不書非其事也将葬余為之銘曰廣照拳拳不名仁<lb/>
者以世放行孰云可捨其定在心如調象馬其慧及<lb/>
物乃出陶冶吾昔有志逺追香社善人先逝我懐曷<lb/>
冩水泡電光一切皆假凖此崒波西峰之下<lb/>
<pb n="KR4d0036_SBCK_010-10a"/>
　　朝奉郎守國子慱士致仕錢君墓銘<lb/>
君諱羔羊字升卿故吴越王諸孫父曰先芝校書集<lb/>
賢院任為太祠郎𥘉調烏程桐廬二縣尉遷寕徳令<lb/>
升卿有材尚氣不苟合在寕徳與太守辨事不能直<lb/>
太守廷辱升卿置手扳地上脫冠綬岀門去遂不肯<lb/>
仕数年乃請老得太子洗馬以歸時年四十矣以霈<lb/>
㤙再遷國子慱士賜緋衣銀魚升卿家西湖上有園<lb/>
林亭榭終日幽居酣飲不修人事與其所知相忘於<lb/>
形骸之外飲既無度不能常足輙自醸率不及熟巳<lb/>
<pb n="KR4d0036_SBCK_010-10b"/>
盡酌有一婢善庖客至與其婢戮力烹雖手自持以<lb/>
餉客欣如也或入城市昬然據鞍唯其所遇不劇醉<lb/>
不歸歸亦不復出太守能知其賢者多饋給之不以<lb/>
厚薄為意亦多不謝龍閣祖公無擇為州乃以賄累<lb/>
升卿羈置衢州㑹赦徙湖州雖流離困阨衣食屢空<lb/>
而飲終不廢熈寕六年十一月𥘉六其妻仁和縣君<lb/>
張氏先卒後五日升卿卒其婢亦死出其家<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>篋無<lb/>
直一錢者親朋耆舊相與謀大事自湖載其柩歸于<lb/>
吴以明年二月二十八日葬集賢君墓左五男廣國<lb/>
<pb n="KR4d0036_SBCK_010-11a"/>
靖國輔國康國充國爲嗣銘曰世所強者不以爲樂<lb/>
終不得其志乃湛于飲陶然生死之間何可悲<lb/>
　　隱居放言<lb/>
人在天地間生死一息尔孰爲死亡以生死爲得失<lb/>
者天下皆是也生死不脫是較毫末者也逹者不言<lb/>
言者不逹是難言耶言者難也知者難也必造乎眇<lb/>
茫視其身如幻夢者至人也影響之至也是往來也<lb/>
白黒之判是利不也将以生爲妄耶其死焉徃是死<lb/>
猶生耶混混於此其亦不明矣性猶金也情猶滓也<lb/>
<pb n="KR4d0036_SBCK_010-11b"/>
匠氏範金爲噐不竆其滓則噐不利金有利鈍耶匠<lb/>
有巧拙耶唯棠谿鏌耶之人能知金之爲利而天下<lb/>
利噐少也性之明也至於有亡之際古人聖賢皆得<lb/>
之孔子曰吾得忘唯顔淵爲殆庻故曰用之則行捨<lb/>
之則蔵唯我與爾有是盖有時而忘也其心在天下<lb/>
者也佛能忘我能忘万物豈忘而巳乎在乎是者我<lb/>
乃不可忘是以爲其真忘也三茅之山有仙人逰焉<lb/>
負琴而行吟其與人言若人也調琴以爲曲狂吟以<lb/>
爲詩學道者不辨也至於御風雲忽焉而超逝形與<lb/>
<pb n="KR4d0036_SBCK_010-12a"/>
物皆化也東掖之山有髙僧焉其生也无以靈乎人<lb/>
既死之五月或發其棺視之香氣郁然而形不壞也<lb/>
彼既徃而不遺此乃遺而不徃則是何耶将以為幻<lb/>
妄則吾知天地為幻妄矣是有得於内而不惑外有<lb/>
耶夫是之謂至妙茫乎其有得也戚乎其无有也發<lb/>
於言也縱其支離者将而得乎簡易㩀乎其中而運<lb/>
乎四方也窮支離者将汗漫而不知止荘生所以誕<lb/>
也㩀其中而不知適墨子所以愚也使人知之孰與<lb/>
不知无為㢤庶乎知者也<lb/>
<pb n="KR4d0036_SBCK_010-12b"/>
　　謝趙資政<lb/>
薦引下陳雖有常制俯及不肖乃惟至恩竊念某生<lb/>
也甚愚豈稱為吏陳編之學無聞於世衡門之志聊<lb/>
以自娯鄉當強仕之年勉有起家之望惟知古人行<lb/>
巳之誼不度當世取容之冝由是拙踈𬒳憎權倖浩<lb/>
然斥去幸亦歸休不苟其樂者終不滔其憂不附其<lb/>
榮者亦不罹其辱職安守蔵心獲奉親蟠木不刋誰<lb/>
識其萬乗之噐老驥巳謝安能致千里之功豈謂某<lb/>
官躬公旦大賢之姿任阿衡天下之重江海之浸衆<lb/>
<pb n="KR4d0036_SBCK_010-13a"/>
流必歸岱華之陽羣木是植内䖏機柄以熈四海之<lb/>
至和出為藩垣猶耻一夫之不獲特形慰薦曲有褒<lb/>
揚方造物者以為不才非知巳乎安肯遺力維其所<lb/>
去斯以為難枯卉𬒳春暘之華弱禽蒙羽翼之賜使<lb/>
終老丘壑所可永者吾之仁尚有位朝廷篤不忘者<lb/>
公之賜惕然有感瑟彼在中過此以還不知所措<lb/>
　　謝諸先軰<lb/>
䇿名盛旦振武華涂士林之傳里閈増輝方國家憲<lb/>
天圖治為時擇人試以群經之言敦我一家之說以<lb/>
<pb n="KR4d0036_SBCK_010-13b"/>
是齊道徳辨賢能在公卿者皆同門之人提衡鑑者<lb/>
亦受業之士苟用一律足顯衆人蕩蕩乎莫之或非<lb/>
郁郁乎於斯爲盛先軰足下有韞志尚克勤師言温<lb/>
温者瓊瑶之姿楚楚者楩柟之質懐鈆抱槧乆推儒<lb/>
者之素風學古入官當識先王之善道適欽盛美首<lb/>
辱牋封頋惟老拙之無庸敢當文藻之垂貺古或輕<lb/>
羙璞而有投鵲之尤我亦乏青雲以爲贈刀之報羗<lb/>
自憎愧不知所裁<lb/>
　　祭張司勲文<lb/>
<pb n="KR4d0036_SBCK_010-14a"/>
嗚呼昔在懐寕登公之門今二十年肺腑之託世故<lb/>
歡戚如一夢然惟我不肖何足可道獨蒙頋憐我行<lb/>
天下求訪盛徳誰如公賢公所藴蓄著于文章粲粲<lb/>
成篇當在朝廷為國光輝乃獨悁悁公孰不容執政<lb/>
信䜛七年不遷出守二鎮民方安政乃易使權馳数<lb/>
千里誰適我願于彼劔川蜀羗巳騷兵敗将死為之<lb/>
憂煎奉詔于敉六月盛暑半塗而旋其命也夫其命<lb/>
也夫乃在乎天不得於此必得於彼何後何先彭城<lb/>
䘮歸我始來㑹吳門之偏旂旐之来撫棺一慟晉陵<lb/>
<pb n="KR4d0036_SBCK_010-14b"/>
之壖我公之徳有過人者愈乆而愈傳維金石之可<lb/>
䥴矢以辭寄於一奠亦何足以盡卷卷<lb/>
　　諭客辭<lb/>
或問若人者何為廼自晦於埃塵皓髮茁其在領兮<lb/>
固将喻乎世紛使能績其蟺緒兮亦紆組而垂紳矧<lb/>
一出其璆琳兮寕特粲奎昴而歩鉤陳非其材之不<lb/>
逮兮而生之不辰盖龜或不足智而蓍或不足神余<lb/>
頋客少安若人者是謂不能混於滑滑而能委於忞<lb/>
忞者乎彼冠不緌亦足以束髪彼褐不完亦足以蔽<lb/>
<pb n="KR4d0036_SBCK_010-15a"/>
身彼智雖不足亦離世而葆真委形山材兮驁古始<lb/>
而凌風雲不杜機以驚俗不属騷以况均不暇和同<lb/>
於群物又烏識乎緇磷忽乎為野馬在山之上忽乎<lb/>
為孤吹于水之津彼亦一息此亦一息世之遑遑者<lb/>
終或不窹我之寂寂者秪是以為顰其不可道者維<lb/>
古有其人<lb/>
　　題畫像<lb/>
余棲于零陵将二年卧鶴山人王棲道屬客来圖余<lb/>
像其不可圗者余為申之以辭然皆眩也所以為逰<lb/>
<pb n="KR4d0036_SBCK_010-15b"/>
戯也<lb/>
有不知者強為余盖有知者亦其捕為纁黄為丹白<lb/>
邪嬗死灰與朽株探山林以獨徃兮即猿鳥之幽娯<lb/>
豈萍苴之如弓亦泛泛於江湖昔敦媚放藝文兮既<lb/>
華髪而蒼鬚終非混混之可諉弓方将佚老於无无<lb/>
苟不暴夷以為絜何必襲惠以為汙挹古人之全徳<lb/>
兮将歲月以云徂羗余心之所得㑹群有於無餘彼<lb/>
<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
                    <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>為周而栩栩為蝶亦甚惑矣余與是其相忘於<lb/>
影響乎<lb/>
<pb n="KR4d0036_SBCK_010-16a"/>
　　真覺開堂<lb/>
天台示止觀為法沙門以行觧為師絶出煩惱之津<lb/>
示現真如之境自諸祖述作巳逹者皆著聲問而群<lb/>
生歸依得度者豈易量数了義大師宻踐師度衆推<lb/>
辯才巳度城中之縁翻懐林下之樂誰識黃蘗相契<lb/>
者裴公有如逺師忘言者陶令時升師子之座大振<lb/>
海潮之音為彼因縁无煩謙挹<lb/>
　　龍華三㑹啓文<lb/>
龍華有㑹如來記弥勒之縁鳯暦无彊億姓祝聖人<lb/>
<pb n="KR4d0036_SBCK_010-16b"/>
之夀巍巍之盛蕩蕩難名仰瞻北闕之崇咸罄華封<lb/>
之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>㳟惟皇帝陛下纂尭為徳邁舜成功推群靈不<lb/>
宰之恩恊諸佛能仁之化聖人應運巳洽太平之期<lb/>
文武㑹朝丕顯搢紳之列知郡某官宣掦國化惠恤<lb/>
民情上資西竺之因敢獻後天之筭<hi>臣</hi>僧某及本州<lb/>
耆艾等䖍誠法㑹共薦至誠遥望嚴宸恭伸半偈<lb/>
妙香芬郁望丹墀咸罄歡誠薦上釐聖主萬年天祚<lb/>
徳龍華三㑹佛為師四時雨露均天澤九有山河拱<lb/>
慶基欲計南山千億夀直湏弥勒下生時<lb/>
<pb n="KR4d0036_SBCK_010-17a"/>
　　代乞致仕表<lb/>
束髮從仕歴事三朝始自州縣至于郎省陳力就列<lb/>
今五十年早蒙先帝技擢出領使節入位三司及陛<lb/>
下即位繼承恩召入覲清光委以藩條特加奨勵<hi>臣</hi>
周旋奮激銘在肺肝爰當傳老之年竊慕挂冠之請<lb/>
願乞骸骨以飬兵園上對升平之朝下樂桑榆之景<lb/>
　　巢父橋銘<lb/>
誰作此橋山旁老乆老父有巢白雲之下瞻彼崖崿<lb/>
将適吾履豈无逰客徃嬉來豫不踏溪壑坦夷鞏固<lb/>
<pb n="KR4d0036_SBCK_010-17b"/>
敢告後人無壊朴素<lb/>
　　景徳乞席䟽<lb/>
般若正宗方延海衆坐卧法具必藉信縁惟景徳之<lb/>
名藍控江南之大道天龍擁護巾鉢徃來故遠丐於<lb/>
仁人共興崇於三寳<lb/>
　　祭曽舎人<lb/>
維年月日餘杭沈某謹以清酒牲牢敢昭告于故友<lb/>
子固舎人兄之靈嗚呼昔有以相知者世豈復知公<lb/>
今逝矣而吾方寄死於衰嬴欲矢諸文辭以抒哀兮<lb/>
<pb n="KR4d0036_SBCK_010-18a"/>
空皎皎其何為吾聞聦明正直殁将為神尚何疑清<lb/>
酒在罇牲牢在拌即具事神之禮以告維公来下而<lb/>
饗之<lb/>
　　息庵銘<hi>左右山</hi>
我心不動是身亦息結茅竆山宴樂禅寂於是身心<lb/>
猶若太虗㳺戯上下是息亦無<lb/>
　　祭外姑彭城縣君文<lb/>
維熈寕七年歲次甲寅四月戊辰朔十七日甲申子<lb/>
壻承奉郎行太常寺奉禮郎沈某謹以清酌庻羞致<lb/>
<pb n="KR4d0036_SBCK_010-18b"/>
祭于外姑彭城縣君劉氏夫人之靈嗚呼託姻門下<lb/>
行二十年東西㑹㪚思愛纏綿夫人淑明文華燦然<lb/>
維遼與贑誰敢争先勞勞有生以悲為樂平昔之好<lb/>
永懐如昨前在京師羇㳺索寞僦居相望有無寄託<lb/>
天遺不幸我室淪亡夫人撫視泣血淋浪我東曰歸<lb/>
啓菆在航長慟来訣旁人為傷勿勿三年如夢始寐<lb/>
夫人云何疾亦不起𥘉聞凶訃適在故里馳望塚山<lb/>
黙告所以神明有知為是䆒非生者何樂逝者何悲<lb/>
世無足事死或可疑要其究竟死乃其歸我方來吴<lb/>
<pb n="KR4d0036_SBCK_010-19a"/>
正㑹靈席諸舅哀號訴其凶懟追往傷今情何可任<lb/>
輙陳薄奠以抒余心尚饗<lb/>
　　門箴<lb/>
政之善出于是政不善亦出于是斯民何知惟令所<lb/>
置勿謂可欺固亦易制師言不私是乃可畏朝而闢<lb/>
焉小大必治逮昬而闔亦休吾吏治得其平謂我豈<lb/>
弟有或不然乃門之媿<lb/>
　　重居開堂<lb/>
昔者諸佛有大慈為我衆生能作怙究明真如之性<lb/>
<pb n="KR4d0036_SBCK_010-19b"/>
超出煩惱之津盖非小縁誠一大事惟重居之寳刹<lb/>
乃陽羡之敬田𣣔聞法音當得開士某人宿植徳本<lb/>
樂說辨才早逰諸方黙受宻印以拳拳四衆之請蘄<lb/>
的的大匠之來幸無多謙副此瞻望<lb/>
　　勸學䟽<lb/>
行季乆在成均親受經於王丞相其言性命之要仁<lb/>
義之本出入神明之際至於點晝之意章句之體既<lb/>
一貫之矣古人有言士患不明經取青紫如拾芥不<lb/>
其然欤方新學之来諸君亦有意乎其悱發切磋非<lb/>
<pb n="KR4d0036_SBCK_010-20a"/>
如簡䇿之略也苟恊我皆願交於下風所忻慕者也<lb/>
　禱神文二<lb/>
維年月日謹以清酌庶羞敢昭告于晋平西将軍孝<lb/>
侯鄱陽君建威将軍忠壮侯之神蕞尔小邑頻年𬒳<lb/>
灾小大艱食不知所告惟民之不夭乃省乃度方綏<lb/>
恤而勸導之耄倪雜然耒<graphic n="KR2722" url="https://raw.githubusercontent.com/kanripo/KR-Gaiji/master/images/KR2722.png" mimeType="image/png"/>滿野乃數日以来滛雨<lb/>
不止千里之地經界漫焉若令與民将何能為屑然<lb/>
有懐豈吾土之民不知事神而神弗福歟何為至斯<lb/>
劇也将軍吾土之神也昔在晋室三世之功劇于覆<lb/>
<pb n="KR4d0036_SBCK_010-20b"/>
載千載之下廟貌<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然今令與丞有祈祠下祈神威<lb/>
惠䧏為豊穣雨不為沴而民有望将大興祠宇時其<lb/>
血食以報神休作新夏屋増崇其座挾建二壁以祠<lb/>
鄱陽君忠壮侯之神至于門墻咸使祟髙鑿彼川流<lb/>
俯至門外以為行啇報賽之津攝令之去不可逺期<lb/>
惟丞與民實預祈禱敢以菲薄仰祈昭鍳尚饗<lb/>
君之祠吾土之望也疇昔威惠昭然在人今令與丞<lb/>
有祈祠下乞神之靈䧏為豊穣雨不為沴而民有望<lb/>
春秋之祀丹青之飾其敢不崇期于永乆以報神休<lb/>
<pb n="KR4d0036_SBCK_010-21a"/>
附録<lb/>
雲巢詩并序<lb/>
　　豫章黄魯直<lb/>
東陽沈叡逹少日名滿諸公間讀書取支書字作文<lb/>
章敖倪一世以自為師其所鋤植縱奪未嘗依人自<lb/>
為一家亦周旋得意畜畫聲伎必𣣔妙天下几研間<lb/>
陶瓦金銅物皆閱數百年逺者溢出周秦然其好竒<lb/>
無厭勌言論無可豪舉負氣不自金玉一縱恣䋲墨<lb/>
外以是故逐不得列士大夫漂轉江湖態度巳老廼<lb/>
<pb n="KR4d0036_SBCK_010-21b"/>
得九華秋浦之間叡逹自慶曰使我自卜擇如是矣<lb/>
遂築於齊山之下清居燠室冬夏具冝其麓之寛平<lb/>
度為子舎飯牡飬雛使自取足不以關我又買舎旁<lb/>
二山左山大木岑蔚其陽敏竹右山地皆載石洗剔<lb/>
塵土岀其伏藏皆偃蹇有敖世意舎北行山溪間可<lb/>
以杖藜㳺衍其知名巖洞為九十有七其卑青溪秋<lb/>
浦以為塹其髙大江以為壑於以仰髙而望逺想見<lb/>
曩時中朝士大夫之㳺居此山及此山之九隱既巳<lb/>
湮沒而無傳傷夫泪䘮於俗萬世同流風雨所漂摇<lb/>
<pb n="KR4d0036_SBCK_010-22a"/>
靡有定正吾其終巢於此山於是削跡<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>根謝去少<lb/>
習因病為藥瞑眩自攻休其百骸與心俱死化冠裳<lb/>
以為野服息交㳺以見古人屏放聲伎盡空所有卧<lb/>
榻隱几無人掃除筆硯塵濛生理若寄而讀書不虗<lb/>
用日多得古人著意處文章雄竒能轉古語為我家<lb/>
物山林之歲月盡以從事故比學土大夫為見功多<lb/>
因自號其所居曰雲巢從眉山蘇子瞻乞文子瞻曰<lb/>
虎豹來田吾以是累吾方刮除毛皮獨以形立子當<lb/>
愛我不當要我作文又欲乞文於南豊曽子固㑹子<lb/>
<pb n="KR4d0036_SBCK_010-22b"/>
固以憂去中書舎人而捐舘於金陵則以告豫章黄<lb/>
庭堅曰敢託於子文黄庭堅曰曽子固蘇子瞻文章<lb/>
磊落旁日月居一世後前能軒輊人庭堅戯弄筆墨<lb/>
不經師匠家人子語耳君安用此雖然三十年藉藉<lb/>
沈叡逹吾敢自愛无能之詞以恨之故傳載雲巢之<lb/>
因起訖於崇城而繋以詩以俗觀之吾與叡逹皆得<lb/>
罪以道觀之則俟君子其詩曰在昔人豪負世機醜<lb/>
及其髙丘名麗箕斗修士溺於名文人溺於口豪士<lb/>
溺於財壮夫溺於酒不用其長舉擿瑕垢禮義卞章<lb/>
<pb n="KR4d0036_SBCK_010-23a"/>
觀心則陋我觀雲巢其歸无咎維彼蒙鳩室家于茗<lb/>
婦子䘮勞夕不謀朝鬼瞰之室燕雀附高禍盈去飛<lb/>
其雛燔焦息丘以樵糞田以毛義示子孫食力而敖<lb/>
解其天弢奠此雲巢<lb/>
　　叡逹跋魯直詩<lb/>
余自得此詩甚喜之讀既乆幾可誦然每紬繹其書<lb/>
終不厭古人所謂能道人心所欲言者魯直之謂乎<lb/>
　　魯直帖<lb/>
庭堅頓首𥘉約十五日遣人送靈夀杖往取糟薑而<lb/>
<pb n="KR4d0036_SBCK_010-23b"/>
燈夜醉卧景徳方丈明日病酒家中催放舩甚急意<lb/>
緒欲<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>嬾向筆研故遂不果遣人承動静又所湏皆<lb/>
不急耳别來日欲寓書匆匆秪了眼前及此不可以<lb/>
爽雲巢之約撥忙就此不審可意否公三逰山記皆<lb/>
手録奉還六合𥿄寫得一軸鄙作楚詞至金陵輙為<lb/>
一喜事人擕去亦不足觀故不别用紙録上也道中<lb/>
時作小詩别信當寄上天氣北極妍暖不審體力何<lb/>
如伏惟動静燕譽頗復㳺歴諸山否永仲将去更得<lb/>
誰與㳺亦有乞士皜人可與雲水耶濯纓之乎遮日<lb/>
<pb n="KR4d0036_SBCK_010-24a"/>
向西回觀雲巢定非俗物髪白矣政使向前有味更<lb/>
能過往時所饗否願安樂雲巢勿作銅官以北夢也<lb/>
區區隨食河外日以相逺臨書懐想増勞千萬以淡<lb/>
漠自夀因北風惠音三月丙寅庭堅頓首再拜<lb/>
叡逹奉禮執事<lb/>
　　　又<lb/>
勉作此文蹇淺不堪承<lb/>
見約甚嚴故湏録上寫得尤不堪筆畫憨濁廼成墨<lb/>
猪　漫欲存録切不冝用此刻石恐不當煩叡逹妙<lb/>
<pb n="KR4d0036_SBCK_010-24b"/>
墨粗得一書字浄潔人為寫石廼佳　庭堅再拜上<lb/>
　　沈睿逹墓誌銘<lb/>
睿逹諱遼姓沈氏世為錢唐人贈吏部尚書諱英之<lb/>
曽孫太常少卿贈開府儀同三司諱同之孫金部郎<lb/>
中贈光禄卿諱扶之子翰林學士右諌議大夫諱遘<lb/>
之弟也睿逹少㑺㧞不羣自為兒時巳荘重寡語及<lb/>
長汛覧經史尤好左丘明班固書下筆摸擬輙近似<lb/>
之詞致雅麗未冠家居巳有文章聲名藉然傳京師<lb/>
趣操髙爽常超然有物外意謾不喜進取迫於親命<lb/>
<pb n="KR4d0036_SBCK_010-25a"/>
出應有司再不中乃次翰林公任為将作監主簿監<lb/>
夀之酒税未就官丁母夫人憂哀毁㡬不勝䘮卒還<lb/>
闕吴丞相充為三司使薦監内藏庫未逾年復薦監<lb/>
金耀門書庫熈寕𥘉朝廷析審官為東西二院以其<lb/>
故為東院而増置西院以典領武臣崇班以上又置<lb/>
主簿貟以佐其長以君為審官西院主簿當是時丞<lb/>
若簿皆朝廷之所慎選出則為監司矣論者以君方<lb/>
且繇此進擢乃坐與其長不合罷江淮發運使薛向<lb/>
與其副連章薦監明州市舶司遷太常寺奉禮郎才<lb/>
<pb n="KR4d0036_SBCK_010-25b"/>
二年市舶廢改監杬州軍資庫㑹秀州華亭闕令承<lb/>
漕檄攝邑事而監司有挾舊怨者因是攟摭萬端必<lb/>
欲危中以法適民有忿争相牽告事連及君遂文致<lb/>
之君不能與吏辯一切引服受垢奪官徙永州丁父<lb/>
憂哀毁如母夫人時更赦徙池州卒實元豊八年二<lb/>
月九日也享年五十四睿逹姿軒闢秀發工為詞章<lb/>
灑落豪放無世俗氣而尤長於為詩自除母夫人䘮<lb/>
至都下諸公交口譽之王荆公贈以詩云風流謝安<lb/>
石瀟洒陶淵明其子元澤見其文亦貽之詩云前日<lb/>
<pb n="KR4d0036_SBCK_010-26a"/>
覽隹作淵明知不如其爲王氏父子見噐如此是時<lb/>
<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>公自叅知政事爲宰相當國秉政更新法度而睿<lb/>
逹議論寖不合以是見踈亦㑹以審官主簿罷去遂<lb/>
擯不用及謪零陵自娱肆山水間益刻苦爲文追子<lb/>
厚之作徙秌浦喜曰使我自擇得此足矣乃築室於<lb/>
齊山之上名之曰雲巢夏凉冬温各有攸處又規山<lb/>
之麓爲子舎飯牡飬雛使自取足母以關我旁山耕<lb/>
鋤以供伏臘行其居後丘荒之間得異處焉旁䕃嘉<lb/>
禾下臨青溪鬋茅爲庵築土爲臺蒔藥種花以自覧<lb/>
<pb n="KR4d0036_SBCK_010-26b"/>
適復杜牧張祐所逰左史洞往來其間禠屏冠帶衣<lb/>
以野服横榻隱几頽然不復有軒冕意属有微恙告<lb/>
終雲巢爰𥘉得病尚如平時子敦師調官京師召所<lb/>
與逰貴池令鄭東陞属以後事命家人以素服鄭令<lb/>
曰君精爽不耗何豫慮也君曰人命呼吸間耳幸為<lb/>
我速治之巳而果卒大<graphic n="KR4031" url="https://raw.githubusercontent.com/kanripo/KR-Gaiji/master/images/KR4031.png" mimeType="image/png"/>之日肌色如生人益異之<lb/>
君好義忼慨重然諾罷官明州聮事者𬒳劾以急于<lb/>
君君巳代還至越矣即弃家扁舟浮江往辨明之得<lb/>
不坐性坦夷和𥙿待人如一靡有厚薄喜從交㳺飲<lb/>
<pb n="KR4d0036_SBCK_010-27a"/>
酒談謔好畜古物金銅陶瓦圖書之属近閲数百年<lb/>
逺者溢出周秦或分挈以去亦無所愛惜妙於楷隷<lb/>
諸書備古今體寸墨尺𥿄落筆輙為人争取及還自<lb/>
零陵舟經冨池巳暮不可入港旅泊江滸忽大風怒<lb/>
號駭浪騰播舟人相頋失色冨池有吴大尉丼寕廟<lb/>
即致誠虔禱神享其衷風果小息君𣣔大振顯神之<lb/>
威靈為具載大尉仕吴竒謀忠義作賛以稱之乎作<lb/>
楷法書為大軸置廟中乃為好事者掇去是夜神見<lb/>
夢州将趣使還之詰朝訊其事果得之以卑廟令并<lb/>
<pb n="KR4d0036_SBCK_010-27b"/>
著其異云君素探内典深味禪説庶幾於維摩黙然<lb/>
俱眠一指之意故於詩章往往及之旣居雲巢不事<lb/>
請謁然名公鉅人往來東南者每泊青谿必就見於<lb/>
廬下相對清談或終日不倦居山未乆人化其徳昔<lb/>
好鬪争每為開諭後稍馴服及君之卒逺近為堕睷<lb/>
焉賢士大夫莫不悼痛嘆惜而蘇子瞻尤哀之嘗語<lb/>
人曰<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>逹末路蹭蹬使人耿耿求此才韻豈易得㢤<lb/>
雲巢遂為茂草言之酸辛云君昔在沅湘間聞有道<lb/>
士善捕逐鬼魅役使丁甲人甚神之過南嶽聞其適<lb/>
<pb n="KR4d0036_SBCK_010-28a"/>
至亟召之巳去矣常恨失之一日在齊山道士者忽<lb/>
來欣然迎見從容問曰冨貴非吾願所欲知者夀耳<lb/>
為我視之道士許諾歸夜作法入冥窮觀明旦謂君<lb/>
天上構楼巳就可趣治装矣道士去無幾何而卒余<lb/>
以詩哭君曰緋衣持板湏君至白玉樓成君作記空中<lb/>
但覺嘒管聲牗下嗒然俄委蛻余賦詩時𥘉不知有<lb/>
道士說也巳乃闇合豈上帝固以長吉待君歟平生<lb/>
所著有雲巢編二十卷夫人張氏贈户部侍郎瓌之<lb/>
曽孫刑部郎中直史館贈開府儀同三司馮之孫司<lb/>
<pb n="KR4d0036_SBCK_010-28b"/>
勲貟外郎贈朝請大夫諷之女家世相配克成婦道<lb/>
先君十四年卒享年三十四将合葬於杭州錢唐縣<lb/>
龍居山從尚書之兆二男敦師敏師敦師前主泰州<lb/>
泰興薄粹如謹厚居官有稱三女長適郊社齋郎合<lb/>
肥馬永譽早卒次適吴郡張夀光季寔歸余之子<lb/>
将葬其孤敦師以余職在論譔馳書以馬倩所紀行<lb/>
迹來請銘余娶君之妹豈惟戚姻實有雅好<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_009-1a"/>
沈氏三先生文集卷第二十三<lb/>
長興集卷第十三　龍圖閣學士沈括存中著<lb/>
　刀筆<lb/>
　　　進南郊式表　謝知制誥表<lb/>
　　　奉敕譔奉元暦序進表<lb/>
　　　熈寕九年謝早出表<lb/>
　　　熈寕十年謝早出表<lb/>
　　　除翰林學士謝宣召表<lb/>
　　　除翰林學士笏記<lb/>
<pb n="KR4d0036_SBCK_009-1b"/>
　　　除翰林學士謝敕設表<lb/>
　　　除翰林學士謝賜對衣鞍轡馬表<lb/>
　　　宣州謝上表<lb/>
　　進南郊式表<lb/>
臣某等言伏奉敕命編脩南郊式者郊丘事重筆削<lb/>
才難猥以㣲能叨承遴選<hi>中謝</hi>盖聞孝以配天爲大<lb/>
聖以饗帝爲能越我百年之休明因時五代之流弊<lb/>
前期戒具人輒爲之騷然臨祭視成事或㡬乎率尔<lb/>
盖已行之品式曽莫紀於官司故國家講燎禋之上<lb/>
<pb n="KR4d0036_SBCK_009-2a"/>
儀而臣等承撰次之明詔迨兹彌歲僅乃終篇猶因<lb/>
用於故常得刪除其紛冗恭惟　皇帝陛下體聖神<lb/>
之質志文武之功嘉與俊髦靈承穹昊物方鬯茂以<lb/>
薦信而無慙人且昭明知因陋之為耻固将制禮作<lb/>
樂以復周唐之舊豈終循誦習傳而守秦漢之餘則<lb/>
斯書也譬大輅之推輪與明堂之營窟推夲知變實<lb/>
有𥙷於将来随時施冝亦不為乎無𥙷臣等編脩到<lb/>
南郊式共一百一拾卷并目録一卷謹随表上進以<lb/>
聞<lb/>
<pb n="KR4d0036_SBCK_009-2b"/>
　　謝知制誥表<lb/>
臣某言伏蒙聖恩授臣依前官知制誥者祗荷寵光<lb/>
伏増震恐臣某中謝竊以敷揚挌訓宣發聖謨智不<lb/>
足知則言有時不䫫辭不能逹則意有所不傳将鼓<lb/>
舞聖神之廣聞以成就光大之盛業如臣之比盖不<lb/>
出庻寮之間量力而共詎敢蒙躐等之進方陛下發<lb/>
號施令作新萬物傳之無窮而群臣之謀度宜小大<lb/>
一心出於並世譬之陳脩彊畎之始宜得宿艾魁壘<lb/>
之才濫𬒳褒庸固嘗自論而不獲退求守分未知私<lb/>
<pb n="KR4d0036_SBCK_009-3a"/>
義之所安此盖伏遇　皇帝陛下圗成庻工茂遂群<lb/>
匹起之於緯簘之賤煦之以成物之仁兼受師言誤<lb/>
收謏學誓期殚力於未至終懼䧏材之難渝不顯亦<lb/>
臨上雖宏於徳善作汝用咎臣敢忘於後艱圗報之<lb/>
心沒而後已臣某無任瞻天望聖激切屏營之至謹<lb/>
奉表稱謝以聞<lb/>
　　奉敕譔奉元暦序進表<lb/>
臣某言數術之學素匪該明論譔之間終成獵渉臣<lb/>
某中謝竊以疇人翫治官事乆流歲未五更暦凡再<lb/>
<pb n="KR4d0036_SBCK_009-3b"/>
弊正元失紀扻漏出表而不以聞有司具存畔官離<lb/>
次而莫之省捜絶統之曲藝得遺瞽於播精天雖信<lb/>
其難諶億不免乎屢中求<graphic n="KR2936" url="https://raw.githubusercontent.com/kanripo/KR-Gaiji/master/images/KR2936.png" mimeType="image/png"/>駁於迎日推䇿之際消<lb/>
忽㣲於連珠合璧之間篾希南正之工僅免西流之<lb/>
失㑹成新率甫及終篇此盖　皇帝陛下愍墜缺之<lb/>
文收㫁爛之學考星辰之行以求其故輔天地之化<lb/>
以相其宜使民知早晚趋勉之期於時無雨暘寒暑<lb/>
之沴将百世有所稽若豈片言可以形容始専考訂<lb/>
其是非終使發揮於篇目典領條奏顧匪劉歆之慱<lb/>
<pb n="KR4d0036_SBCK_009-4a"/>
通推傳序文増愧倪寛之寡陋上干震矅無𥙷威嚴<lb/>
　　熈寕九年謝早出表<lb/>
臣某言今月初二日伏蒙　聖慈特䧏中使傳宣入<lb/>
伏早下至末伏依舊者凌室頒氷方脩故事百官岀<lb/>
沐遽𬒳優恩祗荷寵休退惟震憟臣某中謝此盖<lb/>
皇帝陛下施同天地仁察鳶魚當永暦之初庚<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>羣<lb/>
心之癉暑特寛從事均賜出休伏日早歸上體聖神<lb/>
之䘏物大夫夙退敢忘臣子之愛君遂蜩鼹之私誠<lb/>
濯雲漢之大潤至恩𣣔報沒齒難期臣某無任感天<lb/>
<pb n="KR4d0036_SBCK_009-4b"/>
荷聖激切屏营之至謹奉表稱謝以聞<lb/>
　　熈寕十年謝早出表<lb/>
臣某言伏蒙　聖慈特䧏中使傳宣入伏早下至末<lb/>
伏依舊者竊以初庚應暦甫當金火之剛強先甲申<lb/>
恩遽荷乾坤之覆育臣某中謝此盖　皇帝陛下徳<lb/>
同天地施及飛潜方即髙明之君不忘祥延之䘏寛<lb/>
坐曹之常業俾夙退以便私岀於上聖之至恩非若<lb/>
昔人之自受從事鞅掌未申𥙷報之勤退食委虵更<lb/>
沐優容之賜罄孤忠而自効誓隕㓕以為期徒貫至<lb/>
<pb n="KR4d0036_SBCK_009-5a"/>
誠莫酬洪造臣某無任感天荷聖激切屏营之至謹<lb/>
奉表稱謝以聞<lb/>
　　除翰林學士謝宣召表<lb/>
臣某言伏蒙　聖慈差左班殿直充翰林待詔董士<lb/>
隆至臣所居奉宣聖㫖召臣入院充學士者使人即<lb/>
命昔常待天下之才詔節所加固已孤朝廷之望上<lb/>
惟異恩之難報曽莫寵數之敢懐臣某中謝伏念臣<lb/>
起身至㣲渉徳未㡬無良質以受學從下習以日汙<lb/>
一紀從師訖無一業之僅就十年試吏隣於三黜而<lb/>
<pb n="KR4d0036_SBCK_009-5b"/>
偶全未能捽茄苟生歸老壙埌之下尚将亹浴自勵<lb/>
起觀禮樂之興固嘗疾沒世而無聞况當大有為之<lb/>
盛際日懼危㣲之易失未能肯綮之不甞一對燕間<lb/>
顧塵泥而已失驟更焚使傳羽翮於将衰地兼兩禁<lb/>
之要華職㧾三曹之㑹蜜禮踰常分徒知儒者之至<lb/>
榮官惟其人敢冐　之所畏此盖伏遇　皇帝陛<lb/>
下範圍二極紀綱四方𬒳日月之光矇蓇為之有用<lb/>
因天地之化脩翶得以成材過均雨露之濡覃及鳶<lb/>
魚之察恩荣至厚避托無從在於論思已迎知其有<lb/>
<pb n="KR4d0036_SBCK_009-6a"/>
負惟其中悃私敢必於異時圖報之心沒而後已臣<lb/>
某無任感天荷聖激切屏营之至謹具状奏以聞<lb/>
　　除翰林學士笏記<lb/>
新授翰林學士朝散大夫行起居舎人知制誥權三<lb/>
司使編脩内諸司敕式詳定重脩編敕長興縣開國<lb/>
男食邑三百户賜𬗋金魚袋臣沈某伏蒙　聖恩授<lb/>
臣前件職及差遣者祗<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>渙渥伏積經營伏念臣諸<lb/>
生起家白首待䛇一日之遇望清光於交㦸之間再<lb/>
閠未朞預俊逰於復門之召如臣忝遇自昔難逢仰<lb/>
<pb n="KR4d0036_SBCK_009-6b"/>
惟天地之過恩思効㳙塵而無術此盖伏遇　皇帝<lb/>
陛下深圖宅俊兼逮芻菜遂容曲㣲濫𬒳題餙罄一<lb/>
心而謀報盡兹世以為期臣某無任感天荷聖激切<lb/>
屏營之至<lb/>
　　除翰林學士謝敕設表<lb/>
臣某言伏蒙　聖慈以臣入院賜臣敕設者外饔視<lb/>
徹宿陳<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>㦸之間光禄興觴盛張金鑾之下榮觀駭<lb/>
於衆目異數鍾於一時臣某中謝此盖伏遇　皇帝<lb/>
陛下雨露均慈陵阿将意<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>濡至徳盛禮極於百籩<lb/>
<pb n="KR4d0036_SBCK_009-7a"/>
崇飫多儀御恩過於三嘆徒竭飛潜之志莫酬覆幬<lb/>
之仁臣某無任感天荷聖激切屏營之至謹具状奏<lb/>
謝以聞<lb/>
　　除翰林學士謝賜對衣鞍轡馬表<lb/>
臣某言伏蒙　聖慈賜臣衣一襲金腰帯一條銀鞍<lb/>
轡馬一疋者司服在庭校人致命𬒳眷私之安燠傳<lb/>
顯餙死之有階非沒身而不已循踐此語灰粉為期<lb/>
臣某無任瞻天荷聖激切屏營之至謹奉表稱謝以<lb/>
聞<lb/>
<pb n="KR4d0036_SBCK_009-7b"/>
長興集卷第十三<lb/>
<pb n="KR4d0036_SBCK_009-1a"/>
沈氏三先生文集卷第六十<lb/>
雲巢卷第九<lb/>
　　　萬府君夫人朱氏墓誌銘<lb/>
　　　張司勲墓誌銘<lb/>
　　　賀州推官知陽朔縣李君墓碣銘<lb/>
　　　東安縣尉王君墓銘<lb/>
　　　福昌縣太君李氏墓銘<lb/>
　　萬府君夫人朱氏墓誌銘<lb/>
南新萬君夫人朱氏錢唐人世為吴越陪臣皇考以<lb/>
<pb n="KR4d0036_SBCK_009-1b"/>
官從王俶入朝卒京師夫人飬於諸父以孝聞及歸<lb/>
萬君君故大家也夫人事其舅姑與愛其宗族南新<lb/>
之人莫不道萬母以為賢而萬君之兄死其妻甚少<lb/>
父母欲奪而嫁之輙悲憤涕泣曰叔姒遇我㤙厚又<lb/>
有一女我終不忍去萬氏遂不嫁及其女成人夫人<lb/>
為擇婚家咨謀周至甚於巳女卒得善人而伯姒年<lb/>
七十餘乃卒夫人性好浮屠書終日持誦不懈或有<lb/>
所不通輙復能黙識人或問夫人夫人曰我若有所<lb/>
記明白不疑我知其前習也中年遂不御葷血至其<lb/>
<pb n="KR4d0036_SBCK_009-2a"/>
終垂三十年世之所難能者豈善縁有次第乎㢤萬<lb/>
氏之祖善權為唐大将功盛官顕至其下衰乃力田<lb/>
為生及萬君甚貧諸宗或為縣史益晦不振夫人嘗<lb/>
教戒三子者曰豊衣食莫如耕祈寵禄莫如學是謂<lb/>
不辱其先故長子與少子服勞於家而仲子延之為<lb/>
諸生其在州黨刻苦術業有名於庠校而南新不岀<lb/>
進士人或語夫人延之無益生計夫人終不信不奪<lb/>
其業数給其資使逰學四方嘉祐中遂擢第調鄂州<lb/>
司法參軍其歸也夫人老矣延之請迎夫人之官夫<lb/>
<pb n="KR4d0036_SBCK_009-2b"/>
人謂延之曰吾安於郷里不可去而汝為法官苟以<lb/>
吾為念當務寛平如吾朝夕在旁也吾雖不徃亦足<lb/>
以為孝飬矣而延之為吏精明其用法律好仁而不<lb/>
濫部使者交章薦寵之即其官擢為常寕令其歸省<lb/>
膝下夫人喜曰汝能為吏吾死不恨矣母以吾為累<lb/>
其亟治行吾年八九十而耳目不衰汝視吾治絲枲<lb/>
細綴不異少年當無憂也延之遂行治平元年十有<lb/>
二月甲子卒於家年八十有三以明年某月甲子大<lb/>
葬府君名玶先卒三子曰炳曰延之曰冝之四女嫁<lb/>
<pb n="KR4d0036_SBCK_009-3a"/>
楊氏施氏両元氏皆卒二孫曰涇曰沆皆從學延之<lb/>
於余在州黨為友兄弟後又於家府為属官其持䘮<lb/>
歸也㑹余於荆楚之間属余為銘銘曰<lb/>
嫟嫟夫人孝厥家上下宗族安且和外耕内𧖟有條<lb/>
科我以妙乗出三摩仲子起家服青緺行封大邑光<lb/>
寵多作善䧏祥理非佗刻此銘章永不磨<lb/>
　　張司勲墓誌銘<lb/>
公諱某字隱直漢留侯七世孫紘居番陽至五代祖<lb/>
晟乃自番陽徙浦城遂世仕於閩皇考尚書公始以<lb/>
<pb n="KR4d0036_SBCK_009-3b"/>
孤童從楊文公逰京師以進士中甲科歴官刑部郎<lb/>
中直史館致仕乃宅吴其卒贈開府儀同三司吏部<lb/>
尚書彭城劉敞銘于墓隱直其長子也少明雋好學<lb/>
有噐識未冠時巳卓然爲成人與劉邍甫楊審言兄<lb/>
弟爲友前軰長者多賢之寳元中西方用兵以布衣<lb/>
上䟽論朝政進啓政十篇乞召對巳報罷又陳邉要<lb/>
数萬言不能用即移書二府以古今兵事成敗訂其<lb/>
是非於時雖不合公卿翕然以爲材数舉進士既不<lb/>
中且壮矣尚書公爲陜西轉運使范文正公鎮永興<lb/>
<pb n="KR4d0036_SBCK_009-4a"/>
始勸公仕於是𥙷太廟齋郎郎任以為洛陽主薄盖<lb/>
始仕也其所操决巳如老吏數决滯訟洛陽人善之<lb/>
三年魚周詢拜御史中丞薦以為主簿仁宗方開言<lb/>
路臺諌官盡人物之選其言執政得失無不聼當是<lb/>
執政者不敢作威福陳賜叔唐子方諸公以此顕名<lb/>
一時隱直在臺中乃主薄諸公皆推以為友皇祐二<lb/>
年拜明堂既齋前殿矣人藉藉傳有泛恩過以問河<lb/>
郯郯曰聞之公曰或傳外戚欲得節度使中貴求為<lb/>
觀察使者於法不可遷将以亦聞之乎是進上既許<lb/>
<pb n="KR4d0036_SBCK_009-4b"/>
之而諭於執政矣此非不蠧也何為黙然郯大懼即<lb/>
與其僚請奏事仁宗愧且怒責所授言郯疑以問公<lb/>
公曰某聞之以告得罪寕有憾耶明日禮成有泛恩<lb/>
二人者遂不遷然上怒未巳推窮且急郯亦終不言<lb/>
唐子方之論温成也夜召公以决之公曰足下當言<lb/>
責尚何疑為此足以塞責子方繇是𬒳逐其所建明<lb/>
皆此類也執政聞而憎之秩滿上改大理評事范公<lb/>
文正守青社薦公文行乞召試學士院因請以為從<lb/>
事但除青州判官而巳比至而文正公病且革以府<lb/>
<pb n="KR4d0036_SBCK_009-5a"/>
事一諉之文正公從陳州至彭門而薨公馳哭于彭<lb/>
門相其後事而還代歸京師尚書将請老遂求東南<lb/>
官三司請以為懐寕令懐寕劇邑也治之数月廷遂<lb/>
無訟而羅原茶埸户歲輸茶百萬前日之敝上茶之<lb/>
入三倍其次茶五倍既不足捽它草木皆為茶以是<lb/>
致大賈賈不售為令者不得去及公至始約束必得<lb/>
善茶其上者倍之其次不過一再倍吏告以法且留<lb/>
公矣公曰使民不加歛賈得善茶何為不售民歡呼<lb/>
相告及期畢具是歲大賈至乃先諸埸筭以其得善<lb/>
<pb n="KR4d0036_SBCK_009-5b"/>
貨也上下以為便僑户出丁錢其去來不常十年間<lb/>
吏不時省籍而無除遂至萬数其去者責於里胥故<lb/>
任役者率破産為大害公一日按籍除其亡者六千<lb/>
益新丁三之一因以聞上遂為諸縣法吏言令之圭<lb/>
田五百斛請賦之公疑其不明也使訪之得田三百<lb/>
畆輸有司賦其田而巳自昔守令莫不然然畢取之<lb/>
號草頭供輸於是通判李基聞而詣公曰君不可以<lb/>
獨清盍為我諭之其除者亦半因謂李曰勿廣語人<lb/>
使人反側無益也二年孫長卿為江淮發運使因以<lb/>
<pb n="KR4d0036_SBCK_009-6a"/>
親嫌罷於是尚書公老矣乃還吴遂不復造朝臺檄<lb/>
趣召數移疾不行尚書公捐舘時公年及知命執䘮<lb/>
盡禮秋而後起人以為難終䘮始還臺遷殿中丞相<lb/>
當國方薦公公曰視老矣不可以乆留遂得通判湖<lb/>
州以歸二年繁昌公卒哀毀如尚書公之䘮然隱直<lb/>
家故貧朝夕鬻粥或不足未始以告人治平三年入<lb/>
朝於是閑居十年矣今上即位遷尚書虞部員外郎<lb/>
王丞相珪提舉百司先諸公薦始編定百司勅是時<lb/>
自陳丞相諸公薦者十二人詔賜對便殿勞問甚渥<lb/>
<pb n="KR4d0036_SBCK_009-6b"/>
於是子方新領三司請以為判官即權領户部判官<lb/>
事户部主諸道上供金帛自慶暦時迫諸道上供入<lb/>
倍常歲諸盗始為敝吏不能較一歲所負至二十五<lb/>
六萬前日内帑無所考質於是有詔使公覆較以慶<lb/>
暦伍年為凖因建言轉運使以經制為職盍以為殿<lb/>
最中間不滿歲而去者以数告其代幾可以勸沮朝<lb/>
廷遂頒以為法而計三年之入最一百三十萬又督<lb/>
發川峽所負入便錢至五十萬大計頼焉乆之始正<lb/>
權户部判官序其秩視提點刑獄在三司凡七年乃<lb/>
<pb n="KR4d0036_SBCK_009-7a"/>
以司勲員外郎出知越州兼浙東兵馬鈐轄部使者<lb/>
率新進少年以新法督責其下戾甚吏馳走不給事<lb/>
巳蹈罪咎㑹稽為大府公以樂易處其吏民吏不欺<lb/>
而頼以安法度皆舉踰年徙蘇州未行又改明州明<lb/>
州尚書公之故治也遺爱餘美尚在耳目人皆喜公<lb/>
之来公亦樂其州為易治於是詢求民隱数日之間<lb/>
政令一新時方病鹽法法巳過矣吏縁為姦自昌國<lb/>
縣置發引鋪而公私之貨混淆不可辨其利於公者<lb/>
削矣公至則除引鋪使民市於官市於官者不為定<lb/>
<pb n="KR4d0036_SBCK_009-7b"/>
格益嚴其禁期不敢犯未幾入緡錢八十萬既足其<lb/>
目而又益三百萬未閱月移成都路提點刑獄自在<lb/>
三司固巳親其秩矣三易鎮乃始遠徙人皆為之恨<lb/>
且勸公辭之公曰吾辭之重得罪執政雖然吾㒹革<lb/>
族多豈其願也吾不敢辭陳力而巳於是求對及見<lb/>
上下憫劳乆之曰行且遷矣遂行自四明之徙歴八<lb/>
月乃至部所始至務大體不以暴刻為功自熈寕巳<lb/>
前第五等户不猺及新法起乃岀免役錢公以為朝<lb/>
廷立法本以寛民今乃賦困竆之民非上意因奏免<lb/>
<pb n="KR4d0036_SBCK_009-8a"/>
者十二萬户蜀民大恱㑹茂州蛮叛数日覆軍殺将<lb/>
進圍汶山郡坤維騷然公與轉運使俞充行分将兵<lb/>
方無事時兵常不足及是官軍多死夷兵且深入公<lb/>
移帥府請與之約和以緩其來且待王師之至也帥<lb/>
府用其畫猶連公手札上聞巳而王師至夷兵不侵<lb/>
軼者公之力也先時蜀使者多循故事不閱兵仗公<lb/>
至成都将閱之咸以為不可且生民心公曰吾職事<lb/>
也遂發視之噐甲多敝敗不可用使修完益移檄支<lb/>
部舉新之至是軍興乃獲用朝廷方併州縣以充大<lb/>
<pb n="KR4d0036_SBCK_009-8b"/>
晨之財永康之廢未乆請復以為永康縣川峽道阨<lb/>
塞多瘴癘它時使者行部多不以春夏岀茂州之役<lb/>
自三月至七月徃來無朝夕之休比官軍粗備乃還<lb/>
至永康感疾矣輿帰成都病小間今樞宻馮公當世<lb/>
候之公嘱當世以后事神色不動處生死之際若徃<lb/>
來也以熈寕九年八月十日以其官終于官舎享年<lb/>
六十二嗚呼隱直天性渾厚喜怒不形聲色雖子弟<lb/>
有過未始言子弟皆化其徳仕官四十年歴典三鎮<lb/>
至于奉使未嘗一罣於法亦未嘗廢一吏所至皆稱<lb/>
<pb n="KR4d0036_SBCK_009-9a"/>
最與人交温温若不足及臨事不苟變在三司時左<lb/>
右新進假途以致要津者如奕棊而公坦然不以為<lb/>
意也有文集十卷其上論朝政䟽啓及論西方用兵<lb/>
書號慶暦先書後書又十卷蔵于家曽祖諱靄仕於<lb/>
閩祖諱　皇贈户部侍郎考諱沔尚書公也夫人彭<lb/>
城劉氏封彭城縣君為人明爽善治家公於家事一<lb/>
切不問者夫人是頼先二年卒男子八人元方進士<lb/>
及第平輿令中書吏房習學公事元振元憲元舒舉<lb/>
進士餘尚㓜女七人太常寺奉禮郎沈某著作郎郭<lb/>
<pb n="KR4d0036_SBCK_009-9b"/>
茂恂試将作監主簿蘇亨節太廟齋郎盧道原其婿<lb/>
也餘尚㓜公卒之明年䘮始自蜀歸諸孤将以九月<lb/>
某日葬公穹山先公尚書之兆使來乞銘余平昔從<lb/>
公之㳺固巳欽慕矣及代於㑹稽親見其民愛隱直<lb/>
如父母　大道為綵城以障其行至數十涕慕不使<lb/>
去者移日此尤可尚者嗚呼隱直其有徳君子歟乃<lb/>
為之銘曰<lb/>
嗚呼隱直其學慱矣而志不遂其徳完矣而位不充<lb/>
或恨其弗逢維其命之竆其逹也不過為王為公建<lb/>
<pb n="KR4d0036_SBCK_009-10a"/>
一切之功若其徳則考古人而不愧将來世而無终<lb/>
為能執其中使九原可作非夫人之與其誰從<lb/>
　　賀州推官知陽朔縣李君墓碣銘<lb/>
君姓李氏諱忠輔字道舉零陵人曾大父冲生師運<lb/>
師運生帷簡皆不仕至君始為諸生少時巳卓然克<lb/>
篤術業為不群矣於是潯陽陶公岳方為州大儒名<lb/>
聞四方君以其文辭上謁陶公大稱賞以其子妻之<lb/>
及冠逰長沙造内閣李公受於幙下納頋甚厚延挹<lb/>
以為後進首由是知名皇祐元年秋州薦于春官不<lb/>
<pb n="KR4d0036_SBCK_009-10b"/>
合遂南歸與陶啇翁相善文墨志氣適其所好雖黨<lb/>
也然湖湘間舉稱二人有異材後啇翁以戎事得官<lb/>
至顯逺数欲引君君獨不肯屈既老矣巳困於北上<lb/>
乃縁恩格釋褐調鐔津尉盖𥘉筮也君之學為政乆<lb/>
矣一出其鋒上下皆推是邑人有聆其旁舎得地中<lb/>
蔵鏹者群刼之至則無有也其主訟于令君馳徃捕<lb/>
悉獲之然視其人本非兇毒者皆以為地中物如遂<lb/>
鹿耳遂釋之或謂君必案以法當獲賞君曰彼以過<lb/>
聴自貽孽我安用傳致殺人以求官終不取州猶以<lb/>
<pb n="KR4d0036_SBCK_009-11a"/>
君不討賊為罰然部使者聞而賢之亦数有見譽者<lb/>
攝遷江令踰月邑大治桂林北岀興安為靈渠自秦<lb/>
時䟽鑿以饟嵪南而前為令者皆武人乆無政隄防<lb/>
鏬漏漕舟数不通復以君假令至則鋤其姦敝民訟<lb/>
一清乃大完築盡復其故跡益溉其旁田疇甚多而<lb/>
桂林為嵪西帥府帥潘侯夙愛其材欲致之㑹新制<lb/>
八路使者得按格除吏遂調桂州司户參軍潘侯加<lb/>
禮遇焉方交趾反也不數日覆三州公私騷動君為<lb/>
咨謀調發所𥙷於上者甚力蠻亦不深入當涂者交<lb/>
<pb n="KR4d0036_SBCK_009-11b"/>
章薦寵之遷賀州推官知陽朔縣事大兵南岀而邑<lb/>
當大道使者傍午勞來供億羽檄日数十里君怡然<lb/>
不撓而益辦然民力屈矣嬴粮者道多逋亡諸令率<lb/>
自将上道君疾暴下乃輿行櫛沐瘴霧疾重困至杋<lb/>
郎巳致役而氣血殆矣復輿歸王師亦族乃謁告以<lb/>
便毉数移檄而使者惜其去輙不許卒以告歸熈寕<lb/>
十年冬十月辛亥終於里第享年六十二啓手足時<lb/>
神色和易戒諸子力學守約而已平生所為文章甚<lb/>
多其在藁者二十卷號湘南集夫人陶氏也五男曰<lb/>
<pb n="KR4d0036_SBCK_009-12a"/>
述慎修廸修徳修允修皆有學行為良士二女嫁同<lb/>
郡何宗望胡敏行元豊元年十二月乙酉卜葬于歸<lb/>
徳鄉先營之右為吉兆其葬諸子來乞銘以掦其先<lb/>
人之美余謂君能教其子以禮也夫為之銘曰<lb/>
道舉之學乆巳成五十從政艾且明使其當年造王<lb/>
庭何愧古人建功名遭命不造誰主平獨留惠愛三<lb/>
邑珉子孫美澤方大亨昭示来裔詔斯銘<lb/>
　　東安縣尉王君墓銘<lb/>
君諱岳字景申姓王氏楚彭城人景申為人剛毅少<lb/>
<pb n="KR4d0036_SBCK_009-12b"/>
所屈下皇考君捐館時景申尚未冠治䘮哀毁如成<lb/>
人終䘮閉門讀書不履世故數年學大就進止屹然<lb/>
為古儒者山東學士皆右之州以禮請為庠正其所<lb/>
教導弟子悉有師法三薦于春官皆為舉首治平四<lb/>
年始登進士乙科試秘書省校書郎以太夫人長安<lb/>
君閻氏年九十求為下邳尉為吏矣終不㫖小䧏志<lb/>
視其令奄奄若無物自州從事皆卑之然公卿大人<lb/>
使者莫不知景申為材不以<graphic n="KR3514" url="https://raw.githubusercontent.com/kanripo/KR-Gaiji/master/images/KR3514.png" mimeType="image/png"/>吏遇也不滿歲坐法<lb/>
免丁閻夫人之憂如禮巳除服奉母夫人條氏来湘<lb/>
<pb n="KR4d0036_SBCK_009-13a"/>
南當涂者巳鄉其名矣至即委以縣事攝諸吏乏固<lb/>
有以過人者新制吏藉付於外臺而長沙為湘南㑹<lb/>
府諸吏小大咸集號多士往往為調佞以于禄其有<lb/>
所倚藉亦蹇傲以驕人景申處其間有不能平多所<lb/>
折辱至廷叱而衆詬之其人雖慙伏不敢荅然愾怨<lb/>
多矣景申弗恤也乆之調湘鄉主簿太守卬其材檄<lb/>
攝瀏陽令地有銀冶聚四方不逞難治而易謗士挾<lb/>
姦者不得慾縱景申所辱者交攻之復免官使者俟<lb/>
之加厚焉雖失職然領事無間日㝡後𥙷東安尉鄙<lb/>
<pb n="KR4d0036_SBCK_009-13b"/>
夷小邑也户不滿千室太半棲崖谷間以故無吏事<lb/>
夷人不知爲學景申爲新孔子廟使雄壮方秋與其<lb/>
令釋菜行禮上下所未識也禮成以書抵余曰使後<lb/>
世有學者知是爲名教主景申所存如此元豊三年<lb/>
太守與三使者交薦之當遷矣暴感疾遂不可治以<lb/>
閠九月丙辰卒享年四十有六卒之前日吏直於東<lb/>
厢夜半忽驚寤見景申騎馬張盖從者騶呼甚盛奔<lb/>
岀從之巳不見及且病革矣噫景申其窮歟其材與<lb/>
氣終不一申而沒地也使世不偷儒以苟爲得者亦<lb/>
<pb n="KR4d0036_SBCK_009-14a"/>
有激乎曽祖乂祖改皆不仕考尚賔官至尚書虞部<lb/>
員外郎母夫人條氏夫人荘氏一男日淳一女尚㓜<lb/>
條夫人時年八十有二拊其尸慟曰人不復知我子<lb/>
為孝矣載其柩歸葬于某郷某之原某年某月也余<lb/>
方客於湘中景申以余為相知其死也嘱其子來乞<lb/>
銘曰先人之治命也為之銘曰<lb/>
嗚呼景申既剛克仁生不得奮其志死将為神吾知<lb/>
其輔善夭滛上相蒼旻終不傳木憑石以要羶葷後<lb/>
有神靈之興者知為府君十世之間考斯文<lb/>
<pb n="KR4d0036_SBCK_009-14b"/>
　　福昌縣太君李氏墓銘<lb/>
夫人姓李氏江寕上元人曽大父弘義大父潜江南<lb/>
有國時以公族為逹官至皇考文覧始入天朝擢進<lb/>
士科任武昌軍節度掌書記以卒夫人事父母孝處<lb/>
宗族和皇考君愛之始笄矣将慎選其配以嫁焉乃<lb/>
得蔣侯侯世儒者家衡陽甚寠從學四方及成昏依<lb/>
李氏未去兄子偕省其世父也将西逰京師無資以<lb/>
治嚴夫人為釋金條脫以賜之直十餘萬錢偕由是<lb/>
能成就其業决科成名卒以母事夫人其升朝請于<lb/>
<pb n="KR4d0036_SBCK_009-15a"/>
朝廷封賛皇太君蔣侯以明道三年登第夫人事之<lb/>
猶其父也内外属因夫人悉充滿其不足侯含徳不<lb/>
耀卒於光山從事今贈官為工部侍郎夫人春秋壮<lb/>
止一子曰僅乃端居閉門獨以教子為事僅載就舉<lb/>
有司輙不利遂以宫苑𥙷太社郎令為朝奉大夫其<lb/>
始通閨也復進封福昌縣太君夫人老矣不復治家<lb/>
事棲心竺乾道大夫從仕上下篤行誼謹法律能保<lb/>
其禄位者夫人之教也熈寕八年簽判道州侍夫人<lb/>
于北堂八月微感疾是月晦召大夫婦孫戒敕家事<lb/>
<pb n="KR4d0036_SBCK_009-15b"/>
不苟生不怛化奄然而逝享年七十有八一子即大<lb/>
夫君也二女巳嫁孫八人曽孫二人後當某年某月<lb/>
歸葬歴陽趙唐之先瑩從吉卜也大夫乞銘於余謂<lb/>
可考信於後世者余豈誣乎㢤為之銘曰<lb/>
嬺嬺夫人妙徳柔嘉作配哲人允宣厥家母道三紀<lb/>
慈祥惠和安輿朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>天澤載加子婦順承孫曽衆多<lb/>
含飴玩綵綏我壽遐天有五福既備不頗人有三從<lb/>
恊于寵華歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>先塋生死可嗟勒銘幽宫終古不磨<lb/>
　　從事郎處州司理參軍髙布重校兼監雕<lb/>
</p>
<p>
</p>
  </div>
</body>
</text>
</TEI>
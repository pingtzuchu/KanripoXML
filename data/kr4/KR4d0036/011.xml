<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_011-1a"/>
沈氏三先生文集卷第二十五<lb/>
長興集卷第十五<lb/>
　刀筆<lb/>
　　　謝賜夏藥表　賀㨗表<lb/>
　　　謝賜戎服表　謝轉龍圗閣直學士表<lb/>
　　　謝賜夏藥表　謝将士曲珎已下授官表<lb/>
　　　謝賜對衣表　随州謝表<lb/>
　　謝賜夏藥表<lb/>
臣某言今月二十一日入内内侍省内東頭供奉官<lb/>
<pb n="KR4d0036_SBCK_011-1b"/>
史瓖到延州伏蒙　聖慈傳宣撫問及賜臣百藥一<lb/>
甬臣於當日祗受訖三庚應節暦當熏暑之期五藥<lb/>
均慈恩出仁民之澤祗膺感抃捧拜震驚臣某<hi>中謝</hi>
此盖　皇帝陛下兼天地之涵容相神明之發育時<lb/>
屬藴陽之侯惠流扇暍之仁興飲錫扵王醫出使旄<lb/>
於少府㣲張仲之義過矜六月之勞乏髙馮之功越<lb/>
當一劑之賜體驟蠲於燔炭心内慄於飲氷濡雲漢<lb/>
之大章傳肖翹之末類期於顛隕莫諭恩榮臣某無<lb/>
任戴天荷　聖激切屏营之至謹奉表稱謝以聞<lb/>
<pb n="KR4d0036_SBCK_011-2a"/>
　　賀㨗表<lb/>
臣某言伏見陜西河東諸路兵馬收復銀夏韋宥蘭<lb/>
石州清逺軍米脂細浮圗石堡塞門鳴沙薑詐王都<lb/>
等城寨者<graphic n="KR2739" url="https://raw.githubusercontent.com/kanripo/KR-Gaiji/master/images/KR2739.png" mimeType="image/png"/>蟊肆螫方興四罪之誅蓬芰何心已格<lb/>
兩階之舞臣某<hi>中謝</hi>竊以誅止元悪故兵無兼時之<lb/>
勞義存大公則衆非百姓之敵陳師而牛酒日至入<lb/>
國而市井不移戴白遺民尚識故鄉之閭巷壺漿塞<lb/>
路復見大漢之衣冠此盖<lb/>
皇帝陛下帝卑大中天錫勇智盡霜露之所墜恊風<lb/>
<pb n="KR4d0036_SBCK_011-2b"/>
雷而不迷豈容一方獨不霑道徳之澤因其多罪力<lb/>
拯於水火之中纉文武之顯功遂祖宗之美志豈止<lb/>
播為聲詩而着在金石固将薦之郊廟而告於神明<lb/>
指河外之八州将悉歸於禹貢撫西方之九國巳掩<lb/>
跡扵寕王臣參護制兵属聞大凱心存魏闕阻奉萬<lb/>
年之觴身望法宫敢同百獸之舞臣無任歡呼忭蹈<lb/>
激切屏營之至謹奉表稱賀以聞<lb/>
　　謝賜戎服表<lb/>
臣某言今月𥘉八日准<lb/>
<pb n="KR4d0036_SBCK_011-3a"/>
御前封逓到賜目一道賜臣戎服𬗋緊絲䧟銀線花<lb/>
襖子一領紅罽錦䧟金銀勤白一條烏漆和泥金䧟<lb/>
蚌装花鞘手刀一口豹皮襔裏䩨靬一副金線烏梢<lb/>
細弓一張射甲長箭五十隻銀纒桿槍二條繍門旗<lb/>
二面者二矛交䩨先王所以謀有功淑旂大綏燕師<lb/>
所以席嘉寵壮戎昭之美耀煥武服之華章敢圖乏<lb/>
才過叨眷渥臣某<hi>中謝</hi>此盖<lb/>
皇帝陛下貫道命以端夲兼權實以趣方恢不世之<lb/>
奥區紹格天之峻烈大錫師中之命申嚴閫外之威<lb/>
<pb n="KR4d0036_SBCK_011-3b"/>
顧無方叔之壮猷越受武公之分命賜書出道馳騎<lb/>
傳呼駭衆目以衆觀舉一軍而皆賀匈奴未㓕誓摩<lb/>
疊以先登玁狁于㐮嬰前疑而敢避益堅素志圗報<lb/>
異恩臣某無任感天荷　聖激切屏营之至謹奉表<lb/>
稱謝以聞<lb/>
　　謝轉龍圗閣直學士<lb/>
臣某言今月初八日都進奏院逓到詔書一道以臣<lb/>
辭免龍圖閣直學士所辭宜不允者臣㝷巳祗受訖<lb/>
官有定選必待純才恩出非常過收駁業名分可畏<lb/>
<pb n="KR4d0036_SBCK_011-4a"/>
榮懼兼深臣某<hi>中謝</hi>伏念臣起於諸生岀逢盛際貧<lb/>
不過斗食之慕知未出流習之汙誤蒙一顧之榮驟<lb/>
越衆人之望器危昜覆質窳難材𥘉無二善之聞日<lb/>
興危亡為比保全至於今日終始出於<lb/>
聖恩土木無知尚當震躍精誠儻䫫敢憚糜捐雖蒙<lb/>
堅蹠勁而不辭况盤根錯節之敢避颯然須髮之變<lb/>
白巳先蒲柳之衰不知氣力之㡬何尚極榆枋之决<lb/>
值震威之取亂奮天吏以拘原甫聞瞽䥢之音沛發<lb/>
榮懐之慶進知干分深虞顛隕之招退不獲辭徒知<lb/>
<pb n="KR4d0036_SBCK_011-4b"/>
俯僂之懼此盖　皇帝陛下道至能化而士有成徳<lb/>
功極造物而人無能名接事之變則法為政刑一民<lb/>
之心則示之與奪錄霄聞而𢡟賞歆天下之赴功間<lb/>
楚君臣無問萬金之委慰趙子弟不惜千户之封致<lb/>
兹瑣蒙亦冐褒渥敢不粛将廟筭力振天聲束馬仇<lb/>
方傳飱逖士斬潘辰於踈勒竊慕古人係可敦於藁<lb/>
街不忘素志賈三軍之餘勇蕩九姓以為期臣某無<lb/>
任感天荷　聖激切屏营之至謹奉表稱謝以聞<lb/>
　　謝賜夏藥表<lb/>
<pb n="KR4d0036_SBCK_011-5a"/>
臣某言今月十九日入内内侍省内東頭供奉官幹<lb/>
當染院權苑容約到延州伏蒙<lb/>
聖慈傳宣撫問及賜臣夏藥一角臣於當日祗受訖<lb/>
寵責維藩恩勞夙駕發靈蘭之異品将細札之殊榮<lb/>
祗沐　眷慈過矜瘅暑臣某<hi>中謝</hi>此盖<lb/>
皇帝陛下至仁天覆厚徳時行適庚伏之届期軫常<lb/>
生之失御若良參辦本内府之秘經亭育示私體雲<lb/>
章之濡澤駭輝華扵多目鼓抃蹈於一軍驟疑羽翼<lb/>
之脩徑即冕旒之對拳拳誓報指白水以為盟㫁㫁<lb/>
<pb n="KR4d0036_SBCK_011-5b"/>
輸勤惟丹誠之自信臣某無任感天荷<lb/>
聖激切屏營之至謹奉表稱謝以聞<lb/>
　　謝将士曲珎巳下授官表<lb/>
臣某言准九月二十七日<lb/>
聖㫖夲路将士新授西上閣門使曲珎等五百十五<lb/>
人伏蒙<lb/>
聖恩等第授官及减年磨勘者决䇿授成力未伸於<lb/>
閫外圗功錫命恩首及於軍中臣某<hi>中謝</hi>竊以蠢兹<lb/>
裔藩自千義殺㮄角並進者五路輔車相依者四軍<lb/>
<pb n="KR4d0036_SBCK_011-6a"/>
威神所臨雖㑹歸於必勝褒庸之寵惟先拜為至榮<lb/>
此盖　皇帝陛下藏用不居予物從厚念四牡之駕<lb/>
行釋昆夷之憂㣲一日之勞遽蒙東山之閔罄全師<lb/>
而𢡟賞罔一介之或遺勝氣折千里之衝歡聲賈三<lb/>
軍之勇臣忝司節鉞職在總齊荣抃之誠倍深将卒<lb/>
臣某無任瞻天望聖激切屏營之至謹奉表稱謝以<lb/>
聞<lb/>
　　謝賜對衣表<lb/>
臣某言准都進奏院逓到中書劄子一道伏蒙<lb/>
<pb n="KR4d0036_SBCK_011-6b"/>
聖慈賜臣衣一對金腰帯一條者悸帯異章粲衣𬒳<lb/>
體仰天威之咫尺對命節之光華臣某<hi>中謝</hi>伏念臣<lb/>
䧏才鯫愚趣學卑陋奨進幸逢於樂育提携獨出於<lb/>
聖知誤忝榮塗對襲内衣者四詔一辭魏闕不侍清<lb/>
光者六年西殿叙班為陳跡之巳乆兼金在笥感舊<lb/>
物之復還追故歩以心驚拜深恩而涕落此盖<lb/>
皇帝陛下廓两儀之度總萬化之原灼三宅以興民<lb/>
差六章而疇績賁仙花之美餙副威鳯之彌文瞻篚<lb/>
錫之来猶記尚衣臚句之節望宸居而拜如聞内朝<lb/>
<pb n="KR4d0036_SBCK_011-7a"/>
鍾鼓之音異數屡頒此生難報惟畢忠勤之誓少伸<lb/>
螻蟻之誠臣某無任感天荷<lb/>
聖激切屏營之至謹奉表稱謝以聞<lb/>
　　随州謝表<lb/>
臣某言伏蒙<lb/>
聖恩授臣均州團練副使随州安置臣巳於今月日<lb/>
到随州訖才㣲識暗誤𬒳寵陞任過力窮卒招敗覆<lb/>
上頼聖神之賜特寛斧鉞之誅尚隷州團曲從寛典<lb/>
臣某中謝伏念臣裔方陋習寒屋孤生出逢聖時望<lb/>
<pb n="KR4d0036_SBCK_011-7b"/>
止一㕓之末業驟登朝路遽叨越次之殊榮居常懐<lb/>
超冐之憂必欲求報効之實罄丹誠而後巳蹈白刃<lb/>
而敢辭然而才薄趣卑心勤事謬措一身而無地宜<lb/>
萬死之難逃豈圗天造之曲容特屈大威而伸宥<lb/>
長興集卷第十五<lb/>
　　　從事郎處州司理叅軍髙布重校勘兼監彫<lb/>
</p>
<p>
</p>
  </div>
</body>
</text>
</TEI>
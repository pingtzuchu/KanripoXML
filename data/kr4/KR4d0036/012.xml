<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_012-1a"/>
沈氏三先生文集卷第二十六<lb/>
長興集卷第十六<lb/>
　　　　　謝謫授秀州團練使表　又<lb/>
　　　　　秀州謝表　又<lb/>
　　　　進守令圗表　又<lb/>
　　　　　謝進守令圗賜絹表　又<lb/>
　　　　　謝分司南京表<lb/>
　　謝謫授秀州團練副使表<lb/>
臣某言伏蒙<lb/>
<pb n="KR4d0036_SBCK_012-1b"/>
告命授臣秀州團練副使夲州安置不得簽書本州<lb/>
公事勲賜如故者效官無状國有常刑昜地便私恩<lb/>
出非望兢營自念感懼交深臣某<hi>中謝</hi>伏念臣出自<lb/>
寒門苟循世緒虺隤白首無一畞以退耕黾勉清時<lb/>
希斗食以自祿偶　聖神之委照㧞疵賤扵片言枝<lb/>
出一而已殚才屢試而益屈志尚希於僥倖心愈昧<lb/>
於自知先帝不加忍誅假之善地㣲臣未獲死所上<lb/>
孤至恩心存溝壑之歸望絶雲章之潤敢謂大明之<lb/>
繼照曲念　先朝之舊臣不使遂弃於遐陬尚聴稍<lb/>
<pb n="KR4d0036_SBCK_012-2a"/>
遷於便地惙然有再生之意復収於垂盡之年此盖<lb/>
皇帝陛下推好生之仁敷上聖之惠大開天地之施<lb/>
不遺簮履之㣲致此餘年獲霑渙渥永懐雨露之賜<lb/>
更盡螻蟻之心感極難形惟知頓伏臣無任曕天荷<lb/>
聖激切屏營之至謹奉表稱謝以聞<lb/>
　　又<lb/>
臣某言伏蒙　告命授臣秀州團練副使本州安置<lb/>
不得簽書公事勲賜如故者自干政刑義當永弃重<lb/>
見閭里特出異恩獲貫餘生實係再造臣某<hi>中謝</hi>伏<lb/>
<pb n="KR4d0036_SBCK_012-2b"/>
念臣塵泥常調江海孤生寕復自聊壮志催傷於晚<lb/>
路出逢盛際片言偶合於聖知冐進踰涯積盈招覆<lb/>
顛沛已期於殘㓕存全曲荷於寛矜百口衘恩三年<lb/>
擢髮分永沉於散地寕復望於内遷蓬蓽蕭條已退<lb/>
編於民籍姓名埃沒忽復挂於命書敢圖漢域之遐<lb/>
上<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>法宫之念精誠所激感抃難名此盖<lb/>
太皇太后陛下凝一徳於至神齊萬化於治古照均<lb/>
日月之廣施無雨露之偏罪出其身不使廢松檟之<lb/>
奉恩歸比壌有以慰鄊井之懐荷大造之至仁盡此<lb/>
<pb n="KR4d0036_SBCK_012-3a"/>
生而難報臣某無任瞻天荷　聖激切屏營之至謹<lb/>
奉表稱謝以聞<lb/>
　　秀州謝表<lb/>
臣某言伏蒙　聖恩授臣秀州團練副使夲州安置<lb/>
不得簽書公事勲賜如故臣已於今月日到秀州訖<lb/>
祗荷寛恩曲矜舊物重見故里獲庇餘生臣某<hi>中謝</hi>
伏念臣早以庸才謬叨䌓寄上負任使客祭已决於<lb/>
此身下念孤忠生還特出於聖造復覩江吴之蹃尚<lb/>
疑夣寐之逰感極心驚屑然涕落此盖<lb/>
<pb n="KR4d0036_SBCK_012-3b"/>
皇帝陛下揚對天之大烈握盡神之潜機丕圖庻工<lb/>
㧾攬淳治造化至力肖翹亦荷於昭蘇天地為心枯<lb/>
搞一均於化育使垂盡之朽骨與萬化而同新雖奮<lb/>
竭之心難伸於已廢之日惟忠孝之志敢罄於未死<lb/>
之前瞻望闕庭臣某無任感天荷　聖激切屏營之<lb/>
至謹奉表稱謝以聞<lb/>
　　又<lb/>
臣某言伏蒙　聖恩授臣秀州團練副使夲州安置<lb/>
不得簽書公事勲封賜如故臣已於今月日到秀州<lb/>
<pb n="KR4d0036_SBCK_012-4a"/>
訖未填溝壑重見鄉閭　聖恩如天死生難報臣某<lb/>
<hi>中謝</hi>伏念臣資才素下幸遇㝡深勵苦節者歴年未<lb/>
中年而白首訖無少効以酬至恩荷洪造之存全假<lb/>
餘生於晷刻三年無半面之舊一日見平生之親正<lb/>
使自謀寕復過此幸深為懼感極難名此盖<lb/>
太皇太后陛下躬上聖之睿神措大業於安永仁民<lb/>
愛物發於至誠率土普天感戴聖徳尚當拾難恕之<lb/>
責不忍絶自新之門使歸骨於舊廬慰首丘之餘戀<lb/>
苟此生圖報之無路雖瞑目不忘於大恩瞻望闕庭<lb/>
<pb n="KR4d0036_SBCK_012-4b"/>
臣某無任感天荷　聖激切屏營之至謹奉表稱謝<lb/>
以聞<lb/>
　　進守令圖表<lb/>
臣某言臣先准熈寕九年八月八日中書劄子奉<lb/>
聖㫖編脩天下州縣圖准今年二月十八日尚書省<lb/>
批状許令投進者攬提封於堂上徒盡謏聞措方輿<lb/>
於日中愧非良史臣某<hi>中謝</hi>竊以漢得関中之籍始<lb/>
盡天下之險夷周建主方之官務同萬民之弊利文<lb/>
不備則不足資實用事不核則無以待有為編探廣<lb/>
<pb n="KR4d0036_SBCK_012-5a"/>
内之書叅更四方之論該備六體略稽前世之舊聞<lb/>
離合九州兼收古人之餘意四海可以隃度率土聚<lb/>
於此書僅𣣔終篇適縁罪去出守封疆者再閠流落<lb/>
江湖者七年每行抱於遺編幸終塵於乙覧伏惟<lb/>
皇帝陛下道充八極恩悼萬邦仁智信武之民翕歸<lb/>
扵禹貢昧任侏離之樂並趍於舜方掩躋聖之九圍<lb/>
惣雲師之二監使百世有所詢考豈片言可以形容<lb/>
上愧充國之金城無禆廟畧逺跡賈躭之隴右粗紀<lb/>
方聞今畫守令圗並以二寸折百里其間道路迃直<lb/>
<pb n="KR4d0036_SBCK_012-5b"/>
山川隔礙䖏各随事准折内廢置郡縣開拓邊境移<lb/>
徙河渠並㩀臣在職日已到文案為定後未係臣罷<lb/>
職别無圖籍修立大圖一軸髙一丈二尺廣一丈小<lb/>
圖一軸諸蹃圖一十八軸並用黄綾装縹副夲二十<lb/>
軸用𬗋綾装縹謹随表上進以聞<lb/>
　　又<lb/>
籠絡簡編僅收駁技辨離星土蔑有異聞臣某<hi>中謝</hi>
竊以載籍以還圖牒猥具人秉異説制不相㳂務慱<lb/>
洽者廣着難考之要荒趋簡約者漫弃備存之縣道<lb/>
<pb n="KR4d0036_SBCK_012-6a"/>
未盡奠方之名實何𥙷建邦之講求今考舊文叅傳<lb/>
新意凡守令之所職咸具討論在聲教所未加姑從<lb/>
疑闕稽經於四庫之廣藏抵隙於九土之方言歲星<lb/>
一周抱殘編而自力更書五易驚爛簡之復收伏惟<lb/>
太皇太后陛下徳𬒳無疆化覃有截執玉帛之國跡<lb/>
已掩於塗山受大小之球功並隆於啇后亘幽陵蟠<lb/>
木之境兼五戎九貉之區挈國子来普天砥属盡日<lb/>
月之所照豈縑素之可形考古驗今徒效芻蕘之獻<lb/>
挂一漏萬無禆海嶽之藏<lb/>
<pb n="KR4d0036_SBCK_012-6b"/>
　　謝進守令圖賜絹表<lb/>
臣某言伏蒙　聖恩以臣投進守令圗了畢特支賜<lb/>
絹一百疋仍許任便居住者討論踈略方在譴訶賙<lb/>
䘏重仍遂兼榮幸欽承威詔涕汗交流臣某<hi>中謝</hi>竊<lb/>
念臣學不逮人仕空有志早聞忠義之訓遂有奮竭<lb/>
之心然而然不素髙事難倚辨城役留屯於並塞軍<lb/>
興專職於守彊效力無門上孤西顧之托垂恩貰死<lb/>
特寛軍候之刑百口相随七年念咎敢上希於寛詔<lb/>
巳絶望於生還藜藿苟安實蒙再造丘墦有幸併荷<lb/>
<pb n="KR4d0036_SBCK_012-7a"/>
深恩此盖<lb/>
皇帝陛下樂堯舜之仁邁禹湯之度如天之無不覆<lb/>
遂物之所以生惜簮履之弃捐拯焦枯於溝壑全其<lb/>
骸骨賜以便安訪遺老於故閭詠太平之舒日生負<lb/>
素志不能效力於當年沒而有知尚期酬恩於瞑目<lb/>
瞻望天闕臣某無任感恩荷　聖激切屏營之至謹<lb/>
奉表稱謝以聞<lb/>
　　又<lb/>
臣某言伏蒙　聖恩以臣投進守令圖了畢特支賜<lb/>
<pb n="KR4d0036_SBCK_012-7b"/>
絹一百疋仍許任便居住者缺簡程工方虞於速譴<lb/>
匪頒将命遽𬒳於過恩祗荷寛矜伏深震惧臣某<hi>中</hi>
<hi>謝</hi>切念臣材不濟務識後常倫頃縁誤恩謬職邊瑣<lb/>
興師忽生於禆将護築旋隷於王人弱羽昜摧一身<lb/>
丼俟於夷滅大眀委照萬死曲荷於存全更緣方域<lb/>
之小聞得返漁樵之舊業屢阽死所豈班白之敢期<lb/>
垂老餘年皆朝廷之所賜此盖<lb/>
皇帝太皇太后陛下恩同天地施及芻莱出䖏既原<lb/>
其夲心功過亦容以相𥙷愍繫匏之不食開生路於<lb/>
<pb n="KR4d0036_SBCK_012-8a"/>
巳衰聴其釋佐吏之拘使親得庻民之事歩歸故里<lb/>
敢忘畎畆之心囬望<lb/>
宸廷猶深犬馬之恋瞻望闕庭臣某無任感天荷聖<lb/>
激切屏營之至謹奉表稱謝以聞<lb/>
　　謝分司南京表<lb/>
臣某言今月十九日潤州差人送到官告一道伏蒙<lb/>
聖恩授臣左朝　散郎守光禄少卿分司南京許於<lb/>
外州軍任便居住勲封賜如故臣已即日祗受訖生<lb/>
全之賜已荷恩矜叙追之期岀於望外目觀訓敕心<lb/>
<pb n="KR4d0036_SBCK_012-8b"/>
尚驚疑臣某<hi>中謝</hi>伏念臣出自寒門苟循世緒虺隤<lb/>
白首無一𤱔以退耕黾勉清時希斗粟以自禄偶聖<lb/>
神之委照㧞疪賤於片言技一出而已殚才屢試而<lb/>
益屈使臨劇塞於義不敢辭難但謂平時常才亦可<lb/>
勉力更無異䇿唯信孤忠比臣在任之時適當用兵<lb/>
之際始罷靈州之役誤蒙手敕之褒逮邊議之再興<lb/>
鍳逺攻之非利請完近塞𣣔以救属寮客戦之輕孤<lb/>
論中移無以囬王人專制之鋭由臣不職竟累偏師<lb/>
效力無門上孤西顧之託垂恩貰死特寛軍候之刑<lb/>
<pb n="KR4d0036_SBCK_012-9a"/>
敢圗垂盡之年重沐再生之賜洪造興物難囬霜霰<lb/>
之餘聖恩及臣更過天地之力怔營感懼既隕而蘇<lb/>
此盖<lb/>
皇帝陛下徳施川流睿慈天廓薫陶所至徧飛潜動<lb/>
植之㣲潤澤一均無髙深逺近之異推恕心以多道<lb/>
不盡人於一端進退必原其夲心功過或許以相𥙷<lb/>
如臣之比尚且不遺雖奮竭之心難伸於已廢之日<lb/>
惟忠孝之志敢忘於未死之前臣無任感天荷　聖<lb/>
激切屏營之至謹奉表稱謝以聞<lb/>
<pb n="KR4d0036_SBCK_012-9b"/>
</p>
<p>
長興集卷第十六<lb/>
　　　從事郎處州司理叅軍髙布重校兼監雕<lb/>
</p>
<p>
</p>
  </div>
</body>
</text>
</TEI>
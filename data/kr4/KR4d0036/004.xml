<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_004-1a"/>
沈氏三先生文集卷第四<lb/>
西溪文集卷第四<lb/>
　制誥<lb/>
　　觀文殿大學士除節度使知邊鎮制<lb/>
　　翰林學士除御史中承制<lb/>
　　誡勵貢士敦尚行實詔<lb/>
　　内殿崇班劉象輿可左監門衞将軍致仕<lb/>
　　宣州涇縣主簿陳育可秘書校書郞致仕<lb/>
　　安素䖏士髙憚可光禄寺丞致仕<lb/>
<pb n="KR4d0036_SBCK_004-1b"/>
　　内殿崇班張崇亮可内殿丞制<lb/>
　　職方貟外郞石元之可屯田郞中<lb/>
　　袐書丞韓震可太常愽士<lb/>
　　度攴貟外郞充集賢校理沈康可司封貟外郞<lb/>
　　餘如故<lb/>
　　供俻庫付使桑湜可文思副使<lb/>
　　德州録事叅軍韓嘉言可光禄寺丞<lb/>
　　著作佐郞周尹吕公善可並祕書丞<lb/>
　　供俻庫付使王丗卞可西京左藏庫付使<lb/>
<pb n="KR4d0036_SBCK_004-2a"/>
　　奏舉人前懐州武德縣令周佐尭<lb/>
　　奏舉人前懐州修武縣令梁造可並大理寺丞<lb/>
　　前著作佐郎魏應臣前大理丞田曽杜子才前<lb/>
　　将作監主簿劉公懿可並舊官服闋<lb/>
　　太常愽士朱詰徐説可並屯田貟外郎<lb/>
　　内臣加㤙<lb/>
　　撫州奏臨川縣臨汝鄊何彧<hi>一百七歲</hi>可本州<lb/>
　　助教<lb/>
　　隴州汧陽縣主簿袁衍可太子洗馬致仕<lb/>
<pb n="KR4d0036_SBCK_004-2b"/>
　　内侍省内常侍韓永文可内殿崇班<lb/>
　　奏舉人前綿州神泉縣令觧𥙷之<lb/>
　　奏舉人前相州永和縣令吕偽可並大理寺丞<lb/>
　　故虞部貟外郎致仕范尭佐男昇卿可試将作<lb/>
　　監主簿<lb/>
　　陳州録事参軍尚起可太子中舎致仕<lb/>
　　入内東頭供俸官綦元享可内殿崇班<lb/>
　　皇姪孫右千牛衞将軍丗頵可贈右屯衞大將<lb/>
　　軍<lb/>
<pb n="KR4d0036_SBCK_004-3a"/>
　　供俻庫付使曹任可西京左藏庫付使<lb/>
　　大理評事張太寜将作監丞王儀可並大理寺<lb/>
　　丞太常寺太祝王景純可大理評事<lb/>
　　開封府推官祠部貟外郎充秘閣校理張芻可<lb/>
　　度支員外郎餘如故<lb/>
　　江州録事參軍監鄂州買納茶塲和偓可<hi>大理評亊</hi>
　　東頭供奉官李永慶崔昭明可並内殿崇班<lb/>
　　台州寧海縣令魏昻可試大理評事充山南東<lb/>
　　道節推知南劍州劍浦縣<lb/>
<pb n="KR4d0036_SBCK_004-3b"/>
　　奏舉人前權武信軍節推安宗謹可大理寺丞<lb/>
　　陜州文學趙㳤可華州别駕<lb/>
　　禮賔使李中祐可六宅使<lb/>
　　大理寺丞馬希元魏綘耿仲履時選陳安丗可<lb/>
　　並太子中舎<lb/>
　　内東頭供奉官廖浩然可内殿崇班<lb/>
　　殿前都虞侯天平軍節度觀察㽞後李璋奏百<lb/>
　　姓醫生王逢辰可試國子四門助教<lb/>
　　供俻庫付使李詵可西京左蔵庫副使<lb/>
<pb n="KR4d0036_SBCK_004-4a"/>
　　大理寺丞充本寺詳斷官王彭可太子右替善<lb/>
　　大夫<lb/>
　　将作監主簿吕昌祐可太常寺太祝<lb/>
　　荆湖南路轉運使祠部貟外郎直集賢院陸詵<lb/>
　　可刑部貟外郎依前職<lb/>
　　大理寺丞冦誦可加騎都尉<lb/>
　　皇親太子率府率宗粹以下可並右千牛衞<hi>将軍</hi>
　　皇親左監門衞将軍克楊以下可並右領軍衞<lb/>
　　大将軍<lb/>
<pb n="KR4d0036_SBCK_004-4b"/>
　　勅賜進士及第朱長文可試祕校守許州司户<lb/>
　　參軍<lb/>
　　殿中丞符拱之可太常博士<lb/>
　　前信州録事參軍朱逢吉可太子中舎致仕<lb/>
　　屯田貟外郎舒照亮可都官貟外郎<lb/>
　　太常少卿席平可光禄卿<lb/>
　　祕書省著作佐郎王琳可袐書丞<lb/>
　　内殿崇班馮天祐可左監門衞将軍<lb/>
　　左蔵庫付使李賡可庄宅使<lb/>
<pb n="KR4d0036_SBCK_004-5a"/>
　　内殿承制周世昌可供俻庫副使<lb/>
　　内殿承制唐詵等並可供僃庫付使<lb/>
　　内殿崇班張宗訥等並可内殿承制<lb/>
　　入内内侍省内東頭供俸官曹崇吉可内殿崇<lb/>
　　班<lb/>
　　西京左藏庫副使白均可供僃庫使<lb/>
　　前守汀州上杭縣尉兼主簿張奎可試祕校充<lb/>
　　春州軍事推官通判春州兼知夲州<lb/>
　　左侍禁田文廣可行太子左清道率府副率濮<lb/>
<pb n="KR4d0036_SBCK_004-5b"/>
　　州鄄城縣尉鄭務先可兾州棗強縣令<lb/>
　觀文殿大學士徐節度使知邉鎮制<lb/>
内外之臣文武是憲出入帷幄所以重學問之求征<lb/>
伐四方所以賴爪牙之任雖自二柄寔均一途盖權<lb/>
有以適变者各存乎時材可以應衆者維其所用眷<lb/>
言方靣申建将臣東自朕心告于尔衆具官某材劇<lb/>
志大經明行修博習前載之方講聞當世之務自始<lb/>
陳力周爰在廷慤乎秉其一心毅然見其中立登在<lb/>
法從實先近僚用陪袐殿之嚴益重中朝之選夙夜<lb/>
<pb n="KR4d0036_SBCK_004-6a"/>
無怠陟降有常弗吐剛而茹柔侃焉正色能盡忠而<lb/>
補過維曰靖恭固有大臣之方允為本朝之望屬茲<lb/>
謀帥尤必得人我方才難僉以汝薦是用舉斧越之<lb/>
利裁麾節之華授之兵符分以州部凢茲授受之重<lb/>
寔維推擇之艱於<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>總万兵之權當一靣之寄董之<lb/>
以紀律撫之以恵㤙非勇無以先人非謀無以慮敵<lb/>
機至而後應名正而後行必使師徒無傷彊場不警<lb/>
戎狄靣内而至方外率循朝廷奠枕以居天下咸若<lb/>
皆汝之責其往欽㢤<lb/>
<pb n="KR4d0036_SBCK_004-6b"/>
　　翰林學士除御史中丞制<lb/>
御史中執法典綱紀總方畧大臣之任也凢朝廷内<lb/>
外公卿百執事雖各有分職矣然其有枉直有興壊<lb/>
所以察舉之使一納於軌則而以成治體者是其任<lb/>
也夫豈輕授之㢤具官某行有典刑學有師法文章<lb/>
必適於用論議必造乎理周旋内外風采甚著自居<lb/>
金鑾之袐樞機周宻頋問浹洽藹然有大臣之躰是<lb/>
冝益試以政序其功效故朕以尔長御史且今大夫<lb/>
缺位御史之任汝得專焉凢汝之職汝旣知之矣汝<lb/>
<pb n="KR4d0036_SBCK_004-7a"/>
其懋之無俾官有曠事法有廢舉以為汝謪也<lb/>
　　誡勵貢士敦尚行實詔<lb/>
朕上稽三代下監漢唐設為選舉之法以進天下之<lb/>
士數詔執事更定其制維恐不盡又使天下興建學<lb/>
校自京師所以長育人材維恐不至朕之於選舉可<lb/>
謂勤矣然比歲以来士之進於有司者益不及于前<lb/>
時鄊非無學也而莫從學非無師也而莫事讀書者<lb/>
弃其實為文者取其華羣居燕䖏則不聞仁義之談<lb/>
雜進並趍則不聞禮譲之節一且較之於利害之途<lb/>
<pb n="KR4d0036_SBCK_004-7b"/>
欲其有古人之風不可得矣然而遂論之以充吾之<lb/>
列位而以治民成化其可望乎嗚呼凢尔守令師帥<lb/>
官吾所以共治天下者也豈不念此今吾将重申之<lb/>
夫自治者能治人不自治者治于人髙爵重禄所以<lb/>
待天下之賢也然豈直欲寵其一身㢤将欲以治吾<lb/>
民爾今不能自進其德修其業乃欲暏吾之髙爵重<lb/>
禄亦以難矣凢尔守令師帥之官其皆告尔之士民<lb/>
以朕之詔使各自進於此毋怠毋忽毋重有前日之<lb/>
弊凢貢之於朝者必得名稱其實材充於舉斯可矣<lb/>
<pb n="KR4d0036_SBCK_004-8a"/>
苟繆於此國有常憲朕不得私<lb/>
　　内殿崇班劉象輿可左監門衞将軍致仕<lb/>
勅某夫壮而陳力老而還政仕者之常也惟尔早以<lb/>
材武服于朝列今年至而請謝朕嘉尔有知止之思<lb/>
是用因尔功状陞尔以環衞之秩俾休于家以安尔<lb/>
私始終之荣祗服焉可<lb/>
　　宣州涇縣主簿陳育可秘書校書郎致仕<lb/>
敕某始以貲粟献于有司故賜之以官亦旣効力乃<lb/>
以疾告尚念其奔赱之劳命以京司之秩以為尔里<lb/>
<pb n="KR4d0036_SBCK_004-8b"/>
閭之寵朕所以報尔者至矣其恭承之可<lb/>
　　安素處士髙憚可光禄寺丞致仕<lb/>
勅某夫舉逸民禮賢者所以歸天下之心厲士大夫<lb/>
之志古聖王之事也朕今用之惟尔經明行修髙尚<lb/>
其事安于丘園前日大臣更以爲言朕不奪尔志以<lb/>
處士之名今部使者又言尔年彌髙而德弥邵冝進之<lb/>
王官爲朝廷之光故命尔丞於光禄即安于家朕豈<lb/>
不貪用賢㢤頋尔老矣不可復劳以官職之事尔其<lb/>
服我休寵益懋厥修毋近名毋行恠以全尔之節以<lb/>
<pb n="KR4d0036_SBCK_004-9a"/>
穪朕之㤙可<lb/>
　　内殿崇班張崇亮可内殿丞制<lb/>
勅某考課之法文武並用所以勸能勵衆也以尔積<lb/>
累劳次旣位列朝今歲格荐應復當序進進之一等<lb/>
奉承制㫖往𢡟厥職以荅光寵可<lb/>
　　職方貟外郎石元之可屯田郎中<lb/>
　　袐書丞韓震可太常博士<lb/>
敕某等夫三載考積唐虞之所以叙百官而成大治<lb/>
稱盛德者也朕今用之以尔等並由俊造之第更著<lb/>
<pb n="KR4d0036_SBCK_004-9b"/>
事功以序位于朝今歲格荐應復當増秩増之一等<lb/>
南官正郎秩宗博士皆髙選也汝欽承之無替朕命<lb/>
可<lb/>
　度攴貟外郎充集賢校理沈康可司封貟外郎<lb/>
　　餘如故<lb/>
勅某夫録德而定位量能而授任官人之大方也然<lb/>
考績黜陟之典自古用之所以示勸沮出誅賞礪丗<lb/>
而磨鈍者也惟尔文辭之羙發於儁科材用之裕見<lb/>
于𥘉仕朕用大臣之荐登尔于學官擢尔于書閣升<lb/>
<pb n="KR4d0036_SBCK_004-10a"/>
位于朝再居郎位者復三年矣今有司稽閱来上以<lb/>
尔當陟故進汝以王爵之副盖左曺之前列也尔其<lb/>
欽承之無易我丕顯之訓可<lb/>
　　供僃庫付使桒湜可文思副使<lb/>
勅某朝庭設武爵之等所以待材力之士也今丞相<lb/>
言汝節義勇幹有古将帥之烈又退譲㢘靖不自伐<lb/>
其劳以祈進朕惟尔父有功于國而殁其身為吾士<lb/>
大夫之所稱慕今尔克丗其家又為吾丞相之所舉<lb/>
朕何愛一等之爵而不以褒尔㢤其陞貳諸使之上<lb/>
<pb n="KR4d0036_SBCK_004-10b"/>
列以稱朕之意所以圗報者在尔焉可<lb/>
　　德州録事參軍韓嘉言可光禄寺丞<lb/>
勅某廷尉天下之平而有司之至重也為其属者豈<lb/>
可以非其人㢤今大理言尔以法律自請而試之有<lb/>
効故命爾丞于京司以佐廷尉其所以為尔職者既<lb/>
知之矣其祗服焉可<lb/>
　　著作佐郎周尹吕公善可并秘書丞<lb/>
勅某等咸以俊選擢佐著作出宰縣道今有司考課<lb/>
按此當遷進丞旧省序于朝列往服休寵毋怠尔修<lb/>
<pb n="KR4d0036_SBCK_004-11a"/>
可<lb/>
　　供僃庫副使王丗卞可西京左蔵庫副使<lb/>
勅某文武班爵之法各有名品以待吾士大夫之賢<lb/>
而進退上下自以功罪古今不易之道也惟尔蚤以<lb/>
劳能序位于朝遂貳諸使今考績應率再遷尔于上<lb/>
列光寵多矣尔其思之可<lb/>
　　奏舉人前懐州武德縣令周佐尭<lb/>
　　奏舉人前懐州修武縣令梁造可並大理寺丞<lb/>
敕某等吏部選法有歲考之第有功罪之計有荐論<lb/>
<pb n="KR4d0036_SBCK_004-11b"/>
之目其法宻矣州縣之吏有能應之㝡而無殿者皆<lb/>
良吏也以尔等並繇令宰以有課効按籍来上故命<lb/>
尔丞于庭尉其漸光顯往祗厥服無易無怠可<lb/>
　　前著作佐郎魏應臣前大理丞田曽杜子才前<lb/>
　　将佐監主簿劉公懿可並舊官服闋<lb/>
勅某等夫三年之䘮聖人之中制也過猶不及矧吾<lb/>
士大夫立于朝廷以承教化一風俗者可不奉此以<lb/>
尔等頃罹不幸顛沛去職今禮服終矣其復尔位移<lb/>
孝為忠朕所望于尔也可<lb/>
<pb n="KR4d0036_SBCK_004-12a"/>
　　太常愽士朱詰徐說可並屯田員外郎<lb/>
敕某等古之郎選重矣非茂材雅行簡于衆者未嘗<lb/>
輕授也今雖尚書之職分異不皆署曹然其官儀地<lb/>
望自髙矣以尔等並用文學射䇿以歴位于朝今有<lb/>
司考績當陟並遷尔于司田副郎夫德懋懋官功懋<lb/>
懋賞無易尔心無替朕命尚有顯爵重禄以待汝<hi>焉可</hi>
　　内臣加㤙<lb/>
勅某等朕制禮作樂大祫宗廟旣事告休推錫在位<lb/>
咸以周浹尔等奉事閨闥豈無劳勩均之賞渥以盡<lb/>
<pb n="KR4d0036_SBCK_004-12b"/>
無不酬報之誼可<lb/>
　　撫州奏臨川縣臨汝鄊何彧一百七歲可夲州<lb/>
　　助教<lb/>
勅某洪範五福百夀古者有飬老之禮而天子巡狩<lb/>
先見百年盖老者人之所尊而為國家者可以教者<lb/>
也朕比詔天下博采以聞今尔夲郡以尔来上朕甚<lb/>
嘉之故命尔以下士之秩助教于州里尔其保期頥<lb/>
之福承朝廷之意安于丘閭荣且逸也可<lb/>
　　隴州汧陽縣主簿袁衍可太子洗馬致仕<lb/>
<pb n="KR4d0036_SBCK_004-13a"/>
敕某奔赱州縣亦旣有年今其老矣願還官政嘉尔<lb/>
止足録尔勤勩升秩朝序歸安里閭足爲寵荣其往<lb/>
祇服可<lb/>
　　内侍省内常侍韓永文可内殿崇班<lb/>
勅某中侍之臣出入禁闥受宣詔命至親宻矣非小<lb/>
心端信能寡其過者吾弗用也以尔㓜而秀毓出于<lb/>
群軰周旋服事其勤不怠朕甚嘉之故稽尔歲績増<lb/>
尔之秩班于中朝以爲尔寵戒之懋之無替厥素朕<lb/>
不忘尔也可<lb/>
<pb n="KR4d0036_SBCK_004-13b"/>
　　奏舉人前綿州神泉縣令觧𥙷之<lb/>
　　奏舉人前相州永和縣令吕撝可並大理寺丞<lb/>
勅某等夫有百里之地得專其政而行其志古諸侯<lb/>
之選也有能撫其民人使無散流平其賦訟使無偏<lb/>
枉以成三載之績而又有保任之舉者朕其可不賞<lb/>
以勸之㢤以尔等並爲劇縣以有功状歸于有司有<lb/>
司稽攷咸應其法書而来上肆朕擢尔丞于廷尉列<lb/>
于王官尔其祗畏所事無怠厥舊庶乎益進于朝永<lb/>
有光顯也可<lb/>
<pb n="KR4d0036_SBCK_004-14a"/>
　故虞部貟外郎致仕范尭佐男昇卿可試将作<lb/>
　　監主簿<lb/>
勅某夫朝廷之士生則有爵禄之寵殁則褒立其嗣<lb/>
吾於士大夫㤙可謂至矣尔父尭佐服事陳力致位<lb/>
於郎老而請去始終可紀今其亡也朕尚念之故推<lb/>
敘及尔錫以一命試于工正之屬尔其飾恭慎思自<lb/>
進於名以無忝尔考之羙可<lb/>
　　陳州録事參軍尚起可太子中舎致仕<lb/>
勅某州縣之職劳矣尔周旋其間至于十年而不能<lb/>
<pb n="KR4d0036_SBCK_004-14b"/>
自奮以出今乃以老告朕甚閔之故命有司攷状来<lb/>
上秩尔以春宫之屬通籍乎朝所以為尔㤙者至矣<lb/>
尔其保之以終福禄可<lb/>
　　入内東頭供奉官綦元亨可内殿崇班<lb/>
勅某内宰小臣所以給房闥之役趍赱之任也故非<lb/>
其乆無過其劳可書者未嘗輙遷焉以汝叅典禁藏<lb/>
四歲于此而出納無違鉤較甚明且有嬴羡以禆少<lb/>
府之用籍奏前上朕甚嘉之不可遺也其增秩一等<lb/>
班于殿朝以為尔報其往遵軄毋棄前効可<lb/>
<pb n="KR4d0036_SBCK_004-15a"/>
　皇姪孫右千牛衞将軍丗頵可贈右屯衞大将<lb/>
　軍<lb/>
勅某夫立愛自親始所以教天下之教也朕于宗室<lb/>
貴之冨之罔有不至其不幸而淪謝者亦必褒顯尊<lb/>
寵之所以篤始終無穷之㤙也惟尔孝友恭肅有聞<lb/>
於家謂冝夀考以表于衆奄忽而化徹于予聞何傷<lb/>
如之其贈以大将軍之章綬使九原而可作也尚知<lb/>
我親親之德無存殁之異而歆服焉可<lb/>
　　供僃庫付使曺任可西京左蔵庫付使<lb/>
<pb n="KR4d0036_SBCK_004-15b"/>
勅某延安囯之西圉也吾宿師以固之謀師以䕶之<lb/>
又擇材勇之士属之麾下所以爲其爪牙之任以尔<lb/>
蚤縻武爵遂貳内使實應是選以監州兵今維夏戎<lb/>
服命王師不出無以爲尔功而累日計歲拊循講輯<lb/>
之劳不可不報也其陞諸使之前列以爲尔㤙尔其<lb/>
祗朂圖有後効可<lb/>
　　大理評事張太寜将作監丞王儀可並<lb/>
　　大理寺丞太常寺大祝王景純可大理評事<lb/>
勅某等朝廷制爵禄以待天下之士大夫其路廣矣<lb/>
<pb n="KR4d0036_SBCK_004-16a"/>
其流衆矣然既試以聀而質其成序以陟之則其法<lb/>
一焉太寜也由辭科儀與景純也由丗賞各以㢘能<lb/>
而應課最有司舉三歲之典来上肆朕並以為廷尉<lb/>
之屬或承其長或平其法皆曰良選漸于榮階尚有<lb/>
不次之賞以俟尔卓然之効尔其勔焉可<lb/>
　　開封府推官祠部貟外郎充祕閣校理張芻可<lb/>
　　度支貟外郎餘如故<lb/>
勅某東觀吾圖書之府而禮樂之源也其流至髙京<lb/>
兆吾大衆之地而四方之則也其治至難其用人非<lb/>
<pb n="KR4d0036_SBCK_004-16b"/>
有文學政事之寔未甞輕以授也以尔資賦甚羙矯<lb/>
然有立並應是選優有餘裕實充多士之望而有司<lb/>
舉考績増秩之典以言故遷尔郎位一等夫特達之<lb/>
士豈計其歲月之劳而序進之㢤頋三載之法朝廷<lb/>
之舊不可廢也固有尊顯光大之爵以待尔維以懋<lb/>
焉可<lb/>
　　江州録事參軍監鄂州買納茶塲和偓可<hi>大理評事</hi>
勅某大司農制天下之貨財以給縣官之用凢任其<lb/>
事者皆有賞罰今乃言尔前領武昌榷茶而能遵聀<lb/>
<pb n="KR4d0036_SBCK_004-17a"/>
謹法有益于司農請以賞之肆今選尔于庭尉平以<lb/>
荅尔勞以勸能吏可<lb/>
　　東頭供奉官李永慶崔昭明可並内殿崇班<lb/>
勅某等三班武吏其取雜矣其進艱矣有能以㢘自<lb/>
持以勤自効奮而出乎其間者可不尚之今尔等克<lb/>
應其法籍以為奏故命之班于殿中序于朝列其為<lb/>
尔寵不亦多乎往㢤祗服可<lb/>
　　台州寜海縣令魏昻可試大理評事充山南東<lb/>
　　東道節椎知南劔州劔浦縣<lb/>
<pb n="KR4d0036_SBCK_004-17b"/>
勅某前日天下令長多非其人始詔刺舉牧守之臣<lb/>
察兼為之故逺近之縣十七八治朕甚嘉之汝其選<lb/>
也汝旣三歲𬒳代而知者尚鮮何㢤雖然不可不少<lb/>
襃也其升職幕府復為百里益有以薦于朝者當命<lb/>
汝遷焉可<lb/>
　　奏舉人前推武信軍節推安宗謹可大理寺丞<lb/>
勅某天下之治乆矣士大夫雜還歸吾有司者不可<lb/>
勝數而吏部尤衆盖吾公卿之才間而自出雖然賢<lb/>
不肖不分溷焉一途孰從而辨之㢤故設為考績之<lb/>
<pb n="KR4d0036_SBCK_004-18a"/>
法甚僃又使刻舉之臣薦其所知覆之中銓以質其<lb/>
成然後命之以遷所以用人者如此其慎庶㡬人人<lb/>
而得其真乎以尔端恪修㓗有聞于衆實應吾法故<lb/>
陟尔為廷尉丞列于王官以漸光顯尔其服我之丕<lb/>
訓畏于厥職以思進也可<lb/>
　　陜州文學趙㳤可華州别駕<lb/>
勅某朝廷以羙名豊禄寵養士大夫者使之為政治<lb/>
民也尔不念此乃自投于法是冝棄而弗用矣尚矜<lb/>
其過或自悔復稍進于籍使處近州益觀厥為以出<lb/>
<pb n="KR4d0036_SBCK_004-18b"/>
後命可<lb/>
　　禮賔使李中祐可六宅使<lb/>
勅某朕彊理天下申畫州部並建牧帥以制四方而<lb/>
蜀在西南一都㑹也故常用左右之臣以撫其地又<lb/>
命材武之将以佐其軍其寄付之重疇選之艱固以<lb/>
異矣以尔功名之後能丗其羙厯守邊障率有成効<lb/>
故躐諸使之等以選尔秩領両道之兵以輔尔帥其<lb/>
所以為汝職者吾旣授之尔師矣尔其善助之有賞<lb/>
有罰待尔而出矣可<lb/>
<pb n="KR4d0036_SBCK_004-19a"/>
　　大理寺丞馬希元魏絳耿仲履時選陳安丗可<lb/>
　並太子中舎<lb/>
敕某等天下治安郡縣衆職鉅細煩簡皆有常法吾<lb/>
士大夫當其任者能遵之而勿失順之而弗優使官<lb/>
無廢事民無病政吏無奸聞以至于朝者皆良吏也<lb/>
以尔等並有伐閱在于有司自秩廷尉於兹三歲豈<lb/>
可不遷以勸之㢤其升東宫之屬通籍于朝亦足以<lb/>
顯矣其益自懋以進不已可<lb/>
　　内東頭供奉官寥浩然可内殿崇班<lb/>
<pb n="KR4d0036_SBCK_004-19b"/>
勅某禁闥小臣衆矣非以德舉而材選也特以給左<lb/>
右之役導内外之事而已故未甞輕命以遷所以異<lb/>
乎吾外廷士大夫之典也今尔考不幸乃有遺封以<lb/>
尔為請朕念尔考事我之乆位于通顯汝亦謹信無<lb/>
咎故進汝之秩班于殿朝以為汝寵朕于汝父子可<lb/>
謂至矣其思所以報我者焉可<lb/>
　　殿前都虞侯天平軍節度觀察㽞後李璋奏百<lb/>
　　姓醫生王逢辰可試國子四門助教<lb/>
敕某尔以醫為技事我戚里有言于朝称厥能効願<lb/>
<pb n="KR4d0036_SBCK_004-20a"/>
得齒于士籍故錫尔一命以為之㤙其慎厥操術無<lb/>
辱于官也可<lb/>
　　供僃庫副使李詵可西京左藏庫副使<lb/>
敕某尔父端懿太主之子囯之近戚而降年不永奄<lb/>
忽云亡朕甚哀之既以贈禭極其禮數又得其遺封<lb/>
乃以尔為言朕旣益傷其天性之㤙豈復于尔有所<lb/>
愛㢤其陞序諸使之前列以荣尔立朝之路以尉尔<lb/>
考泉壌之思可<lb/>
　　大理寺丞充本寺詳㫁官王彭可太子右賛善<lb/>
<pb n="KR4d0036_SBCK_004-20b"/>
　　大夫<lb/>
勅某夫法者國之防獄者民之命也盖一失其平則<lb/>
天下無所措其手足矣故自唐虞三代莫不重之書<lb/>
不云乎欽㢤欽㢤惟刑之恤㢤夫以舜為君而臯陶<lb/>
為士尚且丁寜飾戒如是之勤况後之不及乎恭惟<lb/>
先帝審刑之意恊于唐虞故朕于法官之任益不敢<lb/>
輕以尔明察忠恕通律家之夲故以尔為廷尉之属<lb/>
今有司考三歲之積而實稱朕選可不遷以為勸㢤<lb/>
其升東宫之寮序于朝列尚觀其後益有褒顯尔其<lb/>
<pb n="KR4d0036_SBCK_004-21a"/>
懋之可<lb/>
　　将作監主簿吕昌祐可太常寺太祝<lb/>
敕某夫考績之法唐虞之所以馭百官而成大治稱<lb/>
盛德者也朕今用之以尔故相之後為吏有方應于<lb/>
陟典故升尔于奉常之屬夫丗禄之子雖其進也異<lb/>
乎材德之舉然旣授之政而能奉職自效無悖于理<lb/>
吾亦何愛而不以褒進之乎爾其懋之可<lb/>
　　荆湖南路轉運使祠部貟外郎直集賢院陸詵<lb/>
　　可刑部員外郎依前職<lb/>
<pb n="KR4d0036_SBCK_004-21b"/>
敕某荆州之域其方数千里國家畫為兩部分命使<lb/>
者其南部郡縣數十内撫江漢外制群蛮吏民甚衆<lb/>
兵食甚廣克稱厥任常难其人自吾淂詵無復一方<lb/>
之憂吾誠嘉之惟詵行義之羙材智之邵更職儒館<lb/>
出入中外文雅政事沛焉有餘自将命于南風迹尤<lb/>
著朕方任之以重致之于逺而有司舉三載之典請<lb/>
以明陟朕豈以歲月之計而待特逹之士㢤頋考績<lb/>
之法尭舜所用朝廷之舊不可輙廢故遷尔郎位一等<lb/>
貳于司憲盖尚書之髙選也其往祇服吾且圗尔之<lb/>
<pb n="KR4d0036_SBCK_004-22a"/>
功矣尔其属㢤可<lb/>
　　大理寺丞冦誦可加騎都尉<lb/>
勅某朕前以大袷之禮薦于宗廟旣事告休推廣慶<lb/>
賜罔有逺迩莫不周浹况吾士大夫服勞在位而可<lb/>
遺之乎其賜尔勲一等以称朕意往㢤袛服可<lb/>
　　皇親太子率府率宗粹以下可並右千牛衞将<lb/>
　　軍<lb/>
勅某等棠棣之詩曰棠棣之華鄂不韡韡凢今之人<lb/>
莫如兄弟又曰兄弟旣具和楽且孺言篤兄弟之㤙<lb/>
<pb n="KR4d0036_SBCK_004-22b"/>
以及九族也盖周公作之召公歌之而周之懿德也<lb/>
朕甚慕焉汝等席慶承祉畜德揚采陟䧏朝邸允其<lb/>
藩睦實稱朕之意故思有以褒寵之其各遷所秩列<lb/>
之禁衞鳴呼汝其恭于師保服于詩禮慎修思永以<lb/>
享長乆之禄以恊我親親之㤙可<lb/>
　　皇親左監門衛将軍克楊以下可並右領軍衞<lb/>
　　大将軍<lb/>
勅某等昔関雎之化行而麟應之故公族振振信厚<lb/>
與禮相應無犯于非何其盛也朕上承祖宗之慶下<lb/>
<pb n="KR4d0036_SBCK_004-23a"/>
撫宗子之衆刑于袵席以御天下庶乎古先明王之<lb/>
德而汝等祇序上下克有禮節穆然令問揚于外廷<lb/>
使我尚無愧于前人甚可嘉也肆詔宗正條上因汝<lb/>
故秩環衞遷于大将鳴呼汝其夙夜祗飾無蹈匪彛<lb/>
以斁我家邦之治可<lb/>
　　敕賜進士及第朱長文可試祕校守許州司户<lb/>
　　參軍<lb/>
勅某前日朕詔有司以天下所貢士来試于廷尔以<lb/>
文辭之羙得署乙科屬于吏部吏部舉限年之法未<lb/>
<pb n="KR4d0036_SBCK_004-23b"/>
即用也今旣冠矣請命以官惟尔早成旣登策選復<lb/>
歸于家益修不迨而且大夫之丗也其人事其吏方<lb/>
冝亦習而明矣往椽州服母廃母易以啟揚我休命<lb/>
可<lb/>
　　殿中丞符拱之可太常博士<lb/>
勅某唐虞三載考績三考黜陟幽明朕誠遅之周禮<lb/>
三歲大計群吏而誅賞之郁郁乎文吾從周審官之<lb/>
法是也今其以尔閥閱来上請以遷朕惟尔武功之<lb/>
丗而能卓然自奮于文學以苐雋造之選旣可尚矣<lb/>
<pb n="KR4d0036_SBCK_004-24a"/>
今出佐西帥之府而其治行又應吾有司之比頋可<lb/>
不以陟㢤其升之春官博士以厲其志往㢤祗服可<lb/>
　　前信州録事參軍朱逢吉可太子中舎致仕<lb/>
勅某凢士大夫壮者吾勉以進之老者吾優以退之<lb/>
頋豈私于一士㢤所以勸乎群臣也以尔周旋州縣<lb/>
至於十年旣不能卓然自奮以祈于用今乃自列乞<lb/>
身以去朕豈復有愛于尔而不以厲于衆㢤其升秩<lb/>
春宫之屬通籍于朝以称朕意其往祗服可<lb/>
　　屯田貟外郎舒昭亮可都官貟外郎<lb/>
<pb n="KR4d0036_SBCK_004-24b"/>
勅某周官太宰之八法曰官計以弊邦治謂三歲而<lb/>
㫁群吏以廃置之也朕方綜覈名實眎以爲法惟尔<lb/>
繇俊造之苐周旋外廷遂位于郎以長一州今有司<lb/>
上尔伐閱克應其法故進尔秩一等付于中都夫饒<lb/>
劇郡也甚難其材有能称厥職朕且待以不次之位<lb/>
尚復序而進之㢤尔其懋焉可<lb/>
　　屯田貟外郎李秉等可並服闋舊官<lb/>
勅某等傳曰䘮三年以爲極云則弗之忘矣然先王<lb/>
之制不可過也尔等昔者不幸至于大故以去其位<lb/>
<pb n="KR4d0036_SBCK_004-25a"/>
今旣除矣冝復尔舊立身揚名以顯厥先吾所望于<lb/>
尔也可<lb/>
　　太常少卿席平可光禄卿<lb/>
勅九卿之尊法河海而通寒暑光禄之貴典宿衞而<lb/>
惣郎吏自漢以来其選甚重夲朝之制非老成乆次<lb/>
亦未嘗輕用也具官某文學之選𥘉無能名甞佐御<lb/>
史厯守大郡遂貳九列朕方以唐虞考績之典甄序<lb/>
百工故陟尔為正卿夫其官儀之寵恩數之豊凢厥<lb/>
在廷能致于此者幾希矣尔其惕畏強勉以究所軄<lb/>
<pb n="KR4d0036_SBCK_004-25b"/>
以荷我丕顯之命可<lb/>
　　秘書省著作佐郎王琳可祕書丞<lb/>
勅某學者之言必曰治民今夫令長之任莫親於民<lb/>
矣然旣居之而能稱之者何少也豈徒能言之乎吾<lb/>
無取焉尔今汝其學者也其所居又大縣也尔之遷<lb/>
三歲矣今復升尔位于朝我之所以為尔寵者至矣<lb/>
尔亦甞能行其所聞乎其祗聽朕命夫欲下之信者<lb/>
莫若躬欲衆之格者莫若德劳徕之惻怛之寛則惠<lb/>
於吏猛則暴于民如是而已汝其奉行母自斁壊邦<lb/>
<pb n="KR4d0036_SBCK_004-26a"/>
有常憲可<lb/>
　　内殿崇班馮天祐可左監門衞将軍<lb/>
勅某夫陳力就列不能者止豈曰能讓㢤亦循其分<lb/>
而已然視諸貪而不知敗者斯可賢矣茲朕所以加<lb/>
優乎去位之臣也今汝之年雖未至而以疾自列亦<lb/>
可謂能循其分者歟其陞秩環衞退安于家以厲吾<lb/>
士大夫之意可<lb/>
　　左蔵庫副使李賡可庄宅使<lb/>
勅某太官之建惣膳夫庖人内外饔亨人之五軄在<lb/>
<pb n="KR4d0036_SBCK_004-26b"/>
殿中六尚其為任獨重而其事獨叢矣非幹敏之吏<lb/>
不能辨也以尔陳力從事三歲于茲攷會其状减應<lb/>
旧典故遷尔以諸使之正以荅尔劳其往祗服可<lb/>
　　内殿承制周丗昌可供僃庫副使<lb/>
勅某廣内祕府吾所以聚天下之書而延天下之材<lb/>
者也夫其講論六藝是正文字則諸臣之任矣若乃<lb/>
筦庫之責出納之禁則命之以中侍之臣所以重其<lb/>
事也惟尔端信㢘飾更使内外咸有善稱自軄東觀<lb/>
益勤不怠故吾舉考績之制命尔貳乎諸使之列尔<lb/>
<pb n="KR4d0036_SBCK_004-27a"/>
其思我所以褒尔者毋廃厥修期永終譽可<lb/>
　　内殿承制唐詵等並可供僃庫付使<lb/>
　　内殿崇班張宗訥等並可内殿承制<lb/>
勅某等天下乂安方外無警而兵之不試者乆矣材<lb/>
武之臣寕復有非常之功而取不次之賞乎然方鎮<lb/>
有屯戍邉圍有徼侯拊循講輯譏察誰何之劳亦不可<lb/>
遺也尔等並以勇選而領軍事按籍以遷或貳諸使<lb/>
或承制㫖皆曰顯爵其往祇服益圖祈報可<lb/>
　　入内内侍省内東頭供奉官曹宗吉可内殿崇<lb/>
<pb n="KR4d0036_SBCK_004-27b"/>
　　班<lb/>
勅某北戎請和一方無警然邊常宿兵以僃豫不虞<lb/>
而塞外之事軍中之情吾所欲知故以軒闥之臣乗<lb/>
遽往来以察之而尔實當其選于兹三歲其劳可書<lb/>
増秩一等序于朝列報尔之寵其祇服焉可<lb/>
　　西京左蔵庫付使白均可供僃庫使<lb/>
勅某五嶺之南桂林之管其地千里外接夷粤常宿<lb/>
兵置帥以衞連城而前日鳥戦之冦數入以侵優我<lb/>
郡邑之民故臨遣使臣往撫定之旣乃荐尔之材請<lb/>
<pb n="KR4d0036_SBCK_004-28a"/>
以督一道之兵爲之貳肆迁尔于諸使之正就涖其<lb/>
政凢尔之職尔旣已參而知之矣其益悉乃心奮乃<lb/>
力毋敗乃事以奸我邦憲可<lb/>
　　前守汀州上杭縣尉兼主簿張奎可試秘校充<lb/>
　　春州軍事推官通判春州兼知夲州<lb/>
勅某春州在南海之徼崎嶇夷貊之間華人不居盖<lb/>
自昔記之矣國家斥有四疆声教咸暨置吏治民一<lb/>
視中州其德澤之所浸禮義之所揉固已變于古矣<lb/>
然吏之往者猶加優其㤙所以慰其萬里之心也今<lb/>
<pb n="KR4d0036_SBCK_004-28b"/>
吏部調尔為州從事且緫守長之仕故朕命尔服章<lb/>
禀賜率踰常等以為尔㤙雖曰逺且劳矣其亦寵而<lb/>
豊乎往㢤祗服可<lb/>
　　左侍禁田文廣可行太子左淸道率府付率<lb/>
勅某夫知進而不知退辱莫甚焉知得而不知失殆<lb/>
莫甚焉今尔之年㡬于耄而旣犯乎禮與律矣其免<lb/>
於辱且殆者幾何吾所以尚加優而謝汝者以汝尚<lb/>
能自請尔其升秩東宫之屬荣其歸路嗚呼吾之于<lb/>
小臣始終之㤙其至矣㢤可<lb/>
<pb n="KR4d0036_SBCK_004-29a"/>
　　濮州鄄城縣尉鄭務先可兾州棗強縣令<lb/>
勅某夫良民之為生艱矣其黠悪者乃羣行而奪優<lb/>
之豈不哀㢤故雖一邑之小必有尉者以此也然猶<lb/>
恐其或弗能稱職故設為賞法以勸之今尔之所𥙷<lb/>
除者實應于格有司條上遷尔邑令益有民事其往<lb/>
試之無忝朕命可<lb/>
<pb n="KR4d0036_SBCK_004-29b"/>
<pb n="KR4d0036_SBCK_004-29b"/>
<pb n="KR4d0036_SBCK_004-1a"/>
沈氏三先生文集卷第伍十五<lb/>
雲巢卷第四<lb/>
　歌詩<lb/>
　　種芲　送僧應參禅<lb/>
　　芲藥塵外亭<hi>開山朗公</hi>踏盤曲二首<lb/>
　　山西　庭下<lb/>
　　次韻荅椘興　郊外馬嘶<lb/>
　　㬌星觀　芲殘<lb/>
　　寒山　過商翁墓<lb/>
<pb n="KR4d0036_SBCK_004-1b"/>
　　澹山<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>　愚溪<lb/>
　　石角山　湘中宿臺步寺<lb/>
　　泛舟上湘口舘　法華石門<lb/>
　　禅僧<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>　奉謝上官令詩卷<lb/>
　　贈别子瞻　題子瞻雪堂郎次前韻<lb/>
　　徳相送荆公三詩用元韻戲爲之<lb/>
　　徳相所示論書聊復戲酬<lb/>
　　德相恵新茶復次前韻奉謝<lb/>
　　與徳相遊雲光　送夏八赴南陵<lb/>
<pb n="KR4d0036_SBCK_004-2a"/>
　　　青谿　初創二山<lb/>
　　　奉贈芝師參揔禅師　奉贈行師參慎禆師<lb/>
　　　𥘉汨磁湖　感昔㳺<lb/>
　　　無生　五言贈别愽明二古<lb/>
　　　七言奉送潤之守永静<lb/>
　　　寄博古　送超禅師<hi>雲門派</hi>
　　　居雲巢　奉送李大夫歸長沙<lb/>
　　　奉送世羙歸陽羡　奉送次翁<lb/>
　　　奉送明雅師<hi>善鼓琴者</hi>
<pb n="KR4d0036_SBCK_004-2b"/>
　　清泠臺二絶句　奉送殊師利<lb/>
　　伯翔父捝歌　左史洞<hi>在北山</hi>
　　寄老石<hi>在右山</hi>清泠䑓<hi>在右山</hi>
　　初耕東坡<hi>在左山</hi>
　　種花<lb/>
世事流光同一汙天涯白髮未還家慇勤更種庭前<lb/>
草為㸔秌来一似芲<lb/>
　　送僧應參禅<lb/>
古寺窮居歲月移東㟠西崦不相知從来伹識群羊<lb/>
<pb n="KR4d0036_SBCK_004-3a"/>
䜟不道亦逢獅子兒瀟水葷膻從此隔雪山消息更<lb/>
何疑明年我過湘西去問訊山前我為誰<lb/>
　　芲藥塵外亭<hi>開山明公</hi>
導師昔示化靈墟肇開鑿山間百草芲救病皆為藥<lb/>
尔來三百歲法音亦間作為人布福時随縁四豊樂<lb/>
然師法王嗣金錫中天落海衆蚤知歸天龍訢有託<lb/>
鼎新金布地煙雲助回薄岣嵝對岑寂瀟湘供盥濯<lb/>
維摩老且病身世两無着行期過丈室為我探泉壑<lb/>
　　踏盤曲二首<lb/>
<pb n="KR4d0036_SBCK_004-3b"/>
湘江東西踏盤去青煙白霧将軍樹社中飲食不要<lb/>
錢楽神打起長腰鼓女兒帯鐶着縵布歡笑捉郎神<lb/>
作主明年二月近社時載酒牽牛㸔父母<lb/>
胡盧笙不着簧細腰鼓三尺長吹笙撃鼓山之旁噭<lb/>
跳宛轉樂盤王盤王死来三千年古曲舊詞至今傳<lb/>
山祥水氣不㫁䖏壞木燒作兠娄煙<lb/>
　　山西<lb/>
山西誰家桃李樹半是少年行樂處去年芲謝今年<lb/>
開惟有人生不如故<lb/>
<pb n="KR4d0036_SBCK_004-4a"/>
　　庭下<lb/>
庭下亂生春草芲夭紅不稱野人家澷開澷落無人<lb/>
折留得孤根數寸槎<lb/>
　　次韻荅椘興<lb/>
落莫餘生何可同正如枯死道邊蓬隨風流轉惟無<lb/>
㝎定處由來自性空<lb/>
　　郊外馬嘶<lb/>
春草滿空春水流士人放馬白蘋洲細風遲日嘶鳴<lb/>
䖏遥憶金明池上㳺<lb/>
<pb n="KR4d0036_SBCK_004-4b"/>
　　景星觀<lb/>
南津古觀巳半摧老松千尺黃蒲開禮斗層壇故基<lb/>
在真人一去終不来終不来兮往何許朝<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲兮莫<lb/>
玄圃應笑营营世上人轉手巳為泉下土<lb/>
　　芲殘<lb/>
花發芲殘都不知誰将白髮更題詩山西日永無多<lb/>
事閑㸔樵夫數局基<lb/>
　　寒山<lb/>
黃牛巖下水彎彎葛帔籃輿自往還不是湘纍莫相<lb/>
<pb n="KR4d0036_SBCK_004-5a"/>
問祗應枯瘁似寒山<lb/>
　　過商翁墓<lb/>
征南名地蚤相知老向瀟湘㸔立牌壮莭獨馳南嶠<lb/>
事古風不括故山詩愁煙半鏁黄茅壠部曲誰㝷舊<lb/>
将旗遥矚蕪江想靈氣孤雲落日不勝悲<lb/>
　　澹山巖<lb/>
昔造陽羡二洞天我生巳當謝人間尔來投裔亦無<lb/>
事澹山巖下欣躋攀群峯駕肩来江水㑹前灣靈氣<lb/>
縚洞口夐如寳陁山輦道轉西升斗入初無艱翡翠<lb/>
<pb n="KR4d0036_SBCK_004-5b"/>
鑿穹廬略與天相彎寛廣容萬席清潤非人寰東南<lb/>
豁陽明仰視如含環青蘿傳喬木亦有敗葉黫造化<lb/>
遺玉像其人清且閑巧工或可為誰能陟巔顔秦時<lb/>
隱君去成仙空留石牀水雲般藥爐不復九霞覆唯<lb/>
餘渥赭繁茅菅至行禅師化巨蠎好事大守驅群頑<lb/>
崇壇峭罅皆可躡三穴旁出門無關壁間玉乳化為<lb/>
石何術可煑完衰孱恨無仙骨空盤桓欲留未可終<lb/>
當還僕夫告余趣歸馭落日西下雲班班<lb/>
　　愚溪<lb/>
<pb n="KR4d0036_SBCK_004-6a"/>
榜舟下瀟江泛泛入愚溪昔人不復見秋草空凄凄<lb/>
委蛇望僧園雲屋倦攀躋林髙日氣薄磔磔鳴山雞<lb/>
倒景相吐吞清明合致犂昔人悵投裔感事多悲悽<lb/>
北邙一杯土榮辱今方齊人生無百年外物安可迷<lb/>
谿水㵼石間喧喧如鼓鼙了無人世想粗可休天倪<lb/>
吾亦𬒳黯黮東山飽蒿藜二年巳數至屐齒連山溪<lb/>
行亦歸三吴孤猿安故棲它年若有夢邂逅識江西<lb/>
　　石角山<lb/>
歩屐岀東津遥跂石角山山迴道亦轉卓犖煙雲間<lb/>
<pb n="KR4d0036_SBCK_004-6b"/>
何人峻重閣三休直孱顔吾想造化功為此肅神姦<lb/>
嵌巖或中穴特立氣甚頑此角誰可折寕當混塵寰<lb/>
㳺士何足知伹剥苔蘚斑西首望城闉羣山合如環<lb/>
下臨有鼻道落日行人還楓葉秋𣣔丹蕪江逗潺潺<lb/>
重游何用戒蓬戸初無関<lb/>
　　湘中宿臺歩寺<lb/>
湘源初甚㣲屡挹不滿缸比至臺歩虗泛泛為長江<lb/>
虗頭市初集魚豆皆成樁夷獠不識人笑鬻彘與龎<lb/>
緑荷竭苞苴人散誰復撞鷗鳥亦来下酒斾停空杠<lb/>
<pb n="KR4d0036_SBCK_004-7a"/>
我来憇桑門竹户映蓬窻夜寝那可寐江流正淙淙<lb/>
　　泛舟上湘口舘<lb/>
瀟水漫南来湘川趣東下二水始相㑹清豪不相藉<lb/>
山迴石瀬出木老脩煙嫁泛泛白蘋洲林風媚如畫<lb/>
宿昔感騷憤幽興遥相借不謂垂老年覉孤窮山舎<lb/>
潮来刺舟去孤月臨清夜安得胯鯨魚不復人間化<lb/>
　　法華石門<lb/>
窮居謝世故乆厭夷落喧出亦何所適徃徃傲石門<lb/>
石門在山腰東西列祗園崈崖三折上蒼壁煙嵐昬<lb/>
<pb n="KR4d0036_SBCK_004-7b"/>
松下閴無人唯有風中幡安得嵆阮流相與抗玄言<lb/>
群鶚感余顙日莫噪隂樊吾衰那復辦孤吹拂歸軒<lb/>
　　禅僧巖<lb/>
瀟湘山水窮𣣔偏㝡後乃得禅僧巖禅僧成道乆巳<lb/>
化獨有崖崿青巉巉䧏身入洞不甚險突兀三室誰<lb/>
彫劖東西有道若蛇竇白雲羃羃門無緘持火旁行<lb/>
不知際七穿八竅遥相銜㳙㳙乳泉白如雪由來此<lb/>
地殊仙凡主人引我復深入行指㠗穴尤嵌嵓中間<lb/>
石鼓有異響撃拊想可參韶咸吾身乆病苦下溼復<lb/>
<pb n="KR4d0036_SBCK_004-8a"/>
畏神怪來邀攙直趣岀洞上南巘豁若巨海張雲㠶<lb/>
山芲斕斑出竹杪亦有禽鳥聲諵諵欲還未可復小<lb/>
駐日脚巳過東岡杉<lb/>
　　奉謝上官令詩卷<lb/>
一軸新詩錦不如何為輕易贈狂夫巴山楚水無窮<lb/>
勝不必王維更畫圖<lb/>
　　贈别子瞻<lb/>
平生雅㳺眉陽客五年不見鬚已白借田東坡在江<lb/>
北芟夷蓬蒿自種麥相逢不盡一樽酒故態那復論<lb/>
<pb n="KR4d0036_SBCK_004-8b"/>
歡戚手抱阿武勸餘瀝維摩老夫失㝎力老夫寂寂<lb/>
出三湘更𣣔卜居池水陽薄田止湏數十畝田上更<lb/>
樹麻與桑老來正苦迫生事清明雖近猶可秧罷亞<lb/>
若可慱乾麨以無易有遥相望我舟即行不可駐𣣔<lb/>
卜後㑹誠茫茫佗時有信若可寄不用辛苦為詩章<lb/>
　　題子瞻雪堂即次前韻<lb/>
眉陽先生齊安客雪中作堂愛雪白堂下佳𬞞巳數<lb/>
畦堂東更種連坡麥不能下帷學董相何暇悲歌如<lb/>
寗戚布裘藜杖自来往山禽幽弄均春力桉上詩書<lb/>
<pb n="KR4d0036_SBCK_004-9a"/>
羅縑緗爐中燒藥笑王陽晨炊且糴北倉粟冬服巳<lb/>
栺山前桑南岡差髙多種橘迤北漸下冝栽秧北鄰<lb/>
亦有放逹士道路壼榼常相望<lb/>
　　徳相送荆公三詩用元韻戲為之<lb/>
幽居卧山間不與世相接餘生委蒲栁滯想遺空劫<lb/>
徳相蚤相親頋我情未厭數枉南堤歩更引青谿艓<lb/>
相見亦何事坐對群峰疊春陽始萌動煙嵐森劔鋏<lb/>
亷纎數日雨萬里浮塵浥赤白未殘芲修穠半敷葉<lb/>
<pb n="KR4d0036_SBCK_004-9b"/>
行招老僧語遥瞩東田饁窮崖厯可造峻流誰敢渉<lb/>
衰齡易生倦幽巖<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>調攝徳相知我憊雙眸困垂睫<lb/>
髙詠椘公作𣣔引維摩<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>初聞未甚觧静聴疑可獵<lb/>
有如太華峯跛躄豈易躡不知泛滄海何力施舟楫<lb/>
遥窺土山勝昔乃文靖業二公雖異時名徳逺相躐<lb/>
山川若有待風物増悲惵未知葵矦履孰與攴郎蹀<lb/>
勝㳺可㮣見筆力方峩嶪更紓别後情琅琅鋪簡牒<lb/>
倡髙必和寡排比安且帖簫竽合古律宫羽自諧恊<lb/>
世人所欽慕有口空嚅囁東床坦腹士左右參經笈<lb/>
<pb n="KR4d0036_SBCK_004-10a"/>
為賦奕碁句璆琳吐胷脅鏘然不可閉由來知徤㨗<lb/>
謂如伯升勇揚兵開宛葉豈比文信君無謀䘮張靨<lb/>
致死在必勝甘言方示怯尾章示戒訓足以傳芳諜<lb/>
後生知自勵何必棰楚挾正如嚼氷雪清泠快牙頰<lb/>
我昔造公室公方任調爕辱枉淵明贈今猶秘巾箧<lb/>
當時墮官去終身欣廢跕冠帶遂巳捐頭惱深埋擪<lb/>
肯羡冥冥鴻安知栩栩蝶心清乆無夢神固安知魘<lb/>
少小鋭文史老大心更懾是古豈余心非今寕我愜<lb/>
况復論翰墨尔来那可輙不識渾脫舞何愧張顛帖<lb/>
<pb n="KR4d0036_SBCK_004-10b"/>
所居飬鵞鴈菰蒲觀　喋<hi>亦有</hi>藜藿畦粗充匕與挾孰<lb/>
知名可貴安用禄為槢無求豈有沮不動誰能嗋汝<lb/>
堅百萬衆淮濆空雉堞陵陽丈五墳朱雲本輕俠百<lb/>
年竟何徃終當封馬鬛何必悵霜毛更向䆫前鑷<lb/>
　　徳相所示論書聊復戲酬<lb/>
野舎老餘生雅尚今已愜不逃世憂患餘事寄巾蹀<lb/>
行㝷青山轉㘴對青山疊欲隨白雲去儻與幽人接<lb/>
盤桓太清洞悵望長江艓昔時古錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>今還白羽<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>
不復叔夜煆真淂孫登攝九華一枯藜青溪一孤楫<lb/>
<pb n="KR4d0036_SBCK_004-11a"/>
淂䘮苟自達死生安足惵朱顔乆不駐白髪何為鑷<lb/>
羣物自流轉吾生寄天爕徳相屡相過老夫寕足躡<lb/>
由來廢井水不如長劔鋏徃徃論書法軒軒兩日睷<lb/>
中郎石經在元常表軍㨗漢魏多傳人至宋有遺帖<lb/>
唐室初最盛漸衰自中葉歐虞𬗟誰嗣顔柳何足躐<lb/>
篆籕昔難工草聖誰敢輙巨山作散隷雄古掀龍鬛<lb/>
貞觀喜飛白凌厲騰春蝶豈特豁神觀直可祛鬼魘<lb/>
古人有所寓天性難必協所志有小大其材有勇怯<lb/>
或惮懦文雅或軒昻豪俠或轉戦鞍馬或驅馳弋獵<lb/>
<pb n="KR4d0036_SBCK_004-11b"/>
或發於止諌或淂於訟牒或奮奪床陛或造成械槢<lb/>
或為神所追或自執所劫或酔㕥賈禍或詐以行諜<lb/>
或習於娯樂或勞於呿嗋有燦如文錦有劲如金梜<lb/>
有倚如戈鋒有點如山嶪有駛或如波有媚或如靨<lb/>
或騰如煙霏或落如鳥跕淵妙𣣔飛動拙悪愧偏擪<lb/>
當寝或不寐當晝亦忘饁有譽終甚㣲或毀則羣囁<lb/>
為功有不至考古安能厭十年幸能<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>萬金毫豈浥<lb/>
金玉敷卷軸龍蛇閟箱笈是惟小夫枝寕當丈夫業<lb/>
譬如論唐虞何曽道郇葉如君負髙識於此何足挾<lb/>
<pb n="KR4d0036_SBCK_004-12a"/>
一戦雖未覇遐心豈即怗朝廷方洽熈四夷皆逺懾<lb/>
坐復洮河地直擣幽燕脅朝夕奏竒功羣儒争鼔篋<lb/>
太平任文治虜血何煩喋道德以為宇威武以為堞<lb/>
豈比叔孫生雜用隨何頰吾衰何可道不死同原渉<lb/>
　　徳相惠新茶復次前韻奉謝<lb/>
暑雨闇窮山道<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>不可躡隱几念投老葛衣坐摇<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>
林端使者至乃得徳相帖佳惠致新茗逺来自閩笈<lb/>
吾聞北苑勝不與群山接山下㡬千家以此為生業<lb/>
新陽一日至東風方獵獵百草尚勾甲靈茅巳先㨗<lb/>
<pb n="KR4d0036_SBCK_004-12b"/>
所採僅毛髮厥工巧烹爕甘泉列盎釡熾炭浩旁疊<lb/>
修竹為之規黃金為之梜形摹各臻妙製作易妥帖<lb/>
至尊所虗佇守臣方惕懾其上為虬龍蜿蜒奮鱗鬛<lb/>
稍䧏乃交鳯文翼相盤跕函封趣北道驛使互防挾<lb/>
四方老金玉擬議誰敢輙屹屹徤士檐飄飄迅溪艓<lb/>
糓雨不及潤權門已盈篋帶<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>體正方葵華角仍擪<lb/>
始傳盛王鄭後来止㳺葉大為權勢迫小或盜賊刼<lb/>
其問起闘奪亦數冐刑槢南夷出重購不憚浮海楫<lb/>
北虜比尤好喜笑開胡睫豈不産印蜀豈不生椘葉<lb/>
<pb n="KR4d0036_SBCK_004-13a"/>
厥品乃大戾固難一理攝朱門猒酒肉辯士厲舌頰<lb/>
儒生備夜誦晨夫困朝饁禪翁過工煑老獲空腹喋<lb/>
綺席夢騰騰玉山頭嶪嶪無魚乃尚可非此意不厭<lb/>
一泛舌已潤載啜心更愜不唯豁神觀亦足暢煩惵<lb/>
清泠生肺肝爽快勝挀鑷孰不恃薏苡伏波煩謗囁<lb/>
孰不飲醇酎伯仁憂腐脅祖逖敦雅尚鴻漸未慱渉<lb/>
君謨號精鍳才翁亦相躐玉川七椀興令人觧頥靨<lb/>
竒章兩串賜遺芳在圗諜余昔喜賔客為世困書牒<lb/>
輕重必酬酢徃来煩蹻蹀自從竄夷裔所藏多敗浥<lb/>
<pb n="KR4d0036_SBCK_004-13b"/>
亦幸衰老年數病脾氣怯棄置在髙閣䰟夢昬多魘<lb/>
拘病出湘漢餘生若蝉蝶希夷有幽卧刀劔銷鋩鋏<lb/>
一榻<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>空曠百骸淂和協乆已廢翰墨况復道游侠<lb/>
有味飬元和無物累吾嗋臨風𣣔占謝遥企山西惵<lb/>
　　與徳相逰雲光<lb/>
方駕出齊山五月未甚暑遥瞻六峯道修煙莾如禇<lb/>
浮屠在山半卜築氣象古松風下石竇隂泉鳴竹䲧<lb/>
堂堂老禅子逰方遍中土十年不下山不及朝市語<lb/>
拂雲有幽歩凌空開峻宇登山復望山六峰艶如舞<lb/>
<pb n="KR4d0036_SBCK_004-14a"/>
時當一隂候陽氣驕且橆龍蛇伏草莽徃徃暴為雨<lb/>
由茲向摇落流光不足數籃輿當復来相與同文許<lb/>
　　送夏八赴南陵<lb/>
老夫乆客三湘水歸来喜食江南鮆白雲猶識舊山<lb/>
川青眼多慙老兄弟當時親友半不在中表相存如<lb/>
夢寐公酉冢上春草生白眉始與君相際髙堂老人<lb/>
八十一不間衰㣲論末契招我卜宅居其旁自頋麋<lb/>
鹿何由係春風引我齊山行穿雲踏石構巢橧相見<lb/>
常無一樽酒山中枯淡令人憎凉風未至正苦熱君<lb/>
<pb n="KR4d0036_SBCK_004-14b"/>
怱佩印臨南陵南陵相去五舎近馬蹄車轍常相仍<lb/>
安輿綵衣淂荣飬况有大舸如飛鵬歩上南山一延<lb/>
首江風浩浩雲騰騰<lb/>
　　青谿<lb/>
青谿八月老菰蒲孤吹修煙出水隅誰問西湖少年<lb/>
楽閑将世事将蒼鬚<lb/>
　　初創二山<lb/>
左山叢古木萦帶多羙竹右山少平地硱磳㫁蒼玉<lb/>
於此豈無竹簫踈倚巖谷上參九頂道俯浸青谿澳<lb/>
<pb n="KR4d0036_SBCK_004-15a"/>
於彼豈無石嵌崖大如屋㬌業讀書䖏基構有遺躅<lb/>
始吾購二山何為不相属中間古蘭若臺觀當山腹<lb/>
嵓洞九十七龍蛇所潛伏昔人作軒榭髙深竒林麓<lb/>
我乃巢西崦手自親鋤斸青溪漫無際島嶼相重復<lb/>
兩餘山更佳春流漲平峪下矙池陽市修煙㺯芬馥<lb/>
大江天上來淮山點眉緑老夫豈無意落日傲鴻鵠<lb/>
東嶺亦誅苑小庵粗客足六峰引南睇九華執相續<lb/>
白雲與誰期千載媚平陸清矌無俗韻脩明資逺目<lb/>
去秌已種夌今春復栽粟野老豈余欺東坡幸膏沐<lb/>
<pb n="KR4d0036_SBCK_004-15b"/>
二山誰與適最與枯藤熟相見詎無人頋我真麋鹿<lb/>
百年一瞬事何暇知委曲得此化餘年不問君平卜<lb/>
　　奉贈芝師叅揔禅師<lb/>
𣣔識東林路王廬苐一山昔人開勝地大士啟禅關<lb/>
鷲嶺不遺法席谿誰敢攀因師訪消息為寄九峯間<lb/>
　　奉贈行師參慎禅師<lb/>
觀音二十五圎通止在禅師一指中金鉢直随流水<lb/>
去不湏芒屩更西東<lb/>
　　初泊磁湖<hi>時子瞻在齊安</hi>
<pb n="KR4d0036_SBCK_004-16a"/>
歸舟不觧洞庭㠶舟上騒人雪滿簮小駐武昌江北<lb/>
岸春風今夜泊江南<lb/>
　　感昔㳺<lb/>
江南二月春水生不如春草滿山青江南故人半不<lb/>
在不如春水似有情三年放逐三湘客今日歸來頭<lb/>
𣣔白欲㝷舊游心更懶青山閉門長寂寂<lb/>
　　無生<lb/>
昔别江南去三湘多煙霧今從三湘歸江南正如故<lb/>
不湏下照水還驚我非汝白髮如秋蓬巳得無生路<lb/>
<pb n="KR4d0036_SBCK_004-16b"/>
　　五言贈别慱明二古<lb/>
三年客零陵所淂唯二古彼室雖屡空髙誼詒先矩<lb/>
顧我被遷斥數過南山䲧攘臂豈無人乆要何足數<lb/>
君無一樽酒我無一柸黍相見動移晷不及市朝語<lb/>
愽古練世故黒白誰敢侮明古喜方術虗懐安疾苦<lb/>
古人䖏其道足以察臧否何用輕薄児口舌賣州府<lb/>
度宜始詩書襟靈各翹楚隂徳有陽報終當大門戸<lb/>
老夫趣北歸顧予求所䖏昬悖何可言愧汗𣣔如雨<lb/>
詩人慎加飡斯意亦可取不忘雙鯉魚遥想瀟湘渚<lb/>
<pb n="KR4d0036_SBCK_004-17a"/>
　　七言奉送潤守之永静<lb/>
昔年持檄向朔方九月踏氷渡河梁夜入銅臺天𣣔<lb/>
雪北風慘澹沙塵黃今年江南秋巳半出送車騎江<lb/>
之陽江邉賔從坐揮汗赤曰桂木鳴蜩螗欲知朔南<lb/>
氣候異由來道路山川長使君腰組上北道一亭一<lb/>
堠遥相望出近入勞豈知逺万舟結駟本不忙徃時<lb/>
尊公帥陜右名姓乆巳威戎羗想聞公子千騎出北<lb/>
部應巳逃名王青榆白柳千里肅誰敢牧馬来邊疆<lb/>
當時公子靣如月尔來使君鬚帶霜明年朔方春雪<lb/>
<pb n="KR4d0036_SBCK_004-17b"/>
凍為憶江南梅蕚芳平居秌浦釣赬鯉何如榆關封<lb/>
白羊朝廷太平四方静聖武神功由廟堂三年瓜期<lb/>
當受代指麾舎人催治装踈公𣣔向九華老野夫相<lb/>
望齊山旁<lb/>
　　寄慱古<lb/>
齊山落㬌覆青谿谿上幽人半病羸曽作瀟湘江上<lb/>
客水風山月合相知<lb/>
　　送超禆師<hi>雲門派</hi>
老夫結庵南山前此生終不蹈世縁邂逅雲門亦何<lb/>
<pb n="KR4d0036_SBCK_004-18a"/>
言白雲無心媚青天禅師來自廬江瓀一住秋浦逾<lb/>
十年不露鋒角常坦然四方禅客芒屩穿朝来撃鼓<lb/>
登法筵一鉢出置行路邉笑謝大衆如雲連欲以此<lb/>
身老林泉秋風飄飄江上舡想見玄沙扣舡舷諸方<lb/>
有人問病孱為道如今不叅禅<lb/>
　　居雲巢<lb/>
我昔泛歸艇逍遥下湘川願言覿開士為我㫁攀縁<lb/>
不識逹摩老誰将言句傳幽林淂邂逅故歩空囂然<lb/>
邇来齊山下乃在青谿邊一徑雖甚㣲松竹上參天<lb/>
<pb n="KR4d0036_SBCK_004-18b"/>
白雲本無迹作巢䫫烏鳶上下絶人籟由來在山巔<lb/>
朝炊一盂飯夕寄一榻眠委羸豈無事亦爇爐中煙<lb/>
乆已浄諸業自然忌盖纒此身與此世影響寄餘年<lb/>
時有佳客至相與傲林泉客去後孤坐隱隱風中絃<lb/>
　　奉送李大夫歸長沙<lb/>
秋潮夜落江為墟青谿茁茁生菰蒲舟舫逍遥賔徔<lb/>
踈誰識長沙李大夫十年持節使江吳轉入七閩将<lb/>
漕車道上狂賊未伏誅少壮瘡痍官吏逋公方疾驅<lb/>
布威徳朝廷彂兵趣捕賊兵多賊少即日䧏公獨至<lb/>
<pb n="KR4d0036_SBCK_004-19a"/>
今為失職白首飄然歸故國由来仕官終無極借令<lb/>
得意任公卿年迫桑榆心更惜昔時柴車一束書今<lb/>
日朱門百口食大夫月奉三萬錢何必要凃争埶力<lb/>
野人結庵齊山傍早歲曽為門下客不遺簮履恵相<lb/>
訪頋我青山唯四璧野人適自三湘来布衣猶帶湘<lb/>
山碧公舟少駐洞庭下盡洗都城塵土迹<lb/>
　　奉送世羙歸陽羡<lb/>
我昔求為陽羡令輕舟巳有鴟夷興㝡愛銅棺山峻<lb/>
極自結籃輿陟雲徑銅棺山挿南斗魁下視群峯如<lb/>
<pb n="KR4d0036_SBCK_004-19b"/>
突犀太湖千里在眉睫髙深從此窮攀隮欣然有意<lb/>
即獨徃明月夜夜眠荆谿當時便可跨黄鵠何意人<lb/>
間同木雞飄飄數年如一夢爾来卜室齊山西故人<lb/>
多謝姚夫子數往車馬來山蹊秋風忽指陽羡去𣣔<lb/>
脫黄綬躳鋤犁人生衣食苟自足何為卑辱趣塵泥<lb/>
田間九月白酒熟鱸魚正肥多置箆老夫為君更破<lb/>
戒臨風引領長江堤<lb/>
　　奉送次翁<lb/>
君為秌浦令我廼老遷客相見雖不數臨風若相得<lb/>
<pb n="KR4d0036_SBCK_004-20a"/>
老病捐丗故苑茨寄山春不識河陽花豈有澹臺迹<lb/>
山前逢野叟人能頌休德惠利春陽敷清冷秋月白<lb/>
前日觧墨綬青雲振鵬翼枉駕一笑别廽首幽林隔<lb/>
人生幸逢時功名不遺力不煩别後問我若南岡石<lb/>
　　奉送明雅師<hi>善鼔琴者</hi>
天竺山前十畝園老夫乆種彼工縁草堂和尚指初<lb/>
禅辯净二士立我前光明琉璃真金僊修持内外常<lb/>
湛然此心不轉今十年手中一炷𬗋檀煙孤峰飛来<lb/>
自西天山間芲木非世妍彼諸佛子忌盖纒吾知此<lb/>
<pb n="KR4d0036_SBCK_004-20b"/>
地為敬田師子血乳如流泉老来癈斥去湘川歸来<lb/>
江南已華顛邂逅道人雙足纒厯訪名山不惮煩始<lb/>
自赤城滄海邊一帶復濟楊子川直上鍾山長榻眠<lb/>
南来不下涇溪舩歩至秋浦方息肩将窮祖山上淮<lb/>
壖廬峰勝遊想翩翩頂上終不巢烏鳶亦不教觀談<lb/>
偏圓公卿貴人喜相延三尺枯木揮朱絃人問佛意<lb/>
如何弹此曲寂寥少人傳<lb/>
　　清冷臺二絶句<lb/>
山前繚繞白雲飛山下溪流那復廻不向此間休歇<lb/>
<pb n="KR4d0036_SBCK_004-21a"/>
去寕将白髮汙塵埃<lb/>
落日𣣔下清冷臺月華已破東堈来誰道幽人得幽<lb/>
趣老夫病眼不曽開<lb/>
　　奉送殊師刊<lb/>
道人壮年曵長𥚑挾䇿貟藝西入都𣣔歩青雲不淂<lb/>
凃不如濯足歸江湖轉岀淮山一麻𥜗天柱峰前明<lb/>
月孤調御丈夫真我師不復飲食形不枯歸来故土<lb/>
弃妻拏金玉百萬𥘉若無四十削髮入浮屠有如浮<lb/>
雲飛太虗達摩壁觀聊自娯飲光苦行誰復如河西<lb/>
<pb n="KR4d0036_SBCK_004-21b"/>
将軍氣皃鹿一見猶如水中魚南陽侍郎説詩書為<lb/>
築小庵即朝晡諸漏已盡無復餘此身安淂為丗拘<lb/>
不持一鉢上王廬秋風有意入三吳天竺二山佛子<lb/>
居赤城更在滄海隅彼土觀縁小踟躇何時復来㝷<lb/>
老夫清冷臺下苑已誅為晋一榻待跏趺不辝更貯<lb/>
一斛蜜山間老境任<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
                    <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
　　伯翔父捝歌<lb/>
平日並㳺客老来相見稀窮山忘我日丹旐愴君歸<lb/>
雲水野情在風埃人事非不知九泉下誰與欵談圍<lb/>
<pb n="KR4d0036_SBCK_004-22a"/>
君向畨隅去何心瘴霧間雖能脫世網恨不到鐘山<lb/>
雅裁誰復見幽㝷歩可攀滄茫大江上應與月明還<lb/>
　　左史洞<hi>在北山</hi>
萬古齊山石誰開左史洞左史今何在蒼崕本不動<lb/>
履嶮下重壑幽深鬼神緫石門絶世路乆為塵泥擁<lb/>
青天十𤱔地㠝岏如覆瓮琬琰鑿屋壁煙霞列梁棟<lb/>
崕間不死藥必非近時種人去境長在境與人為重<lb/>
欲觀疇昔意幽禽發清哢吾方寄淵寂無礙亦無縦<lb/>
手自翦荆棘結苑當石空長與麋鹿逰不復人間夢<lb/>
<pb n="KR4d0036_SBCK_004-22b"/>
　　寄老石<hi>在右山</hi>
老不在髮自此態漸自迫唯老不在我寄老山前石<lb/>
朝來石上坐雲氣溼衣襞夜<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>石上眠月影照嵓壁<lb/>
何為市南老一歡復一戚嘖嘖恨身老更㕥身為役<lb/>
人言老且死老死何足惜昔人有至言人命在一息<lb/>
　　清冷臺<hi>在右山</hi>
清泠不在境石嶠乃天成我無卜築功為臺亦強名<lb/>
南山豈不佳不見浮雲生青谿淡無緒何處賔鴻聲<lb/>
誰云飲酒楽正欲亂其明不知弹琴士何用物外平<lb/>
<pb n="KR4d0036_SBCK_004-23a"/>
清冷亦強名指象真砰砰落落睎白髮身丗秌毫輕<lb/>
　　初耕東坡<hi>在左山</hi>
觀田東坡去春事日巳掲耕破嶺上雲鑿開巖下月<lb/>
種我十畆粟中有薇與蕨優游䘚歲事山前梳秃髮<lb/>
雲巢卷苐四<lb/>
<pb n="KR4d0036_SBCK_004-23b"/>
　　　從事郎䖏州司理叅軍髙布重校兼監雕<lb/>
</p>
<p>
</p>
  </div>
</body>
</text>
</TEI>
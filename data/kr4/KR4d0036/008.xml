<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_008-1a"/>
沈氏三先生文集卷第八<lb/>
西溪文集卷第八<lb/>
　　　上殿薦馮京劄子<lb/>
　　　舎人院連署奏乞召張瓌還職状<lb/>
　　　薦胡宗愈吕惠卿劄子<lb/>
　　　薦吕恵卿孫侔常秩状<lb/>
　　　上殿薦王囬孫侔常秩劄子<lb/>
　　　薦孫侔状　乞舉府界知縣劄子<lb/>
　　　乞罷府事劄子第一至第三<lb/>
<pb n="KR4d0036_SBCK_008-1b"/>
　　　　上两府賀正二啓　上两府賀冬二啓<lb/>
　　　　上两府二書　謝两府三啓<hi>杭州上</hi>
　　　　上并州判府太師相公<lb/>
　　　　上㽞守太師侍中　慰太師相公䟽五首<lb/>
　　　　謝人投書　樞宻太尉<lb/>
　　　　通判郎中　知郡郎中<lb/>
　　　　賀冬二首　知縣郎中<lb/>
　　　　知郡少卿　常州知郡兵部<lb/>
　　　　台州通判都官　梓䕫路鈐轄六宅太保<lb/>
<pb n="KR4d0036_SBCK_008-2a"/>
　　　　發運司勲　催發錢帛太傅<lb/>
　　　　前蘇州知郡司封　洪州知府待制<lb/>
　　　　相度茶税太傅　渭州知府侍讀侍郎<lb/>
　　　　新越州簽判屯田　状元學士<lb/>
　　　　楚州知郡職方　知府宻學諌議<lb/>
　　　　知郡郎中　雜還賀正二首<lb/>
　　　　衞州知郡覩察太傅<lb/>
　　　　雜還　新越州知府宻學<lb/>
　　　　　上殿薦馮京劄子<lb/>
<pb n="KR4d0036_SBCK_008-2b"/>
臣近䝉恩除知制誥臣不敢輙為辤讓然臣獨有所<lb/>
夫安者敢言之臣皇祐元年及第是歲状元馮京今<lb/>
為龍圗閣待制知江寜府顧京官次乃在臣下者由<lb/>
京避今宰相冨弼親嫌不得知制誥為中書屬官也<lb/>
京始與石楊休並命修起居注継以唐詢范鎮然皆<lb/>
在京後楊休詢之試為知制誥京皆不得與末乃與<lb/>
鎮並試而除知待制今詢鎮皆以次補為學士而京<lb/>
運換三州不一遷且京自以状元及第而其𥘉命修<lb/>
起居注時冨弼尚未為宰相則京之進用固不由於<lb/>
<pb n="KR4d0036_SBCK_008-3a"/>
弼矣以詢鎮臣言之則非平時用人先後之體以親<lb/>
嫌言之則非聖朝大公平施之道京材質甚羙中外<lb/>
所稱不應㽞滯凢此三者臣愚以謂皆非所宜伏望<lb/>
陸下特出聖断進京之職得比衆人以盡公議臣亦<lb/>
因得以安不勝區區取進止<lb/>
　　　舎人院連署奏乞召張瓌還職状<lb/>
臣等伏以張瓌前因命劉沆贈官制詞事遂出𥙷郡<lb/>
追原其意為過本薄故朝廷亦不深譴今下遷于逺<lb/>
粗足塞責而本院供職者少且瓌材質之羙有𥙷朝<lb/>
<pb n="KR4d0036_SBCK_008-3b"/>
廷不宜㽞滯於外臣等竊以謂可召瓌還職使在侍<lb/>
從傋顧問與論議亦朝廷急材助治之一也臣等不<lb/>
勝拳拳愚慮謹具状奏聞伏候敕㫖<lb/>
　　　薦胡宗愈吕惠卿劄子<lb/>
臣伏見光禄寺丞監楚州粮料院胡宗愈權永興軍<lb/>
節度掌書記監杭州清酒務吕惠卿二人並修身髙<lb/>
材好學不倦其議論文章皆足以過人又皆明習世<lb/>
務可施有政為朝廷之用伏望陛下特賜采擇母使<lb/>
㽞滯以厲士大夫之望後有不如所舉臣當連坐其<lb/>
<pb n="KR4d0036_SBCK_008-4a"/>
罪取進止<lb/>
　　　薦吕惠卿孫侔常秩状<lb/>
臣伏見權永興軍節度掌書記監杭州清酒務吕惠<lb/>
卿學有操術材劇噐慱試祗書省校書郎孫侔志行<lb/>
剛烈特逹不群試将作監主簿常秩經明義修安於<lb/>
窮賤凢此三人皆當今士大夫之髙選舉而用之無<lb/>
所不宜而臣之所知亦無以過此伏乞朝廷采擇任<lb/>
使後有不如所舉臣當連坐其罪<lb/>
　　　上殿薦王囬孫侔常秩劄子<lb/>
<pb n="KR4d0036_SBCK_008-4b"/>
臣伏見前毫州衞真縣主簿王囬試祕書省校書郎<lb/>
孫侔試将作監主簿常秩三人並躬修道徳畜其術<lb/>
業施於有政無所不宜天下士大夫所共推髙以為<lb/>
不及臣竊謂方今朝廷求人如不足天下賢士大夫<lb/>
略以舉用如囬侔秩固應在衆人之先而不宜在後<lb/>
伏乞陛下特賜召命寘之臺閣以觀其能它後小有<lb/>
不如所舉臣當坐欺罔之罪取進止<lb/>
　　　薦孫侔状<lb/>
臣伏見試秘書省校書郎孫侔節行文學名在朝廷<lb/>
<pb n="KR4d0036_SBCK_008-5a"/>
今閒居湖州安其賤貧守道愈篤東南學者莫不碩<lb/>
得以為師臣本州為两浙諸郡首學者甚衆而州學<lb/>
獨無官欲望朝廷特除侔一職事官管句本州學使<lb/>
州之學者有所歸又以風朝廷尊賢飬士之意於天<lb/>
下臣不勝所願<lb/>
　　　乞舉府界知縣劄子<lb/>
臣伏見開封府所領十七縣其知縣皆用京朝官獨<lb/>
考城等七縣用近制奏舉頗為得人餘皆審官院差<lb/>
而不得人者十常五六王畿之内風化之本四方是<lb/>
<pb n="KR4d0036_SBCK_008-5b"/>
則苟令長非其人則征賦不均獄訟不平百姓受其<lb/>
弊非所以長風化示四方也臣欲乞今後開封祥符<lb/>
两縣知縣從朝廷選差外其餘十五縣並令本府與<lb/>
府界提黜司推擇能吏連状舉奏如任内犯入己贓<lb/>
及職事不舉坐以黜免者所舉官並與同罪取進止<lb/>
　　　乞罷府事劄子第一<lb/>
臣本府今月七日准敕断左軍逓院官吏為勘傳永<lb/>
昌公事己施行訖臣躬被聖選攝行尹事而明不能<lb/>
以辨訟威不足以制吏使中都之獄有無辜之訴御<lb/>
<pb n="KR4d0036_SBCK_008-6a"/>
史以聞参質明傋聖君仁厚悉從寛貸然此豈特小<lb/>
吏簿責而己其大咎乃在臣也方朝廷總覈名實以<lb/>
革事弊群臣之政顧臣敢獨苟免以虧大治臣前此<lb/>
已具面奏伏乞即賜裭免以全至公以盡人言臣無<lb/>
任傍徨殞越之至臣見待罪在府未敢入赴朝參未<lb/>
敢便行交割本職公事聼候指揮次<lb/>
　　　第二<lb/>
臣䝉恩待罪京府今已踰歲臣本無状自知甚明其<lb/>
𥘉𬒳命實貪聖主特逹之遇乃不自量兾竭其愚幸<lb/>
<pb n="KR4d0036_SBCK_008-6b"/>
有所立以謝萬分故自居職以来夙夜惴惴不敢自<lb/>
暇而駑朽之質果不可彊凢臣之所能既以止矣而<lb/>
臣之所治未有聞也雖聖主寛大之恩務欲盡臣下<lb/>
之技不急譴誅即復假臣以日月之効而臣之設施<lb/>
亦不可復加朝廷士大夫之議亦不肯容臣而且為<lb/>
聖朝之累矣伏望　陛下深計京邑之重不可以曠<lb/>
不治審察臣之不肖終不可責以有成推擇材吏使<lb/>
以代臣臣或尚得竊食苟容則丐一閑州猶敢為陛<lb/>
下奉行法令撫飬百姓少荅天地之施臣不勝幸甚<lb/>
<pb n="KR4d0036_SBCK_008-7a"/>
取進止<lb/>
　　　第三<lb/>
臣近甞具奏以臣到府踰年職事無状乞從罷免守<lb/>
一閑州而待命二旬未蒙賜可傍徨憂畏不知所措<lb/>
臣聞君試臣以職而攷其實弗効者黜臣事君以身<lb/>
而盡其力不能者退此朝廷治否常必由之而不可<lb/>
因循苟簡者也伏念臣材質淺薄曽不敢望中人而<lb/>
致身待從已非所㩀又誤當推選使治京邑視事已<lb/>
来既一歲矣都城之内姦薄之俗未甞革也穿窬之<lb/>
<pb n="KR4d0036_SBCK_008-7b"/>
盗未甞絶也囹圄之繫未甞虗也此三者乃京邑之<lb/>
先務而臣在職不為不乆獨無一可紀者其試用弗<lb/>
効亦己明甚然則雖欲不自引劾以退寜不畏人之<lb/>
言哉方陛下奮乹剛厲威断躬親庶政縂覈名實以<lb/>
臨群臣而京邑四方之則治逺者必自近始可使非<lb/>
其人而付之以輕天下之望乎臣願陛下深察而㽞<lb/>
意即賜罷免臣不勝幸甚况今在廷之臣皆一時材<lb/>
能之選莫不過絶於臣舉以代臣無不可者臣如䝉<lb/>
天之幸未就誅棄尚獲傋群臣之後者猶兾得一小<lb/>
<pb n="KR4d0036_SBCK_008-8a"/>
州畢其餘力少謝陛下臣不勝悃愊祈俟之至取進<lb/>
止<lb/>
　　　上两府賀正二啓<lb/>
伏以推二氣之元求三統之㑹斯得天数以為王正<lb/>
維廊廟之尊有神明之相與時恊應介福無彊恭以<lb/>
某官以真儒之材對太平之運咸有一徳寵綏四方<lb/>
本朝㤗華之基方傳之而不㧞群公股肱之體固共<lb/>
之以無窮迎蹈靈辰擁全多祉某居藩有守拜慶無<lb/>
階瞻望門墻傾輸悃愊<lb/>
<pb n="KR4d0036_SBCK_008-8b"/>
伏以合三律之数斯建王正謹首時之和其順天道<lb/>
恭惟某官文武備業聖賢逢辰輔行福威鎮撫夷夏<lb/>
屬歲元之端朔鈞帝祉於群靈坐致洽平共熈全盛<lb/>
某居藩有守拜慶無階瞻望門墻傾輸悃愊<lb/>
　　　上两府賀冬二啓<lb/>
伏以考日於南律元定三統之法占易之復陽生見<lb/>
二氣之心惟廊廟之尊有神明之相與時恊應介福<lb/>
無疆恭以某官直道純誠全能茂業獨立本朝之上<lb/>
超髙前世之功維天錫羡於國家維帝仰成於公宰<lb/>
<pb n="KR4d0036_SBCK_008-9a"/>
坐臨糓旦并括多祥永固靈長之基益爭中外之望<lb/>
某居藩有守拜慶無階瞻望門墻傾輸悃愊<lb/>
伏以氣動於泉物源於子隂陽相緝之際律暦更起<lb/>
之端恭惟某官熈正天工翼安國體躬秉勲徳上當<lb/>
聖神㑹長景之為元與端朝而鈞慶益崇乆大茂對<lb/>
明昌某守郡有覊候門莫及瞻祈之極悃愊實劳<lb/>
　　　上两府二書<lb/>
某蒙恩遷官未敢以謝伏念無状竊禄待罪不暇聖<lb/>
君寛假復就増秩内訟愧恐不知所措然私情有所<lb/>
<pb n="KR4d0036_SBCK_008-9b"/>
未盡者輙敢自請於朝伏惟閣下方以盛徳至公承<lb/>
輔聖君若某之所請幸無屈於法無虧於義則或借<lb/>
一言之益開陳上前使某事親之心有以自安則為<lb/>
某之賜豈薄也哉維左右留意不勝大幸<lb/>
伏念某奉遵詔書守在江湖之上瞻望公府邈然斗<lb/>
極之旁再更二州連易三歲日月愈云逺矣門䦨益<lb/>
以踈焉欲時以書自通庶将其意念或為禮之瀆適<lb/>
重厥尤進退不獲其從夙夜莫知所措恭以某官至<lb/>
誠自性盛徳在躬惟天降祐之靈惟帝知人之哲登<lb/>
<pb n="KR4d0036_SBCK_008-10a"/>
序圭衮運平機衡遂當顧命之憂克寜宗廟之緒功<lb/>
施後世名盖前人方将紀於太常昭昭而不冺祚及<lb/>
来裔永永以無疆雖當盡辤詎足為頌某所賦無状<lb/>
自惟甚明幸東南偏方安阜無事當朝廷大治典書<lb/>
尚寛故可俛厲其愚未能投効而去維其覆露盖有<lb/>
𥘉終若尔訟言於何殚悉<lb/>
　　　謝两府三啓<hi>杭州上</hi>
國恩駢厚私幸充盈顧非其堪若無所措伏念某早<lb/>
繇曲學親得盛時一登備於儒林遂進陪於法從汔<lb/>
<pb n="KR4d0036_SBCK_008-10b"/>
無稱道宜有訟言尚頼聖明愽容賢智恊輔終獲全<lb/>
婞直之守㡬不從引効而歸得請為州去國猶昨越<lb/>
在海山之裔且㣲治行之閒而増秩連仍易地優重<lb/>
奉親處風土之羙還家申桑梓之恭寵荣之加皆過<lb/>
其分品題之賜實有所從此盖伏遇某官分序群材<lb/>
甄明衆職欲使賢愚各當其任咸在本朝中外並奏<lb/>
厥功共熈大治故俾單踈之質誤當奨育之私敢不<lb/>
周旋百為鞏固一節但憂力之不逮或累至明若其<lb/>
義之所安無失素教過此以徃未知所裁<lb/>
<pb n="KR4d0036_SBCK_008-11a"/>
伏䝉聖恩<hi>云云</hi>代言於中莫有云𥙷守藩於外未聞<lb/>
厥成方待黜幽之文遽推増秩之賞逡巡承命僶俛<lb/>
包羞伏念某生而甚愚學不能進徒知樸直之自守<lb/>
不知感激以取名然且抱槧懐鈆出入乎承明之署<lb/>
荷嚢持槖上下乎太㣲之廷請為一州連制千里在<lb/>
私之分已過報國之勞無稱重此進遷益為虗受始<lb/>
終循省啓處震慙此盖伏遇某官代天之工秉國之<lb/>
正大匠斤斧曲直莫不適其宜良工甄陶方圓莫不<lb/>
稱其用曽是散窳重煩品題謹當厲乃百為保其一<lb/>
<pb n="KR4d0036_SBCK_008-11b"/>
節庶㡬萬分之立終謝大公之成過此以還不知所<lb/>
措<lb/>
昨奉勑<hi>云云</hi>聖君之賜得狥私求宰政之平遂開公<lb/>
議靖言其幸若無所容伏念某起家緒餘遭世文治<lb/>
始玷科選入居朝廷校東觀之書是正何有執太史<lb/>
之筆統紀未終復誤出於上恩使登陪於法從㩀非<lb/>
其所顧何以堪雖僶俛以備官實逡廵而待罪㑹圖<lb/>
就飬因輙陳誠乃兹為州是克如志此盖某官權衡<lb/>
萬務甄冶百工智愚莫不盡其方中外無一失其所<lb/>
<pb n="KR4d0036_SBCK_008-12a"/>
故今無状得用自安謹當祗畏所居庶㡬奉承攸命<lb/>
以謝大徳以全至公過此以還未知所措<lb/>
　　　上并州判府太師相公<lb/>
伏審某官易節成徳撫封太原冊書班聞士論和附<lb/>
恭以某官自天生徳與世㑹亨歴試朝廷之難式孚<lb/>
華夏之望越參大政再踐家司有靖乱之功銘于彛<lb/>
䁀有致平之業格于皇天雖外均乎逸劳實内倚乎<lb/>
藩屏上惟全晋之舊大河之東縂萬兵之符制二虜<lb/>
之患必用元臣之重以張連帥之威盖以師長百僚<lb/>
<pb n="KR4d0036_SBCK_008-12b"/>
故特尊於端揆且将節度諸将故專卑於中權富貴<lb/>
歸於故鄉弩矢驅於縣令人臣之極行路以荣然海<lb/>
隅之民尚有<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望政事之召實期湏臾豈伊一方獨<lb/>
被大賜某守藩于逺拜慶無階瞻望欣愉倍百常品<lb/>
　　　上留守太師侍中<lb/>
伏念某竊伏東藩藐然萬里之逺仰占台象倬尔三<lb/>
階之崇禮殊等威埶絶中外固不敢以翰墨之屑輙<lb/>
自通於屏案之前維是瞻望慕用之無窮不知夙夜<lb/>
啟居而有間豈謂某官詘六公之貴忘相國之卑命<lb/>
<pb n="KR4d0036_SBCK_008-13a"/>
記室以古辤因行人而傳賜寵踰衮贈光照海濱内<lb/>
視其愚實無以稱於題品尚期有立庶㡬不辱於門<lb/>
䦨下情無任感激之至<lb/>
　　　慰太師相公䟽五首<lb/>
不意凶變竊承奄丁荼毒伏惟攀號躃踴五内分崩<lb/>
何可勝處孝思奈何罔極柰何<lb/>
日月流速伏承荼毒如昨奄移晦朔伏惟攀慕號絶<lb/>
叩地呌天何所迨及孝思奈何罔極柰何某在逺無<lb/>
由陳慰下誠哀愴之至<lb/>
<pb n="KR4d0036_SBCK_008-13b"/>
季春極喧伏惟太師相公孝履支持即日某蒙恩<lb/>
不審自経荼毒氣力何如伏惟節哀順變以全禮制<lb/>
下情所望<lb/>
伏以太師相公大孝之徳海内所聞今茲荼毒何可<lb/>
勝處然聖人之制禮有節文伏望勉抑哀毁以副聖<lb/>
君之意士民之望某䝉恩有素無由叙慰於前豈任<lb/>
哀怚卷卷之至<lb/>
　　　謝人投書<lb/>
某叩頭辱書及文編辤髙義豊讀之跫然雖在荒疚<lb/>
<pb n="KR4d0036_SBCK_008-14a"/>
猶知為况之過而無足以當甚愧也晋陵固多賢士<lb/>
大夫某既皆得交之而聞足下之名尤髙獨未得闚<lb/>
顔色聼辤義而為鄙陋之恨者盖非一日矣今乃得<lb/>
所示文甚厚雖浅薄不能勝識一二然亦有以知足<lb/>
下有自強不息之志能飬其氣至於充實彂而為文<lb/>
章無内餒不足之患如足下所示者古人何足道也<lb/>
某固不肖無足以賛左右四方有餘師如足下之言<lb/>
而欲有求於我者過矣過矣承攝事旁邑春喧無恙<lb/>
来使立取報以歸呼書吏不至自書不謹勿恠<lb/>
<pb n="KR4d0036_SBCK_008-14b"/>
　　　樞宻太尉<lb/>
伏審奉膺制召入賛樞廷有嚴麾節之驅甫臨畿甸<lb/>
之近行當謁候實慰瞻言<lb/>
　　　通判郎中<lb/>
承𬒳詔除出監州治欽惟才彦乆著朝閨顧此迂踈<lb/>
幸聮官政辱先凾幅良着意勤感服之深陳叙非悉<lb/>
　　　台州通判都官<lb/>
伏審㳙辰之良受署以禮兹惟材選允恊朝俞方引<lb/>
聼於善猷且進膺於寵数逺煩示問深着勤私感服<lb/>
<pb n="KR4d0036_SBCK_008-15a"/>
之深陳叙非悉<lb/>
　　　梓䕫路鈐轄六宅太保<lb/>
承被茂恩進陞使列仍遷兵寄益示寵光逺况牋凾<lb/>
載隆謙羙睠私甚厚感服無忘<lb/>
　　　發運司勲<lb/>
伏審𢡟膺詔撿遷總使權寵章所宣朝論惟允恭以<lb/>
某官性資甚羙林具自将襲世緒之髙華覽徳輝之<lb/>
休茂更歴中外所居風聲簡在上心荐持使節惟江<lb/>
淮漕計之重實國家兵食之源必屬能賢故兹柬進<lb/>
<pb n="KR4d0036_SBCK_008-15b"/>
悵莫陪於賓慶維加保於道腴欣頌所深叙言非悉<lb/>
　　　催發錢帛太傅<lb/>
伏念稔聞喜聲未克良覯惠然髙誼𬒳以書辤講好<lb/>
甚隆為感無斁尚兹間逷願益愛頥區區之心縷縷<lb/>
不已<lb/>
　　　前蘇州知郡司封<lb/>
伏審已觧郡章趨還帝所維朝廷之彦為士夫之望<lb/>
臨治方州推聞異等矧大治之世並升雋髦且至公<lb/>
之時敢有䜛説方傾聞於寵数遽傳况於牋凾禮意<lb/>
<pb n="KR4d0036_SBCK_008-16a"/>
有加感銘無斁<lb/>
<pb n="KR4d0036_SBCK_008-16b"/>
<pb n="KR4d0036_SBCK_008-16b"/>
　　　楚州知郡職方<lb/>
伏念暌違若新節物更異緬慕髙㮣坐馳鄙心亟闚<lb/>
書筆之華審聞福履之祐維其拘綴未遂展承碩益<lb/>
愛頥前迎光寵感頌之至叢積于斯<lb/>
　　　知府宻學諌議<lb/>
伏審就宣皇制増秩諌司伏惟歡慶恭惟某官學造<lb/>
精㣲文成法度躬會前朝之盛對揚至徳之休便蕃<lb/>
從聮風采禁路比入陪於樞近方告逺猷遽出殿於<lb/>
藩防盖申冲志今兹陞進益示褒優諒無間於湏臾<lb/>
<pb n="KR4d0036_SBCK_008-17a"/>
遂上参於丞弼無縁面慶但此願言<lb/>
　　　知郡郎中<lb/>
承已除代遂當還朝辱書過勤為况良厚感藏之至<lb/>
敷叙寕周<lb/>
　　　雜還賀正二首<lb/>
竊以陽暦端朔王春授時發生之𥘉政教之首伏惟<lb/>
某官躬有盛業進居明廷践臨正歲之元叢𬒳善祥<lb/>
之澤屈占理翰過衍吉辤意尚之勤誌懐以重<lb/>
伏以陽暦端朔元春授時發生之𥘉政教之首方餘<lb/>
<pb n="KR4d0036_SBCK_008-17b"/>
隂之退伏冝吉士之亨嘉垂致儀牋過形善頌載惟<lb/>
感誌何以誦言<lb/>
　　　衞州知郡觀察太傅<lb/>
伏審奉将制命出撫方州㳙辰之良受署以禮恭以<lb/>
某官性資純茂噐度閑深蚤繇近屬之華遂被副車<lb/>
之選學而不倦禮以自持簡在上心之明推聞戚苑<lb/>
之羙暫兹居外盖不逺於京師行且召還固自存於<lb/>
國典謙虗無間凾愊逺臻抱感之叢盡言於此<lb/>
　　　新還<lb/>
<pb n="KR4d0036_SBCK_008-18a"/>
伏念相見風米無一日之忘瞻言道途有千里之隔<lb/>
莫從展晤徒益傾馳亟闚書筆之華欣承福履之裕<lb/>
矧繄雋望著在本朝行自外臺之煩入躋近列之貴<lb/>
維加愛育以對寵靈感頌并深敷陳罔既<lb/>
　　　新越州知府宻學<lb/>
伏審奉膺中詔移鎮東藩徽音来傳輿議胥慶恭以<lb/>
某官天資粹茂徳噐閎深親逢累洽之期奮先群雋<lb/>
之路入登冊府蔚尔文章之華超列迩臣赫焉事業<lb/>
之著廣陵舟車所㑹乆煩老成㑹稽山水為鄉聊資<lb/>
<pb n="KR4d0036_SBCK_008-18b"/>
<pb n="KR4d0036_SBCK_008-18b"/>
<pb n="KR4d0036_SBCK_008-1a"/>
沈氏三先生文集卷苐五十九<lb/>
雲巢卷苐八<lb/>
　雜文<lb/>
　　龍㳺寺宴堂記　翰林唐公祠堂記<lb/>
　　浮碧軒記　東上閣門使康州刺史陶公傳<lb/>
　　任社娘傳　代人上太守求薦書<lb/>
　　代人上長沙謝諌議書<lb/>
　　代人獻利害書　代人投半刺書<lb/>
　　代人上太守書<lb/>
<pb n="KR4d0036_SBCK_008-1b"/>
　　龍㳺寺宴堂記<lb/>
金山在楊子江中流南直蓏山渡視丹陽城下人物<lb/>
皆可識其望楊州山川隱隱如屏障而白沙在其西<lb/>
飄㠶舳艫夕至順趋大海波濤洶湧雲霧晦㝠雖在<lb/>
数百里外止於一瞬也四方之㳺士始望其山竣特<lb/>
不羣其上翠微森森如冠㡌珍禽翺翔雅音不絶其<lb/>
下魚龍岀沒千變萬化莫知其際及登其間重樓複<lb/>
壁横出慢廽頋瞻眺聼氣象雄壮眇然不知其身之<lb/>
在世網也近世衣冠人物多出扵東南而徃来金山<lb/>
<pb n="KR4d0036_SBCK_008-2a"/>
者冠盖相望于道丹陽太守有重客乃岀逰其上為<lb/>
雅集而皆設饌佛右雖過客欣欣莫不為止而前為<lb/>
主或病之今長老寳覺師住持二年始作堂於其東<lb/>
以延太守者嘱客以其意請名於余余為題之曰宴<lb/>
堂語其客曰若宴者豈特為太守宴㢤上人所以宴<lb/>
坐也日岀而人境諠譁釃酒撃鮮慢舞夭歌而賓客<lb/>
驩然者太守宴尔江無飈山氣清冷寂不聞丗俗之<lb/>
聲而虚白生者上人宴也余以為在人情者不足而<lb/>
今有餘而寳覺師是能為轉物者耶無以吾言為是<lb/>
<pb n="KR4d0036_SBCK_008-2b"/>
而所以是者在此客以為知言請以示其師因以叙<lb/>
其桷云熈寕五年二月八日記<lb/>
　　翰林唐公祠堂記<lb/>
公諱詢字彦猷性髙介中勁而外荘與世寡合少慕<lb/>
賈誼劉向之為人以憤吊世故為意及為御史遂欲<lb/>
行所聞正色紏劾無所頋避其後雖出䖏内外猶以<lb/>
言責為巳任大要以威福當歸人主而規靡上意皆<lb/>
陳天戒朝廷竦然執政者惮之及為江東轉運使入<lb/>
辭仁宗嘗勞公曰吾極知卿清正数諭執政尚未来<lb/>
<pb n="KR4d0036_SBCK_008-3a"/>
請得無不悅於其意耶公拜稽首辭以不佞未幾乃<lb/>
召還修起居注遂知制誥有司言公自為御史官十<lb/>
餘年不遷上以為亷於是進秩二等以褒賞焉在青<lb/>
州時仁宗宴駕哀號盡禮一昔鬚鬢皆白官吏愕然<lb/>
知公為忠義之至也歴蘇杭青三州鎮所至皆留滯<lb/>
乆之有以不容規公曰吾孤立無援姑盡直道豈可<lb/>
屈㢤其為政常若不屑意方其撫納指擿莫不造禮<lb/>
當時號嚴明凢與人交固少與可及巳知之終不可<lb/>
間所不與者亦不苟合以為<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>平居清澹無他嗜好<lb/>
<pb n="KR4d0036_SBCK_008-3b"/>
唯書画研墨焚香烹茶以為娯尔所為文章論事似<lb/>
賈長沙下茟逼歐陽率更皆其所喜者自先内閣時<lb/>
田疇生業甚厚皆歸諸昆苐而未嘗𣸪問歲得任子<lb/>
亦先諸族比其終二子七孫廼未薦公卿尤賢之以<lb/>
為不可跂及歴職既多在東南㝡愛錢塘之靈隱以<lb/>
為山水當為天下苐一而公之幽宫乃卜扵寳峯葬<lb/>
後三年仲子埛為圖其像作堂于寺之西軒以申公<lb/>
志公神骨清峻有圭之質所謂神仙中人也其行事<lb/>
世次有國史與墓碑在欲瞻公之像者此粗知其為<lb/>
<pb n="KR4d0036_SBCK_008-4a"/>
人以警夫世云<lb/>
　　浮碧軒記<lb/>
文慧師始作南漪堂成客有湖山之賞者必造焉駕<lb/>
車馬者盖相續御舟舫者軸相銜文慧師頋其人可<lb/>
與㳺者與之其所不者亦不拒繇是徃來之士惟懼<lb/>
其至之後也後三年客至益繁師曰吾寕為是紛紛<lb/>
者歟使我安所適乃築次于其東中間五筵為宴坐<lb/>
之所而其趣尤清矌平澹與其志相冝也尚書郎元<lb/>
君始至為篆其榜曰浮碧軒而㳺者𣸪至焉凢出西<lb/>
<pb n="KR4d0036_SBCK_008-4b"/>
城者不至浮碧為不能盡其勝一日文慧訪余曰昔<lb/>
作南漪為客舘也所以不拒人者以為人皆假物以<lb/>
適其性唯山水之勝人人皆冝之我欲使人人皆得<lb/>
其楽也今我作此軒而又至焉我乃不得其所我學<lb/>
清净者也安得一語之使母慁我而人得其楽乎余<lb/>
曰然亦何惮正為来者不知意尔吾師能使人得其<lb/>
楽而人於吾師何濁不然豈人情也㢤文慧曰善於<lb/>
是為述其意以告來者若浮碧之箸景與文慧師之<lb/>
為人有吾友開彦長之南漪堂記云熈寕元年八月<lb/>
<pb n="KR4d0036_SBCK_008-5a"/>
十五日<lb/>
　　東上閣門使康州刺使陶公傳<lb/>
陶弼字啇翁五代祖矩自九江徙祁陽晋太尉侃之<lb/>
裔也今為零陵人父岳始讀書為儒者博渉無不通<lb/>
仕至軄方員外郎弼少俶儻有噐識能傳其父辞長<lb/>
於歌詩有傳于世以其古雅疑為古人也或曰此零<lb/>
陵布衣耳以是稱學士大夫数以仕進不利滋不覊<lb/>
宕蕩江吴間好事者多從其㳺所至人皆稱商翁而<lb/>
不名也妻丁氏故晋公謂之姪晋公自南海還老於<lb/>
<pb n="KR4d0036_SBCK_008-5b"/>
光山弼依門下弥年多所聞知持論頗縦横習世故<lb/>
不復陋於鄙矣雖晋公之緒餘亦其資易悟也皇祐<lb/>
中常寕夷唐和反使者楊畋奉詔專誅弼入謁與語<lb/>
畋大喜以為能給兵攻挑由平大破之表其功授衡<lb/>
州司士取太平峒始調陽朔主簿為柳州司理參軍<lb/>
於是廣源蠻儂智髙叛楊畋為安撫使召弼掌機冝<lb/>
未至畋方下英江而賊釋畨禺之圍出臨賀弼捨舟<lb/>
從其執衣数十人間関歩岀太平塲以赴畋適大将<lb/>
蔣偕敗一軍数千人皆沒偕死三日矣散卒巳當斬<lb/>
<pb n="KR4d0036_SBCK_008-6a"/>
徃徃奔賊求䧏弼出山間数與亡卒遇一夕矯畋命<lb/>
以帛為織使從者行招其兵随自将益削木為榜許<lb/>
與不死比至臨賀得卒尚千五百人又矯畋命給藉<lb/>
驛餉之畋方圖其功而畋召還乃罷歸選陽朔令治<lb/>
甚有威惠其教民者不以勾釘為能邑在山徼少林<lb/>
木輙課人植所易茂者夾道行不旬歲行者悉庇其<lb/>
林籟于今懐之弼嘗攝興安令以靈渠為乆敝乃條<lb/>
其利病以書属太守䔥固請治之曰日者廣源蠻為<lb/>
害乆不制且煩天誅其岀必資是為塗方無事時公<lb/>
<pb n="KR4d0036_SBCK_008-6b"/>
私力完易就它時即公之功也固不聼後交趾反上<lb/>
岀武庫兵以賜将士奉使者漕安南兵費数百萬計<lb/>
卒用之秩滿遷大理寺丞監潭州粮科院李中師奉<lb/>
使嶠西薦其才遂知賔州因使浚靈渠上巳知弼能<lb/>
矣目欲属南方事即擢拜崇儀付使知容州明年遷<lb/>
六宅副使知欽州州舊治寕越徙新城未乆上下悉<lb/>
草舎弼始教人坯陶為瓦屋未朞堂堂多大厦至今<lb/>
視他州為雄治平二年遷崇儀使知邕州冠新平井<lb/>
隧蕩然人不𣸪以生為楽而蕭注以貪暴不治罷及<lb/>
<pb n="KR4d0036_SBCK_008-7a"/>
弼至力能惠飬之而其峒豪恃注為槖囊益雪歛其<lb/>
下不堪命弼使人喻以威福不易貸乃少戢稍循法<lb/>
令然復苦交趾為侵暴諸酋更來献其土物請内附<lb/>
弼為䧏意謝遣之諸酋仰曰陶公我父母也誓不負<lb/>
我公明年夏大雨水而邕城<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下長老言昔嘗困水<lb/>
害殺数千人弼乗城聎其三邊皆水也既集矣趣<lb/>
下令岀其耄倪上北山以避害益發屯騎雄畧二軍<lb/>
以戍之巳而水大至弼身操版築傳城下召属吏督<lb/>
諸兵分受役上下已完俻益為土嚢数千置通道中<lb/>
<pb n="KR4d0036_SBCK_008-7b"/>
数日雨尤暴井泉溢積壌皆涌水於是獲土嚢之利<lb/>
内外乏食矣為發廪以賑於内方舟以饟於外當是<lb/>
時水不湛者三版耳及水浲即無一人死者自横㝷<lb/>
以東数州皆沒矣秩滿加右騏驥使復留邕在邕凢<lb/>
五年納附䧏者数千百人藉其租比國人弼乆乘障<lb/>
厭之請便藩得鼎州察訪使章惇治辰溪蛮荐弼材<lb/>
詔徙辰州遷皇城使明年遂成疾足弱不良行求罷<lb/>
有詔撫納北溪蛮加忠州刺史交趾之亂𣸪知邕州<lb/>
王師大出而賊巳去殘其三城無噍類幸逃山間猶<lb/>
<pb n="KR4d0036_SBCK_008-8a"/>
朝夕股慄弼受詔與左右数十騎直入左江峒民知<lb/>
弼至始入保宣撫使郭逵御大軍躡賊臨冨良江度<lb/>
賊且䧏以弼為能得其人且專功使為後殿賊使人<lb/>
以檄求䧏為計者逵得檄即以中夜旋不先令也大<lb/>
将旗鼓巳行而前軍尚弗知騎歩相蹂藉亂行賊方<lb/>
柵江左使人來覘知弼為殿也乃不追弼方嚴軍不<lb/>
動遲明而後引不然大軍且敗先是逵上劉紀所弃<lb/>
廣源峒以為功朝廷以為順州縣机郎焉及其旋以<lb/>
為它将不足守乃薦弼詔遷西上閣門使知順州其<lb/>
<pb n="KR4d0036_SBCK_008-8b"/>
地岀邕城深入二千餘里山悪多毒草瘴氣時弼老<lb/>
矣在辰溪巳数請致軍事及是怏怏不得志数謂賔<lb/>
吏曰吾受國㤙厚不敢辭也順之戍兵纔数千戍乆<lb/>
率苦癘閩粤之士死者十常七八北軍生還者十一<lb/>
二弼亦疾甚然蚤莫劳軍視其良若意氣激揚雖甚<lb/>
剛戾者莫不感泣病䘚亦悉奮起願為之用交趾欲<lb/>
𣸪其故地也先襲机郎奪之将進攻廣源獨難弼不<lb/>
敢進以弼在邕時恩信及其土豪也交趾所欲為弼<lb/>
必先知諜至土豪皆執以献喻以逆順輙不殺縦去<lb/>
<pb n="KR4d0036_SBCK_008-9a"/>
由是心服至弼死終不敢犯朝廷以弼求歸遷東上<lb/>
閣門使不拜𣸪表其疾以為邊檄憂以其年䘚弼少<lb/>
時逰吴行山間有二鯉魚戯溪上水弼竚觀之旁有<lb/>
老父頋曰此龍也行且闘君亟去勿停弼去百歩所<lb/>
大雷震而雨其旁岸皆圯大木㧞又出大雲食遇暴<lb/>
風飈怒一日二十七艘皆溺獨弼一舟濟時人以是<lb/>
竒恠之為人樂施好士平時所得俸禄悉以與人楊<lb/>
畋死弼折錢五千給畋家踰二十年弼死分巳而家<lb/>
至貧不恤也父時有田業甚豊及弼逰宦悉為其昆<lb/>
<pb n="KR4d0036_SBCK_008-9b"/>
弟蕩費之而弼未嘗言弼之死其妻在鄊里僦居爾<lb/>
論曰弼生邉鄙為儒者子以辭章稱於世足矣頋豈<lb/>
知功名事業蹈古人風烈㢤治廣源時病寢劇数請<lb/>
老矣猶區區以㤙徳輯柔群醜保其孤城死之日不<lb/>
以一言及私其忠毅於是有足悲者故叙之<lb/>
　　任社娘傳<lb/>
吴越王時有娼名社娘者姓任氏妙麗善歌舞性甚<lb/>
巧其以意中人人輙不自觧盖其夭媚者出扵天資<lb/>
乾興中陶侍郎使吴越陶文雅醖藉有不覊之名神<lb/>
<pb n="KR4d0036_SBCK_008-10a"/>
宗深寵睠之王知其為人也使使謂社曰若能為吾<lb/>
蠱使者我重賜汝社即謝王曰此在使者何如然我<lb/>
能得之必假王寵臣使我居客舘然後可為也王許<lb/>
諾社即詐為閽者女居竆屋服弊衣就門中窺使者<lb/>
使者時行屏間社故為遺其犬者竊出捕之悚懼遷<lb/>
延户傍陶一頋巳心動其莫岀汲水駐立觀客車騎<lb/>
甚乆陶復覘之然而社未嘗敢少望使者也明日王<lb/>
遣使勞客樂作社少為塗餙雜群女徃來樂後以縦<lb/>
觀陶故逸蕩其恠既数目社因劇飲為歡笑㑹且罷<lb/>
<pb n="KR4d0036_SBCK_008-10b"/>
使者休吏就舎是時客使左右非北吏多知其事吏<lb/>
既岀使者獨望廳事上社繆為不見使者復出汲水<lb/>
方陶意巳不自持乃呼謂社曰遺我一盃水來社四<lb/>
頋巳為望見使者乃大驚投<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>缾拜而走陶疾呼謂<lb/>
社曰吾渴甚疾持入來社為羞澁畏人乆之方進使<lb/>
者曰汝何為乃自汲頦動不應復問之社又故作吴<lb/>
語曰王令國中有敢邀使客語者罪至死矣陶曰汝<lb/>
必死復何惮我也令汝不死廼強持其手曰我閨中<lb/>
故靜我與汝一觀社固辭不敢即強引入閨中排置<lb/>
<pb n="KR4d0036_SBCK_008-11a"/>
榻上曰敢動者死社即佯噤不敢語陶即出呼吏喜<lb/>
曰持燭來吏進奉燭燭來巳具吏引闔其户而去社<lb/>
曰我賤不可我歸矣比其就寢甚艱難巳而晝漏且<lb/>
下社曰我安從歸陶曰我送汝矣然明日復来我以<lb/>
金帛為好也社曰我家貧受使者金帛是速我死然<lb/>
我生平好歌為我度曲為詞使我為好足矣陶許諾<lb/>
乃為送至其家然尚不知其為倡也使者明日見王<lb/>
王勞之語甚歡既還舘為作歌自歌之歌曰好因縁<lb/>
悪因縁柰何天秪得郵亭幾夜眠别神仙琵琶撥㫁<lb/>
<pb n="KR4d0036_SBCK_008-11b"/>
相思調知音少待得鵉膠續断絃是何年是夕書以<lb/>
贈之明日王召使者曲宴於山亭命倡進社之班在<lb/>
下其服之褒愽陶頗不能别也王既知之從客謂陶<lb/>
曰昔稱吴越之女善歌舞今殊無之未知燕趙之下<lb/>
定何如也陶曰在北時聞有任氏者今安在王曰公<lb/>
孰得之陶曰乆矣王乃使社出拜陶熟視而笑知其<lb/>
為王所蠱也亦不以為意而社遂歌其詞飲酒甚樂<lb/>
社前謝王王大恱賜之千金明年北使來請見社於<lb/>
王王命社出使者曰昔謂何如今乃桃苻社應声曰<lb/>
<pb n="KR4d0036_SBCK_008-12a"/>
桃符正為客厲所畏使者不恱巳而又嘲社者社如<lb/>
龜筴何客不鑚社曰客兆得逰魂請<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>其文使者大<lb/>
慙明日王賜千金後社之家甚冨既老矣将嫁為人<lb/>
妻廼以其所居第與其槖中金百萬為佛寺在通衢<lb/>
中自請其榜於王王賜之名所謂仁王院者也至于<lb/>
今其寺甚盛<lb/>
　　　余𥘉聞樂章事云在胡中盖不信之然其詞<lb/>
　　　意可考者冝在他國及得仁王院近事有客<lb/>
　　　言其始終頗異乎所聞因為叙之寺為沙門<lb/>
<pb n="KR4d0036_SBCK_008-12b"/>
　　　者多倡家余所知凢数軰<lb/>
　　代人上太守求薦書<lb/>
某官閣下右人有言曰知而復知是謂重知時然後<lb/>
言人不厭其言某竊嘗誦之矣若某者勢孤而無援<lb/>
謀拙而数竒承先公緒餘以從諸吏之行甚自愧也<lb/>
昨試令於東邑也自強其不肖之身朝夕從事於民<lb/>
政方新法之𥘉布宣條教加安南之役師旅在境於<lb/>
是時也豈敢必其不敗㢤數欲投劾而去矣時以閣<lb/>
下有古人之徳著當世之望某竊不自揆為可竭駑<lb/>
<pb n="KR4d0036_SBCK_008-13a"/>
駘之效於此庻乎一頋之遇也已而将事于幕府乃<lb/>
蒙泛容之對賜之教言許以卯翼生成之㤙某再拜<lb/>
奉之不敢失墜是則閣下之爲知某也然有不幸不<lb/>
得而訊者遽奪於後来䘚失於乗成某竊自安之曰<lb/>
命也夫某之於閣下必不蒙戾以自弃也閣下之於<lb/>
某必不納謗以置疑也然今日之復求於麾下豈必<lb/>
零陵之粟爲可苟而二水之魚爲可食㢤拳拳於中<lb/>
者不敢忘閣下之然諾也此所以蘄閣下之復知者<lb/>
也某雖不敏也不敢効薄悪者以其浮譽必曰邀閣<lb/>
<pb n="KR4d0036_SBCK_008-13b"/>
下之識某雖不材也不敢效闇懦者佞恱必曰邀閣<lb/>
下之知其技之㫁㫁情之戞戞誠未敢後於人也閣<lb/>
下亦詳而察之歟前日閣下之剡章也某方在鄙上<lb/>
執必未能先左右之士及其上也豈敢必追閣下之<lb/>
言乎苟或追之冝必厭之是以不敢言也來歲之章<lb/>
此其當言之時也金石之信旣在前矣某之身亦在<lb/>
左右矣儻於是一薦之㤙不獲岀門下者某誠何人<lb/>
㢤或曰閣下以某之疾為不足以辱清舉伯牛之病<lb/>
不間四科杜預垂癭功平吴㑹况某之疾行其愈矣<lb/>
<pb n="KR4d0036_SBCK_008-14a"/>
是以不敢後它人而求閣下之重知者而又當是之<lb/>
時閣下必不厭其言也誠直言切不復敢文惟閣下<lb/>
幸察之<lb/>
　　代人上長沙謝諌議<lb/>
某官閣下某蒙頓不肖則榮陽之世嗣也行能無取<lb/>
則零陵之下吏也以不肖之嗣為無取之吏而輙有<lb/>
聞於閣下者竊意閣下必有以憐之有以成之是某<lb/>
言亦為罪不言亦為罪也惶恐惶恐某昔者為令於<lb/>
東邑也方閣下領湘南之節來鎮南夏某於是時引<lb/>
<pb n="KR4d0036_SBCK_008-14b"/>
領企踵而望下風焉欣然忙曰閣下當知某也将成<lb/>
某者必閣下也朝思之夕志之日引而月申焉欲决<lb/>
一竒䇿奮一昌言以求閣下之知且三年卒無獲馬<lb/>
悵悵乎遂将去矣既而岀上府望旗棨進謁於左右<lb/>
拜台光於堂下伏蒙閣下一頋之坐隅賜之話言懊<lb/>
懊乎誠有以知閣下之不棄某也退而懟曰不肖之<lb/>
嗣其自弃也歟無取之吏其自蔽也歟王公大人不<lb/>
汝弃不汝蔽也於是天與之幸焉乃有督郵之命持<lb/>
檄而來陳力就列者復三易月矣督郵賤有司也蚤<lb/>
<pb n="KR4d0036_SBCK_008-15a"/>
夜抱案牘受命于州将之前勾釘之是勤出納之是<lb/>
司又復将奮昌言决竒䇿以求閣下之知是必知其<lb/>
無有也然竊聼於道路之言方今台鼎有虚位上意<lb/>
瞩舊人閣下行西召而升機柄之任某之愚其有望<lb/>
於閣下者豈可在他人後㢤且湘南之吏上下無幾<lb/>
人其敢有望於閣下者亦閣下之所知也某伏自惟<lb/>
念先公文簡之嗣在今日如涸轍之魚喁喁然其不<lb/>
枯而活者巳無㡬賤有司之吏如隂崖之木愔愔然<lb/>
其可度而材者亦無幾若某者閣下亦憐而成之乎<lb/>
<pb n="KR4d0036_SBCK_008-15b"/>
州将之薦先於幙中者二年矣固不敢兾也然知某<lb/>
者三使䑓也既皆薦之矣某亦四𥙷吏而七書考矣<lb/>
猶陶之将噐者也一失於此其淪于沙礫而泥滓乎<lb/>
韓非論說之難不如聽之難子産以謂不言誰知其<lb/>
志某之志也亦可哀也其進言于閣下之前且不究<lb/>
况是區區尺牘之間㢤狂愚拙直干冐鈞聴無任惶<lb/>
恐之至<lb/>
　　代人獻利害書<lb/>
某官閣下某竊謂禮樂刑政為教化之具者莫不有<lb/>
<pb n="KR4d0036_SBCK_008-16a"/>
極惟治財之法所以利病于世為無竆故曰法弊則<lb/>
變變乃通此古今之大要也治亂得失繇是上焉方<lb/>
今朝廷修明法度以致太平其所作興者既巳俻矣<lb/>
而於利病之術尤纎悉也上出于論思左右之臣下<lb/>
逮於市并蒭蕘之士皆能畢智竭慮以申其說非特<lb/>
利于公上也亦以利其巳也於是四海九州罔有内<lb/>
外莫不蒙其利矣朝廷以為它使者不足以緫統其<lb/>
事故建官焉必擇其通明傳敏之人以任之行之数<lb/>
年於寵遇之数今𣸪有隆于前日矣非有位于朝不<lb/>
<pb n="KR4d0036_SBCK_008-16b"/>
使也𣣔其執重足以有臨也非有名於世不擢也欲<lb/>
其才刄足以有㫁也卓然之隆者也若某者蒙鈍不<lb/>
肖之人也何足以知利病之權歟結髮從仕甫二十<lb/>
年三遇銓選矣厪身悉力適無敗事當塗過聴以為<lb/>
能論薦者盖有之矣其采而知之者亦不絶焉昨為<lb/>
令東安也方新法之行吏民不知所向加之師旅在<lb/>
境劳徕之不暇某于是時推行措置莫不盡理亦幸<lb/>
免焉非曰能也不敢忽故皆慮之不敢懈故皆躬之<lb/>
尔今之為椽史非有可專者也毫厘而必承之朝夕<lb/>
<pb n="KR4d0036_SBCK_008-17a"/>
而謹視之而巳本局有苦酒之法誠無利而有害寕<lb/>
獨一州乎天下皆是也及役錢有過費或可財省者<lb/>
試條其一二具於别牘唯閣下采擇焉前日閣下之<lb/>
按部也竊伏諸吏之行瞻望下風其有所陳者必隆<lb/>
心而詢訪之其有可行者必馳檄而號布之小大之<lb/>
吏獨恨其無藴耳苟藴之孰不願陳於閣下之前也<lb/>
某乏困放賤吏也竊懐區區焉所謂利於巳者非特<lb/>
此一事也敢因布其腹心以求閣下之知遇焉庻以<lb/>
考察其愚不可謂無意於其間者也干冐尊嚴無任<lb/>
<pb n="KR4d0036_SBCK_008-17b"/>
惶恐之至<lb/>
　　代人投半刺書<lb/>
某官閣下右之士進謁於先逹公卿之門者必有贄<lb/>
士之贄羔鴈也羔鴈云乎㢤亦以徹其誠而已其誠<lb/>
之著于外於是知禮者正賢否决嫌疑此其所以有<lb/>
贄也羔鴈之贄廢乆矣至唐之儒者将進謁於先達<lb/>
公卿之門以右贄為違衆於是始以其所業文代之<lb/>
其所以致誠一也若某者州閭之賤士也不幸先人<lb/>
仕官不及顕而奄然弃諸孤某宅是弊盧恪是遺訓<lb/>
<pb n="KR4d0036_SBCK_008-18a"/>
不敢失墜有懼詒辱先人教敕諸子者曰尔爲士先<lb/>
王之道雖在方䇿其所學者古之人不得而見之今<lb/>
之世有先逹之名公大人苟至吾州者必造焉母以<lb/>
尔爲愚而自弃也趋風而拜傾耳而聼幸而蒙一頋<lb/>
之重一言之教豈若是窺陳編呻糟粕而巳㢤譬猶<lb/>
日月之明雨露之澤臨燭而沐浴之者可以爲終身<lb/>
之賜也小子不敏朝夕不敢忘而州乃甚僻左其至<lb/>
於斯者或持節以使一方或揔百城而臨之貳之皆<lb/>
先逹之人也某未始不造焉其蒙一頋之重一言之<lb/>
<pb n="KR4d0036_SBCK_008-18b"/>
教者為不少矣佩之刻之是以為終身之賜也某不<lb/>
佞竊伏閣下之名舊矣今廼身郎官之尊半刺史之<lb/>
任而臨是諸吏撫我百姓斯吾州之大幸也某輙不<lb/>
自揆而将進謁焉数日矣或曰子執親之䘮未有不<lb/>
篤于禮者也今既祥練而以其麄服登有位之門其<lb/>
亦安乎某曰所以遵先人之訓也古之人自晋㐮墨<lb/>
縗以來何嘗不預朝廷之事矧是卷卷之先志也将<lb/>
俟終䘮而進焉則先人之訓不早墜歟此乃某之未<lb/>
安也是以揆日㓗誠而徹名焉某之文鄙拙不足以<lb/>
<pb n="KR4d0036_SBCK_008-19a"/>
汙閣下鍳矋姑以其誠而獻亦與夫狂狷之士持一<lb/>
漫刺而干典謁者爲有間矣冐聞左右伏俟報命進<lb/>
之以爲幸退之以爲愧未可知也無任瞻望之至<lb/>
　　代人上太守書<lb/>
某官閣下韋布之士韞其志業有得於古人之誼不<lb/>
肯錄錄於世者莫不求知於先逹之門汲汲乎遑遑<lb/>
乎苟有知者右與今皆是也然其執有不同者昔之<lb/>
士進謁於先逹也重重故不苟今之士也輕輕故不<lb/>
信昔之先逹其接士也難難故觀其志今之先逹也<lb/>
<pb n="KR4d0036_SBCK_008-19b"/>
易易苟不却之而巳尔是以古之士雖在衡茅畎畞<lb/>
之間能掦名顕行於一時者其進不苟而先逹者能<lb/>
觀其志以将其名爲褒襮之也若夫先逹者非有髙<lb/>
才美徳不足稱也非有大名顯位不足附也維有其<lb/>
材故能觀之維有其徳故能來之維有其名故能伏<lb/>
之維有其位故能緫之於是四者苟無一焉不足以<lb/>
延士士亦何所求焉孔子謂言㳺曰汝得人焉爾乎<lb/>
武城小邦也聖人之志於是其可觀也若某者<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>啓<lb/>
不肖之士也頑頓而不佞鄙朴而無文少承先人之<lb/>
<pb n="KR4d0036_SBCK_008-20a"/>
教求學於古人之誼其亦乆矣不幸先人仕宦不終<lb/>
蚤棄諸孤墝埆之田不足以耕汙潢之池不足以漁<lb/>
三求薦於有司而無一獲其亦無庸於世矣此材之<lb/>
不足者也亦命也今則巳矣然不敢負先人之教而<lb/>
失其所操守苟先逹之至於是也必從容而進謁焉<lb/>
且将求其知也或欣然以為可教或茫乎其若不聞<lb/>
非某有所苟也亦今之執然也伏帷閣下之材之徳<lb/>
之名之位小子何足以形容而遽数之㢤今日之望<lb/>
於門下也非特桑梓礼也瀟水之望澬江一葦尔所<lb/>
<pb n="KR4d0036_SBCK_008-20b"/>
以願見而求之者不止在政化之下也所以瞻仰而<lb/>
依附者且蘄有終身之遇又将至於不杇也寕若小<lb/>
夫之子子持一漫㓕之刺益竊昔人之言以為先靣<lb/>
之資㢤若某之志庶幾乎承一言之重而採擇焉它<lb/>
時為不辱於門下者也竊惟閣下之施為於功事者<lb/>
朝廷既巳知之矣行且迅召而亟升之翺翔乎青雲<lb/>
之上矣儻未然也授之使節以經制於一方則朝夕<lb/>
尔甚非敢䛕也道路之所洽聞者也是以不敢后於<lb/>
衆人而求進焉閣下幸與其進也而觀之苟以其介<lb/>
<pb n="KR4d0036_SBCK_008-21a"/>
介之志為可教者則閣下進拜而行也為有得焉以<lb/>
将其名於無竆為使不錄錄於世矣惟閣下觀其始<lb/>
来之意而察其篤守之行以知之則某今日之干典<lb/>
謁也平生之遇也閣下留意焉卷卷之所望者不止<lb/>
乎不却之而巳尔干冐棨㦸不任悚慄之至<lb/>
雲巢卷第八<lb/>
<pb n="KR4d0036_SBCK_008-21b"/>
</p>
<p>
　　從事郎䖏州司理叅軍高布校勘兼監雕<lb/>
</p>
<p>
</p>
  </div>
</body>
</text>
</TEI>
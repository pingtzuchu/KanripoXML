<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0036_SBCK_016-1a"/>
沈氏三先生文集卷第三十<lb/>
長興集卷第二十<lb/>
　　　與蔡内翰論樂書<lb/>
　　　與張舎人論樂書<lb/>
　　　與孫侍講論樂書<lb/>
　　　荅陳闢秀才書<lb/>
　　　荅徐秘校書<lb/>
　　　荅同人書<lb/>
　　　再囬蘇州學生簡<lb/>
<pb n="KR4d0036_SBCK_016-1b"/>
　　與蔡内翰論樂書<lb/>
史舘内翰閤下昔周之盛也清廟大眀之音作於上<lb/>
武象南箾之樂興於庭魚麗鹿鳴關雎貍首之聲塞<lb/>
于天地之間嘉祥羙物備至而天下風教習俗皆寛<lb/>
舒廣𥙿蔚然號為至平極治之時及其亾也樂師瞽<lb/>
矇抱其樂器適楚適齊或散入於河海聖人喟然以<lb/>
謂禮樂云者其關天下盛衰如此方其時朝廷士大<lb/>
夫天下諸侯羣有司之人莫不皆賢才知能之士而<lb/>
無敢與周公並者豈不在禮樂其尤乎為聖人之業<lb/>
<pb n="KR4d0036_SBCK_016-2a"/>
也後世雖有欲治之王操積安大定之勢有臣如漢<lb/>
之董仲舒賈誼唐之房杜魏成而卒常以禮樂自愧<lb/>
士益薄不及古人尤以此見也本朝百年康治巳有<lb/>
其效而百姓未覩先王仁聲徳澤洋洋之髙致故先<lb/>
皇帝夙夜留意雅樂而有司相㳂故事未有一定可<lb/>
守之論獨閤下奮衣超然逺覧髙見納天下之議身<lb/>
任先王之大典㫁之於心而不疑某以謂於此之時<lb/>
天下之賢者宜各盡其所聞不肖者相率而聴職乎<lb/>
執篁秉籊下士之列以發宣賛揚天子之宏業盛事<lb/>
<pb n="KR4d0036_SBCK_016-2b"/>
苟力之所能者不宜有所辭又况門下諸生其望盛<lb/>
徳之為光最親則身率而聴職者固當先羣士以進<lb/>
也不幸有職於諸侯不得攝衣為諸生之先謹集其<lb/>
所聞為樂論一篇以備有司一端之論<lb/>
　　與張舎人論樂書<lb/>
判班舎人閤下古之為政者未嘗不謀於人而人亦<lb/>
樂有以告之而不自疑其僣昜也衆人之思慮豈復<lb/>
能賢於聖人上之人雖賢不敢不盡於人下之人雖<lb/>
不肖不敢不盡於已故天下常相遇以至誠不知有<lb/>
<pb n="KR4d0036_SBCK_016-3a"/>
四海之大蠻貊之逺治之盖常若一身焉後世之居<lb/>
上而賢明知能則希復若古之能自抑黜其聰眀以<lb/>
與四方從容切磨而士亦承望進退不敢自信非大<lb/>
賢盛徳之人不能獨出百世之後眇然得其髙風如<lb/>
古人者也某前年始獲進於門下閤下不以其愚進<lb/>
而問之以聲音之所出律吕之所夲度量權衡之所<lb/>
生浩乎其聴而不知其涯也茫乎其思而不知其對<lb/>
也大賢盛徳之遇今雖得之而失之不在乎不能謀<lb/>
於人而在乎不能有以合乎上也雖然自堅其說不<lb/>
<pb n="KR4d0036_SBCK_016-3b"/>
敢迎謂之不然以疑乎上之人謂之誠者必岀於此<lb/>
於是退而集其所聞為樂論一篇附使者以獻有問<lb/>
焉而不敢不盡盖小人之忠也<lb/>
　　與孫侍講論樂書<lb/>
侍講學士閤下古之公卿大夫非徒以任朝廷之職<lb/>
亦将以師率天下使下之人知其徳行術業可以蒙<lb/>
朝廷之尊禮者則就之學焉上之人非徒有以告也<lb/>
而又将自此而觀人之材可任以事者取之不肖者<lb/>
憐而教之及其世衰道廢其責大臣不苟以其職而<lb/>
<pb n="KR4d0036_SBCK_016-4a"/>
曰不用仁心遺忘㣲賤不肯飲食教載之是古之卿<lb/>
大夫皆嘗教人下之人就而學之不為僣也伏惟閤<lb/>
下徳行術業四方之所尊信而朝廷禮任之矣士之<lb/>
願就而學者茍知所向某知其不之於四方而之京<lb/>
師不之於他門而渠然来矣某甞得古之樂説思其<lb/>
聲音之所出法度之所施與夫先聖人作樂之意盖<lb/>
甞習焉而未有遇於其間也竊不疑古人之説願将<lb/>
受教於門下然則閣下其将憐而教之邪抑将以其<lb/>
㣲賤而拒之某不敢必苟進是說以聴於執事㐲惟<lb/>
<pb n="KR4d0036_SBCK_016-4b"/>
少賜裁察<lb/>
　　荅陳闢秀才書<lb/>
某再拜陳君足下㐲承惠書教之以所不逮義理眀<lb/>
白讀而忘其不敏輝然也至其輕屈不貲之意猥加<lb/>
重禮於不肖則冝若不欲其来而推拒之而又號而<lb/>
訕焉君子進退扵人豈如是赫然其暴宜不然也抑<lb/>
足下激於有所獲茫然忘其人之可否有以過告者<lb/>
遂不加亮而見謂乎此也足下文章汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>洋溢畛域<lb/>
甚髙其所期而至者甚大某尚不能窺其文况有以<lb/>
<pb n="KR4d0036_SBCK_016-5a"/>
知其實雖欲不使足下之意委於草芥虚辱而不報<lb/>
且不知其道何所出而可也某少時之於天下士大<lb/>
夫無所不願交然其為吏則求完於一官其為家則<lb/>
求盡於一身過此未甞敢加毫末於其外至於鋒芒<lb/>
圭<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>發見於人者過以取之非素心敢願也不顧氣<lb/>
力有分而欲強自摽置豈不嗔悖流離以取戮笑耶<lb/>
審其如此方且求諸其人以盈其虚尚安敢足下之<lb/>
告也直乃足下好學樂善所以自任者當如是耳然<lb/>
不敢懸定足下之意而不盡其所謂伏惟亮之不宣<lb/>
<pb n="KR4d0036_SBCK_016-5b"/>
某再拜<lb/>
　　荅徐秘校書<lb/>
某再拜前日承書日思所以荅而愚者方病不能有<lb/>
所立浮沉俯仰日入於不肖将自懲艾之不睱尚安<lb/>
仲車之敢謀也雖照某甞以謂今之為士無田𤱔以<lb/>
為之食無桑枲以為之衣不可遂弃骨肉之飬而死<lb/>
亾之是蹈則猶未免乎有求於人也未免乎有求於<lb/>
人擇於人之可為者不岀於仕祿則将何適而不枉<lb/>
盖士有不得已而势必岀於仕則無怪於上之人遇<lb/>
<pb n="KR4d0036_SBCK_016-6a"/>
之不以道也士固有時至於此故其上不㓗察察之<lb/>
譽而下不嫌於為利夫以進為近於利者其退不過<lb/>
謂之亷君子進退不居於斯二者則庸不謂之非義<lb/>
耶某之所以自處者如此固以為甚汙然不敢舎其<lb/>
所安而求髙乎虗辭仲車亦有以教之耶某再拜<lb/>
　　荅同人書<lb/>
某再拜諸君以下以古人進退相處某素不敢望於<lb/>
人足下所論非某之心也何事不可以為學一身所<lb/>
為尚多可以為孟子者豈直須不見齊王然後為孟<lb/>
<pb n="KR4d0036_SBCK_016-6b"/>
子哉孟子曰是以論其世也彼此異時某亦安能拘<lb/>
拘效古人起居也士固不以退爲賢以退爲賢者以<lb/>
利䖏之也君子之退固有道又况其進也度於心而<lb/>
安者則爲之不安者而去之未必皆是也盖可以進<lb/>
焉心則不安而身行之雖幸中於義其爲自賊則一<lb/>
也至於衣服米塩一日不得則無聊某何以異於人<lb/>
四年于兹豈心之所欲盖貧賤者固如是不敢不安<lb/>
耳大凡有爲而爲者其心皆勞况天之賦才固皆有<lb/>
限不可以勉強某尚且以不得先世之職爲憂亦何<lb/>
<pb n="KR4d0036_SBCK_016-7a"/>
睱捨此而改圖足下苟察之凡此之勢皆可知不然<lb/>
某之愚終不獲亮也某再拜<lb/>
　　再囬蘇州學士簡<lb/>
某再拜前者已有簡歸幣於諸君未蒙見亮敢復終<lb/>
其說于左右所貴於幣者以為禮非以為貨也即未<lb/>
有去之實而虚委之以幣是貨之也足下将太守之<lb/>
命以禮見此幣之所以来也其以禮辭之則幣之所<lb/>
以去也禮為之主而幣從之者也是幣不可以獨行<lb/>
獨行則貨也今禮與意皆徃矣而獨以幣留豈惟某<lb/>
<pb n="KR4d0036_SBCK_016-7b"/>
取之無義亦足下留之無名許其大而不許其小古<lb/>
人盖甞以為悔不然此何足辭後車數十乘委之以<lb/>
千乘之國古人盖有所不辭而受者不孝之身恨不<lb/>
能副太守與諸君之美意耳不謂幣之可懐也義至<lb/>
此盡矣嫌於利勝而詨詨盡言之亦行之可耻者足<lb/>
下忍使某至此不亮哉某再拜<lb/>
長興集卷第二十<lb/>
</p>
<p>
</p>
  </div>
</body>
</text>
</TEI>
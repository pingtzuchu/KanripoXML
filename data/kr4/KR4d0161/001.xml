<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫微集巻一</head>
    <p>
<pb n="KR4d0161_WYG_001-1a"/>
欽定四庫全書<lb/>
　紫微集巻一　　　　　　　宋　張嵲　撰<lb/>
　　賦<lb/>
　　　梅花賦<lb/>
潘騎省之植花氛氲河縣桓司馬之種柳依依漢南未<lb/>
若兹梅之峻潔逺自託於層巖格侔蕙茝志傲氷霜青<lb/>
枝瘦而依䕃亂蘂繁而向陽風披逸態月射孤光挺出<lb/>
塵之絶艷吐超世之竒香若乃逺壑氷消疎林雪後沙<lb/>
<pb n="KR4d0161_WYG_001-1b"/>
村逈而日晚石澗淺而寒溜臨山徑之欹危出茅簷之<lb/>
左右或芬敷而盛發或伶俜而欲瘦或含葩而未吐或<lb/>
噴蘂而競秀其髙者如舉其低者如墜其疎者如刻其<lb/>
密者如綴其素者如愁其絳者如醉傾日而煦者如笑<lb/>
迎風而靡者如愧覩節物之芳華亂鄉愁於晚嵗懷故<lb/>
園之春色惟兹花之頗類嗟物是而人非閔節同而時<lb/>
異矧昔壮而今老復前豐而後悴攀柔條而未折嗅青<lb/>
蘂而墮淚悲憔悴於荒山惜賞心之莫㑹如志士之陸<lb/>
<pb n="KR4d0161_WYG_001-2a"/>
沉亦何為乎此世羌欲去而還止步落英而徙倚眷孤<lb/>
芳之信姱諒瑶華之莫比故知國香服媚非獨燕姞之<lb/>
幽蘭珍樹瓏璁未下唐昌之玉蘂<lb/>
　　　中秋賦<lb/>
陳王之客元瑜從軍吴㑹季重出宰朝歌寂寥觀䑓賔<lb/>
從頓寡時當仲秋積雨新霽烟消廣厦步蘭路而逶迤<lb/>
美西園之清夜悵别逺而㑹稀感時遷而物化乃設醴<lb/>
以命賓躋凌風之累榭中置以後酒酣耳熱顧公幹而<lb/>
<pb n="KR4d0161_WYG_001-2b"/>
謂之曰今兹野有鳴鶴天絶歸雲丹楓微脱白鴈初賔<lb/>
望舒曜夜而逈徹六合清朗而無塵兹逰樂乎盍為寡<lb/>
人賦之公幹乃執簡而言曰臣生居東國少遭喪亂幸<lb/>
值明時簉跡賓館臣聞豳籥迎寒逺載於周典乗查上<lb/>
泝近傳於漢臣臞仙則採露於栢杪吴士則觀潮於水<lb/>
濵信白藏之令月盖西陸之佳辰也于時天宇正碧凉<lb/>
夜方永曕東峯之朣朧見素輝之初引斜漢淡而茫茫<lb/>
列宿疎而烱烱白露泫而晶熒回潭澄而逺鏡翫老蚌<lb/>
<pb n="KR4d0161_WYG_001-3a"/>
之含胎驚棲禽之不定俄而隨珠委曜趙璧舒光羣峯<lb/>
變縞曠野凝霜映林岫以玲瓏射榱甍而焜煌散珠樹<lb/>
之清樾瑩美人之明璫於是停妙舞息繁吹聆清籟於<lb/>
林表聽胡笳於空外望桂影而凝情睇澄輝而佇思悵<lb/>
氷輪之既滿諒無逺而不燭照思婦之髙樓鑑幽人於<lb/>
空谷光出塞而漫漫影流波而煜煜乃有負羽少年懷<lb/>
才滯史對絶景而恨結悲故鄉而心死况乎操琴多雍<lb/>
門之意琵琶有出塞之聲征衣搗而未寄戍卒去而將<lb/>
<pb n="KR4d0161_WYG_001-3b"/>
行朋友散兮山海隔音書絶兮雁無憑於斯夕也望千<lb/>
里之素魄緘萬恨於幽情莫不言將發而氣塞語未終<lb/>
而涕零者矣於是徳祖聞之傷懷慷慨泣下歔欷含毫<lb/>
奮筆而為明月之詩曰秋氣髙兮桂魄圓風泠泠兮露<lb/>
團團嵗將暮兮蘭菊芳思佳人兮天一方照蘭殿兮映<lb/>
綺羅呈激楚兮發陽阿人生宴樂兮孰知其他公幹乃<lb/>
跪而言曰夫古人以宴安為酖毒沉湎為至戒今流連<lb/>
長夜絲竹繁㑹載號載呶蜩螗羹沸何吾子之賦獨無<lb/>
<pb n="KR4d0161_WYG_001-4a"/>
盡規之義乎乃歌曰酒既酣兮夜既闌管停吹兮絲罷<lb/>
彈長袖拂面為君歡願公子兮保嵗寒輔明主兮寰宇<lb/>
安翫清輝兮復年歡陳王於是歛袵謝客三復至言永<lb/>
以為則<lb/>
　　　夀賦<hi>并序</hi>
竊以某官以仲冬初五日降誕仲冬者一陽復之時也<lb/>
五者大中之位也至陽所以伏羣隂彼夷狄者中國之<lb/>
隂也大中所以距頗邪頗邪者小人之謂也天將以公<lb/>
<pb n="KR4d0161_WYG_001-4b"/>
攘戎狄而退小人其兆既存矣謹按洪範惟皇之極歛<lb/>
時五福用敷錫厥庶民由是觀之自天子至庶人大中<lb/>
既建則五福從之其為福莫大於此者謹成古賦一首<lb/>
以申其義且致善祝之意云爾嵗強圉赤奮若兮仲冬<lb/>
皇極實生偉人兮以佐王國稟正陽之貞性兮資大中<lb/>
之妙質宜博蹇而修姱兮好是正直挺濯濯之瑰姿兮<lb/>
角犀豐盈偉視瞻之英發兮進退齊平事紛至而畢應<lb/>
兮刃新發硎𠂻豁逹而不忌兮一毫莫攖抗逸氣而無<lb/>
<pb n="KR4d0161_WYG_001-5a"/>
前兮雲夢可吞進羣士而下之兮言色惟温視冦氛猶<lb/>
一决兮抗志不羣誓一掃而平之兮歸報天閽宜公宜<lb/>
侯兮夾輔大君銘功鼎鐘兮畫像麒麟原建子之令月<lb/>
兮一陽來復考皇極於元日兮大中斯得惟一陽復而<lb/>
中建兮羣隂伏而頗僻銷中國强而君子進兮可驗其<lb/>
由願公攘戎狄兮勿速勿亟去小人兮勿二勿惑修徳<lb/>
政而繕甲兵兮戎醜自懷進亷直而退貪佞兮君子大<lb/>
來戎狄攘而小人去考休徵兮五福是具膺公衮兮踐<lb/>
<pb n="KR4d0161_WYG_001-5b"/>
槐序間兩社兮為王室輔原厥初之畀付兮諒非偶然<lb/>
雖公徳之既懋兮尚祈勉旃秉徳不忘兮奉以周旋繁<lb/>
祉優裕兮安樂延年下吏獻言永矢弗諼<lb/>
　　　續囚山賦<hi>并序</hi>
余居山二年汲汲鮮况讀柳先生囚山賦因嘆曰旡桎<lb/>
梏而獨居于人之地真囚也或曰柳先生得罪於時放<lb/>
逐湘南欲去不可故云今子非得罪居此其去也顧不<lb/>
在子耶余曰子厚之所為囚者人也其不可去者罪也<lb/>
<pb n="KR4d0161_WYG_001-6a"/>
余之所謂囚者天也其不可去者勢也客未解作賦以<lb/>
曉之因命之曰續囚山賦其辭曰環麋庸其㡬里兮中<lb/>
間櫛比乎山丘如疾風之過鉅海兮翠濤競起而漂浮<lb/>
窘束偪仄紛以回互兮氣壅結而不流産毒孕怪兮土<lb/>
風殊異乎中州陂陁綿亘若圜土兮草樹鬱叢棘之相<lb/>
樛仰天俯地了不見其隆寛兮懷壹鬱而増憂嗟余生<lb/>
之不辰兮偶託跡而淹留何懷安而不去兮乃獨堪此<lb/>
牢愁豈不樂通都之是處兮與羣俊而遨逰顧世路方<lb/>
<pb n="KR4d0161_WYG_001-6b"/>
險絶兮羊腸莫之與侔風波蕩潏兮行客沉舟讒口听<lb/>
听兮又將<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>彼戈矛余雖厭是而欲往兮復懾讋而更<lb/>
休明方夷而未融兮時方剥而未賁忍尤而攘垢兮甘<lb/>
作山之孤囚<lb/>
　　　憎雨賦<lb/>
皇天不容於昭明兮白日不容於顯融惡堪輿之清朗<lb/>
兮好雲霓之晻靄反明以為暗兮變晝而作夜莽惛惛<lb/>
而不可訊兮誰為此者豈造物之固然兮將羣隂之所<lb/>
<pb n="KR4d0161_WYG_001-7a"/>
為茍大鈞之若是兮吾将排閶闔而問之建列宿以為<lb/>
旌兮召豐隆以為御令祝融使先驅兮厯元㝠而問故<lb/>
命蓐収司刑兮臯陶為理囚屏翳於雷淵兮制飛電而<lb/>
誅虹蜺聞羲御之將駕兮吾將懷椒糈而要之皇天反<lb/>
其明兮后土無所汚望舒承夜兮昬與明其代序巻此<lb/>
志而弗抒兮吾猶窮困乎此時也將㝠行以問塗兮又<lb/>
何以為此態也<lb/>
　　四言詩<lb/>
<pb n="KR4d0161_WYG_001-7b"/>
　　　紹興中興上復古詩<hi>并序</hi>
臣嵲昧死再拜臣伏觀皇帝陛下以天明地徳紹覆載<lb/>
之功迎善氣啓興運繼統業拯民命撥衰亂致大定自<lb/>
天地剖判以後書契以來中興復古之君比徳較功莫<lb/>
有望其彷彿者初龍翔於王室始騷之時撫運於炎正<lb/>
中微之日豺狼縱横羣盜滿野志存民命好生諱殺惟<lb/>
務聳徳以變其野心兢兢業業惟孝是圖惟親是念卑<lb/>
宫室之奉省嬪御之幸惡衣菲食早朝而晏罷以徼上<lb/>
<pb n="KR4d0161_WYG_001-8a"/>
帝之𠂻乃臨御之九年起大丞相太師益國公秦檜於<lb/>
閒廢之中明年復相之與之共圖中興之事君臣一徳<lb/>
如魚之有水聲音之相和鹽梅之相濟不動聲氣而神<lb/>
化密運天下莫可測知至於聖孝日躋是崇是賛所以<lb/>
感通庶類逆釐三神者雖夫婦之愚咸知其有善應矣<lb/>
是以内之則盭夫悍將頫首聽命而無項領之虞逺之<lb/>
則惡吏姦氓勉於承化而無凌犯之變風移而益淳刑<lb/>
輕而㡬措於以風徳於逺方而異類為之革面逹孝於<lb/>
<pb n="KR4d0161_WYG_001-8b"/>
絶黨而敵國為之改圖初年而和議定兵革息孝徳之<lb/>
始驗也嗣嵗而梓宫至母后歸孝徳之成功也于以示<lb/>
天下則何人不勸于以致治功則何事不成於是釐舉<lb/>
嘉義以餙至治凡稽古禮文之事以次貫行郁郁之皇<lb/>
文丕天之大律所以耀徳於廣逺而新民之視聽者不<lb/>
可勝載臣不敢毛舉庶事姑摭其大者言之奉太母於<lb/>
慈寧極天下之養盡家人之禮至孝也選淑徳孋皇極<lb/>
正人倫而厚風俗至徳也建立太學萃英俊以流徳化<lb/>
<pb n="KR4d0161_WYG_001-9a"/>
知本也新圖書之府嚴求書之令廣聞見以務博儲人<lb/>
材以待用右文也行鄉飲於郡邑以班序顛毛崇化也<lb/>
正經界於阡陌以平均賦入䘏民也至于愛民力矜物<lb/>
命節誕彌之宴足以示慈恵而已而不以侈靡為尚盛<lb/>
徳之事於是備矣此獨致盡於人事者耳若夫崇壇壝<lb/>
之制靖籩豆之列純犧牲之奉嚴玉帛之陳所以致禮<lb/>
於天地也飭祖廟以崇宗祏之奉建原廟以謹衣冠之<lb/>
㳺日祭月祀共事無爽所以致孝于祖考也上稽漢制<lb/>
<pb n="KR4d0161_WYG_001-9b"/>
下考本朝築宫修祀以奉太乙為民也耕千畝以勸民<lb/>
謹三推以率之敦本致力莫不競勸勤民事也瑞乙始<lb/>
至帶韣而祠莞簟効祥錫美有緒所以謹國本也先成<lb/>
民而後致力於神上下服媚神人胥悦由是豐年屢應<lb/>
田穀睦熟瑞物狎至符况㳫來固其所也若是而瘖無<lb/>
歌詩布宣令徳以昭示來世則秉筆之士何以避辟自<lb/>
昔中興之主如夏康周宣漢之世祖唐之憲宗咸用干<lb/>
戈以復故業或功成于一面事至微𦕈而當時綴文之<lb/>
<pb n="KR4d0161_WYG_001-10a"/>
士猶且作為歌詩以稱頌功業以垂後世而况我宋中<lb/>
興皇帝陛下得賢聖之佐成昭明之業而不被之聲詩<lb/>
薦之郊廟協聲依詠以樂和平汗青書策以示得意使<lb/>
後世何稽焉臣雖固陋日嘗以文字從詞臣之後深恐<lb/>
徒老于外無片言以歌詠盛徳成功少佐聖治之光明<lb/>
臣終且不暝用是輒忘其蕪累再拜稽首而為是詩其<lb/>
詞有曰天監我宋受命以人咋為亂階以啓聖人皇帝<lb/>
嗣位其仁如春萬邦欣載共惟帝臣垂衣髙拱惟務儉<lb/>
<pb n="KR4d0161_WYG_001-10b"/>
勤䘏民不怠懋穡勸分卑宫勿飾服御無文膳食取具<lb/>
不羞庶珍内官弗備簡御嬙嬪抑損戚畹登崇搢紳吏<lb/>
除苛繞獄去放分刑罰不試號令不頻旰食宵衣導率<lb/>
以身行之期年天下歸仁皇帝躬行過於堯禹如天不<lb/>
言乃帝之所内資稟命外須訓撫不有相賢孰資察補<lb/>
天舍其𠂻遺之碩輔實惟舊臣乃吾肱股昔以夢求今<lb/>
以徳錯皇帝曰咨惟予與汝我唱而和無或疑阻如手<lb/>
如臂如心如膂如彼事神汝為椒糈如彼琴瑟相待戞<lb/>
<pb n="KR4d0161_WYG_001-11a"/>
拊相臣受命于帝其訓敢憚夙宵以圖淑問衣不及帶<lb/>
冠不暇正内事撫摩外修好聘忍尤攘紛徂惟求定皇<lb/>
帝之孝克邁帝舜相臣佐之兹惟無競上感穹昊下格<lb/>
殊隣以暴為恩易頑以馴母后既歸東朝侍御天下載<lb/>
歡若饑得哺天子躬儉惟親是豐未明求衣朝長樂宫<lb/>
禮備家人養以天下先意承㫖事無違者天子行孝天<lb/>
下承風胥訓胥效比屋可封乃建中宫以母四海詩首<lb/>
關雎易稱中饋天子之尊亦資内助上奉慈顔下式寰<lb/>
<pb n="KR4d0161_WYG_001-11b"/>
宇事親底豫化民致和始於壼閾邦國是訛太學肇建<lb/>
四方是極増博士員導以經術有來英髦充牣上京三<lb/>
年大比以考其成異時之用維公維卿石渠廣内圖書<lb/>
之淵羽陵之蠧斷簡之編是息是㳺英俊在焉逸羣之<lb/>
彦比跡卿雲懷材待問發聞揚芬馳騁古今上下典墳<lb/>
考正律度是為景鍾導和殖財國用以豐不窕不槬咸<lb/>
中典刑有渙其章上公是銘兹器惟則允為國經徳爵<lb/>
之亞莫尚惟齒班序顛毛以為民紀鄉飲既行郡邑是<lb/>
<pb n="KR4d0161_WYG_001-12a"/>
遵洙泗之風無復齗齗井田既壞民困劫假乃正經界<lb/>
以實多寡賦入既均貧富不病非上䘏之孰拯其命誕<lb/>
彌之節式宴示慈樂不計費孰敢節之皇帝曰咨費財<lb/>
無藝親降徳音以禁肆侈天下歡然稱盛徳事匪帝命<lb/>
之臣子曷議著之令甲付之史官永永萬年無或敢干<lb/>
人事既洽惟神是事于廟于郊各盡其禮其郊維何蕆<lb/>
事圜丘帝御六龍冕十二旒既新宫架既備禮服有潔<lb/>
其牲有温其玉合袪天地侑以祖考樂奏六變其音肆<lb/>
<pb n="KR4d0161_WYG_001-12b"/>
好問誰相祀實維上公登降跪起有肅其容天地並况<lb/>
瑞物來下天子萬年以有神嘏其廟維何可以觀徳徳<lb/>
盛不祧祀事不忒祖廟既飭旅楹有閑原廟繼作以㳺<lb/>
衣冠若節春秋皇帝戾止薦獻有容祖考咸喜禮成而<lb/>
退祗奉不凟天子萬年永綏遐福天神貴者莫尊太一<lb/>
置祠為民其宫有洫既倣謬忌道開八通皇帝臨饗威<lb/>
神是崇天人相際福禄攸同國南千畝是為帝籍天子<lb/>
肇祀以祈黍稷我黍與與我稷翼翼以享以祀以為民<lb/>
<pb n="KR4d0161_WYG_001-13a"/>
食福禄綏之萬世無斁乃營吉壤肇建髙禖何以歆之<lb/>
帝徳不回瑞乙既至后率所御以弗以祈有秩斯祜千<lb/>
億之祥兆於帝武天錫皇帝聖欽不遲事神保民以莫<lb/>
不祗上帝臨之云何以報維年屢豐諸福是効非維豐<lb/>
之又布濩之東西北南咸錫予之稼茂於野粟積于倉<lb/>
禮義興行民俗以臧桴鼓不鳴獄訟衰息人有盖藏道<lb/>
無捐瘠和氣所蒸化為瑞物甘露零庭近在郊邑有木<lb/>
呈祥合枝共柢考傳驗符逺人不貳或剖其中自然成<lb/>
<pb n="KR4d0161_WYG_001-13b"/>
文太平是告希代莫聞豐年屢應衆瑞應圖皇帝謙恭<lb/>
不以自居圖回庶事益慎厥初君臣相戒可否吁俞政<lb/>
過三代言成典謨厯選后辟前載所無在昔中興周漢<lb/>
二宣夏康商宗漢祖晉元咸用干戈配天祀夏其臣歌<lb/>
頌或列于雅方之皇帝爝火太陽顧無歌詩垂世用光<lb/>
詞臣伏罪無以塞責誰其詩之以佐皇徳下臣張嵲過<lb/>
不自揆日官西掖待罪文字敢頌厥美以賛后功江漢<lb/>
崧髙不足比隆<lb/>
<pb n="KR4d0161_WYG_001-14a"/>
　　　紹興聖孝感通詩<hi>并序</hi>
臣嵲昧死再拜臣㳟覩皇帝陛下嗣位於炎正中微之<lb/>
初因衰激極導迎善氣數年之後天有還形羣盜衰息<lb/>
疆埸少安民人接龢年穀豐熟唯是除戎警備之事日<lb/>
日以振将疆卒武人有奮心舉而并勍敵復故地宜如<lb/>
竈上掃除而方且詔封疆之臣無得妄動敵來則禦之<lb/>
去則已曰南北等吾赤子也勿以深入多殺為右始也<lb/>
淺陋不望清光之臣倀倀然率不喻聖意所謂下臣嵲<lb/>
<pb n="KR4d0161_WYG_001-14b"/>
輒不自揆竊迹行事而加深思焉若有得其解於萬分<lb/>
者盖敵固吾仇也而二聖大母在焉顧可投䑕而不忌<lb/>
器乎或問臣曰桃應問孟子曰舜為天子臯陶為士瞽<lb/>
瞍殺人則如之何孟子曰執之而已矣然則舜不禁歟<lb/>
曰夫舜惡得而禁之夫有所受之也然則舜如之何曰<lb/>
舜視棄天下猶棄敝屣也竊負而逃遵海而處終身訢<lb/>
然樂而忘天下然則孟子之說非歟曰此殆非賢聖之<lb/>
言意羣弟子之失其傳焉耳夫舜聖人之以孝聞者也<lb/>
<pb n="KR4d0161_WYG_001-15a"/>
使其以受堯之重既不能庇其親而執之又不能終其<lb/>
所畀付而去之是兩失也如是曷以聖為凡六經之作<lb/>
所以為範於後世然今之所載者常道而變故之來也<lb/>
無窮設有遭非常之變而不能得聖人之意於文字之<lb/>
表曷能曲有所暢乎仰惟皇帝陛下嗣服以來内之所<lb/>
以治戎事理邊疆常若冦至而不少解者致重於宗廟<lb/>
也外之所以不以并敵戰勝為武而率以柔道懷服獷<lb/>
悍者致保於君親也在於重宗廟至義也保君親至孝<lb/>
<pb n="KR4d0161_WYG_001-15b"/>
也其視孟子之説不亦兩得乎於是孝至而益加義立<lb/>
而增修措之天地而神明協其應施之蠻貉而盭夫易<lb/>
其慮紹興辛酉金人來告和且許以先帝梓宫歸于我<lb/>
别命貴臣奉太母輿衛以歸其明年八月某甲子皇太<lb/>
后至於行在所前至一日皇帝備法駕率羣臣奉迎於<lb/>
郊舍之外于時天地緼豫日景清明臣民歡虞和氣洋<lb/>
溢讙聲所暨川嶽振蕩其明日乃歸于長樂宫於是卿<lb/>
士庶人歎息忭躍逺邇一辭咸曰皇皇乎丕天之盛事<lb/>
<pb n="KR4d0161_WYG_001-16a"/>
自天地剖判以來未嘗有也向非皇帝陛下自得聖人<lb/>
之意於六經之所不載且有同徳之臣以輔其治何以<lb/>
至於是哉自今以徃天下之學者始知忠孝有兩全之<lb/>
道仁義無偏厚之失向使衛輒聞之必不假王父之命<lb/>
而有距父之事漢祖聞之必不以就天下之故而肆分<lb/>
羮之言軼乎千世之上固已合符六經垂之萬世之統<lb/>
可以軌範來葉非聖上其孰能之斯舉也君子書之以<lb/>
襲經辯士語之以稱博推而行之可以馴至於聖域詩而<lb/>
<pb n="KR4d0161_WYG_001-16b"/>
陳之可以淪浹於性情士生斯時獲覩凌風絶輝而不<lb/>
動於耳目不發於文辭以稱頌盛徳顧視曩哲不亦恧<lb/>
乎臣不佞嘗以文字待罪詞掖雖獲戾屏居側聆慶㑹<lb/>
情發於中不能以淺陋自巳敢再拜稽首而為之詩曰<lb/>
宋有天下逮乎八世猛敵横生侵欲不忌堯湯水旱文<lb/>
景菑異數則使然豈人攸塈皇帝承統甚武且仁内銷<lb/>
姦孽外備殊鄰濅明濅昌師武臣力抵掌含怒日思奮<lb/>
殛皇帝曰咨咨女将臣慎守疆埸以保吾民敵來則禦<lb/>
<pb n="KR4d0161_WYG_001-17a"/>
折北勿追姑修吾徳以待所歸人亦有言投䑕忌器矧<lb/>
彼狡焉吾親是質彼兵攸恃我則徳攻靡以嵗月徼天<lb/>
之𠂻彼雖剛戾不可擾馴我視其欲以舒吾仁始我有<lb/>
衆公卿庶士謂彼悍驕庸知徳義茍有誠信金石為開<lb/>
豚魚之孚惟道之懷有唐睿真亟詔求訪惻怛之誠寧<lb/>
甘百誷皇帝曰咨予由是心彼雖我詐我惟爾忱孝悌<lb/>
之至神明可通惟彼不信天誘其𠂻行人是來言棄舊<lb/>
惡我奉慈母歸御長樂八月甲子至行在所天子在所<lb/>
<pb n="KR4d0161_WYG_001-17b"/>
天子郊迎其從如雨老稚仰觀踴躍呼舞卿士相趨肅<lb/>
穆傴僂天地感通發祥頽祉卿雲鬱興輪囷離詭屏翳<lb/>
不驚川后静波雲飛淵泳讙聲相和玉虬沛艾芝盖穹<lb/>
崇千乗雷動萬騎風從天子是侍如長樂宫渤澥為杯<lb/>
華嵩為豆舉烽行炙撞鐘命酒既勞王爵下逮奔走萬<lb/>
嵗稱觴獻太母夀敷天之慶周浹寰宇薄海内外無或<lb/>
失所皇帝之孝振古曷遇睿算無疆永作民主人無疾<lb/>
癘田多稷黍兵革不試四夷欵附太母萬年康疆燕豫<lb/>
<pb n="KR4d0161_WYG_001-18a"/>
皇帝之孝莫與比徳錫羡無疆子孫千億莞簟發祥開<lb/>
統拓迹嶷嶷岐岐詵詵翼翼有緑其車有赤其舄太母<lb/>
萬年含飴燕息始歸太母小大具疑謂將我廷胡寧以<lb/>
歸皇帝之孝先定不易爰有廷臣協比我徳有賛其决<lb/>
無貳其心指期待蔇天實我臨曽無愆素歸御愔愔凡<lb/>
是讙囂盡為歌吟天錫皇帝示将保定太平之休繄此<lb/>
其證際天所覆咸為我土含識之倫我籍斯附充入舊<lb/>
貫天臨萬方子子孫孫永世克昌<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫微集巻十五</head>
    <p>
<pb n="KR4d0161_WYG_015-1a"/>
欽定四庫全書<lb/>
　紫微集巻十五　　　　　宋　張嵲　撰<lb/>
　　制<lb/>
　　　檢校少保潘正夫故曾祖承允可特贈太師制<lb/>
勑朕欽柴宗祈以嚴祖考之侑錫福四海以廣上帝之<lb/>
仁經略所逮靡不普洽懐生之類靡不闓澤眷吾貴戚<lb/>
之良可後追褒之典其施名命以及曽門具官某曾祖<lb/>
某處已靖端莅官明恕潜徳不耀莫躋通籍之榮詒慶<lb/>
<pb n="KR4d0161_WYG_015-1b"/>
後人遂膺築館之寵可無賁飾之典以為廟室之光位<lb/>
峻維垣寵加納襚併舉恤章之舊用綏潘氏之祧可<lb/>
　　　故曾祖母王氏可特贈荆國夫人制<lb/>
勑朕致力於神既已格三靈之休移福於下又以及四<lb/>
海之廣維時追賁已推重祖之恩逮其室家可後從夫<lb/>
之寵具官某故曾祖母某氏躬魚菽之祭恪謹於春秋<lb/>
服織絍之勤不忘於旦暮深蓄餘慶以及後昆既正位<lb/>
於小君可益封於大國光塵如在歆我恩榮可<lb/>
<pb n="KR4d0161_WYG_015-2a"/>
　　　故祖孝存可特追封濟國公制<lb/>
勑朕将以明禋於天地必先有亊於宗祧神祗奄虞祖<lb/>
考咸格廟澤之施已浹寰區顧其戚畹之良可後祭澤<lb/>
之及具官某故祖某資材畢給䕃藉高華顧順徳之行<lb/>
雖勤於沒世而為善之報不在於厥身頃以刻章既極<lb/>
師垣之寵今茲告第遂開公社之榮知氣不忘尚歆休<lb/>
渥可<lb/>
　　　故祖母孫氏可特贈周國夫人制<lb/>
<pb n="KR4d0161_WYG_015-2b"/>
勑朕惟祭澤之行既下均於胞翟褒榮之典固無間於<lb/>
顯幽本原内助之賢宜霈從夫之寵具官某故祖母某<lb/>
氏出於望族來嬪大家禮法之嚴兼資於鍾郝容潤之<lb/>
美並茂於山河遂儲百年之慶至於再世而昌象服魚<lb/>
軒既正小君之號脂田湯沐益荒大國之封可<lb/>
　　　故祖母陳氏可特贈唐國夫人制<lb/>
勑具官某故祖母某氏凝資婉約秉徳柔嘉當其事舅<lb/>
姑有色飬之孝訓諸子有義方之益約素自處詒厥後<lb/>
<pb n="KR4d0161_WYG_015-3a"/>
人再世而昌有光祖室小君正位已荒荆芊之山川大<lb/>
國徙封更胙叔虞之土略春秋時祀尚侈褒榮可<lb/>
　　　故祖母趙氏可特贈雍國夫人制<lb/>
勑具官某故祖母某氏被服女戒飭修婦儀溯其雍睦<lb/>
以宜家人柔正以事夫子深蓄餘慶以詒後昆顧廟澤<lb/>
之已行豈愍書之可後其即小君之號益荒大國之封<lb/>
春秋時祀永賁宗祧可<lb/>
　　　故祖母江氏可特贈秦國夫人制<lb/>
<pb n="KR4d0161_WYG_015-3b"/>
勑具官某故祖母某氏被服圖史恪謹蘋蘩當其䖏富<lb/>
貴而無驕侈之風齊閨門而有肅雍之美胙於成國已<lb/>
正小君之名荒以大邦益衍脂田之奉惟其精識尚克<lb/>
嘉之可<lb/>
　　　故父絳可特進封景國公制<lb/>
勑肇禋重屋大祀休成推上帝之仁既錫福於四海廣<lb/>
教孝之義以加恵於庶工使顯揚者獲報親之心追逺<lb/>
者慰濡露之感其施恩渥以賁幽扃具官某故父某篤<lb/>
<pb n="KR4d0161_WYG_015-4a"/>
厚禔身謙㳟居里深蓄餘慶以遺嗣賢遂襲傳家之休<lb/>
以膺下嫁之寵肆頒恵澤爰舉愍書師垣峻秩公社啟<lb/>
封併示恩榮以光厚夜可<lb/>
　　　趙子砥為叙元降一官制<lb/>
過而不法何以示懲奪而不還何以示勸朕率是道以<lb/>
為國典爾頃甞貶秩亦既滿嵗其從甄叙之科復畀官<lb/>
聯之舊徃祗恩命毋貳厥愆<lb/>
　　　沈伯逵為失収侵隠總制司錢降一官制<lb/>
<pb n="KR4d0161_WYG_015-4b"/>
爾司緡錢乃使放㪚若不舉法惰吏曷懲姑禠一官尚<lb/>
思毖慎<lb/>
　　　許良輔為决打女使戴榮奴身死特降一官制<lb/>
勑部曲有罪懲之可也杖之至死不亦甚乎其即爾罰<lb/>
尚祗寛典可<lb/>
　　　林衡藺康伯向子能為兩浙運副黄敦書申近<lb/>
　　　准樞宻院劄子秀州通判葉棟申准樞宻院指<lb/>
　　　揮雇募湖船遂牒委華亭知縣青龍監鎮雇募<lb/>
<pb n="KR4d0161_WYG_015-5a"/>
　　　續㨿逐官中本界内從來即無上件平底湖船<lb/>
　　　可以雇募申聞事續㨿本州申雇募到船隻今<lb/>
　　　來却稱從來即無上件船可以雇募顯是妄亂<lb/>
　　　囬申知華亭縣事林衡監青龍鎮酒稅向子能<lb/>
　　　奉聖㫖各特先次降一官仍令本路提刑司取<lb/>
　　　勘具按聞奏制<lb/>
勑爾等慢令不恪公肆讕辭先奪官階仍以屬吏尚恭<lb/>
爾職以聴刑書可<lb/>
<pb n="KR4d0161_WYG_015-5b"/>
　　　王瑑為闕草喂馬将官草一百束喂馬及公使<lb/>
　　　造酒庫闕少酒材於省倉節次借過年計小麥<lb/>
　　　白米豌豆錢等事罰銅五斤特降一官制<lb/>
勑爾庀官不飭以贓抵罪若不懲艾尚有重刑爾其戒<lb/>
之可<lb/>
　　　符思㮚為偷盗官錢擅離職守特降一官制<lb/>
勑具官某職司稅𨽻出納不謹致有告言離局自匿有<lb/>
司論罪姑禠一官勿以幸免而忘毖慎可<lb/>
<pb n="KR4d0161_WYG_015-6a"/>
　　　陳正由為臣寮上言特降一官制<lb/>
勑爾蒙其世閥幸得備使一路不思所以嚴分守厚風<lb/>
俗之義而包蔵私憾逞志於人迹其言辭可見妄作抑<lb/>
爾懵不足以知此耶将狡狠而無忌憚也除申已令考<lb/>
按事實外惟爾犯分之過何可不懲姑鐫一官尚寛罷<lb/>
黜益思戒慎無貳厥愆可<lb/>
　　　王全為驅逐楊徳著熱身死特降一官制<lb/>
勑爾遇下惨礉方其盛夏暑時與衆在道逺其塗而責<lb/>
<pb n="KR4d0161_WYG_015-6b"/>
不至鞭笞廹趣致人於死若不有罰何以為暴盭之戒<lb/>
貶官一列祗服寛恩可<lb/>
　　　張仲寜為前監小富鎮酒稅務合同場日於本<lb/>
　　　鎮上等井户處人夫般取宅眷及失覺察公人<lb/>
　　　商友等取乞客人舖户井户等錢事降一官衝<lb/>
　　　替制<lb/>
勑爾犯法在吏復肆抵讕㑹逄赦原姑從末減鐫官一<lb/>
等祗服寛恩制<lb/>
<pb n="KR4d0161_WYG_015-7a"/>
　　　宋辯趙汝霖為監袁州萍鄉縣酒稅節次折欠<lb/>
　　　官錢及於醋庫節次貸錢助買常令入家及於<lb/>
　　　醋錢内尅請逐月合得供給錢例外請過入已<lb/>
　　　特降一官衝替制<lb/>
勑爾等坐贓抵罪㑹逄赦恩姑從奪官以示懲創益思<lb/>
愧悔以服寛恩可<lb/>
　　　夏爽監井研縣頼藕鎮酒稅為収到稅錢已収<lb/>
　　　上都錢厯外不即轉結子厯并盗稅錢買草喂<lb/>
<pb n="KR4d0161_WYG_015-7b"/>
　　　自巳馬并支與欄頭将僧修天王閣材料修廨<lb/>
　　　宇并於比較店取洗㯶袋哨喂豬於人户家寄<lb/>
　　　養鵝将本務雜用錢一面自行支給俸錢及因<lb/>
　　　井研縣丞趙修職親戚張雄飛前來本鎮干索<lb/>
　　　夏爽請上户黄澤等說與因依差所由同去裱<lb/>
　　　名紙謁見乞得錢引事被提刑司按發特降一<lb/>
　　　官罰銅十斤制<lb/>
勑爾効官筦庫以贓抵罪有司按法當以贖論俾奪一<lb/>
<pb n="KR4d0161_WYG_015-8a"/>
階以示懲艾尚思悔愧復齒平人可<lb/>
　　　曾懐前知温州平陽縣為在任日召募壮丁金<lb/>
　　　元將蝦乾前去鎮江府本家投下計役過四十<lb/>
　　　八日及差杖直買栗子山藥并差耆長於薑户<lb/>
　　　邊買生薑大理寺勘當徒一年餘徒半年更合<lb/>
　　　罰銅十斤入官勒停放縁犯在赦前特降一官<lb/>
　　　仍依衝替人例制<lb/>
勑爾為縣令事役人過律且市物有所附益為不飭矣<lb/>
<pb n="KR4d0161_WYG_015-8b"/>
當抵以罪㑹逄赦原姑禠一官以示懲艾尚慎之哉可<lb/>
　　　陳彦逹等係㳟州知州為温濟編管萬安軍到<lb/>
　　　州故縱留滯當職官先次各降一官令提刑司<lb/>
　　　取勘制<lb/>
勑奸命之臣宥之以逺所過都邑若稽留不前此屬二<lb/>
千石以下所宜察而行法也而乃故縱不問何其無首<lb/>
公之義乎先貶厥職俾令按治尚䖍爾守以聴刑書可<lb/>
　　　王挺因葉祚學鄉談相争打葉祚上齒一角斷<lb/>
<pb n="KR4d0161_WYG_015-9a"/>
　　　折二分係有戰功特降一官制<lb/>
勑爾撃人折其齒若不有罰何以為暴桀之戒貶官一<lb/>
列祗服寛恩可<lb/>
　　　張成大等為温州遺火延燒千餘家成大通判<lb/>
　　　權攝郡事罪不可逃知通兵官各降一官制<lb/>
勑比者永嘉大火初縁民屋之延燒遂至郡邑一空實<lb/>
坐有司之不職顧萬室重罹於災煇為中宵永念於黎<lb/>
烝爾以郡丞實參寄委不能督趣所部以拯吾民初無<lb/>
<pb n="KR4d0161_WYG_015-9b"/>
濡幙之勞殆同拾瀋之喻若無懲艾曷慰人心姑奪官<lb/>
階祗服寛典可<lb/>
　　　李應趙士䨬崔越田冲田沂桂諒並係温州兵<lb/>
　　　官及廵檢并船場官縁本州城外遺火並不部<lb/>
　　　帶兵弁前去救撲以致延燒入城州東一半居<lb/>
　　　民屋宇兼其夜民心驚擾之際致兵士搶奪其<lb/>
　　　縱容受乞錢物各降一官制<lb/>
勑比者永嘉大火初縁民屋之延燒至於郡邑一空實<lb/>
<pb n="KR4d0161_WYG_015-10a"/>
坐有司之不職顧萬室重罹於災煇為中宵軫念於民<lb/>
氓爾等始或坐視其焚如以致燎原之熾中或徒趨於<lb/>
火所僅同拾瀋之為至於弗戢盗偷剽奪不忌故縱吏<lb/>
卒匈取為姦若不有懲何以示戒聊從薄責少慰民心<lb/>
　　　井溥係劉相公差作回易因劉相公罷宣撫使<lb/>
　　　拘収回易錢為溥名下錢未見下落及虚攤鹽<lb/>
　　　舖户錢特降一官制<lb/>
勑爾肆行無頼侵寃平民奪官一階姑以示衆如爾者<lb/>
<pb n="KR4d0161_WYG_015-10b"/>
顧足責哉可<lb/>
　　　蒋璉因兄琳被阮徳强偷盗去木札又妄論宰<lb/>
　　　牛等官司追理保正押徳强到琳住處琳押徳<lb/>
　　　强歸家縳打問璉亦為徳强盗本家木札遂打<lb/>
　　　徳强有傷經御史臺陳論法寺稱縁犯在赦前<lb/>
　　　合該恩原免奉㫖特降一官制<lb/>
勑爾暴横里閭當抵罪罰㑹逄赦令姑奪官秩尚思畏<lb/>
慎祗服寛恩可<lb/>
</p>
<p>
</p>
  </div>
</body>
</text>
</TEI>
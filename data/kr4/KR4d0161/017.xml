<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫微集卷十七</head>
    <p>
<pb n="KR4d0161_WYG_017-1a"/>
欽定四庫全書<lb/>
　紫微集卷十七　　　　　　宋　張嵲　撰<lb/>
　　制<lb/>
　　　進武校尉至守闕進義副尉制<lb/>
朕惟陜西河外淪陷積年忠義之徒未嘗忘漢卒皆自<lb/>
奮以報國家用敷錫於贊書俾登秩於七校尚有好爵<lb/>
爾其勉哉<lb/>
　　　張九成為臣寮上言落職依舊知邵州制<lb/>
<pb n="KR4d0161_WYG_017-1b"/>
朕務推大徳加厚庶工雖愆過之已彰尚優容而未替<lb/>
既國言之不置豈朕念之敢私以爾早首俊科旋參法<lb/>
從義當報國而出處乃視於權臣名為好修而趍操務<lb/>
欺於愚俗日緣邊警妄肆違言隂遣朋徒鼓惑羣聴既<lb/>
非公義奚逭寛科其鐫論撰之華尚俾民社之寄往圖<lb/>
循省毋重悔尤<lb/>
　　　擬除萬壽觀使兼侍讀制<lb/>
朕惟為政務在擇人則取真賢而任翰藩之寄建事學<lb/>
<pb n="KR4d0161_WYG_017-2a"/>
於古訓則思鴻儒而備左右之諮繄我舊徳之良久爾宣<lb/>
勞於外宜趨鋒車之召以陪宣室之釐具官某稟惇大<lb/>
靜重之資藴髙明疏通之學鎮定大事而不撓和寧百<lb/>
姓而允懐頃者登弼諧輔佐於一時粲然有號令文章<lb/>
之可考民風近厚物論歸仁乃大丐於均勞諒重違於<lb/>
雅志去朝旬嵗具聞報政之孚渴見儀刑乃下賜環之<lb/>
命用符屬望亟俾旋歸處之真館之優實賴多盤之益<lb/>
噫職以講讀為業蓋將聳徳誼以輔予位雖榮秩之安<lb/>
<pb n="KR4d0161_WYG_017-2b"/>
夫豈忘謀謨以佐治時惟舊輔寧俟訓辭<lb/>
　　　沈該權禮部侍郎制<lb/>
文昌庶務之宏綱宗伯六官之要選典司禮樂之重推<lb/>
擇卿貳之賢艱厥疇咨得於僉允具官某材猷練達器<lb/>
度寛洪稽匠監之簿書撫邊城之封守淮堧總計将輸<lb/>
備見於通融天府臨民威惠不專於彈壓爰擢居於法<lb/>
從俾攝副於儀曹惟神祗廟社之嚴祠及文物聲明之<lb/>
盛制煥焉可述時乃之休<lb/>
<pb n="KR4d0161_WYG_017-3a"/>
　　　髙百之直秘閣制<lb/>
蓬萊道家之山東壁圖書之府故秘閣寓直時為清選<lb/>
以爾戚畹英俊恪實有聞舉以授之蓋廣恩也徃欽異<lb/>
數思稱所䝉<lb/>
　　　員法為用妻父陣亡合得下班祗應恩澤比類<lb/>
　　　轉一官授保義郎換給制<lb/>
勅爾以外舅死事流貤見及有司引類用進官階申攽<lb/>
書命祗服恩渥可<lb/>
<pb n="KR4d0161_WYG_017-3b"/>
　　　髙好古為該建炎元年五月一日覃恩轉進武<lb/>
　　　校尉并因磁州守禦無虞隨宗澤勤王有金人<lb/>
　　　侵犯開徳府率先用命殄滅强冦轉承信郎紹<lb/>
　　　興元年終賞轉承節郎紹興二年終賞轉保義<lb/>
　　　郎換給制<lb/>
勅爾積功累日屢進官階申錫命書無忘報力可<lb/>
　　　孟詮元係保正因掩殺桑仲賊馬立功節次轉<lb/>
　　　成忠郎制<lb/>
<pb n="KR4d0161_WYG_017-4a"/>
勅爾頃以捕賊有功應賞申錫書命祗服官榮可<lb/>
　　　楊勲張曼為隨張浚至川陜道塗萬里備見忠<lb/>
　　　勤轉成忠郎換給制<lb/>
頃者大臣宣慰闗陜爾實從行例進一階以酬其道路<lb/>
之勤往服恩榮毋墮乃力<lb/>
　　　孫師望初補進武校尉日因事除名勒停至紹<lb/>
　　　興元年敘復因隨宣司措置邊防事轉一官授<lb/>
　　　承信郎三年五月隨中軍正將前去興元府招<lb/>
<pb n="KR4d0161_WYG_017-4b"/>
　　　誘金人轉承節郎又因勤勞訓閲轉保義郎五<lb/>
　　　年隨吳璘弓門寨與偽賊戰立功轉成忠郎除<lb/>
　　　敘復進武校尉付身外合給今來付身制<lb/>
勅爾以積功稍遷官列申攽書命以寵爾勞尚思自竭<lb/>
毋墮乃力可<lb/>
　　　户部尚書制<lb/>
朝廷遭兵革之運猶未間於憂虞黎元被仍興之勞盖<lb/>
已蕭然煩費某官少以文學為官知古今之冝中以名<lb/>
<pb n="KR4d0161_WYG_017-5a"/>
字典郡通政事之務出入中外興起事功知無不為所<lb/>
至稱治憔悴事國多夙夜之勤寛裕柔民流愷悌之譽<lb/>
顧其更踐之久與夫績用之嘉爰以僉階超登大計昔<lb/>
桑宏羊建均輸於漢而見疾於當時劉晏總計務於唐<lb/>
而得名於後世迹其毁譽之相逺論其時世而可知今<lb/>
之廢興豈其獲已顧天未厭禍雖未能以蠻夷而攻蠻<lb/>
夷然予欲靖民亦庶幾興百姓以為百姓爾其平賦斂<lb/>
之藝極謹調度之盈虚使金穀之問不至於廟堂庶朽<lb/>
<pb n="KR4d0161_WYG_017-5b"/>
腐之言再聞於倉庾恪居官次毋重訓言<lb/>
　　　閻琪為擒獲順蕃人張崈轉拱衛大夫果州團<lb/>
　　　練使陞充永興軍路兵馬都監權知耀州兼管<lb/>
　　　内安撫依前統領忠義軍馬換給制<lb/>
屬者敵冦犯順方華原之被圍有倅二心欲幡城而應<lb/>
敵乃因變告已即大刑封畛無虞忠勤是賴具官某出<lb/>
入行陣勇敢無前撫輯屯營恩威有䕶因姦謀之竊發<lb/>
爰武斷以知名事已殆而復安賊將成而卒敗載觀獻<lb/>
<pb n="KR4d0161_WYG_017-6a"/>
狀良用歎嘉俾進横列之階兼委郡符之寄益堅勤略<lb/>
以稱恩榮<lb/>
　　　吕本中元是中書舎人為臣寮上言職掌外制<lb/>
　　　率寓已私奉聖㫖與宫觀遇明堂大禮合行檢<lb/>
　　　舉復祕閣修撰制<lb/>
勅具官某以爾文詞華國篤厚褆身頃以彚征遂儀從<lb/>
列<lb/>
　　　周葵元是起居郎為臣寮上言挾私薦吕廣問<lb/>
<pb n="KR4d0161_WYG_017-6b"/>
　　　奉聖㫖落職與宫祠遇明堂大禮合行檢舉復<lb/>
　　　直祕閣制<lb/>
勅以爾文行之美精於搢紳稱績之休著於臺省日干<lb/>
清議用致煩言既閲嵗時省愆兹久寓直中祕稍示甄<lb/>
收往服恩章毋忘毖慎可<lb/>
　　　林季仲元係左朝奉郎中書門下省檢正諸房<lb/>
　　　公事自陳宫觀除直龍圖閣主管洪州玉隆觀<lb/>
　　　所犯因臣寮上言巧於身謀探伺言章之出未<lb/>
<pb n="KR4d0161_WYG_017-7a"/>
　　　及進呈之間先為詭計幸免罪去事落職依舊<lb/>
　　　宫祠該遇大禮赦復直祕閣制<lb/>
勅朕施配天之澤以一洗於庶辜憫負罪之臣用稍還<lb/>
於故秩爾早承簡拔薦抵尤違既更嵗月之淹亦既思<lb/>
愆之久其從蕩宥以示甄收欽服予恩毋忘爾戒可<lb/>
　　　施庭臣元係左朝奉郎守起居郎所犯因語言<lb/>
　　　狂率令吏部與廣南監當今該遇明堂赦恩復<lb/>
　　　直祕閣宫觀制<lb/>
<pb n="KR4d0161_WYG_017-7b"/>
勅朕待遇臣子以公議而行與奪其罪之也必有以取<lb/>
之其舎之也亦有以恕之務廣恩以略其不及無淹恚<lb/>
而疾之已甚况於姓名狀貌嘗簡朕心者乎爾頃以猷<lb/>
為擢侍帷幄不能自靖以抵罪辜惟原情之無他宜㑹<lb/>
赦而一解寓直中祕稍示甄收秩以真祠俾安閒逸尚<lb/>
慎吹虀之戒無忘復玷之艱可<lb/>
　　　成閔同前除正任團練使制<lb/>
勅具官某懐許國之忠驍雄自命厲殺敵之果敏鋭無<lb/>
<pb n="KR4d0161_WYG_017-8a"/>
前兹因王旅之脩封遂奮兵威而壓難載嘉武節俾進<lb/>
列於兵團益茂壯圖尚畢精於報國夙宵自勵毋廢前<lb/>
勞可<lb/>
　　　李珂解罷帶御器械轉團練使制<lb/>
具官某參書版之聮解屬鞬之職宜頒乃寵用旌其勞<lb/>
以爾欽慎持身忠勤自力入侍帷幄既閲於嵗時兹釋<lb/>
弓弢肆彰於命數爰陟戎團之秩乃先内省之班益勵<lb/>
恪恭往祗眷渥<lb/>
<pb n="KR4d0161_WYG_017-8b"/>
　　　薛昭右通直郎延安府通判因割河南故地了<lb/>
　　　差人齎咨目與都統制李顯忠言拜赦意欲早<lb/>
　　　為歸附委是忠義特轉右承議郎制<lb/>
勅爾頃淪陷異域良非本心逮聞赦令之敷自喜王靈<lb/>
之及移書將士勸勉來歸有嘉忠誠宜示褒寵往祗成<lb/>
命毋替厥初可<lb/>
　　　楊興為岳飛奏部領官兵數十人於淮寧府沿<lb/>
　　　河與金人鐵騎數百騎鬭敵自辰時至申時殺<lb/>
<pb n="KR4d0161_WYG_017-9a"/>
　　　敵退走殺死金兵數人傷中數多其楊興雖左<lb/>
　　　臂中六箭入骨猶堅力向前並不退却委是出<lb/>
　　　力轉武翼郎兼閤門宣贊舎人制<lb/>
淮寧之役爾與冦确短兵既接而方奮金鏃次骨而不<lb/>
言既懐徇國之心寧復旋踵之計有士如此敵何足虞<lb/>
原致汝之夷傷諒由予之不徳載觀獻狀良所歎咨雖<lb/>
嘉衛社之忠重軫納隍之愧其峻陟於武爵用昭示於<lb/>
恩光往其欽承益思蹈厲<lb/>
<pb n="KR4d0161_WYG_017-9b"/>
　　　宋林等為自來訓練武藝比拍得事藝高强弓<lb/>
　　　馬精熟累經戰陣諳曉出入轉武翼郎換給制<lb/>
勅某等有司言爾等便習騎射久更戎行申錫命書俾<lb/>
階武列尚思奮厲圖報國恩可<lb/>
　　　張伯望為殺獲䖍賊劉宣等轉修武郎制<lb/>
爾頃跡捕姦宄進官一列申錫命書以為爾榮尚勉之<lb/>
哉毋忘勤力<lb/>
　　　綦辛為隨張浚至闗陜轉秉義郎又因措置軍<lb/>
<pb n="KR4d0161_WYG_017-10a"/>
　　　期事務普轉授從義郎又因三泉縣捍禦轉修<lb/>
　　　武郎換給制<lb/>
勅爾頃以積勞薦陞秩序申攽書命以為爾寵尚思勉<lb/>
哉可<lb/>
　　　向世章為掩殺桑仲賊衆得功轉承節郎并部<lb/>
　　　押義軍赴宣撫司轉保義郎換給制<lb/>
爾頃以捕賊有功應賞申錫書命祗服官榮<lb/>
　　　起居郎舎人制<lb/>
<pb n="KR4d0161_WYG_017-10b"/>
論語以言動皆由於禮而天下歸仁易以言行皆止於<lb/>
善而千里為應况於承統業之重託士民之上言而民<lb/>
以為法行而民以為則者顧可不慎哉朕柬才能以自<lb/>
近庶言動之無違以爾具官某操行之美稱於士林績<lb/>
用之休見於累試簪筆侍殿莫如汝宜舉而必書以授<lb/>
太史豈徒欲樞機榮辱之本致慎蓋將使尚書春秋之<lb/>
法復嚴勉服訓言以永多譽<lb/>
　　　宫正張金奴轉郡夫人制<lb/>
<pb n="KR4d0161_WYG_017-11a"/>
朕妙選良家備充後宫之列分釐庶務助成内治之嚴<lb/>
具官某氏静順流風柔龢毓徳擢居尹正之職具著夙<lb/>
夜之勤用錫號於小君仍疏封於名郡勉圖恪慎思副<lb/>
褒嘉<lb/>
　　　陳氏封郡夫人制<lb/>
朕設内職之員備後宫之務參華宸掖妙選良家某人<lb/>
祗事恪勤律身柔静宻奉禁嚴之内實宣夙夜之勞宜<lb/>
荒名郡之封俾正小君之號往欽茂渥益懋温恭<lb/>
<pb n="KR4d0161_WYG_017-11b"/>
　　　何岳為部領義兵有勞轉保義郎換給制<lb/>
爾頃奉職闗陜卓行殊逺申錫書命慰爾勞勤<lb/>
　　　韓仲通大理卿制<lb/>
具官某理官典國五刑務就居之克允廷尉名家三世<lb/>
由法律之持平已試可觀敘遷惟當以爾稟資通亮涖<lb/>
事審詳周旋棘路之班䆒心讞議參贊秋官之治著績<lb/>
郎曹逮陞亞卿益無留獄因能而任進長厥僚體予欽<lb/>
恤之懷懋爾平反之意毋深文以為察毋縱吏以為寛<lb/>
<pb n="KR4d0161_WYG_017-12a"/>
時乃之休同底於治<lb/>
　　　又許大英大理少卿制<lb/>
具官某朕三覆示木行之仁五刑取天數之中専職掌<lb/>
於大理方疇咨於亞卿以爾更事為多持法甚允翺翔<lb/>
棘寺備見哀矜參贊秋官訖無枉滯載嘉績用進貳廷<lb/>
平惟法家者流不至於寃民則天道之報常在於隂徳<lb/>
往思汝守其體予懐<lb/>
　　　磨勘制<lb/>
<pb n="KR4d0161_WYG_017-12b"/>
朕考績於三載之際定為小滿之期詔爵於八柄之先<lb/>
蓋示大公之義雖居法從不廢彞章具官某學術淹該<lb/>
吏能膚敏擢自道山之任峻躋郎省之榮簪筆螭㘭代<lb/>
言綸掖粤從真館起涖輔藩就守紱以再留因其治效<lb/>
課吏銓而序進積以年勞兹率厥常用増爾秩往祗光<lb/>
寵益勵猷為<lb/>
　　　正顯廟封侯制<lb/>
惟神夙著惠政懐於一方遺愛流傳廟食殊久凡雨暘<lb/>
<pb n="KR4d0161_WYG_017-13a"/>
之所禱皆響答而感通功既及民可無褒典錫兹美號<lb/>
寵以侯封永孚靈休副我顯渥<lb/>
</p>
<p>
</p>
  </div>
</body>
</text>
</TEI>
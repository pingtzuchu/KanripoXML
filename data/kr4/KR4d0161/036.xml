<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻三十六</head>
    <p>
<pb n="KR4d0161_WYG_036-1a"/>
欽定四庫全書<lb/>
　紫㣲集巻三十六　　　　宋　張嵲　撰<lb/>
　　弔文<lb/>
　　　弔鄭大夫公孫申文<lb/>
魯成公九年鄭伯如晉晉人討其貳於楚也執諸銅鞮<lb/>
冬鄭人圍許示晉不急君也是則公孫申之謀曰我出<lb/>
師以圍許為將改立君者而紓晉使晉必歸君明年三<lb/>
月鄭公子班聞叔申之謀立公子繻鄭人殺繻立髠頑<lb/>
<pb n="KR4d0161_WYG_036-1b"/>
子繻如許欒武子曰鄭人立君我執一人焉何益不如<lb/>
伐鄭以歸其君以求成焉辛已鄭伯歸討立君者殺叔<lb/>
申叔禽君子曰忠為令徳非其人猶不可况不令乎杜<lb/>
預以謂叔申為忠不得其人也予既悲叔申之無辜復<lb/>
悲後之人其為有類是者敬弔之以辭<lb/>
宗周既衰兮諸侯競逐不務徳以懐柔兮羌徒恃其詐<lb/>
力惟鄭之逄尤兮職介居於大國晉人討貳於㑹兮止<lb/>
鄭伯於銅鞮惟大夫之不忍其君兮抗忠憤以謀之出<lb/>
<pb n="KR4d0161_WYG_036-2a"/>
師而圍許兮示之以不急紓使而自暇兮為將改立冀<lb/>
晉人之一悟兮緩君之羈縶何狂夫之縱誕兮遽援庶<lb/>
而遺適雖前謀之乖剌兮君卒以是而獲反茍宥罪而<lb/>
録巧兮庶政刑之未逺何淫刑以逞兮獨不揆予之忠<lb/>
情遽齊斧之濫及兮竟齎恨而吞聲嗚呼痛哉方鄭伯<lb/>
之在晉兮諒三揖之盈庭夫豈無族姻兮何大夫之獨<lb/>
勤既匪公之私暱兮又匪執政之忠臣彼罕駟之安在<lb/>
兮何行路以視其君親豈不以謀身之過周兮悼後禍<lb/>
<pb n="KR4d0161_WYG_036-2b"/>
之相因故結舌而忘君兮聽生死於晉人茍晉之歸君<lb/>
兮則端委以相之茍君之羇死兮徐改立而奉之進退<lb/>
皆不失厥圖兮為君者獨何賴之夫外願而内賊兮固<lb/>
常人之所志出奇以戾衆兮宜大夫之自異憫精忠之<lb/>
若此兮卒身殞而名替原初謀之既忠兮雖九死其何<lb/>
傷戕忠良以速禍兮厥緒用之不長自古以皆然兮非<lb/>
獨大夫之罹殃萇憫主而城周兮䜛夫啄而蹶之武捉<lb/>
髮而迎君兮前驅射而殺之彼庸昏之皆若是兮又焉<lb/>
<pb n="KR4d0161_WYG_036-3a"/>
叙而列之昔晉恵之在秦兮子金嘗謀以立圉楚昭之<lb/>
失國兮子西王服以保路孰謂鄭之昭兮乃童昏於二<lb/>
主自大夫之以忠死兮遂懲創於千古啓臣下之茍偷<lb/>
兮禍實基於庸虜昔漢祖之全親兮始誦言於分羹鄉<lb/>
號咷以示戚兮又何益於就烹夫豈不愛親兮而肆為<lb/>
此言盖詭謀之必若是兮棄之所以能全嗟後人之庸<lb/>
蔽兮不達於此志弱者優柔以自免兮勇者殺身而快<lb/>
意徒殘君而殄民兮已盜名以誇世伏麟經而三復兮<lb/>
<pb n="KR4d0161_WYG_036-3b"/>
悲夫子之見殛雖後人之必能辨是兮諒俟之而不惑<lb/>
抗斯文以敬弔兮慰忠魂之抑塞<lb/>
　　祭文<lb/>
　　　告諸廟文<lb/>
維宣和五年十一月二十六日五世孫具位某敢敬告<lb/>
於五世祖齊國公五世祖妣齊國公夫人伯髙祖相公<lb/>
髙祖妣舒國夫人馮氏髙祖考侍郎髙祖妣郡夫人馬<lb/>
氏曽祖金紫曽祖妣同安郡夫人孫氏曽祖妣大寧郡<lb/>
<pb n="KR4d0161_WYG_036-4a"/>
夫人潘氏祖考朝議祖妣太恭人彭氏亡叔九秀才及<lb/>
堂上諸靈比以家廟嵗久日就隳毁祖先靈位殆無以<lb/>
蔽風雨其曽孫某實用震恐懼無以承遺構乃季秋月<lb/>
朔命某鳩工俾營葺之榱椽楹牖不改於故姑擇其材<lb/>
之朽蠧者與瓦之毁缺者是新是易其曽孫男用臣婦<lb/>
歐氏實出金十五萬以相其事盖踰月而後成奢儉不<lb/>
踰於前宏壯可以保數十年而未易壊圬墁緻宻風雨<lb/>
攸除乃以冬至前一日復奉遺像以即於次維是暴露<lb/>
<pb n="KR4d0161_WYG_036-4b"/>
之罪將無所逃伏惟齊國公以下佑我後人使保其族<lb/>
亢其宗而無夭昏札瘥之苦世世子孫勿替繄祖先之<lb/>
受子孫之追養亦永不匱惟齊國公以下實照臨之謹<lb/>
告<lb/>
　　　代祭祀奉議刺史可久之父文<lb/>
維公早脫塵鞅以釋其縶晩師計然以厚其室恵以逮<lb/>
物嗇以自居綽寛淳固式我里閭自我大父及吾先君<lb/>
通家結好既久彌敦綢繆之故重以婚姻先君登朝浸<lb/>
<pb n="KR4d0161_WYG_036-5a"/>
偕貴仕爰均王澤以逮公子既逮公子亦及公孫紆青<lb/>
曳紫有煥其門公子乗障戰多底績公以子封亦既通<lb/>
籍皤皤其髪煒煒其服謂將登年以永豐福云何不淑<lb/>
才踰中夀奪茲老成親姻是疚我久於外五年塞塵謂<lb/>
歸見公如拜前人如何聞訃乃自中塗執書驚悼涕與<lb/>
辭俱昔來見公桮杓相歡今茲蔇至遺像獨存有酒匪<lb/>
㫖有肴匪豐一慟孔哀奈何乎公<lb/>
　　　祭陳参政去非文<lb/>
<pb n="KR4d0161_WYG_036-5b"/>
維紹興九年四月朔二十日表姪左奉議郎新差權發<lb/>
遣荆湖南路轉運判官張嵲謹以清酌庶羞之奠致祭<lb/>
於殁故參政大資陳公之靈惟晉東渡始披荆棘衣冠<lb/>
踵来異士亦出王庾賀顧同贊王室我宋用人亦雜南<lb/>
北維南多士櫛比周行北客凋零曉星相望憧憧衆士<lb/>
競爽是期豈繄國棟而遽奪之昔漢倚相惟壼洎韓韓<lb/>
躓於外壼不待年顯顯惟公異世而然嗚呼哀哉雒陽<lb/>
街居冠盖是集公起故家超世特立甲科既射遂以文<lb/>
<pb n="KR4d0161_WYG_036-6a"/>
鳴詩章一出紙貴都城諸公游士讓實推名未幾遭亂<lb/>
轉徙江湖間關海嶠來覲清都旋躋掖垣贊為名命號<lb/>
令宣明文章雅正天官宗伯迭貳其司銓材考禮有譽<lb/>
無疵作鎮来歸黄闥是居封還付外兩誼庶孚屬疾自<lb/>
言外祠均佚有命來朝復居辭掖人為公屈公則怡然<lb/>
命出自中北扉遂遷一時詔令温純炳蔚淮濆徳音父<lb/>
老歎息天子曰俞貳我政機挺然孤立無所附依同不<lb/>
為比異不近名王臣之節物望所傾扈蹕而東乞身甫<lb/>
<pb n="KR4d0161_WYG_036-6b"/>
力近藩是殿復去以疾神明雖壯沉痾内攻中冬辛亥<lb/>
離此閔凶嗚呼哀哉惟公之德清慎靖端色莊以和不<lb/>
妄笑言髙識絶世洞照今古閎博精深議論證據文章<lb/>
雅麗不蹈前躅賈馬曹劉是配是續風神峻深况若塵<lb/>
外不假矜莊自然髙邁薦寵後進不遺餘力摘竒掇英<lb/>
如自已出羣士慕想競拽其裾主盟吾道期繼歐蘇忽<lb/>
焉及此士失楷模失聲相弔有淚沾濡嗚呼哀哉嵲粤<lb/>
從早歲謬沗公知親惟外叔義實師資飲食教載其施<lb/>
<pb n="KR4d0161_WYG_036-7a"/>
不貲厚徳莫報寧知我悲臨穴長慟何痛如之嗚呼哀<lb/>
哉伏惟尚饗<lb/>
　　　運司祭范少師文<lb/>
玉登廟璉疇功藍田鳳鳴朝陽載惟丹巖常人之情識<lb/>
庸智鄙陋據所見為説如此豈知盛徳厚則流光隂功<lb/>
陽報取如探囊謝良有子弼諧晉王棲筠之善鍾於吉<lb/>
甫上天相賢浚源殖根身不及禄慶綿子孫惟公之生<lb/>
恂恂鄉里凋後松柏隂成桃李延及芳嗣入陪政機佐<lb/>
<pb n="KR4d0161_WYG_036-7b"/>
佑勛華為皐為䕫廟堂前矢如石投水取太阿柄還之<lb/>
天子身使臂指勢在本朝上兵伐謀邊烽浸銷魯初虞<lb/>
宋恵禮未備乃援緦服載堅漆絮皇帝曰嘻有臣如斯<lb/>
厚終爾親余忍忘之乃命有司庀用具器帑緡史日克<lb/>
謹襄事引紼上饒挽者載塗漂水之源歸於古都五緉<lb/>
之綸生不預飾之孤之棘乃賁幽穸天之祚徳帝之旌<lb/>
賢子之榮親可無憾焉惟漕承乏載鳩乃役恭遣屬吏<lb/>
豆觴是飭尚饗<lb/>
<pb n="KR4d0161_WYG_036-8a"/>
　　　運司祭范少師襄事文<lb/>
齊景公有馬千駟死無可稱韋丞相教子一經世為不<lb/>
乏盖積善昭於餘慶故潛徳發於幽光惟公之生種徳<lb/>
甚茂早篤義方之訓藹聞嗣葉之賢功業益新廟堂是<lb/>
賴文能華國有悍夫垂泣之辭武足尊王取太阿倒持<lb/>
之柄既一言而悟主遂九壤以榮親豈徒聳故鄉衣繡<lb/>
之觀實亦示遺子籝金之訓揚名以顯已昭孝道之終<lb/>
卜宅而安又拜君恩之賜死且不朽其是謂乎魂而有<lb/>
<pb n="KR4d0161_WYG_036-8b"/>
知可無憾矣式嚴襄事用薦菲儀惟豆觴之已羞覬精<lb/>
爽之來格尚饗<lb/>
　　　運司路祭范少師文<lb/>
惟人君以功徳被生民而民愛戴之所以固帝王萬世<lb/>
之基惟人臣以謀猷佐人君之以功徳被民也而君襃<lb/>
崇之故秩其爵位華其車服寵冠百僚而人皆以為宜<lb/>
嗚呼君之有天下也不能自治而付之勲徳之臣臣之<lb/>
有勲徳也獨不念其身而思其親乎故君必又錫之爵<lb/>
<pb n="KR4d0161_WYG_036-9a"/>
命追襃其先盖以慰其臣之心也嗚呼人子之心欲厚<lb/>
其親雖日用三牲之養未足以報其罔極之恩惟寵君<lb/>
之秩侈君之賜没者賁於亡而生者榮於存乎嗚呼人<lb/>
孰不有子惟公則如韋與平人孰不有名惟公則身後<lb/>
之榮公之英魂浮游太清恐不知今日國之中興與民<lb/>
之生成則已如或知之亦當㑹洪崖揖丹丘持一觴而<lb/>
共稱也公今歸矣神穸厝矣乾豆陳矣醁醑㫖矣尚饗<lb/>
　　　祭劉寳學彦修文<lb/>
<pb n="KR4d0161_WYG_036-9b"/>
維公直諒勁正髙明坦夷交游篤厚骨肉孝慈糞土視<lb/>
利以賙我饑人雖不負終不棄遺人之所難公若遨嬉<lb/>
目無全牛游刄委遲所臨而治常積去思徳大才全世<lb/>
論所推謂宜公侯勒銘鼎彛雖登近侍分閫宣威人咸<lb/>
期公益大厥施珍台均逸泉石自怡癉疽生瘍其狀甚<lb/>
危走醫徃視既瘳而夷手書凶問其至相隨死生甚大<lb/>
天道莫窺有如公者而止於斯某頃無介紹受知旅羇<lb/>
國士見遇人無間暌周旋契闊十載於茲一朝至此心<lb/>
<pb n="KR4d0161_WYG_036-10a"/>
焉可知義當徃臨官守是縻莫視公喪飯含致悲莫撫<lb/>
公子寛譬以辭追惟曩書辜負恩私禮有賵贈懼不及<lb/>
期未有文字稱述徳徽尚俟逺日遣奠致儀粘綴苦詞<lb/>
挽饑路岐公乎已矣有淚交頥尚饗<lb/>
　　　祭朱喬年文<lb/>
維子學有本原文臻雅奥立意造行古人是蹈蓬山並<lb/>
處豈無他人講論文字頗余心親中臺為郎情好逾睦<lb/>
妬者忌之屢睅其目一斥而去意輕語離不逺閩粤謂<lb/>
<pb n="KR4d0161_WYG_036-10b"/>
有後期遊道日狹所知無幾持以自寛恃有之子問學<lb/>
所得議論之疑惟期子面一傾倒之子誰不若遂止於<lb/>
斯徃得子書季冬之晦報書未行子訃已至遺言友朋<lb/>
不過一二琅琅哀音以託其嗣雖㣲子命我敢不義惟<lb/>
子之情固計久逺少遼緩之斯言可踐平生之語未或<lb/>
泯忘風流頓盡曷惟其常濡絮千里寓此一巵悠悠之<lb/>
情孰知我悲<lb/>
　　　祭姊夫王性之文<lb/>
<pb n="KR4d0161_WYG_036-11a"/>
嗚呼性之一至此耶室廬廢為邱墟橐金盡於賊手名<lb/>
未列於王官年不登於中夀漂轉困窮客死異縣母妻<lb/>
兒女瓦解氷㪚校性之平日之所行與没世之所遭何<lb/>
其舛戾乖刺耶火炎崑崗玉石共盡無復善惡之責耶<lb/>
不然誰使性之至於此極也彼為性之親戚朋友者豈<lb/>
無餘力而不挽之共處豈無餘資而不賙其窮苦而使<lb/>
性之卒至此者非天也其親戚朋友之罪歟然而當性<lb/>
之阨窮之日正盜賊塞路之秋夷夏隔絶咫尺萬里彼<lb/>
<pb n="KR4d0161_WYG_036-11b"/>
雖有餘粟安能裹飯於豺狼之前雖有餘力安能營救<lb/>
於鋒刄之下雖有餘資安能相賙於倉猝之際然則使<lb/>
性之至如此極者其天也非親戚朋友之罪歟某嘗歴<lb/>
觀亂離以來士卒黎庶不隕身於溝壑則必潰體於干<lb/>
矛而性之於擾攘紛亂之中猶僅没於牖下顧雖失所<lb/>
而未為不得其死也然則何必深痛乎然世固有㳫貪<lb/>
冒没飽食於衆人菜色之時狡猾險狠全膚於衆人肝<lb/>
腦塗地之際揚揚愉愉保其醜類者多矣而性之生平<lb/>
<pb n="KR4d0161_WYG_036-12a"/>
吉徳甚孝而仁讓夷急病恩及路人是宜保其家室裕<lb/>
及後昆亢彼宗族髙大閭門者也而卒至於此安得不<lb/>
深痛乎嗚呼悠悠人世數十年客其間禍福亦何能擇<lb/>
方其處世固有悲懌及其長逝一無得失彼西方之聖<lb/>
人每以是而大觀性之素留心於此道宜隨所㑹而超<lb/>
然不必遺恨於曩遇將其逺離於盖纒彼一漚之起滅<lb/>
曽何利害之足言使夫死而可喜吾願以是而獻焉<lb/>
　　　祭亡姊文<lb/>
<pb n="KR4d0161_WYG_036-12b"/>
嗚呼我生不天終鮮兄弟惟二女兄早喪其季先君即<lb/>
世堂惟偏親霄壤之内與姊三人如何不淑遭此喪亂<lb/>
室閭蕩然親戚離散爰自南陽避地江漢與其良人及<lb/>
其兒女脱身賊中篳路藍縷姊及於酇我在上庸及我<lb/>
戾止姊竄山中盜賊縱横弗敢久處作書致金惟繒與<lb/>
絮尚期路通迎姊以來未幾大亂塞路虎豺逮其冦退<lb/>
人猶蠢蠢良人遇疾大命斯殞哀哀衆雛號饑莫哺惸<lb/>
惸弱質御恨孰訴俄而别冦遂破房陵聞訃之日奔走<lb/>
<pb n="KR4d0161_WYG_036-13a"/>
靡寧自是雲擾以及秋冬念姊曷依痛毒我𠂻道塗隔<lb/>
絶無可為力舉頭呼天誰知我臆逮今春杪始有北人<lb/>
說姊去秋竟殱厥身嗚呼哀哉豈期吾姊遂至於斯心<lb/>
焉潰裂淚下如泜恐詒母念忍恤潛悲逮今聞訃既已<lb/>
踰時御痛茹哀天維我知藐藐幼孩今也何許婉婉稚<lb/>
女匪死斯擄一門如此天寧忍茲福善禍淫理惡可推<lb/>
臨風長慟何痛如之嗚呼哀哉人誰不死痛姊失所有<lb/>
弟不能免姊道路人之遭亂寧維荼苦同氣之親並世<lb/>
<pb n="KR4d0161_WYG_036-13b"/>
無補脊令在原兄弟急難今也如此復何望焉嗚呼哀<lb/>
哉爰自亂來以及斯日内外姻親無疎與宻茍力可為<lb/>
莫不周急獨於吾姊匪我能恤天實為之咎將誰執嗚<lb/>
呼哀哉自天降亂生人險艱或遭殍踣或值戈鋋十居<lb/>
七八豈惟姊然我之言此亦以自寛雖同遭亂亦或脫<lb/>
死以理而推幸不幸耳彼幸斯生不幸斯斃如何吾姊<lb/>
不與幸者同存而與不幸者共逝興言至此何以自慰<lb/>
嗚呼已矣何嗟及矣終身之恨無可弭矣惟當塟姊以<lb/>
<pb n="KR4d0161_WYG_036-14a"/>
殁餘齒春秋從祀惟豐與侈俟其小寧尋其遺體庶幾<lb/>
諸甥尚或存只嫁女教男以續厥祀過是以還無可為<lb/>
已幽明暌隔音形莫覩文以告哀有淚如雨嗚呼哀哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻二</head>
    <p>
<pb n="KR4d0161_WYG_002-1a"/>
欽定四庫全書<lb/>
　紫㣲集巻二　　　　　　宋　張嵲　撰<lb/>
　　五言古詩<lb/>
　　　秋懐<lb/>
前山躋暮氣虚簷納輕陰沉疴稍輕體徐步望遥岑泬<lb/>
寥天宇净斐亹秋雲深原野曠蕭條崗阜何﨑嶔微霜<lb/>
被羣物悴葉聲蕭森遊鱗奔巨壑翔鳥候穹林結念非<lb/>
一端滯思紛相尋伊昔抱微尚夙懐塵外心風波一震<lb/>
<pb n="KR4d0161_WYG_002-1b"/>
蕩飄流安可任㢘頗思趙士鍾儀懐楚音往憤既切古<lb/>
來憂方在今安排諒躛言委順亦虚襟由來窮達士萬<lb/>
古同堙沉聊申悽斷意持和雙南金<lb/>
　　　奉和李元叔察院秋懐<lb/>
屯雲生廣澤白日互虧蔽如何三秋杪顧作九暑熾髙<lb/>
風摧蒲柳未覺到蘭蕙幽人感嵗徂節生悲逺志伊予<lb/>
老憂患感激志鑒寐起視籬下花節過真少味豈無王<lb/>
𢎞酒深愧淵明意未然招隠詩黙契幽林思瞻彼區中<lb/>
<pb n="KR4d0161_WYG_002-2a"/>
人清冽成萎悴安得西山藥飄然以超世<lb/>
　　　董彌大郎中以窓前菊花晨且鮮明午間萎蕤<lb/>
　　　感而成詩興寄古雅次元韻<lb/>
人生朝氣鋭兹花亦復然鮮榮若自矜低垂如乞憐平<lb/>
生浙酈路滿谷為誰妍山深風日美揚芳被涯邊食飲<lb/>
賴香潔輕安遺節宣昔乃夀胡廣由來豈其天至理竟<lb/>
誰問三歎秋風前<hi>浙酈屬穰縣有菊潭潭傍之人飲食其水皆老夀胡廣素患風疾沐浴此</hi>
<hi>水遂愈八十餘卒</hi>
<pb n="KR4d0161_WYG_002-2b"/>
　　　將至臨安途中偶成呈表叔陳給事去非<lb/>
末契託外親夙昔承顧盻鄧鄙聴論詩房陵共遭亂蒼<lb/>
黄南山路大雪將没骭事定訪田家山花已如霰燃薪<lb/>
代燈燭新詩仰華絢雨餘登近嶺春晴集兩㵎彷彿紙<lb/>
坊山泉石眼中見形影一東西音聲阻河縣駑駘自拘<lb/>
攣鴻鵠謝羈絆俄瞻九天上更覺斯文煥鄙賤集亹深<lb/>
十年兩遭難稠重荷顧存凡庸辱推薦窮途感一飯况<lb/>
此膺深眷門墻行欲近仰止極昏旦餘生不自意復得<lb/>
<pb n="KR4d0161_WYG_002-3a"/>
親談宴存没割中腸申章淚滂濺<lb/>
　　　風<lb/>
一嵗三百日烈風朝暮吹不知剖判來曾有無風時况<lb/>
兹踰年旱小雨時散絲蓬蓬從天來一掃雲氣離雖荷<lb/>
扇暍勞要無膏潤滋功過不相庚退坐徒歎咨何當快<lb/>
雨至簷霤如綆縻萬瓦躍冰丸千虹注幽池坐見槁死<lb/>
苖翠浪翻前陂雨罷樹不揺溟溟天宇垂此事恐無冀<lb/>
忘言咏吾詩<lb/>
<pb n="KR4d0161_WYG_002-3b"/>
　　　普照觀<hi>并序</hi>
　艤舟普照觀道士語予直北山葛仙翁故廬山多黄<lb/>
　精仙翁故以名山云<lb/>
欲雨春嵐重微風松韻清泊舟古觀下卧聽山鳥聲行<lb/>
樂愜幽步訪僧舒逺情仙翁遯世久巖壑自峥嶸丹竈<lb/>
頗可識故基猶未平何當遯世網來此飯黄精<lb/>
　　　送馮貫道之東川轉而之行在<lb/>
秋風来萬里草木日夜凋屬兹憀慄時執别在今朝亂<lb/>
<pb n="KR4d0161_WYG_002-4a"/>
離多苦辛况乃道路窮若人抱竒節勁氣干雲霄結交<lb/>
二十年途窮識久要間闗復會面益若漆投膠感深念<lb/>
存殁投分忘頑囂汝海昔為别盛年意氣豪及兹分手<lb/>
日星星悲二毛壯心隨遇盡曩志與時消别夜月皎皎<lb/>
首途方迢迢故園不足懐令徳乃所操君其愛爾軀努<lb/>
力熙皇朝<lb/>
　　　送李子勉<lb/>
馳騖謝新軌息偃思舊扉嬋連悵若人閱嵗此音徽直<lb/>
<pb n="KR4d0161_WYG_002-4b"/>
諒方求益離憂忽在兹平居輕嵗月分首重斯時出郭<lb/>
郊樹緑夏雲千里竒男兒杖策去行路亦光輝還家未<lb/>
徂暑散帙掩郊扉酒醪欵鄰里時果歡稚兒家山恣躋<lb/>
攀田野日遨嬉駑駘戀棧豆鴻鵠謝縶維論才惜暫去<lb/>
循計豈云非握手錢塘别余歸未有期<lb/>
　　　送張養正<lb/>
脫巾造朝市委轡即田廬雖云懐素尚出處亦自如吾<lb/>
宗信端諒憲憲為世儒頃以才令選來司中祕書光榮<lb/>
<pb n="KR4d0161_WYG_002-5a"/>
耀士林側佇翔天衢一朝拂衣去意與張邴俱出餞北<lb/>
郭門踟蹰立路隅雨餘夏郊緑時覺晴雲驅專城秩匪<lb/>
卑還家意復舒誰云離念惡兹行翻足娛徒傷萬里客<lb/>
送别在三吳<lb/>
　　　送馮元通帥䕫<lb/>
烈士志徇名仁人思愛日馮公杖節歸頗全忠孝術狂<lb/>
童昔兆亂天常幾反易大臣清國屯公實預謀畫白士<lb/>
為臺郎未省聞在昔義為軒冕重功在鍾鼎勒十載猶<lb/>
<pb n="KR4d0161_WYG_002-5b"/>
故官念言為伊鬰邇來升宰士式序期日夕囊封郤復<lb/>
上告去更甫力官榮豈不懐志養不遑息顧我廢蓼莪<lb/>
日念掃塋域公方詠南陔肯為髙官職絶裾舊疑温抗<lb/>
疏今師宻都門行餞君視古無愧色柔甘既獲奉中外<lb/>
等事國雖是平生言勉哉宣澤<hi>案原本脱一字</hi>
　　　詠水上雙白鳥<hi>如鵞大古人謂之白雁</hi>
夜雨山水清朝暉浄崖壁飛來雙白鳥未省平生識鴐<lb/>
鵞謝清姿鷗鳥慙素質低昻信波濤顧盻矜羽翮鮮明<lb/>
<pb n="KR4d0161_WYG_002-6a"/>
潭光青錯亂浪花白輕舫忽東來搶飛百餘尺復下水<lb/>
中央相將詎離析稻粱豈深謀飲啄亦自得空山羅網<lb/>
稀遂性無驚惕不學西雍鷺翻飛近人跡<lb/>
　　　春夜山居望月思故園有作<lb/>
萬壑自清夜春嵐昏衆星明月麗霄漢清風周四溟獨<lb/>
立萬里外飄然欲遐征回首望江漢中原氣㝠㝠東北<lb/>
有去鳥我願從之行逝將歸舊邦山河宛平生丘園已<lb/>
蕪没徑術春草青觀臺傾夜雨曲池今向平俯首呌父<lb/>
<pb n="KR4d0161_WYG_002-6b"/>
老曠野無人聲廬井不復辨灌莽春露凝傷心時震蕩<lb/>
懐舊意縱横夜久林葉光山空泉韻鳴緒風行復革橋<lb/>
運無暫停理會衆縁釋情鍾羣慮并静躁物固殊太空<lb/>
本何嬰庶以道自達超遥謝攖寧<lb/>
　　　六月初八日過龍洞納凉樹陰下酌泉待月而<lb/>
　　　行<lb/>
絶壁不帶土一目千仭青何年架危閣窱窕陵青㝠仰<lb/>
觀衆樹姿俯聽大壑聲山空響互答隠轔心所驚人生<lb/>
<pb n="KR4d0161_WYG_002-7a"/>
幾何時冒此絶險行雖獲須㬰快未償百年生龍洞視<lb/>
正黒水為琴筑鳴層巖積陰厚六月如寒冰泉甘聚壑<lb/>
小洞深秘神靈天設境自絶地近人乃輕獨坐蔭佳桂<lb/>
峯髙日西傾薄暮來者少長風始清泠賞會匪初望徘<lb/>
徊但含情坐見山月上衆景紛縱横宻林棲鳥定始復<lb/>
事前征<lb/>
　　　送别<lb/>
嵗晩多烈風鴻雁號廣澤寒日行天邊及兹送歸客余<lb/>
<pb n="KR4d0161_WYG_002-7b"/>
生足暌異不作兒女色此夕復何夕傷離重悽惻子櫂<lb/>
既云西余行亦將北豈但今日别方異平生跡千里即<lb/>
寄書萬里空歎息朝市與山林從玆恐乖隔<lb/>
　　　達州月夜<lb/>
薄暮行人息角聲吹已殘城空羣犬吠明月照闗山四<lb/>
望何所見烟蒼樹團團但聞流水聲不見飛鳥還故園<lb/>
天一角時危路間闗避地方云始整駕何當旋故人同<lb/>
此夕若為懐抱寛<lb/>
<pb n="KR4d0161_WYG_002-8a"/>
　　　過雲安縣<lb/>
平日雲安縣常見少陵詩今朝忽經過人生信難期不<lb/>
聞鶗鴂鳴蕭蕭山樹悲昔人不可見長江無盡時<lb/>
　　　山中月夜草色香烈頗如昔年上庸鹿門之遊<lb/>
　　　感而為詩<lb/>
月淡雲始合沉沉山樹清露濡幽氣馥澗草不知名既<lb/>
念上庸隠復懐鹿門行暌離馳嵗月南北異平生况抱<lb/>
懐昔念存没感中情緬懐故園月亦傍山河明花發因<lb/>
<pb n="KR4d0161_WYG_002-8b"/>
風散溪流度石平當時游矚地何人復再經客心徒搔<lb/>
搔夜色自㝠㝠蕭散詎為適祗今悲憤盈<lb/>
　　　呈同遊諸公<lb/>
衆嶺莽回互古刹藏喬林平川一目盡列岫千重深昔<lb/>
人幾經歴我輩復登臨山川諒不改徒傷懐古心<lb/>
　　　舟中獨夜<lb/>
泊舟依聚落水色澹餘輝紅樹滿秋山夕烟上霏微稍<lb/>
觀漁火明漸見行人稀孤客畏遥夜况乃窮秋時疎<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>
<pb n="KR4d0161_WYG_002-9a"/>
見天星朔風左右吹重衾不能煖展轉枕屢移懐歸意<lb/>
戀戀感舊心悽悽驟使百慮集起坐復搘頤人生諒多<lb/>
牽吁嗟竟何為<lb/>
　　　雨霽出郊外<lb/>
時雨當夜來出郭喜新霽佇立望四郊春容卉無際羣<lb/>
山隔大江蒼巖澹相對輕風生水波微露滋花氣縁津<lb/>
柳已暗忽悟清明至融怡嵗序同俯仰山河異逢時思<lb/>
墳墓拜掃十年廢聞有故童僕壺飡酹荒隧新阡固已<lb/>
<pb n="KR4d0161_WYG_002-9b"/>
逺龍輴尚天外已深濡露悲更下孤臣淚<lb/>
　　　閩中山間毎早白霧四塞咫尺不辨<lb/>
閩嶺冬候晩嵗窮殊未寒誰為五里霧皓皓懐羣山剥<lb/>
琢斧斤響啁啾禽鳥閒逖聽知何處四顧但漫漫怳如<lb/>
湖水秋𦕈與天相連喬林膏沐已逺岫漸披顔髙閣延<lb/>
朝景清輝泛林端諒非侵晨興詎識景物閒忽思鄉社<lb/>
嵗日晏未開闗<lb/>
　　　庚辰二月雪夜作<lb/>
<pb n="KR4d0161_WYG_002-10a"/>
夜半雨鳴廊晨起雪暗空不減臘月寒故作昨日風融<lb/>
銀擁山腰飛花滿裘茸辦此了不難咳唾煩天公纎纎<lb/>
園中花一夕無光容凛凛庭下松巍然兩蒼龍<lb/>
　　　詠鶴<lb/>
翯然毛羽净綽與秋風宜闊步循廣庭伸吭矜羽儀稻<lb/>
粱謀幾何終然遭縶羈豈衒雲外標遂為時所縻因知<lb/>
古清士削迹畏人知<lb/>
　　　晩行閣道自對溪趨小栢宿<lb/>
<pb n="KR4d0161_WYG_002-10b"/>
髙峯猶返照絶壑已先晦蒼波去不窮青崖儼相對山<lb/>
回路欲斷溪豁雙流匯閣道自委蛇林影常澹瀩仰空<lb/>
欣樹佳佇立驚石怪山晩雲不驅路暗客猶邁平生事<lb/>
幽討興與林泉會何意漂泊年得此行李内境勝固所<lb/>
便地絶復多畏娟娟月初上飂飂逺風快幽蟬響復咽<lb/>
宿鳥驚欲墜望望驛尚賒應在青烟外<lb/>
　　　雜興<lb/>
疎園兩樹杏風雨夜離披離披君莫恨結子還並枝猶<lb/>
<pb n="KR4d0161_WYG_002-11a"/>
勝西澗水一去杳無期静坐觀物理令人添鬢絲<lb/>
　　　遊獨孤城下作<lb/>
利成山百丈直下獨孤城事往嵗月積長江依舊清昔<lb/>
人經過地我輩復此行但見竹樹稠石崖如削成喬木<lb/>
晩未凋青青發餘榮天寒逺峯澹日晏長川明時危懐<lb/>
古意嵗暮羈旅情一室寄絶岸全家託柴荆晨炊飯脫<lb/>
粟似此田澗氓羣盜正猖獗深居且偷生反念故園日<lb/>
黙黙何由平<lb/>
<pb n="KR4d0161_WYG_002-11b"/>
　　　詠雪得光字<lb/>
東皇携春來屬車載霓裳回風作妙舞雜佩鳴珠璫千<lb/>
官玉筍班再拜稱瑶觴酒罷各分瑞圭琮粲琳琅浩蕩<lb/>
涵濡恩一笑徧八荒塵垢得湔洗焦枯亦輝光偉哉造<lb/>
化力天地為翕張功成了不居杲日天中央<lb/>
　　　喜雪<lb/>
澒洞四山没萬籟無遺聲羣飛喜凌亂遍積愛寛平呈<lb/>
姿碧樹立照影方池清出户延幽意齋心謝羣靈幸有<lb/>
<pb n="KR4d0161_WYG_002-12a"/>
豐年望初無絲竹情取樂付諸少焚香觀道經何事衝<lb/>
寒久微吟詩句成<lb/>
　　　初夏晩興<lb/>
微月破幽樹草露生夕凉夏木紛已成時禽暮歸翔閒<lb/>
花自白紅無人領幽芳晩沐岸輕幘披衣暫倘佯外徇<lb/>
志自局理㑹言可忘俯仰婚宦初未省離土疆那知天<lb/>
壤内有地名魏塘朅來嵗再華及此身方强豈但理茨<lb/>
棟種樹日望長分將百年身送老湖海荒人生等如寓<lb/>
<pb n="KR4d0161_WYG_002-12b"/>
何必還故鄉<lb/>
　　　送陸堯夫倅襄陽<lb/>
我本江漢客十年官到京君為三吳士歘有南雍行風<lb/>
波𦕈㳂泝水陸幸俱平是邦雖毁頓生聚今尚成矧君<lb/>
勤令徳足以惠遺氓井邑應非舊長江如故清峴山雖<lb/>
已赭遺記尚縱横假日當訪古兵㕑宜細傾客心終憚<lb/>
逺歸意欲遐征鬱紆懐土念去往遊子情待君成政日<lb/>
繄我契歸耕送别南歸路復班三峴荆離居何以慰日<lb/>
<pb n="KR4d0161_WYG_002-13a"/>
夕佇休聲<lb/>
　　　擬蘇少卿寄内<lb/>
話别河梁上踟蹰古道邊男兒重意氣握節向幽燕一<lb/>
來單于庭五閏猶未還黄雲愁瀚海朔雪暗燕然塞柳<lb/>
春猶白河冰煖尚堅有懐幽閨婦二八政嬋娟寄言當<lb/>
永决欲語詎能宣忍苦聊相待恐乖全盛年二事熱中<lb/>
腸吞聲徒向天紛紛節髦落淚盡秋風前<lb/>
　　　橘林<lb/>
<pb n="KR4d0161_WYG_002-13b"/>
后皇毓珍木翠盖如停雲徠服兹南土素艶方氛氲睠<lb/>
言在深固非用儗封君<lb/>
　　　村居早出<lb/>
草白露初曉好鳥啼髙林籬下水流急門前山氣深花<lb/>
光迷近甸柳色映遥岑春物自鮮縈但傷離亂心還成<lb/>
騎馬出惻愴望城陰<lb/>
　　　大熱<lb/>
怫鬱厭煩暑稍欣夕氣清彷徨不能寐解帶臨前庭長<lb/>
<pb n="KR4d0161_WYG_002-14a"/>
林激逺飈餘凉入疎櫺白露被百草河漢上縱横山氣<lb/>
自髙爽久諧肥遯情羲和當此嵗振職在朱明金石亦<lb/>
為焦况乃柔脆形陰泉變湯液夕頴成枯莖念彼市朝<lb/>
士復嗟田畆氓徙倚待明月徘徊歩列星炎蒸豈不苦<lb/>
復畏秋風生<lb/>
　　　借居<lb/>
借屋得修竹復近清江湄衡門獨看雪衆物有餘姿幽<lb/>
鳥下庭静野泉通櫂遲既諧避世心况與塵事違幸無<lb/>
<pb n="KR4d0161_WYG_002-14b"/>
井臼勞未免親鋤犂已放西山燒種粟方俟時此外復<lb/>
何作閉門但成詩<lb/>
　　　出順陽<lb/>
浮雲作曉陰未放寒日光平岡連縣郭草樹鬱蒼蒼清<lb/>
溪貫其中可以一葦航西流合漢沔水外山微茫紅葉<lb/>
明碧林下有寒菊芳蜂蝶紛已去無風徒自香我欲寄<lb/>
所思逺在天一方安得千里足寛余九回腸<lb/>
　　　九日三首<lb/>
<pb n="KR4d0161_WYG_002-15a"/>
白雲冒山頂流闊作深青平林如屯雲中有楓葉頳濕<lb/>
烟聚合散小雨時漂零公庭盡日閒停午聞雞聲還如<lb/>
在山間契此適野情老菊不作花秋蝶轉伶竮獨坐玩<lb/>
物變萬事與心㝠逺懐韋蘇州覔句非為名興至一摛<lb/>
辭工拙子無攖妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>理不無要非心所營<lb/>
憶昔陶元亮閒居愛重九秋菊雖滿園無錢得沽酒悵<lb/>
望平野中壺漿俄見讎開罇對來使舉盞屬層岫自古<lb/>
節士中髙情復安有古人重出處一往不復又俯仰愧<lb/>
<pb n="KR4d0161_WYG_002-15b"/>
前躅留滯成衰朽名玷金閨籍事落田夫後無地可扶<lb/>
犂有鄉但回首黄花開已晚紅萸猶可嗅閉户無雜賓<lb/>
獨理槽牀溜<lb/>
夏衣著體輕曉氣蒸嵐濕清池湛城闉微風為磨拭今<lb/>
朝乃重九萬木猶故碧芙蕖久退紅衰蒲尚森㦸嵗豐<lb/>
農務閒林間聞組織天涯一杯酒勝日同此席論交真<lb/>
臭味不必須舊識髙談璨齒白謔浪發頰赤向㑹喜今<lb/>
逢追思多古昔千年龍山盛坐客看落筆平生跌宕意<lb/>
<pb n="KR4d0161_WYG_002-16a"/>
尋勝窮履屐領㑹茍在心傍人笑脫幘故為牛山㑹遽<lb/>
作兒女泣古人欣佳名且用永今日百年如過鳥萬事<lb/>
何損益唯思快雨來窓竹聽夜滴杯行莫暫停城烏歸<lb/>
已急林壑暮氣生疎鐘耿明夕尚餘古今囊㝠搜句新<lb/>
得<lb/>
　　　斤竹嶺<lb/>
朧朧曉月淡暠暠晨霜耿棄馬沙金平步過草池嶺仰<lb/>
登上層雲俯降入深井回潭冷更清嶺樹疎逾整蹊荒<lb/>
<pb n="KR4d0161_WYG_002-16b"/>
陳葉深山回微路永雪霰迷逺空嵐烟䕶絶境闗門僅<lb/>
可辨歸塗難具省設險得地形戎醜期逺屏寧辭滿衣<lb/>
雪曛黑到絶頂石淺微溜喧獨覺空山静形寂寢逾熟<lb/>
山白夢方醒去路望更遥陟降怯深濘壻水碧于藍何<lb/>
由放烟艇<lb/>
　　　夷陵<lb/>
吴蜀相持地江山真險固昔聞焚夷陵今兹但遺堵山<lb/>
逺欲連天江寛疑浸樹左顧渚宫塗右眺襄陽路野迥<lb/>
<pb n="KR4d0161_WYG_002-17a"/>
無居人荒村但豺虎依依念鄊井愴愴悲墳墓月淡江<lb/>
風寒雲深楚山暮佇立小踟蹰蒼蒼歸鳥去<lb/>
　　　初夏<lb/>
孟夏忽已至雨餘草木荒俯澗有驚泉仰林無遺芳山<lb/>
中嵗事晚是日農始忙布穀鳴逺林田家競農桑故園<lb/>
今何為黙黙心獨傷<lb/>
　　　防江<lb/>
兵退田事始夜来春雨勻向時耦耕者十無三四人努<lb/>
<pb n="KR4d0161_WYG_002-17b"/>
力勿轉徙赦語如陽春<lb/>
　　　又<lb/>
大漠與吴越天南天北頭虜尤渉吾地飲馬長淮流飲<lb/>
馬尚猶可莫使學操舟<lb/>
</p>
<p>
</p>
  </div>
</body>
</text>
</TEI>
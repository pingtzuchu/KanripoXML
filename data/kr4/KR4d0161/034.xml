<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻三十四</head>
    <p>
<pb n="KR4d0161_WYG_034-1a"/>
欽定四庫全書<lb/>
　紫㣲集巻三十四　　　　　宋　張嵲　撰<lb/>
　　疏<lb/>
　　　啓建疏<lb/>
華渚流虹符式章於誕聖長江化馬運已恊於興王有<lb/>
三千同徳之臣獻億萬斯年之祝恭憑梵果仰讚堯仁<lb/>
皇帝陛下伏願北極齊尊南箕等夀垂拱仰平成之化<lb/>
車書混文軌之風戈戢弓韜盡復輿圖之貢天長地久<lb/>
<pb n="KR4d0161_WYG_034-1b"/>
實踰嵩嶽之呼<lb/>
黄河清而聖人生式彰誕節嵩嶽呼而天子夀爰發輿<lb/>
言演琅函深祕之文當蓂莢預期之月皇帝陛下伏願<lb/>
蘿圖鞏固瓜瓞綿延莊椿莫計其春秋絳老難窮其甲<lb/>
子七百年已占周厯尚或過之四七際復興漢家今其<lb/>
時矣<lb/>
　　　功徳疏<lb/>
天祐民而作君茂臨誕節臣歸美以報上咸罄忠誠欣<lb/>
<pb n="KR4d0161_WYG_034-2a"/>
逄電繞之期願效嵩呼之獻恭惟皇帝陛下堯仁覆下<lb/>
舜徳好生卧鼓櫜弓収成功於不戰垂衣拱手臻至治<lb/>
於無為雖躬安樂誕年之資更副夀富多男之祝仰祈<lb/>
睿算躬仗法縁伏願神筴彌増瑤圖永固天皇治萬八<lb/>
千歲莫窮巧厯之文古者有七十二家佇講登封之禮<lb/>
萬世而遇大聖適撫昌期一人之慶兆民咸伸善頌猗<lb/>
蘭啓瑞嵩嶽呼聲恭惟皇帝陛下治監太清道捐細故<lb/>
武由不殺既臻偃革之期治本無為坐致垂衣之化堯<lb/>
<pb n="KR4d0161_WYG_034-2b"/>
帝自膺於仁夀華封猶祝於聖人恭仗法縁仰祈睿算<lb/>
伏願珍符闡握文軌混同無爾界而此疆咸拱北辰之<lb/>
所顧入丁而出丙常瞻南極之明<lb/>
　　　滿散疏<lb/>
星游河而入昴誕應嘉祥馬渡江而化龍光傳正統拜唶舂<lb/>
陵之氣竊呼嵩嶽之聲讚揚式藉於珠函開謝已周於蓂砌<lb/>
伏願夀齊箕翼化闢乾坤自龍蟠虎踞之邦掃狼毒鳥章<lb/>
之冦天山掛斾將紓難於鶺鴒洛邑測圭訖空羣於䝟貐<lb/>
<pb n="KR4d0161_WYG_034-3a"/>
　　　功徳疏<lb/>
受命膺符天既佑於一徳中興起運帝方恢於夏家震<lb/>
夙甫臨岡陵獻頌伏願體乾之健如日之升不言而行<lb/>
四時御厯超踰於小刼執玉而朝萬國撫封包舉於大千<lb/>
生商立子始協夢於猗蘭布徳兆謀今成功於祀夏載<lb/>
臨彌月祇叩仁祠式憑梵唄之䖍仰祝岡陵之永伏願<lb/>
天夀平格民迪吉康卜世卜年億萬舜躬之厯數于疆<lb/>
于理并包禹跡之山川<lb/>
<pb n="KR4d0161_WYG_034-3b"/>
　　齋文<lb/>
　　　明堂祭諸神文<lb/>
天子宗祀涖於蒿宫大霈嘉澤幽顯攸同惟神之徳一<lb/>
方所䝉位列祀典血食無窮肅奉昭意神其感通<lb/>
念天子既嚴祀事於石礎金櫃之宫遂霈澤以覃及幽<lb/>
顯際天所覆徧於羣神功及民彛位昭祀典者是用肅<lb/>
奉明帝以格神休<lb/>
蒿柱九筵君既祀之鷄竿肆赦澤大沛之幽神明人皆<lb/>
<pb n="KR4d0161_WYG_034-4a"/>
覃及之昭昭祀典神既載之肅肅王命神其格之<lb/>
　　　聖夀節祝文<lb/>
月屬正陽適符興運星流華渚肇啓昌辰方令節之甫<lb/>
臨造殊庭而致祝伏願皇帝陛下景命有僕萬夀無疆<lb/>
年糓屢豐干戈載戢卜年卜世誕膺過厯之期寖明寖<lb/>
昌永保中興之祚俯同華夏咸格夀康<lb/>
華星赤電久光出震之辰月竁海隅共罄祝堯之意乃<lb/>
躬趨於蓮宇用祇叩於佛乗伏願皇帝陛下福竝岡陵<lb/>
<pb n="KR4d0161_WYG_034-4b"/>
夀侔箕翼垂衣而治長臨普率之山河恭已無為坐致<lb/>
昇平之逸樂<lb/>
　　　祝香文<lb/>
寳厯彌新瑤圖益鞏東朝分夀永同泰道之亨青帝占<lb/>
祥早恊震男之慶<lb/>
　　　召請諸神祇文<lb/>
伏以五嶽為大而龜䝉實東魯之崇四瀆雖尊而沮漳<lb/>
乃荆楚之望固知嶽瀆為鎮於天下而山川各主其一<lb/>
<pb n="KR4d0161_WYG_034-5a"/>
方矧茲裔土之大荒實號㣲王之故國林巒峻茂固龍<lb/>
虵之是生巖竇幽深真神靈之所宅慿依既久廟食弗<lb/>
愆况有他郡之名神逺播威稜於是土作遐陬之庇賴<lb/>
為黎庶之依歸乃至前朝疏爵之君上古耆年之衆掌<lb/>
盟誓之鬼主社壝之靈土伯木夫山䕫罔象凡此敷陳<lb/>
之數是為神物之尤冀興雲雨於片時轉災祥於俄頃<lb/>
仰之如在感以潛通實為士衆之推尊不獨土人之知<lb/>
敬今兹謹有某人爰因避地獲至名山誕訪遺黎得知<lb/>
<pb n="KR4d0161_WYG_034-5b"/>
方志聞此峡江之峻急與夫崖璧之崔嵬舟泛之人數<lb/>
遭覆溺繩行之衆每遇顛隮厯嵗月之彌多知沉淪之<lb/>
幾萬迨此閏餘之嵗共傳新故之更若無拯救之方詎<lb/>
免幽隂之苦遂興悲憫欲濟沉淪乃因時日之良建此<lb/>
齋禳之㑹既仗佛乗之願力亦資神祐之扶持接此有<lb/>
情咸生淨界願垂靈覽同集殊因<lb/>
　　　祈雨文<lb/>
陽盭隔并忽已兩更於弦望潔誠禱解未䝉赦罪於神<lb/>
<pb n="KR4d0161_WYG_034-6a"/>
明俯仰之間淵氷是蹈敢陳危懇上控元穹竊以甘井<lb/>
既眢晩禾垂槁人懐危懼溝壑可虞衆望雲霓朝夕是<lb/>
急豈下民之稔惡由長吏之非良何以致然一至於此<lb/>
籲天未應跼地靡容且吏治不䖍固當重責而民生不<lb/>
易罹此何辜願拯民災身當天譴如旱乾之有數敢預<lb/>
知於他邦而膏澤之所滋冀獨私於闔境儻䝉恩而宥<lb/>
過願降祐於崇朝使嘉霔及今尚能有濟若良苗既死<lb/>
不可復還後雖悔之亦無及已危迫之懇罄竭於斯冒<lb/>
<pb n="KR4d0161_WYG_034-6b"/>
瀆天威不敢自赦<lb/>
　　　謝雨文<lb/>
比以旱乾既並祠於郡望迫於民欲遂謁欵於神天逮<lb/>
竣事之三朝遽涵䝉於尺澤救民之死寛吏之辜敢涓<lb/>
時日之良恭效蘋蘩之薦仰瞻霄極俯罄精純雖大道<lb/>
難名本無絶生之理既豐年髙廩敢忘歸報之誠尚冀<lb/>
皇慈一終大賜<lb/>
　　　祈雨告靈澤廟文<lb/>
<pb n="KR4d0161_WYG_034-7a"/>
惟神利澤一方舊矣先是守土之吏嘗鋪陳休烈告於<lb/>
朝以求旌賁而未遂也紹興乙丑某被命典州㑹夏秋<lb/>
之間雨不時降將病農功有禱於神悉䝉嚮答遂申前<lb/>
請乃十一月癸酉禮部以天子之命下本州賜神之廟<lb/>
曰靈澤今既遣官以告於神且俾營表廟壖度為祠宇<lb/>
以永為邦人掲䖍妥靈之地惟神侈上之賜以終庇於<lb/>
一方尚饗<lb/>
　　　謝雨文<lb/>
<pb n="KR4d0161_WYG_034-7b"/>
比者愆陽將害嘉穀吏無善政以克厭神心為沴召災<lb/>
職此之由以是用悼懼徧走羣望荷神之休甘澤洊降<lb/>
秋稼勃興西成可必當其初也神不吏之責而民是病<lb/>
及其終也神憫民之勤而紓吏之過是神之賜也終始<lb/>
奚敢不有薦也<lb/>
秕政召災亢陽為沴民懼不能保其生吏畏無所紓其<lb/>
責萬室嗷嗷公私兼病遍請羣祠肸蠁有答時雨既足<lb/>
秋稼如雲敢修報禮祇見於祠下惟神寛吏之罪而憫<lb/>
<pb n="KR4d0161_WYG_034-8a"/>
民之勤俾遂有年以終相之當嗣有薦也<lb/>
　　　祈雨白文<lb/>
比申旱禱既獲感通油雲密興甘霔未洽枯禾欲舉眢<lb/>
井復滋願終賜之以彰慈力<lb/>
　　　祈雨文<lb/>
春農力作時方賴於雨霖旱氣如焚田忽成於龜兆既<lb/>
種秧之未入何嵗事之可期合境之人相顧失色念民<lb/>
生可憫宜寛擠壑之憂惟吏治不修當塞降災之責敢<lb/>
<pb n="KR4d0161_WYG_034-8b"/>
抒危懇上瀆穹蒼霈甘霔於連霄俾四澤之咸溢惟祈<lb/>
靈鑒即賜顧哀<hi>佛寺則云上叩佛慈</hi>
　　　祈雨文<lb/>
本州封内賴神之靈雨暘所湏不謁而獲嘉穀向成而<lb/>
江山一邑獨以旱告竊惟斯民坐視他邑之農皆以緩<lb/>
滯而已獨有閔然望嵗之憂不惟吏所悼歎在於有神<lb/>
寜或忍之願施周澤之恩一解向隅之病尚饗<lb/>
　　　祈雨謝諸廟文<lb/>
<pb n="KR4d0161_WYG_034-9a"/>
本州封内賴神之靈自春渉秋雨暘所須不謁而獲嘉<lb/>
穀向成行觀銍艾敢修㣲薦用達悃誠尚祗嵗事以申<lb/>
報禮尚饗<lb/>
　　　祈晴文<lb/>
稼多大田將興於穡事民咨苦雨懼害於場功閔茲襏<lb/>
襫之勤遽缺坻京之望輙因民欲仰瀆天心即郡治以<lb/>
修禳按科儀而錯事雖蘋蘩之薦顧何足以降神而齋<lb/>
戒之誠庶或可以事帝冀窈㝠之俯鑒祈肸蠁之來臨<lb/>
<pb n="KR4d0161_WYG_034-9b"/>
睠此清𠂻錫之澄霽消伏隂之為患俾燥氛以成功庶<lb/>
寛比屋之封少緩守臣之譴敢忘報本以謝豐年<lb/>
</p>
<p>
</p>
  </div>
</body>
</text>
</TEI>
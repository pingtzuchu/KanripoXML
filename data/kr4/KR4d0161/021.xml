<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻二十一</head>
    <p>
<pb n="KR4d0161_WYG_021-1a"/>
欽定四庫全書<lb/>
　紫㣲集巻二十一　　　　　宋　張嵲　撰<lb/>
　　口宣<lb/>
　　　賀正旦使人到盱眙軍御筵口宣<lb/>
遠持使傳來慶嵗元喜聞入境之初冝厚示慈之禮特<lb/>
加撫問期體眷懐<lb/>
　　　鎮江府御筵<lb/>
夙馳使聘來講慶儀適寒沍之届節涉阻修而在道特<lb/>
<pb n="KR4d0161_WYG_021-1b"/>
加宴好用洽歡心<lb/>
　　　回程鎮江府御筵<lb/>
歸驂北道涉境南徐眷言行邁之勞加厚恵慈之禮兹<lb/>
循彛典冝體眷懐<lb/>
　　　值雪御筵在驛<lb/>
禮畢明庭瑞呈宻雪即賓亭之安便折燕爼以從容庶<lb/>
樂使華庸昭眷意<lb/>
　　　平江府御筵<lb/>
<pb n="KR4d0161_WYG_021-2a"/>
遠馳使命修慶春朝冐霜露以修塗次軺車於近郡式<lb/>
頒燕禮庸示眷懐<lb/>
　　　赤岸御筵<lb/>
先春遠使造國近郊諒勤行役之勞特厚燕慈之禮庸<lb/>
昭眷意用洽歡心<lb/>
　　　就驛射弓御筵<lb/>
馳車陟遠授館云初禮方講於射侯燕特豐於賓爼玆<lb/>
循彛典用洽歡心<lb/>
<pb n="KR4d0161_WYG_021-2b"/>
　　　喜雪御筵<lb/>
季冬調吕瑞雪應時肆頒燕豆之豐用表化鈞之燮衎<lb/>
其和樂體此眷懐<lb/>
　　　又賜酒菓<lb/>
一元調化六出瑞時頒内府之甘珍侑初筵之燕衎庸<lb/>
昭眷意共樂嵗祥<lb/>
　　　使人賀畢賜御筵<lb/>
肇臨元日既講盛儀折芳爼以示慈樂嘉賓而式燕庸<lb/>
<pb n="KR4d0161_WYG_021-3a"/>
昭眷禮茂介春祺<lb/>
　　　又賜酒菓<lb/>
肅馳使傳修慶元辰既明廷盛禮之行宜嘉賓芳醪之<lb/>
賜意斯將厚禮則有加<lb/>
　　　回程盱眙軍御筵<lb/>
肅馳軺傳還次淮濱有加將送之儀式啟恵慈之燕庸<lb/>
昭眷意庶洽歡心<lb/>
　　　回程平江府御筵<lb/>
<pb n="KR4d0161_WYG_021-3b"/>
肅聘使軺經從㑹府加厚送將之禮用休䟦履之勞燕<lb/>
爼式陳行騶少憩<lb/>
　　　朝辭歸驛御筵<lb/>
既講慶儀將馳歸馭爰示慈於燕豆尚少憩於賓亭寵<lb/>
禮有加眷懐式示<lb/>
　　　又賜酒菓<lb/>
既修慶幣將戒歸驂錫御府之甘珍侑賓亭之燕樂庸<lb/>
加禮遇宜體眷懐<lb/>
<pb n="KR4d0161_WYG_021-4a"/>
　　　到闕值雨御筵移在驛<lb/>
遠抗使旜既修慶禮屬為霖於寒序就折爼於賓亭庸<lb/>
示眷懐庶從欵席<lb/>
　　策問<lb/>
　　　問<lb/>
問人材之難也久矣上之人雖有用才之意而或莫可<lb/>
得而致下之人雖抱有為之志而每患其無以達然則<lb/>
推轂當世者固大臣之任也然其說有二焉持詩之羔<lb/>
<pb n="KR4d0161_WYG_021-4b"/>
羊之說者則曰吾無私交之行也何以薦士為持易之<lb/>
彚征之說者則曰惟善故能舉其類此政吾任也二說<lb/>
既立鮮有不失於一偏者魏其武安厚賓客人主至於<lb/>
切齒然崔祐甫則以除吏八百而號賢相霍子孟未嘗<lb/>
薦士而漢之得人於斯為盛至於常衮行之則士有賢<lb/>
愚同滯之歎四者之事甚類而得失之迹相反何也願<lb/>
與諸公論之<lb/>
問夫進賢受上賞蔽賢䝉顯戮古今之通義也進賢固<lb/>
<pb n="KR4d0161_WYG_021-5a"/>
在所賞矣茍所進者不肖而不加誅焉則託推轂以市<lb/>
恩於下者何所懲艾耶故高祖以千户賞魏無知以其<lb/>
能進賢也然考之漢法有坐所舉者以故不實之典則<lb/>
又欲絶其舉之濫也國家廣進賢路内則付之宰相大<lb/>
臣外則委之監司郡守使得保任以次而升其來有自<lb/>
矣然未聞其某人進賢而䝉舉類之賞某人舉不肖而<lb/>
受濫舉之罰此賢不肖所以不免混淆之蔽者殆謂此<lb/>
也敢問西漢之法亦可施於今乎<lb/>
<pb n="KR4d0161_WYG_021-5b"/>
問昔齊人之伐魯也當室如懸磬之時其勢可以舉魯<lb/>
矣及展喜犒師告之以先王之命而齊人乃還齊桓合<lb/>
諸侯之師以伐楚也革車千乗其勢可以勝楚矣及屈<lb/>
子如師責之以德綏諸侯齊侯卒受盟而還以此觀之<lb/>
則使人之有益於人之國也大矣向使行人失辭則兩<lb/>
國之存亡安危未可知也孔子曰誦詩三百使於四方<lb/>
不能専對甚哉使人之難也古者兵交使在其間方今<lb/>
朝廷西北之患師連未解安得其人如古之膺使者乎<lb/>
<pb n="KR4d0161_WYG_021-6a"/>
　　策<lb/>
　　　試館職策<lb/>
問古帝王遭時艱虞扶危救弊圖回治安者雖在聖哲<lb/>
不敢以易必深思長慮審所當務研極其至以定其不<lb/>
易之規模然後舉而措之見於施設則動無廢事衆功<lb/>
日興而大業以建爰稽其始究觀其終若合符節者蓋<lb/>
出於此子産謂政如農功日夜以思之思其始而圖其<lb/>
終朝夕而行之行無越思如農之有畔蓋不思其始終<lb/>
<pb n="KR4d0161_WYG_021-6b"/>
而為之無畔徒欲力行雖勤無補若子産可謂知此道<lb/>
者周之宣王當小雅盡廢之時興衰撥亂一時修攘之<lb/>
事大略載於詩雅燦然可考亦未有不先規畫而後從<lb/>
事及要其成内外之治莫不畢舉遂致中興之隆豈非<lb/>
其成效大驗耶主上纂累聖之圖履艱難之運宵旰焦<lb/>
勞臨朝願治有年於兹矣總攬羣策講求政理常若不<lb/>
及然兵戈之餘流冗未復州縣之間沃壤多曠欲生聚<lb/>
之富而版籍未充欲藏用於民而賦歛未省荆襄淮甸<lb/>
<pb n="KR4d0161_WYG_021-7a"/>
控制之衝也而屏藩未强諸道帥府方伯之職也而名<lb/>
實不副凡經理天下圖回恢復之計者其事固不可疏<lb/>
舉所當定其規模按而行之待以嵗月使算計見效不<lb/>
愆於素以輯成中興之功者宜有必然之畫願條列而<lb/>
詳言之以竢上之採擇焉　對愚嘗觀冨人大家之作<lb/>
室也必先略基址具餱糧鳩材榦議版築相面勢之隂<lb/>
陽審堂室之高下然後度其材而用之大者為楹棟小<lb/>
者為棼楣叉負偃植各安所施如是則不待勞筋苦骨<lb/>
<pb n="KR4d0161_WYG_021-7b"/>
可以坐享廣厦之安矣又嘗觀良農之治田也必先相<lb/>
衍沃表原隰辨邱陵度肥瘠視土地之宜審穜稑之種<lb/>
高者以藝稷黍下者以植秔稌雨之霑足也則謹其耕<lb/>
苗之猥大也則謹其耘實之堅好也則謹其穫如是則<lb/>
不俟沾體塗足服枷芟衣襏襫袖手而獲倉箱之積矣<lb/>
夫作室細務也治田鄙事也富人老農非有絶人之智<lb/>
識也而且能區處規畫於其前享成勞於後又况聖人<lb/>
之治天下開基創業垂無窮之統興衰撥亂而驟救傾<lb/>
<pb n="KR4d0161_WYG_021-8a"/>
危以時者哉雖然富人之作室也身不親斤斧而有其<lb/>
安良農之治田也手不事穮蔉而有其利何者有梓匠<lb/>
𨽻農為之服勤勞而致其力故也然則聖人之致治亦<lb/>
在於得人而已矣漢高祖得一韓信世祖得一耿弇左<lb/>
將軍得一孔明方其登壇於漢中之日請問於南陽之<lb/>
時親顧於草廬之際則其所以制楚平莽之謀三分鼎<lb/>
足之業固已豫圖之矣及其成功也如稼而穫如蠶而<lb/>
績如力行而有所至無毫釐之差或可以槩見矣向使<lb/>
<pb n="KR4d0161_WYG_021-8b"/>
人君謀之不素計之不熟徼幸於萬分之一待其不可<lb/>
然後復狼顧而改圖無乃引嵗月而隳成功耶愚嘗觀<lb/>
自三代至今三千餘年中興之君而周漢二宣與夫唐<lb/>
之明皇憲宗不與焉何則正朔不改於上臣民奉承於<lb/>
下鐘簴不移社稷有奉雖其復文武之逺績革世宗之<lb/>
餘弊平武韋之亂略除方鎮之䟦扈其功烈鏗鍧炳耀<lb/>
蕩人耳目然方之少康光武晉元則其功反小何也羿<lb/>
之伐夏也更二姓而後復當時之人固已忘夏矣王莽<lb/>
<pb n="KR4d0161_WYG_021-9a"/>
之盜漢也厯十八年而後平當時之人固已忘漢矣司<lb/>
馬氏承魏之後其所以繫民心者尚淺則其復之也蓋<lb/>
滋難於夏漢氏季世矣而三君者皆能被苫蓋䝉荆棘<lb/>
而拯其已墜之業則與二宣兩宗之事豈可同年而校<lb/>
其優劣哉觀夫少康之犇有虞也有田一成則其地固<lb/>
狹矣有衆一旅則其人固寡矣然終能戮澆殪而伏其<lb/>
辜㓕過戈而殱其類祀夏配天不失舊物其功有光於<lb/>
此者乎光武以疎屬而翔白水起南陽新野之衆用下<lb/>
<pb n="KR4d0161_WYG_021-9b"/>
江平林之兵斬王尋王邑於昆陽破銅馬王郎於河北<lb/>
曾未一星終而高祖之土宇固巳復於版籍矣則業有<lb/>
大於此者乎元帝以征東渡江則名號固未崇也三呉<lb/>
之人莫有至者則人民固未附也方五胡流毒於黄河<lb/>
之北而羣盜嗣虐於大江之濱然而能収拾豪俊振㧞<lb/>
滯淹陶士行擁六州之衆以寧荆郢王茂宏建分陜之<lb/>
計而定江東典午之祚既絶而復續事有難於此者乎<lb/>
蓋嘗原三君之所以能成其功烈後世望之若神人然<lb/>
<pb n="KR4d0161_WYG_021-10a"/>
豈有他哉得人而已矣少康之興也則有女艾季杼為<lb/>
之腹心爪牙光武之奮也則有冦鄧耿賈為之股肱輔<lb/>
翼而元帝之渡江也亦有王導周顗溫嶠之徒或負羈<lb/>
紲或謀帷幄或扞牧圉用能致力於當時由是觀之勢<lb/>
不在彊弱得人則昌時不在於治亂失士則弊前事之<lb/>
不忘後事之師也夫何遠哉恭惟主上以神武之資撫<lb/>
艱難之運躬節儉以紹開中興勞宵旰以洪宣祖業駐<lb/>
蹕七年於兹矣三時不害而年穀屢豐此天之所以愛<lb/>
<pb n="KR4d0161_WYG_021-10b"/>
主上也前日之盜賊蜂聚蟻結處處而有比年以來日<lb/>
朘月削寖以平定此天之所以祐主上也得天之贊得<lb/>
民之助是宜恢復函夏清定海隅續宣化之業弛生民<lb/>
之憂久矣然而陜西可平也而羣才未至於河内河南<lb/>
可復也而置戍不踰於淮北前日强㓂之侵雖折箠而<lb/>
抉之去然嗣嵗之秋固未免於蠢蠢也意者未得魁傑<lb/>
俊偉而為之用耶將亦用之而未備耶或搜羅之道未<lb/>
廣而巖穴幽隱尚有未盡出而為朝廷任使者耶不然<lb/>
<pb n="KR4d0161_WYG_021-11a"/>
何功業之難建而曠日遲久如此也然則流冗之未復<lb/>
沃壤之多曠版籍之未充賦歛之未省與夫控制之要<lb/>
帥守之任是宜明策之殷殷下詢也顧愚淺陋何足以<lb/>
奉承之請試言其略流冗之未復則安輯之版籍無自<lb/>
而充土地荒蕪則賦歛何由而省控制之屛藩未彊則<lb/>
戍守之策未盡也帥守之名實不副委任之責未專也<lb/>
然此數者得其要則一舉而庶事畢修不得其要則雖<lb/>
矻矻然事事而治之用力愈多而愈不治矣昔唐德宗<lb/>
<pb n="KR4d0161_WYG_021-11b"/>
嘗患戍卒之多轉輸之不足李泌為陳富强之策其說<lb/>
以謂賈繒市牛於黨項令諸冶鑄農器募戍卒耕閒田<lb/>
逮其既熟之後官給高價而糴之戍卒貪懇田之利終<lb/>
更而願留者聴不過數嵗則留者必衆如是府兵之法<lb/>
可復矣今愚之所陳者事雖有異於泌然一舉而衆事<lb/>
必得則或近似之矣夫民之所以失業兵之所以未彊<lb/>
者無他皆食不足之所以致也足食之道不過在於務<lb/>
農而已秦人以力農兼天下漢武以屯田定西域曹公<lb/>
<pb n="KR4d0161_WYG_021-12a"/>
之所以成覇業者本於積粟許下元帝之所以興復晉<lb/>
室者亦能課督農業此非明效大驗耶今夫襄陽西接<lb/>
中原東通呉㑹壽春北控梁宋西隣許頴其地皆沃野<lb/>
千里畆収數鍾今若募軍民雜耕其地堅築壁壘積穀<lb/>
以保衆㓂至則戰無事則耕是常以我之静逸待彼之<lb/>
饑勞也與夫勞轉輸而滋久戍兵疲而民勞者其工拙<lb/>
豈不相萬耶今夫我之所病者敵耳偽叛固無足畏敵<lb/>
之與我戰也戰於萬里之内而偽叛之與戰也戰於千<lb/>
<pb n="KR4d0161_WYG_021-12b"/>
里之内然敵之所以世為中國患者以其射鳥獸逐水<lb/>
草而居其轉徙去來不常此敵人之生業如中國之勤<lb/>
南畆也比年以來已非茹毛飲血之舊食粟衣繒與中<lb/>
國等今逺道入冦勢非齎糧不可是前世敵人之所以<lb/>
病中國者今亡矣此殆天假之便而為之然則捨高城<lb/>
深池屯田久戍縻以嵗月而使之自病復出於何策哉<lb/>
若縁邊城壘既堅田野既墾失業之民就食者衆則民<lb/>
流土曠固非所患也以平糴之法積累於既熟之時修<lb/>
<pb n="KR4d0161_WYG_021-13a"/>
勾踐之政養民於童穉之日則版籍之富賦歛之省又<lb/>
非所虞也城壘堅矣而無㓂掠之患倉庾實矣而無轉<lb/>
輸之憂而猶或屛藩之未彊則嚴退軍之罰可也帥守<lb/>
之未副則重方面之任可也究數者之本則以足食為<lb/>
先而足食之道則以得人為本趙充國屯田於湟中而<lb/>
服先零孔明屯田於渭濱而抗曹丕祖士穉屯田於譙<lb/>
城而復河南向使漢晉之軍非得人而用之何以能成<lb/>
其功烈耶詩曰無競維人四方其訓之茍得其人四方<lb/>
<pb n="KR4d0161_WYG_021-13b"/>
將以為法其於撥亂也何有胡不試迹宣王之事以觀<lb/>
之車攻吉日則言其田獵采芑六月則言其南征北伐<lb/>
之順竊考之於詩當時之功業班班可見然蒸民之所<lb/>
以美其致中興之由者不過任賢使能而已然則古之<lb/>
聖人所以勤於求才而逸於任使蓋知其要故也故區<lb/>
區之愚終始以得人為言不識可以禆國論之萬一乎<lb/>
至於議論之濶疎文辭之骫骳不足以仰副試言之意<lb/>
厚顔多矣惟執事實貰之<lb/>
<pb n="KR4d0161_WYG_021-14a"/>
　　表<lb/>
　　　賀稱尊號表<lb/>
誕受鴻名告類上帝乾文增耀日景愈輝凢預照臨舉<lb/>
深慶賴<hi>中賀</hi>臣聞聖人之德廣被則欣戴徧乎海邦中<lb/>
國之仁外覃則樂推達於蠻貉㳟惟皇帝陛下順天格<lb/>
保廸德迓衡始若太王屈身而違獯鬻之患終如唐帝<lb/>
中立而受可汗之稱孝養既申尊名益白我欲仁而仁<lb/>
至天且不違後其身而身先福將焉往歡盟一定戎夏<lb/>
<pb n="KR4d0161_WYG_021-14b"/>
咸休臣名在丹書獲觀盛節二國有好曾無標禾之勞<lb/>
配天其澤空被函䝉之賜<lb/>
　　　藉田禮成表<lb/>
鑾御青郊肇稱藉禮命陽官而祗事親一墢以致勤天<lb/>
田既降於躬耕民畆自聞於昏作光垂史冊慶溢寰區<lb/>
<hi>中賀</hi>竊以候陽癉之方盈謹恊風之初至咸戒農用欽<lb/>
授人時所以供郊廟之粢盛所以教黎元於稼穡上先<lb/>
勞而下恱民草偃而風行著在前經兹惟令典宣王復古<lb/>
<pb n="KR4d0161_WYG_021-15a"/>
猶或忘后稷之功建武中興亦弗克永平之舉未有憲<lb/>
章於祖宗之舊緜蕝於軍旅之餘來世有稽於今為盛<lb/>
㳟惟皇帝陛下正德率下克勤於邦務其三時播厥百<lb/>
穀庶人之終於千畆以示勤功帝藉之収於神倉用嚴<lb/>
昭孝臣叨承郡寄企望齋宫聞勞酒之頒莫預終食之<lb/>
列陳載芟之頌但同率土之心<lb/>
　　　賀正表<lb/>
青煒御氣方迎發嵗之祥垂象示民甫及始和之候詔<lb/>
<pb n="KR4d0161_WYG_021-15b"/>
既敷於寛大物自趨於發生凢在照臨舉深慶賴伏惟<lb/>
皇帝陛下海涵春育日運天行耆昧俟時居豈安於鬱<lb/>
鬱中興復古謨巳並於明明方臨令吉之辰誕啟隆平<lb/>
之運臣職叨居守地阻朝班稱漢殿之觴徒想臚傳之<lb/>
句祝聖人之壽惟殫善頌之誠<lb/>
鳯厯履端合乾坤之交泰侯邦受朔執玉帛以駿奔海<lb/>
㝢尊承天人悅豫<hi>中謝</hi>㳟惟皇帝陛下聰明冠古孝道<lb/>
通神業紹祖宗德流夷夏大一統之本㫖得萬國之歡<lb/>
<pb n="KR4d0161_WYG_021-16a"/>
心偃武修文克致太平之盛制禮作樂聿興極治之隆<lb/>
臣叨領郡符阻陪班列三公奉璧想益備於漢儀萬壽<lb/>
無疆願永歌於周雅<lb/>
授時頒厯布治莫大於王春端扆臨朝綿宇咸歸於正<lb/>
統肇玆嘉序運式昌期<hi>中賀</hi>㳟惟皇帝陛下發揚乾剛<lb/>
秉執聖道上齊七政撫三陽開泰之辰下括九圍體一<lb/>
元端本之意振嘉生於率土均茂化於羣黎日月臨照<lb/>
動植知慶而臣猥叨睿奬外假守符當少康之祀夏莫<lb/>
<pb n="KR4d0161_WYG_021-16b"/>
預駿奔仰大舜之好生惟深忭蹈<lb/>
厯象四時謹王春而正始車書萬里奉玉帛以來朝慶<lb/>
協三靈民歸一德<hi>中賀</hi>㳟惟皇帝陛下對時育物頒朔<lb/>
治民正乾坤交泰之辰當日月重光之旦聲教訖爾以<lb/>
無外典章燦然而一新禮講三朝奔走獻四方之籍樂<lb/>
陳萬舞歡呼稱百辟之觴臣託備藩維叨承睿奬心雖<lb/>
馳於魏闕頌莫奏於周京<lb/>
　　　房州貢生辰禮物表<lb/>
<pb n="KR4d0161_WYG_021-17a"/>
遵常職而脩貢篚莫非任土之所生因彌月而薦壽儀<lb/>
敢墜守邦之故事顧充庭之不腆撫小邑以増羞仰冐<lb/>
凝嚴伏深惴恐<hi>中謝</hi>㳟惟皇帝陛下虛無恬淡㣲妙淵<lb/>
通道大無名功神莫測躬禹湯之盛德而大統有所承<lb/>
蹈堯舜之遐風而高名無可議出作聰明之元后入為<lb/>
愽大之真人四方共瞻萬世咸仰臣猥貳郡政偶攝佐<lb/>
符遇載誕之昌辰嗟莫陪於下列效包茅之入貢敢獨<lb/>
後於衆人<lb/>
<pb n="KR4d0161_WYG_021-17b"/>
　　　天申節賀表<lb/>
虹渚流輝宣重光於百世星樞動采紀盛旦之千秋罄<lb/>
日月之照臨頌乾坤之悠久<hi>中賀</hi>㳟惟皇帝陛下淵嘿儲<lb/>
思清明在躬偃戈敦皇極之風篤孝奉慈寧之養歛時<lb/>
五福同躋有道之長受禄萬年永燕無為之治時逢出<lb/>
震序協乗離遥瞻北極之尊坐鞏南山之固臣謬膺支<lb/>
郡宻邇路朝瞻日觀以葵傾企蓂階而獸舞美當報上<lb/>
願歌天保之詩壽且多男請效華封之祝<lb/>
<pb n="KR4d0161_WYG_021-18a"/>
　　　賀與金國和表<lb/>
姦回稔禍致兩國之稱兵宗社再安賴一人之有慶回<lb/>
勍敵之盛氣敦舊好之齊盟海縣弭寧人神悅豫肆頒<lb/>
溫詔誕告殊方㳟惟皇帝陛下以大禹之儉勤遇文王<lb/>
之憂患寅畏不忘於罪已焦勞惟務於安民雖逢國步<lb/>
之多艱終致皇天之悔禍逺法太王之事小足以興周<lb/>
豈同鄭伯之下人僅能保國親屈帝尊之大駕俯臨郊<lb/>
甸以議和顧惟委順之永圖允為生靈之至計遂使荷<lb/>
<pb n="KR4d0161_WYG_021-18b"/>
戈之士獲聞偃伯之期方當詔語之敷宣不覺涕洟之<lb/>
横落臣濫紆郡紱何補縣官顧京邑之艱危獨抱申胥<lb/>
之憤逮朝廷之和好嗟無魏絳之功空懷許國之丹衷<lb/>
徒與逺民而共慶<lb/>
　　　賀皇后受冊表<lb/>
臣伏覩邸報皇后受冊寶禮成中外臣寮拜表稱賀者<lb/>
天地奠位日月正明燕及宗祧慶均寰海<hi>中賀</hi>竊以闗睢<lb/>
之風天下必本人倫王者之假有家孰先内助惟造端<lb/>
<pb n="KR4d0161_WYG_021-19a"/>
乎夫婦者極其至則躋民於仁壽也斯無難從古所聞<lb/>
莫兹為重㳟惟皇帝陛下仰祗天顯俯示民彛考隂禮<lb/>
於六官獨守雞鳴之德正母儀於萬國實由文定之祥<lb/>
體既儷於宸嚴歡益恊於長樂化行黎庶皆輯寧於室<lb/>
家德茂螽斯將蕃有其孫子臣無任<hi>云云</hi>
　　　擬進神宗實録表<lb/>
昭祖宗之大烈宜有信書委筆削於下臣實慙非任奏<lb/>
編初御撫已増羞㳟惟神宗皇帝道貫羲黄功超舜禹<lb/>
<pb n="KR4d0161_WYG_021-19b"/>
憲章具備如日皎而天垂號令施行蓋雷厲而風靡仁<lb/>
涵九有威憺殊方憂勤七閏之餘垂裕千齡之統布在<lb/>
方冊炳若丹青中遭不令之臣公肆服䜛之意猥因紀<lb/>
述遂肆詆欺不知罪巳而稱君專務附下而㒺上敢誣<lb/>
盛德幾類謗書黨與協姦人神共憤當上皇之臨御政<lb/>
朋黨之方行逮淵聖之繼明屬倥偬之未給理如有待<lb/>
端俟今朝㳟惟皇帝陛下光紹丕圖欽崇祖武謂休功<lb/>
偉績固當垂之於㒺極而滛詞穢史豈宜宣示於方來<lb/>
<pb n="KR4d0161_WYG_021-20a"/>
爰俾儒臣載刋牴牾兼存朱墨庶是非之可明刪去矯<lb/>
誣俾議論之歸正事無遺落理則宣昭上足以慰在天<lb/>
之靈下足以遺來世之事昔魏明之讀武紀徒追怒於<lb/>
馬遷太武之悟國書苐滛刑於崔浩方之盛世豈不多<lb/>
慚但臣等誤玷使令匪能述作語任則無分於九牧量<lb/>
才則深愧於三長惟僅足以成篇豈敢言於比事典章<lb/>
之盛雖逺過於前王潤飾之功宜更湏於良史<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻十六</head>
    <p>
<pb n="KR4d0161_WYG_016-1a"/>
欽定四庫全書<lb/>
　紫㣲集巻十六　　　　　宋　張嵲　撰<lb/>
　　制<lb/>
　　　皇后曾祖邢允廸可特贈太傅制<lb/>
勑昔鄧訓多所全活而信家之蒙福翁孺雖坐畏懦而<lb/>
知後之有封厯選作合之祥必有流光之自睠吾外戚<lb/>
何異昔人肆因大享之涓成爰舉納書之令典具官某<lb/>
居鄉有孝謹之譽為吏有平允之稱顧順徳之行雖勤<lb/>
<pb n="KR4d0161_WYG_016-1b"/>
於沒世而為善之報不在於厥身逺逮孫曾來儀宸極<lb/>
均釐廟澤既周浹於寰區恩隆外親可忽遺於泉壤九<lb/>
原有識尚服予休可<lb/>
　　　故曾祖母李氏可特贈蜀國夫人制<lb/>
勑朕稱秩明禋祼獻上及於始祖加惠臣庶追榮逺逮<lb/>
於曾門有加戚畹之賢莫究愍書之贈顧其内助宜沛<lb/>
湛恩具官某曾祖母某氏躬織紝之勤服圗史之訓靖<lb/>
順之徳風行於外姻淑均之和克成於内治積善有慶<lb/>
<pb n="KR4d0161_WYG_016-2a"/>
爰集曾孫乃應俔天之休遂正皇孋之號即荆河之舊<lb/>
壤荒汶蜀之大邦尚服休光永綏宗祏可<lb/>
　　　故曽祖母郭氏可特贈秦國夫人制<lb/>
清姿玉潔令徳蘭芬服女工之勤惟組紃之是事有婦<lb/>
人之徳非傅姆而不行深惟坤載之賢實式家齊之訓<lb/>
顧合宫之竣事罄率土以䝉休豈無光榮慰彼泉壤其<lb/>
易冀方之號遂荒秦土之封尚克欽承永綏胄嗣可<lb/>
　　　故祖邢宗賢可特贈太師制<lb/>
<pb n="KR4d0161_WYG_016-2b"/>
勑朕將明禋於天地必先有事於宗祧鬷格在庭嘉奉<lb/>
璋之有翼衮冕承祀歎元紞之莫供顧其大父之親可<lb/>
後祭澤之及具官某祖某儒雅自奮少憑文吏之茵官<lb/>
學知名晚從大夫之後徳雖積而不耀慶既久而乃彰<lb/>
儲祉發祥既已受神明之况布徳施恵宜益隆肺腑之<lb/>
恩位峻維垣寵加納禭併舉恤章之舊用綏邢氏之祧<lb/>
可<lb/>
　　　故祖母侯氏可特贈韓國夫人制<lb/>
<pb n="KR4d0161_WYG_016-3a"/>
勑朕定宗廟儀法隆竝侑之文下恩澤詔書舉追賁之<lb/>
典既已徧於寰海豈或遺於外親爰推茂恩以廣祭澤<lb/>
具官某故祖母某氏躬魚菽之祭恪謹於春秋服織紝<lb/>
之勤不忘於旦暮居有佩環之節動無燕媠之容積茂<lb/>
閫儀遂光奕葉笄珈象徳既荒吴地之山河湯沐徙封<lb/>
更啟韓侯之土宇尚歆令典相爾後人可<lb/>
　　　故父邢煥可特追封楚國公餘如故制<lb/>
勑國家恩隆外親褒崇后父用漢家之故事或謂過元<lb/>
<pb n="KR4d0161_WYG_016-3b"/>
舅之尊考春秋之舊文則當大紀侯之國豈有惠術之<lb/>
布而遺左戚之良具官某故父某䕃藉高華資材畢給<lb/>
初儀從列有論思獻替之稱晚建節旄頼固圉折衝之<lb/>
略豈顧弛張之或異盖由文武之兼資夀止中身慶鍾<lb/>
椒屋廟中之澤或下及於煇胞福祚之登顧莫先於肺<lb/>
腑維垣峻寵遂冠於周行南國啟封更荒於賜履尚歆<lb/>
渙渥永亢宗家可<lb/>
　　　故母熊氏可特贈魏國夫人制<lb/>
<pb n="KR4d0161_WYG_016-4a"/>
勑朕追維代邸之舊孰先故劒之思雖荇菜之求本資<lb/>
於窈窕而禕䄖之飾未及於深嚴念其母慈可無追賁<lb/>
肆均享帝之福用廣漏泉之恩具官某故母某氏秉徳<lb/>
幽閒飭躬柔正奉順君子色不形於燕私輯和閨門言<lb/>
不踰於閫䦱篤生令女實處中闈已正位於小君更啟<lb/>
封於大國笄珈有耀湯沐増畬尚其淑靈歆承恵澤可<lb/>
　　　陳桷除修撰宫觀制<lb/>
出守雄籓既聞報最退游真館力欲祈閒可無渥典之<lb/>
<pb n="KR4d0161_WYG_016-4b"/>
頒以寵從臣之舊以爾氣和而裕器逹而閎早聯禁槖<lb/>
之班荐剖竹符之任一麾邊壘兩嵗班春方倚其卧治<lb/>
之功而遽有奉身之請即琳館優閒之樂陞書林論譔<lb/>
之華徃體眷懐毋忘猷告<lb/>
　　　擬觀文殿大學士提舉江州太平觀制<lb/>
賞罰不廢於國所以示懲勸之方春秋責備於賢所以<lb/>
明褒貶之大我有成命庸昭至公揚於大庭以儆羣聴<lb/>
具官奮身孤逺有志事為藴功名進取之圗厲邁徃直<lb/>
<pb n="KR4d0161_WYG_016-5a"/>
前之氣蚤策勲於廟社遂登冠於樞機旋以疇庸繼升<lb/>
次輔内總百揆外制六師志求遂而忘力之未能功求<lb/>
成而昧時之未可務專行於已意率弗用於衆謀裕中<lb/>
國而撫四夷朕雖聞於爾志好戰功而輕百姓人久議<lb/>
於汝為且列戍於淮濆以備防於江滸比者易置主帥<lb/>
遷移師屯為謀不臧衆逃其上致封章之驟至豈衆怒<lb/>
之能任一𤯝掩功雖非朕志為法受責在汝無難爰舉<lb/>
憲章以明懲艾其解機衡之任徃均恬逸之休猶加寵<lb/>
<pb n="KR4d0161_WYG_016-5b"/>
名用全體貌嗚呼誦清人亡師之什宜高克之必奔考<lb/>
采蘩用徳之言或孟明之可赦雖爾身之在外諒報國<lb/>
之未忘勉思令猷以圗晚蓋<lb/>
　　　李昉直龍圗閣宫觀制<lb/>
延閣河圗之峻先皇奎畫之藏用待俊㳺時為異選以<lb/>
爾禔身於學飾吏以儒入聯卿棘之班出領郡麾之寄<lb/>
備宣勞効力丐優閒爰陞緑字之華勉狥真祠之請徃<lb/>
祗錫寵毋怠告猷<lb/>
<pb n="KR4d0161_WYG_016-6a"/>
　　　詹大方工部尚書制<lb/>
總領衆務八座憲文昌之星疇若予工六官列起部之<lb/>
長顧欲求賢而試可曷如任舊以視成具官悃愊無華<lb/>
剛毅有立休著純明之譽亟躋清近之班騎省七人知<lb/>
諫大夫彌縫之益烏臺五院肅中執法彈撃之威逮司<lb/>
繕修克彰物采屢披封奏均佚籓符㑹稽方倚於買臣<lb/>
宣室忽思於賈誼趣歸法從還秩冬卿惟器械之備歌<lb/>
於詩而技巧之精紀於史皆述中興之美徃圗率屬之<lb/>
<pb n="KR4d0161_WYG_016-6b"/>
勤雅存定規寜俟多訓<lb/>
　　　工部尚書制<lb/>
朕惟一人之身資百工所能甚備故六官之職任起部<lb/>
以典五材因其技之苦良用考時之治否故周家復古<lb/>
詩稱器械之修漢室中興史紀技能之飭疇咨練逹之<lb/>
士以掌予之工正庶幾製作之善可追蹤於古人具官<lb/>
某早以言揚中膺徳選克勤小物驗於履屣之間能治<lb/>
大官可語繩墨之外入㕘禁近屢有盡規出總州籓居<lb/>
<pb n="KR4d0161_WYG_016-7a"/>
無秕政茲㕘稽於衆論俾進長於冬官爾其度奢儉之<lb/>
中脩國家之用制器惟期於取具斂財無至於傷民若<lb/>
虞舜之工尚克追於前哲廢司空之職當思戒於漢臣<lb/>
懋修爾官無忘朕訓<lb/>
　　　刑部尚書制<lb/>
朕惟政治視民而寛猛刑罰以世而重輕懼其不辜而<lb/>
過及於善人故君子姑欲其寛若其能協於中不失有<lb/>
罪則天下何嫌乎病昔以西漢承嬴秦網宻之後人不<lb/>
<pb n="KR4d0161_WYG_016-7b"/>
聊生故主父温舒建恤刑之議於世宗之朝東京承元<lb/>
哀刑輕之餘人易犯法故梁統崔實立尚猛之論於中<lb/>
興之際伊欲寛不失於廢法而嚴不至於傷恩必推明<lb/>
恕之才寄予欽恤之任具官資材肅給學問淵深入侍<lb/>
燕閒屢罄謀猷之告出居方面益聞課最之優以其經<lb/>
明有威必能平亭於古誼以其文深無害必能悚懾於<lb/>
吏姦方今廢亂之餘姦宄不禁得其情而勿喜其益務<lb/>
於哀矜折其獄以片言尚無忘於明慎勿使臯蘇之美<lb/>
<pb n="KR4d0161_WYG_016-8a"/>
獨為簡策之光徃宿其官毋隳乃力<lb/>
　　　行御史中丞制<lb/>
朕惟四海之大萬務之衆既任股肱之佐以相予裁决<lb/>
庶政又置耳目之司以助予臨照百官不特紏繆繩愆<lb/>
以肅清乎綱紀又将去煩宥善以競勸乎士心貴如鹽<lb/>
梅之協同無取琴瑟之專一戮力以濟迄用有成而比<lb/>
年以來士無特操俗不長厚或交私而順指或激訐以<lb/>
釣名将振起於古風必諮諏於正士以爾具官某執徳<lb/>
<pb n="KR4d0161_WYG_016-8b"/>
彊毅秉心粹夷道誼足以格君心之非廉介足以立懦<lb/>
夫之志匪利回而義疚不吐剛而茹柔使之丞御史之<lb/>
嚴必能重風憲之地噫善人登用則朝廷自尊朕以謂<lb/>
徳之化人如麟鳯之服猛鷙威之肅物若虎豹之衛山<lb/>
林其惟二事之兼足為羣吏之表徃服朕命毋怠厥官<lb/>
　　　兵部尚書制<lb/>
國家有四方之虞天未厭亂察五材之用誰能去兵是<lb/>
用討軍實於閒暇之時脩武經於朝廷之上若根本强<lb/>
<pb n="KR4d0161_WYG_016-9a"/>
固則威聲自振伊欲紀律脩明少長不犯雖統辟之任<lb/>
屬之於主師而紀綱之振實自於中臺疇咨列位之良<lb/>
俾為司武之長具官某以仁者而輔將相之謀以書生<lb/>
而習軍旅之事久更要任鬱為名臣造膝從容每建治<lb/>
安之策偃籓整暇寛予疆埸之虞㑹報政以造朝屬夏<lb/>
官之虚位匪待一人之譽司予九伐之威考周之書司<lb/>
馬掌邦甲兵之政騐詩之雅圻父為王爪牙之臣蓋古<lb/>
列卿實當是任爾其宣明徳義訓飭帥屯申警戎行奮<lb/>
<pb n="KR4d0161_WYG_016-9b"/>
揚威武是惟任職汝則有辭<lb/>
　　　王勝為収復海州除正任觀察使制<lb/>
朕十年生聚𨗳迎恢復之期千里折衝允頼神明之將<lb/>
乃者遣偏師而薄伐陷堅壘以成功獻状既聞疇庸敢<lb/>
後具官某忠誠許國騎射絶人結髪從戎功寖高於百<lb/>
戰忘軀赴難勇常冠於萬夫顧彼孤城敢抗吾旅數門<lb/>
闔而視暇氣已無前濡馬褐以救焚敵不及拒既掃金<lb/>
湯之險致俘訊馘之多載嘉顯庸宜膺懋賞俾正觀風<lb/>
<pb n="KR4d0161_WYG_016-10a"/>
之任上還宣化之章徃體褒優益思奮勵<lb/>
　　　横行帶承宣觀察防禦制<lb/>
朕惟國家世脩其徳而狡敵日載其毒彼冦暴中國幾<lb/>
於坑三十萬衆以痛秦父兄而朕閔餘民每思捐四千<lb/>
戸封以慰趙子弟故徳虐之分乃卒驗於天定之後而<lb/>
忠義之士亦終遂其報國之圗可無褒優以勸義烈具<lb/>
官某以沉毅之資行共用之勇出入行陣所向無前忠<lb/>
勞國家始終不變果有功而自著知有志之必成觀獻<lb/>
<pb n="KR4d0161_WYG_016-10b"/>
状之殊尤宜書勞於異等俾正任於横列且遥領於流<lb/>
行其祗滿溢之恩更勵非常之報<lb/>
　　　岳雲為與番人接戰大獲勝㨗除左武大夫遥<lb/>
　　　郡防禦使制<lb/>
勑師以勝歸策勲於廟禮也若夫成功行封猶有遺者<lb/>
何以為勞臣之勸哉具官某大帥之子能以勇聞比從<lb/>
偏師親與敵角刈旗斬将厥功為多顯賞未行殊非國<lb/>
典其陞庸於横列且遥領於捍防益務忠勤無堕乃力<lb/>
<pb n="KR4d0161_WYG_016-11a"/>
可<lb/>
　　　王徳田師中為張俊提統前去應援順昌府及<lb/>
　　　収復宿亳州並除正任承宣使制<lb/>
勑比遣大将徃修封疆立功而還具以状獻宜攽書命<lb/>
用奨勞能具官某等㧞自鴈行居多誕節知勇自見屢<lb/>
収不戰之功果毅敢前若踐無人之境逮茲一出遂以<lb/>
勝歸具正任於承流以耀明於武略尚圗來効期稱國<lb/>
恩可<lb/>
<pb n="KR4d0161_WYG_016-11b"/>
　　　范沖為臣寮上言禀傾邪之資肆貪墨之行落<lb/>
　　　職依舊宫觀制<lb/>
勑朕進㧞人才以為侍從冀収其用也而功效不著隠<lb/>
匿暴陳猶務優容以蒙其過至於責言來上復何敢私<lb/>
具官某名臣之子趨操不端早交結於左貂信蹤跡之<lb/>
詭秘晚依附於時宰通權顧之金錢欺愚自同於今人<lb/>
考行難逃於清議姑從末減俾麗寛科其鐫延閣之華<lb/>
尚食真祠之奉毋忘念舊以重悔尤可<lb/>
<pb n="KR4d0161_WYG_016-12a"/>
　　　王居正為臣寮上言天資凶悍學術迂䟱好文<lb/>
　　　姦言以欺世俗落職依舊宮觀制<lb/>
勅某迂䟱自任惡戾為資依倚權臣公肆豪奪暴妾其<lb/>
耦不以仁恩驕縦恣睢好行凶徳顧造行之若此豈清<lb/>
議之可逃尚矜重劾之加姑俾寛科之麗其鐫華於延<lb/>
閣仍受禀於真祠祗服明恩無忘念咎可<lb/>
　　　劉岑為臣寮上言先次落職與宫觀令於隣近<lb/>
　　　建昌軍聴候指揮制<lb/>
<pb n="KR4d0161_WYG_016-12b"/>
勑朕愛惜民力深戒妄費故掖庭無見親之賜近習無<lb/>
非時之錫欲廸在位率由儉徳以寛元元衣食之奉焉<lb/>
具官某為吾近臣職司牧養所為不度施予自恣斬艾<lb/>
民力所至為空責言來上良用慨然姑鐫延閣之華尚<lb/>
食奉祠之禄俾居旁近以聽有司民政所闗朕不得而<lb/>
私也<lb/>
　　　范直言為臣寮上言落職與逺小監當制<lb/>
勑頃者臺臣言爾甚醜朕越拘攣之議不汝瑕疵起於<lb/>
<pb n="KR4d0161_WYG_016-13a"/>
棄廢之中擢之居卿之列甚厚而不圗報稱顧乃選愞<lb/>
畏避便文自營何其無竭節首公之義乎責言荐至殊<lb/>
乖委任若置不問何以使人其免所居之官兼鐫寓直<lb/>
之職宥汝以逺徃其思愆筦庫雖卑尚食廪禄吾之遇<lb/>
汝不為無恩也<lb/>
　　　霍蠡為擅離職守及収饋送特落職令吏部與<lb/>
　　　監當差遣其饋送歸還<lb/>
勑吏之交通貨賂與夫畔官離次皆部使者所當謹察<lb/>
<pb n="KR4d0161_WYG_016-13b"/>
而舉法也顧乃身自犯之復何頼焉爾頃從閒廢擢備<lb/>
外臺奉使失指一至於是其鐫職於内閣且左官於筦<lb/>
庫以示懲創益思念咎毋貳其尤朕之於人亦不終棄<lb/>
爾尚勉之可<lb/>
　　　梁揚祖為措置擒捕䖍吉州盗賊今已盡静除<lb/>
　　　顯謨閣學士制<lb/>
勑潢池詰盗既収方面之功循吏著稱宜用增秩之典<lb/>
載之盟府行以賛書具官某䕃藉高華材資畢給初從<lb/>
<pb n="KR4d0161_WYG_016-14a"/>
行於天下居多負絏之勞逮法從於甘泉益振侍臣之<lb/>
譽深通明於吏理克紹續於家聲睠此江西久離宼攘<lb/>
吏唯憂於坐課但肆謾言賊率用於文降未嘗自出爰<lb/>
資敏政輔以兵威取彼凶渠破其姦槖里閭安堵枹鼓<lb/>
稀鳴曾無旬嵗之間盡去積年之害載嘉獻状宜賁恩<lb/>
章升華學士之班増重价籓之寄令行禁止既嚴連帥<lb/>
之威稜俗易風移尚慕古人之條教益殫夙夜以惠黎<lb/>
蒸可<lb/>
<pb n="KR4d0161_WYG_016-14b"/>
　　　陳桷韓世忠奏為與金牌郎君迎敵自淮陽城<lb/>
　　　下差委去湖陵千秋同共措置逐次獲㨗欲乞<lb/>
　　　除落過其元帶貼職詳察施行奉㫖右朝請大<lb/>
　　　夫㕘謀官依舊右文殿修撰制<lb/>
勑憺威於境固資閫外之良揆策於軍亦頼幙中之彦<lb/>
爾頃詒吏議名在刑書荐厯嵗時既從昭雪逮此偏師<lb/>
之出具宣賛畫之勞宜還論譔之華以示褒優之渥尚<lb/>
殫夙夜益茂逺圗可<lb/>
<pb n="KR4d0161_WYG_016-15a"/>
　　　宋萬年為金人侵犯紏集軍馬竭力保捍敦減<lb/>
　　　過官依舊給還仍差擢知慶陽軍府兼主管經<lb/>
　　　略安撫司公事節制鄜延環慶路軍馬換給仍<lb/>
　　　陞除直顯謨閣制<lb/>
朕惟強敵入宼自非智者獻謀勇者出力以逆折其鋒<lb/>
曷能有濟哉爾奮身儒學擢任邊𤨏紏合義旅為國保<lb/>
民大帥上功三復嘉歎陞華延閣用勸忠勤尚懋爾圗<lb/>
以底成績<lb/>
<pb n="KR4d0161_WYG_016-15b"/>
　　　小使臣帶閤門祗候制<lb/>
朕惟陜服河外淪陷積年忠義之徒未嘗忘漢果俟可<lb/>
為之㑹皆立昭明之功覽獻状之㳫來顧疇庸之可後<lb/>
俾進秩於武列且庀職於九閽益厲爾圗嗣膺褒陟<lb/>
　　　牛霆為措置捍禦賊馬保守宿州備見宣力忠<lb/>
　　　義可嘉特除閤門祗候兼殿前司選鋒軍将官<lb/>
　　　依舊添差宿州兵馬鈐轄純制本州管内諸山<lb/>
　　　寨鄉義民兵制<lb/>
<pb n="KR4d0161_WYG_016-16a"/>
勑符離今最被邉宻邇仇讐為朝夕釋憾之地朕念其<lb/>
餘民不忘日夜爾能紏合義旅全父兄之親見忠勇之<lb/>
節可無寵奨以厲其餘俾庀職於九閽兼将屯於七萃<lb/>
益思奮發嗣有褒陞可<lb/>
　　　正使帶團練刺史閤門宣賛舎人制<lb/>
士夫所重者節義國家所恃者人心懐節義以立功名<lb/>
其何不濟因人心而圗恢復亦将庶幾覽觀獻状之來<lb/>
殊契予𠂻之素其敷賛命以勸勞勤爾等㧞從行伍之<lb/>
<pb n="KR4d0161_WYG_016-16b"/>
中深明逆順之理秉心忠壮立義不侵遂厲良圗以有<lb/>
殊績其貫秩於諸使仍遥領於兵團祗服官榮嗣有褒<lb/>
陟<lb/>
　　　給事中制<lb/>
朕欲發號施令舉皆得百姓之和亦惟論議之臣有以<lb/>
補官政之闕東臺𤨏闥出納是司與其已行而病民孰<lb/>
若未行而錯議苟愆令之盡舎則善治以何難思得其<lb/>
人付之此職以爾具官某稱道不倦守學彌惇通逹古<lb/>
<pb n="KR4d0161_WYG_016-17a"/>
今之宜練習兵民之故封駁之任僉曰汝宜爾其審朝<lb/>
廷命令之否臧察有司請事之當否以同異相濟於省<lb/>
戸之内俾徳澤遍及於海隅之間思業其官無廢朕命<lb/>
　　　趙不棄知臨安府制<lb/>
王畿之畫千里京邑之宅四方朕於駐蹕之區視若上<lb/>
都之重擇守有同於尹正疇咨慎簡於賢材具官某屬<lb/>
藉之英幹局之敏荐更事任備著勞能江左九州斡漕<lb/>
臺而佐國坤維萬里覈軍餉以寛民趣歸亞卿之班亟<lb/>
<pb n="KR4d0161_WYG_016-17b"/>
寘從臣之列顧冬官營繕未究設施之長惟天府浩穰<lb/>
政須彈壓之治用擢陞於次對仍兼率乎十連使缿筩<lb/>
屏於姦蹤而桴鼓徹於盗警與古無愧則予汝嘉<lb/>
　　　張澄知襄陽府制<lb/>
襄陽鄢郢之北門禹貢荆湖之南境膏腴沃野脣齒重<lb/>
湖朕思求侍從之良以穆蕃宣之寄頒我寛詔協於疇<lb/>
咨具官某智警而明氣和而裕聯清班於八座有𨗳節<lb/>
之四騏久持橐於禁塗屢攬麾於名郡自㳺真館簡在<lb/>
<pb n="KR4d0161_WYG_016-18a"/>
沖懐念償麥之風可鍳於昔賢而澆瓜之好宜敦於邊<lb/>
壘徃莅一麾之守兼分十國之連載剖籓符固吾疆圉<lb/>
勉圗後效祗副寵光<lb/>
　　　汪召嗣知潼川府制<lb/>
具官某朕思民丙夜欲其田里之安擇守坤維付以籓<lb/>
宣之任以爾縁飾吏事通逹民情紆郡紱以拊綏有嘉<lb/>
恵術馳使軺而将漕克著賢勞眷言梓潼逺在劔蜀徃<lb/>
布惟良之政庶分廼顧之憂勉服訓言益圗報効<lb/>
<pb n="KR4d0161_WYG_016-18b"/>
　　　張逵為男中孚奏先父逵於靖康二年勤王殺<lb/>
　　　敗金兵又隨觧潜應援太原奮不顧死遂至戰<lb/>
　　　沒特加贈開府儀同三司制<lb/>
朕嘉致果之烈而高勇爵之科悲死事之臣而厚飾終<lb/>
之典其有紓忠疆埸隕命戎行未加隠恤之恩曷盡褒<lb/>
崇之意具官某禀山西之鷙勇襲将種之餘風貫總韜<lb/>
鈐便習騎射早繇疾戰屢多傳校之功遂以勇聞累賜<lb/>
上聞之爵乃眷靖康之末嘗興奔命之師逮戰南闗頗<lb/>
<pb n="KR4d0161_WYG_016-19a"/>
聞嘉績至解圍於大鹵倐遭難於顔行尋王室之方騷<lb/>
致遺忠之未録茲由冡嗣具列前勞深慨予𠂻遂疏恤<lb/>
典俾視儀於三事用追賁於九原<lb/>
　　　翰林學士制<lb/>
司訓告於嚴近期以鼔動四方備顧問於燕閒期以彌<lb/>
縫庶政自非學業之茂兼討論潤色之工智慮之深通<lb/>
國家表裏之要則何以重高門之地稱内相之名具官<lb/>
某有太叔之文而行之以敏有叔向之智而濟之以通<lb/>
<pb n="KR4d0161_WYG_016-19b"/>
中外踐更風望彌劭雍容諷議補益洪多掌誥西垣綽<lb/>
有除書之譽縯綸鼇禁益觀掌制之工方今國家多虞<lb/>
機務至重聘問交於隣國號令逹於四方式資深厚之<lb/>
文形予惻怛之意庶幾河東之癃老扶杖而徃聴河北<lb/>
之悍卒感泣以革心若夫辭令之修賢於甲兵之用故<lb/>
子産戎服将事文伯不能詰孔子則謂其文辭為功壊<lb/>
垣納車趙孟不敢犯孔子則謂其諸侯是頼古之立國<lb/>
夫豈一端勉思昔人以稱朕命<lb/>
</p>
<p>
</p>
  </div>
</body>
</text>
</TEI>
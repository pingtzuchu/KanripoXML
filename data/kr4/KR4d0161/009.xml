<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫微集巻九</head>
    <p>
<pb n="KR4d0161_WYG_009-1a"/>
欽定四庫全書<lb/>
　紫微集巻九　　　　　　宋　張嵲　撰<lb/>
　　七言絶句<lb/>
　　　乘舟阻風<lb/>
平生所遇悉堪咍徃返江湖知㡬回長是扁舟阻風浪<lb/>
羡他舟楫掛帆来<lb/>
　　　送陳忠玉兼寄尹夢得黄仲通并寄季通姪<lb/>
當時分袂各丁年南國相逢鬢已班羡子還来覲丘隴<lb/>
<pb n="KR4d0161_WYG_009-1b"/>
益令歸夢繞金山<lb/>
少年渾欲不勝衣豐下如今帶十圍他日飛揚未輕料<lb/>
卜居終欲近郊扉<lb/>
百年門户已蕭然每喜人傳小阮賢好遣僕童種榆檟<lb/>
老夫行欲賦歸田<lb/>
南川解袂十年餘環堵蕭然頗自娱生計荒餘莫深恨<lb/>
歸来猶得在枌榆<lb/>
君歸多問尹夫子病後新詩定益工鴻雁南来書不到<lb/>
<pb n="KR4d0161_WYG_009-2a"/>
想應全未廢書空<lb/>
　　　龍洞<lb/>
瀑溜落巖氷柱碎迸珠跳沫似飛埃西風更與逰人便<lb/>
時送輕塵灑面来<lb/>
巖樹交柯如有意欲將宻葉蔽溪門紫府沿源應不逺<lb/>
未知相去㡬程雲<lb/>
　　　過鄖鄉寒食日<lb/>
蒼茫雲樹渺相迎山縣燒餘祗故城雞犬不聞仍禁火<lb/>
<pb n="KR4d0161_WYG_009-2b"/>
經過轉見亂離情<lb/>
　　　夢中作後兩句前句覺後足成皆夢中所見也<lb/>
山南山北是人家紅杏香中日未斜傳語春風能㡬日<lb/>
慎無吹折最髙花<lb/>
　　　閏月二日始開北牕籬門<lb/>
夏郊群樹緑冥冥北户今朝又脱扄極目不知何所詣<lb/>
三年於此看縈青<lb/>
　　　掌口寺寮聞杜鵑<lb/>
<pb n="KR4d0161_WYG_009-3a"/>
青林雨濕煙濛濛杜鵑含寃號晚風雨轉蕭蕭聲轉急<lb/>
不堪聞在亂離中<lb/>
　　　山中月夜聞杜鵑憶鹿門舊逰<lb/>
隂隂緑桞子規啼風送餘聲夜轉悲山月籠明蘭氣馥<lb/>
怳然如在鹿門時<lb/>
　　　暮春道中聞蟬<lb/>
西山日落東山明長風吹花客心驚房州氣候不可解<lb/>
嫩葉暗中蟬亂鳴<lb/>
<pb n="KR4d0161_WYG_009-3b"/>
　　　夜雨有作<lb/>
睡足秋堂夜雨聲天涯此夕歎飄零空堦滴瀝腸堪斷<lb/>
更向芭蕉葉上聽<lb/>
　　　仇氏園<lb/>
修竹青冥山翠合圓荷枯倒水禽飛造門休問林塘主<lb/>
暫借閒窗負暖暉<lb/>
　　　過覃氏園偶題<lb/>
十日濃隂飛細雨清川初漲水平沙幽人閉户春已半<lb/>
<pb n="KR4d0161_WYG_009-4a"/>
開遍山南山北花<lb/>
　　　思故園<lb/>
桞外髙風盡日吹春来不省見花枝漢傍别墅三株杏<lb/>
記得飄零似雪時<lb/>
　　　十二月旦雪霰大摰<lb/>
憶昔尋梅漢水傍故乗微霰渡澄江如今飄泊閩山側<lb/>
擁褐安禪聽打窗<lb/>
　　　七月二日大風作一晝夜方止土人云此風潮<lb/>
<pb n="KR4d0161_WYG_009-4b"/>
　　　信也<lb/>
風不終朝聞老氏撼山今既一期<hi>自旦至旦為期</hi>餘得非造化<lb/>
誇能事要使人無盡信書<lb/>
後世新竒方競出難持古語對時云欲將老氏飄風語<lb/>
刋剟還同火浣文<hi>魏文帝作皇覽著無火浣布至明帝時貢至刋去此節</hi>
風潮初見土人云<hi>海風每作大則三日稍小則四日土人謂之風潮五六年一作</hi>始愧<lb/>
鯫生泥昔言却以所經疑柱史著書應祗為中原<lb/>
　　　詠鶴<lb/>
<pb n="KR4d0161_WYG_009-5a"/>
引吭清噭達天外何意留連豢養恩我亦乆懷區外志<lb/>
終當乗此羾天門<lb/>
非干位置異雞群自是昂藏絶世紛若使風標公子見<lb/>
亦應慙恨不如君<lb/>
當年君子成猿鶴物化誰能不愴神奮翼一歸霄漢後<lb/>
安知不作艾封人<lb/>
心期附鳳參雲駕豈與凡禽共苑園黄鵠無能猶自免<lb/>
應縁逺去不乗軒<lb/>
<pb n="KR4d0161_WYG_009-5b"/>
千年一度復来歸城郭何人識令威當日榮華竟誰是<lb/>
祗應皆作路塵飛<lb/>
　　　孤山<lb/>
日薄城煙湖面紅勝逰常恨隔崇墉不如縱櫂絶湖去<lb/>
却聽孤山打暮鐘<lb/>
　　　贈何子應侍兒<hi>去非有詩贈何兼及侍兒</hi>
何郎當日在房州曾見梅花倚郡樓賦罷凌風人已朽<lb/>
後来白盡㡬人頭<lb/>
<pb n="KR4d0161_WYG_009-6a"/>
憶見紅茵起襪塵十年相遇淛河津慇懃怪我凋雙鬢<lb/>
不似花枝郤耐春<lb/>
　　　山中校書時有田父擕酒見訪<lb/>
讎書不必天禄閣林下巾箱且自擕時有田翁来暱飲<lb/>
嗟無太乙照青藜<lb/>
　　　魏塘荒僻春来無雜花一枝可慰逐客二月二<lb/>
　　　十六日見籬外桃花盛開如爍紅霞因為絶句<lb/>
　　　一首<lb/>
<pb n="KR4d0161_WYG_009-6b"/>
狂風㡬日漲黄塵籬外桃花忽照人不有繁紅慰逐客<lb/>
二年不識淛江春<lb/>
　　　凌雲見桃花<lb/>
曠却相隨不相識主翁翻作白頭新桃花未見不曾失<lb/>
拈出還成埋没人<lb/>
　　　二月二十四日至魏塘<lb/>
桃花零落怨春回松下朱門向水開燕子不知非舊客<lb/>
依然還取故巢来<lb/>
<pb n="KR4d0161_WYG_009-7a"/>
茫茫白水環虚市股引清渠繞梵宫一夜春風入髙栁<lb/>
怳如身在海濤中<lb/>
青葉生林啼鳥新出門逢水不逢人楊花滿地披重蠒<lb/>
不信人間有暮春<lb/>
雨罷青枝猶裊裊風餘紫燕故翩翩垂簾竟日無餘事<lb/>
庭草雖長不用鞭<lb/>
病起清羸廢酒巵茶煙聊復颺輕颸卜居便作千年計<lb/>
㑹見蟠桃著子時<lb/>
<pb n="KR4d0161_WYG_009-7b"/>
一行䟱桞對柴門又見荒煙上晚村日日牆隂觀日影<lb/>
人生消得㡬黄昏<lb/>
今朝自撒窗前柵决眥雙鳬没綺塍便是提封無限界<lb/>
不憂閩陌誤東陵<lb/>
　　　法界頌二首<lb/>
木人睡足理精神大地山河勿一塵不是解談無口論<lb/>
由来不及世間人<lb/>
山河大地因誰有聞見覺知非我親不挂一絲全體露<lb/>
<pb n="KR4d0161_WYG_009-8a"/>
真成本分住山人<lb/>
　　　自房州歸掌口聞杜鵑時杜鵑花盛開<lb/>
亂中一任青春去秪有閒愁作鬢華日暮風吹古原樹<lb/>
杜鵑啼遍滿林花<lb/>
　　　澗邊<lb/>
喬林近水葉隂隂縈石溪流自淺深隔水羣山森夏木<lb/>
白雲樓起媚遥岑<lb/>
　　　夜坐<lb/>
<pb n="KR4d0161_WYG_009-8b"/>
地爐火煖壁燈青虛閣風驚鐸亂鳴門掩上方山月黑<lb/>
北窗危坐聽松聲<lb/>
　　　晚歩<lb/>
晚来聊復岸烏紗指㸃園林已罷花髙桞交隂斜日照<lb/>
閒擕兒稚看棲鴉<lb/>
　　　崇山圖七賢詩<lb/>
短壑長松經始餘次山無徃不從吾便應掃盡陳蹤蹟<lb/>
摹作三溪少隐圖<lb/>
<pb n="KR4d0161_WYG_009-9a"/>
峴首登臨事已非風流千古載豐碑鑿空尋出崇山景<lb/>
又作襄陽一叚竒<lb/>
居士胷中有丘壑買山占得水雲寛七峰環合三溪碧<lb/>
盡付騷人一倚欄<lb/>
負郭幽崖面武當襄江前占水雲長四時景趣無窮盡<lb/>
俱向公家静隱堂<lb/>
兩山列影作眉愁盡付襄江一鑑收問訊風光應更好<lb/>
賦詩誰與共清流<lb/>
<pb n="KR4d0161_WYG_009-9b"/>
山容渾似關南見水曲初疑峴首看聞説新堂多勝槩<lb/>
待飛一葉上雲端<lb/>
　　　内人斜<lb/>
當日承恩向壁門今同傖鬼落荒村丘墳埋没生秋草<lb/>
人事如斯詎可論<lb/>
山色依依水自流内人斜畔最堪愁荒榛蔓草縈寒骨<lb/>
更有何人弔杜秋<lb/>
　　　晚望西崖<lb/>
<pb n="KR4d0161_WYG_009-10a"/>
西崖佳樹緑層層日落山煙滿樹生蕭然倚杖疎籬外<lb/>
遥聽幽泉斷續鳴<lb/>
　　　登石門山山側有觀基在荒筠中不可到山相<lb/>
　　　對即新安縣也今謂之新安平<lb/>
嶺樹疎疎秋景明荒筠埋没觀基平石門山下微江水<lb/>
依舊東流日夜聲<lb/>
石門山對新安縣基址平来蔓草秋千尺微江清見底<lb/>
悲鳴還向縣前流<lb/>
<pb n="KR4d0161_WYG_009-10b"/>
　　　梅<lb/>
一枝寒艷映窗光蘂氣侵衣斷客腸漢上水邊千萬樹<lb/>
春来何地着清香<lb/>
　　　偶成梅詠<lb/>
開時都不值繁華結實調羮尚有誇若語當年上春事<lb/>
總輸凡木後開花<lb/>
故園微路遶江干常記開時偪嵗寒萬里臨風驚老眼<lb/>
却疑還是霧中看<lb/>
<pb n="KR4d0161_WYG_009-11a"/>
霧態風姿紫府仙直疑清夜降羊權不知老大心灰乆<lb/>
香氣撩人似昔年<lb/>
　　　覽鏡<lb/>
覽鏡知予骨相屯便當終與老農隣議將此地為莵圃<lb/>
種藥栽花二十春<lb/>
　　　興州看月上<lb/>
城下滄波去不停城頭吹角作邊聲去年此夜深閨月<lb/>
今向興州山上明<lb/>
<pb n="KR4d0161_WYG_009-11b"/>
　　　溪傍梅花初開<lb/>
細挹幽香辨殘雪却驚寒谷獨先春慇懃為記春風面<lb/>
他日重来是故人<lb/>
溪流一派碧潺潺落蕊隨溪出亂山惟有劉郎重廻首<lb/>
徃来行客更誰攀<lb/>
　　　冐雪早行<lb/>
每憶西山千丈秀雲霾對面失空青千林夜雪無人跡<lb/>
獨䇿羸驂帶曉星<lb/>
<pb n="KR4d0161_WYG_009-12a"/>
　　　秋晚遊謙上人菴四首<lb/>
嶷嶷羣峰當戸立泠泠絶澗出山長虚寮竟日無餘事<lb/>
黙坐時聞柏子香<lb/>
兩岸喬松上冷煙誅茅逺在亂峯前居人不識新菴路<lb/>
欲入山門尋細泉<lb/>
霜落秋山楓樹紅茅簷直面列諸峯上人竟日觀心坐<lb/>
粥飯遥慿别寺鐘<lb/>
溪流觸石轉輕雷境静身閒萬慮灰西崦逺寺青煙外<lb/>
<pb n="KR4d0161_WYG_009-12b"/>
時聽鐘聲度壑来<lb/>
　　　寒食日兒輩遊尼菴戯作<lb/>
雜英滿樹春欲過修竹參雲萬餘箇頭陀雲頂出迎賔<lb/>
恐是當時劉鐡磨<lb/>
　　　讀太平廣記三首<lb/>
禁苑茫茫盡日吹桃紅李白祗青枝唯餘阿醋偏驕妬<lb/>
不畏封家十八姨<hi>漢趙昭儀姊妹驕妬</hi>
月下来過徴士門可憐桃李盡能言其如苦畏春風暴<lb/>
<pb n="KR4d0161_WYG_009-13a"/>
可為牆東植絳幡<lb/>
夢裏空驚嵗月長覺時追憶始堪傷十年烜赫南柯守<lb/>
竟日歡娱審雨堂<lb/>
　　　早發竹山<lb/>
天外峯巒排木杪江邊石氣動雲根慿誰為謝東流水<lb/>
好送寒聲入故園<lb/>
去水湯湯縈嶼轉前山恰恰與雲平僕夫應怪微吟苦<lb/>
寧識江頭送目情<lb/>
<pb n="KR4d0161_WYG_009-13b"/>
　　　竹山道中<lb/>
青山忽斷開平陸雞犬人煙太古風野老誅茅寧有意<lb/>
一生身在翠微中<lb/>
　　　再到竹山<lb/>
衰草連雲鴉亂飛荒城寂厯澹寒曦屋廬燒盡民居少<lb/>
祗有青山似昔時<lb/>
　　　老罷<lb/>
滿谷千千萬萬紅含情一一待春風難將朽質争娟好<lb/>
<pb n="KR4d0161_WYG_009-14a"/>
拚却輪囷似老松<lb/>
　　　癸亥春<lb/>
荒村渺渺不知春三見籬邊物態新漸習魚蝦解蠻語<lb/>
自疑元是魏塘人<lb/>
　　　春詞<lb/>
莽莽暄風吹九州春来何處不消憂林間鳥語隨時好<lb/>
花裏風光映日流<lb/>
無復餘聲到耳邊衡門不閉亦蕭然風枝鳥語皆無賴<lb/>
<pb n="KR4d0161_WYG_009-14b"/>
每向春晴聒晝眠<lb/>
　　　春間作<lb/>
桃花逺近火成堆誰遣黄昏動地来與使便成零落去<lb/>
何如前日未吹開<lb/>
　　　有感二首<lb/>
題巻安西嗟妙蹟翩翩遥想翥龍鸞那知偶落黠奴手<lb/>
只作葡萄一斗看<lb/>
庾翼神明還舊觀蕺山草樹見揮毫如今祗作葡萄用<lb/>
<pb n="KR4d0161_WYG_009-15a"/>
惆悵遭離老虜曹<hi>老虜曹漢書語</hi>
　　　雨後愴然有感<lb/>
騰騰醉裏十年事睒睒窗前半夜燈老去自堪愁作伴<lb/>
雨聲何用更慿陵<lb/>
　　　贈南回了豐上人三首<lb/>
徧參初自浙江回梵刹金鋪始奂開袖手却来巖下住<lb/>
蕭然一逕長莓苔<lb/>
連階澹澹方池水擁檻煌煌百日花遥想老豐秋雨夜<lb/>
<pb n="KR4d0161_WYG_009-15b"/>
跏趺獨坐聴鳴蛙<lb/>
雙頬朱丹雪染眉終朝一飯便無為庭前柏是初年種<lb/>
今見森森合抱時<lb/>
　　　張文潛作淮隂侯詩有平生蕭相真知已何事<lb/>
　　　還同女子謀句因為蕭相代答一首<lb/>
當日追亡如不及豈扵今日故相圖身如累卵君知否<lb/>
方買民田欲自汙<lb/>
　　　贈僧<lb/>
<pb n="KR4d0161_WYG_009-16a"/>
片雲一去㡬時廻好在江心碧玉堆他時倘記珍台客<lb/>
黙坐猶能遣化来<lb/>
　　　寄漢上禪者<lb/>
睡起題詩寄漢濵㡬年音信斷知聞何人為我持瓶去<lb/>
滿貯虚曇一餉君<lb/>
　　　寄謙上人<lb/>
屋裏迷家張處士上門指路上人謙如今線索都齊露<lb/>
拍手呵呵未是忺<lb/>
<pb n="KR4d0161_WYG_009-16b"/>
　　登胥山贈長老净曇二首<lb/>
白水環村漫漫流天邊浮緑逺眉修春晴一試登山屐<lb/>
愧乏新詩與惠休<lb/>
詩律遥追璨可流安禪總不礙聞修勸君着意捜新句<lb/>
准擬他年有惠休<lb/>
　　　法界頌<lb/>
自從仭得無邊界宇宙方知狭陋生時節短于羊胛熟<lb/>
廣輪才似一牛鳴<lb/>
<pb n="KR4d0161_WYG_009-17a"/>
　　　呈湖州趙再可舍人二首<lb/>
五雲螭陛舊仙翁来徃琉璃一色宫未到行人已能說<lb/>
使君清與霅溪同<lb/>
一舸乗風汎渺茫来依芳杜雪鷗行難將野服隨賔履<lb/>
七字聊参燕寢香<lb/>
　　　晚秋風雨<lb/>
滿目蕭蕭雲氣流芭蕉梧葉共颼飀松門盡日無来客<lb/>
獨與疎篁傲晚秋<lb/>
<pb n="KR4d0161_WYG_009-17b"/>
　　　七月二十日忽有青蠅翔舞坐隅揮之不去<lb/>
每見營營止樊棘不應遺矢未央宫恐報苻堅筆端事<lb/>
自疑今在洒心中<lb/>
　　　趙表之送梅并詩次韻<lb/>
緑蓓繁時春欲暗曉霜濃處信初来今朝消息南枝露<lb/>
知是㣲陽九地回<lb/>
不著名身與句身逈然超過亦無真誰知終日騰騰者<lb/>
便是當来本分人<lb/>
<pb n="KR4d0161_WYG_009-18a"/>
都縁老罷無筋力不是萌心有愛憎他時聊作逢塲戯<lb/>
分謗圖知我亦曾<lb/>
未忘一笑杯盤樂終愛忘言氣味長多慚居士梅花供<lb/>
舉世何人解識香<lb/>
　　　再次前韻<lb/>
曩日不縁逃暑至今朝端為探春来梅花落去香渝烈<lb/>
去去還應首重廻<lb/>
若認諸空猶是妄莫言衆有便非真今朝試遣木居士<lb/>
<pb n="KR4d0161_WYG_009-18b"/>
問取頭陀菴裏人<lb/>
齊國饋時堪出走東山擕處未生憎道人莫謂全無念<lb/>
行樂湏知此日曾<lb/>
亂蕊晚迎晴日暗疎枝逈映暮山長蕭然一榻安禪夜<lb/>
細雨輕風為發香<lb/>
野泉決決貫城来紅紫商量次第開尚想梅横却月觀<lb/>
遥知雲雨暗陽䑓<lb/>
晴空杳杳冥鴻逺阿閣沉沉社燕回酬酢風光堪一醉<lb/>
<pb n="KR4d0161_WYG_009-19a"/>
却虞蜂蝶浪相猜<lb/>
　　　登樓對雪<lb/>
氷花不省如斯暴疑是吹沙打夜窗莫遣沉隂增敵氣<lb/>
且將盈尺作農祥<lb/>
朔風㡬夜相回薄世路秪今多苦辛擒冦可無懸瓠將<lb/>
泛舟未許剡溪人<lb/>
　　　遊獨孤城<lb/>
微王舊國雲煙古獨氏空城睥睨平故物祗應惟石瀨<lb/>
<pb n="KR4d0161_WYG_009-19b"/>
昔人曾此聽寒聲<lb/>
　　　登真觀遺履池<lb/>
古柏參天鶴不歸空餘池水澹清暉當時遺舄今安在<lb/>
應作雙鳬過水飛<lb/>
　　　雙楠送何致逺歸陕西<lb/>
亂後生涯似轉蓬何堪送客值秋風含悽試看東歸路<lb/>
只見青山繞漢中<lb/>
日落邊城旌斾愁漢家鐡馬正防秋慇懃送子西征路<lb/>
<pb n="KR4d0161_WYG_009-20a"/>
弩力班超萬里侯<lb/>
　　　種松<lb/>
壽張種漆將為器假用終能及里閭我植青松期偃蓋<lb/>
蒼然相對雪霜餘<lb/>
紛紛羣木望秋零獨喜新松五鬛音他年城郭人非舊<lb/>
我始擕鋤斸茯苓<lb/>
　　　贈翁法師<lb/>
松水為資萬事輕蕭然一室寄餘生勞君回去来相過<lb/>
<pb n="KR4d0161_WYG_009-20b"/>
可見髙人世外情<lb/>
病餘蒲桞懼先秋妄想仙人十二樓好住名山煮白石<lb/>
他年因子問丹丘<hi>松水事見北史徐則傳煮白石晋鮑靚事</hi>
　　　心老得法天柱修静能道黄龍㑹中諸耆舊及<lb/>
　　　他宗派知名士辛酉秋應供兹院刻意行道訖<lb/>
　　　無應者眀年夏末一日棄去将適焦山圖巖以<lb/>
　　　棲老焉丐余詩以行為作三絶句<lb/>
經年于此忍朝飢又見秋山草木腓滿口陽春無和者<lb/>
<pb n="KR4d0161_WYG_009-21a"/>
却將錫杖向空飛<lb/>
道人别我焦山去擬卜穹巖畢暮年帆来帆去澄江濶<lb/>
我亦心馳落照前<lb/>
口如布穀本無語身似虚空何所還觀音巖逈出雲雨<lb/>
好住幽窗望小山<hi>心本淮南人</hi>
　　　贈羽人<lb/>
逌然誰識坐忘心擁褐無言閉息深庭竹自揺人語寂<lb/>
終朝相對祗胎禽<lb/>
<pb n="KR4d0161_WYG_009-21b"/>
清晨叩齒誦黄庭綘闕珠宫㑹衆靈齋罷藥爐深炷火<lb/>
戯攀庭樹作熊經<lb/>
　　　芍藥<lb/>
時人惟解愛芳菲服媚香濃竟莫知幽卧獨憐芳氣馥<lb/>
世間惟有桞州詩<lb/>
凄凄寒雨送餘春繁艷濃香慰病身忽作暖風遲日想<lb/>
慨然如在漢江濵<lb/>
典刑雖有但傷心芳氣時来尚滿襟還似夏侯家衆妓<lb/>
<pb n="KR4d0161_WYG_009-22a"/>
隔簾聊聽繞梁音<lb/>
淺白輕黄皆異態還如妬寵各低垂暖風一陣塗香烈<lb/>
午酒醺酣嗅蕊時<lb/>
芳氣時時侵鼻觀令人三復桞州詩非因寂寞耽幽意<lb/>
醉倒花間未必知<lb/>
　　　暮春山中<lb/>
經時避地隐蒼巖世慮忘来萬事堪日暮獨行南澗側<lb/>
遥依疎樹望晴嵐<lb/>
<pb n="KR4d0161_WYG_009-22b"/>
　　　絶句<lb/>
日炙櫻桃已半紅更薰花氣滿襟風路傍謁舎蹲遺獸<lb/>
應有荒墳在麥中<lb/>
</p>
<p>
</p>
  </div>
</body>
</text>
</TEI>
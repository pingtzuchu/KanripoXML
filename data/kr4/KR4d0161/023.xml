<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集卷二十三</head>
    <p>
<pb n="KR4d0161_WYG_023-1a"/>
欽定四庫全書<lb/>
　紫㣲集卷二十三　　　　　宋　張嵲　撰<lb/>
　　表<lb/>
　　　衢州謝到任表<lb/>
奉祝釐於靖館久愧空餐分支郡之左符謬叨共理方<lb/>
灑濯之云始益周章而自驚巳至所臨首宣上徳<hi>中謝</hi>
伏念臣奮由孤逺本乏技能逢千載之一時玷侍臣之<lb/>
華選叨逾過分滿溢挺灾頼神聖之優容越死亡而全<lb/>
<pb n="KR4d0161_WYG_023-1b"/>
度一離擯斥四閱嵗華歎自絶於明時分畢生於㪚地<lb/>
敢期一旦忽拜殊私惟起廢之深恩闊無近比圖仰酬<lb/>
之㣲効但有捐軀眷此三衢著稱二浙郊畿宻邇允謂<lb/>
要藩賔客往來最為孔道在材能懼猶未給於選愞何<lb/>
以責成奉承以還怔營罔措此蓋伏遇皇帝陛下奉無<lb/>
私而勞下不求備以與人謂臣嘗列於從班必能知朝<lb/>
廷之意察臣久居於田里將粗識小人之依使之當官<lb/>
庶無妄作臣謹當夙宵從事寤寐勤民仰體隆寛傍師<lb/>
<pb n="KR4d0161_WYG_023-2a"/>
甲令欲里閭之無愁嘆務廣主恩思玷缺之復艱難終<lb/>
除愧耻<lb/>
　　　慰終制表<lb/>
徹几筵於别殿已畢外除奉神靈於中祧復將易祭凡<lb/>
居率土尚有餘哀伏惟皇帝躬儉承天孝思錫類願寛<lb/>
濡露之感以慰函生之心<lb/>
　　　慰終制表<lb/>
服勤致孝已終信黙之期明發不忘益動隙駒之感方<lb/>
<pb n="KR4d0161_WYG_023-2b"/>
遏音之甫畢罄有截以摧傷竊以發蓼莪之篇哀痛未<lb/>
怠舉内服之祭日月有期既窮天下之至文是謂聖人<lb/>
之逹孝伏惟皇帝道同堯禹行法參騫羮墻之思尚深<lb/>
於舜慕慈良之效將佇於商興少寛仁聖之情下慰臣<lb/>
民之望<lb/>
　　　賀僕射相公表<hi>按表當作啟</hi>
伏審誕膺帝制登冠冡司進之位著之隆祚以國名之<lb/>
美恭惟慶慰竊以國家置相孰先道徳之師若夫艱故<lb/>
<pb n="KR4d0161_WYG_023-3a"/>
未夷尤重謀謨之略矧四夷懐匪茹之日而五大乖居<lb/>
位之宜固當措意之所先要在宻庸而罔覺安危所繫<lb/>
今古攸同昔漢氏削七國之圖良以急之不漸如吉甫<lb/>
易列藩之任乃能斷而後行夫惟理順而慮周故得事<lb/>
同而功倍計安中夏名動諸戎豈其非常多懼之原成<lb/>
於衆異難同之日元功可賛有識惟均遂躋漢相之尊<lb/>
益重周邦之喜伏惟某官學傳孔孟業茂伊臯仰窺輔<lb/>
治之大方實本誠身之能事民謡更而載美始知少正<lb/>
<pb n="KR4d0161_WYG_023-3b"/>
之為非國勢久而自安尚使封倫之及見逮茲一舉尤<lb/>
契羣心某荷徳至深吹生莫踰早逢禍亂之亟思欲為<lb/>
太平編戸之民晚遭擯斥而來恐不在中興名臣之列<lb/>
未决躬耕之計秪慿黄閣之知欣慰之情倍萬倫等<lb/>
　　　代劉寶學彦修謝安置表<lb/>
擢髮之愆宜當重辟更生之造尚保㣲軀祗荷寛恩惟<lb/>
知感涕伏念臣頃由乏使出佐元戎亟以殊私遽登邇<lb/>
列每思報塞不惮死亡昧持重以保身致輕儳而誤國<lb/>
<pb n="KR4d0161_WYG_023-4a"/>
原其初志謂立事之可幾逮至隳功悟匪才之難强師<lb/>
徒撓敗壃埸侵陵軫凝旒宵旰之憂詒黎氓肝腦之禍<lb/>
咎由臣執謗欲誰分宜公議之不容况罪尤之多積委<lb/>
之司敗自有常刑豈謂上仁但從輕典投之裔土庸示<lb/>
至公此蓋伏遇皇帝陛下體天地之㴠容後雷霆之震<lb/>
耀不欲為人而撓法故令禦魅以代誅臣敢不體骨肉<lb/>
之至恩誓刻肌而悔過炎方萬里與死為鄰象闕九重<lb/>
呌閽無路顧老親而决去良悲感於路人澤敗枿以囘<lb/>
<pb n="KR4d0161_WYG_023-4b"/>
春獨有祈於君父儻遂生還之日是為報國之秋未敢<lb/>
殺身終期奮節<lb/>
　　上書<lb/>
　　　上皇帝書<lb/>
九月十三日左承事郎守秘書省著作郎兼史館校勘<lb/>
臣張嵲左宣義郎祕書省校書郎兼史舘校勘臣髙閌<lb/>
左承議郎行祕書省校書郎兼史舘校勘臣施庭臣左<lb/>
宣教郎秘書省校書郎臣朱松左奉議郎秘書省正字<lb/>
<pb n="KR4d0161_WYG_023-5a"/>
臣李彌正左承事郎秘書省正字臣胡珵等謹齋沭裁<lb/>
書昧死百拜獻於皇帝陛下臣等嘗聞熈寜中神宗皇<lb/>
帝面訓蘇軾曰凡在舘閣皆當為朕深思治亂指陳得<lb/>
失無有所隐臣等不佞待罪舘閣平居無事念欲補拾<lb/>
闕遺以禆時政萬一然恐越職犯分以干邦刑今兹事<lb/>
有闗於宗社大計而切於存亡成敗之機者臣等蓋得<lb/>
以仰遵神祖遺訓一為陛下言之伏乞少留聖慮比自<lb/>
淮西軍潰之後議者謂朝廷將益修守備以待不虞示<lb/>
<pb n="KR4d0161_WYG_023-5b"/>
外以整治内以暇使叛冦莫得以窺吾之隙其畫必出<lb/>
於此今者聞之道路不知信否皆言將徹盱眙戍守之<lb/>
備移屯江南數日以來物情洶洶富人大家則競為約<lb/>
齎之計小弱之民則鬻賣屋廬皆無固志氣象甚可駭<lb/>
也臣等疏逺不知誰實為此謀若出於廟堂可謂失䇿<lb/>
之甚若出於大將此必過為畏法之言以惑聖聴欲以<lb/>
便其私耳且兩軍相持勝敗潰亡蓋亦常事以國家之<lb/>
大顧豈可以三二萬人去來便為動揺傳曰社稷之主<lb/>
<pb n="KR4d0161_WYG_023-6a"/>
不可輕輕則失衆此之謂矣昔漢髙祖刼五諸侯兵出<lb/>
關及彭城之敗諸侯盡叛歸項氏然而髙祖終成帝業<lb/>
侯景舉河南之地歸梁而終亡梁者景也今者潰卒叛<lb/>
君即讎天其或者以此儆懼陛下兢兢以就大業而俾<lb/>
賊豫益盈其貫將驟近其小喜而逺其大憂未可知也<lb/>
盍亦鎮之以静務徳而安民以察天心之嚮背而乃遽<lb/>
見衰弱以啓戎心一何過也夫淮南朝廷之保障也若<lb/>
淮南守備堅固則江南自安敵人必不敢越大軍而犯<lb/>
<pb n="KR4d0161_WYG_023-6b"/>
長江之險建康雖無重兵不害也若無淮南則叛冦必<lb/>
長驅於江北建康雖有重兵顧得奠枕耶昔楚子常城<lb/>
郢君子謂子常呉是懼而城於郢守已小矣卑之不獲<lb/>
能無亡乎今日之事不幸而近似之臣等竊謂古人抗<lb/>
兵相加全藉形勢便利漢髙祖守滎陽雖屢敗不肯捐<lb/>
之而西孫權守濡湏魏雖數加之兵終不為尺寸退也<lb/>
今國家初無敗衂之事一旦自為衰弱蹙國數百里且<lb/>
淮南之民何罪將舉而棄之此何理哉無亦考觀呉晋<lb/>
<pb n="KR4d0161_WYG_023-7a"/>
宋齊之君所以保有江左之由其亦鑒於梁陳李氏之<lb/>
季所以失之之故利害甚明不待以口舌定也况淮西<lb/>
軍潰之後廟堂當自區處使某軍移某處用其將守某<lb/>
州以彌其間縫其闕可矣何用召大將而與之議進退<lb/>
哉正坐詔之與謀使得以生姦詐今外則撤守備而為<lb/>
衰弱之形使敵人有馮陵之意内則使帷幄之謀反制<lb/>
於將帥而亂朝廷之紀綱一舉而二病俱甚可痛也臣<lb/>
等竊恐朝廷已命移屯不可中變但乞指揮張俊分留<lb/>
<pb n="KR4d0161_WYG_023-7b"/>
一二萬人與楊沂中之衆同守淮西使本軍宿衛行在<lb/>
庶幾守備不至寡弱敵人未敢長驅而來焚燒州縣驅<lb/>
擄人民姑存淮南以為大江屏蔽茲實宗廟之福臣民<lb/>
之幸也伏乞斷自宸𠂻早賜處分布告中外以安衆心<lb/>
臣等以疏逺預知國謀罪當誅戮不敢逃刑無任震懼<lb/>
隕越之至臣某等誠惶誠懼頓首謹言<lb/>
　　奏劄<lb/>
　　　代參政乞宫觀第一劄<lb/>
<pb n="KR4d0161_WYG_023-8a"/>
臣以介特之跡荷殊絶之恩曾不十年遂聨二府初無<lb/>
一人之借助皆由神聖之親除故雖孤立之易危終恃<lb/>
眷憐而知免然寵禄既過則災所由生尸素巳多則釁<lb/>
乃易會輙傾危懇仰冐威尊伏念臣預聞政機已踰嵗<lb/>
律曽無尺寸仰稱恩私宿夜深惟頭鬚為白使在平强<lb/>
之日尚不如人况當衰病之年何能有益伏祈睿照許<lb/>
上印章方疆埸之無虞既不嫌於避事乗疵瑕之未露<lb/>
庶得遂於乞身若乃持禄無厭妨賢固位不知戒懼更<lb/>
<pb n="KR4d0161_WYG_023-8b"/>
厯嵗時茍人心增惡其滿盈鬼神助興其凶惡一罹咎<lb/>
悔遂至顛隮不徒昧人臣進退之機顧不累聖君始終<lb/>
之遇蓋臣今玆之請去不獨専為謀身伏望聖慈俯鑒<lb/>
懇誠哀憐病悴特賜除臣一在外宫觀差遣臣無任祈<lb/>
天俟命激切屏營之至<lb/>
　　　第二劄<lb/>
臣䝉恩優隆初無報塞而遽稱疾匄去圖欲自安迹其<lb/>
事則固合誅矣論其心則不無意焉竊以謂古人有功<lb/>
<pb n="KR4d0161_WYG_023-9a"/>
庸於國當平定之時猶或逃禄而不敢受避寵而不久<lb/>
居况臣以一介無庸奉令承教於多事之日既才能之<lb/>
素下復疾病之日侵任重丘山效㣲毫髮髙位重祿豈<lb/>
得久要臣之懇祈以此之故迨上恩之未替庶幾終賜<lb/>
於保全若官謗之巳加深恐曲煩於善貸伏望睿慈矜<lb/>
憐悃愊垂末光之照察其肺肝推從欲之仁置之閒㪚<lb/>
茍餘生之未泯尚圖報之有時臣無任祈天俟命激切<lb/>
屏營之至<lb/>
<pb n="KR4d0161_WYG_023-9b"/>
　　　第三劄<lb/>
封章繼上鄙塞未伸三瀆天威懼奸大戾然以匹夫之<lb/>
不奪冀淵聴之必囘臣請得以披陳被遇之隆義當圖<lb/>
報而今兹請去蓋有不能自已者庶幾感動天意終賜<lb/>
允俞臣頃由一介獲造闕庭叨塵從班與聞政事超踰<lb/>
過甚覆露洪多顧臣惷愚未知所稱昨因請對便殿親<lb/>
奉玉音謂臣始終擢任皆自聖明初無一人為臣游說<lb/>
聞命感激不覺涕零君施如斯誓將死報而臣早衰多<lb/>
<pb n="KR4d0161_WYG_023-10a"/>
病食飲寡薄外瘠中乾日就羸薾儻獲少加休養庶他<lb/>
時尚任於使令若乃强其不能則不日遂隣於顛仆雖<lb/>
草菅之何惜懼職任之或隳一致人言遂孤恩遇是以<lb/>
陳情瀝懇不避重誅仰匄天心俯從人欲茍危敗之姿<lb/>
未先於朝露則臨期之際不惮於殺身臣無任祈天俟<lb/>
命震懼隕越之至<lb/>
　　　第四劄<lb/>
臣伏奉詔㫖訓諭丁寜仰戴恩私感極流涕雖聖人優<lb/>
<pb n="KR4d0161_WYG_023-10b"/>
游未賜於矜從而螻蟻賤㣲有不能但巳竊以臣被遇<lb/>
之盛寵名之隆與夫所以誓將報國之誠及力不逮心<lb/>
之狀敷陳已竭至於無辭惟有至誠冀動天聴臣實以<lb/>
早嵗逄疾中秊更劇心志憒耗無以賛帷幄之謀氣血<lb/>
不强無以著股肱之力在平居尚能充位若遇事必至<lb/>
顛隕恐平生事國之本心十年遭遇之渥澤立朝一敗<lb/>
埽地無餘仰冀天慈終全去就之槩不使為世觀笑所<lb/>
以愛惜臣子是為國養恩宣昭徳音風動在列知聖主<lb/>
<pb n="KR4d0161_WYG_023-11a"/>
之哀憐如此使為臣者皆有奮心則臣之就閒未為無<lb/>
補冐犯嚴威臣無任曕天俟命屏營彷徨之至<lb/>
　　　除福建漕上殿劄子<lb/>
臣代匱冊府踰三年雖竭夙夜之力而才駑不逮訖無<lb/>
以承厚恵稱明徳兹䝉恩將漕閩粤職分有守顧雖不<lb/>
言而去陛下不以是責臣朋友不以是棄臣然臣伏自<lb/>
惟念居官既不能以尺寸自効去國又不能一言覬以<lb/>
禆賛萬分則身雖九死猶有所恨請得為陛下試陳其<lb/>
<pb n="KR4d0161_WYG_023-11b"/>
愚退伏歐刀都市不悔也臣以謂古之人君其患有二<lb/>
不在於拒諫在於納諫而不能用不在於不知天下之<lb/>
利害在於既知之而不以為意昔者秦始皇帝殺假父<lb/>
遷其母諫而死者二十七人㝡後茅焦解衣一説立悟<lb/>
而還其母秦昭王時太后與穣侯華陽涇陽髙陵君専<lb/>
威擅國秦國不知有王及范雎進說昭王立奪之權夫<lb/>
昭王所以能成伯功始皇卒滅六國其事雖不足法然<lb/>
要其納諫而果於必從聞善而果於能改可言也至於<lb/>
<pb n="KR4d0161_WYG_023-12a"/>
衰世之君則不然楚靈王虐子張諫之王曰子復語不<lb/>
榖雖不能用吾慦寘之於耳漢成帝之季年王氏日以<lb/>
益盛劉向推明梓柱言忠而意切成帝徒歎息其意而<lb/>
不能有為也其後靈王終辱於乾谿漢鼎卒移於新室<lb/>
言之可為於邑故曰患在納諫而不能用知利害而不<lb/>
以為意也陛下渡江十年矣外有勍敵之冦内有驕悍<lb/>
之兵下有窮困無聊之民方今之務顧有甚大且急於此<lb/>
者乎然進言者多矣今皆指是以為陳腐而不道更取<lb/>
<pb n="KR4d0161_WYG_023-12b"/>
新竒之說以藉口實者多矣今皆習是以為當然而不<lb/>
恤更為迂闊之事以塞責此近於納諫而不用知利害而<lb/>
不恤也設以為不然胡不試取今日之事以校其十年<lb/>
之初亦有以相越乎殆見不如矣日失一日嵗亡一嵗<lb/>
長此安窮盍亦及今而為之制乎昔禹惜寸隂今所遭<lb/>
之患有過洪水此正惜分隂之時也今廟堂布政百官<lb/>
承事朝行呼唱而出暮行呼唱而歸抑不知其所治者<lb/>
果何事耶所務者豈盡今日之急乎何其敵日以偪兵<lb/>
<pb n="KR4d0161_WYG_023-13a"/>
日以驕民日以困無愈於曩時也臣以謂為今之計晝<lb/>
之所行夜之所思非是三者則不務將以用人焉非有<lb/>
當於三者不進也將以興事焉非有當於三者不為也<lb/>
智者用其思勇者竭其力上下大小同心協徳無一日<lb/>
之怠皇又且晝而作事夕而計功時考其驗嵗課其成<lb/>
力行而不已數年之後庶或有濟若循今之道求濟今<lb/>
之功猶卻行而欲及前人也臣以謂觀時以知務者大<lb/>
臣之事也守職以効功者羣臣之業也循名而責實者<lb/>
<pb n="KR4d0161_WYG_023-13b"/>
人主之權也賈誼曰聽言之道以事觀之何獨聽言為<lb/>
治之道亦觀其事今有人於此曰人材已用矣則當觀<lb/>
其職業之興廢國論已定矣則當觀其事功之濟否風<lb/>
俗已厚矣則當觀其士節之堅脆如是則不能欺若曰<lb/>
職業已修事功巳立士節巳堅然則胡為其未治乎此<lb/>
又足以考矣無乃大官大吏徒事文具以茍偷朝夕不<lb/>
知當世之所務乎無乃徒飾虛言以籍口實無益於救<lb/>
敗乎譬猶説食終不可飽古人所謂虛美熏心實禍蔽<lb/>
<pb n="KR4d0161_WYG_023-14a"/>
塞殆責實之政未行也臣以謂人君如天之道雖有常<lb/>
然不出其非常者則無以遂威權四時之運天之常也<lb/>
至於震懼殺戮反風起禾此非常也如張敞漢一大吏<lb/>
爾猶能越法有所縱捨而况於人君乎且羣下之功罪<lb/>
多矣忽取一人焉録其功則凡有功者皆奮忽取一人<lb/>
焉抵其罪則凡負罪者皆恐如此則威權復矣又况進<lb/>
賢退不肖之柄不可一日委於臣下也何則古人之薦<lb/>
材也將與之比而事君世之薦材也將與之比而助巳<lb/>
<pb n="KR4d0161_WYG_023-14b"/>
如趙盾朝登韓厥於朝暮戮其僕而不恨安可謂無人<lb/>
哉蓋亦鮮矣此任人之柄所以不可萃於臣下也萃於<lb/>
臣下則人主之勢孤貴臣之過失將壅於上聞矣臣聞<lb/>
勤儉雖帝王之盛節非有制法焉則徳不足以逺施漢<lb/>
文帝身衣皂綈而富人墻屋被文綉倡優僣后飾天下<lb/>
所以能富殖而財不屈者幸耳然後世終有七國之變<lb/>
况於民力國勢萬萬不及於曩時者乎臣願裁抑奢僣<lb/>
自貴臣始罷去無用之官省不急之費茍任事者能以<lb/>
<pb n="KR4d0161_WYG_023-15a"/>
公議為天下率蹇然以身當其怨而不辭羣臣各以其<lb/>
職分謗則雖戾夫悍卒亦將驩以承命矣孰有不聽者<lb/>
乎臣以謂有國之所惡者莫大於朋黨與奔競朋黨盛<lb/>
則能至於敗國奔競盛則士節不堅人主無以寄安委<lb/>
之任然是二者皆在上者有以啟之也何則今一宰相<lb/>
用凡名為其與者不擇賢不肖盡用一宰相去凡名為<lb/>
其與者不擇賢不肖盡逐且世固名曰君臣不曰家臣<lb/>
也奈何人材之去取一視宰相哉宜其朋黨之浸成也<lb/>
<pb n="KR4d0161_WYG_023-15b"/>
假令有人焉官於天子之朝徒知業其官而不事請謁<lb/>
干寄一旦擢而進之則人自趣於退素矣茍所用者率<lb/>
數干權貴之人而無所附麗之士皆棄置而不用則何<lb/>
怪於士之奔競成風哉臣故曰二者皆自上之人啟之<lb/>
也臣竊觀自古開忠於當世之君不避斧質之誅者多<lb/>
在於芻蕘疎逺之士而鮮出於貴近之臣豈逺者忠而<lb/>
近者否乎非然也蓋疎逺則顧忌鮮貴近則嫌避重其<lb/>
勢然耳今臣之所陳皆天下之大利病人主之所當急<lb/>
<pb n="KR4d0161_WYG_023-16a"/>
聞然其言有益於國無益於臣之身然臣所以犯難而<lb/>
必言者臣既無顧忌之心又無嫌避之迹欲以信其犬<lb/>
馬之私以報陛下也惟陛下矜其忠而保全其不肖之<lb/>
軀使世無以言為諱則非獨臣之幸也干冐天威無任<lb/>
震懼之至取進止<lb/>
　　　第二劄<lb/>
臣甞以為今之為吏者甚難非奉法令察吏奸恤民之<lb/>
疾苦之為難也任士大夫之請寄稱過使客之所欲得<lb/>
<pb n="KR4d0161_WYG_023-16b"/>
免於毁詆中傷之患之為難也夫吏之能否繫百姓之<lb/>
休戚而毁譽則制於士大夫之口今且有人焉虐百姓<lb/>
盗法令此其可誅者也而能回面汚行以饜足士大夫<lb/>
之欲則譽隨之有人焉恤百姓奉法令此其可旌者也<lb/>
而不能回面汚行以饜足士大夫之欲則毁隨之是吏<lb/>
之毁譽不繫於百姓之休戚而制於士大夫也若上之<lb/>
人因其所毁譽而行賞罰焉吁亦濫矣臣故曰今之為<lb/>
吏甚難也然此特謂州縣之吏耳若夫奉使之吏則毁<lb/>
<pb n="KR4d0161_WYG_023-17a"/>
譽又有甚於此者何則吏之能否繫百姓之休戚而毁<lb/>
譽則制於士大夫矣而奉使之吏又任朝廷薦賢退不<lb/>
肖之責其賢否則繫乎寒俊之幸不幸而毁譽則制於<lb/>
權要彼百姓方謳吟嗟咨吏治之能否無由上聞而士<lb/>
大夫之毁譽巳逹於道路矣彼寒俊之士方謳吟咨嗟<lb/>
使者之賢否無由上聞而權要之毁譽則逹於朝廷矣<lb/>
故曰今之為吏甚難而奉使為尤難也不寜惟是又事<lb/>
有疑似而可附致以成其罪者多矣夫嚴似苛而非苛<lb/>
<pb n="KR4d0161_WYG_023-17b"/>
猛似暴而非暴發姦似察行法似刻夫苛暴察刻固不<lb/>
可為也若乃御下以嚴去惡以猛使姦不得以幸免而<lb/>
法不至以私廢胡為而不可哉若其所治者幸而在於<lb/>
寒士則無故矣不幸而在於權要士大夫之親戚黨與<lb/>
則疑似之謗又將誰明哉齊威王所以賞即墨大夫而<lb/>
烹阿大夫蓋知此也臣不佞䝉陛下厚恩付以一路之<lb/>
寄誼當展四體以率職扶持善良摧抑豪植然臣無左<lb/>
右之容無游談之助無黨於國無援於朝而欲孤立行<lb/>
<pb n="KR4d0161_WYG_023-18a"/>
一意於事甚危非獨臣然也凡有志之士皆然也伏望<lb/>
睿明深察毁譽之來留於齊威王之聴則羣隸臣之幸<lb/>
也臣顧敢以小已之私利害瀆淵聽哉冐犯天威罪當<lb/>
萬坐取進止<lb/>
　　　辭免起居舍人劄子<lb/>
聞命震驚罔知所措竊以為郎省闥未能稱職以報恩<lb/>
載筆螭坳遽䝉越録而驟命非夢寐之敢冀徒周章而<lb/>
自疑伏念臣發迹諸生本無學業備官厯載何益公家<lb/>
<pb n="KR4d0161_WYG_023-18b"/>
綿力雖殫㣲庸莫効平居自勉猶懼不給而煩刑書進<lb/>
擢過優敢辱髙位以速官謗顧充庭之俊彦殆不乏人<lb/>
猥加命於孱庸尚何能稱豈不牽位而有貪榮之意實<lb/>
恐空官而詒昧利之譏伏望睿慈追還誤寵以得賢之為<lb/>
右無反汗之是嫌所有恩命臣無任祈天俟聖激切屏<lb/>
營之至<lb/>
　　　辭免兼實録院檢討官劄子<lb/>
竊以於昭先帝丕顯之大猷仰稱上聖遹追之逹孝勒<lb/>
<pb n="KR4d0161_WYG_023-19a"/>
崇先世允頼信書顧惟一時秉筆之儒宜得天下方聞<lb/>
之士必也逹孔子婉㣲之義然後合於大經其亦體周<lb/>
公詠歌之心斯足明乎善繼如某學不足以知前世之<lb/>
載識不足以語比事之宜佔畢雖勤讀書未半於袁豹<lb/>
屬文自業賛辭敢與於春秋忽冐詔恩允為非據矧某昔<lb/>
嘗懐鈆而從太史之後固巳試之無庸今復被命而參<lb/>
汗簡之司敢來功之自詭伏望特於奏陳之際請還謬<lb/>
誤之恩下情無任惶懼屏營之至<lb/>
</p>
<p>
</p>
  </div>
</body>
</text>
</TEI>
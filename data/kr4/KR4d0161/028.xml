<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻二十八</head>
    <p>
<pb n="KR4d0161_WYG_028-1a"/>
欽定四庫全書<lb/>
　紫㣲集巻二十八　　　　宋　張嵲　撰<lb/>
　　啟<lb/>
　　　代人賀劉漕啓<lb/>
欽奉帝綸搃司漕務爰諧良日已莅計䑓恭惟慶慰伏<lb/>
惟某官間氣凝姿際天藴識卓爾治朝之選蔚然當世<lb/>
之英攬轡登車綽有古人之望裕民强國佇觀足食之<lb/>
方固將粟腐于庾中豈止錢流于地上凢叨庇頼孰不<lb/>
<pb n="KR4d0161_WYG_028-1b"/>
舞歌某猥以散材叨承支郡使華在望馳誠徒系于門<lb/>
䦨大厦方成自喜方同于燕雀<lb/>
　　　又代人賀范漕啓<lb/>
肅膺宸制榮領計䑓命下九天歡均兩路恭惟慶慰伏<lb/>
以某官藴雄剛之俊徳負經緯之懿文粉署為郎燦列<lb/>
星之光采黄華出使凛衣綉之風稜方調度之未充正<lb/>
轉輸之是仰錢流于地宜推劉晏之能斂不及民頗頼<lb/>
𢎞羊之算行見貫朽而粟腐旋聞國富而兵强凡在庇<lb/>
<pb n="KR4d0161_WYG_028-2a"/>
庥咸増欣佇某昔年汝海沗預同寮每覩施為固已逆<lb/>
知其逺大迨觀騰逴毎懐未被於輝光豈期一紀之餘<lb/>
乃獲二夭之寵自喜薄霑于靈潤稍知漸逺于譴呵歡<lb/>
忭装懐倍百常品伏轅老驥敢懐空谷之芻涸轍窮鱗<lb/>
正頼西江之水依歸之至敷叙奚殫<lb/>
　　　又代王憲賀劉漕啓<lb/>
顯膺宸制榮領計權命下九天懽均一路恭惟某官圭<lb/>
璋禀徳杞梓標材猷為蚤播于士林聞望益隆于朝著<lb/>
<pb n="KR4d0161_WYG_028-2b"/>
載惟逺績乆在淵衷爰因經用之未饒復以軍須之仰<lb/>
給特置西南之重任式兹調度之宏規自匪得賢孰能<lb/>
倚辦某猥將使指按此祥刑雖深倚玉之榮頗重同林<lb/>
之愧欣慚之愫敷叙奚殫<lb/>
　　　又答張漕啓<hi>諱叔獻</hi>
拜除文陛易節漕䑓績簡上心示方隆于寄委風行所<lb/>
部益増重于光華伏惟某官植徳裕和凝資粹美乆宣<lb/>
勞于外服所臨有聲行振業于中朝不待次舉顧此官<lb/>
<pb n="KR4d0161_WYG_028-3a"/>
遷之寵實繄柄用之階某衰病餘生托依逺庇雖歡樂<lb/>
聞賢之盛無門闌馳慶之由猥辱移書徒深負念頌言<lb/>
之切叙致奚殫<lb/>
　　　又代人謝劉漕啟<lb/>
効官無補汰斥為宜託庇已優選掄斯過得非所望愧<lb/>
甚于榮竊以刺舉之在外䑓朝廷所以擇士論荐雖由<lb/>
成法君子于以知人在上者未甞不欲得英俊之才而<lb/>
取之每患于不公在下者未甞不欲受特逹之知而求<lb/>
<pb n="KR4d0161_WYG_028-3b"/>
之或出于非道黨偏而被荐者多矣謟諛而自獻者有<lb/>
焉與之既非其人得者或以為愧若乃以至公而待士<lb/>
固可舉黨而舉讎推其由直道以事人豈復乍賢而乍<lb/>
佞故所知必恊于公議則登門斯可為至榮或載觀啟<lb/>
事之品題莫匪士林之秀異夫何冗散亦預甄収如某<lb/>
者章句諸生衣冠衰系早年㳺學甞妄意于功名壯嵗<lb/>
入官頗自安于屯賤每欲屈身而信道未能捨已而從<lb/>
人况乃賦性惷愚受才謭薄依流平進分若獮猴之騎<lb/>
<pb n="KR4d0161_WYG_028-4a"/>
土牛竊禄强顔直如駑馬之戀棧豆豈意青黄之飾遽<lb/>
加盤錯之餘孰為左右之先容莫識恩光之所自此蓋<lb/>
伏遇某官躬舉類之善以推轂為心雖如郭有道之妙<lb/>
于人倫每若皇甫湜之少所許可如何清裁誤到疲駑<lb/>
某敢不砥礪操修服勤術業勉逃俗吏之誚少致腐儒<lb/>
之功顧嘘枯吹生已荷不資之恵然得隴望蜀猶希他<lb/>
日之知過此以還未知所措<lb/>
　　　又與同官趙漕啟<lb/>
<pb n="KR4d0161_WYG_028-4b"/>
被命楓宸復叨飛餉觀風梅嶺行獲親仁忻末路之侵<lb/>
尋有同寮之幸㑹恭惟某官天潢擢秀玉牒摛英文章<lb/>
運白賀之華禮誼蹈間平之美入聮九棘端朝揚卿月<lb/>
之輝出搃十連列郡仰使星之望某不圖晚節得並英<lb/>
㳺㡬十年過隙不留乆違晤語數千里登車遐邁行覿<lb/>
光儀尚敦代宋之仁使正春秋之始<lb/>
　　　又上王漕啟<lb/>
攬轡而欲澄清方聳十年之寄掃門而求進逹重煩三<lb/>
<pb n="KR4d0161_WYG_028-5a"/>
握之勤既諧賤迹之登龍復許孤蹤之附驥榮為溢望<lb/>
恩已銘藏恭惟某官閥閲韋平器能欒范金箭挺材猷<lb/>
之美蓍龜懐識慮之明元文甞預于九齡早稱頴悟忘<lb/>
書黙記于三箧衆服淹該譽處既休洊更為乆富貴所<lb/>
自有也將相豈無種哉飬氣塞天地之間不害孟軻之<lb/>
直耻君不堯舜之及素懐伊尹之心望乆鬱于鈞陶時<lb/>
暫煩于飛輓邁流馬木牛之巧髙輦車驪駕之勲指顧<lb/>
鞭籌從容心計如見錢流于地溢九府之贏資雖非雨<lb/>
<pb n="KR4d0161_WYG_028-5b"/>
粟于天致六師之素飽豈特劉晏為管蕭之亞蓋聞裴<lb/>
度過王謝之謨乆已結知佇聞促召揆路雖稱于黄閣<lb/>
鼎司元是于青氊後世豈無傳焉今為可矣流風猶有<lb/>
存者是以似之如某者地出寒微天資鄙拙不見古人<lb/>
之體實非君子之儒陋巷簞瓢半生螢雪楓庭賜命雖<lb/>
参羣彦之聨芹泮效官已待四年之次青衫五緉白髪<lb/>
䨇親日資菽水之懽時有塵魚之迫四五十不足畏也<lb/>
常恐功名之誤人二三子吾無隠乎未免童䝉之求我<lb/>
<pb n="KR4d0161_WYG_028-6a"/>
强顔鄉閈回首嵗時念當待旦以枕戈唯自引杯而看<lb/>
劒夫何幸㑹獲覘星軺因得夤縁進干鈴史禮初䝉于<lb/>
解榻恩遂許于攀鱗顧有時而為貧方圖仕進或因人<lb/>
而成事實頼甄収若是則鷦鷯得一枝之安烏鵲無三<lb/>
匝之遶固所願也行或使之念吾子辱在泥塗將拜君<lb/>
賜則志士不忘溝壑實獲我心<lb/>
　　　見陳漕啟<lb/>
右某啟掃門願見頃獲登龍斂版攝員今諧附驥喜孤<lb/>
<pb n="KR4d0161_WYG_028-6b"/>
蹤之有託揣愚分以知榮竊以士處寒㣲時懐感遇聞<lb/>
風激懦固有輕千里而慕賢疾馳大呼蓋將求一顧而<lb/>
増價所以發壯圖于末路振滯迹于窮閻必有聞絃而<lb/>
賞音使得處囊而脱頴故韓子潔三薫之志不希世以<lb/>
干時而姬公當一沐之間每㤀勢而下士窮通所繫今<lb/>
昔惟同㳟以運使度支慮决蓍龜材優金箭利器乆更<lb/>
于錯節孤峯鬱起于濃雲輝應列星名曹著績創為流<lb/>
馬巧思宣猷鞭籌厯見于賦淵笏畫自優于心計綽矣<lb/>
<pb n="KR4d0161_WYG_028-7a"/>
流錢之術寛夫接恵之輸操贏資而佐軍興雖非天雨<lb/>
以佚道而使民力常惡月朘固知江左夷吾之材可任<lb/>
闗中蕭何之寄洊厯既乆結知方深顧六代帝王之都<lb/>
兵儲已衍而七閩三粤之地漕計方艱聊枉長材以資<lb/>
妙畫暫鬱具瞻之望倚成轉給之勲某也地出甚㣲天<lb/>
資至陋頃因薄技偶玷清流念斗禄及親之心可代耕<lb/>
于子職然五年待次之日尚閲嵗于官期雖資菽水之<lb/>
懽時有塵魚之廹四五十不足畏也常恐功名之誤人<lb/>
<pb n="KR4d0161_WYG_028-7b"/>
二三子吾無隠乎未免童䝉之求我强顔鄉閈回首嵗<lb/>
時天假夤縁今諧攀附烏鵲尚憂于三匝鷦鷯思得于<lb/>
一枝方士安之辟屬僚欲圖倚辦然韓信之求封國敢<lb/>
望為真倘䝉甄冶之恩終覬涓埃之效其為欣懼未易<lb/>
敷殫<lb/>
　　　又賀新漕啓<lb/>
伏審光膺綸檢榮縂漕䑓况江東素知其威名而天下<lb/>
想見其風采先聲所暨輿論翕然恭惟運使郎中器粹<lb/>
<pb n="KR4d0161_WYG_028-8a"/>
天球材珍廟璉華閲振七閩之望隂功由五代而来通<lb/>
顯累朝殆繼蕭家之八葉淹該萬巻不徒韋氏之一經<lb/>
功當誓于山河氣可塞于天地粉闈雞舌握蘭甞應于<lb/>
星輝朱轂獸頭剖竹屢更于郡寄頃浙右藹綉衣之譽<lb/>
今江臯資<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駕之勲方虞胡馬之盗邉益見將軍之抵<lb/>
掌雖壺漿有元黄之篚皆徯我以来蘓然羽書馳赤白<lb/>
之囊必給君而不乏倚勤飛輓用濟征誅念淺髙尚丐<lb/>
於後人惟錯節可知于利器初聞頒于一札已竦動于十<lb/>
<pb n="KR4d0161_WYG_028-8b"/>
連某也樗櫟散材丘樊幽介偶因拙技遂玷清流斗禄<lb/>
及親之榮雖寛子職五年待次之乆尚邈官期遂斂版<lb/>
以攝員乆掃門而在念行獲登龍之幸庶諧附驥之私<lb/>
聞周公躬一沐一飯之勤而韓愈有三沐三薫之志素<lb/>
知學者仰之如泰山北斗將遂瞻承豈惟都人望之如<lb/>
景星慶雲實勞傾跂忻愉在念敷述奚殫<lb/>
　　　又代王漕賀章漕啓<lb/>
伏審榮奉宸章搃司邦計初占新厯燦然列宿之餘輝<lb/>
<pb n="KR4d0161_WYG_028-9a"/>
竊料鞭籌綽矣流錢之妙畫喜叨僚契行頼材華恭惟<lb/>
某官懿胄清流名曹粹品器利乆更于錯節嵗寒益見<lb/>
于後凋二千石分共理之符恩淪郡牧四七宿無笑人<lb/>
之誚譽藹朝紳既宣已試之猷諒厚方深之眷念惟控<lb/>
江流而扞外侮倚兵力以濟中興必膺九陛之倚毗用<lb/>
足一時之調度然龍蟠虎踞素號要衝而蟻聚蜂屯申<lb/>
嚴列戍某正虞綿薄以速瘝踈初聞細書十行之頒有<lb/>
若中流一壺之賜倘可否相濟得少假于餘光則倚辦<lb/>
<pb n="KR4d0161_WYG_028-9b"/>
成功恐或稱于聨璧行遂披于雲霧輙先貢于毫牋欣<lb/>
慰所懐敷殫奚既<lb/>
　　　答知肇慶府葉南仲啓<lb/>
㳙日之良已敷于條教占書為謝猥及于廢閒顧道路<lb/>
之阻修佩眷存之勤至伏以某官禀資茂異廸徳粹和<lb/>
究極天人藴西京儒者之學撫綏民物得方今循吏之<lb/>
稱蒞事云初興謡甚美眷言此郡實古名區唐室中葉<lb/>
以還地望每崇於南海先皇賜履之後山川益重於㫪<lb/>
<pb n="KR4d0161_WYG_028-10a"/>
陵今得其人可以觀政某屏居兹乆與世濶踈萬里還<lb/>
書深識故人之意三年奏最佇聞優詔之除㑹晤方賖<lb/>
保綏是祝<lb/>
　　　赴衢州答王提宫啓<lb/>
屏居四稔寄迹江湖恩詔十行誤膺符竹猥因假守遂<lb/>
獲依仁某官樂易為資和平秉徳暌違滋乆企詠方深<lb/>
特枉緘封良増慰戢某叨蟠城之牧養懼非所長問為<lb/>
政於里居尚期寡過欣幸之切敷陳靡周<lb/>
<pb n="KR4d0161_WYG_028-10b"/>
　　　答知全州髙楫啓<lb/>
伏審㳙辰協吉蒞政云初方輿頌之流傳忽行人之踵<lb/>
及山川悠逺問勞烝仍薫沐恵和頓㤀衰病伏惟某官<lb/>
早用力于當世遇盤錯而知能旋被命於公朝以魁傑<lb/>
而見異遂分符竹逺慰黎蒸佇嘉績之著聞越常均而<lb/>
進用某屏居逺外過辱記存感佩之私叙陳曷既<lb/>
　　　代人問候王襄陽啓<lb/>
庇㣲官於州縣實類匏𤓰望大帥之皷旗第増鶴頸當<lb/>
<pb n="KR4d0161_WYG_028-11a"/>
嵗華之遒盡屬戎事之方殷伏惟鎮撫之餘黙有神明<lb/>
之相伏以某官朝廷雅望學校宗工鳴玉楓宸罄忠嘉<lb/>
於入告緫戎師屏憺威武於殊方爰從南雍之上游移<lb/>
鎮全荆之舊國襄陽父老頓覺雪山之輕楚甸民黎忽<lb/>
有長城之固佇聽軍聲之疊震坐令敵氣之潜銷還膺<lb/>
召節之来峻陟台階之寵某乆叨庇頼仰佩恩私孤蹤<lb/>
寖逺於門墻宵夢但馳於棨㦸摧頽鎩翮顧集菀於無<lb/>
由宛轉窮鱗兾餘波之有自儻遂見收於月旦庻㡬借重<lb/>
<pb n="KR4d0161_WYG_028-11b"/>
於時流正違趨覲之階惟重節宣之請<lb/>
　　　代王漕回蔣潤州宣卿啟<lb/>
木牛飛粟洊騰足裕之聲銅虎分符就擢蕃宣之寄初<lb/>
觀露綬早聽歌襦既條教之一新宜懽忻之四塞恭惟<lb/>
某官天球毓粹廟璉凝珍眇綿先見於事㡬縁飾自持<lb/>
於儒雅踐揚滋乆治號吏師譽處益休名皆實效念食<lb/>
貨國家之重而江淮租賦之淵漕計再専睿知深結南<lb/>
徐巨鎮實屏蔽於行都北固要衝方蜂屯於列将載疇<lb/>
<pb n="KR4d0161_WYG_028-12a"/>
雅望作牧雄藩亟聞報政之新佇正褒庸之典某自聆<lb/>
除綍欲奉慶牋二千石之惟良追蹤循吏尺一書之趣<lb/>
召拭目華塗忻懌于懐敷殫何既<lb/>
　　　回潭州劉徽猷啓<lb/>
伏審十連有帥治最流聞一札細書寵留因任教條不<lb/>
改恩敷方新伏惟慶慰㳟以某官厚徳鎮浮長才經逺<lb/>
早結清衷之眷洊更膴仕之華均佚雄藩三載卓優于<lb/>
考績疏榮文陛一麾再畀于牧民是為漢宣増秩賜金<lb/>
<pb n="KR4d0161_WYG_028-12b"/>
之科諒無賈傅臨湘感騷之歎既見䝉休于千里行觀<lb/>
入作于三公某猥以庸虚謬當紏察曲被雲緘之貺過<lb/>
形衮字之褒慚䑓綱自揆于非材喜藩竹再留於良牧<lb/>
永言忻愧曷易敷殫<lb/>
　　　答沈教授啓<lb/>
某官操行飭修文辭髙妙宜擢居於冊府尚淹䘏於外<lb/>
庠過辱謙勤垂貺翰墨愧非良樂負逸驥之長鳴報乏<lb/>
瓊瑶辱夜光之虚授感銘之至敷叙奚殫<lb/>
<pb n="KR4d0161_WYG_028-13a"/>
　　　代通使長啓<hi>湖北監司</hi>
知所取而知所予愧無稱于使令晦斯光而窒斯通行<lb/>
有期於趨侍雖深榮幸復積凌兢恭惟提舉學士妙道<lb/>
造㣲偉謀經逺理財而禁非曰義贏資而佐軍之興雖<lb/>
江淮為租賦之淵莫若上㳺之重鎮况山海為天地之<lb/>
蔵實操富國之至權促督倚辦而自能成功嚬呻諧戯<lb/>
而無或敢隠屬當冬筦諒保天和為國家之倚毗宜神<lb/>
物之擁䕶綽盡斡排之術地上錢流祕収練飬之方體<lb/>
<pb n="KR4d0161_WYG_028-13b"/>
中禽戯仰輔經營之畧必宜敏銳之人如某者才不逮<lb/>
中學難語上賢非王紹豈見器於真卿能謝李衡莫獲<lb/>
稱於劉晏誰謂蔓草不植於松栢之下唯恐寒葭難倚<lb/>
於珠玉之傍行將披雲霧而睹青天遂可依芙蓉而泛<lb/>
緑水喜而不寐欲事大夫之賢寸有所長庶期國士之<lb/>
遇緬懐欣懼曷罄敷宣<lb/>
　　　代章漕與交代啓<lb/>
已試無聞復叨因任成規可守行辱告新稔聆英茂之<lb/>
<pb n="KR4d0161_WYG_028-14a"/>
傳今忝交承之幸恭惟某官材猷敏劭識度恢宏輿人<lb/>
誦東里之賢名理善文名之學入㳺蘭省燦然列宿之<lb/>
輝出駕星軺隠若外䑓之寄不圖衰晚相與後先聞漸<lb/>
及𤓰將上三年之最顧兹行李欲馳一介之㣲匪遥披<lb/>
霧之期預負續貂之愧流金日永飛粟政成願精鼎食<lb/>
之調即迓鋒車之召<lb/>
　　　與交代啓<lb/>
着鞭得路乆欽筮仕之先汰礫貽譏分處登庸之後續<lb/>
<pb n="KR4d0161_WYG_028-14b"/>
貂預愧披霧匪遥政無判乎初終情不分乎彼此兹偶<lb/>
縁夤幸獲預交承某官政績播揚英資挺特從容蓮幕<lb/>
衆推游刃之餘荏苒𤓰期人惜揚鑣之去遐瞻越嶠阻<lb/>
貢剡藤必以告新冀與聞於舊政遵而弗失庶不沗於<lb/>
同塵即遂叅承倍諧慰詠<lb/>
　　　回諸官啓<lb/>
相望風馬未際聲姿兹以分符幸因覿徳辱移書之過<lb/>
厚愧為問之不先佩荷之深叙陳曷殫<lb/>
<pb n="KR4d0161_WYG_028-15a"/>
某官樂易為資和平秉徳霜䑓總憲衆聳其威稜宰旅<lb/>
升華共推于禆輔暌違滋乆繫望徒深忽被緘封兼懐<lb/>
慰戢<lb/>
　　　與髙左司逺迎啓<lb/>
伏審某官逺擁旌旄將臨郡境民黎鼓舞預興五袴之<lb/>
謡僚屬聳瞻佇戴二天之寵某拘官聮之有守謁道左<lb/>
以無階莫倍負弩之驅徒系褰帷之望<lb/>
　　　代賀徐太宰啓<lb/>
<pb n="KR4d0161_WYG_028-15b"/>
延登偹禮渙汗䟽榮孚號寝庭正位台宰中外聳瞻其<lb/>
盛事華夷逖聽其休聲縉紳有光朝廷増重竊以人君<lb/>
論相尤難柱石之才儒者致身莫重輔弼之任黄帝以<lb/>
六相而隆至治虞舜以八元而成大功商美阿衡周稱<lb/>
師保翼扶炎運則蕭曹為創業之臣焜燿李唐則姚宋<lb/>
號守文之佐名施當代而無愧徳垂後世而愈尊自非雄<lb/>
雋之偉人曷稱股肱之大位厯觀古昔尤慎選掄必推<lb/>
老成乃宜圖任恭惟某官道大徳備才全行醇蚤任轄<lb/>
<pb n="KR4d0161_WYG_028-16a"/>
綱乆熟具瞻之望迨司屏翰益隆理劇之稱知無不為<lb/>
義形于色廟堂抗論素肩許國之心帷幄折衝夙擅御<lb/>
戎之畧果以僉俞之允爰升鼎鉉之司方天歩之艱難<lb/>
而當冕旒之注倚正國勢之衝决而寄寰宇之安危此<lb/>
古人之所甚難而明公之所獨任固知治平之有日可<lb/>
期疆埸之無虞威聲既加戎冦自震四方同慶萬宇一<lb/>
辭某猥以妄庸謬膺寄委獲覩真儒之爰立方欣鈞播<lb/>
之焉依身雖阻于望塵情特深于賀厦載念家君之効<lb/>
<pb n="KR4d0161_WYG_028-16b"/>
官汝海適逢元老之作鎮雄藩得為入幕之賔亦與登<lb/>
門之列綢繆恩紀荏苒嵗時常懐報徳之心遽起蓋棺<lb/>
之恨豈圖不肖復庇洪鈞歡慰有嘉抃蹈無已雖駑駘<lb/>
下乗不堪鞭䇿之施然草芥㣲生終頼巖霖之賜過此<lb/>
以徃未知所裁<lb/>
　　　代人賀吴少宰啟<lb/>
寵膺宸制榮貳台司柱石勝任而朝廷自安帷幄有謀<lb/>
而戎狄咸震何期恤緯之際遽獲濟川之才中外聳瞻<lb/>
<pb n="KR4d0161_WYG_028-17a"/>
人神胥悦竊以人主之置相係天下之安危君子之登<lb/>
庸為生民之休戚厯觀此選自古為難方其無事之時<lb/>
雖梔貌蠟言之徒亦可充其位及其有事之日則代天<lb/>
理物之任必也惟其人故能扶危于顛沛之餘致治于<lb/>
搶攘之後鎮撫夷夏爕調隂陽尊㢘陛于辰極之崇措<lb/>
社稷于山河之固載謀良輔無出真儒㳟惟某官康濟<lb/>
標才直方秉徳建大議于猶豫未行之際陳讜言于忠<lb/>
邪難辨之秋内翼聖君外銷强冦曽不踰時之乆遂収<lb/>
<pb n="KR4d0161_WYG_028-17b"/>
蓋世之名果以僉諧爰登鼎席公孫𢎞以徒歩數年而<lb/>
至上相不聞佐戴之功田千秋以寤意一言而陞宰司<lb/>
蔑著經綸之效若乃由術業而致顯位以忠嘉而建大<lb/>
勲從古所無廼今創見凢叨庇冐孰不舞歌某猥以散<lb/>
材繆當支郡瞻依崇仞嗟莫預于趨鳬仰庇洪鈞徒自<lb/>
同于賀燕敢兾巖霖之潤亦沾槎枿之餘過此以還未<lb/>
知所措<lb/>
　　　回劉状元啟<lb/>
<pb n="KR4d0161_WYG_028-18a"/>
伏審亷陛臚傳冠時髦於異等枌榆歸載榮晝繡於故<lb/>
鄉伏惟慶慰竊以漢置光禄四科尤重臨軒之對問魏<lb/>
有中正八品蓋規論秀以官能本朝登進士於儀曺學<lb/>
者率在庭而充賦蓋雜漢唐而竝用每入寰㝢之異人<lb/>
逮此中興益修故典果有絶倫之彦来為入的之先事<lb/>
不素愆目非眉中伏惟某官負才傑異造行飭修冨學<lb/>
問於三餘夙藹勝流之譽干雲霄而一譽蔚居稱首之<lb/>
榮若固有而不矜知夷塗之方逺寧或淹於外補行見<lb/>
<pb n="KR4d0161_WYG_028-18b"/>
掌於近官某偶以分符獲觀盛事緘封見寵敢忘贈繡<lb/>
之私頌詠雖深終乏報瓊之善永懐至意深切汗顔<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻三十三</head>
    <p>
<pb n="KR4d0161_WYG_033-1a"/>
欽定四庫全書<lb/>
　紫㣲集巻三十三　　　　　宋　張嵲　撰<lb/>
　　雜著<lb/>
　　　書帖為戒<lb/>
朱文公熹晩年書帖以為戒云年來多病毎因飲食過<lb/>
度所致近覺肉食太多為害尤甚自丁已正旦為始早<lb/>
晩飯各不得過一肉羮不得更設肉飣如是菜熟水下<lb/>
飯即肉飣不得用大堞只用菜堞晩食尤湏減少一則<lb/>
<pb n="KR4d0161_WYG_033-1b"/>
寛胃養氣二則節用省財庶㡬全生盡年儉徳避難之<lb/>
萬一切宜深體此意觀此可以得古人治生之法矣<lb/>
　　　寄謙上人<lb/>
予徃年在臨安謙師自徑山相訪對榻數夜老婆心甚<lb/>
切而予略無入處後二年屏居魏塘一日忽若醉醒睡<lb/>
者覺從來活計一無增减但自笑而已數日始知自我<lb/>
流出者如人擊鼓棒棒有聲自外來者如水投石一㸃<lb/>
不入異日作頌寄謙他日若見老杲便當攔耳與拳且<lb/>
<pb n="KR4d0161_WYG_033-2a"/>
圖風恬海静不敢更狐媚人家男女謙師可語同道今<lb/>
後更不得説聞見如解鈍置他人若人問我從生來便<lb/>
作此語耶則對之曰唯老漢罪過<lb/>
　　　禪頌<lb/>
徃年杲老示以狗子話且云不得作一切妄想㑹不㑹<lb/>
即且置僕始聞之如蚊子上鐵牛也後三年餘始領解<lb/>
方知一切語言之來感吾意却如蚊子上鐵牛也因有<lb/>
一偈連辱超然見索遂筆之當時老師號令曉到不管<lb/>
<pb n="KR4d0161_WYG_033-2b"/>
夜行如今都城漏逗髑髏冷笑三聲<lb/>
　　　讀梅聖俞詩<lb/>
聖俞以詩鳴本朝歐陽永叔尤推尊之余讀之數過不<lb/>
敢妄肆譏評至反覆味之然後始判然於胷中不疑聖<lb/>
俞詩長於叙事雄徤不足而雅淡有餘然其淡而少味<lb/>
令人無一唱三歎之意葢有愧古人矣至於五言律詩<lb/>
特精真有大厯諸公之騷雅云<lb/>
　　　八卦納甲<lb/>
<pb n="KR4d0161_WYG_033-3a"/>
天有五隂五陽為十幹乾坤父母也為六子之始終故<lb/>
乾納甲壬坤納乙癸六子震巽坎離艮兊也分任父母<lb/>
之事故震巽納庚辛坎離納戊已艮兊納丙丁各掌其<lb/>
一以致其用<lb/>
　　乾<hi>甲壬</hi>　<hi>艮丙/兊丁</hi>　<hi>坎戊/離已</hi>　<hi>震庚/巽辛</hi>　坤<hi>乙癸</hi>
　　　六子分支<lb/>
地有六柔六剛為十二支乾坤無為六子致用故震統<lb/>
子午巽統丑未坎統寅申離統卯酉艮統辰戌兊統已<lb/>
<pb n="KR4d0161_WYG_033-3b"/>
亥然錯綜運行而變化生焉<lb/>
　　<hi>申酉戌亥未    子</hi>
　　<hi>午辰卯丑已    寅</hi>
　　　納音分支生六十甲子納音<lb/>
五行激而有五音為宫商角徴羽宫土也商金也角木<lb/>
也徴火也羽水也在數以一六為水二七為火三八為<lb/>
木四九為金五十為土五與十土數居中萬物皆自此<lb/>
而生故宫商為四聲之剛十二律吕之所本也先以六<lb/>
<pb n="KR4d0161_WYG_033-4a"/>
子所統之干納於中處之以五與十為土然後左右前<lb/>
後别其四者以一六二七為左三八四九為右而水火<lb/>
木金於是乎備於六十甲子之中於此可以見乾坤之<lb/>
無為而六子之致用也<lb/>
　<lb/>
　<lb/>
　<lb/>
　　𫝊賛<lb/>
<pb n="KR4d0161_WYG_033-4b"/>
　　　重述陵陽子明𫝊賛<lb/>
昔之稱謂配名字者必以氏有以官者如司馬中行有<lb/>
以國者如邢茅毛祭有以所居者如東門東里之𩔖後<lb/>
世則一以其族陵陽子明其亦以所居為氏者乎陵陽<lb/>
籍屬時厯春秋或楚或吳嬴秦改宰𨽻於宛陵西漢因<lb/>
之東漢則以𨽻丹陽晉則以𨽻宣城晉人避杜后諱易<lb/>
為廣陽宋氏以降縣遂廢治陵陽實山名也初縣之得<lb/>
名因此山而山之名因子明顯故厯世史家治地理釋<lb/>
<pb n="KR4d0161_WYG_033-5a"/>
者皆因子明以證焉李唐天寳間明皇喜神仙道家之<lb/>
事訪海内名山福地郡上其事於朝而僊壇始以宫剏<lb/>
夫世數既逺碑碣無存田父䛕儒𫝊聞失實故舊以子<lb/>
明為吳人或以為晉人非也子明終始之蹟固已詳於<lb/>
列仙𫝊矣道書之藏有陵陽子明經毋慮數千言大抵<lb/>
皆養氣修真之語西都一時文豪如司馬長卿嘗攟摭<lb/>
其事以賦大人之辭應劭輩復引之以釋列缺倒景之<lb/>
語而曰吳人晉人何其遼邈也質之廣韻注與夫九域<lb/>
<pb n="KR4d0161_WYG_033-5b"/>
志其姓氏之與為邑宰而廟祠者皆契今聞始子明生<lb/>
於沛國之銍鄉自少好服六氣之精春食朝霞朝霞日<lb/>
初出赤黄氣也夏食沆瀣沆瀣北方夜半氣也取四時<lb/>
與天地𤣥黄之氣呼吸吐納以鍊至和嘗曰吾聞陵陽<lb/>
乃丹丘子成仙之地故求為之宰清談終日縣務自理<lb/>
雅好棲息巖竇故邑人謂之竇令君常漁釣於涎溪䇿<lb/>
竹為馬浮游水中踞磻石忽𫉬白魚鱗鬛異常就手即<lb/>
斃剖之得方書教其服食之法子明曰嘻吾事濟矣遂<lb/>
<pb n="KR4d0161_WYG_033-6a"/>
登山依崖穴石為爐竈之具嘗登黄山採五石脂以益<lb/>
烹煉五石者葢丹砂雄黄礬石礠石曾青抱朴子言之<lb/>
詳矣三年丹成七粒為服既而節值中元唳鶴回翔白<lb/>
龍就馭子明遂飛騰霄漢間矣邑人駭惋至今嵗以是<lb/>
日而醮祠焉初子明既至陵陽家人僕妾一無與行至<lb/>
夜常跨竹馬歸旦而復在㕔事人初無知者其妻費氏<lb/>
早與二女皆嗜丹喜笙簧子明丹成既服餘刀圭以與<lb/>
之費因㺯簫音而感白鳯駕而騰雲二女得丹亦化二<lb/>
<pb n="KR4d0161_WYG_033-6b"/>
鳬隨父以為青童之侍子明諱伯玉其弟子安諱伯樂<lb/>
與兄同志常逺㳺獨好四明山亦得仙人長年之術子<lb/>
明知子安欲來化為黄鶴以邀之遇於中塗頃之子安<lb/>
駕白鶴而東歸子明駕白龍而西返其居人逓聞空中<lb/>
有絃歌之聲因名其地曰各道名其鄉曰望仙曰絃歌<lb/>
舊傳載唐人詩有曰白龍已謝陵陽去黄鶴時來喚子<lb/>
安葢記其實也魚腹之文大要五字至今黄冠者猶能<lb/>
傳其刻畫略如符篆而世俗不能曉方輿志云子明所<lb/>
<pb n="KR4d0161_WYG_033-7a"/>
得書乃鍊丹服餌之術也子明仙去于今㡬千百年矣<lb/>
丹臺藥竈猶有存者嵗時村落之人夜矚山谷間五色<lb/>
光瑩或聚或㪚或者以為丹之餘輝也臺竈之下數百<lb/>
歩鏬石出泉甘冷非衆水比而水旱不溢不涸郭璞遊<lb/>
仙詩云陵陽挹丹溜葢謂是也山之下有黄鶴池白鶴<lb/>
墩棲鶴林而子明得魚之處嶤然有石出於水中其立<lb/>
馬坐釣之蹟宛若猶在也陵陽黄山相距不踰兩舍傳<lb/>
者皆得其實獨誤其時兹故辨之且為讃曰蕣英朝華<lb/>
<pb n="KR4d0161_WYG_033-7b"/>
蜉蝣夕殞百年人夀歘若一瞬蛾眉伐性醪醴腐腸紫<lb/>
清瓊郁金飯玉漿陵山之陽子明㳺息六氣呼吸五指<lb/>
服食石竈金丹術全九還白魚薦方黄鶴為驂功成三<lb/>
年造化七粒龍驤瑶轡馭登天日上朝玉帝觀化元元<lb/>
崑崙酬觴洪崖拍肩仰躋倒景俯瞰列缺鳯簫一㺯鳬<lb/>
童雙接四明其來絃歌空中龍鶴各返丹霞曉風若木<lb/>
兎輪蟠桃烏翼昏明代謝自為今昔紫煙成岐青雲可<lb/>
梯何當脫纓攝衣從之<lb/>
<pb n="KR4d0161_WYG_033-8a"/>
　　　彌陀佛贊<lb/>
某從妹嫁為左朝奉大夫新除南外都水城郭敏修妻<lb/>
凡十年紹興已未七月乙已暴病一日卒敏修痛之甚<lb/>
凡亡妺平生受用物皆不忍復見悉斥賣作佛事用其<lb/>
餘繪彌陀像事之是年冬某䝉恩召為司勲員外郎相<lb/>
見哭之如其始死請為彌陀贊且言亾妹徃在忠州時<lb/>
夢人教之誦彌陀號既覺誦滿十萬聲至卒時西向而<lb/>
逝似前境有大因縁者某以為此信足異矣然猶未離<lb/>
<pb n="KR4d0161_WYG_033-8b"/>
于名相方域之間必見諸相非相然後真與彌陀契也<lb/>
乃破涕而為之贊曰人世幻化石火電光水泡樹影刹<lb/>
那則亡衆生妄見以是為實境皆愛心悲憂坌集有大<lb/>
𨗳師閔仁一世繪而事之在色聲外能如是知罪福皆<lb/>
假以此薦亾是真薦者<lb/>
　　　贊佛<lb/>
以形色而見如來則是行邪道舍具足而修阿耨則或<lb/>
落斷空固知法身雖遍於無方而真體不拘於有相如<lb/>
<pb n="KR4d0161_WYG_033-9a"/>
彼太空之月遇水現形又若虚谷之聲隨響有答所以<lb/>
體真實而不離於幻化常清浄而不外於根塵作舉世<lb/>
之津梁為衆生之調御祗園給樹說五千四十八巻之<lb/>
秘文無量僧祗值八百四千萬億之諸佛論福慧則為<lb/>
兩足在天人則號獨尊是以帝釋梵王率皆敬禮修羅<lb/>
外道莫不皈依𨗳羣迷如暗室之燈光和有情若嬰兒<lb/>
之父母三塗苦趣聞聖號而免沉淪火宅函生聴金言<lb/>
而除熱惱無邊利益不可稱量譬如天地之髙深諒非<lb/>
<pb n="KR4d0161_WYG_033-9b"/>
藻繪之彷彿今者恪修浄供䖍布齋筵嚴像設以如存<lb/>
仰真乘之來格作證明於是夜滅罪障於多生願降慈<lb/>
雲來臨法座<lb/>
　　疏<lb/>
　　　淵聖聖節開唘疏<lb/>
電繞璿樞方啟千齡之運觴酬金母尚為八駿之遊星<lb/>
紀一終邊塵萬里撫昌期而届候罄中外以傾心屬華<lb/>
戎修好之時有輦轂來歸之約爰因誕節式叩空王預<lb/>
<pb n="KR4d0161_WYG_033-10a"/>
周約於月蓂用嚴修於貝葉孝慈淵聖皇帝伏願夀齊<lb/>
箕翼福等岡陵誦言敢效於封人御駕佇觀於養卒鶺<lb/>
鴒在念既寛九陛之憂嵩嶽呼聲更獻萬年之祝<lb/>
初流虹於華渚瑞紀昌期乆馭駿於瑶池心傾率土預<lb/>
周蓂月䖍叩琳宫咸懐向日之誠恭致後天之祝伏願<lb/>
南箕等夀北磧回鑾八千嵗上古之椿未如洪算五十<lb/>
里吉行之駕佇見遄歸<lb/>
天開鳦降之祥適逢瑞節地駐鷄鳴之蹕將返征車有<lb/>
<pb n="KR4d0161_WYG_033-10b"/>
三千同徳之臣獻億萬斯年之祝恭依真館覬集洪休<lb/>
伏願福等岡陵夀齊箕翼聞三呼於嵩嶽有慶一人回<lb/>
八駿於瑶池重懽二聖<lb/>
　　　滿散疏<lb/>
光流少昊之虹方占華渚逺騁穆王之駿尚晏瑶池誕<lb/>
時當薰奏之辰率土起葵傾之念預用蓂月常叩琳宫<lb/>
覬回上帝之衷恭獻後天之祝孝慈淵聖皇帝陛下伏<lb/>
願南箕等夀北磧回鑾方和戎收五利之初佇返國見<lb/>
<pb n="KR4d0161_WYG_033-11a"/>
六飛之至鯨鐘鳴而法駕動即日言旋鷄嶺解而天顔<lb/>
怡宏休對越<lb/>
星虹樞電方昭上聖之符月窟龍堆俄有遐方之狩乆<lb/>
駐鷄鳴之蹕未還馭御之逰薰風式際於誕時嵩嶽敢<lb/>
忘於獻祝孝慈淵聖皇帝伏願金僊介福玉冊延休夀<lb/>
綿箕翼之長躬謝邊塵之厄五十里吉行之駕佇見遄<lb/>
歸億萬年滋至之休茂當駢集<lb/>
電繞璇樞初紀夀丘之瑞心非黄屋乆遥汾水之㳺罄<lb/>
<pb n="KR4d0161_WYG_033-11b"/>
列職以投誠恭後天而獻祝仰祈真宰誕錫龎休伏願<lb/>
馭返瑶池數增神筴嘉彼襄城之衆亟問迷津更同嵩<lb/>
嶽之呼永延洪算<lb/>
繞電流虹瑞啟正陽之月清塵灑道乆征行狩之車節<lb/>
紀絲囊文抽蘂笈祈休祥之川至副臣子之葵傾伏願<lb/>
神輔清躬數回厄運和戎而得五利時將𨗳駕之歸後<lb/>
天而調三光嵗上奉觴之夀<lb/>
　　　天寧節䟽<lb/>
<pb n="KR4d0161_WYG_033-12a"/>
華星表瑞肇開出震之符陽月維盈爰祀生商之慶乾<lb/>
坤薦祉華夏交懽恭惟皇帝陛下道貫羲黄功髙堯禹<lb/>
以神靈狥齊之性而接千載之統以聰明睿知之略而<lb/>
承累世之休復燕雲之故疆昆夷駾矣紹熙豐之逺績<lb/>
庶事康哉世已格於泰和民咸躋於仁夀際天所覆畢<lb/>
效嵩呼薄海以還舉深封祝伏願皇圖鞏固化日舒長<lb/>
錫萬夀於無疆髙侔箕翼申卜年於有永逺邁姬周<lb/>
赤電華星肇啟誕彌之月伽音貝葉爰修淨妙之因冀<lb/>
<pb n="KR4d0161_WYG_033-12b"/>
慿西土之法縁仰祝南山之夀考恭惟皇帝陛下躬行<lb/>
堯道身服禹勤徳逮黎元仁均動植無一夫之失所得<lb/>
四海之懽心時和年豐民俗康而頌聲作文昭武烈功<lb/>
徳盛而王業崇幸逢令節之甫臨敢罄封人之善祝伏<lb/>
願慈雲廣䕃覺海增瀾億萬斯年逺超逾於小刼垂拱<lb/>
而治永臨御於大干<lb/>
熊羆恊夢爰開震夙之期星電効祥誕啟光華之旦䖍<lb/>
趨邃舘大闡真科罄精禱于叢霄祝皇期于億載伏願<lb/>
<pb n="KR4d0161_WYG_033-13a"/>
上天睠祐列聖儲休翠華遄返于咸京睿算髙侔於南<lb/>
極問安視膳仰寛仁聖之思就日望雲下慰生靈之願<lb/>
帝乙生商光開令節日符祚漢肇啟昌辰敢同率土之<lb/>
情咸致後天之祝躬趨净宇仰叩覺皇庶慿西土之法<lb/>
縁式介南山之遐算伏願太上皇帝陛下如天地之覆<lb/>
幬悠乆無疆若日月之照臨終古不息法駕遄歸于鳯<lb/>
闕含生再覩於龍顔仰寛睿聖之孝思下慰黔黎之至<lb/>
願雖暫逢屯否終違羑里之憂然旋見昇平永享祗宫<lb/>
<pb n="KR4d0161_WYG_033-13b"/>
之樂<lb/>
　　　齋僧疏<lb/>
某聞作大縁事然後獲大福田顧今世之嚴顯富貴者<lb/>
皆前世之致福德者也是知人處世間福為最勝某自<lb/>
受業及遊厯諸方受檀越信施多矣今老且耄無以奉<lb/>
報輒發誠心欲齋僧百萬仍與衆談不二法門為逺邇<lb/>
信士廣植福縁而院門彫敝難以自辦須仗衆力今者<lb/>
欲於本院安三百衆及接待旦過雲逰之士齋糧以日<lb/>
<pb n="KR4d0161_WYG_033-14a"/>
計約費若干四方檀信或獨管旬月或共辦一時以至<lb/>
齋百人千人萬人各隨意施財共成兹事具疏陳列如<lb/>
右伏以兒童壘塔尚獲勝縁貧女施油終成妙果况設<lb/>
伊蒲之盛饌齋億萬之緇流考鼓撞鐘廣集四方之雲<lb/>
水揚眉竪拂大宣六代之宗風談不二法門演第一義<lb/>
諦豈但為住相之福葢將窮覺海之源願起既向心各<lb/>
生决定信但生喜捨定不唐捐謹疏<lb/>
　　　靈感觀音處還願齋僧<lb/>
<pb n="KR4d0161_WYG_033-14b"/>
災厄疾痛每併極於一身夀祉康寧嘗乞靈於大士果<lb/>
䝉悲憫稍獲痊平謹涓時日之良緬修蒲塞之供伏願<lb/>
觀音菩薩念平生之艱苦終大賜於孱微少分盈眦之<lb/>
福縁使畢過駒之餘日仰惟大覺俯鑒愚衷<lb/>
　　　紹興戊午終制功徳疏<lb/>
易月之制雖遥旒扆彌深於舜孝遏音之期甫訖臣民<lb/>
益慕於堯仁爰遵漢詔之嚴誕闡佛乗之事伏願乗白<lb/>
雲而超昇帝所俯庇含生隨諸佛而上下人間黙扶興<lb/>
<pb n="KR4d0161_WYG_033-15a"/>
運皇帝陛下伏願天人助其信順遄臻偃伯之期孝悌<lb/>
格于神明永邁卜年之逺下均寰宇同底夀康<lb/>
　　　率衆修英濟廟疏<lb/>
潔粢豐盛欲奉神靈之祀上棟下宇必嚴廟貌之觀况<lb/>
庭除廊廡之綿延多風雨鳥䑕之侵損今忘苴補乆必<lb/>
廢頹事須藉於孔方兄同輸衆力諾可煩於毛錐子用<lb/>
著芳銜<lb/>
　　　祭孤魂疏<lb/>
<pb n="KR4d0161_WYG_033-15b"/>
不祀非族固吾儒之設教無穢虐士亦左氏之假言故<lb/>
羸牛釁鐘尚有不忍之意孺子入井咸興欲救之心矧<lb/>
此孤魂亦云其類偶遇沉淪之苦永無出離之期茍存<lb/>
惻隠之心咸有悲憐之意遂興言於拯救乃誕啟於齋<lb/>
筵伏願三世佛乘四方地主憫兹滯魄墮彼幽塗使仗<lb/>
慈航咸登覺岸功施既徃沉魂盡脫於重泉利及方來<lb/>
行客莫逢於横死恭惟三寳同為證明<lb/>
　　　又召請落水投崖孤魂疏<lb/>
<pb n="KR4d0161_WYG_033-16a"/>
惟爾孤魂之衆莫非編户之良或本土之齊民或逺方<lb/>
之羇旅咸因逐利由此畏塗但知出無入有以趨什百<lb/>
之贏不虞航壑梯山而有覆墜之患顧此驚湍洶湧絶<lb/>
壁峥嶸蛟螭伺便於塘㘭鬼魅擠人於阻阸操舟一誤<lb/>
斯淪不測之淵錯足微乖已墜千尋之險既遭横死豈<lb/>
得超昇有家而千里難歸無路而三塗可出寥寥長夜<lb/>
時聞故鬼之號𣺌渺煙波可料沉淪之恨雖曰閏餘而<lb/>
替代詎知此理之有無假使新舊之相更亦是輪回之<lb/>
<pb n="KR4d0161_WYG_033-16b"/>
甚苦若匪大興於佛果豈能愽濟於沉寃顧我與汝等<lb/>
生非骨肉之親又匪鄉閭之舊獨悲爾衆致死非辜遂<lb/>
思拯救之方必仗佛乘之力乃涓淨夜建此齋筵宣大<lb/>
藏之秘言具香羞之盛饌宜慿勝果速離幽隂發希有<lb/>
之心斷多生之業同升淨土共禮慈容有生勿忌於修<lb/>
心圖報不煩於結草咸聞召請遄速來臻<lb/>
　　　追薦亡姊夫王性之亡姊疏<lb/>
行善而禍報施之理難慿始㤗而屯因果之由莫測惟<lb/>
<pb n="KR4d0161_WYG_033-17a"/>
仗大空之力式資已逝之魂伏願聞此秘言來㳺法㑹<lb/>
悟真乘之可慕厭塵世之多虞超生清淨之方永離輪<lb/>
回之苦顧死生皆幻當同岸樹之觀而手足至親永抱<lb/>
鴒原之痛伏惟衆聖鑒我誠心接引二靈併登覺岸<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻三十</head>
    <p>
<pb n="KR4d0161_WYG_030-1a"/>
欽定四庫全書<lb/>
　紫㣲集巻三十　　　　　宋　張嵲　撰<lb/>
　　啟<lb/>
　　　代王漕謝除祕閣修撰啟<lb/>
驪駕斡旋方積鰥踈之懼木天嚴邃遽叨論譔之除拜<lb/>
寵踰涯懐慚惕息伏念某效官輸轉逢世休明羽檄罷<lb/>
馳而無飛輓之勞石渠載葺而重校讎之所既聞成室<lb/>
之輪奐恭睹屬車之幸臨沐優渥於異恩寓討論於祕<lb/>
<pb n="KR4d0161_WYG_030-1b"/>
宇發兹私省何以宜䝉兹蓋伏遇某官覺道獨先推仁<lb/>
兼被常善救者無棄物罔間甄陶不求備者蓋與人每<lb/>
加題品致斯庸懦亦冐寵靈某縻跡計臺傾心熒座瞻<lb/>
南山之石雖阻於進趨空冀北之羣敢忘於顧遇心藏<lb/>
感愧言莫敷殫<lb/>
　　　見吴少卿啓<lb/>
竊伏下風乆圖望履攝承空乏遂欲摳衣然足將進而<lb/>
倚牆則麾之故心雖勞而得門者寡矣覬増重千金之<lb/>
<pb n="KR4d0161_WYG_030-2a"/>
顧慰素輕萬户之心夫以士有黄巻慕賢猶馳情於厯<lb/>
載之上時欲青槐訪道尚重趼於百舍之遥况牛衣未<lb/>
逺於寒鄉而虎節今瞻於㑹府登龍或幸附驥何深恭<lb/>
惟緫領太府少卿盛業濟時英規邁往早奮材猷之美<lb/>
亟躋位望之隆既多踐更休有譽處蘭香滿握星闈昭<lb/>
調度之功棘列森華泉府領委輸之計簡知宸扆外緫<lb/>
天儲居九卿惟月之班髙十國為連之柄念龍蟠虎踞<lb/>
既雲屯扞敵之師必貫朽腐陳有山積足兵之實既優<lb/>
<pb n="KR4d0161_WYG_030-2b"/>
心計寧使月朘擅當時關中蕭何之材處今日江左夷<lb/>
吾之任蓋智慮朝廷之淵藪聊視外臺而公輔國家之<lb/>
棟梁行膺大柄况復持衡末路推轂諸生某所以欲望<lb/>
餘光期霑賸馥但以官期綿邈未諧涖職於星江族緒<lb/>
衰頺空訪舊占於淮水方循陔而致飬遂歛板以攝貟<lb/>
雖假為漕屬之卑然實𨽻緫麾之下儻因幸㑹得預収<lb/>
憐念吾子辱在泥塗或䝉轉盻則志士不忘溝壑當自<lb/>
銘心誓欲激昻辱居題品<lb/>
<pb n="KR4d0161_WYG_030-3a"/>
　　　代回鈆山知縣啟<lb/>
伏審榮握銅符出綏鈆阜㳙辰視事舉邑増懽恭以知<lb/>
縣奉議學術淹該識度宏敏决科發䇿早登鴈塔之題<lb/>
宣化承流聊屈牛刀之試方撫民而是望嘉盛徳以来<lb/>
臨特枉雲緘尤深銘感未遂賢儀之見佇期政譽之聞<lb/>
念大官大邑以庇身惟當恵恤則宜民冝人而受禄行<lb/>
聽褒嘉欣慰于懐敷陳曷罄<lb/>
　　　代胡勝仲上同官知縣啟<lb/>
<pb n="KR4d0161_WYG_030-3b"/>
拜恩紏職慙叨棘託之司投迹屬僚喜藉花封之䕃顧<lb/>
循天幸端匪人謀竊欽製錦之風尚後曵裾之日念青<lb/>
衿為學曾畵虎之不成今黄綬調官乃攀龍之有幸操<lb/>
心雉徑屬目驥才姓名尚阻於典章咫尺敢忘於奏記<lb/>
蘄神明之眷佑為民社而節宣<lb/>
　　　與范待制啟<lb/>
光裕大徳績修隨季之勲論次舊文伐執董狐之筆優<lb/>
游獻納叶賛詳延致使凡庸益叨甄奬<lb/>
<pb n="KR4d0161_WYG_030-4a"/>
　　　與吴少卿啓<lb/>
方按金科愧莫明於讞議忽膺綸命俾就緫於將輸顧<lb/>
已無堪以榮為懼况某受材凡近於世闊踈徒因嵗月<lb/>
之勞誤辱寵光之及惟日畿奥壤未易辦轉漕之功而<lb/>
星使重權曷以副澄清之責凌兢就職推借有階兹蓋<lb/>
伏承某官器質粹溫風猷凝逺卿棘冠朝紳之望使鞭<lb/>
籌利柄之詳念江淮租賦之淵莫逃心計然智慮朝廷<lb/>
之藪有待公歸某正託帡幪素承題拂方紆職守阻簉<lb/>
<pb n="KR4d0161_WYG_030-4b"/>
跡於門墻欲布謝誠輙寓勤於竿牘商飈將盡緫計多<lb/>
餘願精䄄餁之調上副冕旒之眷<lb/>
　　　通交代啟<lb/>
因人乏而代匱猥叨閩粤之除以土思而自言得繼賢<lb/>
能之躅顧惟天幸匪自人謀瞻言未際於光塵慕用已<lb/>
同於雅素方此陽和之屆序冝膺福順之駢臻伏惟某<lb/>
官道徳禔身文華飾吏早䇿名於俊選聲振一時逮握<lb/>
節於外臺風行所部既已奉三年之最計固宜膺一札<lb/>
<pb n="KR4d0161_WYG_030-5a"/>
之除書矧刺史滿嵗而超遷有漢家之故事且奉使稱<lb/>
職而擢任繄我宋之宏規將聞綸綍之頒式慰紳修之<lb/>
屬某伶俜衰緒啙窳非才偶被恩私誤承寄委不習為<lb/>
吏深虞辦治之弗能執以伐柯尚幸規模之可守豈徒<lb/>
恃此以免戾或將因事而得師顧瓦礫自居雖有慚於<lb/>
在後而叔敖是望得無意於告新聳聞一二之規終逭<lb/>
曠空之責念披承之猶阻冀衞護之有加傾向之誠叙<lb/>
陳曷既<lb/>
<pb n="KR4d0161_WYG_030-5b"/>
　　　答曹倅啟<lb/>
伏審㳙辰恊吉莅政云初先聲所加休譽已聞於郡邑<lb/>
撝謙之厚占書遽及於衰遲感徳既深愧懐亦倍伏惟<lb/>
通判出大業之後負㧞類之才中外庇官早擅當時之<lb/>
美藩維賛理方觀治劇之能某屏處郊扉未階進謁其<lb/>
為慕用莫罄文陳<lb/>
　　　回桂倅啓<lb/>
伏以門䦨宻邇方託庇以偷安疾恙連仍欲徹聲而未<lb/>
<pb n="KR4d0161_WYG_030-6a"/>
果側聽風聲之美彌増慕用之私伏惟某官經術通明<lb/>
操尚純固名稱已著宜遂即於顯膺政理有聞豈尚煩<lb/>
於詳試顧此淹回之暫實為進用之津敢意撝謙過私<lb/>
末契務敦崇於夙好不簡忽於廢閒函翰甫臨衰孱増<lb/>
重載感慰存之有味益慚馳問之不先懐爵里以候閽<lb/>
人念攖纒於疴瘵抗旌麾而行縣邑佇謁見於鄉亭佩詠<lb/>
之心叙陳曷既<lb/>
　　　答朱倅啟<lb/>
<pb n="KR4d0161_WYG_030-6b"/>
伏審光膺制綍寵賛郡條蒞政云初移書甚厚伏惟某<lb/>
官藴洪雅之度負肅給之材揚厯百為洞朝家表裏之<lb/>
要翺翔三輔振藩維陪貳之稱方切傾風未遑際見辱<lb/>
勞謙之遽及愧馳問之不先慰戢之私叙陳曷既<lb/>
　　　賀正旦啓<lb/>
鳳鳥厯正方紀於嵗元金奏賛陽甫新於春律適逢交<lb/>
泰宜有福禧某官夙著才猷望髙中外屢分符竹居多尤<lb/>
異之稱来偃輔藩已蔚治平之譽睠此發春之始允歸<lb/>
<pb n="KR4d0161_WYG_030-7a"/>
受禄之宜某屏處郊扉傾心郡閣莫陪賀者徒切詠思<lb/>
禱頌所深叙陳曷既<lb/>
　　　賀冬啓<lb/>
騐灰飛於律管書雲物於觀臺是謂来復之辰宜享迎<lb/>
長之祐某偶縁㣲疢阻造賔閎愧懼之情敷宣奚既<lb/>
候隆日至厯謹天正望觀臺之祥書而為備俟隂陽之定<lb/>
處必掩身伏惟某官秉徳恵和賦才畢給方君子之道<lb/>
長㑹逢其時顧愷悌之所宜天錫之福某屏居郊野引<lb/>
<pb n="KR4d0161_WYG_030-7b"/>
望門閎莫諧薦夀之私徒極頌言之切移書過厚感徳<lb/>
増懐瞻詠之勤叙陳曷既<lb/>
騐土炭之懸氣應而衡仰考圭臬之度日至而景長伏<lb/>
惟某官擢秀天支㧞材藝苑操修自好文雅知名簉貳<lb/>
藩條已著近民之政翺翔華貫將隆磐石之宗履此休<lb/>
辰宜膺豐福某屏居郊野引領門閎欲薦夀而未皇辱<lb/>
移書之甚寵其於頌詠曷罄敷陳<lb/>
伏以聽工審律以求聲用知華始緹室吹葭而候氣可<lb/>
<pb n="KR4d0161_WYG_030-8a"/>
騐陽来方兹剛長之辰宜有類升之福伏惟某官系出<lb/>
神明之胄居然信厚之風賛理藩條既藹聞於善最導<lb/>
迎嘉况宜進掌於近官某屏處郊扉阻修慶禮移書過<lb/>
厚沐眷良深雖殫削牘之陳莫喻頌言之切<lb/>
待隂陽之定務致於天和觀雲物而書知嚴於嵗備既<lb/>
陽萌之恊應方庶彚之孳萌伏惟某官樂易而文寛平<lb/>
而理已用考功於三輔將還鳴玉於侍班矧際遇於休<lb/>
辰宜𨗳迎於嘉况公侯子孫之必復其始方騐不誣愷<lb/>
<pb n="KR4d0161_WYG_030-8b"/>
悌君子之求福不回其將焉徃某屏居郊野阻造門䦨<lb/>
雖削牘之陳情豈頌言之可既瞻承未卜向徃徒深<lb/>
闓門候景知化日之初長視履考祥宜哲人之多祐伏<lb/>
惟某官以有用之學輔行逺之文孝弟篤於閨門見推<lb/>
馴行恵恤施於政事具得民和宜因介福之辰充補中<lb/>
朝之列某修辭未逮辱况過優雖殫削牘之陳莫慰頌<lb/>
言之切其如感佩難盡敷宣<lb/>
　　　求媒啓<lb/>
<pb n="KR4d0161_WYG_030-9a"/>
以蒹葭而倚玉雖不量才㸃瓦石而為金當憑妙手宻<lb/>
邇朱陳之里講求秦晉之懽薪柯不逹於鄙悰氷夢豈<lb/>
符於前兆某男齒能奉雉卜未鳴凰某女譽藹閨闈徳<lb/>
嫻姆訓雖坦腹甚慚於逸少諒齊眉願配於伯鸞幸假<lb/>
重言佇聞嘉命<lb/>
　　　與媒氏啓<lb/>
以蒹葭而倚玉雖不量才㸃瓦礫而為金當憑妙手既<lb/>
頼析薪之斧猶賒聘幣之儀輙露愚衷仰祈聰聽某謹<lb/>
<pb n="KR4d0161_WYG_030-9b"/>
選某日於某人宅為某先遂問名併陳納幣更恃一言<lb/>
之逹允諧二姓之懽嘉命貯聞感懐莫既<lb/>
　　　許定啓<lb/>
秦綱戾止増崇蔀屋之輝魯幣既陳度越榛䖍之告誠<lb/>
意欽承於鴈奠㳙辰就領於雲牋舉案致恭預戒晨昏<lb/>
之禮結褵有日敢違親迎之期<lb/>
　　　定日納幣啓<lb/>
早因伐斧已諧鳴鳳之占既遂釣緍尚阻委禽之禮惟<lb/>
<pb n="KR4d0161_WYG_030-10a"/>
幣帛將其厚意故婚姻得以及時㳙辰幸獲於龜從修<lb/>
好當陳於鴈奠某謹選某日為某聊備問名之意兼伸<lb/>
納采之儀仰扣門閎薦煩媒妁<lb/>
　　　下禮書<lb/>
洊脩雅况克恊二姓之懽爰選嘉辰仰契三星之候既<lb/>
委禽以成禮且布幣以告期顧儀物之菲然語誠意則<lb/>
厚矣願恵降從之命無愆親迎之時捉筆紓辭欣隨意<lb/>
徃<lb/>
<pb n="KR4d0161_WYG_030-10b"/>
辱合好之不㤀復重之以婚媾將委禽以成禮用同奉<lb/>
於蒸甞輙脩純帛之儀式契三星之候顧幣物之不腆<lb/>
懐愧懅以増深敢罄鄙悰佇聞嘉命<lb/>
　　　許婚書<lb/>
不棄單平素襲外姻之好更䝉謙抑爰垂好匹之仇某<lb/>
人雖閑紃組之功未著柔順之懿桃夭之葉恐未足以<lb/>
宜家人嫁孝於姑或猶可使成婦道既奉問名之禮敢違<lb/>
薦女之言感愧之私敷陳奚既<lb/>
<pb n="KR4d0161_WYG_030-11a"/>
　　　求婚書<lb/>
求伉儷以合姓將在徳門節春秋而共祠實惟静女令<lb/>
嗣某官㡬小娘子躬猗蘭之質早聞令徳之幽閒舍姪<lb/>
之子某人無汗血之資粗習過庭之訓教疇昔燕閒之<lb/>
之㑹每陳婚媾之私得令女而告云終令撫而有室更<lb/>
紀年之厯稔果於不棄其言險阻備甞蓋預同於甘苦<lb/>
婚姻無逺期共樂於桑榆徴龜兆以叶從冀嫁纓之是<lb/>
請顧猶子之友於賢嗣㡬同魯衞之歡然敝族之交於<lb/>
<pb n="KR4d0161_WYG_030-11b"/>
大門敢謂秦晉之匹佇結褵之有命永繼好於無窮聘<lb/>
幣至㣲優容則幸<lb/>
　　　下禮書<lb/>
京洛交㳺早託鄉閭之舊江湖際遇遂連姻婭之私顧<lb/>
此懽言俄終嵗律服召南之美化貴男子之及時慕向<lb/>
子之髙情須婚嫁之既畢輙諏時而考禮敢布幣以致<lb/>
儀龜筮不違既短長之恊吉蘋蘩有助庶室家之具宜<lb/>
願聞合好之期得奉降從之命<lb/>
<pb n="KR4d0161_WYG_030-12a"/>
　　　代人求婚書<lb/>
素與髙門洊講婚姻之好復縁季子方兹伉儷之辰竊<lb/>
承某人夙凛令儀㓜嫻柔訓爰因雅契甞致㣲辭如舊<lb/>
媾婚已奉降從之命冝其家室再修合姓之歡輙稽鏘<lb/>
鳳之鳴敢布委禽之好既殫誠悃顒俟好音率爾日月<lb/>
伏惟照察<lb/>
</p>
<p>
</p>
  </div>
</body>
</text>
</TEI>
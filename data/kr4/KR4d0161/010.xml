<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集卷十</head>
    <p>
<pb n="KR4d0161_WYG_010-1a"/>
欽定四庫全書<lb/>
　紫㣲集卷十　　　　　　　宋　張嵲　撰<lb/>
　　七言絶句<lb/>
　　　墨梅四首<lb/>
生憎丹粉累幽姿故着輕煤寫瘦枝還似故園江上影<lb/>
半籠煙月在疎籬<lb/>
南枝昨夜雪初乾瘦質臨風亂蘂繁憶向溪橋曽駐馬<lb/>
却疑渾是霧中看<lb/>
<pb n="KR4d0161_WYG_010-1b"/>
化工着意作幽花疑是來從阿母家寂寞沙村煙雨裏<lb/>
如看竹外一枝斜<lb/>
山邊幽路水邊村曽被疎花斷客魂猶恨東風無意思<lb/>
更吹煙雨暗黄昏<lb/>
　　　題鮮于蹈夫墨梅二絶句<lb/>
黄簾緑幕䕶輕寒猶憶當年叩畫欄紅燭淚殘人語寂<lb/>
玉人曽隔綺牕看<lb/>
不御鉛華着素衣玉奴風調似清姿何郎不作凌風句<lb/>
<pb n="KR4d0161_WYG_010-2a"/>
幻出江南煙雨時<lb/>
　　　金道鋪庭下竹十許枝因憶栁子厚清水驛絶<lb/>
　　　句<lb/>
庭下幽篁十數枝令人偏記栁州詩襄陽耆舊消除盡<lb/>
清水驛傍應斷碑<lb/>
　　　題竹<lb/>
山磎犖确霧㝠㝠瘦筍初從石罅生開圖細想經過地<lb/>
記得南山步晚晴<lb/>
<pb n="KR4d0161_WYG_010-2b"/>
　　　秋霽日暖飛蟲蔽空甲子秋作<lb/>
秋霽無風日自曛飛蟲偪塞似屯雲老夫漂蕩居夷乆<lb/>
祇恐乗空是廩君<lb/>
　　　贈筆工<lb/>
顧兎霜餘毫健如銛錐妙手應時胥臨池自愧無功用<lb/>
欲借僧房柿葉書<hi>楊雄賦以為儲胥注謂儲物以待則知古須胥通用</hi>
　　　夜聴雨聲<lb/>
溟溟雨意若絲棼銀竹森森瀉夜雲憶昔曽行兩京道<lb/>
<pb n="KR4d0161_WYG_010-3a"/>
還如孤驛枕邊聞<lb/>
　　　喜劉寶學彦修得歸因敘初别時悽愴之意<lb/>
病起回思欲去時莵裘重到倍依依青苔一徑空行迹<lb/>
門掩殘陽翠碧飛<lb/>
三泉退敵捐軀日五嶺逢紛去國年皇天自古扶忠義<lb/>
不必臨風畏跕鳶<lb/>
書來不苦瘴侵肌却恐孤生厭食薇春到自然羣物遂<lb/>
須知寒谷獨増輝<lb/>
<pb n="KR4d0161_WYG_010-3b"/>
聊城欲下樂生去宣室釐成賈傅歸來往炎荒六千里<lb/>
歸來却得及春菲<lb/>
漓水津頭逢早春桂林楊栁拂行塵西園無限芳菲樹<lb/>
皆作新花詩主人<lb/>
曽向花間醉玉巵今年花發去年枝君恩不賜泥封詔<lb/>
春物翻成滿地悲<lb/>
幾年竭節在顔行去國誰憐道路長自是君心知魏尚<lb/>
不應㣲諫待馮唐<lb/>
<pb n="KR4d0161_WYG_010-4a"/>
去時弔古愚溪上歸日讀碑浯水邊不似栁州終抱憤<lb/>
應同郭令欲扶顛<lb/>
林邑回觀山靄㣲短亭楊栁弄晴暉遥憐一騎登途日<lb/>
逐客人人淚滿衣<lb/>
衡嶽峯髙刮眼明行看渾異去時情斜陽託宿沅江上<lb/>
反聴哀猿是好聲<lb/>
　　　髀肉生<lb/>
歸計無成須絶望幽居有意漫經營自憐心異劉𤣥德<lb/>
<pb n="KR4d0161_WYG_010-4b"/>
更喜年來髀肉生<lb/>
　　　建炎庚戌潰兵犯襄漢寒食阻趨光化拜掃追<lb/>
　　　慕痛哭因成二詩<lb/>
上庸寒食已無花山木青青吐嫩芽此日傷心九原路<lb/>
想無雞犬祇鳴鴉<lb/>
故園墳樹想青葱寒食風光淚眼中自痛不如傖父子<lb/>
紙錢猶掛樹頭風<lb/>
　　　寶林晚坐<lb/>
<pb n="KR4d0161_WYG_010-5a"/>
寂厯空堦惟落葉黄昏古寺只棲鵶髙僧相對共無語<lb/>
坐看西林消暝霞<lb/>
　　　金州行衙<lb/>
寥寥空館風號木浩浩長雲雪過窻故國幾重輕靄外<lb/>
歸心一夜滿寒江<lb/>
灘聲吹浪城邊壯寒漏鏘金枕畔揺庭樹不隨羣木落<lb/>
霜風著葉夜蕭蕭<lb/>
　　　齒痛冀其速落而不可得<lb/>
<pb n="KR4d0161_WYG_010-5b"/>
慈子為牛真自取逢分卧簀亦何哉我今病落無多恨<lb/>
況復終同短髪埋<hi>未埋髪齒漢人語</hi>
　　　讀楚世家<lb/>
喪歸荆楚痛遺民脩好行人繼入秦不待金僊來震旦<lb/>
君王已解等寃親<lb/>
　　　題興元雙楠<lb/>
興元雙榦名千里字水孤根壓九垓豈但為君丈人行<lb/>
諦觀直恐是雲來<lb/>
<pb n="KR4d0161_WYG_010-6a"/>
　　　晚晴<lb/>
繁香苦愛飄岐路風雨何須送晚春坐乆綺霞明落照<lb/>
屏雷亦解慰遊人<lb/>
　　　飲水<lb/>
玉池潄液自芳鮮記得當初病渴年抒井只應供㸑用<lb/>
不須全是鳯門泉<lb/>
　　　即事<lb/>
屐齒休令破紫苔柴門無客不須開雨餘籬菊埋光去<lb/>
<pb n="KR4d0161_WYG_010-6b"/>
木落前山獻體來<lb/>
　　　劉少師妻獻園宅為景靈宫基<lb/>
中興禮物事彌惇獻宅那知故事存當日司徒功業就<lb/>
舊居亦作奉誠園<lb/>
漢家原廟厰雄規欲及櫻桃果獻時豈為夫人能體國<lb/>
將軍本不以家為<lb/>
　　　雞<lb/>
馴養經年聊伺曉不須風雨遲明呼年來頗學方仙道<lb/>
<pb n="KR4d0161_WYG_010-7a"/>
拔宅他時從我無<lb/>
　　　題曽口縣江月亭<lb/>
庾亮樓前唯皎月屈原祠下秖滄波北人每到猶腸斷<lb/>
江月涵輝更若何<lb/>
江城月暗山岑鬰黙坐但聴巴水聲向使江清山月白<lb/>
欲教遷客苦為情<lb/>
　　　聞荒雞<lb/>
但可摧頹悲失旦不應風雨誤司晨書生乆已垂華髮<lb/>
<pb n="KR4d0161_WYG_010-7b"/>
豈是當年起舞人<lb/>
　　　題趙表之李伯時畫捉馬圖詩二首<lb/>
中原無事不粟馬散牧春臯薦草中何必西來三萬里<lb/>
龍媒二駿是追風<lb/>
徒觀出塞十四萬詎覺權竒冀北空不用執驅名校尉<lb/>
但令苜蓿遍離宫<lb/>
　　　春陰<lb/>
陰靄連朝昏廣野鮮飊終日漾書帷可憐細雨輕寒夜<lb/>
<pb n="KR4d0161_WYG_010-8a"/>
正是故園花發時<lb/>
　　　臨桂令以薦當趨朝置酒召客戲作二十八字<lb/>
　　　遣六從事蒞之夀其太夫人<lb/>
雙鳬舊作朝天計一鶚新收薦士書不惜持盃相暖熱<lb/>
白頭慈母最憐渠<lb/>
　　　讀退之集偶書<lb/>
宰書三上已間闗見辱功官又大難當日之人定誰子<lb/>
竟無名字在人間<lb/>
<pb n="KR4d0161_WYG_010-8b"/>
　　　閔雨<lb/>
映空終日但如絲安得垂簷似綆縻須作深秋霖雨想<lb/>
要無遺恨欲晴時<lb/>
　　　丙寅三月憫雨既雨患未足<lb/>
别墅相望漢水傍少年不省問豐荒那知五十叨為郡<lb/>
日為邦人慮雨暘<lb/>
　　　冒小雨晚出<lb/>
霜稻收餘壠畝空雨容和霧晚溟濛出門忽見丹青樹<lb/>
<pb n="KR4d0161_WYG_010-9a"/>
腸斷家山柿葉紅<lb/>
　　　觀洛神圖慨然有作<lb/>
天邊崧少逺㣲茫猶想霓旌駐水旁逸態瑰姿何處在<lb/>
尚應遺恨寄君王<lb/>
慇懃遵渚餽明璫情托㣲波事𣺌茫油壁却歸天上去<lb/>
沙晴空見水禽翔<lb/>
轘轅伊闕兩相望草樹離離自欝蒼舊物祇餘金帶枕<lb/>
夜闌空斷九回腸<lb/>
<pb n="KR4d0161_WYG_010-9b"/>
　　　石竹<lb/>
石竹為花品最㣲當時曽入謫仙詩新葩競發迷形似<lb/>
紫蝶翩翾綴碧枝<lb/>
　　　勸農<lb/>
出郭循溪路向東隼旟悠颺滿春風峰巒沐霧尚陰澹<lb/>
桃李出墻能白紅<lb/>
皇恩力本勸農耕老稚争隨刺史行楊栁垂村麴塵色<lb/>
殊鄉時節近清明<lb/>
<pb n="KR4d0161_WYG_010-10a"/>
春泥滑滑不須愁勉事深耕定有秋沓障東南知更好<lb/>
歸來頻上郡城樓<lb/>
春到逢花猶眼亂老來對酒便心降須知渴肺難禁醉<lb/>
鴨緑潾潾酌玉缸<lb/>
鳥聲撩亂喜春晴詩思知隨筆下生桃李連村向零落<lb/>
出墻猶有數花明<lb/>
夭桃無力卧溪沙楊柳陰陰勝士家下馬欲知留客意<lb/>
棠棃故作後開花<lb/>
<pb n="KR4d0161_WYG_010-10b"/>
　　　讀趙飛燕外傳雜詩<lb/>
漫漫積雪被崗坻宜主當時有暗期忽見梅花照夜發<lb/>
祇疑猶待射雕兒<lb/>
九回沉水新為髻故繡裙襦穏稱身禍水歘來漂燎火<lb/>
知幾唯有淖夫人<lb/>
魏宫悵望楊花去漢掖齊歌赤鳯來淫蠱到頭成底事<lb/>
荒田野草但堪哀<lb/>
漢武餘威信未窮單于來見未央宫如何運偶鴻嘉主<lb/>
<pb n="KR4d0161_WYG_010-11a"/>
樊嫕宫中作女戎<lb/>
燕燕承恩住逺條初能順息度寒宵如何不以斯術進<lb/>
却使甘心慎恤膠<lb/>
赤鳯謾言最可傷君王不謂有他腸併疑池上將仙去<lb/>
祇恐留連為侍郎<lb/>
合徳來嬪帝甚歡温柔鄉裏勝求仙武皇雖被白雲誤<lb/>
猶得垂衣到暮年<lb/>
　　　夜坐讀離騷<lb/>
<pb n="KR4d0161_WYG_010-11b"/>
山風颯颯木蕭蕭挑盡青燈夜正遥但得誅茅臨澗水<lb/>
長年飲酒詠離騷<lb/>
　　　春餘<lb/>
春餘白髪日蕭蕭無復當年湖海豪為吏應須長孫子<lb/>
裁詩要及九牛腰<lb/>
　　　春晚偶書<lb/>
山中處處罷芳菲衆緑成陰繞碧溪薄暮鳥棲雲氣惡<lb/>
滿林風雨杜鵑啼<lb/>
<pb n="KR4d0161_WYG_010-12a"/>
　　　五月二十四日宿永睦將口香積院僧軒東望<lb/>
　　　甚逺滿山皆松檜聲<lb/>
逺投僧舍青煙畔夾路松音鐘磬幽試倚危軒望鄉邑<lb/>
三巴日暮逺峯稠<lb/>
煙嵐雲樹兩㣲茫遷客西來正望鄉若值秋風小搖落<lb/>
祇應無奈九回腸<lb/>
峯巒綿亘幾千里半霽半陰輕靄中僧房借榻睡初足<lb/>
滿谷笙篁松檜風<lb/>
<pb n="KR4d0161_WYG_010-12b"/>
　　　金山回道中<hi>光化封内</hi>
陽陽春物已離披豺虎縱横萬事違沉痛新阡一來省<lb/>
却隨江燕又西飛<hi>古詩云東飛百勞西飛燕</hi>
　　　疾風伯<lb/>
不雨經時氣若焚共欣疎㸃夜深聞平明忽捲重陰盡<lb/>
可是風師待䇿勲<lb/>
　　　題竹<lb/>
細葉蕭蕭擁痩枝石間新筍迸根遲輕筠為使兒童䕶<lb/>
<pb n="KR4d0161_WYG_010-13a"/>
待看娟娟解籜時<lb/>
　　　題石井<lb/>
天孫洗黛作靈泉山腹空明一鏡圓不用奔流出山去<lb/>
人間濁浪正浮天<lb/>
嗟余是客仍為客歎爾真山似假山當日訪珪能玉没<lb/>
端由生不近長安<lb/>
　　　秋晴<lb/>
時事任從兒輩説新詩誰得老夫降鬼名罷檢秋堂静<lb/>
<pb n="KR4d0161_WYG_010-13b"/>
卧看風枝動晚牕<lb/>
　　　二月五日晚閒步於庭日且下有青雲如逺山<lb/>
　　　状望之不厭作絶句以遣興<lb/>
亂後有誰三徑足日長如我幾人閒夕陽盡處春容好<lb/>
更賴青雲作逺山<lb/>
　　　取蘭梅置几上<lb/>
蘭茁梅枝兩竝奇髙標真不負深知風輕雨細春寒夜<lb/>
正是清香發越時<lb/>
<pb n="KR4d0161_WYG_010-14a"/>
淺緑深藏垂翠葆嬌紅巧傅刻繒花南遊只在元樓客<lb/>
坐入合香居士家<hi>合香居士見華嚴經</hi>
崇蘭梅蘂竝時芳更得春風為發揚還似髙人有常德<lb/>
年年只作舊時香<lb/>
　　　讀崔昭緯傳<lb/>
季末慆憂事可嗟本根已撥尚肥家那堪事異荀文若<lb/>
空費君王十四車<lb/>
　　　峽中晚春<lb/>
<pb n="KR4d0161_WYG_010-14b"/>
臨水桃花已亂飛向人渾似訴離披溟濛細雨春風暴<lb/>
還是青林生葉時<lb/>
　　　出㣲王峽讀子厚詩恍然偶作二絶句<lb/>
西來一水古今緑峽裏諸山天下奇非是愚溪溪上客<lb/>
未應輕作此山詩<lb/>
驚湍絶壁窮天險山水如斯世莫知林邑峯巒瘴江水<lb/>
發揮須待柳州詩<lb/>
　　　雨後<lb/>
<pb n="KR4d0161_WYG_010-15a"/>
一雨稻畦春水足苦遭鳴蟈故相喧不妨信馬東城路<lb/>
行看林花落古原<lb/>
　　　登舟雨作再作一絶<lb/>
平生過眼無窮景未省經行有此奇煙雨連山催去棹<lb/>
不容青壁更題詩<lb/>
　　　憤雨<lb/>
莽莽屯雲接四溟直疑天漏地維傾此生覬望盡灰冷<lb/>
但願耳邊無雨聲<lb/>
<pb n="KR4d0161_WYG_010-15b"/>
　　　欲雨<lb/>
案上文書任作堆病無心力更翻開前陂萬頃平如砥<lb/>
掛上西牕看雨來<lb/>
　　　雨中聴鄰家侍兒歌<lb/>
客恨如酲何日醒滿空煙雨晝冥㝠垂簾竟日無餘事<lb/>
隔葉流鶯獨坐聴<lb/>
　　　辛酉二月十六日出暗門循城如北闗登舟<lb/>
春水悠悠繞廢臺竹輿幽軋轉城隈路人不解知逐客<lb/>
<pb n="KR4d0161_WYG_010-16a"/>
謂是尋春湖上來<lb/>
城國排雲鎖病身豈知城外物華新非縁放逐循牆去<lb/>
不見西湖萬頃春<lb/>
　　　舟中贈鮮于孝叔<lb/>
六年相見倍相親欲話離憂恐愴神莫惜維舟連夜語<lb/>
三巴雅舊更無人<lb/>
　　　渡湘水<lb/>
悠悠寒日傍城闉風蹙㣲波作細鱗莫怪此江清見底<lb/>
<pb n="KR4d0161_WYG_010-16b"/>
屈平曽向此投身<lb/>
　　　麻子山<lb/>
雲煙出沒葛蔓嶺蜀錦開張楓樹林連天寒雨何時斷<lb/>
一室空山黄葉深<lb/>
漫山麥壠已青青雲壓羣峯未肯晴泥行若畏荒蹊險<lb/>
悞聴風聲作雨聲<lb/>
　　　永康山<lb/>
嵯峩千仞永康山石路終朝轉屈盤政恐乗髙傷逺目<lb/>
<pb n="KR4d0161_WYG_010-17a"/>
忽然煙霧鎖峯巒<lb/>
　　　自禮賢還鵝湖望山頂飛流有作<lb/>
農夫秧稻滿畦水行客跨騾無樹陂熱風吹面日方午<lb/>
忽見緑巖冰柱垂<lb/>
夾日赤雲方變火行人渴肺欲生塵飛流百丈垂虹冷<lb/>
愧爾山中宴坐人<lb/>
　　　唁微水<lb/>
水畔平沙如積雪灘心狠石似羣牛如何夏日千雷怒<lb/>
<pb n="KR4d0161_WYG_010-17b"/>
今作寒宵嗚咽流<lb/>
　　　春暮泛㣲水中流有作<lb/>
微江春水緑於藍兩岸花開雪滿巖縱棹中流望山頂<lb/>
晴雲如絮亂毶毶<lb/>
　　　微王廟<lb/>
疊浪一灘翻積雪連峯千里送青螺微王建國猶來古<lb/>
山鎖叢祠瞑色多<lb/>
　　　無住墳山溪水<lb/>
<pb n="KR4d0161_WYG_010-18a"/>
轉山溪溜碧涓涓一勺芳甘信所便盖代偉人今卜宅<lb/>
敬君還似老翁泉<lb/>
　　　自悼<hi>永清江在房州及穀城界中最為湍險渚水則又過之</hi>
銀山卷浪萬雷鳴渚水諸灘險永清平日垂堂猶自戒<lb/>
年來輕作二江行<lb/>
　　　江行<lb/>
南訛溽暑方流汗北陸淒風已裂膚江介寒暄真叵測<lb/>
袗絺重繭在斯須<lb/>
<pb n="KR4d0161_WYG_010-18b"/>
　　　寄鄼里<lb/>
長江依舊循荒壘零落遺民有幾家莫伐城邊舊桃李<lb/>
為憐曽發亂前花<lb/>
　　　遊道謙庵<lb/>
中宵㴻雨平明歇諸嶺晴陰各自分偶來共就藜牀坐<lb/>
時看前山出白雲<lb/>
　　　甲子初夏復開北戸<lb/>
已向魏塘經四白又開北戸納凉颸祇應長作牕中客<lb/>
<pb n="KR4d0161_WYG_010-19a"/>
㑹見蓬萊清淺時<hi>西域以一年為一白事見傳燈録</hi>
　　　競渡<lb/>
吳俗春來鬬畫船疾驅波上若飛煙去春放逐曽觀此<lb/>
伐鼓聲中又一年<lb/>
　　　立春偶題<lb/>
昔年長恨春歸晚及到春來又恐殘今日摧頽蕭寺裏<lb/>
閉門一任嵗將闌<lb/>
　　　新春<lb/>
<pb n="KR4d0161_WYG_010-19b"/>
人生一世竟何哉老去萬縁如死灰愛惜分陰成底用<lb/>
不如惡夢早醒來<lb/>
　　　次韻惜春<lb/>
騷人競賦惜春詩為惜花飛萬㸃時唯有農家愛春盡<lb/>
黄雲堆麥雪抽絲<lb/>
　　　有感<lb/>
傾摧漢祚是安昌祇恐狂瀾世莫當自古忠言寧盡用<lb/>
老臣得不戒王章<lb/>
<pb n="KR4d0161_WYG_010-20a"/>
　　　李公<lb/>
李公白髪已如絲肯惜忠言負主知事大不應回一語<lb/>
知君不作上官儀<lb/>
</p>
<p>
</p>
  </div>
</body>
</text>
</TEI>
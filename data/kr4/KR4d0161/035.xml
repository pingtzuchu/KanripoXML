<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻三十五</head>
    <p>
<pb n="KR4d0161_WYG_035-1a"/>
欽定四庫全書<lb/>
　紫㣲集巻三十五　　　　　宋　張嵲　撰<lb/>
　　齋文<lb/>
　　　告成祝文<lb/>
日者朝廷用本州之請襃賜廟額尋命西安知縣營建<lb/>
祠宇以侈上之賜而彰神之休今祠宇告成繪塑兼畢<lb/>
謹遣官奉朝廷所降書命與扁牓於祠下惟神誕膺天<lb/>
子休命為一方永利以耀明其徳尚饗<lb/>
<pb n="KR4d0161_WYG_035-1b"/>
　　　祭諸廟文<lb/>
皇帝踐祚之初肆大𤯝於象魏分命海隅咸修禮百神<lb/>
之在祀典者謹詣良日釋奠於廟欽惟先聖誕膺天子<lb/>
之丕顯休命以臨此舉也明明天子嗣服之始命我攸<lb/>
司各舉秩禮奉若休命潔粢豐盛維酒既清維殽既馨<lb/>
侑以明徳神其饗之<lb/>
皇帝誕膺寳厯賜大𤯝以幸天下乃命徧舉秩禮以祀<lb/>
於百神今兹穀旦釋奠於至聖文宣王暨從祀於廟者<lb/>
<pb n="KR4d0161_WYG_035-2a"/>
伏惟先師歆天子之休命以庇斯文<lb/>
　　　謁諸廟文<lb/>
凡事之在民者吏治其陽而神為其隂故能有濟也某<lb/>
奉命假守此土視事之初祇見祠下凡事之在吏者某<lb/>
敢不勉若夫所賴於神者則願借助焉<lb/>
　　　謝晴文<lb/>
苦雨為災籲旻天而瀝懇列真降鑒誅黒蜧以垂休躬<lb/>
叩殊庭用申菲薦雖大鈞之播何有於謝生而下民之<lb/>
<pb n="KR4d0161_WYG_035-2b"/>
心敢忘於報本洪惟沖䕃永佑羣黎<lb/>
苦淫雨之傷農懼莫逃於吏責叩真祠而瀝懇果獲祐<lb/>
於秋旻載潔齋壇式陳馨薦顧施生而求報諒非天帝<lb/>
之心然反本而不忘是乃禮經之意仰祈元造俯鑒丹<lb/>
誠<lb/>
比縁霖雨用叩仁祠果䝉清霽之休仰荷能仁之力敢<lb/>
修淨供用答真乗雖大士之救物何私而衆生之報恩<lb/>
敢後願資覺䕃永濟羣生<lb/>
<pb n="KR4d0161_WYG_035-3a"/>
傳曰日月星辰之神雪霜風雨之不時於是乎禜之山<lb/>
林川谷之神水旱厲疫之為災於是乎禜之乃者大雨<lb/>
晝夜不止將害農収是用並禱於上下神祗賴神之休<lb/>
解駁隂氛遂獲清霽場功既興民知脫於凍餒而吏亦<lb/>
知免於戾敢不有報也惟神大庇斯民以終相之<lb/>
時澤薦降已足於溝塍連日未除懼成於墊隘方涓辰<lb/>
而致請忽應日以開晴豈云精慤之通苐荷神靈之况<lb/>
敢易祈禳之禮用為報謝之儀伏願衆聖儲祥五緯時<lb/>
<pb n="KR4d0161_WYG_035-3b"/>
叙畢從民欲以就嵗功<lb/>
　　　禜門文<lb/>
古之用武者闔左闔而填之以土助隂也後世病雨者<lb/>
則塞北扉贊陽也茲者天作霖雨害於粢盛爰舉舊禮<lb/>
禜於北門之神惟神閉塞隂沴助成嵗功哀此農民閔<lb/>
焉望嵗無俾美稼敗於將成茍獲有年嗣有豐報無作<lb/>
神羞<lb/>
　　　祭㦸矟文<lb/>
<pb n="KR4d0161_WYG_035-4a"/>
郡置㦸於門所以嚴警衞而備不若也祅災之興神實<lb/>
司之刺史今以良日奉潔薦以有祈於神神其憺威稜<lb/>
以抶祟厲宅外屛以禦神姦時惟率職無作神羞<lb/>
　　　諸廟祈晴文<lb/>
天作霖雨将害西成斯民震懼弗敢寜舍分命僚屬並奏<lb/>
羣望惟神廟食此方作民庇賴掃除祲沴俾遂有秋敢潔豐<lb/>
盛以謝靈貺不然将俾穡事敗於垂成乏祀匱民神其忍之<lb/>
嘉穀将登衆遂有秋之望沉隂為沴居懐苦雨之憂敢<lb/>
<pb n="KR4d0161_WYG_035-4b"/>
殫猥𤨏之誠仰瀆髙明之聴伏願衆真洞鑒列曜垂休<lb/>
召還氛祲之災畀以豐穰之慶敢忘報事仰答堪輿<lb/>
雨暘之愆雖縁於氛而豐㓙之數實係乎天方稼穡之<lb/>
告成苦霖雨之為沴敢祈天而有請庶和氣之來還肆<lb/>
欵琳宫式陳熏薦冀真靈之俯鑒憫下土之㣲生俾隂<lb/>
翳之廓除拯斯民於既病敢羞馨潔以謝生成<lb/>
三日為霖九農告病憫兹嘉穀垂及築場茍滛雨之未<lb/>
除豈銍穫之可望敢趨淨宇用潔粢盛伏願覺慈俯矜<lb/>
<pb n="KR4d0161_WYG_035-5a"/>
民瘼以大解脱力掃滌羣隂以不思議功助成豐嵗将<lb/>
薦伊蒲之盛饌以修報事於真乗仰冀能仁鑒兹謝悃<lb/>
　　　寺觀祈晴文<lb/>
比以亢陽為害既䝉甘澤之施今者暴霪連宵将有墊<lb/>
傷之患敢縁民病再叩仁祠<hi>道觀云殊庭</hi>方懐朝夕之憂罔<lb/>
避再三之瀆仰惟真聖亟拯阽危<lb/>
　　　岳殿祈晴文<lb/>
比以旱暵致禱羣望繼蒙嘉澤蘓活民命今兹暴雨連<lb/>
<pb n="KR4d0161_WYG_035-5b"/>
日復以告病仰惟明靈庇䕃嘉穀一境所賴既貺之而<lb/>
又病之固神之所不忍也願垂清霽以終大賜<lb/>
　　銘箴<lb/>
　　　㣲王山銘并序<lb/>
距竹山縣西南三十里曰㣲口二水股分於此合流而<lb/>
入都水其右發源自金州之宣漢土人謂之南江其左<lb/>
發源盡竹山西界土人謂之㣲江泝㣲江而上百里而<lb/>
近有二山臨水其東穹崇而崷崒其西蟠礴而渾厚髙<lb/>
<pb n="KR4d0161_WYG_035-6a"/>
皆出飛鳥外土人目為雄雌而均謂之㣲王山山之草<lb/>
木藂茂豐美雲氣之所出人常以候隂晴甚驗環山數<lb/>
百里皆峻巖穹谷盖龍虵物恠之所慿依也山民事㣲<lb/>
王甚謹水旱厲疫之災於是乎禱之其應如響建炎四<lb/>
年桑仲冦竹山境内之被害者十七八不死亡則殘破<lb/>
惟避地茲山者皆得免信神靈之庇佑人也按尚書武<lb/>
王伐紂載其助者曰羗髳庸蜀㣲盧彭濮人意其自是<lb/>
以得封爵而遭秦焚書之後故其世家莫傳然孟津之<lb/>
<pb n="KR4d0161_WYG_035-6b"/>
㑹諸侯八百夫豈無大邦而㣲獨見於泰誓吁亦光矣<lb/>
嗚呼㣲王之靈生於數千百載之前則能佐仁聖以伐<lb/>
暴虐殁於數千百載之後猶能假天險以濟生人是宜<lb/>
著在六經而獨廟食百代而不冺者也某嘗避地茲山<lb/>
得免鋒刄感神之賜而慕其徳敢䖍恪拜手而獻銘曰<lb/>
有㣲啓土莫究厥初佐仁伐暴乃見於書厯載綿邈羣<lb/>
祀忽諸廟貎獨在威神赫如禹㑹塗山執玉萬國周誓<lb/>
孟津亦來八百豈無大邦莫弗埋没有偉惟㣲獨列六<lb/>
<pb n="KR4d0161_WYG_035-7a"/>
籍仰彼㣲山惟石巖巖㣲王之徳惟民所瞻惟神之靈<lb/>
嚴威如在曰霽而明曰雨而晦殛淫佑善俾民斯理驅<lb/>
厲濯氛俾民不痗我田穰穰我稼嶷嶷風之烜之時而<lb/>
澤之惟神之施歲以免疵瞻彼左山有屹其崇㣲王之<lb/>
徳與地無際炎正中㣲邊塵亂夏羣盜恣睢縱横於野<lb/>
穹谷宻林民無免者惟依茲山父子完安惟神之庇以<lb/>
免暴殘惟依此土安爾婦女惟神之佑以逭荼苦㣲王<lb/>
之仁古無與先左右仁聖與師周還拯民塗炭千古之<lb/>
<pb n="KR4d0161_WYG_035-7b"/>
前㣲王之仁亘古曷有恢其阻險脫民虎口遏冦佑民<lb/>
千古之後我欽王徳勒銘巖阿川平山圮惟徳不磨<lb/>
　　　孫太冲硯銘<lb/>
宻而能澤似其質用而不屈如其文因物之玩以知其<lb/>
人紹興丙寅三月五日銘於龜峯堂<lb/>
　　　楊文公硯銘<lb/>
宋有天下遂以文治公遇神宗筮卦得賁惜哉不終亡<lb/>
禄早歲玉質之温嘗相其製後人不似𨽻圉堙替不知<lb/>
<pb n="KR4d0161_WYG_035-8a"/>
幾傳來入我笥質則尚然徳亦不貳從吾於簡聊以閲<lb/>
世<lb/>
　　　端硯銘<lb/>
芒芴之初氣始融結稟雖悍堅中涵靈液琢為斯研以<lb/>
輔吾筆艱難平易勿相失𤣥黒麟獲事始畢<lb/>
　　　又銘<lb/>
嶠南之秀質石徳玉萬里北來初不以足以人好之自<lb/>
逺而至即好而求可知其類於研是好若曰無傷古人<lb/>
<pb n="KR4d0161_WYG_035-8b"/>
不云作法於涼<lb/>
　　　致宏端硯銘<lb/>
謂玉而紫謂石而温其精華發外也似其徳其縝宻不<lb/>
暴也如其人夏子之硯張子之銘三君相與樂以忘情<lb/>
　　　風字硯銘<lb/>
火疾生風乃能雨從以管城先生楮輔之陳元相爾汝<lb/>
置於坐上聊華子<lb/>
　　　省箴<lb/>
<pb n="KR4d0161_WYG_035-9a"/>
少之時萬事惟勉孜孜以自善老之時萬事惟省孜孜<lb/>
於獲免當勉而省則怠斯徳之匱當省而勉則敗斯禍<lb/>
之誨惟匱惟敗惟時之㑹少者之規老者之戒<lb/>
　　墓誌<lb/>
　　　陳公資政墓誌銘<lb/>
陳氏本居京兆亡其世系所出後遷眉之青城至太常<lb/>
少卿贈太子太保諱希亮始以進士起家官仁祖時位<lb/>
雖不大通顯而受知人主知名當世號鉅人長者太常<lb/>
<pb n="KR4d0161_WYG_035-9b"/>
生恂為奉議郎贈太子太傅太傅生某為朝請大夫贈太<lb/>
子太師皆世其業蓄徳不施鍾慶於後太師元配馬氏<lb/>
贈蘄春郡夫人次配張氏贈博平郡夫人退傅鄧國文<lb/>
懿公之孫也公諱與義字去非自其大王父厯官中朝<lb/>
始又遷洛故今為洛人公資卓偉自為兒童時已能作<lb/>
文辭致名譽流輩斂衽莫敢與抗矣登政和三年上舍<lb/>
甲科授文林郎開徳府教授除辟雍録丁内艱服除為<lb/>
太學博士著作佐郎司勲員外郎擢符寳郎謫監陳留<lb/>
<pb n="KR4d0161_WYG_035-10a"/>
酒始公為學官居館下辭章一出名動京師諸貴要人<lb/>
爭客之時為宰相者横甚强欲知公不且得禍公為其<lb/>
薦達宰相敗用是得罪既王室始騷丁外艱避地襄漢<lb/>
轉徙湖湘間踰嶺嶠久之召為兵部貟外郎以紹興元<lb/>
年夏至行在所為起居郎遷中書舍人兼掌内制天下<lb/>
以為任職拜吏部侍郎以病辭劇改禮部後以徽猷閣<lb/>
直學士知湖州召為給事中駁議詳雅又以病告為顯<lb/>
謨閣直學士提舉江州太平觀被召㑹宰相適不樂公<lb/>
<pb n="KR4d0161_WYG_035-10b"/>
者復用為中書舍人服以朝且以狀言有詔不許既謝<lb/>
上諭曰朕當自以卿為内相九月駕幸平江十一月拜<lb/>
翰林學士知制誥明年正月為參知政事三月從幸建<lb/>
康是歲紹興七年也明年春扈蹕還臨安以疾請去凡<lb/>
五請而後許以資政殿學士特轉太中大夫知湖州陛<lb/>
辭上勞問甚渥且云姑遂雅志行復用卿矣於是公疾<lb/>
益侵遂請閒提舉臨安府洞霄宫是年冬疾大甚十一<lb/>
月某甲子薨於烏墩之僧舍年四十九訃聞贈某官令<lb/>
<pb n="KR4d0161_WYG_035-11a"/>
有司給葬事以某年月日葬某所公清慎靖一與人語<lb/>
唯恐傷之遇有可否必㣲示端倪終不正言極議然容<lb/>
狀儼恪不妄笑言世皆知其以文字擅聲當世而其謀<lb/>
畧識慮自過絶於人參大政日淺每師用道徳以輔朝<lb/>
廷之闕失張施措置務於尊主威而振綱紀調娯補察<lb/>
甚衆平居與人接謙下甚然内剛不可犯初上流大將<lb/>
項領已成宰相不善是欲去之而不果㑹其來朝見公<lb/>
頗自矜大公正色謂曰藉使無若輩朝廷豈乏使耶將<lb/>
<pb n="KR4d0161_WYG_035-11b"/>
色沮不復敢出一語公立朝無所附麗前後官遷一出<lb/>
於上上遇公甚厚而公益畏慎其為吏部侍郎實司左<lb/>
選㑹有武弁與部吏私鬭不樂公者欲因是中之事聞<lb/>
他日公對但具左選之在部者名數上之終不自辨喜<lb/>
薦達後輩有一善必極口稱借或抑已善以奬之其薦<lb/>
人於上退未嘗語人士以是慕嚮唯上益知公忠順故<lb/>
倚以大用而公不幸早世有識之士為斯文惜焉公尤<lb/>
邃於詩體物寓興清邃超特紆餘閎肆髙舉横厲上下<lb/>
<pb n="KR4d0161_WYG_035-12a"/>
陶謝韋栁之間公之外王父鄧公之季子也自號存誠<lb/>
子善行草書髙視一世其書過清世俗莫知公初規模<lb/>
其外家法晚益變體出新意姿態横出片紙數字得之<lb/>
者咸藏去之公娶周氏某官之女某郡夫人男曰洪某<lb/>
官公之母與某同六世祖視之為叔祖姑頃公寓居漢<lb/>
上某從公逰質問詩文利病其後仕學公頗有力不専<lb/>
為親也既葬公若干年洪謂某曰先公之墓木長矣而<lb/>
銘文未立使徳善功烈不白著於後奈何願以銘屬予<lb/>
<pb n="KR4d0161_WYG_035-12b"/>
既辭謝不得則為取其世系行事而論次之以為之銘<lb/>
其辭曰<lb/>
陳氏之先蜀眉青城本自秦徙世系莫存奉常起家家<lb/>
始以大官非甚達顯融於代厯官在東更宅於洛父子<lb/>
傅師相繼有作蓄徳固本以厚厥垂是生哲人為世表<lb/>
儀以文擅聲以徳致位考其始終無所恨愧持身清慎<lb/>
體不勝衣摧折悍剛不借色辭薦士於朝退不出口一<lb/>
時慕想士衆奔走厯官聞政惟上是擢毗輔王猷號令<lb/>
<pb n="KR4d0161_WYG_035-13a"/>
允鑠來軫方遒未晡而稅云亡之傷實深其類位雖不<lb/>
窮維徳有耀勒銘墓碑來世是詔<lb/>
　　　先夫人歸祔誌<lb/>
先夫人姓駱氏為陰城著姓考諱寧鄉里以為長者族<lb/>
大而子多獨先夫人生而有異外王父竒之以歸於先<lb/>
君先夫人初不知書而言行皆合於道義性方重嚴恪<lb/>
言笑有節終日正衣危坐不跂倚雖甚暑不釋裙襦衣<lb/>
大練未嘗見體自少至老不變始歸張氏先君猶未第<lb/>
<pb n="KR4d0161_WYG_035-13b"/>
乃斥賣其資裝治家事斬斬有條理而夫不病其貧及<lb/>
晩年遭亂某奉之以違難於四方隨所遇能自適而子<lb/>
不病其養平居奉中奉君與先令人孝而禮撫寡嬸與<lb/>
孤幼和而義凡族之居已上者事之必盡其敬不以其<lb/>
約而簡也與已敵者遇之必適其宜不以其侈而屈也<lb/>
其待卑下一切以恩義而咸得其中焉始某奉先夫人<lb/>
避地上庸山間紹興二年夏盜賊寖偪遂奉入蜀寓居<lb/>
於達州是年十二月二十七日終享年七十有七方屬<lb/>
<pb n="KR4d0161_WYG_035-14a"/>
疾子婦黄氏謁醫致禱無所不至甚再刲其股以進而<lb/>
終無益嗚呼痛哉以明年六月十六日葬於達州之北<lb/>
巖始以先君遇恩封孺人安人後以其孤某升朝及為<lb/>
中書舍人遇恩贈宜人令人碩人後若干年以某年月<lb/>
日始克歸祔於光化軍之金山原先君之墓始至達也<lb/>
先夫人以客遊食不足令某出謀仕禄是時春秋已髙<lb/>
某不忍以去左右然見其神明方壯而又急於求禄以<lb/>
為之養故輕違膝下不幸不數月而寢疾某聞疾馳歸<lb/>
<pb n="KR4d0161_WYG_035-14b"/>
已不及見矣嗚呼先夫人之存也時適遭亂不得致安<lb/>
佚之養其終也坐謀餬口不得親醫藥之奉既殁之後<lb/>
又不能以時歸祔祖塋使遺體神靈久旅異土不孝之<lb/>
大無可自赦而猶視聽食息於世者何人也先夫人平<lb/>
生不貪嗜榮貴嘗以無禍為福如某初應舉求仕皆不<lb/>
以為然向使某能遵奉平日之教儕於編氓混迹於世<lb/>
雖遭亂必不去鄉里離墳墓脫不得已而去亦必不久<lb/>
而復又安得老親終殁而疾不侍客葬異土而久不祔<lb/>
<pb n="KR4d0161_WYG_035-15a"/>
者凡所以致此皆以某奉其親平生之教不謹也雖窮<lb/>
天地無以釋其恨雖殞百身無以償其責固當自求滅<lb/>
亡以嚴世戒而仰奉遺體終以不敢故於其歸祔也追<lb/>
思遺恨泣血紀事而因著其略焉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫微集巻八</head>
    <p>
<pb n="KR4d0161_WYG_008-1a"/>
欽定四庫全書<lb/>
　紫微集巻八　　　　　　　宋　張嵲　撰<lb/>
　　七言律詩<lb/>
　　　新春偶書寄致宏<lb/>
二年憔悴向庸城又見椒花倐自驚孤客殊方懷土意<lb/>
故人絶塞未歸情此生竟被儒冠誤他日終圖後世名<lb/>
平野春来堪細履何時與子杖藜行<lb/>
　　　新春有感<lb/>
<pb n="KR4d0161_WYG_008-1b"/>
蕭蕭篠簜擁荒岡却憶江臯草色長暖景暄風似春日<lb/>
黄茅白葦是殊方孤村黙黙無誰語萬事悠悠有底忙<lb/>
獨立寺門歸鳥盡重山複嶺又蒼蒼<lb/>
　　　上庸<lb/>
天將層嶂限中原獸狀禽心類百蠻横木架橋来渡水<lb/>
搴茅茹火去燒山尋巫問事看龜意帶穗收禾禦嵗艱<lb/>
非是投荒魑魅侣時清猶賴可東還<lb/>
　　　仇氏園<lb/>
<pb n="KR4d0161_WYG_008-2a"/>
泠泠竹日澹疎籬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>溪流注小池紅菡白蘋當夏日<lb/>
冷煙寒雨過秋時主人頥燕閒情適客子經過心事違<lb/>
行役怱怱無麗句漫批山木冩吾詩<lb/>
　　　和友人中秋<lb/>
秋来未省舉盃頻却掃空山絶衆賔寂厯平林方隕葉<lb/>
扶疎丹桂獨生春天髙地逈輪當午露白星稀夜向晨<lb/>
聞道開樽成浪語不妨聊作獨醒人<lb/>
　　　戯書寄夏致宏<lb/>
<pb n="KR4d0161_WYG_008-2b"/>
蕭何轉漕關中日綺季逍遥商嶺時世亂或為舟楫用<lb/>
時平自可帝王師試問升車驅駟馬如何踞石茹三芝<lb/>
荒山嵗暮雲煙冷西望長吟獨爾思<lb/>
　　　梅<lb/>
兩京當日見初開尚想凌雲遶故臺倚竹姱姿應小駐<lb/>
髙樓急管未湏催傷春逺目空千里急景愁腸自九廻<lb/>
為説西園泉脉動許擕小隊探春来<lb/>
荒山雪盡水生煙獨發寒英媚逺天亂蕊凝姿殘照裏<lb/>
<pb n="KR4d0161_WYG_008-3a"/>
痩松含態晚風前疑將翠袖倚修竹若獻明璫傍廣川<lb/>
䘮亂自嗟容鬢改攀條三嗅惜流年<lb/>
　　　寄題清孝菴<lb/>
龍山㡬世閱興衰依舊春江拍岸来當代衣冠今寂寞<lb/>
百年丘隴自崔嵬簷經白日餘僧定路暗青松仍刼灰<lb/>
事去節䦨春草積乘髙一望獨遲回<lb/>
　　　望微水<lb/>
平原莽蒼浮輕靄白晝柴門亦自扄籬外水波光滅没<lb/>
<pb n="KR4d0161_WYG_008-3b"/>
林邊山岫逺青冥如何隐几終朝看不及寒窗静夜聽<lb/>
聽水看山朝復暮那知白髪漸星星<lb/>
　　　春隂江上偶書<lb/>
小軒西下俯通津漠漠春隂日易曛白氣冐山蒸積翠<lb/>
微風過水聚輕紋城鴉飛去秋花夕溪雨収餘岸草薰<lb/>
寂寞何人念覊旅憂来無數若絲棼<lb/>
　　　登甘露寺故基<lb/>
烈風吹面立城隅俯仰人間萬事徂萬古江山自雄渾<lb/>
<pb n="KR4d0161_WYG_008-4a"/>
百年城郭已蓁蕪亂餘故物惟金鼎事徃前賢只畫圖<lb/>
雙塔烟中廣陵市淮南戍守未應無<lb/>
　　　種木芙蓉<lb/>
去嵗經冬百卉空今年多種木芙蓉未如蜀國城邊望<lb/>
疑是秋江渡口逢定乏雄蜂来慰藉應與寒菊伴丰容<lb/>
敢同出水方新句空自長吟負老松<lb/>
　　　次韻石用之易安齋<lb/>
塵纓脱得片時閒未見彌天釋道安薜荔半崖雙屐齒<lb/>
<pb n="KR4d0161_WYG_008-4b"/>
滄浪何日一綸竿地能容膝皆堪處心對回光未易看<lb/>
試問老僧安底事不知人世有悲歡<lb/>
　　　和夏致宏詠梅<lb/>
春嵐初破曉光遲青女消餘泫玉肌雪後離披憐落蕋<lb/>
溪旁婉約愛横枝不隨姑射乗風去定與飛仙待月期<lb/>
山静林深香暗度折来頻動故園思<lb/>
　　　憶京山大陽寺<hi>徃嵗侍先大夫曾逰</hi>
徃嵗曾遊大陽寺倚天樓殿碧參差明安菴逈峰巒古<lb/>
<pb n="KR4d0161_WYG_008-5a"/>
楊廣城髙逕路危滿壑松聲僧定處一堂秋雨客談時<lb/>
如今細想經行地三復遺詩血淚垂<lb/>
　　　行建溪上見拏舟上水者愴然傷懷<lb/>
何人刺船上寒水却意避地微江時驚濤澎湃慈親懼<lb/>
鼓棹紛紜稚子嬉漫漫平沙煙上早溟溟簧竹月生遲<lb/>
感舊將為仰天哭恐驚行路秪成詩<lb/>
　　　春日郊行<lb/>
曉尋山寺出重城壞壁誰題半草行照眼芳菲空玉友<lb/>
<pb n="KR4d0161_WYG_008-5b"/>
並湖風物記金明新詩已見成敲鉢舊賞懸知又棄檠<lb/>
龍井海棠須靳惜一樽留取聽鶯鳴<lb/>
　　　屏迹<lb/>
荒村屏迹任時移山水昏明各異姿穹谷煙凝成襞積<lb/>
斜林風過作鱗差病身豈復能強徤末路惟應足抵巇<lb/>
萬古升沉同鳥没蓋棺猶未且題詩<lb/>
　　　泛舟觀雨<lb/>
雲氣交流晝窈𡨕疾風吹雨雜荷聲山隨眀晦姿横出<lb/>
<pb n="KR4d0161_WYG_008-6a"/>
舟入渺茫詩漸成託迹江湖三畆足放懷天地一身輕<lb/>
衘盃不用嗟覊寓未必乗槎勝此行<lb/>
　　　次韻王亞之沿湖冐雨歸<lb/>
禽鳴滑滑濺泥塗賴有雲巢眼不孤天外黑風迷鷲嶺<lb/>
檻前流水憶鵝湖躋攀危磴九折坂捧玩新詩百斛珠<lb/>
収拾殘紅付春去四時光景任三無<lb/>
　　　芍藥<lb/>
青春愛謝日遲遲正是羣芳掃跡時濃露有情融睡臉<lb/>
<pb n="KR4d0161_WYG_008-6b"/>
暄風無力困豐肌苦將蕊氣相牽引若對華燈不自持<lb/>
應似西江明夜火館娃宫裏醉西施<lb/>
　　　龍洞<lb/>
靈洞何年水亂流試尋危棧訪丹丘此時景物迷三島<lb/>
當日神龍跨九州白晝瀑流方訝雨炎天嵐氣忽驚秋<lb/>
憧憧門外紅塵路過客何人肯暫留<lb/>
　　　自鉛山如鵝湖<lb/>
長松十里曉冥冥行盡松林到法城悄悄虛廊無客語<lb/>
<pb n="KR4d0161_WYG_008-7a"/>
隂隂衆緑有鶯聲新荷萬㸃土花碧白鷺一行春雪輕<lb/>
麥秀漸漸桑葉暗怳然如在故園行<lb/>
　　　九日<lb/>
南國窮秋冷尚賖隨時遊矚自堪嘉且欣一雨山争出<lb/>
休歎重陽菊未華佳客逢秋冝得句道人酌酒似烹茶<lb/>
人生勝日湏行樂豫去昏鴉作陣斜<lb/>
登髙未用懷郪縣少異誰能識孟嘉嵗嵗青罇常有酒<lb/>
年年黄菊未逢花分將黙坐更捜句肯以銜盃當飲茶<lb/>
<pb n="KR4d0161_WYG_008-7b"/>
且莫慿欄傷極目人間秋日易西斜<lb/>
九日當年菊蕊遲今年庭下半芳菲禾收原野將成廪<lb/>
楓落江湖欲授衣何處好山饒勝槩擬擕家釀趂晴暉<lb/>
病衰不復能捜句聊挿紅茰滿㡌歸<lb/>
　　　夏養真父挽詞<lb/>
四十青春鬢未皤翻如槁謝葉辭柯親闈有綵今難戯<lb/>
客舘無魚尚有歌遺愛偏存梅渚畔新塋空占闔山阿<lb/>
素車不得親觴酹别望含悲獨奈何<lb/>
<pb n="KR4d0161_WYG_008-8a"/>
　　　忠顯劉公挽詩四首<lb/>
活人憂國見平生晚節臨危志益明漢仗塵深逺宫闕<lb/>
氊裘風急半公卿千人致詔竟不起萬户封侯却似烹<lb/>
暮晋朝梁真可忍紛紛螻蟻尚偷生<lb/>
旤基媒孽自燕雲抗議如公有㡬人軍旅未聞焉用試<lb/>
豺狼不噬豈冝親求魚縁木謾蠧國曲突徙薪翻殞身<lb/>
才大言深古難用忠良千載恨常新<lb/>
自從玉帛交殊域一見寒盟為隐憂亂相方虞鄰國難<lb/>
<pb n="KR4d0161_WYG_008-8b"/>
廟堂誰聽徙薪謀義如杞殖仍忠壯識比申胥不怨尤<lb/>
松柏蕭蕭九原路髙名常共建溪流<lb/>
抗論中朝猶在耳鳴弓仇敵已臨城王都竟失金湯固<lb/>
朝士方貪雀䑕生慷慨一朝先奮節華戎終古共知名<lb/>
可惜千官臣偽後蕭蕭華髪盡垂纓<lb/>
　　　哭孫信道<hi>并序</hi>
　信道名確沈晦榜擢甲科建炎初作京西運司屬官<lb/>
　蔬食破裘晏如也山中抄書無慮數千巻今不幸改京<lb/>
<pb n="KR4d0161_WYG_008-9a"/>
　秩死年止四十嗚呼天之生才而顧使之賫志泉壤哉<lb/>
悲君刻意異時流十載經春着敝裘新隴預知成馬鬛<lb/>
舊書何苦似蠅頭孟郊骨相終齎志賈誼才能竟不侯<lb/>
寂寞聲名千古事定知無益夜䑓幽<lb/>
　　　挽張全真詩二首<lb/>
辱遇本非因紹介登門不謂便無期傾心問及言猶在<lb/>
投贄書成事已悲作鎮方甘建鄴水惜賢尤在中興時<lb/>
傷心無復諮疑事還似當年徐孺碑<hi>紹興丙辰見公知待特異及公再作</hi>
<pb n="KR4d0161_WYG_008-9b"/>
<hi>參領在建康時數造門禮遇益洽然平日未嘗通書問去秋舍弟過建康再三見問方欲以書道悃愊而公訃</hi>
<hi>至矣又昨於方務徳處見公書使衘車載薺事未知所出末句故云</hi>
玉質清臞似列仙人間亦合得長年功名不竟如壺遂<lb/>
<hi>謂不作宰相</hi>冲淡空嗟似樂天<hi>常子正嘗云公質性恬淡閒居有園林蕭散之適可比樂</hi>
<hi>天</hi>胡不憗遺縁國老憂深殄瘁為時賢含毫誰作名臣<lb/>
傳要使風流後世傳<lb/>
　　七言排律<lb/>
　　　夀王蘇州<lb/>
<pb n="KR4d0161_WYG_008-10a"/>
維昔髙堂講射蓬瑞雲吹不散薰風十分正滿氷輪桂<lb/>
一葉將飛露井桐元老三朝尊相閥餘休㡬世積隂功<lb/>
光芒孕秀星淪昴神物儲祥嶽降嵩淮水筮靈芳裔逺<lb/>
蜀江波與慶源通傳家自有調元手許國常輸露膽忠<lb/>
節勁不凋霜後柏氣豪長吐雨餘虹金隄䕶掃河循道<lb/>
蘭省分曹宿在穹銅虎屢揚飛盖皂木牛多足太倉紅<lb/>
朝班入簉鵷鴻列京尹頻令狴犴空暫綴漢庭安世橐<lb/>
来臨吳國館娃宫民安㤗伯封疆外日在韋侯嘯詠中<lb/>
<pb n="KR4d0161_WYG_008-10b"/>
贊壽一爐金篆籀捧觴千髻玉玲瓏桃開坐閱三千嵗<lb/>
松夢當占十八公日望鋒車歌九罭時韜組甲詠車攻<lb/>
如君江左今王導有客河陽舊石洪甄冶從来収朽鈍<lb/>
㳙埃殊未報深崇省䑓衮衮心何羡旌斾揺揺思莫窮<lb/>
賔綴阻陪稱壽斚書緘聊復寄詩筒西湖十里荷花水<lb/>
净洗觥船逺祝翁<lb/>
　　　夀沃令二首<lb/>
山秀江清號浙西氣鍾賢哲誕生時商朝月正垂三統<lb/>
<pb n="KR4d0161_WYG_008-11a"/>
堯殿蓂荄見七枝此景聚氷藏北陸有人眉壽等南箕<lb/>
教條宰邑郊馴雉導引支床室有龜五百間聞喬嶽降<lb/>
八千遐厯大椿期書生願效封人祝為捧黄金一屈巵<lb/>
奎文昭煥夢熊羆正值英賢慶誕時人日空知經月是<lb/>
斗杓纔徧一年移銅靈仙氣鍾標格罨畫溪光入句辭<lb/>
發䇿談兵知醖籍操刀製錦見施為三年仁政春千日<lb/>
萬口歡聲壽一巵願祝我翁何許嵗紅蓮葉上見遊龜<lb/>
　　　和李少卿<lb/>
<pb n="KR4d0161_WYG_008-11b"/>
獨見凉蟾欲上時西園爽氣溢清池坐欣萬頃潮方滿<lb/>
欲舉一杯誰與持虚閣排雲空窈窕青山繞郭自參差<lb/>
氣澄象表輪踰逈光泛髙林影驟移一嵗佳時今鶩過<lb/>
誰家横笛未休吹城烏何事翻飛急不學鷦鷯占一枝<lb/>
　　五言絶句<lb/>
　　　懷伊亭<lb/>
回環擁岡巒澶漫分林塢縱目以怡情信美疑吾土<lb/>
　　　松門<lb/>
<pb n="KR4d0161_WYG_008-12a"/>
長林上晚煙明月曜深夜重閉豈吾心自回俗士駕<lb/>
　　　致爽亭二首<lb/>
霧豁空江平林疎逺山出龍溪夜来雨爽氣侵衣濕<lb/>
桑柘落洲渚澄潭漁艇集幽禽忽飛来斜日水光溢<lb/>
　　　宿歸仁寺<lb/>
下瞰十仭餘遥瞻㡬千里逰客日暮時鄉心萬端起<lb/>
喬林衆鳥集暮氣氛氲上好在三巴山何時正相望<lb/>
巴水任喧雲僧牕睡方悄風清月到床露白蟲鳴草<lb/>
<pb n="KR4d0161_WYG_008-12b"/>
　　　幽居<lb/>
避地依荒谷衡茅茍自安門前山四塞不用買峯巒<lb/>
　　　觀月出<lb/>
山空樵唱稀林昏歸鳥没新月含煙霏遥依亂峯出<lb/>
　　　生口<hi>陸路去縣十五里</hi>
牽舟四日程屈曲縈山轉行行問居人始知猶近縣<lb/>
　　　信美亭二首<lb/>
北眺逼山樊南瞻近津滸登兹一消憂信美仍吾土<lb/>
<pb n="KR4d0161_WYG_008-13a"/>
躡屐上危岑䇿杖臨孤嶼来徃自忘疲於此時延佇<lb/>
　　　桞陌<lb/>
含風皆有態夹路自成行馴鴉朝暮集接葉得深藏<lb/>
　　　詠種菊<lb/>
手種籬邊菊秋来亦自開驚蝶翩翩舞雄蜂去復来<lb/>
　　　懷新亭四首<lb/>
逺意在田疇中園結茅屋凍雨昨夜来共欣春水足<lb/>
耘耔競所務喬林午風清嘉穀雨来長復兹畦水平<lb/>
<pb n="KR4d0161_WYG_008-13b"/>
恢台當長夏山木盡成隂良苗方競茂悠哉林下心<lb/>
晚秧紛已及中田日徃還適與好風㑹植杖觀前山<lb/>
　　　夜雨<lb/>
夜半山雨来夢覺還復息寥寥簷溜空時聞斷續滴<lb/>
　　　與陳去非夏致宏孫信道逰南澗同賦四首<lb/>
䇿杖南澗邊菖蒲如緑髪石亂水流分山空鳥聲歇<lb/>
山桃深復淺亂發傍幽巖無人慰寂寞晴日自毶毶<lb/>
共坐石上苔坐乆溪隂轉峯外晚林稠山腹晴雲散<lb/>
<pb n="KR4d0161_WYG_008-14a"/>
三日山中逰溪山未全究却羨畬田人春晴斸煙岫<lb/>
　　　聽微水有感四首<lb/>
發源由太古東逝㡬朝昏欲識無窮意當看石上痕<lb/>
寒江流不極疊浪日沄沄詎是悲鳴苦端由清夜聞<lb/>
西從徼外来東去還歸海徒聞朝暮聲詎識年華改<lb/>
袛應初剖判便有斯江水于今知㡬時東流猶瀰瀰<lb/>
　　　邵公泉<lb/>
遺愛在斯土諒如泉山滋居人不敢唾時復照鬚眉<lb/>
<pb n="KR4d0161_WYG_008-14b"/>
隂隂勿翦棠聽訟得處所滚滚山下泉飛空作甘雨<lb/>
　　　題畫扇<lb/>
罨藹前林暗遥知暮氣生漸向山門近應聞鐘已鳴<lb/>
望望滄波濶汪灣湖水秋津亭方遲客逺来何處舟<lb/>
　　　宿永睦將口香積院滿山皆松檜聲<lb/>
雲峯㡬萬疊何處見家山此日無窮意悠然獨倚欄<lb/>
萬壑樹色歛松門已暮鐘故園腸斷客應與此時同<lb/>
　　　獨夜<lb/>
<pb n="KR4d0161_WYG_008-15a"/>
山月娟娟静山煙漠漠輕茅簷無一事獨聽夜江聲<lb/>
　　　晚晴<lb/>
前山收苦霧宿鳥有新聲萬里南天客三冬此日晴<lb/>
　　　下馬橋<lb/>
悠悠望深松置馬長路側豈為服誓言良以尊舊徳<lb/>
　　　泊舟<lb/>
夜光沉千嶺寒星動一川汀沙霜似雪寂寂繫江船<lb/>
　　　盡山亭<lb/>
<pb n="KR4d0161_WYG_008-15b"/>
南嶺與北岑千峯萬峯起木末置危亭衆山窮表裏<lb/>
　　　出峡<lb/>
牽舟已出峡何旦復當還蒲溪應漸近已見宋平山<lb/>
　　　溪上行<lb/>
垂隂覆緑波檀欒影空注傍有微徑通穿雲向何處<lb/>
　　　出見桃花盛開<lb/>
青林擁蕭寺况乃在山隂出見桃花發方知春已深<lb/>
　　　渡湘水<lb/>
<pb n="KR4d0161_WYG_008-16a"/>
昔讀此離騷今朝渡湘水荒草滿秋原何處尋芳芷<lb/>
　　　歸仁縣石堠<lb/>
縣廢不知年無人問遺址石堠猶路傍故物應唯此<lb/>
　　　采薇洞<lb/>
春曉山路永行行歌采薇歌長非有意惟以療朝飢<lb/>
　　七言絶句<lb/>
　　　元日<lb/>
摧頽那覺是華年城郭衣冠競彩鮮寒雨連天無事出<lb/>
<pb n="KR4d0161_WYG_008-16b"/>
卧聽簷溜似山泉<lb/>
　　　至梅堂次韻<lb/>
牛衣不煖夢初回聲切嚴城角弄梅旋理敝裘驂蹇足<lb/>
披霜得箇為公来<lb/>
　　　次韻王得之遊净明題易安二絶<lb/>
滿院嵐光滴翠寒望湖莫羡十三間門前石上蒼苔跡<lb/>
數得人蹤到與還<lb/>
銅駞陌上湏㬰樂金穴侯家瞬息懽争似盖頭茅一把<lb/>
<pb n="KR4d0161_WYG_008-17a"/>
老僧終日百般安<lb/>
　　　又次韻五首<lb/>
建溪南去自悠悠溪上愁思逐水流欲寄平安數行字<lb/>
秋鴻飛不到炎州<lb/>
離尤南去本無因隂隲忠嘉自有神敵國猶强讒間露<lb/>
君王宵旰憶良臣<lb/>
行盡炎荒路向東蠻村戍鼓夜逢逢惜無王朔同登望<lb/>
騎氣應湏似白虹<lb/>
<pb n="KR4d0161_WYG_008-17b"/>
行衣葉葉馬蕭蕭快意寧知歸路遥海上尖峯青似染<lb/>
却從雲外望岧嶤<lb/>
心知公及暮春歸猶自思公腸九回門外春流已如黛<lb/>
行看飛騎過橋来<lb/>
　　　唁菊<lb/>
中秋是處已揚芳籬下朝来欲破黄賴得雨荒兼早没<lb/>
却能應候作重陽<lb/>
</p>
<p>
</p>
  </div>
</body>
</text>
</TEI>
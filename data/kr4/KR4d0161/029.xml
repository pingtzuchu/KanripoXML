<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻二十九</head>
    <p>
<pb n="KR4d0161_WYG_029-1a"/>
欽定四庫全書<lb/>
　紫㣲集巻二十九　　　　　宋　張嵲　撰<lb/>
　　啟<lb/>
　　　賀樞宻啟<lb/>
擁樞拜命奉揚丕顯之休渙號孚庭歡樂得賢之福震<lb/>
驚戎夏焜耀紳修凡預庇庥舉深欣屬竊以振萬民之<lb/>
命莫先帷幄之圖折千里之衝孰重樞機之任自古在<lb/>
昔無競維人子産有辭諸候於焉是賴得臣猶在晉文<lb/>
<pb n="KR4d0161_WYG_029-1b"/>
未甞不憂顧一時列國之卿矧命世王者之佐固宜増<lb/>
朝廷之重於九鼎清方域之難於多虞人有奮心士無<lb/>
匿志伏惟藴復變知貫之學志鈎深致逺之功出入十<lb/>
年翺翔兩禁髙文大冊早傳誦於人間深䇿逺猷極鋪<lb/>
陳於帝扆固自可以文章垂於後世然不獨以行事載<lb/>
之空言果簡上心超躋右府方兹民無異望天有還形<lb/>
觀侵地之盡歸知悔禍之可必天而未厭周徳必將中<lb/>
興臣復恢於夏家卒畀舊物顧國勢之方起蓋如鴻漸<lb/>
<pb n="KR4d0161_WYG_029-2a"/>
於磐而閣下之遇時亦若魚之有水必將賛國於旬嵗<lb/>
之内収功於朞月之餘正位台衡勒勲廟器非但輿師<lb/>
之係望亦繄雅素之自期某展慶無階屬心有地九功<lb/>
既叙願賡歌中和樂職之詩七徳允修當復繼江漢嵩<lb/>
髙之雅<lb/>
　　　賀樞宻啓<lb/>
伏審顯膺制冊寵冠樞宻羣士領榮欣用儒之無敵四<lb/>
方同慶知息肩之有期竊以漢室之制三公丞相兼太<lb/>
<pb n="KR4d0161_WYG_029-2b"/>
尉之事本朝之分二府樞臣専斗極之司然史霍以大<lb/>
將而當宰物之權文富厯相臣而任本兵之寄雖倚毗<lb/>
之或異顧體貌以惟均矧中夏之未寧正沉機之是賴<lb/>
將圖逺畧尤握中權果以元臣来都右府伏惟某官才<lb/>
髙伊管學際天人威名重乎縉紳信義昭乎蠻貊以社<lb/>
稷安危為已任以生民舒慘為私憂頃遇國屯勵疾風<lb/>
勁草之節還登鼎席膺若金作礪之圖雖許國之志彌<lb/>
堅而醜正之徒罔便一辭機政屢易嵗時逮兹公道之<lb/>
<pb n="KR4d0161_WYG_029-3a"/>
行始正幾庭之位竊惟敵讐未報國訃初聞當寝苫枕<lb/>
塊之至哀亦怒我怠冦之時㑹茍因兹以舉事蓋必可<lb/>
以成功圖之積年有在今日考自古軍旅之用知昔人<lb/>
勝戰之方亦惟徳刑辭令之素修不但車馬器械之徒<lb/>
飾故秦繆之成霸業以念徳而用孟明而鄭人之返楚<lb/>
俘蓋更幣而從子産茍欲威懐之竝濟莫如智力之兼<lb/>
資伏計良圖已無遺算方且深謀而務烈所更宜經武以<lb/>
抗戎昭期一振於天聲以大殱於羣醜建萬世格天之<lb/>
<pb n="KR4d0161_WYG_029-3b"/>
業畢平生致主之心銘功鼎鐘正位台宰蔚為元老永<lb/>
輔皇家某限以居官莫陪班謁歡欣之至實倍常倫<lb/>
　　　賀樞宻啓<lb/>
伏審顯膺明命登貳幾庭仰儒者之進為知生民之繫<lb/>
賴恭惟慶慰伏以某官雄剛蓄徳明茂凝姿學有本源<lb/>
識周理亂擅文章之奥雅極議論之深醇闊歩天街乆<lb/>
踐揚於華胄垂紳帝扆罄啓沃於宸猷方人强盛之時<lb/>
獨能以異同自立遭時緩急之際必不以存亡為辭固<lb/>
<pb n="KR4d0161_WYG_029-4a"/>
宜益簡上心允符物望未淹星嵗復秉事樞當其奉身<lb/>
而歸衆仰賢人之守逮其揚廷以命人知國論之公進<lb/>
退之間邦家竝懿固可視諸在列皆知直道而事人風<lb/>
彼羣儒無復曲學以阿世豈但稍堅於士節將期漸變<lb/>
於澆風方制命之甫頒宜士民之胥慶竊以冦讐未殄<lb/>
國訃初聞斯戴天弗共之時蓋致死復讐之㑹激吾衆<lb/>
怒冝有成勞且順徳昌而<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>徳亡彼稔惡之已侈顧直<lb/>
為壯而曲為老我伐罪之有辭人肩一心士氣百倍方<lb/>
<pb n="KR4d0161_WYG_029-4b"/>
將詰戎兵以極武震修辭令以致文昭永資制勝之謀<lb/>
一洗枕戈之憤然後銘功彛鼎正位台衡永庇斯文以<lb/>
輔當世某頃者來從逺外有荷陶甄荏苒嵗華徒抱當<lb/>
時之鈆槧優游恩紀復瞻向日之䕫龍歡欣之情倍萬<lb/>
常器<lb/>
　　　代人回樞宻啓<lb/>
已經徙月甫御祥琴奉出綍之宸章躋侍班之峻列伏<lb/>
惟慶慰伏以宫使樞宻大資誠深格物業茂經邦蚤被<lb/>
<pb n="KR4d0161_WYG_029-5a"/>
眷知乆隆士望頃叅陪於樞筦公議攸歸俄出奉於真<lb/>
祠輿言載鬰方期召節復乗事機㝷遽罹乎苫塊之憂<lb/>
固難煩以金革之事繄上心之圖舊爰降典以奪情既<lb/>
執禮而固辭遂居廬以終制逮玆改服之始已觀明命<lb/>
之敷顧均佚殊庭諒不違於雅志然翼扶興運終有待<lb/>
於真才佇聞衮繡之歸庶罄謀猷之告豈但邦家之是<lb/>
賴亦惟衰朽之為依過沐撝謙寵貽誨翰其為載荷莫<lb/>
罄敷陳<lb/>
<pb n="KR4d0161_WYG_029-5b"/>
　　　通樞宻啓<lb/>
門墻伊邇乆踈削牘之陳望走何之寧出受知之地方<lb/>
象平之戒候宜賛國之甚休仰惟興寢之間綽有神明<lb/>
之助伏惟某官學惟復賁道以時中乆馳一世之貴名<lb/>
晚賦中䑓之大政推轂寒㣲之彦務在得人弼諧帷幄<lb/>
之謨徂惟求定頃鄰好之方講顧國言之並興非同寅<lb/>
共濟於逺圖則浮議幾移於全䇿豈知華元一使終克<lb/>
合晉楚之成可使平原從今無敢論天下之事既使聘<lb/>
<pb n="KR4d0161_WYG_029-6a"/>
之相逮保疆塲而不驚信能國之必人驗皇天之悔禍<lb/>
曩於平日徒思為太平編户之氓今於此時羞不在中<lb/>
興名臣之次伏念某伶俜寡與呰寙非才嘗誤䝉一日<lb/>
之知似不處衆人之後拜計臣之命忽匝嵗華䝉易地<lb/>
之恩復更時序自惟窮躓乆爾淹留豈徒以千里聚糧<lb/>
之難蓋亦懐三宿出晝之義今閲時之滋乆復資用之<lb/>
益殫顧水陸之甚賒挈妻拏而將邁淮隂亡去知丞相<lb/>
之已言屈子放流歎龍門之不見矧老冉冉而已至且<lb/>
<pb n="KR4d0161_WYG_029-6b"/>
技斷斷以無他徒羞沒世而弗稱復恐盛時之不再念<lb/>
守廬之病馬敢謂用違所長嗟起廢之躄師自歎不逢<lb/>
其適瞻言益逺滋進無階雖羈齒之愈踈尚鈞憐之未<lb/>
憗戀慕之至敷述奚殫<lb/>
　　　代人賀李樞宻啓<lb/>
光膺顯䇿入踐洪樞朝廷尚賢中外同慶竊以國家之<lb/>
設為二府委任惟均戎政之付在中權安危所係惟廟<lb/>
勝有折衝之算則國勢如磐石之安必須得文武之良<lb/>
<pb n="KR4d0161_WYG_029-7a"/>
才付以謀謨之逺畧故能料敵制勝黙觀堂上之竒禁<lb/>
暴戢兵坐見目中之冦能任大事必屬偉人恭惟某官<lb/>
論道儒宗佐國人傑輔翊仁聖有安社稷之大功掃蕩<lb/>
鯨鯢無保妻子之私志夫婦咸知其忠義蠻夷固懾其<lb/>
威名方邊境之未寧屬樞機之虚位掇自筦轄之重付<lb/>
之帷幄之謀賢者太平之基宜在髙位善人天地之紀<lb/>
可以保民凡在帡幪惟深鼓舞某偶承人乏猥剖郡符<lb/>
庇廣厦之餘庥沐膏霖之靈潤其為欣忭實倍等倫惟<lb/>
<pb n="KR4d0161_WYG_029-7b"/>
身寄於窮山跡未及於行馬顧瞻崇仞倍燕賀以無階<lb/>
仰賴洪鈞識歸思之有自<lb/>
　　　代張帥謝太師除敷學啟<lb/>
假行都彈壓之權慚無課最寓延閣髙華之直誤被寵<lb/>
遷命拜自天恩歸有地竊以京兆重守符之任甘泉嚴<lb/>
從橐之臣出則濟治於劇繁入則偹承於顧問昔兩都<lb/>
求治責三府之政聲今六閣相輝藏累朝之寳典故輦<lb/>
轂雖剸裁之地或筆囊陪侍從之班如其未桴鼓之稀鳴<lb/>
<pb n="KR4d0161_WYG_029-8a"/>
安得預瀛洲之妙選伏念某材羞樗散質愧棗昏有家<lb/>
漂流逢世恢復䇿名委質徒堅父教之忠趨亊赴功無<lb/>
益公家之利頃自湖湘之踈逺誤䝉廊廟之召収旋將<lb/>
漕於日畿繼承流於天邑朞年已勉䇿十駕以不前衰<lb/>
病居多無一毫而仰報屢有奉祠之請庶銷曠職之憂<lb/>
未聞洪造之矜從反見清班之驟躐仰知全度終欲曲<lb/>
成寵至若驚固當力疾感深而泣徒自戴恩兹蓋伏遇<lb/>
某官一徳享天三王施事致主復雍熈之治躋時題晏<lb/>
<pb n="KR4d0161_WYG_029-8b"/>
粲之期道夲宻庸運極樞而變化人無求備采葑菲以<lb/>
用才遂俾庸虚亦叨甄奨某敢不益思不逮求稱所䝉<lb/>
若泥在鈞已荷甄陶之賜我心匪石實懐篆刻之私感<lb/>
愧所存敷殫曷既<lb/>
　　　代人賀范左丞啓<lb/>
光膺帝制榮鎮帥垣克協剛辰已諧禮上伏惟慶慰竊<lb/>
以南陽之巨鎮實為畿右之奥區北啓申息之門西控<lb/>
商顔之險平居無事冝推召杜之才方内有驚必藉詩<lb/>
<pb n="KR4d0161_WYG_029-9a"/>
書之將豈徒少寛於南顧蓋将逺憺乎王靈載觀謀帥<lb/>
之難果見得人之盛恭惟某官朝廷元老宇宙真儒論<lb/>
道巖廊夙擅佐王之畧折衝帷幄更隆分閫之名顧南<lb/>
道之雄藩實本朝之重寄遂煩卧護以節戎昭桃李新<lb/>
隂猶是昔年之種田閭故老莫非沐化之人凡居屬部<lb/>
之中舉極欣歡之至某登門最乆荷眷寔深昔戰文塲<lb/>
誤䝉題品今承支郡復借輝光幸汰斥之未加識依歸<lb/>
之有地揺心大纛掃門未厠於臺輿引領鈞閎賀厦自<lb/>
<pb n="KR4d0161_WYG_029-9b"/>
同於燕雀仰聽鋒車之召峻躋槐序之榮顧雖朽質之<lb/>
無堪尚被膏霖之餘潤過此以徃未知所裁<lb/>
　　　代人賀耿右丞啓<lb/>
肅膺制詔峻陟台階光動縉紳歡騰朝野竊以國家之<lb/>
機務畢歸於六官臺閣之紀綱盡縂於兩轄欲其通逹<lb/>
於典故則莫若圖任於老成欲其興起於治功則莫若<lb/>
登庸於儒者惟其望實之素著故為遐邇之所歸恭惟<lb/>
某官四海真儒兩朝元老輔翊仁聖已隆舜禹之風化<lb/>
<pb n="KR4d0161_WYG_029-10a"/>
育黔黎坐致唐虞之俗凡叨庇賴莫不欣愉某猥以妄<lb/>
庸早䝉甄采仰銜恩紀居懐鄉往之誠分絶等威乆闕<lb/>
竿牘之獻覩兹顯拜實倍懼悰竊以蹭蹬泥塗棲遲末<lb/>
路自念桑榆之已晚尚兹州縣以徒勞齒髪凋零志意<lb/>
衰落氣凝寒谷尚思鄒子之吹嘘驥老鹽車妄意王良<lb/>
之剪拂<lb/>
　　　謝舘職上趙相公啓<lb/>
試言鼇禁初無耿著之稱庀職道山忽被過優之寵望<lb/>
<pb n="KR4d0161_WYG_029-10b"/>
不及此得之若驚竊以麟閣芸臺允謂圖籍之府石渠<lb/>
天禄寔為賢士之疇所以典校秘書采摭前紀網羅天<lb/>
下放佚舊聞爰自漢魏以還未若國朝之懿非徒典章<lb/>
文物大備於往古顧夫公卿將相多出於此塗主上繼<lb/>
陽九之餘啟中興之運蒐裒流畧振㧞滯淹雖訓士蓄<lb/>
威莫急於戎馬之際而儲才待用尤先於閒暇之時故<lb/>
其藏書也非徒校籖帙之多所以鍳興衰於往代其毓<lb/>
才也非徒衒紳緌之富所以求濟理於異時是以游息<lb/>
<pb n="KR4d0161_WYG_029-11a"/>
藏修爰處文章之林府優柔厭飫俾深師友之淵源飽<lb/>
大官之食而無陳力之勞列東觀之名而有清流之望<lb/>
茍徒矜於冐處可謂榮焉若思所以稱之則知懼矣顧<lb/>
其職之逸也則何啻於案牘之繁而遇之優也蓋有過<lb/>
於督責之峻且國家既以禮意而待士則臣子要當以<lb/>
節義而報君矧夫屬時艱難之秋而興稽古禮文之事<lb/>
亦可知其注意固不主於讎書壯事老謀允望經綸之<lb/>
畧斷編蠧簡豈専整比之功徒有書淫無禆國論則雖<lb/>
<pb n="KR4d0161_WYG_029-11b"/>
於四部而舉一事甲乙無遺以十年而就三都紙墨為<lb/>
貴語其風流文雅可矣何益興亡治亂乎哉况又不能<lb/>
顧安取此宜得方聞之士以應側席之求如某者江漢<lb/>
鯫生簪紳單緒學非强力功已廢於三餘識懵該通誤<lb/>
寧知於九冩雖少從事於呫嗶之業然雅不喜為章句<lb/>
之儒徒傳綈袠之書未訪山藏之記秋罷夏五安知前<lb/>
史之闕文三豕六身詎識古人之竒字而况門衰祚薄<lb/>
甘愁苦於終窮年長智昏美超逺而愈邁耻周容以為<lb/>
<pb n="KR4d0161_WYG_029-12a"/>
度獨好修以為常分畢老於棲山敢萌心於華膴豈謂<lb/>
儃佪之質忽叨擢叙之優内愧翹車俯慚濡翼此蓋伏<lb/>
遇僕射相公命世作宰居軸處中夾輔大君將至格天<lb/>
之業克勤小物靡忘待匱之圖顧惟淟涊之才本無左<lb/>
右之助從容貢逹委曲陶埏雖大鈞坱圠之無私然孤<lb/>
生刻著之曷已某謹當仰體國家之待遇次惟吾相之<lb/>
甄揚行不敢以阿時言必期於行逺學無泥古要當守<lb/>
經事而知其宜義在必為庶㡬臨大節而不可奪冀收<lb/>
<pb n="KR4d0161_WYG_029-12b"/>
尺寸以答知憐<lb/>
　　　謝相公啓<hi>首尾同前</hi>
望隆中外威憺華夷功名蓋世而彌堅報國之心知勇<lb/>
絶人而每厲進賢之舉知孤單之有舊察狂直以無他<lb/>
不遺小物之㣲畢在洪鈞之播致兹冗散卒預甄陞某<lb/>
敢不彌厲素心益修初度求異書以廣其見就端士以<lb/>
質所疑行不阿時要處於獨而無愧學無泥古庶施於<lb/>
今而可行<lb/>
<pb n="KR4d0161_WYG_029-13a"/>
　　　謝恵生日啓<lb/>
伏䝉眷予俯録生朝載惟愛厚之私益重劬勞之感佩<lb/>
銘徒至敷叙奚殫<lb/>
伏䝉録其生育之日形於謡詠之餘廢蓼莪之篇感深<lb/>
風木拜英瓊之贈愧乏報章銘佩之私叙陳曷既<lb/>
　　　代人謝人啓<lb/>
窮山乆處每欽暴勝之威名使節初臨遽玷山公之啟<lb/>
事縈䇿偶加於欵叚揮斤設及於樗蒲仰荷恩光俯慚<lb/>
<pb n="KR4d0161_WYG_029-13b"/>
沗冐伏念某簪紳末系學校諸生門地衰㣲尚冐鐵爐<lb/>
之號人才茸散已竭淮水之流學懵三餘譽非一鶚蚤<lb/>
䇿駑駘之駕來遊翰墨之塲抗志丁年謂功名可立致<lb/>
䇿名末第嗟州縣以徒勞嘗思襆被以退耕尚爾强顔<lb/>
而干禄汎紅蓮於渌水已慚畵餅之虛名委美錦於學<lb/>
人詎責庇身之寔效况復蟠木無先容之助苦瓢非適<lb/>
用之才而乃繆賜青黄驟加爼豆以一言而受縣愧無<lb/>
賈辛之能縁壺餐而得原姑賞趙衰之節寵雖生於意<lb/>
<pb n="KR4d0161_WYG_029-14a"/>
表愧實溢於情涯此蓋伏遇某官事君以人維善舉類<lb/>
躬鄭莊之推轂急於進方知汝南之月評冝無濫舉夫<lb/>
何闒茸亦預品題某敢不益尊所聞力行其志懐鉛提<lb/>
槧潛心舊學之淵源行己立身不愧古人之操尚庶圖<lb/>
涓滴之効少答權輿之知所以報公請事斯語<lb/>
　　　代賀樞宻啓<lb/>
顯膺宸制入領兵權樽爼有以折衝京師為之奠枕由<lb/>
中及外式舞且歌竊惟國之大事在祀與戎而樞庭實<lb/>
<pb n="KR4d0161_WYG_029-14b"/>
總其政師之克敵以直為壯而廟畧實制其謀惟其政<lb/>
有所歸故能整軍而經武惟其謀有所在斯可保大而<lb/>
定功宜得偉人置之兵府必也制勝於中權之地斯可<lb/>
消患於未形之先恭惟某官以道事君沉機先物藴果<lb/>
毅之徳而富於竒謀挺經濟之才而長於應變既以嘉<lb/>
猷而告我后又將不戰而屈人兵邉境用寧威稜逺暢<lb/>
帡幪所被歡慰惟均伏念某昔有夤縁獲塵㣲契蹉跎<lb/>
嵗月嗟乆逺於門闌懐念恩私曽不忘於旦暮覩兹顯<lb/>
<pb n="KR4d0161_WYG_029-15a"/>
拜倍激欣悰重念某年迫桑榆徒勞州縣從官嗟筋骸<lb/>
之難强歸耕無壠畝之可依雖樗散不才已分見遺於<lb/>
匠石而疲駑下乗猶希一顧於王良<lb/>
　　　代上越守孟少保啓<lb/>
伏以名藩建牧式艱委任之權耆徳懋官僉議老成之<lb/>
列仰宸衷之圖舊眷民部以登賢凢在帡幪率由陶鑄<lb/>
竊惟美政美俗者大臣之懿範全終全始者元老之髙<lb/>
風出守一麾則坐分天子之憂入為三公則尤係生民<lb/>
<pb n="KR4d0161_WYG_029-15b"/>
之命雖金馬玉堂位隆於近輔而朱轓皂蓋儀重於前<lb/>
聞子房勲冠於卯金晩為太傅安石位髙於典午出鎮<lb/>
廣陵宜論道之宗工攬承流之劇郡㳟惟某官受天間<lb/>
氣為世鉅儒勵純徳以化民貫險夷而立節藻鳬遇合<lb/>
風虎同聲唐之興自何而致功在汾陽軻之後今得其<lb/>
傳𣲖分鄒魯粤㑹稽之古郡寔大禹之宸基城近天南<lb/>
卧䕶門北權司扞圉賛塗山来覲之諸侯恩錫安閒傲<lb/>
鑑湖凉生之五月在泮勤修於魯政趣裝佇繼於蕭規<lb/>
<pb n="KR4d0161_WYG_029-16a"/>
蓋南山之石必均四海之具瞻而上台之星豈特一方<lb/>
之獨照如某者人誰料理天與惷愚鎡基不啻於棗膏<lb/>
門地更寒於冰谷偶縁貲選遂玷官曺誤身非坐於儒<lb/>
冠蒸茵易希於美瑞身虚難進乞鄰富以輸財仕實為<lb/>
貧偶為親而捧檄幸及𤓰之在邇欣擁篲之有階踴躍<lb/>
洪爐雖無棄礦補禆泰岳孰引纎埃賤子請具陳非敢<lb/>
僣求於甄冶宰相自有體冀䝉俯賜於涵容温暑在辰<lb/>
爕調多暇蘄慎寝興之節永垂夷夏之休<lb/>
<pb n="KR4d0161_WYG_029-16b"/>
　　　賀中書令啓<lb/>
發中之詔降自於九天對揚之休允歸於元老仰惟根<lb/>
本之地宜先道徳之人制命甫班華戎胥慶况依庇冐<lb/>
孰不舞歌竊以中書肇建於漢朝置令爰從於魏代後<lb/>
世間以宰臣之號所居無非用世之英六朝雖號為崇<lb/>
髙秩序才階於三品唐室始極於隆貴可稱僅得於數<lb/>
人如郭子儀之身任安危裴晉公之世為輕重馬周岑<lb/>
文夲之可著廊廟張説姚元崇之有益國家然以功名<lb/>
<pb n="KR4d0161_WYG_029-17a"/>
進者或無道徳學問之可稱以文章顯者或於進退始<lb/>
終之可愧要之必有不世之主然後皇天為生濟世之<lb/>
才必有無量之功然後朝廷賞以非常之位昔齊武既<lb/>
登祚之後有為我生儉之言武宗以澤潞之勲有恨無<lb/>
官酬公之語然校功則王儉之事至陋而不足多論賞<lb/>
則徳裕之官雖髙而猶可進豈如盛世兩儀俱安既得<lb/>
其人萬方攸賴伏惟某官道尊一世學冠諸儒不但至<lb/>
周召而留已優入聖賢之域設張庶事舉皆逢左右之<lb/>
<pb n="KR4d0161_WYG_029-17b"/>
源啓沃上心莫非陳堯舜之道信行蠻貊澤潤生民武<lb/>
王有亂臣十人公則首四人之廸徳虞舜之大功二十<lb/>
公則邁八愷以垂休鎮萬物如九鼎之安遏羣邪有必<lb/>
東之勢終力排於横議以輔致於中興功業之由變乃<lb/>
興蓋欲仁而仁至福祚之不登焉左真徳懋而懋官豈<lb/>
徒擅當世之名殆可為萬世之勸某頃由冗散誤沐恩<lb/>
知奮身寔自於師門佐職嘗叨於下省蒼苔依砌徒思<lb/>
逓宿之直廬祥鳳集池莫預羣飛之衆羽其為欣願寔<lb/>
<pb n="KR4d0161_WYG_029-18a"/>
倍等夷<lb/>
</p>
<p>
</p>
  </div>
</body>
</text>
</TEI>
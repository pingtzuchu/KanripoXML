<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0161_WYG_000-1a"/>
欽定四庫全書　　　　集部四<lb/>
　提要<lb/>
　　紫微集三十六巻　　　别集類三<hi>宋</hi>
　　　　臣等謹案紫微集三十六巻宋張嵲撰嵲字<lb/>
　　　　巨山襄陽人宣和三年上舍中第紹興九年<lb/>
　　　　除司勲員外郎累遷敷文閣待制知衢州終<lb/>
　　　　於提舉江州太平興國宫事蹟具宋史文苑<lb/>
　　　　傳嵲為陳與義之表姪少時嘗從受學故劉<lb/>
<pb n="KR4d0161_WYG_000-1b"/>
　　　　克莊後村詩話謂其詩句法與簡齋相似而<lb/>
　　　　於五言古詩尤極賞其語意高簡意味深逺<lb/>
　　　　又克荘所摘七言絶句如故園墳樹想青葱<lb/>
　　　　諸篇尤能以標格見長而集中似此類者尚<lb/>
　　　　多大抵絶句清和婉約較勝與義其他雖未<lb/>
　　　　能遽相方駕而氣體高朗頗足以自名一家<lb/>
　　　　至古文典雅沈實亦尚有北宋諸家矩矱所<lb/>
　　　　上奏議如論和戰守論攻取等篇史皆採入<lb/>
<pb n="KR4d0161_WYG_000-2a"/>
　　　　於當時事勢尤條析詳明惟紹興復古詩一<lb/>
　　　　章貢諛秦檜深玷生平考朱子語録有云金<lb/>
　　　　人敗盟時秦檜大恐顧朝士問計張巨山微<lb/>
　　　　誦曰德無常師主善為師善無常主恊于克<lb/>
　　　　一檜因留與語巨山為之畫䇿檜喜即命作<lb/>
　　　　奏藁倉卒不仔細起頭兩句以德無常師為<lb/>
　　　　伊尹告成湯陳力就列為孔子之語尋擢巨<lb/>
　　　　山為中書舍人有無名子作詩嘲之云成湯<lb/>
<pb n="KR4d0161_WYG_000-2b"/>
　　　　為太甲宣聖作周任云云是嵲本因附檜得<lb/>
　　　　進陳振孫書録解題亦載此事且稱檜旋疑<lb/>
　　　　嵲貳已未幾亦罷然則此詩之作乃借以修<lb/>
　　　　好於檜者故本傳謂詩進後將復召用殆由<lb/>
　　　　檜意解而然特作史者不能得其情耳今其<lb/>
　　　　代檜奏藁雖已不存而是詩尚傳留供千秋<lb/>
　　　　之嗤㸃亦足以昭炯戒矣宋史藝文志載紫<lb/>
　　　　微集三十巻書録解題則作張巨山集亦三<lb/>
<pb n="KR4d0161_WYG_000-3a"/>
　　　　十巻自明以來久無傳本今据永樂大典所<lb/>
　　　　録裒輯排比諸體咸備當已尠所缺遺以其<lb/>
　　　　篇帙較富析為三十六巻仍依宋史題作紫<lb/>
　　　　微集復其舊目焉乾隆四十六年九月恭校<lb/>
　　　　上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
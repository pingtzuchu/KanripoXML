<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫㣲集巻二十六</head>
    <p>
<pb n="KR4d0161_WYG_026-1a"/>
欽定四庫全書<lb/>
　紫㣲集巻二十六　　　　宋　張嵲　撰<lb/>
　　奏狀<lb/>
　　　代宰執乞罷免状<lb/>
臣等伏以愆陽為灾將害嘉榖走望禱祈不愛牲幣已<lb/>
彌浹旬未獲休應上詒陛下焦勞閔雨之慮下使望嵗<lb/>
之民凛凛然有溝壑之憂載循召灾之由皆縁臣等輔<lb/>
相失職無嘉績以厭神心多秕政以産民怨積此罪戾<lb/>
<pb n="KR4d0161_WYG_026-1b"/>
以奸隂陽之和晝夜深維寔難自恕伏望特降睿旨將<lb/>
臣等速賜罷黜竝置嚴科以彰失職之咎庸以厭塞神<lb/>
人召致和氣庶㡬感不踰於旋日應或在於崇朝易荒<lb/>
以稔可救元元垂殆之命取進止<lb/>
　　　第二状<lb/>
臣等比縁旱灾已極禱雨未應嘗具劄子乞降睿㫖將<lb/>
臣等並賜罷黜置之嚴科仰䝉聖慈未賜放斥而數日<lb/>
以来陽光熾烈雲漢倬然髙仰之田已就焦槁農夫咨<lb/>
<pb n="KR4d0161_WYG_026-2a"/>
怨於野民黎謗讟於道臣等職在爕調而挺灾及此四<lb/>
面之責顧安所逃臣聞古者效官各施其任雖抱闗𨽻<lb/>
圉之臣一日失職刑在司冦有不可辭而况臣等處百<lb/>
僚之右任天下之憂而使隂陽隔并灾沴若此而乃徒<lb/>
恃恩貸不即罪辜將何以表率其官彰徳懲過若不早<lb/>
賜罷免昭示憲法則不獨臣等有竊禄固位之罪亦恐<lb/>
仰累陛下皇極正直之徳伏乞早垂睿斷檢㑹前奏速<lb/>
賜施行取進止<lb/>
<pb n="KR4d0161_WYG_026-2b"/>
　　　第三状<lb/>
臣等比以旱暵致灾時澤未效兩具劄子乞賜罷黜失<lb/>
職罪大雖已竭于忱誠全度恩深猶未垂於譴責朝夕<lb/>
惴懼若無所容竊嘗深惟陛下所以函容臣等之意不<lb/>
過以罪已責躬為帝王之盛事而水旱免相乃後世之<lb/>
虚文且以天灾流行方隅代有豐凶有數不必一切歸<lb/>
咎用事之臣而已臣等竊以為主憂臣辱自古不易之<lb/>
言今陛下以灾沴之故焦勞夙夜降食自損而臣等乃<lb/>
<pb n="KR4d0161_WYG_026-3a"/>
偃然居位何以自安戮辱之地蓋其職分也臣等又聞<lb/>
人事無憾而後水旱之變乃可歸於時數方今賦斂煩<lb/>
重刑政放紛所以動怨讟於民者不可勝原天降灾沴<lb/>
固其所也若不加罪臣等則恐無以上塞天譴下慰人<lb/>
心伏惟陛下廣愛無偏必不私此二三具臣而忽億兆<lb/>
嗸嗸之望若臣等譴黜之後時和而嵗定則是臣等雖<lb/>
被罪罰猶為有益於國也伏望睿明于朝夕之間奮發<lb/>
宸斷速賜放斥庶㡬膏澤旋應向枯之苖猶尚可救過<lb/>
<pb n="KR4d0161_WYG_026-3b"/>
此一二日間臣等雖萬被罪誅無益也再三之凟辭窮<lb/>
於此懇廹之禱得請是期無任慚惕震懼隕越待罪之<lb/>
至取進止<lb/>
　　　八月一日視朝轉對奏状<lb/>
臣仰惟陛下臨御海㝢加恵斯民於刑獄之事每軫聖<lb/>
念固甞親灑宸翰賜欽恤之詔以訓憲臣近又申勑有<lb/>
司責日月之限以决滯獄好生之徳同符唐虞致治之<lb/>
美屡空囹圄此蓋睿心推仁誠意格物之效也然刑猶<lb/>
<pb n="KR4d0161_WYG_026-4a"/>
未能盡措者由郡縣之間官之見任者苛察以為明賕<lb/>
賂以市獄枝蔓牽連化一為百若其昏懦則又甚焉此<lb/>
其弊一也吏之放停者失志以怨誹伺事以持脅詭其<lb/>
名諜以害良善此其弊二也官之不職固有常罪吏之<lb/>
誣告亦存定法臣猶有言者欲望陛下明勑監司申嚴<lb/>
失按之科徧委州縣籍記放停之吏遇其身與教其他<lb/>
人妄起訟訴者重加之罪此亦清刑之原庶有禆乎<lb/>
　　状<lb/>
<pb n="KR4d0161_WYG_026-4b"/>
　　　與劉待制状<lb/>
契勘某昨日䝉台諭甞荐某于丞相丞相以某去春獻<lb/>
書富平之役責丞相以不死某聞之震恐冰炭交懐伏<lb/>
念某雖無状然粗有知識又不病狂易豈不知勝負兵<lb/>
家之常事而乃遽有此請邪獨以徃年數得進見丞相<lb/>
䝉不以衆人見遇私心實願知于門下不幸西師小衂<lb/>
遂奮不顧獻言以謂丞相有安社稷之大功其所欲全<lb/>
者名節耳乞丞相上表待罪請朝廷别選大臣以自代<lb/>
<pb n="KR4d0161_WYG_026-5a"/>
丞相他日還朝更為天子將兵于他方求孟明荀林父<lb/>
之後效以蓋前事庶㡬于大臣去就之節使人無可議<lb/>
者萬一先致人言而後有請則為後事矣至于書中引<lb/>
用楚子玉子重事實為太過然主意本不在此但借此<lb/>
以感悟丞相舍此别無他意某以出位而言未信而諌<lb/>
則無所逃罪兼丞相方廣開言路借使某言不當丞相<lb/>
猶當容之若以宰輔而怒匹夫懼者衆矣竊念某衰單<lb/>
羈孤之人始欲以此納忠于丞相而卒以獲罪曉夕惴<lb/>
<pb n="KR4d0161_WYG_026-5b"/>
懼不知所為伏望台慈鍳某悃愊為丞相委曲一言使<lb/>
鈞意釋然庶㡬稍敢仕進求斗升之禄以飬老母得不<lb/>
失所于異鄉真骨肉之賜須至陳禀者<lb/>
某徃以狂妄得過丞相自是遂以言為戒昨䝉台造収<lb/>
置幙中飽食無治事且日月寖乆恐懼少間無所用心<lb/>
竊好為迂闊之思輙敢私獻于門下某觀桑仲自比年<lb/>
與王金州交兵之後結怨已深桑仲雖數敗于王金州<lb/>
其所殺獲不啻數萬計而金州之所損蓋亦十二三雖<lb/>
<pb n="KR4d0161_WYG_026-6a"/>
為桑仲之兵者皆從賊之人然究其初亦朝廷之赤子<lb/>
也驅之使前勢不得已其不當前用命則死于殺戮茍<lb/>
當前用命則死于軍陣進退等死也使王金州不勝敵<lb/>
則金州之死亡者固朝廷之民也使其勝桑仲則死亡<lb/>
者亦朝廷之民也蕞爾狂冦與天子之吏争一日之勝<lb/>
左右殘害吾民若不乗其機㑹而稍解其紛竊恐兩地<lb/>
之民肝腦塗地日朘月削將至于盡而已也昨桑仲既<lb/>
死而李横繼之比聞偽齊以節度使誘横横不受執其<lb/>
<pb n="KR4d0161_WYG_026-6b"/>
使而歸之于行朝則其忠義可録矣今宣撫使司若以<lb/>
其忠義可録而使王金州與之解仇結好則怨讎已深<lb/>
必不可解若宣使遣人撫定之且喻使今後不復入冦<lb/>
金房間則又恐小人懐一朝之忿雖令之未必有聽也<lb/>
為今之計自非有朝廷之命使與王金州相逺則兵連<lb/>
禍結不知何時而已也某願待制言于相府相府言于<lb/>
朝廷乗李横不受偽齊之命忠義可録之人特遣使命<lb/>
以一觀察或承宣使命之其下偏禆各以次受一近上<lb/>
<pb n="KR4d0161_WYG_026-7a"/>
職名優加奬厲使之提所部兵赴行在俟至中路别降<lb/>
指揮選一穏便州軍令駐劄如此是不血刃而得荆州<lb/>
與濵漢諸州也某以謂荆州有三利焉强敵既去之後<lb/>
可以營田漢濵使殺戮之餘民得以歸業四方之流冗<lb/>
得以就食其利一也屯兵積榖于中廬南漳山中阻漢<lb/>
水以遏偽齊侵軼之患其利二也據上㳺之勢控荆門<lb/>
虎牙之險扼三峡興山之要使瞿唐而上永有奠枕之<lb/>
安其利三也某家世漢上漢上之田膏腴衍沃一望千<lb/>
<pb n="KR4d0161_WYG_026-7b"/>
里某徃年甞以營田説獻丞相頗納用之中遭䜛人中<lb/>
傷遂不復施行比年以来諸處榖價翔貴流民無所仰<lb/>
食昨入川見利䕫兩路及聞東西二川地狭民貧四方<lb/>
避地之人萃于一處四川殆無以給之頗益痛憤某前<lb/>
説之中寝使公私俱失此大利萬一他時李横去漢上<lb/>
漢上地空某當再具營田法式上獻足食足兵必自此<lb/>
始伏惟台慈寛其狂率之罪少加省察實生靈之幸也<lb/>
　　　謝除祕書郎狀<lb/>
<pb n="KR4d0161_WYG_026-8a"/>
某正月中准劄子除祕書郎至二月初三日授誥時以<lb/>
初聞國恤中外摧心坐此不敢即具状陳謝門下至於<lb/>
感恩荷徳之誠刻肌刻骨有不能以言語自逹者竊以<lb/>
某門地衰單人品冗末固已不能自振於世又無相知<lb/>
有氣力者以為之援本不自意有寸進之階獨以徃年<lb/>
幸得拜史館僕射相公於上庸便䝉不以衆人遇之然<lb/>
非有左右之助標末之勞以自結於門下者也徃年相<lb/>
公還朝及上饒有得進拜者乃䝉訪及名姓聞其南来<lb/>
<pb n="KR4d0161_WYG_026-8b"/>
蓋惻然有閔其漂流之意顧門下之士如林若某者最<lb/>
為踈逺而獨記存之若是則其感幸何如也逮某改服<lb/>
赴召叨恩稠疊雖出於隆天重地之賜推其所自蓋有<lb/>
由然矣某叨居冊府嵗餘日負素餐之責及比者史館<lb/>
僕射相公獨當制物之任方將登崇雋傑以風視逺近<lb/>
如某者乃首預進擢之伍中念恩施則厚矣而將何以<lb/>
稱之哉不寧是而已相公知其選懦不武吏事本非素<lb/>
習可以䇿勵獨惟文辭而又學植鄙薄加流落荒廢之<lb/>
<pb n="KR4d0161_WYG_026-9a"/>
日乆故仍使之優㳺道山示將終成其不肖之質則又<lb/>
大賜也於某之自為謀無以易此然私竊自惟念以謂<lb/>
方今中原未復國讎圖報之日相公方輔主上以經營<lb/>
大業櫛風沐雨無即安之意智者莫不竭其謀壯者莫<lb/>
不耆其力而某既不堪充戎行揚威武又不能出一議<lb/>
論以輔有為之時獨獲安居無治事徒盡力於鈆槧之<lb/>
間坐耗縣官廪食而終無以佐一日之急以此上負君<lb/>
相下赧友朋無可言者不勝知感知幸惶恐荷戴激切<lb/>
<pb n="KR4d0161_WYG_026-9b"/>
屏營之至謹具劄子陳謝兼叙始終知遇之恩私心所<lb/>
以銜感者如此伏惟鈞慈俯垂鍳念<lb/>
　　　叙别状<lb/>
某頃因試言禁林䝉置衡石之内自是得預門墻之列<lb/>
每造函文過䝉訓誨周悉假借聲色區區鄙情仰戢知<lb/>
遇實鏤肌骨兹者門下力請君上暫均勞佚頓逺庇頼<lb/>
邑邑何言本當出城追送少紓攀戀之愫屬以連日腹<lb/>
疾氣力羸薾不任逺出下情嘆恨良不自勝切惟門下<lb/>
<pb n="KR4d0161_WYG_026-10a"/>
以道徳文章領袖士類輿論方屬以預聞政事光賛本<lb/>
朝今兹之行實鬱衆望然以門下徳望之盛孚於上下<lb/>
意者必不淹乆於外非晚定當復還朝右率副僉言某<lb/>
之奉望聲色不為無日慺慺之私輙以陳露叙致不工<lb/>
無以自逹伏惟台慈俯賜識察<lb/>
　　啟<lb/>
　　　賀秦太師車駕幸賜第啟<lb/>
伏覩邸報六月初三日車駕幸太師僕射相公賜第者<lb/>
<pb n="KR4d0161_WYG_026-10b"/>
里旅勸功帝賚已居於輪奐宅章既定天臨更駐於和<lb/>
鑾事絶前聞歡騰無外伏惟慶慰竊以漢賜令其近我<lb/>
蓋嘉面雍之功齊第列於康莊實侈致賢之盛然事或<lb/>
乖於宜稱禮未極於優隆豈若聖時獨超振古非但為<lb/>
尊儒之懿繄實增汗簡之光伏惟太師僕射相公道冠<lb/>
伊臯功踰周召澤被兩朝之赤子咸歸奠枕之安徳符<lb/>
上聖之好生宜有廣居之助某夙䝉恩遇乆荷帡幪望<lb/>
丞相之門豈絶掃塵之念殫候奄之意初無善頌之辭<lb/>
<pb n="KR4d0161_WYG_026-11a"/>
　　　賀吕相啟<lb/>
申命天庭位冠羣后正儀上衮禮絶百僚豈特邦家之<lb/>
光實為社稷之福鈞陶所暨懽頌惟均某官心雄萬夫<lb/>
身兼數器在昔唐美元膺望素隆於台宰周尊尚父烈<lb/>
果著於鷹揚慨國歩之多艱賛皇圖而再造虞淵取日<lb/>
授五龍夹之以飛傅巖作霖無一夫不被其澤道洽政<lb/>
治謨明弼諧忠可質於鬼神信已行於蠻貊六師勝筭<lb/>
悉資徳裕之指蹤萬里開疆咸頼召公之辟國輿言交<lb/>
<pb n="KR4d0161_WYG_026-11b"/>
頌績用誕昭爰進陟於元台遂獨持於魁柄坐致萬邦<lb/>
之作乂佇觀三聖之重驩某智術蔑如性質陋甚將使<lb/>
華之役無補分毫掃相國之門動形夢寐側聞超拜深<lb/>
切懽悰竿牘載馳敢罄小夫之智鏌鎁自勵願歸大冶<lb/>
之罏<lb/>
　　　賀路尚書啟<lb/>
欽奉明綸峻遷常伯縉紳相慶中外聳觀儒林咸以為<lb/>
光華天下想聞其風采竊以夏卿之職兵政攸司周室<lb/>
<pb n="KR4d0161_WYG_026-12a"/>
叙以官聮實與天地春冬而合治魏世事専臺閤時稱<lb/>
陳徐盧衞為得人自非間世之賢詎稱不時之拜顧兹<lb/>
徳選爰屬鉅公恭惟某官徳履靖深操尚宏逺早魁英<lb/>
躅旋處要津西掖代言文誥藹掞延之譽東臺論駮清<lb/>
文恢鎮物之規逮朝廷求出境之才訪侍從得延譽之<lb/>
美鯨波萬里寧辭舟楫之勞驪國一方獲覩漢儀之盛<lb/>
信為膚使増重本朝辭受雍容已獲皇華之五善夷獠<lb/>
輯睦再聆箕子之七條惟使種人皆革其心則知盛徳<lb/>
<pb n="KR4d0161_WYG_026-12b"/>
所服者逺有兹茂績宜荷寵靈方宸綍之下頒恊使言<lb/>
之胥穆况叨庇冐實倍忻愉某猥以妄庸甞承恵訓似<lb/>
䝉知遇不後衆人自揣賤䟽敢謂葭莩之舊譬諸草木<lb/>
特憐臭味之同一去門墻屢更嵗籥覩斯顯命獲預光<lb/>
榮夣想龍門有類望雲之鶴猶期左顧少憐失旦之雞<lb/>
過此以還未知所措<lb/>
　　　代上王侍郎啟<lb/>
版圖貳職乆宣進攝之猷綸綍溫詞就賜為真之命初<lb/>
<pb n="KR4d0161_WYG_026-13a"/>
傳邸報大慰輿情竊以司徒任重於蒼姬㑹府委専於<lb/>
炎籙蓋民為邦本貴蕃衍以彌増矧財實利權必通融<lb/>
而罔滯惟户口日滋於生齒則征輸嵗羡於常租宜厯<lb/>
世之明君嘗計司於賢者况今車書未混職方尚缺於<lb/>
周官貢賦所從任土猶虧於禹貢當白水龍飛之日近<lb/>
長江馬化之蹤將驅鱗介之腥羶必用虎貔之果毅雖<lb/>
一縷一粒之所出皆九貢九賦之自来諒非天雨粟之<lb/>
然宜有地流錢之術當艱難擾攘之日擅開闔斂散之<lb/>
<pb n="KR4d0161_WYG_026-13b"/>
權必有計臣允膺天職某官柱石大才蓍龜明識濟時<lb/>
泉湧於謀謨邃古淵深於學術中原經畧豈徒白面之<lb/>
書生江左風流共託黒頭之宰相早諧公論寝厯華途<lb/>
懐强兵富國之才無剥下媚上之態自攝貳卿於民部<lb/>
已周再嵗於星杓念錢榖之問雖不至於廟堂然軍旅<lb/>
之興而自足於用度益見清衷之妙簡爰頒寵命以即<lb/>
真立名則必也正名乎受任則見於専任矣光武之征<lb/>
河北功有頼於埒蕭代宗之運江南才實資於亞管力<lb/>
<pb n="KR4d0161_WYG_026-14a"/>
賛中興之治翼成北伐之勲運竒術以理財操贏資而<lb/>
佐國詎有好鬚之對迄無誤獵之羞公言須鬱於具瞻<lb/>
輿望請觀於進陟坐令礦塊咸入鈞鎔某也性苦棗昏<lb/>
材嗟櫟散銘心有誓蔑首䑕兩端之持束髪讀書無鈆<lb/>
刀一割之用直道稔過庭之訓壯懐深肯穫之思奈何<lb/>
中失養於蘭陔空茹悲於風木俛首筮仕承顔孀親三<lb/>
鍾十束之㣲㡬於無耻百里一同之内庶効㣲勞豈期<lb/>
大人先生牙頰頗煩於借譽遂使孤蹤薄宦姓名聊得<lb/>
<pb n="KR4d0161_WYG_026-14b"/>
於上陳掃門阻望於台階引領乆揺於心斾報始聞於<lb/>
除目喜實倍於私悰輙伸燕賀之誠用效鴈傳之禮龍<lb/>
門足慕雖未覩於紫芝馬勃甚㣲終冀収於藥籠過此<lb/>
以徃未知所裁<lb/>
　　　與秦侍郎啓<lb/>
伏審欽奉制論典司宗伯以稽古之事而付畀儒林之<lb/>
選於中興之日而修起朝廷之議豈曰材難蓋為時出<lb/>
頌詠之美紳修所同伏惟某官粹美凝資恵和聳徳人<lb/>
<pb n="KR4d0161_WYG_026-15a"/>
門第一材氣無䨇射䇿廣庭甞冠褒然之首擢司芸閣<lb/>
既觀不布之書爰資深慱之才用輯昭明之典佇躋禁<lb/>
掖攄逮意之偉文亟踐鈞樞繼傳家之盛業敢圖為佞<lb/>
實衆所儀某乆映餘光未窺風則方兹屏處莫厠賀賔<lb/>
恃平昔之遊門輙通書而自逹且善不吾與猶懐强附<lb/>
之心况璧匪夜投豈曰無因而至欣幸之切敷叙奚殫<lb/>
　　　上侍郎啓<lb/>
大冶之金自躍雖號弗祥豐山之鐘忽鳴蓋因有感稔<lb/>
<pb n="KR4d0161_WYG_026-15b"/>
伏下風之乆試聽賤子之陳嘗聞逢䝉善射而奕秋善<lb/>
棋取喻師資之益伯樂多馬而卞和多玉以言識鑒之<lb/>
精故士樂游君子之門而人願受先生之教後覺必求<lb/>
於先覺逺臣宜主於近臣儻能空冀北之羣敢憚獻遼<lb/>
東之豕某也丘樊幽介圭竇寒蹤偶叨黄甲之餘僅免<lb/>
白丁之陋星星垂髪與有親榮衮衮登臺取嗟官冷然<lb/>
而四五十足畏也常恐功名之誤人二三子以為隠乎<lb/>
未免童䝉之求我教而知困患在為師要不從小人之<lb/>
<pb n="KR4d0161_WYG_026-16a"/>
歸所當就有道而正恭惟直院翊善侍郎文章宗伯士<lb/>
類表儀和氣襲人如青春之在桃李髙標照座若白玉<lb/>
之倚蒹葭家傳槐鼎之規模國有山河之誓約仲舒明<lb/>
王道著褎然為首之聲伯夷作秩宗得直哉惟清之美<lb/>
露門勸講綸掖代言措天下泰山之安為海内蒼生之<lb/>
福堯典第一而舜典第二自非此道以不陳魯公在後<lb/>
而周公在前同使端朝之増重多士願摳衣之請一言<lb/>
期華衮之榮如欲英材而教之庶知吾事之濟矣某所<lb/>
<pb n="KR4d0161_WYG_026-16b"/>
以望龍門而仰瞻效犬竇以長鳴過不自量罪為干分<lb/>
儻蘋蘩蕰藻之菜或可備於薦羞則胷腹脇背之毛庶<lb/>
終成於羽翮誓當淬礪辱在品題<lb/>
　　　上曽侍郎啓<lb/>
真祠竊禄寄餘息於江湖漢詔䝉恩冐守臣之符竹懼<lb/>
非宜稱方積周章忽被慰存頓紓衰愞伏惟某官道徳<lb/>
鴻慱學術粹深兩禁翺翔獨冠從臣之列三朝揚厯浸<lb/>
為夀俊之良暫均清館之休益繫本朝之望某頃由一<lb/>
<pb n="KR4d0161_WYG_026-17a"/>
見特辱深知豈云言辭足以動人蓋憐臭味有所同氣<lb/>
門䦨忽逺雖驟闊於嵗時徳義是尊終不移於望走玆<lb/>
偶縁於得郡竊復幸於承顔聆恵訓之髙深庶灑積年<lb/>
之恨訪在民之休戚少知敷政之宜至於馳問不先緘<lb/>
封逺辱凡諸引咎併俟造門欣愧之私叙陳奚既<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_004-1a"/>
毘陵集卷第四<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　表上<lb/>
　　　代文武百官賀芝草表<lb/>
　　　賀擒周智光表<hi>代宗永泰二年</hi>
　　　賀袁傪破賊表<lb/>
　　　請降誕日置天興節表<lb/>
　　　賀櫟陽縣醴泉表<lb/>
　　　賀太陽當虧不虧表<lb/>
　　　賀潞州芝草嘉禾表<lb/>
<pb n="KR4c0034_SBCK_004-1b"/>
　　　諫表<lb/>
　　　爲李給事讓起復尙書右丞兼御史大夫表六<lb/>
　　　　首<lb/>
　　　爲譙郡唐太守賀赦表<lb/>
　　　爲張濠州謝上表<lb/>
　　代文武百官賀芝草表<hi>英華無文武二字</hi>
臣某<hi>英華某下有等字無臣等二字</hi>言臣等伏見開府儀同三司魚朝<lb/>
恩奏含暉院及白華亭院内竝芝草生者臣等謹披圖<lb/>
按牒<hi>五字英華作謹按圖牒</hi>竊考前志<hi>英華作典</hi>蓋王者以道莅天下<lb/>
而德及庶物則有神木靈草<hi>英華作靈木神草</hi>儲祥<hi>英華作祉</hi>效異<lb/>
<pb n="KR4c0034_SBCK_004-2a"/>
陛下賢聖恭儉慈仁愛人開闡學校尊教勸德將以五<lb/>
經根本庶政風化所浹人神以和和氣㫄感蒸而爲瑞<lb/>
<hi>八字作和氣㫄達感蒸爲瑞</hi>不然豈靈芝菌蠢異處同植不產他宇<lb/>
必於宸居曄曄九葩之蓋煌煌三秀之質蓋表陛下之<lb/>
欽明光宅以人文成化靈根碩茂萬葉無疆神應炳然<lb/>
天意如荅臣等獲忝朝列幸覩禎祥臣無任嘉慶之至<lb/>
　　賀擒周智光表<hi>代宗永泰二年</hi>
臣等言臣聞征而無戰王者之師也將而必誅春秋之<lb/>
義也臣伏見周智光傲佷頑虐昬迷猖狂<hi>英華作狡</hi>敢專生<lb/>
煞之威以慢王度崇飾姦慝之志自干天誅陛下謂罪<lb/>
<pb n="KR4c0034_SBCK_004-2b"/>
在己躬視人如子永言式遏之義不得巳而用師而將<lb/>
纔受鉞兵未血刃巳梟元惡之首載安舊汚之俗昔漢<lb/>
征黥布望陳<hi>英華作塵</hi>而憂殷伐鬼方積年乃克豈若陛下<lb/>
朝命將帥夕殲渠魁制勝神速從古未有臣等無任<hi>英華</hi>
<hi>作不勝</hi>慶快之至<hi>懷玉桉此表文苑英華誤作獨孤受</hi>
　　賀袁傪破賊表<hi>代宗寶應二年</hi>
臣某等言臣等伏見河南副元帥行軍司馬太子右庶<lb/>
子兼御史中丞袁傪露布奏今年五月十七日破石埭<lb/>
城賊方淸幷降烏石山賊陳㽵等徒黨二<hi>一作三</hi>萬五千<lb/>
五百人者臣聞聖人之生不能使大盜不起故唐虞之<lb/>
<pb n="KR4c0034_SBCK_004-3a"/>
代時則有三苗之師姦宄草竊爲患舊矣山賊方淸等<lb/>
蕞爾狂狡敢干天誅聚椎<hi>英華作輕</hi>剽之徒謂險遠可恃作<lb/>
爲蛇豕以荐食句吳乃有跨據大江吞噬東土之計七<lb/>
州之地人罷耕織<hi>英華作物弊</hi>百姓業業全活無所陛下方<lb/>
銳志於偃武不得巳而用兵<hi>英華作師</hi>乃命將受略使先勝<lb/>
後戰故傪等役不再舉而師<hi>英華作用</hi>有成績巢窟皆傾俾<lb/>
無遺類詿誤之輩得返故業汙俗更始流人汔康此三<lb/>
代之舉也非陛下齊聖格天文思柔遠豈能㡳綏盜亂<lb/>
如此其速臣等幸覩成功不勝大慶臣無任抃躍之至<lb/>
云云<lb/>
<pb n="KR4c0034_SBCK_004-3b"/>
　　請降誕日置天興節表<lb/>
臣某等言臣聞天有春秋冬夏之氣時也時有分至啓<lb/>
閉之候節也至若寒食上巳端午重陽或因人崇尙亦<lb/>
播爲風俗況歴運光啓聖人降生固宜紀載震之辰與<lb/>
八節同號故元宗生日命曰天長節肅宗生日命曰天<lb/>
平地成節竝以飮食宴樂布慶萬方使賜及同軌風流<lb/>
後代陛下纂祖宗純懿與天地同德禮樂克修憲章咸<lb/>
備而誕聖之日未有嘉名將何以表出震之期慶流虹<lb/>
之瑞率土延企思扇舊風是以臣等顒顒不勝大願願<lb/>
以十月十三日爲天興節其王公士庶上壽作樂悉如<lb/>
<pb n="KR4c0034_SBCK_004-4a"/>
開元乾元故事上以殷薦崇先天不違之德下以布澤<lb/>
錫萬代無疆之休使知社鳴河淸實在兹日臣無任<lb/>
　　賀櫟陽縣醴泉表<lb/>
臣等言伏見京兆尹李勉奏櫟陽縣有醴泉湧岀飮之<lb/>
者痼疾皆愈臣聞王者澤周庶類則神降百祥天地之<lb/>
心去人不遠陛下厚德載物與坤同符以善利人如水<lb/>
潤下故后土獻瑞湧泉療疾靈源酌而不竭沈痼飮而<lb/>
皆痊勿藥之喜萬人是賴仰窺天意豈不以是彰陛下<lb/>
之德施乎不然何衆庶顒顒強名聖水彼丹井朱草白<lb/>
麟赤雁徒稱太平之瑞未聞功施於人方之聖泉豈喻<lb/>
<pb n="KR4c0034_SBCK_004-4b"/>
神異臣等無任喜慶之至<lb/>
　　賀太陽當虧不虧表<hi>代宗大歴十三年</hi>
臣某等言伏見今月一日雲物陰晦太陽當虧不虧者<lb/>
臣聞殷太戊宋景公皆修德立言而妖變爲福陛下以<lb/>
日月薄蝕勞謙惕厲而災不勝德雲爲垂陰若天降衷<lb/>
使其謫收<hi>英華收作故</hi>不見易象曰旣憂之咎不長也臣等<lb/>
無任欣戴之至<lb/>
　　賀潞州芝草嘉禾表<lb/>
臣某等言臣伏見陳鄭澤潞隴右節度使奏潞州使院<lb/>
行軍司馬裴政㕔梁柱上生紫芝草七莖長子縣厚載<lb/>
<pb n="KR4c0034_SBCK_004-5a"/>
鄕生嘉禾兩莖同一穗者臣聞靈芝嘉禾太平之瑞昔<lb/>
在周漢嘗表休徵當時福應疾如影響今庶政方乂而<lb/>
二瑞荐臻是天降殊祥用彰有德豈非陛下寶持慈儉<lb/>
輯柔遠邇克俾天下和平當如周漢之盛乎神祇景貺<lb/>
實甚昭晰彼唐叔之獻與齊房之歌明德所感古今同<lb/>
契臣無任<lb/>
　　諫表<lb/>
臣某言伏見陛下屢發德音招延獻納使左右侍臣得<lb/>
直言極諫忠謇者無不聽狂<hi>英華作犯</hi>訐者無不容又辛丑<lb/>
<hi>唐書作壬辰</hi>詔書詔裴冕崔渙等十有三人竝集賢殿待制<lb/>
<pb n="KR4c0034_SBCK_004-5b"/>
以僃詢事考言之問此五帝之盛德也而臣以目睹生<lb/>
則幸矣然頃者陛下雖容其直而不錄其言進匭上封<lb/>
者大抵皆事寢不報書畱不下但有容諫之名竟無聽<lb/>
諫之實遂使諌者稍稍自引<hi>英華作省</hi>鉗口就列飽食倫安<lb/>
相招爲祿仕此忠鯁之士所以竊歎而臣亦恥之十室<lb/>
之邑必有忠信如孔丘者況以朝廷之大卿大夫之衆<lb/>
而陛下選受之精與假令不能如文王之多士堯舜之<lb/>
比屋其中豈不有溫故知新可使懋陳政要而億則屢<lb/>
中者乎陛下唯虛存其儀令條奏不曠及議政之際曾<lb/>
不採其一說堯之疇咨禹之昌言豈若是耶昔堯設謗<lb/>
<pb n="KR4c0034_SBCK_004-6a"/>
木於五達之衢孔子亦曰以能問於不能以多問於寡<lb/>
又曰丘也幸苟有過人必知之然則多聞闕疑不恥下<lb/>
問聖人之心也臣不勝大願願陛下試<hi>英華作誠</hi>以堯孔之<lb/>
心爲心日降淸問啓其宏說<hi>英華有其字</hi>不可者罷之可者<lb/>
議之於朝與執事者共之<hi>英華有使字</hi>知之必言言之必行<lb/>
行之必恭則君臣無私論朝廷無私政<hi>英華作事</hi>天下無私<lb/>
是<hi>英華作政</hi>陛下以此辯可否於獻替而建太平之階可也<lb/>
況國體乎自師興不息十年矣萬<hi>英華作百</hi>姓之生產空於<lb/>
杼軸擁兵者第館亙街陌奴婢厭酒肉而貧人羸餓就<lb/>
役剝牀<hi>英華作刻剝</hi>及膚長安城中白晝椎剽京兆尹不敢<lb/>
<pb n="KR4c0034_SBCK_004-6b"/>
<pb n="KR4c0034_SBCK_004-6b"/>
而師友之黜棄貪佞不肖而竊位者下哀痛之<hi>英華無四字</hi>
詔去天下所疾苦廢無用之官罷不急之費禁止暴兵<lb/>
節用愛人罔使宦官亂國政佞言敗厥度兢兢乾乾以<lb/>
徼福於上下必能使天諴感而神心應<hi>英華作天神感而地祇應</hi>反<lb/>
妖灾以爲和<hi>英華作嘉</hi>氣彼太戊桑榖宋景熒惑焉足爲陛<lb/>
下道哉臣一<hi>英華無一字</hi>昨陳奏請減江淮山南等諸道兵<lb/>
馬以贍國用陛下初不以臣言爲愚妄許當施行然及<lb/>
今日未有沛然之詔臣竊遲之今天下唯朔方隴西有<lb/>
吐蕃僕固之虞邠涇鳳翔等兵足<hi>英華有以字</hi>當之矣自此<lb/>
而往東洎海南至番禺西盡巴蜀萬里無鼠竊之盜巳<lb/>
<pb n="KR4c0034_SBCK_004-7a"/>
積歲矣而兵不爲之解傾天下之貨竭天下之穀以給<lb/>
不用之軍<hi>英華作兵</hi>而爲無竭<hi>英華作端</hi>之費臣不知其故假令<lb/>
居安思<hi>英華作慮</hi>危用<hi>唐書/作以</hi>僃不虞自可於阨要<hi>英華作害</hi>之地<lb/>
少置屯禦餘悉休之以其糧儲屝屨之資充疲人貢賦<lb/>
歲可以減國賦之半陛下豈遲<hi>英華作持</hi>疑于改作逡巡于<lb/>
舊貫使大議有所壅而率土<hi>英華作兵卒</hi>之患日甚一日是<lb/>
益其弊而厚其疾也臣竊惑焉夫療癰者必決之使潰<lb/>
今兵之爲患猶癰也不以漸戢之其害滋大大而圖之<lb/>
必力倍而功寡豈周易不俟終日之義與伏惟圖其始<lb/>
而要其終天下幸甚臣無任懇款之至<lb/>
<pb n="KR4c0034_SBCK_004-7b"/>
　　爲李給事讓起復尙書左丞兼御史大夫等二表<lb/>
草土臣某言臣昨以哀瘵愚懇昧死上陳冀迴日月之<lb/>
光曲全<hi>英華作成</hi>螻蟻之志<hi>英華作命</hi>伏奉丁酉詔報未蒙矜允<lb/>
捧讀聖旨五情殞絕臣某<hi>中謝</hi>臣伏以適四方宣王命之<lb/>
任必擇職位素貴<hi>英華作高</hi>聞望炳著學能專對才有餘力<lb/>
者以充其選臣以宗室末屬妄荷寵命惟<hi>英華作推</hi>才與智<lb/>
俱不如人況今衰羸殘喘加以病苦支離沈瘵歴夏及<lb/>
秋終日不過一食不杖不能自起自料若力疾祗命適<lb/>
數千里雖欲自強必中道委頓璽書詔旨廢失是憂臣<lb/>
伏見廣德二年七月赦書罷天下起復之官許<hi>英華作俾</hi>終<lb/>
<pb n="KR4c0034_SBCK_004-8a"/>
喪禮此陛下孝德過於兩漢<hi>英華作雨露</hi>然渙汗之發率土<lb/>
霑霈<hi>霈英華作濡</hi>豈獨令臣隔在赦外又尙書右丞會府之<lb/>
樞轄御史大夫天下之繩準<hi>英華作準繩</hi>宣慰巡檢<hi>英華作撫</hi>朝<lb/>
廷之大寄今臣授此三職而以起復爲名因臣過舉破<lb/>
陛下法<hi>英華作德</hi>今使百寮師師何以取則臣夙遭不造僃<lb/>
生人之艱官始一命先臣棄背慈<hi>英華作養非</hi>母鞠育至於<lb/>
成立遭罹二京覆沒弱弟以宗室見害臣惸然茹痛獨<lb/>
侍板輿僃嘗險阻冀及榮養纔擢掖垣慈顏違代罔極<lb/>
之痛終天莫追今靈筵未塵墳土尙溼遽令<hi>英華作命</hi>臣荷<lb/>
金印之寵處皇華之榮使繐帷廓然奠祭無主此恆情<lb/>
<pb n="KR4c0034_SBCK_004-8b"/>
之所不忍也陛下其忍之乎伏乞以聖慈曲臨皇明下<lb/>
照矜臣尫<hi>英華作哀</hi>瘵察臣不逮更擇時彥授之使職許臣<lb/>
得以羸骸終其喪紀實天地之施鍾於臣身倘殘魂未<lb/>
<hi>英華作不</hi>滅朽<hi>英華作賤</hi>質可委誓當摩頂至踵以荅聖造臣無<lb/>
任哀瘵懇迫之至<lb/>
勅卿朝廷雅望宗室良才爰自居喪頗聞過禮將宣國<lb/>
命允藉親賢舉其權道之文以申必行之旨載循來表<lb/>
具悉哀誠宜抑情而奉公佇銜恤以從政卽宜斷表也<lb/>
　　第三表<lb/>
草土臣某言臣再以微誠伏闕<hi>英華作閤</hi>請命綸言累降天<lb/>
<pb n="KR4c0034_SBCK_004-9a"/>
聽未囘仰戴聖情俯循哀感<hi>感吳本旁校作慼</hi>悲懼交迫悼心<lb/>
失圖臣某<hi>中謝</hi>臣才能不及中人且未嘗有毫髮勳效陛<lb/>
下不以臣不肖特降殊私授以驅馳之任賜以親賢之<lb/>
目臣且匍匐奉詔戮力將命寧敢矯禮爲名以讓自飾<lb/>
顧臣羸瘵奄奄行步支離力有所不任用有所不逮風<lb/>
憲重任也宣撫大典也誠恐以疾墜王<hi>英華作天</hi>命隳使職<lb/>
負陛下所舉以重臣之罪方今濟濟多士盈於朝列陛<lb/>
下捨而勿<hi>英華作不</hi>用而拔臣於苫廬之中必以臣智識<hi>英華</hi>
<hi>作守職</hi>爲小有可採臣之他日猶不如人況今尫劣餘息<lb/>
方寸紊矣焉能爲陛下震揚休命覽觀風俗竊自惟忖<lb/>
<pb n="KR4c0034_SBCK_004-9b"/>
知不勝任是以拳然丹誠猶冀識察陛下仁聖孝德錫<lb/>
類海内豈令善貸不霑臣身敢希<hi>英華作冀</hi>殊造俯遂微懇<lb/>
則死之日生之年也臣無任哀懼之至<lb/>
　　第四表<lb/>
臣某言一昨臣以哀瘵叨奉恩私封章三上不蒙矜允<lb/>
猥以羸薾之質謬銜岀疆之命賴陛下威靈免貽咎責<lb/>
復得待罪朝闕<hi>英華作廷</hi>許<hi>英華/作拜</hi>守几筵仰荷天慈<hi>英華作恩</hi>俯<lb/>
慙靈祐臣某<hi>中謝</hi>頃陛下不以臣駑蹇特加寵渥者豈非<lb/>
知臣屬忝宗盟曾奉使河朔謂能闡揚天旨懷柔遠方<lb/>
而尙書省材賢如林庶政必舉陛下垂拱羣臣守職固<lb/>
<pb n="KR4c0034_SBCK_004-10a"/>
不假臣以區區之力重尸省闈明矣今將命旣復本職<lb/>
未解敢恃皇眷輒復陳乞臣煢然在疚獨無兄弟荼毒<lb/>
日淺創鉅痛甚且又疾疹<hi>英華作病</hi>四體支離重寄榮遇人<lb/>
之所欲力有不任名<hi>英華作豈</hi>敢虛受此臣所由拳拳不巳<lb/>
有望於陛下也臣伏以三年之喪未足申罔極之恩先<lb/>
王制禮以節人情臣在喪未踰<hi>英華作及</hi>一年奉使巳歴三<lb/>
月若又假國家名器食陛下祿俸是臣亡母於臣有終<lb/>
身之愛而臣於亡母無數月之報先聖以孝感爲號陛<lb/>
下以孝德格天錫類之恩宜及海內今寵命一降使臣<lb/>
有不孝之目子而不孝如臣<hi>英華作臣亦</hi>不忠不孝不忠人<lb/>
<pb n="KR4c0034_SBCK_004-10b"/>
所當棄豈足爲陛下操持綱轄彌綸憲章臣之頑固猶<lb/>
知不可況天下僉論朝廷公<hi>英華作輿</hi>議乎伏願許臣免官<lb/>
遂臣私志倘終喪紀尙有餘息誓當摩頂粉骨以荅殊<lb/>
恩臣無任<lb/>
　　第五表<lb/>
臣某言臣去冬十一月某日又詣銀臺門下上表陳情<lb/>
<hi>英華作乞</hi>至今積旬未奉恩旨屏營無地哀惶疚心臣某<hi>中謝</hi>
臣蕞爾朽質叨奉明恩違天固辭豈不知辠實由恃陛<lb/>
下蒸蒸之德故敢守臣子區區之意伏以忠孝之道禮<lb/>
生於情資親事君愛敬同等臣生處聖代齒力未衰致<lb/>
<pb n="KR4c0034_SBCK_004-11a"/>
身日長效節途遠獨慈親違棄永往莫追先王制禮居<lb/>
喪之紀有限昊天不弔欲報之德罔極而今茹痛緘哀<lb/>
冒<hi>英華作恃</hi>寵干責雖欲僶俛從事使臣何以爲心蓋三年<lb/>
之喪金革無避自魯公伯禽晉襄公始也實以徐戎秦<lb/>
師之役有爲爲之非是則否故孔子對子夏問曰以三<lb/>
年之喪從利者吾不知也今朝廷無徐秦之難臣非金<lb/>
革之任竊陛下名器是從利於喪也食稻錦衣之責捨<lb/>
臣誰歸凡曲全萬物使不失性<hi>英華作情</hi>天地之仁也鞠育<lb/>
嫗煦知寒熱疾痛父母之慈也兼<hi>英華有仁慈二字</hi>而有之明<lb/>
君之惠也臣是以又持悃款昧死上言竊希天父之恩<lb/>
<pb n="KR4c0034_SBCK_004-11b"/>
不奪臣子之志泣血待命惟陛下省察臣無任<lb/>
　　第六表<lb/>
臣頃頓首昧死詣闕累陳情狀肝膽悉以披露懇誠冀<lb/>
蒙識察於今浹辰德音不下實由臣詞淺意陋無以動<lb/>
天哀懼<hi>英華作惶</hi>失圖跼蹐無地臣某<hi>中謝</hi>臣雖親忝葭莩才<lb/>
實駑鈍位忽過量<hi>英華作重</hi>恩亦加等宜竭筋力仰酬造化<lb/>
豈敢飾讓自言企禮顧望嘗聞上有至仁之君則下無<lb/>
失性之人<hi>英華作臣</hi>陛下以蒸蒸聖德格於上下故哀哀孝<lb/>
思敢辭榮祿<hi>英華作寵榮</hi>陛下豈忍抑其微誠假令臣損情<lb/>
變禮陳力就列亦猶雙鳬乘雁何補江海況敢貪不次<lb/>
<pb n="KR4c0034_SBCK_004-12a"/>
之寵遺罔極之報因喪從利以哀爲榮此臣所以屢黷<lb/>
天威望迴宸<hi>英華作卑</hi>聽懇至之願形於累表拳然待命惟<lb/>
聖慈察之臣無任<lb/>
　　第七謝免起復表<lb/>
臣某言伏奉某月日批勅矜臣荒謬<hi>英華作涼</hi>之情許以殘<lb/>
喘終喪使奉几筵獲展哀報陛下誕敷五教惇敘九族<lb/>
以臣屬忝枝葉哀纏蓼莪故恤以皇慈使及於禮天地<lb/>
之意曲全人欲日月迴照下及苫廬伏讀詔書感懼交<lb/>
集仰戴聖造若蚊負山屏營瞻奉惶懼隕越臣無任哀<lb/>
戴之至<lb/>
<pb n="KR4c0034_SBCK_004-12b"/>
　　爲譙郡唐太守賀赦表<lb/>
臣某言伏奉二月五日制書大赦天下喜氣動天榮光<lb/>
被物百<hi>英華作鬼</hi>神踊躍衆庶悅豫臣某<hi>中/謝</hi>臣聞大<hi>英華作天</hi>道<lb/>
所寶莫先於慈聖人之徳無以加孝陛下執大象以御<lb/>
物不得已而用兵假一戎之威爲萬物戡難再造區宇<lb/>
以匡<hi>英華作康</hi>黎元慈之至也纂服配天不失舊物然後增<lb/>
鴻名以嚴父正榮號以恭已元元本本尊尊親親孝之<lb/>
大也猶慮物有不遂其性政有不阜於俗宏肆眚之恩<lb/>
與天下更始滌瑕蕩穢燭幽及微風行物表鏡照海内<lb/>
雷作而萬戸蟄振網開而三面鳥飛陽春無私品物何<lb/>
<pb n="KR4c0034_SBCK_004-13a"/>
<pb n="KR4c0034_SBCK_004-14a"/>
</p>
<p>
毘陵集卷第四終<lb/>
<pb n="KR4c0034_SBCK_004-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_007-1a"/>
毘陵集卷第七<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　銘<hi>三首</hi>
　　　仙掌銘<hi>幷序</hi>
　　　古函谷關銘<hi>幷序</hi>
　　　洪州大雲寺銅鍾銘<lb/>
　　頌<lb/>
　　　慶鴻名頌<hi>幷序</hi>
　　　阮公嘯臺頌<hi>幷序</hi>
　　碑<lb/>
<pb n="KR4c0034_SBCK_007-1b"/>
　　　陳畱郡文宣王廟堂碑<hi>幷序</hi>
　　論<lb/>
　　　吳季札論<lb/>
　　仙掌銘<hi>幷序</hi>
陰陽開闔<hi>英華作闢</hi>元氣變化泄爲百川凝爲崇山山川之<lb/>
作與天地竝疑有眞宰而未知尸其功者若<hi>文粹作有若</hi>巨<lb/>
靈贔屭攘臂其閒左排首陽右拓太華絕地軸使中裂<lb/>
坼山脊爲兩道然後導河而東俾無有害畱此巨跡於<lb/>
峯之顚後代揭厲於元蹤者聆其風而駭之或謂詼詭<lb/>
不經存而不議及以爲學者拘<hi>文粹作惣</hi>其一域則惑<hi>英華作感</hi>
<pb n="KR4c0034_SBCK_007-2a"/>
<hi>非</hi>於餘方曾不知創宇宙作萬象月而日之星而辰之<lb/>
使輸轉還遶箭馳風疾可駭於俗有甚於此者徒觀其<lb/>
陰騭無朕未嘗駭焉而巨靈特以有跡駭世世果惑矣<lb/>
天地有官<hi>英華作觀</hi>陰陽有藏煆煉六氣作爲萬形形有不<lb/>
遂其性氣有不達於物則造化<hi>英華作物</hi>者取元精之和合<lb/>
而散之財而成之如埏埴鑪錘之則<hi>英華無則字</hi>爲瓶爲缶<lb/>
爲鉤爲棘規者矩者大者細者然則黃河華嶽之在六<lb/>
合猶陶冶之有甁缶鉤棘也巨靈之作於<hi>二字英華作居也</hi>自<lb/>
然<hi>七字文粹作於其自然</hi>蓋萬化之一工也天機冥動而聖功啓<lb/>
至<hi>英華作元</hi>精密感而外物應故有無跡之跡介於石焉可<lb/>
<pb n="KR4c0034_SBCK_007-2b"/>
以見神行無方妙用不測彼筦窺者方循跡而求之揣<lb/>
其所至於巨細之境<hi>一作際</hi>則道斯遠矣夫以手執大象<lb/>
力持化權指揮太極蹴踏顥氣立於無閒行乎無窮則<lb/>
捩<hi>文粹作據</hi>長河如措杯擘太華若破塊不足駭也世人方<lb/>
以禹鑿龍門以<hi>文粹作而</hi>導西河爲神奇可不爲<hi>文粹作謂</hi>大哀<lb/>
乎峩峩靈掌纖指如畫隱轔磅礴上揮太淸遠而視之<lb/>
如欲捫靑天以<hi>文粹作而</hi>掬皓露攀扶桑而捧白日不去不<lb/>
來若飛若動非至神曷以至<hi>文粹作生</hi>此唐興百三十有八<lb/>
載余尉於華陰華陰<hi>文粹無陰字</hi>人以爲紀[山*弇]嵫勒之罘頌<lb/>
嶧山銘燕然舊典也元聖巨跡豈帝者巡省伐國之不<lb/>
<pb n="KR4c0034_SBCK_007-3a"/>
若歟其古之闕文以俟知言歟仰之歎之斐然<hi>英華無二字</hi>
琢石<hi>英華作玉</hi>爲志其詞曰<lb/>
天作高山設險西方至精未分川壅而傷帝命巨靈經<lb/>
啓地脈乃眷斯顧高掌遠跖砉如剖竹騞若裂帛川開<lb/>
山破天動地拆黃河太華自此而闢神返虛極跡挂石<lb/>
壁跡豈我名神非我靈變化翕忽希夷杳冥道本不生<lb/>
化亦無形天何言哉山川以寧斷鼇補天世未覩焉夸<lb/>
父<hi>文粹作娥</hi>愚公莫知其蹤屹彼靈掌懸諸巃嵸介二大都<lb/>
亭亭高聳霞赩煙噴雲抱花捧百神依憑萬峯朝拱長<lb/>
於上古以閱羣動下視衆山蜉蝣蠛蠓彼邦人士永揖<lb/>
<pb n="KR4c0034_SBCK_007-3b"/>
遺烈瞻之在前如揭日月三川有竭此掌不滅<lb/>
　　古函谷關銘<hi>幷序</hi>
王者建邦經野觀象立極於是有重門擊柝以待暴客<lb/>
故封略土宇守在關塞山川邱陵爲之城池天作崤函<lb/>
俾屏京室崇山迴合連岡藂倚長河屈盤萬里來束崖<lb/>
奔嶺蹙谷抱溪鬬崛起重險爲秦東門截函夏於閫閾<lb/>
鏁天府於戶牖外扼九<hi>文粹作入</hi>州之咽喉故百二形焉内<lb/>
擁六合之奧區故霸王出焉當其周<hi>英華作中</hi>原鹿駭戰國<lb/>
蝟起嬴氏建瓴山東擇肉宇内持戟百萬連衡此關是<lb/>
時也開關而九國師遁振策而二周鼎人奄有大寶遂<lb/>
<pb n="KR4c0034_SBCK_007-4a"/>
吞中區及<hi>二字英華作國洎</hi>江返秦璧天祐漢祚高皇帝提劒<lb/>
而西<hi>英華作起</hi>以遏亂略斬白帝紲降王舉漢中平咸陽廓<lb/>
金城以建都活萬姓於<hi>英華作以</hi>三章取威定功此焉是保<lb/>
粵若詢事國牒聆風仙籙則眞氣靈蹤起乎其中柱史<lb/>
一去流沙萬里畱玉函於舊宅傳寶圖於本枝豈上帝<lb/>
乃眷興王是感不然何錫羨開國如此其盛<hi>文粹作大</hi>耶歲<lb/>
<hi>歳上英華有其太二字</hi>在大火余適下陽停驂塞門憑覽舊國衿<lb/>
帶如故世道不畱秦餘空山漢爲<hi>英華作遺</hi>茂草恐復舟失<lb/>
於壑岸化爲谷萬載之後昧者不知乃刻頌此石以示<lb/>
來裔其詞曰<lb/>
<pb n="KR4c0034_SBCK_007-4b"/>
天地雷雨英雄交爭設險守國作藩于京姓易時移山<lb/>
空塞平千秋陵谷想見精靈仙駕長往雄圖杳冥何<hi>英華</hi>
<hi>作于</hi>以志之勒碑巖扃<lb/>
　　洪州大雲寺銅鍾銘<lb/>
參變化孕律呂和神人莫疾於聲故天地以雷震萬物<lb/>
聖人以樂節八風佛土以鍾警六時天造聖作同符異<lb/>
貫自眞乘開設其輪三轉象教不墜而法鼓之制存<hi>二字</hi>
<hi>英華作製在焉</hi>彤彤蓮宮于江之濱萬井在其前善惡興乎人<lb/>
將欲誕敷我法音啓迪我善根我<hi>英華無我字</hi>是以作萬鈞<lb/>
之鍾太其器所以昭其度也侯誰尸之長者杜海洎此<lb/>
<pb n="KR4c0034_SBCK_007-5a"/>
<hi>文粹作北</hi>方上士釋<hi>文粹/作精</hi>法觀釋法<hi>吳本作精</hi>鸞與比丘衆百三<lb/>
十有五人實果其願將辦所作于時火官金工脩<hi>英華作循</hi>
厥戒令法<hi>英華作範</hi>陰陽九六之數以合造化均薄厚侈弇<lb/>
之齊以諧淸濁聚精會神鳩工於其閒宏誓旣達昬疑<lb/>
皆破故衆心如城施者如市大悲之感與萬靈接況<hi>英華</hi>
<hi>無況字</hi>祝融囘祿髣髴交應越五月<hi>英華作日</hi>辛丑新鍾成於<lb/>
是此邦民大和會膜拜縱觀盈川塞衢<hi>英華作川塞衢溢</hi>億兆<lb/>
諦聽鯨魚乃發訇然如扶搖號而萬竅怒霹靂作而崇<lb/>
山破在坑滿坑在谷滿谷金界岌峇若震若盪旣而拗<lb/>
怒散渙與迴飇俱激越若<hi>英華作度越</hi>大千周流六虛經於<lb/>
<pb n="KR4c0034_SBCK_007-5b"/>
嚴<hi>英華作禁</hi>城入于梵宮徘徊乎霜天淩厲乎淸夜千門徹<lb/>
萬戶警魚龍皆奮蟲豸不蟄於是聆其音者貪騃遷善<lb/>
聾盲知方識浪安流地獄淸涼吒王解刑刀輪摧藏嚴<lb/>
乎心者聞聲以知受觀受以悟法若露淸耳根鏡照身<lb/>
業彼金鼓聲氣木鐸徇路整衆孚號方斯陋矣蓋聖人<lb/>
宏道以勸善因善以建法作法器以爲天下利利者敎<lb/>
之果法者敎之因善者敎之宗我鍾乃<hi>英華作我</hi>懸是訓是<lb/>
崇世界有極大音無窮<lb/>
　　慶鴻名頌<hi>幷序</hi>
唐興百三十有<hi>英華無有字</hi>八載皇帝在宥天下鑄五兵爲<lb/>
<pb n="KR4c0034_SBCK_007-6a"/>
農器栖萬姓於壽域道證德洽神人以和春正月冢臣<lb/>
上將卿士庶尹洎三老五更公侯伯子男相與揭厲皇<lb/>
猷請增明號上撝謙而未許也僉曰陛下孝達神明道<lb/>
起先帝以德則符廣運以時則復太朴以功則保定丕<lb/>
業格于上下而尊稱猶淺鴻名未光億兆之心何戴神<lb/>
祗之望何塞天子南嚮<hi>英華作向南</hi>而讓者九不得巳而俞<lb/>
之乃命有司具昭吿之禮二月乙酉僃法駕朝太淸宮<lb/>
敕<hi>英華作飭</hi>宮神以洒掃詔月將使警蹕雲動天旋至於靈<lb/>
壇報功乎三淸祈禠<hi>英華作福</hi>乎上元景戌享太廟用明水<lb/>
越席玉豆彫篹之禮焫蕭以合薌灌鬯以報魄<hi>英華作魂</hi>神<lb/>
<pb n="KR4c0034_SBCK_007-6b"/>
休擁而萬靈接精意陳而六幽感丁亥朝羣臣於蓬萊<lb/>
前殿於是四方人大和會命太尉班五瑞合六樂遂展<lb/>
禮奉策虔受大號曰開元天地大寶<hi>四字英華作天寶</hi>聖文神<lb/>
武證道孝德皇帝是日也解商野之三網受塗山之萬<lb/>
玉大赦天下與人更始協時月同度量贊傑俊書雲物<lb/>
恤高年禮大祗接天瑞受地釐撫柔萬邦存省其安危<lb/>
遂迎日推筴布慶行賜扇薰風調元氣拓<hi>英華作接</hi>千歲之<lb/>
大統操三皇之遺珠垂其衣裳與天地合符樂遍禮崇<lb/>
乘輿乃入然後屏椒房而徹黃屋徜徉乎大庭氏之館<lb/>
迫兮凝神怳<hi>英華作沈</hi>兮存眞想洪崖廣成之倫披霓裳而<lb/>
<pb n="KR4c0034_SBCK_007-7a"/>
下鳳闕蹁蹮左右上千萬壽凡遭逢昌運沐浴聖渥而<lb/>
不能頌蒸人賦江漢吉甫仍叔之罪也臣敢有二事乃<lb/>
作頌曰<lb/>
穆穆閟宮敷時繹思天有成命孝孫受之鋪衍下土報<lb/>
功神祗我瑞如山我福孔夷聖敬攸感上元豈私誕受<lb/>
鴻名載揚緝熙風動雲行雨飛露垂昆蟲昭蘇草木阜<lb/>
滋恭已南面無爲之師<hi>英華作端拱無爲</hi>柏皇尊盧萬代一時<lb/>
昭假遲遲上帝是祗永錫多祜萬壽無期<lb/>
　　阮公嘯臺頌<hi>幷序</hi>
按晉陽秋阮公諱籍字嗣宗陳畱尉氏人也夫雲蒸於<lb/>
<pb n="KR4c0034_SBCK_007-7b"/>
山不擇時而出故公以全德生於衰世於時中州多故<lb/>
大道浸　缺於用者知膏火自鑠逃乎累者懼木雁兩<lb/>
傷公由是内張道機外隳天彀土梗聖智粃糠軒冕遂<lb/>
登廣武以覽古望梁臺而寓詞埋照于竹林放神于蓬<lb/>
池德充也爾其興懷昔遊故爲東平相貽情善釀故受<lb/>
步兵校尉㢮張蘧甯之際出處夷惠之表否泰莫得介<lb/>
於靈府名實不足汨其沖氣螭蟠龍臥與道偕隱所以<lb/>
沈吟志全慷慨神王獨立長嘯遺榮此臺當其寓興也<lb/>
蓋將毫視泰山囊括顥氣頽然自得與造化者爲友故<lb/>
卷其用而懷之世莫得而窺也其外物所感則寄之翰<lb/>
<pb n="KR4c0034_SBCK_007-8a"/>
墨焉謂道莫至于專氣抱一於是著釋老論哀莫大於<lb/>
矯時死名於是有弔比干文情動於中而形於言賦詠<lb/>
懷詩問道蘇門笑而不荅作大人先生傳歲在元黓余<lb/>
登大梁之墟墟中之人方誦公遺塵歎元風蕪沒議樂<lb/>
石以旌朽壤余採其故事之存於糟粕者勒而爲嘯臺<lb/>
頌頌曰<lb/>
天下多故賢人穀恥隱於沈飮以俟傾否越禮逃用晦<lb/>
德忘已不知我者謂我狂且長嘯懷人詠古著書感時<lb/>
而慟非必窮途沔彼汴水東流無返跡是人非荒臺可<lb/>
踐升高延佇想見靑眼道烏乎在日逝日遠<hi>一本云五運相錯三</hi>
<pb n="KR4c0034_SBCK_007-8b"/>
<hi>徴交戾天地之氣有時而閉君子迷陽亦旣懸解萬象離境一杯韜世大辯不言至淸無徒泠然長嘯味道之</hi>
<hi>樞神和天倪跡寄窮途物我兩忘獨與化俱湯湯汴河東流不返之子巳往德音日遠荒臺未傾嘉樹勿翦升</hi>
<hi>高延佇想見靑眼山有萊隰有薇逝者不作吾誰與歸望古刻石永昭淸徽</hi>
　　陳畱郡文宣王廟堂碑<hi>幷序</hi>
唐天寶十有一載歲次壽星陳畱郡守河南道採訪處<lb/>
置使元彥沖<hi>吳本缺五字</hi>所以崇德樹風敬教勸學初公以<lb/>
三務之隙分命有司修廢功舉墜禮而此堂也舊規偪<lb/>
陋下宇<hi>吳本作而</hi>將壞我是以有經始之制冬十月丙午新<lb/>
宮成凡天下有道則文教大洽爲政者克廣舊典以尊<lb/>
先聖禮也浚儀令河東裴勝叶恭大猷祇奉成績乃立<lb/>
<pb n="KR4c0034_SBCK_007-9a"/>
石於廟庭以旌盛德所庇云<lb/>
有三才然後有剛柔剛柔交而利害作乎其中於是橫<lb/>
目蚩蚩天不能節黃帝堯舜氏始以仁義拯溺其流及<lb/>
乎夏商而周監二代有明堂之禮樂敎之首也逮德下<lb/>
衰王室卑而五霸起彝倫墜而六學缺天將持其木鐸<lb/>
以授後聖繇是周公殁五百歲而夫子生雲從龍風從<lb/>
虎大道旣作天下化成故夫子脩詩書以酌虞夏殷周<lb/>
之損益而國風帝典僃約魯史記以書二百四十二年<lb/>
之廢興而亂臣賊子懼烏戲不大壞何以見聖人之全<lb/>
功乎粵若中都之制立民極也以匡頽風防不爲曲兩<lb/>
<pb n="KR4c0034_SBCK_007-9b"/>
觀之法用重典也以去姦宄政不爲苛夾谷之會誅無<lb/>
禮也以尊兩君刑不爲僭三預是邦之政而魯至於道<lb/>
向使鳳鳥來河圖出東周之化其在魯乎嗚呼明王未<lb/>
興亢龍無輔運匪我與德兮何衰蓋宏其道以救物處<lb/>
其順以安時行藏屈伸與化推移也其世衰也揭仁義<lb/>
於天下其大來也啓土宇於身後出入百代波流萬方<lb/>
孰不日用聖猷欽若祀典然後知素王之德與天地竝<lb/>
或曰夫子栖栖魯衞陳蔡之閒或者其未智歟君子曰<lb/>
是智也聖人與時消息同彼憂患不有匡蒲之難麟鳳<lb/>
之感何以試苟合安蒙求使達者順時窮者知命然則<lb/>
<pb n="KR4c0034_SBCK_007-10a"/>
卷舒之跡其可究乎奕奕新廟庶人成之有以見誕敷<lb/>
之德勿亟之化蓋黝堊其楹元端其服加亹器之等正<lb/>
當宁之位王命所以寵舊章也兩楹之下四科以班兗<lb/>
公東序西嚮費侯齊侯黎侯吳侯衞侯西序東嚮其餘<lb/>
未入於室者畫衣冠於西牖配祭所以辯等威也議者<lb/>
謂我邦君於是乎建宏規而播新命修令典而崇明祀<lb/>
講義以度公懋功以從時訓人以成德昭德以合禮六<lb/>
者禮之善物而時有遷邑有改不銘考父之鼎紀奚斯<lb/>
之功是廢名也何以示後嗣遂命客卿前封丘縣丞泗<lb/>
上陳兼志之其詞云<hi>缺</hi>
<pb n="KR4c0034_SBCK_007-10b"/>
　　吳季子札論<lb/>
謹按季子三以吳國讓而春秋褒之余徵其前聞<hi>英華作文</hi>
<hi>非</hi>於舊史氏竊謂廢先君之命非孝<hi>英華有也字</hi>附子臧之<lb/>
義非公<hi>英華有也字</hi>執禮全節使國篡君弑非仁<hi>英華有也字</hi>出<lb/>
能觀變入不討亂非智<hi>英華有也字</hi>左丘明太史公書而無<lb/>
譏余有惑焉夫國之大經實在擇嗣王者愼德之不逮<lb/>
<hi>英華作建</hi>故以賢則廢年以義則廢卜以君命則廢禮是以<lb/>
泰伯之奔勾吳也蓋避季歷季歷以先王所屬故纂服<lb/>
嗣位而不私泰伯知公器有歸亦斷髮文身而無怨及<lb/>
武王繼統受命作周不以配天之業讓伯邑考官天下<lb/>
<pb n="KR4c0034_SBCK_007-11a"/>
也彼諸樊無季歷之賢王僚無武王之聖而季子爲泰<lb/>
伯之讓是徇名也豈曰至德且使爭端興於上替禍機<lb/>
作於内室遂錯命於子光覆師於夫差陵夷不返二代<lb/>
而吳滅以季子之閎達博物慕義無窮向使當壽夢之<lb/>
眷命接餘昧之絕統必能光啓周道以霸荆蠻則大業<lb/>
用康多難不作闔廬<hi>文粹作閭</hi>安得謀於窟室專諸何所施<lb/>
其匕首嗚呼全身不顧其業專讓不奪其志所去者忠<lb/>
所存者節善自牧矣謂先君何與其觀變周樂慮危戚<lb/>
鍾曷若以蕭牆爲心社稷是恤復命哭墓哀死事生孰<lb/>
與先釁而動治其未亂棄室以表義挂劍以明信孰與<lb/>
<pb n="KR4c0034_SBCK_007-11b"/>
奉君父之命慰神祗之心則獨守純白不干義嗣是潔<lb/>
已而遺國也國<hi>英華作吳</hi>之覆亡君實階禍且曰非我生亂<lb/>
其孰生之哉其孰生之哉<lb/>
毘陵集卷第七終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_002-1a"/>
毘陵集卷第二<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　詩中<hi>三十一首</hi>
　　　送陳兼應辟兼寄高適賈至<lb/>
　　　早發龍沮館舟中寄東海徐<hi>文粹作李</hi>司倉鄭司戶<lb/>
　　　海上懷華中舊遊寄鄭縣劉少府造渭南王少<lb/>
　　　　府崟<lb/>
　　　將還越畱別豫章諸公<lb/>
　　　雜詩<lb/>
　　　山中春思<lb/>
<pb n="KR4c0034_SBCK_002-1b"/>
　　　傷春懷歸<lb/>
　　　九月九日李蘇州東樓宴<lb/>
　　　李卿東池夜宴<lb/>
　　　將赴京荅李紓贈別<lb/>
　　　江寧詶鄭縣劉少府兄贈別作<lb/>
　　　送<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州王錄事之任<lb/>
　　　送長孫將軍拜歙州之任<lb/>
　　　送何員外使湖南<lb/>
　　　送江陵全少府赴任<lb/>
　　　送虞秀才之長沙<lb/>
<pb n="KR4c0034_SBCK_002-2a"/>
　　　　送陽翟張主簿之任<lb/>
　　　　送李賓客荆南迎親<lb/>
　　　　詶常郿縣見贈<lb/>
　　　　送游員外赴淮西<lb/>
　　　　送馬鄭州<lb/>
　　　　蕭文學山池宴集<lb/>
　　　　送荆南張判官<lb/>
　　　　送義烏韋明府<lb/>
　　　　送相里郞中赴江西<lb/>
　　　　和虞部韋郞中尋楊駙馬不遇<lb/>
<pb n="KR4c0034_SBCK_002-2b"/>
　　　和贈遠<lb/>
　　　和題藤架<lb/>
　　　官渡柳歌送李員外承恩赴揚州覲省<lb/>
　　　同岑郞中屯田韋員外花樹歌<lb/>
　　　奉和李尙書畫射虎圖歌<lb/>
　　送陳兼應辟兼寄高適賈至<lb/>
結綠處燕石卞和不必知所以王佐才未能忘茅茨罷<lb/>
官梁山外穫稻楚水湄適會傅巖人虚舟濟川時天網<lb/>
忽搖頓公才難棄遺鳳皇翔千仞今始一鳴岐上馬指<lb/>
國門舉鞭謝書帷預知大人賦掩郤歸來詞天子方在<lb/>
<pb n="KR4c0034_SBCK_002-3a"/>
宥朝廷張四維料君能獻可努力副疇咨舊友滿皇州<lb/>
高冠飛翠蕤相逢絳闕下應道軒車遲高侯秉戎翰策<lb/>
馬觀西夷方從幕中事參謀王者師賈生去洛陽焜耀<lb/>
琳瑯姿芳名動百步逸韵淩南皮肅肅舉鴻毛泠然順<lb/>
風吹波流有同異由是限別離漢塞隔隴底秦川連鎬<lb/>
池白雲日夜滿道里安可思夢想浩盈積物華愁變衰<lb/>
因君附錯刀送遠益悽其四海各橫絕九霄應易期不<lb/>
知故巢鷰決起棲何枝<lb/>
　　蚤發龍沮館舟中寄東海徐<hi>文粹作李</hi>司倉鄭司戶<lb/>
沙禽相呼曙色分漁浦鳴榔十里聞正當秋風度楚水<lb/>
<pb n="KR4c0034_SBCK_002-3b"/>
況値遠道傷離羣津頭卻望後湖岸別處巳隔東山雲<lb/>
停<hi>文粹誤作亭</hi>艫目送北歸翼惜無瑤華持寄君<lb/>
　　海上懷華中舊遊寄鄭縣劉少府造渭南王少府<lb/>
　崟<lb/>
涼風臺上三峯月<hi>王任鄭縣日於城角築小臺號涼風臺每與數公置酒登臨望二華雲月</hi>
不夜城邊萬里沙離別莫言關塞遠夢魂長在子眞家<lb/>
　　將還越畱別豫章諸公<lb/>
客鳥倦飛思舊林徘徊猶戀衆花陰他時相憶雙航葦<lb/>
莫問吳江深不深<lb/>
　　雜詩<lb/>
<pb n="KR4c0034_SBCK_002-4a"/>
百花結成子春物捨我去流年惜不得獨坐<hi>文粹作立</hi>空閨<lb/>
暮心自有所待甘爲物華誤未必千黃金買得一人顧<lb/>
　　山中春思<lb/>
獺祭川水大人家春日長獨謠晝不暮搔首慙年芳靡<lb/>
草知節換含葩向新陽不嫌三逕深爲我生池塘亭午<lb/>
井竈閑雀聲響空倉花落沒屐齒風動羣木香歸路雲<lb/>
水外天涯杳茫茫獨卷萬里心深入山鳥行芳景勿相<lb/>
迫春愁未遽忘<lb/>
　　傷春懷歸<lb/>
誰謂鄕可望望在天地涯但有時命同萬里共歲華昨<lb/>
<pb n="KR4c0034_SBCK_002-4b"/>
夜南山雨殷雷拆萌芽源桃不余欺先發秦人家寂寂<lb/>
戶外掩遲遲春日斜源桃默無言秦人獨長嗟不惜中<lb/>
腸苦但言會合賖思歸吾誰訴笑向南枝花<lb/>
　　九月九日李蘇州東樓宴<lb/>
是菊花開日當君乘興秋風前孟嘉帽月下庾公樓酒<lb/>
解畱征客歌能破別愁醉歸無以贈祇奉萬年詶<lb/>
　　李卿東池夜宴<hi>得池字</hi>
政成機不擾心愜宴忘疲去燭延高月傾罍就小池舞<lb/>
盤迴雪動弦奏躍魚隨自是山公興誰令下士知<lb/>
　　將赴京荅李紓贈別<lb/>
<pb n="KR4c0034_SBCK_002-5a"/>
膠漆常<hi>一作長</hi>投分荆蠻各倦遊帝鄕今獨往溝水便分<lb/>
流甘作遠行客深慙不繫舟思君帶將緩豈直日三秋<lb/>
　　江寧詶鄭縣劉少府兄贈別作<lb/>
往年脫縫掖接武仕關西結綬腰章竝趨階手板齊仙<lb/>
山不用買朋酒日相攜抵掌誇潭壑忘情向組珪事遷<lb/>
時旣往年長跡逾睽何爲靑雲器獨嗟濁水泥役牽方<lb/>
遠別道在或先迷莫見良田晩遭時亦杖藜<lb/>
　　送虢州王錄事之任<lb/>
謂子文章達當年羽翼高一經俄白首三命尙靑袍未<lb/>
遇須藏器安卑莫吿勞盤根儻相値試用發硎刀<lb/>
<pb n="KR4c0034_SBCK_002-5b"/>
　　送長孫將軍拜歙州之任<lb/>
臨難敢橫行遭時取盛名五兵常典校四十又專城浪<lb/>
逐樓船破風從虎竹生島夷今可料繫頸有長纓<lb/>
　　送何員外使湖南<lb/>
夙昔皆黃綬差池復瑣闈上田無晚熟逸翮果先飛前<lb/>
路舟休繫故山雲不歸王程儻未復莫遣鯉書稀<lb/>
　　送江陵全少府赴任<lb/>
冢司方眘選劇縣得英髦固是攀雲漸何嗟趨府勞楚<lb/>
山迎驛路漢水漲秋濤騫翥方兹始看君六翮高<lb/>
　　送虞秀才擢第歸長沙<lb/>
<pb n="KR4c0034_SBCK_002-6a"/>
充賦名今遂安親事不違甲科文比玉歸路錦爲衣海<lb/>
運同鯤化風㠶若鳥飛知君到三逕松菊有光輝<lb/>
　　送陽翟張主簿之任<lb/>
舊聞陽翟縣西接鳳高山作吏同山隱知君處劇閑少<lb/>
年當效用遠道豈辭艱遲子揚名後方期綵服還<lb/>
　　送李賓客荆南迎親<lb/>
宗室劉中壘文場謝客兒當爲天北斗曾使海西陲旄<lb/>
節精誠著銅樓羽翼施還申供帳別言赴倚門期恩渥<lb/>
霑行李晨昬在路岐君親兩報遂不敢議傷離<lb/>
　詶常郿縣見贈<lb/>
<pb n="KR4c0034_SBCK_002-6b"/>
愛君脩政若脩身鰥寡來歸乳雉馴堂上五弦銷暇日<lb/>
邑中千室有陽春謂乘鳧舄朝天子卻媿猪肝累主人<lb/>
辭後讀君懷縣作定知三歲字猶新<lb/>
　　送游員外赴淮西<lb/>
多君有奇略投筆佐元戎巳佩郞官印兼乘御史驄使<lb/>
星隨驛騎歸路有秋風莫遣無書札他年懷袖空<lb/>
　　送馬鄭州<lb/>
使君朱兩轓春日整東轅芳草成臯路靑山涼水源勉<lb/>
修循吏跡以謝主人恩當使仁風動遙聽輿誦諠<lb/>
　　蕭文學山池宴<lb/>
<pb n="KR4c0034_SBCK_002-7a"/>
檀欒千畝綠知是辟疆園遠岫當庭戶諸花覆水源主<lb/>
人邀盡醉林鳥助狂言莫問愁多少今皆付酒罇<lb/>
　　送別荆南張判官<lb/>
輶車駱馬往從誰夢浦蘭臺日更遲欲識桃花最多處<lb/>
前程問取武陵兒<lb/>
　　送義烏韋明府<lb/>
妙年能致身陳力復安親不憚關山遠寧辭簿領勤過<lb/>
江雲滿路到縣海爲鄰每歎違心賞吳門正早春<lb/>
　　送相里郞中赴江西<lb/>
君把一尺詔南游濟滄浪受恩忘險艱不道岐路長戎<lb/>
<pb n="KR4c0034_SBCK_002-7b"/>
狄方搆患休牛殊未遑三秦千倉空戰卒如餓狼委輸<lb/>
資外府諏謀寄賢良有才當陳力安得遂翶翔豈不愼<lb/>
幷賦賦均人亦康遙知軒車到萬室安耕桑火伏金氣<lb/>
騰旻天欲蒼茫寒蟬慘巴鄧秋色愁沅湘昨日攜手西<lb/>
於今芸再黃歡娛詎幾許復向天一方蹢躅話世故惆<lb/>
悵舉離觴共求數刻歡戲謔君此堂今日把手笑少時<lb/>
各他鄕身名同風波聚散未易量曷月還朝天及時開<lb/>
智囊前期儻猶闊加飯勉自強<lb/>
　　和虞部韋郞中尋楊駙馬不遇<lb/>
金屋瓊臺蕭史家暮春三月渭川花到君仙洞不相見<lb/>
<pb n="KR4c0034_SBCK_002-8a"/>
謂巳吹簫乘早霞<lb/>
　　和贈遠<lb/>
憶昔去年春風至中庭桃李暎瑣窗美人挾瑟對芳樹<lb/>
玉顏亭亭與花雙今年新花如舊時去年美人不在兹<lb/>
借問離居恨深淺祇應獨有庭花知<lb/>
　　和題藤架<lb/>
䔿䔿葉成幄璀璀花落架花前離心苦愁至無日夜人<lb/>
去藤花千里強藤花無主爲誰芳相思歴亂何由盡春<lb/>
日迢迢如線長<lb/>
　　官渡柳歌送李員外承恩往揚州覲省<lb/>
<pb n="KR4c0034_SBCK_002-8b"/>
君不見官渡河兩岸三月楊柳枝千條萬條色一一勝<lb/>
綠絲花作鈆粉絮葉成翠羽帳此時送遠人悵望春水<lb/>
上遠客折楊柳依依兩含情夾郞木蘭舟送郞千里行<lb/>
郞把紫泥書東征覲庭闈脫郤貂襜褕新著五彩衣雙<lb/>
鳳幷兩翅將鶵東南飛五兩得便風幾日到揚州莫貪<lb/>
揚州好客行剩淹畱郞到官渡頭春闌巳應久殷勤道<lb/>
遠別爲謝大隄柳攀條儻相憶五里一迴首明年柳枝<lb/>
黃問郞還家否<lb/>
　　同岑郞中屯田韋員外花樹歌<lb/>
東風動地吹花發渭城桃李干樹雪芳菲可愛不可畱<lb/>
<pb n="KR4c0034_SBCK_002-9a"/>
武陵歸客心欲絕金華省郞惜佳辰祇將棣萼照靑春<lb/>
君家自是成蹊處況有庭花作主人<lb/>
　　和李尙書畫射虎圖歌<lb/>
飢虎呀呀立當路萬夫震恐百獸怒彤弓金鏃當者誰<lb/>
鳴鞭飛控流星馳居然畫中見眞態若務除惡不顧私<lb/>
時和年豐五兵巳白額未誅壯士恥分銖遠邇懸彀中<lb/>
不中不發思全功捨矢如破石可裂應弦盡敵山爲空<lb/>
殺氣滿堂觀者駭颯若崖谷生長風精微入神在毫末<lb/>
作繢造物何同功方叔秉鉞受命新丹靑起予氣益振<lb/>
底綏靜難功可擬嗟嘆不足聲成文他時代天育萬物<lb/>
<pb n="KR4c0034_SBCK_002-9b"/>
亦以此道安斯民<lb/>
毘陵集卷第二終<lb/>
</p>
<p>
</p>
  </div>
</body>
</text>
</TEI>
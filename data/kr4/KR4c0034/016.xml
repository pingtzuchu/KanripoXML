<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_016-1a"/>
毘陵集卷第十六<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　序下<hi>十四首</hi>
　　　崔中丞城南池送徐侍郞還京序<lb/>
　　　送蔣員外奏事畢還揚州序<lb/>
　　　揚州崔行軍水亭泛舟望月醼集賦詩序<lb/>
　　　送武康顏明府之鄂州序<lb/>
　　　送六合林明府赴選序<lb/>
　　　送崔詹事中丞赴上都序<lb/>
　　　送李副使充賀正使赴上都序<lb/>
<pb n="KR4c0034_SBCK_016-1b"/>
　　　送孟評事赴上都序<lb/>
　　　送柳員外赴上都序<lb/>
　　　送崔員外還鄂州序<lb/>
　　　送朱侍御赴上都序<lb/>
　　　送少欲上人赴天台國淸寺序<lb/>
　　　送陳贊府兼應辟赴京序<lb/>
　　　送司華自陳畱移華陰赴任序<lb/>
　　崔中丞城南池送徐侍郞還京序<lb/>
侍郎昔爲河南督郵河陽令其解龜也東人思其遺美<lb/>
今出入夷險歴二十<hi>英華作三十餘</hi>載而一來廳樹未老佐吏<lb/>
<pb n="KR4c0034_SBCK_016-2a"/>
半在公位望章綬輝光城邑觀者榮之而東都主人亦<lb/>
以籩豆醆斚徵會脩好之不暇凡萃止十有五日而去<lb/>
去之日主人歎瞻佇<hi>英華作仰</hi>之莫及也故又釃酒于此池<lb/>
池上有雙綵艫與竹齋對布賓主位于罇之左右而蘭<lb/>
臺金閨建禮承明之英十有八人序列其次池外有闕<lb/>
塞雙嶺遙作外戸嵩高逶迤數峯當窗伊洛春樹若刺<lb/>
繡布錦仙桃火燃顧我則笑於是遊眺之不足則舉白<lb/>
以相勸而狂歌送之唱櫂鳴桹簫鼓陳乎其閒醉中疑<lb/>
三江五湖去人不遠謂千慮萬事無非妄作況少別可<lb/>
以興愴乎但駟馬行塵明日將遠登而無賦謂罇酒何<lb/>
<pb n="KR4c0034_SBCK_016-2b"/>
宜歌而詩之且以見追攀者之志<hi>志字英華作心也</hi>
　　送蔣員外奏事畢還揚州序<lb/>
揚州牧趙國崔公使其部從事侍御史吳興蔣晁如京<lb/>
師條奏官府之廢置歲月之要會其來也吳楚之衆君<lb/>
子酒而詩之而薛水部弁李司直翰雙爲之序以冠篇<lb/>
首旣將命趙公拜左僕射蔣侯加尚書郞之位其還也<lb/>
之子日執書卷以言於朝曰始者與數賢別賴斯文故<lb/>
常若在眼今幸而遷秩行車在門明旦離羣想今日之<lb/>
會亦猶於此而思彼也非置書袖中人謂我何然後西<lb/>
人之舊者皆賦韻道別而鄙夫和之詩大略蓋美蔣侯<lb/>
<pb n="KR4c0034_SBCK_016-3a"/>
以才智任職有周爰咨諏之用而將事不墜專對不辱<lb/>
能一其心以佐大府之政政靡小大唯公是謀謀之臧<lb/>
歸于府不知我者則謂我專趙公所以有成瑨坐嘯之<lb/>
論而無慙示樂羊謗書之篋而不疑斯可謂之明矣今<lb/>
也于歸腰曳兩綬然濁涇素滻春水始生秦原靑靑諸<lb/>
草皆秀可共樂也而又別焉凡我同僚是以有瞻望不<lb/>
及之歎故送遠之志悉形于文<lb/>
　　揚州崔行軍水亭泛舟望月醼集賦詩序<lb/>
言同者無約束而信心同者未謔浪而樂聲應情至則<lb/>
不俟外奬況遺言之言造適之笑與杯中物池上月風<lb/>
<pb n="KR4c0034_SBCK_016-3b"/>
中弦五者合以貺余歡其可勝旣乎于時衆君子棲公<lb/>
翰林如翔鳥之得茂樹也至是登于仙舟泳彼新流掇<lb/>
芳翫奇以永今日日不足故用夜漏繼之羽觴未及數<lb/>
覆銀河横而金波上樂作神王百憂如失而弦繁管淸<lb/>
悲歡交乎其閒則高歌爭進或道舊以泣酒酣意眞樂<lb/>
極感至故也當斯時視身後之竹書鼎銘猶稊米芻狗<lb/>
也況細故乎二三子醉猶能賦且酌且詠余屬而和之<lb/>
其詩云明月借秋興流光在此池山公顧我厚酩酊稱<lb/>
未疲勿謂嘉會易但憂離别隨飽君醉中德敢使松心<lb/>
移<lb/>
<pb n="KR4c0034_SBCK_016-4a"/>
　　送武康顏明府之鄂州序<lb/>
多故以來于祿者進必欲速大抵悉弃夷道而趣捷逕<lb/>
顏子獨曳儒服非其知己之命不苟合非稽古力所致<lb/>
不妄動今其來斯也不以賄不以名不以遊眺挾策讀<lb/>
書藝成而去君子哉若人耶將以特舟片帆泝洄于大<lb/>
江秋濤之中涉彭蠡歴西塞浮于潛踰于沔吾子安于<lb/>
忠信亦當安于風波況滔滔江漢茫茫禹跡乎于此乗<lb/>
渚返顧齊吳㮄以擊汰其聲可想司馬子長浮沅湘窺<lb/>
九疑亦此路也足以覽古乗興窮極視聽行將搜異不<lb/>
暇懼於何有凡今賦詩以抒居者之思且用勗吾子四<lb/>
<pb n="KR4c0034_SBCK_016-4b"/>
方之志云爾<lb/>
　　送六合林明府赴選序<lb/>
今之爲邑者袛事趣辦而巳矣之子獨以公廉不苛聞<lb/>
于朝<hi>英華有廷字</hi>夫公則能力<hi>英華/作廉</hi>廉則不苟<hi>英華作苛</hi>不苛則<lb/>
無害六合之人飽是三德故家肥人讓而名隨之宜<hi>英華</hi>
<hi>無宜字</hi>其黜陟幽明<hi>英華作考績</hi>之日首冠賢能之選也宜哉<lb/>
上方勤恤人隱渴良吏如不及之子令問將與位偕行<lb/>
當見函浴春物迎馬首於千里之外勿謂蕪城衰草足<lb/>
愴遠別二三子何以持贈其歌詩乎<lb/>
　　送崔詹事中丞赴上都序<lb/>
<pb n="KR4c0034_SBCK_016-5a"/>
初公由尚書郞出佐蜀郡無何熊軾暢轂專席而坐休<lb/>
績布于巴漢天子器之時人謂公逸足駸駸視公卿猶<lb/>
歩武耳旣而剖符驅傳出入吳楚專五城佐三府府罷<lb/>
身退復藏於密岀處之道歴二十載而未光知公者不<lb/>
堪其歎公未始屑於胸臆貞直廉讓之德內充故也夫<lb/>
貞則專直則固廉則不競讓則後時故其寵不及而名<lb/>
益茂也宜哉今上方厲精熙載用官人安民爲急百工<lb/>
以釐不至者知罪故公朝賁然伏軾入闕時然後行動<lb/>
而不格在是伇也銷憂者莫若酒酒中樂酣可以道千<lb/>
里之意者莫若文羣賢詩之以送遠葢古人雜佩以贈<lb/>
<pb n="KR4c0034_SBCK_016-5b"/>
之之流也<lb/>
　　送李副使充賀正使赴上都序<lb/>
之子領祕書著作于是邦參我軍事事必肅謀必忠居<lb/>
處必恭三年矣而身無擇行職無粃政政之和非吾子<lb/>
曷賴今兹將東諸侯之命朝于京師稱壽之儀舉專對<lb/>
之才達是行也將爲度材者所得豈復顧池中乎正月<lb/>
元日和氣資始大行設九賓於蓬萊前殿皇帝輦出百<lb/>
辟奉賀公將以此時捧章奏於雲陛之下得觀虞舜之<lb/>
九成簫韶塗山之萬國玉帛況惟仲氏典司宸翰棠棣<lb/>
之華交映於朝斯可謂之榮矣懋修乃職尚愼行邁勉<lb/>
<pb n="KR4c0034_SBCK_016-6a"/>
從欒伯之戒將復臧孫之烈至如遵大路之歎不足爲<lb/>
吾子設矣吾嘗同寮且士龍之執也江樓醉别何用貺<lb/>
遠以其章句當佩玉瓊琚乎<lb/>
　　送孟評事赴上都序<lb/>
孟子以鄕舉秀才射策甲科二十年矣同時中楊葉者<lb/>
今或蔚爲六官亞卿或彤襜虎符秩二千石而孟子猶<lb/>
羸馬靑袍客江潭閒遇與不遇何其寥夐也然君子不<lb/>
患貧患業不修不患位下患道不行孟子言忠信行篤<lb/>
敬好學工文令名藹然今兹入關有司之喜也諸公展<lb/>
相遇之禮其肯不以推之輓之爲己任見三月四月之<lb/>
<pb n="KR4c0034_SBCK_016-6b"/>
交澧灞之閒王雎飛鳴草木暢茂是吾子彈冠之時也<lb/>
二三子不可以不賦<lb/>
　　送柳員外赴上都序<lb/>
初弱用之拜也吏者隱者相見皆賀曰朝廷搜賢不遺<lb/>
邱壑中人則搢紳之賢者日至矣未有賢人至而太平<lb/>
不興者而弱用獨以衰疾行邁爲憂諌議大夫昌黎韓<lb/>
幼深貽弱用書曰君子之命知己之遇其可易乎由是<lb/>
不敢言病卽日戒路夫君子之道進不苟容退不懷安<lb/>
不以欲咈人不以私弃公時止則止時行則行弱用之<lb/>
心也仁矣哉與夫捨龜觀頤自盛以槖者異矣方今主<lb/>
<pb n="KR4c0034_SBCK_016-7a"/>
上用文思柔遠魏邴謀謨唯賢是渴想見庬眉大冠俯<lb/>
僂於朝廷與公卿大夫言三代故事由入金馬石渠之<lb/>
署國人孰不宜之今之史臣樂安蔣鎭博陵崔儒頃與<lb/>
弱用同以德進儻與夫二君子道舊必話鄙夫疲於郡<lb/>
齋之狀勿使不知我者謂我不思若夫抒今日秦吳之<lb/>
別斗酒之外詩而已矣<lb/>
　　送崔員外還鄂州序<lb/>
員外曳朱組擁使節將鄂州牧御史中丞吳公之命方<lb/>
舟如吳祗役蕆事肆覲伯姊展歡申悲浹辰而還飮水<lb/>
恪愼夙夜匪懈孝悌友恭形於容止追攀者觀禮於公<lb/>
<pb n="KR4c0034_SBCK_016-7b"/>
見公之仁繄公之先德與位偕由大王父已下一門三<lb/>
太子保傅二御史大夫一宰相四二千石家之範可刑<lb/>
於國今則兄掌冬官弟列郞署閨門怡怡花萼相鮮欲<lb/>
辭必復之榮朝廷其肯捨諸永言夙昔將繼舊好惠而<lb/>
顧我其敢不以久要爲荅雖嘉肴充圓方旨酒盈樽罍<lb/>
祇攪別緒不足慰瞻望不及之歎故可以於此乎言詩<lb/>
　　送朱侍御赴上都序<lb/>
子以才茂經明鄕黨稱仁起褐衣四五年超參夏口軍<lb/>
事同時諸生有未登賢能之書者公以惠文冠出入殿<lb/>
中蘭臺其以文章干祿何啻如拾芥吳中賢士大夫由<lb/>
<pb n="KR4c0034_SBCK_016-8a"/>
是益勸今復戒鞅而西言赴所從昔陸士衡入洛張華<lb/>
如舊相識之子之文章粲然有昔賢風采彼茂先之徒<lb/>
其肯捨吾子乎將子獻詩著論特僃風雅以宣上德抒<lb/>
下情爲己任勿獨誇吳趨閶門之廢興辯蓴羮羊酪之<lb/>
優劣而巳急賢之日何患人不己知凡今贈別皆吳士<lb/>
也<lb/>
　　送少微上人之天台國淸寺序<lb/>
或問上人曰文者所以足言也言說將忘文字性離示<lb/>
入此徒無乃累一相乎荅曰稱示入者過矣以習氣未<lb/>
之泯也率性修道庶幾因言遣言故欲罷之而未能耳<lb/>
<pb n="KR4c0034_SBCK_016-8b"/>
時人謂上人爲知言知道歲次乙卯自京持鉢而來給<lb/>
事中天水趙公涓賦詩抒別卿大夫已下屬而和者二<lb/>
十七章旣而飛錫濟江休于晉陵又東至于姑蘇將涉<lb/>
震澤踰會稽上天台至國淸上方而止趣靜境者不料<lb/>
遠近登漸門者不計歲月則上人還斯詎可知也上人<lb/>
之文章可得而聞也諸公將議遠別得不以斯文爲贈<lb/>
乎<lb/>
　　送陳贊府兼應辟赴京序<lb/>
初公讀梁竦傳始慨然薄遊恥揭其公器退而耕於楚<lb/>
縣知言者以爲子眞吳都禦宼圃田卜商西河與公道<lb/>
<pb n="KR4c0034_SBCK_016-9a"/>
雖不同其操一也羿工於中微拙於使人無己譽固知<lb/>
大名之下天爵難讓十二載冬十月果以公才徵龍泉<lb/>
自惜暫隱牛斗之次美玉無脛竟爲秦人所得且晉以<lb/>
梁山召伯宗漢以明堂延申公尊德問禮於斯爲盛況<lb/>
朝廷頓八紘久矣頃來儒服立於魯人之門者公祇命<lb/>
台鉉將濯纓而孤矣當貞女不字十年反常及大翼怒<lb/>
飛知一日幾萬問離羣何贈請賓賦車乗主人賦南有<lb/>
嘉魚以代零雨之什<lb/>
　　送司華自陳畱移華陰赴任序<lb/>
去年春公自京兆北部尉謫掾陳畱議者或歎公大才<lb/>
<pb n="KR4c0034_SBCK_016-9b"/>
未光直道而黜君子則曰否患德不立不患遇坎始用<lb/>
舉至是雖速謗何傷有才與時不遠而復其明年春肆<lb/>
大眚冢宰量殿最厚薄以令聞遷公于華陰然後知朝<lb/>
廷之祿用也華陰者左崤函右雍州潼津鍾池綴于分<lb/>
野長河太華爲之襟帶甸近所以難其選地雄所以寵<lb/>
其秩公將以利器刃物淸機臨人吾見岑公孝不得專<lb/>
美于南陽大火初落昊天欲高遠山雲開歸路秋色請<lb/>
各抒別操使行者得歌而咏之<lb/>
毘陵集卷第十六<lb/>
<pb n="KR4c0034_SBCK_016-10a"/>
</p>
<p>
</p>
  </div>
</body>
</text>
</TEI>
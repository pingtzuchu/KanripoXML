<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_000-1a"/>
獨孤憲公毘陵集序<lb/>
　內閣中書舍人　武進趙懷玉篹<lb/>
敘曰習爲纂組詎知麻枲之有功長於蓬茨難語臯應<lb/>
之合制文章之道何莫不然故尙藻繢者目不眂典謨<lb/>
矯侈靡者口薄言騷雅硜硜之守其失維均不爲泝沿<lb/>
恐昧流別有唐之興體凡三變天寶而後大歴以前燕<lb/>
許云徂韓柳未盛則蘭陵蕭功曹趙郡李員外與常州<lb/>
刺史獨孤憲公實比肩焉蕭雖忤於權門李乃汙夫僞<lb/>
命揆諸文行未免參差公則讜直著於朝宁愷悌洽乎<lb/>
方州淩轢四君<hi>見李舟序</hi>祖述六藝孝經一卷首志立身孔<lb/>
<pb n="KR4c0034_SBCK_000-1b"/>
門諸科幾得具體此其可貴一也唐世文字存者寥寥<lb/>
苟有聞見亟宐購訪而茂挺之作厪收於什一遐叔之<lb/>
製尢掇於零星殘篇軼簡人以爲病公則首尾廿卷尙<lb/>
符唐志靈光之殿巋然獨存積玉之圃浩乎無涘菁華<lb/>
所鍾神物加護此其可貴二也退之起衰卓越八代泰<lb/>
山北斗學者仰之不知昌黎固岀安定之門安定實受<lb/>
洛陽之業公則懸然天得蔚爲文宗大江千里始濫觴<lb/>
於巴岷黃河九曲肇發源於星宿此其可貴三也琴瑟<lb/>
專壹聽者思遷牲醪日陳食者生倦求其相濟是在兼<lb/>
長公則猷升邦國言炳竹素識大識小亦元亦史語其<lb/>
<pb n="KR4c0034_SBCK_000-2a"/>
矜貴明堂淸廟之儀迹彼翛遠靑山白雲之槪惟昭斯<lb/>
融雖淡不厭此其可貴四也然宋槧旣失未聞續雕石<lb/>
渠之外世罕傳本是集從歙縣鮑君廷博假得爲長洲<lb/>
葉氏奕所藏明吳文定寛在東閣時錄出之本也葉以<lb/>
趙氏吳岫本馮氏曹甲本互相參校自詡完書披覽甫<lb/>
周譌舛百出病餘多暇悉意勘讎落葉漸掃珠船屢獲<lb/>
原集之外復得公雜文如干首其諡議誄傳有涉於公<lb/>
足資考鏡者竝附篇後於是已三免譌夏五少闕永嘉<lb/>
本岀人無<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>讀之勞宏農帳深客見不傳之祕矣夫浚<lb/>
儀社古形圖去官峴山碑高涕隕行路秉彝攸好靡閒<lb/>
<pb n="KR4c0034_SBCK_000-2b"/>
今昔維公盛德克紹前軌故植檜巳朽見蔽芾而心逢<lb/>
召公降露無庭對膏雨而猶思郇伯矧夫譔述彌足珍<lb/>
焉余之爲是刻也亦使人知遺愛勿替廉吏可爲身登<lb/>
九列不若沒世有稱裝累萬金不若名山藏業後之司<lb/>
土同致瓣香學優仕優咸有所勸匪徒表章篇翰蒐輯<lb/>
叢殘苟侈山淵以恣采伐而已乾隆五十六年歲次辛<lb/>
亥秋八月<lb/>
<pb n="KR4c0034_SBCK_000-3a"/>
唐常州刺史獨孤公文集序<lb/>
　　　朝議大夫前守虔州刺史隴西李舟述<lb/>
傳日物生而後有象象而後有滋滋而後有數數成而<lb/>
文見矣始自天地終於草木不能無文也而況於人乎<lb/>
且夫日月星辰天之文也丘隴川瀆地之文也羽毛彪<lb/>
炳鳥獸之文也華葉彩錯草木之文也天無文四時不<lb/>
行矣地無文九州不別矣鳥獸草木之無文則混然而<lb/>
無名而人不能用之矣人無文則禮無以辯其數樂無<lb/>
以成其章有國者無以行其刑政立言者無以存其勸<lb/>
誡文之時用大矣哉在人賢者得其大者禮樂刑政勸<lb/>
<pb n="KR4c0034_SBCK_000-3b"/>
誡是也不肖者得其細者或附會小說以立異端或彫<lb/>
斲成言<hi>四字英華作言遠二字</hi>以裨對句或志近物以<hi>英華作而</hi>玩童<lb/>
心或順庸聲以諧俚耳其甚者則矯誣盛德汙衊風教<lb/>
爲蠱爲蠧<hi>英華作盜</hi>爲妖爲孽噫文之弊有至是者可無痛<lb/>
乎天后時<hi>英華作朝</hi>廣漢陳子昂獨泝隤波以趨淸源自茲<lb/>
作者稍稍而出先大夫常因講文謂小子曰吾友蘭陵<lb/>
蕭茂挺趙郡李遐叔長樂賈幼幾洎所知河南獨孤至<lb/>
之皆憲章六藝能探古人述作之旨賈爲<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>宗巡蜀分<lb/>
命之詔歴歴如西漢時文若使三賢繼司王言或載史<lb/>
筆則典謨訓誥誓命之書可彷彿於將來矣嗚呼三公<lb/>
<pb n="KR4c0034_SBCK_000-4a"/>
皆不處此地而連蹇多故唯獨孤至之常州刺史亯年<lb/>
亦促豈天之未欲振斯文耶小子所不能知也巳矣常<lb/>
州諱及有遺文三百篇安定梁肅編爲上下帙凡<hi>英華作分</hi>
二十卷作爲後序常州愛士而肅最爲所重討論居多<lb/>
故其爲文之意肅能言之比葬博陵崔貽孫又爲神道<lb/>
碑悉載事行而痛其不登論道之位崔公剛而好直其<lb/>
詞不黨君子謂之知言昔班孟堅美漢得人之盛日文<lb/>
章則司馬遷相如又曰劉向王襃以文章顯是則四君<lb/>
子者有漢之文雄歟然而遷無鄕曲之譽虧大雅明哲<lb/>
保身之義<hi>英華作美</hi>相如薄於貞操有滌器受金之累向無<lb/>
<pb n="KR4c0034_SBCK_000-4b"/>
威儀遺文以繆而身幾不免襃多爲歌頌當時議者以<lb/>
爲淫靡不急其他無聞焉大較詞人多陷輕躁否則愞<lb/>
狹迂僻於事放弛其能蹈履中道可爲物主者寡矣孰<lb/>
與常州發論措詞皆王霸大略孝弟之至達於神明善<lb/>
與<hi>英華作於</hi>人交久而敬之當官正色不畏強禦加之以仁<lb/>
惠愛物吏民敬鄕<hi>英華作畏</hi>而文又如是乎其餘則二君旣<lb/>
言之矣今亶錄崔氏之作綴於篇末云爾<lb/>
</p>
<p>
</p>
  </div>
</body>
</text>
</TEI>
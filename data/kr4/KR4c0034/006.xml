<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_006-1a"/>
毘陵集卷第六<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　議九首<lb/>
　　　景皇帝配昊天上帝議<lb/>
　　　故太保韓國公贈太師苗晉卿諡議<lb/>
　　　故御史中丞盧奕諡議<lb/>
　　　故左武衞大將軍使持節隴右節度經略大使<lb/>
　　　　兼鴻臚卿御史中丞贈梁州都督太原郡開<lb/>
　　　　國公郭知運諡議幷酬荅三首<lb/>
　　　故江陵尹兼御史大夫呂諲諡議幷酬荅三首<lb/>
<pb n="KR4c0034_SBCK_006-1b"/>
　　行狀一首<lb/>
　　　唐故尙書祠部員外郎贈陜州刺史裴稹行狀<lb/>
　　景皇帝配昊天上帝議<hi>永泰二年</hi>
謹按禮經王者禘其祖之所自出以其祖<hi>英華作而以祖</hi>配之<lb/>
凡受命始封之君皆爲太祖繼太祖以<hi>英華無以字唐志會要有</hi>下<lb/>
六廟則以親盡迭毀於<hi>英華作而</hi>太祖之廟雖百代不遷此<lb/>
五帝三王所以尊祖敬宗也故受命於神宗禹也而夏<lb/>
后氏祖顓頊而郊鮌纘禹黜夏湯也而殷人郊冥而祖<lb/>
契革命作周武王也而周人郊稷而祖文王則明自古<lb/>
必以首封之君配昊天上帝唯漢氏<hi>文粹無氏字</hi>崛起豐沛<lb/>
<pb n="KR4c0034_SBCK_006-2a"/>
豐公太公皆無位無功德不可以爲祖宗故漢以高皇<lb/>
帝爲太祖其先細<hi>英華無細字</hi>微故也非足爲後代法伏唯<lb/>
太祖景皇帝以柱國之任翼周弼魏肇啓<hi>文粹作成</hi>王業建<lb/>
封於唐高祖因之遂以爲有天下之號天所命也亦猶<lb/>
契之封商后稷之封邰禘郊宗祖之位宜在百代不遷<lb/>
之典郊祀太祖宗祀高祖<hi>八字文粹但作郊禮高祖非</hi>猶周之祖文<lb/>
王而宗武王也今若以高祖創業當躋其祀是棄三代<lb/>
之令典遵<hi>英華作尊</hi>漢氏<hi>文粹作代</hi>之末制黜景皇帝之大業同<lb/>
於豐公太公之不祀反古違道失<hi>英華作斯</hi>孰甚焉<hi>失孰甚焉舊唐</hi>
<hi>志孰莫大焉會要作孰將甚焉</hi>夫追尊景皇帝廟號太祖高祖太宗所<lb/>
<pb n="KR4c0034_SBCK_006-2b"/>
以崇尊尊<hi>三字英華作崇尊會要作尊崇</hi>之禮也時更七聖載經二百<lb/>
名臣碩儒僃經討論未嘗有獻同異於宗廟今將議其<lb/>
全典變更先聖制度曷知其可<hi>自時更至此四十一字英華無</hi>若配天<lb/>
之位旣易<hi>唐志作異</hi>則太祖之號宜廢祀之不脩廟亦當毀<lb/>
尊祖報本之道其墜於地乎漢制擅議宗廟以大不敬<lb/>
論今武德貞觀之憲章未改國家方將敬祀事以和神<lb/>
人禘郊之閒恐非所宜臣謹稽禮文<hi>二字英華作禮之舊文</hi>參諸<lb/>
夏殷周漢故事配饗天帝<hi>四字英華作配食天地</hi>之制<hi>自謹稽至之制唐志</hi>
<hi>作謹稽禮文參諸往制</hi>請仍舊典<hi>英華作禮</hi>謹議<lb/>
　　故太保贈太師韓國苗公諡議<hi>懷玉按此題與目錄不合文粹又作</hi>
<pb n="KR4c0034_SBCK_006-3a"/>
<hi>唐丞相故太保贈太師苗晉卿諡議未知孰是</hi>
太師稟天純懿爲唐股肱兩朝當國庶績唯允論道賦<lb/>
政送往事居協恭秉彝動罔違德惠和以懋其事明哲<lb/>
以保其身昔嘗懸衡九流剖竹四郡刀尺之下無渫<hi>文粹</hi>
<hi>作滯</hi>用襦袴之間無貧人洛陽居守東夏輯睦天寶之季<lb/>
二京爲戎皇輿西狩億兆左袵太師踐危機不易心處<lb/>
橫潰不忘國奮身拔跡于豺狼之口道不汚而節不奪<lb/>
忠之大者至德乾元年<hi>文粹無年字</hi>中天下多故皇綱未張<lb/>
肅宗循<hi>文粹作脩</hi>漢宣故事用刑名繩下而太師以曹參爲<lb/>
師持淸靜守職勵翼王度將順事典人亦寧一厥猷茂<lb/>
<pb n="KR4c0034_SBCK_006-3b"/>
焉能知人能官人愼選乃僚言刈其楚至有拔羣萃而<lb/>
取公器不五六年比肩衮職者光映策府當代榮之漢<lb/>
史稱胡廣與故吏陳蕃竝爲三司太師有焉夫九德咸<lb/>
事寛之爲首百工惟時能哲則惠<hi>文粹作哲則能惠</hi>宜其享天<lb/>
眉壽爲國元老古者生以行觀其志殁以諡易其名諡<lb/>
之美惡視行之大小後代或三字以表其德貞惠文子<lb/>
是也或二字以彰善酇文終侯畱文成侯是也蓋有績<lb/>
<hi>二字文粹作其跡</hi>大名盛則禮優諡崇太師德冠搢紳位侔周<lb/>
召將加誄諡之制宜以酇畱爲準謹按大戴禮體和居<lb/>
中曰懿文賢有成曰獻稽千載之令典合二名以配德<lb/>
<pb n="KR4c0034_SBCK_006-4a"/>
請諡曰懿獻謹議<lb/>
　　故御史中丞盧奕諡議<hi>時任太常博士</hi>
盧奕剛毅朴<hi>朴字舊唐書會要同英華作而</hi>忠直方而淸勵精吏事所<lb/>
居可紀天寶十四載洛陽覆沒于時東州人士狼狽鹿<lb/>
駭猛武<hi>英華作虎</hi>磨牙而爭其肉居位者皆欲保性命而完<lb/>
妻子或先策高足<hi>四字英華作競先策蹇</hi>爭脫羿彀或不恥苟活<lb/>
甘飮盜泉奕獨正身守位<hi>英華位下有蹈字諸本無</hi>義不去以死全<lb/>
節誓<hi>英華誓下有之字諸本無</hi>不辱勢窘力屈以朝服受<hi>英華作就</hi>執猶<lb/>
忼慨感憤<hi>英華無感憤二字</hi>數賊梟獍之罪觀者股栗奕不變<lb/>
色<hi>文粹無猶忼慨至變色十九字</hi>西向而辭君<hi>英華無君字舊唐書作西北面辭君會要作西</hi>
<pb n="KR4c0034_SBCK_006-4b"/>
<hi>面辭君</hi>然<hi>會要作而</hi>後受害雖古烈士方之者鮮矣或曰洛陽<lb/>
之存亡操兵者實任其咎非執法吏所能抗師敗<hi>文粹無敗</hi>
<hi>字</hi>將犇去之可也委身寇讐以死誰懟及以爲不然勇<lb/>
者禦<hi>文粹有而字</hi>忠者守必社稷是衞則死生以之危而去<lb/>
之是智免也忠於<hi>舊唐書文粹作於忠</hi>何有蓋<hi>舊唐書作昔</hi>荀息殺身<lb/>
於晉不食其言也仲由結纓於衞<hi>舊唐書不避上有食焉二字</hi>不避<lb/>
其難也元冥<hi>文粹作石正</hi>勤其官而水死守位而忘軀也伯<lb/>
姬待保姆而火死先禮而後身也彼四人者死之日皆<lb/>
於事無補夫豈愛死而賈禍也以爲死輕於義故蹈義<lb/>
而<hi>英華無而字</hi>捐生古人書之使事君者勸然則祿山之亂<lb/>
<pb n="KR4c0034_SBCK_006-5a"/>
大於里克<hi>英華作丕</hi>孔悝<hi>會要二唐書悝下有奕字</hi>廉察之任切於元冥<lb/>
之官分命所繫不啻保姆逆黨兵威烈<hi>舊唐書作甚</hi>於水火<lb/>
於斯時也能與執干戈者同其戮力挽之不來推之不<lb/>
去豈不以師可虧義<hi>吳華作免</hi>不可苟身可殺節不可奪故<lb/>
全其操持<hi>舊唐書作特操</hi>於白刃之下孰與夫<hi>文粹無夫字</hi>懐安偷<lb/>
生者同其風哉謹按諡法圖國忘死<hi>舊唐書作身下同</hi>曰貞秉<lb/>
德遵業曰烈奕執憲戎馬之閒志藩王室可謂圖國矣<lb/>
國危不能救<hi>英華作拯</hi>而繼之以死可謂忘死矣歴官十一<lb/>
任言必正事必果而淸節不撓去之若始至可謂秉德<lb/>
矣<hi>矣字据英華補下同</hi>先時<hi>英華無時字是</hi>黃門以直道佐時奕嗣之以<lb/>
<pb n="KR4c0034_SBCK_006-5b"/>
<pb n="KR4c0034_SBCK_006-5b"/>
吏士任必以才往往超倫績用茂著王君奐<hi>文粹誤作奐</hi>以<lb/>
果勇代處分閫之寄牛仙客岀將入相以淸幹信謹稱<lb/>
斯又奬拔之明也當時議者謂知運與郭虔瓘王晙薛<lb/>
訥竝爲中興名將至今隴上將士思之或有起祠宇於<lb/>
故城遺壘尸而祝之者上元中肅宗加太公望以武成<lb/>
王之號知運列於配食之位則是<hi>文粹作其</hi>勳伐事業宜有<lb/>
以美稱易其名者謹按諡法服叛懷遠曰威易曰厥孚<lb/>
威如繫辭曰弧矢之利以威天下虞書曰董之用威傳<lb/>
曰非威非懷何以示德則威者聖人所以佐仁義以濟<lb/>
<hi>文粹作齊</hi>天下者也施於名號可以表將帥之德請諡知運<lb/>
<pb n="KR4c0034_SBCK_006-6a"/>
曰威謹議<lb/>
　　附崔厦駁議<lb/>
左司員外郞崔厦議曰郭知運承恩詔葬向五十<hi>會要有餘</hi>
<hi>字</hi>年今請易名竊恐非禮謹按禮經<hi>英華作記</hi>云禮時爲大<lb/>
又曰過時不<hi>通典會要有及字</hi>爲禮也昔衞公叔文子卒將葬<lb/>
其子戍請諡於君曰日月有時將葬矣請<hi>通典會要有所以二字</hi>
易其名者蓋時不可踰也節度旣<hi>通典有卒字</hi>名不浮行數<lb/>
紀之間<hi>英華無間字</hi>前門生故吏已合謀諡今乃申請竊將<lb/>
有爲而作節度嗣子英乂頃屬多故屢制方隅朝廷䇿<lb/>
勳位表端揆附從者竊不中之<hi>文粹脫之字</hi>禮會無妄之求<lb/>
<pb n="KR4c0034_SBCK_006-6b"/>
況節度當開元之<hi>英華無之字</hi>初賵贈特加碑誌竝建<hi>英華作踰</hi>
<hi>等</hi>皆出恩命追悼之遇<hi>文粹作過</hi>亦巳當矣今又鹵莽外於<lb/>
典章追送往之闕遺啓將來之冒昧況今裂土者接畛<lb/>
專征者百輩若率而行之誰曰無請不唯有司疲於簡<lb/>
牘抑恐名器等於草芥雖欲曲全竊將不可又禮經云<lb/>
已孤暴貴不爲父作諡若節度合諡而不以其時則嗣<lb/>
子廢先君之德若不合諡而苟遂其志則先君因嗣子<lb/>
而見尊以僕射而言之<hi>英華無之字</hi>恐貽越禮之議<hi>英華作讓</hi>以<lb/>
國家而言之<hi>英華無之字</hi>又殊旌善之體請下太常重議謹<lb/>
議<lb/>
<pb n="KR4c0034_SBCK_006-7a"/>
博士獨孤及<hi>英華無五字</hi>議曰禮時爲大順次之葬將<hi>二字文粹</hi>
<hi>作將次葬按當作將葬</hi>易名時也有故<hi>文粹作古有非</hi>闕禮追遠請諡順<lb/>
也假如諸侯五月而葬魯惠公之薨也有宋師<hi>一本師下有太</hi>
<hi>子少葬有闕六字</hi>至隱公元年十月而<hi>文粹/作已</hi>改葬不以踰時<hi>英華</hi>
<hi>有而字</hi>廢禮又公叔戍請諡適當葬前謹按禮經<hi>二字通典會要</hi>
<hi>作三百禮經三千威儀</hi>曾不言已葬則不可追諡況帝王殊途不<lb/>
相沿襲<hi>會要作禮</hi>新禮<hi>會要作制</hi>則死必有諡不云日月有時今<lb/>
請易名者五家無非葬後苗太師一年矣呂諲四年矣<lb/>
盧奕五年矣顏杲<hi>吳本作眞非</hi>卿八年矣竝荷褒寵無異同<lb/>
之論獨知運以其子不幸遂以過時見抑苟必以已葬<lb/>
<pb n="KR4c0034_SBCK_006-7b"/>
未葬爲節則八年與五十年其緩<hi>會要作後</hi>一也而與奪殊<lb/>
制無乃不可乎議云已孤暴貴不爲父作諡此謂其父<lb/>
無位而子居大官<hi>英華作貴位</hi>不當以已<hi>通典作子</hi>之貴加榮於<lb/>
父也禮不云乎父爲士子爲大夫葬以士禮<hi>英華作耳</hi>若知<lb/>
運者處方面之寄<hi>通典會要作重</hi>位列九卿茂勲崇名與衞霍<lb/>
侔飾終之禮宜加於他將一等豈待因依嗣子然後作<lb/>
諡今之專征<hi>舊作政据英華改通典作征鎭</hi>者<hi>者字下通典會要有卒多起屠販皁隸之中九</hi>
<hi>字</hi>雖逢風雲化爲侯王其<hi>其字通典會要作而其閒有</hi>祖父爵位與<lb/>
知運齒者鮮矣<hi>通典會要作與知運等當請諡者有幾</hi>柰何<hi>通典作何乃</hi>懼名<lb/>
器等於草芥以是殺<hi>通典會要作廢</hi>禮竊謂近誣乾元以來累<lb/>
<pb n="KR4c0034_SBCK_006-8a"/>
有詔追贈百官祖父内外文武具寮之先悉蒙恩錫或<lb/>
音徽久沫或墓木巳拱受大名貴位於九原者以萬數<lb/>
未嘗以沒代遠近爲限夫贈諡一也贈者一時之寵諡<lb/>
者不刊之令今以歲久而廢易名是王澤浹於天下而<lb/>
獨隔於一人也當開元二年吐蕃以舉國之師入五原<lb/>
塞擊柝之聲聞於咸<hi>英華作秦</hi>雍知運與郭虔瓘<hi>英華有等字</hi>討<lb/>
平之以張王室當時微知運則汧隴之西左袵是懼今<lb/>
朝廷方命將帥<hi>四字英華作方將命師</hi>以征不服討不庭宜褒寵<lb/>
<hi>文粹無寵字</hi>之以勸握兵者安可以葬久而廢大典況夫諡<lb/>
法者蓋考其言行事業之邪正必以字褒貶之使生者<lb/>
<pb n="KR4c0034_SBCK_006-8b"/>
聞美諡而慕覩惡諡而懼不待賞罰而賢不肖皆勸是<lb/>
一字之諡賢於三千之刑本非爲沒者之子孫以爲哀<lb/>
榮寵贈之具假令知運無子且未嘗立勳苟位至上將<lb/>
則諡不可廢豈以其子之存亡爲請諡之可否竊稽載<lb/>
籍徵諸舊章易名之禮請如前議謹議<lb/>
　　故江陵尹兼御史大夫呂諲諡議<hi>文粹故上有唐丞相三字</hi>
呂諲任職從政聰敏肅給能以才智潤飾吏道至德中<lb/>
與三司同鞫大獄獨引律文附會經義而平反之當時<lb/>
卒用中典諲參其論在台司齪齪雖無匪躬之能然平<lb/>
章法度守而勿失其爲荆州一年有成號令明具賦斂<lb/>
<pb n="KR4c0034_SBCK_006-9a"/>
均一物有制而事有倫大抵以威信爲主戮陳希昂按<lb/>
申太芝之姦而三楚之人悅服厥功茂焉自至德以來<lb/>
荷推轂受脤之寄處方面者數十輩而將不驕卒不墮<lb/>
政脩人和如諲者蓋鮮<hi>文粹有矣字</hi>豈不以人散久矣而兵<lb/>
未戢<hi>本作戰据文粹改</hi>挹濁流者難俟淸整棼絲者難爲功諲<lb/>
當此時能以慈惠易其疾苦且訓其三軍如臂使指闔<lb/>
境無拔葵噉棗之盜而楚人到於今猶歌詠之此其才<lb/>
略必有過人者雖欲<hi>文粹無欲字</hi>勿褒之其可乎按諡法威<lb/>
德克就曰肅禁暴威也愛人德也考禮議名而擬諸<hi>文粹</hi>
<hi>有其字</hi>形容請諡曰肅謹議<lb/>
<pb n="KR4c0034_SBCK_006-9b"/>
　　附嚴郢議<lb/>
度支員外郞嚴郢議曰伏以故相國江陵尹兼御史大<lb/>
夫贈吏部尙書呂公諲昔事先朝累當大任至德之初<lb/>
天步艱難公首披荆棘<hi>文粹作榛</hi>扈蹕靈武忘軀進忠一日<lb/>
三接先朝察匪躬之節納沃心之議爰立作相弼諧神<lb/>
人其嘉謀嘉猷獻可替否之跡入則造辟出則詭辭溫<lb/>
樹不言難可得而知也至有爛焉明白欲蓋而彰者請<lb/>
區而載之乾元收復之際兩都衣冠多繫於三司詔獄<lb/>
御史中丞崔良器議事失入時宰相<hi>文粹脫相字</hi>苗太師崔<lb/>
趙公等雖廷諍之然未堅決公有犯無隱引經正辭上<lb/>
<pb n="KR4c0034_SBCK_006-10a"/>
是其言刑爲之省所全活者蓋數百人明主收雷<hi>文粹作霜</hi>
電之威聖朝行寛大之典者繄公之力也古者進賢受<lb/>
上賞書不云乎咎繇曰都在知人公踐台衡專以推賢<lb/>
任人爲務故相國房公琯故吏部尙書韋公陟入登左<lb/>
職皆公之由今相國黃門侍郞杜公之涖江陵也公薦<lb/>
在方面之任今相國中書侍郞元公之在度支也公咨<lb/>
以幕府之政曾未數歲而二相接武於上台天地交泰<lb/>
聖賢相得庶績咸熙五典克從者資公之舉善也則子<lb/>
皮之舉子產鮑叔之舉管仲蕭何之舉曹參武侯之舉<lb/>
蔣琬方之前人我有餘地其在荆南也戢兵和衆令行<lb/>
<pb n="KR4c0034_SBCK_006-10b"/>
禁止理績爲天下最雖古之羊杜無得而踰今太常議<lb/>
荆南之政詳矣而曰在台司齪齪無匪躬之能者乃抉<lb/>
瑕掩德之論非適中<hi>文粹作中適</hi>之言也國家故事宰臣之<lb/>
諡皆有二字以彰善旌德焉夫以呂公文能無害武能<lb/>
禁暴貞則幹事忠則利人盛烈宏規不可備舉傳敘八<lb/>
元之德曰忠肅恭懿若以美諡擬於形容請諡呂公曰<lb/>
忠肅謹議<lb/>
博士獨孤及議曰呂諲任宰相日淺當時會肅宗躬親<lb/>
萬幾庶政羣臣畏威奉職而巳雖有謨謀於巖廊之上<lb/>
莫由有知之者及<hi>文粹無及字</hi>其荆門之政爲仁由已其略<lb/>
<pb n="KR4c0034_SBCK_006-11a"/>
見於事其恩惠被於物其<hi>文粹無其字</hi>風謠存乎人故<hi>文粹有人</hi>
<hi>字</hi>得而稱之議名之際敢不闕其所疑而錄其尢著者<lb/>
有司之職也其閱實詔獄在未執政之前已<hi>文粹無已字</hi>議<lb/>
之詳矣敢辱再吿至若推進名賢使當大任旣同溫室<lb/>
之樹且行狀所不載孔子曰君子於其所不知蓋闕如<lb/>
也故不書今奉符令必用二字且以忠配肅謹按舊儀<lb/>
凡殁者之故吏得以行狀請諡於尙書省而考行定諡<lb/>
則有司存朝<hi>文粹無朝字非</hi>廷辨可否宜在衆議今駁議撰諡<lb/>
異同之說竝故吏專之伏恐亂庖人尸祝之分違公器<lb/>
不私之戒且非唐虞師錫僉曰之道昔周道衰孔子作<lb/>
<pb n="KR4c0034_SBCK_006-11b"/>
春秋以繩當代而亂臣賊子懼諡法亦春秋之微旨也<lb/>
在懲惡勸善不在哀榮在議美惡不在字多文王伐崇<lb/>
周公殺三監誅淮夷晉重耳一戰而霸諸侯武功盛矣<lb/>
而皆諡曰文以冀缺之恪德臨事甯俞之忠於其國隨<lb/>
會之納諫不忘其師謀身不失其友其文德不優乎而<lb/>
竝諡曰武固知書法者必稱其大而略其細故言武不<lb/>
言文言文不言武<hi>文粹故下十字倒</hi>三代以下朴散禮壞乃有<lb/>
二字之諡二字諡非古也其源生於衰周施及戰國之<lb/>
君漢興蕭何張良霍去病霍光俱以文武大略佐漢<hi>文粹</hi>
<hi>有時字</hi>致太平其事業不一謂一名不足以紀其善於是<lb/>
<pb n="KR4c0034_SBCK_006-12a"/>
乎有文終文成景桓宣成之諡雖瀆禮甚矣然猶褒不<lb/>
失人唐興參用周漢之制謂魏徵以王道佐時近文直<lb/>
言極諫愛君而忘身近貞二德竝優廢一莫可故曰文<lb/>
貞公謂蕭瑀端直鯁亮近貞性多猜貳近褊言褊則失<lb/>
其謇正稱貞則遺其吝狹非一言所能名故曰貞褊公<lb/>
其餘舉凡推類大抵準此皆有爲爲之也若跡無殊途<lb/>
事歸一貫則直以一字目之故杜如晦諡成封德彝諡<lb/>
明王珪諡懿陳叔達諡忠溫彥博諡恭岑文本諡憲常<lb/>
巨源諡昭唐休璟諡忠魏知古諡忠崔日用諡昭其流<lb/>
不可悉數此竝當時赫赫以功名居宰相位者諡不過<lb/>
<pb n="KR4c0034_SBCK_006-12b"/>
一字不聞其子孫佐吏有以少稱屈者由此言之二字<lb/>
不必爲褒一字不必爲貶若褒貶果在字數則是堯舜<lb/>
禹湯文武成康不如周威烈王愼靚王也齊桓晉文不<lb/>
如趙武威<hi>文粹作武靈</hi>魏安釐秦莊襄楚考烈也杜如晦王<lb/>
珪以下或成或明或懿或憲不如蕭瑀之貞褊也歴考<lb/>
古訓及貞觀以來制度似皆不然今奉所議云國家故<lb/>
事宰相必以二字爲<hi>文粹無爲字</hi>諡未知出何品式請具示<lb/>
謹當以爲按據若忠者臣事君之常道苟靖恭於位誰<lb/>
則非忠非有炳然之異則不以爲諡至<hi>文粹無至字</hi>如議獄<lb/>
緩死任賢舉善德之美者然肅者威德克就之名足以<lb/>
<pb n="KR4c0034_SBCK_006-13a"/>
表之矣月令曰孟秋天地始肅詩曰曷不肅雍及曰肅<lb/>
肅王命仲山甫將之肅嚴也敬也忠之屬也天地不肅<lb/>
則歲不成宗廟不肅則禮不立軍旅不肅則人不服肅<lb/>
之時義大矣哉以諲之從政也威能閑邪德可濟衆故<lb/>
以肅易名而忠在其中矣亦猶隨會甯俞之不稱文豈<lb/>
必因而重之然後爲美魏晉以來以賈詡之籌算賈逵<lb/>
之忠壯張旣之政能程昱之智勇顧雍之密重王渾之<lb/>
器量<hi>本作重据文粹改</hi>劉惔之鑒裁庾翼之志略彼八君子者<lb/>
方之東平宜無慙德死之日竝諡曰肅當代不以爲貶<lb/>
何嘗徵<hi>本作微据文粹改</hi>一字二字爲之升降乎謹上稽前典<lb/>
<pb n="KR4c0034_SBCK_006-13b"/>
下據甲令參之禮經而究其行事請依前諡曰肅謹議<lb/>
　　　唐故尙書祠部員外郞贈陜西刺史裴公行狀<lb/>
　　　曾祖仁基隋光祿大夫行左光祿大夫皇朝贈<lb/>
　　　使持節都督原州諸軍事原州刺史諡曰忠<lb/>
　　　祖行儉皇朝銀靑光祿大夫禮部尙書聞喜縣<lb/>
　　　開國公贈太尉揚州大都督諡曰獻<lb/>
　　　父光庭皇朝光祿大夫行侍中兼吏部尙書正<lb/>
　　　平縣開國男<hi>英華作公非</hi>贈太師諡曰忠獻<lb/>
　　絳州聞喜縣崇慶<hi>英華作唐</hi>鄕太平里裴稹年若干行<lb/>
　狀<lb/>
<pb n="KR4c0034_SBCK_006-14a"/>
公天姿英拔德字宏曠顒昂公器磊砢高節武庫森戟<lb/>
玉山照人起家以門調補千牛僃身歴太子通事舍人<lb/>
太常寺主簿是時萬邦方乂獻公當國天子垂衣穆淸<lb/>
以有天下而衮職之闕疇咨之府公入則竭力出則匪<lb/>
躬外詢輿人以僃過庭之問陰薦多士用宏審官之選<lb/>
旣而濟濟俊士<hi>英華作乂</hi>爛盈東閤邦之得賢於斯爲盛畫<lb/>
一之詩作而嘉魚之頌興公之幹蠱也轉京兆府司錄<lb/>
參軍輦轂之大綱轄之劇牒訢浩穰文墨塡委公投刃<lb/>
餘地而大郄斯批若網<hi>英華作綱</hi>在條而衆目不紊談笑之<lb/>
隙簿領肅如論者知逸驥<hi>英華作倫</hi>之足方自此始開元十<lb/>
<pb n="KR4c0034_SBCK_006-14b"/>
一年獻公捐館惸然在疚哀越乎禮會執事者醜正作<lb/>
福怙寵匿怨乃因喪乗釁將逞憾於我言之如簧上亦<lb/>
投杼公乃含恤進牘叫閽抗憤危言自明至誠旁感由<lb/>
是宗祏垂祉高天聽迴恩方照微神<hi>英華作尋</hi>亦悔禍卒令<lb/>
臧孫有加等<hi>英華作葬</hi>之葬<hi>英華作禮</hi>公業有不忘之歎公之克<lb/>
家也服闋授起居郞載筆赤墀書法不隱開元二十四<lb/>
年三庶人以罪廢事出宫闈變生飛語時壽王以母寵<lb/>
子愛議者頗有奪宗之嫌道路憫默<hi>英華作然</hi>朝野疑懼公<lb/>
乃從容請聞慷慨獻諫上述新城之殷鑒下陳戾園之<lb/>
元龜謂興亡之由在廢立之地天子感悟改容以謝因<lb/>
<pb n="KR4c0034_SBCK_006-15a"/>
詔以給事中授公公曰陛下絕招諫之路爲日固久今<lb/>
臣一言而荷殊寵則言者衆矣何以錫之上善其敏而<lb/>
多其讓乃止不拜尋除尙書祠部員外郞恪居禮闈休<lb/>
問惟穆宏濟之略因<hi>英華作固</hi>爲己任于是搢紳高議方以<lb/>
靑雲期公不弔昊天降此短歴開元二十九年某月日<lb/>
薨于<hi>英華有私字</hi>第春秋若干君子謂公貂蟬之葉瑚璉之<lb/>
器壽不及黃耉名不登明堂天其未亡狐趙之勳成宣<lb/>
之德也非昌其身必大於後果介繁祉有才子四人長<lb/>
曰倩尙書駕部員外郞兼殿中侍御史江西道租庸鹽<lb/>
鐵等使次曰儆尙書司勳員外郞兼殿中侍御史參中<lb/>
<pb n="KR4c0034_SBCK_006-15b"/>
軍元率雍王軍事次曰倚殿中侍御史試守萬年縣令<lb/>
季曰侑太原府榆次縣尉搆厦瓌材切玉利器價敵三<lb/>
虎族擬八王朝廷褒之方倚以成<hi>英華作戎</hi>務元年春建辰<lb/>
月肆大眚因命有司錄勳追舊於是詔贈公諫議大夫<lb/>
猶以禮未超倫位不充德秋八月詔曰贈諫議大夫裴<lb/>
某操履貞純器能溫敏素推雅<hi>英華作令</hi>望嘗踐淸班志業<lb/>
屈於當時風猷悲於旣往顧其允嗣久在周行雖禮及<lb/>
前脩己<hi>英華作以</hi>申追遠而恩霑後命宜有贈榮俾高列岳<lb/>
之班更表重泉之飾可贈使持節陜州刺史禮也公天<lb/>
機超邁雅有大略氣直而溫性擾而毅貞可<hi>英華作乃</hi>幹事<lb/>
<pb n="KR4c0034_SBCK_006-16a"/>
善足救物外坦蕩豪舉朗然不羈内敦敏純固忠而能<lb/>
力至苦輕死重義貴身賤名視錢帛<hi>英華作刀</hi>如糞土戲公<lb/>
卿若草芥其於履危機<hi>英華作險</hi>臨大節則氣冠賁育勁侔<lb/>
風霜未嘗以得喪夷險蠆芥於胸臆詩云昭明有融高<lb/>
朗令終公實有焉謂宜荷天之休俾熾而大龍泉未試<lb/>
隙駟先往天乎斯才而有斯壽今寵優八命澤及九原<lb/>
<hi>一作泉</hi>己伸<hi>英華作沐</hi>追遠之恩請遵易名之典<lb/>
寶應二年某月日故吏某官某謹上<hi>英華作謹狀上</hi>
尙書省考功夫存以行觀其志沒以諡表其德則名<hi>英華</hi>
<hi>作賓</hi>實不虧善<hi>英華作美</hi>惡知勸謹按故尙書祠部員外郞贈<lb/>
<pb n="KR4c0034_SBCK_006-16b"/>
使持節陜州刺史裴稹鼎鉉公族珪璋令名孝克負荷<lb/>
忠能匡諫宏圖方壯利涉未息舟壑遽遷音徽巳沫命<lb/>
官褒德合荷寵章<hi>英華作寵荷令章</hi>考行飾終敢徵前典謹上<lb/>
毘陵集卷第六終<lb/>
<pb n="KR4c0034_SBCK_006-17a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_012-1a"/>
毘陵集卷第十二<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　墓誌下<hi>十一首</hi>
　　　唐故右金吾衞將軍河南閻公墓誌銘<hi>幷序</hi>
　　　唐故范陽郡倉曹參軍京兆韋公墓誌銘<hi>幷序</hi>
　　　唐故商州錄參軍鄭府君墓誌銘<hi>幷序</hi>
　　　唐故虢州宏農縣令天水趙府君墓誌<lb/>
　　　唐故衢州司士參軍李府君墓誌銘<hi>幷序</hi>
　　　唐太府少卿兼萬州刺史賀若公故夫人河南<lb/>
　　　　元氏墓誌銘<hi>幷序</hi>
<pb n="KR4c0034_SBCK_012-1b"/>
　　　唐新平長公主季女姜氏墓誌銘<hi>幷序</hi>
　　　唐前楚州司馬河南獨孤公故夫人博陵崔氏<lb/>
　　　　墓誌銘<hi>幷序</hi>
　　　唐司直博陵崔公故夫人趙郡李氏墓誌銘<hi>幷序</hi>
　　　唐萬年縣尉崔肅洌故妻李氏墓誌銘<hi>幷序</hi>
　　　唐故天水趙琚墓誌銘<hi>幷序</hi>
　　唐故右金吾衞將軍河南閻公墓誌銘<hi>幷序</hi>
公諱用之遠祖曰文周昭王瑕之昭<hi>英華作後</hi>也生<hi>英華作昭生</hi>
而手有文曰閻康王奇之命封閻城文四十五代孫滿<lb/>
仕後魏太祖爲諸曹大夫自馬邑家河南其裔孫慶在<lb/>
<pb n="KR4c0034_SBCK_012-2a"/>
隋爲少司空慶生毘毘生立本立德唐永徽中立本爲<lb/>
中書令立德爲工部尙書立德生元邃以司空尙書之<lb/>
餘裕也官至澤州刺史邃生巨源嘗宰射洪有仁政射<lb/>
洪人詠歌之公射洪第二子也溫毅遜直廉恪寛信讀<lb/>
論語老子周易被服其敎初仕彭州參軍嘗攝督郵一<lb/>
日糾按本州愆<hi>英華作諐</hi>謬不法數十事太守徐知人以爲<lb/>
材後有詔擇舍人以公魁偉爽晤<hi>英華作悟</hi>有醞籍乃登其<lb/>
選會戎<hi>英華有師字</hi>侵我天子方愛人息戰將以辭讓屈之<lb/>
詔公使西域<hi>英華作戎</hi>以王命喻禍福戎人頓首請罪介馬<lb/>
不汗戈鋋不用而虜軍却遷右衞郞將知引駕仗金吾<lb/>
<pb n="KR4c0034_SBCK_012-2b"/>
將軍李質上殿不解佩刀公呵下殿陛請按以法左右<lb/>
皆震悚自是環衞加肅先是有司以三衞執扇登殿引<lb/>
蹕公奏曰三衞皆趫悍有材力不當升階陛邇御座請<lb/>
以宦者代上曰可遂爲故事天寶二<hi>英華作三</hi>年冊拜公長<lb/>
女爲皇子羲王玭<hi>唐書作玼</hi>妃加公左驍衞將軍遷榮<hi>英華作義</hi>
王傅初元宗懲諸侯王之國任事率<hi>英華作或</hi>多驕蹇不奉<lb/>
法度而人<hi>英華無人字</hi>受其害故開元之後皇子皇孫雖荷<lb/>
封建之命未嘗離阿保之手悉無岀宮閤<hi>英華作闕</hi>任卿大<lb/>
夫者公以爲王居深宮則傅相職廢上疏陳古義謁請<lb/>
諸王<hi>英華作謁諸侯王</hi>申輔導之禮議雖廢格上以爲忠公巳<lb/>
<pb n="KR4c0034_SBCK_012-3a"/>
白首位爲將軍諸侯傅太夫人尙無恙以銀印赤韍侍<lb/>
朝夕膳色難無違時人榮之太夫人捐館舍禮五十不<lb/>
毁公泣血死孝<hi>英華作泣血三年</hi>旣免䘮天子復目以端士<hi>四字</hi>
<hi>英華作因以宮端事</hi>俾傅壽王加朝散大夫上幸<hi>英華作在</hi>溫泉經時<lb/>
未還宮京師人望屬車咸懷<hi>英華作惟</hi>怨思公獻四言詩十<lb/>
二章<hi>六字英華作四十言二</hi>諷諫優詔褒歎後遷左金吾將軍天<lb/>
寶十五載二京覆沒公爲虜所獲明年戎師<hi>英華作陳</hi>奔然<lb/>
後以初服歸至德<hi>五字英華作初秋歸主非</hi>後二年十二月終於京<lb/>
師春秋五十九夫人雍州司倉參軍博陵崔眘言之女<lb/>
專靜沖懿慈惠而明用德<hi>英華作從</hi>禮以佐君子有古風烈<lb/>
<pb n="KR4c0034_SBCK_012-3b"/>
亦天鍾其仁不遠其算年若干月日殁於私第殁六載<lb/>
而公薨俱權窆<hi>英華作厝</hi>少陵原有四子寧<hi>英華作定彚世系表止作定</hi>
宷宰宣以家之不造世故之無寧<hi>英華作定</hi>歲也衘恤茹血<lb/>
不克喪事者九載廣德中寀以監察御史領高陵令明<lb/>
年辭<hi>英華有縣字</hi>職始卜葬<hi>英華作筮</hi>於故原吉乃歲在丙午十<lb/>
一月日遷兆合祔焉嗚呼惟音形事業悉如<hi>英華作知</hi>化往<lb/>
獨陳迹與<hi>與字英華作可知</hi>邱墓存焉非金石則無以示久遠<lb/>
故表而銘之孝子之志也其辭云<lb/>
郁郁金吾洵美且溫<hi>英華作靜</hi>事君之忠資於愛親<hi>英華作敬</hi>以<lb/>
德資身其祉宜繁彼美輔佐儀形閨門禮樂是悅孝慈<lb/>
<pb n="KR4c0034_SBCK_012-4a"/>
是敦百歲之後合德九原獨以令軌<hi>英華作範</hi>垂諸後昆<lb/>
　　唐故范陽郡倉曹參軍京兆韋公墓誌銘<hi>幷序</hi>
永泰二年五月七日有唐故衢州刺史魯縣子京兆韋<lb/>
璆第三子范陽郡倉曹參軍諱元誠葬於少陵原先塋<lb/>
夫人范陽盧氏祔焉從周禮也公少時爲坊州參軍歴<lb/>
襄州司法試守棗陽縣令眞授蒙城令凡五遷至范陽<lb/>
倉曹初安祿山以范陽叛劫脅元元以殺整衆士之因<lb/>
官因居而困窘顚躓墮圍中者數千計凶威所及不死<lb/>
則汚公掾吏也在僞署伍中溷跡佯狂冀以病免盜憎<lb/>
之乃加害焉春秋若干夫陽九厄會天地鞠凶燎火炎<lb/>
<pb n="KR4c0034_SBCK_012-4b"/>
炎玉石何訴是歲天寶十五年也嗚呼人皆筮仕必以<lb/>
廉平公幹稱於州里人誰無死死則名不辱志不奪不<lb/>
嚥盜哺以易其生生且不苟其事君事親之禮不待史<lb/>
氏而自明矣在官必聞則居家正身與朋友臨財之節<lb/>
可知矣有子曰彤龍鍾崎嶇於阻險之中十年不克返<lb/>
葬哀有何極歲在乙巳冬某月始跋涉太行恆山之路<lb/>
以公之喪至自某郡公季弟吏部郞中元曾旣得吉卜<lb/>
痛天倫之懽莫之追也願以兄之忠於君恪於官友於<lb/>
家之德之美以播後嗣庶幾陵岸遷而德音不磨謬以<lb/>
及爲習於禮者故使爲志其辭云<lb/>
<pb n="KR4c0034_SBCK_012-5a"/>
天地横隤三象霾<hi>英華作霧是</hi>兮梟獍擇肉鸑鷟懼兮明夷<lb/>
於飛罹其故兮美玉寧折質不汚兮子子孫孫荷餘裕<lb/>
兮<lb/>
　　唐故商州錄事參軍鄭府君墓誌銘<hi>幷序</hi>
公諱密字愼微滎陽開封人也初韓哀侯滅鄭羣公子<lb/>
奔陳宋閒始以國爲氏惟桓公武公之德盛故國除而<lb/>
其姓彌大歴漢魏晉迄於今冠冕㛰姻世莫與京公其<lb/>
裔也齊中書監南兗州刺史諡曰平諱述祖公之六代<lb/>
祖國朝衞州刺史府君諱某公之大王父也博州刺史<lb/>
府君諱某晉州臨汾令贈太常少卿府君諱某公之祖<lb/>
<pb n="KR4c0034_SBCK_012-5b"/>
禰也公貞方介直勤而愛人初仕趙州柏鄕尉所莅不<lb/>
過一扄而政行一邑廉使省風俗至趙趙父老率吏人<lb/>
數千遮道稱公之能識者韙公材且得衆滿歲歸洛陽<lb/>
家於鳴臯山南趣深險以避安祿山之難親故數百家<lb/>
攜老幼往依之公悉發竇窖無親疎皆仰給餓者窘者<lb/>
得公全活先是累歲力耕致粟至千斛至是而盡談者<lb/>
稱公之義二京返正天子選賢守相令長將蘇瘡痍之<lb/>
人殿中侍御史王政以公充賦拜商州洛南令數月訟<lb/>
平賦均監察御史李椅殿中侍御史王延昌御史中丞<lb/>
元公載竝表言其狀詔書褒稱加公壽王府戸曹參軍<lb/>
<pb n="KR4c0034_SBCK_012-6a"/>
洛南如故無何遷上津令專知轉運水陸漕輓邦都移<lb/>
用頼公而濟徙大理評事商州刺史盧浦以公前後課<lb/>
積條奏遂以本官兼商州錄事參軍御史中丞王延昌<lb/>
表公才任御史奏未下會疾終於位春秋五十是歲廣<lb/>
德元年八月七日也其年權窆於商州夫人淸河崔氏<lb/>
某之女生子雅弟幹大歴九年歲次甲寅十一月某日<lb/>
返葬於洛陽北邙山某原禮也公世業尙文伯仲皆才<lb/>
公尢深於詩言合麗則究緣情之美天性孝悌檢身端<lb/>
方居官廉恪其家道足以勸所不至者位止於中士壽<lb/>
不過知天命命矣夫公母弟尙書刑部郞中宣祕書省<lb/>
<pb n="KR4c0034_SBCK_012-6b"/>
著作郞寶以其兄之德善授牘於及及跪讀三復敢以<lb/>
實錄刻石其辭曰<lb/>
緇衣之宜敝予改爲蔚彼明德蔭此本支乃公乃侯典<lb/>
則是貽藂祉於公實生令儀試吏柏仁嶷然忠規淸不<lb/>
奪節剛不干時以道蒙難處險若夷臨財務施依者如<lb/>
歸匪愛千鍾仁爲吾師亂已運開乃從縶維先禮後刑<lb/>
以牧煢嫠商於之人家肥俗移督郵廷評九仞之資曷<lb/>
云不淑命夭功虧明略未申詒痛所知吉凶匪忱今古<lb/>
同悲桐鄕之愛懷縣之詩令聞顒顒子孫承之<lb/>
　　唐故<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州宏農縣令天水趙府君墓誌<lb/>
<pb n="KR4c0034_SBCK_012-7a"/>
府君諱令則字某天水人也其先造父實佐周穆有平<lb/>
徐偃王之勲因封命氏至晉而大以成季宣孟之慶故<lb/>
家化爲國及武靈而稱王語在太史公趙世家秦滅諸<lb/>
侯使趙王嘉子公輔主西戎戎人懷之子孫因家隴西<lb/>
世爲天水著姓其源遠矣曾祖元楷隋殿中監工部尙<lb/>
書淮安公祖崇基國朝岐州郿縣令符璽郞右衞長史<lb/>
烈考慶逸正議大夫許州長史府君長史第二子也好<lb/>
古博學涉獵百家之言善屬文尢注意詩賦外剛毅峭<lb/>
直内溫良而仁率由天性果於行己起家幽州薊縣尉<lb/>
敏洽强濟聞於河朔以直道事人忤幽州刺史張守珪<lb/>
<pb n="KR4c0034_SBCK_012-7b"/>
貶封州開建縣尉遇赦遷建州建安縣丞稍移湖州安<lb/>
吉縣丞天寶九載選授虢州宏農縣令宏農甸服也地<lb/>
邇賦殷號爲難治府君治之如治家刑以肅淫怠德以<lb/>
哀鰥寡爲政朞年邑民知方三歲績成人無不均不安<lb/>
之患虢人頌之解龜後貧無餘資因遊方河朔會天寶<lb/>
十五載幽都爲戎薦瘥鍾運明夷垂翼至德二載某月<lb/>
日遇疾終於某州春秋若干嗚呼民莫不穀我獨百罹<lb/>
才如府君胡不朋三壽綏百祿而生世坎壈殁身喪亂<lb/>
若之何不弔命矣夫夫人河南獨孤氏朝議大夫汝南<lb/>
郡長史府君之孫武功縣丞府君之女明哲柔懿實天<lb/>
<pb n="KR4c0034_SBCK_012-8a"/>
生德結帨宜室四十有四載内修法度輔佐君子躬勤<lb/>
慈儉以化閨門趙氏之家肥族睦繄夫人是賴有子若<lb/>
干人訓以義方咸能被服文藝幹父之蠱使有德者必<lb/>
壽夫人宜登期頤柰何不淑遽奪長算天實不信人烏<lb/>
徼福大歴十年五月二日寢疾終於郿縣官舍春秋六<lb/>
十有七嗚呼哀哉長子湖州安吉縣丞琪琪弟某官瓘<lb/>
蘇州嘉興縣丞璒太子舍人兼京兆府郿縣令玕晉州<lb/>
臨汾縣尉珮臨晉縣尉珦珦弟玘是歲秋八月某日奉<lb/>
府君夫人之喪合祔於京兆某原禮也府君有集若干<lb/>
卷遐遠之志見於詞矣若言行才業官族歲月非銘無<lb/>
<pb n="KR4c0034_SBCK_012-8b"/>
以示後裔也故著於石<lb/>
　　唐故衢州司士參軍李府君墓誌銘<hi>并序</hi>
公諱濤皇唐太祖景皇帝六代孫也曾祖道立嘗典陜<lb/>
濟陳三州刺史封高平郡王祖景淑畢國公父仲康官<lb/>
至尙書主客郞中楚州刺史世秉懿德爲公族領袖語<lb/>
在皇室譜公純孝忠厚貞信廉讓直而遜明而晦朴而<lb/>
不固靜而應物克己復禮時然後言筞名居官淸畏人<lb/>
知弱歲好學篤志經術專戴氏禮晚節耽太史公書酌<lb/>
百代之典故以輔儒道以經明行修宗正寺舉第一初<lb/>
仕許州臨穎縣主簿歴宋州宋城縣尉皆以恭寛信惠<lb/>
<pb n="KR4c0034_SBCK_012-9a"/>
聞於千室議黜陟幽明者謂公文行吏事宜登三臺㑹<lb/>
河朔軍興避地江表相國崔渙承詔署衢州司事參軍<lb/>
於時五府辟召之權移於兵閒務苟進者多由徑而致<lb/>
顯位公儉德正志安貞俟時未嘗以得喪夷險慸芥方<lb/>
寸視榮辱晏如也論者高之乾元二年某月日寢疾終<lb/>
於揚州春秋若干某月日權窆於衢州嗚呼仁可以師<lb/>
表搢紳而無貴仕禮可以軌範風俗而不遐壽沖用休<lb/>
績卷而未形溘焉化往使善人相弔嗚呼哀哉公殁後<lb/>
十有二載從父弟涵以宗室柱石爲御史大夫按節江<lb/>
東痛仁兄生不登公侯卿大夫之位殁不僃踰月外姻<lb/>
<pb n="KR4c0034_SBCK_012-9b"/>
至之禮遂茹哀筮日減月俸以庀喪具由是大歴九年<lb/>
夏四月二十七日公長子居介及居佐居敬居易奉公<lb/>
之輤柩歸葬於洛陽先使君夫人宅兆之側凡今孝乎<lb/>
唯孝友于兄弟者於此乎觀禮及謂知公者宜莫若懿<lb/>
親今將以無媿之詞申報幽路故作銘以紀於石其辭<lb/>
曰<lb/>
天地方否君子安卑世道旣夷隟駒莫追仁而不壽才<lb/>
旣無施積善必慶天何余欺襜襜裳帷泝江絕淮蒼蒼<lb/>
故山玉樹斯埋死䘮之戚弟兄孔懷令德家風與天壤<lb/>
偕<lb/>
<pb n="KR4c0034_SBCK_012-10a"/>
　　唐太府少卿兼萬州刺史賀若公故夫人河南郡<lb/>
　　君元氏墓誌銘<hi>幷序</hi>
夫人諱某魏景穆皇帝九代孫也祖諱某皇朝議太子<lb/>
少保父諱某克荷前烈不幸早世夫人在孕而孤鞠育<lb/>
於叔父相國潁川公天機聰明生知仁孝被服法度綜<lb/>
習文史年十四嫁河南賀若璿璿積功勞剖符爲郡夫<lb/>
人輔佐以副笄宜室能睦其族且勸以義而風藻禮範<lb/>
儀形閨門晚節厭離心垢嚴持禪誦而道機未宏壽量<lb/>
有極永泰元年三月某日終於渠州享年若干嗚呼以<lb/>
夫人之柔明孝慈溫惠淑茂況承景穆之餘裕少保之<lb/>
<pb n="KR4c0034_SBCK_012-10b"/>
貽則季父當國良人專城河潤澤及福綏宜遠胡弗眉<lb/>
壽鍾是短歴潁川公之慟其可旣乎大歴二年二月二<lb/>
十二日反葬於京兆鄠縣之某原宜列景行詒於彤史<lb/>
恐陵岸或遷音徽將沬故月而日之銘諸金石葢猶父<lb/>
之志也其辭曰<lb/>
人亦有言天祚明德於嗟邦媛未階壽域家節旣成蕙<lb/>
牙方植仁而無報爲善者惑夜臺超忽神斯冥默貞石<lb/>
有磷德音罔極<lb/>
　　唐新平長公主故季女姜氏墓誌銘<hi>幷序</hi>
乙巳歲四月二十六日有唐新平長公主季女姜氏卒<lb/>
<pb n="KR4c0034_SBCK_012-11a"/>
於京師昊天觀五月六日葬於某原長公主歎季女姿<lb/>
度榮茂溫惠淑愼能修女師之訓動中禮範其曾祖柔<lb/>
遠位至尙書地官侍郞祖皎以勲舊歴太常祕書剖符<lb/>
封楚其父慶初能踐修祖考之耿光嗣爵舊國復居太<lb/>
常元宗其外王父也肅宗其舅也天池波瀾澤潤本根<lb/>
謂德鍾下錫祉與壽宜君子家室且貽芳於彤管乃未<lb/>
筓而夭命也夫嗚呼窈窕專柔含德而未形雖當鵲巢<lb/>
小星采蘩殷雷之德今巳矣夫史氏蔑由記之矣長公<lb/>
主之慟其庸可及乎故月而日之銘諸堅石其辭曰<lb/>
思孌季女生於公族稟懿德兮天世其祿不遐其福胡<lb/>
<pb n="KR4c0034_SBCK_012-11b"/>
不淑兮彭殤同躅數不可續哀靡極兮<lb/>
　　唐前楚州司馬河南獨孤公故夫人博陵崔氏墓<lb/>
　　誌銘<hi>幷序</hi>
夫人諱某博陵平安人也曾祖恭禮國朝駙馬都尉延<lb/>
齊易三州刺史封博陵郡男祖興宗饒州長史考雋亳<lb/>
州臨渙縣丞夫人少孤在家以純孝稱旣笄莊明而賢<lb/>
柔順有識年若干歸於獨孤氏奉蘋藻供祭祀事長撫<lb/>
幼糾合宗族敬恭而誠孝愛僃至動必由禮非法度未<lb/>
嘗踐也生子四人敎之以義方夙夜貞厲家道以正娣<lb/>
姒服其義親戚稱其慈天不降衷於我大歴八年十一<lb/>
<pb n="KR4c0034_SBCK_012-12a"/>
月某日享年若干殁於壽州少長行哭六姻涕泗傷夫<lb/>
人有宜室之美勸義之明而司命奪其長算使德與壽<lb/>
反嗚呼哀哉明年十一月日公使長男勣奉夫人之䘮<lb/>
返葬京師某原先塋之側禮也刊石以誌庶德不朽其<lb/>
銘曰<lb/>
夫人之德柔明淑愼從夫以禮承筐以順奉若家節率<lb/>
由<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>訓遐福是期溘至何迅謂仁者壽天實不信同塵<lb/>
彭殤歸根大運於以刊石永播淑聞<lb/>
　　唐司直博陵崔氏故夫人趙郡李氏墓誌銘<hi>幷序</hi>
夫人諱某趙郡人也皇朝德州將陵縣令銛之長女天<lb/>
<pb n="KR4c0034_SBCK_012-12b"/>
生柔懿齠齔知禮年十六歸於崔氏丕承宗祀虔恭中<lb/>
饋謙敬恭儉貞固淑溫閨門化之宗族以睦生一子年<lb/>
十一而殤有女四人長女夭於襁褓次女適范陽盧履<lb/>
純第三女適河南獨孤及年若干早世少女適樂安蔣<lb/>
鎭皆柔明好禮淑愼有德循度勸義雖造次不違仁實<lb/>
夫人之敎訓也輔佐君子三十有九年夙夜靡違家道<lb/>
以正向使神祈正直天報德善宜登期頣與君子偕老<lb/>
嗚呼不造春秋五十四而殁凡所顧復太半道夭撤琴<lb/>
瑟之日無兒主祭德與事反哀有何極嗚呼哀哉是歲<lb/>
十月某日卜宅兆於某山某原追紀往行以志幽石禮<lb/>
<pb n="KR4c0034_SBCK_012-13a"/>
也及忝㛰姻之故嘗瞻淸懿逝殁相尋報德靡及敢不<lb/>
僃書實錄期於不朽其辭云<lb/>
莊敬柔順婦行之極抑抑夫人秉是懿德衿鞶爲戒蘋<lb/>
藻惟職四始之美六姻是式仁而必報當躋壽域天實<lb/>
匪忱古今同惑變化忽怳音徽冥默闑右遺範是效是<lb/>
則<lb/>
　　唐萬年縣尉崔肅洌故妻李氏墓誌銘<hi>幷序</hi>
夫人其先隴西人也皇唐高平郡王道立之元孫畢國<lb/>
公景淑曾孫祖仲康開元中爲尙書主客郞中楚州刺<lb/>
史父濤以貞信篤行爲宗室冠冕歴宋城尉衢州司士<lb/>
<pb n="KR4c0034_SBCK_012-13b"/>
參軍而殁德重而位不稱啓手足之日爲守道所痛夫<lb/>
人吾之姊子也稟氣於家君之中和母氏之柔明故姿<lb/>
度淑茂恭儉謙順天性孝慈聰慧有識讀書善鼓琴造<lb/>
次必以禮自持莫見其喜怒之容言歸於崔以德宜夫<lb/>
事姑禮節儀刑閨梱輔佐之美六姻是瞻有識者謂當<lb/>
有鵲巢之貴鮐背之壽天則反是使春秋二十七而終<lb/>
醫不至歟命有極而然歟適來適去皆忽然與吾痛且<lb/>
惑傷悼之不足故形於文且遂爲志其文曰<lb/>
爾德爾容天實爾鍾爾志爾年天胡不從勸義孤望歸<lb/>
安跡絕哀哀母氏泣盡繼血刻字此石紀爾芳烈<lb/>
<pb n="KR4c0034_SBCK_012-14a"/>
　　唐故天水趙琚墓誌銘<hi>幷序</hi>
琚字遙憐宏農令府君第五子厥生之初會府君先有<lb/>
封州之役契闊萬里愛而不見故遙以字之太夫人顧<lb/>
之復之訓視加等及長溫厚孝謹文敏好學美姿儀有<lb/>
材藝戊戌歲十月以櫛縰笄總從府君徙河十一月卒<lb/>
於深州嗚呼未㛰未祿夭殀是絕不見其成六姻所痛<lb/>
大歴五年八月某日葬於洛陽先府君塋之次禮也其<lb/>
銘曰<lb/>
彭氏殤子其壽未易歎子之往死生艱躓末如之何刻<lb/>
石以記<lb/>
<pb n="KR4c0034_SBCK_012-14b"/>
</p>
<p>
毘陵集卷第十二終<lb/>
</p>
<p>
</p>
  </div>
</body>
</text>
</TEI>
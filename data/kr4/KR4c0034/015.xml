<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_015-1a"/>
毘陵集卷第十五<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　序中<hi>一十五首</hi>
　　　送韋員外充副元帥判官之東都序<lb/>
　　　送孫侍御赴鳳翔幕府序<lb/>
　　　淸明日司封元員外宅登臺讌集序<lb/>
　　　送澤州李使君兼侍御史充澤潞節度副使赴<lb/>
　　　　本道序<lb/>
　　　送兵部梁郞中奏事畢還幕府序<lb/>
　　　送成都成少尹赴蜀序<lb/>
<pb n="KR4c0034_SBCK_015-1b"/>
　　　送吏部杜郞中兵部楊郞中入蜀序<lb/>
　　　送商州鄭司馬之任序<lb/>
　　　送洪州李別駕還任序<lb/>
　　　送韋司直還福州序<lb/>
　　　送潁州李使君赴任序<lb/>
　　　送屯田李員外充宣慰判官赴河北序<lb/>
　　　送歸中丞使新羅弔祭冊立序<lb/>
　　　送渭南劉少府執經赴東都覲省序<lb/>
　　　送餘杭薛太守入朝序<lb/>
　　送韋員外充副元帥判官之東都序<lb/>
<pb n="KR4c0034_SBCK_015-2a"/>
太尉臨淮王之秉旄淮沂也天子命公爲介洎臨淮薨<lb/>
而相國<hi>英華作公非</hi>太原公繼授兵符盡護東夏諸將亦表<lb/>
公參成周軍事如初命故事登掖垣者不驅傳居諫臣<lb/>
者不就辟<hi>十四字英華作官至左右掖垣不驅傳不就辟</hi>將使其能必易其秩<lb/>
故自左補闕爲尙書郞元年仲春始以使節赴洛陽經<lb/>
大盜虔劉之餘頑民雖遷汙俗未返三軍之心注於帥<lb/>
帥之耳目屬於參佐以公貞諒文敏能恤大事且成宣<lb/>
之後也故以部從事咨焉夫民殘則訛訛則流禁流莫<lb/>
若以德兵不戢則玩玩則暴禁暴莫若以信建信與德<lb/>
以爲幕中之畫繄吾子是冀將賀不暇別於何有我飮<lb/>
<pb n="KR4c0034_SBCK_015-2b"/>
餞者姑以詩代路車乘馬<lb/>
　　送孫侍御赴鳳翔幕府序<lb/>
右扶風之地跨枕隴蜀扼秦西門帝命司徒爲唐方叔<lb/>
開府之日搜賢自貳於是孫侯以監察御史領司徒掾<lb/>
夫子卿族也用文學纘緒而弟兄皆材伯曰宿以秋官<lb/>
郞辟丞相府仲曰絳拾遺君前及余爲寮夫子則以貞<lb/>
幹肅恪之能入主方書岀佐戎政花萼灼於三臺時人<lb/>
榮之二月丙午乘傳詣部人謂扶風於是乎有三幸獲<lb/>
白額而南山有採藜藿者一幸也<hi>先是司徒於南山擒賊帥高玉</hi>今夫<lb/>
操兵者如虎而司徒仁而愛人二幸也其府君則賢其<lb/>
<pb n="KR4c0034_SBCK_015-3a"/>
幕府多士而孫侯懿之以文德三幸也恪於德以臨事<lb/>
度其<hi>英華作於</hi>義以從政力於忠以成績吾子勉之其蔑不<lb/>
濟矣士爲知己者用豈干榮哉<hi>英華作乎</hi>請居者歌之持貺<lb/>
行邁<lb/>
　　淸明日司封元員外宅登臺讌集序<lb/>
可以排天下細故使憂吝不作莫聖於酒況與同志者<lb/>
共之復遇司烜出火勾芒宣氣天地氤氲熙我以春乎<lb/>
是日也卉木羅其庭除柔嘉充於圓方言必遺累笑必<lb/>
造適故談話不及朝市跡無町畦事不機括故和樂不<lb/>
待笙磬主人有才子四人侍酌於前臺下有南山倚庭<lb/>
<pb n="KR4c0034_SBCK_015-3b"/>
碧草芊芊溝塍圃畦如龍鱗龜甲芳樹繡布白花雪下<lb/>
於是一觴解顏再觴解憂三觴忘形而傲隨之商絃數<lb/>
奏墻陰移而坐客醉手持濁醪笑向朗月夫以世道之<lb/>
多故年歲之不吾與也若憂患歡樂衆寡之不侔苟來<lb/>
者猶可追無亦顧隟閒之駟以罇酒買笑余敢惜費貽<lb/>
靑春羞几今日娛莫我若也吾乃今日視薄遊空名如<lb/>
爭蝸角又何用知接輿伯夷不愚於杜康乎顧謂滿坐<lb/>
展詩以贈亦命夫四子者志之<lb/>
　　送澤州李使君兼侍御史充澤潞陳鄭節度副使<lb/>
　　赴本道序<lb/>
<pb n="KR4c0034_SBCK_015-4a"/>
今歲皇帝擇可以守四方之臣分命大司徒涼公作藩<lb/>
岐<hi>英華作<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>
                    </hi>陽平秩西夏涼公季弟曰抱眞敬事好學仁勇<lb/>
忠信凡仁則不偷勇則不撓忠則能<hi>英華有宣字</hi>力信則人<lb/>
任焉故天子器之方倚以胥附<hi>英華作朗非</hi>使宅高平綏厥<lb/>
有衆董次將之任且以柱後惠文冠冠之詔下之日軍<lb/>
府胥悅葢蕭何守關中舉宗詣軍而涼公荷方召之寄<lb/>
亦以愛弟居東旅於行閒忠之大者夫高平上黨之地<lb/>
當趙魏燕代潞之咽喉太行恆山爲之襟帶公居有專<lb/>
城之任行有亞旅之職其略足以固其封疆其惠足以<lb/>
柔其民人朂哉夫子進吾往也伯兮仲兮執兵之要謹<lb/>
<pb n="KR4c0034_SBCK_015-4b"/>
身以肥家自家以刑國高平之政可以未行而窺矣彼<lb/>
瞻望佇立壯夫恥之非歌詩莫足以贈<lb/>
　　送梁郞中奏事畢歸幕府序<lb/>
元年夏相國涼公將城<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽百里二城卽戎於境先命<lb/>
從事兵部郞中安平梁公鎭如京師請王命且料民以<lb/>
調兵食五月甲戌至自雍危冠上前手畫地圖以兵機<lb/>
軍儲屈指條奏上甚悅事下三府六月庚戌以璽書還<lb/>
雍改轅而西旣犯軷於是追送者皆賦美使臣專對以<lb/>
直而君遣使臣以禮詩之所由作也公嘗以郞官宰昭<lb/>
應昭應之賦均人和參事相府相府穆穆今元帥七萃<lb/>
<pb n="KR4c0034_SBCK_015-5a"/>
之士萬計以王命伐不庭公章甫其冠縵胡其纓咨諏<lb/>
乎轅門討軍實以輯戎政票衞之制勝營平之威謀子<lb/>
姑佐之固亦整軍經武將王室是奬豈載驟四駱皇華<lb/>
原隰之謂秋晩䈥勁隴關雪下企予望吾子以班固之<lb/>
筆札銘崆峒山而還悠悠我思章句以贈之<lb/>
　　送成都成少尹赴蜀序<lb/>
歲次乙巳定襄郡王英乂出鎭庸蜀謀亞尹僉曰左司<lb/>
郞成公可溫良而文貞固能幹力足以參大略弼成務<lb/>
旣條奏詔曰俞往公<hi>英華有亦字</hi>朝受命而夕撰日卜十一<lb/>
月癸巳出車吉尙書諸曹郞四十有二人歎軒騎將遠<lb/>
<pb n="KR4c0034_SBCK_015-5b"/>
故相與載籩豆醆斚刲羊鱠魴脩飮餞於肅明觀以爲<lb/>
好飮中客有賦蜀道難者公曰士感遇則忘軀臣受命<lb/>
則忘家姑務忠信夷險一致患己不稱於位於行邁乎<lb/>
何有言訖抗手建節卽路且以紛帨刀礪侍輕軒而西<lb/>
凡強學以脩業積行以取位赴知己不爲名適四方不<lb/>
違親卿大夫之孝也吾子其無忘可移之忠將咨度是<lb/>
務使岷峨其乂苛慝不作天聽自民誰謂蜀遠別細故<lb/>
也豈蠆芥乎凡今會同非詩無以導居者之志<lb/>
　　送吏部杜郞中兵部楊郞中入蜀序<lb/>
二公罷東西<hi>英華有之字</hi>曹草奏啟事之劇而參軍西南時<lb/>
<pb n="KR4c0034_SBCK_015-6a"/>
人或譏朝廷易其大而<hi>英華無而字</hi>難其細及以爲不然方<lb/>
當天子命將帥以守四方丞相秉鉞爲唐南仲擇佐命<lb/>
介宜先才者<hi>英華有賢者二字</hi>事孰大焉彼採薇出車以遣役<lb/>
勞勤我則異於是受王命者不言勤赴知己者不愴離<lb/>
今日斗酒姑展交好遂以道吾<hi>英華有子字</hi>四方之志亦使<lb/>
滿座歌二公乎<lb/>
　　送商州鄭司馬之任序<lb/>
往歲司馬宰湖而湖人安輯大駕東狩之往復也供帳<lb/>
職辦天子以爲能故寵之以兩綬勞勤也今兹佐商増<lb/>
秩也人謂使人任器之道當處司馬以劇而觀其利用<lb/>
<pb n="KR4c0034_SBCK_015-6b"/>
司馬曰與其徇名以利人寧勤身以安親況佐郡之逸<lb/>
乎於是五彩其衣是日南邁流火戒節寒蟬嘹唳嶢闕<lb/>
白雲片片秋色二三子之感時傷離者斯可以言詩矣<lb/>
　　送洪州李別駕還任序<lb/>
別駕以<hi>英華作者</hi>嘗宰三縣佐四郡未始不以廉直爲己任<lb/>
亦未始以廉直衒己名仕有餘力則寄傲於琴趣遠是<lb/>
以曲高意精是以聲全得於心而形於手故非外奬所<lb/>
及當其操弦如操政焉時人知其琴不知其政善而無<lb/>
伐光而不耀故也今也來斯<hi>英華作思</hi>上台解榻卿大夫士<lb/>
從之如不及時因觀操縵之妙可以見從政之道是行<lb/>
<pb n="KR4c0034_SBCK_015-7a"/>
也吾子其懋脩乃德恪儆爾位夫亦將抑與不睱求於<lb/>
何有唯湯湯郢音明旦將遠廬峰湓水大江閒之風景<lb/>
可同而聽不可共由是衆君子賦詩以壯別且曰僃折<lb/>
楊皇<hi>英華作黃</hi>華之韻用抒他年之相思<lb/>
　　送韋司直還福州序<lb/>
遠別非難行路難行路非難相逢難始者與吾子會於<lb/>
撫以吾一日長乎子子嘗敦弟兄之好而不吾先自雲<lb/>
搖雨散凡四悲秋而一會面亦旣道舊別又繼之斯可<lb/>
以愴矣然君子患德之不逮<hi>英華作建</hi>不患人<hi>英華有之字</hi>不我<lb/>
知吾子克愼厥身以荷先大夫之覆露賁然將命爲邦<lb/>
<pb n="KR4c0034_SBCK_015-7b"/>
司直被服文行而鏃礪之揚其家聲吾唯子之望豈行<lb/>
邁與聚散足貽志士之忻戚乎是別也祇以歌詠貺吾<lb/>
子而巳<lb/>
　　送潁州李使君赴任序<lb/>
公之爲潁州也朝廷以不失人爲明潁人以得父母爲<lb/>
幸公獨以去色養爲戚故執事者難之其爲公謀者則<lb/>
曰受命忘家公也愛親讓祿私也君子不以私廢公不<lb/>
以孝弃忠況國家方親親賢賢而當潁人傒師長之日<lb/>
可以此時急聞禮而緩君命乎公曰諾然後明日朱兩<lb/>
轓而東竭力致身之誠於是乎全矣方當輯寧疲人𥜗<lb/>
<pb n="KR4c0034_SBCK_015-8a"/>
而袴之宜其大王事而小行役豈徂暑之熱遠道之思<lb/>
與前期之難足攪胸臆賦詩朂別於以持贈<hi>英華作特瞻非</hi>
　　送屯田李員外充宣慰判官赴河北序<lb/>
秦吳燕送之別昔人所愴若君子以令德佐王之使臣<lb/>
將命以適四方當用文敎柔遠威懷示德則其舉也司<lb/>
以悅其愴也可以遣況吾子家本全趙倦遊一紀駟馬<lb/>
以過故鄕足展南枝北風之思買臣歸越相如還邛古<lb/>
今相望是可同轍明日渡滹沲涉桑乾布王澤覽風俗<lb/>
之暇爲我問藂臺蒯丘厥狀何似平原樂毅故事存否<lb/>
歸而揚攉用廣異聞夫道別離者緣情而巳<lb/>
<pb n="KR4c0034_SBCK_015-8b"/>
　　送歸中丞使新羅弔祭冊立序<lb/>
儒家者流鮮肎冠獬豸冠者天子以公身衣儒服力儒<lb/>
行行之脩可移於官學之精可專對四方是故公任執<lb/>
法之位且使操節以濟大海頒我王度於大荒之外夫<lb/>
新羅嗣王以喪訃且請命於我我則歸賵繼好以策命<lb/>
命之實懷遠示德禮之大者夫亦將宏宣王風誕敷微<lb/>
言使雞林塞外一變可至齊魯不然歸公何以不陋九<lb/>
夷之行也葢行於忠信者無險易拘於王程者無近遠<lb/>
故公受詔之日則遺其身視涉海如蹈陸謂窮髮猶跬<lb/>
步豈鯨怒鼇抃足戒行李凡以詩貺別姑美遣使臣之<lb/>
<pb n="KR4c0034_SBCK_015-9a"/>
盛云爾<lb/>
　　送渭南劉少府執經赴東都覲省序<lb/>
彼徇名者遭時多故乘地高勢罕不爭先<hi>英華有著字</hi>鞭而<lb/>
務飛速以誇當代獨吾子以文行裕蠱思不出其位奉<lb/>
籯金之所遺羞地芥而不拾其初以<hi>英華無以字</hi>筮仕也典<lb/>
校祕書祕書之職脩尉於渭南渭南無粃政歲二月以<lb/>
紛帨觿燧歸覲於洛白華之戀也和氣用事春物滿眼<lb/>
之子于征五綵其服想成臯花合穀洛水大是吾子拜<lb/>
嘉慶問淸高之日歟夫克家而家肥策名而名彰居官<lb/>
而官辦孝之大者則貂蟬羔雁在子外府姑務遠圖何<lb/>
<pb n="KR4c0034_SBCK_015-9b"/>
嗟少別到洛陽爲我寄聲謝鳴臯故山杼離如之何詩<lb/>
以贈遠<lb/>
　　送餘杭薛郡守入朝序<lb/>
有大道者遺小成之迹抱宏略者非曲士所見公嘗以<lb/>
匪躬之故三入承明時議用舟檝期公者七載矣而猶<lb/>
建隼河壖洗幘江島興貝錦之歎詠跋胡之詩豈不以<lb/>
名至盛德至廣而厦材多節夷道若纇乎今天子受宣<lb/>
室之釐忽思賈誼以謗書之篋先示樂羊且搜元珠俾<lb/>
詣丹闕則巨鱗方縱未可料也雖欲抱黃老之術與赤<lb/>
松子遊公器所歸難乎免於珪組矣夏五月弭棹睢渙<lb/>
<pb n="KR4c0034_SBCK_015-10a"/>
脂車而西火雲成峯郊草如織誰謂秦遠跂予望之有<lb/>
以見升赤<hi>英華作靑</hi>霄捧白日在此行也謂攀四牡者各賦<lb/>
南山有臺之四章取樂只君子德音是茂以爲志云爾<lb/>
<hi>英華無云爾二字</hi>
毘陵集卷第十五<lb/>
<pb n="KR4c0034_SBCK_015-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_005-1a"/>
毘陵集卷第五<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　表下<hi>十三首</hi>
　　　爲江淮都統使賀田神功平劉展表<lb/>
　　　爲杭州李使君論李藏用守杭州功表<lb/>
　　　爲江淮都統使奏破劉展兵捷書表<lb/>
　　　爲江淮節度奏破餘姚草賊龔厲捷書表<lb/>
　　　爲張洪州謝上表<lb/>
　　　爲獨孤中丞天長節進鏡表<lb/>
　　　爲獨孤中丞謝讓官爵表<lb/>
<pb n="KR4c0034_SBCK_005-1b"/>
　　　爲獨孤中丞謝紫衣銀盤椀等表<lb/>
　　　謝濠州刺史表<lb/>
　　　謝舒州刺史兼加朝散大夫表<lb/>
　　　謝加司封郞中賜紫金魚袋表<lb/>
　　　謝常州刺史表<lb/>
　　　常州奏甘露降松樹表<lb/>
　　爲江淮都統使賀田神功平劉展表<hi>上元二年</hi>
臣某言得田神功等狀稱官軍以正月二十六日過江<lb/>
大破賊衆擒元惡於䔉<hi>音歷</hi>山之下兇殘撲滅江界無事<lb/>
臣某誠懽誠喜頓首頓首臣聞四時成歲秋爲<hi>英華作實</hi>司<lb/>
<pb n="KR4c0034_SBCK_005-2a"/>
殺故<hi>英華無故字</hi>聖人則之以作五兵蓋姦宄寇賊或乘釁<lb/>
而起則<hi>英華無則字</hi>干戈弧矢亦有時而動自陛下率遏亂<lb/>
略再造區宇欃槍旬時<hi>英華作始</hi>竹破瓦解蕞爾狂狡敢干<lb/>
天誅作爲長蛇荐食江漢乃矯誣我天<hi>英華作詔</hi>命攘竊我<lb/>
王師暴殄我城邑俶擾我邊鄙荆吳之人若墜泉谷萬<lb/>
姓業業奔走<hi>英華作云我</hi>無所陛下神聰<hi>一作聽</hi>不測睿算無<lb/>
方將欲擒之必固縱之先侈其心而厚其毒然後制勝<lb/>
兩楹之下授略千里之外使神功等一戰而陷陣再戰<lb/>
而逐北三戰而擒其渠魁繫頸以索覆巢傾穴<hi>英華作卵</hi>刮<lb/>
野掃地如烈風之破駭浪嚴霜之隕<hi>英華作墜</hi>落葉浹辰之<lb/>
<pb n="KR4c0034_SBCK_005-2b"/>
內平揚州定淮南下朱方收三吳流亡者復故業塗炭<lb/>
者返壽域扇以皇風與之更始遂令東土耆老<hi>英華作舊</hi>復<lb/>
見漢官威儀非陛下乃武乃文之鴻烈日用不知之元<lb/>
化熟能陰騭聖功如此其<hi>英華作神</hi>速臣無任慶抃之至<lb/>
　　爲杭州李使君論李藏用守杭州功表<lb/>
臣某言臣聞當逆賊劉展擁兵過江之日變起倉卒鋒<lb/>
不可當人心動搖<hi>英華作殆</hi>物情危駭五道節制望風潰散<lb/>
自淮而南至於海隅遂無敢保一城能守一節者唯少<lb/>
府少監李藏用以宗室近屬憂國如家臨危抗憤忠勇<lb/>
奮發收聚散卒糺令義師<hi>英華作士</hi>挺身履險出萬死一生<lb/>
<pb n="KR4c0034_SBCK_005-3a"/>
之地與賊轉戰堅守蘇州相持經月殺獲過當使兇徒<lb/>
逆黨<hi>二字英華作賊徒</hi>鋒銳挫衂自此王師載<hi>英華作始</hi>張賊衆知<lb/>
懼其後以外援不至衆寡懸絕遂移師就險<hi>英華作嶮</hi>退保<lb/>
杭州當此之時江淮諸軍巳散平盧之師未至三分全<lb/>
吳賊有其二藏用且募且戰<hi>英華作戰士</hi>獨守孤城以忠義<lb/>
感激令驍雄樂用旬月之内致死士三千賊遣僞將張<lb/>
景超孫待封等盡銳率衆分道來攻藏用與將士等戮<lb/>
力一心義形於色殊死決戰奮不顧身遂能兵鋒所加<lb/>
無不摧陷皆一舉盡敵覆而屠之前後俘斬虜獲至數<lb/>
萬計向使微夫人之力扞此州之境則江介土宇盡爲<lb/>
<pb n="KR4c0034_SBCK_005-3b"/>
戎疆海隅蒼生非復我有由是浙江之外<hi>英華作西</hi>南至閩<lb/>
嶺士庶免有波迸道路窮寇不敢<hi>英華作能</hi>搪揬藩籬屏息<lb/>
<hi>舊疑脫誤按英華無屛息二字便可讀</hi>風波晏然百姓樂業父不喪子兄<lb/>
不哭弟藏用之功也今都統使停本職巳罷孤軍無主<lb/>
莫知適從將士嗷嗷未有所隸天聽高邈無人爲言遂<lb/>
使殊勳見委忠節未錄口不言賞賞亦不及伏恐非聖<lb/>
朝旌有德表有功之意今逆寇<hi>英華作賊</hi>雖爾<hi>英華作殄</hi>人心猶<lb/>
攜山洞海島往往結聚睦州草竊爲蠧尤深唯憚藏用<lb/>
之兵是以未敢進逼若此軍一散必羣盜交侵則臣此<lb/>
州危亡是懼伏望早降恩旨以荅其勤錫之勲策委之<lb/>
<pb n="KR4c0034_SBCK_005-4a"/>
<hi>英華作以</hi>戎政俾惣統所領以鎭遏江表實江東萬姓顒顒<lb/>
之望艱難之際人多二心<hi>英華作異言</hi>以宗子維城智勇如<lb/>
此必能使寇賊姦宄不敢窺伺間隟則江淮足以高枕<lb/>
而臥陛下可無<hi>英華作無有</hi>東顧之憂臣屬忝葭莩任居牧<lb/>
守安危之分臣實預焉臣無任懇款之至<lb/>
　　爲江淮都統使奏破劉展兵捷書表<hi>肅宗上元二年</hi>
臣聞聖人之生不能使大盜不起唐堯<hi>英華作虞</hi>之代時則<lb/>
有四凶在<hi>英華作之</hi>列王制所以誅不恪討不庭小者市朝<lb/>
大者原野姦宄草竊何代無之劉展苞藏禍心爲日固<lb/>
久<hi>英華作久矣</hi>敢肆姦慝乘間阻兵長駈凶徒掩臣未備以<lb/>
<pb n="KR4c0034_SBCK_005-4b"/>
僞言亂衆謂天命在已於是有豕食淮泗鯨吞荆吳<hi>英華</hi>
<hi>作楚</hi>之心使黎庶播越人神憤怒臣職司靖難敢不戮力<lb/>
當<hi>英華作將</hi>憑廟略以殄寇讎謹遣副使少府少監攝侍御<lb/>
史<hi>史下英華有臣字</hi>李藏用屯兵杭州伺隟進討且分處<hi>英華作據</hi>
隘害以遏其唐突賊衆狃于初役師輕而驕<hi>四字英華作驕舞輕</hi>
<hi>脫</hi>不虞我軍能折其銳也乃以今月三日使其僞將軍<lb/>
張幹朱法雲<hi>英華作德裕一作德容</hi>等領步卒<hi>英華/作兵</hi>七千馬軍<hi>英華</hi>
<hi>作兵</hi>六百徑入杭州東門焚燒閭閻鼓噪而進藏用引其<lb/>
精卒設伏於<hi>英華作險</hi>途羸師張之使入死地然後整堂堂<lb/>
之陣以薄其壘使左廂兵馬使潭州長史李澄爲左軍<lb/>
<pb n="KR4c0034_SBCK_005-5a"/>
左第一將張巖光先鋒將李強李陵等佐之都押衙高<lb/>
幹爲右軍左押衙楊履和都虞候魏守寂佐之左第二<lb/>
將皇甫山栖左三將梁朝康承寂左四將吳季之李楚<lb/>
玉顏光允等督游軍之騎以彌縫其闕表裏合戰奇正<lb/>
夾攻以將帥之餘勇因黎元之積憤奮皆敢死登必爭<lb/>
先赤羽交而三軍風生金鼓鳴而萬夫氣作自卯至午<lb/>
覆而敗之神扶電掃雷落山破噍類無餘隻車莫返鋒<lb/>
鏑之血朱殷長江甲齊崇山尸作京觀實賴陛下聰明<lb/>
齊聖與日月合照<hi>照字据英華補</hi>故能慮圖發於罇俎而威靈<lb/>
加於遠方臣等盡敵如拾芥成功如指<hi>英華作抵</hi>掌惡氣沴<lb/>
<pb n="KR4c0034_SBCK_005-5b"/>
祲掃蕩無日海隅蒼生比屋何幸臣無任慶快之至<lb/>
　　爲江東節度使奏破餘姚草賊龔厲捷書表<hi>代宗</hi>
臣聞皇天分時秋爲司殺王者立極兵以禁暴唐虞有<lb/>
共工苗人<hi>英華作三苗</hi>之患殷周有鬼方昆夷之戰蓋蠻夷<lb/>
猾夏自古有之自頃胡寇作逆吳越震恐龔厲父子乘<lb/>
閒起兵劫明州之人掠餘姚之地負阻<hi>英華作隘後萹作險</hi>海口<lb/>
憑陵江干蟻聚偷安蠶食分<hi>英華作取</hi>給屬王師北伐未遑<lb/>
南征逮兹二春<hi>英華作年</hi>侵掠益甚將擬復<hi>英華作得</hi>東甌故地<lb/>
窺南越僭迹邊邑黎庶爲之騷然臣方荷推轂之寄懷<lb/>
盡敵之計思所以扶乘天威圖制遠略料其貪而無整<lb/>
<pb n="KR4c0034_SBCK_005-6a"/>
勇而無剛烏合<hi>英華作散</hi>獸聚不足當堂堂之陣山潛海<hi>後篇</hi>
<hi>作水</hi>匿不足用桓桓之師難以力制易以計滅臣遂遣軍<lb/>
將潘景蘭領輜馱數十輩僞爲商旅傍山谷往來以餌<lb/>
之又遣軍將呂道光領拍<hi>音博</hi>刀手一百人取其便道爲<lb/>
伏以待之遣軍將左璋率弩手一百五十人爲左翼將<lb/>
軍<hi>英華作軍將</hi>將余能變率弩手一百五十人爲右翼皆三<lb/>
吳良家百越勁卒爭賈餘勇樂於公戰蓬頭突鬢焱<hi>英華</hi>
<hi>作炎</hi>駭火烈相爲輔車夾敵之路又遣軍將張思覽率拍<lb/>
刀手一<hi>英華作二</hi>百人爲中軍操中權之制以節其進退以<lb/>
三月二十九日至靑煙洞口果如臣策賊遂出山先者<lb/>
<pb n="KR4c0034_SBCK_005-6b"/>
遇伏鼓譟合戰於是奇正<hi>後篇作兵</hi>畢舉四軍夾攻賊衆奪<lb/>
氣不知所守鳴鞞雷動飛鏑雨集轉戰四<hi>英華作數</hi>十里殺<lb/>
其三百餘人龔厲尙稽天誅且偷晷刻收合餘燼八九<lb/>
十人更登高堽背山借勢<hi>英華作一</hi>張思覽等連弩亂<hi>英華作竝</hi>
發引軍合圍天聲揚而勇士厲銳氣作而妖星隕遂斬<lb/>
元凶父子擒其妻孥餘黨僵仆原隰脂膏草莽猶恐蔣<lb/>
潢翳薈尙有伏姦遂攪山搜谷刮野掃地傾其巢窟<hi>一作</hi>
<hi>穴</hi>返斾而旋累載逋誅一朝撲滅非陛下聖謨神策與<lb/>
天合契制勝兩楹加威<hi>後篇作威加</hi>四海則安能翦豺狼如<lb/>
拉朽掃攙搶如<hi>英華作同</hi>拾芥使吳越乂安江漢澄廓臣受<lb/>
<pb n="KR4c0034_SBCK_005-7a"/>
鉞未幾覩兹<hi>英華作同</hi>成功無任慶快之至謹差攝福州泉<lb/>
山府別將左璋奉捷書以聞幷齎逆賊父子頭奉獻伏<lb/>
望<hi>後篇作請</hi>懸之藁街以示百姓其餘首級於當州梟示訖<lb/>
所獲賊物各令分賞將士器械官收山海餘祅自取誅<lb/>
滅旣非強敵不足敘功謹錄奏聞<hi>懷玉按此篇在文苑英華五百六十六卷</hi>
<hi>又見六百八十四卷字稍不同篇中所注後篇是也</hi>
　　爲張洪州謝上表<hi>英華洪州下有刺史二字</hi>
臣某言伏奉某月日勅除臣使持節都督洪州<hi>英華作府</hi>諸<lb/>
軍事洪州刺史充洪府等七州都防禦觀察等使臣才<lb/>
不如人位忽過量仰戴天造兢然自失臣某誠惶誠恐<lb/>
<pb n="KR4c0034_SBCK_005-7b"/>
頓首頓首臣往歲祿山以盜泉飲臣臣受左袵之辱而<lb/>
不能死陛下以鴻私活臣臣荷乾坤之施而不能答徒<lb/>
竊寵祿<hi>英華作榮類表作秩</hi>三典藩郡至如俗阜<hi>類表作幸</hi>不擾人或<lb/>
小康此實堯風被物比屋日用<hi>英華有臣字</hi>敢貪天功以爲<lb/>
已力不謂陛下奬勸是務以臣爲勤自春徂秋凡三錫<lb/>
命九州之伯臣忝其一況豫章重鎭荆揚奧區五嶺控<lb/>
其南九江在其北連帥所<hi>英華作軍師之</hi>統安危是繫分憂之<lb/>
寄豈臣足當負荷恩輝<hi>英華作光</hi>懼隕越<hi>句似徵有誤懼字上疑脫深字或大</hi>
<hi>字</hi>于下<hi>于下二字据英華補</hi>今以某月日到所部<hi>英華作任所</hi>上訖謹<lb/>
當靖恭守位夙夜在公宣皇猷以導風俗仗天威以訓<lb/>
<pb n="KR4c0034_SBCK_005-8a"/>
師旅庶以四境無虞百姓輯睦爲報力或<hi>或字据英華補</hi>不足<lb/>
則繼之以死臣之分也敢有二事臣無任喜懼之至謹<lb/>
奉表陳謝以聞<hi>至下七字据英華補</hi>
　　爲獨孤中丞天長節進鏡表<hi>肅宗</hi>
臣某言臣仕於太上聖皇之朝早蒙寵秩位至剖竹任<lb/>
兼干城摩頂至踵皆聖皇所錫陛下又不以臣菲薄加<lb/>
臣憲威殊私降臨榮命重疊臣頃雖罄誠竭節竟未能<lb/>
夷凶靜難思所以仰酬天造緬邈無階以去年五月五<lb/>
日於淮陽鑄上件鏡欲獻之行在爲聖皇壽冀申犬馬<lb/>
之意臣子之心屬豺狼方熾道路艱阻懇願空積上達<lb/>
<pb n="KR4c0034_SBCK_005-8b"/>
無由今宸極正而乾坤貞觀驚塵<hi>英華作氛霧</hi>收而日月開<lb/>
朗當白露盛序之秋正黃河澄淸之日臣幸逢佳節願<lb/>
展微誠謹遣<hi>謹遣下英華有某官二字</hi>某乙進上件二鏡一獻聖皇<lb/>
一獻陛下輒以愚懇<hi>英華作悃</hi>上續聖壽<hi>英華作上黷聖聰</hi>臣伏以<lb/>
聖皇執契垂化有如金玉之式陛下時乘馭天騁飛龍<lb/>
於國步臣故以金龍飾鏡以表聖德伏冀纖塵莫翳朗<lb/>
鑒長懸挂仙臺而如日之昇含品物而無私不照而臣<lb/>
之肝膽亦庶呈於此輕黷宸房戰越交深臣無任<lb/>
　　爲獨孤中丞讓官爵表<lb/>
臣聞任非其賢則負乘之寇至寵過於分則尸素之患<lb/>
<pb n="KR4c0034_SBCK_005-9a"/>
生所以建官者必惟賢是擇就列者亦量力而處臣幸<lb/>
以駑蹇遭逢盛明頃當遏亂之日謬以專城見委雖常<lb/>
嘗膽歴年然未有以報國陛下奬臣微効驟加崇班以<lb/>
執憲剖符之職兼推轂授鉞之寄位至十連澤及三族<lb/>
臣豈不知踰涯越分冒寵叨榮顧凶黨尙存王師未戢<lb/>
當聖主宵衣之日非臣子釋負之秋是以勉勵疲朽不<lb/>
敢陳讓然爾來竟未能奮一奇展一策掃蕩寇賊仰酬<lb/>
恩私而事乖誠願又加風疾無功而當厚賞抱病而處<lb/>
大藩尸位曠職臣實増懼今聞大軍長驅巳濟河圍鄴<lb/>
祓氛沴氣朝暮廓淸聖朝方當櫜弓矢而休牛馬搜俊<lb/>
<pb n="KR4c0034_SBCK_005-9b"/>
乂以僃鴛鷺豈臣菲薄之質疲苶之身所宜猶握兵要<lb/>
仍居寵秩使上黷朝倫下速官謗以臣固陋猶知其不<lb/>
可況陛下聖心乎伏乞特降睿慈矜臣尫瘵許臣停官<lb/>
養疾以避其賢良則慺慺餘生於兹幸甚臣無任感戴<lb/>
之至<lb/>
　　爲獨孤中丞謝賜紫衣銀盤椀等表<lb/>
臣某言今月十九日越州長史盧漸至伏奉某月日勅<lb/>
書特賜慰勞聖藻御札降臨自天二十三日中使劉光<lb/>
俊至又奉宣口勅賜臣衣一副銀盤椀等各一兼百索<lb/>
<hi>一作素</hi>一筒紫衣十副分賜用命將士端午續命推心而<lb/>
<pb n="KR4c0034_SBCK_005-10a"/>
澤流萬里頒賜而慶及三軍臣等捧戴恩渥隕越是懼<lb/>
臣某誠惶誠恐頓首頓首臣拔自周行見委戎律受金<lb/>
鉞分竹符荷天之寵歲一周矣竟未能虔奉廟略誅鉏<lb/>
殘寇使邊烽尙燃虜馬未郤臣之罪也陛下不以臣官<lb/>
非其據任重於力而驟降殊榮累加厚賜天文下矚而<lb/>
星辰爛燦宸翰俯臨而煙雲飛動況盤盂器用章服繒<lb/>
綵賜臣爲壽施及行閒投醪之恩未足言醉挾纊之德<lb/>
曾何喻暖臣等雖勉勵忠勤誓淸塵霧然絲髮之効未<lb/>
展雨露之渥亟加揣分循涯臣懼深矣謹當宣皇恩以<lb/>
勵將帥奉師律以練甲兵必使江海無虞士卒知訓然<lb/>
<pb n="KR4c0034_SBCK_005-10b"/>
後畢力殄寇以荅鴻私臣無任<lb/>
　　謝濠州刺史表<hi>英華作濠州刺史謝上表</hi>
臣及言臣伏奉今年五月一日勅授臣使持節濠州諸<lb/>
軍事濠州刺史臣頃待罪禮官僃位<hi>英華作員</hi>郞署職曠無<lb/>
補增懼且媿陛下不以臣愚擢居二千石之列今之刺<lb/>
史古之諸侯州人安否繫在一吏臣非其才無以稱旨<lb/>
奉詔之日懼又甚焉以閏六月十二日到所部<hi>英華作到任所</hi>
上訖唯當奉宣聖猷竭誠帥下瞻戀天造酬効無階臣<lb/>
無任喜懼之至謹附驛奉表陳謝以聞臣及誠惶誠恐<lb/>
頓首頓首<hi>至下十九字据英華補</hi>
<pb n="KR4c0034_SBCK_005-11a"/>
　謝舒州刺史兼加朝散大夫表<hi>代宗</hi>
臣及言臣奉七月十八日勅加臣朝散大夫使持節舒<lb/>
州諸軍事舒州刺史充當州守捉使兼知淮南岸當界<lb/>
緣江賊盜臣典濠州無政可紀人幸不擾時和所致流<lb/>
者稍復年登之力臣敢貪此以爲己能陛下過聽驟降<lb/>
殊奬<hi>英華作私</hi>旣増之秩又命以服無德受賞媿<hi>英華作幸</hi>孰甚<lb/>
焉仰戴皇渥<hi>類表作澤</hi>且榮且懼今以九月二十七日到州<lb/>
上訖經積年寇盜瘡痍之後百姓流窳<hi>英華作浪</hi>十不一存<lb/>
臣以奉宣聖慈與之休息勞來鰥寡薄<hi>英華作寬</hi>其徭賦是<lb/>
以<hi>英華作以是</hi>招攜亡者撫柔存者庶經秋之後頗或<hi>頗或英華</hi>
<pb n="KR4c0034_SBCK_005-11b"/>
<hi>作或致</hi>安集非曰能爾冀竭力焉臣無任感戴之至謹奉<lb/>
表陳謝以聞<hi>無任下十一字据英華補</hi>
　　謝加司封郞中賜紫金魚袋表<hi>代宗</hi>
臣及言伏奉三月一日勅加臣檢校司封郞中使持節<lb/>
舒州諸軍事兼舒州刺史充當州圑練守捉使仍知淮<lb/>
南岸當界緣江賊盜賜紫金魚袋殊榮厚渥驟鍾臣身<lb/>
且喜且駭<hi>英華作驚</hi>以媿以懼臣聞堯舜建官三考黜陟漢<lb/>
代二千石以循良稱者於是有璽書勞勉増秩賜金之<lb/>
制臣到官始半歲職事未有所補見在戶口纔有地著<lb/>
其中鰥寡疲弱不能自存者十猶六七徵遣征賦未嘗<lb/>
<pb n="KR4c0034_SBCK_005-12a"/>
及期此臣政不逮力不任之效獲宥罪戾幸固深矣豈<lb/>
謂皇恩驟降復以古典命臣加位授服寵過臣量伏讀<lb/>
詔旨<hi>英華作書</hi>懼孰大焉此則古荆舒之地詩人懲其剽輕<lb/>
復當賊寇虔劉比屋流亡之後其人心巳難安易動況<lb/>
加徭役稅斂日不獲己緩之則驕急之則散輯柔㡳綏<lb/>
之道尢非愚臣所及伏思夙夜<hi>英華作伏當宣風</hi>勉勵力安斯<lb/>
人省事以慰其愁示信以杜其爭亦冀俗稍務本人漸<lb/>
足食使貢賦之入歲増月長三歲大比以版圖歸於有<lb/>
司犬馬之心也敢有貳事臣無任感戴之至<hi>感戴四字据英華補</hi>
　　謝常州刺史表<hi>英華作常州刺史謝上表</hi>
<pb n="KR4c0034_SBCK_005-12b"/>
臣及言臣伏奉去年十二月二十三日勅授臣使持節<lb/>
常州諸軍事守常州<hi>諸軍六字据英華補</hi>刺史充常州團練<hi>類表作當</hi>
<hi>道</hi>守捉使臣伏以江東之州常州<hi>英華作最</hi>爲大<hi>類表作常爲大部</hi>
陛下不以臣不肖拔臣於羣吏之中以考則年未久以<lb/>
勞則功無可錄而除拜之次加於人一等臣及誠惶誠<lb/>
恐頓首頓首臣往歲嘗忝諫官歴博士尙書郞之秩雖<lb/>
僃嘗獻納累黷天聽<hi>英華作聰</hi>竟無絲髮裨補明盛<hi>英華作盛明</hi>
及典濠舒二州岀入七年又不能副陛下政平訟息與<lb/>
我共此<hi>英華作理</hi>之歎至如流人自占旱不爲災實由陛下<lb/>
當勤恤<hi>英華作雨</hi>之初下哀痛之詔寛減租稅入三分之二<lb/>
<pb n="KR4c0034_SBCK_005-13a"/>
是以和氣傍感災變爲福福流臣州人是以乂<hi>類表作泰</hi>臣<lb/>
寧敢貪天之功以爲己力今陛下賜臣詔曰斷獄歲減<lb/>
流庸日歸以人俗之豐給當淮湖之災旱陟爾明效宜<lb/>
列中朝臣無其實謬奉殊恩<hi>英華作奬</hi>伏覽聖旨惶悚隕越<lb/>
況陛下厲精百揆之始日以堯吁舜咨㫄求俊造或經<lb/>
時不除一吏除必以公才爲先苟非其人位不虛授搢<lb/>
紳之輩僥倖望絕臣當如此<hi>如此二字非沿類表之誤英華作此時是</hi>獨荷<lb/>
榮寄人之多幸將自臣始致寇速謗實憂自貽今以三<lb/>
月十七日到州上訖雖顧<hi>顧字英華作欲勉二字</hi>勵疲鈍増<hi>英華作勤</hi>
脩吏職懼力不逮上累皇明奉詔夕愓且慙且駭無任<lb/>
<pb n="KR4c0034_SBCK_005-13b"/>
感戴喜懼之至謹奉表陳謝以聞<hi>至下七字据英華補</hi>
　　常州奏甘露降松樹表<lb/>
臣及言臣州内㕔東階下二松樹自今年十月十三日<lb/>
夜至今月十八日夜前後二十七度甘露下降樹根枝<lb/>
葉霑灑皆徧潔白凝沍味同飴蜜餘澑滴地委積成泥<lb/>
傾州官吏咸共榮觀臣謹按鶡冠子云聖王之德上及<lb/>
太淸下及萬靈則甘露下瑞應圖曰王者德至於天則<lb/>
甘露降松柏陛下實行慈儉懷柔遠近無爲之政與太<lb/>
古同風故天地氣和合而呈瑞況休徵感應之始當陛<lb/>
下降生之日皇符昭哳天意炳煥蓋表聖壽寶歴將與<lb/>
<pb n="KR4c0034_SBCK_005-14a"/>
天比崇臣爲州三年無績可紀疲朽何幸目覩禎祥臣<lb/>
無任喜忭之至謹奉表以聞伏望宣付史館<lb/>
毘陵集卷第五終<lb/>
<pb n="KR4c0034_SBCK_005-14b"/>
<pb n="KR4c0034_SBCK_005-14b"/>
</p>
<p>
</p>
  </div>
</body>
</text>
</TEI>
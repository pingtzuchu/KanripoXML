<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_014-1a"/>
毘陵集卷第十四<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　序上<hi>二十</hi>
　　　送張徵君寅遊江南序<lb/>
　　　送李白之曹南序<lb/>
　　　送張處士申還舊居序<lb/>
　　　宋州送姚曠之江東劉冉之河北序<lb/>
　　　送張泳赴舉入關序<lb/>
　　　送史處士歸㵚陽別業序<lb/>
　　　送開封李少府勉自江南還赴京序<lb/>
<pb n="KR4c0034_SBCK_014-1b"/>
　　　送陳畱張少府鄖東都赴選序<lb/>
　　　送弟愐之京序<lb/>
　　　送韋評事赴河南召募畢還京序<lb/>
　　　奉送元城主簿兄赴任序<lb/>
　　　送廣陵許戶曹充召募判官赴淮南序<lb/>
　　　仲春裴胄先宅宴集聯句賦詩序<hi>幷詩</hi>
　　　鄭縣劉少府兄宅月夜登臺讌集序<lb/>
　　　華山黃神谷醼臨汝裴明府序<hi>按圖經仙人黃盧子得道昇仙</hi>
<hi>之所原註</hi>
　　　建丑月十五日虎邱山夜宴序<lb/>
<pb n="KR4c0034_SBCK_014-2a"/>
　　　冬夜裴員外薛侍御置酒宴集序<lb/>
　　　送宇文協律赴江西序<lb/>
　　　送賀若員外巡按畢歸朝序<lb/>
　　　送長洲劉少府貶南巴使牒畱洪州序<lb/>
　　　送王判官赴福州序<lb/>
　　　送薛處士業遊廬山序<lb/>
　　送張徵君寅<hi>英華無寅字</hi>遊江南序<lb/>
初貞元二年進賢星明於是夫子與廣陵馬曾俱以元<lb/>
纁辟焉一命而俯受服赤墀之下子甘<hi>英華作守</hi>節不奪歸<lb/>
耕南陽議者稱馬之利用陋子之獨善及以爲不然君<lb/>
<pb n="KR4c0034_SBCK_014-2b"/>
子之道舒之則雲蒸雨降以救大旱卷之則天倪道機<lb/>
不盈一握姑務忠信以安聖時則歌國風於畎畝是亦<lb/>
爲政有民人焉有社稷焉何必薄遊然後稱德至是夏<lb/>
六月以菰菜之興扁舟而東是行也與夫乘桴揚舲者<lb/>
不同日矣津樓直望<hi>英華作望極</hi>江漢在目少別非志士所<lb/>
悲深衷豈短章能見桃源秋至僕當搴其仙實俟子於<lb/>
武陵之南溪<lb/>
　　送李白之曹南序<lb/>
曩子之入秦也上方覽子虛之賦喜相如同時由是朝<lb/>
詣公車夕揮宸翰一旦襆被金馬蓬累而行出入燕宋<lb/>
<pb n="KR4c0034_SBCK_014-3a"/>
與白雲爲伍然則適來時行也適去時止也彼碌碌者<lb/>
徒見三河之遊倦百溢之金盡乃議子於得失虧成之<lb/>
閒曾不知才全者無虧成志全者無得失進與退於道<lb/>
德乎何有是日也出車桐門將駕<hi>英華作特之</hi>于曹仙藥滿<lb/>
囊道書盈篋異乎莊舄之辭越仲尼之去魯矣送子何<lb/>
所平臺之隅短歌薄酒擊筑相和大丈夫各乘風波未<lb/>
始有極哀樂且不足累上士之心況小別乎請偕賦詩<lb/>
以見交態<lb/>
　　送張處士申還舊居序<lb/>
海水不揚波久矣故昆蟲草木得遂本性夔益巢許<hi>英華</hi>
<pb n="KR4c0034_SBCK_014-3b"/>
<hi>作由</hi>各安其節天鍾靜於子而博之以文大<hi>英華作洞</hi>壑無底<lb/>
虛舟任觸世皆尙白獨守太元顧流俗而不言退將修<lb/>
乎初服吾於是見全人之操矣乃<hi>英華作了</hi>知白雲上下蓋<lb/>
無心自出黃鶴飛去當有時而來他年孤舟冀再會於<lb/>
五湖之口<lb/>
　　宋州送姚曠之江東劉冉之河北序<lb/>
春葉尉吳興姚曠至自洛陽中山劉冉至自長安俱以<lb/>
文博我相與交歡於睢渙之涘始則開靑天豁其雲霧<lb/>
亦旣窺武庫見其矛戟凡旬有五日而姚適吳劉濟河<lb/>
余歸梁各有四方之事將爲千里之別夏四月抗手於<lb/>
<pb n="KR4c0034_SBCK_014-4a"/>
盧門議別故也夫別與會悲樂存乎其中故賢智所不<lb/>
能遣然達者遊世隨變所適靜而與陰同德動而與陽<lb/>
同波異乎金柅之有繫匏瓜之莫食子其行矣別何爲<lb/>
者北斗在已南風始來藂臺草長京口水闊何以送遠<lb/>
唯當賦伐木以爲仁人之贈<lb/>
　　送張泳赴舉入關序<lb/>
彼馳鶩乎士林者鮮不爭九流之勝負徇三川之聲利<lb/>
而張侯獨以善閉關乃知純白内充天機外朗則塵垢<lb/>
糠粃所不能入癸巳歲六月始以出處之道問仕於余<lb/>
余洒然曰今四表文明入紘屢頓此志士所當登秀造<lb/>
<pb n="KR4c0034_SBCK_014-4b"/>
而取靑紫不奮不躍如休明何由是罷琴高臺投竿舊<lb/>
浦單車匹馬是日西上君子以爲知幾吾見垂天之雲<lb/>
不復顧北溟矣盍使居者歌吾子乎<lb/>
　　送史處士歸滏<hi>滏舊譌淦淦水在豫章郡與文不合今改正</hi>陽別業序<lb/>
初史侯至自<hi>英華作是</hi>帝邱僕方釃酒於蔣氏之館揖讓堂<lb/>
下由東階升於是一酌而賓禮舉再酌而交態接三酌<lb/>
而威儀幡幡深衷畢見醉中<hi>英華作裏</hi>投分客中忘形吾固<lb/>
知握手難常嘉會可惜其聚也言不浹日而意氣感其<lb/>
散也興未及盡而離憂至則臨觴徙倚孰能不以之黯<lb/>
然窮陰欲臘漳滏冰厚班馬連嘶歸雲無色非詩何以<lb/>
<pb n="KR4c0034_SBCK_014-5a"/>
見離羣者之志<lb/>
　　送開封李少府勉自江南還赴京序<lb/>
世或謂邦有道穀或謂全於德者不以徇名降志彼於<lb/>
致命猶數數然孰與李侯兩忘而脗合之張其天機與<lb/>
道出處道長則陳力筮仕績成而退藏於密戰勝江海<lb/>
之上然後乘歸流而返舊京乃知凌雲麗天則切玉利<lb/>
器於夫子爲鄧林之一葉耳而精微純粹豈中士所能<lb/>
得其門哉然當今堯親九族契敷五教材之美者工將<lb/>
度之子雖忘機機未忘子庸詎知泥蟠沙臥不爲雲霄<lb/>
之鑿柄乎但蘭舟桂楫倏忽鳥逝朔方<hi>英華作風</hi>秋草柰離<lb/>
<pb n="KR4c0034_SBCK_014-5b"/>
憂何緣情者莫近於詩二三子盍詠歌以爲贈<lb/>
　　送陳畱張<hi>英華有二十七三字</hi>少府鄖東京赴選序<lb/>
每歲孟春<hi>英華作冬</hi>大冢宰懸象魏之法以官民材天下髦<lb/>
士於是乎雲屯詞鋒角立智刃今子投袂而起將鼓行<lb/>
乎其閒其於湛盧發硎批郄如玉繁弱在手捨拔則獲<lb/>
者吾惟子之望當知君子廣其業達其道則榮譽貴仕<lb/>
可得而拾孰云嫋嫋秋風悠悠遠道足爲志士之感哉<lb/>
<hi>十七字英華作區區秋風瑣瑣岐路又足爲志士之感哉</hi>雜珮可以申永懷罇酒可<lb/>
以慰別緒其贈言之分顧謂坐者志之<lb/>
　　送弟愐之京序<lb/>
<pb n="KR4c0034_SBCK_014-6a"/>
蒼龍居元枵之歲與爾吹塤箎於長安靈臺之下當時<lb/>
予方靑襟子適紈袴各志小學相期大來其後爾以經<lb/>
術薦遂觀光於<hi>英華作藝乎</hi>上國予牢落兩河爲病所繫星<lb/>
分雨散十有二載中閒蹔攜手一笑者及今而三<hi>而三英華</hi>
<hi>作二三年</hi>昨日遊寓今成疇昔此會綿邈空存<hi>英華作在</hi>夢想豈<lb/>
不欲申橘柚之性詠和樂之什樂未終也別又繼之然<lb/>
君子脩誠則物應尅已則名彰爾能珪璋特達甲胄忠<lb/>
信致逸足於千里吾有望焉方務遠圖何嗟少別到秦<lb/>
地有問吾事者爲報江湖閒心<lb/>
　　送韋評事赴河南召募畢還京序<lb/>
<pb n="KR4c0034_SBCK_014-6b"/>
自唐蒙司馬相如開牂柯鑿零山於是西南夷君長始<lb/>
受漢印及國家綏以大道振以長策滇越卭僰世亦皆<lb/>
爲外臣蠢兹六蠻獨抗王旅天子方將開外戶掃絕漠<lb/>
故授相國衞公鉞俾出作方叔入爲吉甫且募如貔之<lb/>
介士將翦長蛇之速飛由是分命我廷尉評事韋公實<lb/>
佐其任公以止戈諭之采薇歌之使政有典則人知義<lb/>
所故燕齊少年韓魏勁卒召募如景附赴敵如焱馳自<lb/>
春至於是月受命羽檄之下者凡萬八千計然後頒賜<lb/>
算級將朝於京師夫勤王集事之謂忠周爰咨詢之謂<lb/>
智復命而不僭<hi>英華作愆是</hi>于素之謂信姑樹三德載馳六<lb/>
<pb n="KR4c0034_SBCK_014-7a"/>
轡行當以柱下之書讚幕中之畫是役也冥冥羽翰非<lb/>
瞻望所及矣請偕<hi>英華作俱</hi>賦以知魏風<lb/>
　　奉送元城主簿兄赴任序<lb/>
往歲兄之尉匡<hi>匡英華作鉅鹿</hi>德刑成禮義舉粃政杜紊綱緝<lb/>
人曰莅民如此其達<hi>達一作志</hi>必大十四年春<hi>春字据英華増</hi>王正<lb/>
月再命于元城元城地雄人悍土壤賦錯處宋衞中山<lb/>
燕齊趙魏之都會三川輻湊四術轂擊兄方以德舉吏<lb/>
此大邦<hi>英華作都</hi>則千里之迹兆於是矣彼徒勞者其鶱翥<lb/>
之濫觴乎歲物己春秦山日<hi>英華作草</hi>綠亦旣選<hi>英華作撰</hi>吉駕<lb/>
言徂東豈不知棠棣之詩廢則和樂之好<hi>英華作詩</hi>缺盍使<lb/>
<pb n="KR4c0034_SBCK_014-7b"/>
伯氏仲氏偕詠歌之以贈行邁<lb/>
　　送廣陵許戶曹充召募判官赴淮南序<lb/>
冉駹不庭三年矣王師戒嚴將問罪荒服於是上將分<lb/>
職愼選乃僚以許公有持斧舊名斷犀餘地故授以戎<lb/>
政俾發卒于東夫三河之人豪全齊之人武荆吳之人<lb/>
悍籍其餘勇可以盡敵信以致之繄公是賴然則諭王<lb/>
命敦師律度程以料民徵騎以濟衆歌事以遣役輯謀<lb/>
以定功在是行乎高天晚秋殺氣動地靡靡岐路悠悠<lb/>
斾旌送離如之何賦小戎以爲好<lb/>
　　仲春裴胄先宅宴集聯句賦詩序<lb/>
<pb n="KR4c0034_SBCK_014-8a"/>
先是先淸明一日右金吾倉曹薛華陳嘉肴釃淸酤會<lb/>
河東裴冀滎陽鄭裒河南獨孤及于署之公堂引滿舉<lb/>
白自午及子促席於花陰賦詩於月波<hi>文粹作下是</hi>樂極不<lb/>
醉夜艾而罷後淸明三日二三子春服成思欲脩好尋<lb/>
盟選勝卜晝裴侯是以再有投轄之會是會也鄭不至<lb/>
吾兄惠然而來堂有琴庭有篠芳草數步落花滿席中<lb/>
和子冠烏紗帽相與箕踞嗢噱傲睨相視稱觴乎其閒<lb/>
趣在酒中判爲酩酊之客家本秦也能無嗚嗚之聲其<lb/>
詩云上天垂光兮熙予以靑春今日何日兮共此良辰<lb/>
與君觥濁醪而藉落英兮不知年華之相親蹇淹畱以<lb/>
<pb n="KR4c0034_SBCK_014-8b"/>
醉止孰云含意而未申歌數闋裴側弁慢罵曰百年懽<lb/>
會鮮於別離知開口大笑幾日及此日新無已今又成<lb/>
昔不紀而賦之如春風何其演爲連珠以志此會<lb/>
　　鄭縣劉少府兄宅月夜登臺宴集序<lb/>
夏五月小暑至矣吾兄方幕夜天掃月榭有酒如乳醑<lb/>
我乎城隅城臨近山俯瞰平隰秦郊漢苑相錯如繡且<lb/>
有顥氣足以娛人故數君子稱觴焉其誰同之有若功<lb/>
曹隴西李華參軍滎陽鄭洵瑯琊王休河東裴貺鄭尉<lb/>
京兆韋造皆卿材也聲同而形骸相忘道契故機事不<lb/>
入是以有高會遠望危言浩歌或心愜淸機寓興於物<lb/>
<pb n="KR4c0034_SBCK_014-9a"/>
或語及陳迹䏏衡而笑於是初筵而惠好脩中飮而意<lb/>
氣接旣醉而是非遣夫彭澤採菊隱侯臨風謂之盛矣<lb/>
況高城古臺深夜朗月芳罇良友佳境勝事今夕何夕<lb/>
八者俱幷盍亦皆賦於此乎觀二三子之志<lb/>
　　華山黃神谷醼臨汝裴明府序<hi>按圖經仙人黃盧子得道昇仙之所</hi>
黃盧子滅景上漢千歲矣畱碧峯白雲以貽後世故淸<lb/>
機勝事未始有極余吏于華之明年道侶裴冀亦再命<lb/>
爲臨汝令夏六月假道敝邑稅鞅此山思欲追高步詣<lb/>
眞境於是相與攜手及二三友生童子將命者六七人<lb/>
挈長瓢荷大壺以濁醪素琴會于黃神之谷興也案谷<lb/>
<pb n="KR4c0034_SBCK_014-9b"/>
之西頂實三峯東面石壁叢倚束爲洞壑乳竇濳泄噴<lb/>
成盤渦兩崖合鬪若與天接二三子將極其登探也至<lb/>
則繫馬山足披榛石門入自洞口至於梯路蹋連嶂與<lb/>
疉崿度嶇嶔而躡凌兢夤緣絕磴及橫嶺而止澡身乎<lb/>
飛泉濯纓乎淸漣想夫君俟我於花峯下碧空而嬋娟<lb/>
愛而不見搔首空山然後靡靈草以爲席傾流霞而相<lb/>
勸楚歌徐動沂詠亦發淸商激於琴韻白雲起于筆鋒<lb/>
是日也高興盡而世緒遣幽情形而神機王頽然覺形<lb/>
骸六藏悉爲外物天地萬有無非秋毫亦旣醉止則皆<lb/>
足言以志仙跡且旌吾友嘉會之在山也<lb/>
<pb n="KR4c0034_SBCK_014-10a"/>
　　建丑月十五日虎丘山夜宴序<lb/>
方今内有夔龍臯伊以佐百揆外有方叔召虎以守四<lb/>
方江海之人高枕無事則琴壺以宴朋友嘯歌以展霞<lb/>
月吾黨之職也我是以有今兹虎丘之會巖巖虎丘奠<lb/>
吳西門崒然如香樓金道自下方而湧鎖丹霞白雲於<lb/>
蓮宮之內會之日和氣滿谷陽春逼人嵒煙掃除肅若<lb/>
有待余與夫不亂行於鷗鳥者銜流霞之杯而羣嬉乎<lb/>
其中笑向碧潭與松石道舊兕觥旣發賓主醉止狂歌<lb/>
送酒坐者皆和吳趨數奏雲去日沒梵天月白萬里如<lb/>
練松陰依依狀若畱客于斯時也撫雲山爲我輩視竹<lb/>
<pb n="KR4c0034_SBCK_014-10b"/>
帛如草芥頽然樂極衆慮皆遣於是奮髥屢舞而歎今<lb/>
夕何夕同者八人醉罷皆賦以爲此山故事<lb/>
　　冬夜裴員外薛侍御置酒讌集序<lb/>
二公以大司馬之命領浙河東西十有三州之政相與<lb/>
周爰咨度乎均邦賦者三月矣當割而遊刃無閒臨機<lb/>
而捨拔則獲由是在簿領之際無江海而閒冬十月辛<lb/>
未徵會于此堂醼朋友故舊也賢豪畢萃升降有序縫<lb/>
衣淺帶十有五人聲同故窮達不閒意得而鄙吝皆遣<lb/>
肴芳酒濃夜寂琴暢慷愷言志駱驛舉白盱衡抵掌啞<lb/>
啞大笑三爵耳熱萬念如洗不復計名身之親疎憂患<lb/>
<pb n="KR4c0034_SBCK_014-11a"/>
之去來也況他累乎旣醉余以箸擊唾壺扣商而歌其<lb/>
詞曰簿領日盈機知君傲煩囂飮和自忘渴況以初筵<lb/>
招道契跡自親誰爲列宿遙何用結同心綠琴復長瓢<lb/>
日月若走馬炎涼催斗杓一年解頤笑幾日如今宵奉<lb/>
君千金壽莫使歲寒凋是日禮成於易歡生於同滯憤<lb/>
積慘彗掃湯沃方今溟海始波世屯未康二公克壯其<lb/>
猶以立事爲已任行當自致靑雲之上不復與適莽蒼<lb/>
者羣矣吾儕浮其閒與風水俱他日或濳泉唳天一離<lb/>
一合雲動雨散然後知今日樽酒未易再得將子無金<lb/>
玉其音姑偕賦以卒貺<lb/>
<pb n="KR4c0034_SBCK_014-11b"/>
<pb n="KR4c0034_SBCK_014-11b"/>
明旦不共顧懷安敗名無勇也怨別傷離非丈夫也苟<lb/>
將申其道而成其務則萬里咫尺少別何有二三子其<lb/>
詠歌之以代雜佩<lb/>
　　送賀若員外巡按畢歸朝序<lb/>
今年春上以富人侯爲丞相百揆時敘九州賦錯方欲<lb/>
齊職貢之法崇厎愼之典使六府修九序成謂尙書吏<lb/>
部郞<hi>英華有中字</hi>賀若公貞明直躬特達公器才足以茂功<lb/>
蕆事政足以宏道救物故俾繡衣持斧巡撫江介分王<lb/>
命也公電發神機霜淬智刃其始至也問謠俗省疾苦<lb/>
命司書示年數之上下削邦縣之版圖實其衆寡以差<lb/>
<pb n="KR4c0034_SBCK_014-12a"/>
井賦然後勞來安集宣皇恩而煦之飢者如得食寒者<lb/>
如得績使苞茅之貢必敘而杼軸之詩不作冬十一月<lb/>
命郡吏致事言旋于京師且將捧府檄于南陔侍板輿<lb/>
以西上禮也夫其由自家以刑國資事親以事君奉慈<lb/>
訓不廢陳力將君命不違色養忠孝之大者況姦宄以<lb/>
弭<hi>英華作已殄</hi>干戈將戢朝廷方以律令章程責成三府然<lb/>
則操六轡驟四駱周爰咨詢以成天下之務在是行乎<lb/>
翰飛方騁瞻望何及唯獻酬<hi>英華作熟</hi>東閣弼成大猷使蒸<lb/>
人粒海水靜農夫高枕及亦預焉凡執手<hi>英華作拜首非</hi>于路<lb/>
<hi>英華有岐字</hi>者請偕賦鴻雁取之子于征劬勞于野爰及矜<lb/>
<pb n="KR4c0034_SBCK_014-12b"/>
人哀此鰥寡以爲善頌<lb/>
　　送長洲劉少府貶南巴使牒畱洪州序<lb/>
曩子之尉于是邦也傲其跡而峻其政能使網不紊吏<lb/>
不欺夫跡傲則合不苟政峻則物忤故績未書也而謗<lb/>
及之臧倉之徒得騁其媒孽子於是竟謫爲巴尉而吾<lb/>
子直爲已任慍不見色於其胸臆未嘗蠆芥會同譴有<lb/>
叩閽者天子命憲府雜鞫且廷辨其濫故有後命俾除<lb/>
館豫章俟條奏也是月也艤船吳門將涉江而西夫行<lb/>
止者時得喪者機飛不摶不高矢不激不遠何用知南<lb/>
巴之不爲大來之機括乎由圖南而致九萬吾唯子之<lb/>
<pb n="KR4c0034_SBCK_014-13a"/>
望但春水方生孤舟鳥逝靑山芳草柰遠別何同乎道<lb/>
者盍偕賦詩以貺吾子<lb/>
　　送王判官赴福州序<lb/>
松梓楩枏茂于深山不能逃匠石之顧賢士君子晦其<lb/>
<hi>英華作於</hi>言跡不能使人不已知其勢然也之子言忠信行<lb/>
篤敬以文雅麗則括而羽之而世皆觀頤我獨儉德吾<lb/>
固知長風六翮必有時而去及御史大夫李公之命介<lb/>
也辟書四下果以嗣宗爲首歲二月載驟四駱脂車而<lb/>
東閩中者左溟海右百越嶺外峭峻風俗剽悍歲比飢<lb/>
饉民方札瘥非威非懷莫可綏也議者其謂君匡戎幕<lb/>
<pb n="KR4c0034_SBCK_014-13b"/>
以義佐師律以禮報國士以直導罷人以德使安危懸<lb/>
于指掌勝負決于談笑則咨謀之道宏矣豈椎髻殊俗<lb/>
覆車畏途足爲志士之怵惕哉凡我出祖者亦旣偕賦<lb/>
　　送薛處士業遊廬山序<lb/>
薛侯敦於詩固於學敏於行時然後言言而寡尢口弗<lb/>
言祿祿亦不及識其眞者以<hi>英華作也</hi>爲永歎而薛侯居之<lb/>
澹如君子哉若人也方以城市鄙於丘壑倦遊不如嘉<lb/>
遯是月也拂纓上之塵西遊廬山山上有峯頂大<hi>英華作尖</hi>
林下有東林西林化成<hi>英華作城非</hi>遺愛六寺惠遠道生二<lb/>
公昔常眷戀於斯焉履痕屐齒徧滿崖谷神期肸蠁恆<lb/>
<pb n="KR4c0034_SBCK_014-14a"/>
若對面之子之往獲心契矣苟藏器於身時行則行大<lb/>
之將來隱顯一致彼安貞者其或爲<hi>英華作有</hi>利涉之樞機<lb/>
乎趙補闕驊王侍御定張評事有略各以文爲貺記行<lb/>
邁之所以然余亦持片言用代疎麻瑤華之贈<lb/>
毘陵集卷第十四<lb/>
</p>
<p>
</p>
  </div>
</body>
</text>
</TEI>
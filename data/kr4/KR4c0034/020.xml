<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0034_SBCK_020-1a"/>
毘陵集卷第二十<lb/>
　朝散大夫使持節常州諸軍事守常州刺史賜紫金魚袋獨孤及<lb/>
　　祭文下<lb/>
　　　祭吏部元郞中文<lb/>
　　　祭壽州張使君文<lb/>
　　　祭揚州韋大夫文<lb/>
　　　爲楊右相祭西嶽文<lb/>
　　　祭韋端公炎文<lb/>
　　　祭賈尚書文<lb/>
　　　祭相里造文<lb/>
<pb n="KR4c0034_SBCK_020-1b"/>
　　　祭滁州李庶子文<lb/>
　　　祭博陵郡君文<lb/>
　　後序<lb/>
　　　唐故常州刺史獨孤公毘陵集後序<hi>安定梁肅</hi>
　　祭吏部元郞中文<lb/>
年月日禮部員外獨孤及謹以蔬飯壺酒敬祭於故吏<lb/>
部郞中元公之靈上士齊死生下士愛生惡死而惑之<lb/>
知生死若幻而不能忘情於其閒者我輩所不克免始<lb/>
者與公同弔死問生論議亦頗嘗及此豈謂言未絕口<lb/>
而公又長往昨日經過遽成疇昔何變化之速乃至於<lb/>
<pb n="KR4c0034_SBCK_020-2a"/>
是視不及瞬言不及<hi>英華作容</hi>息嗚呼元君今已返於機夫<lb/>
彭祖殤子同歸於盡豈不知前後相哀達生者不爲歎<lb/>
公齒髮未老官途方半相視而笑冀前路各有所展豈<lb/>
圖閒闊數日而死生閒之竹林如故階塵未掃唯人琴<lb/>
兩亡影絕響滅湯湯淸弦豈可復聞承以令辰將赴塋<lb/>
闕痛天道之茫昩予豈無言而悲來從中遠<hi>英華作遂</hi>復抒<lb/>
意匪祭也永以爲別也尚饗<lb/>
　　祭壽州張使君文<lb/>
年月日舒州刺史獨孤及謹以淸酌嘉蔬柔毛之奠敬<lb/>
薦<hi>英華作祭</hi>于故尚書工部郞中壽州刺史兼侍御史張公<lb/>
<pb n="KR4c0034_SBCK_020-2b"/>
之靈頃者剖符爲郡與公鄰邑祇役往復日以攜手嘗<lb/>
辱嘉惠愛我則深柰何故<hi>英華作此是</hi>別後盈魄未周相去<lb/>
無山川之閒纔聞嬰疾遽吿不幸古詩稱一息不相知<lb/>
今乃爾<hi>二字英華作而果爾</hi>耶別時高論精義在耳袖中尺書灑<lb/>
翰猶溼而形影驟滅了無還期雖欲效古賢謂悲哀爲<lb/>
怛化情莫可遏徒虛語耳惟公貞亮溫毅強學好古人<lb/>
皆窪而盈曲而全公獨以峭直<hi>英華作全眞</hi>接物雖悔恡不<lb/>
改其度人多求田問舍公獨以百家言爲寶藏書至八<lb/>
千卷而不止以斯道也施于有政故其德形於事業其<lb/>
仁浹於百姓楚人壽人如得陽春識者揣公壽與位偕<lb/>
<pb n="KR4c0034_SBCK_020-3a"/>
今也溘焉<hi>英華作然</hi>而人何望嗚呼王事拘限會葬莫及思<lb/>
賢歎逝執紙涕零若久要之不敢忘也豈不顧饗於今<lb/>
日蘋藻之奠尚饗<lb/>
　　祭揚州韋大夫文<lb/>
年月日朝散大夫檢校尚書司封郞中<hi>英華作員外郞</hi>兼舒州<lb/>
刺史充本州團練守捉使賜紫金魚袋獨孤及謹以嘉<lb/>
蔬柔毛之奠敬祭於故揚州大都督府長史兼御史大<lb/>
夫淮南道節度觀察處置使韋公之靈王命九伯厎綏<lb/>
四方惟公剖符作藩維揚往歲斯民匪迪匪康自公戾<lb/>
止視之如傷飾吏以儒出言有章革剗煩苛載戢暴強<lb/>
<pb n="KR4c0034_SBCK_020-3b"/>
將吏奉君<hi>英華作之</hi>若網在綱罔或作威以紊典常<hi>英華作章</hi>民<lb/>
斯輯睦政亦允臧和氣被物豐年降祥天之輔仁公宜<lb/>
熾昌奈何不淑景命遽央<hi>英華作殃</hi>百城悼心萬民何望及<lb/>
忝列城僃守封疆獲宥罪戾庇身餘<hi>英華作余</hi>光德宇所覆<lb/>
今也則亡偏思遺愛追蹈餘芳俛仰興懷望慕悽涼拘<lb/>
限所職路阻且長遙抒下情旨酒一觴尚饗<lb/>
　　爲楊右相祭<hi>英華作賽</hi>西嶽文<lb/>
維年月日司空<hi>英華有兼字</hi>右相楊國忠吏<hi>英華作禮</hi>部尚書同<lb/>
中書門下平章事韋見素等謹以少牢之奠敬祭於西<lb/>
嶽金天王<hi>英華無王字</hi>之神頃自獻歲達於三月畜極不雨<lb/>
<pb n="KR4c0034_SBCK_020-4a"/>
屯膏未光元元其咨滌滌是懼國忠等是用虔奉<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>慮<lb/>
<hi>英華作謨</hi>聿遵祀典謹遣鳴臯山人韋朝眞敢徼福于大神<lb/>
之靈精意纔申而休祐肸蠁宸衷遙達而瑞澤滂沛非<lb/>
神之幽贊叶于國<hi>英華有非字</hi>神之景命符於人則疇能降<lb/>
祥薦祉如此眞速故簠簋犧象<hi>英華作牲</hi>敬修享禮雖冥應<lb/>
無方非馨香所荅而神威如在庶明靈惟歆尚饗<lb/>
　　祭韋端公炎文<lb/>
維年月日司封郞中兼舒州刺史獨孤及前舒州司馬<lb/>
皇甫曾等謹以淸酌庶羞之奠敬祭于故侍御史舒州<lb/>
桐城縣丞韋公之靈昔公執法柱下某等接武<hi>英華作足</hi>周<lb/>
<pb n="KR4c0034_SBCK_020-4b"/>
行嘗趨後塵飽聽公議某<hi>英華作及</hi>旣出守曾復播遷公亦<lb/>
負譴黜官<hi>二字英華作玷</hi>辱同官爲寮之好敢不知孝悌忠信<lb/>
強毅正直樂善惟恐不及嫉惡不去<hi>英華作盡</hi>不止分枉直<lb/>
於心識<hi>英華作職</hi>以澄淸爲已任形於造次發於自然謂必<lb/>
眉壽且鍾介福奈何強壯<hi>英華作仕</hi>之年大才先謝志業所<lb/>
趨未申萬一有生之涯溘然永已慈親羸老弱子未齓<lb/>
反葬無望委骸<hi>英華作體</hi>他山等爲歸眞艱痛太甚天不我<lb/>
弔哀有何極某等頃嘗以罇酒豆肉邀君同懽今之所<lb/>
獻猶前罇也但夙昔志氣比來話言遽悉冥寞無非夢<lb/>
想往旣不及來莫可<hi>英華作我非</hi>追猶持此奠<hi>英華作尊</hi>以抒永<lb/>
<pb n="KR4c0034_SBCK_020-5a"/>
別<hi>英華有至苦二字</hi>夭閼之痛夫復何言尚饗<lb/>
　　祭賈尚書文<lb/>
維大歴七年四月二十一日朝散大夫檢校尚書司封<lb/>
郞中兼舒州刺史賜紫金魚袋獨孤及謹以淸酌庶羞<lb/>
之奠敬祭于故散騎常侍贈禮部尚書賈公六兄之靈<lb/>
嗚呼性命之源仲尼罕言頃者與兄存而不<hi>英華作勿</hi>論亦<lb/>
謂景福必鍾德門未虞昊天驟忍我欺所以分手容易<lb/>
前期日往書札祇嗟別離孰云別中死生閒之賈生謫<lb/>
去遭世不用以命問鵩千古猶痛兄逢盛時任適梁棟<lb/>
靑雲咫尺巨鱗始縱溘爾中止俄同大夢天下孤望非<lb/>
<pb n="KR4c0034_SBCK_020-5b"/>
<pb n="KR4c0034_SBCK_020-5b"/>
<hi>英華作年非</hi>遄已民之所望今也胡俟某守職拘限會葬<hi>英華</hi>
<hi>作喪</hi>願乖白馬素車欲往無階寢門一號心酸骨悽容徽<lb/>
自此永不復見若魂魄無不之也豈不覩平生心於今<lb/>
日斗酒之奠乎尚饗<lb/>
　　祭相里造文<lb/>
年月日舒州刺史獨孤及謹以淸酌之奠敬祭于河南<lb/>
少尹贈禮部侍郞相里公之靈嗚呼往歲嘗與公度論<lb/>
死生變化豈不知身與萬物悉當歸無猶謂不惑於道<lb/>
者可以不奪其算豈圖論猶在耳目未及瞬而公度之<lb/>
身復爲異物益知觀化而怛自古皆妄而哀來從中妄<lb/>
<pb n="KR4c0034_SBCK_020-6a"/>
豈易遣嗚呼公度有志有文量足韜世善可救物宰賜<lb/>
言語冉季政事古莫兩大繄公兼之伊昔密薦可否廷<lb/>
折凶佞京師童兒亦知公名其後江人杭人頌德不暇<lb/>
洛表耆老傒公而蘇秉公論者無賢不肖孰不謂公致<lb/>
君致身方自此始奈何吉未會也凶問隨之天下悼惜<lb/>
士友悽欷況某投分於策名之始竝命於剖符之列久<lb/>
要不忘平生實唯公度是望同心同病<hi>英華作心同病同</hi>我身<lb/>
子身也子與化往奈我心何名跡畱爲故<hi>英華作政</hi>事話<hi>英華</hi>
<hi>作語</hi>言存乎耳目唯音形眇忽無前期可望每一念至哀<lb/>
塡胸臆往矣公度去我何之勿言一罇永無<hi>英華作難</hi>共持<lb/>
<pb n="KR4c0034_SBCK_020-6b"/>
倘肯顧饗表公我思尚饗<lb/>
　　祭滁州李庶子文<lb/>
年月日常州刺史獨孤及謹以淸酌嘉蔬之奠敬祭于<lb/>
故右庶子滁州刺史揚州大都督府司馬兼侍御史隴<lb/>
西李長夫之靈嗚呼才與上壽幷者吾不得見之矣得<lb/>
見中壽者斯可矣嗚呼長夫曾未半之官不展才事不<lb/>
如志奄謝昭世溘歸黃泉雖欲茹哀哀可茹乎追惟長<lb/>
夫行茂神俊孝愛友睦諒直仁勇卓犖夸邁英明曠達<lb/>
<hi>英華作遠</hi>文武志略邦家必聞爲州治行居百城之最詩賦<lb/>
歌辭窮六義之美休聲喧於里巷佳句被於管弦珪璋<lb/>
<pb n="KR4c0034_SBCK_020-7a"/>
令問中外注耳謂當入拜九卿出分四岳萬人所望一<lb/>
旦中止行路悼惜豈直同心者之心滄洲長挹之談玉<lb/>
溪獨往之興竟<hi>英華作競</hi>迫身世永孤願言<hi>英華作志願</hi>儻魂而<lb/>
有知當飮痛泉下往歲滁城之會俱未以少別爲慼<hi>英華</hi>
<hi>作感</hi>臨岐道舊坎坎鼔我酒酣氣振言盡歡甚孰知此際<lb/>
以是永訣今萬事如昨<hi>英華有日字非</hi>書札猶新唯故人音容<lb/>
不可復見悲莫悲兮生別離況長往之別乎王事拘限<lb/>
莫出執紼巵酒豆肉後會無期彼蒼悠悠逝者何之長<lb/>
夫長夫魂兮來斯尚饗<lb/>
　　祭亡妻博陵郡君文<lb/>
<pb n="KR4c0034_SBCK_020-7b"/>
維大歴八年二月十五日檢校司封郞中兼舒州刺史<lb/>
獨孤及謹以淸酌菜果之奠<hi>英華有敬字</hi>祭于故博陵郡君<lb/>
之靈嗚呼及顧惟鄙薄謬忝好合<hi>英華作合好</hi>采蘩助祭歲<lb/>
時未幾執手偕老昊天遽奪齊體苦晚遺跡太早猶未<lb/>
知壽域有涯短長已臻其極耶將及薄祜速舋宜爲淑<lb/>
明所弃耶屋壁挂存琴瑟響絕修法勸<hi>英華作勤</hi>義今將疇<lb/>
依日月有時龜筮吿協將涉<hi>英華作陟</hi>故路祔于先塋及爲<lb/>
印綬所拘不獲親自封樹豈虞此別死生閒之往歲方<lb/>
舟偕來今也單輤獨歸郊圻一<hi>英華作不非</hi>慟心骨可絕頃<lb/>
者萬事無非去塵變化茫茫往矣何道今也巵酒將抒<lb/>
<pb n="KR4c0034_SBCK_020-8a"/>
永別尚饗<lb/>
　後序<lb/>
　　唐故常州刺史獨孤公毘陵集後序<lb/>
　　　　　　　　　　　　　　　　安定梁肅<lb/>
大歷丁巳歲夏四月有唐文宗常州刺史獨孤公薨于<lb/>
位秋九月旣葬<hi>梁集無此五字英華有</hi>門下生<hi>集作客英華作士</hi>安定梁<lb/>
肅咨謀先達稽覽故志以公茂德映乎當世美化加乎<lb/>
百姓若發揚秀氣磅礴古訓則存<hi>英華作在</hi>乎斯文斯文之<lb/>
盛不可以莫之紀也於是綴其遺草三百篇爲二十卷<lb/>
以示後嗣且<hi>集作乃</hi>繫辭曰夫大者天道其次人文在昔<lb/>
<pb n="KR4c0034_SBCK_020-8b"/>
聖王以之經緯百度臣下以之弼成五敎德文下衰則<lb/>
怨刺形于歌詠諷議彰乎史冊故道德仁義非文不明<lb/>
禮樂刑政非文不立文之興廢視世之治亂文之高下<lb/>
視才之厚薄唐興接前代澆漓<hi>英華作醨</hi>之後承文章顚墜<lb/>
之運王風下扇作者迭起<hi>英華作舊俗稍革</hi>不及百年文章<hi>英華</hi>
<hi>作體</hi>反正其後時寖和溢而文亦隨之天寶中作者數人<lb/>
頗節之以禮<hi>集無其後至以禮二十三字英華有</hi>洎公爲之<hi>集作/之爲</hi>於是<hi>集作</hi>
<hi>則又</hi>操道德爲根本惣禮樂<hi>英華作經籍</hi>爲冠帶以易之精義<lb/>
詩之雅訓<hi>英華作興</hi>春秋之褒貶屬之於辭故其文寛而簡<lb/>
直而婉辯而不華博厚而高明論人無虛美比事爲實<lb/>
<pb n="KR4c0034_SBCK_020-9a"/>
錄天下凜然復覩兩漢之遺風善乎中書舍人崔公祐<lb/>
甫之言也曰常州之文以立憲誡世褒賢遏惡爲用故<lb/>
議論最長其或列于碑頌流于歌詠峻于崧華浩如<hi>英華</hi>
<hi>作浩於集作盛如</hi>江河若贊堯舜禹湯之命爲誥爲典爲謨爲<lb/>
訓人皆許之而不吾試論道之位宜而不陟誠<hi>集作哀</hi>哉<lb/>
公諱及字至之祕書監府君之中<hi>集作第四</hi>子道與之粹天<lb/>
授<hi>集作付</hi>之德聰明博達剛毅正直中行獨復動靜可則<lb/>
仁厚<hi>英華作孝弟</hi>積爲本行文藝成乎餘力凡<hi>集作其</hi>立言必<lb/>
忠孝大倫王霸大略權正大義古今大體其文中雖波<lb/>
騰雷動起復萬變而殊流會歸同致<hi>英華作志</hi>于道故於賦<lb/>
<pb n="KR4c0034_SBCK_020-9b"/>
遠遊頌嘯臺見公之<hi>英華無之字</hi>放懷大觀超邁流俗於仙<lb/>
掌函谷二銘延陵論八陣圖記見公識探神化理<hi>英華作智</hi>
合權道于議郊祀配天之禮呂諲盧奕之諡見公闡明<lb/>
典訓綜覈名實若夫述聖道以揚儒風則陳畱郡文宣<lb/>
王廟碑福州新學碑美紀<hi>英華無二字非</hi>成功以旌善人則張<lb/>
平原頌李常侍姚尚書嚴庶子韋給事韋穎叔墓志<hi>英華</hi>
<hi>作銘</hi>鄭氏孝行記李雎陽楊懷州碑纂世德以貽後昆則<lb/>
先祕書監靈表陳黃老之義於是有對策文演釋氏之<lb/>
奥於是有鏡智禪師碑論文變損益於是有李遐叔集<lb/>
序稱物狀之美而暢其情性<hi>二句英華作稱物狀以怡情性</hi>於是有瑯<lb/>
<pb n="KR4c0034_SBCK_020-10a"/>
琊溪述盧氏竹亭記抒久要於存殁之閒則祭賈尚書<lb/>
相里侍郞元員外<hi>英華作郞中</hi>李庶子文其餘紀物敘事一<lb/>
篇一詠皆足以追踪往烈裁正狂簡噫天其以述作之<lb/>
柄授夫子乎不然則吾黨安得遭遇乎斯文也初公視<lb/>
肅以友肅亦仰公猶師每申之以話言必先道德<hi>英華作德</hi>
<hi>禮</hi>而後文學且曰後世雖有作者六籍其不可及巳荀<lb/>
孟朴而少文屈宋華而無根有以取正其賈生史遷班<lb/>
孟堅云爾吾子可以共學庶乎成名肅<hi>集作鄙</hi>承其言大<lb/>
發蒙惑<hi>集作用發吾覆</hi>今則巳矣知我者其誰哉遂銜涕爲序<lb/>
俾來者于是觀夫子之志若立身行道終始出處皆載<lb/>
<pb n="KR4c0034_SBCK_020-10b"/>
易名之狀故不僃之<hi>集作於</hi>此篇<hi>吾子十字集作唯子可與共學當視斯文庶乎</hi>
<hi>成名四字英華作當視庶子成名大繆</hi>
毘陵集卷二十<lb/>
<pb n="KR4c0034_SBCK_020-11a"/>
</p>
<p>
</p>
  </div>
</body>
</text>
</TEI>
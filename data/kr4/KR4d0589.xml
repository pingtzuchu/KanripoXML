<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>麗則遺音巻一</head> <lb/>
    <p>
<pb n="KR4d0589_WYG_001-1a"/>
欽定四庫全書<lb/>
　麗則遺音巻一<lb/>
　　　　　　　　　　　　元　楊維楨　撰<lb/>
　　哀三良<lb/>
訪西戎之霸國兮厯岐豐之故疆過槖泉之古墓兮敬<lb/>
有弔乎三良曰子車氏之伯叔兮實百夫之稱特既委<lb/>
質以事君兮雖殺身其不惜然君子有不死兮死不以<lb/>
其私貴以義而制命兮矧命亂而不治感一語以自信<lb/>
<pb n="KR4d0589_WYG_001-1b"/>
兮誓九土以同歸哀三仲之稱良兮異乎顆之從違何<lb/>
嗣子之弗君兮又驅良而無遺百七十人之同死兮不<lb/>
啻俑而腐之雖戎索之陋風兮亦秦人之家法傷王靈<lb/>
之不振兮肆諸侯之専殺後驪山之從事兮海鳬鳥以<lb/>
深藏詔後宫以從死兮知秦徳之不長嗚呼戲哉古無<lb/>
殉死兮秦實不仁良不可贖兮徒百其身黄鳥兮嚶嚶<lb/>
哀良之死兮不如無生臨深宂兮宂已平霜露㿊兮天<lb/>
無情㱔吾文而敬弔兮激天籟而悲鳴<lb/>
<pb n="KR4d0589_WYG_001-2a"/>
　　懷延陵<lb/>
　　　延州季札吾聖人予其賢又表其墓太史遷發<lb/>
　　　其仁心慕義無窮其知札矣近代傳經者獨以<lb/>
　　　為聖人貶札咎札不為季厯而效子臧以致辭<lb/>
　　　國生亂吁是說也顓計利害而不計義之所在<lb/>
　　　尚為知春秋者哉札自以諸樊為義適而不敢<lb/>
　　　奸國則知札與州于皆庶也夀夢欲越三長嫡<lb/>
　　　而立一季庶所謂亂嗣不祥者也而况三伯仲<lb/>
<pb n="KR4d0589_WYG_001-2b"/>
　　　俱無太伯仲雍之奔季子棄室而畊者正也及<lb/>
　　　夷末卒而欲致位於札札之見㣲固已逆料光<lb/>
　　　僚之必悖於其後故剛執始終之志又札之明<lb/>
　　　也季子之道正而明而謂聖人貶之乎春秋書<lb/>
　　　名固有羙例而慿以為善惡之斷求經之陋者<lb/>
　　　也三傳有因札進呉之說其名札者成尊於上<lb/>
　　　也謂名為貶得乎余作懷延陵辭因復置辨使<lb/>
　　　談經者不失聖人之㫖則不枉乎季子之道者<lb/>
<pb n="KR4d0589_WYG_001-3a"/>
　　　也<lb/>
昔三呉之開國兮實周先之長宗曰端委以自律兮聿<lb/>
荆夷而不從嗟後之人弗率兮將自同於<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>戎去諸姬<lb/>
以日逺兮十有四葉而稱王<hi>叶䧺</hi>夫何乗之逆徳兮又鍾<lb/>
之以順嗣既博物又閎覽兮仍約中而通理識周之所<lb/>
以東兮基之所以南聖之所以憾兮徳之所以慙類北<lb/>
學於周公孔子兮羌不讓夫東郯過齊晉之大邦兮警<lb/>
貪功與好直魯宗卿之岌岌兮憂好善而不擇辨鐘聲<lb/>
<pb n="KR4d0589_WYG_001-3b"/>
於戚邸兮危夫人之燕巢受衣紵於僑之贈兮盖驩然<lb/>
若神交故受授於非其所受兮律千鈞於一髮茍奸國<lb/>
於不義兮寧子臧之附節巢既隕乎諸樊兮閽薦戕乎戴<lb/>
吳天將啟乎季子兮抑剪䘮其夷孤悲上國之使歸兮賴<lb/>
先祀之猶有在也亂之生則有由兮進鱄諸而退以待<lb/>
也鴟夷載於江中兮逰鹿上乎荒宫問七王以何在兮<lb/>
歌至徳之遺風遵閭門以彳亍兮感特書之題窆也矢吾<lb/>
辭以白心兮比徐君之縣劍也<lb/>
<pb n="KR4d0589_WYG_001-4a"/>
　　弔伍君<lb/>
　　　吾讀伍貟事未嘗不悲貟處父兄之不幸而訖<lb/>
　　　至倒行逆施盖大不獲已者而世多之以為名<lb/>
　　　不可也當員急于反讐遂不顧急售呉光而進鱄<lb/>
　　　諸殺人之父以報己之父彼州于之子則將何<lb/>
　　　所報哉此貟失也而况父兄痛仇費無極也無<lb/>
　　　能有兵於費而鞭墓以仇君益失也然貟能用<lb/>
　　　吴以復父兄之讐而又為夫差復父之讐之死<lb/>
<pb n="KR4d0589_WYG_001-4b"/>
　　　不畔以畢志於其所事則忠為有餘矣惜其君<lb/>
　　　不終用逆料後日沼呉之禍徒以表其言之明<lb/>
　　　故予作哀貟辭雖過其孝而多其忠云<lb/>
竊獨悲夫讒人之䘮邦兮甚楚子之熊居<hi>平王</hi>朝呉已去<lb/>
兮繼出蔡朱何嗣子師之不幸兮與讒而為伍君一過<lb/>
已多兮<hi>奪婦</hi>遂及城父<hi>殺建</hi>嗟奢二子兮一死一生死不可<lb/>
以莫之就兮生不可以莫之行脫身東走兮乃至吴鄙<lb/>
吴新有君兮<hi>光</hi>楚日以駭<hi>叶喜</hi>不三年其克報兮繼入郢<lb/>
<pb n="KR4d0589_WYG_001-5a"/>
於州來胡罪人之斯失兮而不<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>夫厲階誓包胥以必<lb/>
復兮鞭王靈以為乖犯讐天之弗韙兮曾不異夫鬭懷<lb/>
<hi>懷曰平王殺吾父我殺其子不亦可乎辛曰君討臣臣誰敢讐之君命天也若死天命將誰讐必犯是余殺汝</hi>
當鱄諸之進士兮始已失其䇿也知反讐之急兮行之<lb/>
倒而施之逆也吾猶尚論其孤忠兮保先君之嗣也栖<lb/>
越子於㑹稽兮洒靈姑之耻也<hi>越靈姑浮戈擊闔廬卒於郢夫差使人立於庭</hi>
<hi>茍出入必謂已曰夫差而忘越王之殺而父乎則對曰不敢忘</hi>何甘饋之豢吾兮忘腹<lb/>
心之巨毒也黄池業乎成霸兮忽姑蔑之在目也剄七<lb/>
<pb n="KR4d0589_WYG_001-5b"/>
士以何益乎知貟<hi>貟一作人</hi>亡而國隨廹甬東之乞死兮始<lb/>
地下之慙知己矣乎國以人而張兮亦以人而亡始讒<lb/>
費之禍國兮終嬖嚭之亂邦荃不察夫忠貞兮矧外迷<lb/>
而内荒訪胥山之遺廟兮聲烈烈以稱王怒濤忽其殷<lb/>
足兮㱔靈馬於横江<lb/>
　　弔望諸君<lb/>
吾觀戰國之相䧺兮曷有庶幾乎王者之師惟夫子之<lb/>
出其時兮而不軌於衆馳當其合秦趙於濟西兮拓汶<lb/>
<pb n="KR4d0589_WYG_001-6a"/>
篁以薊植下連城之破竹兮曾何有乎莒墨在兵法有<lb/>
脫兎兮胡三年之及拒豈其力之不能兮抑要功於弗<lb/>
舉昔穆子之在鼔兮城可獲而弗為必食竭而力盡兮然<lb/>
後取䳒鞮以歸觀夫子之持重兮方戒令於鈔掠曰封<lb/>
墓以表閭兮有孟津之遺略新王不以間入兮豈成名<lb/>
於小慧託㣲罪以去國兮遂乖身於上計後吾不可以<lb/>
逆慮兮紛成敗而智愚去千秋而尚友兮曰有人乎草<lb/>
廬誓之死以鞠躬兮傷日中而濛汜援夫人以徴昔兮<lb/>
<pb n="KR4d0589_WYG_001-6b"/>
増長悲於不已<lb/>
　　　悲舒王<lb/>
偉夫子之得君兮若阿衡之於成湯衆方疾歩而競趍<lb/>
兮意遲遲而不行幡然一起兮景星鳯皇材博而利兮<lb/>
論髙而強志堅而不拔兮行不撓而愈剛赤舄几几兮<lb/>
尊之以師臣四海呼舞兮南方聖人俾三代以同風兮<lb/>
匪堯舜則不以陳洗經學之汚陋兮與讀法而咸新經<lb/>
固有其造兮政豈祈於厲民舉周官之勦說兮胡獨忌<lb/>
<pb n="KR4d0589_WYG_001-7a"/>
夫春秋宜天有變而弗畏兮人有讒而易售<hi>平</hi>聽鳴鴞<lb/>
以為鳯兮唾窮麟以為跛牂松柏老而剪棄兮喜植榆<lb/>
之驟長激長河使崑崙兮豈滔天之能當瑟一觧而絃<lb/>
絶兮抱徴角以自傷何夫子得君之専兮烈又如是其<lb/>
卑也曰事必待於自明兮豈明良之相知也至要君之<lb/>
蹇淺兮乃以亷耻而自京帝托勃其有人兮知夫子反<lb/>
身之未誠覽嘉祐之閎辨兮乃成之以知言吾令鵜鴂<lb/>
以㱔魂兮薦吾悲於九泉<lb/>
<pb n="KR4d0589_WYG_001-7b"/>
　　弔陳了翁<lb/>
彼紹聖其何時兮惟黨人之蔽滋邪與正不兩立兮君<lb/>
子常屈乎其時執往論而為國是兮<hi>熈豐荆黨</hi>被以不孝之<lb/>
偽名<hi>元祐温黨</hi>惇身服乎狙險兮申二蔡以為朋何夫子之<lb/>
弗黨兮曰在彼為舉知固知蹇蹇之為予患兮甘茹毒<lb/>
其如飴嗟夫子之寡師兮將以殱其渠魁仗尊堯以為<lb/>
義兮阽余身於觝摧<hi>尊堯集以卞為罪魁</hi>觀泰陵<hi>徽宗</hi>之英識兮亦<lb/>
聽聰之易寤也何操舟之倒榜兮謂長梁其不可渡也<lb/>
<pb n="KR4d0589_WYG_001-8a"/>
邅余道夫九江兮旦又濟夫南康顧窮飛其曷逝兮紛<lb/>
網羅之髙張嗟公道之不立兮今之人又數化<hi>指蔡薿軰</hi>初<lb/>
既要予以陸狄<hi>一作秋</hi>兮又何倒戈以前御誓嫉邪以死<lb/>
直兮雖顛越其非所辱審取舍以乾乾兮生有重夫所<lb/>
欲南北裂其有萌兮知夫人之禍世三十年之來徴兮<lb/>
卒符言於前筮吾嘗愛元城<hi>劉器之</hi>之為剛兮夫子又李<lb/>
杜之齊名慕危節以感激兮些千秋其若生<lb/>
　　憂釋<lb/>
<pb n="KR4d0589_WYG_001-8b"/>
天之何為使聰明而無信兮明畏之無神賢不必福兮夀<lb/>
不必仁不義而富兮好禮而貧蹠以考終兮聖泣袂於踣<lb/>
麟冶絏身於非罪兮冉疾於哲人曾日食以萬資兮汲九<lb/>
餟於旬之期郎三葉而不遘兮七世或襲其遺飽侏儒欲<lb/>
死兮長九尺者飢司造虧羨兮偏既反而曰迪逆其猶景<lb/>
響兮吾壹不知恵從之所歸匪仁吾弗依兮匪誼吾弗據<lb/>
培徳植之翹翹兮顧俟時乎吾將茹夫何好修者見殃<lb/>
兮曰告予以不淑飢饉降䘮兮艱我水菽三釡需飬兮<lb/>
<pb n="KR4d0589_WYG_001-9a"/>
風拔庭木言陟於圮兮背樹隨覆填孰哀其岸獄兮孌<lb/>
孰恤其困飢惡青蝇之伺物兮肆射工而含機紛碩䑕<lb/>
之貪婪兮亦既樂萇楚之無知曾欷歔而仛傺兮適窮<lb/>
困吾此時也鮮民之不如無生兮何久處乎此罹也吾<lb/>
令箕伯叱風兮溘乎余將逝也指閶闔以開闗兮跪敷<lb/>
衽於帝也愍夜田以貸恩兮貨車子以可假感寄輦以<lb/>
泄私兮亦逃資於晝火畀懷鳩以薦休兮賂銅鈎又為<lb/>
禍漫鑄山以禳餓兮抑富私而不果彼蒼茫以無端兮<lb/>
<pb n="KR4d0589_WYG_001-9b"/>
固遭遇之無恒既克定其誰憎兮諒靡人而弗勝逢<lb/>
逆境以順受兮乃先民之所程褊不怨夫漂瓦兮汒耳<lb/>
外之蜚聲吾何為不豫兮其無以心而累形曰相訓而<lb/>
助信兮吾將俟乆於天人之監明誶曰棘人欒欒條其歗<lb/>
兮不自先後雧百蓼兮輪根屈盤别利器兮事㑹<lb/>
膠轕見貞士兮怵迫應物好惡眊兮窟若囚拘豈識<lb/>
道兮夷險遷乗鱣變化兮泰宇泊然吾何疑於袃葪<lb/>
兮<lb/>
<pb n="KR4d0589_WYG_001-10a"/>
　　乞巧<hi>效栁儀曹</hi>
楊子振衣内湢蹀足外庭龍火廹汜纎阿弦晶天髙無<lb/>
雲仰見明星倬彼雲漢複道其昂兩宿東西脉脉相望<lb/>
己而童子有請於前者曰今夕七七天女紅織帝命嬪<lb/>
於河西而河鼔是匹神官役烏填者簉翼兩旗既褰七<lb/>
襄攸□是以人間之世穹樓開張雜組經緯𤓰果招靈<lb/>
蛛絲格瑞可夀可嗣可富可貴心開目眀手便足利凡<lb/>
有所求靡不如意先生以拙累官曷不隨而祠之乎楊<lb/>
<pb n="KR4d0589_WYG_001-10b"/>
子聞言將信將疑爰命童子轝峻几薦潔巵列𤓰牙插<lb/>
竹綏仰叩靈匹俯瀝凡辭再拜稽首稱臣而晉告於天<lb/>
之孫曰切念㣲臣某寔病至拙靈七莫鍼神機莫抉㝠<lb/>
心頑尸倥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屼謇言贅行臠巻臲卼他人有心百慧横<lb/>
生舉一反三推縱逹衡算無遺䇿籌無不成臣獨不然<lb/>
闗聡塞明利在而趍害萌而背首䑕兩端觀望進退動<lb/>
輒得宜歩無狼狽臣獨不然手礓足礙周容以為度詭<lb/>
随以為遷鳶肩以立羔膝以前低頭出跨矯笑承拳破<lb/>
<pb n="KR4d0589_WYG_001-11a"/>
怒而嬉枘鑿相便臣羞見之執方愈堅柔和熟軟滑稽<lb/>
宛轉突梯炙膏截截善諞移易是非售佞若蹇簧口電<lb/>
舌聽者舞抃臣欲効之喉若有鍵人之巧宦鑚隙尋岐<lb/>
頻要銀艾時更色衣意匠所發随觸其機右官左調我<lb/>
獨差池特行兮遭媢皎志兮逢疑法吏蘖事以賕是非<lb/>
翻手升降我執弗依甘即曲罰以為世嗤彼寔盗蹠廼<lb/>
名之為隨夷凡此拙疾更僕不了竊聞天孫司天之巧<lb/>
幸逄歡旦仰瞻姣姣乞與餘恩實臣䝉之再造也辭訖<lb/>
<pb n="KR4d0589_WYG_001-11b"/>
收聲屏息俯伏以聽命寥廓中若有所令曰朂哉某我<lb/>
巧不可加於汝亦猶汝拙不可加諸人也相汝下民淫<lb/>
巧滋新至徳有世填填瞋瞋道術相忘野鹿標薪煩告<lb/>
凟訓巧於說言非以泄民之天者耶刑羅憲網巧於法<lb/>
術非以賊民之質者耶雕龍騁馬巧於譚辯非以離民<lb/>
之欵者耶搥仁提義巧於文章非眩民以多方者耶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
讒魃貪巧於機械非淪胥民以敗者耶是以知詐漸毒<lb/>
民極佻巧盱盱以為誕瑣瑣以為狡相譸相張相敓相<lb/>
<pb n="KR4d0589_WYG_001-12a"/>
矯世巧靡䆒帝心是懆我之所有豈自秘實獲罪於帝<lb/>
無所事禱朂哉其保爾之拙庶近大道楊子聞靈音覤<lb/>
而懼少焉怡而悟於是再拜稽首祗承靈命退而引酒<lb/>
以自歌歌曰彼木者樗不才而自如兮彼獸者狙恃巧<lb/>
而卒自屠兮巧者自巧吾不知其巧愚者自愚吾不知<lb/>
其愚兮游無為兮為途休無用兮為居吾不知抱朴<lb/>
翁之徒還真子之徒兮<lb/>
　<lb/>
<pb n="KR4d0589_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　麗則遺音巻一<lb/>
</p>
<p>
</p>
  </div>
<div>
<head>麗則遺音巻二</head> <lb/>
    <p>
<pb n="KR4d0589_WYG_002-1a"/>
欽定四庫全書<lb/>
　麗則遺音巻二<lb/>
　　　　　　　　　　　　　元　楊維楨　撰<lb/>
　　禹穴<lb/>
　　　㑹稽山為南鎮見周職方至於今祀典不廢人以<lb/>
　　　不見禹貢為疑禹貢書治水起止自揚州止於震<lb/>
　　　澤故㑹稽與淛河皆不登載禹穴在㑹稽山見皇<lb/>
　　　覽又見太史書人以塟衣冠為疑考帝少康封庶<lb/>
<pb n="KR4d0589_WYG_002-1b"/>
　　　子於㑹稽以奉守禹之祀則禹穴在㑹稽無疑<lb/>
　　　也真誥以禹醉鍾山而仙去此異説之謬也又<lb/>
　　　以穴藏禹治水秘䇿者尤謬故辨其説以為賦<lb/>
追太史之東遊兮躡夏后之巡踪過㑹稽之鉅鎮兮登<lb/>
宛委之神峰曰羣聖之所栖兮闢陽明之洞府問東巡<lb/>
之故陵兮固已失其窆所繞古屋之雲氣兮瞻衮冕之<lb/>
穹窿雷霆掣夫鐵鎖兮梅之梁兮已龍愀空山其無人<lb/>
兮挂長松之落日枕荒草之阡眠兮栖專車之朽骨忽<lb/>
<pb n="KR4d0589_WYG_002-2a"/>
白日其有爛兮射五色之神晶闚神迹於一竇兮眩太<lb/>
隂之窈冥世以為衣冠之壙兮神書之竇也圭璧出乎<lb/>
畊土兮彼巨石者不可扣也曰玉匱之發書兮遽囦淪<lb/>
而天飛賴餘䇿以泪鴻兮復韞櫝以閟之夫以四載之<lb/>
跋履兮亦云行其無事錫𤣥圭以告成兮始龜文之來<lb/>
瑞何誕者之夸毗兮異九疇而不經使穴書之不泄兮<lb/>
夫豈汩陳其五行觀連天之巨石兮妙斧鑿之無㾗南<lb/>
笥削乎其玉立兮東娥接其雷奔塗峰歸其西北兮執<lb/>
<pb n="KR4d0589_WYG_002-2b"/>
玉帛者萬億夫既㳺而遂息兮吾又何疑乎窀穸綿祀<lb/>
典之常尊兮石豈泐乎一拳妄鍾山之金酒兮又何附<lb/>
㑹於妖仙噫嘻南望蒼梧兮東上㑹稽九疑<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞兮窆<lb/>
石悽迷秦之望兮低佪悲沙丘兮不西客有釃酒荒宫<lb/>
而和之以歌曰稽之鎮兮南之邦紛萬國兮來梯航若<lb/>
有人兮東一方酌予菲兮薦予芳舞大夏兮象徳泳東<lb/>
海兮西江<lb/>
　　鎬京<lb/>
<pb n="KR4d0589_WYG_002-3a"/>
有西都賓問於北都主人曰昔宗周之經邑也眷我西<lb/>
土實惟作京烝哉武王遹觀厥成主人亦嘗聞其說乎<lb/>
主人曰未也願賔攄土懷之素發古思之幽博我以王<lb/>
道𢎞我以宗周賓曰唯唯夫姬徳之興也始於后稷封<lb/>
自邰土長於公劉克篤前祜去邰即豳躬服勞苦太王<lb/>
肇迹艱難岐下國人懷歸從之如雨文王述業有此武<lb/>
功既伐於崇遂邑於豐武集大統奄有四方遷都卜宅<lb/>
於昔有光肇造區夏世有哲王受此丕基王配於京<hi>叶居</hi>
<pb n="KR4d0589_WYG_002-3b"/>
<hi>良</hi>大哉王之受命而都之也俯協白鱗之符仰寤赤烏<lb/>
之禎承以天命之眷正以寶龜之靈越豐水之東而宅<lb/>
是鎬京實以繼十六王而始居開八百年之太平考其<lb/>
地勢為古雍州為今京兆函崤二華之踞其左褒斜隴<lb/>
坻之界其右終南太一之表其前洪河涇渭之帶其後<lb/>
天邑亢爽惟神皋之所託上腴廣衍乃奥區之所受於<lb/>
是辨方位建國鄙經厯九軌城隅九雉左祖右社面朝<lb/>
後市翼翼巍巍四方所視若其五十封族八百分邦壮<lb/>
<pb n="KR4d0589_WYG_002-4a"/>
我屏翰守我井疆維城磐石根深本強使天下輪運而<lb/>
輻輳宜其綿世瓞於乆長想夫蹌蹌之僚鴛趍簉羽肅<lb/>
肅之后駿奔踵武執珪執纁貢球貢紵九夷之長八蠻<lb/>
之主賮贄聨絡膜拜傴僂楛矢來於肅慎獒獸獻於西<lb/>
旅紛重舌而九譯僉來王而順序于時開明堂臨辟雍<lb/>
旒冕宻勿衣冠㑹同盛禮興樂於論鼓鐘庭實千品㫖<lb/>
酒萬鍾舞掉八佾歌洋九功漏澤霈甘雨仁聲逐祥風<lb/>
此鎬京之盛槩而非曩日岐豐之可以比隆矣迨夫成<lb/>
<pb n="KR4d0589_WYG_002-4b"/>
王五遷卜維洛食土中是據土圭攸測風雨交㑹貢賦<lb/>
均適協周召之經營朝萬方之玉帛遷殷頑兮是處務<lb/>
密邇乎王室何酆鄗之復還固未忘於故邑嘅厯世之<lb/>
十二念萬物之失生觀魚藻之興刺將不樂乎鎬京日<lb/>
嬖色以自縱乃遂焉而逄殃<hi>叶英</hi>吾已知宗周之不競而<lb/>
轍一東于王城矣賓之言未已而主人喟然歎息曰客<lb/>
誠好古之流歟惜乎信耳而遺目也子能知古昔之西<lb/>
京而未知今日之北京也皇矣上帝求民之莫<hi>叶陌</hi>大哉<lb/>
<pb n="KR4d0589_WYG_002-5a"/>
至哉乾坤元徳作我父母天開地闢乃眷北頋此維與<lb/>
宅盖自帝堯<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>都召公拓迹慕容不能稱此土完顔不<lb/>
能據兹域惟聖人之應符環衆星而拱極累疊聖之洪<lb/>
基貽萬葉之燕翼若其前滹沱後居庸雪山峙其西太<lb/>
行屹其東拊上谷為脊膂控中夏為腹胸曾不恃乎巖<lb/>
險與襟帶未足擬諸其形容盖其光宅四表仁深草木<lb/>
厯開八百狹周基之興龍形得百二悼秦關之失鹿八<lb/>
方士女同后妃節儉之風萬里衣裳比公子信厚之族<lb/>
<pb n="KR4d0589_WYG_002-5b"/>
故城郭之大在無外之寰㝢宫室之美在可封之比屋<lb/>
使漢亰之賦賦之而未盡雖周鎬之歌歌之而不足賓<lb/>
幸生乎元世夫何信耳而遺目賔乃㥏墨不言惵然下<lb/>
意逡巡辟席謝罪而退<lb/>
　　黄金䑓<lb/>
懷美人兮天一方曰燕然兮故邦耿寒照兮析木黯雲<lb/>
蕪兮武陽瞻崇䑓之千尺兮敬弔昭王南山松柏兮度<lb/>
材孔良載捄載㭬兮厥土燥剛上干澒洞兮下鎮鴻厖<lb/>
<pb n="KR4d0589_WYG_002-6a"/>
出沒塵霧兮蔽虧景光増黄金之改觀兮聳具瞻乎四<lb/>
旁吾不知壯麗之所出兮曰聘士之遑遑嗟甘棠之子<lb/>
孫兮胡﨑嶇於蠻貊鍾噲之之遺禍兮受強齊之控扼<lb/>
嗜若虓虎兮威若震霆蹇吾冲之嗣祚兮哀力單而勢<lb/>
輕弔遺黎之疾苦兮銜前人之憤烈思英䧺以共奮兮<lb/>
庶國耻其可雪千金一擲兮聘席之珎尺璧非寶兮寶<lb/>
於仁人市遺骨以招駿兮繽龍媒其奮趾劇不召而自<lb/>
至兮鄒聞風而亦起毅委質以駿奔兮争來輕於千里盖<lb/>
<pb n="KR4d0589_WYG_002-6b"/>
一誠之感激兮固非誘金之所餌也寶鼎九廟兮金城<lb/>
四壁大邦懷勢兮小邦畏力振吾旅於臨淄兮廹窮寇<lb/>
於莒墨齊器設於寜䑓兮故鼎返於磨室洒九亰之宿<lb/>
憤兮誠一時之偉績也嗚呼鹿之䑓以賄敗兮瑶之䑓<lb/>
以侈亡雲夢盪乎㳺盤兮姑蘇鴆乎内荒戲馬鄙於刓<lb/>
印兮銅雀泣乎分香哀章華與望海兮踵神明與柏梁<lb/>
編以金玉兮絡以綺組羅列垂棘兮錯落𤣥圃國士一<lb/>
空兮禍國之府想昭王之清風兮増激古之慨慷去千<lb/>
<pb n="KR4d0589_WYG_002-7a"/>
載如一日兮金之䑓至今其有耿光嗚呼噫嘻望碣石<lb/>
兮山嵳嵳涼風蕭蕭兮易水波訪故址兮何在招望諸<lb/>
兮悲歌易可竭兮碣可磋髙䑓之風兮不可磨<lb/>
　　泰畤<lb/>
有西都賔問於北京主人曰盖聞大漢元鼎之紀當世<lb/>
宗武皇之二十有三年也冀州脽壤文鼎獲焉渥洼之<lb/>
水天馬出焉越五年天子感神異若望見太乙之神脩<lb/>
䄠天文而泰畤立焉主人亦嘗聞其制而識其故已乎<lb/>
<pb n="KR4d0589_WYG_002-7b"/>
主人曰未也賓曰鄜畤之制雖始於秦人而五畤之名<lb/>
實備於漢氏也五色之氣雖已神於孝文而白麟之獲<lb/>
實始應於武帝也維五年之冬月實維建子朔曰辛巳<lb/>
而冬至在是盖天以寶鼎神䇿授皇帝朔而又朔終而<lb/>
復始此千載之殊值也天子於是建泰畤臨甘泉取乾<lb/>
位郊上𤣥衣尚黄玉尚瑄爾其為制也圜壇突峙仰法<lb/>
紫垣方觚旁角八風外宣祔以五帝之佐環以羣臣之<lb/>
偏尊以太一之䄠祭以特牲之顓于時天姥練日雨師<lb/>
<pb n="KR4d0589_WYG_002-8a"/>
盪塵百辟顯相千官駿奔九旗彗列萬乗雲屯羽林佽<lb/>
飛之警蹕相如曼倩之草文李協律之譜樂太史談之<lb/>
紀神趙代秦楚無相奪倫麟鳯龜龍諸福畢臻天子於<lb/>
是次皇邸莅竹宫庭燎既張𤣥冕致恭望拜太一儼若<lb/>
見其猶龍夕夜明於西向揖朝采於大東是時恒有神<lb/>
光異氣上屬于空雲馬風車交迎並從抃羣后舞羣童<lb/>
呼萬嵗歌九功盖雲合而雷同至今郊祀之志封禪之<lb/>
頌登載其儀容後世雖有作者蔑以過大漢五葉之隆<lb/>
<pb n="KR4d0589_WYG_002-8b"/>
矣主人曰異哉余之所聞也余聞天子祀天於圜丘祀<lb/>
地於方澤圜丘在國之陽方澤在國之北配祖於冬至<lb/>
祀天之時配父於季秋饗帝之夕故有虞氏禘黄帝而<lb/>
郊嚳周人禘嚳而郊稷未聞祠貴神於乾位誇景光之<lb/>
赫奕其為禮也陶匏其器藁秸其席黄鍾太蔟之律大<lb/>
羮𤣥酒之食貴一徳之享天馨非在乎黍稷此報本反<lb/>
始之盛舉豈淫昬之得以比跡也彼元鼎之好異詭天<lb/>
神以見之信亳人之鬼道立泰祝之淫祠襲垣平之所<lb/>
<pb n="KR4d0589_WYG_002-9a"/>
妄甚黄蛇之可疑日不拜於東郊䙝天神與地祗貽後<lb/>
嗣之故事豈萬世之攸儀冝乎異時甘泉罷泰畤隳畤<lb/>
木既拔竹宫亦披天實譴夫悖禮神何取夫格思方今<lb/>
聖天子將有事乎南郊採禮於宗伯講樂於咸池子不<lb/>
觀光乎上國嚴簿之盛而過侈女樂仙壇龍馬騂駒之<lb/>
屬為衡譚之所訾者不亦卑乎賔乃憮然避席曰鄙人<lb/>
不學幸聞髙議明乎郊社之禮禘嘗之義吾知治國之<lb/>
易也<lb/>
<pb n="KR4d0589_WYG_002-9b"/>
　　麒麟閣<lb/>
壯西京之翼翼兮觀宫闕之穹窿欎雲雨以上出兮見<lb/>
傑閣之横空層覆隔乎光景兮虚櫺敞乎八風聨天禄<lb/>
之北兮翼未央之東肇鄼侯之經始兮繼武皇之重規<lb/>
獲獨角之竒獸兮遂被號為扁題懷皇度以増大兮至<lb/>
甘露之丕承曩單于之崛強兮今匍匐而來庭呼萬嵗<lb/>
而稱臣兮實雪恥于白登予何脩而至此兮實賴予之股<lb/>
肱既崇爵以報功兮復審象以<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>之儼洋洋乎在上兮聳<lb/>
<pb n="KR4d0589_WYG_002-10a"/>
具瞻之在茲來逺人之快覩兮曾不啻鳯麟之與景星<lb/>
後予生以尚論兮將某某以指評若博陸之稱首兮胡<lb/>
獨氏而不名寵之以殊禮兮廼冠屨之自凌何末路之<lb/>
少恩兮顧寡妻之弗刑偉金城之老臣兮實漢家之叔<lb/>
虎富平龍額之論功兮追平嬰之智武丙魏洋乎其有<lb/>
聲兮並謀謨以濟世何毅者之不𢎞兮或含𢎞而不毅<lb/>
陽城宗國之良兮建平比功於朱虚少府得乎易學兮<lb/>
僅以筮而幸之太傅貞而不撓兮失保躬之明哲謇穹<lb/>
<pb n="KR4d0589_WYG_002-10b"/>
廬之老使兮紛獨有此姱節嗟丹青之所畫兮何以過<lb/>
吾子卿何列序之特卑兮曽未諗其殿陞自屬國之見<lb/>
薄兮吾以恨霍氏之不情曰黄于與朱尹兮又遺棄夫<lb/>
丹青傷靈修之雜伯兮實未盡乎典刑嗚呼我思古之<lb/>
明良兮冩聖經之畫工文謨武烈去之千載兮猶若見<lb/>
其聲容逮書之以旂常兮銘之以鼎鐘歎忠信之已薄<lb/>
兮重輪奂之尊崇雖子雲之追頌兮敢三代其同風粉<lb/>
墨忽其蕭瑟兮曽嵗月之去幾矧恩失於保終兮名先<lb/>
<pb n="KR4d0589_WYG_002-11a"/>
閣而已毁迨永平之追迹兮繼雲臺之崚嶒洎天策之懷<lb/>
功兮兀煙閣之凌兢或椒房之掩羙兮或逆徳之齊名<lb/>
紛雜糅夫芳穢兮羌有玷兮丹青嗚呼麒麟燕麥兮銅<lb/>
駝棘荆曰䑓曰閣兮雲煙㓕㝠吾將求亮天功於二十<lb/>
二人之目兮耿不沒之寒星<lb/>
　　鳯凰池<lb/>
客有鞚玉虬兮駕蜚鸞訪西方之羙人兮西之池兮名<lb/>
丹曰鳯鳥下浴兮暎北海之豢龍吾終疑其慌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮曽<lb/>
<pb n="KR4d0589_WYG_002-11b"/>
何託其遺風焉遑遑以更索兮貴空聞而賤睹邅吾道<lb/>
夫天路兮覲鈞天之帝所帝服齊于中宫兮繽五采其<lb/>
來儀餐琳琅以為實兮飲醴泉以為池中心抱乎至忠<lb/>
兮足履文而尾武非七徳之兼修兮曷應治乎下土咨<lb/>
爾鳯之寥寥兮何乆不至乎此池也池託爾其一非兮<lb/>
羌治忽之所係也鳯告余以臆兮豈託我之無池自阿<lb/>
閣之失壘兮遥矰繳而去之虞韶成而止庭兮姬徳盛<lb/>
而鳴岐忽巢覆而卵破兮去孟虧已逺而曰鸞䑓與鳯<lb/>
<pb n="KR4d0589_WYG_002-12a"/>
閣兮嫓吾池於天上茍雝雝其不集兮雖名官而實䘮<lb/>
魯之鳯惟丘兮奈遭時之徳衰漢之鳯襲䧺兮胡隠見<lb/>
之失宜鶡集府以欺世兮鸞復指以自誤也池既失於<lb/>
奪之兮彼又蹲而不去也志不啻乎鷦鷯兮茍一枝以<lb/>
自安固醴泉玉實以飲食兮又何異嚇腐於鵷鸞故寜<lb/>
翔千仞以髙舉兮覽徳輝而後下朝吾鳴於崑崙兮夕<lb/>
吾飲乎砥柱彼太液與唐中兮侈千門而萬宫託黄金<lb/>
以鑄我兮使轉樞而翔風七十丈之别風兮竊空名其<lb/>
<pb n="KR4d0589_WYG_002-12b"/>
何益繼髙䑓之興廢兮資騷人之感激天目屹其飛舞<lb/>
兮跨形勝乎一方嗟地褊而徳薄兮吾何栖乎此岡幸<lb/>
帝運之一開兮瑞式符於天老拓靈沼以為池兮吾盍<lb/>
出兮有道客迺歌曰池之水兮澄澄鳯千年兮一鳴鳯<lb/>
兮鳯兮協圗出而河清載歌曰鳯鳥兮冥冥池千年兮<lb/>
一清池兮資爾鳯之一鳴<lb/>
　　曹娥碑<lb/>
昔湘纍之徇國兮甘以死而傷生身雖殞而心不懲兮<lb/>
<pb n="KR4d0589_WYG_002-13a"/>
同楚埜為國殤夫何娥之眇軀兮亦前修之允蹈彼忘<lb/>
死以為貞兮兹捐軀以為孝惟娥之烈烈兮曽稚年之<lb/>
未笄當吾父之善泅兮習婆娑以為戲陽侯忽其不仁<lb/>
兮哀曾波之墊溺娥呱呱以哀鳴兮旬七日而罔食扣<lb/>
龍之宫不得其户兮化精衛而莫為力儼見父於重淵<lb/>
兮奮輕身於踊擗嗚呼惟仁足以殘肌兮剛足以錮志<lb/>
誠足以開金石兮孝足以動乎天地風濤為之折裂兮<lb/>
蛟鼉為之四奔抱父尸以卬出兮儼膚髮之猶存譟江<lb/>
<pb n="KR4d0589_WYG_002-13b"/>
頭之長老兮泣孤舟之過客抱遺骸以祭告兮異鮑生<lb/>
之刻木<hi>叶墨</hi>嬙完父於傷槐兮姢代父於醉津緹縈氏之<lb/>
上言兮除肉刑於特恩曰予中人之可企兮匪拔俗而<lb/>
絶倫嗟娥之為教兮習絺葛以為紅豈師傅之夙詔兮<lb/>
誦烈女之遺風惟純誠之天出兮奮百代而獨立宜廟<lb/>
貌之永存兮表雙阡於江邑迨元嘉之元祀兮得賢長<lb/>
於八厨屬邯鄲以秉筆兮樹穹石於龜趺追古雅以述<lb/>
作兮比西亰而莫踰深石隂之旌語兮信賛羙其非譽<lb/>
<pb n="KR4d0589_WYG_002-14a"/>
夫何後宗人之孟徳兮過靈祠以駐馬摩道傍之殘碑<lb/>
兮感外孫與㓜婦三十里之挍智予曽何足以為師昧<lb/>
綱常之大節兮絜長短之廀辭彼小兒之䑛犢兮又何<lb/>
尤於徳祖酌大江以為酒兮㩜江花以為晡些英英之<lb/>
孝娥兮及遑遑之瞞甫彼主将其可奪兮勁吾衷其莫<lb/>
禦顧激清流於東江兮洗遺汚於鄴土嗚呼銅雀麋鹿<lb/>
兮西陵狐䑕耿孝魄之長存兮照江月兮千古<lb/>
　　磨崖碑<lb/>
<pb n="KR4d0589_WYG_002-14b"/>
招猗玕之聱叟兮訪古蹟於岐陽瞻穹崖之桀立兮摩<lb/>
萬仞之青蒼儼鬼靈其呵䕶兮曰頌中興于大唐觀其<lb/>
森鉤錯畫兮蚊龍蟠拏嚴辭宻義兮日光玉華燕許既<lb/>
仆兮韓李未葩去雅未逺兮光價倍加當天寳之末路<lb/>
兮豢䙀兒於虎穴弄漁陽之剽兵兮積潼闗之戰骨蹇<lb/>
青騾以西狩兮疲馬嵬之苟活釗既犯於怒鋒兮環又<lb/>
何尤乎汚血嗟靈武之收兵兮何履位之倉皇祚殆危<lb/>
於贅斿兮機不間於毫芒茍執温清之小節兮不匹馬<lb/>
<pb n="KR4d0589_WYG_002-15a"/>
而北方則千麾而萬旟兮肯復致忠於耄荒咨李郭之<lb/>
猷謀兮徇巡逺之大節成王翼其小心兮尚書奮其英<lb/>
烈羌收復之不時兮偉四三之俊傑擁夾道之黄髮兮<lb/>
復見唐之日月瑞黄河之清流兮凱京師之汗血迎上<lb/>
皇以來歸兮嘑長慶之歡聲歘南内其不祥兮起膝下<lb/>
之天兵使權臣其䑕變兮何李父之貸刑嗟豺虎於厥<lb/>
家兮又何律君臣於虜廷此殘碑之堕淚兮與涷雨而<lb/>
交零至攷頌以論體兮垢磨石之小疵用魯史之筆法<lb/>
<pb n="KR4d0589_WYG_002-15b"/>
兮寄清廟之歌詩挈大唐之罪案兮異瓊琚之賞辭宜<lb/>
後來之墨客紛石刻之是非也亂曰己矣乎國不貴於<lb/>
無難兮難貴圗於未形五王持兵兮唐室再興胡封豕<lb/>
之復豢兮撼蟠李其幾傾幸六聖之遺祚兮復鑾輿於<lb/>
兩京穹厓齊天兮侔徳武丁臣結作頌兮佐唐光明嗚<lb/>
呼休㦲配迹風雅兮製作如經繪日月之重光兮垂天<lb/>
人之休聲晞吉父以作頌兮又何羨乎臣結之銘<lb/>
　麗則遺音巻二<lb/>
</p>
<p>
</p>
  </div>
<div>
<head>麗則遺音卷三</head> <lb/>
    <p>
<pb n="KR4d0589_WYG_003-1a"/>
欽定四庫全書<lb/>
　麗則遺音卷三<lb/>
　　　　　　　　　　　　元　楊維楨　撰<lb/>
　　太公璜<lb/>
客有游乎東海之疆渭水之陽考申呂之封裔兮見大<lb/>
風之泱泱夫惟老漁之人兮蹇齫齒而番髮逝辟地於<lb/>
危邦兮紛獨守此姱節嵗月不我與兮哀朕時之不當<lb/>
彼神魚之出水兮孰從孕夫瑞璜自夏后氏之名珍兮<lb/>
<pb n="KR4d0589_WYG_003-1b"/>
實取形於半璧曰大國之是錫兮非夫人之茍得何直<lb/>
鉤之寓意兮廼珍物之見貽具神工之成刻兮知剞劂<lb/>
之莫施曰姬受命兮呂佐之功之成兮報在齊惟良弼<lb/>
之間生兮天固有所賚也韣吾珍而不耀兮時固有所<lb/>
待也五百祀之膺㑹兮龍雲而虎風尚父之望兮望吾<lb/>
先公元龜示兆兮非彲非熊傾一見於大蒐兮神合而<lb/>
道同躋後載而西歸兮登師臣於三事爾無靦色兮我<lb/>
無貳志人無間言兮總百寮於極位錫公衮之被服兮<lb/>
<pb n="KR4d0589_WYG_003-2a"/>
觧朝歌之鼓刀邁洗耳之廢義兮配審象之神交貨通<lb/>
九府兮兵衍六韜一戎定治兮鷹揚牧郊自師文而傅<lb/>
武兮洎㓜冲之左翼勒景㐮之殊勲兮銘昆吾之偉績<lb/>
首營丘之報功兮兼五侯之封域信神物之開先兮協<lb/>
蓍蔡而冈忒嗟神魚之久化兮吾固莫質其是非吾獨<lb/>
悲夫符命之興兮襲劉李之偽<hi>一作緯</hi>辭䜟梁而夢鄧兮<lb/>
紛卜鬼而稽疑彼夢臧之曠議兮又恍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其奚知雖其<lb/>
神道之託兮不既治道之賊也吾固知評璜刻九字之<lb/>
<pb n="KR4d0589_WYG_003-2b"/>
書兮不若佩尚父丹書二十字之刻也誶曰蒼姬受命<lb/>
兮呂佐旌玉璜示兆兮吾何慿取人以身兮聖有經放<lb/>
勲示法兮揚仄陋而明明<lb/>
　尚書中候載玉璜之刻曰姬受命呂佐旌徳合昌旌<lb/>
　者理也又一云姬受命呂佐之報在齊藝文類聚又<lb/>
　謂剖鯉腹得書文曰呂望封於齊<lb/>
　　正考父鼎<lb/>
客有孔林子問於鐵崖先生曰人知三代傳鼎定于郟<lb/>
<pb n="KR4d0589_WYG_003-3a"/>
鄏以卜世而亦知吾聖祖仲尼氏之有世鼎乎先生曰未<lb/>
也客曰自夏后氏之明徳也鑄金九鼎以象九州恊于上<lb/>
下以承天休桀有昏徳鼎遷弗留殷紂弗率繼遷于周孰<lb/>
知吾聖人之後也而有孔丘雖祚㓕于宋而祖廟有鼎實<lb/>
重于遷洛而見非於義士之流者也當弗父何之嗣國也<lb/>
曰既嫡而且賢輕千乘於一芥兮授之弟而弗傳及我正<lb/>
考父又甘佐戴與武宣位極人臣讓徳益䖍廟有重器金<lb/>
耳玉鉉於是而鬻於是而饘寳共儉以愈力恐祿食之過<lb/>
<pb n="KR4d0589_WYG_003-3b"/>
諐既僂傴而益俯走循牆而若蹎銘斯文以不墜實貽謀<lb/>
於萬年有明徳者必逹符臧紇之知言吾猶惜魯人之善<lb/>
知而不善用使必逹之效僅見於夾谷之歸田他日郜大鼎<lb/>
之納廟又徒以寄忠憤於魯軌之編豈非天乎先生愀然曰<lb/>
傷哉辭能知孔鼎者知其一而猶未知其二也余聞鼎之於<lb/>
易也其時義大矣哉革既變而法立志有在也革既變而無<lb/>
制亂之待也考父氏之知革也故制器立法以成乎志也饘鬻<lb/>
於是者若不足以餬余口而逹明徳于後者實足以鬺上帝也<lb/>
<pb n="KR4d0589_WYG_003-4a"/>
㓕于宋而奔魯者若不足以容一時而師於魯以凖天下者<lb/>
實足以開萬代也是其鼎也大其大而與天同其函重其重<lb/>
而與地同其載也故九鼎乎百王者可軒而可姒也楚子旅<lb/>
之所不能問而鬼㬰區之所不能對也辨其名于周漢者不得<lb/>
以入其佞託萬子孫於山甫者不得以襲其詭也兹孔氏之世<lb/>
鼎若是而又何必仲尼之當世也客乃憙而起為之頌曰周客<lb/>
續殷尹我東土禮物既修文獻攸聚聖人七祖曰正考父傷<lb/>
禮之衰追道卨武商頌既作刪詩特取惟兹有銘重鼎大吕<lb/>
<pb n="KR4d0589_WYG_003-4b"/>
一命再命曰僂曰傴以餬余口亦莫余侮作羹何人覆餗<lb/>
公所染指朶頥甘蹈鑊斧維祖之孫有逹在下萬帝王師<lb/>
光鼎于祖予小子某學禮于俎載晞奚斯式頌于魯<lb/>
　　孔子履<lb/>
　　　按晉書武庫火累代之寳及吾先聖履漢髙斬<lb/>
　　　蛇劍王莽頭並焚焉人以為履丁厄數不知履<lb/>
　　　可焚而履之道雖萬刦火不可焚也且聖人之<lb/>
　　　履與逆臣之馘並室同珍司馬氏失芳臭之辨<lb/>
<pb n="KR4d0589_WYG_003-5a"/>
　　　矣宜火之焚馘而有以累履也鄉挍命賦以孔<lb/>
　　　子履謹再拜而為之賦曰<lb/>
繄尼山之降聖實禮服之攸師冠天圜而肖象屨地方而<lb/>
取儀曰大聖之所履豈逺異夫文綦惟玉趾之所託遂有<lb/>
貴於後来吾想履之几几協周公之赤舄或過廟之躩如<lb/>
或去邦而削迹或審歩於矍圃或遲行於故國羌是履之<lb/>
必俱隨仕止與久速去之五百年兮厯嬴劉而典午赤帝<lb/>
子之手劍新室氏之首虜何並室而同珍失<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡之去取<lb/>
<pb n="KR4d0589_WYG_003-5b"/>
俾簒逆之餘烈累神明之歩武吾又哀司馬氏之逆徳而<lb/>
何尤其武庫也嗚呼履之器可灺兮其則永存履之迹可<lb/>
屈兮道萬世而長伸故放四海以布軌極后土以躡跟嚴<lb/>
尺寸而不頗垂百聖之所遵行帝道而帝履素臣而臣又<lb/>
何與漢三尺而共弔悲玉石而同焚彼有衒文豹於乾溪<lb/>
結色絲於鳯陵争霸者之遺迹背王法之繩繩編明珠以<lb/>
飬客偕長劍而上廷羌偭規而改錯匪先民之攸程織仲<lb/>
子以傲祿納東郭以矯名葛既褊於魏俗革又變於趙靈<lb/>
<pb n="KR4d0589_WYG_003-6a"/>
提嶺上之隻景翥雲間之雙鳬進圯橋之所墮逐黄石之<lb/>
有無是又佛老氏之誕幻奚啻霄壤之殊途匪聖之堂吾<lb/>
何升匪聖路其吾何趍雖瞠若乎其後兮矢吾行之弗渝<lb/>
也誶曰青絇赤繶履之造兮由仁行義履之道兮履可化兮<lb/>
道不可槁兮非履之寳惟道以為寳兮展矣君子亦允蹈兮<lb/>
　　斬蛇劍<lb/>
　　　先是台人楊景義甞有是賦僕心壯之故復擬<lb/>
　　　其製以為後賦<lb/>
<pb n="KR4d0589_WYG_003-6b"/>
昆吾之鋼赤堇之英<hi>叶汪</hi>火烏之色彗雞之芒兹非赤帝子<lb/>
之劍而開卯金氏之王者乎當殷髙宗有事鬼方寔有神<lb/>
劍傳太上皇佩之以逰豐城之岡睠兹神室潛示鬼工<hi>叶扛</hi>
爾其合媧皇聚祝融走風伯檄雷公星流枉矢電掣妖虹<lb/>
曄曄煜煜氲氲瀜瀜霍然霧散颯然風從上皇於是而解<lb/>
佩而漢家之劍於是乎擅其雄爾乃粤砥歛白鵜膏瑩彤<lb/>
飛蜿蜒於秋水出夭矯於九重紫燄慘澹若煙生於火樹<lb/>
金鐶錯鏤疑血頷於驪龍掩夜光於龍泉太阿追飛形於<lb/>
<pb n="KR4d0589_WYG_003-7a"/>
畫影騰空剸蛟螭於水裔戮罔象於江中誇俠槩於趙客<lb/>
試利技於猿翁登盟壇以結信賜尸革以害忠泥切藍田<lb/>
之玉肉㫁南山之銅曾何足以盡其用而辱其鋒也哉故<lb/>
是器也天有所必授神有所不争襓以百寳之櫝欵以七<lb/>
星之銘精神自利孚尹旁升紫氣貫斗夜槖龍鳴恥匹夫<lb/>
之躍冶期真主以通靈茍大枋之一失寜滅迹於豐城彼<lb/>
白蛇之當道肉已帶夫鮑腥夫何督亢之七不能剚而博<lb/>
浪之椎不能攖必斯劍之一拔號鬼母之㝠㝠叱吒風雲<lb/>
<pb n="KR4d0589_WYG_003-7b"/>
礔礰雷霆洗澒塵於九宇開塞霧於三精四百年之基由<lb/>
是而唘而三尺之業於是乎成是宜陳之西序與赤刀而<lb/>
同位藏之武庫與黄鉞以同名填宗社之守器傳厯代之<lb/>
同榮嗚呼白蛇兵白馬刑漢佞興漢賊成感忠臣之疾視<lb/>
誓志士之結纓誅牀前之昵昵戮投閣之兢兢斬千里之<lb/>
青草落中原之黄星悼是劍之不可請也徒忠憤之填膺<lb/>
自靈金之府虚歸晉人之武庫胡逆順之罔辨與莽馘以<lb/>
同附宜煙燄之屬天累聖人之遺屨余猶喜是器之<lb/>
<pb n="KR4d0589_WYG_003-8a"/>
尚靈曰衝屋而去也賦已於是復招之以辭曰寳劍歸来<lb/>
乎毋上天扶正直提顛連寳劍歸来乎毋下土昭聲<lb/>
明偃威武寳劍歸来乎毋四方誅兇佞旌忠良大一統<lb/>
制八荒于千萬年奉我王<lb/>
　玉麈載蜀寳劍當安史黄巢之亂時劍皆生黒煙屬<lb/>
　天此寳劍之靈也然則晉人以逆馘與寳劍同藏武<lb/>
　庫之火安知非劍所致耶<lb/>
　　承露柈<lb/>
<pb n="KR4d0589_WYG_003-8b"/>
　　　按漢武故事建章宮作承露盤髙二十丈以銅<lb/>
　　　為之上有仙人掌擎玉杯以取雲表之露夫仙<lb/>
　　　人之事莊士所不道吾獨恠漢公卿未有議露<lb/>
　　　柈之非者至魏亦建于芳林園曹植且有銘遂<lb/>
　　　若習為故事余補漢人之缺為承露盤賦極其<lb/>
　　　盛而約之以正云<lb/>
當漢興之七十有餘載也為五葉之武皇國富兵強威<lb/>
武載揚北伐匃奴南平氐羌東定獩貊西通康郎珍貢<lb/>
<pb n="KR4d0589_WYG_003-9a"/>
集于宗廟謳歌叶于樂章繇是封泰山塞宣房立辟雍<lb/>
開明堂寳鼎既出芝房薦芳海効巨魚渥洼龍驤白麟朱<lb/>
鴈交走並翔符瑞来備天休滋章神人見而呼我以萬嵗<lb/>
方士進而唘我以休糧爾迺作柏梁造銅柱神明通天千<lb/>
門萬户太液開池神洲移嶼望翠蓬兮東方歎弱水兮中<lb/>
沮念青精之可飢憶龍根之可脯棗如𤓰而漫聞李如瓶<lb/>
而曷覩於是仙人有掌承露有盤擢金莖於雙立奠玉杯<lb/>
之特安取靈液於雲表和玉屑於晨餐殆将洗腥腐於肉<lb/>
<pb n="KR4d0589_WYG_003-9b"/>
食度生死於𤣥闗當其宵潤彤簾曙寒金索樹瘖𤣥蟬池<lb/>
警皜鶴凉風生於玉階灝氣薄乎羅幕感節序之易流傷<lb/>
形容之非昨豈知三危清墜百尺髙瀦融若丹汞錯若旒<lb/>
珠盤綴玲瓏疑清眸之泣鮫室杯傾滴瀝如明水之泫方<lb/>
諸痼者服之身痿兮載起老者飲爾顔朽兮還朱同吉雲<lb/>
之色味異姑射之空虚天子於是幸建章及柏梁馮玉几<lb/>
進霞觴邀西母之青使駐上元之瑤<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>歌法興𤣥靈之曲<lb/>
鼓飛瓊泠虚之簧酌我以天酒挹我以神漿配丹丘之寳<lb/>
<pb n="KR4d0589_WYG_003-10a"/>
甕陋莱山之綵囊徧賜羣臣流恩汪洋羣臣於是再拜上<lb/>
千萬壽天顔不老凋三光泰元神策一十二萬九千六百兮開<lb/>
皇祚於無疆則是盤也非徒戒武皇之淫慾寔将以資大漢之<lb/>
靈長者乎嗚呼仙掌折玉杯缺嶽圖既灰蟠核未茁海童不歸<lb/>
嵩呼亦歇感銅仙之自弔墮鈆涙於永别望脩門兮空歌白雲<lb/>
之鄉瞻茂陵兮孰返秋風之轍向非輪臺悔禍富民軫憂則彼<lb/>
孤髙之盤不傾漢家之大器而沆瀣之液不莩漢兵之積髏而<lb/>
武皇之雄其又不為龍死鎬池而鮑臭沙丘者乎吾猶悼當時<lb/>
<pb n="KR4d0589_WYG_003-10b"/>
公孫丞相夏侯始昌倉軍安樂相如夀王皆無益於正救<lb/>
而殿上小兒且以不儒不老雜譎誕而逢迎則知燕齊<lb/>
妖妄之士豈獨五利與文成嗚呼安得起阿衡太公之<lb/>
輩於斯盤也與之刻丹書之刻銘日新之銘以一洗武<lb/>
皇多慾之病也哉<lb/>
　　銅雀瓦<lb/>
　　　金華劉仲車得是瓦於里甿體半存且廢復完<lb/>
　　　以膠漆背有銅臺字左右篆銘有涪翁記云艾<lb/>
<pb n="KR4d0589_WYG_003-11a"/>
　　　城王文叔為洺川守得此於深水允謂古匪謬<lb/>
　　　故予為賦之<lb/>
客有陶唐氏甄名来自鄴下與會稽楮先生論交先生<lb/>
曰子辭髙而卑去合而分偃傲雨露譤避風雲将涵泳<lb/>
聖涯嚌嚅道真其出處得失之大故亦可得而聞乎甄<lb/>
曰唯唯惟漢建安大将軍操挾天子威芟夷羣盗瞻彼<lb/>
雒京宫室咸燒睠兹鄴土新厥層搆殆将追始志於譙<lb/>
東談詩書而訓甲胄也予泥塗之人稼穡是利大鈞有<lb/>
<pb n="KR4d0589_WYG_003-11b"/>
造適用於器以為太柔則坯太剛則甈和我以丹鋁濟<lb/>
我以火齊不剝脱不砥礪而出我于成剬繇是躡雲梯<lb/>
登金雀翼觚稜以特峙軼埃壒之混濁與燕黄金以争<lb/>
髙吾之承魏恩者亦不薄矣先生愀然曰枉而摶寜直<lb/>
而蟠蹈海絶秦畊野傲燕彼卧龍所不事石羯所不為<lb/>
非許月旦所評之奸乎子不登明堂上靈臺則已而何<lb/>
立鼎峙乎中州冒九錫於其間凌霄漢其若此故不如<lb/>
監門而抱闗甄曰馬既負乘雀亦告災嗟我鴛侶碎礫<lb/>
<pb n="KR4d0589_WYG_003-12a"/>
飛灰有幸不幸璜沉璧埋觧予逃難謾何取材陵遷谷<lb/>
易甘遯不諧越八百其厯而起我于深水之涯太守拾<lb/>
遺如獲渭潭太史審象如見傅岩青黄溝㫁律呂㸑焦<lb/>
千年瓦礫一日瓊瑶陶𢎞通譜撲滿絶交歙眉包羞端<lb/>
眼獻嘲直筆如杠欽鍔淬鋩泓然所蔵咳唾成章誅奸<lb/>
不死發徳彌光非吾斯文之一大昌乎先生啞爾曰大<lb/>
節一折萬事瓦裂雲斬其佞蘇泣其别吾子既創髙危<lb/>
宜悟明哲毁身削名埋照食渫又何聘几席之貴資筆<lb/>
<pb n="KR4d0589_WYG_003-12b"/>
削之直老忠義之研磨将何辭於孟徳子殆為銅臺之<lb/>
罪案於顙獨無泚而面獨無墨乎甄色如土不敢作聲<lb/>
扣之復鳴曰甄實頑鈍未周規矩多壽斯累懐璧而賈<lb/>
閲西陵之傳舍僅四紀而弗有舍金華之仙伯復流落<lb/>
乎誰手忽暗投乎渠農孰為甋而為玖分甘與破甑同<lb/>
棄而老㼽同朽投膠漆以自堅又為卯金氏之友也先<lb/>
生蹵然曰汝補陋于尺天孰與同文於天下也賣恥於<lb/>
於故國孰與尸解於九土也取弔於騷人孰與忘言於<lb/>
<pb n="KR4d0589_WYG_003-13a"/>
老圃也義士絶餐孰回西山故侯不名孰奪東陵為子<lb/>
計者野雞拔尾林鹿閟聲又何起缺足於半士志折脅<lb/>
於客卿魏既失之而弗能有黄既得之而弗能留自謂<lb/>
求田而問舍又崛強而依劉徒知三獻以為寳未知一<lb/>
毁而解仇者歟已矣乎器以名而累形兮名以盗而亂<lb/>
實非夫人之具眼兮孰封黥而謝躄豈擲地而金聲兮<lb/>
猶未忘於瓦礫削欵識與瘞文兮庶還初而返質甄廼<lb/>
蹷然而起退而徼中書生紀先生之纂述<lb/>
<pb n="KR4d0589_WYG_003-13b"/>
　　八陣圖<lb/>
遐哉邈乎蠶樷故墟劍閣峥嶸兮石棧縈紆車不得而<lb/>
運兮馬不得以驅非王業之所基兮徒抗險乎中都帝<lb/>
中山之苖裔兮廼獨厄此斗隅黄星射乎宋野兮强猘<lb/>
狺乎江之東偉伏龍之感激兮起左顧乎隆中允識時<lb/>
之俊傑兮吞餘子於一空圖八陣以用武兮秘先天而<lb/>
獨得六十四之成算兮本馬圖之全畫三十二之岐分<lb/>
兮妙隂陽之互宅天地衝軸兮風雲盤辟龍飛鳥逝兮<lb/>
<pb n="KR4d0589_WYG_003-14a"/>
蛇蟠虎翼撓之無迹兮運之無方進退不愆兮出沒靡<lb/>
常竒不失於正正兮恠不越於堂堂伏至動於至静兮<lb/>
寓能柔於能剛喻以常山之蛇勢兮曾未測其望洋巴<lb/>
之水兮砯崖折壁峽之濤兮風霆礔礰彼箕張而翼布<lb/>
兮曾不轉其鬼石非神物之隂衛兮孰萬夫之捍力想<lb/>
貔貅之對壘兮指白羽之一麾運縱擒於掌握兮算不<lb/>
出於八竒賊之望而走兮甘巾幗之受雌按渭濵之所<lb/>
屯兮實鼎國之王師自風后之有圖兮肆獯蚩之赫伐<lb/>
<pb n="KR4d0589_WYG_003-14b"/>
逮尚父之六弢兮佐牧野之黄鉞孫吴馬之剽掠兮徒<lb/>
生靈之肉血鄙敗事於腐儒兮彼譙生其又何法兹八<lb/>
陣之獨覺兮軼軒皇與大老曰流馬與木牛兮又神機<lb/>
之所造歘中營之告變兮哀夫人之奪蚤訖黄芒以當<lb/>
天兮掩炎精之皜皜嗚呼西望岷峨兮南泝錦江山川<lb/>
相繆兮地老天荒歌梁父兮釃吾觴招謫仙兮呼子長<lb/>
訪魚復之砂磧兮弔廣都之戰場雖武無用於今之時<lb/>
兮亦以發吾文之氣剛<lb/>
<pb n="KR4d0589_WYG_003-15a"/>
　　鐵箭<lb/>
　　　事見臨安志箭今在杭城外南新橋北大若杵<lb/>
　　　然鏃首出土面人撼之可動而不可拔也父老<lb/>
　　　云掘土深則箭隨土陷培以土則隨土以髙此<lb/>
　　　其神異也<lb/>
絶折水之横江兮睇天目之游龍挾訪古之碩生兮憇<lb/>
予以龍陽之新宮忽臨睨夫夷塹兮鉅鏃磸乎其若舂<lb/>
故老指以告予予曰錢王之鐵箭也若鼎水之號弓兮<lb/>
<pb n="KR4d0589_WYG_003-15b"/>
羌至今猶睠睠也方開平之四禩兮新沙築以成堤陽<lb/>
侯不受吾職兮将沼國而鯨鯢王馮馮以赫怒兮閲羣<lb/>
彀於水犀憤一矢以加遺兮敵海若使不西奠西民於<lb/>
衽席兮實神姒之功齊觀周棠以存召兮過漢渠而想<lb/>
白矧兹矢之未亡兮留全吳之霸澤吾想矢之經工兮<lb/>
實取乎赤堇之銅奮神槌乎豐隆兮鼓神鞲於祝融聿<lb/>
是矢之躍冶兮豁月星之晦蒙資要离以釁血兮誓干<lb/>
莫其争鋒於是服以百寳之室兮發以千鈞之弩乘風<lb/>
<pb n="KR4d0589_WYG_003-16a"/>
雲以奮旅兮揺白月之大羽射長矢於天狼兮誅宏昌<lb/>
若鼷䑕裹山林以錦綈兮迎父老以毬馬霸吳越而奄<lb/>
有兮允一時之雄武也吾嘗觀勍濤於江上兮愁鬼憤<lb/>
之依慿譟旗鼓以北下兮陳昆陽之千兵波躍櫓如慶<lb/>
忌兮浪擘山如巨靈紛望景而辟易兮羌孰得而與京<lb/>
兹持滿而一激兮心金石以貫之海若為予退舍兮豈<lb/>
人力之能囘<hi>叶為</hi>迺知卓山而泉湧援戈而轉日一沉勇<lb/>
之激兮羌不速而疾也彼漢皇之武畧兮决瓠子以興<lb/>
<pb n="KR4d0589_WYG_003-16b"/>
歌楗淇園之竹落兮終慮殫而為河彼秦王之雄發兮<lb/>
傳虜箭以肆夸脱突厥之虎穴兮危長矢其㡬何故知<lb/>
吳越之鐵箭兮可與貫隼之肅楛東房之垂竹厯百世<lb/>
而不磨也客有㱔酒江上而和之以歌曰三箭兮天山<lb/>
壯士歸兮漢闗一箭兮海帖左江右湖兮按以萬堞占<lb/>
斗氣兮江之干泣鬼母兮雷霆拔山逐飛劍兮劍上天<lb/>
㱔故國兮三千年<hi>父老云此矢則龜目紅矣</hi>
　麗則遺音巻三<lb/>
</p>
<p>
</p>
  </div>
<div>
<head>麗則遺音卷四</head> <lb/>
    <p>
<pb n="KR4d0589_WYG_004-1a"/>
欽定四庫全書<lb/>
　麗則遺音卷四<lb/>
　　　　　　　　　　　　元　楊維楨　撰<lb/>
　　狩麟<lb/>
　　　獲麟之説諸家不同或謂秦西興之瑞或謂漢<lb/>
　　　受命之符或謂夫子将歿之徴或謂夫子經成<lb/>
　　　之祥修母致子之説盖陋矣近代傳經者遂比<lb/>
　　　於韶成之鳯夫以麟為應經而出是麟之靈也<lb/>
<pb n="KR4d0589_WYG_004-1b"/>
　　　出而見獲靈何在焉故公羊以為異而杜氏謂<lb/>
　　　春秋感麟而作經因以為終其理為長吾夫子<lb/>
　　　固嘗歎鳯鳥不至葢歎道之窮而帝王之瑞不<lb/>
　　　出也大野之麟胡為乎来哉因獵而獲則是麟<lb/>
　　　混於羣獸而為虞人之所擒耳獲之云者悼之<lb/>
　　　之辭也悼之者悼其出非時而為虞人之所擒<lb/>
　　　也故聖人感之作春秋絶筆於獲麟之句所感<lb/>
　　　而作因以為終故獲麟後二嵗而孔子卒矣何<lb/>
<pb n="KR4d0589_WYG_004-2a"/>
　　　瑞之足云乎王通氏謂以天道終者即此意也<lb/>
　　　故今亦不能外是説而為賦<lb/>
昔素王之作經也其感乎麟之瑞乎且天之未喪斯文<lb/>
兮鳯鳥已不至也天之将喪斯文兮麟又胡為而出<hi>叶吹</hi>
也于嗟麟兮祥乎異也吾聞𤣥枵之精首四之靈抱至<lb/>
仁之性拔不類之形心兮好生趾兮不踶角兮不觸顁<lb/>
兮不抵音純美兮協律呂歩周旋兮中規矩出惟應期<lb/>
兮居必擇所不犯擭穽兮不罹網罟稽之在古或遊於<lb/>
<pb n="KR4d0589_WYG_004-2b"/>
苑或争於囿或出於郊或在於藪匪家所蓄不世而有<lb/>
仁主在位靈獸來擾<hi>叶受</hi>繄王風之下降彼潜形其已久<lb/>
嗟嗟𤣥聖衰姬紱麟負一角而困世蹇蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>於風塵削<lb/>
迹于衛兮伐木于宋接淅於齊兮絶糧於陳雒龜不出<lb/>
兮儀鳥不至周公無夢兮亞聖隕身驗天道兮如彼察<lb/>
人事兮如此道不行兮吾其已矣仁哉麟哉胡為来哉<lb/>
生不逢聖虚其應出非其時失其歸西狩之獲世所疑<lb/>
反袂拭面涕沾衣春秋制作亶在兹彼以為底文成之<lb/>
<pb n="KR4d0589_WYG_004-3a"/>
祥兮何見踣於鉏商也以為悼将歿之徴兮豈樂天之<lb/>
稱聖也聖逹乎其位兮麟實瑞乎后皇聖出非其時兮<lb/>
麟遂異乎素王彼大野之所獲兮又何異夫犬羊誶曰<lb/>
時之治麟為瑞吁嗟麟兮時之否麟為異吁嗟麟兮為<lb/>
春秋之所起為春秋之所止吁嗟麟兮<lb/>
　　神羊<lb/>
　　　按異物志東北之荒有獸名獬豸狀如羊而一<lb/>
　　　角性至忠見人鬭則觸不直者聞人論則咋不<lb/>
<pb n="KR4d0589_WYG_004-3b"/>
　　　正者古以任法吏比之予獨悼髙元禮所教其<lb/>
　　　奴侯思止之言而有以不學辱豸者因感而為<lb/>
　　　賦<lb/>
異矣哉毛族之中有至忠之表至直之風青衣翠羽突<lb/>
角孤峰骨如立鐵心如渥丹<hi>叶東</hi>耳通腦而匪鶚首卬定<lb/>
而非熊食必擇夫芳薦棲必偶夫孤松歩不罹於機擭<lb/>
鳴實中乎金舂盖甞出乎軒轅之世而用乎放勲之宫<lb/>
帷薄以之而取肅狴犴以之而折中迨乎芉國獲兹神<lb/>
<pb n="KR4d0589_WYG_004-4a"/>
羊秦奪后服䁑乎爾肱故任法吏象之則冠為恵文班<lb/>
為押綱朱繡乎衣裳鐵石乎肝腸甘摧身以立勇擔碎<lb/>
首以全剛佞山觸而必折狠石碎而莫當龍鱗敢於批<lb/>
逆薤本嚴於拔強故其㫁如咎繇决如弦章<hi>齊桓獄臣</hi>刺如<lb/>
葛<hi>豐</hi>鮑<hi>永/</hi>按如綱<hi>張/</hi>滂<hi>范</hi>髙臺為之震電白簡為之飛<lb/>
霜皇綱以之正國法以之張斯無愧任法獸之稱號而<lb/>
有以立恵文冠之顔行故是獸也上應乎法星地尊乎<lb/>
柏府其揚若鷹其視若虎<hi>晉崔鴻為中丞號老虎</hi>名配乎皂雕<hi>王志</hi>
<pb n="KR4d0589_WYG_004-4b"/>
<hi>愔號皂雕御史</hi>號儕吾驄馬<hi>桓典號驄馬御史</hi>顯則麟儀而鳯師隠則<lb/>
狐號而鰍舞彼其峻酷有鷙碩貪有䑕貂不足兮狗續<lb/>
鷹既蒼兮虎乳麋耗我穀禄流離我子女又有志梟兮<lb/>
聲鳯行獍兮軀麟懐狼子之性詭騶虞之仁雜糅我邪<lb/>
正回惑我偽真法雖嚴於疾惡帝實難於知人非爾一<lb/>
觸兮枉直之行辨一咋兮正譎之論分則壬人何由而<lb/>
膽落善類何由而氣伸嗚呼蟬之戴也僅取其潔貂之<lb/>
服也徒尚其温曷比兹獸匡正義存此其儀在位而比<lb/>
<pb n="KR4d0589_WYG_004-5a"/>
徳載于圖而絶倫者也夫何不識字之有譏為任法臣<lb/>
之所辱遂有自截爾角自塗爾目<hi>郭彰嘗言劉暾御史曰我能截君角</hi>踞<lb/>
南牀而成癡<hi>南牀曰癡牀言至此者皆驕傲而癡也</hi>毦白筆以自福<hi>辛毗曰御</hi>
<hi>史簮白筆以奏不法今直備位但眊筆而已</hi>名或移於白兎<hi>王𢎞義事</hi>檄或過於<lb/>
狼毒<hi>同上酷吏事</hi>是不悖吾豸之辨紫朱而失吾豸之明直<lb/>
曲者乎亂曰皇天開乎正氣兮比叶氣而生嘉草為指<lb/>
佞兮獸為觸邪莽師<hi>劉歆</hi>賣國兮李父<hi>輔國</hi>悖家金谷拜塵<lb/>
兮<hi>石潘</hi>柿林聚汙<hi>王任叔文</hi>何爾獸之弗如兮乃心異乎匪他<lb/>
<pb n="KR4d0589_WYG_004-5b"/>
冠鐵柱兮峩峩循吾繩兮不頗雖不量鑿以正枘兮矢<lb/>
余心其不阿<lb/>
　　些馬<lb/>
　　　楊子至錢清之明年舊乘馬老而不任遣奴錢<lb/>
　　　塘市壯馬奴得賈胡馬濟江中流隂霧四合風<lb/>
　　　浪猝作舟如颺箕奴與馬㡬溺幸而濟奴歸語<lb/>
　　　主曰主福得良駿良駿㡬累僕意者西域異種<lb/>
　　　神物所忌恐非主廏中物也至則格應于圖誠<lb/>
<pb n="KR4d0589_WYG_004-6a"/>
　　　良駿也在度為騋在嵗為<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>身如織文蹄如截<lb/>
　　　鐵首卬渴烏耳插卓錐尾如流彗目如方諸主<lb/>
　　　人賞其神駿抖其風塵命奴洗馬西江之濆馬<lb/>
　　　臨流振而嘶嘶而踴已而泳於中流莫知所逝<lb/>
　　　奴告主人主人蹢躅西江上皇皇焉計無得而<lb/>
　　　挽則自咤曰鹺官賤役也良駿天骨也駕天骨<lb/>
　　　于賤役之地使屈首喪氣若跛牂纍狗宜駿之<lb/>
　　　見水泳而去主者不得有也主人悲不自己廼<lb/>
<pb n="KR4d0589_WYG_004-6b"/>
　　　辭而些之曰<lb/>
吁嗟駿乎汝其麋沒九淵填于海鰌之空乎抑越景超<lb/>
光以返于房星之宮乎将升崑崙抑負瑞圖化滎河之<lb/>
龍乎其将覲湘纍以從其忠乎毋亦皜車白乘隨革屍<lb/>
之憤忽徃忽来於江中乎又辭曰靈竒俶儻生渥流肉<lb/>
鬉星尾文龍虯協圖特出兮應世求嗟我何幸兮逢沙<lb/>
丘逝八極兮隘九州觀閶闔兮歴玉臺以遨遊忽泳水<lb/>
兮為龍為龜<hi>叶丘</hi>重瀾馳逐兮奴不善泅鹽車坎壈兮為<lb/>
<pb n="KR4d0589_WYG_004-7a"/>
駿愁逝一躍兮釋累而離尤吁嗟奫淪兮蓄恠幽三角<lb/>
八尾兮狶鬛牛頭嵓牙嚃口兮嚪海舟嗟爾駿兮紛逢<lb/>
仇駿不歸来乎貽我憂超越倒景兮乗雲浮駿兮来歸<lb/>
乎江險不可以久留<lb/>
　　罵蝨<lb/>
　　　楊子自鐵崖山中客錢塘初宿市舍脅未暖席<lb/>
　　　有物㗱身若芒刺然已而㗱肉皆起癮疹十指<lb/>
　　　爬搔不得停搔訖即成瘡痏亟命童秉燭枕褥<lb/>
<pb n="KR4d0589_WYG_004-7b"/>
　　　間了無一物復睡則㗱如故遂挈胡牀露坐待<lb/>
　　　旦明日問舍長舍長曰此璧蝨也當兹旱氣熇<lb/>
　　　然城中舍皆是物問何狀命童剔牀笫空出之<lb/>
　　　蝨非蝨蚤非蚤以爪掐之其臭令人嘔惡楊子<lb/>
　　　歎曰異哉有是物也昔玉溪生荆舒老人先後<lb/>
　　　為嫉蝨之作而未有指斥是物者豈其潛於昔<lb/>
　　　而出於今抑其幸見漏於指斥也余既楚其毒<lb/>
　　　迺作文罵之曰<lb/>
<pb n="KR4d0589_WYG_004-8a"/>
維爾蝨之種類不一也在狗類蝇在牛豕類蟢在人處<lb/>
緇而白處白而緇者其么若蟻不知又有爾類皤腹而<lb/>
輕身纎足而勁觜或青或紺或黄或紫白晝潛蔵昬黒<lb/>
坌起脱走如珠狙刺如矢使人脇不得以帖席肱不得<lb/>
以曲几追蹤捕痕若亡若存遁景朽空㓕跡宻紋湯沐<lb/>
所不能攻掌指所不得捫但見肉斑燐其成瘭膚窒栗<lb/>
其生龜<hi>音親</hi>怒牀几而欲剖避衾褥而欲焚嗚呼爾蝨兮<lb/>
蜂則有蠆兮蜂可祛蝎則有螫兮蝎可誅嗟爾么類孰<lb/>
<pb n="KR4d0589_WYG_004-8b"/>
能屠騰蛇神兮殆即且即且狡兮制蟊蛛嗟爾么類又<lb/>
誰呿咨大化之好生恐一物之弗紓胡爾惡之兼毓為<lb/>
吾人之毒荼飽膏血之毒觜資肥腯之臭軀吾将上告<lb/>
司造殄爾類非無辜也辭畢是夜夢有被𤣥衮裹絳幅<lb/>
而至者若有辭曰吾即見罵爾文者辭義既嚴敢不退<lb/>
避然吾小毒小臭爾亦知世有大毒大臭者乎奸法竊<lb/>
防妨化圮政剥人及膚殘人至命闞若豺虎盩甚梟獍<lb/>
此非大毒大臭者乎為國之病而司臬不屏其或分民<lb/>
<pb n="KR4d0589_WYG_004-9a"/>
曲直任國是非義無避位仁不讓師則丹書是絓皂櫝<lb/>
見遺彼大毒臭又何憚不為乎且吾起伏適節消息乘<lb/>
機白露洒空勁風吹衣蟬脱而退莫知予之所歸子試<lb/>
絜夫大毒者毒無已時大臭者臭無窮期孰為可詈不<lb/>
詈乎子不窮南山之竹以為辭而詈予瑣瑣不已戲乎<lb/>
於是楊子增憤加怖涕泗不支霍然而覺不知蝨之所<lb/>
之<lb/>
　　秬鬯<lb/>
<pb n="KR4d0589_WYG_004-9b"/>
曰若稽古列山氏兮農用天下百榖利兮彼美靈苖非<lb/>
虋芑兮一稃二米獨異秠兮聖人有貴取為醸兮和以<lb/>
鬰金涗醆盎兮汁獻<hi>音莎</hi>出香芬其暢兮臭以逹隂鬯實<lb/>
尚兮酌彼黄流輝玉瓉兮社壝禜門纍瓢展兮凡祼<hi>讀曰</hi>
<hi>埋</hi>凡疈<hi>乎逼反</hi>有概散兮或嚴大肆共其渳兮掌以鬯人<lb/>
美潔誠兮孚于上下通三靈兮思昔公旦卣有命兮詞<lb/>
曰明禋禮何盛兮召公維翰繼受釐兮文侯捍艱亦受<lb/>
賚兮晉侯再拜敢畔君之賜兮彼魏公九錫何休命之<lb/>
<pb n="KR4d0589_WYG_004-10a"/>
悖兮吁嗟秬鬯生世世兮薦徳報功我思古之制兮<lb/>
　　蓍草<lb/>
　　　予比年以来喪訟病患交侵並集毗陵孟侯宗<lb/>
　　　鎮屢為予布策蓍之無以謝不敏退而作蓍賦<lb/>
　　　且復作憂釋以自廣此又予之心蓍也<lb/>
客有靈氛手執筳兮恵而告我草之靈兮上蔡之野少<lb/>
室陽<hi>叶刑</hi>兮孕毓隂陽葆元精兮仁風㫄翼甘露零兮神<lb/>
龜下守紫霧騰兮燁燁煒煒盈百莖兮辟易神奸賛幽<lb/>
<pb n="KR4d0589_WYG_004-10b"/>
明兮收厥枯荄復精氣兮擇賢而畀稽疑志兮韜以纁<lb/>
帛皁囊閟兮納於櫝中北牀置兮楗策定數發貞悔兮<lb/>
粤若定策肇義皇兮厯代是寳假有常兮相乎靈龜孰<lb/>
短長兮塗山之兆夏后王兮百榖之筮周室昌兮國家<lb/>
将興必有祥兮神㡬發動亦孔彰兮大哉聖人參天地<lb/>
兮鬼神吉㓙不相悖兮何智有所不勝人有所不逮兮<lb/>
畫方者矩畫圓者規兮嗟彼枯莖物有所濟兮爾有大<lb/>
疑謀及筮兮我聞其言如醉醒兮我有太疑所未明兮<lb/>
<pb n="KR4d0589_WYG_004-11a"/>
請索藑茅為余正兮盗蹠考命顔閼生兮陽虎據位孔<lb/>
卒行兮或弱冠司衮而七十食牛兮或三葉皓首而七<lb/>
世珥貂兮或死减以賂而宫以幽兮或捐印俱走而閣<lb/>
以投兮姣好嫫女惡孟娵兮寳器康瓠擲天璆兮𤣥秬<lb/>
焚棄鉤吻以為羞兮吁嗟乎斡流廻冗紛推遷兮禍福<lb/>
去就我不知其然兮於是靈氛端策為余占兮卦遇𤣥<lb/>
鳥曰道無慊兮汝獨脩潔衆皆貪婪兮毋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>爾直而园<lb/>
爾亷兮天其未定天懵懵兮亦既有定靡弗勝兮逍遥<lb/>
<pb n="KR4d0589_WYG_004-11b"/>
自然與道息兮毋惑所不通確守而則兮占言惟吉𤣥<lb/>
鳥白兮再拜吉占服之無斁乎<lb/>
　　琴賦<lb/>
　　　天台蔡仲玉以琴訪予水南山北樓希音跫然<lb/>
　　　而無近世新聲之變葢蔡君力執古道而深造<lb/>
　　　樂情者也於其别也作琴賦以贈<lb/>
伐孤桐兮龍門斬靈梓兮泗濵配美木兮隂陽繩朱絲<lb/>
兮君臣准遺則兮泰皥比正律兮伶倫成緑綺之雅製<lb/>
<pb n="KR4d0589_WYG_004-12a"/>
于以御夫至人葢其理中和復精真宣八風明彛倫感<lb/>
天地動鬼神桑濮不能間其邪而鄭衛不能入其淫者<lb/>
也夫自虞歌既杳襄教不宣東市絶調髙山毁絃黄鍾<lb/>
擯棄正始沈焉鼃咬遷變下俚嗑焉歎人器兮俱喪孰<lb/>
能傳其不可傳吾子佩焦尾象前賢蹴子野排田連起<lb/>
千載而非後追太古而無前得非瘖萬雌而雄鳴藹凡<lb/>
翅而孤騫者耶爾其觚酒登爐薫爇僎清風介朗月拂<lb/>
素雲揮白雪朱絃既絲玉指作<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>宫羽相宣角徴參發<lb/>
<pb n="KR4d0589_WYG_004-12b"/>
雅韻依永長歌赴節愉焉欵欵悽焉屑屑蕩焉裔裔菀<lb/>
焉咽咽繹焉如縈擸焉如折汜焉如沸刜焉如竭煥若<lb/>
春温<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>若甘霖粲若榮葩蕭若枯林髙者拔焉而峻下<lb/>
者濁焉而沉急者矢焉而激緩者紆焉而深央央坎坎<lb/>
噦噦愔愔鏗鏗磕磕栗栗淋淋如冷泉漱澗籟動谷鳴<lb/>
如巫山夜雨隴水秦聲如村翁野老之嬉笑如鶯喉鵒<lb/>
語之吚嚶如大風飄瓦而軯磕如胥濤鼓譟而漰渹至<lb/>
若詳其曲引則優柔温淳長飬恢渾郁乎南風之薫也<lb/>
<pb n="KR4d0589_WYG_004-13a"/>
融怡和順溥博沉濬洋乎流水之潤也愴怳坎壈怵惻<lb/>
怛憯戚乎履霜之慘也憔悴虺尵徬徨低徊摧乎别鶴<lb/>
之哀也其憂也深其思也長其樂不淫其哀不傷滌煩<lb/>
決塞導和飬康懲躁寛鄙立懦摧剛可謂至徳之精音<lb/>
而三歎於一唱者矣已而中聲五降均曲成闋簉弄向<lb/>
闌敏手暫輟銀蟾在天星漢明㓕主寳頽然仰視空闊<lb/>
於是命酒起舞而為之歌曰搴芳洲兮芙蓉拏扁舟兮<lb/>
葦樷𣺌極浦兮千里望逺岫兮横空吾將與子泝洞庭<lb/>
<pb n="KR4d0589_WYG_004-13b"/>
歴九峰登玉霄攀閬風招漁父之徃棹兮探湘靈之<lb/>
遺踪訪遐奏於渭子兮引髙吟於泰容窺人寰而曽<lb/>
舉兮託遺響兮無窮舉天籟以成吾音兮寫余心<lb/>
之太沖又何有乎虧成兮三尺之桐<lb/>
　　杖賦<lb/>
　　　余今年初度踰强年之二已有子貢倦而願息<lb/>
　　　之心故吏四明魏䩨得鐵靈杖以夀余因感而<lb/>
　　　賦酒餘且命䩨歌之以自強<lb/>
<pb n="KR4d0589_WYG_004-14a"/>
伊珍木之託根兮乃在儋崖之山孕祝融之火徳兮食<lb/>
炎海之醎次得大椿之春秋兮曾不計年之㡬千絜其<lb/>
長兮恊八尺之度圍其大兮倍徑寸之圜爰有至人制<lb/>
其自然不彫不削樸全其天觸頭角兮豸起鏗指甲兮<lb/>
金宣争青藜之吐燄陋邛竹之中乾臨葛陂而未化配<lb/>
九節以不刓空而擲之若雷公掣火逐烏尾之蜿蜒握<lb/>
而即之若飛仙縮劍袖青虵之連蜷故假其威可以折<lb/>
衝乎外侮論其夀可以竊比乎銅仙昔太師之謝疾<hi>孔光</hi>
<pb n="KR4d0589_WYG_004-14b"/>
賜靈夀以優賢迨元老之褒崇<hi>楊彪</hi>亦延年之寵頒自非<lb/>
髙年與碩徳尊更老之衣冠若盗聲之處士<hi>樊英</hi>曾何足<lb/>
以上煩兹珍木之自重不與鳩玉以同班茍所杖之非<lb/>
人固不如隨策於魯連顧斯杖之納交適先生之觧官<lb/>
當先生今年之初度去杖鄉之期尚十有九年胡爾杖<lb/>
之介夀相世歩之多艱先生方倦游而欲息復賈勇而<lb/>
挽前鄙丈人之荷蓧招太乙而吹烟或梯之以奔月或<lb/>
跨之以入淵或採桃核於西崑之池或摘菡萏於太華<lb/>
<pb n="KR4d0589_WYG_004-15a"/>
之巔凌萬里於一息歘曾舉於九闗排閶闔以自許誓<lb/>
持危而扶顛托六尺以不負心寸鐵以同堅兹鐵靈之<lb/>
為杖㣲斯人其孰専既託先生之金石長與君兮周旋<lb/>
重為歌曰杖兮杖兮爾之生也勁且良又靈且夀兮神<lb/>
隠顯之不常山中之人兮夀而康今何日兮杖以自强<lb/>
與爾杖兮相羊鬼工避射兮豺虎避倀與爾杖兮靈長<lb/>
崆峒齊道兮南極齊光與爾杖兮既安且臧慎勿見水<lb/>
踴躍去變為干將<lb/>
<pb n="KR4d0589_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　麗則遺音卷四<lb/>
</p>
<p>
</p>
  </div>
<div> <lb/>
    <p>
<pb n="KR4d0589_WYG_005-1a"/>
附録<lb/>
　　荆山璞賦　　　　　　　　　　謝一魯<lb/>
吾嘗挾秋空之飛仙夜躋太華之危巔闖牛斗之消息<lb/>
覩神光之燁然白氣殊虎丘之金精紅光異古獄之龍<lb/>
泉温其瑞靄之明潤無廼荆山竒璞之寳煙乎是山也<lb/>
派分南北之條脈界龍門之河侔大行之演迤嫓王屋<lb/>
之嵳峩北揖翠於賀蘭西鑒白於蓬皤鍾𤣥黄之磅礴<lb/>
萃隂陽之至和孕粹質於山骨晦美材於嵓阿狀假色<lb/>
<pb n="KR4d0589_WYG_005-1b"/>
於蠟丸紋布爪於仙娥斥抵鵲之輕議陋種石之𫝊訛<lb/>
也方其深韜神彩匪衒精瑛土不泉而澤潤木不春而<lb/>
敷榮抱雕琢之全器飬天真之混成不求知於隋卞價<lb/>
黙重於連城保厥美以待聘類有道之儀形及至王命<lb/>
徵材哲匠搜竒罄崑岡之異産摭藍邑而無遺乃窮其<lb/>
幽乃陟其危忽至珍之神遇爛光華之陸離威暴嬴其<lb/>
莫攘資萬鎰其焉輸付良工而制器甘磨礱之靡辭湛<lb/>
秋水之無痕瑩春氷之不疵什襲珍上方之璽五瑞輯<lb/>
<pb n="KR4d0589_WYG_005-2a"/>
邦國之圭亦比徳於君子<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>環珮其相隨按歩趨之節<lb/>
奏則肆夏而中采齊若乃瑚璉璋瓉之器蒼璧黄琮之<lb/>
類或飾朝覲之盛儀或潔郊社之明祀華治世之文物<lb/>
擅廟廊之至貴於是琅玕厚顔玟瑰懐媿夜光明月南<lb/>
金火齊皆立下風而不可與並議也嗚呼物以質美而<lb/>
見珍士以材徳而登崇想荆行之育秀實楚玉之攸鍾<lb/>
咸韞櫝而需時豈抱泣於途窮嗟碔砆之下材費琢磨<lb/>
之㣲功忝藍田之雙璧追玉樹之遺風乘寳賢之盛際<lb/>
<pb n="KR4d0589_WYG_005-2b"/>
豈信美而不庸倘玉人之一顧庶觀光於羣玉之峰<lb/>
　　　　　　　　　　　　　　　　孔　澮<lb/>
繄荆山之精兮鍾南慧之地靈大和坱圠兮至寳以生<lb/>
偉兹璞之孕瑞兮后祗協而儲禎嗟一巻之未剖兮妙<lb/>
腹藴而天成蔵瑰竒於山骨兮羌匪瓊而匪瑛若一規<lb/>
之渾淪兮含太極於素形春陽動地兮若燠而栗凉飈<lb/>
掠木兮若振而聲火流石裂兮崖屋借䕃林谷凝沍兮<lb/>
託温以榮雲興而白虬晝見日出而晴烟曉蒸鏟彩薄<lb/>
<pb n="KR4d0589_WYG_005-3a"/>
昆岡之燄含輝失夜光之明山暉而暖翠欲滴木潤而<lb/>
寒梢擁青璆琳琅玕晦形而隠質瑶琨琬琰遁魄而韜<lb/>
英苟是璞之不遇終茲山而鎮寜幸卞和之賞識躋茲<lb/>
璞而上升璞遇和而益重和遇璞而弗輕肯韞匵而緹<lb/>
襲願持獻於明廷錯碔砆而莫辨奄擲地而鏗鍧嗟再<lb/>
獻而再刖仰泫泣而拊膺蹇至璞之我厄羞持此而焉<lb/>
徵矢予心而弗渝益抱璞而兢兢感嗣主之見知致良<lb/>
工而起驚剖一殻之鴻濛判玉石於衡平諧明識之一<lb/>
<pb n="KR4d0589_WYG_005-3b"/>
顧寔價重於連城嗚呼和不自寳故獻厥君楚不此寳<lb/>
惟寳善人謂此寳之遇邪故楚得以歸乎趙謂此寳之<lb/>
不遇邪故趙得以反乎秦嗟秦城之不償賴相如之至<lb/>
人復全璧以我歸寜久屈而終信猗歟我元一視同仁<lb/>
所寳惟賢多士彬彬明廷列圭璋之聞望朝著鏘珂珮<lb/>
之搢紳玉堂之風月如畫奎章之瑶閣飛雲昂昻瑚璉<lb/>
之器煌煌席上之珍登賢能於天府徴黎獻於海濵各<lb/>
懐材以自見孰抱璞而隠淪愚生斯世琢磨日新惟善<lb/>
<pb n="KR4d0589_WYG_005-4a"/>
賈以待沽保厥美於忠貞外璞質而弗章内玉徳而存<lb/>
誠際明良之嘉㑹登風雲之要津叫閶闔之九重披琅<lb/>
玕以自陳<lb/>
　　　　　　　　　　　　　　　　文逢原<lb/>
客有仰觀乾象俯辨坤方睇翼軫之淪精知至寳之韜<lb/>
光歩熊繹之故墟凛寳氣之厖凉朝發軔於方城夕弭<lb/>
節乎荆之陽擿鬼神之奸秘唘山澤之天蔵眩神光之<lb/>
霍暉得美璞於崇岡觀其陽紋綜錯隂縵緼絪瑶草藉<lb/>
<pb n="KR4d0589_WYG_005-4b"/>
其虹光碧蘚暈其龍鱗散餘彩之庚庚凝孚尹之繽繽<lb/>
信太和之精粹鍾元氣之真淳毓自異於璠璵夫豈混<lb/>
於矼珉超楚産而夐絶匪砮丹之與鄰韜至美以内藴<lb/>
煥明徳之外新昭聞望之顒顒儼文質之彬彬渾兮太<lb/>
樸温其陽春闡珍燭乎岷嶓之𩕳流液濺乎江沱之濵<lb/>
以之為圭璧可輯瑞於皇家以之為瑚璉可薦禧於明<lb/>
神藍田之質不為麗垂棘之璧未為珍是宜曠千載<lb/>
而亦遇夫豈輕售而自陳者哉於是拭之以𤣥纁之宻<lb/>
<pb n="KR4d0589_WYG_005-5a"/>
麗濯之以滄浪之清漪重之以什襲藉之以重緹聞楚<lb/>
王之貴寳也厯郢都而獻之王方雜百寳以零亂眩衆<lb/>
目之盱眙寸珠照乘兮錯落尺璧連城兮陸離競華藻<lb/>
於錙銖角纎巧於毫釐勃然頋謂羣臣曰彼可謂懐樸<lb/>
以自售而獻芹之無知吾觀其所獻者特渾然而圭角<lb/>
不露樸然而質實無竒得非相與為欺乎廼具憲章爰<lb/>
勑有司錫之以踊拒之以辭客乃益允信以自寳終不<lb/>
忍於遐遺望君門而再獻責愈嚴而愈危於是喟然而<lb/>
<pb n="KR4d0589_WYG_005-5b"/>
歎戚然而噫曰吾寜混跡碔砆乎抑将自衒其瑾瑜乎<lb/>
吾寜韞匱蔵諸乎抑将待賈沽之乎物固各有所遇兮<lb/>
遇固各有其時鑒至寳於未遇兮匪知音其為誰遂抱<lb/>
璞沉吟矢之以詩曰璞楚産兮岳示炳靈坤珍萃兮紛<lb/>
此内美渾然天成徳無媿兮玉以比徳蹇余好脩不遐<lb/>
棄兮抱彼璞兮或三獻兮為國之瑞兮<lb/>
　　　　　　　　　　　　　　　　范　琮<lb/>
繄荆山之蜒蜿而特起兮奠南服之名州鬰至和之輪<lb/>
<pb n="KR4d0589_WYG_005-6a"/>
囷兮鍾美璞於巖幽洞孚尹之㫄射兮光陸離之暳暳<lb/>
外雖質而中則富兮豈碔砆之同類發竒祥於道側兮<lb/>
良何玉之久湮茍獲用於瑚璉兮亦斯璞之稱情爰見<lb/>
遇於和氏兮涕淋浪而悼兹曰昔至寳之不沒兮今何<lb/>
困於塗泥廼三沐而三薫兮暨什襲以珍蔵彼燕石而<lb/>
猶或偶兮人何易此以為常遂齋沐以上獻兮冀君王<lb/>
之見知何玉人之匪識兮咸或謂此為瓦礫之資紛招<lb/>
尤而獲罪兮重茲玉之不幸乃捐淚而長撫兮抱終古<lb/>
<pb n="KR4d0589_WYG_005-6b"/>
之深恨豈爾質之匪良兮嗟予命之弗時琨珸進而砆<lb/>
石用兮反誚爾以為玼差吉日以再獻兮庶或伸於一<lb/>
遇茍愚心之信脩兮雖三刖其亦何顧懐兹玉以長邁<lb/>
兮乃復叩乎君之門吾固知衒玉求售之匪正兮将竭<lb/>
忠而欲言倘兹玉之足徴兮庶臣心之為泰也茍一獻<lb/>
而遽舍兮予不忍為此態也切獨感此厥故兮豈㑹遇<lb/>
之有期信昭質之未虧兮夫何懼而自悲彼魚目之混<lb/>
真兮嗟莫察其非是暨夜光之載照兮人孰不以此為<lb/>
<pb n="KR4d0589_WYG_005-7a"/>
貴嗟余生之未晚兮方佩玉以夷猶倘獲知於夫子兮<lb/>
亦斯璞之是投乃歌曰峩峩荆山奠南服兮輝輝良璞<lb/>
光燁煜兮人不爾知爾無自傷兮吾将偕子朝明光兮<lb/>
　　　　　　　　　　　　　　　　陳孟賔<lb/>
夫何荆山綿亘㡬千里兮連沃壤之陂陀儲天地之精<lb/>
英兮孕元氣之至和噫璞玉之珍寳兮獨異産乎其阿<lb/>
涵孚尹之美質兮尚温潤而縝宻吐白虹之蜿蜒兮與<lb/>
天光而射激諒非璠而非璵兮異連城之雙璧豈昆岡<lb/>
<pb n="KR4d0589_WYG_005-7b"/>
之所産兮配齊王之萬鎰彼翩翩之卞氏兮道安適而<lb/>
逢之泫然為之太息兮爾何横棄乎此欷妄珍蔵而什<lb/>
襲兮願與子而同歸吾將獻之元侯兮為國家之重器<lb/>
何靈脩之不察兮竟莫别其為瑞悲再獻而再刖兮雖<lb/>
信美其焉能喻将曰彼之昬昬兮亦乃子之不悟賴後<lb/>
王之繼作兮寜覺彼之非天得致身而上逹兮歩府庫<lb/>
以周旋因文章以刻畫兮友六璽以相先厯秦漢以至<lb/>
今兮羌厯世而㡬年重聲價於九鼎兮與鎮圭以為伍<lb/>
<pb n="KR4d0589_WYG_005-8a"/>
觀上國之光華兮獻圖書於天府雖一時之孔厄兮曽<lb/>
何足為輕重之累也曠千載而獨存兮乃知顯晦之各<lb/>
有遇也嗟物理之用舍兮豈臆度之可量昔韞於荆山<lb/>
之野兮方困迤於榛荒顧自同於瓦礫兮孰有望於君<lb/>
子之堂匪卞和之一顧兮則終然而遁蔵今荆州之廣<lb/>
土兮山猶此山川嶽發其鬰積兮豈惟玉之温然鍾抱<lb/>
璞之竒材兮産席珍之諸賢溘埃風而上征兮将自獻<lb/>
於天闉與前賢千載而增光兮使荆山並日月以昭縣<lb/>
<pb n="KR4d0589_WYG_005-8b"/>
爰作詩以載歌兮庶永久而流傳詩曰倬彼荆山鬰穹<lb/>
窿兮吁嗟璞兮山所鍾兮猗歟我皇徳配天兮不寳逺<lb/>
物惟寳賢兮恩澤旁敷被萬國兮盖将勒荆山之石兮<lb/>
于以頌億萬載之功徳<lb/>
　　麗則之名其殆傷今之賦之不古乎觀其三良以<lb/>
　　下追逐屈宋殆如鐵厓之嶄絶峭刻人固未易于<lb/>
　　攀緣也然而叶律鏗鏘立格古雅而陳意正大誠<lb/>
　　有可則者埸屋之士果能彷彿其歩趨吾知斯文<lb/>
<pb n="KR4d0589_WYG_005-9a"/>
　　之復古矣至正癸未正月二日金華胡助跋于吴<lb/>
　　山鐵嶺<lb/>
　　始余讀東維子集正訝不載一賦復簡鐵厓文集<lb/>
　　僅有土圭蓮花漏記里鼔車三作亦未見其豁逹<lb/>
　　氣韵既得元乙亥科湖廣鄉試荆山璞賦一册末<lb/>
　　載亷夫擬賦三十有二篇標其首曰麗則遺音古<lb/>
　　賦程式其同年進士黄子肅評馬真能祖騷而宗<lb/>
　　漢奚止除完顔之粗儣洗宋末萎弱之氣而已耶<lb/>
<pb n="KR4d0589_WYG_005-9b"/>
　　揚雄云詞人之賦麗以則真無媿矣猶恨太常無<lb/>
　　逸圖二程文未得見耳海虞毛晉識<lb/>
　<lb/>
　<lb/>
　<lb/>
　<lb/>
　<lb/>
　麗則遺音附録<lb/>
</p>
<p>
</p>
  </div></body>
</text>\m</TEI>
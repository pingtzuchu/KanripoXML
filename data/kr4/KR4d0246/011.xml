<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷十一</head>
    <p>
<pb n="KR4d0246_WYG_011-1a"/>
欽定四庫全書<lb/>
　渉齋集卷十一　　　　　　宋　許綸　撰<lb/>
　　七言律詩<lb/>
　　　寄陳頤剛<lb/>
眼見交逰半陸沈可無百丈引清深注成兵法有竒志<lb/>
閒過壯年應苦心幾度梅花開悵望有時楊葉夢追尋<lb/>
男兒機㑹何終極莫遣愁將鬢髪侵<lb/>
　　　簡轉庵<lb/>
<pb n="KR4d0246_WYG_011-1b"/>
扣門有礙吾何適排户頓疎君作難不對桃花傾社酒<lb/>
誰憐燕子怯春寒便過熟食過元已尚看酴醿看牡丹<lb/>
却笑今年詩厄閏畧無好語入毫端<lb/>
　　　簡才叔<lb/>
坐看母竹長龍材衣上新痕染碧苔杜宇不隨春老去<lb/>
黄鸝偏傍水光來搖搖書帶連香草冉冉凌霄上古梅<lb/>
此意轉庵同領解更須潘令好懐開<lb/>
　　　寄洪州新建知縣<lb/>
<pb n="KR4d0246_WYG_011-2a"/>
逺聽絃歌樂部封放衙乘醉半疎慵家辭南越無千里<lb/>
縣管西山有幾峯人望廢田禾影合吏愁空獄蘚痕重<lb/>
孺亭應更悲前事煙草萋萋叫夜蛩<lb/>
　　　入南鄉檢旱紀所見<lb/>
分宜南北兩鄉分路入南鄉過所聞蕎麥滿山明積雪<lb/>
晚禾匝野漲黄雲寸田必墾憐農父五斗空餐媿令君<lb/>
惜許早田成旱損不成樂歲答民勤<lb/>
　　　紀所見<lb/>
<pb n="KR4d0246_WYG_011-2b"/>
百年厦屋盡良材客位經年長紫苔失馬塞翁翻有得<lb/>
撫松陶令盍歸來門前婀娜千行栁墻角輪囷一樹梅<lb/>
滿壁圖書非詫事錦囊成篋未曽開<lb/>
　　　夜渡分宜水南<lb/>
一水彎環抱縣流水南物色總清幽案頭故紙看成葉<lb/>
眼底青山見即愁夜喚扁舟乘月渡静聽魚網瀝波収<lb/>
忽思孤嶼中川畔滿意秋風落釣鈎<lb/>
　　　括蒼道中次陳頤剛韻<lb/>
<pb n="KR4d0246_WYG_011-3a"/>
詩翁四十九行年説著行邊喜欲癲介婦灘頭隨水宿<lb/>
馮公嶺上伴雲眠趨時萍實甜于蜜閲世匏壺老更堅<lb/>
冀北須君空一洗眼前駑馬太勞鞭<lb/>
　　　宿建徳驛追次張于湖壁間韻<lb/>
此驛閲人多似我于湖去後有誰來詩留版壁經年在<lb/>
門對巖扃盡日開天上有文修白玉人間無句對蒼苔<lb/>
相逢莫問滔滔事荷蕢曽過有意哉<lb/>
　　　舟行早起處州溪上<lb/>
<pb n="KR4d0246_WYG_011-3b"/>
溪容霧氣撲清芬野色㣲兼曉色分檣表已迎山背日<lb/>
纜端猶繫石根雲打頭風信看來轉當面灘聲語不聞<lb/>
遙喚漁舟勌囘首人鷗那得更同羣<lb/>
　　　早起<lb/>
歸來百事盡摧藏卦氣行年分所當未曉不眠真是老<lb/>
纔明便起有何忙移山種石愚翁癖遇酒逢歌楚客狂<lb/>
此外胸中無箇事有時信口作篇章<lb/>
　　　睡起<lb/>
<pb n="KR4d0246_WYG_011-4a"/>
飯了晴窗睡足時杖藜徐歩出荆扉若無俗事關人意<lb/>
只有楊花㸃客衣黄鳥怨春渾不住杜鵑知我亦思歸<lb/>
隣家酒熟容賖買竹笋初生韮菜肥<lb/>
　　　書債山積久逋余丞相報緘連發二書畢喜作<lb/>
　　　口號<lb/>
自思堪笑亦堪憐嬾與頑兼不可鐫兩紙書成大功業<lb/>
三杯酒罷小神仙每當静處常追悔何似閒時旋補填<lb/>
害性苦心從古病不如歸去樂殘年<lb/>
<pb n="KR4d0246_WYG_011-4b"/>
　　　湯晉卿善談命求詩紀實<lb/>
已近無聞半百年枉煩明鏡照華顛湴河驛馬妨乘鄣<lb/>
氐宿蒼龍分委天告我三陽聞好語騐君三命有真傳<lb/>
預愁一字終無補何日歸歟阿對泉<lb/>
　　　徳久和韻以予請外之力預為悵然再用前韻<lb/>
已是于思去復來自慙無補効涓埃麤官只合供煩使<lb/>
昭代惟須急異才名士不應詩作祟諸公方擬管吹灰<lb/>
且容一舸江湖去廬阜煙蘿鎻碧嵬<hi>廟堂許以江西漕節</hi>
<pb n="KR4d0246_WYG_011-5a"/>
　　　才叔調倅歸<hi>報謁不值訪松廬留别拙語併呈</hi>
五月征行思竹院半年賡倡負松廬水西風月分歸後<lb/>
衖北交朋過訪餘攜具洗泥曽醉否逃襌得句定真如<lb/>
渉齋終日攅眉坐正賴清新為起予<lb/>
　　　鮑融州病足叩謁適遇孝若示融州菊詩和篇<lb/>
　　　次韻呈<lb/>
不見融州夏渉秋居然欵對豁羇愁猶存尊足憐同病<lb/>
不繫虚舟任打頭久待一州當斂惠終煩諸野要營求<lb/>
<pb n="KR4d0246_WYG_011-5b"/>
我今不啻便應足獨恨於君百未醻<lb/>
　　　病赤目從薛山甫借荷葉巾<lb/>
赤目朝來勢轉加病身觀妄有生涯火平文武寛心地<lb/>
酒逺聖賢疏肺家虚白已能生暗室空青不用㸃昏花<lb/>
小冠預擬更名字借與團圓藕葉紗<lb/>
　　　次韻仲歸病中垂問<lb/>
痼疾多年久一翁醫方驗後自難功已慙兀者猶尊足<lb/>
敢企泠然欲御風覔句未能生處熟論交正要苦辭攻<lb/>
<pb n="KR4d0246_WYG_011-6a"/>
慿君莫話沙堤事此語終䛕不是公<lb/>
　　　次韻呈支茂先賢良<lb/>
煙蓑不盡四山青古道長將古意評辟穀乆知踈藥裹<lb/>
纂言今見滿書檠堯年請祝新抛隠宋範爭抄近薦名<lb/>
聖世埋光那可得清臺恰奏少㣲明<lb/>
　　　喜宣甫至戯呈<lb/>
陶溪路逺强躋攀猶得詩筒暫徃還有便催租俄敗意<lb/>
無心聽鵲忽承顔菊花滿逕成三老梅萼穿林見一斑<lb/>
<pb n="KR4d0246_WYG_011-6b"/>
肯為轉庵聊且住預愁約束裹糧慳<lb/>
　　　次王宣甫題媚川圖韻<lb/>
底須屏障寫天呉絶境横前與畫俱兩塔屹波流不去<lb/>
千帆破浪逺如無空明水月光爭媚開闔雲山妙莫摹<lb/>
扁榜首䝉摩詰句小亭從此有詩圖<lb/>
　　　韓幹四馬詩戯贈世京<lb/>
吾聞北馬來西極驤首躡雲無定姿俯視雙瞳真皎鏡<lb/>
遙憐一骨獨權竒何年慘澹經營處此日飛揚奔放時<lb/>
<pb n="KR4d0246_WYG_011-7a"/>
把玩不須嗟嵗晚㑹看天廐著金羈<lb/>
　　　謝鮑潮州惠歸正李媪所作外國圖因題卷後<lb/>
　　　二首<lb/>
兩年貳郡半専州濠上魚涵惠澤㳺慨念中原變荆棘<lb/>
圖成外國别冠裘故宫禾黍悲清汴落日風沙慘白溝<lb/>
漢節提攜曽記别居然展卷涕横流<lb/>
健婦真能勝丈夫丹青人物妙難摹百年畫手承平久<lb/>
萬折歸心守節孤輒此珍藏為我有從渠逺致更能無<lb/>
<pb n="KR4d0246_WYG_011-7b"/>
傷心故國流風在不是成周王㑹圖<lb/>
　　　題元祐諸公跋竇三川詩卷後<lb/>
門前流水古猶今不見鍾期但苦心每憶承平愛人物<lb/>
有誰埋没向山林一官黄綬甘肥遯百首清詩共賞音<lb/>
自笑抱關人録録亦將名字託碑隂<lb/>
　　　次韻仲歸漁父<lb/>
風静波恬没是非雨蓑煙笠當冠衣移將蘭棹垂綸去<lb/>
釣得金鱗帶月歸到處茅柴賖可凖有時蓴菜滑仍肥<lb/>
<pb n="KR4d0246_WYG_011-8a"/>
旁人道是忘機叟到底從來不識機<lb/>
　　　王宣甫以新婦魚能鬭為勝負魚有詩釋其訛<lb/>
　　　謬次韻戯答<lb/>
斕斑紅黛鬭芳塘新婦魚兒著底忙豈為長陵矜先後<lb/>
不知濠上樂彷徉詩來解辨吾伊謬我欲兼將勝負忘<lb/>
蚌鷸相持堪惜許須知旁有謝三郎<lb/>
　　　聞砧<lb/>
秋來風物自凄清葉葉枝枝䇿䇿鳴近砌不堪催織語<lb/>
<pb n="KR4d0246_WYG_011-8b"/>
逺砧更送斷腸聲苦心且作丁當和積恨終慿熨帖平<lb/>
寒女終身無褐彩綺羅通夕課寒檠<lb/>
　　　觀郭殿巖打毬于冲天觀旁<lb/>
峯頂毬場翦似平汾陽號令素精明萬蹄攢逐一星過<lb/>
兩隊驩呼衆樂鳴静看穿楊矜妙手醉觀過翼覺身輕<lb/>
摩挱亭丁排衙石擬賦將軍射虎行<lb/>
　　　聽轉庵彈琴<lb/>
競春人去客苔侵喜對安仁理玉琴百尺游絲非助我<lb/>
<pb n="KR4d0246_WYG_011-9a"/>
一聲啼鴂是知音湘桃作意紅兼白碧栁隨宜淺更深<lb/>
昨日臙脂今日雪可憐墻角兩來禽<lb/>
　　　次韻仲歸觀弈<lb/>
緑隂晝静熟觀棊横出寜分正與竒要處不容留活眼<lb/>
忙時翻笑斂愁眉手談大似銜枚戰坐隠幾同過枕師<lb/>
著罷了然無勝負機心却許白鷗知<lb/>
　　　酬轉庵畏酒之什<lb/>
絶境夤縁有路攀隔波樓影塔中間纔収梅溽經旬雨<lb/>
<pb n="KR4d0246_WYG_011-9b"/>
已放蓮峰幾朶山勝處得閒真閬苑醉餘忘世即函闗<lb/>
詩髙不飲妨何事恐對湖光自忸顔<lb/>
　　　謝鮑潮州送新酒<lb/>
濁醪青蘂作重陽纔入開爐月果良佳釀遣銷彭澤恨<lb/>
好懐肯對馬軍嘗清新有句須留待風味如君不可忘<lb/>
只俟髙軒共杯酌四時巖桂尚能香<lb/>
　　　還杜叔髙詩卷送酒<lb/>
三衢三杜人能説我亦曽闚仲叔間軟語接來真有味<lb/>
<pb n="KR4d0246_WYG_011-10a"/>
好詩唫到秪如閒名場偪仄雲垂翅澤國冥濛雨蔽山<lb/>
不有客樓何地著可無尊酒破天慳<lb/>
　　　次韻酬顯庵寄茶<lb/>
顯庵多别又多年小草蠅頭越瞭然覔句不為禪所縛<lb/>
住山長是佛相憐無從飲酒過蓮社尚肯分茶到玉川<lb/>
肉食正慙無補報歸心已駛不須鞭<lb/>
　　　鄭文之許惠烏髭方戯簡<lb/>
墮甑功名久任縁形骸老醜孰蚩妍了知白髪關吾事<lb/>
<pb n="KR4d0246_WYG_011-10b"/>
敢學烏髭趁少年人謂黄金容可作君藏鴻寳乃能鉛<lb/>
一皤正博妻孥笑許惠良方試與傳<lb/>
　　　王宣甫以予有詩求鄭文之染髭法與其舊作<lb/>
　　　暗合因録示次韻酬之<lb/>
細看緑繞與紅圍此地何曽著白髭顧我全驚緇鬢改<lb/>
羨君猶有黒絲垂一皤博笑幾同調兩醜相看莫斂眉<lb/>
正使醉中巾幘墮不妨齊唱赤壺詞<lb/>
　　　戯贈<lb/>
<pb n="KR4d0246_WYG_011-11a"/>
不鼓君家㸑下材渇心古井欲生苔栁枝未放行雲去<lb/>
巫峽又還為雨來似染霜髭欺黒漆尚禁醋齒試青梅<lb/>
不妨雨過同心賞一架酴醿花正開<lb/>
　　　三賡許令姪硯之什<lb/>
轉庵蓄硯有竒材受墨逡廵落海苔異品已堪相甲乙<lb/>
餘波足可畀雲來許分阮姪邀金竹預想將軍慰渇梅<lb/>
尤物匪珍才可惜芝蘭正要滿庭開<lb/>
　　　次韻王宣甫謝筆<lb/>
<pb n="KR4d0246_WYG_011-11b"/>
筆塜前頭幾泣魚筆耕無穫匪才踈寄將毛穎煩為傳<lb/>
恰值虞卿正著書千兎難醻終送似兩家託契更誰如<lb/>
詞章老去輸豪放瓊玉從君要珮琚<lb/>
　　　謝益老寄英石<lb/>
淡交如水足生平晚嵗煩師託石兄曾解㸃頭聽半偈<lb/>
定能發笑驗三生叢林住遍歸來好長物分將過去輕<lb/>
聞道肯為隣舍佛錦衣只在雁山行<lb/>
　　　舊藏英石沈儉夫族人處謝儉夫轉為取還<lb/>
<pb n="KR4d0246_WYG_011-12a"/>
百好殘年心已灰石君久去絶嫌猜故人諾重金難比<lb/>
族里言温璧徑迴曽與話禪聽翠竹亦資醒酒卧青苔<lb/>
如今相見休相歎各是因人歸去來<lb/>
　　　濟叔輟案上石菖蒲為惠石與菖蒲俱佳拙語<lb/>
　　　奉酬<lb/>
蒼然拳石具林巒上有菖蒲八節灘洛浦毿毿餘玉珮<lb/>
藍田拂拂長琅玕著身便恐移天姥濯髪還疑借洧盤<lb/>
割愛贈予銘座右斕斑鬢影照應難<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷一</head>
    <p>
<pb n="KR4d0246_WYG_001-1a"/>
欽定四庫全書<lb/>
　渉齋集卷一　　　　　　　宋　許綸　撰<lb/>
　　五言古詩<lb/>
　　　新晴<lb/>
連旬困梅霖接夏潦乗溽泄雪渙新霽遊興難管束出<lb/>
闗便航湖停篙葑蒲緑漁歌入浦溆沙禽亂驚浴昏霏<lb/>
送霞落依稀辨林谷初更電輝摇輕雷忽相續蛙聲雜<lb/>
猛雨波翻碎鳴玊何能足清睡快舉巵酒沃明朝看晨<lb/>
<pb n="KR4d0246_WYG_001-1b"/>
光未必非所欲<lb/>
　　　次韻葉徳友苦熱吟<lb/>
避暑本無法有法心可移達尊廹人事盛服嚴天威六<lb/>
月厲戈甲百鍊親鑪錘前驅上峻坂後鞭禁長吁正午<lb/>
萬竈増尅晷千夫炊轅門待排結軍令無徐舒陸渾救<lb/>
急燎欒巴稽噀霏期以片時滅不許一草萎醲賞激勇<lb/>
徃畢力争忘疲不計揮汗雨寧思濯風漪當其用力所<lb/>
豈復知熱時萬事心地存百夫火宅馳四時更代謝二<lb/>
<pb n="KR4d0246_WYG_001-2a"/>
至争愆逾積隂理必復大夏陽常居及此當歊赩豈得<lb/>
懐鬱紆杜願踏層冰㡬欲投清池韓思坐深甑為說亦<lb/>
豈疎極知𨽻元氣孰與逃象滋聊用供嘲咏且以相戱<lb/>
娱吾儕幸安適家食饕委蛇念彼方熱耘焉能思逃虚<lb/>
静勝昔人心屢空斯晏如况予負深譴省咎闔重扉友<lb/>
朋相急難徃復通有無每懐子葉子久與期襟期有此<lb/>
苦熱吟句韻兩崛竒<lb/>
　　　喜雨次韻翁常之苦熱吟<lb/>
<pb n="KR4d0246_WYG_001-2b"/>
羲和不弭馭炎帝方秉機孰不愛趙衰誰肯觸武威豈<lb/>
知鑠金石乃得齊璿璣鹿角甫云解葵箑無停揮萬寳<lb/>
成南訛一枕安北扉殿閤施餘薫茅茨溥増輝鼎鼎百<lb/>
年内咄咄七十稀臨流抒我懷新浴振我衣雷雨急生<lb/>
凉天恩覺淪肌詩来取静勝句到不吾欺盛服思客位<lb/>
重鎧念邉陲當暑如懐秋秋至勿興悲<lb/>
　　　再醻常之<lb/>
理極終必復孰逃造化機司夏流中氣執衡振嚴威有<lb/>
<pb n="KR4d0246_WYG_001-3a"/>
懷渇雲霓不願雨珠璣油然起崚嶒閃若驚霍揮嘉澤<lb/>
徹中宵凉飈入重扉良苗固懐新冶葉亦生輝從欲天<lb/>
匪私屢豐古實稀垂老藉香火凌晨肅裳衣百拜屈我<lb/>
躬萬感銘我肌兹生每有逢末路敢為欺正爾飽丘壑<lb/>
及此軫疆陲念終抱媿耻已矣徒傷悲<lb/>
　　　中秋見懐<lb/>
明月出海底先照彤庭墀正以合徳故争效朝宗馳須<lb/>
臾散精彩普率揚明輝常時或顯晦所歴隨茫瀰及兹<lb/>
<pb n="KR4d0246_WYG_001-3b"/>
秋中氣燎然光滿規豈但碧漢澄無復宿霧披如坐水<lb/>
晶宮更泛碧琉璃凛凛栗膚髪炯炯析毫釐竟欲乗浮<lb/>
槎試與窮垠涯或擬斫却桂或云生桂枝蟾宫到者折<lb/>
不生豈不稀玉斧修何事倒即無倒期沉吟自絶倒痛<lb/>
飲忘傾欹兹辰病因仍良行覺支離始行浮雲多猶欲<lb/>
一口吹東牀念齋夕妙語寄相思詞到律自協意古趣<lb/>
更竒今雖减冰輪猶照蘸甲巵寄聲衖南翁斯辰可無<lb/>
詩我欲資雋永庻以得自頤<lb/>
<pb n="KR4d0246_WYG_001-4a"/>
　　　侍南軒先生卷雲亭望嶽麓積雪分韻得初作<lb/>
　　　二字<hi>案此脱去作字韻詩一首</hi>
新元既涉九臘尾春未初司寒勵餘職飛雪來庭除因風<lb/>
稀復宻潜隂慘還舒瑞色入隴麥祥膏潤園蔬未足映<lb/>
書讀已寛帶經鉏和氣融比屋所積惟林廬悵焉起遐<lb/>
觀未知問所如南軒笑領客操已敢作疎豈無門下生<lb/>
不肯升籃輿衝泥按徐轡秀句生蹇驢卷雲畢清集湖<lb/>
山𦕈開予蜿蜒翠麓中萬瓦參瓊琚急掃供茗事隔江<lb/>
<pb n="KR4d0246_WYG_001-4b"/>
竟煩渠終日樂未央不為食有魚十韻分九人其一固<lb/>
閏餘併以屬汰礫敢下馮婦車屯雲方雜沓二白難躊<lb/>
躇須公専吟筆載賡仍屢書<lb/>
　　　張時可席上喜雪分韻得水字時予後至周希<lb/>
　　　稷期而不集<lb/>
寒威逼重幃皓彩堕庭戺不謂晦日愁乃有豐年喜更<lb/>
長要深盃客緩愧停已後來固自佳不至猶可紀傳香<lb/>
共分題索笑驚落紙摩挱玉梅缾凍合西湖水<lb/>
<pb n="KR4d0246_WYG_001-5a"/>
　　　次韻黎師侯登王叔武文昌閣看雪<lb/>
春雪如過客所止留莫住但見空中馳機心逐鷗鷺度<lb/>
臘凛餘寒同雲忽朝聚乍看鮫泣珠漸覺栁飄絮少焉<lb/>
有矜色瓊枝鬭玉樹登臨須勝流著我覺形汙北山<lb/>
鮮明姿愛客急修具坐間兩荆州翛然隱風度更著老<lb/>
彌明清談屋瓴注客醉主亦歡主醉客即去剥啄鳳沼<lb/>
來忽得石鼎句便可當畫圖却將醒眼覷<lb/>
　　　次韻轉庵用山谷半字韻見寄<lb/>
<pb n="KR4d0246_WYG_001-5b"/>
居閒數相過每語夜参半稍作一日踈已起三秋歎老<lb/>
去惜光隂歡來猶把玩去年摻袂别轉首摶沙散恍思麋鹿<lb/>
侣豈是鴛鷺伴拂龜信逢辰聽雞虞失旦冉冉金堦趨<lb/>
穆穆玉皇案端笏儼一䕫曵履儀十亂咸徳足享天旅<lb/>
薦潔初盥疲駑亦自鞭百駕祗恐緩以兹故山夢纍纍<lb/>
若珠貫佳句自山來居然起衰愞平生錦繡膓不復置<lb/>
冰炭室邇猶逺思迢迢况閩舘加意松栢姿聊逐桑榆<lb/>
暖歸投玉女壺天當一笑粲<lb/>
<pb n="KR4d0246_WYG_001-6a"/>
　　　次韻書懐<lb/>
世味真嚼蠟閒趣覺雋永閉門讀舊書拓牖豁㣲冏闚<lb/>
道忘一斑反身得三省佳人不可招妙處誰與領未刖<lb/>
聊晨門已獻那泣郢向来真左計只合事幽屏感君汪<lb/>
洋陂洗我榮辱境逢原得新功餘潤及古井筆端有轆<lb/>
轤句法見馳騁梅花動鄉思霜風吹鬢影言歸日在念<lb/>
未䇿心已警咫尺㸔白雲祗隔馮公嶺<lb/>
　　　次韻醻徐居厚寺簿<lb/>
<pb n="KR4d0246_WYG_001-6b"/>
度江見三白飛雪為誰妍因山行畢役憂國且願年眷<lb/>
言靈駕發綿延屬車駢陽侯既効職滕六敢自賢閣隂<lb/>
不忍下竣事即堕前山林亦縞衣揮灑紛素筵似與孤<lb/>
臣淚同作珠貝編豈無訪戴舟拘文不容牽感君相料<lb/>
理語妙堪流涎奈何補天手䄂此鑑湖堧不受鄰僧米<lb/>
顔公合憂煎挼挱映雪眼縱臾唫詩肩同時天下名一日<lb/>
方九遷君不䇿髙足餘子煩後鞭<lb/>
　　　再用韻<lb/>
<pb n="KR4d0246_WYG_001-7a"/>
正士如正色恥與俗競妍老成信遲鈍阿婆曽少年斯<lb/>
人寄閒地宇宙豈贅駢向來馳天壤誰者相愚賢我欲<lb/>
從之遊每恨不得前兹行夲尸祝代庖誤當筵髙軒既<lb/>
枉過妙語亦盈編受施不知報力疾可復牽風雪乆為<lb/>
虐江湖長蛟涎天豈困男兒地闕東南堧惟有皎潔姿<lb/>
不受寒暑煎勉子加飱飯行行盍仔肩時哉有通塞道<lb/>
豈隨變遷願將釣竿手一為公執鞭<lb/>
　　　王弱翁同年以多病故人疏韻五詩為恵次韻<lb/>
<pb n="KR4d0246_WYG_001-7b"/>
　　　奉酬<lb/>
王君圭璋姿宜在條理科妙語天發成瑩徹非礱磨宗<lb/>
廟要琬琰世豈無卞和顧恐太分明頗覺瓦礫多<lb/>
斯文萬金藥不救俗儒病盧生誰云邪夫子未出正羊<lb/>
腸駕觭輪鯨瀾泝孤榜噫乎吾道難自古關衰盛<lb/>
江水日萬折衮衮望東注飢鳶無停飛不足了雛哺君<lb/>
看青紫綬但供折腰具物理信如此焉敢辭世故<lb/>
葉脱秋色静水落洲渚陳文昌易為月翩翩欲相親蟬<lb/>
<pb n="KR4d0246_WYG_001-8a"/>
聲老逾夏乍聽意覺新此時酒一尊不可無此人<lb/>
心競事未已趣了計有餘彭澤八十日便可膏吾車趣<lb/>
時方枘拙渉世孤舟虚君無攻我短政爾吾太踈<lb/>
　　　直舍考校次弱翁再用前韻<lb/>
胷中無渭涇筆下安詮科糊名彊别白朱丹困研磨傳<lb/>
詩得建安妙畫追永和快讀洗我懐珠璣拾何多<lb/>
我句蕪陋質聊學捧心病君詩婉孌容毅然色更正唱<lb/>
歎朱絃音流喝清池榜足亢江西宗它年耳孫盛<lb/>
<pb n="KR4d0246_WYG_001-8b"/>
官冷得酒錢便欲糟牀注不管門東兒張頤須咽哺堪<lb/>
笑布裙婦遮藏備修具君自不紆軫何止傾蓋故<lb/>
夜讀舉子語戞戞務去陳喚起場屋夢倍覺燈火親科<lb/>
第計謂了癡兒事方新寄言山内友勿念塵中人<lb/>
堆案即姑置棲息萬籟餘堦除勃窣行兩脚當我車徑<lb/>
欲煩客卿相從賦子虚麴生不可招坐令此計踈<lb/>
　　　轉庵集客分韻得作字見示次韻奉酬<lb/>
轉庵詩老手乆不見近作尚友喜文㑹分韻得真樂聨<lb/>
<pb n="KR4d0246_WYG_001-9a"/>
翩來巨軸淋漓想酬酌異味非五鯖良裘豈一貉有如<lb/>
得良劑居然起深瘼雖㣲與兹集所得良不薄山王果<lb/>
為累竹林誠可畧何妨贅賡酬聊復資戱謔永言相忘<lb/>
友久要欣有託後當不如今今可不悟昨亦欲見真率<lb/>
正須先宿諾少待天氣凉偉觀灑髙閣<lb/>
　　　轉庵再用作字韻見酬有蓍蔡休咎之語復韻<lb/>
　　　為答<lb/>
歩蹇無良行思苦乏新作蟲聲徒自切我病有何樂言<lb/>
<pb n="KR4d0246_WYG_001-9b"/>
寫紓短懐深汲難逺酌敢嗟鳳兮鳳正慙貉非貉詩家<lb/>
有毉王同社求句瘼固不相短長祗恐自鄙薄胡為作<lb/>
蟻夢乃欲談豹畧此意誠起懦斯言幾善謔天幸吾已<lb/>
數人生歸有託居然成老醜何者禆畫諾知予與罪予<lb/>
併束春秋閣<hi>案此首次前韻脱去昨字韻二句</hi>
　　　次韻滕丞以古風為贄<lb/>
松栢覆髙岡根株渗七澤雪霜有古今柯葉無改易上<lb/>
干青雲霄下庇神龍宅噦噦朝陽鳴杳杳蓬堵跡五色<lb/>
<pb n="KR4d0246_WYG_001-10a"/>
絢文章八音諧金石羣飛競婆娑争附第充斥匠石既<lb/>
罕遇社櫟顧何益伶倫不雌雄嶰竹雜螻蟈藍田驚世<lb/>
瑞造物等兒劇昨曽闚斕斑今猶眩朱碧居然獲徑寸<lb/>
㡬欲按三尺乆之置懐䄂尚爾賖踧踖姑憑副墨子徃<lb/>
備庚桑役<lb/>
　　　陳西老咏檜古風次韻<lb/>
古井千尺深而無一寸波古檜䕃其旁愔愔長銅柯明<lb/>
堂一柱難如此樑棟何匠石乆䄂手高岑鬱峩峩天風<lb/>
<pb n="KR4d0246_WYG_001-10b"/>
一披拂劍佩相戛磨不願為阿房千門貯秦娥願作寒<lb/>
士庇渠渠共婆娑吁嗟不相貸飛輪廹羲和誰歟薦輪<lb/>
囷萬牛未為多<lb/>
　　　次韻陳大用分韻得對字<lb/>
離羣易興懐㑹面即忻對兹豈非人情况復是吾軰稍<lb/>
稍不晤語毣毣已心憒世態炎復凉畫事素先繢餘子<lb/>
紛碔砆良友抵珍琲仲方真小難煑糜是所愛有作窺<lb/>
古淡如女洗妝黛亦嘗和宫徵惜不聽環佩是舉終當<lb/>
<pb n="KR4d0246_WYG_001-11a"/>
了此事可使廢轉庵傳分韻容成憶同載肝膽徒輪囷<lb/>
醻酢任瑕纇<lb/>
　　　次韻陳大用<lb/>
林巒廹摇落卉木見槎梗物當各歸根人盍思退省我<lb/>
今幸投閒日力競俄頃闔户思寡過出户㤀造請苐知<lb/>
龜藏六大似蛙坎井佳客車枉門好語裘挈領遽發醯<lb/>
雞覆如脱孤㹠穽見道乏新硎導窽昧㣲綮元方擅能<lb/>
事轉庵互規警倡醻傳五字翫味消百𤯝盤飱共麤糲<lb/>
<pb n="KR4d0246_WYG_001-11b"/>
軒窗臨閴静恨方厲霜風惜不行蔗境何當歴崟岑相<lb/>
與㤀畛町江山開偉觀華蓋登絶頂<lb/>
　　　與同社逰山園次翁常之韻<lb/>
眷言太玉峯本是仙佛宅端視儼若屏側睨展如翼洞<lb/>
府何渺茫傳聞見圖畫疆理雖東甌題品經謝客至今<lb/>
味篇咏當時想游歴顧我夲萍泛買隣寓棲息江山自<lb/>
呈露卉木因種植鑿巖得泉香拓户見山色佳客入庭<lb/>
户英氣来几席幽葩芬石根好鳥絃坐側拄笏山之西<lb/>
<pb n="KR4d0246_WYG_001-12a"/>
拏舟江以北明月浮可捉踈星掛堪摘拂晨天宇淨出<lb/>
海陽烏赤脩嵐爍紫翠逺目眩朱碧崚嶒雙塔影突兀<lb/>
古殿脊媚川溟渤寛絶境天地窄前賢未嘗亡勝趣何<lb/>
有極兹時届清和同社共推激肯為終日留喜免重城<lb/>
隔長歌響林坰妙語出金石爾汝合忘形拘攣非逺識<lb/>
莫嗔驚著汝試問今何夕曹劉墻可短丘崖肩可拍却<lb/>
笑山隂會飜悲昔人迹喻指孰非是計馬誰失得明當<lb/>
新詩來勿憚難韻迫趣歸不怱忙餘興猶襞積感君吐<lb/>
<pb n="KR4d0246_WYG_001-12b"/>
瓊瑰為我寫胷臆<lb/>
　　　六月十五日西湖夜泛髙炳如集客趙臨安蟠<lb/>
　　　老致餉同逰者陳可行楊少雲李元徳王順伯<lb/>
　　　何紹彭張宗尹楊氏子弟寺僧方與焉次炳如<lb/>
　　　韻<lb/>
西湖著明月萬象各偃伏夙昔湖上遊賡醻動盈束未<lb/>
有夜泛詩此諾吾屢宿剥啄聞招呼縱臾戒行速讀君<lb/>
紙三過洗我愁萬斛行行正作意在在堪刮目山光真<lb/>
<pb n="KR4d0246_WYG_001-13a"/>
起予過雨儼新浴精藍憩深幽踈篁庇脩緑棋聲節風<lb/>
甌參差自成曲睡乍味覺甜語軟氣能馥老僧與客忘<lb/>
諦紬楞嚴軸小立水花凈一堤良意足方舟曉興動篙<lb/>
人聽囬復薫風散金波心境兩愁獨是中有妙句萬古<lb/>
無管屬詩家髙書記前趙今鮑叔歸來要推敲遣餉到<lb/>
林谷陳榻初解懸膺門契仍篤不遺太學蕃王楊共髙<lb/>
躅陸笑阿戎談足以侍几牘支郎更可人啖蔬如啖肉<lb/>
而我厠髯張形骸愧珠玉敢逃清白眼僅免朱丹轂明<lb/>
<pb n="KR4d0246_WYG_001-13b"/>
朝軟紅中清逰夢應續未嘆終滯淹湖山已収録<lb/>
　　　次韻薛子明由羅浮登富覽<lb/>
羅浮映掛綵富覽游兹亭地非南海嶠山結北斗城雙<lb/>
鼇插奔瀾萬峯若屯營徃復信潮汐日夜歸滄溟沙漲<lb/>
陵谷移水落洲渚横謝客紓目力郭公參地形夫君有<lb/>
心哉象緯羅中扄<lb/>
　　　次韻薛子明賦雪淵寒瀑<lb/>
南山阻且秀三峯屹而挺笙跨夜鶴聲松納古潭影珍<lb/>
<pb n="KR4d0246_WYG_001-14a"/>
潜滃無眹樵渉深及脛星娥閟靈蹤月卿探幽屏同氣<lb/>
想飛霞相過談倒景儻遇蓮葉舟定自太華井<lb/>
　　　遊石梁<lb/>
天柱昔飽觀石梁今創見愧此义枒姿空費輪囷薦安<lb/>
得愚公移徃作靈光獻突兀千里間普適寒士願<lb/>
　　　沈丈察院次遊鳳山韻見示再次韻奉酬<lb/>
短思如枯枿不忘雨露滋一朝得甘霔牙蘖紛差差向<lb/>
來圯上編<hi>沈丈甞恵詩一編</hi>敢孤老人期至今巾箧中常覺律<lb/>
<pb n="KR4d0246_WYG_001-14b"/>
吕隨風骨自難蛻寸心恐終違苦語迫應酬如醉多傾<lb/>
欹擬求風斤斵庶使膠柱移遺以五色篇服之欲生翬<lb/>
東隅縱已失南車足占迷堂堂豸冠老偉論堪扶危不<lb/>
妨似嫵媚正爾煩逶迤餘事出長技傳玩争矜持髙唫<lb/>
有催和好雨誠知時疲駑懼難駕渴驥思脱羈行當遂<lb/>
逺放鴈伴聊同棲<lb/>
　　　遊道林嶽麓寺<lb/>
幕府日多暇而無簿書勞喚渡渉湘西鼓枻歌離騷今<lb/>
<pb n="KR4d0246_WYG_001-15a"/>
日湖南山領覽歸我曹頗覺葉舟穏夷塗自風濤<lb/>
道林訪幽棲羈懐惬所尚嶽麓振前䇿盤紆得夷曠向<lb/>
来北山移無物辭嘲謗見此意豁然泉聲助悲壯<lb/>
從昔遊山人留題盡名字壁昏暮鴉棲石膩羣鴻戱今<lb/>
人来更多後觀復長喟吾儕幸聞健拄笏致爽氣<lb/>
名山喻名理妙處須獨到提耳從百聞豈盡歴歴告兹<lb/>
逰太清絶足以償宿好相期嵗寒姿對此松栢操<lb/>
</p>
<p>
</p>
  </div>
</body>
</text>
</TEI>
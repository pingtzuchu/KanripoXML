<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷十六</head>
    <p>
<pb n="KR4d0246_WYG_016-1a"/>
欽定四庫全書<lb/>
　渉齋集卷十六　　　　　　宋　許綸　撰<lb/>
　　七言絶句<lb/>
　　　題所藏二修禊帖後<lb/>
昭陵脱手已非真石本流傳喜似人澹墨似肥濃似瘦<lb/>
驪黄不見見精神<lb/>
　　　契師欲予𨽻書為此以贈<lb/>
契師畫得梅中趣急水溪頭印月時昨夜卧披今起㸔<lb/>
<pb n="KR4d0246_WYG_016-1b"/>
自宜重坼向南枝<lb/>
　　　次韻薛奉常以詩送瑞荷花并圖而花與圖俱<lb/>
　　　不至<lb/>
並目蓮房併根藕流傳樂府已稀竒平分葉葉紅兼白<lb/>
絶憶公家瑞綠漪<lb/>
昨夢前塵假合來刻舟求劍記蓮栽花圖詩卷聞烏有<lb/>
猶望荷花舊處開<lb/>
　　　題畫卷<lb/>
<pb n="KR4d0246_WYG_016-2a"/>
平坡軟草細芊芊碧樹遥枝綠䕃圓羊豕自如知飽後<lb/>
牧兒箕坐得安眠<lb/>
巖壑林坰景趣幽等閒鷗鷺亦夷猶承平人物佳公子<lb/>
游戱丹青翰墨侯<lb/>
著莫池塘浩蕩秋露荷風荻冷颼飂雙鳬乘鴈自尋伴<lb/>
孤鷺無塵不解愁<lb/>
弄色堦前各一家賔秋餞暑度年華道人落墨聊游戯<lb/>
認得真為金鳯花<lb/>
<pb n="KR4d0246_WYG_016-2b"/>
擎水端如治大兵兒曹何事解關情等間戱劇休成惡<lb/>
兩箇俱雙莫撓清<lb/>
鈞有嬰兒伉儷情山川其奈險難平如何一得戎夷俗<lb/>
長使中原不用兵<lb/>
　　　諫長之門人曽君三異作招隱圖并賦二詩以<lb/>
　　　招諫長之歸亦賦二首<lb/>
謝公雅志在東山其奈蒼生債未還寄語故人專一壑<lb/>
不妨清夢落滄灣<lb/>
<pb n="KR4d0246_WYG_016-3a"/>
能畫能詩已可人迷途前畔更知津眼㸔益友如君少<lb/>
我亦歸心動白蘋<lb/>
　　　王晦叔惠聽雨圖次蔡韻奉寄<hi>并序</hi>
　丙申仲冬予以告糴至天長令君王晦叔出所藏書<lb/>
　畫有蔡公天啓聽雨圖予擊節愛之蓋蔡所畫者平<lb/>
　岡老木逺水歸雁作蔡卧小舟聽雨者滕公令戬筆<lb/>
　也蔡又以二絶句作小楷凡二百五十七字䟦其上<lb/>
　以遺其叔祖王公彦舟皆精絶晦叔作字有徐季海<lb/>
<pb n="KR4d0246_WYG_016-3b"/>
　風氣暇日從予假金石刻酒行謂余曰予絶愛子唐<lb/>
　開河碑顧未有以博此者予戱指屏間聽雨圖曰此<lb/>
　足以當之晦叔笑曰非吾家舊物直不靳于子矣後<lb/>
　月十三日晦叔還自淮隂瀆頭頓所苦暴下予是日<lb/>
　亦徃髙沙轉粟以書告别且曰開河碑或果欲之第<lb/>
　意所欲捐者得一種足矣繼有皂衣乘急騎追予舟<lb/>
　至五里許出卧披畫軸則聽雨圖也予既嘆晦叔能<lb/>
　割愛以取好眀日舟行過小五湖水天相接雪意垂<lb/>
<pb n="KR4d0246_WYG_016-4a"/>
　垂孤雁呌羣洪濤拍枕因感蔡䟦語有自作詩畫今<lb/>
　六年而終踐之語紹聖丙子至今復八十一年矣而予<lb/>
　既得畫宛如所更感慨久之乃次蔡韻以寄晦叔且<lb/>
　為佐書蔡䟦以當畫記云永嘉許某深父<lb/>
拂拭滄波逺接天摩挱喬木老生烟題詩作畫人何在<lb/>
萬古蓬忩一覺眠<lb/>
常日京華藪澤思六年身悟畫中詩須知妙處無今古<lb/>
得畫還如聽雨時<lb/>
<pb n="KR4d0246_WYG_016-4b"/>
　　　題張野夫所藏顔持約大招圖<lb/>
顔君思似龍眠苦賈賦傷于宋玉悲萬古忠魂元不没<lb/>
令人惆悵大招詞<lb/>
　　　題洪子恂所畫盤洲圖三首<lb/>
昔見園成今創始今為圖就有聞孫長松鉅竹知無恙<lb/>
直節清標想故存<lb/>
摩挲指㸃經行處盡和詩篇二百餘已是歩趨瞠若後<lb/>
或㸔晚節在歸歟<lb/>
<pb n="KR4d0246_WYG_016-5a"/>
有筆堪耕須苦志無田可種莫憂貧細推方寸遺寛地<lb/>
有此孫枝亦可人<lb/>
　　　題浯溪圖<lb/>
山川自昔因人勝豈愛浯溪愛漫郎不得中興攄老筆<lb/>
兩章秋月漫争光<lb/>
　　　䟦諫長畫軸後五王按樂圖<lb/>
玉笛牀頭取次横自吹頭管按新聲梨園舊譜今何在<lb/>
一叚風流畫得成<lb/>
<pb n="KR4d0246_WYG_016-5b"/>
　　　題曉蓮圖<lb/>
生綃未展已生凉白白紅紅映兩廂頼得轉庵先著語<lb/>
幾成虚送許文昌<lb/>
　　　闚蓬圖<lb/>
楊子長條玉作葩花光凍棘眩冰花短蓬幾見空相似<lb/>
捕影圖成試喫茶<lb/>
　　　游鯈圖<lb/>
碧草差差泛綠漪未施魚影樂先知遥憐盤礴明窗下<lb/>
<pb n="KR4d0246_WYG_016-6a"/>
便是濠梁得意時<lb/>
　　　題瑞寧草蟲<lb/>
候蟲㣲細欲何為卻與鵬摶共一機須信人心闗造化<lb/>
蜻蜓能㸃蝶能飛<lb/>
　　　題潘徳乆所藏楊補之竹梅<lb/>
竹弟梅兄已可人老楊筆力更精神轉庵不用持相惱<lb/>
買得梅坡入夢頻<lb/>
　　　眀日欲對通夕不成寐枕上賦墨梅詩還契師<lb/>
<pb n="KR4d0246_WYG_016-6b"/>
　　　宿逋<lb/>
師住一庵幾何年山深更過靈隱前遺我江南幾張紙<lb/>
中有寒枝真契禪<lb/>
蒼顔幸没黄塵裏清夢忽墮孤山涯處士橋邊卷蓬相<lb/>
癡兒莫訝得香遲<lb/>
昔㸔灘頭印眀月今觀海底拾𤣥珠自從迦葉天機淺<lb/>
不但花無筆亦無<lb/>
春風不逐花光老心印自傳圜契師師能冩出夢中夢<lb/>
<pb n="KR4d0246_WYG_016-7a"/>
我却唫成詩外詩<lb/>
　　　聽湘西許老彈琴<lb/>
顔裡常春鬢已秋抱琴時與破牢愁自言舊曲都忘却<lb/>
彈未終時且罷休<lb/>
　　　聽徳久彈秋思詩<lb/>
潘郎胸次有經綸指下聲如筆下真已是不禁秋意思<lb/>
更彈秋思苦撩人<lb/>
　　　十四弦<lb/>
<pb n="KR4d0246_WYG_016-7b"/>
馬上征人濕擁氊猶將愁思曲中傳向來有句真成䜟<lb/>
小雨斜風十四弦<lb/>
　　　次韻才叔聞笛試燈二絶<lb/>
疊石為山漫崛竒玉峰欣對似相知梅梢頂上吹霜笛<lb/>
却惜流香過别池<lb/>
相逢一笑即銜杯梅與詩懐得共開但有燈光并月色<lb/>
不須元夕始重來<lb/>
　　　馬上口占詠席帽<lb/>
<pb n="KR4d0246_WYG_016-8a"/>
本是田間荷笠身不堪重戴壓烏巾苦無諌語遮羞得<lb/>
其奈旁觀冷笑人<lb/>
　　　送越牋與才叔次韻<lb/>
剡藤分送意何如擊鉢聊供腕脱書飛動要觀亷藺氣<lb/>
此牋斷不與曹蜍<lb/>
　　　銅雀臺瓦硯<lb/>
千年銅雀䕃歌塵張老澄泥解逼真我有古端鈞玉徳<lb/>
中涵雨露炳星辰<lb/>
<pb n="KR4d0246_WYG_016-8b"/>
　　　和人惠詩併素馨油<lb/>
萬桂叢中不記年行藏極處只由天朝囘若問南湖叟<lb/>
依舊山邊復水邊<lb/>
晴窗一縷海南雲徹骨風流自可人由作桂油膏靣様<lb/>
不妨粉念混天真<lb/>
　　　劉知監端午前一日以詩送甜苦筍末章有謝<lb/>
　　　絶香蒲與酒壺之句以五絶句送酒<lb/>
感君親與愛相兼世味諳來已屬厭惠我西湖甜苦笋<lb/>
<pb n="KR4d0246_WYG_016-9a"/>
為言無苦只知甜<lb/>
經月梅林掃迹晴照人湖水拍堤平軟紅塵裏偷閒客<lb/>
處士橋邊取次行<lb/>
新來懐抱少人知自入修門未有詩鳩自呼晴蛙喚雨<lb/>
羡君湖上㸔西施<lb/>
一沐未還旬日謁片言敢折累年囚杜門莫羡過僧夏<lb/>
多雨方愁損麥秋<lb/>
湖光可吸太清孤漁父鳴鞭少得無幸自有詩醻午節<lb/>
<pb n="KR4d0246_WYG_016-9b"/>
不應無酒住西湖<lb/>
　　　中山酒<lb/>
中山一醉百經旬魯酒千盃不醉人莫恠近來風味薄<lb/>
中山久已雜邊塵<lb/>
　　　次韻才叔屠蘇絶句<lb/>
底須却鬼寫靈符一盞侵晨不可無老覺東坡翻倒置<lb/>
奚為後我酌屠蘇<lb/>
　　　望商山<lb/>
<pb n="KR4d0246_WYG_016-10a"/>
符離東望即商山畫出江南見一斑社稷未能還漢舊<lb/>
豈容四老老其間<lb/>
　　　入泗州<lb/>
越境張旃入泗州隔簾翁媪拜含愁可憐萬折朝宗意<lb/>
誤爾尸臣死亦羞<lb/>
　　　靈璧壩詩<lb/>
入泗行來汴似渠壩成靈璧水全枯汴流可遏從渠遏<lb/>
思漢人心遏得無<lb/>
<pb n="KR4d0246_WYG_016-10b"/>
　　　臨淮望龜山塔<lb/>
幾共浮圖管送迎今朝喜見不勝情如何抖得紅塵去<lb/>
且挽清淮濯我纓<lb/>
　　　渡淮<lb/>
照眼清淮笑力微家人應喜近庭闈兹行莫道無勲績<lb/>
帯得星星白髪歸<lb/>
　　　次韻徳久舟行阻風<lb/>
昨日顛風鳥雀喧牽夫寸歩不能前今朝收纜張帆坐<lb/>
<pb n="KR4d0246_WYG_016-11a"/>
世事乘除只偶然<lb/>
　　　渡江<hi>時禮物船被風</hi>
揚子江頭渡曉風一舟掀舞浪花中江神似恨頻將幣<lb/>
不許和戎出漢宫<lb/>
　　　題金山寺<lb/>
水月光中全體現波濤湧處定珠圓每因王事參差過<lb/>
更羡仙山晻靄邊<lb/>
　　　宿南京<hi>詢訪實有戍兵三千人</hi>
<pb n="KR4d0246_WYG_016-11b"/>
虚説營屯五萬兵凄凉無復舊南京中天王氣終當復<lb/>
千古封疆只宋城<lb/>
　　　釣臺<lb/>
敢將出處較秋毫未報君恩感二毛七里灘頭停短棹<lb/>
細㸔漁父亦清髙<lb/>
　　　過馬當山<lb/>
彭郎磯頭晚更凉扁舟瞥過鮆魚香買魚斫鱠初傳酒<lb/>
頃刻風帆過馬當<lb/>
<pb n="KR4d0246_WYG_016-12a"/>
　　　登第一山<lb/>
登臨休作楚囚悲遮莫人心知漢思疇昔百聞今一見<lb/>
勉旃報國在男兒<lb/>
幾因䕶客數登臨悵望神州久陸沉今日登臨身是客<lb/>
經行應切此時心<lb/>
　　　净社山中即事二首<lb/>
拾得閒身傍佛廬吟邊不解着工夫晚來好處無人領<lb/>
净社山中聞鷓鴣<lb/>
<pb n="KR4d0246_WYG_016-12b"/>
家童裹飯就僧家飯了僧來共㸃茶聽雨軒中無一事<lb/>
薔薇却有旋開花<lb/>
　　　遊三茅忽得佳處留贈鄉黄冠師<lb/>
三茅觀裏僊為宅七寶山頭玉作堆不盡經行竒特處<lb/>
只教留作等閒來<lb/>
　　　為山<lb/>
疊石為山底用髙經丘驀嶺欲平橋青林屈曲﨑嶇過<lb/>
疑有碧花無數桃<lb/>
<pb n="KR4d0246_WYG_016-13a"/>
　　　次韻薛奉常清凉山靈潭寒瀑二絶句<lb/>
清凉山中冷難宅中有靈淵人莫測劃開神祕奉常君<lb/>
萬丈寒泉貯穹壁<lb/>
田家要雨隨即雨豈識潛珍在中止霏微不絶自成霖<lb/>
萬古禾頭不生耳<lb/>
　　　再和奉常靈潭寒瀑韻甚有同遊之意<lb/>
奉常如僧逃火宅天與淵泉誰識測我今亦是閒散人<lb/>
何日躋攀臨峭壁<lb/>
<pb n="KR4d0246_WYG_016-13b"/>
對床盍聽風雨情同胞兄弟亦何止試於如夢境中聽<lb/>
雨聲水聲風過耳<lb/>
　　　次韻誠齋寒食日雨中游上天竺<lb/>
詩翁作意與春期寒食翁來春合知不是春工渾忘却<lb/>
好題詩是雨游時<lb/>
晴即飛塵雨即泥乍教泥滑得行遲貪㸔花處籃輿舞<lb/>
静得句時流水知<lb/>
可是前身住寺僧未經行處恰如曽松杉夾徑當前𨗳<lb/>
<pb n="KR4d0246_WYG_016-14a"/>
莫惜綸巾冒雨行<lb/>
驚人詩句任人嫌詩得春來思轉添莫道詩翁太竒崛<lb/>
思如春溜㵼層簷<lb/>
天竺精廬晻靄中籃輿初歇袖初通囘時管勝來時節<lb/>
屋角微微轉相風<lb/>
不比尋常夢阿連山中真箇著行纏野花已放名花未<lb/>
囘施風光與少年<lb/>
山花壓溜水通池時有幽禽自在飛日脚忽隨雲脚露<lb/>
<pb n="KR4d0246_WYG_016-14b"/>
鐘聲恰與梵聲齊<lb/>
溪流來自寳峯頭流到欄邊不復流㧞閘放泉聊戯劇<lb/>
怒湍平後一齊休<lb/>
老僧雪頂接霜髭並日楞嚴手自題見得眉間多喜色<lb/>
定應行處有新詩<lb/>
布地黄金間碧疏歸依大士攝心初功名骨相元何有<lb/>
身口業中除得無<lb/>
晴嵐羃羃水潺潺歸歩花光夾道間中竺已游游下竺<lb/>
<pb n="KR4d0246_WYG_016-15a"/>
冷泉亭畔更登山<lb/>
紅滿園亭綠滿郊愁風愁雨豈天教留將畫舫臨湖側<lb/>
認取青帘出杏稍<lb/>
不枉皇都九十春春春行樂有誰貧休論舊雨兼新雨<lb/>
何限今人念昔人<lb/>
詩句纔成雨又催酧時只倚十分杯誠齋筆下詩何數<lb/>
不祗晴來雨更來<lb/>
眀時與物總為春樂處陶陶即是真勝賞不妨閒信馬<lb/>
<pb n="KR4d0246_WYG_016-15b"/>
名園莫問屬何人<lb/>
玉勒金鞍問寳裝少年有意競春忙不妨繫日寛門禁<lb/>
安得長繩爾許長<lb/>
</p>
<p>
</p>
  </div>
</body>
</text>
</TEI>
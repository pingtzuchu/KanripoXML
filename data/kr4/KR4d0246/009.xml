<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷九</head>
    <p>
<pb n="KR4d0246_WYG_009-1a"/>
欽定四庫全書<lb/>
　渉齋集卷九　　　　　　宋　許綸　撰<lb/>
　　七言律詩<lb/>
　　　送呉待制安撫襄陽<lb/>
天借琳琅鎮上流西風作意送行舟去㸔峴首何因感<lb/>
遥見長安却是愁平昔勲名期帶礪向來談笑飽貔貅<lb/>
輕裘少展籌邊畧歸問君王覔酇侯<lb/>
如君自是急難材牛斗光芒未燭台何以家為人咄咄<lb/>
<pb n="KR4d0246_WYG_009-1b"/>
維其時矣詔來來臨湖盡去封侯橘度地先栽調鼎梅<lb/>
惡語流傳真引玉滿懐眀月向人開<lb/>
　　　送何正言持節湖南<lb/>
山莊寂寞信驚猿鵷鷺行踈亦斷魂持節過家天借便<lb/>
引嫌得請帝疏恩湘雲開處峰峰好諌紙藏來字字温<lb/>
只恐夜深思賈傅長沙寧久駐軺軒<lb/>
　　　送趙端眀帥蜀<lb/>
謀深無位可醻功端殿幾廷禮數同盡以四川歸節制<lb/>
<pb n="KR4d0246_WYG_009-2a"/>
重乘九折見精忠平生清白天垂相簡在登庸帝降𠂻<lb/>
萬里橋頭莫言逺恩波只在大江通<lb/>
　　　送鄒國遂武博知濠州二首<lb/>
長髯如㦸氣如虹只欠吾曹抹額紅右序談兵瓴建水<lb/>
上前論事殿生風懇辭射策登賓閣乞許分符立戰功<lb/>
他日濠梁真得意要㸔魚水得君同<lb/>
孤嶼秋風憶釣蓑因君理櫂起勞歌分留鄉思從兹始<lb/>
報答君恩奈若何陶令籬傍猶有菊伯齡石上苦無禾<lb/>
<pb n="KR4d0246_WYG_009-2b"/>
問言何補青蒲事為道新來白髪多<lb/>
　　　送毛監丞知漳州<lb/>
參禆不解力吹噓摻别何勞嘆索居子去定為慈父母<lb/>
邦人應得樂田廬臨漳從此無苛吏嚴瀬曾聞治猾胥<lb/>
暇日若親横槊賦為言珍重百硨磲<lb/>
　　　送胡司諫同年赴湖北漕<lb/>
洞庭青草碧相連使節經行别有天又輟諫官湖外去<lb/>
要蘇民力未央前一枝臘雪邊江驛百丈春潮上水船<lb/>
<pb n="KR4d0246_WYG_009-3a"/>
小駐軺軒私雨露司存及早侍甘泉<lb/>
　　　送潘徳久都幹為賀生辰使屬<lb/>
廼翁舊取燕山第子恰從人去使燕孽子孤臣應有淚<lb/>
祖功宗徳本無邊離離故國摇鞭影耿耿新詩貯腹便<lb/>
父老相逢勤勞苦為言咫尺中興年<lb/>
　　　送張子儀尚書鎮福州<lb/>
蹔違天陛星辰履便上春風李郭船兩地逼人真勇退<lb/>
三山去路儼登仙循環花甲趨庭日遺笏棠隂在鎮年<lb/>
<pb n="KR4d0246_WYG_009-3b"/>
盛事相望已無匹寳奎新賜更光前<lb/>
　　　送直院樓尚書同年以閣學知婺州二首<lb/>
受敵詞章八靣全慶元書詔四方傳星辰聽履聊紆歩<lb/>
筆墨論功即化權將母願為符竹計投誠徑繳冕旈前<lb/>
蹔煩明月雙溪照兩兩台星尺五天<lb/>
隆興最盛初元榜當日曽推第一人出世經綸知幾佛<lb/>
㸔君意度不無神居然勇退非驚俗行矣追隨亦為親<lb/>
只恐苦無眀月句經行難作隱侯賓<lb/>
<pb n="KR4d0246_WYG_009-4a"/>
　　　送禹之臯之舅赴調二首<lb/>
我是次公門下客登龍因許與乘龍只今擊柝從闗吏<lb/>
漸可扶犂作老農莫報黄壚埋白玉滿㸔清廟列金鐘<lb/>
二難自是從來譽勉事功名定亢宗<lb/>
九年清夢落鳴珂尊酒相逢奈樂何但恨醉人成謬誤<lb/>
莫嗔驚汝感摩挲行裝忽指呉門道别意今隨楚水波<lb/>
若訪水僊逢處士為言新句苦無多<lb/>
　　　用樓尚書韻餞同年曽寺丞守温州<lb/>
<pb n="KR4d0246_WYG_009-4b"/>
三十三年同日喜憶曽書札問淮堧造朝合究三千牘<lb/>
出守聊違尺五天官舍君應思繫馬家山我亦念斜川<lb/>
政成的有天官列不擬攀轅擬執鞭<lb/>
　　　送劉東玉提幹之官茂苑<lb/>
共論𨽻古弄文漪酌别寧忘載酒巵去去臺中攄婉畫<lb/>
行行篋裏富新詩向來閥閲多丹禁豈有人門後白眉<lb/>
九萬扶摇從此始他年書劄問茅茨<lb/>
　　　送石謙伯就許襄陽辟<lb/>
<pb n="KR4d0246_WYG_009-5a"/>
襄陽耆舊流風在幕府文書併省餘勿以脩塗愁泛宅<lb/>
不妨勝處憩安輿碑存峴首堪懐古詩憶槎頭匪為魚<lb/>
萬里功名從此始勉旃聲價百硨磲<lb/>
　　　送鄭仁叔宰長溪<lb/>
清於道骨澹於僧海内忘形得此朋作縣只如詩思苦<lb/>
能官已被薦書騰下車搏虎真堪笑入境無蝗定有稱<lb/>
我亦孤愚諳此味願言加飯履春冰<lb/>
　　　黄叔萬知縣以魯名齋求詩將赴公安併以為<lb/>
<pb n="KR4d0246_WYG_009-5b"/>
　　　餞<lb/>
堂堂張也竟難為一唯工夫魯得之得兎故應忘百慮<lb/>
亡羊正爾失多歧千林摇落青還在孤月當空影自隨<lb/>
昔日校官今作縣魯齋行處即吾師<lb/>
　　　送王子大知縣<lb/>
金閨通籍綰銅章荔子黄時恰到鄉僧夏相期塵外住<lb/>
官朞將趣槖中裝傾心棲棘仇香地側耳鳴絃單父堂<lb/>
説著江西如故里南城春色勝河陽<lb/>
<pb n="KR4d0246_WYG_009-6a"/>
　　　送余伯益知縣<lb/>
建章萬户及千門博物如君自不羣入幕向來爭論薦<lb/>
鳴琴此去定知聞官惟作縣堪行志閩獨於鹽害未分<lb/>
剖竹乘軺同臭味願求長策獻吾君<lb/>
　　　送鄭節卿赴新喻丞併呈李諫議<lb/>
南漳撫字溢三年當路文章喜薦賢鶴髪有親須祿養<lb/>
鶚書無地足常員為丞盍過滕王閣詣府欣依刺史天<lb/>
諌議恩深曽一顧煩君為我道拳拳<lb/>
<pb n="KR4d0246_WYG_009-6b"/>
　　　送鄭廷玉教授之官邵武<lb/>
太學聲名十五年雞林副墨競流傳諸生定滿升堂履<lb/>
獨冷何愁坐客氊預恐上方催給劄便應西笑去朝天<lb/>
君王若問安邊策上藥良毉有十全<lb/>
　　　沈架閣席上送沈教授之官邵陽二首<lb/>
祝融七十二峯尊諸老相望古道存二邵人才元有種<lb/>
三湘風物向曽論先生此去行師説弟子從今記善言<lb/>
為訪衡山戴監嶽可能畧不傍華軒<lb/>
<pb n="KR4d0246_WYG_009-7a"/>
郡侯名字祖鞭先郡倅風流世有傳更著廣文鏜脚坐<lb/>
亦憐委吏鼎科年江山莫道非吾土官舍曽無有此賢<lb/>
自是蓬萊山上客枉教予作送行篇<lb/>
　　　送簡夀王主簿之官番禺<lb/>
住久江西近物情聞名雖舊蓋初傾未聽健論折髯喜<lb/>
况有新詩出䄂清為簿免從髙士例飲泉要改昔人名<lb/>
為言牧伯乘驄舊愧爾傳家折檻聲<lb/>
　　　次韻臨川傅簿經過道舊之什<lb/>
<pb n="KR4d0246_WYG_009-7b"/>
傾蓋臨川卜再逢嵗華飄忽老秋風汗顔何補千人聚<lb/>
過眼還驚萬馬空今子所淹棲棘地曩余曽掌采芹宫<lb/>
種松己長煩公問梁棟如今中未中<lb/>
　　　送鮑清卿運幹調官還里二首<lb/>
筆端有印印金泥榜榜名髙米様齊兩郡漫遊官似水<lb/>
七階懶覔薦為梯登瀛已近帆驚轉入幕雖卑首願低<lb/>
舉士引嫌堪自媿眼㸔湖海放鳬鷖<lb/>
家住城南水竹村羡君月榭與風軒頭顱已料書生骨<lb/>
<pb n="KR4d0246_WYG_009-8a"/>
言語難酬眀主恩何日致還歸里社也教依様買山村<lb/>
彈邊求炙君憐我許種名葩寄後園<lb/>
　　　送范南宫守彭歸蜀<lb/>
起草南宫著作庭歴階亦合侍承眀乞身只擬分符去<lb/>
持節何妨衣錦行道在不孤知已舊才難偏愴語離情<lb/>
極知便下思賢詔其奈巴江白髪生<lb/>
　　　送黄元章秘書還餘杭待次荆門<lb/>
蓬菜雲色正飛浮猛乞分符向玉州抵鵲信嫌三獻辱<lb/>
<pb n="KR4d0246_WYG_009-8b"/>
如虹肯要萬金醻勲名不朽山為礪軒冕隨縁芥作舟<lb/>
却憾渥洼求汗血不如天廐出驊騮<lb/>
　　　送鄭節推勝棄職歸省<lb/>
慷慨中原泣夜䦨一門忠孝只南冠來歸九死賒猶易<lb/>
就養一官輕底難幕府禮羅留莫住清時長鋏惜休彈<lb/>
男兒富貴尋常事要取功名與世㸔<lb/>
　　　送鄧南秀解秩東歸<lb/>
小麥茸茸短覆泥如何熟得濟民饑青黄未接我狼顧<lb/>
<pb n="KR4d0246_WYG_009-9a"/>
黒白既分君解龜已拜一言真苦口極知三折是良毉<lb/>
從今洗眼㸔華要書札無忘慰夢思<lb/>
　　　送榖仲歸謙謝以詩次韻奉酬<lb/>
一樂長存抵萬金百年誰肯放愁侵飯蔬飲水真吾事<lb/>
懐寳迷邦豈本心桑户琴歌奚此極孔門弦誦有遺音<lb/>
新詩當暑時時至每讀清風自滿襟<lb/>
　　　送解省元赴南宫<lb/>
過庭有子即同登學圃承家豈足稱刻畫無鹽容更醜<lb/>
<pb n="KR4d0246_WYG_009-9b"/>
寵光蕙草句全勝名場自此一投足宦路不須三折肱<lb/>
累月笞兒吾豈敢短檠猶可課秋燈<lb/>
　　　送林定國赴秋試<lb/>
讀却床頭滿架書時文元不費工夫向來㸃額闗竒數<lb/>
今日焚舟合壯圖去去秋風趨北闕行行春色滿西湖<lb/>
癡兒未了書生事珍重青衫報國軀<lb/>
　　　送劉守之上舍赴試<lb/>
廼翁壯譽動賢闗晚把州麾苦要閒細字尚陪燈火課<lb/>
<pb n="KR4d0246_WYG_009-10a"/>
淡書端要姓名攀扶摇稳泛魚三級文采曽闚豹一斑<lb/>
舍弟若為同日喜兩家親老想開顔<lb/>
　　　次韻餞振之之行<lb/>
半生經史競分隂奏牘三千幾汗青技到屠龍從俗笑<lb/>
志存流水有人聽故園勲業千株橘世路生涯一草亭<lb/>
却笑劉商長得醉為無管屬愛浮萍<lb/>
　　　送安福劉秀才謀卿仍簡分宜傅公謀<lb/>
昨夜西風入楚扉登臨遊子勌將歸璧廱未頓新書笥<lb/>
<pb n="KR4d0246_WYG_009-10b"/>
錦里還尋舊釣磯平世勲名賒馬革男兒貧賤且牛衣<lb/>
傅巖詞客如相問説是今非昨更非<lb/>
　　　送徳友之長沙章貢併懐薛葉二兄<lb/>
篇章足可慕淵眀其奈田無二頃耕甥館久居誰厭汝<lb/>
客塗逺問我憐生湘山物色留新句使節綈袍有故情<lb/>
併語鬰孤東道主春風吹夢到容成<lb/>
　　　送陳西老西上併簡張功甫<lb/>
二月春光韻管絃琴書獨上館頭船篋中未有西湖句<lb/>
<pb n="KR4d0246_WYG_009-11a"/>
闕下曽傳樂府篇名勝難逢分手易游從雖晚服膺先<lb/>
有如尚待金門詔須訪南湖桂隱僊<lb/>
　　　中川席上送陳同甫<lb/>
眼底男兒隘六區似君豪氣有誰如中原赤子頭今白<lb/>
天下蒼生力未紓北闕有書流涕上西山無地帯經鋤<lb/>
共談世事何時了勸子加餐返故廬<lb/>
　　　送俊老再住惠因<lb/>
天台自是金仙窟而况師曽住惠因祖令全提餘作畧<lb/>
<pb n="KR4d0246_WYG_009-11b"/>
舊營重按想精神絶憐老宿參辰象何限名藍甲乙人<lb/>
若遇毒龍師攝取經行杯渡熟知津<lb/>
　　　送清監寺徃平陽化縁清乃王詹事女<lb/>
詹事家中靈照女圓月㑹下祖師禪一條見地如絲直<lb/>
百架脩廊尚結縁飛錫先從坳裏去擲盃聊當渡頭船<lb/>
更於何處求真佛說似檀那領現前<lb/>
　　　喜徳久從人使北來歸<lb/>
詩翁萬里恰歸來滌靣那無一㸃埃生馬諳騎便武事<lb/>
<pb n="KR4d0246_WYG_009-12a"/>
故京熟覧動詩才别來我已成炊夢此去君應悟刼灰<lb/>
見説北庭猶假息可無尊酒沃崔嵬<lb/>
　　　和袁同年接伴賡從客陸成文韻<lb/>
鴈塔題名不記年相從淮海喜跫然了知鵬鷃懸㣲分<lb/>
祗覺䕫蚿有故憐共泛仙舟凌浩𣺌賡吟醉墨墮芳鮮<lb/>
少游陳迹無尋處小五湖中水拍天<lb/>
　　　和袁同年接伴賡從客霍希文過楚州韻<lb/>
一水分流西復東畫船隨水去怱怱晚風鼓角増悲壯<lb/>
<pb n="KR4d0246_WYG_009-12b"/>
髙壘營屯足長雄糧道已無清口應舟師㑹把朔庭空<lb/>
眼中方畧全圖在未肯輕將屬畫工<lb/>
　　　次韻袁同年囘程見示<lb/>
秋風日日動詩情人與詩篇一様清歸去星辰添秀潤<lb/>
經行草木倍精明河山未閡功名志嵗月徒催鬢髪生<lb/>
送客㣲言何足録便將佳句榻前呈<lb/>
　　　呉門次韻頤剛嚴陵留别過新安<lb/>
功名破甑等虛空身世隨縁邴曼容行色過於秋澹薄<lb/>
<pb n="KR4d0246_WYG_009-13a"/>
離情恰似酒醇濃想君時㸔水西景顧我方聽夜半鐘<lb/>
莫計升沉須强飯男兒愛惜鬢星鬆<lb/>
　　　因振之之行過新昌懐鮑清卿<lb/>
新昌令尹鮑參軍中的聲名孰似君未免徒勞紆墨綬<lb/>
不教平歩上青雲句如冰柱當庚伏心似秋空納世氛<lb/>
豈為求齊工鼓瑟知音合遣九霄聞<lb/>
　　　懐轉庵餞客<lb/>
一水經行昔飽諳故鄉真似是淮南杏花巖畔春擕酒<lb/>
<pb n="KR4d0246_WYG_009-13b"/>
楊栁堂前夜駐驂隣境不停科甲馬吾民常喜足田蠶<lb/>
風謡物色堪詩句餞客歸時問轉庵<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷五</head>
    <p>
<pb n="KR4d0246_WYG_005-1a"/>
欽定四庫全書<lb/>
　渉齋集卷五　　　　　　　宋　許綸　撰<lb/>
　　七言古詩<lb/>
　　　次轉庵寄用坡公賦梅韻<lb/>
一夜酸風驚拉槁雪壓茅簷欹欲倒孰知寒谷自能春<lb/>
鬬坼瓊枝故相惱兩年舊隠住容成耐冷衝寒起常早<lb/>
透牕疎影眠未佳擁被孤唫詩易好别來問訊迥相忘<lb/>
養就苔文從不埽詩人云逺嵗云暮自插一枝憐鬢老<lb/>
<pb n="KR4d0246_WYG_005-1b"/>
孤山在望不可到惆悵餘香委芳草誰邀配食水仙人<lb/>
長笛横吹倚蒼昊<lb/>
　　　次韻胡伯暉喜王簿移梅<lb/>
水南梅花光似雪撲地香風噴鼻裂詩人不來嵗華晚<lb/>
寂寞巖扃那忍折一朝移向凌風前雕欄碧甃生寒煙<lb/>
聘以新詩夀芳酒洗空遺恨春濺濺住山多時識幽潔<lb/>
行到䑓邊忽凄咽故園萼緑正相思冷却東臯半犁鐵<lb/>
　　　仇香種梅已開而出鄉未歸再次伯暉韻<lb/>
<pb n="KR4d0246_WYG_005-2a"/>
憶醉江南枝上雪愛詞人把羅巾裂篇成皓齒發瓊姿<lb/>
酒盡貂裘堪當折如今消得督郵前期會紛來閙似煙<lb/>
故人一枝久寂寞新愁萬斛誰洗濺仇香有意移芳潔<lb/>
索笑不來空哽咽幸自花開君不歸一夜孤根冷如鐵<lb/>
　　　欲雪懐度雲新種梅三次伯暉韻<lb/>
朔風動地天欲雪澗厎孤松定皴裂憶梅已覺腸九回<lb/>
賦詩敢愛肱三折簾疎香細度雲前想見娟娟媚晚煙<lb/>
主人吟哦伴幽獨醉墨不惜花袍濺人與寒枝共修潔<lb/>
<pb n="KR4d0246_WYG_005-2b"/>
未遣調羮笛休咽販馬江頭得句回踏破蟾光敲鐙鐵<lb/>
　　　次韻誠齋醉卧海棠圖之什<hi>繪放翁醉帽墮地</hi>
海棠寧莫種種須千萬株濯錦江頭錦漫谷斧斤不赦<lb/>
如薪枯乍逢樵人莫逢楊氏女遺恨年年泣朝露楊氏<lb/>
自媚昭陽宫海棠自映扶桑樹山城幽獨逢坡翁一洗<lb/>
千載塵埃蒙張園錦障人所惜醉裏㸔花盡英特酒滿<lb/>
衣襟花滿裳只許茶鐺近筆牀顧影鬅鬙醒還卧烏巾<lb/>
正堪漉白墮只恐明朝雨霏霏花雨征帆各自飛休論<lb/>
<pb n="KR4d0246_WYG_005-3a"/>
長篇與短韻且與春風寫音問此人此句皆可圖底須<lb/>
紫鳳并天吳<lb/>
　　　次韻誠齋飲張園放翁酹酒海棠花下<lb/>
九霞觴翻濕雲幄羣仙㦸指嫌輕薄海棠枝上管春晴<lb/>
醉魂未醒來層城風姨妬吹銀燭滅明月飛來更竒絶<lb/>
急須巢飲添燭光今日綺霞明日雪濯錦江頭識放翁<lb/>
翁令對花羣玉叢試澆以酒添花暈是酒是花君試問<lb/>
　　　次轉庵榴花韻<lb/>
<pb n="KR4d0246_WYG_005-3b"/>
良辰競渡常傴指愛花頌花奚謗毁年年五月見紅榴<lb/>
重着賜衣憐杜甫佳節有名名不去閲甫逢辰何自苦<lb/>
薄俗傳訛成力競作戲輕生為酒使惆悵劉郎擊節詞<lb/>
招屈亭前但流水明當鍊鏡非常規我輩持觴寧越矩<lb/>
只為榴花飲亦佳况是轉庵唫入髓浮花浪蘂竟何為<lb/>
穠艷芳心誠可喜不應寂寞負澄鮮同社聨翩須記取<lb/>
相期竟到無何鄉徙倚更約憑虚子<lb/>
　　　再次轉庵韻<lb/>
<pb n="KR4d0246_WYG_005-4a"/>
安石移根煩使指花蹙紅綃誰擘毁封姨妬作阿醋呼<lb/>
同調何殊申及甫肯憐顛倒落絳英祇覺韓公用心苦<lb/>
流傳午節遂成例萱草戎葵併驅使真能染却白雲殷<lb/>
靈囿鮮繁金谷水詩人愛節因愛花射團㸃綴追前矩<lb/>
炎官鍊丹成絳雪獺膽分杯凝赤髓誰言不似舞裙紅<lb/>
色相異觀特私喜㸃化精神欲然句晉宋風流坡獨取<lb/>
鄙哉摘實兒女見却要缾罌結多子<lb/>
　　　再次轉庵催結局韻<lb/>
<pb n="KR4d0246_WYG_005-4b"/>
賦花必花指喻指花若堪諛亦堪毁轉庵賦梅工賦影<lb/>
祇竟吕刑元是甫節逄五日賦榴花擬别甘酸亦良苦<lb/>
猶之論畫先論形形似丹青誰不使豈知雪裏有芭蕉<lb/>
滿壁滄溟本非水方臯相馬羣自空梓匠揮斤風即矩<lb/>
續絃何處覔鸞膠起死底須求鳳髓榴花可翫不可食<lb/>
昌歜無甜人自喜肯將粉淚匹紅巾眼髙一世坡仙取<lb/>
花事方殷催結局還許殿後吟些子<lb/>
　　　同轉庵諸人筠齋賞荷花次轉庵韻<lb/>
<pb n="KR4d0246_WYG_005-5a"/>
一笑筠齋同集客眼㸔荷花笑中坼未説賞花先賞葉<lb/>
破曉清香晨竟夕了知出水非雕飾乍覺臨流似塗澤<lb/>
多情落日助酣紅争媚清漪動寒碧其間得意誰最多<lb/>
幾箇文禽不容隻錦鱗似梭躍流黄雨盖如鎔傾大白<lb/>
同社持觴聊破戒行令傳花非俚畫昆明撐舟真錦渡<lb/>
太華如船儼仙籍明朝定爾傳新篇今日褎然有詩伯<lb/>
詩來忽起西湖思我輩已覺蓬萊隔憶曽畫船作夜游<lb/>
親聽菱歌和露摘南髙北髙祇在眼長橋短橋頻泛宅<lb/>
<pb n="KR4d0246_WYG_005-5b"/>
掛冠神武吾盍歸奏篇未央君盍適便應獻䇿取貂蟬<lb/>
焉用孤唫和螻蟈功成五湖有成例全賜西湖底分擘<lb/>
回視筠齋乃坳堂豈須更許漁争席紅蓮緑水姑相娛<lb/>
明月夜光成浪獲當暑清風誦三過真是䨇清冺心迹<lb/>
　　　再次韻<lb/>
急雨撒珠泣淵客疾風捲荷波濤坼須臾雨過即風休<lb/>
但有水香浮月夕水到飛霞幾斷港安得紅雲藏藪澤<lb/>
兒曹問津本何有茭葑蒙茸填淤碧劃開天宇鏡面平<lb/>
<pb n="KR4d0246_WYG_005-6a"/>
蕩漾漁舟自䨇隻老慙數溷煩擊鮮筠外栽蓮供醉白<lb/>
客來意坐夜沈沈境以客重聲籍籍清纓濁足隨去取<lb/>
水寛地窄易區畫轉庵夙昔董詩盟同社歌呼劇歡伯<lb/>
婆娑得句俄朗吟欵乃答聲非夐隔乃知神語天亦相<lb/>
仍使菱歌夜猶摘著身勝處即氷壺混俗静中無火宅<lb/>
我雖愛唫無好句其奈處閒聊自適未能汗漫據龜蛤<lb/>
何補官私響蛙蟈天籟自鳴忽聞蟬衆作俱喑推巨擘<lb/>
恍思南塘香百里擬㲹具區帆一席更唫賞實起饞涎<lb/>
<pb n="KR4d0246_WYG_005-6b"/>
細剥蓮蓬珠貝獲不如藏六守筠齋水落霜枯且投迹<lb/>
　　　次韻才叔賦菊屏<lb/>
賓主鐺坐成三丁以菊分題君得屏兩屏夾立君中坐<lb/>
君其吉兆當屏星化工開花等兒戲園子結花象物形<lb/>
宗英乗船正蕩漾而我對塔方岧亭人幸似花同臭味<lb/>
花亦與人共芳馨菊潭之水明且清楚畹之英駐而齡<lb/>
細思杜老㸔誰健争似劉伶終不醒男兒聞健且飲酒<lb/>
良辰莫作癡凍蠅<lb/>
<pb n="KR4d0246_WYG_005-7a"/>
　　五言律詩<lb/>
　　　紹熈改元早起<lb/>
元日好天氣侵晨供佛燈生逢大庭氏閒作小乗僧報<lb/>
主須身健勤家且夙興一貧容易飽四海願豐登<lb/>
　　　元日<lb/>
新受開禧嵗難逢慶㑹辰感恩淪骨髓無力報涓塵抱<lb/>
甕供春事加餐作幸民屠蘓須滿引且願病離身<lb/>
　　　元日簡轉庵<lb/>
<pb n="KR4d0246_WYG_005-7b"/>
遥想潘夫子元正免立墀已傾新嵗酒未和隔年詩老<lb/>
色長欺鬢春風不肯絲人言金可作寧惜草堂資<lb/>
　　　次宣甫用轉庵韻賦惜春懐轉庵<lb/>
氣合桑輿友才推屈宋衙留春無上䇿作意惜殘花葭<lb/>
倚終慙玉蓬生正倚麻陶溪人逺室漳浦客思家<lb/>
　　　次韻轉庵書懐<lb/>
應節何妨俗傷春已是翁百年諳社酒萬里憶郫筒話<lb/>
舊肱堪折追歡袖畧通潘郎久不見妙語想蘋鴻<lb/>
<pb n="KR4d0246_WYG_005-8a"/>
　　　秋思<lb/>
秋色已彊半秋光纔較清卷簾為月地入户得潮聲螢<lb/>
度催兒課蛩吟覺婦驚起㸔河漢畔星象濕晶瑩<lb/>
　　　次韻常之秋日郊居十首<lb/>
秋日郊居好風光屬散人雍容觀物化瀟灑任天真菊<lb/>
好芙投老楊疎栁效顰飛翻㸔兩蝶喜得自由身<lb/>
田里逢年嵗江山浄物華栖糧供野雀輸賦答官蛙觳<lb/>
觫眠穰圃龍鍾卧酒家不須聽擊壤平世此何加<lb/>
<pb n="KR4d0246_WYG_005-8b"/>
年光本尅期秋閏似移時斷鴈餘新綆殘蟬泥舊枝黄<lb/>
華隨露展烏帽受風欹預有登髙興秋風入夢思<lb/>
窮巷家何隘秋郊景自舒草塗飛蚱蜢蓼岸㸃舂鋤鰕<lb/>
菜通潮信魚蒲傍海居飯亷稱栁市别業計非疎<lb/>
寄種儕孫稻株株欲競齊年豐催釀螘夜半想聞雞野<lb/>
老同杯酌忘形絶町畦雖無花泛水終恐世人迷<lb/>
渉世味何疎師心道與俱古風詩入律逺景句成圗一<lb/>
語中標的千篇徒囁嚅秋光照軒豁我輩未囚拘<lb/>
<pb n="KR4d0246_WYG_005-9a"/>
學閫難優入詩堂僅許升百年從皓首一醆愛秋燈次<lb/>
第掛冠老晨昏有髮僧未能逃兀兀祇欲任騰騰<lb/>
龍翔江上水萬折只朝宗依倚惟危檻扶持有短笻秋<lb/>
山成自獻落日為誰容臨眺餘嘉菊重陽酒自供<lb/>
詩分縁稼穡别墅故人多又過中秋閏無如明月何違<lb/>
離増寂寞衰病廢唫哦十首撩人甚重翻古井波<lb/>
覔句無新語懐人有故情歸音蘇酒渴詩法釀秋清近<lb/>
種芙蓉發低鋪錦繡成雖賒新甕熟臘醖待同傾<lb/>
<pb n="KR4d0246_WYG_005-9b"/>
　　　次韻吴季行秋懐<lb/>
彈冠驚野馬束帶響吳鈎意逺秋多思詩清語過愁君<lb/>
當儀省户我合老林丘何日苕溪上相從不繫舟<lb/>
　　　冬日邀友同賞<lb/>
令温風有信林静葉無譁别種桃舒萼先期梅着花成<lb/>
蹊餘屐齒索笑見簷牙未飲朝來酒何妨飯後茶<lb/>
　　　念九日早聞雪<lb/>
去嵗一冬暖開春逾月晴伸眉來雨意變色起雷聲摇<lb/>
<pb n="KR4d0246_WYG_005-10a"/>
動園林喜驩呼鳥雀鳴閒中多感激詩句亦生成<lb/>
　　　嵗除日見白髮詩<lb/>
四十明朝是俄驚白髮新舊詩曽探借今語遂為真不<lb/>
恨身將老惟憐學轉貧婆娑花縣底誰復念安仁<lb/>
　　　除夜齋宿<lb/>
老境慙年長齋居惜嵗徂難分阿戎炬只擁玉川爐夜<lb/>
雨知時落朝陽謫見無君王素修徳安意飲屠蘇<lb/>
　　　新晴二首<lb/>
<pb n="KR4d0246_WYG_005-10b"/>
入院餘旬浹今朝始快晴纔聞烏鵲語已有蜜蜂聲到<lb/>
眼花枝暖粘鬚栁絮輕重門無箇事詩意正關情<lb/>
宿雨居然閣頑雲掃似開嵐光湖上出霽色栁邊來鈴<lb/>
鴿摶風轉筝鳶掣綫回脩廊閒勃窣花影上蒼苔<lb/>
　　　禱雨有喜<lb/>
已用計然䇿猶煩傅説霖綿延三日往慰藉九重深柱<lb/>
礎收餘潤摩圍散薄隂何庸尸祝力聖主自誠心<lb/>
　　　次韻轉庵喜雨二首<lb/>
<pb n="KR4d0246_WYG_005-11a"/>
通夕聞鳴霤凌晨起炷熏映山髙見雨隔塢逺留雲盧<lb/>
橘明金彈安榴染絳裙樓居堪䕶足終羨蝶飛紛<lb/>
榴綻千重束葵開一丈紅為憐花寂寞却念雨溟濛此<lb/>
去須時若相將喜屢豐閒中有忙事祗得撓鄰翁<lb/>
　　　再次韻醻轉庵<lb/>
經梅多過溽轉蕙擬吹薫山脚昏酣日簷牙曉墮雲病<lb/>
忺添御裌筆懶習書帬那得驚人句聊將絶世紛<lb/>
萬木稠新緑孤花委晚紅山容隨隠見雲影度空濛農<lb/>
<pb n="KR4d0246_WYG_005-11b"/>
老無嫌問人言不害豐破愁還作喜結句答鄰翁<lb/>
　　　徳久雨遷魚莊賦詩縱臾<lb/>
漫雪蝸争席翻泥蚓近床不堪聽鸛垤應喜得魚莊帶<lb/>
雨移行李攜孥問野航西湖第一義佳句已難忘<lb/>
　　　再用韻答轉庵<lb/>
嵐光趨澤笏波影漾湖床借竹欣移宅㸔花擬宴莊鐘<lb/>
聲來佛屋鏡面濟慈航莫便疎城市詩盟未可忘<lb/>
　　　再和二首<lb/>
<pb n="KR4d0246_WYG_005-12a"/>
晴日烘船屋薫風傍筆床未穿三益徑已想百花莊野<lb/>
火明僧寺樵歌度客航山頭明月上酒興故難忘<lb/>
城市從疎出何人獨拜床不辭乗下澤久已厭康莊借<lb/>
屋欣憑閣臨湖似檥航風波無用避端與世相忘<lb/>
　　　鄉㑹游湖懐南床復次韻<lb/>
名園鄉黨敬莫可致南床盛事聨千佛諸公競一莊建<lb/>
侯期朔漠駐蹕尚餘杭報國平生志他年幸勿忘<lb/>
　　　再戲和轉庵<lb/>
<pb n="KR4d0246_WYG_005-12b"/>
孰裹經旬飯誰同夜雨床何妨散花女聊伴食魚莊擬<lb/>
喚桃根渡還思范蠡航江湖真落手身世可兼忘<lb/>
　　　寓居<lb/>
野水生洲面閒雲傍屋顛鐘鳴人已定月滿句初圓花<lb/>
徑經過少苔文長養便行藏隨處是安用買山錢<lb/>
　　　得東山居主人戀家不出因借戴希周漁鄉居<lb/>
　　　賦雜興六首<lb/>
借得漁鄉住分明似水仙好山排座右明月到尊前掛<lb/>
<pb n="KR4d0246_WYG_005-13a"/>
綵迎朝日飛霞帶晚煙往來真自在易覔釣漁船<lb/>
借得漁鄉住蟾光忽滿輪金波隨短棹銀漢有通津幾<lb/>
度中秋月今宵自在身一尊消得醉眼底欠詩人<lb/>
借得漁鄉住心安即是家客來時舉酒飯後定分茶野<lb/>
老從争席山童解獻花扁舟隨意坐不羨斗邊槎<lb/>
借得漁鄉住閒居氣味長新霜濃淡白早橘淺深黄勲<lb/>
業錦囊句光隂寳篆香故人如訪問宛在水中央<lb/>
借得漁鄉住詩家物色宜葦聲魚撥剌竹影月參差風<lb/>
<pb n="KR4d0246_WYG_005-13b"/>
鐸時成曲山童解答詩閒居多樂事惟有此心知<lb/>
借得漁鄉住清霜已著秋丹楓如錦障黄菊似錢流物<lb/>
理觀諸妄吾生等一漚得閒聞健好隨寓且夷猶<lb/>
　　　次韻石謙伯山居<lb/>
地僻人為勝居閒樂自知書聲山響亮琴韻水逶遲為<lb/>
藥藤修架因花槿結籬藍田冷松竹那得久怡怡<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷十五</head>
    <p>
<pb n="KR4d0246_WYG_015-1a"/>
欽定四庫全書<lb/>
　渉齋集卷十五　　　　　　宋　許綸　撰<lb/>
　　七言絶句<lb/>
　　　太上皇帝閤春帖子<lb/>
底須東海覔三山一片仁心夀八寰天上有天長不老<lb/>
每將春色施人間<lb/>
一聲清蹕乘輿來來獻雙親萬夀杯想見瑶池同宴處<lb/>
要花開後便花開<lb/>
<pb n="KR4d0246_WYG_015-1b"/>
仙家樂事有常程不寫羲經即道經春日漸和風漸暖<lb/>
不妨排比冷泉亭<lb/>
　　　太上皇后閤春帖子<lb/>
補天立極寄何言嫓徳同歸太極尊徳夀宫中康夀殿<lb/>
春來别有一乾坤<lb/>
廣成得道自崆峒少廣功成閬苑中自是仙家春不老<lb/>
蟠桃枝上又春風<lb/>
金花綵勝一畨新白玉巵旁祝聖人聞道瑶臺花有信<lb/>
<pb n="KR4d0246_WYG_015-2a"/>
宜春更有八千春<lb/>
　　　皇帝閤春帖子<lb/>
紫宸殿下迎春仗徳夀宫中家慶圖帝有雙親齊萬夀<lb/>
天教五嶽總三呼<lb/>
協風初轉斗杓旋即是流虹紀瑞年甲子一周天啓運<lb/>
威儀重見漢中天<lb/>
清臺方奏五星眀又見春盤憶兩京見説黄河方混混<lb/>
翠華來復始教清<lb/>
<pb n="KR4d0246_WYG_015-2b"/>
　　　皇后閤春帖子<lb/>
雪融鳷鵲金鋪暖冰泮蟾蜍玉漏遲夀却兩宫春日酒<lb/>
自書卷耳進賢詩<lb/>
龍樓問寢正鷄鳴玉佩丁東曉氣清春入椒房偏起早<lb/>
三茅觀裏未鐘聲<lb/>
不要梅花比玉容柔桑枝上要春風聖人見説常躬儉<lb/>
擬助君王賞戰功<lb/>
　　　太上閤端午帖子<lb/>
<pb n="KR4d0246_WYG_015-3a"/>
久瞻黄屋見堯心盡把薫風入舜琴至樂殿中香一炷<lb/>
静㸔周易對槐隂<lb/>
艾枝簇虎鬬時新荷葉巢龜薦瑞頻自是仙家多樂事<lb/>
天中佳節近天申<lb/>
傍階葵萼傾紅日映水榴花染絳雲魚戱亦知天意樂<lb/>
行行吹起碧波紋<lb/>
　　　聖夀閤端午帖子<lb/>
宫人晨起靚粧梳艾葉菖花獻頌餘團扇裁成留不畫<lb/>
<pb n="KR4d0246_WYG_015-3b"/>
應時只乞聖人書<lb/>
隂隂密葉韻黄鸝樂事宫中聖得知永日留連惟史帙<lb/>
薫風拂掠到琴絲<lb/>
駕言康夀殿中來排備凉亭與月臺此去天中纔半月<lb/>
從今日日要花開<lb/>
　　　皇帝致齋<lb/>
聖主憂勤二紀年宸心久已格皇天五風十雨如何報<lb/>
八陛圓壇具告䖍<lb/>
<pb n="KR4d0246_WYG_015-4a"/>
一夜飛花滿帝城曉㸔玉殿月籠明紫宸拜舞山呼了<lb/>
都道郊天管定晴<lb/>
丁當玉佩趣班齊山立千官請致齋見説内家清似水<lb/>
多時排當不曽排<lb/>
　　　奉引靈駕至陵所方雪<lb/>
禹穴如今即舜梧攀髯誰識小臣孤雲頭閣雪不忍下<lb/>
知道孤臣淚已無<lb/>
　　　上黄參政夀七首<lb/>
<pb n="KR4d0246_WYG_015-4b"/>
人間元自有三山不在虛無縹緲間山上仙人圯上老<lb/>
一編親輔漢龍顔<lb/>
誰識金仙抱送時年年惟有早梅知只今不負調羮信<lb/>
造化工深物自私<lb/>
諌紙臺評字字温補天勲業妙誰論風霜却是為霖手<lb/>
桃李恩深更不言<lb/>
渉五經旬一風雨三邊安帖屢年豐但知風虎雲龍㑹<lb/>
不見彌縫輔贊功<lb/>
<pb n="KR4d0246_WYG_015-5a"/>
補衮工夫日線長天教嶽降傍新陽都人擬㸔貂蟬出<lb/>
親受君王飲福觴<lb/>
自有中興太學來我公今始拜公台胚胎元氣真難事<lb/>
五百年間命世才<lb/>
度量汪汪見古風衮衣只與布衣同定知耐老耐官職<lb/>
幾個中書郭令公<lb/>
　　　又上梁丞相夀口號十首<lb/>
恭惟炎運恰中天間氣真成五百年以舜繼堯方誕聖<lb/>
<pb n="KR4d0246_WYG_015-5b"/>
維申及甫即生賢<lb/>
石筍金鷄傳地䜟鳯池虎榜屬儒真向來再世方稽驗<lb/>
今日兼榮孰比倫<lb/>
徃分南國戎夷問再入中台宇宙和狡兎漫為三窟計<lb/>
長城只倚一賢多<lb/>
慶成禮就端成殿上夀儀陳徳夀宫霽日祥雲囘頃刻<lb/>
夑調妙用不言功<lb/>
天數已周花甲子中原合見漢威儀極知廟畧歸樽爼<lb/>
<pb n="KR4d0246_WYG_015-6a"/>
倚㸔元勲上鼎彛<lb/>
真人得道自崆峒萬國同歸夀域中致却升平更何事<lb/>
朱顔緑髪侍重瞳<lb/>
殿家前日中和節相府今朝嶽降辰勑遣貂璫宣賜酒<lb/>
黄封題作百千春<lb/>
萬里雲霄行白日八荒桃李自春風不須更棄人間事<lb/>
一轉鈞陶九轉功<lb/>
曉來微雨弄新晴晚㸔蟾光一搯眀學語小兒爭祝頌<lb/>
<pb n="KR4d0246_WYG_015-6b"/>
相公長似月初生<lb/>
乾坤長物門闌客會計叢中委吏身擬筭中書都幾考<lb/>
直須東海㸔揚塵<lb/>
　　　勸農口號十首<lb/>
一勸農家莫惰農春來雨水已流通有男有女勤耕績<lb/>
必定時和更嵗豐<lb/>
二勸農家奉二親爺娘養爾望終身但行孝順勤耕種<lb/>
天不虧人不到貧<lb/>
<pb n="KR4d0246_WYG_015-7a"/>
三勸農家敬主人種它田土耐辛勤若圖借貸相憐恤<lb/>
禮數須教上下分<lb/>
四勸農家勸主家去年早稻失收多未還舊欠無從出<lb/>
隨力周旋更借它<lb/>
五勸農家勸善良冒耕逃絶更思量官司既許從今首<lb/>
好與兒孫做久長<lb/>
六勸農家勸北鄉北鄉田少盡茅岡早禾有種何妨種<lb/>
勝似閒教滿地荒<lb/>
<pb n="KR4d0246_WYG_015-7b"/>
七勸農家趁雨時陂塘蓄水是便宜衆人殖利還他殖<lb/>
自飽須知别箇飢<lb/>
八勸農家莫鬬爭到官寧免廢農耕欺公畢竟添煩惱<lb/>
作善安平過一生<lb/>
九勸農家納税租莫教縣吏更追呼只催常賦他無擾<lb/>
合體公家有與無<lb/>
十勸農家各力田長官無補近三年民淳訟簡因藏拙<lb/>
謝汝分宜父老賢<lb/>
<pb n="KR4d0246_WYG_015-8a"/>
　　　勸農畢事呈同官<lb/>
偶遵令甲得劭農詞鄙唯期與俗通乍可催科成政拙<lb/>
且須憂國願年豐<lb/>
與民三載幸相親試邑何功得庇身他日去思無可紀<lb/>
較量惟只有清貧<lb/>
扶犂感爾隴頭人自古民生合在勤五斗空餐慙令尹<lb/>
可憐無補及毫分<lb/>
艱難功業屬皇家每為農桑下詔多濫撫一同何補報<lb/>
<pb n="KR4d0246_WYG_015-8b"/>
祗先勸課未皇他<lb/>
　　　次韻才叔初春絶句<lb/>
栁眼雖舒未展眉逗寒隂雨故逶遲潘郎袖却春風手<lb/>
正想經營得句時<lb/>
帯圍過膝杖過眉曲廡尋詩得歩遲舊日春風應笑我<lb/>
鬢邊殘雪没消時<lb/>
　　　次常之暑中即事韻五首<lb/>
自芘槐隂影更重悠颺午夢半醒中已㸔新緑㸔濃緑<lb/>
<pb n="KR4d0246_WYG_015-9a"/>
不愛深紅愛淺紅<lb/>
破暑薫風破甑輕井泉新汲濯新清亂蟬為我翻多事<lb/>
時有黄鸝一箇鳴<lb/>
近鑿方池漾碧虚手栽初産玉芙蕖丁寧未得輕開却<lb/>
少待嘉賔約望舒<lb/>
勌翼歸來足退藏卑飛决起自囘翔昨宵妙處無人領<lb/>
不是風凉是月凉<lb/>
晚雲蔽月氣㣲清假寐齁齁鼻自嗚起㸔青天净如拭<lb/>
<pb n="KR4d0246_WYG_015-9b"/>
月眀於我不無情<lb/>
　　　次韻才叔和陳大用七夕絶句<lb/>
百兩新迎碧漢車半奩舊照古銅磨蟾虧既望圓時數<lb/>
鵲别經年恨處多<lb/>
小説無端漫五車流傳繆處盍刋磨杜陵堪笑還堪惜<lb/>
吟到佳期奏雅多<lb/>
寧少公榮莫少車良辰僧坐笑磚磨詩翁不至惟詩至<lb/>
好句雖多恨亦多<lb/>
<pb n="KR4d0246_WYG_015-10a"/>
入秋逢節重星車今閏中秋有折磨夜夜銀河映牛女<lb/>
稍凉相過望君多<lb/>
　　　中山九日<lb/>
戀闕懐親一性成車夫解事趣歸程松醪菊斚中山驛<lb/>
薊北江南萬里情<lb/>
　　　蔣十一丈以重九雨昨有詩約閏九二首次韻<lb/>
風雨滿城佳節休詩翁强項覔因由不須閏九方為節<lb/>
眼底黄花即醉遊<lb/>
<pb n="KR4d0246_WYG_015-10b"/>
誰念淵明載酒過杜陵愁思只悲歌催租豈敗潘郎意<lb/>
語到愁邊自不多<lb/>
　　　冬至早起<lb/>
千梳短髪儼如霜起坐中宵待一陽人道陽生少灾障<lb/>
才無韈線敢迎長<lb/>
百念消亡不動灰猶憐雲物擬登臺今秋幸自豐登甚<lb/>
底事終朝隱隱雷<lb/>
百里雷聲足震驚地温春近易敷榮故人新有催梅句<lb/>
<pb n="KR4d0246_WYG_015-11a"/>
催得陽和太半生<lb/>
　　　曉起<lb/>
晚羃花房露靄霏曉綳初脱笋芽肥海棠已退來禽舍<lb/>
滴滴胭脂正滿枝<lb/>
莫想思堂想表勲庉村佳處正相親花時不拚聊中酒<lb/>
虛過清眀箸莫人<hi>案箸莫未詳疑即遮莫者莫之意當時方言傳寫之異也</hi>
　　　新月<lb/>
碧漢新磨印甲痕山頭忽墮玉鈎寒澄江只在青山外<lb/>
<pb n="KR4d0246_WYG_015-11b"/>
憶得垂綸七里灘<lb/>
　　　燕賓館值雨<lb/>
飽死侏儒便雨立安知更有漢官儀諸生未免諛綿蕝<lb/>
從俗從宜我自嗤<lb/>
　　　已晴復隂<lb/>
漠漠輕隂養絮天長空跕跕墮飛鳶東風吹得浮雲綻<lb/>
一片斜陽在晚川<lb/>
弄晴斜日展仍収一向寒雲凝不流次第今宵還是雨<lb/>
<pb n="KR4d0246_WYG_015-12a"/>
自添香灺煖衣篝<lb/>
讀了殘書不奈閒挼挱老眼傍闌干吟成白雪知何補<lb/>
未有功名與世㸔<lb/>
　　　到京城日積雨欣霽<lb/>
驅車日日望京師冷雨瀟瀟共淚垂一掃頑隂朝故闕<lb/>
天開地闢亦如斯<lb/>
　　　新晴<lb/>
暖日烘晴麥正秋麥田高下五分収稍蘇凋瘵天之力<lb/>
<pb n="KR4d0246_WYG_015-12b"/>
賑糶新來減幾籌<lb/>
　　　午暑睡起忽懐范武子走筆當簡<lb/>
讀書巖中范武子爾有此地何時歸巖邊有石不可煮<lb/>
世間萬事巧相違<lb/>
火雲爍石畏出户正似雪深堅卧時吾甘飢凍死即死<lb/>
觸熱生慚褦襶兒<lb/>
爾近添丁亦可喜丁多何補於眀時除却操戈與執耒<lb/>
此外文墨徒爾為<lb/>
<pb n="KR4d0246_WYG_015-13a"/>
暑風翕翕樹頭動吹過井梧方是凉拂拭桃笙隂處卧<lb/>
誰知我亦出羲皇<lb/>
睡來只有茶一盌共啜何人眼蹔眀忽憶都錢范監庫<lb/>
種來脩竹似渠清<lb/>
爾家阿換秀而温三嵗知音可共論唱得癡頑三昧曲<lb/>
新來何似許監門<lb/>
　　　次常之韻<lb/>
清徹郊原帯逺洲霏微小雨勿供愁重陽已近休仍例<lb/>
<pb n="KR4d0246_WYG_015-13b"/>
今嵗豐登别是秋<lb/>
　　　呈張功甫<lb/>
乞得雲臺散吏歸園亭物物有光輝臨湖更要波光濶<lb/>
付與沙鷗自在飛<lb/>
插來楊栁已梳風乞與漁師泊短篷嵗晚蘆林總摇落<lb/>
隔湖認得老鄰翁<lb/>
籃輿軋軋上梅橋玉照峻嶒入望遥梅與主人俱舊識<lb/>
一年詩興又相撩<lb/>
<pb n="KR4d0246_WYG_015-14a"/>
　　　次韻居甫六絶句<lb/>
君家城市儼山家翠竹疎松靚物華月桂似知新有句<lb/>
封姨恰獻旋開花<lb/>
自入春來少見晴雨愁花思共㝠㝠浮紅吹却渾閒事<lb/>
正要秧鍼出水青<lb/>
際天空翠滴人衣拍岸波紋泛𣺌瀰有意雨聲停白晝<lb/>
無端草色上朱扉<lb/>
雨飛蝴蝶盡争髙映水垂楊拂小橋乍覺烟村風景别<lb/>
<pb n="KR4d0246_WYG_015-14b"/>
突㸔林外出緗桃<lb/>
夕陽綻處動歸舟照眼眀邊是白鷗只聽前湖歌欵乃<lb/>
不知風雨轉船頭<lb/>
西湖弭棹曲廊腰休憶長橋復斷橋隨意吾鄉度寒食<lb/>
登臨不費酒旗招<lb/>
　　　次諫長韻贈嚴處士<lb/>
鳶在青天魚在川馬牛誰絡更誰穿過求敢問君平卜<lb/>
只問皇家一統年<lb/>
<pb n="KR4d0246_WYG_015-15a"/>
　　　喻工部追和王詹事游東坡十一絶亦次韻<lb/>
宇宙聲名宇宙容豈無湖海著元龍黄州詩興椎輪耳<lb/>
詩到儋州興更濃<lb/>
賢者行藏只委天山川却自以人傳幾年茨棘東坡地<lb/>
不祗人賢地亦賢<lb/>
䕶持風物感波神翁去如今隔幾塵海上跨龍時一到<lb/>
雪堂烱烱見斯人<lb/>
眀月清風轉柂樓武昌樊口直黄州天公不借蘇仙便<lb/>
<pb n="KR4d0246_WYG_015-15b"/>
兩賦那成赤壁游<lb/>
海棠一樹立山村桃李場中合斷魂從我東坡三子在<lb/>
休悲六客更誰存<lb/>
故人相戒莫吟詩那免斑斑露一竒無奈西湖頻入夢<lb/>
果然呉餉却來時<lb/>
男兒何苦自拘囚六合無非汗漫游喚取東軒同抱耒<lb/>
瀟瀟風雨正筠州<lb/>
見慣沙鷗已不飛旁人相見莫相疑無端却為魚蠻子<lb/>
<pb n="KR4d0246_WYG_015-16a"/>
又著危言感聖時<lb/>
海内傾心雨露詞種松争忍十年期臨臯五見分新火<lb/>
只比先生睡覺時<lb/>
歸來宣室恰新年筆下生成又補天喚作玉堂堂喚雪<lb/>
不知若佞若為賢<lb/>
腐儒珍重百年身眼見白頭無數新晚嵗江山縱摇落<lb/>
平生出處長精神<lb/>
　　　懐徳久仍調爽約<lb/>
<pb n="KR4d0246_WYG_015-16b"/>
南北峯髙金突兀短長橋逺碧琉璃轉庵好借魚莊住<lb/>
處士仙來剰欠詩<lb/>
葵萼已傾朝霽日榴花猶染晚歸雲不知荷蓋添多少<lb/>
定自湖光減幾分<lb/>
得句寧如餐玉秘食言可似雨梅肥暑中縱愛持竿手<lb/>
夜後何如載月歸<lb/>
　　　嘲少年<lb/>
守舍㸔家老者便少年争逐艷陽天新花日買添新水<lb/>
<pb n="KR4d0246_WYG_015-17a"/>
肯信翁心尚少年<lb/>
　　　外舅嫁遣二侍兒有詩次韻<lb/>
詩翁學力有長城笑語叢中漫鼓行出水芙蓉寧受汙<lb/>
鉛華洗盡見真清<lb/>
　　　江西劉謀卿秀才以火焚其居諫長序其事以<lb/>
　　　告袁吉故因題其後<lb/>
祝融囘祿愛君深却以無家到武林諫議一篇如見靣<lb/>
故人争不動仁心<lb/>
<pb n="KR4d0246_WYG_015-17b"/>
　　　讀王文公詩<lb/>
文章與世為師範經術於時起世仇少讀公詩頭已白<lb/>
只因無奈句風流<lb/>
　　　再讀雪谿志詩<lb/>
誰無胷次著林丘脚底黄塵到白頭不羡雪谿成卜築<lb/>
羡他卜築備歸休<lb/>
纔唫盤谷還思隱試説柴桑便憶歸何處山人髙索價<lb/>
老腰猶要萬釘圍<lb/>
<pb n="KR4d0246_WYG_015-18a"/>
萬古功名米一稊此身只合把鋤犁可憐嵗晚鄱江畔<lb/>
再讀前賢志雪谿<lb/>
　　　净慈致齋侍者求三教贊<lb/>
休問船來與陸來桃源到處即天台雙林做底須知㑹<lb/>
認着形骸亦苦哉<lb/>
</p>
<p>
</p>
  </div>
</body>
</text>
</TEI>
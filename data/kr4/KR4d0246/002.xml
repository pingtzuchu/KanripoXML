<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷二</head>
    <p>
<pb n="KR4d0246_WYG_002-1a"/>
欽定四庫全書<lb/>
　渉齋集卷二　　　　　　　宋　許綸　撰<lb/>
　　五言古詩<lb/>
　　　曽主管由宜春道中得遺棄小兒屬子収飬道<lb/>
　　　間寄詩紀實次韻奉酬<lb/>
日月被八極覆盆自無明陽春嫗萬物孤翰有悲鳴所<lb/>
以聖明治要燭幽隠情一旱出料外誰與填饑坑豪家<lb/>
亦何心閉糴門忍横指囷寛嗸嗸凛若臨大兵雨餘百<lb/>
<pb n="KR4d0246_WYG_002-1b"/>
憂洗痛定猶忡怔今代子曽子賛畫外臺清髙軒昨過<lb/>
我絶塵不容瞠歸途出城闉岸許聞啼嬰下車非内交<lb/>
一念千金輕摩挲脱九死感慨恩更生抱持渉數舍見<lb/>
我托此<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>再拜敢有渝鞠飬専廂榮嗟予何為者世故<lb/>
亦飽更識君千萬間胸次乆已成所飢非一兒公乎勉<lb/>
功名<lb/>
　　　曽主管専介取棄兒再次前韻<lb/>
自别心耿耿奈此秋月明晨興洗我耳鵲鵲枝間鳴踵<lb/>
<pb n="KR4d0246_WYG_002-2a"/>
門得緘翰中有惻怛情眷彼水際兒感公脱危坑傳之<lb/>
邑父老相語涕泗横鄭重煩取將摩挲付老兵忌飽體<lb/>
未充慣拊心無怔應答已如響炯炯雙眸清試問父母<lb/>
誰惝恍目屢瞠㣲公父母恩何以活此嬰兒生未有知<lb/>
隂報已不輕公猶不自徳安得名許生共惟仁聖朝發<lb/>
政先鰥<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>吾儕值歉乏詎敢孤官榮二星妙宣指悉數<lb/>
僕屢更三接尚須臾一路當生成况乃幕中畫實負當<lb/>
世名<hi>来書欲名以許生</hi>
<pb n="KR4d0246_WYG_002-2b"/>
　　　湖上餞沈興國分韻得二字<lb/>
赤驥見已罕名駒更兼值吾鄉推賢侯逢人話詹事訟<lb/>
簡古風還心清民業遂江山妙主盟景物恢位置如何<lb/>
柱石姿尚以牧伯寄北關别經年南薫動離思居然軟<lb/>
紅中見此清白似松筠儼長身雲霄舒直氣寵光竹使<lb/>
符假借玉階地餉計曽入幕軍容有竑議恭聞天語溫<lb/>
喜見家學粹它時課最騰看即璽書被今晨欣夀節輕<lb/>
隂逓凉吹三呼禮云畢一笑天所施榴花染白雲游鯈<lb/>
<pb n="KR4d0246_WYG_002-3a"/>
芘青芰畫舸得夷猶名園隨造次懐綬却羡君戱彩且<lb/>
歸侍不繇鴈蕩山即過石門寺永嘉政乆成謝公跡重<lb/>
記剰有名詩章因来寄一二<lb/>
　　　送蓋總領上計三首<lb/>
絶代有佳人岑樓碧岧嶤即之起幽芬可慕不可招風<lb/>
雨二十年寒榮聳髙標置之白玉堂致主軒與堯胡為<lb/>
枉襆被江干駕輕軺施物功方成丹砂夜生苗披腹吐<lb/>
琳琅碧簡趨丹霄<lb/>
<pb n="KR4d0246_WYG_002-3b"/>
昔者云夙駕楊栁方依依今其望来思兩見秋風吹前<lb/>
乎已勞還後此亦云歸丹筆映螭坳祥風動紫㣲豈不<lb/>
念歸美正爾畏簡書不見居官樂惟憂士卒飢昔人無<lb/>
遺孔後來補深痍炯炯心獨苦所貴知者希<lb/>
熠熠飛者螢變化自衰草時至能晶熒翕張合吾道㣲<lb/>
光苦不息豈足禆穹昊迢迢風雨夕耿耿秪自保苟無<lb/>
車先生分合委枯槁乾死誠未悔藥籠資探討<lb/>
　　　送孫㑹之縣尉秩滿歸廬陵<lb/>
<pb n="KR4d0246_WYG_002-4a"/>
人生貴相知不在相逢早廬陵説三孫修名惬諸老伯<lb/>
也吾同年乆别心杲杲季也真可人一見顔色好金石<lb/>
出几杖握手屢傾倒屈䰟雖尚醒賈骨乆云槁㣲君寫<lb/>
窮愁何以慰懐抱再見一尉更取别何草草回視徒四<lb/>
壁蟬聲綴吟藁向來雕斵工見輙迹如掃汲深無新泉<lb/>
送子慚涸潦珍重皎潔姿相期在斯道<lb/>
　　　送趙倅滿秩東歸分韻得念字<lb/>
官閒頗成贅習嬾積懐歉古井無復波寒灰豈能爓苟<lb/>
<pb n="KR4d0246_WYG_002-4b"/>
且信自慙奔競亦良厭學道無新功但覺益友欠夫君<lb/>
珪璋姿表裏絶瑕玷瓦礫誠可羞溫潤得漸染向來三<lb/>
語稱吾里懐闚覘名談造根柢髙文在鉛槧轉首十五<lb/>
年天庭乆宜掞胡然慰窮愁相逢古天塹治中員外置<lb/>
縮手靳韝䪜從容國醫旁出語即中砭邂逅秩云滿蕭<lb/>
條理琴劒炯炯幽者蘭林深守孤艷寧受蕭艾欺忍使<lb/>
薋菉僣誰歟功名塗由已拯昏墊小草非逺志臭味真<lb/>
有忝羞殺東方生飢死更求贍因君動行李令我起歸<lb/>
<pb n="KR4d0246_WYG_002-5a"/>
念西山有石田努力事耕斂<lb/>
　　　乞補外出江臯待命泊偉觀二首<lb/>
經年充拾遺一字無所補豈不懐故鄉念方事新主一<lb/>
朝冒超遷循墻不遑處寧離人間世亦戀行在所有親<lb/>
方賴禄有子方應舉守道在守官奈當事斯語<lb/>
欲去不得遂正如太廟羊登爼分所宜得去喜可量聖<lb/>
度真如天不妨且翺翔扶老復擕㓜遷居大江傍居然<lb/>
得偉觀悵焉𣺌遐荒潮頭來如山親樂想未央<hi>樓名偉觀</hi>
<pb n="KR4d0246_WYG_002-5b"/>
　　　題廨舍壁二首<lb/>
明時有何遺亦復許掇拾大言得靣陳小言可封入有<lb/>
時効踈愚豈是當務急每䝉天下施聽之恐不及退思<lb/>
自生慚黄卷常在執舊田雖甚蕪新井尚可汲勉哉競<lb/>
斯辰萬一如有立<lb/>
本不事矰弋未免執矢疑客來非不多益友每逺之薫<lb/>
風時一顧素抱誰與期乆要竹居叟談詩能解頤兩頰<lb/>
貯㣲笑徑造觀我私請解褦襶衣相與舉近詩<lb/>
<pb n="KR4d0246_WYG_002-6a"/>
　　　綸子效靖節止酒體賦筠齋余亦和而勉之<lb/>
綸以筠名齋種筠當掩關愛筠栽竹易見竹知筠難竹<lb/>
以筠為本筠居竹之間希筠嵗寒操追筠古風還筠中<lb/>
聽瑟瑟筠外瀉潺潺人與筠俱勝筠隨境共閒<lb/>
　　　重題陳漢卿貧亦好齋<lb/>
古人重安貧未若貧而樂豈不愛膏粱顧乃嗜藜藿我<lb/>
聞首陽餓榮名千駟怍况乃陋巷子簞瓢殊不惡刀頭<lb/>
得幾何蝸角戰方虐以兹悟生理貧中始澹泊陳侯清<lb/>
<pb n="KR4d0246_WYG_002-6b"/>
時英廊廟宜着脚圭竇勢豈容貧齋意聊託蒼生方飢<lb/>
渴未可云盤礴且来禄萬鍾脱粟躬自薄<lb/>
　　　次韻常之松廬有感<lb/>
年少愛節序老大感嵗時亦知夜漏短自喜晝景遲懐<lb/>
人笏頻拄矯首帽屢欹至情何慘愴同氣相因依君家<lb/>
説大難心胷緼多竒永歡思伐木長歌倚式㣲眷言無<lb/>
鴈地渴想前鴻俱一别如昨日二年忽今兹數傳龜組<lb/>
解備著鱸風詞寒鄉少瑞應逺覽期長離解纜辭江臯<lb/>
<pb n="KR4d0246_WYG_002-7a"/>
反袂接水湄無從猶出涕有弟應垂洟今見松廬作可<lb/>
勝薤露悲憐君抱苦節愛兄見哀詩無復逝水向當有<lb/>
髙山知老慙無領解乆約同襟期勉和吹箎章聊慰深<lb/>
長思<lb/>
　　　周時仲提幹求二親墓亭扁答以攀栢因為著<lb/>
　　　語<lb/>
掃松拜親墓攀栢念親泣栢露滴兒衣兒淚和露濕五<lb/>
鼎從可陳三釡嗟何及墳前白頸鴉終日聲楂楂<lb/>
<pb n="KR4d0246_WYG_002-7b"/>
　　　䟦宋朝老再和陶淵明歸去来辭<lb/>
吾鄉説三宋伯也抱竒偉太學三十年不作舉子語晚<lb/>
當拜特恩青衫送還官開口論世事有舌不可捫吾皇<lb/>
開夀域汪濊澤萬國勉公俯而就如女有正色翻然感<lb/>
際㑹千載今一時誰歟俾宿留再和歸来辭淵明歸有<lb/>
田公歸徒四壁姑奉祝融祠勝煑南山石公乎未得第<lb/>
我軰慙登科空飱了無補奈此歸來何<lb/>
　　　次韻題吴無過所藏張無垢難老堂詩軸<lb/>
<pb n="KR4d0246_WYG_002-8a"/>
養親感卧冰慕親悲履霜眷兹母孫情胚胎炳前光先<lb/>
生一奬勵吴氏増激昻至今諸孫行如立嚴師傍躬行<lb/>
斯入室言辭特濫觴當時五子名佩服詎可忘省也滋<lb/>
拳拳何止升其堂<lb/>
　　　次韻廖端叟求墨<lb/>
憶昨同舍時愛子志尚堅研窮非口耳㸃勘分烏焉讀<lb/>
聲鏘金石筆思湧漪漣合并幾寒暑分散如雲煙家雖才<lb/>
咫尺見且無夤縁甥館聞徙居我屋欣接椽乃以隨吏<lb/>
<pb n="KR4d0246_WYG_002-8b"/>
鞅而歎抱遺編嗟哉燕鴻隔漫爾䕫蚿憐三年閲黄榜<lb/>
萬選遺青錢祗擅文塲聲不上吏部銓儒冠未為誤洛<lb/>
誦方流傳夏果煩送似唐律仍燦然為墨貽古作如珠<lb/>
出深淵書生均老醜嗜好相後先亦有大禹圭未許蒲<lb/>
氏賢何惜遺乆交相得真㤀年乆知鐵為研更以心自<lb/>
鞭矧古傳毛頴端合遺陳𤣥落筆看餘萬斗酒須十千<lb/>
雖無蘭亭繭願助韋郎牋古今一俛仰人墨相磨研有<lb/>
無要相通唱和聊成篇我今闢三徑門開西一偏已過<lb/>
<pb n="KR4d0246_WYG_002-9a"/>
中秋月皆為晚凉天何妨對花下取笑同樽前第慙葵<lb/>
衛足欲愈猶聮拳<lb/>
　　　次韻徳友恵黄雀<lb/>
興來把酒杯徑欲連臺拗聊用資唫哦豈謂貪醉飽晨<lb/>
起秋思清茶罷詩腸攪筠齋佇逺思詩筩馳速巧餉我<lb/>
晚田雀如鷹初脱爪恵我長城句如棟畧無橈雀命雖<lb/>
甚㣲飢驅亦艮撓何異不農耕而乃竊禄稍哦詩思陶<lb/>
謝論交懐管鮑只消寄詩篇斷不厭煎炒<lb/>
<pb n="KR4d0246_WYG_002-9b"/>
　　　再次大用韻賦梅花<lb/>
暖律回枯荄春陽發寒梗梅根有特操花事每先省分<lb/>
苗本十洲孕玉可千頃松篁納深交桃李絶竒請冬居<lb/>
姑射山下䕃太華井幽棲有心賞廵簷常笑領相對各<lb/>
忘言豈但無機穽詩雖道未尊技可造經綮孤標固洗<lb/>
凡累句自無警轉庵詩家醫妙劑即甦𤯝元方詩家禪<lb/>
黙參惟打静欲離香色想恐堕人我境昨夜來朔風吹<lb/>
香過南町小解作淺語醍醐欣灌頂<lb/>
<pb n="KR4d0246_WYG_002-10a"/>
　　　再次轉庵用梗字韻賦梅<lb/>
見梅思洛陽何愁道路梗見雪憶灞橋便可心思省仙<lb/>
家種玉成造化炊粱頃凛然孤髙標敢以塵溷請將軍<lb/>
有傳令遽成臨渴井王言惟作命盍作和羮領香色歸<lb/>
本根滋味豈機穽自非冺全牛安得試甞綮轉庵句中<lb/>
畫梅詩言外警難韻有轆轤妙語壓菑𤯝昨夜垂垂雨<lb/>
一洗娟娟静便覺容成圃真是太玉境朝來知見香堕<lb/>
在區别町不如兩忘言搔首孤山頂<lb/>
<pb n="KR4d0246_WYG_002-10b"/>
　　　園丁以菊為屏為船轉庵竹院諦賞不足分題<lb/>
　　　得塔字<lb/>
眷彼東籬花忽作西靈塔又如船子泛復似南屏闔園<lb/>
翁起童心須彌欣芥納分題要鏗鏘飫秋振蕭颯我合<lb/>
浮屠尖工須畫溪罨崚嶒玉崔嵬團欒金匼匝儼然香<lb/>
色俱間彼青黄雜天成具體相人事因假合願修衣裓<lb/>
供用作布地蹋那将有漏身乆實無縫合轉庵曽着語<lb/>
竹院甞掛搭我有一句子無問亦無答<lb/>
<pb n="KR4d0246_WYG_002-11a"/>
　　　徳友恵竹栽甚富而又得佳篇既種復喜雨次<lb/>
　　　韻謝之<lb/>
嗜酒愛風竹種竹㳙日醉小園窘邉幅雜芳紛位置此<lb/>
君何可無野卉闢之易畝許得滋曠千箇栽不翅故人<lb/>
雖借居愛竹有幽致肯割鍾山青分植容成地移來天<lb/>
亦喜凉生雨兼值既免躬抱甕何惜親閲視颯爽已可<lb/>
人能同聽秋思<lb/>
　　　轉庵觀趙十一聖花<lb/>
<pb n="KR4d0246_WYG_002-11b"/>
有藝者趙生雜出逞活法飛走異族類指教各馴狎參<lb/>
戱竿欲摧險弄首將壓當塲等嬉笑旁觀舉震霅其間<lb/>
聖花術殆是天下甲出沒鬼物驚變幻風雨霎覿面喚<lb/>
名葩信手如素插洞視空樊籠赤立卻巾帢居然齠齓<lb/>
兒恍出虎兕柙脱索婦更神倒錐目不眨穿楊百歩間<lb/>
設的兩口夾一箭中關捩四坐駭汗洽或馳若轉輪或<lb/>
舞若揮箑機緘孰主張造化在嘘呷技進無萬殊妙用<lb/>
纔一搯儻然自胡越誰能㑹鄏郏<lb/>
<pb n="KR4d0246_WYG_002-12a"/>
　　　次轉庵聖花韻<lb/>
轉庵詩三昧仍嗜書八法寫出金彈句可翫不可狎近<lb/>
觀聖花作險若君獨壓壯如錢塘潮清若苕溪霅僚丸<lb/>
同妙手痀蜩真脱甲庖刀方奏砉郢風復運霎文章特<lb/>
小技聖處奚假插得趣堪獻佛髙唫岸烏帢逹者越拘<lb/>
攣迷者泥檢柙豈知造化機目擊不容眨衮衮萬馬奔<lb/>
翼翼兩攻夾靈根有變通時雨自浹洽意輕秦趙璧價<lb/>
重蒲葵箑記舟何用痕印錢偶因搯於道得逹尊問鼎<lb/>
<pb n="KR4d0246_WYG_002-12b"/>
不問郟<hi>案此首亦次前韻原本脱去呷字韻二句</hi>
　　　范武子輓詞<lb/>
嗚呼吾武子天乎奪何速瀟灑錦繡腸秀潤琅玕腹出<lb/>
口論世事好語驚拙目孝友式里閭急難駭僮僕曩於<lb/>
建業都共庀主人屬但不同姓氏何翅如手足一日不<lb/>
晤對尺簡頻徃復中夜懐清姿有夢堕脩竹時予悼伉<lb/>
儷感爾念鰥獨别去幾嵗華亦聞悲壼俶同病心相憐<lb/>
異縣情愈篤我欲託以妹子不鄙其族兩窮忽相值一<lb/>
<pb n="KR4d0246_WYG_002-13a"/>
家有餘睦去作建安縣振彼七閩俗豈不化彊梗元不<lb/>
用鞭扑邑人歌載途當路薦聨牘彼守何堅忍於民能<lb/>
迫促二年甘不考百謫寧忍辱子方困吏鞅妹忽淪鬼<lb/>
録入户悲方纒出門濕如束駿足不受羈鹽車宜折軸<lb/>
訃来忽收書痛甚不容讀未令吾母知可聞爾母哭人<lb/>
生㑹有終汝死寃乎毒吁嗟先大夫艱難脱荒服衣鉢<lb/>
自桐鄉生涯去巴蜀清徳誠可種石田不能粟爾母今<lb/>
在堂何以供水菽爾弟獨當户何以資耕築三兒須教<lb/>
<pb n="KR4d0246_WYG_002-13b"/>
訓一女待鞠育自愧貧多累未能分薄禄近擬乞州麾<lb/>
因用致家塾此願未吾遂有身莫渠贖所居讀書岩旁<lb/>
依紫邏曲憶昔曽同登相期共結屋今晨何為者昨夢<lb/>
不可續平生樂哉丘終焉埋此玉雖遣奠芻陳不及墓<lb/>
草宿嗚呼吾武子臨風淚盈掬<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>涉齋集卷十七</head>
    <p>
<pb n="KR4d0246_WYG_017-1a"/>
欽定四庫全書<lb/>
　涉齋集卷十七　　　　　　宋　許綸　撰<lb/>
　　七言絶句<lb/>
　　　車行詩<lb/>
穏如江海迎潮上險似虚空逐電行縱使中原平似掌<lb/>
我車只作不平鳴<lb/>
　　　陳留道中<lb/>
雍丘紆路到陳留積雨瀰漫漲畎疇道左流民形似鬼<lb/>
<pb n="KR4d0246_WYG_017-1b"/>
能無百里為分憂<lb/>
　　　靈璧道傍石<lb/>
花石綱成國蠧盈賊臣賣國果連城陵遷谷變猶横道<lb/>
反作傍人座右銘<lb/>
　　　朝歌城<lb/>
魯墻絲竹千年在寂寞朝歌莽一丘突有浮屠延望眼<lb/>
何因駐得墨家流<lb/>
　　　羑里城<hi>至今城中草不生</hi>
<pb n="KR4d0246_WYG_017-2a"/>
扁公墓下艾猶榮羑里城中草不生豈是聖賢遺恨在<lb/>
只應天自不能平<lb/>
　　　趙故城<lb/>
叢臺意氣俄銷歇故壘歌鐘幾刼塵只有藺卿生氣在<lb/>
墳前衰草鎮如新<lb/>
　　　涿州<lb/>
驀直中原掌似平范陽巢穴奈天成未能太古全無事<lb/>
黄帝如何不治兵<lb/>
<pb n="KR4d0246_WYG_017-2b"/>
　　　衛州<lb/>
河決從来國隠憂衛州那在水邊頭傷心中土淪胥久<lb/>
可但堪嗟一衛州<lb/>
　　　欒城縣<lb/>
寂寞欒城頓食遲令君跪告簿尤危固非鸞綬身棲棘<lb/>
可忍䲭巾首告笞<lb/>
　　　慶都縣<lb/>
慶都將過過唐河欲訪靈臺去路賖試問車夫能指㸃<lb/>
<pb n="KR4d0246_WYG_017-3a"/>
好峰無數碧蓮華<lb/>
　　　栢鄉縣<lb/>
昔賢不肯入朝歌况乃軍中忌諱多咄咄衣冠出疆去<lb/>
廹於人處竟成訛<lb/>
　　　淮隂縣<lb/>
甘羅古篆娑羅刻豈但淮隂妙二羅胯下橋邊有男子<lb/>
追亡擬問漢蕭何<lb/>
　　　和袁同年接伴賡從客陸成父至淮隂縣韻<lb/>
<pb n="KR4d0246_WYG_017-3b"/>
日月光中盡徹侯獨全終始是封留可憐胯下竒男子<lb/>
雖媿淮隂不媿劉<lb/>
　　　和袁同年接伴賡從客陸成父至寳應縣韻<lb/>
雨洗秋光滴夜凉斗牛河漢絢文章明時不寳埋光瑞<lb/>
應有真賢為發祥<lb/>
　　　過相臺<lb/>
夜深吹笛醉秦樓月白風輕只共愁魏國九京如可作<lb/>
錦衣能復故鄉留<hi>月白風輕亦樓名</hi>
<pb n="KR4d0246_WYG_017-4a"/>
　　　過陳橋見太行<lb/>
驅車夜半出都城䇿馬陳橋已半程囘首白雲南闕下<lb/>
太行何事馬前迎<lb/>
　　　過龍徳宫<lb/>
龍徳宫中舊御園繚墻栽栁儼然存秋光更向墻頭發<lb/>
似與行人濺淚痕<lb/>
　　　過常山村店中見菊<lb/>
黄菊娟娟媚晚秋等閒野店亦藏幽國香何恨成淪落<lb/>
<pb n="KR4d0246_WYG_017-4b"/>
秋月春風不解愁<lb/>
　　　過趙州石橋<lb/>
橋梁顯刻認中朝仙跡遺風不可招喚作沃州人不識<lb/>
今朝只過趙州橋<lb/>
　　　奪玉石橋<lb/>
輦却民財積上京民貧政自不關情瓊臺要築猶餘事<lb/>
何况橋成奪玉名<lb/>
　　　漳河<lb/>
<pb n="KR4d0246_WYG_017-5a"/>
出郭安陽漾碧波黄流汨汨泛漳河河濵飲水令人癭<lb/>
岸石其如腹疾何<lb/>
　　　琉璃河<lb/>
黄河九曲固難窮六里琉璃未長雄眼底坳堂君勿詫<lb/>
使華来自水晶宫<lb/>
　　　䕶龍河<lb/>
門題善利遏朝宗一水何從更䕶龍菱角雞頭教偪仄<lb/>
可堪遊女折芙蓉<hi>汴水門名善利過此則為䕶龍</hi>
<pb n="KR4d0246_WYG_017-5b"/>
　　　魏河<lb/>
過却黄河有魏河燕山直下有通波不湏圖冩山川勢<lb/>
它日因糧省槖駝<lb/>
　　　易河<lb/>
車轔轔逐馬蕭蕭易水無聲㵼泬寥只聽琴聲已蕭瑟<lb/>
更行霜月更聞簫<lb/>
　　　白溝河<lb/>
藝祖懷柔不耀兵白溝如帶作長城太平自是難忘戰<lb/>
<pb n="KR4d0246_WYG_017-6a"/>
休恨中間太太平<lb/>
　　　滹沱河<lb/>
逋誅狂冦釡中魚未免真人駕六飛千古石人雖曖昧<lb/>
一時河伯太機㣲<lb/>
　　　歸途觀蘆溝新橋<lb/>
長虹如玉跨長川下馬摩挲得細㸔他日燕郊如舊識<lb/>
蘆溝橋下古桑乾<lb/>
　　　歸途感河南父老語<lb/>
<pb n="KR4d0246_WYG_017-6b"/>
河南民力已無堪泣訴王人語再三勤苦遺黎姑少忍<lb/>
北人何止棄河南<lb/>
　　　有感<lb/>
宋衛綿延接趙燕古来爭戰可勝論細思醉把乾坤擲<lb/>
蠻觸區區匪大言<lb/>
　　　文王廟<lb/>
聖賢多難古来同易數身更羑里中甲子既周屯既復<lb/>
不應天數竟終窮<lb/>
<pb n="KR4d0246_WYG_017-7a"/>
　　　光武廟<lb/>
真人祠殿栢鄉邊下馬焚香我謁䖍思漢民心今戴宋<lb/>
宻祈興運早中天<lb/>
　　　題蕭相國廟<lb/>
古廟凄凉古鎮邊鄼陽户口更凄然封侯當日如今日<lb/>
越使蕭公剰買田<lb/>
　　　題曹娥廟<lb/>
當日曹娥念父心千年江水有哀音可憐七尺竒男子<lb/>
<pb n="KR4d0246_WYG_017-7b"/>
忍使神州半陸沈<lb/>
　　　謁曹娥祠<hi>時積雨後</hi>
昔因淑節歎男兒今媿男兒竟未竒攜累乞靈無可禱<lb/>
只求晴霽樂豐時<hi>予舊時有可憐七尺竒男子忍使神州半陸沉之句</hi>
　　　避雨漁陽太守廟<lb/>
拂面秋風雲漠漠傷心古汴黍離離不因避雨漁陽廟<lb/>
爭見元豐大觀碑<lb/>
　　　曹操冡<lb/>
<pb n="KR4d0246_WYG_017-8a"/>
舜葬蒼梧的可知九疑猶是後人思阿瞞不作瞞心事<lb/>
何用纍纍多冢為<lb/>
　　　寓居婺倅㕔秋夜觀書有感四首<lb/>
虚庭摵摵撼梧楸黄卷青燈字字愁説與西風莫蕭瑟<lb/>
年来詩思不禁秋<lb/>
每當劇暑憶秋期暑退凉生喜可知不奈寒蛩促機杼<lb/>
等閒催得鬢成絲<lb/>
子城髙處易為秋宻㸃催更響更幽掩卷不眠堦下坐<lb/>
<pb n="KR4d0246_WYG_017-8b"/>
淡雲東去月西流<lb/>
四十男兒不自憐求田問舎計茫然一官未辦君親報<lb/>
縱有田園亦舍旃<lb/>
　　　戊申嵗題玉牒所壁<lb/>
擔上㸔梅不是梅孤山消息限蓬莱仙源圃裡逢人日<lb/>
雪色憐隨霽色開<lb/>
雪塢霜窗合斷魂仙姿元住水邊村園丁莫訝盆池小<lb/>
留得踈踈澹月痕<lb/>
<pb n="KR4d0246_WYG_017-9a"/>
空飱無補愧侏儒茗盌香爐細讀書還被梅花勾引破<lb/>
又哦新句步庭除<lb/>
冷蘂踈踈開可數香風羃羃逺能聞不因脩竹遮攔得<lb/>
一夜清寒定憶君<lb/>
數日清寒不肯開枝頭閣雪冷皚皚霜禽飛去花身動<lb/>
一片清香在緑苔<lb/>
直舍孤唫未過清梅花相與有詩情寒鴉真似隨人好<lb/>
冩就新詩啼數聲<lb/>
<pb n="KR4d0246_WYG_017-9b"/>
　　　書潘徳久版壁<lb/>
故人有詩仍有屋囷裡無禾鼎無肉可憐驅去傍人門<lb/>
階下蒼苔孕寒玉<lb/>
　　　山房<lb/>
山城久矣鞠榛埃三徑新成手自開何用誅茅卜鄰並<lb/>
好風良月便應来<lb/>
去盡陳言掃盡埃詩清心與眼俱開由来野服關吾事<lb/>
暇日能同竹院来<lb/>
<pb n="KR4d0246_WYG_017-10a"/>
徑掃蒼苔磴拂埃山房今日為君開丁寧杜宇莫催去<lb/>
正要青山歌朅来<lb/>
風掃飛花雨濯埃錦葵將發麝萱開思量造物恩何厚<lb/>
㸔取南薰入抱来<lb/>
　　　西山爽氣<lb/>
負墻結檻太麤踈真得西山爽氣無他日棠隂無可紀<lb/>
負暄曾此鑷髭鬚<lb/>
　　　金果園<lb/>
<pb n="KR4d0246_WYG_017-10b"/>
蹔抛汴岸入斜坰金果園中信馬行滿目桑麻俱沃壤<lb/>
可憐持節看春耕<lb/>
　　　柳溪<lb/>
通衢暖轡出邢臺突有池臺號柳溪自過淮来無此趣<lb/>
千年華屋但雞栖<lb/>
　　　望平山堂<lb/>
霏㣲晚雨濕踈鐘彷彿浮圖出半空囘首江南山色逺<lb/>
平山却在有無中<lb/>
<pb n="KR4d0246_WYG_017-11a"/>
　　　蜀山堂<lb/>
已把堂名占蜀山愛山猶疊石孱顔世間何事非兒戱<lb/>
了得兒癡趂得閒<lb/>
　　　蜀山亭<lb/>
千里肥川掌似平崔嵬只有蜀山青兹亭巧與山相對<lb/>
不惜名堂更揭亭<lb/>
　　　題忠孝亭<lb/>
白石陂頭斬逆蘇士行却是晋夷吾功成不掩窺窬志<lb/>
<pb n="KR4d0246_WYG_017-11b"/>
忠孝何如卞大夫<lb/>
　　　浮槎亭<lb/>
浮圖立處認槎峰曾記浮槎是醉翁亦似平山堂上㸔<lb/>
隂晴山色有無中<lb/>
　　　題陳正字貧亦好齋四首<lb/>
陋巷當年一窶人簞瓢樂處有經綸居然更起為邦問<lb/>
豈是先生亦厭貧<lb/>
只教求食傍人門彭澤何妨作令君鄉里小兒真解事<lb/>
<pb n="KR4d0246_WYG_017-12a"/>
歸来草木亦欣欣<lb/>
腸日九廽諳世路肱今三折悟良醫戎郎何自知貧好<lb/>
却是歸来逺客知<lb/>
正字如何例姓陳飢来一字不資身更將長技為扁榜<lb/>
肯信吾家亦有貧<lb/>
　　　題漕司涉齋<lb/>
涉世渾如涉大川風波過却愈拳拳朱簾畫舫非吾事<lb/>
只合扁舟聽雨眠<lb/>
<pb n="KR4d0246_WYG_017-12b"/>
　　　茅齋<lb/>
市近吾營地自幽身閒何羡水中鷗因思客路竿遮日<lb/>
得似君家茅盖頭<lb/>
　　　梅坡<lb/>
買得梅坡與衆㸔折花教折莫催殘蚪枝褁蘚能炊玉<lb/>
留與梅坡伴嵗寒<lb/>
　　　松林<lb/>
蒼髯老氣已雄豪偃蹇連延結虹橋當暑含颸時瑟瑟<lb/>
<pb n="KR4d0246_WYG_017-13a"/>
底須屋角相風招<lb/>
</p>
<p>
</p>
  </div>
</body>
</text>
</TEI>
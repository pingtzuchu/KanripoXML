<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷十二</head>
    <p>
<pb n="KR4d0246_WYG_012-1a"/>
欽定四庫全書<lb/>
　渉齋集卷十二　　　　　　宋　許綸　撰<lb/>
　　七言律詩<lb/>
　　　賀太廟産芝草<hi>太祖夾室</hi>
太室晶瑩粲玉芝慈闈恰遇未央時兩宫喜色騰堯采<lb/>
萬歲歡聲動漢巵發祉有來増裔葉産祥方至在孫枝<lb/>
從今慶事頻頻有凖擬賡歌剩賦詩<lb/>
　　　得禁中花喜而有作<lb/>
<pb n="KR4d0246_WYG_012-1b"/>
階前紅少緑多時尚有名花巨壓枝珠璧直疑天上得<lb/>
瓊瑶難報世間竒懸知丹禁鶯花繞始覺仙家日月遲<lb/>
珍重十洲蓬島客津津喜色見雙眉<lb/>
　　　再次韻宣甫探梅<lb/>
姑射山頭氷雪姿自應不負歲寒期一枝已共廵簷笑<lb/>
半樹寜忘欲雪詩未許佳人和月摘且容老子受風吹<lb/>
城中詩社新牢落絶喜陶山慰所思<lb/>
　　　次韻王宣甫催梅<lb/>
<pb n="KR4d0246_WYG_012-2a"/>
摇落驅馳自歲年今年慙愧得身安小園亦有先春意<lb/>
短思惟知著句難看水看山從昔好愛風愛雪待今寒<lb/>
故人逺寄催梅作喚起新愁有萬端<lb/>
　　　再次王宣甫韻<lb/>
江南春訊漫年年月下推敲句未安好語得來元不易<lb/>
愛花開後却無難霜晴屋角偏先暖雪色枝頭已破寒<lb/>
為向催梅居士語杖藜肯復過蘇端<lb/>
　　　次韻王宣甫催梅<lb/>
<pb n="KR4d0246_WYG_012-2b"/>
犯寒時訪歲寒姿經閏何縁却後期珍重故人勤問訊<lb/>
剪裁新意作催詩一陽潛與飛灰動九奏深慿畫角吹<lb/>
莫遣詩筩成斷絶日來頻為起愁思<lb/>
　　　初得梅花呈似參議劉二十九丈<lb/>
江南驛使是知津剪送瓊枝裹緑筠觸發家山春意思<lb/>
喚回天地雪精神䕶持惟有壺瓶水暎帶全無几案塵<lb/>
一夜梅坡清入夢不妨持惱謝巖人<lb/>
　　　張舍人恵古梅醻以拙言<lb/>
<pb n="KR4d0246_WYG_012-3a"/>
孤標恥付夀陽粧薜荔為衣蘚作裳暎竹䝉茸初破白<lb/>
倚松鱗甲亦生香分無踈影追同輩肯逐羣英殿後芳<lb/>
珍重折枝煩寄與恍思千樹故山旁<lb/>
　　　再用韻奉醻<lb/>
未信時新有儉粧縞衣趺坐赤帷裳已甘槁項終肥遯<lb/>
無奈酸風發暗香心苦故應如貌古林深正不為人芳<lb/>
須知已是丈人行領畧羣英顧在旁<lb/>
　　　同寮約過包山因問訊玉津牡丹再次韻呈子<lb/>
<pb n="KR4d0246_WYG_012-3b"/>
　　　儀侍郎<lb/>
傳聞有約過包山節遇天祺得蹔閒便有啼鶯迎栁外<lb/>
不妨飛蝶導花間東呉壯觀隨潮長西洛風光指日還<lb/>
獨恨㣲臣無補報勲名分寸盍躋攀<lb/>
　　　謝惠牡丹<lb/>
未歎春光去有涯詩翁時為送名葩娼條冶葉從過眼<lb/>
魏紫姚黄始是花洗滌壺缾晨井水䕶持風雨夜窗紗<lb/>
十眉已覺成羞澀且向樽前領物華<lb/>
<pb n="KR4d0246_WYG_012-4a"/>
　　　趙漕從善送呉門牡丹<lb/>
看花檐上眼長寒慚愧鄰翁送牡丹和露擎來香可染<lb/>
攏雲爭插玉成團傳聞西洛名千變排釋東風恨萬端<lb/>
茂苑去天真尺五羨君花信報平安<lb/>
　　　芍藥<lb/>
揚州千葉舊生涯詩到坡仙正復葩喜見故家翻瑞藥<lb/>
送將新句續名花日髙髲鬀醺含露時様梳粧肉暎紗<lb/>
窈窕留春春不住詩翁留得鬢邊華<lb/>
<pb n="KR4d0246_WYG_012-4b"/>
　　　再用韻<lb/>
莫問無涯及有涯眼前萬緑替千葩故人訪我跫然喜<lb/>
小閣留春聖得花美酒急傾門候鑰清歌未徹燭籠紗<lb/>
匆匆似此頻能過猶勝逢人説夢華<lb/>
　　　三用韻<lb/>
緑遍山顛與水涯苦吟且不到春葩新篁已接三竿日<lb/>
紅藥猶開四月花好句更煩銜兩袖嫩寒猶覺怯重紗<lb/>
留連小飲無須醉明月翩翩扈翠華<lb/>
<pb n="KR4d0246_WYG_012-5a"/>
　　　花藥相接可觀復用韻<lb/>
浄盡天香溢夏寒滿奩誰擲狡仙丹洛花不逐林花老<lb/>
禁藥猶堪木藥團試問丁香和恨結何如萱草破憂端<lb/>
翠屏紅粉腰如束我是村中老謝安<lb/>
　　　傳芍藥復用韻<lb/>
階藥留春逗晚寒鬢絲敢傍臉霞丹肯分騎鶴紅千葉<lb/>
喜見盤龍緑一團妖格流傳如有恨狂香横出亦無端<lb/>
慇懃為換瓶中水排比窗前兩行安<lb/>
<pb n="KR4d0246_WYG_012-5b"/>
　　　和人惠白蓮花<lb/>
碧蓮花發夢灣磯鶴骨難教厚禄肥夜月擎來雙掌露<lb/>
曉風拂動六銖衣漁歌過後香猶濕鷺影移時雪欲霏<lb/>
風月既為専一壑茅茨何自有光輝<lb/>
　　　池蓮<lb/>
一灣清碧繞中阿萬柄香紅映麴波不道龜魚長受芘<lb/>
只欣鷗鷺數相過機心久與塵俱息警句元無趣自多<lb/>
病起情悰聊徙倚何人解唱野塘歌<lb/>
<pb n="KR4d0246_WYG_012-6a"/>
　　　鑿池添種荷花<lb/>
絫石防花拾棄材鑿池種藕白餘苔<hi>案白餘苔三字難解疑有誤</hi>遊<lb/>
鯈剩喜波光闊飛鷺似知人意來已見圓荷浮小葉正<lb/>
須細雨熟黄梅莫言舊隠無多景一派清泉手自開<lb/>
　　　玉簪花<lb/>
琉璃布地緑愔愔苗長藍田夜照林雪色能香開有璞<lb/>
玉光未拆盍成簪不登雲髻尤孤潔長浸銅壺更久禁<lb/>
梅與水仙流品外幽蘭相友是同心<lb/>
<pb n="KR4d0246_WYG_012-6b"/>
　　　秋萱<lb/>
説著宜男已可羞移栽老圃且忘憂傳為麝種生來别<lb/>
喚作鹿蔥元是愁幸脱炎威纔過夏何縁冷落尚宜秋<lb/>
國香天且難拘管過眼空花一笑休<lb/>
　　　鴈來紅<lb/>
非花非葉艷茸茸鴈未來時已自紅多似錦衣明晝繡<lb/>
好同旌節種秋風雞冠麤俗難爭長金鳳低徊漫作叢<lb/>
誰道後庭遺恨曲龍蟠王氣正豪雄<lb/>
<pb n="KR4d0246_WYG_012-7a"/>
　　　李若兄菊詩同社久已嗟賞賡和屬䝉寫寄仍<lb/>
　　　用韻以致予奉祠之喜予兩年從金陵覔菊栽<lb/>
　　　而一種至今著蘂未開豈所謂晚節香者耶次<lb/>
　　　韻奉醻<lb/>
滿地金錢買斷秋晚年安得有窮愁小園不負長寒眼<lb/>
佳客自踈新白頭一種最開陶逕晚兩年曽向蔣山求<lb/>
肯能過訪同心賞猶勝傳聲互答醻<lb/>
四體支吾兩鬢秋一生知足百無愁洞霄香火手加額<lb/>
<pb n="KR4d0246_WYG_012-7b"/>
太玉山園茅盖頭歸去來兮交未息不知我者謂何求<lb/>
若人共説無生話一句抛來一句醻<lb/>
　　　次韻章君濟黄元章二廣文種竹建康學宫<lb/>
城雲一塢碧雲深亦許分青到泮林移去檢書涓醉日<lb/>
種來挾䇿較分隂細看直節難教改設有繁霜不受侵<lb/>
二妙育才如此竹惜無健筆與長吟<lb/>
　　　即事併寫和質弟詩呈似<lb/>
新緑愔愔長茂材嫩流漠漠養深苔一梭金影緍蠻過<lb/>
<pb n="KR4d0246_WYG_012-8a"/>
半纈花光剥啄來檻竹鳴邊垂粉籜池萍缺處落肥梅<lb/>
閒中偏得園林趣更覺清和意象開<lb/>
　　　檢校園課濟叔又送花栽欣然有作<lb/>
雨餘扶杖入蒼苔檢校園工有品裁緩引𤓰苗教傍架<lb/>
旋齊菊杪要平臺出墻新竹矜施粉立水髙荷勸把杯<lb/>
莫訝小園饒勝事故人續續送花栽<lb/>
　　　蔣肖李潘才叔和檢校園課之什再用韻為謝<lb/>
隨意篇章落海苔瓊瑶欲報不知裁青蒲細草來齋几<lb/>
<pb n="KR4d0246_WYG_012-8b"/>
白雪陽春走皂臺夢裏勲名槐是國閒中活計芥為杯<lb/>
吟哦蔣徑潘江句淺白深紅手自栽<lb/>
　　　肖李才叔和篇未章有青蒲自是公家物之語<lb/>
　　　再用韻為謝<lb/>
踏破先生客位苔詩仙鳳沼得重裁連城更枉捐雙璧<lb/>
二妙真堪共一臺蠅到成時元誤筆蛇因添後失持杯<lb/>
勸君休話青蒲事妄想根苗莫更栽<lb/>
　　　次韻毛漳州遣价為夀二首<lb/>
<pb n="KR4d0246_WYG_012-9a"/>
漳州逺為故人東問訊深憐臭味同喜可寒冬耕㶚滻<lb/>
唫堪小麥熟崆峒賤生已覺年駸暮逺祝應難日再中<lb/>
願老洞霄香火吏餘齡猶得効呼嵩<lb/>
充位無功得放歸淵明若在恥吾師舊交動色知毛檄<lb/>
故里分甘到董帷顧我已淪訶譴域如君合建太平基<lb/>
競傳報政趨嚴召逺業真堪濟此時<lb/>
　　　為轉庵夀二首<lb/>
却喜漳南解秩歸天教慰藉老朋知巷南巷北游從舊<lb/>
<pb n="KR4d0246_WYG_012-9b"/>
浙右浙東賡唱詩上閣有題皆得和西湖無路可陪時<lb/>
年顔相去追隨得難老如公夀更頤<lb/>
歲歲新陽喜仲旬兩家兒輩作生辰下生彌勒遲三日<lb/>
共約梅花作故人未許同龕供佛事只須共載接車茵<lb/>
相先夀語須齊和滿酌吾家太玉春<lb/>
　　　髙少卿輓詞<lb/>
剖竹乗軺課最多班髙惟月正逶迤千齡聖主難逄際<lb/>
九袠慈親奈老何尚擬鳴珂還里衖俄傷埋玉向山阿<lb/>
<pb n="KR4d0246_WYG_012-10a"/>
宣仁忠節平生願有子巍登進士科<lb/>
　　　蔡知閣輓詞<lb/>
抱負平生是樸忠發揮不盡古人風名藩多歴為民福<lb/>
上閣頻輸在帝衷勲業有期方感會哀榮不恨劇初終<lb/>
靈峰樹杪龜趺出無媿銘辭屬蔡公<lb/>
　　　親家張舍人輓詞<lb/>
忍看丹旐引靈輀尚想祥華進止時無復短檠親教子<lb/>
空餘滿篋舊題詩隂功㑹即佳城兆顯刻猶須幼婦碑<lb/>
<pb n="KR4d0246_WYG_012-10b"/>
小殯西湖湖上寺冷雲秋露不勝悲<lb/>
憶曽伯仲共論文迭和壎箎自不羣尚以竹林憐小阮<lb/>
肯令新婦配參軍登樓無計追王粲載酒空煩過子雲<lb/>
幸有諸郎傳素業勉旃猶足振前聞<lb/>
　　　輓承事黄公詞<lb/>
膠庠衣鉢是青氈付與兒曹自勉旃鼎級科名彰父教<lb/>
著庭勲績見家傳千鍾合使榮三釡一品終當貴九泉<lb/>
留却無窮風木恨悲茄嗚咽晚春天<lb/>
<pb n="KR4d0246_WYG_012-11a"/>
　　　錢致政輓詞<lb/>
教子全功次第成吾鄉錢氏竇家聲善根植得橋梁固<lb/>
心地均教役使平銅墨逺從欣養志銀緋勇返了遺榮<lb/>
哀榮夀考無堪恨行道稱嗟淚自傾<lb/>
　　　劉和州輓詞<lb/>
風姿醖藉發陽和議論崢嶸砥柱波先見不為時宰信<lb/>
孤忠帷是聖心多兩州惠愛逢人説萬里功名奈病何<lb/>
期待自慙無補報忍觀埋玉北山阿<lb/>
<pb n="KR4d0246_WYG_012-11b"/>
　　　鄭通判同年輓詞<lb/>
人物吾鄉行秘書功名末路坐題輿只教副墨傳蠻徼<lb/>
不得雌黄到石渠臨事孰如仁者勇著書猶是道之餘<lb/>
推尊文行銘辭好無愧當年歎起予<lb/>
驚心同榜𣺌參辰回首龍飛四十春不憗此翁天實惜<lb/>
欲論心事我誰親百年風月歸唫筆一代儀型落後塵<lb/>
正爾棘心吹淚苦石塘東望更沾巾<lb/>
　　　鄭光宗節使輓詞<lb/>
<pb n="KR4d0246_WYG_012-12a"/>
孝廟祥刑首選掄行藏何媿百年身共知草木威名舊<lb/>
親見旌麾號令新登陸政成俄告老建旄好在奄歸真<lb/>
傳家有子無遺恨千古佳城澤後人<lb/>
　　　陳紫㣲輓詞<lb/>
三生竹素一臞仙六藝波瀾萬口傳能使聲名垂宇内<lb/>
不教官職副生前松階顯掲新阡表宣室深知舊學賢<lb/>
憶賦桐君贈予别忍吟薤露輓公篇<lb/>
　　　侯機宜輓詞三首<lb/>
<pb n="KR4d0246_WYG_012-12b"/>
世取名科耀故鄉君家顯祖屹相望將雛近喜重偕計<lb/>
有子先登服義方着從事衫元漫仕入元戎幕已交章<lb/>
頭風正待陳琳檄熟路輕車痛折箱<lb/>
豈以姻親篤故情最憐意氣感平生身居城市如専壑<lb/>
家蓄圖書得主名滿擬歸田諳笑語何期中路隔幽明<lb/>
有兒萬事無堪恨待勒銘詩作世程<lb/>
掀髯握手話心期録録儔中獨見知官職有慚公過許<lb/>
行藏無據我何為直書實行人能讀厚徳深功世莫窺<lb/>
<pb n="KR4d0246_WYG_012-13a"/>
有子傳家吾不恨西風吹袂涕垂頤<lb/>
　　　周和叔輓詞<lb/>
不煩月旦課鄉評少日聲名老更成百里恩波東淛水<lb/>
兩州遺愛蜀江城操持堅徹神明懼精爽全歸父母生<lb/>
子有筆端公不死故交零落我傷情<lb/>
　　　轉庵輓詞<lb/>
無復從容唱和詩忍為惻愴輓歌詞生前秋月春花了<lb/>
身後髙山流水知小阮竹林思歩武仲芳蒿里得追隨<lb/>
<pb n="KR4d0246_WYG_012-13b"/>
腰金埋玉終塵土萬卷千篇倚二兒<lb/>
　　　善士嚴明仲輓詞<lb/>
清風元在釣臺邊分派東嘉世有傳教子以經無盡藏<lb/>
活人為徳不唐捐年登九九方開袠心契三三即了襌<lb/>
夀得考終稱善士合將哀些表新阡<lb/>
　　　萬侍郎母夫人錢氏輓詞<lb/>
親歸兒住可勝悲兒第親存各不知一世苦心天乞與<lb/>
百年榮養聖垂慈共傳義激投簪語合見恩除從橐時<lb/>
<pb n="KR4d0246_WYG_012-14a"/>
不及聨書朱氏母可憐惟賦輓歌詞<lb/>
　　　夫人滕氏輓詞<lb/>
升堂憶昨拜慈容京兆平反一笑中可但三從多懿範<lb/>
了知百念積隂功松階猛乞榮歸養吉國真如擅考終<lb/>
千古難消吹棘恨可堪丹旐卷春風<lb/>
</p>
<p>
</p>
  </div>
</body>
</text>
</TEI>
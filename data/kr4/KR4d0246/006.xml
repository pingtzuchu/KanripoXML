<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>渉齋集卷六</head>
    <p>
<pb n="KR4d0246_WYG_006-1a"/>
欽定四庫全書<lb/>
　渉齋集卷六　　　　　　　宋　許綸　撰<lb/>
　　五言律詩<lb/>
　　　次韻潘徳久借居西湖張氏園詩<lb/>
竹居元為竹聞借箒湖陰齊物千言就巢枝一徑深嵐<lb/>
光開句眼虚籟試禪心賡得西湖詠何須更姓林<lb/>
　　　木𤓰園<hi>并序</hi>
　木𤓰園創寄樂亭之外有浮香亭度錦橋吹雲嶺合<lb/>
<pb n="KR4d0246_WYG_006-1b"/>
　肥求紀其事作五字律刻之柱<lb/>
近郭梅根古臨流野興長結亭從寄樂隔塢得浮香度<lb/>
錦趨蓮渚吹雲映栁莊棠陰無可紀題作小河陽<lb/>
　　　次韻木緼之題挹爽書院<lb/>
嵗月多歧路生涯幾短亭歸來故人眼相對舊時青詩<lb/>
帶煙霞寄園知杖屨經預愁逃社去湖外𣺌滄溟<lb/>
　　　題江心寺<lb/>
屹立中川嶼江行結斗城千灘界巖下兩塔湧波擎布<lb/>
<pb n="KR4d0246_WYG_006-2a"/>
地有沙漲中天惟月明清宵撓禪定端是棹歌聲<lb/>
　　　舟行過沛城<lb/>
人日晴還暖遊絲舞復翻湖平開鏡面岸靜見蘆根舟<lb/>
昔幾畨過地今何處村沛城多美酒弭櫂一開樽<lb/>
　　　糴舟泊髙沙為境内所逐却泊天長<lb/>
官薄謀先拙才疎食更浮抱關從委吏貸粟向河侯遏<lb/>
糴還逾境迎風更泝流百年俱逆旅處順一虚舟<lb/>
　　　江行次外舅吾字韻<lb/>
<pb n="KR4d0246_WYG_006-2b"/>
艣滑誰催汝山迎似喚吾意行從改岸瞑坐得還珠黄<lb/>
卷真如妳騷經未可奴霏微隔江雨昨夜濕菰蒲<lb/>
　　　阻風泊塘隂寨登四望山用前韻<lb/>
行藏端在我富貴本非吾不是迷邦寳休云被褐珠官<lb/>
方鄰厮役賢有隠傭奴所至何妨樂車輪未朽蒲<lb/>
　　　舟行得順風再次韻<lb/>
抱關真漫仕所好合從吾易乞髙霞珮難投明月珠飄<lb/>
蓬諳嵗月泛宅挈僮奴萬事乗流耳殷勤十幅蒲<lb/>
<pb n="KR4d0246_WYG_006-3a"/>
　　　入淮<lb/>
淮水限南北舟行洛水濱底須分爾界何處不吾民好<lb/>
在關河舊期來日月新片雲無可翳豈待浄妖塵<lb/>
　　　端午日過左蠡<lb/>
未識康廬面惟聞左蠡名一朝窺壯觀五節記經行細<lb/>
把離騷讀時將濁酒傾波濤元不惡風力更生成<lb/>
　　　諸暨道中早行<lb/>
飛雪夜無聲牕虛倍得明司晨雞有誤破夢蝶先驚何<lb/>
<pb n="KR4d0246_WYG_006-3b"/>
處吹煙濕誰行馬跡輕籃輿吾未穏愧爾僕夫征<lb/>
　　　雪霽早行<lb/>
蓐食挑鐙暈籃輿破曉氛雪開千嶂日氷合一溪雲久<lb/>
客年華度求官道力分還鄉定春及物意覺欣欣<lb/>
　　　括蒼道中次陳頤剛韻<lb/>
山色隨詩瘦波光際野空行裝秋思裏情話雨聲中無<lb/>
補身如贅多愁鬢似蓬惟餘滄海興酒後憶郫筒<lb/>
　　　醻居甫登後山<lb/>
<pb n="KR4d0246_WYG_006-4a"/>
人老東山隠春歸北斗城精廬青嶂合華盖碧雲擎落<lb/>
日不愁晚半蟾方接明端能數過訪無惜夜車聲<lb/>
　　　送錢大受帥廣東<lb/>
妙筭無遺䇿私憂有劇談豐功期漠北小試見湖南煖<lb/>
席君何暇妨賢我甚慙詔將須尺一象可應魁三<lb/>
淮甸為寮日私錢奉令時同拚愞弱罷争忍碎煩為報<lb/>
國存忠赤逢人惜鬢絲相從又相别勲業迫男兒<lb/>
　　　送才叔窣烏程<lb/>
<pb n="KR4d0246_WYG_006-4b"/>
鐺坐螢牕夜肩隨鶚薦年科名雖獨後官業更無前劇<lb/>
縣三千水修門尺五天秋風滿孤㠗難駐處州船<lb/>
　　　送劉茂實赴連江丞二首<lb/>
三山七閩右千竹二松間官地今為樂官名丞更閒<hi>案此</hi>
<hi>一聨不對官地今為樂句疑有誤</hi>離支明夏谷格磔響秋山收拾吟哦<lb/>
課湘中寄一斑<lb/>
弈以旁觀審書難掣肘繩一同兼利害貳邑易聲稱但<lb/>
使知賢令端為不負丞兹行子餘事著語我何能<lb/>
<pb n="KR4d0246_WYG_006-5a"/>
　　　送潘才叔赴合肥録事二首<lb/>
鐙大寒牕夜聲名弱冠年掇科君恨晚用世我奚先餉<lb/>
道曽争辟公車合薦賢圜扉聊鞠草幕府且依蓮<lb/>
官業盤根見生涯破甑輕才堪當一面句可敵長城親<lb/>
待平反笑時須慷慨清十連籌正逺三語意猶傾<lb/>
　　　送張説道縣尉之官襄陽<lb/>
一尉襄陽去三年别舊游煩君登峴首拭淚望神州勲<lb/>
業男兒事依違我輩羞為言賢府帥問訊橘鄉侯<lb/>
<pb n="KR4d0246_WYG_006-5b"/>
　　　送薛子明赴歙縣尉二首<lb/>
家世聨三鳳才名擅一䕫詩章謝池草經術董生帷雁<lb/>
塔題名近龍門㸃額遲一官聊一尉民事是良醫<lb/>
新安今太守癸未昔同年老手親師範良規得吏筌徑<lb/>
須如渭尉切勿效梅仙閒暇何妨學科名是世傳<lb/>
　　　送陳伯夀之子仲至迎侍赴嘉興秋官<lb/>
檇李官為李春風餞此行義方非禄養祖武是家聲畫<lb/>
諾須三語哀矜在一成黄堂應坐歗執别寸心傾<lb/>
<pb n="KR4d0246_WYG_006-6a"/>
　　　潘茂和才叔逺訪雨後餞别<lb/>
連璧逺相訪斷金情有加不因魚撫鋏自是客思家好<lb/>
雨知人意深杯艷燭花今宵真語别孤嶼在天涯<lb/>
許種飛霞竹仍求甌浦梅思鄉常夢寐報國乏涓埃玉<lb/>
葉裁雲膾榴花染雪醅朝三吾巳定謫百便來歸<lb/>
　　　送術士吳國材詩<hi>并序</hi>
　國材本名家子以術行于都下縣從之<hi>案縣從之句難解疑有脱</hi>
　<hi>誤</hi>國博同年有詩送其行亦次韻<lb/>
<pb n="KR4d0246_WYG_006-6b"/>
自昔名家子于今賣卜翁親逢黄石老曽驗黒頭公無<lb/>
術自毉命有竒祇墮空吹嘘吾豈敢憐子又西東<lb/>
　　　次韻洪莘之太社真率之集三首<lb/>
疇昔三洪並聲名四海知靈光一老在鸑鷟九成儀近<lb/>
有同朝喜今無逺室思雙瞻最良譽合瑞聖明時<lb/>
鼎來那有説鐺坐太無譁擊缶聊三奏吹壎信一家勸<lb/>
時幾禮醵真率勝籩加老媿詩無律新篇極歎嗟<lb/>
詩翁甘獨殿我輩豈其班爝火自不息斤風祗似閒秋<lb/>
<pb n="KR4d0246_WYG_006-7a"/>
容蟾桂裏歸夢雁芙間物理因詩悟新來豹一斑<lb/>
　　　和人見寄<lb/>
一别三年久無書堪往還自憐供吏役長羨似僧閒契<lb/>
闊詩情在提撕鬢影斑敲門湖上寺居士已開山<lb/>
　　　和才叔次韻<lb/>
閒中宜可樂病外復何愁塊坐疑三刖朋來散百憂琴<lb/>
彈欣改調缾罄喜歸謀豈復行藏計終朝只倚樓<lb/>
詩社久疎索唫牋殊澀慳遥憐疑落落近喜復斑斑桞<lb/>
<pb n="KR4d0246_WYG_006-7b"/>
宻鶯酬答花深蝶往還春光頓如許人事苦相關<lb/>
　　　次韻甄念八丈監簿詩<lb/>
憶昔忘年舊惟公不我遺分攜頻問訊握手屢哦詩塵<lb/>
世千年夢仙家一局棋得閒聞健好振古只如兹<lb/>
　　　次韻廣文鎖試出院寄似<lb/>
校文花事過無句到蒼苔芍藥翻新砌酴醿浸古罍竹<lb/>
枝歌喚起春草夢驚回亦許山中老相容和朅來<lb/>
　　　同年㑹拜三茅不及與呈袁侍郎同年<lb/>
<pb n="KR4d0246_WYG_006-8a"/>
地秘三茅勝班髙玉筍明昔年同日喜共拜一陽生造<lb/>
化何勞補彌文竟自成梅花開句眼争得不關情<lb/>
　　　寄潘徳久<lb/>
新雨不可待故人猶作疎有方能煑字無策與脂車灑<lb/>
地親霜簟敲冰想玉壺端能乗月過重賦碧芙渠<lb/>
　　　懐鄭仁叔<lb/>
近有河魚疾曾煩舊雨來又成三日别未覺百懐開氣<lb/>
合嗟同病情親憶把杯西湖荷盖底誰遣畫船回<lb/>
<pb n="KR4d0246_WYG_006-8b"/>
斗大樓居窄林深客思長雨凉欣破甑風急凛垂堂倚<lb/>
禄生涯拙憂時鬢髮蒼向來遮日手秪合釣滄浪<lb/>
　　　病足少蘓次常之韻三首<lb/>
攣拳尊足苦伸縮楚囚聲藥甲新條在毉科舊貫盈百<lb/>
年䨇脚健萬事一漚輕獨恨忘形友終然少合并<lb/>
休從詹尹卜數亦不難通寄禄逾三品論才祗下中器<lb/>
欹終必覆藥裹漫成叢痼疾元來有惟知酒有功<lb/>
藍田紆古句令我好懐開未敢為瓊報何從引玉來蒲<lb/>
<pb n="KR4d0246_WYG_006-9a"/>
萄江漲醁桑落甕留醅栁市人歸未隨潮蚤晚催<lb/>
　　　三次澄鱗韻喜聞捷音<lb/>
昨夜燈花喜今朝吉語新犂庭真破竹入境若無人何<lb/>
力禆洪造擎拳爇寶薫從今願諸將獻捷日頻頻<lb/>
　　　四次聞捷韻<lb/>
身閒偏蚤起邊報逐朝新諸將休輕敵中原尚有人定<lb/>
須申撻伐安得雜蕕薰秖媿渾無補空歌捷詠頻<lb/>
　　　聞捷五次轉庵韻<lb/>
<pb n="KR4d0246_WYG_006-9b"/>
周厯綿綿逺湯盤日日新恭聞哀痛詔憤激老癃人報<lb/>
答帶仍礪英雄沐更薰衰年扶杖聽折屐敢辭頻<lb/>
　　　轉庵催結局六次韻<lb/>
漢儀重覩舊秦暴盡更新應是天亡敵從知國有人乾<lb/>
坤大開闢華夏一陶薫收到崑崙北詩應快李頻<hi>案聞捷詩</hi>
<hi>應有六首今遺脱第一第二祗存四首</hi>
　　　和轉庵與洪共之説詩談禪之什<lb/>
鐺坐聽清話鼎來宜笑譁詩談五字律禪説一枝花未<lb/>
<pb n="KR4d0246_WYG_006-10a"/>
肯傳衣鉢先須借齒牙老婆心更切黄檗正栽茶<lb/>
　　　又再和轉庵且置詩話聊答説禪之什<lb/>
見性元非説傳心豈得譁三更親受法五葉自開花雖<lb/>
遇奪衣嶺終摇度艣牙要知觀自在不異鳩盤茶<lb/>
　　　又復次韻為醻答説禪偈言<lb/>
宻傳當正受諦聽勿髙譁要結菩提果須開頓悟花祖<lb/>
師禪上陣大將擁髙牙赴了齋時飯大家同喫茶<lb/>
　　　次外舅遣侍人韻<lb/>
<pb n="KR4d0246_WYG_006-10b"/>
關中蕭相國江左管夷吾人仰髙山石心宜赤水珠登<lb/>
臨捐妓女書札付官奴妙得安心法繩床底用蒲<lb/>
　　　再次外舅韻戲呈舍人叔丈<lb/>
接棟兄過弟忘懐汝與吾纒頭新辦錦買笑近量珠怒<lb/>
釋泥中婢歡全膝下奴使無驅豆法亦合賭摴蒱<lb/>
　　　次外舅聞字即事韻<lb/>
蘧瑗行年化宣尼耳順聞聲名昭白日富貴薄浮雲天<lb/>
子方嘗膽中原未静氛加餐為時起禮樂不徒云<lb/>
<pb n="KR4d0246_WYG_006-11a"/>
　　　再次韻并呈舍人叔丈<lb/>
過訪鄰墻近歌呼隔屋聞江收梅熟雨川暎蘂紅雲把<lb/>
燭杯仍艷交談篆接氛盤洲餘醉墨吾亦欲云云<lb/>
　　　再次聞字韻<lb/>
船屋香留潤衣篝冷却聞晚山新見月别浦宿藏雲嵗<lb/>
月催人老江湖浄世氛望中愁不極收拾費詩云<lb/>
　　　次韻徳久<lb/>
熟闚齊物論懶賦畔牢愁浮世夢槐國虚名種橘侯有<lb/>
<pb n="KR4d0246_WYG_006-11b"/>
身俱有患無累即無求不啻如今足何如取次休<lb/>
　　　次轉庵韻<lb/>
節中期樂事座上欠嘉賓雨帽何妨濕雲山自帶顰午<lb/>
晴開喜色歸月入懐新有菊皆重九無須更卜辰<lb/>
　　　再次韻<lb/>
有約惟真率相忘任主賓拒霜方送喜疎栁不争顰近<lb/>
復關原舊頻㸔邸報新吾儕何幸甚投老得逢辰<lb/>
　　　三次轉庵韻仍招小飲<lb/>
<pb n="KR4d0246_WYG_006-12a"/>
有徑望三益杜門無雜賓只逢開口笑絶勝捧心顰一<lb/>
色黄華在䨇投白醖新速宜相爾汝元不闊參辰<lb/>
　　　金魚久不浮游喜而有作<lb/>
買得黄金鯽投將白玉池久晴虞涸轍轉壑漾深陂每<lb/>
施龜魚食偏懐網罟疑今晨水澄澈梭影泛琉璃<lb/>
　　　有喜真愛亭梅花開走筆呈轉庵<lb/>
小園饒勝事僮僕競讙譁梅綻凌寒樹枝繁照水花病<lb/>
身俄勿藥詩思頓萌芽急報南鄰友新篘可當茶<lb/>
<pb n="KR4d0246_WYG_006-12b"/>
　　　白山茶<lb/>
白茶誠異品天賦玉玲瓏不作燒燈焰深明韞櫝功易<lb/>
容非世力幻質本春工皓皓知難汚塵飛漫自紅<lb/>
　　　和轉庵白蓮<lb/>
虚籟一聲蟬通宵月正懸亭亭承露掌厯厯渉波仙夜<lb/>
色起香霧曉光收玉煙層冰不可致清賦憶前年<lb/>
　　　諸葛忠叟初逢家塾池中産雙蓮求予扁榜併<lb/>
　　　作五言勉諸甥<lb/>
<pb n="KR4d0246_WYG_006-13a"/>
我愛濓溪説君能喜種蓮一經初建塾雙實遽呈川和<lb/>
氣壎箎應榮名棣萼聨勉旃成宅相學也是家傳<lb/>
　　　麝香萱<lb/>
南薰吹麝馥背樹染鵝黄裏許香為徳中央色自莊洛<lb/>
津行夕佩仙掌洗晨粧真為忘憂賞㸔雲戀故鄉<lb/>
　　　煮茗<lb/>
止酒身多病添書日正長睡魔推不去茗盌熟難忘鵲<lb/>
過飛樵墮蜂喧落粉香静中觀物理此樂未渠央<lb/>
<pb n="KR4d0246_WYG_006-13b"/>
煮茗鴉闚井哦詩蝶過垣笋髙垂籜瘦梅落墜枝繁白<lb/>
晝重闈静新晴逺市喧境縁㸔漸熟吾亦欲忘言<lb/>
　　　顯庵餉伊蒲索著語代簡<lb/>
卻埽銷長夏來薫傍曲肱轆轤金井水沆瀣玉壺冰避<lb/>
暑元無法安心却粗能破除香積飯供給在家僧<lb/>
　　　輓故丈母萊國夫人沈氏三首<lb/>
北使復南遷尚書大節全長公身致相冡婦世稱賢象<lb/>
服宜偕老魚軒遽溘先哀傷動行路謝傅况中年<lb/>
<pb n="KR4d0246_WYG_006-14a"/>
林泉當絲竹丞相巧安貧珍重承夫意清修報主身指<lb/>
千隨嗜好體一寫姻親更有銜恩者妻孥寄食頻<lb/>
愛女終身託嬰兒半路遺訃音非不達憂思恐難支已<lb/>
及黄泉見應憐白首期愛恩均㒺極淚盡輓歌詞<lb/>
</p>
<p>
</p>
  </div>
</body>
</text>
</TEI>
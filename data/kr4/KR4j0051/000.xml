<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹屋癡語</head>
    <p>
<pb n="KR4j0051_WYG_000-1a"/>
欽定四庫全書　　　　　集部十<lb/>
　竹屋癡語　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案竹屋癡語一巻宋髙觀國撰觀國<lb/>
　　　　字賔王山陰人案陳振孫書録解題載竹屋<lb/>
　　　　詞一巻髙觀國撰云不詳觀國為何人葢偶<lb/>
　　　　未考振孫又云髙郵陳造并史達祖二家為<lb/>
　　　　之序此本為毛晉所刋末有晉跋僅録造序<lb/>
<pb n="KR4j0051_WYG_000-1b"/>
　　　　中所稱竹屋梅溪語皆不經人道其妙處少<lb/>
　　　　游美成不及數語而不載全文然考造有江<lb/>
　　　　湖長翁集傳世亦不載是序或當時削其藳<lb/>
　　　　歟詞自鄱陽姜䕫句琢字鍊始歸醇雅而達<lb/>
　　　　祖觀國為之羽翼故張炎謂數家格調不凡<lb/>
　　　　句法挺異俱能特立清新之意刪削靡曼之<lb/>
　　　　詞乃草堂詩餘於白石梅溪則概未寓目竹<lb/>
　　　　屋詞亦止選其玉蝴蜨一闋葢是時方尚甜<lb/>
<pb n="KR4j0051_WYG_000-2a"/>
　　　　熟與風尚相左故也觀國與達祖疊相酬唱<lb/>
　　　　旗鼓俱足相當惟梅溪詞中尚有賀新郎一<lb/>
　　　　闋注云湖上與髙賔王同賦今集中未見此<lb/>
　　　　調殆佚之歟乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
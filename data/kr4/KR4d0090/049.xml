<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_049-1a"/>
張右史文集卷苐四十九<lb/>
　記<lb/>
　　　漢世祖光武皇帝廟記<lb/>
南頓令江君惇𥙿以書屬某曰吾邑有漢世<lb/>
祖光武皇帝祠邑人奉祀甚謹而昔人所記<lb/>
陋甚君為我𫐠焉将刻石以詔後世某舜之<lb/>
不可謹按光武皇帝以哀帝建平元年生于<lb/>
濟陽而皇考歛實為南頓令帝嘗從父于此<lb/>
既得天下亦屡臨幸盖平生之所㳺處則邑<lb/>
<pb n="KR4d0090_SBCK_049-1b"/>
之有祠所従来乆矣豈獨水旱疾癘之請有<lb/>
賜于民亦其功盛徳尊後世有不䏻忘者故<lb/>
南頓之民世祠之惟謹盖無足怪漢自成哀<lb/>
不君權㱕外家王莾卒盗而有之天下大亂<lb/>
民心思漢惟世祖以匹夫𧺫田𤱔出入行陣<lb/>
躬夷大難勇無堅敵智無遺策故䏻祀漢配<lb/>
天光復旧物一時群雄芟夷略盡撫有方夏<lb/>
覃及蛮貊声教所暨比隆武宣是冝暴鷙強<lb/>
伉玩兵凟武視民如草芥而不講于治國之<lb/>
<pb n="KR4d0090_SBCK_049-2a"/>
事也而武功既成海内既定則抑功臣進文<lb/>
吏投戈講藝息馬論道英偉之度屈扵礼楽<lb/>
驍猛之氣束手儒學敦尚經術賔延儒雅開<lb/>
廣學技修明典礼煥然一変旧漢之俗盖嘗<lb/>
以謂吾理天下欲以柔道行之至于明章継<lb/>
志承統纂修洪業典章文物粲然大偹故后<lb/>
世言礼楽稽古稱東漢焉孝和已後漢徳不<lb/>
兢破壊版蕩可謂極矣而㐲莭死義之士如<lb/>
袁安楊震李固陳蕃之徒救于上符融郭泰<lb/>
<pb n="KR4d0090_SBCK_049-2b"/>
范滂許劭之徒助于下矜尚名莭以震激哀<lb/>
弊蹈死而不悔至于献帝人主特號而已而<lb/>
曺終不敢身自取之彼其心誠有所畏故也<lb/>
盖礼楽之功風化之羙足以保國長世如此<lb/>
皆世祖之遺烈也嗚呼自三代以来一人而<lb/>
已建武十九年南廵進幸南頓縣舍置酒㑹<lb/>
賜吏人復南頓田租一歳父老前叩頭言皇<lb/>
考居此日乆陛下之寺舍毎来輒加厚恩碩<lb/>
賜復十年帝曰天下重噐常恐不任日復一<lb/>
<pb n="KR4d0090_SBCK_049-3a"/>
日安敢逺期十歲吏人又言陛下實惜之何<lb/>
言謙也帝大笑又増一歲中元元年又復南<lb/>
頓繇役同之濟陽則帝之于是邦豈若他邑<lb/>
漠然而已乎髙祖曰吾萬歲後䰟魄猶思沛<lb/>
吾意光武于南頓亦云<lb/>
　　　咸平縣丞廳酴醿記<lb/>
咸平五年詔以陳留之通許鎮為咸平縣先<lb/>
是章聖皇帝幸亳祠老子道通許築宫以待<lb/>
幸既為縣即以宫為縣令治所主簿居中書<lb/>
<pb n="KR4d0090_SBCK_049-3b"/>
府而樞宻府為尉舎熈寕某年始置丞于是<lb/>
迁縣尉于外而丞居焉丞居之堂庭有酴醿<lb/>
問之邑之老人則為樞宻府時所種也既老<lb/>
而益蕃延蔓庇覆占庭之大半其花特大于<lb/>
其類邑之酴醿皆出其下盖其當時築室種<lb/>
植以待天子之所休必有珎䴡可喜之物而<lb/>
後敢陳是以独秀于一邑而莫䏻及也每思<lb/>
唐自天寶以至于周厯歲𢾗百天下未嘗無<lb/>
戦其治安僅足以小康而禍敗嘗至于大亂<lb/>
<pb n="KR4d0090_SBCK_049-4a"/>
自安史以来藩鎮四據而天下無寕國降及<lb/>
其末分裂攘奪至五季而中原正朔之所加<lb/>
僅止門閥之中惟我藝祖神宗受天休命神<lb/>
武四逹馬首所向破㓕㩁伏于是斸百年之<lb/>
蟠據合厯世之分裂𢾗百年間祻根亂源薅<lb/>
剪堙塞大掃而無餘矣肆我章聖皇帝誕承<lb/>
祖武以無忘大功寛賦薄征順天飬民四方<lb/>
無虞休飬滋息如人之疾病蠱敗医者既已<lb/>
擊逐鈎取其累年之蠧矣而後為之調利撫<lb/>
<pb n="KR4d0090_SBCK_049-4b"/>
飬安居羙食以使之豊腴而堅強也由是觀<lb/>
之自開元以来至于章聖而天下之人始復<lb/>
見大治之全國嗚呼亦可謂盛矣于是封太<lb/>
山禅梁父祀后土祠老子徜徉四方以明示<lb/>
得意聞之古者天子廵幸所至郡國必建原<lb/>
廟所以廣孝恭示後世而况當太平之盛時<lb/>
講一世之大礼八鵉之所經六龍之所駐可<lb/>
以昭後世示子孫以為厯世之大訓成法者<lb/>
冝何如㢤是冝一草木一瓦䃯皆當䕶守保<lb/>
<pb n="KR4d0090_SBCK_049-5a"/>
蔵無敢棄壊以無忘祖宗駿功成烈而使知<lb/>
夫百餘年間地平天成飬生送死而無憾者<lb/>
誰之力也酴醿之生當是時盖嘗沾雨露之<lb/>
濡近日月之光與夫旄頭屬車皆為一時之<lb/>
物矣可不爱㢤<lb/>
　　　冰玉堂記<lb/>
熈寕中余為臨淮主簿始得拜劉公道原扵<lb/>
汴上是時道原方修資治通鑑而執政有素<lb/>
髙其才者欲用以為屬道原義不屈遂與絶<lb/>
<pb n="KR4d0090_SBCK_049-5b"/>
復以親老求爲南康酒官故書未成而去余<lb/>
既慕公之義而望其眉宇聴其論議其是非<lb/>
與奪之際凛然可畏而服也士大夫皆曰刘<lb/>
君之賢非獨其篤道篤立心剛博學洽聞之<lb/>
所至是盖得父之風烈公之父諱渙字凝之<lb/>
有詞學爲小官𢾗以事屈在勢者莭髙不䏻<lb/>
客于世年五十餘爲頴上令即致仕㱕隐于<lb/>
廬山築室種蔬而食之無求于物人皆師尊<lb/>
焉于是既老矣公㱕廬山無㡬何得疾以元<lb/>
<pb n="KR4d0090_SBCK_049-6a"/>
豊元年九月卒公諱恕道原盖其字後十餘<lb/>
年而當元祐元年余受詔校資治通鑑于秘<lb/>
書省是時公同時修書之人徃徃而在道公<lb/>
之事本末尤詳皆曰道原㢘介剛直其仕必<lb/>
欲逹其道不以一毫挫于人者也方其激于<lb/>
義而作雖足蹈坎井手攬虎兕視之若無見<lb/>
雖古烈士或愧焉平居自負經濟大略而視<lb/>
其為吏則嚴簿書束胥吏撫鰥寡繩豪<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>纎<lb/>
悉曲當皆可為後法其學自書契以来以至<lb/>
<pb n="KR4d0090_SBCK_049-6b"/>
扵今國家治亂君臣世系廣至于郡國山川<lb/>
之名物詳至于歲月日時之後先問焉必知<lb/>
攷焉必信有疑焉必决其言㴞㴞汨汩如道<lb/>
其里閭族黨之事也其著書有疑年譜年畧<lb/>
譜通鑑外紀十國紀年惟十國紀年先成世<lb/>
傳之世以比遷固歆向公亦自以不愧而自<lb/>
范曄以降不論也當時司馬君實歐陽文忠<lb/>
號通史學貫穿古今亦自以不及而取正焉<lb/>
凝之晚善飬性篤行老益壮年八十一後道<lb/>
<pb n="KR4d0090_SBCK_049-7a"/>
原𢾗年卒累官至屯田負外郎其終也未嘗<lb/>
疾沐浴正冠而絶嗚呼亦異矣元符中余謪<lb/>
官廬陵道原之子義仲主簿于徳安叙其大<lb/>
父與父之事于予且曰頃眉山蘇子由嘗道<lb/>
廬山拜我大父于床下出而歎曰凛乎非今<lb/>
世之士也其卒為詞以哭曰凝之為父與道<lb/>
原之為子㓗㢘不撓氷清而玉剛鄊人是其<lb/>
言名吾大父故居之堂曰氷玉君為我實記<lb/>
之余曰昔司馬談䏻推明孔子作春秋之意<lb/>
<pb n="KR4d0090_SBCK_049-7b"/>
欲為史未成以授其子迁而迁遂䏻網羅三<lb/>
代放逸旧聞馳騁上下𢾗千嵗成一家之意<lb/>
與六經並傳父子之于文學羙矣而風莭無<lb/>
聞焉䟽廣受于漢宣帝有師傅恩而父子一<lb/>
旦棄去視舎冨貴如棄塵垢骨肉之際風莭<lb/>
同矣而文學無傳焉孰如君家父子文學風<lb/>
莭輝焯並著名立于父而顯于子千載之逺<lb/>
四海之廣而一家擅之嗟乎世固未嘗有也<lb/>
始余應舉時與道原之弟格逰爱其學博而<lb/>
<pb n="KR4d0090_SBCK_049-8a"/>
論正是盖得其兄之餘而羲仲敏于學而健<lb/>
于文屹然好名而立莭者也余知氷玉堂之<lb/>
洒掃有継矣其爵里世系與其行事之詳則<lb/>
既有誌之者矣故不復出因為詞以系之曰<lb/>
我所思之人兮嗟可想而不可見意其人兮<lb/>
俯青雲而下睨矚九日而不眩超然不知其<lb/>
何之兮遺此空山之故居豈訪重華而陳義<lb/>
兮父唱子和與仙聖乎為徒紓為雲霓兮注<lb/>
<pb n="KR4d0090_SBCK_049-8b"/>
為江湖偉為哲人兮我言在書超駕言而従<lb/>
之兮指廬山乎休吾車耕山而食兮梁溪而<lb/>
漁儼頓轡而不敢留兮恐其尚謂我汙也<lb/>
　　　二宋二連君祠堂記<lb/>
治國有善政不如在位有善人之化民速也<lb/>
在位有善人不如其鄊有善人之化民易也<lb/>
夫人之情所感動常在其所易接而親者若<lb/>
夫政事者固民之所畏則其従之有不得已<lb/>
之心焉其及物淺矣安陸之應山椘之窮邑<lb/>
<pb n="KR4d0090_SBCK_049-9a"/>
也然其民好文多學者其俗善良不争純静<lb/>
易治其里之人為余言曰始吾邑之人未甚<lb/>
知學之利也有宋氏兄弟者講學吾邑之法<lb/>
興佛舎其後両人皆取髙苐有声名乆之並<lb/>
為大官名尊益顯所以吾邑之人其鄙魯不<lb/>
學自棄于夷者愧之其居法興時有連氏兄<lb/>
弟者與二宋君㳺相好也其後亦登科両人<lb/>
𧺫家仕不振然視所同舎生冨貴光顯可攀<lb/>
為声勢而両人亦自力不少屈已以附之其<lb/>
<pb n="KR4d0090_SBCK_049-9b"/>
官終不顯故吾邑之人其不篤于㢘恥徼倖<lb/>
貪利者愧之凢吾邑之俗好學而文純静有<lb/>
恥者四君子之化也後五十年宋景文之孫<lb/>
羲年令應山與連君之従子仲儒縁邑人之<lb/>
意作祠堂于法典方丈之西嗚呼為吏于鄊<lb/>
其有恩徳乆而民祠之者㡬人在位之人不<lb/>
如其郷里之君子也二宋公之行事爵里書<lb/>
于國史士大夫舉知之連君錫以尚書職方<lb/>
貟外郎致仕好脩而自重諒直多聞之君子<lb/>
<pb n="KR4d0090_SBCK_049-10a"/>
也其仲諱庠字元禮為尚書都官郎中敏于<lb/>
政事號良吏世稱王陽在位貢禹弹冠者為<lb/>
故旧之美然嚴光所以為帝逃之不肯仕彼<lb/>
獨何㢤連君不因宋君以顯名當世卒以湮<lb/>
沒而不悔彼誠知所処與世俗所謂顯晦異<lb/>
矣<lb/>
　　　智軫禅師記<lb/>
惟正法眼蔵流布震旦渉其道者如恒河沙<lb/>
然根有利鈍知有深淺故號老宿宗匠者以<lb/>
<pb n="KR4d0090_SBCK_049-10b"/>
之教人未免或滯于一隅而惟雲門正真大<lb/>
師文偃始以其道振于嶺表諸方大士無不<lb/>
歛袵與奪可否莫有間言雲門之後至雪竇<lb/>
重顯最盛于東南其嗣法門人衆矣而天衣<lb/>
義懐號為偏得其道自天衣之殁其法嗣徃<lb/>
徃出現一方四方禅學之所折中比丘載者<lb/>
學于天衣既得其道而隐徳晦迹終始莫得<lb/>
而考独泉南比丘智軫問道于載而得法焉<lb/>
智軫少為儒卓犖有竒志忽悟世幻遂為佛<lb/>
<pb n="KR4d0090_SBCK_049-11a"/>
徒既悟道于載人亦頗聞之嘗徃椘州夀昌<lb/>
漣水淳化然師之道孤峻而行介若其徒非<lb/>
似之者莫䏻親焉某居憂山陽時嘗從師逰<lb/>
其所以開警者至矣每勸師稍出其有以為<lb/>
衆福而竊考其志盖篤于已而慮于外尊其<lb/>
道而不妄以及人也其後㐮州守逐其部中<lb/>
禅院主者請住持師曰此将有訟矣不可因<lb/>
拒之而後果興獄逮捕甚衆而師独免来京<lb/>
師閑居天清士大夫有欲請師說法者師言<lb/>
<pb n="KR4d0090_SBCK_049-11b"/>
佛化人各有分何待説為卒亦不可此豈載<lb/>
之㣲意欤或議師以為佛之道主于利物而<lb/>
師深閟其有不以及人豈佛意欤余曰不然<lb/>
五膳玉食不入瓦缶四大海水不灌牛迹吾<lb/>
何容心㢤虗無以受之則一毫不以及物道<lb/>
當然也師以紹聖丙子十月二十八日夜右<lb/>
脇示寂于天清朝請郎李延世者辦其終事<lb/>
挈其骨葬于漣水淳化後若干年有盱眙楊<lb/>
某者欲刻銘焉以余嘗從㳺而請銘請以此<lb/>
<pb n="KR4d0090_SBCK_049-12a"/>
銘之復説偈曰<lb/>
雲門大開士後世継始祖具佛正知見建此<lb/>
妙法幢師㓕度已乆正法訛変時雪竇及天<lb/>
衣二大士出現挽佛日囘照嗣說雲門法裔<lb/>
盖其曽玄天衣有逸嗣號曰比丘載独此具<lb/>
妙法付之智軫師軫真似其師曰道本為已<lb/>
視人不我契不施以一毫毋以天酥饌而投<lb/>
之穢噐是将不䏻受為般若之累以是坐道<lb/>
埸俄即自謝去或悲後無𫐠謂師道不顯稽<lb/>
<pb n="KR4d0090_SBCK_049-12b"/>
首窣堵坡師所在不㓕<lb/>
　　　陵川縣山水記<lb/>
陵川河東之窮邑也其民盖有唐晋之餘風<lb/>
儉朴而㪟本而澤潞在唐為雄鎮以精兵聞<lb/>
天下故其民好武為徤閗夫以儉朴好武之<lb/>
民則其于山水竒勝之觀冝其忽而不治委<lb/>
棄而不惜也今縣令張侯以暇日與其僚逰<lb/>
于縣西南所謂四梁拒者見其風景稍異披<lb/>
榛而得二泉焉其一出石下激石而声琅然<lb/>
<pb n="KR4d0090_SBCK_049-13a"/>
張君名之曰漱玉其一出大石下而石状若<lb/>
龜因名之曰龜泉㑹二水而注之石螭之口<lb/>
以下逹于大池搆亭于泉側名曰爽氣亭後<lb/>
為石磴磴窮為小亭名之曰白雲軒而其喬<lb/>
林秀木水石竒䴡之状皆恱可人意而不可<lb/>
以言盡也孔子曰仁者楽山智者楽水夫盡<lb/>
仁之成名必若堯舜而語智之正必若禹然<lb/>
世之好山水者豈皆具聖人之成徳㢤予以<lb/>
謂凢安静可乆淳厚而不変者皆仁之類也<lb/>
<pb n="KR4d0090_SBCK_049-13b"/>
臨事而不滯遇物而不惑者皆智之類也張<lb/>
君從予㳺其行已操術其爲仁智之類有餘<lb/>
矣而又好學而甚文予意其爲政滋乆政事<lb/>
日信于民以其簿書之簡日徜徉于山水之<lb/>
間仰喬木而俯清泉資之以烟雲魚鳥之䴡<lb/>
把酒賦詩與夫雜見于文字言語者将超然<lb/>
出塵㧞俗而恨未之見也<lb/>
　　　鴻軒記<lb/>
鴻軒者文潜讀書舎也客有言曰吾聞之時<lb/>
<pb n="KR4d0090_SBCK_049-14a"/>
其徃来以避寒暑之害而髙飛逺舉䏻使弋<lb/>
人無慕者鴻也今子以戇暗不見事㡬得譴<lb/>
辱于聖世蒙垢忍恥于泥塗苟升斗以自飬<lb/>
而欲自比于鴻不亦愧乎張子曰子之言是<lb/>
也然予居此以已夘之秋其迁也庚辰之春<lb/>
與夫嗸嗸陂澤中獵食以活秋至而春去者<lb/>
得無類乎客曰唯<lb/>
　　　臨淮縣主簿<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>題名記<lb/>
四方之舟車其之乎東南者十九出于泗而<lb/>
<pb n="KR4d0090_SBCK_049-14b"/>
臨淮者又㩀汴凢徃来扵泗者必之焉淮南<lb/>
之衝以重法禁盗賊者三郡而泗之臨淮宿<lb/>
之虹地大而多薮澤与豊沛接其民驍悍而<lb/>
慓輕于三郡之盗居多焉其豊年無事則㓂<lb/>
盗為之少息而其悖戻之氣發于囂訟争閗<lb/>
欺妄詭詐而不畏法故臨淮為泗之劇而吏<lb/>
于泗者于臨淮為最劳自之来未几而得安<lb/>
坐以治事與夫寮属之徃来而閒以休于家<lb/>
者才十一凢飲食之安朋友之歡疾病之飬<lb/>
<pb n="KR4d0090_SBCK_049-15a"/>
率無有予亦幸未至于衰老病憊意猶足以<lb/>
及之而今年之秋困于疾癘者𢾗矣吾聞之<lb/>
君子之道使内不傷已外不傷物可也不當<lb/>
事物之責而求尸天下之至劳則傷已必求<lb/>
甚安至楽之地而不䏻少行所不欲則傷義<lb/>
是二者皆過矣擇乎中而無傷者君子之道<lb/>
也既求其凢主簿于此者名氏日月著之而<lb/>
又告之如此<lb/>
　　　思淮亭記<lb/>
<pb n="KR4d0090_SBCK_049-15b"/>
淮之源發于桐柏其初甚微或積或行洋洋<lb/>
而東旁㑹支合滂沛淫溢連頴合蔡一流而<lb/>
下㑹于夀春其流浩然于是蛟龍之所蔵風<lb/>
雨之所興包山界野而負千古之舟又東行<lb/>
𢾗百里而汴泗合焉水益壮其所負益重而<lb/>
㳺者益謹旁沾逺溉豊田沃野物頼其利而<lb/>
萦抱城郭间以山麓洄洑清泚長魚羙蟹茭<lb/>
蒲葭葦之利沾及数百里而南商越賈髙帆<lb/>
巨櫓群行旅集居民旅肆烹魚釃酒聮絡于<lb/>
<pb n="KR4d0090_SBCK_049-16a"/>
両隅自泗而東與潮通而还扵海余淮南人<lb/>
也自㓜至壮習于淮而楽之凢風平日霽四<lb/>
時之変与夫蛟龍風雨之怪無所不厯而今<lb/>
也得官于洛陽之夀安而官居福昌凢風俗<lb/>
之所冝食飲之所嗜与淮之南異矣官居之<lb/>
西有泉幽幽出于北阜㵸而注之有声淙然<lb/>
聚為小潭其上有亭環以修竹吾㳺而楽之<lb/>
漱濯汲引無一日不在其上而時時慨然南<lb/>
望思淮而莫見之也于是易亭之故名曰思<lb/>
<pb n="KR4d0090_SBCK_049-16b"/>
淮焉夫士雖恥懐其故居而君子之于故國<lb/>
也豈漠然若胡越之人㢤故孔子之去魯也<lb/>
遅遲吾行也曰去父母國之道也君子不敢<lb/>
楽其所私而無志于天下故自其壮也則出<lb/>
身委貭奔走從事于四方以求行其學至安<lb/>
其旧而楽其習豈与人異情㦲特与夫懐土<lb/>
而不迁異耳夫棄故而不念流寓而忘反則<lb/>
必薄于仁者也予既不敢爱其所処出而仕<lb/>
矣然少之所居処耳目之所習狎豈䏻使予<lb/>
<pb n="KR4d0090_SBCK_049-17a"/>
漠然無感于中㢤且夫懐居而不迁流寓而<lb/>
忘返者均有罪矣然與其輕棄其旧也則累<lb/>
于所習者不猶厚欤<lb/>
　　　伐木記<lb/>
人與物各以其氣相勝而後䏻全天氣也者<lb/>
假其所託而後有者也夫長江大河積水之<lb/>
淵俯視者然莫知其深長波巨派出没奔突<lb/>
近窺而神寒逺視而目竦此則蛟龍虬蜃魚<lb/>
黿之所記以禦物之害已者而全其生者也<lb/>
<pb n="KR4d0090_SBCK_049-17b"/>
髙山大麓緜亘<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>屈翳以林薄捍以木石萦<lb/>
溪絡澗懸壁千仭使人望而不敢近近則畏<lb/>
而走此則虎豺㷱羆之所託以御物之害已<lb/>
者而自全其生者也使乕豺窺魚龍之淵蛟<lb/>
黿視㷱羆之薮則惶怖疾走而求去之矣何<lb/>
則物各以其所託者見其氣氣勝則非其類<lb/>
者避之矣今夫叢祠墟墓之間入者慘然而<lb/>
心不寕目不敢肆視足不敢肆㳺其背肅肅<lb/>
如畏是何也叢祠墟墓鬼神之所託而人之<lb/>
<pb n="KR4d0090_SBCK_049-18a"/>
氣不勝故也夫惟氣勝者全故氣不勝者受<lb/>
其病故虎兕蛟鼉易其所処則其心悲沮而<lb/>
無聊者病之所從入也余官福昌福昌古邑<lb/>
之廢者也官舎依山為地十餘𤱔其竹与木<lb/>
居十六地曠人寡草木茂遂其大者皆百餘<lb/>
年根幹蔽覆若幄若屋交罷籠絡萦以蔦蔓<lb/>
九日将旦夕将晦鳥鳴獸號声音百千終日<lb/>
閴然不聞人声夫環為城通為衢限為域立<lb/>
為屋室闢為塲圃夷易洞逹内外相應面陽<lb/>
<pb n="KR4d0090_SBCK_049-18b"/>
而背隂附燥而瞰濕間以草木表以臺觀人<lb/>
之所託也惟其所託者若是故禽獸不敢蔵<lb/>
蛇<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>無所蟠居之而安㳺之而楽而人之氣<lb/>
乃䏻勝其異已者是故無疾患無驚惕夀考<lb/>
安楽逺去疾癘而今吾之所居草木居大半<lb/>
矣其堅頑碩老無以異于薮澤此則鳥獸之<lb/>
所慿而蛇虺狐貉之所楽而人之所居乃其<lb/>
棄餘則凢使吾四鄰之外晨夜而不敢出其<lb/>
心矜矜若畏敵國一夕𢾗㒷寝而不夢是豈<lb/>
<pb n="KR4d0090_SBCK_049-19a"/>
非蛇虺狐貉之氣勝而人之所託者弱耶于<lb/>
是聚吏徒集斧斤一百之役十夫不三日而<lb/>
盡伐之剖根窮本芟伐剪剔大者備梁柱小<lb/>
者中掾<graphic n="KR3301" url="https://raw.githubusercontent.com/kanripo/KR-Gaiji/master/images/KR3301.png" mimeType="image/png"/>弱者𥙷籓籬悪者徔薪蒸洒掃墾<lb/>
除平地乃見隂陽䟽通表裏洞然屋室堦闥<lb/>
如湧而出于是鳥獸之声狐貉之迹不復至<lb/>
矣朝㳺而足不忌夜処而心不惕吾知人之<lb/>
氣勝矣夫氣也者𧺫乎其所類發乎其所託<lb/>
莫知其然而然者也何則物以類處者未嘗<lb/>
<pb n="KR4d0090_SBCK_049-19b"/>
自見其氣也所託者無情不能與物為使也<lb/>
至其相待而後成相感而後發自外而視之<lb/>
隐然不可無也大荒之瀕行者返顧乆廢之<lb/>
室寝者𢾗驚推之而無故窮之而無物故物<lb/>
之未始有形而不可慢者其氣也欤<lb/>
　　　雙槐堂記<lb/>
古之君子其将責人以有功也必使之楽其<lb/>
職安其居以其優㳺喜楽之心而就吾事夫<lb/>
豈徒苟恱之㢤凢人之情其将有為也其心<lb/>
<pb n="KR4d0090_SBCK_049-20a"/>
楽而爲之則致精而不苟雖殚力費心而不<lb/>
自知故所爲者有成而無難古之御吏也爲<lb/>
法不苛其勤惰踈宻随其人之所欲而吾独<lb/>
要其成是古之循吏皆䏻有所建立夫望人<lb/>
以功而使其情愁沮不楽求舎去之不暇誰<lb/>
肯以其怨沮不平之心而副我之所欲㢤頃<lb/>
時予見監司病郡縣之政不立扼腕盛怒曰<lb/>
是惟飲食燕楽居処㳺觀之好吾日夜以法<lb/>
督責之使無得有一于此一歲之日𢾗計晷<lb/>
<pb n="KR4d0090_SBCK_049-20b"/>
刻吾從而課率之使無得有頃刻之間以約<lb/>
束為不足而継以辱罵辱罵為不足而継以<lb/>
訊詁方是時吏𧺫不待晨臥不及暖廢飲食<lb/>
冐疾病屋室敗漏不敢修完噐用弊乏不敢<lb/>
改作其勤苦如是犹不足以當其意冝其郡<lb/>
縣之政無所不舉小大得職而民物安堵矣<lb/>
然吏益姦民益劳文書具于有司而事实不<lb/>
立吏足以免其身之責而民不知徳相為欺<lb/>
紿以善一時而監司卒亦不得而察也豈非<lb/>
<pb n="KR4d0090_SBCK_049-21a"/>
其所為者無至誠喜楽之心出于畏罪不獲<lb/>
已苟以充職故耶其事功之㓕裂如此理固<lb/>
然也酸枣令王君治邑有䏻名以其餘力作<lb/>
燕居之堂洒掃完㓗足以燕賔客閲圖書庭<lb/>
有㕠槐因以為名夫王君豈以為苟劳而無<lb/>
益不若暇佚而有功将安其居楽其身以其<lb/>
獄訟簿書之間與賢士大夫弹琴飲酒歡欣<lb/>
相楽舒心而飬神使其中𥙿然然後觀物圖<lb/>
其致用于文法尋尺之外以追古循良君子<lb/>
<pb n="KR4d0090_SBCK_049-21b"/>
之風以大変俗吏之弊而為之㢤夫古之善<lb/>
為政者不佚而常安不劳而善成吾知王君<lb/>
其有得于此矣<lb/>
張右史文集卷苐四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_051-1a"/>
張右史文集卷第五十一<lb/>
　序<lb/>
　　　送秦少章赴臨安簿序<lb/>
詩不云乎蒹葭蒼蒼白露為霜夫物不受變<lb/>
則才不成人不渉難則智不明季秋之月天<lb/>
地始肅寒氣欲至方是時天地之間凡植物<lb/>
岀于春夏雨露之餘華澤充溢支莭美茂及<lb/>
繁霜夜零旦𧺫而視之如戦敗之軍<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>旗棄<lb/>
鼓褁瘡而馳吏士無人色豈特如是而已于<lb/>
<pb n="KR4d0090_SBCK_051-1b"/>
是天地閉塞而成冬則摧敗拉毁之者過半<lb/>
其爲變亦酷矣然自是弱者堅虚者實津者<lb/>
燥皆歛藏其英華于腹心而各效其成深山<lb/>
之木上撓青雲下庇千人者莫不病焉况所<lb/>
謂蒹葭者乎然匠石<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>斧以㳺于林一舉而<lb/>
盡之以充棟梁桶杙輪輿輹輻巨細強弱無<lb/>
一不勝其任者此之謂損之而益敗之而成<lb/>
虐之而楽者是也吾黨有秦少章者自余爲<lb/>
太學官時以其文章示余愀然告我曰惟家<lb/>
<pb n="KR4d0090_SBCK_051-2a"/>
貧奉命于大人而勉為科舉之文也異時率<lb/>
其意為詩章古文徃徃清䴡竒偉工于舉業<lb/>
百倍元祐六年及第調臨安主簿舉子中第<lb/>
可少楽矣而秦子每見余輙不楽余問其故<lb/>
秦子曰余世之介士也性所不楽不能為言<lb/>
所不合不能交飲食𧺫居動静百為不能勉<lb/>
以隨人今一為吏皆失已而惟物之應少自<lb/>
偃蹇禍悔隨至異時一身資飬于父母今則<lb/>
婦子仰食于我欲不為吏亦不可得自今以<lb/>
<pb n="KR4d0090_SBCK_051-2b"/>
徃如沐<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>而求觧矣余觧之曰子之前日春<lb/>
夏之草木也今日之病子者蒹葭之霜也凡<lb/>
人性惟安之求夫安者天下之大患也遷之<lb/>
為貴重耳不十九年于外則歸不能覇子胥<lb/>
不奔則不能入郢二子者方其覊窮憂患之<lb/>
時隂益其所短而進其所不能者非如學于<lb/>
口耳者之淺淺也自今吾子思前之所為其<lb/>
可悔者衆矣其所知益加多矣及身而安之<lb/>
則行于天下無可惮者矣能推食與人者嘗<lb/>
<pb n="KR4d0090_SBCK_051-3a"/>
飢者也賜之車馬而辭者不畏徒歩者也苟<lb/>
畏飢而悪歩則将有苟得之心為害不既多<lb/>
乎故隕霜不殺者物之災也逸楽終身者非<lb/>
人之福也<lb/>
　　　送李端叔赴定州序<lb/>
某為児童従先人于山陽學宫始見端叔為<lb/>
諸生某雖未有知意已相親後幾二十年端<lb/>
叔罷官四明道楚某又獲見某時已孤端叔<lb/>
弔我悲懐如骨肉後凡再遇于京師今其再<lb/>
<pb n="KR4d0090_SBCK_051-3b"/>
也然端叔每别𢾗年一見其議論益竒名譽<lb/>
益高今朝廷士大夫相與稱説天下士屈指<lb/>
不一二必曰吾端叔也元祐八年蘇先生守<lb/>
定武士願従行者半朝廷然皆不敢有請于<lb/>
先生而蘇先生一日言于朝請以端叔佐幕<lb/>
府蘇先生之位未能退進天下士故用子如<lb/>
此然其意可知也某蘇公門人之下列也其<lb/>
親慕端叔不足怪庚午某卧病城南門無犬<lb/>
雞晝卧情愔端叔嘗夜過我以燭視我面目<lb/>
<pb n="KR4d0090_SBCK_051-4a"/>
見疾有間喜動詞色訪覓醫薬以至無恙我<lb/>
之道藝無取名譽不振端叔獨拳拳于此何<lb/>
也然端叔與予外家通譜于我舅行也豈其<lb/>
出乎此非耶八年十月過我告以将北求予<lb/>
言為贈行余在交㳺中己號為多言其敢有<lb/>
爱于子為今中國患者西北二虜也狙伺我<lb/>
乆矣西小而輕故為變易北大而重故為變<lb/>
遲小者疥癬大者<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>疽也自北方罷兵中國<lb/>
直信而不問君臣不以掛于口而慮于心者<lb/>
<pb n="KR4d0090_SBCK_051-4b"/>
𢾗十年矣吾知其故誠知驕虜之不能輕棄<lb/>
吾之重幣也有司如故事歲時發幣車馬出<lb/>
門而北顧無事矣凡為是説者謂非虜情則<lb/>
不可然人度量相逺未可以十百計也世固<lb/>
有得一金而喜者何必金帛𢾗十萬亦有得<lb/>
國于人而不厭者𢾗十萬金帛未足頼也徃<lb/>
趙元昊未反時中國不為偹禦猶今日之信<lb/>
北也一旦不遜中國震動視其治軍立國驕<lb/>
逆悍鷙豈特河隴間一羌酋也吾安能復以<lb/>
<pb n="KR4d0090_SBCK_051-5a"/>
覊縻其父祖者制畜之哉且雄傑之才未嘗<lb/>
絶于世不在中國必在夷狄高皇帝以氣吞<lb/>
中原之雄而冐頓張于匃奴高帝終無以困<lb/>
之魏㓕蜀晉㓕呉大敵已盡而符石騖于國<lb/>
中祖宗芟夷僣亂天下聼順無復偃蹇而乆<lb/>
之元昊叛于羌自是以来又𢾗十年矣某聞<lb/>
今北邊要郡有城隍不修噐械苦悪屯戍单<lb/>
寡然跬歩強敵而人不懼者誠信之也梟鴟<lb/>
不鳴要非祥豺狼不噬要非仁也見其不鳴<lb/>
<pb n="KR4d0090_SBCK_051-5b"/>
謂之孔鸞見其不噬待以犬馬吁亦過矣定<lb/>
武虜衝也其容有悔乎某頃在洛陽與劉幾<lb/>
者語邊事幾老将也謂余曰比見詔書禁邊<lb/>
吏夜飲此曺一旦有急将使輸其肝腦而平<lb/>
日禁其爲楽爲今役者不亦難乎夫惟牛釃<lb/>
酒豐犒而休飬之非欲以醉飽爲徳所以増<lb/>
士氣也某聞定武異時従軍吏士豐楽豪盛<lb/>
而今燕豆𬞞悪終日受享腹猶<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然官吏貧<lb/>
窶有愁苦無聊之心且朝廷既委所當費而<lb/>
<pb n="KR4d0090_SBCK_051-6a"/>
不爱矣将軍将重兵臨方面天子属以何事<lb/>
而與持籌小吏日夜計口腹之贏此何為者<lb/>
也真能遂不費一錢纔得幾何哉子従辟以<lb/>
佐帥軍事與有責矣挟端叔之學問詞章而<lb/>
従蘇先生如决大川而放之海是則余無以<lb/>
賛子矣<lb/>
　　　送呉怡序<lb/>
吾友吴熈老好學楽善敏于為吏不苟于其<lb/>
職嘗主簿于蘄之羅田部使者才之使尉黄<lb/>
<pb n="KR4d0090_SBCK_051-6b"/>
崗余舊與之相聞而来黄崗也余方坐事屏<lb/>
居而熈老獨喜従予㳺余謂之曰予棄人也<lb/>
又負罪于有司子與罪人㳺且累君熈老不<lb/>
謂然尤喜予翰墨言語得之輙寳藏予年老<lb/>
多病學問日衰落文字尤荒梗熈老所求十<lb/>
不能荅一二而熈老意益勤不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>夫人之好<lb/>
悪之不可觧如此居黄崗無𢾗月又遷蘄水<lb/>
丞将去黄求予言贈其行予為之不能無言<lb/>
曰子盍観于貨乎所<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>者愈竒則藏之也愈<lb/>
<pb n="KR4d0090_SBCK_051-7a"/>
深知之者愈寡然一旦而得所售則萬金之<lb/>
值有不教而楽輸之者方其未售也閉肆而<lb/>
䖏終日寂然其隣里莫知也而持盤賣餅児<lb/>
日一自<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>盤而出自譽其貨呶呶也十人之<lb/>
聚則徃即之自旦至夜勞力如此得百錢之<lb/>
值之外則偃然有過望之喜矣夫所<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>者不<lb/>
厚則自䖏也薄夫自䖏也薄則亦無所不至<lb/>
矣其理然也君子進徳修業夙夜強學其所<lb/>
<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>者豈萬金之貨也哉吾碩熈老好學愈勤<lb/>
<pb n="KR4d0090_SBCK_051-7b"/>
楽善愈富為吏而有賜于民多積而深藏之<lb/>
自爱而重出之則将名譽充于四海出入𬗋<lb/>
闥訏謨黄閣也可跂而俟也敢以是為遺行<lb/>
之言<lb/>
　　　曹昧字昭父序<lb/>
大梁曹昧涕泣告予曰我不幸蚤孤既長而<lb/>
族人言爾先人名爾昧字爾曰昭父余實用<lb/>
之而未能言其説子盍為我申言之乎余曰<lb/>
昧之必昭譬之夜必有旦晦必有明也莫或<lb/>
<pb n="KR4d0090_SBCK_051-8a"/>
使之而理未嘗不然其在人則善悪是已爲<lb/>
善于家而受爵于朝車服以旌之名號以表<lb/>
之爲不善于幽而刀鋸斧鉞従之其始也人<lb/>
莫或知之而其著也莫之能掩詩云潜雖伏<lb/>
矣亦孔之昭子先人之訓子至矣余雖欲言<lb/>
之何以復加子敬之哉<lb/>
　　　楊克一圗書序<lb/>
甥楊克一夢人授圗書凡三十有一體大抵<lb/>
皆其姓名字變易迭出頗竒惟古人有言夢<lb/>
<pb n="KR4d0090_SBCK_051-8b"/>
者想也形神所不接而夢者因也夫因者想<lb/>
之變其𥘉皆有兆于予心遷流失本其逺也<lb/>
已甚故謂之因然其𥘉皆想也而世不能明<lb/>
其故以所因者為非想而得夫使如至人之<lb/>
無想欤則無夢矣豈有有夢而非想者哉予<lb/>
見爾之好圗書幾癖矣心思手畫惟怪之為<lb/>
求則其夢授於異人何足怪哉好射者夢良<lb/>
弓好楽者夢竒聲何則志固在是也爾心謂<lb/>
是三十一圗皆非平日之所思則正昔人之<lb/>
<pb n="KR4d0090_SBCK_051-9a"/>
所謂囙者也精神遷流何怪不有古人或以<lb/>
謂考吉凶明将来三十一圗曷足怪也哉爾<lb/>
以是思之将復有得矣圗書之名予不知所<lb/>
𧺫盖古所謂璽用以為信者克一既好之其<lb/>
父𥙷之爱之尤篤能悉取古今印法盡録其<lb/>
變謂之圗書譜自秦漢以来變制異状皆能<lb/>
言其故為人篆印璽多傳其工有自逺求之<lb/>
者𢾗為予言予不省之獨爱其用心不侈致<lb/>
精于小事末務故併録焉<lb/>
<pb n="KR4d0090_SBCK_051-9b"/>
　　　祕丞章蒙明發集序<lb/>
古之論人者考其人不計其功固有其才可<lb/>
以為而不逹不及施與既施而中奪者何可<lb/>
勝𢾗而中才常人乗時以功名顯者世嘗有<lb/>
之孟子曰若夫成功則天也夫成敗係天者<lb/>
其未可以賢不肖必也司馬子長論李将軍<lb/>
為将其言哀痛反覆深悲其無功以謂百姓<lb/>
知不知皆為垂涕至論霍去病無他美獨曰<lb/>
常有天幸不至乏絶夫子長不少假借于屡<lb/>
<pb n="KR4d0090_SBCK_051-10a"/>
勝之去病而獨拳拳于老死之李廣何哉彼<lb/>
惟深痛夫庸人冐時以取名而豪傑之士制<lb/>
于命而不得少就其志故其與奪之際如此<lb/>
嗟夫豈獨人事哉凡物亦然夫夏生殖而叢<lb/>
棘能有所庇疾風烈寒大木百圍僵而死秋<lb/>
水時至溝畎有一溉之功而歲旱淵竭江河<lb/>
不足活魚鱉物固繫其所遭者哉今年春予<lb/>
遇友人㑹稽章邦老于宛丘一見予再拜泣<lb/>
涕出其先人祕書君詩文三編及其行状求<lb/>
<pb n="KR4d0090_SBCK_051-10b"/>
予文以為之序其文章議論甚高而嘆其不<lb/>
大設施也<lb/>
　　　潘大臨文集序<lb/>
士有聞道于逹者一㑹其意渙然不疑師其<lb/>
道治其言終身守之而不變甚者或因是以<lb/>
取謗罵悔吝而不悔其心視世之楽無足以<lb/>
易之者亦可謂有志之狷士矣彼其心以謂<lb/>
不有得于今必有知于後故甘心而不辭夫<lb/>
既已盡棄世俗目前之所楽而獨待夫寂寥<lb/>
<pb n="KR4d0090_SBCK_051-11a"/>
不可知之後世則亦可悲矣予友潘大臨字<lb/>
邠老其人也邠老故閩人後家黄州崇寕中<lb/>
予以罪責黄州與邠老為鄰邠老少學為人<lb/>
則已不能合其郷人衆不悦之邠老獨與當<lb/>
世知名士㳺徃徃屈軰行與之交嘗舉于有<lb/>
司與百千人偕進偕退無知其才而力振之<lb/>
于困者後余蒙㤙去黄居于淮隂聞邠老客<lb/>
死蘄春予為之太息出涕政和之𥘉邠老之<lb/>
子戇既免丧拜予于宛丘出其先人之文章<lb/>
<pb n="KR4d0090_SBCK_051-11b"/>
若干卷求予為序予知邠老為詳義不得辭<lb/>
而自視亦世之窮士也其勢力曷足振邠老<lb/>
于無聞未必不奪邠老之文而并棄之也而<lb/>
邠老生死之不遇如此<lb/>
　　　送秦観従蘇杭州為學序<lb/>
秦子善文章而工為詩其言清䴡刻深三反<lb/>
九復一章乃成大抵悲愁悽婉鬰塞無聊者<lb/>
之言也其于物也秋蛩寒螿鵯鵊猿狖之號<lb/>
鳴也霜竹之風氷谷之水椘囚之絃越覉之<lb/>
<pb n="KR4d0090_SBCK_051-12a"/>
呻吟也嘻秦子内有事親之喜外有朋友之<lb/>
楽冬裘而夏絺甘食而清飲其中寕有介然<lb/>
者而顧為是耶世之文章多出于窮人故後<lb/>
之為文者喜為窮人之詞秦子無憂而為憂<lb/>
者之詞殆出此耶吾請為子言之古之所為<lb/>
儒者不主于學文而文章之工亦不可謂其<lb/>
能窮苦而深刻也發大議定大策開人之所<lb/>
難感内足以正君外可以訓民使于四方鄰<lb/>
國寝謀言于軍旅敵人聼命則古者臧文仲<lb/>
<pb n="KR4d0090_SBCK_051-12b"/>
叔向子産晏嬰令尹子文之徒實以是為文<lb/>
後世取法焉其于文也雲蒸雨降雷霆之震<lb/>
也有生于天地之間者實頼之是故繫萬物<lb/>
之休戚于其舌端之語黙嗟夫天地發生雷<lb/>
雨時行子獨不聞之而従草根之䖝危枝之<lb/>
翼嗚呼以相求子亦窮矣夫古之所謂儒者<lb/>
所用之國無敵若臧文仲叔向子産晏嬰令<lb/>
尹子文其望孔子亦逺矣而其功烈亦足以<lb/>
振顯一時故猶能以儒者之效名一世夫不<lb/>
<pb n="KR4d0090_SBCK_051-13a"/>
足以治國而能知今古考妖祥紀事實多聞<lb/>
而博通則古太史氏之職而𥘉不以是為儒<lb/>
者也楚左史倚相能讀三墳五典八索九丘<lb/>
而楚之治不責倚相由是言之古之論史與<lb/>
儒異事而司馬談為太史號通古今善文詞<lb/>
猶曰文史星暦近乎卜祝之間主上以倡優<lb/>
畜之其尊禮不如公孫丞相汲黯此則漢之<lb/>
𥘉猶有古之遺俗在也嗚呼儒之名實不正<lb/>
乆矣自漢以来聖賢之學廢而孔子之徒皆<lb/>
<pb n="KR4d0090_SBCK_051-13b"/>
以其師之書自重于世聚徒而授之若是者<lb/>
當時皆以儒之名歸之而司馬談序九流儒<lb/>
者纔當其一彼未嘗見其真而信當時之所<lb/>
指故従而論其失而班固以謂出古師徒之<lb/>
官嗚呼何其陋也儒者之治天下九流之列<lb/>
皆其用也顧與淺術末𢾗各致其一曲者同<lb/>
哉吾意今儒者之所學古太史之流而非世<lb/>
之所急也子享其全無食其餘據其源無挹<lb/>
其流子方従眉山公其以予言質之而歸告<lb/>
<pb n="KR4d0090_SBCK_051-14a"/>
余也<lb/>
　　　送張堅道人歸固始山中序<lb/>
余元豐末年與至柔生㑹于宛丘余時年壮<lb/>
嗜酒馳騁世楽雖知至柔懐道而未暇問也<lb/>
爾後絶不相聞至今盖十有八年而余出入<lb/>
朝廷用舎榮辱之變歴之偹矣退視其軀亦<lb/>
駸駸于衰老疲病之境矣建中靖國元年出<lb/>
守汝隂一日至柔惠然訪予于郡齋視其精<lb/>
爽動作于宛丘見時不少異既携其平生所<lb/>
<pb n="KR4d0090_SBCK_051-14b"/>
嘗試之方授予以濟其病又教予以飬性之<lb/>
妙其言曰大道甚簡守心而已守心無他守<lb/>
一而已静一之極則玄通四逹而真氣應之<lb/>
大非意之所能測言之所能盡也得者知之<lb/>
矣真氣来降則百疾除而永年矣經曰無視<lb/>
無聼抱神以静形将自正必静必清無勞汝<lb/>
形無揺汝精乃可以長生老子曰虚其心實<lb/>
其腹弱其志強其骨心虚志弱而腹則自實<lb/>
骨自強矣是道也智者得之爲止観司馬子<lb/>
<pb n="KR4d0090_SBCK_051-15a"/>
微得之為坐忘皆一道也此皆真人修身之<lb/>
要而人忽之乃苦其形骸妄想變怪吞餌金<lb/>
石去古道逺矣余三復其言因盡屏其平日<lb/>
之所聞伏而思之若有悟焉抱朴子談道𢾗<lb/>
十卷而曰若夫至道則尺素而足信謂是乎<lb/>
如吾至柔之論則尺素為多矣至柔隐居固<lb/>
始之野人莫見其面而時為人治病将歸求<lb/>
余書余書不工囙誌其所教以告世之好道<lb/>
而不得其要者<lb/>
<pb n="KR4d0090_SBCK_051-15b"/>
　　　賀方囬楽府序<lb/>
文章之于人有滿心而發肆口而成不待思<lb/>
慮而工不待雕琢而䴡者皆天理之自然而<lb/>
情性之道也世之言雄暴虓武者莫如劉季<lb/>
項藉此両人者豈有児女之情哉至其過故<lb/>
郷而感慨别美人而涕泣情發于言流為歌<lb/>
詞含思凄婉聞者動心焉此両人者豈其費<lb/>
心而得之哉直寄其意耳余友賀方囬博學<lb/>
業文而楽府之詞高絶一世携一編示予大<lb/>
<pb n="KR4d0090_SBCK_051-16a"/>
抵倚聲而為之詞皆可歌也或者譏方囬好<lb/>
學能文而惟是為工何哉余應之曰是所謂<lb/>
滿心而發肆口而成雖欲已焉而不得者若<lb/>
其粉澤之工則其才之所至亦不自知也夫<lb/>
其盛䴡如㳺金張之堂而妖冶如攬嫱施之<lb/>
祛幽潔如屈宋悲壮如蘇李覧者自知之盖<lb/>
有不可勝言者矣<lb/>
　　　許大方詩集序<lb/>
同塵子許君大方吏於海陵謂余言平生仕<lb/>
<pb n="KR4d0090_SBCK_051-16b"/>
宦四方所至輙為詩句文篇未嘗廢也亦輙<lb/>
集為一書求人為序所以冠于篇首今海陵<lb/>
之集将成矣子其為我序之乎余曰士方其<lb/>
退于燕閒寂寞之境而有以自楽其楽者徃<lb/>
徃英竒秀發之氣發為文字言語超然自放<lb/>
于塵垢之外盖有可嘆者然一行為吏此事<lb/>
便廢𫾣朴喧囂牒訴倥偬既已變易其平生<lb/>
矣風雲之観溷于泥塗泉石之想變于闤闠<lb/>
俗慮日進道心日銷嗚呼士之道藝不進者<lb/>
<pb n="KR4d0090_SBCK_051-17a"/>
以此許君以瀟洒出塵之姿屈首徼禄于小<lb/>
官又吏于僻逺職事之外宜其有僬悴無聊<lb/>
之歎尚何暇注心于筆研文墨之間耶然既<lb/>
已粲然成編矣其中非有過人者其能爾耶<lb/>
是予所以喜為之序也<lb/>
　　　宗禅師語録序<lb/>
諸聖傳心不由文字従来建化咸立門庭盖<lb/>
言為道詮執之則為大病語乃聲法透得方<lb/>
具少分則夫言亦末矣四祖宗禅師黄龍心<lb/>
<pb n="KR4d0090_SBCK_051-17b"/>
之嫡子臨濟玄之嫡孫學最上乗悟第一義<lb/>
徧参尊宿法席歸住四祖道塲雄啟度門明<lb/>
揚政令雖洪鐘巨震固嘗動地雨花然古澗<lb/>
寒泉飲即丧身失命至于拈搥舉唱斯辨宣<lb/>
揚門人記為後録若干卷已丑孟冬其門人<lb/>
義和携以示余求序冠其篇首勉為書此幸<lb/>
無誚焉<lb/>
　　　錢申醫録序<lb/>
余嘗爱太史公述倉公傳為記自齊侍御史<lb/>
<pb n="KR4d0090_SBCK_051-18a"/>
咸至齊文王病凡𢾗十人其察脉観色所用<lb/>
薬劑湯熨之法皆載之以為後法所謂黄帝<lb/>
扁鵲書今已不盡見而其遺法徃徃見于此<lb/>
世醫所宜刳心而學者也尚何議焉余頃年<lb/>
謫官齊安鄰郡蘄春有龎安時者高醫也其<lb/>
于黄帝内外甲乙諸書深矣余嘗従之㳺喜<lb/>
聞其説而不能盡䆒也無幾何安時死余為<lb/>
誌其墓囙求其平生所嘗治疾或竒證變候<lb/>
有人不能曉者使具其説與所用薬欲載之<lb/>
<pb n="KR4d0090_SBCK_051-18b"/>
墓誌之後以為後法而其家不甚曉知雖有<lb/>
所䟽陳𢾗十條皆無倫叙勉擇十餘事載之<lb/>
而予至今以為恨也近宛丘閒居吴人錢申<lb/>
以醫録授余得之欣然盖申善醫而著為錄<lb/>
其治疾之嘗效言其察脉観色之方而徃徃<lb/>
著其薬物之劑嗚呼其用心可見矣恨予不<lb/>
學醫不能與君上下其論願益勉之求世之<lb/>
高醫而問焉子将有得焉或因公孫先以見<lb/>
陽慶之闕<lb/>
<pb n="KR4d0090_SBCK_051-19a"/>
　　　李徳載字序<lb/>
表弟李成甫名公輔告余以不安其字也求<lb/>
易之詩不云乎其車既載乃棄爾輔載輸爾<lb/>
載将伯助予無棄爾輔員于爾輻屡顧爾僕<lb/>
不輸爾載夫車之所載或輸焉繋之于輔之<lb/>
棄與不棄而已則輔之于車功亦大矣雖然<lb/>
輔之于物有功于車而非車也考一車之物<lb/>
而輔不與焉然正六轡謹輸輻僕在前馬伏<lb/>
軛而輔不至則車不安登險而憂傾渉淖而<lb/>
<pb n="KR4d0090_SBCK_051-19b"/>
憂濡視車中之載如寄物焉且天下之物固<lb/>
有相湏不同域而相成者豈獨輔也哉千金<lb/>
之裘成于工人之寸針南越之箭激于飛鳥<lb/>
之遺羽玉藴于石而金發之兵切于虜而甲<lb/>
拒之故其在人則學是也夫學之于人非性<lb/>
之所素長也而性不得學則不明故夫子曰<lb/>
我非生而知之好古敏以求之夫人之于天<lb/>
者其道素具矣四端之于我非外鑠我者也<lb/>
堯舜之于塗人其本則一而己彼為是尭舜<lb/>
<pb n="KR4d0090_SBCK_051-20a"/>
塗人之别者學不學異也性在已學在物自<lb/>
外而視之相去亦逺矣而堯跖由之物固不<lb/>
能無所待而獨成哉夫學有道道有序循其<lb/>
序而積之者行而能逺渉而能高天下則鳥<lb/>
獸䖝魚噐械服物之理無不通中則修身正<lb/>
家治天下之業無不立上則逹性命通死生<lb/>
官天地府萬物獨立于萬物之上而無與為<lb/>
侣而學庻乎至矣雖然有患忽小而務大躐<lb/>
䓁而求至者吾悪之乆矣自燕之秦者必之<lb/>
<pb n="KR4d0090_SBCK_051-20b"/>
晉自魯之椘者必歴衛天下之所共由而不<lb/>
能越者也夫無見乎小而能明大與不渉乎<lb/>
䓁而能速至者其可信也哉故保信以為車<lb/>
力學以為輔而載爾徳焉則周流天下徜徉<lb/>
海外以求子所欲其有不得者乎子以徳載<lb/>
易之<lb/>
張右史文集卷第五十一<lb/>
</p>
<p>
</p>
  </div>
</body>
</text>
</TEI>
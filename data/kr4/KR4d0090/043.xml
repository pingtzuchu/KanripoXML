<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_043-1a"/>
張右史文集卷第四十三<lb/>
　表状<lb/>
　　　進大禮慶成賦表<lb/>
臣伏見<lb/>
皇帝陛下即位以来事天治民虔恭豈弟光<lb/>
𬒳四表格于上下雖太母保宥一遵聖訓而<lb/>
仁厚之誠不言而孚乃者肇見天地實<lb/>
陛下即位之𥘉郊内自臣工外逹海宇于以<lb/>
観神人感格之際占信順獲助之騐前祀二<lb/>
<pb n="KR4d0090_SBCK_043-1b"/>
日隂霰暮集俄而氛祲廓清星月明潤将事<lb/>
之夜風伏不興景氣晏<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>圎穹清明神祗来<lb/>
格于是乎在九執事在列之臣與夫侍御奔<lb/>
走之隷喜動乎容和見乎殾記曰福者偹也<lb/>
偹者百順之名也天既順之偹孰甚焉帝之<lb/>
来格見于天時祭之受福見于人情臣幸執<lb/>
筆待罪太史實奉祝冊天威咫尺親見齊荘<lb/>
粹穆之容陟降拜俯誠敬兼盡臣窃喜太平<lb/>
之必至多祥之必集四方之民受福不疑姦<lb/>
<pb n="KR4d0090_SBCK_043-2a"/>
宄作慝不禁而息謹撰成大禮慶成賦一篇<lb/>
隨状上進雖不足以追配甘泉河東之廣大<lb/>
盛䴡然犬馬之愚庻以自竭伏惟清閒之燕<lb/>
略佇覧観干犯　宸嚴無任激切<lb/>
　　　代文潞公辭免明堂陪位表<lb/>
合宫偹禮方蕆事于季秋列位侍祠尚不遺<lb/>
於故老仰㤙荣之優異循衰瘵以戦兢伏惟<lb/>
太皇太后陛下聪明自天博厚載物左右景<lb/>
命己大濟于艱難保宥神孫即聿躋于齊聖<lb/>
<pb n="KR4d0090_SBCK_043-2b"/>
邦家庸靖邪正昭明頌徳告功既對天而不<lb/>
怍隆禮偹楽念報本之惟時當魚䴡之時而<lb/>
物既盛多由思齊之聖而神無恫怨擁絶禧<lb/>
于二聖肆大賚于萬方曠古上儀于今盛典<lb/>
臣乆辭屏著退伏里閭覩殾明于垂盡之年<lb/>
受徳澤于惟新之政頋餘齡之已幸矧召莭<lb/>
之見臨是宜策勵造朝齊明就列而衰朽之<lb/>
質登降畏失容之誅疾病之餘朝夕有負薪<lb/>
之懼與其失周士在朝之敬不若同尭民擊<lb/>
<pb n="KR4d0090_SBCK_043-3a"/>
壌而歌文物莫瞻夢有鈞天之想精神未已<lb/>
心為魏闕之逰<lb/>
　　　代文潞公辭免明堂加㤙表<lb/>
禮行郊廟方推報本之仁燕及臣鄰皆獲増<lb/>
封之錫㤙雖縁于有慶賞亦悪夫無名惟是<lb/>
衰殘尤為冐昧<hi>中謝</hi>臣朴忠一意際㑹四朝<lb/>
超踰等夷出入将相洎老休于郷社己位極<lb/>
于師垣何期垂白之餘復相継明之運空心<lb/>
半朽乆自分于不彫十里已疲兾時資于辨<lb/>
<pb n="KR4d0090_SBCK_043-3b"/>
道而歲月逝矣𥙷報缺然唯知愧懼之無容<lb/>
夫何㤙禮之加厚肆時大享兹謂上儀方天<lb/>
子致齋荘之嚴而老臣私宿衛之逸雖聖朝<lb/>
尚齒唯所便安而寵𢾗非常更為憂懼已足<lb/>
矜荣于在位豈當同衆以䟽㤙<lb/>
皇帝陛下時軫睿慈俯廻神鍳必𣣔寛殘年<lb/>
之殞越莫如裁今日之寵光耄已及之雖終<lb/>
知其無𥙷天其或者尚假息于餘齡碩止已<lb/>
行庻無太甚<lb/>
<pb n="KR4d0090_SBCK_043-4a"/>
　　　第二表<lb/>
加地無名方抱戦兢而莫䖏稽天未荅盖縁<lb/>
誠確之罔孚盡而腹心再干旒扆<hi>中謝</hi>臣聞<lb/>
事君盡禮而臣獨無趋拜之勤陳力就列而<lb/>
臣乆渉衰殘之境两無一可雖聖主曲為之<lb/>
優容日加三思頋國士如何而稱報惟有稍<lb/>
裁其寵𢾗庻㡬未即于顛隮而㤙禮増繁光<lb/>
華㳫至既紓勤于齊祭又申錫其土田高已<lb/>
近危将必憂于隕越折而致覆亦何益于生<lb/>
<pb n="KR4d0090_SBCK_043-4b"/>
成伏望　皇帝陛下垂徳乾坤牧㤙雨露賞<lb/>
行四海當酬可勧之功職偹上公豈憂不及<lb/>
之禄實思危于居位非受爵以苟辭<lb/>
　　　謝得請表<lb/>
不能與祭自憐衰老之無堪罔俾造朝更佩<lb/>
㤙荣之従𣣔内循安便未免驚慚<hi>中謝</hi>
皇帝陛下龍徳光亨天仁覆露牲玉偹物允<lb/>
若神人之和同禮楽在廷粛然祖考之来格<lb/>
祭則受福天且弗違臣猥以殘年莫瞻盛事<lb/>
<pb n="KR4d0090_SBCK_043-5a"/>
雖行不俟駕在常禮而有誅而老弗及齊知<lb/>
異㤙之獨厚第想光華于天漢窃同歓忭于<lb/>
里閭<lb/>
　　　代張文定辭免明堂陪位表<lb/>
明徳惟馨方格神于盛禮相予肆祀俄賜召<lb/>
于老臣衰朽知荣兢惶靡措<hi>中謝</hi>伏惟<lb/>
皇帝陛下陛隆聖統躬致太平翼翼文王之<lb/>
小心烝烝虞舜之大孝季秋順序方萬物之<lb/>
盛多四方和来加多士之奔走祗見列聖哀<lb/>
<pb n="KR4d0090_SBCK_043-5b"/>
對昊穹敝布政之法宫大明禮楽受丕天之<lb/>
景貺均𬒳邇遐喜交神人慶浃夷夏凡執事<lb/>
豆籩之末或観光輿隷之間足為至荣可以<lb/>
無恨而况臣猥以屏退尚叨記存温詔在門<lb/>
外庭有位固碩聞舜韶而率舞瞻尭日以傾<lb/>
心而遲暮之餘衰疲且乆筋力己消于疾病<lb/>
纔兾盡年踈野乆放于田閭不足為禮當千<lb/>
歲之接統自滯周南奉半夜之受釐莫趋宣<lb/>
室無階策勵惟劇飛馳<lb/>
<pb n="KR4d0090_SBCK_043-6a"/>
　　　謝太皇表<lb/>
稽留君命敢求免于刑誅惠飬先臣不使劳<lb/>
其筋力仰睿私之従𣣔撫衰志以知荣<hi>中謝</hi>
太皇太后陛下至仁在上神孫臨祭知保宥<lb/>
之聖功多士充庭見粛雍之盛徳㤙及草木<lb/>
喜同天人臣幸以餘齡獲逄盛旦雖籩豆駿<lb/>
奔之事徒有心哉而禮楽大偹之時爲後死<lb/>
者豈其偶爾尚足矜荣<lb/>
　　　代范相譲官表<lb/>
<pb n="KR4d0090_SBCK_043-6b"/>
不俟駕行既已驅馳而至疇若予采復膺考<lb/>
慎之求在明主圗舊之意則深于愚臣食力<lb/>
之義則過<hi>中謝</hi>伏以二聖求治歴年于兹忠<lb/>
厚之澤足以傳之無窮仁孝之誠固已格于<lb/>
上帝守此成憲底于太平加以左右輔弼之<lb/>
臣盡極老成俊乂之選何圗次輔之虚位乃<lb/>
復召臣于守藩兹盖伏遇<lb/>
皇帝陛下廣度兼收至明洞照察其疲駕之<lb/>
不速出于悃愊之無它意其先之教忠恐或<lb/>
<pb n="KR4d0090_SBCK_043-7a"/>
老而更事責以来效用之不疑上副眷求敢<lb/>
爱竭盡而臣伏自深念固非餙辭形骸己衰<lb/>
心力隨耗雖輔相重任不𣣔舍其舊而新圗<lb/>
然衰疾交攻豈期老将至而髦及雖至仁之<lb/>
曲𬒳碩公議之謂何豈無岩穴待招之賢朝<lb/>
廷委質之彦與之圗國足以格天而臣己試<lb/>
之效可知将老之誠彌切不能就列辭敢避<lb/>
于再三因是得人功猶期于萬一<lb/>
　　　謝宣賜暦日表<lb/>
<pb n="KR4d0090_SBCK_043-7b"/>
在昔哲王徳暨鳥獸魚鼈肆時治古暦象日<lb/>
月星辰既推歩以授人時又協正以観候度<lb/>
惟盛朝之稽古盖列聖之在民<hi>中謝</hi>
皇帝陛下聪明憲天仁厚爱物順帝之則既<lb/>
先後而不違使民以時無困窮之失所頋兹<lb/>
寒暑之莭實惟衣食之原以臣職在承流㤙<lb/>
叨頒朔敢不推風化之有本躬勧農耕頋畎<lb/>
𤱔之無知孰原帝力<lb/>
　　　謝欽恤刑表<lb/>
<pb n="KR4d0090_SBCK_043-8a"/>
歲舉舊章雖謹有司之職䛇頒列郡實皆天<lb/>
子之㤙<hi>中謝</hi>恭以聖人之于物盖本好生哲<lb/>
王之用刑𥘉非獲己方天時之炎燠憫囹圄<lb/>
之係纍渙發徳音䘏及民隐伏惟<lb/>
皇帝陛下哀矜庻獄明慎用刑内修百度以<lb/>
粛権綱外推至仁以惠黎庻下念狴牢桎梏<lb/>
之苦必使飲食沭浴以時君㤙及斯民命何<lb/>
有臣職當賦政責在承流雖未能禆聖代之<lb/>
措刑必使無訟而窃慕古人之為獄自以不<lb/>
<pb n="KR4d0090_SBCK_043-8b"/>
冤<lb/>
　　　謝明堂赦書表<lb/>
伏以宗祀于明堂既盡寅恭之志大賚于四<lb/>
海徧覃在宥之仁凡出照臨悉陶惠澤中謝<lb/>
恭惟<lb/>
皇帝陛下堯仁若日舜孝格天法度修明既<lb/>
聿迨于先烈號令寛厚已深結于民心肆時<lb/>
大享于合宫是謂嚴親之盛莭禮成有慶既<lb/>
賚予于善人徳及無彊将陳常于時夏興哀<lb/>
<pb n="KR4d0090_SBCK_043-9a"/>
多罪囹圄渙然一空頌錫六師忠勇為之十<lb/>
倍丕冐出日罔不郷風洪惟盛朝集此熈事<lb/>
臣職司牧飬責在承宣敢不撫<lb/>
陛下可封之民鎮以無事布<lb/>
陛下維新之惠期在措刑<lb/>
　　　黄州謝到任表<lb/>
准告罷𬋩勾明道官落職添差監黄州酒税<lb/>
礬務者臣已于今年三月到任管勾訖伏以<lb/>
矜其多病禄之仙聖之祠誅其積愆斥之筦<lb/>
<pb n="KR4d0090_SBCK_043-9b"/>
榷之任雷霆既震蝼蟻曷逃罪大責成深沸<lb/>
隕<hi>中謝</hi>伏念臣粗親翰墨篤好文詞曽未<lb/>
窺其藩墙妄見稱于流軰漫蒙寵禄頗躐等<lb/>
夷乆讐中秘之逸書與記漢家之故事入侍<lb/>
帷幄曽未歲時而疾病侵凌精神疲耗一辭<lb/>
螭陛両換虎符蔑聞報政之能徒幸飬疴之<lb/>
便投閒置散于分爲宜號寒啼飢其窮已甚<lb/>
方大明于淑慝固無逭于誅夷唯是齊安近<lb/>
在淮右雖薄加于黜削乃猶即夫便安非大<lb/>
<pb n="KR4d0090_SBCK_043-10a"/>
明之燭幽頋微生之何恃兹盖伏遇<lb/>
皇帝陛下至仁溥及盛徳好生謂刑以止刑<lb/>
用之𥘉非獲已而罪非極悪議之必傅惟輕<lb/>
遂致夙愆猶逃大戮敢不改心思過擇地圗<lb/>
新駑馬已疲乆息鏘鸞之望秋葵未殞常傾<lb/>
向日之心苟一介之有　終九死而無悔<lb/>
　　　黄州安置謝表<lb/>
准告責授房州别駕黄州安置臣已于九月<lb/>
𥘉三日到黄州公參訖率情而動盖縁不學<lb/>
<pb n="KR4d0090_SBCK_043-10b"/>
之愚議罪惟輕上賴好生之徳<hi>中謝</hi>伏念臣<lb/>
僻迂陋學庸瑣散材頃守汝隂實名長吏不<lb/>
能明義以自立乃敢狥私而致哀迹渉背公<lb/>
事非考古果不逃于正論猶窃逭于嚴誅尚<lb/>
卑散官更居善地兹盖伏遇<lb/>
皇帝陛下聪明洞照博厚有容論罪必原其<lb/>
情用法每加之恕故令蝼螘少緩雷霆臣敢<lb/>
不祗服上仁深思徃咎禔身以敬學禮必明<lb/>
従多士以立朝莫諧素碩問老農而學稼誓<lb/>
<pb n="KR4d0090_SBCK_043-11a"/>
畢餘生<lb/>
　　　辭免𧺫居舍人状<lb/>
窃以言動之職最近清光儒學之臣以爲荣<lb/>
選臣孤生晚進駑散薄材擢自選人寘之太<lb/>
學復天禄石渠之職首預選掄抽金匱玉版<lb/>
之書两領著作功能何有屏退所甘加以冐<lb/>
昧史官頗糜歲月論次故事未就簡編何有<lb/>
賢劳遽叨奨擢浸階華近入侍禁嚴内循弱<lb/>
植之易揺實懼多言之可畏敢傾誠懇祈止<lb/>
<pb n="KR4d0090_SBCK_043-11b"/>
誤㤙免速顛隮更累楽育<lb/>
　　　任𧺫居舍人乞郡状<lb/>
右臣准尚書省劄子以臣乞知潁相徐潤州<lb/>
一次奉聖㫖不允所乞者臣伏以君父之命<lb/>
當即奉承尚敢煩言罪當萬死臣秉筆史館<lb/>
入侍禁嚴漸階寵荣固碩冐昧然親近清光<lb/>
而衰瘵敗其支體論次舊聞而疾苦耗其心<lb/>
精常悮尸官安能稱職義當自列敢避重誅<lb/>
伏念臣自患風痺今己五年雖粗支持而去<lb/>
<pb n="KR4d0090_SBCK_043-12a"/>
年冬末因患瘡疹毒氣流注支莭脚膝痛痺<lb/>
甚則屈弱乗騎拜伏動憂顛仆力加調飬或<lb/>
可完安失今不治必成沉痼聖君在上仁爱<lb/>
容臣下得以言情卑賤亦思従𣣔伏乞除臣<lb/>
知潁相徐潤州一次庻得少就優便專意薬<lb/>
物民社可以竭力俸廩足以紓貧猶兾疲駑<lb/>
復偹鞭策<lb/>
張右史文集卷第四十三<lb/>
<pb n="KR4d0090_SBCK_043-12b"/>
</p>
<p>
</p>
  </div>
</body>
</text>
</TEI>
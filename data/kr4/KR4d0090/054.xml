<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_054-1a"/>
張右史文集卷第五十四<lb/>
　論<lb/>
　　　代宗論<lb/>
余嘗論代宗唐之庸主也而安史壊亂之後<lb/>
肅宗草創事出一切人情震摇易以生變此<lb/>
非常才所能定而代宗承之又嘗一為吐蕃<lb/>
所驚逃奔于陕然國遂以定不及其身者何<lb/>
也余考代宗行事有類英主者二焉誠率是<lb/>
道而充之其身安而國定盖無足怪何也能<lb/>
<pb n="KR4d0090_SBCK_054-1b"/>
容大功之臣背之而不疑犯之而不怒而外<lb/>
無姑息之迹一也僕固懐㤙李光弼二人之<lb/>
功著矣懐㤙之恃功犯上自敵以下誰能忍<lb/>
之而代宗不與之較故優容包納卒待其自<lb/>
斃豈不曰與之較力則彼驍虜也與之較理<lb/>
則彼戎狄也其乗氣而兇悖盖将亾也是其<lb/>
料懐㤙于目中矣李光弼身兼将相功無與<lb/>
二而幸陕之後堅坐不應此其意非持两端<lb/>
則高卧以觀變也代宗㤙礼終始不衰豈不<lb/>
<pb n="KR4d0090_SBCK_054-2a"/>
曰光弼之功而傷之天下其謂我何彼之不<lb/>
赴吾急吾不問則己問之則必討焉彼非束<lb/>
手受死者而吾使誰敵之哉代宗之待二臣<lb/>
如是天下不謂之姑息者理當爾也徳宗之<lb/>
于懐光則姑息之迹不可勝揜矣人有當其<lb/>
意則用之衆怒不與則必殺之其用其殺莫<lb/>
或能間之者焉始用元載委己聼之悪載之<lb/>
甚誅而不疑寵魚朝㤙㡬危郭子儀然其横<lb/>
也則殺之程元振之寵固矣桞伉一言而逐<lb/>
<pb n="KR4d0090_SBCK_054-2b"/>
之易如反掌卒棄不用元載之獄問目皆従<lb/>
中出則是平日載雖擅權于外而代宗居中<lb/>
無不知也去三大姦如殺犬羊中外不驚上<lb/>
下厭服觀此則昏且孱者不能為也是二者<lb/>
英主之所難代宗有焉所以能保國而安身<lb/>
也哉<lb/>
　　　徳宗論<lb/>
徳宗憤藩鎮之強僣有鞭撻海内之志竭其<lb/>
帑藏空其禁衛以従事于伐叛然師出無功<lb/>
<pb n="KR4d0090_SBCK_054-3a"/>
兵連禍結大盗窃發身播國殘㓕亾之禍間<lb/>
不容髮自是之後亂不得熄至于憲宗用一<lb/>
裴度决䇿出師淮西既平山東河北強藩大<lb/>
鎮弭耳聼命終憲宗之世海内略定二帝于<lb/>
用兵伐叛則同而功烈何其相反也盖攻堅<lb/>
則瑕者堅攻瑕則堅者瑕徳宗始使馬燧李<lb/>
抱真討田悦魏鎮自承嗣以来兵強國富屹<lb/>
然大鎮非可易攻者也二将之力弊于田悦<lb/>
而王武俊朱滔相煽而𧺫自魏至燕𢾗千里<lb/>
<pb n="KR4d0090_SBCK_054-3b"/>
間莾為戦塲而四古諸侯始輕京師淮西雖<lb/>
積于叛然𢾗郡之地也暴取其財虐用其民<lb/>
為日乆矣危亾之機己見而元濟昏庸倔強<lb/>
其間此特不𣣔取耳取之可以必得豈與河<lb/>
朔諸鎮比哉憲宗乗其機察其時一舉而㓕<lb/>
之而李師道承宗之徒或誅或臣而四方靡<lb/>
然效順矣此無他徳宗先攻其堅敵未己而<lb/>
己之氣先索力先弊矣己索之氣既弊之力<lb/>
人所易侮此朱泚懐光所以陸梁而不忌也<lb/>
<pb n="KR4d0090_SBCK_054-4a"/>
憲宗先攻其易碎其巢穴戮其鯨鯢兵雖未<lb/>
出而氣己震于天下師道承宗所以消沮而<lb/>
不能抗也有扛鼎之力者使之負石而趋終<lb/>
日則必蹶立談之間而磔嬰児則賁育在旁<lb/>
必且心悸此攻堅攻瑕之論也<lb/>
　　　文帝論<lb/>
昔者絳侯既平吕氏親握國璽授之孝文當<lb/>
是時劉氏之後惟大臣所立文帝為諸王特<lb/>
以其賢而取之其𥘉未可以必得也絳侯以<lb/>
<pb n="KR4d0090_SBCK_054-4b"/>
天下與所不可必得之人㤙徳至厚也文帝<lb/>
之報絳侯者宜何如哉雖分國而王之天下<lb/>
未以為過也然内難既定君臣之分既明爵<lb/>
賞禄賜所以慰荅昔日之功者未聞有卓然<lb/>
過于常時何其不旋踵而遂去之速也予尝<lb/>
觀漢之大臣多禍少全武帝以来不啻如殺<lb/>
囚隷獨文帝時公卿𬒳誅者無㡬人然則文<lb/>
帝之待大臣亦有㤙矣當是時大臣之有㤙<lb/>
者宜無有過絳侯然匹夫一言罪辜未明廷<lb/>
<pb n="KR4d0090_SBCK_054-5a"/>
尉折簡以召之如取孤囚侵辱困苦僅免于<lb/>
死文帝非昏蔽無知之君何獨于勃少㤙若<lb/>
是哉盖尝深思其故而得其說矣高祖之将<lb/>
有大功者至文帝時㡬盡矣非以逆誅則以<lb/>
疑死彼皆心有所恃矜其功能日邀其上不<lb/>
得所𣣔則狼頋而𧺫絳侯吹簫之覊民也用<lb/>
兵十餘年習見天下之势喜事而尚武其驍<lb/>
勇之習豈能帖然無毫釐于心哉以英雄之<lb/>
資挟立君之威臨視其上無異于保婦之提<lb/>
<pb n="KR4d0090_SBCK_054-5b"/>
嬰児如是而不驕者伊尹周公之所難也驕<lb/>
則縱縦則亂因以生文帝豈無爱勃之心哉<lb/>
視前日之誅死族㓕者皆恃君邀功驕蹇放<lb/>
縦之所至而絳侯之迹異于韓彭者無㡬耳<lb/>
吾亦畏其有所恃而驕驕而不己則乱乱而<lb/>
不誅則廢法従而誅之則傷㤙甚矣嗚呼理<lb/>
至于是曽不如抑逺困辱使之慊然内頋而<lb/>
無所恃鋤去其驕慢之心全其生保其家使<lb/>
其子孫長有國土之爲愈也然則文帝之㤙<lb/>
<pb n="KR4d0090_SBCK_054-6a"/>
亦深矣且能尊霍光者莫如孝宣委天下之<lb/>
政與之而不敢專光死又立其子兄弟聫兵<lb/>
女充後宫賞賜寵錫不以𢾗計天下翕然以<lb/>
謂孝宣無負于霍氏矣然光死未㡬妻子為<lb/>
戮以天下與人而身死之後弱子單孫之際<lb/>
曾不得享天下之人聞之者誰不為霍光痛<lb/>
心哉嗚呼使宣帝既正君臣之分則遂攬天<lb/>
下之政光既死視子孫之賢愚而授之官與<lb/>
之財而收其權取其尤無良者而屏逺之霍<lb/>
<pb n="KR4d0090_SBCK_054-6b"/>
氏雖𣣔為乱不可得也然則霍光無後者非<lb/>
宣帝誰為之哉天下之事要其終而後知君<lb/>
子之用心絳侯無禍于身則知文帝之所以<lb/>
裁之者乃所以深報之也霍光無後于漢則<lb/>
知宣帝之所以寵之者乃所以深害之也語<lb/>
曰嬰児常病傷于飽也貴臣常禍傷于寵也<lb/>
然則文宣之报功其得失可考也<lb/>
　　　景帝論<lb/>
景帝稱竇嬰惉惉自喜多易不足以任宰相<lb/>
<pb n="KR4d0090_SBCK_054-7a"/>
因持重而相衛綰夫自喜多易固不足以持<lb/>
重是也而求持重者必如衛綰則己甚矣古<lb/>
之知人者不觀其形而察其情得其妙而遺<lb/>
其似夫天下之善悪其似者固未必是而其<lb/>
真者或不可以形求也綰車戲之賤士也其<lb/>
椎魯庸鈍偶似夫敦厚長者之形耳夫敦厚<lb/>
之士其用之也必有䝉其利者矣豈謂其無<lb/>
是非可否如偶人而己者也苟以是為長者<lb/>
而用之則世之可謂持重者多矣夫悪馬之<lb/>
<pb n="KR4d0090_SBCK_054-7b"/>
奔踶不可也求其無奔踶可矣得偶馬而爱<lb/>
之可乎景帝之相綰也是爱偶馬之類也帝<lb/>
之悪周亞夫也曰此鞅鞅非少主臣也卒殺<lb/>
之夫天下之情其未見于利害之際者舉不<lb/>
可知而要之易刼以势者易動以利不輕許<lb/>
人之私者不輕行其私亞夫之不納文帝于<lb/>
細栁與夫不肯侯王信可謂不可以势刼而<lb/>
無私意矣仗莭死義與夫見利而心不動非<lb/>
輕势而㓕私者莫能可以相少主共危難者<lb/>
<pb n="KR4d0090_SBCK_054-8a"/>
意非亞夫不可而帝乃反之是徒以其剛劲<lb/>
不苟其形若難制而嫚上者故殺之而不疑<lb/>
嗚呼景帝者求人于形似而失之者也盖昔<lb/>
者高祖求傅如意者而不可得一周昌能強<lb/>
項面折而高祖遂以趙委之夫昌之不能脱<lb/>
如意于死其势盖有所迫而所以任昌者固<lb/>
相危弱之道也嗟夫周昌以此見取而亞夫<lb/>
乃用是不免則景帝之與高祖其觀人也亦<lb/>
異矣<lb/>
<pb n="KR4d0090_SBCK_054-8b"/>
　　　魏晋論<lb/>
嗚呼魏晋之乱亾其可悲也國中之人皆恐<lb/>
懼畏服従大盗招之而無不應舉國以與人<lb/>
而猶恐其不受也其所循致而至此者何也<lb/>
盖其國輕乆矣夫國重者存國輕者亾何謂<lb/>
重其人可以禦侮旁觀者有所忌則重矣鱓<lb/>
鱣王鮪之在江湖非不大也然漁者徒手取<lb/>
之鱠之爼上而無難曽不如蛇虺之據穴國<lb/>
之輕亦猶是矣人主非不尊公卿大臣非不<lb/>
<pb n="KR4d0090_SBCK_054-9a"/>
畏百司庻府非不惧然皆庸怯和易説之如<lb/>
發蒙舉之如挈虚朝之慮不至夕合日之智<lb/>
不及明日夫如是國之存大盗拱手舉之矣<lb/>
是謂國輕凡人臣之能為國重者非有服天<lb/>
下之名莭則必有過天下之才智成湯既沒<lb/>
太甲失道伊尹放之可謂亂矣而諸侯不争<lb/>
商卒以安者伊尹之莭天下之所不敢議也<lb/>
晏子之在齊叔向之在晋宫之竒之在虞諸<lb/>
侯不敢議其後𬋩仲之智未易與為敵也郭<lb/>
<pb n="KR4d0090_SBCK_054-9b"/>
子儀存而吐蕃罷兵李徳𥙿草檄而澤潞亟<lb/>
㓕此以才智為重也夫天下之人其好争未<lb/>
尝一日忘也非有大愧耻于其心而不忍為<lb/>
則必有大恐惧于其身而不敢為夫名莭者<lb/>
所以愧耻天下之不義而才略者所以恐惧<lb/>
天下之好亂舍是二者雖聖賢無他道矣魏<lb/>
之亾也司馬師殺其君如屠犬馬而大臣震<lb/>
悸莫敢太息王祥鄭冲舉國而與之夫是𢾗<lb/>
人者亦知是為不義也而不敢不聼者彼惟<lb/>
<pb n="KR4d0090_SBCK_054-10a"/>
素無以動其國人而又取諸其胸中而無有<lb/>
也晋之臣才者先叛王敦桓温才過一時卒<lb/>
皆不臣劉𥙿才過𢾗人者而遂取之何則國<lb/>
中之人莫與之敵故也夫挟好乱之資而頋<lb/>
其國莫與之敵則取之之心生矣故為國之<lb/>
患莫大于不崇名莭而消天下之精鋭彼晋<lb/>
之公卿朝夕従事者非毀名莭則尚無心方<lb/>
此時雖有有志之士亦且去之矣此蔡謨之<lb/>
所以不為司徒而曰吾恐後世之笑也天下<lb/>
<pb n="KR4d0090_SBCK_054-10b"/>
之事有名实不可以不辨也輕名莭者曰吾<lb/>
悪天下之矯激也黜才能者曰吾尚徳也夫<lb/>
矯激者安能真為名莭也利至則变矣世盖<lb/>
有利至不囬害至不避而可以矯激億之哉<lb/>
夫如是而未免于矯激則庸庸者而後可矣<lb/>
且東漢之亂而曹<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>之雄至死不敢取惟畏<lb/>
天下之清議故也党錮雖弊猶能存國古之<lb/>
所謂徳也非無才之云也才不足以言矣傳<lb/>
曰仁者必有勇勇者不必有仁有徳者必有<lb/>
<pb n="KR4d0090_SBCK_054-11a"/>
言有言者不必有徳夫言與勇才之類也而<lb/>
仁與徳必能兼之則世有無勇之仁不能言<lb/>
之徳乎子産惠人也謂之衆人之母可謂徳<lb/>
勝矣然其抗晋椘何其勇且辯也夫以無所<lb/>
用之徳質而冐之以仁義之容文之以礼楽<lb/>
之言治國而不能靖民臨難而不能却敵而<lb/>
謂之有徳此固天下英雄之所侮也嗚呼為<lb/>
國者盖察諸此矣<lb/>
　　　李郭論<lb/>
<pb n="KR4d0090_SBCK_054-11b"/>
雄傑好乱之士可服以天下之大義不可掩<lb/>
以匹夫之小𢾗何也彼其心甘為理屈不肯<lb/>
負人以其智幸而掩之得志其後必大乱凶<lb/>
悖放恣而後其志乃己此不可不慎也漢高<lb/>
祖苟一時之便僞逰雲梦而執韓信雖能执<lb/>
信而信之反心自此生矣當此時高才智士<lb/>
亦有輕其君之心故英布貫高之乱継踵而<lb/>
𧺫者此非服英雄之道也李光弼提孤軍與<lb/>
安史健虜百闘百勝其治軍行兵風采出郭<lb/>
<pb n="KR4d0090_SBCK_054-12a"/>
子儀之右而當時諸将皆望風服子儀如敬<lb/>
君父而光弼之在彭城諸将己不為使子儀<lb/>
能使吐蕃謂父而史思明乃上書請誅光弼<lb/>
大抵光弼之实不及子儀之名子儀安坐而<lb/>
有餘光弼馳騁而不足余常思其故讀史思<lb/>
明傳見光弼使烏承㤙潜殺史思明事而後<lb/>
知李郭之優劣盖子儀之為人至誠不欺主<lb/>
于忠信其胸中洞然大人也故静則人安其<lb/>
徳動則人服其義光弼用烏承㤙使襲殺史<lb/>
<pb n="KR4d0090_SBCK_054-12b"/>
思明此雖狡夫猾虜之常態意其人雖雄悍<lb/>
驃勇而中有所不可保信者市井之智盗賊<lb/>
之謀有時而用也不然何以召史思明之侮<lb/>
而田承嗣之膝獨為尚父屈欤此于服人之<lb/>
道小矣嗚呼成事以材不若以徳服人以智<lb/>
不若以理惟徳與理始鈍終利以之治大以<lb/>
之行逺未之有侮也<lb/>
　　　讀唐書<lb/>
古之人主自中庸以上為理所屈皆能行之<lb/>
<pb n="KR4d0090_SBCK_054-13a"/>
而誠未必加也若漢文帝之于務農唐太宗<lb/>
之于従諌㡬于誠矣或問二君之誠孰愈余<lb/>
謂文帝于言不足而意有餘未尝為外貌觀<lb/>
美繁于詞令而形于制度不過詔令丁寕而<lb/>
己而身之所履則可信不誣矣知稼穑者必<lb/>
尚儉彼身衣弋綈足履革舄集書嚢為殿惟<lb/>
罷露䑓却走馬此其意可見也太宗每見賢<lb/>
臣則求諌援引古今出入經傳玩慨古昔語<lb/>
必成文此雖無害于聞過而有好名之心焉<lb/>
<pb n="KR4d0090_SBCK_054-13b"/>
此于誠有所不及也意有餘者忘言实己修<lb/>
者忘名理之必然也文皇尝恨不撲殺此老<lb/>
文徳皇后問誰帝曰魏徴夫太宗之信用徴<lb/>
如此而猶有殺心焉則其平日之厚敬而深<lb/>
信之或未必誠也且好諌者不諱其過而魏<lb/>
徴以諌草與史臣帝聞而怒遂有仆碑罷婚<lb/>
之事何怒之深也如此二事或疑其不信余<lb/>
謂或有之高宗之淫昏孱暗又内為悍妻所<lb/>
制外聚群小逞于朝而禍不及其身者有以<lb/>
<pb n="KR4d0090_SBCK_054-14a"/>
也非幸也其智盖有以自衛者彗見東方言<lb/>
者以謂高麗将亾之祥帝曰高麗小夷且亦<lb/>
吾民也夫是言能出諸其口則有不可欺者<lb/>
以廃子言之故怒其人尝與賢交通令其父<lb/>
訓其子父殺之帝聞而不喜也更貶其父夫<lb/>
刑政能如是則希其意必相戒而天下聞之<lb/>
必有父子之義焉夫能約理而不盡欺參以<lb/>
義而其蹈有所不受使其應物之際十五出<lb/>
此足以完其身矣<lb/>
<pb n="KR4d0090_SBCK_054-14b"/>
　　　又讀唐書二首<lb/>
李徳𥙿制变應事之方裴度有所愧然度之<lb/>
制变務出于中和故事出而人不驚事己而<lb/>
身安徳𥙿矜才而快意者也故其所発竦動<lb/>
人之觀聼而後多悔宦者劉承偕監劉悟軍<lb/>
悟不堪其侮而言朝憲宗以其有寵于母后<lb/>
問計于度請斬之又曰不能斬則流之夫斬<lb/>
之則風采足以震動而于事也健然苟求下<lb/>
足以厭悟意上不傷太后心流之亦足矣何<lb/>
<pb n="KR4d0090_SBCK_054-15a"/>
必求動人之視聼哉此度過人者也劉稹之<lb/>
叛計䇿出于郭誼為多稹势己穷蹙誼斬稹<lb/>
以降此在稹為可賞徳𥙿以為劉稹小子安<lb/>
知反誼始教之而終賣稹以求生卒斬之徳<lb/>
𥙿之出此不過𣣔明大義立風殾以竦動視<lb/>
聼耳若誼者置而不問斯可矣何必求名而<lb/>
殺之耶是時強藩叛鎮力足以拒王命而所<lb/>
深忌者左右之窃發也誅郭誼而叛臣始安<lb/>
心于其下其為慮盖己踈矣徳𥙿悪牛僧孺<lb/>
<pb n="KR4d0090_SBCK_054-15b"/>
其傾僧孺也曰僧孺聞劉従諌㓕而慷慨又<lb/>
搆成其徃来之迹夫傾大臣惟有交友者之<lb/>
罪為無以加人主之所不恕僧孺由此遂竄<lb/>
徳𥙿于復怨則快矣而君子豈忍為是哉故<lb/>
一失势群𧺫而擠之身沒南荒非偶然也<lb/>
人主當務好要而不當務無為夫無為之言<lb/>
為妙矣此羲農尭舜得道者之事也而庸君<lb/>
昏主聞其説而楽之深居奥䖏義塞耳目是<lb/>
非過前而不察姦臣愚㺯而不悟視人之利<lb/>
<pb n="KR4d0090_SBCK_054-16a"/>
害國之存亾若越人問秦人之疾痛者曰我<lb/>
無為也耽楽飲酒便嬖女色晏朝早罷㳺蕩<lb/>
無度亦曰無為也是故莫若好要吾不治事<lb/>
付人以事而觀其成吾不吝權分人以權而<lb/>
觀其趋事成而利則可成而害則必治其故<lb/>
而賞罸行焉分吾之權而志于公則任之盗<lb/>
吾之權而行其私則棄之而用舍分焉此之<lb/>
謂要知好要則進乎無為矣唐明皇用李林<lb/>
甫十餘年盡失賢者之助太宗之法度廃革<lb/>
<pb n="KR4d0090_SBCK_054-16b"/>
略盡貞觀之風俗变壊無遺林甫朝夕所従<lb/>
事者非聚歛奢侈以蕩移人主之心意則羅<lb/>
織刑獄以破㓕人之家族也閨門之内干戈<lb/>
碪鉞未尝絶而間為神仙鬼神之説以動其<lb/>
心而明皇恬不為慮漫不知察利噐去手而<lb/>
不覺一敗塗地沒世不復凡此者其始好無<lb/>
為之説者也後之人主可不戒哉<lb/>
　　　五代論<lb/>
春秋時季梁在隨宫之竒在虞皆明安危曉<lb/>
<pb n="KR4d0090_SBCK_054-17a"/>
利害強國憚之而不敢易余窃怪五代之君<lb/>
雖𧺫武夫悍卒未尝學問不足以得士而一<lb/>
時将相謀臣當其敗亾之際皆足蹈坎井頭<lb/>
抵株木安受禍患而無䇿事成則相與苟且<lb/>
富貴事敗則拱手受戮豈紛乱之極而人才<lb/>
亦従而不振欤余深考之而得四人焉皆智<lb/>
士也或用或不用也則保時君之昏明安重<lb/>
誨在眀宗世常恨不為國家去潞王時潞王<lb/>
盖一罷鎮莭度也而重誨獨知禍之原在此<lb/>
<pb n="KR4d0090_SBCK_054-17b"/>
其後卒覆國者潞王也清泰帝時石敬塘在<lb/>
太原𣣔叛有状時廷臣有吕琦者言于朝曰<lb/>
敬塘必結契丹為援可先以重幣結契丹以<lb/>
分敬塘之援卒之立晋者契丹也使明宗與<lb/>
清㤗信其言而先為之所可以紓禍也必矣<lb/>
契丹大舉入晋志吞南夏而其母述律乃獨<lb/>
非之曰譬之吾國以一漢人為主可乎耶律<lb/>
徳光果不能安于南狼狽客死于路大劳甚<lb/>
費而于契丹𥘉無大利也徳光丧歸其母不<lb/>
<pb n="KR4d0090_SBCK_054-18a"/>
哭曰待國中人馬如故然後葬汝嗚呼若此<lb/>
戎媪亦智矣李榖韓熈載少以功名相期熈<lb/>
載将仕江南與榖别熈載曰江南如用我當<lb/>
長驅以定中原榖曰中原見用取江南如探<lb/>
囊中物耳己而榖相周世宗遂臣江南兵不<lb/>
劳而國不費信乎其如探嚢也何者自古秦<lb/>
㓕椘晉㓕呉隋㓕陳長江複山不能為固天<lb/>
下有定势非智力可強諸葛孔明且不能用<lb/>
蜀取魏江南豈有長驅中原之理乎榖于審<lb/>
<pb n="KR4d0090_SBCK_054-18b"/>
天下之势亦明矣此四人者三見忽而一用<lb/>
嗚呼天下何尝無士哉<lb/>
張右史文集卷第五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_005-1a"/>
張右史文集卷第五<lb/>
　古樂府歌詞<lb/>
　　　倚聲製曲三首<hi>有序</hi>
予自童時即好作文字毎于他文雖不能工<lb/>
然猶能措詞至于倚聲製曲力欲爲之不能<lb/>
出一語傳稱禆諶謀于國則否謀于野則獲<lb/>
杜南陽以謂性質之蔽夫詩曲類也善爲詩<lb/>
不能製曲豈謀野蔽耶爲賦三首<lb/>
春絲惹恨鬂雲無媚態愁容半在眉早是思<lb/>
<pb n="KR4d0090_SBCK_005-1b"/>
深難語别可堪肌痩不勝衣眼前有恨景尤<lb/>
速門外無情車載脂自笑不如天上月尊前<lb/>
猶有見郎時<lb/>
不恨因縁不恨天強持牙板向尊前陽關一<lb/>
曲動山月别淚千行盈酒船薄命有情今已<lb/>
矣傍人無意亦凄然願君學取梁間燕秋去<lb/>
春来到妾邊<lb/>
山未高兮海不深此情此意薄千金今朝酒<lb/>
伴雙垂淚<lb/>
<pb n="KR4d0090_SBCK_005-2a"/>
　　　　　　　　　桃源路絶無人到應許<lb/>
劉郎再訪尋<lb/>
　　　獨䖏愁<lb/>
高高花飛驚愁顔珠簾畫鎻春風閒少年金<lb/>
鞍照秦地玉巵雙覆塵埃間花間蝴蝶㕠飛<lb/>
舞感觸深心心更苦昨夜隂雲𢾗尺許連宵<lb/>
變作西窓雨<lb/>
　　　逺别離<lb/>
逺别離　入蜀去酒酣日<lb/>
<pb n="KR4d0090_SBCK_005-2b"/>
落客心驚起與僕夫先議路　車在庭牛在<lb/>
槽桐枝嫋嫋秋風豪别情惆悵氣不下酒觴<lb/>
飜汚麒麟𫀆緩緩清歌慰幽獨不惜更長更<lb/>
燒燭贈君髪上古搔頭莫易此心如此玉平<lb/>
生每笑花飛片東家吹落西家怨但得歸時<lb/>
似别時相如何必長相見<lb/>
　　　行路難<lb/>
人生動與衣食関百年役役誰為閒四時睡<lb/>
足鞍馬上去歲錢塘今長安車愁羊腸夜險<lb/>
<pb n="KR4d0090_SBCK_005-3a"/>
折船畏人鮓最驚湍九州一身恨自惜使我<lb/>
顔色常鮮歡天地一氣成萬象融即是江結<lb/>
是山再願洪罏䥱融結萬世更無行路難<lb/>
　　　白紵詞二首效鮑昭<lb/>
摇輕𥚑曵長䄂爲楚舞千萬壽新詞白紵聲<lb/>
按舊朔風<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>地来峥嶸燕雁避霜飢不鳴高<lb/>
堂酒多華燈明<lb/>
囘纎腰出素手髻墮鬂傾釵欲溜爲君歌舞<lb/>
君飲酒歲云莫矣七澤空湯湯漢沔天北風<lb/>
<pb n="KR4d0090_SBCK_005-3b"/>
玉壺之酒樂未終<lb/>
　　　七夕歌<lb/>
人間一葉梧桐飄蓐收行秋囬斗杓神官召<lb/>
集役靈鵲直渡銀河雲作橋河東美人天帝<lb/>
子機杼年年劳玉指織成雲霧紫星衣辛苦<lb/>
無歡容不理帝憐獨居無與娱河西嫁與牽<lb/>
牛夫自従嫁得廢織絍緑鬂雲鬟朝暮梳貪<lb/>
歡不歸天帝怒謫歸却理来時路但令一歲<lb/>
一相見七月七日橋邉渡别長會少知奈何<lb/>
<pb n="KR4d0090_SBCK_005-4a"/>
却悔従来歡爱多忽忽萬事説不盡燭龍已<lb/>
駕隨羲和河邊靈官催曉發令嚴不𬋩輕離<lb/>
别空将淚作雨滂沱痕有盡愁無歇我言織<lb/>
女君莫歎天地無窮㑹相見猶勝姮娥不嫁<lb/>
人夜夜孤眠廣寒殿<lb/>
　　　琉璃瓶歌贈眺二<lb/>
大維荒茫地軸傾下有積水潜鯤鯨鰲身飜<lb/>
瀾山為崩金烏下啄獰龍騰狂鬚竒鬛萬族<lb/>
朋巨神日月㕠手擎夸娥愁思烏戢翎老魚<lb/>
<pb n="KR4d0090_SBCK_005-4b"/>
戦死風魚腥長彗下掃千里驚淺洲一席塊<lb/>
為城蠻児夷女竒弁纓大舶映天日百程怒<lb/>
㠶吼風戦飛鵬舟中之人怪眉睛獸肌鳥舌<lb/>
髻翹撑萬金明珠絡如䋲白衣夜明非縞繒<lb/>
以有易無百貨傾室中開槖光出楹非石非<lb/>
玉色紺青昆吾寳鐵雕春氷表裏洞徹中虚<lb/>
明宛然而深是為瓶𥙷陀真人一銖衣攀膝<lb/>
燕坐花雨飛兠羅寳手親挈携楊枝取露救<lb/>
渇飢海叩跪請顙有　畨禺寳市無光輝流<lb/>
<pb n="KR4d0090_SBCK_005-5a"/>
傳人間入吾手包以百襲呉綿厚擇人而歸<lb/>
今子授爛然光輝子文章清明無垢君肺腸<lb/>
比君之徳君勿忘與君同升白玉堂<lb/>
　　　九江千歲龜歌贈无咎<lb/>
靈龜千年口不食以背負牀飲其息吾家两<lb/>
龜豈徒不食亦不息壽與萬古無終極濟南<lb/>
眺君博物天地通夜窺牛斗頗似晉王宫指<lb/>
我两龜有名字大龜為九江小龜號千歲老<lb/>
龍洞庭怒蕩覆堯九州<hi>謂半山老人</hi>禹咄嗟水平<lb/>
<pb n="KR4d0090_SBCK_005-5b"/>
流<hi>謂迂叟一作老客痩客</hi>九江無波拍天浮中有大靈<lb/>
背如丘南風吹楚澤蓮葉清𣣔秀有物中作<lb/>
巢一寸主介胄霞衣仙人鬂如霜飲以南極<lb/>
之光<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>丹顱老客不相　飛渡東海巢<hi>一作朝</hi>
扶桑邇来蟠桃枝有子大如缶浮㳺輕于鳥<lb/>
<hi>一作我身輕若蓬</hi>江海一囬首青珊瑚柱碧瑶宫水<lb/>
仙焚香吹作風朝戲蓮葉西暮逰蓮花東秋<lb/>
風蓮子熟歸去清江　小千歲大九江我乆<lb/>
不見之向君案前㕠我謂眺　二物<lb/>
<pb n="KR4d0090_SBCK_005-6a"/>
有似我與子國有守亀吾子是燦然天下之<lb/>
寳噐黄金之縢紫玉匱天王端冕之再拜一<lb/>
逆二従定大事我身百無　頗似千歲<lb/>
潜深淵不願人間貯金藉玉享富貴但願寄<lb/>
身江上一葉之秋蓮萬物才不才<lb/>
　　　大雪歌<lb/>
老農占田得吉卜一夜北風雪漫屋屋<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>欲<lb/>
折君勿悲隴頭新麥一尺泥泥深麥牢風莫<lb/>
<pb n="KR4d0090_SBCK_005-6b"/>
吹明年作餅大如箕野人食飽官事少莫畏<lb/>
瑟縮寒侵肌高堂晨興何所　門無馬跡人<lb/>
更稀珠楼玉閣互飛動坐見貧屋生光輝無<lb/>
功及物慚受禄豐穣幸頼天與之棄粮遺粒<lb/>
待雞犬吾美何得長烹藜<lb/>
　　　孫彦古畫風雨山水詩<lb/>
山深巗高堂壁青白日忽變天晦冥黒風驅<lb/>
雲走不停驚電疾雨来如傾山前雨點大如<lb/>
手山下水湧危槎横崩崕古樹老有靈吼怒<lb/>
<pb n="KR4d0090_SBCK_005-7a"/>
直與風雲争枝披葉偃闘不怯萬竅却𣣔藏<lb/>
雷霆鞭驢疾驅者誰子石路嶮澁驢凌兢目<lb/>
迷心懾愈不及来憇樹下如寒蝇蒼茫直與<lb/>
鬼神接恍惚不保龍蛇驚平居此樂忽入眼<lb/>
孫家古圗纔可辨奈何一幅一尺餘𣣔奪天<lb/>
地之竒變我心爱之良有以昔苦山行親遇<lb/>
此一生両足不下堂輸爾朱家貴公子<lb/>
　　　歲暮歌<lb/>
北風卷雪送暮冬重雲如山争寒空百年老<lb/>
<pb n="KR4d0090_SBCK_005-7b"/>
樹吼𣣔折塌翼不見南飛鴻堂下幽姿亦可<lb/>
悦點綴小樹花玲瓏老人重裘不能煖永夜<lb/>
惟守深爐紅啾啾寒雀飛不𧺫飢啄凍土藏<lb/>
枯叢青春欲囬水官怒摧拉未使陽和通天<lb/>
時平分各司一興廢誰得專其雄杜門觧轡<lb/>
聊有待行㸔馬脚春泥融<lb/>
　　　光山謡<lb/>
艤舟淮南望新息天遣清淮限南北﨑嶇細<lb/>
路入光山野色蒼凉秋日白八月穫稲田無<lb/>
<pb n="KR4d0090_SBCK_005-8a"/>
水蚱蜢群飛稲乾死危橋絶澗聞水殾喧喧<lb/>
汲水争瓶罌昏昏落日衘逺山鳥啼車轍未<lb/>
得閒縣公呉生我世舊為我烹羊酤斗酒燈<lb/>
前醉飽紛就眠五更開門星滿天長年他郷<lb/>
心惘然逺途辛勤難具言<lb/>
　　　年年歌<lb/>
年年西風白露天　秋池原今年杜<lb/>
門不復出為爱我庭風日寛東西相望两叢<lb/>
竹正色森森立青玉朝烟暮雨恣陵奪翠鳯<lb/>
<pb n="KR4d0090_SBCK_005-8b"/>
文章終郁郁苦榴新栽果不實下有蕭條冐<lb/>
霜菊人情雖𣣔薦我酒物意豈願嬴君匊東<lb/>
欄黄葵色貴䴡氣<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>滿欄香樸樕月桂凄凉<lb/>
何足𢾗蛛網挂䖝窘如束安能卒歲不改芳<lb/>
正自榮枯隨衆木陶陶吾意方有在瑣瑣眼<lb/>
前安足録朝来黙坐有佳思病去身輕如脱<lb/>
梏従来北客望江南何用登楼傷逺目<lb/>
　　　鵯鵊詞<lb/>
樹頭玄衣郎神<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>聲復清睡先萬目覺𧺫對<lb/>
<pb n="KR4d0090_SBCK_005-9a"/>
殘月星憫世耽睡昏體穢神不靈招使離袵<lb/>
席啼呼毎丁寕幽人最憐汝未旦𧺫坐聼荒<lb/>
山多嘉樹春盡故園情<lb/>
　　　圍棊歌戲江瞻道兼呈蔡秘校<lb/>
蔡子圍棊非我敵我謹事之如大國主盟召<lb/>
㑹不敢辭近忽慿陵有驕色鄒人戦魯固非<lb/>
宜于越入吴誰可測願君勿以大自驕知小<lb/>
深謀戦湏克區區江子似邾娄我如強魯端<lb/>
能役凌兢螳臂屡見拒我但憐子心難得近<lb/>
<pb n="KR4d0090_SBCK_005-9b"/>
来措置尤小獰何異穿窬時有獲可憐癡将<lb/>
不知兵請視吾旂豈冥北飢魚貪餌不知鈎<lb/>
口雖暫美身遭食雖然吾亦守彊場防患猶<lb/>
湏謹蟊賊上攀蔡子雖已遼晉楚周旋終有<lb/>
日下觀江子行逾逺　進駸駸未知極嗟余<lb/>
自謂敢忘謹事有其誠難掩抑為君聊發一<lb/>
笑端𣣔問吾棊視斯檄<lb/>
　　　周氏行<lb/>
亭亭美人舟上立周氏女児年二十少時嫁<lb/>
<pb n="KR4d0090_SBCK_005-10a"/>
得刺船郎郎身如墨妾如霜嫁後妍媸誰復<lb/>
比淚痕不及人前洗天寒守柂雨中立風順<lb/>
張㠶夜深𧺫百般辛苦心不惜妾意私悲鑑<lb/>
中色不如江上両鷺鷥飛去飛来一㕠白長<lb/>
淮杳杳接天浮八月搗衣南國秋謾説鯉魚<lb/>
能託信祗應明月見人愁淮邊少年知妾名<lb/>
船頭致酒邀妾傾賊児悪少謾調笑妾意示<lb/>
爾鴻毛輕白衫烏㡌誰家子妾一見之心欲<lb/>
死人間㑹合亦偶然灘下求船忽相值郎情<lb/>
<pb n="KR4d0090_SBCK_005-10b"/>
何似似春風靄靄吹人心自融河中逄　還<lb/>
成阻潮到蓬山信不通百里同船不同枕妾<lb/>
夢郎時郎正寝山頭月落郎𧺫歸沙邉潮滿<lb/>
妾船移郎似飛鴻不可留妾如斜日水東流<lb/>
鴻飛水去両不頋千古萬古情悠悠情悠悠<lb/>
兮何䖏問倒瀉長淮洗難盡只應化成淮上<lb/>
雲徃来供作淮邉恨<lb/>
　　　啄木辭<lb/>
紅錦長絛當背垂紫檀槽稳横朱絲美人亭<lb/>
<pb n="KR4d0090_SBCK_005-11a"/>
亭面如雪纎手當筵金桿撥弹成丁丁啄木<lb/>
聲春林蔽日春晝晴徘徊深枝穿翠葉玉啄<lb/>
劳時還暫歇深園断嶺人不知中有槎枒風<lb/>
雨枝蠧多蟲老飽可樂山深花静終日啄雄<lb/>
雌相求飛且鳴高枝礪嘴枝有聲無功忍使<lb/>
飢腸飽有意却教枯樹青疾弹如歌細如語<lb/>
曲欲終時情更駐一聲穿樹忽驚飛葉動枝<lb/>
摇不知䖏<lb/>
　　　瓦噐易石鼓文歌<lb/>
<pb n="KR4d0090_SBCK_005-11b"/>
周綱既季宣王作提劍揮呵天地廓朝来吉<lb/>
日差我馬夜視雲漢憂民瘼桓桓方召執弓<lb/>
鉞藹藹申韓賜圭爵北驅獫狁走豺狼南伐<lb/>
淮夷斬鯨鱷明堂車馬　先清廟笙鏞尸<lb/>
載樂岐陽大獵紀功伐石鼓巗巗萬夫鑿千<lb/>
年兵火變朝市後世𥿄筆傳冥漠迹荒事逺<lb/>
貴者寡嘆惜風霜日摧剥君誠嗜古更過我<lb/>
易以瓦器尤竒卓滿盤蒼玉列我前制古形<lb/>
竒異雕琢羲黄已亾巧偽𧺫綵　土木消純<lb/>
<pb n="KR4d0090_SBCK_005-12a"/>
樸何為獲此上古噐經歴萬世遭搜掠寥寥<lb/>
墨翟骨已朽尚有遺風傳隐約又疑晏子矯<lb/>
齊俗陶土團泥従儉薄或云古者宗廟噐斥<lb/>
棄金玉先誠確是時此物參鼎爼蕢桴土鼓<lb/>
誠為樂嗚呼二物信竒絶頼有吾徒與提握<lb/>
不然烏瓦與荒碑坐見塵埃就零落<lb/>
　　　片雪歌<lb/>
瑶池一片孤飛雪風急身　飛不歇誰将翠<lb/>
䄂遮得歸十斛明珠換與誰金亀貴客迎将<lb/>
<pb n="KR4d0090_SBCK_005-12b"/>
去玉作輜軿載塵霧人間不觧桃李心獨與<lb/>
琵琶自相語主人　情不親朱楼夜鎖梨<lb/>
花春願同花落寄秋水飄出朱門隨路塵長<lb/>
恐此生空已矣従此失身輕薄子人生但楽<lb/>
両知心誰是瓊瑶孰泥滓鶯驚中弹花辭樹<lb/>
蝶散蜂驚春日暮風光不断流水長不知片<lb/>
雪今何䖏<lb/>
　　　梁父吟<lb/>
豪俊昔未遇白日無光輝隆中卧龍客長嘯<lb/>
<pb n="KR4d0090_SBCK_005-13a"/>
視群児九州英雄争着鞭黄星午夜照中原<lb/>
君㸔慷慨有心者乃是山東高帝孫老瞞抱<lb/>
壁抱馬走紫髯江左空囬首世上男児能㡬<lb/>
人眼㸔袁吕真何有永安受詔堪垂涕手挈<lb/>
庸児是天意渭上空張復漢旂蜀民已哭歸<lb/>
師至堂堂八陣竟何為長安不見漢官儀鄧<lb/>
艾老翁誇至計譙周䑕子辨興衰梁父吟君<lb/>
聼取撃莭高歌為君舞躬耕貧賤志功名功<lb/>
名入手亾中路逄時児女各稱雄運去英雄<lb/>
<pb n="KR4d0090_SBCK_005-13b"/>
非暦𢾗梁父吟悲復悲古今人事半如此所<lb/>
以逹士觀如遺龎公可是無心者何事鹿門<lb/>
招不歸<lb/>
　　　度関山<lb/>
度関山意悠哉秦関路險行車摧秋雲沉沉<lb/>
天未曉関吏正眠関未開孟嘗逃秦畏秦逐<lb/>
一日歸齊未為速重扉當道可奈何搔首蒼<lb/>
茫空駐轂主君無言客無計仰㸔天星俯相<lb/>
視風鳴木響心自驚咄嗟謾飬三千士下客<lb/>
<pb n="KR4d0090_SBCK_005-14a"/>
趨前敢献誠為君試效晨雞鳴引聲未絶群<lb/>
雞應乾乾重門俄徹　馬嘶人語車輪轉斗<lb/>
柄斜横夜𥘉半奔風捷足欲何追虎口脱身<lb/>
非素願孟嘗好士竟何為纔得雞鳴狗盗児<lb/>
可憐當日慇懃意輟食分衣竟為誰<lb/>
張右史文集卷第五<lb/>
<pb n="KR4d0090_SBCK_005-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_050-1a"/>
張右史文集卷第五十<lb/>
　記　傳<hi>附</hi>
　　　景徳寺西禅院慈氏殿記<lb/>
過去有佛號大通智勝佛十方𣑽天十六王<lb/>
子羅列上下請轉法輪而曰佛知時未至受<lb/>
請嘿然坐及時至也乃三轉十二行法輪如<lb/>
釁雲普雨一切夫具福慧至于佛而演法利<lb/>
衆猶湏候時者雖聖人不能違而况其餘哉<lb/>
景徳寺西禅院有慈氏菩薩聖像至和中院<lb/>
<pb n="KR4d0090_SBCK_050-1b"/>
僧法肇自錢塘内之而居院之傍舍如是凡<lb/>
歴五住持僧而未有以易也比丘詮嗣院事<lb/>
乃歎曰此我之責也佛以象法道利群品使<lb/>
濁刼悪世猶獲見佛𬗋金光身其奉事當加<lb/>
謹其為役當加勤而吾慈氏像乃藏之漏屋<lb/>
不大振顯天龍鬼神其謂我何元符元年發<lb/>
憤出都遍一切以願力故諸受化者歡喜施<lb/>
與金帛無量乃創為正殿其命工以二年之<lb/>
春粤五月而殿成慈氏居中菩薩列侍程程<lb/>
<pb n="KR4d0090_SBCK_050-2a"/>
妙好荘嚴之具以為供飬青蓮下觀悲慜四<lb/>
衆白毫旁耀如現大千都城士女凡瞻禮者<lb/>
如升兜率㳺内院聞海潮音受勝妙樂詮容<lb/>
属予記其事余曰前五比丘豈無一人嘗作<lb/>
是念欲集是事者乎而殿成于子何也佛子<lb/>
當㫁一切法有時譬如草木敷榮于春夏黄<lb/>
落于秋冬過去未来不可得及時既至則我<lb/>
雖不為而彼自成子當其時故財不劳而足<lb/>
役不乆而就如償所負取而不怨時哉時哉<lb/>
<pb n="KR4d0090_SBCK_050-2b"/>
當知佛子成是功徳是大福本是大善根盡<lb/>
未来世無有窮盡雖然佛身充滿一切聲色<lb/>
是行邪道向上一路向慈氏未生時參取<lb/>
　　　記異<lb/>
元豐己丑六月余故人子假承務郎楊克勤<lb/>
自合肥赴京師過咸平爲予言道出亳州太<lb/>
清宫下太清之人爲楊言有道人方士者貧<lb/>
寠而意氣甚揚携藥爐燒藥老子殿下大言<lb/>
自尊指老君像曰吾老君師也衆聚觀湏臾<lb/>
<pb n="KR4d0090_SBCK_050-3a"/>
有火自其爐出然其衣即㷔發滿身其人驚<lb/>
走左右以水沃之不㓕狂走庭中火所經地<lb/>
物不然獨燒其身湏臾北面老子像若首伏<lb/>
者已而斃視其身灼爛矣楊問之太清宫人<lb/>
與騐尸官不異嗚呼其亦異矣狂士之以僣<lb/>
誕自尊者其情豈有他哉欲驚愚夫癡氓以<lb/>
自售其薬為一金之利而已世之狂者欲自<lb/>
售其學以誑昧者之耳目而冐其利㓕棄訓<lb/>
典毁訾先儒操臆見私智而以聖人自期者<lb/>
<pb n="KR4d0090_SBCK_050-3b"/>
與太清之狂士何以異哉得無有怒目切齒<lb/>
者乎夫學不死飬氣煉形者皆宗老子狂士<lb/>
之術出于老子者也因其師以有知乃掩其<lb/>
所得而求售焉叛其本甚矣世之欲自大而<lb/>
忘其本者可以鍳諸此<lb/>
　　　兾州學記<lb/>
朝廷以學校道藝教天下之士亦已乆矣而<lb/>
其興衰亦擊其守長之能否慶暦中始詔郡<lb/>
縣立學而信都乃即孔子廟而為之僅以塞<lb/>
<pb n="KR4d0090_SBCK_050-4a"/>
詔其後爲守者欲興之𢾗矣皆不果成元祐<lb/>
某年河中劉侯守兾始大作學舍師之受經<lb/>
有堂而諸生肄業有室凡學之百湏皆其精<lb/>
壮完好可以傳乆逺又爲之買良田治市舍<lb/>
籍其所入以飬士而士之来學者日有餼學<lb/>
之有司者月有給其秀民良才従其先生長<lb/>
者皆徃㳺焉四方之士聞而来者日至劉侯<lb/>
喜其有成而使其属李公輔請文于譙郡張<lb/>
耒以記之爲之言曰嗟乎政事之緩急如人<lb/>
<pb n="KR4d0090_SBCK_050-4b"/>
之於飲食不可強也強使急者緩如止飢者<lb/>
之食強使緩者急如持食以進飽二者無恠<lb/>
其不可也余嘗恠今之士大夫皆能責守令<lb/>
不如古者興學校隆師儒讀書行禮其中而<lb/>
為守令者雖責之不受亦不害其為政論守<lb/>
令之能否與夫人民之利病亦絶不在此何<lb/>
也三代之時天子諸侯之有學其朝夕政事<lb/>
之所係不啻如今省寺之要且急也自出師<lb/>
受成献馘皆必由之則一士之不率教至勤<lb/>
<pb n="KR4d0090_SBCK_050-5a"/>
天子公卿而親臨焉盖無足恠當此之時雖<lb/>
欲緩而不治亦不可得先王之俗既亾更𢾗<lb/>
千歲風俗禮楽既已大異矣而朝廷郡縣之<lb/>
政視學校無毫髪相及而乃日夜責之以不<lb/>
如古夫我則無用而強授之此何爲者也且<lb/>
不恠夫冠者之不爲章甫騎者之不爲駟馬<lb/>
而獨恠學校之不如三王不亦異哉夫求三<lb/>
王之治不立學是廢食于飢而必責學校于<lb/>
今日猶強食于飽必不行矣由是言之學之<lb/>
<pb n="KR4d0090_SBCK_050-5b"/>
興廢其本末逺矣吏未有責也夫未可以責<lb/>
吏則劉侯之為此殆苟然欤盖昔者子貢欲<lb/>
去告朔之餼羊子曰爾爱其羊我爱其禮夫<lb/>
不告朔而去羊未害也然使後世不知有告<lb/>
朔者自去羊始以今之政為無事于學而為<lb/>
不可也因我之無用而毁古人之所急安知<lb/>
来者之不有作乎此劉侯之所不忍也侯之<lb/>
意亦深矣<lb/>
　　　司馬温公祠堂記<lb/>
<pb n="KR4d0090_SBCK_050-6a"/>
元祐元年九月甲子丞相司馬公薨朝廷議<lb/>
所以追崇之于是進爵為公而國于温惟司<lb/>
馬氏系出晉安平獻王孚而献王河内温人<lb/>
也故推本其故家而封之五年奉議郎王仲<lb/>
孺為温令告其邑人曰惟司馬公道徳功烈<lb/>
著于朝廷施及生民者自匹夫匹婦與夫荒<lb/>
外戎狄悍夫姦民心革誠服左右両宫格于<lb/>
太平是其功徳宜配社稷天下祀之而温者<lb/>
國也顧不能祠而可乎于是度地作堂畫公<lb/>
<pb n="KR4d0090_SBCK_050-6b"/>
像而禮祠焉告于譙郡張耒使記之耒為之<lb/>
言曰盛徳之不作于世乆矣古之所謂盛徳<lb/>
者不施而民服無事而民信未嘗動顔色見<lb/>
詞氣而天下従之若子弟之慕父兄故其為<lb/>
功也不劳而物莫之能禦三代之亾聖賢不<lb/>
作而士之能有所立于世者亦多矣然皆費<lb/>
心殚力招天下而従之以其智勝之後能有<lb/>
成是何也徳不足而取辦于其才故也故其<lb/>
所建立劳苦而淺陋夫豈不欲為盛徳之事<lb/>
<pb n="KR4d0090_SBCK_050-7a"/>
哉盖其所積者有不足故也子産君子也猶<lb/>
曰惟有徳者能以寛服民其次莫如猛夫子<lb/>
産豈欲爲猛哉以謂徳之効實難懼夫好高<lb/>
之難成也是以甘心于其次以求夫無失嗚<lb/>
呼徳者子産之所難而况其下者乎故自秦<lb/>
漢而後更千有餘歲而盛徳之士不作盖無<lb/>
足恠惟司馬公事君而君敬之未嘗求民而<lb/>
民與之非其類者有不合而無不信受其罰<lb/>
者有不悦而無敢謗其自洛入覲也郡邑田<lb/>
<pb n="KR4d0090_SBCK_050-7b"/>
里至于京師觀者千萬環聚嗟嘆至于泣下<lb/>
嗟乎此可以言語術智得之哉故其相天下<lb/>
也因物之所利而與之因人之所厭而更之<lb/>
従容指麾内外響應而天下無事矣盖自秦<lb/>
漢以来至公而盛徳之效始見于世可謂盛<lb/>
矣嗚呼當大事䖏大疑勇者招敵智者招謀<lb/>
惟有徳而後萬物服則夫二聖之所以用公<lb/>
其可知也夫某辱㳺公之門而喜王君之好<lb/>
徳使以其說書于堂而刻之<lb/>
<pb n="KR4d0090_SBCK_050-8a"/>
　　　真陽縣素絲堂記<lb/>
慶暦中𧺫居錢公守真陽名其燕寝曰素絲<lb/>
堂耒紹聖𥘉忝守是郡此堂具存而四年謪<lb/>
齊安道蔡之真陽真陽宰錢君𧺫居之孫也<lb/>
授館于縣舍其西有堂宏敞而高潔寒暑之<lb/>
居咸宜而錢君名之曰素絲而属予記之惟<lb/>
錢氏有大功事于吴為宋忠臣著于令甲而<lb/>
子孫仕于朝以才徳為名臣者相繼號為天<lb/>
下甲族觀錢君所以名堂之意則其潔已守<lb/>
<pb n="KR4d0090_SBCK_050-8b"/>
公之意有自来矣錢君治真陽不劳而庻務<lb/>
舉與客終日清言于堂上視其䂓畫継其祖<lb/>
無難也𧺫居諱彦逺吴越忠懿王之孫閠月<lb/>
二十五日<lb/>
　　　萬夀縣學記<lb/>
萬夀令皇甫君治縣有餘力吏之常職無不<lb/>
學矣而嘗慨然曰是未足以為改也令吾民<lb/>
小之為闘䦧大之為盗賊鞭笞戮死相繼于<lb/>
有司而不知耻意者未嘗教之欤教之道必<lb/>
<pb n="KR4d0090_SBCK_050-9a"/>
先治學校誘其民才秀民而勸飬之使之業<lb/>
成出仕受禄于朝而後田里閭井之人風動<lb/>
慕悦而興于善盖漢文翁之治蜀唐常袁之<lb/>
治閩皆用此道然蜀閩皆去中厚𢾗千里其<lb/>
民雜乎蠻夷猶且教之有成而况吾邑之在<lb/>
淮頴間去王都纔𢾗百里其民儉樸而倡優<lb/>
拙静慎而獄訟稀若是而不教令之罪也縣<lb/>
故有孔子祠前令嘗増為學舍而不果成廢<lb/>
且二十年矣君于是相地賦工興役四旬而<lb/>
<pb n="KR4d0090_SBCK_050-9b"/>
學成自孔子之堂與夫門廡齋序凡學之百<lb/>
湏皆具而邑之士買田十有二頃以獻君又<lb/>
闢學之四隅得地六十𤱔植雜果千本凡此<lb/>
十二頃六十𤱔之地取其毛足以給飬士而<lb/>
又爲之延師儒以教之而邑之子弟来學者<lb/>
日加多余守頴時則聞君之興學辛巳之冬<lb/>
予移官臨汝道邑中君館我于新學而属予<lb/>
記之予謂之曰今州縣之吏取辦目前責以<lb/>
教民則不受而上之人亦不復責之者而君<lb/>
<pb n="KR4d0090_SBCK_050-10a"/>
乃引以自任如此古循吏之用心也雖然為<lb/>
政易教民難教民者始于至誠終于不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>二<lb/>
者皆本于治吾心一不至則不能以有成盖<lb/>
未易也君勉之哉<lb/>
　　　太寕寺僧堂記<lb/>
圎明岳師住淮隂之太寕寺其始至也墙屋<lb/>
圮毁佛事不嚴歲乃大饑寺田之入不足以<lb/>
給其衆圎明日夜尅苦菲薄率其徒為劳辱<lb/>
事完𥙷葺治雖寒暑不休寺乃僅完余去太<lb/>
<pb n="KR4d0090_SBCK_050-10b"/>
寕五年而再至入門視左右前後脱然疑非<lb/>
昔者視聼歩履明潔安稳盖易舊而新者十<lb/>
五六矣余劳圎明曰小邑民貧能相勸而成<lb/>
此未易也圎明曰自容而已未足道也佛之<lb/>
道先物而後已苦身而安人吾之僧堂<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋<lb/>
弊悪不足以延四方之學者吾将易為重堂<lb/>
使容百人飲食寝䖏于前讀誦燕息于後而<lb/>
吾之居此可以無愧矣明年春堂成其周廣<lb/>
䴡好皆如其言而命余為之記曰天下之物<lb/>
<pb n="KR4d0090_SBCK_050-11a"/>
各以其功而居其享未有無故而安受天下<lb/>
之飬者不幸而冐得之則譏罵詬辱其或傾<lb/>
害篡取必奪之而後已若佛者世固未嘗見<lb/>
獨以其書東越幾千萬里而来中國未嘗期<lb/>
人之尊敬奉事而自一邑一國望其宫室棟<lb/>
宇傑大壮䴡者必佛與其徒之所居富人大<lb/>
家爱啬蓄藏至不以分骨肉而擇取精好交<lb/>
手而献之佛其心惟恐其不我享也人之所<lb/>
畏爱莫若賞罸人君持玉帛爵賞刀鋸鈇鉞<lb/>
<pb n="KR4d0090_SBCK_050-11b"/>
率其下従所欲有偃然不肯為用者世之營<lb/>
治塔廟佛像者其不能為也無強之者其能<lb/>
為也豈遽有利哉而其動力者不啻如爱父<lb/>
母畏宫府殚智畢力不以一毫自欺至其有<lb/>
成公上之力或有不能及夫君子之于簞食<lb/>
豆羹其得不得皆以為有命彼獨安享天下<lb/>
之奉如此國君不以為僣天下莫之敢議謂<lb/>
之無故而得世豈容有此理哉嗚呼世之學<lb/>
佛者無有一毫之累以劳其心飢而人與之<lb/>
<pb n="KR4d0090_SBCK_050-12a"/>
食居而人與之舎人任其飢寒之憂而已享<lb/>
其學道之利者無乃人以其望佛者望之耶<lb/>
嗚呼使誠得佛之道則吾将以所以事佛者<lb/>
事之知其不足如将冐而䖏也則資物之一<lb/>
毛亦将償之彼佛者果無故而得之盖亦視<lb/>
其所享而占其功觀其所取而知其與是其<lb/>
默相天下隂利萬物之功宜亦不可計矣而<lb/>
惑者嘗欲憤詆而勝之不亦過乎彼屡詆而<lb/>
不勝者其必有可恃也<lb/>
<pb n="KR4d0090_SBCK_050-12b"/>
　　　任青傳<lb/>
任青夀春人少無頼為盗以智𢾗雄其黨有<lb/>
聲群盗中然青為盗不多殺害為濟所欲不<lb/>
多求稍有以賢其類矣里僧有善驢其值𢾗<lb/>
萬錢僧爱之所以圉偹之甚固盗𢾗取之不<lb/>
得于是里少年聚𢾗萬錢邀青曰子能得驢<lb/>
則請以錢為君夀不能得君妄得名也青笑<lb/>
謝少年辭不能少年固強之青曰具飲夜半<lb/>
吾乗驢来詣君矣雖然願以是為戲卒事請<lb/>
<pb n="KR4d0090_SBCK_050-13a"/>
以驢還僧少年曰諾夜半青懐刀超其垣入<lb/>
僧繫驢房外鎻驢前足無可觧理青即觧刀<lb/>
微刺驢足間見血以刀擊地跑者乆之僧聞<lb/>
使童疾走燭視驢青疾𧺫匿童即語鎻齧驢<lb/>
足流血矣僧即取鑰命童觧鎻童去寝熟青<lb/>
即牽驢自其門出疾驅而至少年所一座大<lb/>
驚明日乃使謝僧還驢曰吾以為戲願勿罪<lb/>
也其多智類率如此後稍聚黨罪過𢾗發吏<lb/>
捕逐不得聞朝廷詔使招出之青即自詣夀<lb/>
<pb n="KR4d0090_SBCK_050-13b"/>
春詔以𥙷卒太守使捕部中盗徃輙得境為<lb/>
無盗以劳稍遷䓁後𢾗得尤賊詔受官至右<lb/>
侍禁元豐三年河南伊陽賊張晏聚黨抄掠<lb/>
傷吏士朝廷選青為伊陽廵檢五年盗刼伊<lb/>
陽之小水青追盗至福昌余因見之青長六<lb/>
尺餘慷慨敢勇持刀入山獨行二百餘里以<lb/>
一旹徃返然貌恂恂謙恭事士大夫甚謹惟<lb/>
恐不當其意居官小心畏法㢘潔御下有㤙<lb/>
其語㭪盗甚有方畧云先是朝廷興師取靈<lb/>
<pb n="KR4d0090_SBCK_050-14a"/>
州陕西轉運使李察當領徒従大将高遵𥙿<lb/>
軍出塞察與青有舊㤙奏辟青従行遵𥙿軍<lb/>
疾驅入塞察𢾗危窘矣青夜守察則𬒳甲守<lb/>
其寝撫左右得其歡心察卒頼以全者青之<lb/>
力也張子曰青始強暴爲盗賊後乃折莭士<lb/>
大夫或媿焉其始盖無有教之者故也夫中<lb/>
道爲善猶不失爲士况終始于善者哉然青<lb/>
才有過人者彼雖爲盗固有以自異也<lb/>
　　　竹夫人傳<lb/>
<pb n="KR4d0090_SBCK_050-14b"/>
夫人竹氏其族本出于渭上徃徃散居南山<lb/>
中後見㓕于匠氏武帝時因縁得食上林中<lb/>
以高莭聞元狩中上避暑甘泉宫自衛皇后<lb/>
已下後宫美人千餘人従上謂皇后䓁曰吾<lb/>
非不爱若䓁顧無以益我吾思得踈通而善<lb/>
良有莭而不隐者親焉于是皇后䓁謝曰妾<lb/>
得與陛下親沾渥多矣而不能有以風陛下<lb/>
罪萬死于是共薦竹氏上使将作大匠銛拜<lb/>
竹氏職為夫人既進見夫人衣緑衣黄中单<lb/>
<pb n="KR4d0090_SBCK_050-15a"/>
上笑曰所謂緑衣黄裏者𥘉夫人家乆見㓕<lb/>
上曰爾㓕亾之餘也夫人謝曰妾之㓕亦大<lb/>
矣然夫人未嘗自屈體就帝帝毎左右擁持<lb/>
之上有所感時召幸後宫寵姬而夫人常在<lb/>
側若無見焉而諸幸姬䓁皆相謂曰是所謂<lb/>
善良者安能間吾寵由是莫有妬之者是時<lb/>
上方郊五畤祠太一以致神仙率常齋戒自<lb/>
祓除而每召夫人有所㳺幸諸将軍幸臣䓁<lb/>
更為帝携抱夫人以従帝亦不疑也上幸汾<lb/>
<pb n="KR4d0090_SBCK_050-15b"/>
隂祠后土濟汾水飲群臣作秋風詞歸未央<lb/>
坐温室夫人自此寵少衰上謂夫人曰而苐<lb/>
歸善自安明年夏吾召卿矣明年夏果復召<lb/>
夫人夫人見上中不能無小妬由是罷之而<lb/>
遣将作大匠選于它竹氏使加職焉夫人居<lb/>
後宫至孝成皇帝時猶無恙是時班媫妤失<lb/>
寵作紈扇詩見怨夫人讀之曰吾與若類也<lb/>
然爾猶得居箧笥乎至王莾敗漢軍焚未央<lb/>
夫人猶自力出然遂焚<lb/>
<pb n="KR4d0090_SBCK_050-16a"/>
</p>
<p>
張右史文集卷第五十<lb/>
<pb n="KR4d0090_SBCK_050-16b"/>
<pb n="KR4d0090_SBCK_050-16b"/>
</p>
<p>
</p>
  </div>
</body>
</text>
</TEI>
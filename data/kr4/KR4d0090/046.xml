<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_046-1a"/>
張右史文集卷第四十六<lb/>
　賛　銘　偈　䟽　評　簡<lb/>
　　　逹摩真賛<lb/>
靈山㑹上舉示一華迦葉微笑空穴生風鼓<lb/>
動群有遂號萬竅枝葉芬敷去本愈逺知者<lb/>
得要世間凝然一味法界孰粗孰妙老胡鼻<lb/>
孔在我手裏一任勃跳<lb/>
　　　𬗋君賛<hi>有序</hi>
𬗋君者余𬗋竹杖也世以君命竹乆矣輕堅<lb/>
<pb n="KR4d0090_SBCK_046-1b"/>
滑澤有足嘉者云<lb/>
青龍之孫𬒳以𬗋綃其理也象其堅也瑶其<lb/>
腹心清虚而表甚粲其文理䟽通而莭甚高<lb/>
得之黄崗従我逍遥翼我衰疲孔武且劳誓<lb/>
與汝歸侶我箪瓢不碩同彫幾以寵強國惟<lb/>
可奉賢老以歩王朝杖乎有知母我献謿<lb/>
　　　新開朝天九幽㧞罪懴賛<hi>有序</hi>
廬山太平觀盖唐開元中所建九天採訪使<lb/>
者之祠其地邃潔而嚴清故四方之爲道者<lb/>
<pb n="KR4d0090_SBCK_046-2a"/>
楽居之又為藏室以藏道家之書盖無所不<lb/>
有而獨所為朝天九幽二㧞罪懴者乆之未<lb/>
𥙷道士温信之謂二書皆衆真之格言拯下<lb/>
民之多罪援之淪墜教以自修在道家尤重<lb/>
者也其可使學者不見乎乃獨丐錢于旁郡<lb/>
凡一年得五百千而二書復完又模散印施<lb/>
使人皆獲見焉非立心誠篤用力勤乆者能<lb/>
集此乎紹聖戊寅歲余謫官齊安見信之有<lb/>
求于人而問焉信之以告我故于二書之成<lb/>
<pb n="KR4d0090_SBCK_046-2b"/>
也求予紀之為之賛曰<lb/>
上真高居憫下民兮導以格言出苦淪兮昔<lb/>
亾其書今復新兮誰力成之道士温兮疇嘉<lb/>
爾心有至神兮報子以福名不冺兮<lb/>
　　　衛靈公賛<hi>有序</hi>
昔衛靈公有臣史魚将死而命其子曰吾不<lb/>
能退瑕而進蘧生不能正君則死不得偹禮<lb/>
致尸牖下于我畢矣靈公弔而問焉其子陳<lb/>
父之義靈公愕然引咎在已命改殯于客之<lb/>
<pb n="KR4d0090_SBCK_046-3a"/>
位進蘧黜瑕衛國以治<lb/>
嗟乎後之人君非無忠臣端委立朝諌説諄<lb/>
諄両耳洞然聞如不聞其暴戾者斧鉞乃陳<lb/>
孰肯既死愧其僵尸追用其言以禮致哀嗟<lb/>
乎靈公衛之淫君所立如此宜免其身作此<lb/>
賛詞我思古人<lb/>
　　　題徐二翁真賛<lb/>
有人之形無其情塊然獨以其形立聪明睿<lb/>
知守以愚微妙玄通不可識<lb/>
<pb n="KR4d0090_SBCK_046-3b"/>
　　　李援宴坐室銘<lb/>
騰跨九州蹂踐大千而我室中宴䖏超然謂<lb/>
吾騁兮吾固在定孰為吾寂皆作皆應是中<lb/>
不立一塵則與維摩同境<lb/>
　　　求画觀音像偈<lb/>
𥙷陀仙人勝第一以一碩力救諸苦慈䕶十<lb/>
方如日月衆大受用光明中是故一切當供<lb/>
飬如人知飽必敬榖我于徃刼曽承事今世<lb/>
獲聞無上號碩見净月妙眉目黄子施我化<lb/>
<pb n="KR4d0090_SBCK_046-4a"/>
佛身如影于物不可取而一一具諸色相碩<lb/>
以是觀無上道受者非貪施非爱于未来世<lb/>
作妙縁施者能度受所度<lb/>
　　　三天洞求雨䟽<lb/>
伏以宣城之境春末以来雨施不時稲未得<lb/>
種父子熟視而無告官吏不知其所為凡曰<lb/>
有神靡不致禱豈徳薄莫能感格抑民灾未<lb/>
易祓除莾大澤與高原赫炎風兮畏日㳟惟<lb/>
禅師具千乗眼得一佛乗無有親踈䓁加悲<lb/>
<pb n="KR4d0090_SBCK_046-4b"/>
憫䕶衆生如赤子觀此世如掌中則夫鬰興<lb/>
大雲普降甘雨宜翹足可待實伸臂之劳其<lb/>
在神通盖甚容易眷兹千里之澤請以三日<lb/>
為期時或有愆事且無及<lb/>
　　　三天洞謝雨䟽<lb/>
維清净心雖于三界無所着以慈悲故常憫<lb/>
一切諸有情頃以旱灾輙伸誠禱即時感逹<lb/>
應念雨来變饑饉為豐穣易煩惱為歡喜頋<lb/>
兹㤙施曷有報償哀民生之多艱碩真乗之<lb/>
<pb n="KR4d0090_SBCK_046-5a"/>
卒相俾無失望是謂大慈<lb/>
　　　粥記贈邠老<lb/>
張安定每晨𧺫食粥一大椀空腹胃虚榖氣<lb/>
便作所𥙷不細又極柔膩與腸腑相得最爲<lb/>
飲食之良妙齊和尚說山中僧毎将旦一粥<lb/>
甚係利害如或不食則終日覺臓腑燥渇盖<lb/>
能暢胃氣生津液也今勸人每日食粥以爲<lb/>
飬生之要必大笑大抵飬性命求安楽亦無<lb/>
深逺難知之事正在寝食之間耳<lb/>
<pb n="KR4d0090_SBCK_046-5b"/>
　　　評書<lb/>
唐世秉筆之士工書者十九盖魏晉以来風<lb/>
俗相承家傳世習故易爲工也下及懿僖昭<lb/>
哀衰亾之亂宜不暇矣接乎五代九州分裂<lb/>
然士大夫長于干戈横屍血刄之間時時有<lb/>
以揮翰知名于世者豈又唐之餘習乎如王<lb/>
文㐮之小篆李鶚之楷法楊凝式之行草皆<lb/>
足以成家自名至羅紹威錢俶武人驕将酣<lb/>
楽于富貴者其字畫皆有過人及宋一天下<lb/>
<pb n="KR4d0090_SBCK_046-6a"/>
于今百年學者優㳺之時翰墨不宜每人而<lb/>
求如五代時𢾗子者世不可得豈其忽而不<lb/>
為乎将俗尚苟簡遂廢而不振乎抑亦難能<lb/>
而罕至乎徃時蘇子美兄弟皆以行草見稱<lb/>
于時至今殘編㫁簡人間藏以為寳自二子<lb/>
亾君謨継之非獨時人莫與為比前世能者<lb/>
亦罕過也君謨所書亦多為世所寳而荔支<lb/>
譜永城縣學記特又其精者是可珍也故聊<lb/>
志之<lb/>
<pb n="KR4d0090_SBCK_046-6b"/>
　　　評郊島詩<lb/>
唐之晚年詩人類多窮士如孟東野賈閬仙<lb/>
之徒皆以刻琢窮苦之言為工或謂郊島孰<lb/>
貧曰島為甚也曰何以知之以其詩知之郊<lb/>
曰種稲耕白水負薪斫青山島曰市中有樵<lb/>
山客舍寒無烟井底有甘泉釜中嘗苦乾孟<lb/>
氏薪米自足而島家俱無以是知之耳然及<lb/>
其至也清絶高逺殆非常人可到唐之野詩<lb/>
稱此両人為最至于竒警之句徃徃有之如<lb/>
<pb n="KR4d0090_SBCK_046-7a"/>
雞聲茅店月人跡板橋霜則覊旅窮愁想之<lb/>
在目若曰野塘春水慢花塢夕陽遲則春物<lb/>
融冶人心和暢有言不能盡之意亦未可以<lb/>
為小道無取也<lb/>
　　　與大蘇二簡<lb/>
昨日欵舉教誨開益多矣但所論司馬遷十<lb/>
二諸侯年表并周與呉實十四國周不在𢾗<lb/>
固無足疑并呉為十三而不𢾗呉者窃詳考<lb/>
之呉比諸國見于表最晚魯成公六年當呉<lb/>
<pb n="KR4d0090_SBCK_046-7b"/>
夀夢元年始見于表然呉已有國十餘世矣<lb/>
遷不共和而叙年與諸國一㮣者考呉世家<lb/>
去齊卒夀夢立自去齊以上皆不著即位年<lb/>
𢾗略叙傳世而已是遷自去齊以上但得其<lb/>
世而不得其即位之年無従為譜自夀夢以<lb/>
後世家每世輒載其即位年𢾗年既可考故<lb/>
自夀夢表乃見之與十二國自共和至春秋<lb/>
終不得一例既謂之年表而呉之年脱略不<lb/>
倫但如附見故止謂之十二國其序曰譜十<lb/>
<pb n="KR4d0090_SBCK_046-8a"/>
二諸侯自共和迄孔子呉既不全意不成爲<lb/>
譜耳而遷于是諸國𥘉無抑揚也不然呉椘<lb/>
之僣何有輕重遷遽進椘而退吴何也考其<lb/>
本末理似應爾不審定是與否更俟来教<lb/>
昨日擇教賜下情感慰唐六臣傳略得聞教<lb/>
誨但意所未諭者非以爲史者不得少有抑<lb/>
揚夫無抑揚褒貶何用爲史頋所以抑揚之<lb/>
當有道耳彼六人者爲唐大臣挈國而輸之<lb/>
賊北面而事之爲史者曰汝唐臣也無臣梁<lb/>
<pb n="KR4d0090_SBCK_046-8b"/>
之理汝雖苟免吾従而正其罪而其人之罪<lb/>
無所逃此其意何有不可但其書謂之五代<lb/>
史記而其中有一卷忽謂之唐唐非五代也<lb/>
摽卷為唐于史之名似不順爾雖不云爾尚<lb/>
可以貶辱也班固書有後卷事范爗書亦有<lb/>
前漢事耒以謂若因及之雖上越𢾗代猶為<lb/>
無害但立名摽卷似不應爾若魯春秋中忽<lb/>
有一篇為後漢則事似難行不審以為如何<lb/>
此亦少不至者不當反復致論姑𣣔受教耳<lb/>
<pb n="KR4d0090_SBCK_046-9a"/>
　　　荅李文叔為兄立謚簡<lb/>
昨日辱示尊兄墓銘即當書納而蒙問以所<lb/>
未安既有所疑不敢黙也為兄作謚固善但<lb/>
古者賤不誄貴幼不誄長誄與謚一道也自<lb/>
下議上不順又以尊臨卑則公議不得盡伸<lb/>
俾無以盡善悪之實况于骨肉宗族而可以<lb/>
相為立謚耶古之私謚者甚多如王通死門<lb/>
人私謚文中孟郊死韓愈張籍謚以貞曜然<lb/>
後讀通所著書續經其狂誕野陋乃可為學<lb/>
<pb n="KR4d0090_SBCK_046-9b"/>
者發笑郊以餓士偶工于詩爾世之言通與<lb/>
郊之實不過如此文中貞曜竟何𥙷哉古者<lb/>
生無爵死無謚孔孟顔閔不聞有謚雖其門<lb/>
人朋友尊爱之如此亦不敢為作謚此𢾗君<lb/>
子後世豈以無謚而遂不傳哉由是觀之謚<lb/>
不能使欺者傳無謚不能使實者沒賢兄之<lb/>
懿人實聞之其不至公卿而死不得使有顯<lb/>
議而公謚之其為不幸無可言者但其徳美<lb/>
之實苟不可冺㓕自應傳世而今乃兄弟生<lb/>
<pb n="KR4d0090_SBCK_046-10a"/>
徒為之易名則夫薄俗之喜以嫌䖏物者乆<lb/>
矣孰肯為弟不私其兄哉既嫌于私則聞者<lb/>
不信不信則并與其實而敗之矣所為爱之<lb/>
正以害之也碩更審度此一莭其它尚有一<lb/>
二事容面論之蠟𥿄且留此俟改定即當下<lb/>
筆僣易死罪<lb/>
　　　與楊道孚手簡<lb/>
来篇絶妙行色有光老拙之幸毛楮有便當<lb/>
分寄従公之外克意書史是望耒致司理三<lb/>
<pb n="KR4d0090_SBCK_046-10b"/>
哥<lb/>
　　　淮陽郡黄氏友于泉銘<hi>績收</hi>
東出譙門少南馳十三里有泉焉其味甘冽<lb/>
故駕部郎中黄公諱好謙卜葬其親汲而異<lb/>
之問諸野人曰是友于泉也何以得是名哉<lb/>
曰昔有兄弟灌園以奉親者鑿井而得甘泉<lb/>
邦人美之以名其鄉即其地也公曰地名勝<lb/>
母曽参不入邑號朝歌墨子囬車今吾将卜<lb/>
窀穸之事而遇斯泉吉孰甚焉遂葬諸泉上<lb/>
<pb n="KR4d0090_SBCK_046-11a"/>
而公益以孝弟著至公之子若孫皆雍雍如<lb/>
也人以是泉為祥而以公家惇睦為法式者<lb/>
有南逰過貪泉而酌之比及南海褁其珠璣<lb/>
以走其貪如此泉之能移人也甚矣貪自其<lb/>
心而發于泉然則友于獨不發于泉乎盖志<lb/>
士取舍亦自有道不得不狥其名夫柏人者<lb/>
以為迫于人也邪蒿之不可以食世子皆悪<lb/>
其名也不然曽墨所以去人也彼皆非欤公<lb/>
既葬其親遂以泉遺子孫子孫世飲斯泉則<lb/>
<pb n="KR4d0090_SBCK_046-11b"/>
孝弟世相守也守孝弟者天必豐之以福吾<lb/>
以是黄氏之大未可量也敢語銘之銘曰<lb/>
孝乎惟孝兮友于兄弟公之懿徳兮實天所<lb/>
啟啟我以兹泉兮其甘如醴以羞祭祀兮以<lb/>
饋以饎我銘其泉兮名以定體世飲是泉兮<lb/>
雍雍濟濟咨爾後人兮忽忘周禮<lb/>
張右史文集卷第四十六<lb/>
</p>
<p>
</p>
  </div>
</body>
</text>
</TEI>
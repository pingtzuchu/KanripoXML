<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_047-1a"/>
張右史文集卷第四十七<lb/>
　題䟦<lb/>
　　　書五代郭崇韜卷後<lb/>
自古大臣權勢已隆極富貴已亢滿前無所<lb/>
希則必退為身慮自非大奸雄包異志與天<lb/>
甚庸駑昏闒茸鮮有不然者然其為慮也實<lb/>
難不憂思之不深計之不工然異日釁之所<lb/>
𧺫徃徃自夫至深至工是故莫若以正夫正<lb/>
者<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>術簡而周智者為緒多而拙夫正者無<lb/>
<pb n="KR4d0090_SBCK_047-1b"/>
所事計也行所當然雖怨仇不敢議之况繼<lb/>
之者賢乎郭崇韜于五代亦聪明才智之士<lb/>
也佐荘宗决策㓕梁遂一天下自見功高權<lb/>
重姦人議已而荘宗之昏為不足頼也乃為<lb/>
自安之計時劉氏有寵荘宗嬖之因請立為<lb/>
后而中荘宗之欲又結劉氏之援此于劉氏<lb/>
為莫大之㤙而荘宗日以昏湎内聼婦言其<lb/>
為計宜無如是之良者然卒之殺崇韜者劉<lb/>
氏也使崇韜計不過劉氏不能有所助而已<lb/>
<pb n="KR4d0090_SBCK_047-2a"/>
豈知身死其手哉好謀之士敗于謀好辯之<lb/>
士窮于辯惟道徳之士為無所窮而禍福之<lb/>
變豈思慮能䆒之哉<lb/>
　　　書宋齊丘化書<lb/>
齊丘偽唐謀臣其智特犬䑕之雄耳何足道<lb/>
哉其為化書雖皆淺機小𢾗亦微有見于道<lb/>
徳其能成功有以也吾嘗論黄化之道徳本<lb/>
于清净無為遣去情累而其末多流為智術<lb/>
刑名何哉夫惟静者見物之情而無為者知<lb/>
<pb n="KR4d0090_SBCK_047-2b"/>
事之要據其要而中其情者智術之所従出<lb/>
也仁義生于㤙㤙生于人情聖人莭情而不<lb/>
遣也無情之至至于無親人而無親則忍矣<lb/>
此刑名之所以用也齊丘之道既陋而其文<lb/>
章頗亦高簡有可喜者其言白君有竒智天<lb/>
下不親雖聖人出斯言不廢<lb/>
　　　雜書<lb/>
余自金陵月堂謁蔣帝祠𥘉出北門始辨色<lb/>
行平野中時暮春人家桃李未謝西望城壁<lb/>
<pb n="KR4d0090_SBCK_047-3a"/>
壕水或絶或流多鵁鶄白鷺迤邐近山風物<lb/>
天秀如行錦繡圗画中舊讀<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>公詩多稱蔣<lb/>
山景物信不誣也白公少客杭州自言𣣔得<lb/>
守杭卒如其言予亦云<lb/>
　　　䟦徳仁書<lb/>
斯人也夢幻一世芻狗萬物而獨嗜于酒行<lb/>
年八十餘以死余為誌其墓而平生事為之<lb/>
詳多得之熈老也<lb/>
　　　題呉徳仁詩卷<lb/>
<pb n="KR4d0090_SBCK_047-3b"/>
陶元亮雖嗜酒家貧不能常飲而况必飲美<lb/>
酒乎其所與飲多田野樵漁之人班坐林間<lb/>
所以奉身而悦口腹者盖略矣白楽天亦嗜<lb/>
酒其家醸黄醅者盖善酒也又每飲酒必有<lb/>
絲竹僮妓之奉洛陽山水風物甲天下其所<lb/>
與㳺如裴度劉禹錫之徒皆一時名士也夫<lb/>
欲爲元亮則窘陋而難安𣣔爲楽天則偹足<lb/>
而難成徳仁居二人之間真率僅似陶而奉<lb/>
飬略如白至其放逹則並有之豈非賢哉<lb/>
<pb n="KR4d0090_SBCK_047-4a"/>
　　　題陳文惠公松江詩<lb/>
陳文惠有題松江詩落句云西風斜日鱸魚<lb/>
香言惟松江有鱸魚耳當用此鄉字而𢾗䖏<lb/>
見皆作香字魚未為羹胾雖嘉魚直腥耳安<lb/>
得香哉<lb/>
　　　䟦杜子師字説<lb/>
車之所以能載者以其有輿也人之所以従<lb/>
君子者以其有徳也従之衆矣此名輿字子<lb/>
師之説也耒以丙戌歲仲冬自黄之潁過盱<lb/>
<pb n="KR4d0090_SBCK_047-4b"/>
眙少留子師出子文始獲見焉于是蘇公之<lb/>
亾五年矣相與太息出涕而讀之至前二日<lb/>
書<lb/>
　　　䟦唐太宗画目<lb/>
唐太宗躬擐甲冑出入行陣親與群雄摶戦<lb/>
而勝之計其勇健虓武豈復翰墨間人也官<lb/>
法帖帝王部中有太宗書真行千餘字觀其<lb/>
用筆精工法度粹美雜之二王帖中不能辨<lb/>
也而其雄邁秀傑之氣則冠諸書者嗚呼盛<lb/>
<pb n="KR4d0090_SBCK_047-5a"/>
哉宜其偹文武之大美兼聖賢之能事除隋<lb/>
之亂比跡湯武致治之美庻幾成康雖𢾗十<lb/>
年慨然可想也此書画目是其真蹟前𢾗行<lb/>
亦自有法度可爱<lb/>
　　䟦龎安常傷寒論<lb/>
古之良醫皆不預為方何也病之来無窮而<lb/>
方不能盡使不工者惑其疑似而用之則其<lb/>
害大矣惟仲景傷寒論論病䖏方纎悉必具<lb/>
又為之増損進退之法以預告人嗟夫仁人<lb/>
<pb n="KR4d0090_SBCK_047-5b"/>
之用心且非通神造妙者不能為也龎安常<lb/>
又竊憂其有病證而無方者續著為論𢾗卷<lb/>
其用心為術非<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>古人何以及兹淮南人謂<lb/>
龎安常能與傷寒説話豈不信然哉予将去<lb/>
黄欒仲實以黄别駕後序求予書而仲實之<lb/>
父為醫得龎君之妙謂予言何如也<lb/>
　　題道孚墨竹<lb/>
文與可自言吾墨竹一派在彭門盖属眉山<lb/>
公也而子瞻自言吾為竹盡得與可之法獨<lb/>
<pb n="KR4d0090_SBCK_047-6a"/>
生意自然逺不逮也吾甥楊克老本不學画<lb/>
竹一旦頓觧便有作者風氣揮洒奮迅𥘉不<lb/>
經意森然已成惬可人意意其法有未具而<lb/>
生意超然矣<lb/>
　　　書贈賈生<lb/>
余嘗病世士少而學荒于遨嬉壮而立蠱于<lb/>
嗜𣣔老而成累于利禄所以徳業功名愧于<lb/>
古人者以此眺子莫言賈氏子醇静篤實少<lb/>
無他嗜惟喜學問予聞而悦之望其壮立老<lb/>
<pb n="KR4d0090_SBCK_047-6b"/>
成必有大過人也<lb/>
　　　記外祖李公詩卷後<lb/>
晏元献鎮亳外祖李公以著作佐郎實為譙<lb/>
令元献雖以故相守藩位㒵尊貴而與外祖<lb/>
友賦詩飲酒朝夕不舍忘其位之有尊卑也<lb/>
方是時太平積年内外無事公卿大臣皆一<lb/>
時文章豪傑之士優㳺燕息徃徃喜與詩人<lb/>
文士談笑述作觀其指物撫事皆慨然自託<lb/>
于不朽之意而至于今世之君子皆喜道之<lb/>
<pb n="KR4d0090_SBCK_047-7a"/>
可謂盛矣方是時外祖以文章有名而詩尤<lb/>
傳于人一時名臣多致恭碩交而嘗賦詩稱<lb/>
少日知己惟晏范故元献及文正徃来詩居<lb/>
多焉<lb/>
　　　書曽子固集後<lb/>
元豐二年夏曽公自四明守亳道楚余時自<lb/>
楚将赴河南夀安尉始獲以書拜公于行次<lb/>
公得余書甚喜也謂余曰我與子皆沂汴而<lb/>
西能従我行乎時余舟無挽兵為予求之甚<lb/>
<pb n="KR4d0090_SBCK_047-7b"/>
力公又曰我行駛非子能及也子至永城當<lb/>
䌫舟陸走一日至亳為旬日㑹也公遂行後<lb/>
余病六十日至永城病未愈不能騎因永城<lb/>
令寫書于公六年余罷夀安尉居洛而聞公<lb/>
卒為文一篇将祭公于河南而成都范祖禹<lb/>
夢得自言嘗為公舉亦欲為文以祭謂余有<lb/>
徃江南者約同祭之而是歲予家多事自洛<lb/>
来陳明年又走淮南未克祭也八年四月公<lb/>
弟翰林公自建昌赴京師余謁見于咸平知<lb/>
<pb n="KR4d0090_SBCK_047-8a"/>
公已葬南豐異時至南豐或客可寓以祭者<lb/>
當書于文一弔公之墓焉其意之所𣣔則具<lb/>
之文矣<lb/>
　　　書小山<lb/>
中峰承天石左峰天鼓石右峰天冠石雲幢<lb/>
雨盖後隊三石由山下升山左而上天鼓石<lb/>
上有石如人俛而白事曰仙報石承天石天<lb/>
冠石之間有一峯如人冠而拱若受左峰之<lb/>
報曰㳟受石余泛大江三千餘里江山之竒<lb/>
<pb n="KR4d0090_SBCK_047-8b"/>
偉峭㧞如匡廬九華者不可勝𢾗山水之觀<lb/>
無以加矣而曽此山之足云乎應之曰遇大<lb/>
于細者得其意而遺其形觀拳石而山之意<lb/>
具矣此山亦多哉客曰山無情之物也安得<lb/>
意耶應之曰情者之意有窮無情之意無盡<lb/>
王宫侯第壘石為山多矣經構禆𥙷盡人之<lb/>
巧然攬之無可翫去之無可思其于糞壌一<lb/>
間山水之態雖瓌竒偉䴡而従横曲直未必<lb/>
盡當于人意而見則爱之去則思之無情之<lb/>
<pb n="KR4d0090_SBCK_047-9a"/>
意也書小山<lb/>
　　　書韓退之傳後<lb/>
有問于張子者<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>賞罸荣辱以勢臨天下者<lb/>
莫不𣣔天下勸沮于其賞罸取舍于其荣辱<lb/>
而其勢常有所不行盖有益勸而人益羞愈<lb/>
沮而人愈慕若韓退之于唐殆若此矣退之<lb/>
所自負與世之所推者於徳莫如好直于藝<lb/>
莫如文章然以直取禍則逐山陽貶潮陽以<lb/>
文章招累則其文詞一世莫尚試于有司屡<lb/>
<pb n="KR4d0090_SBCK_047-9b"/>
試而屡黜平生所𫐠國家大事獨有平淮西<lb/>
碑耳然刋者未畢而摩者至矣是宜沮丧湮<lb/>
㓕與時俱亾冺然無所見于世矣然毎斥而<lb/>
名益彰每沮而事益顯抑者之力不勝譽者<lb/>
之舌雖退亦自謂動而得謗名亦隨之是誠<lb/>
何説也張子曰是何足怪昔者先王之賞罰<lb/>
荣辱所以天下奔走而従之者惟其取天下<lb/>
之所欲勸者而賞且荣之取天下之所欲沮<lb/>
者而罸且辱之故賞一人而人勉惟恐其不<lb/>
<pb n="KR4d0090_SBCK_047-10a"/>
若也罸一人而人懼惟恐其似之也且先王<lb/>
安能以己之所悪而力驅天下以従我哉直<lb/>
取天下之榮辱而制天下之向背耳彼唐之<lb/>
汙政其昏惑瞀亂無所取衷制好悪可否于<lb/>
一已之私智而濟之以敝欺之以姦何恠夫<lb/>
所沮者人慕所進者人耻歟且彼惟不可抑<lb/>
也是以愈抑而聲愈振子獨不見夫千仭之<lb/>
水决而注之川乎大木梗之大石捍之排以<lb/>
巨峡迫以高麓而後怒號哮吼聲振百里抑<lb/>
<pb n="KR4d0090_SBCK_047-10b"/>
之者愈大則其聲也愈暴故小遏之則小鳴<lb/>
大塞之則大震何則彼其勢惟不可止故也<lb/>
何恠夫身益困名益聞也<lb/>
　　　書家語後<lb/>
昔夫子弟子其高弟所聞微妙之言則已共<lb/>
記為論語矣門人之下者又雜記聖人之言<lb/>
或陳已所學于聖人者又著為家語孔氏之<lb/>
子孫論其家之所傳則為孔叢子然皆得聖<lb/>
人之緒餘可推以考孔子之意不可誣也而<lb/>
<pb n="KR4d0090_SBCK_047-11a"/>
家語叢子學者罕讀豈不痛哉<lb/>
　　　書司馬槱事<lb/>
司馬槱陕人太師文正之姪也制舉中第調<lb/>
関中一幕官待次里中一日晝寐恍惚間見<lb/>
一美婦人衣裳甚古入幌中執版歌曰家在<lb/>
錢塘江上住花落花開不𬋩年華度燕子又<lb/>
将春色去紗窓一陣黄昏雨歌闋而去槱因<lb/>
續成一曲斜揷犀梳雲半吐檀板清歌唱徹<lb/>
黄金縷望㫁雲行無去䖏夢囬明月生春浦<lb/>
<pb n="KR4d0090_SBCK_047-11b"/>
後易杭州幕官或云其官舍下乃蘇小墓而<lb/>
槱竟卒于官<lb/>
　　　書鄒陽傳後<lb/>
鄒陽傳稱梁孝王用公孫詭之説殺袁盎事<lb/>
覺孝王懼誅使陽入関内求觧陽見齊人王<lb/>
先生用其計説竇長君長君入言之及韓安<lb/>
國亦見長公主事果得不治此則陽與安國<lb/>
同救孝王殺盎事也及韓安國傳所稱見長<lb/>
公主事自以孝王僣天子㳺戲天子聞之心<lb/>
<pb n="KR4d0090_SBCK_047-12a"/>
不善太后乃怒梁使者弗見案責梁王安國<lb/>
為梁使見大長公主而泣長公主且以語太<lb/>
后事乃觧其後安國坐法乆之復用為梁内<lb/>
史乃有勝詭説王殺袁盎等事安國諌王王<lb/>
乃殺勝詭漢使還报梁事觧無安國見長公<lb/>
主事此則安國見長公主自以㳺戲事在前<lb/>
非勝詭事也明邹陽傳中所載誤記安國所<lb/>
觧前事為今事耳<lb/>
張右史文集卷第四十七<lb/>
<pb n="KR4d0090_SBCK_047-12b"/>
</p>
<p>
</p>
  </div>
</body>
</text>
</TEI>
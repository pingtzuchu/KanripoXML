<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_027-1a"/>
張右史文集卷第二十七<lb/>
　七言絶句<lb/>
　　　寄都下舊友二首<lb/>
一别長安西復東琵琶舊地已應空當時風<lb/>
景歸何䖏湏信人生是夢中<lb/>
城西古地昔同逰望月思家相對愁明月秋<lb/>
来應更好何人㸔月又悲秋<lb/>
　　　秋思<lb/>
故人陳迹生蛛網古殿苔深叠緑繒簷雨晚<lb/>
<pb n="KR4d0090_SBCK_027-1b"/>
秋鳴槁葉窓風深夜觸孤燈<lb/>
　　　魚蝦相望<lb/>
悲歡囬首両茫然㡬别龍門又半年應是舊<lb/>
時歌舞䖏和風開凍一層天<lb/>
　　　臘月殊有春意二首<lb/>
一夜長風無片雲曉来風動似𥘉春應知春<lb/>
近催桃李更有輕寒不着人<lb/>
拂檻垂楊雪後青誰家朱閣曉来晴拂簾動<lb/>
幕無人觧先把春愁寄有情<lb/>
<pb n="KR4d0090_SBCK_027-2a"/>
　　　送李十之陕府<lb/>
断<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>泛梗偶相依一别重逄又㡬時人世悲<lb/>
歡消遣盡為君流淚忽霑衣<lb/>
　　　送客愁<lb/>
𢾗星點點間微河城上三更樹影蹉霜落夜<lb/>
深風悄悄月明無限客愁多<lb/>
　　　夜坐<lb/>
半消爐火夜三更欲㓕青燈暗又明閉户無<lb/>
人瞑目坐此時一念悟浮生<lb/>
<pb n="KR4d0090_SBCK_027-2b"/>
　　　余向集賢殿試罷寓居京師嘗逰西<lb/>
　　　岡錢昌武郎中之第時同會者河東<lb/>
　　　栁子文與錢氏三子夏中余出京今<lb/>
　　　纔半年而昔日所逰者或東或西有<lb/>
　　　不知所之者古人所謂俯仰之間己<lb/>
　　　為陳跡者欤夫求昨日之我于今日<lb/>
　　　終其身而不得而况偶然相值聚而<lb/>
　　　旋散者欤追記春睡詩一首乃寓錢<lb/>
　　　第所為者<lb/>
<pb n="KR4d0090_SBCK_027-3a"/>
東風冷峭著衣寒雲影隂沉美睡天青杏園<lb/>
林花落盡晚風吹雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>鞦韆<lb/>
　　　上元都下二首<lb/>
淡薄晴雲放月華晚籹新暈臉邉霞管絃接<lb/>
上争酤酒巧笑車頭旋買花<lb/>
驕馬金鞭白面郎㕠鬟小女坐車箱輪殾轆<lb/>
轆歸何䖏留得紅籠絳臘香<lb/>
　　　<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>軻<lb/>
燕丹計盡問田生易水悲歌壮士行嗟爾有<lb/>
<pb n="KR4d0090_SBCK_027-3b"/>
心雖苦拙區區两死一無成<lb/>
　　　送聖民出城即事<lb/>
東風堤上送行人漸出城来漸少塵栁色已<lb/>
深花又落客来下馬獨傷春<lb/>
　　　西湖三首<lb/>
沙鷺汀鷗盡日閒水邊風起萬荷翻客来莫<lb/>
厭重楼望樹杪欄干直對山<lb/>
水上亭䑓凉氣多扣舷倚棹唱呉歌何人為<lb/>
放青蓮出剪却翻翻一萬荷<lb/>
<pb n="KR4d0090_SBCK_027-4a"/>
一曲清池桞㟁風長苗新稲短蒲茸功名由<lb/>
命何湏問幸有滄浪作釣翁<lb/>
　　　别錢筠甫三首<lb/>
<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>客無眠聼曉鐘五更蠟燭淚銷紅城西古<lb/>
寺来何䖏今日分携獨向東<lb/>
春燈欲盡曉雞啼殘月影中征馬嘶爲語相<lb/>
逄不消喜相逄終有道分離<lb/>
原頭緑盡桞𥘉芟落月滿川風滿山已過寺<lb/>
西三十里爲君囬首駐征衘<lb/>
<pb n="KR4d0090_SBCK_027-4b"/>
　　　　偶題<lb/>
屋角纎纎挂断虹清蝉一噪𧺫高桐天涯雲<lb/>
盡見殘日林下雨餘来好風<lb/>
　　　宿錢睦甫南齋<lb/>
瀟洒南軒與病宜　牀長簟碧紗幃三更月<lb/>
上夢𥘉覺竹影滿窓風入衣<lb/>
　　　夜<lb/>
斗柄䦨珊風瑟瑟銀河錯落露森森人殾静<lb/>
後幽䖝急月色好時清夜深<lb/>
<pb n="KR4d0090_SBCK_027-5a"/>
　　　田家二首<lb/>
門外清流繋野船白楊紅槿短籬邉旱蝗千<lb/>
里秋田净野秫䔥蕭八月天<lb/>
新揷茅簷紅槿籬秋深黄葉已飛飛灘頭水<lb/>
濶孤舟去渡口風寒白鷺啼<lb/>
　　　謁僧不值<lb/>
古寺人閒僧掩扉客来下馬觧塵衣㕠松帯<lb/>
月風蝉噪古閣鳴鐘夕鳥歸<lb/>
　　　中秋夜酌<lb/>
<pb n="KR4d0090_SBCK_027-5b"/>
一片秋天碧萬尋月華𥘉上水沉沉遣愁不<lb/>
用先愁醉更看清光到夜深<lb/>
　　　舟行六絶<lb/>
獵獵西風秋水清野花寒草傍流生沙邊水<lb/>
鶴待魚立石底暗蛩先夜鳴<lb/>
船尾𥘉囬轉野湾波平天净惜投竿飛飛小<lb/>
蝶秋花晚嘖嘖沙禽野水閒<lb/>
落景秋雲晚不開天寒古㟁野<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>囬𥘉驚波<lb/>
面微瀾𧺫已覺風前細雨来<lb/>
<pb n="KR4d0090_SBCK_027-6a"/>
渡頭風雨晚生寒簑笠漁翁坐釣<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>為問蓬<lb/>
中有魚否一㕠新鱖出籠鮮<lb/>
天寒野店断人行晚繋孤舟浪未平半夜西<lb/>
風驚客夢卧聼寒雨到天明<lb/>
渡頭烟雨欲昏天灣畔枯桑繋客<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>風打<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>
窓秋浪急一杯寒酒夜深眠<lb/>
　　　書潁州皇甫秘教書室<lb/>
閒来便是日侵堦窓下棋枰林下杯曉觧扁<lb/>
舟又南去百年還得㡬囬来<lb/>
<pb n="KR4d0090_SBCK_027-6b"/>
　　　𥘉離陳寄孫户曹兄弟<lb/>
三年流落寓于陳一命青衫淮水濵城北橋<lb/>
邉長送别扁舟今自作行人<lb/>
　　　望淮山硖石寺予幼年過此今十載<lb/>
　　　矣<lb/>
十年落泊竟何成人事紛紛㡬廢興今日扁<lb/>
舟淮上去青山似與客相迎<lb/>
　　　題壽陽楼二首<lb/>
渺渺長淮去不休行人獨上壽陽楼一闋長<lb/>
<pb n="KR4d0090_SBCK_027-7a"/>
歌不湏唱山川都是舊時愁<hi>闋事説于予友隴西于</hi>
長淮不断水悠悠楼下行人淮上楼誰謂滿<lb/>
前風景好古今供作别離愁<lb/>
　　　淮上曉望<lb/>
酒醒窓明月半川怯将病齒漱寒泉楼西别<lb/>
有清秋色一片淮山在曉烟<lb/>
　　　宿南山普濟院<lb/>
閃閃青燈照薄帷幽人不寐自吟詩僧来邀<lb/>
我更深坐待聼山風到樹枝<hi>宋景瞻和云可憐萬里南飛翼</hi>
<pb n="KR4d0090_SBCK_027-7b"/>
<hi>肯向霜林借一枝</hi>
　　　旱池<lb/>
藕梢菱蔓緑纔深日射㳺魚聚㟁隂呴沫已<lb/>
知為計盡渚鷗沙鷺亦何心<lb/>
　　　檢屍詠太湖上成絶句呈劉伯殾四<lb/>
　　　首<lb/>
湖北風来吹曉鐘湖邉漁客閉船<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>波光不<lb/>
動天光濶更在浮烟細雨中<lb/>
風蕩雲容不成雪栁偷春色放衝寒湖邉艇<lb/>
<pb n="KR4d0090_SBCK_027-8a"/>
子衝烟去天畔青山隔兩㸔<lb/>
野㟁北風歸客愁浮烟不動雨　圍成野<lb/>
色萦紆岸點破湖光三四鷗<lb/>
誰道原頭春未囬栁梢黄軟凍齊開争驚臘<lb/>
日峥嵘盡忽問田翁乞野梅<lb/>
　　　偃王城<lb/>
蔓草悲風知㡬秋黄桑晚葉野雲愁偃王城<lb/>
下樵蘇盡猶有耕人指舊丘<lb/>
　　　自上元後閒作五首<lb/>
<pb n="KR4d0090_SBCK_027-8b"/>
閶闔楼南粉署西舊時種桞長應齊如今冷<lb/>
落窮山縣卧聼春風百鳥啼<lb/>
東風吹雨夜侵堦楼角長烟曉未開何事舊<lb/>
時愁意緒一翻春至一翻来<lb/>
面冷春霜拂瓦乾曉風吹雨凍䦨杆栁梢黄<lb/>
弱梅苞破更放東君㡬日寒<lb/>
燈火人家夜不收三更明月過南楼風烟隨<lb/>
䖏自能樂何事客心還獨愁<lb/>
喧喧野縣自笙歌風卷高雲天似波誰謂楼<lb/>
<pb n="KR4d0090_SBCK_027-9a"/>
前明月好月明多䖏客愁多<lb/>
　　　寫情二首<lb/>
墙外誰家桃李開何由花下一徘徊先教飛<lb/>
絮傳愁去却遣㳺絲取蕋来<lb/>
人閒漏水報春歸日過簷牙夢未囬隔夜雨<lb/>
飄梅蕋盡入簾風<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>栁花来<lb/>
　　　題扇二首<lb/>
越衫羅薄迎新凉扇剪青綃秋水光花前一<lb/>
把羅敷手直到花殘衿䄂香<lb/>
<pb n="KR4d0090_SBCK_027-9b"/>
彎彎凉月帖淮天露濕蒲稍風墮蓮松盖草<lb/>
茵迎不至南山桂子老秋烟<lb/>
　　　淮隂<lb/>
蘆梢林葉雨䔥蕭獨卧孤舟聼椘謡生計飄<lb/>
然一搔首西風沙上趂歸潮<lb/>
　　　宿銅陵寺題壁<lb/>
僧房秋夜月明天下馬擁裘人悄然老僧何<lb/>
事亦晨𧺫清磬一殾驚客眠<lb/>
　　　将之天長題新亭壁二首<lb/>
<pb n="KR4d0090_SBCK_027-10a"/>
新亭登眺觧征鞍飛鳥悠揚雲意閒誰為塵<lb/>
埃無野興故乗風雨㸔秋山<lb/>
雲<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>山光到眼前滿川摇落早秋天客来繋<lb/>
馬成何事風雨寒窓一覺眠<lb/>
　　　過漣水<lb/>
城頭落日在旗竿城外長淮水浸天左海門<lb/>
前燈火盡艣殾謳軋夜深船<lb/>
　　　春宫<lb/>
團金𫀆䄂繍長靴寒食宸逰樂事奢風擺珠<lb/>
<pb n="KR4d0090_SBCK_027-10b"/>
簾紅幕潤滿宫春雨落梨花<lb/>
　　　效李商隐<lb/>
夜深傳警報更籌霜桂月華寒未收昨夜雨<lb/>
昏今日朗一畨風雨一畨愁<lb/>
　　　楚城曉望<lb/>
鼓角凌虚雉堞牢晚天如鑑絶秋毫山川摇<lb/>
落霜華重風日晴明雁字高<lb/>
　　　椘橋秋暮阻雨<lb/>
水滿城西釣艇横雲豪風弱晚冥冥天寒小<lb/>
<pb n="KR4d0090_SBCK_027-11a"/>
店人愁雨燈暗孤舟客卧聼<lb/>
　　　逺思<lb/>
裊裊霜風吹碧梧孤城殘角奏單于山川浩<lb/>
蕩愁十里楼角黄昏月一梳<lb/>
　　　春詞二首<lb/>
殘紅新緑間鞦韆寒食園林人意䦨一陣春<lb/>
寒花上𧺫画廊連夜雨珊珊<lb/>
靄靄芳園誰氏家朱門横鎻夕陽斜鳩鳴鵲<lb/>
噪閒庭舘盡日春風吹百花<lb/>
<pb n="KR4d0090_SBCK_027-11b"/>
　　　遣興<lb/>
百感摧傷強對春㸔花花畔獨沾巾祗應閉<lb/>
目林中坐湏學無言壁下人<lb/>
　　　潮水二首<lb/>
水滿春淮自在流落花吹盡浪悠悠搃将春<lb/>
雨為春泪未比思君一半愁<lb/>
近来消息愈堪猜飛鳥無情不肯廻惟有清<lb/>
淮慰人意春流日日自東来<lb/>
　　　夏日池上三首<lb/>
<pb n="KR4d0090_SBCK_027-12a"/>
新蝉上樹空遺蜕野雀哺雛争小䖝粉沾衣<lb/>
䄂竹枝雨香滿水亭荷葉風<lb/>
落日鳴蝉夏木荒芙蓉半落栁成行何人紈<lb/>
扇生新恨亭舘迎秋夜夜凉<lb/>
拒霜灼灼欲破紅夜来雨落荒蘭叢空亭無<lb/>
人日色午但聼桐葉驚秋風<lb/>
　　　秋日即事三首<lb/>
支離卧病不知秋暑退𥘉驚大火流蟋蟀知<lb/>
時鳴近壁銀河照夜直當楼<lb/>
<pb n="KR4d0090_SBCK_027-12b"/>
䔥條歲晚搔雙鬂流落天涯念舊逰唯有醉<lb/>
来心暫展無錢沽酒合長愁<lb/>
䔥蕭衰草傍墙生中有寒䖝白日鳴秋物荒<lb/>
凉禾稼熟悠悠驅馬水邊行<lb/>
　　　秋雨二首<lb/>
南山雲𧺫滿庭隂簾幕𥘉凉七月深桃子<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>
枝桐葉老連綿風雨作愁霖<lb/>
離披衰桞已無蝉黄葉閉門風雨天陶令無<lb/>
錢難得醉竹窓過午枕書眠<lb/>
<pb n="KR4d0090_SBCK_027-13a"/>
　　　秋夜寄逺<lb/>
秋晚䔥條風露清星河耿耿漏丁丁祗應新<lb/>
月頻相見長向玉楼東畔生<lb/>
　　　秋夜<lb/>
微雲淡月夜朦朧幽草䖝鳴樹影中不待南<lb/>
城吹鼓角桐殾長報五更風<lb/>
張右史文集卷第二十七<lb/>
<pb n="KR4d0090_SBCK_027-13b"/>
</p>
<p>
</p>
  </div>
</body>
</text>
</TEI>
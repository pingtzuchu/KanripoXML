<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_003-1a"/>
張右史文集卷第三<lb/>
　賦<lb/>
　　　哀伯牙賦<lb/>
伯牙鼓琴後世無知我哀伯牙似智而愚天<lb/>
地之間四方萬里知爾琴者一人而已鍾子<lb/>
既死其一又亾欲弹無聼泣涕浪浪己奏己<lb/>
聞欲語不可偪塞滿懐無所傾寫抑揚黄華<lb/>
巷歌里曲入邑娱邑入國悦國囬視伯牙面<lb/>
有矜色夫<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>至伎者必不和衆人之耳而媚<lb/>
<pb n="KR4d0090_SBCK_003-1b"/>
衆耳者又善工之深耻違衆者常孑孑其無<lb/>
與而冐耻者乃身安而獲利則亦安知夫至<lb/>
萟之非禍而庸工之非祉也嗟夫将為至巧<lb/>
者必無頋于終身之無與則至巧之于人乃<lb/>
不祥之上噐<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>不祥之噐終身而不知則伯<lb/>
牙者乃後世之深戒<lb/>
　　　石菖蒲賦<hi>有序</hi>
歲十月氷霜大寒吾庭之植物無不悴者爰<lb/>
有瓦缶貯水斗許間以小石有草鬰然俯窺<lb/>
<pb n="KR4d0090_SBCK_003-2a"/>
其根與石相結絡其生意暢遂顔色茂好若<lb/>
夏雨觧籜之竹春田時澤之苗問其名曰是<lb/>
為石菖蒲也考諸本草則所謂飬性上藥仙<lb/>
聖之己試者也囙賦之云<lb/>
歲寒風霜水落石潔大木百圍僵仆摧折有<lb/>
草于此寸根九莭曾是莫傷菶然茂悦若䖏<lb/>
廣深隐奥宻而不知户牖之外平地尺雪也<lb/>
将糜而餌之私其益于我躬則不幾于奪也<lb/>
曷若致之吾前儀之以自修兮庻乎比徳之<lb/>
<pb n="KR4d0090_SBCK_003-2b"/>
琚玦也<lb/>
　　　病暑賦<lb/>
皇昌運之元祀兮予出守乎清潁之區背國<lb/>
門而南騖兮弭揖乎太昊之墟方炎夏之隆<lb/>
赫兮閔時澤之不濡魃乗時而行虐兮盗威<lb/>
烈乎暘烏駕畢方而驂荧惑兮囘禄為其前<lb/>
驅燼所及于一燎兮何有瓦石與璠瑛豐隆<lb/>
致其㣲隂兮飛亷蕩覆而無餘野曈曈而揚<lb/>
塵兮何蕭艾之芬敷應龍矯首于下澤兮僅<lb/>
<pb n="KR4d0090_SBCK_003-3a"/>
自免于槁枯烏呀咮而忘飛兮獸逃穴而深<lb/>
居嗟人胡獨不能兮無乃欲息而𬒳驅昔蘄<lb/>
小之秋筠兮因氷卷而玉舒効功能于么麽<lb/>
兮曾何足以寕吾軀飽風而為蜩兮又欲泳<lb/>
水而為魚出寒泉于深井兮竭筋力于轆轤<lb/>
不計腹之所受兮尚問山藭趜麥之有無辭<lb/>
曰隂陽循環靡窮極兮時至而變有常則兮<lb/>
融液金鐵爍山石兮謹視其報在朔易兮玄<lb/>
隂大冬氷雪積兮無畏其機偹其極兮𥙷完<lb/>
<pb n="KR4d0090_SBCK_003-3b"/>
裘褐戒紡績兮保我歲寒以終吉兮<lb/>
　　　喜晴賦<lb/>
積雨𥘉止萬境聲乾星漢昭囬夜客高寒晨<lb/>
𧺫載欣朝暉在門𧺫徃従之清明肅然蚓安<lb/>
其穴蝸不遺涎還開通于滯<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>失沮洳之墊<lb/>
昏列缺弭鞭豐隆偃麾義和緩轡而安行背<lb/>
扶桑而經天　大田之多荒乃愀然而興<lb/>
哀聊雷霆之一嬉遽下土而罹災詔龍蟠使<lb/>
伏燔息憤怒之喧隤曰余悔禍于斯人劳苦<lb/>
<pb n="KR4d0090_SBCK_003-4a"/>
雨師以一桮惠我農師豈不休哉<lb/>
　　　南山賦<hi>寄嘉甫</hi>
南山巖巖兮其下有人佩玉而握珠刻意魯<lb/>
叟之古經不習世儒之臆書我頃見之于宛<lb/>
丘貌秀晳而眉踈别去忽兮幾時面蒼瘠而<lb/>
垂鬚爱徳噐之老成資巧篆于璠璵問所與<lb/>
之為誰亦黄槁之仙癯禁八馬之超騖同芻<lb/>
豆于群駑時慷慨而長鳴耻賤工之附輿我<lb/>
行世之多艱三年困兮江湖幸天㤙之放還<lb/>
<pb n="KR4d0090_SBCK_003-4b"/>
過都梁兮躊躇奉两月之周旋越長淮之馳<lb/>
驅屡飲我于山間出翩躚之两姝舟師告余<lb/>
以當行具篙檝于斯湏歲方暮而寒驕犯氷<lb/>
雪于野墟雲漫漫兮垂天風栗栗兮切膚稺<lb/>
麰翳于宿莾妍栁秀于群枯泛羽觴之清冷<lb/>
聊覧物以為娱思佳人兮天末望莫見兮愁<lb/>
予<lb/>
　　　秋風賦<lb/>
張子夕坐于堂之南軒有風颯然来自西方<lb/>
<pb n="KR4d0090_SBCK_003-5a"/>
感乎人心異于尋常𥘉披偃乎草木亦従動<lb/>
乎軒窓張子曰是風也所以成歲而佐陽者<lb/>
乎時也朱火就謝七月始凉既導迎于肅殺<lb/>
又介紹于雪霜其中人也萬竅洒然汗澤爲<lb/>
乾纎絺魯縞不勝其单其加物也未敗其形<lb/>
先傷其情未隕其生先奪其英使之嗒然委<lb/>
者見于顔色黎然槁者動于聲鳴吾嘗中夜<lb/>
而聼之淅瀝颼飀群動百䖝怨泣悲吟感人<lb/>
忡忡者秋之聲旦𧺫而望之清明高潔者秋<lb/>
<pb n="KR4d0090_SBCK_003-5b"/>
之容于是庻草効實九榖献功既獮于野又<lb/>
嘗于宫感天時之不留念歲律之将窮張子<lb/>
曰吾何為乎戒裘褐以偹嚴冬而已<lb/>
　　　南征賦<hi>贈張嘉甫</hi>
予文窮而莫諱兮頋四方其何適母寕征于<lb/>
江右兮毛上膏其可食抱朝暮之勝氣兮西<lb/>
山吾以為宅風予帆于晝日兮余朝發于赤<lb/>
壁摽玉壘之下流兮逝<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>飛于一息迅沮漳<lb/>
而横入兮匯揚瀾于左蠡嬣吾目　無恨兮<lb/>
<pb n="KR4d0090_SBCK_003-6a"/>
濤猛獸以噬獰霽光風于木末兮俟餘波猶<lb/>
未肯平迷失道而問津兮　御于朱明<lb/>
就漁父而陳詞兮余非湘纍之獨醒文告予<lb/>
以不治兮南樵舍而自成破隴𤱔而溢流兮<lb/>
石險狠而當道豈舟人之肅洽兮艇觸撥而<lb/>
欲倒繋余車于桑本兮予猶可以徒行夷予<lb/>
竈使不得炊兮余猶可以乞鄰四厚玉之瀰<lb/>
漫兮予騷騷無以為家雖斯人之可懐兮鳥<lb/>
猶長鳴以嘆嗟黄蒲田之所横植兮歲有秋<lb/>
<pb n="KR4d0090_SBCK_003-6b"/>
而登塲既狼戾而竭隣兮己獨賦乎廩倉饌<lb/>
上方之玉盤兮上曰飽斯人之徳歲協洽而<lb/>
蘄兮味柔嘉余得未食染予恉于鼎兮豈不<lb/>
同此臭味使持節于十郡兮民　得此父母<lb/>
頋余懐之倉卒兮謂一寒之何故雖觧衣推<lb/>
食兮曰此小惠汝弗徳我我九世之良醫兮<lb/>
藥神膏而可以破汝腸賦九言而九頓首兮<lb/>
度百世而足用閲一世之風波兮曰餘皇吾<lb/>
以為歸宿<lb/>
<pb n="KR4d0090_SBCK_003-7a"/>
　　　碧雲賦<lb/>
蹇臨髙而延瞩悵天邉之碧雲緬不知余何<lb/>
思情坌至兮<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛懐幽蘭之令姿方揚靈乎<lb/>
上春頋来者之非其人使暴露乎埃塵我有<lb/>
㫖酒與子殷勤終濶莫致實劳我神白日西<lb/>
馳去故就新發采舒光念當及晨<lb/>
　　　三酌賦<lb/>
出公門而偃私酌㫖酒于良辰緬再酌而三<lb/>
釂恍如對乎佳賔畏局促之傷懐聊流暢乎<lb/>
<pb n="KR4d0090_SBCK_003-7b"/>
心神懲荒湎乎無算悠然合乎禮文蕩志文<lb/>
史晤言詩書世醉不足我醒有餘頋妙物表<lb/>
韜精道樞冥㑹獨應誰知我娱<lb/>
　　　人日飲酒賦<lb/>
歲後七日其名為人爱此嘉名酌酒懽欣豈<lb/>
木竹之始和生庻彚而施仁又曰人者三才<lb/>
之中将中和之肇布易嚴殺之餘冬也乃命<lb/>
婦子班坐行觴酌己相祝壽考無彊有否必<lb/>
㤗無窮不通請觀庭下之枯折霜霰消而敷<lb/>
<pb n="KR4d0090_SBCK_003-8a"/>
荣羽䖝感陽而群嬉况乎雲間之飛鴻于是<lb/>
三酌既醉喜有所得安局促而不嘆悟倚伏<lb/>
之無極<lb/>
　　　吴故城賦<lb/>
亂吾舟兮大江夕余濟兮樊口登武昌之故<lb/>
墟弔西門之衰栁出東郊而南眺訪遺城之<lb/>
培塿嗟頽墙之迤靡業已半乎耕耨雜谿澗<lb/>
而沮洳稲冉冉而将秀曰是呉王之故宫兮<lb/>
昔孫仲謀之所有當弊漢之委地群兇聚而<lb/>
<pb n="KR4d0090_SBCK_003-8b"/>
啄割偉紫髯之永圗獨穴據乎江右豈無意<lb/>
于雍洛易虚夸為善守觀其作都于武昌夫<lb/>
何險陋而即安是為大江之上流兮于偹敵<lb/>
焉不繁頋諸将之凡才豈袁曹之敢班欲身<lb/>
當中原之一面兮事便時利一葦濟乎濤瀾<lb/>
當是之時两觀萬雉縹闕應門内擁燕趙之<lb/>
客外屯貔貅之軍笙磬鐘鼓之喧闐旗斾車<lb/>
馬之<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛固已包蒙川澤震耀山原安知夫<lb/>
千載之後陵谷易位夫何遺珠與棄玉頋此<lb/>
<pb n="KR4d0090_SBCK_003-9a"/>
遺墟之将圮于是與客休于祠宫披樵蘇之<lb/>
㣲路嗟牛羊之入室固牲酒之不具與客愀<lb/>
然三嘆而去<lb/>
　余近讀曹植諸小賦雖不能縝宻工緻悦<lb/>
　可人意而文氣踈俊風致高逺有漢賦餘<lb/>
　韻是可矜尚也因擬之云<lb/>
張右史文集卷第三<lb/>
<pb n="KR4d0090_SBCK_003-9b"/>
</p>
<p>
</p>
  </div>
</body>
</text>
</TEI>
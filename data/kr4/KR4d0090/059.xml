<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_059-1a"/>
張右史文集卷苐五十九<lb/>
　墓誌<lb/>
　　　龎安常墓誌<lb/>
余嘗以謂醫之在天下其資生民之用盖與<lb/>
榖帛等窃怪世之工其道者何少也自三代<lb/>
以来至今以醫名世者多矣其爲論說方術<lb/>
大偹矣又嘗怪夫世之醫者皆忽而不學大<lb/>
抵従里閭俗師其治病苟不殺人衆己指爲<lb/>
良醫矣使孝子慈孫不能無恨于疾苦之際<lb/>
<pb n="KR4d0090_SBCK_059-1b"/>
者以此也可不悲哉余少多病世之醫徃徃<lb/>
與之㳺率按前人成説而用之未有心得而<lb/>
能原其所以説者也盖醫之為道推本天地<lb/>
隂陽經紀寒暑日星考騐國土山川而人身<lb/>
外則骨莭脉絡腧穴内則臟腑焦鬲井谷其<lb/>
出入㑹通之變甚多且微非夫致至精之察<lb/>
不惑之知不足以盡之而世醫不以術昜衣<lb/>
食者鮮矣何暇及此哉宜工之者寡而古學<lb/>
之廢也意必有聪明㣲妙之君子憫兹學之<lb/>
<pb n="KR4d0090_SBCK_059-2a"/>
不振悼生人之疾癘獨治其道修其術而莫<lb/>
或知之者焉紹聖丁丑予得罪謫官齊安而<lb/>
得蘄水龎君焉其于醫殆所謂聪明㣲妙者<lb/>
也君諱安時字安常蘄州蘄水人其在孕時<lb/>
頗有異及有児讀書俊警絶人一經目輙終<lb/>
身不忘郷黨竒之其父諱之慶號髙醫年老<lb/>
且病君問醫于父父授以脉訣君曰是不足<lb/>
為也獨取黄帝扁鵲之脉書治之未乆己能<lb/>
通其説時出新意辨詰不可屈父大驚君時<lb/>
<pb n="KR4d0090_SBCK_059-2b"/>
未冠也己而病聾君曰天使我隐于醫欤乃<lb/>
益讀靈樞太素甲乙諸秘書凡經傳百家之<lb/>
涉其道者靡不貫通時時為人治病有竒功<lb/>
率十愈八九而君性愷悌明豁好施而亷于<lb/>
是有輿疾自千里踵門求治者君為闢第舍<lb/>
居之親視饘粥薬物既愈而後遣之如是常<lb/>
𢾗十百人不絶也其不可為者必實告之亦<lb/>
不復為治活人無𢾗病家持金帛来謝不盡<lb/>
取也戊寅之春余見君于蘄水山中深衣幅<lb/>
<pb n="KR4d0090_SBCK_059-3a"/>
巾延客坐堂上視其貌偉然聼其議博而不<lb/>
繁妙而昜曉告余曰世所謂醫書余皆見之<lb/>
惟扁鵲之言深矣盖所謂難經者也扁鵲寓<lb/>
術于其書而言之不詳意者使後人自求之<lb/>
欤余之術盖出于此以之視淺深决死生若<lb/>
合符節且察脉之要莫急于人迎寸口是二<lb/>
脉隂陽相應如両引繩隂陽均則繩之大小<lb/>
等凡平人之脉人迎大于春夏寸口大于秋<lb/>
冬何謂人迎喉旁取之内經所謂别于陽者<lb/>
<pb n="KR4d0090_SBCK_059-3b"/>
也越人不盡取諸穴之脉但取手大隂之行<lb/>
度魚際後一寸九分以配隂陽之𢾗而得関<lb/>
格之脉然不先求喉手引繩之義則脉尺寸<lb/>
隂陽関格之所𧺫寸四倍于尺則上魚際而<lb/>
爲溢故言溢者寸倍尺極矣溢之脉一名外<lb/>
関一名内格一名隂乗之脉曰外関者自関<lb/>
以上外脉也隂拒陽而出故曰外格隂生于<lb/>
寸動于尺今自関以上溢于魚際而関以後<lb/>
伏行是爲隂壮乗陽而陽竭陽竭則死脉有<lb/>
<pb n="KR4d0090_SBCK_059-4a"/>
是者死矣此所謂寸四倍于人迎爲関隂之<lb/>
脉者也関以後脉當取一寸而沉過者謂尺<lb/>
中倍于寸口至三倍則八寸而爲覆故言覆<lb/>
者尺倍寸極矣覆之脉一名曰内関一名曰<lb/>
外格一名曰陽乗之脉曰内関者自関以下<lb/>
内脉也外格者陽拒隂而内入也陽生尺動<lb/>
于寸今自関以下覆入赤澤而関以前脉伏<lb/>
行則爲陽亢乗隂而隂竭隂竭亦死脉有是<lb/>
者死矣此所謂人迎四倍于寸口爲格陽之<lb/>
<pb n="KR4d0090_SBCK_059-4b"/>
脉也經曰人迎與寸口皆盛過四倍則為関<lb/>
格関格之脉嬴不能極天地之精氣而死所<lb/>
謂関格者覆溢是也雖然獨覆獨溢則𥙷㵼<lb/>
以生之尺部一盛㵼足少陽𥙷足厥隂二盛<lb/>
㵼足太隂𥙷足少隂三盛㵼足陽明𥙷足太<lb/>
隂皆二瀉而一𥙷之四盛則三陽極導之以<lb/>
針當盡取少陽太隂陽明之穴脉静者取三<lb/>
陽于足脉𢾗者取于手㵼陽二當𥙷于隂一<lb/>
至寸而反之脉有九候者寓浮中沉于寸関<lb/>
<pb n="KR4d0090_SBCK_059-5a"/>
尺也且越人不取十二經諸穴直以二經配<lb/>
合于手太隂行度自尺至寸一寸九分之位<lb/>
復分三部部中有浮中沉以配天地人也又<lb/>
曰中風木傷寒金<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>水熱火温病𧺫于<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
                    <graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
則土病土病而諸臟受害其本生于金木水<lb/>
火四臟之變也陽浮隂濡爲風温陽𢾗隂實<lb/>
爲温毒陽濡隂急爲<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>温隂陽俱盛爲温瘧<lb/>
其治之也風温取足厥隂木手少隂火温毒<lb/>
專取少陽火傷寒取手　隂金手少隂火温<lb/>
<pb n="KR4d0090_SBCK_059-5b"/>
<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>取足少隂水郷人皆謂我能與傷寒語我<lb/>
察傷寒與四温之變辨其疑似而不可亂也<lb/>
故定隂陽于喉手配覆溢于尺寸寓九候于<lb/>
浮沉分四温于傷寒此皆扁鵲略開其端而<lb/>
余參以内經諸書考䆒而得其說審而用之<lb/>
順而治之病不得逃焉君爲予言者尚多獨<lb/>
著其大者又曰予𣣔以其術告後世故著難<lb/>
經觧𢾗萬言觀草木之性與五臟之宜秩其<lb/>
職位官其寒熱班其竒偶以療百疾著主對<lb/>
<pb n="KR4d0090_SBCK_059-6a"/>
集一卷古今異宜方術脱遺偹傷寒之變𥙷<lb/>
仲景傷寒論藥有後出古所未知今不能辨<lb/>
嘗試有功不可遺也作本草𥙷遺一卷吁其<lb/>
偹矣余問以華佗之事君曰術若是非人所<lb/>
能為也其史之妄乎耒嘗病風痺𢾗年餘苦<lb/>
未盡瘳君切脉曰臟病傳所勝君之疾肝傳<lb/>
于脾脾氣𣣔運而肝制之也去木邪行土<lb/>
氣而後愈因授余以方少焉疾有間又曰一<lb/>
方不可瘳當増損之以應疾時時致方與薬<lb/>
<pb n="KR4d0090_SBCK_059-6b"/>
之難得者察君于予盡心焉見君之歲是冬<lb/>
而有痼疾作明年春而劇門人請自視脉君<lb/>
笑曰予察之審矣且出入息亦脉也余胃氣<lb/>
己絶死矣因盡屏藥餌忽為韻語𢾗句授其<lb/>
壻魏淵盖超然達者語也後𢾗日與客坐語<lb/>
而卒年五十八時二月𥘉六也君性喜讀書<lb/>
聞人有異書購之若飢渇書工日夜傳録君<lb/>
寒暑疾病未嘗置卷其藏書至萬餘卷然皆<lb/>
以考醫方之事晚好佛學盖有得焉以是年<lb/>
<pb n="KR4d0090_SBCK_059-7a"/>
閏九月二十七日葬于蘄水龍門郷佛圗村<lb/>
君曽祖諱慥祖諱震及父皆不仕娶陳氏生<lb/>
二男子曰瓘曰琪皆篤孝修餙二孫曰仲容<lb/>
叔達三女己嫁魏淵郭廸陳翔其壻也各舉<lb/>
進士君臨終以書遺余若託以銘其墓者嗟<lb/>
夫余名㣲位卑又方得罪于時何足以為君<lb/>
重然君嘗有徳于余且其孫必以見嘱不得<lb/>
辭也既銘其藏又著所嘗治而愈人所傳道<lb/>
者更刻于碑隂且以為法銘曰<lb/>
<pb n="KR4d0090_SBCK_059-7b"/>
生民之病尭舜是醫惟周與孔世之良師遘<lb/>
癘于身和扁善治惟民與身同一矩規猗欤<lb/>
庖君有見于兹獨顯以方用不大施孰疾于<lb/>
衷孰毒于肢有来求余徑取無遺飲酒著書<lb/>
終身遨嬉𣣔知其仁弔者垂涕即化而安不<lb/>
爽厥知有考其書銘以昭之<lb/>
　　　歐陽伯和墓誌<lb/>
君歐陽氏諱發字伯和廬陵人太子少師文<lb/>
忠公諱修之長子也為人純實不欺内外如<lb/>
<pb n="KR4d0090_SBCK_059-8a"/>
一淡薄無嗜好而篤志好禮刻苦于學安定<lb/>
胡瑗掌太學號大儒以法度撿束士其徒少<lb/>
能定之是時文忠公己貴君年十有五師事<lb/>
瑗恂恂惟謹又盡能傳授古楽鐘律之説既<lb/>
長益學問不治科舉文詞獨探古始立論議<lb/>
自書契以来至合君臣世系制度文物旁至<lb/>
天文地理無所不學其學不務為抄掠應目<lb/>
前必刮剖根本見終始論次使族分部列考<lb/>
之必得得之必可用也嗚呼其志亦大矣然<lb/>
<pb n="KR4d0090_SBCK_059-8b"/>
其與人不苟合論事是是非非遇權貴不少<lb/>
屈下要必申其意用是亦不肯輕試其所有<lb/>
而人亦罕能知君者而君之死也今眉山蘇<lb/>
公子瞻哭之以為君得文忠之學漢伯喈晉<lb/>
茂先之徒也𥘉以文忠公㤙𥙷将作監主簿<lb/>
三遷為大理寺丞賜進士出身勾當箔塲遷<lb/>
光禄寺丞賜五品服勾當京西排岸司又遷<lb/>
殿中丞官制改為奉議郎監粳米中第七界<lb/>
俄權少府監丞遷承議郎某年月日卒享年<lb/>
<pb n="KR4d0090_SBCK_059-9a"/>
四十有六積勲至輕車都尉君為殿中丞時<lb/>
曺太后崩詔定皇曽孫服制禮官陳公㐮疑<lb/>
未决方赴臨召君問其制君従容為言事在<lb/>
杜佑通典甚詳㐮即奏用之是時方下司天<lb/>
監討論古占書是説同異折中為天文書乆<lb/>
未就而㐮方縂監事即荐君刋修君為推考<lb/>
是非取舍比次書成詔藏太史局㐮因奏言<lb/>
舊渾儀壞不可用而後所造新儀考之又不<lb/>
合願付君詳定䛇従之本朝自至道中用韓<lb/>
<pb n="KR4d0090_SBCK_059-9b"/>
顯符渾儀其後司天官周琮于淵加黄道熈<lb/>
寕中舊噐壊䛇沈公括更造括以其意増損<lb/>
之噐成𢾗年未能定與浮漏景表不應君較<lb/>
三家考古注又自因事立制先為定儀奏之<lb/>
神宗召君問曰浮漏以玉筒下水者當堅乆<lb/>
也君對曰玉不如銅沈括常用玉今下水比<lb/>
𥘉加速矣上以為然遂以君法鑄新儀漏表<lb/>
集其説號法要其後有附括議者訟于朝詔<lb/>
再定卒行君説訟者亦服焉君治官無大小<lb/>
<pb n="KR4d0090_SBCK_059-10a"/>
不苟簡所創立後人不能更其著書有古今<lb/>
系譜圖國朝二府年表年號録其未成者尚<lb/>
𢾗十篇夫人吴氏故丞相正憲公充之女封<lb/>
壽安縣君男一人曰憲滑州韋城縣主簿女<lb/>
七人其四人皆早卒一嫁權武安軍莭度判<lb/>
官蘇京次嫁承務郎王景文亦卒次尚幼孫<lb/>
一人延世曽祖諱某贈金紫光禄大夫太師<lb/>
中書令兼尚書令曽祖妣李氏封吳國太夫<lb/>
人祖諱某贈金紫光禄大夫太師中書令兼<lb/>
<pb n="KR4d0090_SBCK_059-10b"/>
尚書令追封鄭國公祖妣鄭氏封韓國太夫<lb/>
人𥘉文忠公以觀文殿學士太子少師致仕<lb/>
累贈太師追封兖國公妣薛氏累封安康郡<lb/>
太夫人元祐四年十一月甲子葬君鄭州新<lb/>
鄭縣旌賢郷劉村文忠公之兆而憲来求銘<lb/>
銘曰<lb/>
嗚呼伯和父學不欺其志而不以爲利非不<lb/>
售之畏而不知之愧豈與世爲懟其将有所<lb/>
耻云誰之似惟文忠之子<lb/>
<pb n="KR4d0090_SBCK_059-11a"/>
　　　商屯田墓誌<lb/>
公諱瑶字　淄川人曽祖重進祖文俊皆<lb/>
不仕父餘政贈大理寺丞君登景祐元年進<lb/>
士苐為莱蕪單父縣尉臨沂縣令知下邳縣<lb/>
簽書平定軍判官事以尚書屯田員外郎知<lb/>
㐮邑縣卒年五十至和二年正月二十七日<lb/>
也階至承事郎勲為騎都尉君少博學為文<lb/>
詞豪健貌魁傑嚴整不可犯而平居楽昜長<lb/>
者也单父多盗君以䇿鉤獵梟絞且盡盗怨<lb/>
<pb n="KR4d0090_SBCK_059-11b"/>
毒入骨罷官還郷次大澤中夕有叟宻来語<lb/>
曰林中有悪少年十𢾗<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>利兵而伏期今日<lb/>
必殺单父尉是君非耶君従者懼欲亾去公<lb/>
執弓矢徐出有大木去百步許望之中有空<lb/>
焉公謂其人曰我為若射彼空者再發皆中<lb/>
之林中悪少年大懼争先遁其治下邳决訟<lb/>
多辨諭勸説之不盡臨以法民始闘怒中忽<lb/>
喜悟相與請平者常十七八老猾吏旁瞪視<lb/>
不得刺手父老戒子弟曰若忍犯此令乎韓<lb/>
<pb n="KR4d0090_SBCK_059-12a"/>
當公守青州聞其治状教委公决難事始君<lb/>
為包孝肅公知韓忠献公噐公見必訪以世<lb/>
務而公無所苟合貴人終不肯出氣力引挈<lb/>
之其骨中不少槩見而死矣先妻劉夫人繼<lb/>
室王夫人封夀昌縣君三男子皆己卒一孫<lb/>
求之舉進士女二人曽孫一人尚幼公之従<lb/>
子太學博士倚以元祐八年十月日将葬公<lb/>
淄川萬年之原以二夫人祔而博士又以公<lb/>
之爵里行事告于著作郎張耒曰子史官也<lb/>
<pb n="KR4d0090_SBCK_059-12b"/>
凡世有善而無傳則有子有罪耒不敢辭乃<lb/>
為詩使刻石墓中曰<lb/>
天下平治士無功名才否一區之死無聲或<lb/>
宏其聲而中乃枵窽實靡計孰昧孰昭有淄<lb/>
啇使甚畜不施時棄其苴則己光輝彼不人<lb/>
逄位下固宜嗇不使年造物則奚<lb/>
　　　劉承制墓誌<lb/>
君劉氏諱充字安道開封人娶宗室女𥙷右<lb/>
班殿直四遷為内殿崇班騎都尉致仕今上<lb/>
<pb n="KR4d0090_SBCK_059-13a"/>
即位以㤙遷内殿承制年五十元祐二年二<lb/>
月某日以疾卒嘗監許田太康二縣酒税用<lb/>
舉者監真州舡塲待制李肅之守慶州辟公<lb/>
隨行又勾當安肅軍榷塲用舉為覇州船魚<lb/>
廵檢徐州兵馬都監其在覇州卒有謀叛者<lb/>
發有日一州無知者君獨以察得宻白守騐<lb/>
實斬之㣲君幾擾間罷官居京師官府有煩<lb/>
使時時猶奏遣君至輙辨用此能自逺于名<lb/>
卿大官故其居官多薦之者其為人勤敏當<lb/>
<pb n="KR4d0090_SBCK_059-13b"/>
官不避事頗知書矜持自喜有足賢者也曽<lb/>
祖某官贈某官祖某官贈某官考某官贈某<lb/>
官夫人鄧州觀察使従贄女二子俟左班殿<lb/>
直傑舉進士葬開封府某縣某郷之原實某<lb/>
年月日銘曰<lb/>
仕則有稱既<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而休不瑕孔修以息兹丘<lb/>
　　　吳大夫墓誌<lb/>
公吴氏諱　字徳仁龍圗閣學士贈太尉<lb/>
諱遵路之子也太尉為時名臣公少以父任<lb/>
<pb n="KR4d0090_SBCK_059-14a"/>
𥙷太廟齋郎年四十六以虞部員外郎知彬<lb/>
州官罷歸京師即上書請致仕方是時上自<lb/>
執政大臣下至搢紳士大夫凡知公者相與<lb/>
出力挽留之不聼盖始聞而驚己而皆歎伏<lb/>
以為不可及相率賦詩飲餞于都門公既謝<lb/>
仕歸蘄春有薄田僅給伏臘公臨溪築室種<lb/>
花醸酒家事付子弟一不問賔客有至者不<lb/>
問賢愚貴賤與之飲酒必盡醉公或醉卧花<lb/>
間客去亦不問也客有臧否人物公不酬一<lb/>
<pb n="KR4d0090_SBCK_059-14b"/>
語促左右行酒客不得卒語人皆爱其楽昜<lb/>
而敬其高凡見公者皆欣然忘其鄙吝焉嘗<lb/>
有貴客過公而飲公酒酣而歌以楽噐扣其<lb/>
頭為莭客亦不以為忤其放誕乃如是平生<lb/>
視財物如糞土未嘗與人較多寡太尉薨時<lb/>
其妹壻輙以家錢𢾗百千貸人其人不能償<lb/>
公哀之曰是人有母聞之将重其憂乃召其<lb/>
人諭之焚其劵嘗有客為公治田事二十年<lb/>
謝去見公𣣔計之公取前後文書示之乃未<lb/>
<pb n="KR4d0090_SBCK_059-15a"/>
嘗發封盗夜入其家公覺之不問公且取具<lb/>
𬒳公謂盗曰室中惟所𣣔大寒幸舍吾𬒳凡<lb/>
見公外者徒知其真率曠逹至䆒觀古今治<lb/>
亂成敗人物之賢否臧否其中了然甚察也<lb/>
其積官自太廟齋郎至朝奉大夫勲至䕶軍<lb/>
賜至三品服歴官自監西京竹木務簽書淮<lb/>
南判官廳公事監真州榷貨務通判池州黄<lb/>
州乃知彬州其治官主于忠信仁厚故所不<lb/>
有稱哲宗朝有荐公者詔落致仕赴闕而公<lb/>
<pb n="KR4d0090_SBCK_059-15b"/>
堅卧不𧺫卒年八十四崇寕三年四月十一<lb/>
日也𥘉公感疾即閉閤謝薬物至属纊不亂<lb/>
或言公少遇異人服其薬故夀而康寕亦其<lb/>
潜徳美行不䆒其位故下享其報如此公娶<lb/>
張氏繼李氏封徳清縣君三男子曰禧早卒<lb/>
曰升曰奕皆舉進士四女徐暨張之儀徐閭<lb/>
胥彦博其壻也是歲七月某日葬公蘄春縣<lb/>
永福郷新安里芙蓉山以李夫人祔焉曾祖<lb/>
諱文大理司直祖諱叔尚書職方員外郎秘<lb/>
<pb n="KR4d0090_SBCK_059-16a"/>
閣校理贈尚書右丞升匍匐乞銘于譙郡張<lb/>
耒耒熟公之名迹且爱慕之無窮則銘之也<lb/>
实宜銘曰<lb/>
吴公出延陵以國為氏而始居京師者自司<lb/>
直君老于蘄今其子孫遂家蘄春嗚呼徳仁<lb/>
梦幻斯世蘧序其身寓百年于一醉兮不以<lb/>
萬物昜吾之真人何足以知之抱所有以㓕<lb/>
冺殆古所謂得道逍遥御風騎氣之人欤<lb/>
張右史文集卷第五十九<lb/>
<pb n="KR4d0090_SBCK_059-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_048-1a"/>
張右史文集卷第四十八<lb/>
　題䟦<lb/>
　　　書道士齊希荘事<lb/>
道士齊希荘頗學飬生喜㳺名山至王屋山<lb/>
楽之不忍去搆草堂居燕真人巖前王屋多<lb/>
栗黄葉菁及諸果𬞞可食者以時採收給食<lb/>
居三年自若也一日有猴入其室希荘𥘉不<lb/>
甚恠逐之不去視希荘坐𧺫百為従旁效之<lb/>
希荘大恠念𥘉居山時客有教希荘逐猴法<lb/>
<pb n="KR4d0090_SBCK_048-1b"/>
取猴矢懸而擊之試用猴為去希荘獨喜居<lb/>
𢾗日有大猴如五六歲児異甚垂毛至地熟<lb/>
視希荘效其動作如前猴者希荘懼莫知所<lb/>
為不敢復逐乆之猴復去希荘意欲出山未<lb/>
决一日有人呼希荘出視有人若両髻童子<lb/>
黄单衣緑帯目有光㒵不甚類人問麻籠山<lb/>
安自徃希荘指告之童子疾去如飛直度嶺<lb/>
<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>望視不及自是希荘夜聞舍傍百物有聲<lb/>
一夕大雪晨出視門外人迹無𢾗希荘發悸<lb/>
<pb n="KR4d0090_SBCK_048-2a"/>
不能復居走山下得瘖疾𢾗歲方愈濮陽杜<lb/>
毅言嘗主簿王屋縣有登王屋天壇峯得方<lb/>
玉如鏡者毅讀道家書載黄帝嘗以八方玉<lb/>
鏡懸壇八方祀上帝云余嘗以此事語洛人<lb/>
楊國寳應之應之云其故人有居嵩高者言<lb/>
凡天下名山有神主之非有道者不得居若<lb/>
頑然無聞徒中夜咽唾山鬼笑汝齊希荘庸<lb/>
道士僅聞飬生小術其不容于王屋之猴何<lb/>
足恠哉<lb/>
<pb n="KR4d0090_SBCK_048-2b"/>
　　　薬戒<lb/>
張子病痞積于中者伏而不能下自外至者<lb/>
捍而不得納従醫而問之曰非下之不可歸<lb/>
而飲其薬既飲而暴下不終日而向之伏者<lb/>
散而無餘向之捍者柔而不支焦膈導逹呼<lb/>
吸開利快然若未始有疾者不𢾗日痞復作<lb/>
投以故薬其快然也亦如𥘉自是逾月而痞<lb/>
五作五下每下輙愈然張子之氣一語而三<lb/>
引體不劳而汗股不歩而慓膚草無所耗于<lb/>
<pb n="KR4d0090_SBCK_048-3a"/>
外而其中薾然莫知其所来嗟夫痞非下不<lb/>
可已余従而下之術未爽也而吾之薾然者<lb/>
獨何欤聞楚之南有良醫焉徃而問之醫嘆<lb/>
曰子無嘆是薾然者也凡子之術固為是薾<lb/>
然也坐吾語汝天下之理有甚快于予心者<lb/>
其末必有傷求無傷于終者則𥘉無望于快<lb/>
吾心隂伏而陽畜氣與血不運而為痞横乎<lb/>
子之胸中者其累大矣擊而去之不湏臾而<lb/>
除甚大之累和平之氣不能為也必将擊搏<lb/>
<pb n="KR4d0090_SBCK_048-3b"/>
震撓而後可夫人之和氣冲然而甚微治乎<lb/>
其易危擊搏震撓之功未成而子之和氣嘗<lb/>
已病矣由是觀之則子之痞凡一快者子之<lb/>
和一傷矣不終月而快者五則子之和平之<lb/>
氣不既索乎故膚不劳而汗股不歩而慄薾<lb/>
然如不可終日也且将去子之痞而無害于<lb/>
和乎子歸燕居三月而後予之薬可為也張<lb/>
子歸燕居三月齋居而復請之醫曰子之氣<lb/>
少完矣取薬而授之曰服之三月而疾少平<lb/>
<pb n="KR4d0090_SBCK_048-4a"/>
又三月而小康終年而復常且飲薬不得亟<lb/>
進張子歸而行其説然其𥘉使人懣然遲之<lb/>
盖三投其薬而三反之也然日不見其所攻<lb/>
乆較則月異而時不同盖終歲而疾平張子<lb/>
謁醫再拜而謝之坐而問其故醫曰是治國<lb/>
之説也豈特醫之于疾哉子獨不見秦之治<lb/>
民乎勅之以命捍而不聼令勤之以事放而<lb/>
不畏法令不聼治之不變則秦之民嘗痞矣<lb/>
商君見其痞也厲以刑法威以斬伐勁捍猛<lb/>
<pb n="KR4d0090_SBCK_048-4b"/>
鷙不貸毫髪痛剗而力鋤之于是秦之政如<lb/>
建瓴流蕩四逹無敢或拒而秦之痞嘗一快<lb/>
矣自孝公以至于二世凡幾痞而㡬快矣頑<lb/>
者已圮強者已柔而秦之民無歡心矣故猛<lb/>
政一快者歡心一已積快而不已而秦之四<lb/>
肢枵然徒有其物而已民心日離而君孤立<lb/>
于上故匹夫大呼不終日而百疾皆𧺫秦𣣔<lb/>
運其手足肩膂而漠然不我應矣故秦之亡<lb/>
者是好為快者之過也昔者先王之民其𥘉<lb/>
<pb n="KR4d0090_SBCK_048-5a"/>
亦嘗痞矣先王豈不知<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然擊去之之為速<lb/>
也惟其有懼于終也故不敢求快于吾心優<lb/>
柔而撫存之教以仁義導以禮楽隂觧其亂<lb/>
而徐除其滯使其悠然自趨于平安而不自<lb/>
知方其未也旁視而懣然者有之矣然月計<lb/>
之歲察之則前歲之俗非今歲之俗也不擊<lb/>
不搏無所忤逆是以日去其戾氣而不嬰其<lb/>
歡心于是政成教逹安楽悠乆而無後患矣<lb/>
是以三代之治皆更𢾗聖人歴𢾗百年而後<lb/>
<pb n="KR4d0090_SBCK_048-5b"/>
<pb n="KR4d0090_SBCK_048-5b"/>
善乎董生之爱其親陳𧺫居飲食之莭導引<lb/>
吐納之方以調其平居又考其方術試薬物<lb/>
以防其疾痛務以強其身飬其夀而不知其<lb/>
他嗚呼使誠身強而永年耶則雖樵漁以自<lb/>
給飲水曲肱而枕之視天下所楽無以易之<lb/>
矣反頋爵位車服飲食之奉果何物哉予讀<lb/>
高堂延夀録既自傷致飬之不逮而嘉生之<lb/>
能爱其親而其書可以助孝子慈孫之飬也<lb/>
反復讀之不厭董生今有母八十餘耳目聪<lb/>
<pb n="KR4d0090_SBCK_048-6a"/>
明飲食動作如壮人余知生之方既試矣于<lb/>
是為書其末<lb/>
　　　書香山傳後<lb/>
佛法自東漢明帝時始入中國而此傳天人<lb/>
所稱荘王者以謂楚王則時未有佛所謂觀<lb/>
世音者比丘之號無従而有與史載不合然<lb/>
未可廢也予嘗讀宣律師傳其載天人語甚<lb/>
多有一天人説周穆王時佛至中國與列子<lb/>
所載西極化人之事略同不知子寓言耶抑<lb/>
<pb n="KR4d0090_SBCK_048-6b"/>
實事也佛自東漢明帝以来其書與教始大<lb/>
行于震旦亦安知其不已嘗見神于中國乎<lb/>
書之不見録于史册者有何限其偶遺此或<lb/>
以為恠而不録不足恠也不然明帝夢金人<lb/>
飛行于庭中當時何従知是為佛哉<lb/>
　　　書錢宣靖遺事後<lb/>
世言宣靖嘗遇善相人言其相可以學道當<lb/>
昇舉而未能决遂與之見華山陳圗南陳一<lb/>
見曰是無仙骨但急流中能勇退耳宣靖後<lb/>
<pb n="KR4d0090_SBCK_048-7a"/>
事定陵以高退冠朝廷圗南言信矣夫能勇<lb/>
退于富貴急流去得道不逺矣世無神仙則<lb/>
已有則必此流爲之<lb/>
　　　書布衾銘後<lb/>
司馬公之儉徳盖望其眉宇聞其語言而使<lb/>
奢逸之意消不必考其服器而後知也公薨<lb/>
于東府某徃哭之見覆尸以布衾上有銘焉<lb/>
盖此銘也<lb/>
　　　書唐吐蕃傳後<lb/>
<pb n="KR4d0090_SBCK_048-7b"/>
自漢已来其能制四夷使不爲中國患者莫<lb/>
若唐然獨一區區之吐蕃能困之豈其制之<lb/>
未得其術耶自太宗以来固已屡失其術而<lb/>
其尤可笑者平凉之盟也匹夫<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>刀而殺人<lb/>
則必従容伺察待其不偹而後發執刀而呼<lb/>
曰束爾手吾将殺汝則雖賁育不敢施于三<lb/>
尺之童何則人固不可易也不然則必待狂<lb/>
疾者也使之束手而束之告之殺而不避也<lb/>
則亦必狂疾者吐蕃之于唐固非有深誠篤<lb/>
<pb n="KR4d0090_SBCK_048-8a"/>
信之可以不虞也方徳宗之時吾方疑之彼<lb/>
曰必使多爾大臣而後盟惟杜希全李觀而<lb/>
後可擇其地利則曰必黎木材而後可彼得<lb/>
殺吾之大臣而刼二将以空泾原靈夏之偹<lb/>
而擇險阻之地以為設伏之利此其必變之<lb/>
迹特未曰吾将變耳彼乗吾疑而直行其謀<lb/>
而求我成之其易我也甚矣而唐之将相大<lb/>
臣晏然不之虞如接君子長者與之握手壇<lb/>
上而不少偹此何以異于将殺之則告之束<lb/>
<pb n="KR4d0090_SBCK_048-8b"/>
手而偃然不拒而待死者哉彼渾瑊者忠有<lb/>
餘而智不足者也古之善将者逺至于鄰國<lb/>
之動静皆知之夫豈有他術哉測之以謀而<lb/>
伺之以實爾夫縳其二将而不知三萬之卒<lb/>
伏于肘腋而不覺也則安在其為智也嗚呼<lb/>
平凉之盟所以大可嘆也彼為結賛之智何<lb/>
足貴也是殺人而告之束手者之智也其為<lb/>
智亦殆矣彼李晟之智不可與盟也是知人<lb/>
殺之則避者之智也其可否之間亦明矣當<lb/>
<pb n="KR4d0090_SBCK_048-9a"/>
是時唐之臣如渾瑊馬燧者亦可謂善将矣<lb/>
而猶如此况無二臣者哉<lb/>
　　　書趙令峙字説後<lb/>
蘇公既謫嶺外其所厚善者徃徃得罪徳麟<lb/>
亦閒廢且十年其平生與公徃還之迹宜其<lb/>
深微而諱之矣而徳麟不然寳藏其遺墨餘<lb/>
藁無少棄舍此序其甲也余問其意徳麟慨<lb/>
然曰此文章之傳者也不可使後人致恨于<lb/>
我予曰此其先生所為篤行而剛信于為道<lb/>
<pb n="KR4d0090_SBCK_048-9b"/>
者歟<lb/>
　　　記行色詩<lb/>
冷於陂水淡於秋逺陌𥘉窮到渡頭頼是丹<lb/>
青不能盡畫成應遣一生愁右行色詩故待<lb/>
制司馬公所作也公諱池以某年中嘗監安<lb/>
豐酒税實作此詩距今若干年其孫宏知縣<lb/>
事刻此詩于石属予記之惟公以文學風莭<lb/>
爲時名臣是生丞相温公以盛徳名世以直<lb/>
道立朝名聞華夷功施社稷其完莭美行既<lb/>
<pb n="KR4d0090_SBCK_048-10a"/>
載在天下而著書立言皆足以師範来世盖<lb/>
嘗評古今詩句著詩話一卷亦載此詩以其<lb/>
甚工不敢以父子之嫌廢也梅聖俞以詩名<lb/>
一時嘗言詩之工者寫難状之景如在目前<lb/>
含不盡之意見于言外此詩有焉<lb/>
　　　東坡書卷<lb/>
蘇公謫居黄州時為奉議郎潘公書一卷偹<lb/>
正書行草𢾗體余再官于黄首尾且三年嘗<lb/>
假此書于奉議之子大臨以為書法庚辰孟<lb/>
<pb n="KR4d0090_SBCK_048-10b"/>
秋蒙㤙守魯将之官盡出所假潘氏諸書歸<lb/>
之獨此一卷令男秬納之箧中余與邠老皆<lb/>
蘇學士徒也舍潘歸張奚擇焉邠老懼後東<lb/>
坡復徵此書疑于收視之不謹也使書此以<lb/>
為據<lb/>
　　　書東坡先生贈孫君剛説後<lb/>
春秋傳曰使勇而無剛者嘗㓂而速去之夫<lb/>
果敢不畏之謂勇無所屈撓之謂剛或謂申<lb/>
棖為剛者夫子曰棖也慾焉得剛夫使不以<lb/>
<pb n="KR4d0090_SBCK_048-11a"/>
義屈于人而所邪𣣔以亂其中則其行已施<lb/>
於事者為仁孰禦哉此剛者必仁之説也蘇<lb/>
公行已可謂剛矣傲睨雄暴輕視憂患高視<lb/>
千古氣盖一世當與孔北海並驅而猶稱孫<lb/>
君之剛又言其救十二人之死為剛者必仁<lb/>
之論則孫公可知矣其子思厲<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>履文詞絶<lb/>
人逺甚則来者未可量也余言其信<lb/>
　　　題賈長卿讀高彦休續白楽天事<lb/>
高彦休作唐闕史辨白楽天無因母墜井作<lb/>
<pb n="KR4d0090_SBCK_048-11b"/>
賞花新井詩賈子又従而續辨之張子曰二<lb/>
子謂之爱白公則可矣未可謂知白公也古<lb/>
之聖賢誰能無謗何獨楽天也哉有謂舜囚<lb/>
堯而奪之位伊尹放太甲而王世未嘗有辨<lb/>
舜與伊尹之非簒者也其心誠知其不然則<lb/>
辨無自而萌於心是其為説無待而自然人<lb/>
之飽者人誣之以飢未有自疑而辨其非飢<lb/>
者人知舜與伊尹之非簒如自信其飽雖或<lb/>
従而誣之而不在辨之之域矣故凡世之辨<lb/>
<pb n="KR4d0090_SBCK_048-12a"/>
己與辨人其言雖工而察其心之始萌盖其<lb/>
於信嘗有所不足而後不能無言彼雖不能<lb/>
無疑於其𥘉其考于理較于迹而後能消其<lb/>
不信之心於是乎有辨故曰二子未可謂知<lb/>
白公也嗚呼小人之害君子也亦多術矣謗<lb/>
之于意外惑之于疑似世之君子傍視而不<lb/>
平者𧺫而與之辨𧺫于知之所不足故縱言<lb/>
極口而益召天下之多言多言繁興而是非<lb/>
足以両行于世夫惟真知而冺言者而後謗<lb/>
<pb n="KR4d0090_SBCK_048-12b"/>
止夫世之真知君子者纔㡬人則小人之毁<lb/>
賢敗善何時而止耶悲夫<lb/>
　　　䟦吕居仁所藏秦少㳺投卷<lb/>
余見少㳺投卷多矣黄楼賦哀鎛鐘文卷卷<lb/>
有之豈其得意之文欤少㳺平生爲文不多<lb/>
而一二精好可傳在嶺外亦時爲文臨殁自<lb/>
爲挽詩一章殊可悲也此卷是投正献公者<lb/>
今藏居仁䖏居仁好其文岀予覧之令人愴<lb/>
恨大觀丁亥仲春張耒書<lb/>
<pb n="KR4d0090_SBCK_048-13a"/>
　　　䟦范坦所藏高閒蘇才翁帖<lb/>
余治平末嘗見大學直講楊襃家藏唐高閒<lb/>
上人二帖石本歐陽文忠公書其末以謂高<lb/>
閒之書如此則韓叙乃實録矣後余官秘書<lb/>
且十年凡秘府所藏與一時士大夫家所有<lb/>
晉唐以来名書妙墨皆獲見之而高閒書絶<lb/>
未嘗見豈閒自重其藝不妄為人書故後之<lb/>
傳者少耶崇寕乙酉孟秋始見范伯履所藏<lb/>
千文追想楊襃石本真出一手足知退之之<lb/>
<pb n="KR4d0090_SBCK_048-13b"/>
言不妄也<lb/>
張右史文集卷第四十八<lb/>
<pb n="KR4d0090_SBCK_048-14a"/>
</p>
<p>
</p>
  </div>
</body>
</text>
</TEI>
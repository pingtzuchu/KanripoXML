<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_058-1a"/>
張右史文集卷苐五十八<lb/>
　書<lb/>
　　　荅汪信民書<lb/>
耒啟上教授汪君足下過苻離偶多事然雖<lb/>
聞車馬嘗見臨而卒不能一到左右也心䝉<lb/>
深察到家忽便人恵書如見問以文墨事耒<lb/>
于文詞窃嘗好之而不能著也莫知所以告<lb/>
左右者抑聞之古之文章雖制作之體不一<lb/>
端大抵不過記事辨理而己記事而可以垂<lb/>
<pb n="KR4d0090_SBCK_058-1b"/>
世辨理而足以開物皆詞逹者也雖然有道<lb/>
詞生于理理根于心苟邪氣不入于心僻學<lb/>
不接于耳目中和正人之氣溢于中發于文<lb/>
字言語未有不明白條暢盍觀于語者乎直<lb/>
者文簡事核而明雖使婦女童子聼之而諭<lb/>
曲者枝詞㳺説文繁而事晦讀之三反而不<lb/>
見其情此無待而然也足下以文章取高科<lb/>
言語之工妙天下而僕敢献其陳説則有罪<lb/>
矣然既以仰荅盛意之辱又因以求教也春<lb/>
<pb n="KR4d0090_SBCK_058-2a"/>
寒自爱偶以連日冗甚修荅不時恕之恕之<lb/>
不宣耒再拜<lb/>
　　　與魯直書<lb/>
耒再拜學士足下耒年十八九時居陳學同<lb/>
舍生有自江南来者藉藉能道魯直名後𢾗<lb/>
年禮部蘓公在錢塘始稱魯直文章士之慕<lb/>
蘓公者皆喜道足下僕于斯時固己有碩交<lb/>
之心不幸邅罹憂患徃来淮浙間就食以継<lb/>
活又得官西㳺洛陽者三年歴時益多行四<lb/>
<pb n="KR4d0090_SBCK_058-2b"/>
方逺而足下之名益至于予耳最後蘓公以<lb/>
文章得罪而聞足下實與其間蘇公黜官貶<lb/>
走𢾗千里外放之大荒積水之上飦粥不給<lb/>
風雨不䔩平日之譽徳美者皆諱之矣誰復<lb/>
議于蘇公之徒哉宜遂㓕息揜抑而莫或言<lb/>
之矣然言足下姓名文章不减于昔而有加<lb/>
焉夫天下人之公議固不可終闕然非有氣<lb/>
勢利權而能使人稱爱于寂寥蔽障之地者<lb/>
非其卓然有人欲掩之而不可得者未易至<lb/>
<pb n="KR4d0090_SBCK_058-3a"/>
也故耒之碩交之心與魯直之名其深淺常<lb/>
相若也耒為丞于咸平者一年矣聞魯直如<lb/>
隔舍如束縳甚固不得輙見夫人之相好者<lb/>
逺而不相及則雖思而心不劳有可及之势<lb/>
而限于咫尺則夢寐乱何則人之情固不平<lb/>
于理之不當然者耒之區區所以不能得見<lb/>
面而至于奉書而請交也夫交者君子之所<lb/>
甚慎而耒<lb/>
<pb n="KR4d0090_SBCK_058-3b"/>
</p>
<p>
惟以少叙哀誠耳不敢以為礼也𥘉暑卜孝<lb/>
履如何碩省哭泣強力自持<lb/>
耒再啟每懐先公平昔相與之誠又聞在嶺<lb/>
外時失所爱弟天乎有是哉無可言者奈何<lb/>
吕家諸舅又復不振想時得書也書不尽意<lb/>
<pb n="KR4d0090_SBCK_058-4a"/>
何時面慰臨書隕涕<lb/>
　　　荅李推官書<lb/>
李君足下南来多事乆廢讀書昨送簡人還<lb/>
忽辱恵及所作病暑賦及雜詩等誦詠爱嘆<lb/>
既有以𧺫其竭涸之思而又喜世之學者比<lb/>
来稍稍追求古人之文章述作体製徃徃己<lb/>
有所到也耒不才少時喜爲文詞與人逰又<lb/>
喜論文字謂之嗜好則可以爲能文則世自<lb/>
有人决不在我足下與耒平居飲酒笑語忘<lb/>
<pb n="KR4d0090_SBCK_058-4b"/>
去屑屑而忽持大軸細書題官位姓名如卑<lb/>
賤之見尊貴此何為者豈妄以耒為知文謬<lb/>
為恭敬若請教者乎𣣔持納而貪于爱玩势<lb/>
不可得捨雖怛然不以自寕而既辱勤厚亦<lb/>
不敢隐其所知于左右也足下之文可謂竒<lb/>
矣捐去文字常体力為瓌竒險怪務𣣔使人<lb/>
讀之如見𢾗千歲前科蚪鳥迹所記弦匏之<lb/>
歌鐘鼎之文也足下之所嗜者如此固無不<lb/>
善者抑耒之所聞所謂能文者豈謂其能竒<lb/>
<pb n="KR4d0090_SBCK_058-5a"/>
哉能乆者固不能以竒為主也夫文何為而<lb/>
設也知理者不能言世之能言者多矣而文<lb/>
者獨傳豈獨傳哉因其能文也而言益工因<lb/>
其言工而理益明是以聖人貴之自六經以<lb/>
下至于諸子百氏騷人辯士論述大抵皆将<lb/>
以為寓理之具也是故理勝者文不期工而<lb/>
工理詘者巧為粉澤而隙間百出此犹两人<lb/>
持牒而訟直者<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>筆不待累累讀之如破竹<lb/>
横斜反覆自中莭因曲者雖使假詞于子貢<lb/>
<pb n="KR4d0090_SBCK_058-5b"/>
問字于楊雄如列五味而不能調和食之于<lb/>
口無一可惬况可使人玩味之乎故學文之<lb/>
端急于明理夫不知為文者無所復道如知<lb/>
文而不務理求文之工世未尝有是也夫决<lb/>
水于江河淮海也水順道而行滔滔汨汩日<lb/>
夜不止衝砥柱絶吕梁放于江湖而納之海<lb/>
其舒為淪漣鼓為濤波激之為風颷怒之為<lb/>
雷霆蛟龍魚黿噴薄出沒是水之竒变也而<lb/>
水𥘉豈如此哉是順道而决之因其所遇而<lb/>
<pb n="KR4d0090_SBCK_058-6a"/>
变生焉溝瀆東决而西竭下滿而上虚日夜<lb/>
激之𣣔見其竒彼其所至者蛙蛭之玩耳江<lb/>
河淮海之水理逹之文也不求竒而竒至矣<lb/>
激溝瀆而求水之竒此無見于理而𣣔以言<lb/>
語句讀為竒之文也六經之文莫竒于易莫<lb/>
簡于春秋夫豈以竒與簡為務哉势自然耳<lb/>
傳曰吉人之辭寡彼豈悪繁而好寡哉雖𣣔<lb/>
為繁不可得也自唐以来至今文人好竒者<lb/>
不一甚者或為缺句断章使脉理不属又取<lb/>
<pb n="KR4d0090_SBCK_058-6b"/>
古書訓詁希于見聞者衣𬒳而説合之或得<lb/>
其字不得其句或得其句不知其章反覆咀<lb/>
嚼卒亦無有此最文之陋也足下之文雖不<lb/>
若此然其意靡靡似主于竒矣故預為足下<lb/>
陳之碩無以僕之言質俚而不省也<lb/>
　　　投知己書<lb/>
五月日耒謹因僕夫百拜献書某官耒聞古<lb/>
之致精竭思以事一藝而其如不分者其心<lb/>
之所思意之所感必能自逹于其技使人觀<lb/>
<pb n="KR4d0090_SBCK_058-7a"/>
其動作变態而逆得其悲歡好悪之㣲情故<lb/>
工楽者能使喜愠見于其殾工舞者能使欣<lb/>
戚見于其容當其情見于物而意洩于外也<lb/>
盖雖𣣔自掩而不可得昔伯牙之所好者琴<lb/>
耳鍾子期坐而聼之而伯牙不能藏其㣲情<lb/>
夫伯牙之情豈與琴謀哉惟其專意一心以<lb/>
事其技故意之所動黙然相授而不自知也<lb/>
耒自丱角而讀書十有三歲而好為文方是<lb/>
時雖不能尽通古人之意然自三代以来聖<lb/>
<pb n="KR4d0090_SBCK_058-7b"/>
賢騷人之述作與夫秦漢而降文章詞辨詩<lb/>
賦謡頌下至雕䖝繍繪小章碎句雖不合于<lb/>
大道靡不畢現時時有所感發己能見之于<lb/>
文字所習益乆所親益衆所嗜益深故自十<lb/>
有三歲而至今三十有二年身之所歴耳目<lb/>
之所聞見著于當世而可知與夫考于前古<lb/>
而有得者無一不發之于文字不幸少苦貧<lb/>
賤十有七歲而親病又二年而親丧既仕而<lb/>
困于州縣者十有二年矣其悲憂驚悸煎熬<lb/>
<pb n="KR4d0090_SBCK_058-8a"/>
逼廹之情惟悴萎薾欝塞憤滿之氣充滿羡<lb/>
溢盈心滿懐而又飢寒困穷就食以活其妻<lb/>
孥者徃来奔走率常𢾗千里西夫巴蜀南尽<lb/>
呉㑹陸困于周秦而水穷于江淮江湖波濤<lb/>
魚龍之驚重山複嶺猿猩猱鼯之出入大夏<lb/>
炎暑流金裂石與夫雷電雨潦之震恐積隂<lb/>
大寒烈風霰雪亀手刮肌之悽愴皆己習見<lb/>
而安行晝則接于𧺫居夜則見于夢寐計其<lb/>
安居飽燠脱憂危而觧逼反揚眉開口無事<lb/>
<pb n="KR4d0090_SBCK_058-8b"/>
一笑者百分之中不占其一又觀一世之情<lb/>
其所矜尚可以自振于貧賤阨穷者耒素于<lb/>
其身無有其一故雖出仕四方修身治官庻<lb/>
㡬于有聞而門单旅薄氣熖寒冷執版趋拜<lb/>
以見大吏大則罵辱詬責小則詰問凌侮得<lb/>
其漠然不問棄置其誰何則過而欣然輙自<lb/>
慶喜其穷愁困塞有不可勝言者又豈独此<lb/>
哉古之能為文章者雖不著書大率穷人之<lb/>
詞十居其九盖其心之所激者既己沮遏壅<lb/>
<pb n="KR4d0090_SBCK_058-9a"/>
塞而不得肆独発于言語文章無掩其口而<lb/>
窒之者庻㡬可以舒其情以自慰于寂寞之<lb/>
濵耳如耒之穷者亦可以謂之極矣其平生<lb/>
之區區既尝自致其工于此而又邅㑹穷厄<lb/>
投其所便故朝夕所接事物百態長歌慟哭<lb/>
詬罵怨怒可喜可駭可爱可悪出馳而入息<lb/>
陽厲而隂粛沛然于文若有所得耒之于文<lb/>
雖不可謂之工然其用心亦己專矣夫文章<lb/>
之于人心其理之相近與夫二人之于技則<lb/>
<pb n="KR4d0090_SBCK_058-9b"/>
有間矣耒之區區盖己尽佈于此則世之高<lb/>
明博逹之君子俯而聼之盖有不待夫疑而<lb/>
問問而後知其心也伏惟某官以文章學術<lb/>
暴著天下方為朝廷訓詞之臣而不腆之文<lb/>
尝𣣔奨與人誰不𣣔自逹于世之顯人而耒<lb/>
自頋所藏無一不可敢書其平日之文與詩<lb/>
㡬六十卷以辱左右伏惟閒暇而賜觀焉則<lb/>
耒之情誠雖𣣔毫髮自伏而不可得矣公亦<lb/>
念之耶<lb/>
<pb n="KR4d0090_SBCK_058-10a"/>
　　　上孫端明書<lb/>
昔楽正子用于魯孟子為之喜而不寐夫功<lb/>
名進退之際君子本不以累其心其来何足<lb/>
喜其去何必愠一楽正子用于區區之魯而<lb/>
足以悦孟子浩然之懐何也夫天下之事不<lb/>
如人意者常多而其委曲㑹合與人同謀者<lb/>
尝少故也豈特少哉盖千百而一遇焉夫人<lb/>
之修身為善擇地而蹈之者豈尝一日不碩<lb/>
取諸其身而布之天下哉而世之人視夫賢<lb/>
<pb n="KR4d0090_SBCK_058-10b"/>
人君子之有立于世其心亦豈不碩為之奔<lb/>
走而受其澤也此二者宜若物理之所當然<lb/>
者然其行也或止之其親也或間之䜛邪間<lb/>
于其前憸巧伺于其後而賢人君子又不肯<lb/>
少屈其意俛仰而有就故戞戞乎其势𣣔合<lb/>
而尝難故使夫物理之所當然者一旦更指<lb/>
之為不可逄之㑹可勝嘆哉由此言之則其<lb/>
萬一有合而得施其用豈不可喜也耒生三<lb/>
十有五矣其聞执事之名亦乆矣方先帝時<lb/>
<pb n="KR4d0090_SBCK_058-11a"/>
群才並進多士滿朝而天下之人指以為正<lb/>
人大丈夫不為利囬不為義疚挺然于群枉<lb/>
之中其進退用舍繋天下輕重者凡七八人<lb/>
而公其一也天下之士其望受賜于公乆矣<lb/>
然中間何其屹屹乎𣣔合之難耶今春以来<lb/>
前日所指以為正人大丈夫者翕然四合而<lb/>
至矣公雖優㳺近藩然聞之道途以為入陪<lb/>
輔弼實在旦暮夫如今日之所用其磊落震<lb/>
動人者皆徃時天下之士将至于絶望而不<lb/>
<pb n="KR4d0090_SBCK_058-11b"/>
得見者也今也一旦而盡見之則其喜也是<lb/>
宜不獨不寐而止也某之家弟来幸得望履<lb/>
幕下未尝欣然自負以為辱公之知而某今<lb/>
也為令沈丘得在使部聞公之将有慶也日<lb/>
夜喜躍楽頌其事而碩有献焉故不量其愚<lb/>
且愚喜為执事一道之而某之家世单寒無<lb/>
势力自㧞于當途而方天下治平賢俊振𧺫<lb/>
區區之心未能自甘于無用来歲之春公将<lb/>
有荐其属為京官某者碩沾其一乎夫天下<lb/>
<pb n="KR4d0090_SBCK_058-12a"/>
之士碩奔走于君子而君子亦豈一日忘天<lb/>
下之士哉伏惟察之進退俟命<lb/>
　　　上蔡侍郎書<lb/>
丞于大尹非有公事不敢自通姓名于下執<lb/>
事而丞于邑得賛可否而無專逹故偹執事<lb/>
官属者一歲矣而不敢以一言自聞属者邑<lb/>
僚有自府来者言執事尝辱問其姓名窃而<lb/>
自意何以得此豈執事兼爱博取楽于聞善<lb/>
而有以不肖誤左右者耶其問之也豈其𣣔<lb/>
<pb n="KR4d0090_SBCK_058-12b"/>
知之也耒之覊穷困辱于世乆矣逄之者不<lb/>
問愬之者不省一日哀而問之若将憫焉者<lb/>
則耒非偶人安能不一啟口哉耒生三十有<lb/>
二年弱冠得官𣣔飬其親而爱飬者未飽而<lb/>
泣血継之飄然覊孤挈其妻孥就食四方莫<lb/>
知所歸陸走水涉辛勤險艱冐寒暑勤手足<lb/>
所𣣔不過斗升之粟而尝苦不足而性又愚<lb/>
鲁不習世務屈首于官始亦妄意𣣔行其所<lb/>
聞而事势多端不敢畧試親負擔之役而不<lb/>
<pb n="KR4d0090_SBCK_058-13a"/>
足于勤服僕隷之辱而不足于賤摩牙者假<lb/>
之以立威辞責者倚之以歸過受侮邅罵瘖<lb/>
不敢較出而坐曺禱以求免歸而對案歎而<lb/>
後食家本淮南仕者𢾗世而浮寄南北求咫<lb/>
尺之上以庇其家者乆而不就今也寄十口<lb/>
之飢寒于一官之禄故至其甚辱而不可忍<lb/>
者也痛自勸勵𣣔勇捨其所仰然退而熟念<lb/>
參計利害一及其所累則其氣漠然而平是<lb/>
以黽勉而乆不能去自得官至于今十有二<lb/>
<pb n="KR4d0090_SBCK_058-13b"/>
年矣其心未尝一日不出于此世之仕者有<lb/>
加来謂之困可乎不可执事誠哀而問之耶<lb/>
其聞耒之言也亦且愀然矣古之君子有不<lb/>
肯屈其身以一毫請于人者有三請而三却<lb/>
之猶徃而不己者彼其心将以明道也則一<lb/>
毫不可貶于人惟其所𣣔徼倖于得位而求<lb/>
禄止于為貧故屡請而不嫌于辱所悪于失<lb/>
己而求之者謂其私富貴之利也耒也聞执<lb/>
事一言而平生之所懷自献而不怍于進退<lb/>
<pb n="KR4d0090_SBCK_058-14a"/>
之分則有罪矣惟耒之不才所志止于為貧<lb/>
而所𣣔未過其分或者猶在可言之域費执<lb/>
事片言之劳而耒之賜足矣干冐台嚴死罪<lb/>
　　　荅李援恵詩書<lb/>
某頓首李君足下相望近爾各有職守不得<lb/>
相過従甚可歎也人来蒙示書及新詩一軸<lb/>
書詞亶亹推與過當尤以自愧某家素貧未<lb/>
壮而孤應舉覓官累于飢寒耳非𣣔取好官<lb/>
厚禄以自荣也因循不己頗踐顯美又暗于<lb/>
<pb n="KR4d0090_SBCK_058-14b"/>
事㡬不能蚤避患禍坐此得謫辱但沾沾省<lb/>
過非不𣣔自奮舉以于世而脱貧者豈坐鈍<lb/>
弱不能耳亦非内有以自珍而輕世肆志者<lb/>
若足下所引張范之徒是皆抱竒行異才視<lb/>
一世之禍福為不足以易其所有者僕何足<lb/>
以與是哉詩軸己三閲之矣韻格清竒詞藻<lb/>
俊發其于用事尤精稳足下齒少而己能爾<lb/>
何可量哉唐人作詩用思甚苦而所得無多<lb/>
至有終身習之而但一章𢾗句使名世者何<lb/>
<pb n="KR4d0090_SBCK_058-15a"/>
足下取之容昜而用之不既也歎仰歎仰雖<lb/>
未得熟接話言然觀書與詩亦足以畧測足<lb/>
下之好悪矣胷中所有無乃欲玩而藏之以<lb/>
待價欤将持此以求售欤斯可以似非售之<lb/>
道以時自重不宣<lb/>
　　　荅杜鋒書<lb/>
耒啟罪垢謫官于此多病懶放舊學荒廢無<lb/>
以見賢俊故乆不果奉謁而足下意益勤両<lb/>
墜珠玉又副以新文一軸披讀累日不勝欽<lb/>
<pb n="KR4d0090_SBCK_058-15b"/>
仰試誦所疑其一篇曰非季札夫季札何可<lb/>
非也札之逹于禮楽盖孔子之所與而其人<lb/>
之賢則非管晏叔向子産韓厥所可及也然<lb/>
則其于辭受之際宜亦至矣彼其辭千乗之<lb/>
國于争奪之世盖欲制行以高天下而教後<lb/>
世将以愧夫盗據窃取而使亂臣賊子之禍<lb/>
少息焉使季札受亦可辭亦可而卒辭之者<lb/>
亦行其志云爾夫豈有所不可哉夫季札非<lb/>
忘呉也豈不曰國之存亾廢興天也非人之<lb/>
<pb n="KR4d0090_SBCK_058-16a"/>
所能爲也昔孤竹君以國與叔齊叔齊譲伯<lb/>
夷而卒皆逃去入周不反其國而孤竹之後<lb/>
不聞有興者而孔子論二子曰求仁而得仁<lb/>
未嘗罪以亾其國也夫子之不非夷齊則季<lb/>
札之不得罪于夫子明矣足下試詳思之世<lb/>
之貴王衍以噐用言之譬如玩好間一物耳<lb/>
未可格以法度也愚以謂季札爲不可非王<lb/>
衍爲不足非也三傑賛文字豐褥布叙詳宻<lb/>
有作者之風更加老成則無可議辱問甚勤<lb/>
<pb n="KR4d0090_SBCK_058-16b"/>
不敢不書<lb/>
　　　再荅杜鋒書<lb/>
承諭亹亹似未逹鄙意嗟乎季子譲國幾千<lb/>
餘歲歴𢾗聖賢未嘗有説獨見黜于吾子盖<lb/>
夫子謂後生可畏者夫季子之不肯受呉直<lb/>
是不欲有國耳故其言曰碩附子臧之義彼<lb/>
視棄千乗之國如草芥亦必有樂乎此而昜<lb/>
彼者苟求其所以譲之之名則夀夢欲越諸<lb/>
兄而立季子固不可也至餘昧卒而子僚之<lb/>
<pb n="KR4d0090_SBCK_058-17a"/>
才亦足以君國則季子不得廢嫡而立孟子<lb/>
曰天之所廢必若桀紂者故益伊尹周公不<lb/>
有天下此札之所以必論者悪亂君臣之大<lb/>
分也季札之于道徳其深矣哉呉屈庸曰季<lb/>
子守莭者也雖有國不立可謂知其心矣孟<lb/>
子曰好名之人能譲千乗之國則自夷齊以<lb/>
来札一人而己所謂聖人之清者也夫豈在<lb/>
所黙哉孟子曰若夫成功則天也則古之論<lb/>
存古廢興未有不言天者非幸不幸也孤竹<lb/>
<pb n="KR4d0090_SBCK_058-17b"/>
之君欲越次而立叔齊叔齊辭之可也伯夷<lb/>
長當立而辭之何哉商人世及則叔齊将以<lb/>
次亦當立也而夫子𥘉不論此直曰古之賢<lb/>
人也其意可見季子之聼楽其于禮楽之際<lb/>
深矣其于辭受必不草草更宜詳之<lb/>
張右史文集卷第五十八<lb/>
</p>
<p>
</p>
  </div>
</body>
</text>
</TEI>
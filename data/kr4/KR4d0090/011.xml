<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0090_SBCK_011-1a"/>
張右史文集卷第十一<lb/>
　古詩<lb/>
　　　漫浪翁劉北輿年過壮乆不仕嗜學<lb/>
　　　著書自名漫浪所居之園林堂室皆<lb/>
　　　以是名之求予為詩因記之<lb/>
堂有書萬卷園有竹千竿逍遥于其間漫浪<lb/>
追昔賢乃祖首陽人疾世餓空山堂堂秘書<lb/>
公亦手犯鯨鱣後来得吾子門户真有傳已<lb/>
信懐道貴預知行世艱婆娑欲頭白不肯弹<lb/>
<pb n="KR4d0090_SBCK_011-1b"/>
其冠我頃未見之千里知肺肝不惜委珠玉<lb/>
投我書𢾗編我窮安放逐老去頗知田君獨<lb/>
胡取之學問考淵源江郷歲已晏幽獨抱悁<lb/>
悁何當一杯酒與子相周旋<lb/>
　　　發政亭宿故鎮三首<lb/>
我别竟陵時椘稲如碧絲秋風發齊安稲穗<lb/>
如植旂流年去荏苒客路何逶迤弛擔中外<lb/>
下永負山中期<lb/>
乗月入秋山月午山蹊静森森松竹林夹道<lb/>
<pb n="KR4d0090_SBCK_011-2a"/>
散踈影隂風留暗<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>白露蒙朝嶺耿耿村雞<lb/>
鳴坐感单衣冷<lb/>
征人不敢安蓐食待明發潤衝石上雲冷踏<lb/>
松間月艱難付一笑歲月驚屡閲偃亞道傍<lb/>
松茯苓應可掘<lb/>
　　　江城<lb/>
江城寒食近風雨作輕寒花落已可惜春衣<lb/>
猶怯单畏人成不出己老自無懽沽酒金明<lb/>
道囬頭十五年<lb/>
<pb n="KR4d0090_SBCK_011-2b"/>
　　　獨㳺東園<lb/>
清曉歩東園獨㳺悵無侣菰蒲緑已深鵝戲<lb/>
春塘雨取酒就花傾隔林邀客語歸来春興<lb/>
䦨睡𧺫日停午<lb/>
　　　感事三首<lb/>
投老益無趣誤為世塵攖飄然𣣔脱去疲弱<lb/>
安能耕始謀苦不臧妄𣣔事功名中路両不<lb/>
可徬徨始嗟驚囬轍愴已晚悠悠事遄征萬<lb/>
物各有求我生安得寕<lb/>
<pb n="KR4d0090_SBCK_011-3a"/>
自古衣食勤物生無時閒春耕望時雨厚生<lb/>
常苦乾舉頭呼天工天逺安得聞幸此中夜<lb/>
雨䔥蕭洒中田天人両異情相值良獨難水<lb/>
旱與豐年由来皆偶然愚夫苦多怨智士即<lb/>
而安我歌寕獨此萬事一嗟歎<lb/>
　　　次韻曽存之官舍種竹<lb/>
曽郎風塵外不似宰官身吏舍𢾗竿竹鑿池<lb/>
水𥻘𥻘此君不可踈亦復未易親虚心澹相<lb/>
授頗似南郭鄰我知王子猷正是君軰人<lb/>
<pb n="KR4d0090_SBCK_011-3b"/>
　　　塞獵<lb/>
十月北風燕萆黄燕人馬飽弓力強虎皮裁<lb/>
鞍鵰羽箭射殺隂山㕠白狼青氊帳高雪不<lb/>
<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>撃鼓傳觴打令急戎王半醉觧貂裘昭君<lb/>
獨抱琵琶泣<lb/>
　　　同毅夫賀無斁教授<lb/>
吾聞冤朐民盗若春竹笋異時用武吏摶撃<lb/>
縦鷹隼洋洋劉太守<hi>貢父治曺不用刑而盗衰</hi>豈弟發素<lb/>
藴凶年盗乃减見謂君子敏先生衍詩書循<lb/>
<pb n="KR4d0090_SBCK_011-4a"/>
吏副憂軫庻㡬従風靡少緩求濕緊君家丁<lb/>
眉伯學行我標凖捧書見華髮應為一笑聼<lb/>
　　　喜晴有感呈眺郎<lb/>
山城淫雨霽窓户含餘清老人午睡足杖䇿<lb/>
遶荒庭長夏吾廬秀清隂交衆荣茫茫榛莾<lb/>
中萱草揚其英植杖視天壌悠然感浮生淹<lb/>
泊且無嘆人事亦難恒一旦舍此去觸物不<lb/>
無情何為乆戚戚遇酒但知傾<lb/>
　　　春雪二首<lb/>
<pb n="KR4d0090_SBCK_011-4b"/>
春雪驕不行凍雨作飛雪夜深歸無燭已覺<lb/>
馬蹄滑那知事未已通夕注不歇堂寒曉附<lb/>
火簷滳更清絶前者城東逰桃李粲已發隂<lb/>
陽不可料寒氣晚猶洩青青高坡麥舊事日<lb/>
可閲當春望時雨雪盛或為孽生民常苦勤<lb/>
不敢爱膏血如何待一飽常苦神物奪茫茫<lb/>
元精理未易論本末觧裘換斗酒莫畏衣百<lb/>
結<lb/>
天寒城南寺門外無馬迹東風雪疾消春泥<lb/>
<pb n="KR4d0090_SBCK_011-5a"/>
深一尺豈無老欵叚畏蹶不敢策還歸見児<lb/>
女怕冷不下席楊雄玄未就㕠鬂颯已白雖<lb/>
云客載酒此意終岑寂功成則有命生事亦<lb/>
人力胡為不自勤守此𣣔何獲田桑既有𥙿<lb/>
醪醴亦餘溢嗟哉好事客従古百無一<lb/>
　　　秋感二首<lb/>
秋日無逺暉秋草無美姿殘蛩弔白日寒鳥<lb/>
悲空枝時莭一如此余出悵安歸強歌不成<lb/>
音還坐空涕垂感動百慮逰觸心遂紛披棄<lb/>
<pb n="KR4d0090_SBCK_011-5b"/>
捐勿復道日暮眠吾帷<lb/>
秋山多逺殾日暮尤百態鳴風落高樹清澗<lb/>
瀉寒瀬鳴蜩黙誰憐瘖死不償罪蛩啼獨不<lb/>
己有愬未逄觧天時激汝曹寕自知進退吹<lb/>
嘘成踴躍芻狗忌徹祭庭空月宵桂園冷露<lb/>
晨沛嗟哉心難忘俯事還感㮣<lb/>
　　　聞子瞻嶺外歸贈邠老<lb/>
今晨風日何佳哉南極老人度嶺来此翁身<lb/>
如白玉樹已過千百大火聚望天留之付真<lb/>
<pb n="KR4d0090_SBCK_011-6a"/>
主世間毒烈計已誤柯山潘子應鼓舞與子<lb/>
異時従杖屦<lb/>
　　　次韻蘇公武昌西山<lb/>
靈均不醉人楚醅秋蘭蘼蕪堂下栽九江仙<lb/>
人棄家去呉市不知身姓梅東坡先生笑二<lb/>
子一丘便𣣔藏崔嵬脱遺簮笏玩杖屨招揖<lb/>
魚鳥营池䑓西山寂寥舊風月百年石尊埋<lb/>
古埃洗尊致酒招浪士荒墳空餘黄土堆但<lb/>
傳言語古味在一勺玄酒藏山罍鄧公歎息<lb/>
<pb n="KR4d0090_SBCK_011-6b"/>
為摩撫重刻文字蒼崖隈五年見盡江上客<lb/>
両屐踏遍空山苔謝公富貴知不免醉眼来<lb/>
為蒼生開長虹一吐誰得揜六翮故在何曾<lb/>
摧横翔相與鴻頋雁寳劍再合張與雷山猿<lb/>
澗鳥汝勿怨天遣両公聊一来豈如屈賈終<lb/>
不遇詩賦長遣後人哀<lb/>
　　　宿譙東逆旅夜聞歌白公琵琶行道<lb/>
　　　人歓者<lb/>
元和才子悲流落一聼琵琶謂天樂青衫裛<lb/>
<pb n="KR4d0090_SBCK_011-7a"/>
淚作長歌誰取篇章和宫角譙東夜乆行人<lb/>
稀卧聞此歌歌者誰歌侣舊時人不見舉頭<lb/>
𣣔聼淚㕠垂画堂青鎻春無事㡬聼此歌還<lb/>
㡬醉東風桃李作黄埃寳箧塵昏譜間字一<lb/>
殾一聼一情傷未老應知㡬断膓展轉曲終<lb/>
燈燼落荒城寒月夜飛霜<lb/>
　　　木芙蓉菊花盛開<lb/>
空山岑寂何所有晚菊芙蓉相對幽伴我悠<lb/>
悠過閒日憐渠灼灼媚窮秋清香但欲持供<lb/>
<pb n="KR4d0090_SBCK_011-7b"/>
佛醉舞何妨揷滿頭此生萍梗難前料知復<lb/>
明年相見否<lb/>
　　　西風<lb/>
西風吹屋絡緯鳴星河錯落已三更軍城傳<lb/>
警萬家静山堂含風遥夜清雲收纎月映山<lb/>
盡天轉北斗向江傾舍南高林栖鶴鶂危枝<lb/>
高巢雛夜驚<lb/>
　　　観梅<lb/>
北風號夜天雨霜屋東梅花晨洗粧老人旦<lb/>
<pb n="KR4d0090_SBCK_011-8a"/>
𧺫萬境寂一笑向我吹微香風月精神珠玉<lb/>
骨氷雪簮珥瓊瑶璫天姝星艶下人世靈真<lb/>
高秀無比方老人年年𬒳香惱學道無力時<lb/>
清狂吟詩覓句苦無味剪枝挿頭羞鬂蒼眼<lb/>
窺手採心爱惜倘可取餌充朝粮不如痛飲<lb/>
卧其下醉魂為蝶棲其房<lb/>
　　　魯直惠洮河緑石研氷壺次韻<lb/>
洮河之石利劍矛磨刀日觧十二牛千年虜<lb/>
地因沙礫一日見賔来中州黄子文章妙天<lb/>
<pb n="KR4d0090_SBCK_011-8b"/>
下獨有八馬森幢旒平生筆墨萬金真竒煤<lb/>
利翰盈箧收誰持此研参案几風瀾近手寒<lb/>
生秋抱持投我棄不惜副以清詩帛加璧明<lb/>
窓試墨吐秀潤端溪歙州無此色野人齋房<lb/>
無玩好慙愧衣冠陳祼國眺侯碧海為文辭<lb/>
盤礴萬頃澄清漪新篇来如徹扎箭劲筆更<lb/>
似劃沙錐知君自足報蒼璧愧我空賦瓊瑰<lb/>
詩<lb/>
　　　福昌秋日效張文昌二首<lb/>
<pb n="KR4d0090_SBCK_011-9a"/>
秋野無人秋日白禾黍登塲風索索豆田黄<lb/>
時霜已多桑䖝食葉留空柯小蝶翩翩晚花<lb/>
紫野鶉啄粟警人𧺫落陽西原君莫行秋光<lb/>
䖏䖏　人情<lb/>
黄葉䔥蕭秋水清田中日午村雞鳴塲邊九<lb/>
月禾黍熟空原雉飛飽新榖棗籬重鳴村路<lb/>
曲道邉古墳生野菊人稀田濶草茫茫洛陽<lb/>
秋殾能断膓<lb/>
　　　贈張嘉甫<lb/>
<pb n="KR4d0090_SBCK_011-9b"/>
浮江大江里三千歸掃先隴清淮壖杜門古<lb/>
寺厭岑寂夢寐清頴如家山汝隂昔謬稱刺<lb/>
史自愧何術甦恫瘝平生為吏甘賤拙敢作<lb/>
蟊賊傷民田未憂懐甎撃之去乃欲築室買<lb/>
一㕓箪瓢三𤱔易辨耳寄殾父老不汝干長<lb/>
淮清冬龍蜃蟄放舟出郭天宇寛浮梁横前<lb/>
嫋可䌫金塔却立<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>莫攀髯張幼好此竒服<lb/>
白璧刻珮鳴玦環抱持微學不忍棄清明竹<lb/>
林遭削刪三年江湖友魑魅一日寳府観瑜<lb/>
<pb n="KR4d0090_SBCK_011-10a"/>
璠漸消鄙吝心自喜追計存没涕亦潜尋山<lb/>
把酒豈易得客路霰雪衣裘单塵埃可洗憂<lb/>
可豁待君一勺玻璃泉<lb/>
　　　題江州琵琶亭<lb/>
危亭古榜名琵琶尚有楓　連荻花嗚呼司<lb/>
馬則已矣行人徃来皆嘆嗟司馬風流映千<lb/>
古當日琵琶傳樂府江山寂寞三百年潯陽<lb/>
風月知誰主我今单舸犯江潭徃来略已遍<lb/>
東南可憐千里傷春眠不待琵琶淚滿衫<lb/>
<pb n="KR4d0090_SBCK_011-10b"/>
　　　余官竟陵時李文舉嘗以事至郡同<lb/>
　　　逰西禅刹陸子泉烹茶酌酒甚歓也<lb/>
　　　今歲余移官齊安文舉自武昌渡江<lb/>
　　　過我與之飲酒西禅舊事慨然<lb/>
此生放蕩隨群動一覺竟陵瀟洒夢江山喚<lb/>
我此中来却愁風月無人共李侯年少能思<lb/>
我辭朝両槳歸潮送不辭酒薄與君飲坐覺<lb/>
西山夕烟重西禅舊逰已陳迹壁間陸子塵<lb/>
生供石欄古井誰知味只有松風自成㺯爱<lb/>
<pb n="KR4d0090_SBCK_011-11a"/>
君為吏無俗韻快誦離騷飲仍痛不嫌寂寞<lb/>
過我来古縣年豐少争訟<lb/>
　　　乞錢穆父給事丈新賜龍團<lb/>
閩侯貢璧琢蒼玉中有掉尾寒潭龍驚山作<lb/>
春山不覺走馬献入明光宫瑶池侍臣最先<lb/>
賜惠山乳泉新破封可得作詩酬孟簡不湏<lb/>
載酒過楊雄<lb/>
　　　将至都下<lb/>
竟陵南望稲新熟夢澤悠悠傷逺目春風嶺<lb/>
<pb n="KR4d0090_SBCK_011-11b"/>
上望齊安太昊城邉攬秋菊那知歲暮東州<lb/>
客大山蒼寒曉霜白雲收霧卷日月明却上<lb/>
天衢瞻玉色弊裘疲馬古道長九旬刺史歸<lb/>
空囊歸去故人應笑我滿衫清淚說潯陽<lb/>
　　　題韓幹馬圗<lb/>
頭如翔鸞月頬光背如安輿鳬臆方心知不<lb/>
載田舍郎猶帯開元天子紅𫀆香韓幹寫時<lb/>
國無事緑樹隂低春晝長両髯執轡<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>在傍<lb/>
如瞻馳道黄屋張北風揚塵燕賊狂廐中萬<lb/>
<pb n="KR4d0090_SBCK_011-12a"/>
馬歸范陽天子乗騾蜀山路滿川苜蓿爲誰<lb/>
芳<lb/>
　　　罔沙阻風<lb/>
大江春風浪如屋客舟迎風罔沙宿連樯接<lb/>
柂古㟁傍㟁頭無人春草緑船頭日出炊烟<lb/>
𧺫買魚携菜来就市漁人水悪不出門䔥條<lb/>
野市無雞豚堤邉𥿄錢灰若雨沽酒賽神巫<lb/>
降語南人艇子不避風横江五両翩翩去<lb/>
　　　寄曼叔求酒<hi>孫端明</hi>
<pb n="KR4d0090_SBCK_011-12b"/>
青衫畿丞頑不羞三十持板拜督郵歸来無<lb/>
物與消愁典衣沽酒寒無裘嚢空酒貴不可<lb/>
得縮手愁坐凝㕠眸秋風破屋冷颼颼夜長<lb/>
不眠吟掉頭豈無隣家酒可偷簡書縳汝如<lb/>
窮囚淮陽冬醪滑勝油唇焦不飲已經秋汲<lb/>
公直殾聞九州小子昔也従公逰憫憐憔悴<lb/>
賜顔色時丐餘酌濡其喉軍厨嵯峨糟作丘<lb/>
萬甕沸響玉蟻浮轍魚所願斗水㳺不敢多<lb/>
取煩陽侯玉缾未至涎已流想見㶑灔盈金<lb/>
<pb n="KR4d0090_SBCK_011-13a"/>
甌歌成緘書還自咻一醉猶湏越境謀<lb/>
　　　大風與楊念三飲次作此<lb/>
北風黄雲卷飛沙吹暗長安百萬家温爐對<lb/>
酒慎勿出且㸔酒面生浮花為我吟詩説雲<lb/>
夢<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>江洞庭方<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>湧吟成飲君三百盃莫學<lb/>
雪中驢<hi>上殾</hi>酸哀<lb/>
張右史文集卷第十一<lb/>
<pb n="KR4d0090_SBCK_011-13b"/>
</p>
<p>
</p>
  </div>
</body>
</text>
</TEI>
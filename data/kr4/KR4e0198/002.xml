<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻二</head>
    <p>
<pb n="KR4e0198_WYG_002-1a"/>
欽定四庫全書<lb/>
　滄溟集巻二　　　　　　眀　李攀龍　撰<lb/>
　　古樂府<lb/>
　　　艷歌何嘗行<lb/>
何嘗快獨平生但當被華縠獵長纓起家為二千石四<lb/>
十以專城兄弟縱横要路車馬絡繹往來公卿顯者行<lb/>
但當在髙堂置酒快獨呼我所歡五陵少年任俠知名<lb/>
主人稱夀以樂上賔攬持綺麗雜坐弹筝觸抵安足諍<lb/>
<pb n="KR4e0198_WYG_002-1b"/>
嵗月忽如流願言重自愛吾夙昔與君共綢繆朝亦復<lb/>
苦愁暮亦復苦愁辟彼東逝之川汎汎不繫之舟浮雲<lb/>
轉薄心悠悠有似客逰難乆留<lb/>
　　　艷歌行<hi>三首</hi>
皎皎月中兎羅網安得錯夫婿流宕子翩翩長道路上<lb/>
堂事舅姑下堂力蠶作日出行采桑春風動紈素不知<lb/>
何年少踟蹰西北顧請君且莫顧黄金徒自誤黄金道<lb/>
路傍誰當見國卿<lb/>
<pb n="KR4e0198_WYG_002-2a"/>
　　　其二<lb/>
童童河上柳朝榮暮來朽人生天地間何可日無酒偃<lb/>
蹇誰當聞忼慷誰當有賴得心所歡嚼我以大斗醉後<lb/>
唱髙言掩耳使一走語卿且勿走不如舌在口舌在難<lb/>
為捫歎爾欲行恩<lb/>
　　　其三<lb/>
南海一何長明珠一何光大珠抵明月小珠燭中堂洛<lb/>
陽發中使明珠竊自傷沒海采是珠珠淚以從横持作<lb/>
<pb n="KR4e0198_WYG_002-2b"/>
木蘭櫃送至洛陽宫後宫莫不歎問珠從何方誰能復<lb/>
市此隋侯與孟嘗用玉紹繚之黄金錯其中綴之用翡<lb/>
翠薫用蘇合香夲自南海珠今為後宫璫<lb/>
　　　滿歌行<lb/>
得意良獨難大帶如河髙弁如山功名侮予心不遑安<lb/>
遥望故鄉鬱鬱漫漫憂來自中不遜于顔鄙士患得失<lb/>
達士多所宜智不鬬時我斯蕩蕩天下熈熈俛拾仰取<lb/>
日競刀錐逝將掉臂棄而違之東蹈滄海寧居九夷嶮<lb/>
<pb n="KR4e0198_WYG_002-3a"/>
巇可為念為偃息乃在草萊蹲而踰垣嗒焉鑿坏流俗<lb/>
落落豈無友生門一以杜其可復開蜉蝣之裳視此末<lb/>
榮寵辱者驚寓言憤世混迹躬耕貧賤肆志惰傲相成<lb/>
徘徊千古載濁載清飲酒而已誰知其它即有三公相<lb/>
去幾何百年如寄孰少孰多胡朝謀夕自貽蹉跎屹彼<lb/>
在位經營四方天道病愚人道趨彊退而為樂遼遼未<lb/>
央<lb/>
　　　企喻歌<hi>四首</hi>
<pb n="KR4e0198_WYG_002-3b"/>
男兒自言彊出門思故鄉隴水流離下淚落鐡裲襠<lb/>
放馬大澤中馬飽勿復驅寧斷壯士肉不斷駿馬芻<lb/>
鷂子下狡兎不顧黄雀羣男兒飽百戰少年笑殺人<lb/>
男兒重意氣結伴不須錢誰能無兄弟千里不相憐<lb/>
　　　瑯琊王歌<hi>八首</hi>
陽春二三月單衫繡裲襠繫馬臨大道值女行采桑<lb/>
炎天五六月挈枕逐隂凉絺服不掩體喚女汲寒漿<lb/>
初寒八九月銀燭照髙堂端然坐不睡看女織流黄<lb/>
<pb n="KR4e0198_WYG_002-4a"/>
盛冬十一月調笑酒罏傍玉壺出纎手索女弄絲簧<lb/>
主人但置酒烹肥擊其鮮男兒好還鄉不願持一錢<lb/>
孤兒當門泣門外霜皓皓今年許裁襦兄但視其嫂<lb/>
駿馬似人長金鞭五尺強往來渭橋上瑯琊大道王<lb/>
新買五尺刀摩挲不離手但來㸔此物軍中誰更有<lb/>
　　　鉅鹿公主歌<lb/>
邯鄲女兒年十五能彈琵琶唱樂府<lb/>
頭上明珠間翠羽客與酒錢笑不數<lb/>
<pb n="KR4e0198_WYG_002-4b"/>
可憐誤嫁陽翟賈遂使黄金暗如土<lb/>
　　　紫騮馬歌<hi>四首</hi>
出入渭城中少年獨妍雅不知是阿誰但識紫騮馬<lb/>
紫馬從西來道逢一驪駒两人下馬揖便入酒家胡<lb/>
問客復何為昨日發東平袖中出短書心知自劉生<lb/>
對客讀短書慷慨不能止㧞劒出門去報讐燕市裏<lb/>
　　　黄淡思歌<hi>二首</hi>
膓作轆轤轉淚作素綆垂獨坐不能言傍知思憶誰<lb/>
<pb n="KR4e0198_WYG_002-5a"/>
胡馬代州出還騎出代州黄金裝馬勒青絲絡馬頭<lb/>
　　　地驅樂歌<lb/>
蕭蕭條條風雨漂揺餓殺鷦鷯撐殺䲭鴞<lb/>
倦鳥不飛非無羽翼貧女不嫁非無顔色<lb/>
枕郎右臂郎側向左看郎顔色似不在我<lb/>
宛轉郎懐坐郎左膝郎有它人不自今日<lb/>
　　　雀勞利歌<lb/>
稂莠驕驕雀勞利前有鷂子後老鴟<lb/>
<pb n="KR4e0198_WYG_002-5b"/>
與郎十期九不果郎有它人休誤我<lb/>
　　　捉搦歌<hi>四首</hi>
仕宦還須論知已結交還須論君子男兒失意悔人指<lb/>
老女不嫁難為理<lb/>
東家女兒大狡獪屋裏燒香出墻外供養世尊作佛㑹<lb/>
願得百媚無菑害<lb/>
邯鄲城南夜逆旅樓頭十五誰家女可憐白馬空儃佇<lb/>
不見其人但聞語<lb/>
<pb n="KR4e0198_WYG_002-6a"/>
駿馬憑陵粟在口男兒精神錢在手何不結伴日沽酒<lb/>
出臂蒼鷹使黄狗<lb/>
　　　折楊栁歌<hi>五首</hi>
上馬折楊柳楊柳鬱葳蕤馬上吹長笛愁殺虜家兒<lb/>
不惜折楊栁孟津楊柳西夲是虜家女嫁作漢兒妻<lb/>
放馬孟津岸飲馬孟津河雖是虜家兒愛聽漢兒歌<lb/>
莫折楊柳枝婆娑動郎意自有珊瑚鞭出入擐郎臂<lb/>
上馬出門去馬鞭持與郎郎度孟津水何時還故鄉<lb/>
<pb n="KR4e0198_WYG_002-6b"/>
　　　幽州馬客吟歌<hi>五首</hi>
客從幽州來百萬為摴蒱錢自它人有意氣良所無<lb/>
今日但一擲何言無所持庭前兩走馬千里任君騎<lb/>
自憐十指鐶玉壺不離手女兒行無賴故勸郎君酒<lb/>
南山固言髙上有北流泉女兒固言好須得郎自憐<lb/>
郎齎千金裝結客行三秦那能論家計少年喜作人<lb/>
　　　慕容家自魯企由谷歌<lb/>
鳥中有鷂子人中有慕容慕容家此谷少年多相從<lb/>
<pb n="KR4e0198_WYG_002-7a"/>
　　　髙陽樂人歌<hi>二首</hi>
欲知馬上兒但復看兒馬結束殊輕薄不在漢兒下<lb/>
郎來但坐飲百壺分自當見郎行仁義無錢何所妨<lb/>
　　　團扇郎<lb/>
白團扇明月入君懐清光滿流盼霜雪散炎天是儂歌<lb/>
始變合歡自一時秋風歡不見<lb/>
　　　前溪歌<hi>七首</hi>
逍遥東武亭下有獨桑路歡但宿儂家前溪不可度<lb/>
<pb n="KR4e0198_WYG_002-7b"/>
朝思出前溪暮思出前溪溪流亂漫下誰見倚門啼<lb/>
女蘿著長松蔓與長松長雖非嵗寒姿願得被風霜<lb/>
黄葛生溪邉溪水東西流枝枝自纒繞葉葉自綢繆<lb/>
春容故易老紅粉豈常鮮郎歸定何日憔悴復誰憐憐<lb/>
亦異當年<lb/>
誰能采黄葛逍遥獨桑頭黄葛斷還生春風不可留爛<lb/>
漫使儂愁<lb/>
葵藿自有心蘭蕙自有香黄𤓰一小草春風獨不忘枝<lb/>
<pb n="KR4e0198_WYG_002-8a"/>
葉頓芬芳<lb/>
　　　子夜歌<hi>十首</hi>
渉江種芙蓉青荷㡬時有但使蓮心生何慮不成偶<lb/>
桑葉老欲盡春蠶已就眠那能不作繭絲子自纒綿<lb/>
彊言共寢食十日九不俱桐花夜夜落梧子暗中踈<lb/>
出亦隂憶汝入亦隂憶汝石闕四面生悲來定何許<lb/>
蕩舟芙蓉池紅顔在池水儂與芙蓉花有何不相似<lb/>
宿昔結同心絲髪與眉齊轉動如春風不離郎君懐<lb/>
<pb n="KR4e0198_WYG_002-8b"/>
相憐湏及時紅顔不難老郎自行由豫它人已相保<lb/>
始欲識儂時白頭誓相憐一日三唐突持底解千年<lb/>
歡心楊栁花春風為顛倒到頭有感化不離浮萍草<lb/>
願因斗酒㑹發歡桃花容蹉跎自不飲雙杯持勸儂<lb/>
　　　四時子夜歌<hi>八首</hi>
春鳥既集渚春花復著林髙臺不可望春色蕩儂心<lb/>
綺窓媚初月羅帳褰春風歡復自顧慮﨑嶇當奈儂<lb/>
三伏天雨火郎但籠忩坐何處汲寒漿金缾井中墮<lb/>
<pb n="KR4e0198_WYG_002-9a"/>
婉伸華簟上不下葳蕤鑰郎君已自前羅衣那及著<lb/>
庭含明月光蟋蟀入牀語獨自理寒衣秋風動砧杵<lb/>
熒熒斜月輝纍纍清露垂中宵不還卧徘徊獨為誰<lb/>
郎從何處來重袍那如水酒無沙糖味為他沃寒爾<lb/>
北風振枯林嚴霜殺百草歡不與時競獨向相思老<lb/>
　　　懊儂歌<hi>四首</hi>
五絲合歡被還得五絲縫儂為懊惱曲還持懊惱儂<lb/>
布帆百餘幅阿娜自生風江水滿如月那得不愁儂<lb/>
<pb n="KR4e0198_WYG_002-9b"/>
夙昔幽閨性冶遊持自惑旦夕三千里不復作顔色<lb/>
長江得春風使帆如使馬朝發牛渚磯暮宿白門下<lb/>
　　　神絃歌<lb/>
　　　　宿阿曲<lb/>
天門詄蕩蕩地户鬱沈沈真官下雲中窈窕從蘓林<lb/>
　　　　道君曲<lb/>
中庭有樹其實詡詡道君出入先以風雨<lb/>
　　　　聖郎曲<lb/>
<pb n="KR4e0198_WYG_002-10a"/>
梧桐何翼翼鳯凰何將將左坐青溪姑右坐白石郎姑<lb/>
自翳瑶草郎自命椒漿<lb/>
　　　嬌女詩<hi>二首</hi>
朝遊青溪南暮逰青溪北嬌女年十五芙蓉比顔色終<lb/>
日奏絃歌小姑獨相識<lb/>
徘徊白石江蹀躞赤山磯湘綺為下裳紫綺為上衣自<lb/>
繡雙鴛鴦十十五五飛<lb/>
　　　白石郎曲<hi>二首</hi>
<pb n="KR4e0198_WYG_002-10b"/>
郎之徠何紛員車以清風馬以雲前有明姑後道君<lb/>
石子如彈丸纍纍江之渚有郎獨自居艷於十五女<lb/>
　　　青溪小姑曲<lb/>
青溪湯湯白石為梁小姑不嫁誰謂無郎<lb/>
　　　湖就姑曲<lb/>
北遊赤山湖遥望中芙蓉裁衣贈大姑<lb/>
大姑舞白鳩仲姑渌水歌不共小姑愁<lb/>
　　　姑恩曲<hi>二首</hi>
<pb n="KR4e0198_WYG_002-11a"/>
明姑遵雲中葳蕤六萌車前駕斑璘獸後從朱鳥麟辟<lb/>
邪<lb/>
諸姑亦道同獨有明姑尊桂酒黄金色持以報姑恩<lb/>
　　　采蓮童曲<hi>二首</hi>
扣檝聲太苦聴我採蓮歌且將盛年容持比芙蓉花<lb/>
西湖采蓮舟上有愁思婦不摘芙蓉花何因出素手<lb/>
　　　明下童曲<hi>二首</hi>
走馬上越橋遺却黄金鞭遥望射堂頭徘徊驕不前<lb/>
<pb n="KR4e0198_WYG_002-11b"/>
赭白千里姿斑騅八百餘乗不獨自去日與陸郎俱<lb/>
　　　同生曲<hi>二首</hi>
盛時不再逢百嵗一何促願以南山松秉作夜逰燭<lb/>
蟋蟀空局促人命安可為但當飲羙酒醉即蒿里歌<lb/>
　　　石城曲<hi>四首</hi>
可憐冶逰郎大馬髙纒騣冶遊石城下聞名少年中<lb/>
珂峩同心髻環揷三子釵種種隨時變懊惱郎君懐<lb/>
陽春二三月花與郎同色明知苦淹留盛年不可得<lb/>
<pb n="KR4e0198_WYG_002-12a"/>
大艑十八㯭長篙如竹林張帆看風色知是下江陵<lb/>
　　　烏夜啼<hi>四首</hi>
石城諸少年歌舞日相新劉生安東平是郎得意人<lb/>
長檣百幅帆常著千里風婀娜檣上佳飛逐不成雙<lb/>
大帆曵雲還長檣柱天起非是不相留勢已無千里<lb/>
烏生秦氏家不從秦氏栖夜夜将九子石城城上啼<lb/>
　　　烏棲曲<hi>四首</hi>
芙蓉如繡柳如織浣紗渡頭日將匿髙髻雙珠玳瑁簮<lb/>
<pb n="KR4e0198_WYG_002-12b"/>
采蓮一曲傾江南<lb/>
珠履錯落華燈光長袖宛宛屬羽觴含笑一轉心相知<lb/>
誰能不前復自持<lb/>
黄金匼匝葳蕤鑰北斗䦨干城上落羙人空牀夜不眠<lb/>
雙雙玉筯下燈前<lb/>
江南女兒蹋蹀歌陽春窈窕出綺羅黄金轡頭紫騮馬<lb/>
長安少年事遊冶<lb/>
　　　估客樂<hi>二首</hi>
<pb n="KR4e0198_WYG_002-13a"/>
估客從楊州大艑載何來有無郎寄書但語莫徘徊<lb/>
估客廣州人出入三江口一艑載三千娘但日沽酒<lb/>
　　　莫愁樂<hi>四首</hi>
何來諸少年石城迎莫愁莫愁石城西門前江水流<lb/>
莫愁善西曲曲曲變新聲含意嬌不發春風感人情<lb/>
莫愁幽閨性非但傾城色石城諸少年人人自相識<lb/>
何處尋莫愁石城諸少年可憐六萌車不送莫愁還<lb/>
　　　襄陽樂<hi>六首</hi>
<pb n="KR4e0198_WYG_002-13b"/>
朝上大隄頭暮上大堤頭大堤諸女兒逰冶不知愁<lb/>
女蘿復可縫兎絲復可織唯有菖蒲花郎自不曾識<lb/>
大堤諸女兒歌舞日相逐郎今定憐誰夙昔誰家宿<lb/>
郎君但坐飲聴我白雪絃十三工西曲自不工數錢<lb/>
楊州大估客千金作一裝誰敢攀貴徳牽壊儂衣裳<lb/>
詫儂斷信使還書亦不作㣲薄自憐儂歡豈自㣲薄<lb/>
　　　三洲歌<hi>三首</hi>
何處估客豪楊州估客豪象牙持作檣鍮石持作篙<lb/>
<pb n="KR4e0198_WYG_002-14a"/>
聞歡揚州去大艑居上頭一載五百萬兩載千萬餘<lb/>
何來板橋灣持底喚沽酒兩叢蒱鍜鐶問儂取不取<lb/>
　　　襄陽蹋銅蹄<hi>四首</hi>
白馬蹋銅蹄着地銅蹄鳴往來大堤上出入襄陽城<lb/>
大馬珂峩頭一歩三舂鉏借問馬上兒家在襄陽不<lb/>
白馬金絡頭一歩三駊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>便是馬上郎何嘗不婀娜<lb/>
陽春二三月襄陽好徘徊渌酒漢江色與郎傳一杯<lb/>
　　　青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>白馬<lb/>
<pb n="KR4e0198_WYG_002-14b"/>
青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>躑躅八尺強黄金絡頭絲作韁<lb/>
可憐白馬如人長着地徘徊自生光<lb/>
青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>白馬冶遊郎勞君下都看三陽<lb/>
可憐白馬逐青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>石橋柏梁五湖東<lb/>
青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>白馬六萌車可憐今夜宿誰家<lb/>
借問窈窕西曲娘白馬青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>去無常<lb/>
借問窈窕西曲女石城莫愁憑寄語<lb/>
齊唱可憐淚沾裳可憐三聲忘故鄉<lb/>
<pb n="KR4e0198_WYG_002-15a"/>
　　　夜度娘<lb/>
儂來星始集儂去月將夕不是地上霜無人見儂跡<lb/>
　　　長松標<lb/>
落落南山松長標一何拙上棲萬里風下覆千年雪<lb/>
　　　雙行纒<lb/>
朱絲葳蕤繩是儂雙行纒繞腕結同心傍人那得見<lb/>
　　　黄督<lb/>
誰能見歌舞不自愛陽春少年雙淚落知是他鄉人<lb/>
<pb n="KR4e0198_WYG_002-15b"/>
　　　作蠶絲<hi>二首</hi>
拾蠶蠶如指出桑桑如掌一日三箔眠交儂那得往<lb/>
大繭大如卵小繭垂其腴三秋上織作君㸔羅繡襦<lb/>
　　　碣石篇<hi>四首</hi>
碣石中怒滄海北倚元氣吐欱若偃若起長風相薄跳<lb/>
波千里懸流冒顛天漢外紀地軸髙摽轂轉白日與齊<lb/>
俱入與汩偕出<lb/>
　　　其二<lb/>
<pb n="KR4e0198_WYG_002-16a"/>
凉秋九月塞外草衰白日蕭條北風苦悲邉聲四起胡<lb/>
馬成羣爝火如星列障如雲錢鎛既置修我戈矛裹糧<lb/>
坐甲唯敵是求<lb/>
　　　其三<lb/>
委蛇者河千里一曲方之舟之匪芻伊粟太行詰屈西<lb/>
北是經車轍馬迹日不遑寧於鑠聖人依其在京差次<lb/>
吏功郡國以成<lb/>
　　　其四<lb/>
<pb n="KR4e0198_WYG_002-16b"/>
羽翼未就鴻鵠徘徊神龍失水螻蟻所裁珠不暗投劒<lb/>
不倒持能弗用利勿處於疑髙才者妬匪但在人逃名<lb/>
避世以保其身<lb/>
　　　白紵舞歌<hi>四首</hi>
華鐙參差月舒光笛簫笙竽琴瑟張館娃窈窕夜未央<lb/>
西施起舞屬吳王白紵颯沓零繁霜浮雲綽約凝且翔<lb/>
將絶復引歌為長廻身急入促管藏揚跗摩趺匝洞房<lb/>
流風徘徊生繡裳答桴應節蹈鼔行挺釵欲墮復不遑<lb/>
<pb n="KR4e0198_WYG_002-17a"/>
羅袖繚繞滿中堂與志變化無恒常諸工競寫忽已忘<lb/>
遷延就次進羽觴<lb/>
　　　其二<lb/>
二八齊容羅象筵激楚之結獨秀先白紵蕭索陽春前<lb/>
廻風飛雪相流連玉腕繚繞縈繁絃朱唇宛轉含蹁躚<lb/>
將行復却私自憐願君蹋歌及盛年<lb/>
　　　其三<lb/>
春日荏苒花落英吳姬起舞媚前楹廻身頓趾迅且輕<lb/>
<pb n="KR4e0198_WYG_002-17b"/>
纎塵暗曖不及生投袂一轉激楚成徘徊復進為新聲<lb/>
二八歛手停鳴筝中曲再變豪竹驚如矜若怨意未明<lb/>
餘姿逸態猶縱横妙技絶世色傾城誰能顧盻感人情<lb/>
　　　其四<lb/>
雙袖徐起若有思逸態一放横難持滛衍詰屈紛陸離<lb/>
流紈曵縠風委迤縈塵逗節利屣施紆形赴曲影不知<lb/>
纎腰欲結行綴移衆變沓至生繁姿躊躇中止人盡疑<lb/>
浮騰絶跡稱神竒遊精蕩志君自治大樂萬嵗逺如期<lb/>
<pb n="KR4e0198_WYG_002-18a"/>
　　　霹靂引<lb/>
平成天地剖九州羅列五嶽江河流明堂受計朝諸侯<lb/>
人馬辟易氣縱横悲歌慷慨志不平<lb/>
　　　天馬引<lb/>
胡風雨駪駪而空山有人<lb/>
躑躅兮悲鳴匝余室兮三行<lb/>
　　　蜨蝶行<lb/>
蜨蝶翻翻戲遊來東園苜蓿中不知誰家涎涎乳子燕<lb/>
<pb n="KR4e0198_WYG_002-18b"/>
銜之我入窈窕紫深宫紫深宫欂櫨間髙坐顑頷待哺<lb/>
兩黄口睨之阿母得食還揺頭鼓翼誰忍視蜨蝶輕薄<lb/>
亦可憐<lb/>
　　　悲歌<lb/>
慷慨乃知故人徘徊乃知故鄉逺道多懐乆客自傷欲<lb/>
駕車無輗欲渡河無梁中夜顧形影泣下沾衣裳<lb/>
　　　猛虎行<lb/>
饑且從漂母食寒且從巢父棲石不為周客笑玉不為<lb/>
<pb n="KR4e0198_WYG_002-19a"/>
楚王啼菅茅但塞路桃李自成蹊<lb/>
　　　枯魚過河泣<lb/>
大魚啗小魚小魚啗鰕䱉鰕䱉啗沮洳啗多沮洳涸請<lb/>
君肆中居<lb/>
　　　逺遊篇<lb/>
萬里未足歩過謁歴遐荒一舉駕黄鵠再舉凌雲翔澄<lb/>
氛隠北斗河漢集為梁山川自紆曲天地自圜方六鰲<lb/>
抃蓬萊十日彈扶桑潮水怒相撃崐崘出中央流覧臨<lb/>
<pb n="KR4e0198_WYG_002-19b"/>
九州衆人何茫茫絪緼造元氣控揣成隂陽黔羸秉大<lb/>
鈞叢脞不可當道逢王子喬揖我還故鄉<lb/>
　　　廣齊謳行<lb/>
不勞歌楚艷請為罷吳趨上客但安坐聴我奏齊謳鷹<lb/>
揚表東土賜履維青州沃壤既如膏絲枲靭且柔魚鹽<lb/>
無儉嵗海王自春秋百二敵彊秦八九吞徒州羙哉一<lb/>
匡力天下咸宗周朝服西濟河鞭箠使諸侯至今臨淄<lb/>
途誦義慕前修枹鼓立軍門意氣縱横浮舉袂成幃幙<lb/>
<pb n="KR4e0198_WYG_002-20a"/>
攘臂赴仇讎先君務養士奕世恢鴻猷晏嬰以當路結<lb/>
交魯孔丘其人聘列國終日無停輈及聞箾韶音若與<lb/>
唐虞逰三月忘寝食栖栖此淹留季札夲荆蠻華夏多<lb/>
夷猶泱泱歎大風觀采不能休五伯桓稱首四豪文其<lb/>
尤擁篲為賔師鐡籠存主憂闊達有遺俗功利非所謀<lb/>
馳騁一何䧺冠劒常相求蠋辭萬家邑連謝千金酬即<lb/>
論二布衣豈復商賈流<lb/>
　　　前緩聲行<lb/>
<pb n="KR4e0198_WYG_002-20b"/>
海中之山必有天上之河人知其一莫知其它自非意<lb/>
氣輕黄金結交寧足多當復思東來之兎必有西去之<lb/>
烏不舍晝夜曾何愛於吾徒長笛不呼短笛呼願君有<lb/>
酒即飲無酒酤<lb/>
　　　結客少年塲<lb/>
翩翩白馬客遊冶長安城自矜有俠骨骯髒多交情羞<lb/>
倚將軍勢詎借傍人名利劒一在掌四海皆弟兄片言<lb/>
出肝膽杯酒如平生恩讐等白日然諾千金輕君看少<lb/>
<pb n="KR4e0198_WYG_002-21a"/>
年塲意氣誰縱横罵坐亦已麤探丸非老成淺之為丈夫<lb/>
賢豪大所營長兄推魯連仲兄推虞卿小弟處囊中黽<lb/>
勉荆楚行但令稱國士不必取先鳴<lb/>
　　　東飛伯勞歌<lb/>
東飛伯勞西飛鵲黄金倉琅葳蕤鑰誰家女兒倚髙樓<lb/>
含嬌吐怨彈箜篌明珠翠羽紅粉妝單衫婀娜春風香<lb/>
女兒年幾十五餘開顔發艶玉不如箜篌宛轉作新聲<lb/>
可憐一曲傾人城<lb/>
<pb n="KR4e0198_WYG_002-21b"/>
　　　樂府<lb/>
羣胡欵朝那請與漢家和紫貂黄羊白槖駝單于閼氏<lb/>
乗六驘<lb/>
　　　河中之水歌<lb/>
河中之水流迢迢洛陽女兒名嬌嬈嬌嬈十三稱絶色<lb/>
十四懐春未可挑纔梳墮髻即殊衆怕逐時人鬬小腰<lb/>
學成織錦機猶澁解度新聲瑟嬾調日出采桑城東路<lb/>
路傍桃李花飄姚左手提籠絲作繫右手攀花折其條<lb/>
<pb n="KR4e0198_WYG_002-22a"/>
國卿下裝不復顧使君五馬徒相邀董家髙樓一百尺<lb/>
歸來誰見倚逍遥<lb/>
　　三言<lb/>
　　　郡齋同元羙賦得隂字<lb/>
漳之潯大陸隂天落落日駸駸誰為郡此滯淫君在坐<lb/>
倍蕭森嗟波及邈陸沈酌我酒聴長吟秋無色風雨深<lb/>
山欲出薜蘿侵淚相視卧獨臨滄海夢白雲心來何處<lb/>
别至今重握手一知音孤城夜楓樹林漂短髪問抽簮<lb/>
<pb n="KR4e0198_WYG_002-22b"/>
　　四言<lb/>
　　　效阮公<hi>二首</hi>
太清孔陽元氣絪緼靈曜懸鍳列宿垂文威鳳振羽神<lb/>
龍作鱗蕙蘭幽鬰松桂輪囷<lb/>
　　　其二<lb/>
日照月臨天髙氣清金支秀華羽林翠旌六駕龍秋四<lb/>
牡鸞鳴濯纓雲漢晞髪增城<lb/>
　滄溟集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集卷十一</head>
    <p>
<pb n="KR4e0198_WYG_011-1a"/>
欽定四庫全書<lb/>
　滄溟集卷十一　　　　　明　李攀龍　撰<lb/>
　　七言律詩<lb/>
　　　送王侍御按貴陽<lb/>
中原遥入楚天長道岀盤江古夜郎自許鐵冠衝瘴癘<lb/>
兼攜白筆掃風霜百蠻擁節開雄鎮萬里登車擥大荒<lb/>
莫說壯遊非妙選同時八彦避鵷行<lb/>
　　　郭吏部請急歸吳稱夀封君太宜人<lb/>
<pb n="KR4e0198_WYG_011-1b"/>
水鏡清光滿薊門庭闈雙映一寒温角巾入洛名元重<lb/>
裘褐依梁道並尊白首更偕吳市隱青雲再奉漢宫恩<lb/>
還朝益玅題才術湖海微言可具論<lb/>
　　　武太常貞母太常是遺腹子<lb/>
令子清標領太常持衡東省舊為郎才因藻鏡知秋水<lb/>
胎本明珠産夜光天上旌旂懸日月人間竹帛映氷霜<lb/>
雖然燕趙多竒士已讓髙風在北堂<lb/>
　　　戲擬王安人稱夀郭相國相國嘗為廬江别駕<lb/>
<pb n="KR4e0198_WYG_011-2a"/>
南山髙唱入新題曲罷蛾眉玉盌齊秦史自偕嬴氏女<lb/>
廬江誰憶仲卿妻雙飛青鳥披雲下並蒂蟠桃帶雪攜<lb/>
何必千金稱上夀嫣然一笑醉如泥<lb/>
　　　秋前夜過崑山寄仲蔚時元美兄弟俱就徵車<lb/>
有客中原囘白頭懷人千里命扁舟吳門山色元非雨<lb/>
婁子江聲似是秋二友鴈行堪入洛惟君龍卧不依劉<lb/>
也知傾盖須㬰事一日椷書即舊游<lb/>
　　　上朱大司空<hi>二首</hi>
<pb n="KR4e0198_WYG_011-2b"/>
重華冀北再開天益佐山林涉大川四岳受成方貢日<lb/>
三邊仰給縣官年黄金不及隄形壯白馬長隨練影懸<lb/>
轉自流言能悟主老臣知遇兩朝偏<lb/>
　　　其二<lb/>
河隄使者大司空無領中丞節制同轉餉千年軍國壯<lb/>
朝宗萬里帝圖雄春流無恙桃花水秋色依然瓠子宫<lb/>
太史但裁溝洫志丈人何减漢臣風<lb/>
　　　送徐子與之武昌<hi>二首</hi>
<pb n="KR4e0198_WYG_011-3a"/>
使君安在武昌城江漢雙懸憲府清共許登髙能作賦<lb/>
不妨乗暇一論兵翛然白雪千人和颯爾雄風萬里生<lb/>
更憶南樓明月好欲攜佳興與縱横<lb/>
　　　其二<lb/>
刺史樓臺望裏重是時門客羡登龍白雲三署還堪起<lb/>
黄鵠千秋更可逢象合星辰雙執法心隨江漢一朝宗<lb/>
二天尊寵諸侯上出處何論邴曼容<lb/>
　　　和子與過訪平原道中值雪二首時按察楚中<lb/>
<pb n="KR4e0198_WYG_011-3b"/>
九河風色報褰帷道入平原雨雪遲天欲並傳梁苑賦<lb/>
君今試和郢中詞憑陵尺素光猶動縹緲扁舟興可知<lb/>
况值如澠春酒熟好來投轄未須疑<lb/>
　　　其二<lb/>
平原日映北風斜飛雪偏隨刺史車明月更投公子邑<lb/>
金門何處侍臣家綈袍忽自生春色彩翰紛然擁落花<lb/>
為報袁安髙卧起齊宫上客有田巴<lb/>
　　　皇太子冊立入賀<lb/>
<pb n="KR4e0198_WYG_011-4a"/>
燕臺依舊鬱相望玉樹金莖是帝鄉鳯闕雙懸雲五色<lb/>
龍樓交映日重光九天氣王旌旗動三殿風清劍佩長<lb/>
伏謁不違顔只尺十年西省愧為郎<lb/>
　　　江上贈郭第歐大任<lb/>
元年飛雪度維揚此日秋風復故鄉總為郭君紆綵纜<lb/>
况逢歐冶說干將囘看京口孤城轉坐擁江流萬里長<lb/>
以爾相從諸子後新知得似丈人狂<lb/>
　　　吳使君自邵武之髙州<hi>二首</hi>
<pb n="KR4e0198_WYG_011-4b"/>
先朝五子結交情一日青雲滿鳯城漢主憐才金作署<lb/>
楚臣能賦玉為名已應龍自延津起那更珠還合浦生<lb/>
直置壯遊消不得纔兼遷客重縱横<lb/>
　　　其二<lb/>
中原五馬日騑騑嶺外翻傳俗吏稀逐客也須常作好<lb/>
使君安見逺游非庻無疾病堪乗興况有登臨可當歸<lb/>
漂泊秋風同一葉幾時還向洛城飛<lb/>
　　　早春元美自大名見枉齊河<hi>時元美代余浙中</hi>
<pb n="KR4e0198_WYG_011-5a"/>
如此春醪醉莫辭中原攜手即佳期何人命駕能千里<lb/>
與爾彈冠又一時嶽雪故應囘匹練江潮今復借褰帷<lb/>
比來慷慨悲歌地河朔風流更有誰<lb/>
　　　與子與游保叔塔同賦<hi>山有落星石二拳</hi>
古塔松臺對寂寥髙齋斜日傍漁樵金牛忽見湖中影<lb/>
鐵騎初囘海上潮更倚連城明月動並攜雙劍落星揺<lb/>
若非賦有凌雲氣筆厎天花可自飄<lb/>
　　　和梁憲使過密咏天仙宫白松<hi>是黄帝葬三女處</hi>
<pb n="KR4e0198_WYG_011-5b"/>
孤根一託蕊珠宫不與苕華粉黛同夜暗龍鱗銜自照<lb/>
天清鶴影望來空條封姑射千秋雪盖擁蘭臺萬里風<lb/>
非為子雲能作賦誰知玉樹本青蔥<lb/>
　　　其二<lb/>
軒轅宫裏試新妆縹緲連枝入帝鄉玉骨不縁能化石<lb/>
氷肌那得便生香只愁明月銷為水更恐清陰凝作霜<lb/>
巫峽瑶姬元素質却令雲雨汚衣裳<lb/>
　　　其三<lb/>
<pb n="KR4e0198_WYG_011-6a"/>
玉女窻前手自栽遥分海色向蓬萊唯應七聖襄城過<lb/>
曾見三花少室開地迥流光通粉署天寒老榦倚霜臺<lb/>
懸知的有千年露欲獻須君作賦才<lb/>
　　　荅寄用晦王孫<hi>二首</hi>
江上傳書錦字斜于時飛雪映瑤華誰攜雄劍非豐獄<lb/>
但出名駒即漢家春色自憐彭澤柳美人相怨武陵花<lb/>
三年未報平安使長日心懸萬里槎<lb/>
　　　其二<lb/>
<pb n="KR4e0198_WYG_011-6b"/>
豫章城上有髙樓樓下長江二水流君更紅顔雄製作<lb/>
誰同清夜美遨遊陽春若許千人和明月何須萬里投<lb/>
不信秪今求自試詞塲可但少應劉<lb/>
　　　荅寄元美<lb/>
飛書苕水報王孫杯厎黄河似酒渾已讓五湖相代長<lb/>
敢臨中嶽自言尊人無西子堪同載客有如姬不負恩<lb/>
蕭索三餘囘王氣風塵非復古夷門<lb/>
　　　寄懷蒲圻魏使君<hi>三首</hi>
<pb n="KR4e0198_WYG_011-7a"/>
赤壁黄磯錦不如故人家傍武昌居蒲生太守裁鞭後<lb/>
竹擁郎官賜管餘遣興幾篇司馬賦銜寃一紙樂羊書<lb/>
楚材堪已推三晉那得長懸刺史車<lb/>
　　　其二<lb/>
歸來髙卧叔牙山恰爾分符出漢闗一顧青雲生海上<lb/>
千秋白雪在人間非時按劍投珠起無意償城抱玉還<lb/>
所以離騷長苦怨楚臣容易老紅顔<lb/>
　　　其三<lb/>
<pb n="KR4e0198_WYG_011-7b"/>
搖落誰憐作賦才髙秋無處不悲哉大王自嘯雄風起<lb/>
神女長攜暮雨來非有上林吞夢澤至今江漢遶蘭臺<lb/>
武昌月滿南樓夜安得青樽共我開<lb/>
　　　東陂同許殿卿陸南道函灌甫兄弟賦<lb/>
散髪東陂月滿庭王孫春草鴈池青平臺吹合風先起<lb/>
竹苑樽開酒旋醒自媿長卿工作賦誰憐子政老傳經<lb/>
明朝莫報髙陽㑹不定江湖是客星<lb/>
　　　勤中尉園亭<lb/>
<pb n="KR4e0198_WYG_011-8a"/>
分竹穿苔暑自平披襟小閣坐來清使君河上浮槎興<lb/>
公子夷門結轡情自有明珠堪照乗豈無佳色解傾城<lb/>
時人若問游梁客司馬相如字長卿<lb/>
　　　聞肖甫已代元美大名有寄<lb/>
褰帷蜀道望吳天二子𤓰期迥自憐五馬過逢曾此地<lb/>
雙鳬飛去復何年誰言官合談兵起爾已名從作賦傳<lb/>
父老未須窺露冕何人不識使君賢<lb/>
　　　贈劉將軍<lb/>
<pb n="KR4e0198_WYG_011-8b"/>
憶醉卿家春草芳征軺信宿向漁陽行間舊識千夫長<lb/>
轂下新推六郡良白馬從軍明月塞黄金結客少年塲<lb/>
何時更出追風騎䇿爾持纓請建章<lb/>
　　　送羅大參之任山西<hi>二首</hi>
鴈門句注九闗通地接燕山帝業雄使者汎舟從綘水<lb/>
將軍轉餉入雲中分藩忽壯朝廷色開府深懸保障功<lb/>
晉國莫强兵馬地股肱何但數河東<lb/>
　　　其二<lb/>
<pb n="KR4e0198_WYG_011-9a"/>
吏部風流入奏年諸郎誰不讓朝天五雲忽映襜帷動<lb/>
雙轄重臨水鏡懸色借綈袍堪病起詩更藻筆已名傳<lb/>
故人剰有河山在二子相逢海岱前<lb/>
　　五言排律<lb/>
　　　送固始申明府還縣<lb/>
百里絃歌邑春風獨在兹旋歸瞻日逺留借見天私復<lb/>
送仙鳬去言趨竹馬期渡河蠶月早行縣麥秋遲楚國<lb/>
先賢傳梁園上客詞知君才不忝遙以慰相思<lb/>
<pb n="KR4e0198_WYG_011-9b"/>
　　　送李太守之東昌<lb/>
諸侯辭北極千騎向東方十二稱天府風煙接帝鄉地<lb/>
形來海岱漕輓自徐揚春滿弦歌邑花明太守章射書<lb/>
延上客照乗得髙唐冦息解刀劍人和下鳯凰軒帷褰<lb/>
雨雪郡閣卧星霜治行兼經術諸曹借寵光<lb/>
　　　送宋宇少府之蒲城<lb/>
别離有楊柳折贈擬琅玕古道千人失時才一尉難清<lb/>
秋開少府紫氣指長安梅福稱仙仕蒲城得吏歡河聲<lb/>
<pb n="KR4e0198_WYG_011-10a"/>
公檄靜嶽色訟庭寒鴻鴈雲中出芙蓉月下看三秦至<lb/>
豪傑兩漢數衣冠馮翊今遺邑何輕佐幕官<lb/>
　　　荅謝生盤山詩<lb/>
愛爾躋攀處竒踪滿報章山盤元氣出寺抱翠微藏拂<lb/>
石搖天影披花帶雨香千峰囘白首萬壑步清霜鼔角<lb/>
闗榆墮旌旗塞草長陰風來大漠秋日下漁陽海色秦<lb/>
城外邊聲漢苑旁欲因臨望代遂得紀金湯<lb/>
　　　送楊給事河南召募<lb/>
<pb n="KR4e0198_WYG_011-10b"/>
邊衆休南牧朝廷議北征幄中新授律天下大徵兵使<lb/>
者持符出君推抗疏名黄金秋突兀白羽日縱横嶽雪<lb/>
三華秀河氷萬馬行將軍邀劇孟公子得侯嬴屠販多<lb/>
豪傑風塵鬱戰爭有呼皆左袒無役不先鳴寕久燕山<lb/>
戌終期瀚海清過梁投賦筆更為請長纓<lb/>
　　　送林章之郎中讞獄南海<lb/>
舊識于公傳新知陸賈才漢章雙鳯下越郡五羊開旌<lb/>
節看山駐樓船截海來長安天北望使者日南囘訟府<lb/>
<pb n="KR4e0198_WYG_011-11a"/>
蒲堪掛刑書竹可裁明珠滿合浦應照不然灰<lb/>
　　　送祠部莫郎中貴州提學<lb/>
薊門一相送楊柳未堪攀亦是文章地寧虚供奉班西<lb/>
南天欲盡羌筰日多艱鼔棹過三楚傳經到百蠻春雲<lb/>
蒸赤水秋雨瘴青山早就中和頌諸生憶漢闗<lb/>
　　　題歐職方鵝山泉髙齋<lb/>
聞君讀書處乃在薊山阿水色開窻檻泉聲散薜蘿濯<lb/>
纓秋雨至把釣夕陽多白璧澆田出寒流没羽過風塵<lb/>
<pb n="KR4e0198_WYG_011-11b"/>
無燕息賔客有羊何一自從王事空為勞者歌<lb/>
　　　集元美宅送汝思吳峻伯袁履善三比部<lb/>
别賦吾能作還銷客子魂上林又黄鳥何處此青樽帝<lb/>
念徵兵日人銜祝網恩星榆散使者春草待王孫于役<lb/>
分江徼相思共薊門風塵異南北莫向鴈書論<lb/>
　　　賦得邊馬有歸心<lb/>
飛將驅天廐乗秋踏大荒三軍呼驃騎一戰蹶名王急<lb/>
難才堪老横行勢可當嘶聲悲漢月顧影浄胡霜總轡<lb/>
<pb n="KR4e0198_WYG_011-12a"/>
陰山上鳴鑣瀚海旁何如春草色躞蹀向長楊<lb/>
　　　得殿卿書兼寄張簡秀才<lb/>
久客疎歸計吾徒足醉眠風塵猶逆旅服食豈神仙老<lb/>
母須微禄郎官亦冗員時名非我意詩句衆人傳雞肋<lb/>
堪誰棄蛾眉幸自全羈情驚嵗晚法署向秋懸竊笑吹<lb/>
竽濫深慙抱甕賢青雲浮世外白眼貴游前流俗終違<lb/>
性佯狂始入𤣥所甘才太拙敢望病相憐寄字存加飯<lb/>
興言問着鞭支離如昨日飛動異當年直覬亡殷社殷<lb/>
<pb n="KR4e0198_WYG_011-12b"/>
憂切御筵逐臣收佩玦大將與兵權報主謀安出和戎<lb/>
議已偏乗輿空汗血錦繡被貂蟬帷幄今何事京師未<lb/>
晏然乾坤多壘後仕宦畏途邊海岱生瑶草朋從拾紫<lb/>
煙伊余方物役囘首薊門天<lb/>
　　　七夕集元美宅送茂秦<lb/>
祖席陳𤓰果征衣理薜蘿雲邊看露掌花裡出星河仙<lb/>
吏揮金椀佳人罷錦梭新知天上少秀句鄴中多疎拙<lb/>
時名棄歡娛鐵騎過秋風吹鬢髪落日渡滹沱匕首荆<lb/>
<pb n="KR4e0198_WYG_011-13a"/>
卿贈刀頭桂客歌明年見牛女能不憶羊何<lb/>
　　　碧雲寺<lb/>
飛塔標龍藏長橋挂虎溪五王開壯麗二梵樹菩提淨<lb/>
土黄金布香臺碧漢齊經過初地變徙倚上方迷杖底<lb/>
籠清磬崖間散御題屢疑窮紺宇復道出丹梯天樂蓬<lb/>
萊近祗林日月低水流僧舍下雲起佛堂西深愧雕蟲<lb/>
技難同怖鴿棲慈燈懸廣刼處處得摩尼<lb/>
　　　香山寺<lb/>
<pb n="KR4e0198_WYG_011-13b"/>
往時占紫氣馬上看香爐不是尋幽到其如發興孤迴<lb/>
標臨北極秀色攬西湖樹杪諸天出堦前衆壑趨花臺<lb/>
騫地起風鐸蔽簷呼月抱蟾蜍石星搖舎利珠玉毫侵<lb/>
瀑水金相湧浮屠妙偈傳從竺髙僧至自胡法輪皆帝<lb/>
力下界復神都行幸當年事人王握大符<lb/>
　　　經華嚴廢寺為兵火所燒<lb/>
往事殊猖獗諸生坐播遷無方超寂㓕有地入烽烟境<lb/>
壞秋原上門空暮雨邊虚聞金作粟真見火生蓮星影<lb/>
<pb n="KR4e0198_WYG_011-14a"/>
疑纓綴雲光學盖懸焚身香象泣照鉢燭龍然莫辨沉<lb/>
灰刼猶傳噀酒天至今餘淨土不復一燈傳<lb/>
　　　人日同元美子與公實集子相宅得寒字<lb/>
年華開此晏春色又長安得日人相勞披雲客共歡貼<lb/>
屏皆綵勝佐酒尚辛盤北鴈先花發西山過雪看文章<lb/>
投璧盡心事斷金寒不但蕭朱輩論交自古難<lb/>
　　　初春<hi>四首</hi>
物色看如昨愁時獨不醒春陰含雨白日氣宿霾青國<lb/>
<pb n="KR4e0198_WYG_011-14b"/>
士紆三表王師壓二庭獻俘當祖社制勝本朝廷使者<lb/>
行飛輓將軍議勒銘誰憐劉子駿心事有傳經<lb/>
　　　其二<lb/>
横海樓船下平胡羽檄飛五雲髙王氣三殿敞春暉卜<lb/>
相敷文命徵兵出武威風塵終混合日月此瞻依薄宦<lb/>
無工拙浮名有是非陸沈吾豈敢疎懶世人違<lb/>
　　　其三<lb/>
使者歸朝疏將軍捕虜才乾坤百越震烽燧九邊來國<lb/>
<pb n="KR4e0198_WYG_011-15a"/>
步艱難過天顔駘蕩開紫宮春窈窕華省日徘徊白石<lb/>
飯牛客黄金圖駿臺終看成遇合未可怨無媒<lb/>
　　　其四<lb/>
薊北看春色羈情坐鬱然官猶膠柱在名豈濫竽傳汩<lb/>
没終何事文章自有權薄遊多難後知己衆人前疎拙<lb/>
容髙枕風雲讓着鞭客嘲安用解執㦸至今憐<lb/>
　　　五日同子相遊天寧寺<lb/>
四海攜名士彌天得上方綵絲還令節白馬自開皇揮<lb/>
<pb n="KR4e0198_WYG_011-15b"/>
拂靈花裡攤經祗樹傍燈輪侵日出塔影入雲藏浄土<lb/>
殊幽事清齋復妙香幻知看紱冕靜欲厭詞章薜茘來<lb/>
風雨杉松接𣺌茫人間空競渡未解問慈航<lb/>
　　　立春日示子與<lb/>
舊遊離别盡病客尚文園此地看春色唯君大雅存揮<lb/>
毫當北斗握手向中原夙昔為郎意平生知己恩紫氣<lb/>
臨燕塞青山擁薊門豫愁分袂日花裡倒芳樽<lb/>
　　　燕京篇<lb/>
<pb n="KR4e0198_WYG_011-16a"/>
燕京豪俠地杯酒為君陳雙闕西山下諸陵北海濵薊<lb/>
門行雨雪黍谷變陽春騶衍初臨碣荆軻故入秦黄金<lb/>
來駿馬白璧售佳人定鼎還先帝千年正紫宸<lb/>
　　　哭陶侍御<lb/>
伏柱稱仙吏彈冠即諍臣逢時隨八彦攬轡屬東巡抗<lb/>
疏惟安漢危言屢借秦寵光囘造化正色上星辰夢已<lb/>
摧髙翼灾非批逆鱗孤臺遙向夜五柳黯傷春白鶴還<lb/>
來客青驄豈避人朝廷存折檻道路指理輪擊隼才何<lb/>
<pb n="KR4e0198_WYG_011-16b"/>
健神羊氣不馴分陰空自惜浮世轉難陳風裁登車罷<lb/>
霜華掛劍新群烏哀就老列栢采為薪鬱鬱匡君意飄<lb/>
飄出使身廬山彭澤外落日九江濵<lb/>
　　　哭公實<hi>六首</hi>
逝矣梁公實清時隱漢闗扁舟浮大海健筆誌名山豈<lb/>
悟風流盡猶言洗沐還文章憎白髪服食誤紅顔禪草<lb/>
來天上𤣥經出世間縱為華表鶴羽翮已難攀<lb/>
　　　其二<lb/>
<pb n="KR4e0198_WYG_011-17a"/>
客有燕山至傳君䘮海隅含香情不厭辟穀事還迂詞<lb/>
翰家長技經綸國大儒天心曾爾輩雪涕自吾徒精氣<lb/>
乗朱鳥浮生過白駒所悲無舊物此道失前驅<lb/>
　　　其三<lb/>
實沈其爾祟單閼乃為灾偃蹇非闗病文章未盡才他<lb/>
人紛項領之子𣺌塵埃白日中原墮髙秋大海迴自逢<lb/>
雙鶴至誰叱五羊來欲掛延陵劍風雷不可開<lb/>
　　　其四<lb/>
<pb n="KR4e0198_WYG_011-17b"/>
一虚郎署問竟負帝鄉期此日名堪定千秋事可知賦<lb/>
寧為異物人已不同時垂白君應妬還丹我自疑槖裝<lb/>
髙卧盡椎結舊遊悲坐識藏舟理行令荷鍤隨<lb/>
　　　其五<lb/>
從此微言絶何當大夢醒人間矜意氣地下鬭精靈虚<lb/>
室還生白遺編竟殺青浮名流景過夫子望秋零同舍<lb/>
悲離索投詩哭杳㝠山陽風雨夜鄰笛未堪聽<lb/>
　　　其六<lb/>
<pb n="KR4e0198_WYG_011-18a"/>
嶺南秋慘淡海上日蕭森不王衣冠氣云亡雅頌音操<lb/>
斤臣質少題柱主恩深此物何陵替斯人乃陸沈衆方<lb/>
疲道路爾欲久山林所以生芻贈終難託素心<lb/>
　　　郡齋同元美賦得髙字<lb/>
風塵如昨日千里得同袍秋色隨佳句浮名避濁醪故<lb/>
人滄海逺使者白雲髙小郡常懸榻君家自佩刀飛揚<lb/>
鞭弭約慘淡簿書勞别後看多士元龍未似豪<lb/>
　　　宿華頂玉井樓<hi>二首</hi>
<pb n="KR4e0198_WYG_011-18b"/>
玉井通溟海朱樓冠削成波傳潮汐到檻接斗牛平虎<lb/>
魄侵燈出蓮花傍枕生拂盆雲髪暗映掌月珠明犯座<lb/>
人間象浮槎世上情不愁更漏絶石鼓自能鳴<lb/>
　　　其二<lb/>
不寐芙蓉冷幽棲薜茘驚靈胡秋贔屭毛女夜妖精暗<lb/>
穴龍蛇走深林虎豹耕星連碁石布雨共洗盆傾霜絶<lb/>
千尋鎻風邀五舌笙豈因臨帝座呼吸變陰晴<lb/>
　　　冬日王給事出示許中丞苦熱詩巻<lb/>
<pb n="KR4e0198_WYG_011-19a"/>
最秀中丞句尤竒苦熱篇開函迴白雪展巻失寒天硯<lb/>
石猶堪礫壺氷豈自堅蠧魚冬不蟄螢火夜應然才是<lb/>
洪罏縱名將汗簡傳歌來探綵扇寫罷撤青氊藻筆還<lb/>
生色雲箋更雜烟五言如挾纊一字解纏綿病暍南風<lb/>
後魂銷大雅前霜臺三十載就日片心懸<lb/>
　　　和殿卿咏梅篇<lb/>
忽報探梅句深知水部賢空梁流漢月寒色動江天影<lb/>
落青樽裡花生彩筆前新妆縈素練白雪洒繁絃南國<lb/>
<pb n="KR4e0198_WYG_011-19b"/>
書堪寄春風病獨憐更慚清思減不及兔園篇<lb/>
　　　為魏使君送黄生歸楚<lb/>
太守髙齋客時名豈易同六朝相上下五馬共西東非<lb/>
土悲王粲通家賴孔融登臨存勝蹟坐嘯挹清風四塞<lb/>
黄河險三峰日觀雄楚才元自老郢曲本難工裂素題<lb/>
班篋裁繻謁漢宫歸堪吞夢澤卧合起隆中雨雪綈袍<lb/>
暗江湖劍氣空武昌魚正美彈鋏意何窮<lb/>
　　　送魏樸如孝亷省試時使君上計與偕<lb/>
<pb n="KR4e0198_WYG_011-20a"/>
朝宗方岳入問寢孝亷行經術俱髙第傳家接大名雲<lb/>
霄雄北上事業壯南征奕世和戎䇿江湖戀闕情一毛<lb/>
隨鳳集合浦讓珠明物色燕常滿人才楚至精千金圖<lb/>
五馬片玉抵連城績奏龔繩直辭含樂鏡清賜車郎署<lb/>
羡奪錦士林榮計吏分憂下文塲得雋鳴召翁今乃父<lb/>
丙相昔同聲㑹使臨軒日風流動漢京<lb/>
　　　再上少宰誦德述懷<lb/>
弱冠登髙第詞林擁重名兩朝延侍從空冀走諸生身<lb/>
<pb n="KR4e0198_WYG_011-20b"/>
自宫僚備親看國史行稍遷猶八座加授即孤卿不盡<lb/>
兼曹美長餘列署清文章闗王氣儒術定家聲羽翼衝<lb/>
天就波瀾赴海成見知同筆研記憶控銓衡雞肋才華<lb/>
薄羊裘物色輕人應疑畫餅君但入調羮北斗如相照<lb/>
南山亦至情少微雖冗宿同向掖垣明<lb/>
　　　天官殷少宰翟淑人輓歌<lb/>
弱嵗徵箕帚童年託舅姑餘光東壁駐慈色北堂敷裘<lb/>
褐雲霄度蘋蘩日月徂國香堪是夢閨秀豈為芻零露<lb/>
<pb n="KR4e0198_WYG_011-21a"/>
晞金掌清氷涸玉壺珠沈知旁斗絃斷憶將雛鳯逝泥<lb/>
書暗鸞銷水鏡孤繪帷含藻落彤管帶花枯作楫君能<lb/>
事藏舟妾敢誣網蟲遺挂在羅雀外家無雜佩傳淒響<lb/>
殘機激壯圖乳糜疑自愛琴瑟訝相扶兩鵠云當復三<lb/>
魚兆已符客悲來白鶴帝寵㑹青烏河漢深難越天門<lb/>
近可呼精靈成婺彩千古照皇都<lb/>
　　　重送張閫使<lb/>
將才君自有儒術衆誰如廷對諸生䇿家傳孺子書百<lb/>
<pb n="KR4e0198_WYG_011-21b"/>
蠻麾下出兩浙閩中居故事單醪在流言二卵虚名應<lb/>
銅柱上身是玉闗餘拊髀方今日君恩未可疏<lb/>
　　　夏日張茂才見枉林園<hi>二首</hi>
殘書開積雨髙枕對重林非爾乗幽興無人惠好音分<lb/>
寧雞黍薄交自布衣深不改青松色堪知白雪心諸生<lb/>
貧嗜酒多病老抽簮何必論邱壑金門總陸沈<lb/>
　　　其二<lb/>
當時河朔飲未必勝陶家古井層陰合虚亭落景斜敲<lb/>
<pb n="KR4e0198_WYG_011-22a"/>
碁來凍雨散帙映明霞樹囀雙文鳥盤浮五色𤓰清談<lb/>
開暑氣白髮瑩氷華更有忘憂草能囘隱士車<lb/>
　　　荅潘仲子和贈張茂才見枉林園之作<lb/>
似解滄洲趣因傳白雪聲時才方上下秋興獨縱横車<lb/>
馬分交態林園斷世情名寧花蕚重句自薜蘿清弱冠<lb/>
推髙第雄飛失後生二毛如老筆三抱見連城業已深<lb/>
移疾閒仍事耦耕有君堪倒屣一為欵柴荆<lb/>
　　　夏日襲生過白泉精舍索贈<lb/>
<pb n="KR4e0198_WYG_011-22b"/>
本自巖扉客承家事耦耕中年歸卒業壯嵗託論兵身<lb/>
覺儒流貴心疑俠氣輕垂成看一第良久遜諸生狗曲<lb/>
群為詬毛詩獨著名貧終諳世味老益見交情伏臘書<lb/>
相勞寒温酒數行白泉鍾乳色黄鳥竊脂聲彩電投壺<lb/>
出疎星對局明即知河朔㑹夙昔已縱横<lb/>
　　　荅報顧中翰<lb/>
政本趨陪地身隨宰相行兩房深侍從三殿雅知名染<lb/>
翰宫雲濕兼銜掌露清與聞鍾五字同病沈雙聲何意<lb/>
<pb n="KR4e0198_WYG_011-23a"/>
乗槎客能憐伏枕生投詩迴俗態把酒説交情敢謂龍<lb/>
門峻難霑鳯沼榮華陽今夜月醉眼為君明<lb/>
　　　初抵浙中感遇一首呈馬丈<lb/>
冀北登車日淮陽卧閣年襜帷非不撤舞袖竟難旋一<lb/>
顧堪千里群疑託二天門生髙自出屬吏拙相憐紫氣<lb/>
臨闗動文星傍斗懸樵漁歸計穩犬馬受知偏物色中<lb/>
原起封章上國傳江湖餘壯觀風俗美多賢下榻時名<lb/>
盡分庭客禮全隋珠如片月長在報恩前<lb/>
<pb n="KR4e0198_WYG_011-23b"/>
　　　贈陸膳部<lb/>
清覽三臺上名家四姓前累朝霖雨望群從聚星賢北<lb/>
斗尚書府南宫視草年秩宗周典禮膳部漢常員官屬<lb/>
青雲氏才髙白雪篇微言黄絹在美節素絲傳筆綵生<lb/>
春署蘭薰握近天明光寧再入空此羡神仙<lb/>
　　　貞石篇為吳比部賦<lb/>
砥柱髙王室磐宗壯帝京支機河漢迥浮磬泗濵清孺<lb/>
子兵書號郎官水鏡名一鞭皆至海三獻即連城絶學<lb/>
<pb n="KR4e0198_WYG_011-24a"/>
驅羊起群疑伏虎生梧臺深自饗司冦雅稱平磊落披<lb/>
雲氣馮陵轉壑聲雄藩隆岳佐華省映星精文陛含香<lb/>
入巖廊草奏行綵毫常五色何限補天情<lb/>
　　　與子與遊靈隱寺吳馬諸公同賦<lb/>
片雨挂龍涔清風嘯虎林海浮西域至江揷洞天深小<lb/>
嶺將遙集名山豈陸沈地靈聞水樂岫隱見雲心金粟<lb/>
寒應結香爐迴自陰藤蘿褰窈窕臺殿倚蕭森石笋髙<lb/>
遙筆蓮花淨盍簮何須懷謝客俱解越中吟<lb/>
<pb n="KR4e0198_WYG_011-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻十一<lb/>
</p>
<p>
</p>
  </div>
</body>
</text>
</TEI>
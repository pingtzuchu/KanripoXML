<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻二十六</head>
    <p>
<pb n="KR4e0198_WYG_026-1a"/>
欽定四庫全書<lb/>
　滄溟集巻二十六　　　　明　李攀龍　撰<lb/>
　　書<lb/>
　　　答董學士用均<lb/>
某不佞始偕計來京師即海内諸搢紳君子言文章必<lb/>
言館閣言館閣必言執事未嘗不私竊慕之安得附青<lb/>
雲觀當代之盛也乆之乃辱執事三顧某於逆旅之中<lb/>
而不得亟見坐令從㳺之願沮於出守至今恨之未有<lb/>
<pb n="KR4e0198_WYG_026-1b"/>
以報此自執事能折節下士而士益以此重執事誦義<lb/>
無窮時顧其何人又至辱所推與謂某文章司馬子長<lb/>
西漢諸名家之流又謂某志行俊偉也某何人而敢處<lb/>
一於此哉徒以在此部時多拓落杜門稍類彊直自遂<lb/>
者爾它實無以自見即不自量有所著述亦復下里自<lb/>
好者為之終未敢齒諸作者之列今不知何以當執事<lb/>
之心且執事以文學親幸之臣而不㤀郡縣共理之治<lb/>
是豈獨為爱某也頃當滛潦為沴自京畿千里莩骼蔽<lb/>
<pb n="KR4e0198_WYG_026-2a"/>
野而禦人白日雖有溝壑孑遺又無以佐公家之急而<lb/>
山東道塞使者冠蓋相屬於敝邑率不能飭厨傳稱其<lb/>
意安見方六七十如五六十而非邦也者君子之至於<lb/>
斯也吾未嘗不得見也其在某上之既無莊助吾丘壽<lb/>
王嘗為侍從之望次之順德又不可施以㑹稽東郡之<lb/>
政即某摛藻如春華何益於殿最哉誠自知不免於奉<lb/>
職無狀矣莫不捄荒而某拮据為甚官無蓋藏仰給隣<lb/>
國方且奉中丞御史臺德意惟謹而何以䇿功名之㑹<lb/>
<pb n="KR4e0198_WYG_026-2b"/>
大水之後壤土膏麗錫我來牟將受厥明此非所以慰<lb/>
執事隱惻斯人者乎過此以往庻幾藉以喘息云爾某<lb/>
何人至辱執事也<lb/>
　　　再與董學士份<lb/>
日某入計執事吐握延之則之邑執事屬且有校士之<lb/>
命而重辱貺某一郡國吏奈何有此於執事焉大者不<lb/>
得一日私竊出門下次者又輒去不得謝無以明執事<lb/>
所禮遇某者然而猶且不亟奉候則某積愆自畏耳不<lb/>
<pb n="KR4e0198_WYG_026-3a"/>
佞誠自分一邑足矣乃月朔得除目則以某辱今命某<lb/>
何人而有此於阿衡大臣也既以私竊念之其惟執事<lb/>
夙昔薦寵某者無乎不至則伯樂一顧之力耳不然豈<lb/>
其不佞如某而天幸至是乎<lb/>
　　　報吳丈道卿<lb/>
不佞日與諸生竊論執事命世無疑莫不私心若就見<lb/>
之而鬱鬱至此不理衆口俾有淪沮之嘆命邪不佞領<lb/>
郡趨役為疲饑饉荐臻因之師旅何奉職無状也盧廣<lb/>
<pb n="KR4e0198_WYG_026-3b"/>
平嘗扼腕為某語使執事節鉞開府天子何憂邉也知<lb/>
已哉敝邑雖所謂一州如斗大即令無貴客徃來猶可<lb/>
閉閣卧則又奈惰氣何哉此其計有以觧綬去乆矣不<lb/>
然夙夜用勩顧復碌碌不中所期豈成其為報執事<lb/>
　　　答汪正叔虞部<lb/>
契濶不奉嗣音今豈胼胝為勞也改嵗聞足下在桑乾<lb/>
河時幾不免魚腹之厄巍然以梁上獨存也審是将無<lb/>
令僕病悸乎風塵下走有人乎繆公之側眀年上計京<lb/>
<pb n="KR4e0198_WYG_026-4a"/>
師為十日之飲與足下大攄肝膽解綬去矣其在骨相<lb/>
足下視其惰氣凌人豈為暴貴者乎時者易失即足下<lb/>
雖有同室之鬭不可三日不見元美也子相明卿亦諧<lb/>
夙好足下素稱折節何難於逰是酒人哉弟辱有兄弟<lb/>
之好敢重及之郡邸蕭條其於高枕惟日不足主恩不<lb/>
可不知矣餘悠悠無可稱述足下前<lb/>
　　　與李比部伯承<lb/>
昔雖薄劣然念足下乆要即甚不忘日以元美軰褎然<lb/>
<pb n="KR4e0198_WYG_026-4b"/>
為文章家稱首某則自不欲伯承出乎其後有以激故<lb/>
人爾苦無它也每與元美言何嘗不伯承在口今復慮<lb/>
伯承不安西署急将生議及又不欲伯承暗投以是為<lb/>
切切偲偲其意也尚不以厚哉里閈狂士固不朽為期<lb/>
所不合執事者如此不敢隠矣<lb/>
　　　與李考功价<lb/>
某不佞盖自與梁公實為同舎郎即聞南海有執事也<lb/>
日以入計宗子相又亟謂署中有君子愛某者某知其<lb/>
<pb n="KR4e0198_WYG_026-5a"/>
必執事也乃某僻夫雖郡國下吏乎其在執事矯矯一<lb/>
不麗於世固私竊慕焉幸以辱謁者而復儼然臨之乃<lb/>
某屬駿奔走不得旦夕出左右則安敢不唯其意氣為<lb/>
恃也<lb/>
　　　答王寜波崇義<lb/>
某不佞曩與執事分符而出者今且四載矣栖栖風塵<lb/>
中為五斗米磬折道旁孰與執事浩然而歸高卧淄澠<lb/>
之上也<lb/>
<pb n="KR4e0198_WYG_026-5b"/>
　　　與馬侍御<lb/>
駑劣二載於兹奉職無状即幸免紀列其罪已是矣不<lb/>
然置而勿論猶為不屑之誨今何至登之薦章而重以<lb/>
奨命使某慚不敢有終於自棄之心乎無論為九邑争<lb/>
承一疏貽千百年不報之利使自某以徃坐紓拮据之<lb/>
勞為甚盛惠也即所與屬吏未嘗不以禮相假含宏而<lb/>
竢其改過豈為易及哉則某不為不遇矣則某不為不<lb/>
遇矣<lb/>
<pb n="KR4e0198_WYG_026-6a"/>
　　　報鈞陽馬侍御<lb/>
某不佞為郡無狀而復以遷去則免於疏列亦已足矣<lb/>
乃執事顧追而奬之以寵於父母之邦其所采稱又皆<lb/>
某片長自信者何至辱知遇如此也亦為我執事激揚<lb/>
百寮不佞有某亦在不遺則凡以剪拂稱佳士者不將<lb/>
以不出其門下為不幸哉<lb/>
　　　與樊侍御<lb/>
某狂愚為郡無狀值將上計持者甚急執事數語羣心<lb/>
<pb n="KR4e0198_WYG_026-6b"/>
沮服既已入覲頑民後言執事大畏其志而反側晏然<lb/>
矣顧猶某所及知者也他如含宏竢其改過包荒勸其<lb/>
自成凡使某得以遷而不肖之迹得以掩者豈能萬一<lb/>
盡哉不然擯斥矣又不然不理衆口為累多矣豈其不<lb/>
安其位於前而有今日也某固有不報之德於執事者<lb/>
如此犬馬私情蚤夜戀戀而執事竢役復以某疏之剡<lb/>
中何愛人無已時誰令某追懐徃咎抱不測之懼而<lb/>
惴惴幸免以善將來者非執事乎<lb/>
<pb n="KR4e0198_WYG_026-7a"/>
　　　報賈守凖<lb/>
風雪之夕孟津邸中綈袍戀戀故人者兄耶某數年辱<lb/>
同舍之好察守凖者備矣雖德氣素甚髙即一言不相<lb/>
應未嘗假顔色也不佞如某狂恣四出顧無異視骨肉<lb/>
此其知遇豈時俗見乎某有心即一值守凖哉未嘗不<lb/>
縷縷所為我聞有命者無隱也宦迹不居動輒如新守<lb/>
凖寧能捫舌不念某乎以大庇入闗校士且三月惟地<lb/>
之杌隉亦惟某其尚有戒覃懐安堵亦惟某為守凖賴<lb/>
<pb n="KR4e0198_WYG_026-7b"/>
焉<lb/>
　　　報靳子愚<lb/>
其不佞既已辱此役於大賢之後矣為德不類以貽前<lb/>
人羞將奚賴焉然而執事畫一示我者昭然在也某豈<lb/>
敢謂終能躬行君子亦惟是識其小者以庶乎寡過為<lb/>
幸爾既蜡則二吏者以執事手書至某方且日夜東望<lb/>
晤言為期以竊寵光百惟靣命今豈其不屑而車駕出<lb/>
涇陽屬有它不得輒候道左謹遣二舊豎往御于蜀以<lb/>
<pb n="KR4e0198_WYG_026-8a"/>
當下悃幸叱之矣<lb/>
　　　寄宋按察<lb/>
某不佞辱惟夙誼心竊嚮焉以自淑艾乆矣而執事者<lb/>
屬領周大職方于時胡越匪茹簡書可畏而不出帷幄<lb/>
之中談笑以禦外侮天下固想見執事為人也即不取<lb/>
卿貳廟堂之上使四夷惴惴汲長孺之在朝廷而造士<lb/>
蜀中為壯逰耶不佞亦既祗役三秦接壤大邦咫尺德<lb/>
音愈覺形穢矣不知駑惰何以自致惟執事有以教焉<lb/>
<pb n="KR4e0198_WYG_026-8b"/>
　　　寄邦孝亷<lb/>
某不佞即雖栖栖不自止然窺於去就之間得足下焉<lb/>
可謂狷介不變塞之士世之君子居則曰吾有未遇耳<lb/>
彼何為逐逐為富貴容也非必膴仕即旦與計偕見有<lb/>
富貴之形已先泊於拮据而執事獨自堅也間有不自<lb/>
制則名為求仙以澹其心如執事者豈不善學原思耶<lb/>
　　　答南宮楊侍御<lb/>
曩過覃懐屬攬轡境上以存問腆渥寵光載道抵今懸<lb/>
<pb n="KR4e0198_WYG_026-9a"/>
謝為感可知不佞杜門伏枕五年於此矣乃見有以才<lb/>
取忌高足如公而沮於無妄之毁者生又安能自謂昔<lb/>
之拂衣非計也<lb/>
　　　與王中丞廷<lb/>
某不佞再辱使者下存有致歴焉惟是天道既變日月<lb/>
遷矣而孤陋未已昔人云門一以杜其可開乎則某之<lb/>
謂哉藥餌自将舊業為廢發春綜理當有以請不復敢<lb/>
以拙為解也恭聞公子先生偕計北上屬且大敷治安<lb/>
<pb n="KR4e0198_WYG_026-9b"/>
之畧以報明主取甲第人将無不曰是中丞之子也以<lb/>
昭濟美而紀世家不已為寵耶某乃有以陳踊躍之心<lb/>
者亦惟是矣<lb/>
　　　與俞大㕘<lb/>
不佞讀公所遺遼海集者今且三年矣每至登臨大閲<lb/>
諸篇未嘗不爽然自失也遼海與醫無閭越在塞上而<lb/>
公以守臣開幕府其間時時治軍吏張旗鼓耳目所習<lb/>
即安得無令神氣悲壯乎千峰當鏡出萬壑入杯平斯<lb/>
<pb n="KR4e0198_WYG_026-10a"/>
已五言之佳境至如五路雲霞連海氣千家砧杵奪邊<lb/>
聲孤劍長懸萬里心陰風一望盡胡天今之作者安得<lb/>
多見此句哉即漢省春風知視草庾家明月想登樓其<lb/>
俊逸亦與韋柳非伯仲王允寕所論豈或於遼西曲廵<lb/>
方諸絶句有指耶若然固自有縹緲竹枝之響正無害<lb/>
乎總統之才龍蛇之德矣<lb/>
　　　報亢方伯<lb/>
不佞之居是邦也大夫之賢者不勝可事也而失計杜<lb/>
<pb n="KR4e0198_WYG_026-10b"/>
門竄伏草莽妄附不入城府之義遂至使海内一人如<lb/>
我公者亦阻於道左而無以慰干旄之私不佞亦復不<lb/>
獲望見顔色受學清燕徒日就於孤陋奈何免自棄之<lb/>
誚於長者惟是必聞其政竊自淑艾以安堵餘澤而高<lb/>
枕田野此所為賜不可使知之矣不佞日為郎時嘗過<lb/>
殷正甫即相與誦足下以至今日幾二十年嚮往何如<lb/>
不佞業已廢惰輒辱不鄙重所委命不及面謝不敏率<lb/>
爾屬辭極無以揄揚大夫人萬一亦恃有嚮徃我公者<lb/>
<pb n="KR4e0198_WYG_026-11a"/>
三數語其内可藉以起居而已然才已止此幸笑而置<lb/>
焉<lb/>
　　　與謝九式書<lb/>
僕也惰夫何足與言詩而辱足下誼甚高即未能一和<lb/>
已又無一介之使稱至意而猶見屬不置重之錦篇經<lb/>
緯繁宻直奪七襄之妙者絢然盈目何以得此於執事<lb/>
乎然不佞聞之襲君足下才力可以無遠不造而尤不<lb/>
棄芻蕘之見斯不佞之所有效於左右者也文有所必<lb/>
<pb n="KR4e0198_WYG_026-11b"/>
不可至語有所必不可强與其竒也寜拙漸近自然斯<lb/>
公輸當巧而不用者也此或有當於足下哉郵無正以<lb/>
輕車良馬上下九折坂無不極材盡技矣假令改轍乎<lb/>
康衢之間何有於一日千里也然後乃今芻蕘於足下<lb/>
雖謬不恤焉<lb/>
　　　報楊孝亷<lb/>
曩不佞叨守貴郡奉職無状屢搆讒口幾於中傷極賴<lb/>
腹心幸獲無咎至有今役曷維其忘蚤夜以思所為報<lb/>
<pb n="KR4e0198_WYG_026-12a"/>
稱我足下美意者已成率爾悔何及焉徒有能知足下<lb/>
於形迹之外而不奪於衆論卒相與久要為無失人之<lb/>
誚以遺恨於今日此所不負足下者耳向令郡中無賢<lb/>
不肖皆謂某愛我而國士如足下者無以自見雖崇虚<lb/>
譽何益哉今日而觀足下睠焉東顧儼然以臨敝廬未<lb/>
已也聞謗若自膚受而愬之恐不能家置一喙未已也<lb/>
有可以託不佞者無所不用其極未已也越在數千里<lb/>
之外遣使而問未已也厚矣厚矣此某所愈自慶為無<lb/>
<pb n="KR4e0198_WYG_026-12b"/>
失人之誚而因以益悔率爾無及者矣僕辱今役足下<lb/>
所察于時秉銓大夫甚不相能於宗子宗子不安其位<lb/>
之勢乆矣豈暇為我謀乎然某自省菲劣殊為負乘乃<lb/>
冒進不止延累舊好耳近信老母寢疾乃某復去膝下<lb/>
數千里之外乎而茍禄為也<lb/>
　　　與楊二守<lb/>
不佞待罪貴郡數得聞過足下相為之力唯宏未能圖<lb/>
効至今銜焉十年自廢復再慢逰輒作故態深恐長者<lb/>
<pb n="KR4e0198_WYG_026-13a"/>
薄之姑信所自止耳入賀事竣東還視母計當馳候而<lb/>
足下翰諭臨寵矣向令婿太學遣寄諸命時得起居五<lb/>
年於兹不知足下之懸車也幸無恙大才終自有竒遇<lb/>
如譚公者則足下用其所未盡有日矣此不佞且愕且<lb/>
喜所扼腕於譚公延攬俊傑之士不忌其多取者也此<lb/>
公神清性恬動符玅理傾朝注意仰止勲勞旁及𤣥㫖<lb/>
用助精心禆補深矣足下念之不佞淺夫道聽合契此<lb/>
公足下因以迭相授受乃所大願不吝土苴以示舊好<lb/>
<pb n="KR4e0198_WYG_026-13b"/>
跂竢之至<lb/>
　　　報宋侍御<lb/>
昔在不佞謬惟附驥兼始視事同舎之雅重辱髙誼輩<lb/>
鮮儷焉蓋猶及見冡宰許公所試足下奏疏扼腕時事<lb/>
侃侃骨鯁之風以今觀之登臺攬轡澄清西蜀稱名御<lb/>
史惟其有之矣雖不佞自棄越在田間日為壯之與有<lb/>
寵光何可極也<lb/>
　　　與青州杜使君書<lb/>
<pb n="KR4e0198_WYG_026-14a"/>
孔邇大政殊切瞻依自棄以來日違長者頃惟干旄之<lb/>
寵儼然辱而臨焉所謂從天而下矣其惟鄙陋仰挹風<lb/>
裁竊幸何如聞公秉筆郡志不佞四境之民也方且庻<lb/>
幾望見制作之盛何乃過聽詢於芻蕘無亦以王公則<lb/>
嘗謬交某而屬非其任所不恤邪然公命之矣謹輯數<lb/>
語以示某雅所願以頌此公於不朽者無由而因以冒<lb/>
僣踰之罪茍堅制作君子之意笑而置之無恨矣若所<lb/>
謂序則無論某不敢以不佞從他郡中奪諸賢大夫君<lb/>
<pb n="KR4e0198_WYG_026-14b"/>
子權即諸賢大夫君子所為創議興修者志將有在而<lb/>
世家相沿蓄之耳目亦復待此而後發又所謂其事體<lb/>
則然哉愛人以德是所懇於長者其憐察焉王公雄古<lb/>
所著述可收之藝文者似不但所寄二碑矣<lb/>
　　　報青州杜使君<lb/>
再辱下存寵光巖穴伏讀郡志厥績卓然一方文獻實<lb/>
公肇造可謂不朽之業千載一時毎與聞大政仰止彌<lb/>
殷郡士大夫家傳人誦何以躬逢其盛也不佞如某茍<lb/>
<pb n="KR4e0198_WYG_026-15a"/>
以塞委命已矣而以厠之方冊重惟顔神城記廣齊謳<lb/>
行并䝉謬采以私所好即累全書有所不恤既已形穢<lb/>
然以附青雲之士喜愧交集矣狃於售醜更述為序庻<lb/>
幾圖報雅意不知其笑而置之也<lb/>
　　　報顧給事<lb/>
不佞某在諸生時已知大廷之上有以直言動天下如<lb/>
執事者一人也私竊壯之何為至今不録乎奉睹疏章<lb/>
首言曠蕩以承天休何大賢愛君之度卒抑邪佞指斥<lb/>
<pb n="KR4e0198_WYG_026-15b"/>
壬巧又何諤諤國士之風然不知執事論學狀知為廬<lb/>
陵毘陵二君子所自友也出則王臣居則聖修大政方<lb/>
新昭兹求舊安得復謂無得而稱焉而願少湏臾為解<lb/>
乎不佞自棄越在田中念無以承大君子聲氣乆矣安<lb/>
得諭及千里之外而寵以紀述以重不習豈謂言公北<lb/>
學所嘗與多齊魯之間之士耶不佞之於論學實不敢<lb/>
知然而論學美名肇禋盛典均之不可不具列而借以<lb/>
答貺命云嫌以孤陋自請寕笑而置之矣執事幸憐察<lb/>
<pb n="KR4e0198_WYG_026-16a"/>
焉<lb/>
　　　報劉子威<lb/>
曩於張仲子帖中睹所摹足下者之䟦數語也文翰雖<lb/>
呉人固有乎而此獨不常矣重玩佳集則足下以才自<lb/>
雄潔而彌豐計且欲立埃壒之表坐覽千里不遏之勢<lb/>
有裕如焉其於不朽乃稱盛事然體裁各率所自至而<lb/>
風尚不可不一諭蓋曰漢魏以逮六朝皆不可廢惟唐<lb/>
中葉不堪復入耳見誠是也於不佞奚疑哉佳集取材<lb/>
<pb n="KR4e0198_WYG_026-16b"/>
班馬氣骨卓然古樂府等書興寄不淺固宜一洒凡近<lb/>
動盈尺牘乃旁及章籙靈異自賞不能輒止豈由質之<lb/>
華易而由華之質難耶未聞罄控九折之坂而失馳康<lb/>
莊者也要之才患不自雄耳以余觀於佳集官知神欲<lb/>
亦在乎熟之而已季朗壯麗相敵唯帝作對必能懸解<lb/>
字為句將句為篇宗古詩樂府小而辨物唐之律絶瑜<lb/>
瑕較然務工所明無渝其似斯藝苑之致矣惟是大方<lb/>
以先固陋敢僣意焉庻因駁示得所適從不勝大願於<lb/>
<pb n="KR4e0198_WYG_026-17a"/>
足下也以弟婦不淑匍匐竣役浹旬病憊殊稽報使不<lb/>
次所言序文殊穢佳集幸笑而置之矣<lb/>
　　　報襲懋卿<lb/>
先别計已甘此寂寥獨奈何朝燕笑於一堂而夕塊若<lb/>
於各天一有欲言誰其為郢人質耶勿謂夙昔之驩呼<lb/>
罵局非數也入夏内屬備所為疾呻吟發屋久之乃定<lb/>
不佞不能一日于城又奈何今歲為田强作解事顧有<lb/>
獲倍諸老農家黍畆七石酒本是足琴書静好杯勺<lb/>
<pb n="KR4e0198_WYG_026-17b"/>
之餘攬持小豚犬於膝上唾籍溺簡不知其不可也克懋<lb/>
視余豈不聖世一逸民之放達者乎八月聞幸太學克<lb/>
懋觀光值兹曠典勉之必捷秋闈南海之羽出疆而後<lb/>
珍勿謂猶吾鄉舉里選也殷少宰亦謂克懋廷試襃然<lb/>
為不盡一等者之首以付天官藻鏡愈精矣<lb/>
　　　答顧天臣書<lb/>
不佞得望見季狂而披所著述豈不一儼然呉中名家<lb/>
也而生平推重即惟元美一人如所云立言經世力挽<lb/>
<pb n="KR4e0198_WYG_026-18a"/>
文體不一而置未嘗不纚纚若自誦也即何至如茂秦<lb/>
生遇不佞不仁之甚也謝之見遇於不佞者季狂所覩<lb/>
不佞何負生而見譽於諸公乃至事已既白而薄生者<lb/>
遂以不佞藉口不亦左哉幸而季狂承辱敝邑至今不<lb/>
佞得藉以居間而自明乃來諭輒恐不佞猶尚以前過<lb/>
終棄生季狂此其誼豈不甚髙然奉使三秦時已許見<lb/>
諸新鄉從末減矣近復閔其老而愈悖三判其詩筆削<lb/>
不定何肯更念舊惡也獨以既得茂秦之謗而不佞之<lb/>
<pb n="KR4e0198_WYG_026-18b"/>
厚益顯季狂居間之力益不可忘矣<lb/>
　　　答李伯承書<lb/>
日聞解郡良乆自失奈何伯承亦復坐及也以足下重<lb/>
名無終困理即杜門卒業効不朽一大事因縁又奈何<lb/>
乎伯承辱惠新集洋洋雅音是盈病耳暮春者維我二<lb/>
人握手天門日觀之上信宿道故東望呉門品目中原<lb/>
諸子沾沾自快無已南謁孔林振衣金奏可論昭曠之<lb/>
致伯承能無意哉昨謝臾報詩能邀令從逰否<lb/>
<pb n="KR4e0198_WYG_026-19a"/>
　　上朱大司空<lb/>
公既保釐東土有甘棠遺蔭焉而尤急於愛養人才不<lb/>
佞如某自廢之餘人難倡始公蓋謬以葑菲疏之薦章<lb/>
為羣公望使某有終不敢自棄之心以有今命一顧之<lb/>
力豈其微也不然一大中丞所臨豈少諸賢且達焉者<lb/>
而某乃襃然在列此其寵遇何能忘之某幸甚不徒今命<lb/>
而獲出我公門下以耀多士長鳴乎翦祓之德者盖自<lb/>
歸誠於其所由來非誣矣晩謁復不能繼見重賜使導跬<lb/>
<pb n="KR4e0198_WYG_026-19b"/>
歩鈞慈乃知公之愛養人才既已薦之而又勸之令樂<lb/>
於行以終前誼必効之國豈但吐握之節哉亦惟平成<lb/>
丕績既建百世之利胼胝自慰天下人才幸甚某不勝<lb/>
私願矣<lb/>
　　　報劉少司馬<lb/>
某不佞汙不至阿所好惟是朝廷大計其在於今獨倭<lb/>
與虜耳自公一人左顧右眄身掃平而填禦之南北倚<lb/>
重功蓋半天下焉豈其微哉寵光門下之士而某誦義<lb/>
<pb n="KR4e0198_WYG_026-20a"/>
無窮時也賜示諸疏扼腕状之三復其文閎廓深逺老<lb/>
成謀國務出萬全所以動輒取効報可相聞其力由是<lb/>
也創舉三章盖慮或有異見則公之心可易言耶然已<lb/>
辭詳法具足服衆論加以夙望巍然就盛則雖某愛莫<lb/>
助之而識者固豫卜公泰山之安與國偕休矣不佞自廢<lb/>
越在田野孔邇干城幸䝉餘庇又奈何不忍一日擁篲<lb/>
之役吹噓及之不恤自累其明於公卿間何以仰答萬<lb/>
一於是也承命為序拙陋無以奉大典籍候起居云爾<lb/>
<pb n="KR4e0198_WYG_026-20b"/>
惟左右笑而置焉邊政方殷多祉自慰<lb/>
　　　報姜中丞<lb/>
某備貟三秦時嘗校王大司成文集睹所致我公浙中<lb/>
書揄揚平倭之役渢渢如也既以扼腕壯之以託於大<lb/>
誼自喜尋乃儼臨東土屬不佞越在田間守其硜硜之<lb/>
好不亟請見長者自處鄙薄至今恨焉然業已自廢殊<lb/>
愧鴻儀之美仰惟不校邇者辱庇起家浙中則我公分<lb/>
臬之地也成法遺愛榮施後賢方具是矣父母之邦莫<lb/>
<pb n="KR4e0198_WYG_026-21a"/>
尊於大中丞而鄙薄如某敢望顔色然大臣之度浩蕩<lb/>
撫我不可不知也無亦託於大誼且三十載寥寥可念<lb/>
乎至若某之鄙薄斯置之而已<lb/>
　　　報羅侍御<lb/>
某不佞十年自廢人斯置之猥以薦疏齒錄清朝維時<lb/>
我公望重臺中秉持士論乃某獲與翦祓之末而有今<lb/>
命出按東土儼然辱貺腆惠稠疊遂使不佞挹承風采<lb/>
用慰嚮徃之私不勝大願竊以自出門下為幸矣<lb/>
<pb n="KR4e0198_WYG_026-21b"/>
　　　報鄒督學<lb/>
不佞越在田間業以自廢十年於兹未嘗敢見長者曩<lb/>
以妻氏之變則執事儼然辱而臨焉乃某獲承顔色賻<lb/>
惠繼之愍念至矣尋以尊庇起家浙中猥賜燕閒祖席<lb/>
相命何以有一於執事乎不佞菲劣徒益相形耳執事<lb/>
乃復誼超汎愛廣衆之中未嘗不過意私與雖公不言<lb/>
而眄睞可識也褎然文宗世傳道學不佞竊伏淑艾乆<lb/>
矣今何幸瞻言自致也<lb/>
<pb n="KR4e0198_WYG_026-22a"/>
　　　報襲克懋<lb/>
許殿卿不可謂不知我至其知我而信我懋卿一人耳<lb/>
不佞十年田間如一日懋卿蓋嘗窺我豈有妄意於世<lb/>
也起而應運數之㑹輒不自量以犬馬未填溝壑欲復<lb/>
作秦中故態以報舊好倐去倐就三仕三已如調世然<lb/>
不為造物所覊而行藏天游終焉髙引以身寄之即不<lb/>
佞不恤矣所即命駕之浙蓋為當路所以處我者之地<lb/>
小觀後命徴夢卜云爾除目如雨不佞乃在積薪則又<lb/>
<pb n="KR4e0198_WYG_026-22b"/>
不但尋常視之甚以為陽喬所謂無因至前且然且疑<lb/>
將收將棄乆斯玩玩斯置矣而後不佞得以絶類離羣<lb/>
竢諸來者又奈我何不佞難於處以是為豫待也此唯<lb/>
下悃非懋卿知我而信我者不使概聞不佞乃今一以<lb/>
安焉興盡而返耳<lb/>
　　　報呉道卿先生<lb/>
某軰自以狂簡睹今之俗郡守不復致士而士亦不復<lb/>
附焉每歎在昔及門之寵曠古一遇矣間聞廣平盧公<lb/>
<pb n="KR4e0198_WYG_026-23a"/>
拊髀當朝又未嘗不稱述先生命世之才節鉞一方國<lb/>
家何憂邊也此自時軰所雅推重先生者不啻其常耳<lb/>
乃前以法家超異取忌羣流不盡所長萬夫失望何也<lb/>
不佞某十年自廢業已削迹乃忽有此小草渡江日<lb/>
不忘作秦中故態歸返田廬不自知其不可者獻歲走<lb/>
謁諸院且圖起居丈下而使者儼然臨况矣惟是長者<lb/>
之請猶限於舎舘之私而寵諭之頒顧早慰乎摳承之<lb/>
願為甚幸乎伏讀寃録有如天日彼已飛塵笑而置之<lb/>
<pb n="KR4e0198_WYG_026-23b"/>
耳<lb/>
　　　報呉濟南<lb/>
念公不報之德未嘗不欲千里負擔一謁門下也顧以<lb/>
薄羈畏人兩過函丈而不敢入則官之為俗物可知矣<lb/>
雖翁愛我意已及此而示衆以譾劣之形不肖亦不能<lb/>
自逭其罪也然旋役復以疾作未堪摳承不獨薄羈之<lb/>
畏人者抵省百冗愈増惰氣視昔十載偷安不能奮飛<lb/>
矣向見三長兄英才雅質均之大器鳯穴之毛無弗五<lb/>
<pb n="KR4e0198_WYG_026-24a"/>
采桂林之幹動以干霄翁撫之膝下經學相難異聞互<lb/>
發家庭之美堂構之樂快何如也孫軰留神推歩餉以<lb/>
珍果使預含餳之慈加於骨肉曷敢忘焉<lb/>
　　　報孫金吾<lb/>
不佞盖猶及見尊翁伯仲之盛則私竊念之大賢疊興<lb/>
當自難乎其為後也乃足下高才復與羣從兄弟嚶鳴<lb/>
聯翩益光來胄則三朝一世家矣直暇詠言輒䝉不鄙<lb/>
洋洋大雅之音乎不佞何幸使聞之今安得其人焉而<lb/>
<pb n="KR4e0198_WYG_026-24b"/>
晤語一堂之上以是尚友焉未能也<lb/>
　　　上劉中丞<lb/>
曩以天不誘衷深獲無禱之罪於大父母至今十年杜<lb/>
門怨艾每一及之汗背無已旋臨東土用秉大憲不即<lb/>
髠箝重遺腆惠不勝處厚領之赧然承乏於官道滕之<lb/>
野始知鈞臺以大中丞入覲遜館自避恐觸斧鉞之威<lb/>
徘徊未即伏謁然自視以薄受責不勇㝷亦悔之矣兹<lb/>
者車駕之便正其肉袒負荆之時而亦為公前驅之地<lb/>
<pb n="KR4e0198_WYG_026-25a"/>
復以海檄事嚴自失其會有終不得請之恨唯是不勝<lb/>
大願少垂夷齊不念之德相與自新而棄前過非敢曰<lb/>
附驥之私且三十載寥寥可愍也不校者安於釋然自<lb/>
訟者苦於不置即包荒之雅重愈著而不肖之謬迹常<lb/>
存矣無任惶悚馳戀之至<lb/>
　　　與劉憲使<lb/>
奉違浹旬不勝郤戀長者之甚不佞猥以同宷之誼託<lb/>
隣庇德用紓内顧所愧菲劣日出視牘動輒滿百安能<lb/>
<pb n="KR4e0198_WYG_026-25b"/>
免戾耘人之田殊畏鹵莽蔡公近報何似肯為守促之<lb/>
否<lb/>
　　　報王給事<lb/>
足下出自著作之署諫議金馬門既已聲動朝廷用是<lb/>
文雅高誼懐我同好斯天下願識其風裁矣攝海之役<lb/>
畀予方殷㝷以及代下情不盡請益辱示佳篇把玩忘<lb/>
别輒有和章少見嚮徃幸卒教之元美起憲河南具疏<lb/>
力辭呉明卿今補高州五年一郡復爾投荒是為两公<lb/>
<pb n="KR4e0198_WYG_026-26a"/>
出處也<lb/>
　　　與胡大叅安<lb/>
蓋足下既以岳牧於衡之陽而不佞亦領郡畿輔以吾<lb/>
從計吏之後朝夕繼見也乃今十有三載矣攝海之役<lb/>
則長君柱史儼然辱而臨焉候諸道上持禮甚固通家<lb/>
承之殊為異聞不佞奈何敢於外夙誼而愛薄劣令無<lb/>
以著象賢之大也適按甬東耀我軍士行間是求使者<lb/>
有命顧前已補其人矣㝷當他請仰副至意<lb/>
<pb n="KR4e0198_WYG_026-26b"/>
　　　報鄧令<lb/>
蓋既按餘姚夾江而城崇墉言言以為壯哉縣也令非<lb/>
其人不可焉乃賢奉謁郵亭則不佞察其氣已足以勝<lb/>
之矣舟中數語更與所圖上方畧相脗合俊傑之識匪<lb/>
爽也八章條達老成謀國異日足下撫鎮一臺以柔遐<lb/>
邇大體具是矣其優主將以重事權有非新進左武自<lb/>
尊之淺見而存召募以固士志尤當今預防未然之逺<lb/>
慮所以懸絶乎潜奪行伍以苟目前節用之微名者自<lb/>
<pb n="KR4e0198_WYG_026-27a"/>
知未叶羣議而不以嫌為解諸子所不及也古人登常<lb/>
山而得符於代者則凡以躬閲視而使大勢在我耳賢<lb/>
不由是哉録致諸編畫列明楷裝輯整麗甚盛心矣外<lb/>
音韻六書數種仍希終惠不任望蜀之意云<lb/>
　　　與徐少府<lb/>
凡人之情莫不愛其子之能官比其失志斯衰矣加之<lb/>
一旦棄養而即不禄又誰不愈甚其積憾之心此一時<lb/>
也能官者之諱言詩亦愈甚矣唯公盛德不以副使君<lb/>
<pb n="KR4e0198_WYG_026-27b"/>
之言詩而疑其不能官以失志棄養而即不禄以為憾<lb/>
焉而顧為装槀乞元美序列而更以聞諸不佞拳拳將<lb/>
若寕不能官而此不可無傳者唯公盛德逈異凡人之<lb/>
情而所樂有賢父兄者也不佞不任感羡奉命唯公盛<lb/>
德益敦天性為孤孫嫠婦之庇是懇矣向過蘇州元美<lb/>
序列已具集首亦復拳拳孤孫嫠婦之託而况唯公盛<lb/>
德乎<lb/>
　　　與郭方伯<lb/>
<pb n="KR4e0198_WYG_026-28a"/>
不佞奉委趨役惟謹八月二十五日抵京九月三日以<lb/>
臬司入見帝十四日則章畢達十八日陛辭已於事而<lb/>
竣矣是役也日惟辱命是恐黽勉自效非福德之遥庇<lb/>
而指授之素閑何以免大戾而貽主者羞也此無他大<lb/>
宗伯自以一時大典禮議不與簿領是承日夜伺吾二<lb/>
人者至則三晋已稱方面之使而陜以西繼之江左簿<lb/>
領因而懸笥不進遣紹歸請觀望中途乃知公識大<lb/>
體不佞咫尺天威屏營為勩所不恤矣惟公私厚發笥<lb/>
<pb n="KR4e0198_WYG_026-28b"/>
用覿始知中有深藏逈出常愧用心之宻若躬自急且<lb/>
愧且感曷維其忘盛譽傾朝節鉞孔邇不佞暫詣濟南<lb/>
一視老母先此起居用報竣事慰長者之永懐并陳謝<lb/>
悃新春於役面布不宣<lb/>
　　　與張大㕘<lb/>
不佞甚陋自以奉長者之寵計欲處知德之列也乃足<lb/>
下誼甚高不佞詣呉而呉人士請焉詣都而都人士請<lb/>
焉以莫不三致意於公者謂不佞同宷之慶易事而可乆<lb/>
<pb n="KR4e0198_WYG_026-29a"/>
要以信乎朋友道在是耳不佞則申之以劍旁星彩天<lb/>
表日華之句則又以莫不咄然三嘆而作謂不佞有臭<lb/>
味之好矣公所以造不佞而為之重豈淺哉<lb/>
　　　與崔少㕘<lb/>
不佞辱兹於役三月而竣事東還視老母則公之大賜<lb/>
矣無論渡江而祖之武林餽贐惟腆欵曲若不能輒已<lb/>
者之為厚也於越跨有江海足下節鎮一方雄矣新政<lb/>
濯然為創業名開府稱世寵焉不佞何幸暏之天朝澄<lb/>
<pb n="KR4e0198_WYG_026-29b"/>
朗今且以入賀行公豈無意乎<lb/>
　　　與殷憲長<lb/>
先是不佞之越在田間者十載矣自陋以不奉長者於<lb/>
浙之役趑趄甚焉則公實在此不佞可以故人自恃而<lb/>
得免於後之君子使少年軰勿疑焉稱甚大惠姑勿論<lb/>
已即辟衆而言時事動見千里至今一如所料不以疏<lb/>
而諱之出腹心相示令某得辱意氣之雅以是不鄙何<lb/>
以報之公盖自給事禁中望日傾朝其於出㕘外藩緒<lb/>
<pb n="KR4e0198_WYG_026-30a"/>
餘乃爾雖按院首剡破格待之何以盡公而至以不佞<lb/>
厠諸長者之側使謬附驥尾以為某重顧以累公坐損<lb/>
所不恤矣平生長者而天從之願形穢自忘則不佞雖<lb/>
僣亦不失為知所嚮往之効敢不益勵以求比迹萬一<lb/>
也入賀捐餽既以方命不恭兼復小嫌仰違矜念使大<lb/>
愛不遂所施淺哉賴庇竣委東還視老母計春之任以<lb/>
謝諸惠然公已江右秉憲矣是舉也先三日而謁相公<lb/>
則相公起居公者甚偹而他無所及蓋其缺方新有心<lb/>
<pb n="KR4e0198_WYG_026-30b"/>
哉相公也即公雖非求之然使當路者一切置而不問<lb/>
豈不獲乎上之道乎不佞盖述所由以相聞而非以為<lb/>
公耀也舊知政之政何以告新知政乎然不佞似更中<lb/>
廢者田間戀戀奈何惟長者憐之<lb/>
　<lb/>
　<lb/>
　<lb/>
　滄溟集巻二十六<lb/>
</p>
<p>
</p>
  </div>
</body>
</text>
</TEI>
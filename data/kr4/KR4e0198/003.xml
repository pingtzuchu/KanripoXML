<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻三</head>
    <p>
<pb n="KR4e0198_WYG_003-1a"/>
欽定四庫全書<lb/>
　滄溟集巻三　　　　　　明　李攀龍　撰<lb/>
　　五言古詩<lb/>
　　　録别<hi>十二首</hi>
悠悠念往路離别從此長何以酬明徳擕手歸故鄉良<lb/>
時不須㬰且復各盈觴仰視日月馳千載互相望浮雲<lb/>
難獨留游子暮彷徨綢繆踰皓首風波忽一方<lb/>
　　　其二<lb/>
<pb n="KR4e0198_WYG_003-1b"/>
千秋一嘉遇此别安可知良時不努力賤軀欲何為晨<lb/>
風野蕭條浮雲西北馳河梁臨往路逺望令人悲㳺子<lb/>
自有懐悠悠當告誰<lb/>
　　　其三<lb/>
長思何益㑹乆留何益歸行人悵明發褰裳路徘徊嘉<lb/>
期能再至安辭渇與饑浮雲一相失千里常依依我欲<lb/>
往從之送子東南飛<lb/>
　　　其四<lb/>
<pb n="KR4e0198_WYG_003-2a"/>
秋蘭懐芬芳依依樹前庭春華不再盛枝葉皆已零念<lb/>
昔二三子俛仰如流星羽翼一以乖邈若隔平生徘徊<lb/>
顧四海誰能喻中情結交各有時千載一濯纓離别不<lb/>
在逺日月從此征長當為路人獨無弟與兄尊酒可自<lb/>
慰願言崇令名<lb/>
　　　其五<lb/>
乖疑起恩愛離别生歡娱念子非一身中懐難乆俱握<lb/>
手一相失奄忽秦與胡新知自言樂山海日以殊行路<lb/>
<pb n="KR4e0198_WYG_003-2b"/>
方未央出門思故廬浮雲沒景光北風悲有餘褰裳復<lb/>
四顧徘徊當路衢結髪在戰塲皓首為征夫<lb/>
　　　其六<lb/>
四海一黄鵠千里命其儔悲風厲胡馬躑躅鳴相求何<lb/>
况同袍友從此逺行游離别無慷慨去去且復留白日<lb/>
沒邉城回首望中州浮雲西北飛河漢東南流視夜常<lb/>
苦早寒冬正悠悠明月燭羅幃嚴霜切綢繆俛仰已自<lb/>
喻誰能不懐憂<lb/>
<pb n="KR4e0198_WYG_003-3a"/>
　　　其七<lb/>
念當首往路千里邈已臨絲竹發髙堂聴我雙龍吟泠<lb/>
泠江漢流浮雲寒以隂長風激羽翼嚴霜摧北林慷慨<lb/>
有餘悲新聲愴人心㳺子失相視征夫淚不任中曲一<lb/>
俛仰從此無知音故鄉一尊酒願言常酌斟徘徊戀景<lb/>
光忽為辰與參來者自非昔去者自非今<lb/>
　　　其八<lb/>
髙樓耿長夜攬衣歌且謡秋風一何悲㳺子不得驕明<lb/>
<pb n="KR4e0198_WYG_003-3b"/>
月照空牀羅幃自蕭蕭三星既隅列河漢東南朝黄鵠<lb/>
正徘徊翩翩顧其曹故鄉邈千里慷慨命同袍浮雲日<lb/>
西北安知心所勞携手在須㬰經時復漂揺<lb/>
　　　其九<lb/>
河漢何皎皎衆星錯其間攬衣立前庭明月照苦顔悲<lb/>
風中夜起蕭蕭有餘寒涕淚應聲零四顧慘無歡往路<lb/>
信可懐為樂及盛年游子不自愛故鄉豈難旋<lb/>
　　　其十<lb/>
<pb n="KR4e0198_WYG_003-4a"/>
黄鵠難為羣㳺子常苦辛念當從此别中懐日以新清<lb/>
光皎明月逺望不可親髙樓正蕭條徘徊四無人上有<lb/>
千里雲其下起飈塵各言還故鄉握手道何因<lb/>
　　　其十一<lb/>
窮冬盛隂氣白日西南㣲征人常早寐皎月照我扉故<lb/>
鄉千餘里中夜起懐歸干星駕言邁嚴霜裂裳衣獨行<lb/>
無儔匹誰知渇與饑穹廬多悲風蕭蕭邉草衰身在天<lb/>
一隅何得不徘徊<lb/>
<pb n="KR4e0198_WYG_003-4b"/>
　　　其十二<lb/>
顔色無常好春華一以零悲風蔽地來四顧何㝠𡨕寤<lb/>
言懐往路攬衣從此興殺氣拳毛髪涕泣斷為冰仰視<lb/>
河漢星離如水中萍景光不戀人遊子豈遑寧夜依牛<lb/>
羊宿日驅駑馬行努力及明時安能愛其情<lb/>
　　　録别<hi>又十一首</hi>
秋風既蕭蕭浮雲亦依依四顧但他鄉㳺子一何㣲駕<lb/>
言西北邁中道正裵徊客行無好懐萬事不如歸<lb/>
<pb n="KR4e0198_WYG_003-5a"/>
　　　其二<lb/>
三星跂相視新月拳素光兩宮髙自出雙闕遥相望雲<lb/>
霞絢河漢機杼成文章羅幃彯四座華燭揺中堂主人<lb/>
前進酒彈瑟為清商流猋激長夜殺氣隕嚴霜蕭蕭墮<lb/>
白髪翩翩曵衣裳男兒不憔悴誰知在他鄉<lb/>
　　　其三<lb/>
北風著枯林浮雲苦多隂紅顔日就衰他鄉日就深别<lb/>
離起中夜對酒不能斟絲竹含妙伎佳人懐好音眄睞<lb/>
<pb n="KR4e0198_WYG_003-5b"/>
適君意慷慨動君心罷曲一俛仰變為游子吟念當事<lb/>
行役淚下難自禁<lb/>
　　　其四<lb/>
秋風西北來蕭蕭動百草蕩子無室家悠悠在長道紅<lb/>
顔能㡬時棄捐一何早對客發素書零涕復盈抱上言<lb/>
故鄉好下言故人老<lb/>
　　　其五<lb/>
冉冉年欲度秋蘭采間萎蕩滌千嵗情結束欲何為羙<lb/>
<pb n="KR4e0198_WYG_003-6a"/>
酒不誤人紅顔多所宜萬事自明日行樂此一時四座<lb/>
慘無言游子中心知浮雲動悠悠故鄉難可期<lb/>
　　　其六<lb/>
悲風墮白日天地何𡨕𡨕招揺彈北户河漢條中庭征<lb/>
夫苦難夜且復命新聲芳言動君子四座無不清人生<lb/>
即滿百長此千載名豈如飲羙酒趙女奏鳴筝慷慨盡<lb/>
逸響慰我饑渇情惟念當離别翩翩渺獨征<lb/>
　　　其七<lb/>
<pb n="KR4e0198_WYG_003-6b"/>
明月促曙光衆星西北移㳺子工早行起問夜何其攬<lb/>
衣出門去長當渇與饑蒺藜穿我履嚴霜薄我肌别離<lb/>
矜盛年老至不自知努力事戰塲淚下復無時<lb/>
　　　其八<lb/>
浮雲滿天地蕩子欲安之努力事行役棄置以為期少<lb/>
年盛意氣慷慨生别離㷀㷀無根蓬翩翩中林鵻馬上<lb/>
不得語涕涙各纍纍君但重自愛逺道歸有時<lb/>
　　　其九<lb/>
<pb n="KR4e0198_WYG_003-7a"/>
秋風動千里遊子何翩翩早行多所懐慷慨私自憐嚴<lb/>
霜覆四野明星出髙天涕淚一以下中道忽言旋踟蹰<lb/>
戀徒侶不知身棄捐客從逺方來遺我繒綵牋故人俱<lb/>
白頭安得獨盛年<lb/>
　　　其十<lb/>
昭昭秋素景明月涵金華清酒照朱顔中堂發髙歌㳺<lb/>
子在外單結交常苦多别離動白頭人生復㡬何悲風<lb/>
揺枯林嚴霜擕女蘿新知雖云樂不如早還家<lb/>
<pb n="KR4e0198_WYG_003-7b"/>
　　　其十一<lb/>
髙樓出浮雲零露綴綺䟽明月照佳人清光相有餘紛<lb/>
何下涕淚纎纎結素書願持千里心託此雙鯉魚尊名<lb/>
不可處白髪難乆居豈如及盛年駕言歸故廬<lb/>
　　　録别<hi>又三首</hi>
眇眇逺行客綿綿思故鄉悲風繞車鳴浮雲立馬傍邉<lb/>
城苦多隂秋氣激繁霜白日匿何時四野一茫茫落木<lb/>
委空庭游響拂閒房霏霏羅帷影明月在我牀起視河<lb/>
<pb n="KR4e0198_WYG_003-8a"/>
漢流寥寥夜未央出亦以徘徊入亦以彷徨<lb/>
　　　其二<lb/>
大江多悲風秋日澄清隂浮雲無本根天路難重尋故<lb/>
人一失所結交良苦心游子易慷慨撫劒吐哀吟白髪<lb/>
行蕭蕭繁霜悴我衿登城望四野明月照北林悠悠委<lb/>
他鄉中懐安可任<lb/>
　　　其三<lb/>
去日苦太易游子無常家别離在俯仰素雪以朱華驅<lb/>
<pb n="KR4e0198_WYG_003-8b"/>
車就頽景明發泛黄河浮雲媵余征流飇激其波顧眄<lb/>
當中原慷慨為悲歌千里一蕭條故鄉復如何<lb/>
　　　古意<hi>七首</hi>
秋風西北起吹我㳺子裳浮雲從何來安知非故鄉蕭<lb/>
蕭胡馬鳴翩翩下枯桑暮色入中原飛蓬轉戰塲往路<lb/>
不可懐行役自悲傷<lb/>
　　　其二<lb/>
新人一何好年頗十五餘夲自貴家子秦氏有名姝故<lb/>
<pb n="KR4e0198_WYG_003-9a"/>
人行采桑值我城南隅顔色各精妙手爪亦相如故人<lb/>
工紈素新人工笙竽笙竽未詎央紈素色已渝人生無<lb/>
新故夫壻自言殊<lb/>
　　　其三<lb/>
嶰隂有孤竹常含千嵗霜截為雄鳴管其音中清商豈<lb/>
不在人耳世已無鳳皇新聲自一時艷曲亂髙倡安得<lb/>
日相御並坐君子堂<lb/>
　　　其四<lb/>
<pb n="KR4e0198_WYG_003-9b"/>
十五漳河女出身邯鄲庭絲竹妙一世纎手何泠泠清<lb/>
商有餘悲慷慨為新聲中曲若無人含意已獨明知音<lb/>
難再遇紅妝日夜零奮響發浮雲摧耳不能聴<lb/>
　　　其五<lb/>
英英天上雲不照濁水泥新婚日以親賤妾日以擕繁<lb/>
聲出皓齒妙舞生春姿縞綦難為容棄如秋草萎念當<lb/>
羽翼乖依依即路岐良人無古歡妾自中心知<lb/>
　　　其六<lb/>
<pb n="KR4e0198_WYG_003-10a"/>
中天起雙闕浮雲出兩宫馳道挺其間甲第羅西東胡<lb/>
姬正當壚邀客過新豐朱脣含緑酒纎爪扣青銅墮髻<lb/>
似無意紹繞一何工眄睞正愁人流紈動春風雙雙羽<lb/>
林郎翩翩五色<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>挾瑟上髙樓調絲方未終<lb/>
　　　其七<lb/>
胡鷹一何勁北風一何髙朔方士馬地斗酒命同袍窮<lb/>
冬蹙四野大獵出臨洮盪石響深谷烈火走平臯邉聲<lb/>
中夜起殺氣常蕭蕭積隂生戰塲白日慘不消草枯牛<lb/>
<pb n="KR4e0198_WYG_003-10b"/>
羊瘦雪盛狐䑕驕引領望交河層冰正迢迢<lb/>
　　　詠古<hi>十六首</hi>
帝作大唐歌八伯奏卿雲鐘石興麓野人聲一以論日<lb/>
月發光華爛然星具陳沈璧十二渚岱宗乃于禋是時<lb/>
闢四門穆穆咸所賓<lb/>
　　　其二<lb/>
綏綏塗山狐九尾不自多我往求平定念子無室家明<lb/>
發興嶽庭乃身參洪波宗䟽事則裒祝融揚英華玉牒<lb/>
<pb n="KR4e0198_WYG_003-11a"/>
沐日月素書出江河<lb/>
　　　其三<lb/>
江水一何沛薄大趣歸處朝周過故墟宫室生禾黍傷<lb/>
彼西山士採薇自相茹千載睹逸詩斯人乃髙舉<lb/>
　　　其四<lb/>
白雲出山陵乃在天一方東土既已洽徂西聊倘佯虎<lb/>
豹自為羣烏鵲列成行惟帝立嘉命諸夏發其祥願言<lb/>
顧見女中心以翺翔刋石樹弇兹千載遥相望<lb/>
<pb n="KR4e0198_WYG_003-11b"/>
　　　其五<lb/>
杲杲熾日羽施施掩飆斿我車既已寫四馬亦孔柔射<lb/>
夫率原隰君子循方舟楊柳囊其鮮鹿豕填相求多士<lb/>
自允異燕樂成王猷駕言徂東郊出洛朝諸侯<lb/>
　　　其六<lb/>
白石粲南山赬鯉麗滄浪單衣裁及骭緼縷逺從商夜<lb/>
中起飯牛任車自所將爝火辟列星上客爛生光疾歌<lb/>
一不聞何謂伯與王<lb/>
<pb n="KR4e0198_WYG_003-12a"/>
　　　其七<lb/>
菀彼中林烏拚飛不集枯齒牙一為猾公子良見圗矯<lb/>
矯上天龍霧雨既已敷子推獨耆乾草莽空號呼懸書<lb/>
下宫門綿山聊與娱<lb/>
　　　其八<lb/>
莊王搆曾䑓乃與雲夢隣東延洞庭石涔陽激清津趙<lb/>
魏方幸禍况此狼虎秦諫者七十二枕藉以前陳時非<lb/>
一耕夫三楚訖無人因知沮溺流用即社稷臣<lb/>
<pb n="KR4e0198_WYG_003-12b"/>
　　　其九<lb/>
駕言九臯澤攬彼漸水臺罘罳蔽荆岑絶流曲池隈婉<lb/>
彼三楚士諫獵紆其才大雨忽盈河疾風西北來洪潦<lb/>
起滔天隕雹激以雷商梁正綏立僕夫行告哀孤虚無<lb/>
妄設熒惑諒為災帝徳睠荒滛欲去此徘徊<lb/>
　　　其十<lb/>
文駟陳大庭膰肉宿所脩羣婢一以盛君子乃見咻孰<lb/>
謂彼婦口於中可優游蟪蛄遂盈耳鳳兮當何求斧柯<lb/>
<pb n="KR4e0198_WYG_003-13a"/>
不在手龜山鬱綢繆翺翔七十國交轍奸諸侯狄水衍<lb/>
其波罔濟非無舟駕言從吾好還轅息我陬<lb/>
　　　其十一<lb/>
忽忽嵗已莫太臺役方作太上羙遨遊禾黍未能穫滯<lb/>
穗滿甫田風雨殫零落相國一沾襟罷酒不為樂<lb/>
　　　其十二<lb/>
貪吏常苦富亷吏常苦貧不見孫叔敖其子行負薪五<lb/>
霸相代興主烈難為臣令名有遺封餘財喜沒人寢丘<lb/>
<pb n="KR4e0198_WYG_003-13b"/>
雖言惡千載功無湮<lb/>
　　　其十三<lb/>
闔閭為無道厥欲如蛇豕薦食視上國乃政從楚起昭<lb/>
王在草澤羣臣不復紀使者哭秦庭七日未得理入郢<lb/>
既已甚丘隴行見箠感兹告急言誓彼同袍士賢臣亦<lb/>
多術存亡尤獨羙<lb/>
　　　其十四<lb/>
吴王既棲越出逰包山湖道逢一丈人邀我洞庭隅靈<lb/>
<pb n="KR4e0198_WYG_003-14a"/>
墟發深藏中有神禹書大文祕天地乃傳百六初金簡<lb/>
歊浮雲玉宇囘璇樞科斗不可辨鳥跡互盤紆精華一<lb/>
以洩厭氣直國廬顧見二室顛三石方扶疏<lb/>
　　　其十五<lb/>
薛公得馮驩門下知者誰十日居傳舍乃問客所為先<lb/>
生惟一劒彈鋏何其悲授室締髙國驅車出中逵主人<lb/>
意已厭同列寧見推田文既失位傾身與持危片言悟<lb/>
齊主復相名益垂竒士多侮世藏用匪可窺<lb/>
<pb n="KR4e0198_WYG_003-14b"/>
　　　其十六<lb/>
中春陽和起嘉觀臨四方刻石頌功徳從臣紀攸長上<lb/>
以獻泰成下威六暴彊郡縣乃作始經緯不踰行薦號<lb/>
立大義昭設咸有章濯俗諒已羙刑名非恒常鞭箠出<lb/>
頑夫二世尋㓕亡<lb/>
　　　雜興<hi>十首</hi>
伯牙負髙操引曲輙入神從師蹈東海延頸四無人洪<lb/>
波盪大壑悲鳥方號群白日坐失色山林忽不分精氣<lb/>
<pb n="KR4e0198_WYG_003-15a"/>
一以變此調得其真世俗蔽聞見千載逓相因遺世伎<lb/>
始妙絶絃多苦辛自非鍾子期古道難具陳<lb/>
　　　其二<lb/>
離朱不逆景師曠不逆風所用一以失化為瞽與聾轡<lb/>
䇿出大御繩墨出巧工顧眄即千里結構臨層穹束手<lb/>
寧自甘狥人道乃窮<lb/>
　　　其三<lb/>
良材出大國群構集明堂欂櫨相支持榱桷碩且長飛<lb/>
<pb n="KR4e0198_WYG_003-15b"/>
棟鬱雲興髙軒間重梁衆人稱壯麗輸子起彷徨柱小<lb/>
亦已撓朽蠧處中央迨天方晦隂室家羅四廂行者苦<lb/>
無休居者歌慨慷風雨一漂揺不知僵路傍<lb/>
　　　其四<lb/>
良馬躓路岐善言躓嫌疑稱樂自云早日月寢已馳黄<lb/>
金不可作羙酒多所宜清風響髙唱令徳含妙辭<lb/>
　　　其五<lb/>
太元秉經緯天地自生成隂陽逓消息四時相虛盈雷<lb/>
<pb n="KR4e0198_WYG_003-16a"/>
雨鼓神氣日月宣華英絪緼交二儀周流列五行至和<lb/>
液甘露盛徳厭欃槍唐虞且法象明良熈穆清垂衣御<lb/>
三事大治無常名<lb/>
　　　其六<lb/>
翩何漢宫女紅妝鬱熒熒本自良家子十五充後庭是<lb/>
時得上意寵至身逾輕貴幸霸天下妙麗傾人城詔許<lb/>
領椒房嬪御無不驚脣如齧丹飴齒如鏘玉聲一當萬<lb/>
乗主常含中道情絶色動千載旦夕誰見明羙惡懸盛<lb/>
<pb n="KR4e0198_WYG_003-16b"/>
衰棄置視合并所以尹婕妤顧盻失平生<lb/>
　　　其七<lb/>
詭時苦難遇直道苦不華挈缾羸衆口繩墨矯群邪所<lb/>
以上古人工拙無常家陸沈金馬門醉即據地歌世乆<lb/>
自相玩為徳一何多在羣既纍生孤貴亦失和首陽與<lb/>
柳下一龍復一蛇同流雖所願跡邇心則遐<lb/>
　　　其八<lb/>
鴻鵠一以舉四海何悠悠局促人間世豈若逺行逰明<lb/>
<pb n="KR4e0198_WYG_003-17a"/>
時不重至中懐難乆留遇合成佞倖羙女多所仇英雄<lb/>
既失據片語解綢繆所以孔仲尼舍車即于浮<lb/>
　　　其九<lb/>
洞庭大張樂千乗朝昆侖在昔有行幸軒穆一何尊樓<lb/>
船下河東羽衛覧西垠風起白雲飛隴首望中原簫鼓<lb/>
發哀情長馳晻回轅入齧妃女脣出接詞客言<lb/>
　　　其十<lb/>
名馬不受羈足下有千里黄鵠不受羅羽翼就四海貴<lb/>
<pb n="KR4e0198_WYG_003-17b"/>
賤自一身出處無二軌時利適愚夫勢衰蹶智士祛長<lb/>
不揠臂屨縮不截趾陸沈人間世悠悠日復爾<lb/>
　　　雜興<hi>又十一首</hi>
鴻鵠摩蒼天萬里一翺翔廻飈生羽翼浮雲為低昻畢<lb/>
逋城上烏黄口自成行俛啄仰相嚇徘徊腐䑕傍<lb/>
　　　其二<lb/>
大魚鼓長鬐㨗若舉帆幢夜驅蒼梧風凌晨浮九江怒<lb/>
擊胥山濤洪波為洶洶夲圗運南溟中更不相容何言<lb/>
<pb n="KR4e0198_WYG_003-18a"/>
一失水湖海難再逢寧如涸轍鮒斗水得所鍾<lb/>
　　　其三<lb/>
江南有佳人桃李蓊朱顔宕子行從軍閒房重其闗明<lb/>
月一徘徊形影自翩翩秋氣響羅帷蕭蕭難獨眠<lb/>
　　　其四<lb/>
鳳棲十圍幹龍翔九回流圎景朝列宿五嶽尊陵丘聖<lb/>
人膺大命多士自相求稷契功不刋唐虞徳無儔神明<lb/>
盛驅使衣裳羙優㳺詩書監二代孔氏乃宗周在昔紆<lb/>
<pb n="KR4e0198_WYG_003-18b"/>
天經羣后有綢繆艱難戴王室千載成咸休<lb/>
　　　其五<lb/>
長離自鳳雛天馬乃龍子文采成九苞骨法夲千里箕<lb/>
潁出髙人巖穴有知已抗迹唐虞庭清風振薄鄙<lb/>
　　　其六<lb/>
南山有竒鳥朝陽曜其文下來蘭池飲羅網正紛貟雖<lb/>
復就長纓徘徊懐不羣枳棘無安歩哀鳴激清雲<lb/>
　　　其七<lb/>
<pb n="KR4e0198_WYG_003-19a"/>
翩翩西北風蕭蕭枯桑林登髙使人望秋氣悲我心叢<lb/>
臺蔓寒草易水清且深當時燕趙士慷慨有遺音<lb/>
　　　其八<lb/>
駕出薊北門東望元英宫髙臺造浮雲碣石來悲風客<lb/>
卿既裂地戰士亦論功稱系遷大吕昭王氣何雄汶篁<lb/>
一不植千里生飛蓬<lb/>
　　　其九<lb/>
逍遥臨蓬池言陟梁王臺還顧望大河洪波𣺌悠哉飛<lb/>
<pb n="KR4e0198_WYG_003-19b"/>
雪蔽中原北風千里來馳驅名利途無駿不駑駘精衛<lb/>
自㣲鳥東海生塵埃<lb/>
　　　其十<lb/>
古今一旦暮俯仰成興衰不見桑榆雲千里相蔽虧黄<lb/>
金苦易盡紅顔安可為如何膏粱士拂拭使人悲<lb/>
　　　其十一<lb/>
萬事無不有何言能自持巢由乖世度髙行衆人疑俯<lb/>
仰在當路得䘮未可期湯火煎太和傾側使神危終身<lb/>
<pb n="KR4e0198_WYG_003-20a"/>
繫羅網失勢還相欺念我平生歡臨觴命妖姬<lb/>
　　　古詩後十九首<hi>并引</hi>
　　　　前有十九首故後言之猶稱古者其文則十<lb/>
　　　　九首也其文則十九首而以屬辭辟之制轡<lb/>
　　　　筴于垤中恣意于馬使不得旁出而居然有<lb/>
　　　　一息千里之勢斯王良造父所為難爾<lb/>
　　　其一<lb/>
行行萬里餘依依夢故鄉見君累長夜携手立彷徨寤<lb/>
<pb n="KR4e0198_WYG_003-20b"/>
言心尚爾忽在天一方越鳥東南飛胡馬鳴相望眄睞<lb/>
人自好棄捐人自老徘徊亦何益努力苦不早思君度<lb/>
餐飯嵗月漫浩浩慷慨即别離故鄉勿復道<lb/>
　　　其二<lb/>
揺揺車馬客依依燕趙女沾沾倚筝立交交夾忩語盤<lb/>
盤髙結出飈飈巾帶舉浮雲忽自歸蕩子漫無所天寒<lb/>
錦衾薄空牀難獨處<lb/>
　　　其三<lb/>
<pb n="KR4e0198_WYG_003-21a"/>
白石何歴歴松柏何離離人生天地間一日不可知斗<lb/>
酒無常置良㑹無常期沈吟厚與薄為樂無乃遲宛洛<lb/>
羙游戲冠帶自相隨宫闕起雲中第宅羅四垂王侯負<lb/>
貴氣佳客以盛衰君但視車馬攬䇿振其綏<lb/>
　　　其四<lb/>
良㑹屬今日彈筝倚新聲唱苦令神傷三變不可盈中<lb/>
曲忽自置躑躅一再行欲因更促柱難為聴者情人生<lb/>
局一世悠悠終何成要路多坎坷先秋慘其榮來者率<lb/>
<pb n="KR4e0198_WYG_003-21b"/>
如此焉知千嵗名<lb/>
　　　其五<lb/>
三五樓上女徙倚當雙扉紅妝妙一世誰不攬容輝絃<lb/>
歌入青雲新聲亮所稀千載為一彈含意有餘哀知音<lb/>
難再得且復立徘徊終日不成曲零涕沾裳衣三歎令<lb/>
人老游子何時歸<lb/>
　　　其六<lb/>
燭燭芙蓉花擢擢采蘭婦懐袖忽已盈馨香誰為有秋<lb/>
<pb n="KR4e0198_WYG_003-22a"/>
草一以萎此物難獨乆馳情一水間無因擕素手<lb/>
　　　其七<lb/>
揺光加孟冬北風何慘慄寒至踈衆星蟾兎亦早缺四<lb/>
時既潜移遺迹獨難列不知空牀下蟋蟀安從出宛洛<lb/>
多故人厚者如膠漆及其據要路負我道非一織女無<lb/>
成章牽牛䇿不發且復守貧賤振翮各有日<lb/>
　　　其八<lb/>
浮雲何冉冉亦在南山阿千里逺徘徊㳺子苦無家昔<lb/>
<pb n="KR4e0198_WYG_003-22b"/>
我同門友䇿馬驅髙車兩宫屬眄睞冠帯日逶迤致身<lb/>
及盛時結附一何多極宴累長夜重闈發絃歌白露忽<lb/>
以零廹此蕙蘭花芳草隨飈塵誰能顧女蘿<lb/>
　　　其九<lb/>
獨鵠西北逝逸響一何哀念當生别離欲去復徘徊不<lb/>
惜寒氣厲但傷羽翼摧我有鴛鴦綺無衣誰為裁<lb/>
　　　其十<lb/>
眄眄織女星當機理紈素牽牛能幾許常為投杼誤紈<lb/>
<pb n="KR4e0198_WYG_003-23a"/>
素欲遺誰終日西北顧負軛復何時軒車嵗云暮攬衣<lb/>
即河漢躑躅不得度<lb/>
　　　其十一<lb/>
髙樓出西北下有故鄉道浮雲蔽天起回飈響秋草四<lb/>
時更相至人生自着老傷彼逰子顔戚戚難獨好擕手<lb/>
不須㬰棄捐一何早努力以為樂泣涕復盈抱<lb/>
　　　其十二<lb/>
東城屬浮雲阿閣百餘尺嵗暮多悲風㳺子衣裳薄四<lb/>
<pb n="KR4e0198_WYG_003-23b"/>
野何蕭條所遇但遺跡來者自為今去者自為昔盛年<lb/>
奄已衰含意将安適燕趙出名倡紅顔照宛洛結束隨<lb/>
時變絃歌日相索未彈理懐袖若在逺行客弄指一何<lb/>
妙列柱一何廹馳情視雙燕飛入王侯宅<lb/>
　　　其十三<lb/>
磊磊丘與墳鬱鬱郭北地白日松栢隂悲風四靣至誰<lb/>
能黄泉下永含未伸意悠悠即長夜千載一以棄漫漫<lb/>
待明發迢迢正遥寐身世非膠漆豈得常相寄此物無<lb/>
<pb n="KR4e0198_WYG_003-24a"/>
賢愚萬嵗更相致神仙不可知服食苦中置羙酒與佳<lb/>
人擕手行逰戲<lb/>
　　　其十四<lb/>
郭北一極望徘徊安所如新墳歴歴出古墓附里閭薪<lb/>
者躑躅歌棄女廻其車白楊日夜疎蕭蕭悲有餘三嵗<lb/>
去故鄉一字無素書<lb/>
　　　其十五<lb/>
處世苦無見孤生非所憂髙言唱同心千載一相求窮<lb/>
<pb n="KR4e0198_WYG_003-24b"/>
賤解膠漆棄置衰交㳺昔我同門友上書哀王侯明月<lb/>
皎夜光躑躅不得投<lb/>
　　　其十六<lb/>
迢迢月既望白露被庭中越女理前音燕服羅清宫交<lb/>
㳺自逺方文彩復無雙駕言出廣陵將以適曲江聊慄<lb/>
此何氣攬觀不可窮帷車蔽日下萬馬悲回風水力率<lb/>
已至神物難為容秉意屬南山浩蕩惟所從上客變其<lb/>
度陳唱誰與同極命以成章娱樂良未終<lb/>
<pb n="KR4e0198_WYG_003-25a"/>
　　　其十七<lb/>
孟冬風已厲攬衣有餘歎獨宿知夜長逺客知天寒河<lb/>
漢直雙闕皎若素與紈黄鵠從西南孤飛正漫漫一鳴<lb/>
緩中帶再鳴霑玉顔遊子不可聴令君中道還所以生<lb/>
别離慷慨亮為難<lb/>
　　　其十八<lb/>
客從洛浦至遺我合歡衾中有長相思縁以結同心芙<lb/>
蓉發文彩鴛鴦厲哀吟逰子正無衣天氣復已隂故人<lb/>
<pb n="KR4e0198_WYG_003-25b"/>
此屬意徘徊獨至今<lb/>
　　　其十九<lb/>
皎皎羅帷月攬之有餘輝寤言守長夜依依未能歸故<lb/>
鄉無不可道路亦何為客行各有懐誰知我心悲出門<lb/>
一以望浩蕩霑裳衣<lb/>
　　　君子行<lb/>
君子羙百行維日服厥𠂻車奔不易度火滅不改容垢<lb/>
言一生口盥潄難為工金多徒自穢重名撓直躬幸勿<lb/>
<pb n="KR4e0198_WYG_003-26a"/>
少須㬰無替功乃崇九淵可浮㳺所患溺愚䝉<lb/>
　　　逺遊篇<lb/>
乗蹻萬里外言造太微庭雲霞曜朱闕日月夾丹櫺羣<lb/>
后儼金止仙女紛玉亭隨風列以雨出窈而入𡨕沆瀣<lb/>
飛素液芝草不復零虹霓為我帶雜佩揺華星濯纓河<lb/>
漢流清波正泠泠俯視世間人汎汎如浮萍<lb/>
　　　太山篇<lb/>
大東有神嶽專名為岱宗日精攝海氣吳野控其峯明<lb/>
<pb n="KR4e0198_WYG_003-26b"/>
堂朝列后金䇿紀元功維昔七十家軒轅此登封雲霞<lb/>
自窈窕石室何青蔥仙人攬玉樹鬚髪生清風靈液飛<lb/>
潺湲芝草如蒿蓬唯帝擁靈符千載一升中願言與問<lb/>
道乗龍舉太空<lb/>
　<lb/>
　<lb/>
　<lb/>
　滄溟集巻三<lb/>
</p>
<p>
</p>
  </div>
</body>
</text>
</TEI>
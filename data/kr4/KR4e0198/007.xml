<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集卷七</head>
    <p>
<pb n="KR4e0198_WYG_007-1a"/>
欽定四庫全書<lb/>
　滄溟集卷七　　　　　　明　李攀龍　撰<lb/>
　　五言律詩<lb/>
　　　春日閑居<hi>十首</hi>
即令闗請謁何用乞江湖僻性終難狎浮名本易汙杜<lb/>
門人事過欹枕嵗華徂薄俗還堪畏﨑嶇比宦途<lb/>
　　　其二<lb/>
白日移髙枕青山答放歌病纔宜偃蹇老自厭婆娑禮<lb/>
<pb n="KR4e0198_WYG_007-1b"/>
數諸生絶交遊二仲多江湖春正滿更欲混漁簔<lb/>
　　　其三<lb/>
藥餌休官嬾蓬髙謝客深濁醪殊解事髙枕自知音老<lb/>
大翻陵勁文章豈陸沈浮雲終日在瀟灑竟何心<lb/>
　　　其四<lb/>
五羖功名薄雙龍羽翼乖風塵凋短褐雨雪閉髙齋慘<lb/>
淡幽人色飛揚壯士懷少年何太苦妖冶事形骸<lb/>
　　　其五<lb/>
<pb n="KR4e0198_WYG_007-2a"/>
奉使談經日單車西入闗掄才牛口下得士鳯毛間白<lb/>
雪千人失黄河萬里還即今髙卧處猶不减商山<lb/>
　　　其六<lb/>
乞歸君已見削迹我何求交態疎能變時名久自休中<lb/>
原來病色萬里入春愁不是忘機客還驚海上鷗<lb/>
　　　其七<lb/>
結舌論文地甘心養拙年朱門人自老白雪調空傳世<lb/>
路蓬蒿外浮名燕雀前中原二三子夙昔共周旋<lb/>
<pb n="KR4e0198_WYG_007-2b"/>
　　　其八<lb/>
病起獨登臺春光萬里來浮沉還我輩俯仰見人才華<lb/>
髪風塵過青山雨雪開浮雲堪倚杖落日好銜杯<lb/>
　　　其九<lb/>
漂零唯濁酒落拓總狂生彭澤差聞道髙陽横得名罷<lb/>
來詩慘淡卧久興凄清日對春湖色潺湲嬾濯纓<lb/>
　　　其十<lb/>
五柳㟙湖濵先生隱是真文章堪側目潦倒竟全身何<lb/>
<pb n="KR4e0198_WYG_007-3a"/>
必論交地長須縱酒人即令東蹈海斷不混風塵<lb/>
　　　夏日東村卧病<hi>十二首</hi>
平生偏伏枕睱日是抽簪病著青山色愁髙白雪音雲<lb/>
霄懸出處蹤跡間浮沉不必名俱毁方知二仲心<lb/>
　　　其二<lb/>
放歌知帝力縱飲見天真綵筆風雲老青樽日月新詩<lb/>
驚噉蔗客酒讓采薇人即使妨幽事何須傍隱淪<lb/>
　　　其三<lb/>
<pb n="KR4e0198_WYG_007-3b"/>
自甘成獨往誰復病相憐金盡論交地囊餘解擯篇清<lb/>
齋芳藥餌華髪媚林泉不必憂生事深耕種秫田<lb/>
　　　其四<lb/>
不謂幽棲處還堪抱膝吟大雲千里駐片雨二湖陰暑<lb/>
逼藤蘿淺涼生栝栢深鮑山終日在知己媿黄金<lb/>
　　　其五<lb/>
未同疎雨至勿翦夏雲繁片華樽前出雙流樹杪翻紅<lb/>
顔辭上國白眼入中原慢世吾何敢風塵且避喧<lb/>
<pb n="KR4e0198_WYG_007-4a"/>
　　　其六<lb/>
拂衣先達怪髙枕故人疑世路衡門左軒車負郭遲少<lb/>
年誇解事薄俗諱言詩何處堪遥集悠悠未有期<lb/>
　　　其七<lb/>
毎逢河朔飲輒憶廣陵濤起色含佳句流光逼濁醪興<lb/>
縁知己盡名豈罷官髙髀肉看如此何論長二毛<lb/>
　　　其八<lb/>
空林風雨過瀟灑一樽開看竹俄蠲疾漂蓬敢負才杜<lb/>
<pb n="KR4e0198_WYG_007-4b"/>
門辭問字落日罷登臺不是憐嵇阮誰堪把臂來<lb/>
　　　其九<lb/>
夜半忽風雨層樓四望孤雷盤華不注電劃大明湖雲<lb/>
霧連屏疊蛟龍抱劒呼飛揚天地意垂老見吾徒<lb/>
　　　其十<lb/>
何物子虚賦深承漢主知一逢楊得意千載遂同時諫<lb/>
獵功名薄為郎日月私閒居堪避事稱病足逶迤<lb/>
　　　其十一<lb/>
<pb n="KR4e0198_WYG_007-5a"/>
更閲人間語誰堪出處同江湖星自客詞賦日猶工物<lb/>
色餘爭席生涯見轉蓬延陵皮相士竟失被裘翁<lb/>
　　　其十二<lb/>
白頭明日事君不見交情千載論知己中原命友生青<lb/>
雲髙病色滄海傍詩名一為彈冠誤徒令國士輕<lb/>
　　　秋日村居<hi>八首</hi>
隱几憐清曉開軒命濁醪西風行薜茘白露綴蒲桃氣<lb/>
逼蟬聲苦天含鴈影髙壯心堪自見秋色正滔滔<lb/>
<pb n="KR4e0198_WYG_007-5b"/>
　　　其二<lb/>
病色還相假秋光溘自開清羸堪傍竹潦倒重銜杯返<lb/>
照湖邊盡浮雲海上來即今知九辯無處不悲哉<lb/>
　　　其三<lb/>
秋意長西北苕蕘望裏分青含仙署雨白動帝鄉雲屈<lb/>
宋終難達巢由故不群江湖三十載揺落好誰聞<lb/>
　　　其四<lb/>
南山伏枕前北渚濯纓邊林薄秋逾厲雲霞曉自鮮談<lb/>
<pb n="KR4e0198_WYG_007-6a"/>
詩成白首把酒望青天萬里中原色蕭條此地偏<lb/>
　　　其五<lb/>
不必知名姓中原一病夫柴荆存古色藥餌泥窮途落<lb/>
日懸魚笱西風纏轆轤生涯君自見百畝白雲湖<lb/>
　　　其六<lb/>
髙齋清自掩遥夕病相看片月花間浄明河樹杪乾流<lb/>
螢含火著宿鷺抱霜寒何限同袍意江湖坐𣺌漫<lb/>
　　　其七<lb/>
<pb n="KR4e0198_WYG_007-6b"/>
白雲不揺落湖上長悠悠世事銜杯過人情把袂休秋<lb/>
光棲自老日色澹相愁况復多風雨蕭條傍倚樓<lb/>
　　　其八<lb/>
揺落唯髙枕風塵且閉闗醉來雙白眼病起一青山交<lb/>
態元難作詩名已自閑有人湖海上無事馬蹄間<lb/>
　　　冬日村居<hi>四首</hi>
髙卧堪人事幽棲豈世情老松寒更拙片竹冷逾清擁<lb/>
褐江湖色鳴琴雨雪聲嬾心常近傲不是學莊生<lb/>
<pb n="KR4e0198_WYG_007-7a"/>
　　　其二<lb/>
百年長藥褁三徑且蓬蒿華髪抽簪短青山伏枕髙漂<lb/>
零知濁酒雨雪見綈袍似解㝠鴻意翻然變羽毛<lb/>
　　　其三<lb/>
寒邳不可望蕭瑟掩柴扉宿霧含霜苦斜陽帶雪微清<lb/>
齋宜病色生事合漁磯欲奏滄浪曲江湖此調稀<lb/>
　　　其四<lb/>
遙夜憐幽獨南山傍户庭泉流霜下白野色海邊青風<lb/>
<pb n="KR4e0198_WYG_007-7b"/>
亂將殘燒寒疎欲曉星偶因樵唱起延眺及林坰<lb/>
　　　寄華從龍比以魚橘見致<lb/>
多少人間事誰能便作書罷官君更早謝客我何疎八<lb/>
月來吳橘三江下楚魚因風裁數字一問子雲廬<lb/>
　　　月<lb/>
不是山中月誰能坐鬱陶蟾孤憐凍影兔老愛霜毫暈<lb/>
疊金波動寒侵玉樹髙為題團扇句千里寄同袍<lb/>
　　　和殿卿神通寺見貽之作<lb/>
<pb n="KR4e0198_WYG_007-8a"/>
花宫留妙唱綵筆遍髙僧說法從初起談詩出上乗五<lb/>
言爭刻燭一字了傳燈𤣥度前身是風流益可憑<lb/>
　　　同許右史遊南山寺宿天井寺<lb/>
古寺馬蹄前荒山斷復連階危孤石倒厓響亂泉懸喬<lb/>
木堪知午迴峰半隱天不因許𤣥度誰此得攀縁<lb/>
　　　龍集寺<lb/>
千林窺壑險一徑入雲愁峰落青蓮色燈懸白日幽香<lb/>
臺髙枕出澗水閉門流聞道群龍集明珠自可求<lb/>
<pb n="KR4e0198_WYG_007-8b"/>
　　　錦陽川九塔寺觀許右史碑<lb/>
名山諧夙好况復近吾廬嵐影浮斜照兹川錦不如空<lb/>
林雙樹老寒塔九華疎一片頭陀石新文六代餘<lb/>
　　　元日<lb/>
五十江湖客風塵一事違漁樵供藥餌雨雪偃荆扉白<lb/>
髪詩篇苦清齋病色微平生拚縱酒今日不知非<lb/>
　　　立春前夜齋居殿卿攜具見枉<lb/>
茅齋殘雪在新月况當門春動西園蓋寒空北海樽詩<lb/>
<pb n="KR4e0198_WYG_007-9a"/>
篇閑自遣交態老難論似覺行厨色能清病客魂<lb/>
　　　立春日齋居對雪憶元美<lb/>
齋居何所作春雪是佳期淨入年華淺光含暝色遲鳴<lb/>
絃流豔曲拂簡映新詩此夕山陰客扁舟興可知<lb/>
　　　襲生初度與郭子坤集開元寺餞許右史<lb/>
論交三十載此地重尋盟夏臘髙初度人天戀逺行青<lb/>
蓮澄筆彩白馬識經聲曾是春山夜談禪對友生<lb/>
　　　逃暑<lb/>
<pb n="KR4e0198_WYG_007-9b"/>
無處堪逃暑髙樓坐夜分河流纏宿霧電影迸重雲紈<lb/>
扇含氷彩珠簾網露文漢宫多貴幸何以荅南熏<lb/>
　　　暴雨<lb/>
西來氛甚惡夏至此何祥雨伏千厓怒風迴萬壑長雷<lb/>
聲盤暗牖電影纏空梁少選虹霓出園林媚夕陽<lb/>
　　　寄子與使君<hi>二首</hi>
一郡看如此扁舟意若何白雲天目遍春水太湖多怪<lb/>
事寧詞賦幽人自薜蘿平生無俗客三徑許誰過<lb/>
<pb n="KR4e0198_WYG_007-10a"/>
　　　其二<lb/>
我輩還堪見人間已厭聞大都常謝客不次各離群病<lb/>
酒仍耽句青山自白雲春來論數子飄泊有如君<lb/>
　　　襲克懋託疾不肯入試賦贈<lb/>
似得㝠鴻意兼深抱璧情一鳴堪自失三獻轉相經白<lb/>
雪看前輩青雲讓後生己須横四海且復愛連城<lb/>
　　　寄懷余德甫<hi>二首</hi>
豈亦逢秋色登臨若逺行江通灌嬰井山到越王城何<lb/>
<pb n="KR4e0198_WYG_007-10b"/>
見非交態難言一宦情大東千里月石鏡好同明<lb/>
　　　其二<lb/>
即聞彭蠡鴈應上武陽臺華髪文章到青山放逐囘時<lb/>
名堪下榻秋興足銜杯不是求羊輩蓬蒿斷往來<lb/>
　　　二月十五日誕子<lb/>
三十盧家妾明珠報使君國香元有種天馬自超群月<lb/>
應懸弧滿春迎翦紱分負薪還爾事豈敢望青雲<lb/>
　　　席上别王吳徐宗四子<lb/>
<pb n="KR4e0198_WYG_007-11a"/>
仙吏滿蓬萊離筵氣色開襜帷寒食過風雨太行來一<lb/>
失中原遇難論我輩才華陽猶駿馬涓者載金迴<lb/>
　　　荅元美喜于鱗被召見寄<hi>二首</hi>
十年君所見已分老蓬蒿安得浮名在將無執事勞海<lb/>
鷗群自下天馬步元髙五柳還須種徴君不姓陶<lb/>
　　　其二<lb/>
那堪成僻性非不愛明時白髪終憐我青山好屬誰連<lb/>
城髙一抱流水妙相知君自墻東客行藏豈更疑<lb/>
<pb n="KR4e0198_WYG_007-11b"/>
　　　過吕梁<lb/>
十年稱病客繫楫在樓船澌下波方溜風鳴水正懸青<lb/>
山髙卧裏白髪壯遊前起色聊相假終慙傲吏賢<lb/>
　　　宦情<hi>二首</hi>
初服終能事徐生己自違浮雲知失計漚鳥見忘機越<lb/>
酒經春老江魚入夏肥他郷如不病一任宦情微<lb/>
　　　其二<lb/>
我輩誠何意于今自解難纍寧知衆嫭儂已罷新歡白<lb/>
<pb n="KR4e0198_WYG_007-12a"/>
雪狂歌盡青雲病疏看江湖終日在一任宦情闌<lb/>
　　　劉太保文安公輓章<hi>十首</hi>
上公霑異典美謚表餘恩文並三光麗安同五嶽尊朝<lb/>
廷先達在社稷大名存廟議當時事稱天有世孫<lb/>
　　　右贈謚<lb/>
遣奠煩容物臨軒憶典刑祠官開正寢法從輟明庭筵<lb/>
几知存問鍾彛藉寵靈老臣如就饗帷幄見談經<lb/>
　　　右諭祭<lb/>
<pb n="KR4e0198_WYG_007-12b"/>
使從三省至地自九原開不作祁連象寧知漢代才佳<lb/>
城跑躑躅法駕擁徘徊文劒今埋照于焉燭夜臺<lb/>
　　　右賜葬<lb/>
國史從王事經筵飫帝慈龍章紆後寵魚水見前知雨<lb/>
露含天藻山河勒制辭門生堪視草猶作起家疑<lb/>
　　　右頒誥<lb/>
峴首羊公石千秋涙不禁孤墳寒自出華表鬱相臨陰<lb/>
雨龍文動風霜鳥跡深更聞辭妙絶一字可生金<lb/>
<pb n="KR4e0198_WYG_007-13a"/>
　　　右立碑<lb/>
自復遺書出相傳片字工史才依晉乗詩調託唐風草<lb/>
疏囘天力談經發聖聰少年眈作賦頗欲擬河東<lb/>
　　　右遺文<lb/>
祠堂何所有遺像鹿臺山為是懸車處常聞曵履還諸<lb/>
生從上黨三老自壺闗伏臘蘋蘩外談經俎豆間<lb/>
　　　右特祠<lb/>
諸劉稱令族群從復清操家自駒千里人皆鳯一毛文<lb/>
<pb n="KR4e0198_WYG_007-13b"/>
章爭左袒禮樂盛東曹五世傳經術推公甲第髙<lb/>
　　　右世科<lb/>
一時求舊德千載憶皇都北斗髙元氣南山永帝圖青<lb/>
雲餘几杖白首自江湖此日乗驄客閭門意不孤<lb/>
　　　右達尊坊<lb/>
小子元吾黨前賢亦故鄉春秋存俎豆日月望宫墻血<lb/>
食堪千載精靈自一堂唯應楊伯起秦晉鬱相望<lb/>
　　　右從祀鄉賢<lb/>
<pb n="KR4e0198_WYG_007-14a"/>
　　　再過子與<lb/>
浮名難自託佳㑹豈相圖日月髙詩社河山壯酒壚嵗<lb/>
星時一出白雪調元孤繾綣非為佞風流不可無<lb/>
　　七言律詩<lb/>
　　　送趙户部出守淮陽<lb/>
仙郎起草漢明光幾載軍儲事朔方五馬新為淮海郡<lb/>
三臺舊署度支章行車麥秀隨春雨卧閣花深對夕陽<lb/>
時憶上林詞賦客鴻書遥下楚雲長<lb/>
<pb n="KR4e0198_WYG_007-14b"/>
　　　崔駙馬山池燕集得無字<lb/>
主家池館帝城隅上客相如漢大夫十里芙蓉迎劒舄<lb/>
一樽風雨對江湖橋邊取石鯨飛動臺上吹簫鳯有無<lb/>
向夕不堪車馬散朱門空鎻月明孤<lb/>
　　　送彰德陳使君迎侍浙中<lb/>
帝里初分郡檄囘便迎青鳥建章臺東方千騎風雲下<lb/>
南國雙帆河嶽來公子西園池上讌使君秋憲府中才<lb/>
鄴天露冕行春日更許何人托乘陪<lb/>
<pb n="KR4e0198_WYG_007-15a"/>
　　　送郭子坤下第還濟南<lb/>
華省栖遲白髪新因憐失意轉憐春樽前病起逢寒食<lb/>
客裏花開别故人賦就自堪生顧眄才髙豈合老風塵<lb/>
燕臺郭隗君家事不擬驊騮不致身<lb/>
　　　送王郎守安慶<lb/>
花滿胡姬春酒樓使君五馬五驊騮明光起草推髙第<lb/>
三十專城領上游天柱西懸江漢影海門東控帝王州<lb/>
到來紆畫思同舍萬里風煙白鴈秋<lb/>
<pb n="KR4e0198_WYG_007-15b"/>
　　　送豐城杜少府謫滇南<lb/>
共惜投荒萬里天當朝起草事空傳主恩緑鬢神仙尉<lb/>
客夢青雲侍從年盤水秋帆開瘴癘黔陽春樹隔風煙<lb/>
孤臣自有豐城劍遙夜思家向斗邊<lb/>
　　　酬谷明府見寄<lb/>
清時詞客滿公車獨向漂零嘆不如老去已拚常縱酒<lb/>
秋來何意為裁書薄遊更自淹華省多病惟堪返敝廬<lb/>
共道子雲長筆札知君近日五侯疎<lb/>
<pb n="KR4e0198_WYG_007-16a"/>
　　　秋前一日同元美茂秦吳峻伯徐汝思集城南<lb/>
　　　　樓<lb/>
萬里銀河接御溝千門夜色暎南樓城頭客醉燕山月<lb/>
笛裏寒生薊北秋胡地帛書鴻鴈動漢宫紈扇婕妤愁<lb/>
西風明日吹雙鬢且逐飛蓬賦逺遊<lb/>
　　　送孫郎中守承天<lb/>
鬱蔥佳氣漢江邊今上龍飛北極年過幸沛宫三日飲<lb/>
裁留郢曲大風篇仙郎珂散蓬萊月太守帷開橘柚天<lb/>
<pb n="KR4e0198_WYG_007-16b"/>
明到為存湯沐邑須知父老借才賢<lb/>
　　　劉員外家宸翰樓<lb/>
君家司冦此樓居奕葉承恩片帖餘帝自經筵傳翰墨<lb/>
人從冊府見圖書煙雲繞檻生春色牛斗開函散楚墟<lb/>
弦誦只今諸弟滿韋賢相業好誰如<lb/>
　　　送劉員外使黔中<lb/>
牂牁萬里越王臺北眺中原秋色來江嶂忽分三楚斷<lb/>
海天不盡百蠻開白雲使者乗軺過金馬祠官擁節迴<lb/>
<pb n="KR4e0198_WYG_007-17a"/>
為泛昆明誇上苑令知漢主自雄才<lb/>
　　　送大司冦之金陵<lb/>
聞道銅標護百蠻當朝共擬伏波還來持滇海中丞節<lb/>
入領西曹法從班曵履春雲髙北斗迥車秋色照鍾山<lb/>
顧期門客江城滿草奏時時達漢闗<lb/>
　　　送皇甫别駕往開州<lb/>
銜杯昨日夏雲過愁向燕山送玉珂吳下詩名諸弟少<lb/>
天涯宦跡左遷多人家夜雨黎陽樹客渡秋風瓠子河<lb/>
<pb n="KR4e0198_WYG_007-17b"/>
自有吕䖍刀可贈開州别駕豈蹉跎<lb/>
　　　送瑞安劉明府<lb/>
劉楨詞賦不群才百里新承漢寵迴吳地青山飛舄下<lb/>
大江秋雨掛帆來白雲堪贈神明宰海色遥臨睥睨開<lb/>
到日自逢花滿縣更憐春樹接天台<lb/>
　　　送許元復還姑蘇<lb/>
薊門鴻鴈滿髙秋張翰思家罷逺遊入洛故人名下士<lb/>
度江寒夢雨邊舟客來白髪誰相憶賦就黄花不可留<lb/>
<pb n="KR4e0198_WYG_007-18a"/>
興發鱸魚堪自釣吳楓搖落未須愁<lb/>
　　　署中有憶江南梅花者因以為賦<lb/>
欲問梅花上苑遲座中南客重相思開簾署有青山色<lb/>
對酒人如白雪枝驛使書來春不見仙郎夢斷月應知<lb/>
偏驚直北多烽火昨夜闗山笛裏吹<lb/>
　　　與茂秦金山寺亭上望西湖<lb/>
孤亭遥上翠微重檻外空林何處鐘秋到諸天開薝蔔<lb/>
湖連雙闕散芙蓉雲光忽落黿鼉窟雨色飛來鸑鷟峯<lb/>
<pb n="KR4e0198_WYG_007-18b"/>
自信登臨能作賦肯令陶謝不相從<lb/>
　　　送汪伯陽出守慶陽<lb/>
中原萬騎郤胡兵客領銅符塞上行大漠清秋迷隴樹<lb/>
黄河落日見秦城邠人自美西羌俗漢守誰髙北地名<lb/>
郡吏可能無薦達還令介子乞長纓<lb/>
　　　送黄侍御按滇中<lb/>
去矣乗風瘴癘開西南萬里壯遊哉登臺越巂山形合<lb/>
攬轡昆明秋色來周禮職方天外盡漢臣封事日邊迴<lb/>
<pb n="KR4e0198_WYG_007-19a"/>
征蠻幕府今凋落安得樓船下瀨才<lb/>
　　　送包大中長蘆知事<lb/>
九河水流何濺濺君去春花車馬前入幕官僚清宴久<lb/>
揮毫渤海白雲天相將牛酒勞從事未少魚鹽給俸錢<lb/>
此去陸沉無不可于今薊北靜烽烟<lb/>
　　　除夕<lb/>
幾年仙省白雲間此夕歸心醉裏閒九塞烽煙連北極<lb/>
千門雪色照西山還知傲吏能違俗未擬浮名好駐顔<lb/>
<pb n="KR4e0198_WYG_007-19b"/>
長孺淮陽今不薄春花或恐滯燕闗<lb/>
　　　元日早朝<lb/>
禁城春色引朝天接跡䕫龍近法筵雲裏金莖通御氣<lb/>
宫中玉樹隱祈年西山亭障遙臨薊朔漠旌旗滿護燕<lb/>
聞道至尊歌白雪小臣還獻郢人篇<lb/>
　　　早春得汝思蜀中書<lb/>
萬里誰傳錦字迴楚天搖落正堪哀揚舲巫峽江聲合<lb/>
立馬岷峨雪色來西極使星遙入部中原人日好登臺<lb/>
<pb n="KR4e0198_WYG_007-20a"/>
莫言羽獵誇胡後不數揚雄作賦才<lb/>
　　　送惲貟外按察郢中<lb/>
醉擁驪駒不可留送君花發鳯凰樓青春開府西陵色<lb/>
到日登臺北鴈愁寒雨逺分荆楚望白雲無盡漢江流<lb/>
共知人世悲難合儻得隋珠莫暗投<lb/>
　　　初春元美席上贈茂秦得闗字<lb/>
鳯城楊柳又堪攀謝朓西園未擬還客久髙吟生白髪<lb/>
春來歸夢滿青山明時抱病風塵下短褐論交天地間<lb/>
<pb n="KR4e0198_WYG_007-20b"/>
聞道鹿門妻子在祗今詞賦且燕闗<lb/>
　　　送大中丞王丈赴山東<lb/>
天下軍儲飛輓來中原胡虜戰爭囘漢柱舊題驄馬使<lb/>
名家接武佩刀才按章時拂風塵入憲府秋臨海岱開<lb/>
主恩偏憶嚴城日什二東秦保障哉<lb/>
　　　答宗考功齋居見贈<lb/>
金莖夜擢建章髙漢主祈年祀事勞仙吏詩投青玉案<lb/>
故人秋卧白雲曹此生湖海供多病何物風塵抵濁醪<lb/>
<pb n="KR4e0198_WYG_007-21a"/>
中散近來疎嬾甚更無書札到山濤<lb/>
　　　呈大司冦何公<lb/>
漢臣韋氏有𤣥成舊德中朝曵履聲督部曾持滄海節<lb/>
總戎親破緑林兵重瞻執法臨天座自失流言荷帝情<lb/>
千載雲蒸龍變日更期文劍署髙名<lb/>
　　　再呈何公<lb/>
幾年開府漢中丞去後功名何武稱荆楚軍儲遮海過<lb/>
潢池兵氣向秋澄尚書北斗天喉舌司冦西曹帝股肱<lb/>
<pb n="KR4e0198_WYG_007-21b"/>
耆舊即今推濟美清朝劍履坐相仍<lb/>
　　　春夜同元美子與子相過公實<lb/>
西山落日照金莖北闕春陰覆禁城湖海百年今夜酒<lb/>
風塵五子異時情和來白雪俱髙唱自附青雲起大名<lb/>
不獨諸郎闗象緯真人應更為東行<lb/>
　　　送萬言卿明府之長興<lb/>
逐虜將軍度漠回黄金猶自滿燕臺請纓慙我為齊客<lb/>
製錦多君更楚材城上春雲天目出簾前秋色太湖來<lb/>
<pb n="KR4e0198_WYG_007-22a"/>
弦歌暇日能相憶花裏新詩過鴈裁<lb/>
　　　送范敬甫之閩中<lb/>
共看驄馬使君賢開府東南日月偏海嶠秋陰分越樹<lb/>
人家雨色散閩天朝廷記憶江城久詞賦知名水部前<lb/>
還擬主恩頭白裏時危相贈祖生鞭<lb/>
　　　五日同子與子相過公實時公實在告<lb/>
空堂隱映石榴殷花裏幽期白晝間染翰風雲隨上客<lb/>
開樽雷雨過西山賦成敢避能驚座酒罷何妨善閉闗<lb/>
<pb n="KR4e0198_WYG_007-22b"/>
况值懷沙千古怨那堪騎馬獨醒還<lb/>
　　　韋氏池亭同元美子與子相賦<hi>四首</hi>
貰酒新豐解佩刀相逢意氣為君豪孤亭晝敞杉松色<lb/>
亂石青含薜茘髙自向風塵偏勝蹟豈令湖海傲吾曹<lb/>
從他桂樹山中發招隱何勞更反騷<lb/>
　　　其二<lb/>
華髪文章愧不工獨憐諸子調相同西京矯矯多竒氣<lb/>
東海泱泱自大風三署仙郎攜酒後一時詞客此亭中<lb/>
<pb n="KR4e0198_WYG_007-23a"/>
白雲寥廓迷幽薊騶衍談天碣石宫<lb/>
　　　其三<lb/>
幽亭斜日亂松聲下有滄浪可濯纓求友花間黄鳥出<lb/>
垂天城上夏雲生梁園作賦千年事河朔銜杯萬古情<lb/>
莫恨風流吾輩晩鄒陽袁紹漢時名<lb/>
　　　其四<lb/>
韋曲髙臨漢苑開城南連騎紫宸囘閉門流水花間過<lb/>
倚檻青山席上來客難似矜能避世子虚誰見不憐才<lb/>
<pb n="KR4e0198_WYG_007-23b"/>
若論承寵無先後安得吾曹共酒杯<lb/>
　　　送張元諭虞部謫常州别駕<lb/>
賦就黄花别季鷹還從遷謫問飛騰懸知漢柱名當藉<lb/>
况復䖍刀事可憑寒雨大江臨楚望千家秋色暗毘陵<lb/>
闔閭城外逢搖落何限吳山客裏登<lb/>
　　　送吳人陸之箕<lb/>
客有登臺賦逺遊薊門金盡坐髙秋總憐岐路無知己<lb/>
不向風塵為白頭木落毘陵看過鴈月明張翰倚扁舟<lb/>
<pb n="KR4e0198_WYG_007-24a"/>
未將簪紱論多病草色姑蘇到自愁<lb/>
　　　送李司封謫廣陵<lb/>
明光起草羡青春服藥求仙笑此身白首雲霄空薦士<lb/>
黄金湖海未逢人廣陵鴻鴈來秋色寒雨江楓度逐臣<lb/>
見說故園湘上水嬾將詞賦弔靈均<lb/>
　<lb/>
　<lb/>
　<lb/>
<pb n="KR4e0198_WYG_007-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻二十七</head>
    <p>
<pb n="KR4e0198_WYG_027-1a"/>
欽定四庫全書<lb/>
　滄溟集巻二十七　　　　明　李攀龍　撰<lb/>
　　書<lb/>
　　　上御史大夫王公書<lb/>
惟我公遘今上改元之㑹總持風裁綱紀維新之政著<lb/>
尊國體養一代作肅之氣以中正大觀為當朝重天下<lb/>
翕然壯之也某外藩掾屬日嚴入賀上謁西臺聽公臨<lb/>
飭憲度耽耽職用儀廷爽然思戾至今念焉起居燕間<lb/>
<pb n="KR4e0198_WYG_027-1b"/>
吐餔延納一即温厲故舊不遺亟承枉幸未及繼見已<lb/>
於事而竣矣某既以不待失辭長者未謝不敏而公之<lb/>
手教且及其所為欲私之者意蓋闕如有不能盡德音<lb/>
可誦也某何以有是於公而薦寵下軰若此乎毋亦延<lb/>
擥海内得士自喜若所謂王大叅兄弟者其人感非常<lb/>
之遇而効一藝承藉光靈亦自某始乎長君世胄髙才<lb/>
異聞揚馬後賢麗澤交映擁之膝下足矣猶尚接引旁<lb/>
求以共永譽可不稱休休之臣哉仲月抵任謹兹報至<lb/>
<pb n="KR4e0198_WYG_027-2a"/>
奉牒以聞再附起居垂照不偹<lb/>
　　　上王侍御啟<lb/>
伏惟天使偹嚴凝之氣業乃敦仁王臣秉綜覈之權德<lb/>
惟持重皇斯執法儼臨吳越之交烈彼流風丕振東南<lb/>
之美既竣省方之役江海澄清再逢覩聖之期雲霄傾<lb/>
注操氷霜而自昔受命先朝瞻日月之維新告䖍當宁乆<lb/>
虚侍從匪紓趨闕之懐並辱激揚言俟還臺之駕封章<lb/>
之暇飛隼既已成威盡境而留行驄庻其且止望高獨<lb/>
<pb n="KR4e0198_WYG_027-2b"/>
座暫依烏府之光寵絶羣寮遂逺龍門之御某等不任<lb/>
祗請延佇之至<lb/>
　　　與殷宗伯<lb/>
恭惟大宗伯之命未幾而特恩儼然改玉矣周召之業<lb/>
不下帶而存焉豈獨里閈為光哉先慈之役仰成長者<lb/>
實當大事所為附布謝悃計且垂察而奠章再報則舉<lb/>
東省縉紳而列焉以勞寡母寵不肖無乎不致即藩臬<lb/>
小吏分不得與於此典勿庸恤矣揭之北堂襃然大老<lb/>
<pb n="KR4e0198_WYG_027-3a"/>
衘諸首簡使觀者謂某有徼惠而式靈所逮坐祓沴德<lb/>
當令某何以圖稱於公方晝日清燕乃不忘里閈其在<lb/>
深州夙雖矯矯然何能不伏此誼里閈亦無不僉謂非<lb/>
大庇幹旋恐不免其有他公何患乎不亮公是不自亮<lb/>
也始見吳師於浙中福氣索然而持論以左所覬誠不<lb/>
訾今豈竟并其身且委之也幸而長者如公託言糞本<lb/>
則三十年以國士視公者亦已足有今日耳子含感大<lb/>
誌次骨如某左史抵舎彌日矣時時念長者似欲望秋<lb/>
<pb n="KR4e0198_WYG_027-3b"/>
旋任今腰股稍覺颯颯耳譜例二書領悉前諾拙槀序<lb/>
能一留神否恐論道無遑暇而瑣屑非所以干尊嚴矣<lb/>
然亦笑而置之駒姪文如諭録上萬惟痛賜批擲不勝<lb/>
延佇請也就正者春服綏祉不備<lb/>
　　　又<lb/>
子含生寓候既付而公札遂至一介行李謂得一諾将<lb/>
嗣領之足矣不意儼然衰服之中乃見垂愍如恐不得<lb/>
以襄大事者力疾筆研慨惠雄文寵靈家世為子孫重<lb/>
<pb n="KR4e0198_WYG_027-4a"/>
浹旬而舉之也再使臨祭申命用章益愧菲薄無以仰<lb/>
副即先慈不朽矣㳙吉而安厝之者凡三為兆既偹乃<lb/>
豫即某所自盡猶不能若此者非獨情厚仁術所自適<lb/>
耳何能萬一圖報乎貴體就和珍餌自輔綏履不盡武<lb/>
選謝啟煩以轉致内别幅并録覽裁統乞批示不任哀<lb/>
懇跂予之甚<lb/>
　　　又<lb/>
承愍積釁而福庇之以大誌使得祓夙愆而襄此役也<lb/>
<pb n="KR4e0198_WYG_027-4b"/>
兼之奠章蠲吉若在紼次老母可忘斯公盛德可忘矣<lb/>
苫塊槁鬱入城復以餘冗心跡俱勞至今毁倦始知先<lb/>
慈有棄孤而生人之為苦貿貿然若不終日奈何哉便<lb/>
使用附鄙私凡以告感且慰下存之誼冀為惻然耳春<lb/>
和自珍綏膺帝眷無任仰祝垂照不宣<lb/>
　　　又<lb/>
日所請拙槀當已塗竄即朽糞下材極知不堪杇畫而<lb/>
待罪門下者四十年於兹雖至愚陋然不可使聞者謂<lb/>
<pb n="KR4e0198_WYG_027-5a"/>
門下於某一無所私也亦惟與進而令有所踊躍者由<lb/>
是亦惟棄之而令無所嚮往者由是矣謹兹專使上領<lb/>
不恡檢發至於謬賜片言以冠首簡為不佞重尤所敢<lb/>
望於長者云<lb/>
　　　又<lb/>
是日也已附起居襲生所而左史重以劉将軍託焉凡<lb/>
可聞問長者不厭旦夕嗣音也其人上下之交方淺輒<lb/>
欲言事以自表樹適以中疑亦其勢耳新政不効閫士<lb/>
<pb n="KR4e0198_WYG_027-5b"/>
惜之庻公憐察之矣敢代布焉不知其干嚴如此適誦<lb/>
我公所示左史書致意某而勉之慎重不肖孤摧隕餘<lb/>
息惰僻不檢憮然命之矣何可里閈從逰之士乃獨拳<lb/>
拳不肖孤儳焉惟恐湏臾之去禮君子哉其愛人乎惟<lb/>
是不忘一日原壤之誼而時使聞之以無辱故舊不肖<lb/>
孤雖老四脛猶可叩也小祥奄至音容漸邈念昔遘變<lb/>
日依然公實憐焉為戚戚於此矣屬克懋有篚視之役<lb/>
附言起居袗絺調飲以承對越之寵下情不偹<lb/>
<pb n="KR4e0198_WYG_027-6a"/>
　　　又<lb/>
前真陽令周紹稷者以某辱公閭里雅所指示其諸鄙<lb/>
槀盖嘗與裁舉而刋焉徑冒不明之罪是時也豈知今<lb/>
日為哀憐之交其在於浙不佞躬臨學宮采察行業科<lb/>
術冲雅門牆高潔趙中丞三嘆於其功令而剡以稱首<lb/>
谷中丞不以既遷為解竭力挽之即知無及於事人亦<lb/>
所甘心焉師儒長物耳恐近歳遇合未嘗有此也由二<lb/>
公觀之其人可識矣饘粥是計襄邸自不惡然其待次<lb/>
<pb n="KR4e0198_WYG_027-6b"/>
馬角羖乳方何為期故鄉萬里仰哺者一十七口俾違<lb/>
苟禄之心兼負馮生之想今上維新為治小善勿遺我<lb/>
公體國旁求㧞茅風勸其有一物失置片技自違固公<lb/>
所以夜繼日而思其未合者也其何以命之兹入賀當<lb/>
聽於大宗伯不揣先容焉賜之閒燕非所敢望於門下<lb/>
矣頓首干嚴願垂財幸<lb/>
　　　上少宰王公<lb/>
某自廢一紀於兹日者仗庇謬䝉廷薦於浙之役忽爾<lb/>
<pb n="KR4e0198_WYG_027-7a"/>
起家不佞聞之殷大宗伯曰始大冡宰楊公有意於某<lb/>
而立决於王公之一言則詰朝命下矣此為知遇某銜<lb/>
之而未敢稱報也由是大中丞趙公亦為仰體我公故<lb/>
舊不遺之意疏而薦之均以昔嘗待罪貴郡遂有蒲鞭<lb/>
之語凡以成公一言立决之誼也某無良於貴郡而顧<lb/>
辱二公庇䕶如此感愧交集何能自己曩以入賀亟承<lb/>
臨貺延叙夙雅折節優異俯循菲劣逾厚覿德旋未及<lb/>
任而中州之牒至矣激切何如恭睹我公為國銓衡著<lb/>
<pb n="KR4e0198_WYG_027-7b"/>
績一考清朝重望傾注題才乃若下情尤其踊躍謹兹<lb/>
一介敬上起居兼聞謝悃垂照不宣<lb/>
　　　與殷少宰書<lb/>
某父子所為辱骨肉之愛非常哉老嫂淑人之即兆也<lb/>
則弟婦卒以其時其所不報乃至如誌銘告章生色交<lb/>
映千載不朽即一玉銜天光發新可使復起而况弔祭<lb/>
謬恭以勸諸貴客儼然臨焉不佞父子得以襄役持匍<lb/>
匐而成之禮大恩可知己然則我公歸兮凡以老嫂淑<lb/>
<pb n="KR4e0198_WYG_027-8a"/>
人即兆耳而榮寵之餘并及弟婦若為之者卒以其時<lb/>
之遇乎屬公顧隴初情重以望闕取道不忘搆致佳篇<lb/>
以慰愚父子旦夕跂予之私體悉欵備捧讀感泣何以<lb/>
有此所與豚犬駒夙夜北祝綏履祚<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>錫福天下耳<lb/>
　　　報姚方伯<lb/>
甚矣我公之為長者乎某不佞越在田間而誰以憶之<lb/>
惟是我公曩以謁補道出境上不遠數百里翰貺相存<lb/>
昔則然矣今豈有為也以庇起家適叨浙省念當竣賀<lb/>
<pb n="KR4e0198_WYG_027-8b"/>
詣侯貴郡㝷有此役圖効未能坐䧟菲劣公猶推敬梓<lb/>
之愛繾綣非常盖一月而三饗之餞贐踰涯教言在耳<lb/>
上及荒隴下寵豚犬三十年於此三百人通家未有若<lb/>
公之知遇也愚父子何以報之哉僕旋告至奉慰拳拳<lb/>
附聞候謝諸容嗣音垂照不盡<lb/>
　　　上趙中丞<lb/>
于浙之役惟公屬吏夙承有造孰不任職某中廢輒就<lb/>
新命亦惟公屬吏而獨委以閫鑰寄之海防用寵異之<lb/>
<pb n="KR4e0198_WYG_027-9a"/>
庻幾因事自見為顯庸之地而藉眄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其於陶成可謂<lb/>
曲盡矣不佞何以得此於長者無亦以某嘗附大誼必<lb/>
免大戾然後無忝諸君子乎然公之庇䕶某乆矣待罪<lb/>
貴郡疵繆實多指摘是懼而紀列於疏其曰蒲鞭遺愛<lb/>
某自考寕不汗顔公豈忘之乃爾故舊不遺為德歸厚<lb/>
過與不恤也不然我公風裁滿朝廷顰笑自愛方竢銓<lb/>
衡以宰天下而私一不佞如某者乎聞者必且謂公所<lb/>
不棄其人尚可强為善也則是莫大焉我公片語而使<lb/>
<pb n="KR4e0198_WYG_027-9b"/>
中廢之材唯新是圖以效知遇於萬一而勿敢淪於匪<lb/>
彛庻幾為報且激且勸之道而况莫不任職者哉謹兹<lb/>
一介稱謝左右并上起居統祈垂照<lb/>
　　　上李公中丞<lb/>
原任河南按察司今丁憂按察使李某謹禀本職遘變<lb/>
先慈仰違台候教思無斁憲恃維均弔賻奠章動出常<lb/>
格厚德禮下匪獨鄉私矣親也罔極公也罔極某十三<lb/>
日奉柩由考城十五日渡河出境二十五日抵家權厝<lb/>
<pb n="KR4e0198_WYG_027-10a"/>
訖理合報謝湏至禀者<lb/>
　　　報姜中丞書<lb/>
某不佞忝承此役圖効無状至則重接諸宗人致莊莅<lb/>
而已私之者曰是為持大體盖始自姜大中丞而若得<lb/>
其似者矣公以臺中風裁儼然秉憲不言而大觀作肅<lb/>
焉某何修而敢謂比迹長者顧紀法具在掾屬軰猶能<lb/>
言之即雖未知嚮徃無以為仰成之地然矩矱夙就由<lb/>
之則是某不佞黽勉從事矣日者數賜清燕造膝而面<lb/>
<pb n="KR4e0198_WYG_027-10b"/>
命之者豈獨愛某哉而託後賢以善為可繼使相因持<lb/>
乆則自公之盛心也輒遠摳承懼罹大戾其斯有請於<lb/>
德音小僕東還敬疏報候伏惟綏履膺寵不宣<lb/>
　　　與殷檢討正甫書<lb/>
大庇以能保我孑遺黎民哉順德雖稱無歳即亦不流<lb/>
離他盗來刼為亂耳然已岌岌於多暴子弟也不才而<lb/>
守一郡於㐫歳為勞何如向殊有意解綬去又奈何中<lb/>
讒慝之口不才不能事人局促轅下又不欲示不相知<lb/>
<pb n="KR4e0198_WYG_027-11a"/>
者以有可督過處正使他日解綬濟南當猶是饘粥餬<lb/>
口始足為正甫憐不類分定今安敢望正甫青雲之上<lb/>
惟是磬折路旁以俯仰人顔色於風塵中則某事矣<lb/>
　　　與正夫書<lb/>
正夫無恙豈聞洪使君事乎昨見吳子所為伯時答書<lb/>
謂使君家皆不得生荷恩不謂伯時亦不及見勑章也<lb/>
可恨哉我躬不閲遑恤我後當謂伯時矣食少政繁黽<lb/>
勉自愛叢脞之餘旦夕竢舉雖今既已祠之諸名宦間<lb/>
<pb n="KR4e0198_WYG_027-11b"/>
而秦人有五羖大夫之痛何為也哉又正夫書所為言<lb/>
經紀二勑者甚備豈亦輒謂伯時不及見也人苦不知<lb/>
足某在鉅鹿下初豈謂有今命欲一遷官不為苟去足<lb/>
矣栖栖至此日抱巖牆之懼與一二孺子妾緝蘆而處<lb/>
不如幕燕一行校閲鄙倍盈牘精神自疲披咏漸廢猶<lb/>
尚憐伯時邪正夫將何以教故人故人零落如此即某<lb/>
視正夫愈益親正夫寕忍督過某不令在平生狂客間<lb/>
乎<lb/>
<pb n="KR4e0198_WYG_027-12a"/>
　　　與按察使蔡公<lb/>
凡我有浙之諸君子者逖矣日數於諸臺之門中昃報<lb/>
謁然後視署未遑暇食交罷勌憊已思睡矣公方常度<lb/>
自將一儀一德不佞自棄之餘鄙陋自分而相與必禮<lb/>
相適必情豈不襃然一大臬之長乎紀羣從而主之斯<lb/>
欲其熈然相安焉斯樂也不佞既以末僚奉約法㝷徃<lb/>
於藩戀戀不能就舎祖用入賀徘徊乆之感人深矣何<lb/>
怪乎傾朝聞問如出一口乎不佞既素得之亦躬值之<lb/>
<pb n="KR4e0198_WYG_027-12b"/>
矣三月而竣一役乃東旋視老母将以獻春之任計當<lb/>
報謝長者遂具如此<lb/>
　　　又<lb/>
不佞為公守文書樂觀成功於海上者浹旬矣明爝火<lb/>
於白日之後不已難乎幸賴衆心積格西風効便而執<lb/>
事方叶雲霓之望令不佞得致於役之勞力疾以歸如<lb/>
釋重負甚盛賜也中途數語所謂舎門戸而守堂奥云<lb/>
云備達此公歎賞執事入境留心者乆之今不可不疏<lb/>
<pb n="KR4e0198_WYG_027-13a"/>
以騐斯言矣<lb/>
　　　答蔡按察<lb/>
不佞菲劣然一傾盖即知嚮徃我公不但如舉浙諸君<lb/>
子雖皆被德而三年淹也斯意氣取之耳天下之士可<lb/>
偶合哉昨辱肝膽吳山之上不以某為疏而使與聞秘<lb/>
論兼復奨借當道陰庇不佞不以某為嫌而使俛焉自<lb/>
勸曉然恩之自出骨肉之誼於斯二者豈其微乎吳山<lb/>
之上千秋仰止於斯二者豈其微乎<lb/>
<pb n="KR4e0198_WYG_027-13b"/>
　　　與蔡按察<lb/>
士有初若凉凉而馴至不厭不合則已合則乆要焉者<lb/>
由是相與以成同心之誼焉者由是而見所謂善交也<lb/>
足下其人矣某不佞起家自廢陋無以信乎朋友惟公<lb/>
謬相推與一再晤言遂示肺腑舉觀所指果多戒心使<lb/>
不佞免於取戾也足下愛我哉於越萬里自開府作鎮<lb/>
三年無揚波之警得周公於海上何必中國聖人矣公<lb/>
其有意乎不佞之分藩而守也不任大願公其有意乎<lb/>
<pb n="KR4e0198_WYG_027-14a"/>
　　　與毛按察<lb/>
公之為杭盖天下第一郡而稱治行第一矣又聯三大<lb/>
省而開府其間以坐制之使皆歸心焉而無敢推彼以<lb/>
避此然後三大省之政一三大省之政一即東南夫復<lb/>
何不虞之患乎凡此皆不佞輩借以安枕焉而不知所<lb/>
由者大也卒然有役一朝德之淺哉不佞自廢之餘未<lb/>
閑時事而識長者以傾盖如此<lb/>
　　　與劉按察<lb/>
<pb n="KR4e0198_WYG_027-14b"/>
不佞起家田間得足下不以為鄙數千里託僚友焉得<lb/>
足下不以為疏則官聯事居聯舎也朝夕繼見興寢相<lb/>
聞在跡已然而意獨嚮之此無他創合易德新知易恩<lb/>
此不佞所感於足下者不啻平生之誼矣出攝於海時<lb/>
也日相存問使不佞置内顧而安焉入賀之役選舟命<lb/>
之俾良於行均勿論已辱賜雄文張誦中堂日為三復奨<lb/>
與過情見者儼然因為不佞此行所借以為重不在一㕘<lb/>
政而在大篇矣則何幸而有是於公乎<lb/>
<pb n="KR4e0198_WYG_027-15a"/>
　　　報徐按察<lb/>
不佞無補明時乆矣是役也既廢之餘於某為異常之<lb/>
遇謂不可不一出以志感云爾亦知鹵莽如昔中當自<lb/>
困有何未竟之藴而素位高賢如我公者固巍然就列<lb/>
也乃謬及不佞至此乎<lb/>
　　　與林提學<lb/>
不佞之於是役也見盖多長者以莫不及公矣豈敢私<lb/>
焉而賢人之於天下衆莫不求識之求識之而不得必<lb/>
<pb n="KR4e0198_WYG_027-15b"/>
求知其所在以致嚮徃而卜其出處以慰其比德之願<lb/>
而况日以寮宷相觀法大誼如貫者乎各用簡書動相<lb/>
伊阻所恃是心而已朝政方澄講業未輟大省多士是<lb/>
宗是主公其勉之<lb/>
　　　答王憲使<lb/>
不佞孤於中州秉憲之役即雖不敏而所願大賢相承<lb/>
以盖積愆者未敢以哀毁忘焉顧何幸乃辱故人如門<lb/>
下者乎喜愧交并不知其所自託矣两奉雄篇泱泱大<lb/>
<pb n="KR4e0198_WYG_027-16a"/>
風惟公髙才視此末技搦筆過之所願嗣音惠示時借<lb/>
顔色必不負讎言之報也謬承查公推藉加以門下蔽<lb/>
愛即鄙拙見以為可耳其在某盖嘗内省豈堪一言入<lb/>
梓而累二長者哉查公丰標清粹不逃賞鑒儻再卒業<lb/>
門下所就豈但此也時念不佞嚮徃同之其為友誼篤<lb/>
施髙致君子之情尤為銜遇其傾倒門下從可識矣許<lb/>
史詿於疑口而心跡未雪得無不遺憐察否吏旋附候<lb/>
不恤䌤縷<lb/>
<pb n="KR4e0198_WYG_027-16b"/>
　　　與邵少㕘<lb/>
自不佞有浙之役見莫不誦足下髙誼者及睹其盛不<lb/>
啻過之傾盖而故豈偶然也行省未遑輒分贐惠乃視<lb/>
居者為尤腆乎<lb/>
　　　與雲少㕘<lb/>
不佞越在田間三值竒疾不獲左右長者十年矣猥承<lb/>
是役實惟髙誼推與所及而某由之以著無得而稱之<lb/>
讓者圖所無辱命於諸老未已也黽勉抵任㝷念中林<lb/>
<pb n="KR4e0198_WYG_027-17a"/>
野心時作重以貽笑俛而竢之置七十老母與初失母<lb/>
之兒以從宦數千里外人情哉所恃我兄通家隣德百<lb/>
爾託寄稍以自解耳<lb/>
　　　報張少叅<lb/>
不佞某辱公寵異乆矣歸自竣賀盖一月而三饗之觀<lb/>
魚之樂自有北園從不佞始則他可知老嫂推愛下及<lb/>
婢妾尤為殊遇何以報焉惟公長者小物不遺然則豚<lb/>
犬之託尚竢丁寕為視兄者猶淺也次君熊羆之喜想<lb/>
<pb n="KR4e0198_WYG_027-17b"/>
已就館兄嫂福德其可量乎老母時作痰悶仗庇稍安<lb/>
任後出謁僕旋附謝并上起居照諒不備<lb/>
　　　報沈少㕘<lb/>
不佞歸自關中道出貴治屬足下有登封之役盖辱臺<lb/>
餽焉至今耿耿乆不聞問披牘戚焉足下自雄才兼當<lb/>
路多能文之士豈少寕武一記而不逺千里腆焉用幣<lb/>
以重不習哉母亦欲加遺焉而名為云爾以開受者意<lb/>
也是何至高誼如此乎不然一日之稚二十年於此亦<lb/>
<pb n="KR4e0198_WYG_027-18a"/>
已乆矣又不然廢棄之餘緩急非所及也何至髙誼如<lb/>
此乎不佞在告杜門山居三值竒疾皆天幸自免巻帙<lb/>
自娯他無復過望足下重名敭歴中外二十年於此纔<lb/>
少方伯殊覺留滯而徴自守然而方且節鉞一鎮養元<lb/>
戎之體㝷亦有知遇如萬公者為之籍甚少司馬代一<lb/>
間耳不淺為慰稠疊附謝並致起居拙藁塞命唯笑而<lb/>
置之邊候迎和膺祉不盡<lb/>
　　　答方憲副<lb/>
<pb n="KR4e0198_WYG_027-18b"/>
辱使者追送河上今踰卒哭矣寒暑坐易摧隕不忘初<lb/>
誌銘之委某以謂門下非不知不佞未堪秉筆之役顧<lb/>
在寮宷之末而欲有所致以締交誼名為此請耳能文<lb/>
之士豈少一某而嗣音懇懇又若終託不佞而匪謾為<lb/>
之者乃不佞不恤鄙拙答稱成命如此矣幸笑而置焉<lb/>
其曰臨輒隕涕長者之情乆愈耿耿用藉識感并塵覽<lb/>
裁仲月襄事容効下忱謹附聞慰垂照不宣<lb/>
　　　與方憲副<lb/>
<pb n="KR4e0198_WYG_027-19a"/>
某不佞自筮仕以至起家所辱諸僚友未嘗不睠然嚮<lb/>
徃願締四海之好也乆之跡定必間得一長者如公焉<lb/>
而事之託不佞於大誼于浙之役如殷中丞一人入汴<lb/>
更公一人耳不已難乎而忘之顧不佞所嘗誦公德雖<lb/>
未出口而翁中丞近疏實獲我心則某向所事而託焉<lb/>
固知千載一日也杪冬先慈大襄深惟遥庇改嵗病勩<lb/>
方圖聞問而使貺儼然下存既追祭河上又申賻里中<lb/>
以為荒隴寵榮先慈可忘斯公之厚可忘也不佞薄劣<lb/>
<pb n="KR4e0198_WYG_027-19b"/>
無以揄揚為報乃勤稠疊如此自惟有以成功初意而<lb/>
已矣曲士之懐不敢以遂其硜硜奈何然汗赧殊甚愈<lb/>
難稱答統祈憐照春和自愛不宣<lb/>
　　　又<lb/>
不肖孤向見陳公語公之所為厚也而孤復繼陳公以<lb/>
行則公若不能為某者戚然於心矣某不佞以孤觀於<lb/>
公由衷君子誼已隂有所致之矣而薦致無已時匍匐<lb/>
之餘瘁形於色匪骨匪肉而有此於公乎惟親之忘斯<lb/>
<pb n="KR4e0198_WYG_027-20a"/>
公是忘矣<lb/>
　　　報楊憲副<lb/>
不肖孤乃於兹值先母之變也何睹而非其慘然者乎<lb/>
猶幸朝廷之寵某得以階葬先母槩大事而尊親之至<lb/>
人子由以自解孰使孤起家秉憲以長我臬中非少傅<lb/>
公乎大德乆不報而老母以一夕之疾溘焉見背豈其<lb/>
自意竟不能一日待履任之吉而須臾供役以効積悃<lb/>
也乃辱慰勞追及賻惠戚然動兄弟之誼天之不弔而<lb/>
<pb n="KR4e0198_WYG_027-20b"/>
公實愍之至為廢禮徹樂以隆不歌之寵某何足有此<lb/>
即士風之所歸厚自隗始也重難圖稱矣十五日渡河<lb/>
出境二十五日抵家權厝訖謹兹上聞以副永懐哽咽<lb/>
不次<lb/>
　　　答楊憲副<lb/>
中州之役計當効周旋於門下者深矣瞻言之私輒阻<lb/>
門難哀臨阻餞顧備愍恤不佞積忱未獲一語愴慕可知<lb/>
念倐卒哭倚次摧隕再辱存問生色勃然今卜十一月二<lb/>
<pb n="KR4e0198_WYG_027-21a"/>
十八日襄事矣惟公永懐謹兹附慰孤聞鑒不畢簡而<lb/>
徹才不終篇而具乃所大願校藝方殷儲神自愛矣無<lb/>
任狂僣莫助云爾惠扇祗領并謝惟垂照焉<lb/>
　　　答查憲副<lb/>
某不佞以庇於長者老母旅次櫬具斯行得遂首邱之<lb/>
願為德大矣方其遄歸援而止之誼非不至乃不佞固<lb/>
違雅誼二日而汔濟於河也詰朝大雨從者載塗然後<lb/>
知惟公愛我昔之彊直不留正所以不詒長者暴露之<lb/>
<pb n="KR4e0198_WYG_027-21b"/>
慮耳公以謂幸不以謂惠乎前謝由衷復承撝愍某辱<lb/>
憲伯故人者二十年矣其以嚮仰盖自有之轉致所諭<lb/>
益羡謙光之盛不敢當於斯言矣顧公何俟焉而厚以<lb/>
為容乎憲伯工詩為文章徃即酬倡與公無不魚水者<lb/>
間不識肯更念某否耳<lb/>
　　　報查憲副<lb/>
一夕之疾孤不意有母之變既以已矣時也亦豈意有<lb/>
公之誼哉母不可為而公所以為某為之者乃無不各<lb/>
<pb n="KR4e0198_WYG_027-22a"/>
如某為母之心其禍慘烈而由公以解所以為某母也<lb/>
者獨喘息之不可為耳親也罔極公也罔極然則士之<lb/>
不可以無友也如此其亟矣苟非其人誼不能動動矣<lb/>
而由之匪仁術匍匐之謂何則知公才美利一援手得<lb/>
以當大事者不常所遇也竣役餘年終天誦德惟是跧<lb/>
伏私竊夫願中丞東土用霑寵庇是祝是報云爾十五<lb/>
日渡河出境二十五日抵家權厝訖竣役當在冬月然<lb/>
公之大惠什已舉其七八矣使旋附聞以慰永懐清風在<lb/>
<pb n="KR4e0198_WYG_027-22b"/>
心庻厪愍念諸力勸役無不仰體公意者幸勞遣焉哽<lb/>
咽不次<lb/>
　　　又<lb/>
霜露倐深僚友之誼公所施不佞以及先慈者未報也<lb/>
而諭愍復至矣即雖哀隕無次非常銜感動倍慘切乃<lb/>
憲伯公書云查公丰標清粹可愛哉其人乎是惟公徳<lb/>
明格士均嚮徃而宜於長吏假樂由之兄弟朝夕恊恭<lb/>
勸役不佞之所夙昔蘄焉而為公求必得之者則如此<lb/>
<pb n="KR4e0198_WYG_027-23a"/>
憲伯公神肅致遠足為法器公在許與可謂大哉中州<lb/>
一臺二妙某薄劣恨無以參佐其間跂慕盛事遥為踊<lb/>
躍而已熊羆之祥當已彌月遂失報賀賢郎大兄頴發<lb/>
日勝仰慰拳拳擬葬先慈仲月二十八日奉具戚然大<lb/>
恩在目兹不重述一惟垂照<lb/>
　　　答梁僉憲<lb/>
不佞孤傾盖而託於長者一日晤語耳心已竊異之分<lb/>
憲一臺中州動色可謂侃侃斷國之臣某自以得所嚮<lb/>
<pb n="KR4e0198_WYG_027-23b"/>
徃輒䝉不鄙重示雄篇纔一載和方冀卒業而匍匐自<lb/>
沮矣今之作者長公負襃粲之才而文宗矯矯竒氣里<lb/>
閈三晋更相唱酬致足為樂乃勤愍勞不忘一日之雅<lb/>
寒暑懸易一何厚也<lb/>
　　　答徐僉憲<lb/>
不佞孤之不託於長者也愈屬是時出則奉僚友之驩<lb/>
入則稱慶於堂上為樂不遑而諭相勞也盖謂有人焉<lb/>
儼然在衰服之中一日之雅枯塊依依視彼祖臨載道<lb/>
<pb n="KR4e0198_WYG_027-24a"/>
寒暑懸易矣而下存不置何以得公於此乎性自厚德<lb/>
不敢不知己<lb/>
　　　又<lb/>
不肖孤積惡斯極無論不得朝夕君子以勸終役也即<lb/>
公所迎養伯父母大梁邸中者下車纔數日耳而先慈<lb/>
乃以一夕之疾溘焉見背竟以不返悲驩懸絶能不重<lb/>
某隕越之悲猶幸推愛百爾賻贈愍然勞之得大事自<lb/>
効為如貫之誼也何以敢忘<lb/>
<pb n="KR4e0198_WYG_027-24b"/>
　　　答傅僉憲<lb/>
孤不佞中州之役乃得託夙夜之誼於長者也在陳之<lb/>
遇驩言平生三接之寵缾罍用罄珍殽間出湎於欵洽<lb/>
從者忘興矣至今未報而先慈變作奈之何哉荒迷失<lb/>
訃乃辱愍恤不遠千里遣使臨祭重之腆儀彤弓大帛<lb/>
不一而足某薄劣何敢有一於長者乎念以庇二十五<lb/>
日抵厝方圖告至以慰永懐兹者旋便敬附謝聞哽咽<lb/>
不次<lb/>
<pb n="KR4e0198_WYG_027-25a"/>
　　　又<lb/>
不佞屬叨兹役深懼不勝方圖所請乃公翰示猥以僚<lb/>
友之誼下存知将為教未艾而不佞恃以無過也雖缺<lb/>
躬候為己命之矣敢不銜遇於斯言<lb/>
　　　與李僉憲<lb/>
公既按河南百度就舉而法不借權要精明之氣達以<lb/>
風生古之真御史矣乃輒遷去使不獲竟其所施國家<lb/>
求賢惟是其才奈何卓有成効如公者乃輒報罷而覃<lb/>
<pb n="KR4e0198_WYG_027-25b"/>
及遺逸以竢未試之虛名即世之見或以軒輊而秉憲<lb/>
一方大監羣辟亦自隠然一重臣又奈公何然上之諸<lb/>
臺使者次之藩臬僚友交委而互議不能徑遂其所欲<lb/>
致者有之則公之心良苦矣不佞私竊窺之公不言也<lb/>
公固不言而識不佞私竊窺之是知己者益深公盖嘗<lb/>
不得於意而相示以色盖謂與余為同心何必言矣古<lb/>
盖貴浮沉即使精明之氣蓄而為渾涵之度公豈不願<lb/>
之乎雖西蜀在萬里外含飴而弄㓜子於掌上亦復甚<lb/>
<pb n="KR4e0198_WYG_027-26a"/>
慰宦情尚記不佞叨轉時惟公以謂廢十年而起家五<lb/>
月以㕘藩奚云遲也愛我哉即有冒進適重余過亦弗<lb/>
願之矣是役也已於事而竣東還視母恐夙昔自棄之<lb/>
念復萌将遠髙誼不無望於賜示者謹先候謝如此<lb/>
　　　與宋僉憲<lb/>
自山以東稱閭閈渡江而宦逰者有人哉遵海而南開<lb/>
府甌越以陳臬一靣者公耶乃崔公分藩而守境土相<lb/>
接互以犬牙屏翰萬里郭公坐而為保釐主不佞勉承<lb/>
<pb n="KR4e0198_WYG_027-26b"/>
大邦之命使得藉公與二君子重庻幾無大戾乎然卓<lb/>
績異政既以疏聞甌越當不能乆借長者吳興劇地何<lb/>
以教不佞使無隳是職而貽閭閈之累也<lb/>
　　　答李戸曹<lb/>
曩讀足下封事未嘗不扼腕壯之時雖訪落而宮闈燕<lb/>
狎衆盖相視難焉輒以侃侃開今上納言之路為之倡<lb/>
首一何風裁也即再抗疏以李御史庭辯竒氣不與焉<lb/>
不佞孤何幸得附一日之雅寵乎自愛乎十年分棄足<lb/>
<pb n="KR4e0198_WYG_027-27a"/>
下所知起家於浙實惟母命乃太恭人繇以至此積愆<lb/>
何辭適辱存愍束帛臨之大徴不忘佳篇泱泱重銜奨<lb/>
勞無堪圖稱矣倚次摧隕畧附候謝垂照不宣<lb/>
　　　與劉戸曹<lb/>
日以菲劣亟辱不鄙獲奉顔色復見延欵投轄之夕接<lb/>
膝徐君遂成嘉㑹重識足下尚友之美誼而逰多士以<lb/>
光先德者不敢不承也<lb/>
　　　報羅武選<lb/>
<pb n="KR4e0198_WYG_027-27b"/>
不佞孤日辱中州之役惟是足下所嘗儼然而臨之地<lb/>
也蓋聞諸郡長者所稱瀍澗之支餘以抵大河内外從<lb/>
者之徃來物色多矣孤不佞得於口畫則以羡當今之<lb/>
世有景純焉乃先慈卜葬不意有殷大宗伯紹介某而<lb/>
足下慨然躬為指示三吉並列愍孝子之愚而備所裁<lb/>
成令襄大事是侑是妥也奉札踊躍安得從天而下有<lb/>
此於公先慈寵靈徼惠後人貽榖孫謀德則遠矣何以<lb/>
萬一圖報乎伏讀新刋重兹請益具見别紙亦惟是憐<lb/>
<pb n="KR4e0198_WYG_027-28a"/>
察而命之某無任哀感佇竢之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0198_WYG_027-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻八</head>
    <p>
<pb n="KR4e0198_WYG_008-1a"/>
欽定四庫全書<lb/>
　滄溟集巻八　　　　　　明　李攀龍　撰<lb/>
　　七言律詩<lb/>
　　　送王侍御<lb/>
看君繡斧秣陵迴烏府遥應接鳯臺寒雨鍾山千水下<lb/>
白雲秋色大江來時危攬轡中原出日近封章北極開<lb/>
當道狐狸何足問邊城今有郅都才<lb/>
　　　同元美與子相公實分賦懷太山得鐘字柬順<lb/>
<pb n="KR4e0198_WYG_008-1b"/>
　　　　甫<lb/>
域内名山有岱宗側身東望一相從河流曉挂天門樹<lb/>
海色秋髙日觀峰金篋何人探漢䇿白雲千載護秦封<lb/>
向來信宿藤蘿外杖厎西風萬壑鐘<lb/>
　　　同子與登湖上臺<lb/>
大漠蒼蒼鴻鴈迴中原極目思悠哉白雲雙闕湖邊出<lb/>
落日西山樹杪來詞客百年相對酒秋陰萬里共登臺<lb/>
側身戎馬過逢地城柝朝聞角暮哀<lb/>
<pb n="KR4e0198_WYG_008-2a"/>
　　　十五夜子與明卿見過<lb/>
日落青梧白露生倦遊詞客鳯凰城千門過鴈來秋色<lb/>
萬里銜杯對月明上苑寒髙金狄掌西山影靜羽林兵<lb/>
解顔今夕無烽火二玅何當罷請纓<lb/>
　　　同徐吳二子𢎞法寺臺眺望<lb/>
搖落偏驚祗樹林白雲鴻鴈亦蕭森何知潘鬢淹郎署<lb/>
但許燕山壯客心欲雨諸陵來朔氣西風千里動秋陰<lb/>
悲哉聯璧登髙賦徙倚荒臺見古今<lb/>
<pb n="KR4e0198_WYG_008-2b"/>
　　　送大司冦應公歸台州<lb/>
搖落黄金駿馬臺都門供帳亦賢哉炎荒想見乗軺出<lb/>
北斗旋聽曵履囘秋色白雲生海嶠主恩華髪卧天台<lb/>
西曹官屬銜知遇東閣清時好再開<lb/>
　　　送殷正甫<hi>并引</hi>
　　　　正甫檢討有河洛之役盖濟南諸君子出餞<lb/>
　　　　焉是行也問誰治祖則廷尉史張嵐氏問誰<lb/>
　　　　相禮則大司農官屬洪遇伯時問誰贊事則<lb/>
<pb n="KR4e0198_WYG_008-3a"/>
　　　　許殿卿邦才將試於大宗伯至也正甫則稱<lb/>
　　　　使臣哉齊魯於文學其天性即今日里黨可<lb/>
　　　　謂多賢司馬長卿自漢庭遊梁鄒陽枚叔間<lb/>
　　　　相得驩甚也乃比部李生以贈言<lb/>
中州一望氣雄哉北極風塵使節開卜洛自存宗子計<lb/>
遊梁更見長卿才春晴嵩少雲邊出雪盡黄河天上來<lb/>
在昔孝王誇授簡何當置酒向平臺<lb/>
　　　徐子與席懷梁公實<lb/>
<pb n="KR4e0198_WYG_008-3b"/>
共指金莖雪色間鳴珂當日滿朝班即看徐孺能懸榻<lb/>
豈謂梁鴻更出闗薄宦天涯成白首故人江上買青山<lb/>
嶺南梅樹今堪折贈我寧無驛使還<lb/>
　　　懷子相<lb/>
薊門秋杪送仙槎此日開樽轉嵗華卧病山中生桂樹<lb/>
懷人江上落梅花春來鴻鴈書千里夜色樓臺雪萬家<lb/>
南粤東吳還獨往應憐薄宦滯天涯<lb/>
　　　朝退同子與望西霽雪懷南海梁公實廣陵宗<lb/>
<pb n="KR4e0198_WYG_008-4a"/>
　　　　子相<lb/>
騎省秋來歎二毛還將白雪向君操千峰曙色開金掌<lb/>
並馬寒光照錦袍空翠欲浮仙闕動晴雲猶傍帝城髙<lb/>
初疑大庾梅花發忽憶揚州八月濤<lb/>
　　　嵗晩贈子與<lb/>
南國鴻書杳不聞相看梅發尚離群天涯薄宦堪知我<lb/>
世上虚名好誤君杪嵗西山逢雨雪懷人漢苑見春雲<lb/>
往時載酒揚雄宅諸子談經坐夜分<lb/>
<pb n="KR4e0198_WYG_008-4b"/>
　　　人日與伯承集子與宅得胡字<lb/>
新知握手鳯城隅莫嘆春來滯宦途萬里風煙人日過<lb/>
十年江海客星孤漢宫戴勝傳王母薊北登髙愧大夫<lb/>
曾是舊游行樂處解貂同醉酒家胡<lb/>
　　　張駕部宅梅花<lb/>
仙郎雪後建章迴清夜西堂擁上才笛裏春愁燕塞滿<lb/>
梁間月色漢宫來即看芳樹催顔鬢莫厭寒花對酒杯<lb/>
共憶故人江北望因君賦罷倚徘徊<lb/>
<pb n="KR4e0198_WYG_008-5a"/>
　　　宣武門眺望<lb/>
白雲千里接胡天雙闕遙臨碣石懸漢苑春生多雨雪<lb/>
薊門晴色滿寒烟五陵佳氣蓬萊外大漠青山睥睨前<lb/>
夙昔黄金收駿馬髙臺空作有誰憐<lb/>
　　　送范大澈<lb/>
十載風塵道路難天涯金盡俗相看自憐華髪馮唐老<lb/>
誰問綈袍范叔寒病起清樽開雨雪歸來春草徧長安<lb/>
故人海上悲揺落擬共秋濤把釣竿<lb/>
<pb n="KR4e0198_WYG_008-5b"/>
　　　葛丈山房<lb/>
少宰山房北海隈千林窈窕白雲開倚窻河勢鉤盤出<lb/>
拂檻秋陰碣石來魯國諸生紛受易漢庭多士滿題才<lb/>
臨流重憶乗槎客濯足還登萬里臺<lb/>
　　　寄子與<lb/>
薊門春散紫宸班千里襜帷動客顔秋到白雲生漢署<lb/>
雨來寒色滿燕山仙郎書札遙相憶傲吏風塵且未還<lb/>
天上即今看舊好誰憐曼倩謫人間<lb/>
<pb n="KR4e0198_WYG_008-6a"/>
　　　寄吳舍人兼呈徐子與<lb/>
薊門春酒别同袍念我風塵解佩刀楚客久無鸚鵡賦<lb/>
舍人殊有鳯凰毛書來月色漳河滿北望秋陰漢闕髙<lb/>
行矣舊遊還自愛偉長今在白雲曹<lb/>
　　　寄正叔<lb/>
十年裘馬向飄零一郡風塵出漢庭塞北嵐煙春浩浩<lb/>
薊門山色樹㝠㝠懷人西署秋雲白對酒疎燈夜雨青<lb/>
莫道揚雄長寂寞桓譚已見太𤣥經<lb/>
<pb n="KR4e0198_WYG_008-6b"/>
　　　趙州贈許使君<lb/>
山雨蕭蕭曙色過異鄉攜手問蹉跎豈縁知己朝廷少<lb/>
自是詞臣岳牧多宋子城髙臨大陸漢王臺迥出滹沱<lb/>
風塵行役君須見能得花前不醉歌<lb/>
　　　送譙比部還順慶<lb/>
歸去嘉陵江上春䄡帷不復厭風塵巴山漸出雲連楚<lb/>
劍閣迴看雪照秦嵗晩江湖多病疏時危裘馬倦游人<lb/>
明光起草君無薄漢主恩深侍從臣<lb/>
<pb n="KR4e0198_WYG_008-7a"/>
　　　送申職方還魏縣<lb/>
山中春色慰漂零澤畔行吟見獨醒縱使馮唐淹省署<lb/>
還如汲黯在朝廷漳河雨雪襜帷黒大漠風塵燧火青<lb/>
憶爾時危曾抗疏至今諸將說龍庭<lb/>
　　　同張滑縣登清風樓<lb/>
層樓落日倚蹉跎明府髙軒載酒過檻外秋陰開大陸<lb/>
簾前樹色散漳河闗門紫氣臨燕滿風雨青山入晉多<lb/>
我醉欲裁王粲賦故園戎馬近如何<lb/>
<pb n="KR4e0198_WYG_008-7b"/>
　　　郡閣懷王徐二比部<lb/>
曉漏鳴珂謁建章春風載酒出長楊詞華並數西臺妙<lb/>
握草同稱大國香玉樹月明堪自倚金莖秋色坐相望<lb/>
故人為郡逢搖落日夕看雲憶帝鄉<lb/>
　　　郡齋與舍人賦<lb/>
漢臣春散建章宫此地相逢歎轉蓬落日開樽漳水上<lb/>
清秋擁節太行東微官愧我潘生拙作賦多君楚調工<lb/>
朋好即今三署滿故人猶滯右扶風<lb/>
<pb n="KR4e0198_WYG_008-8a"/>
　　　送顧天臣還姑蘇<lb/>
落魄看君旅食年風塵裘馬竟誰憐歸吳擬著潛夫論<lb/>
入洛還㩦贈婦篇少室夏雲憑檻外太湖秋色挂帆前<lb/>
故人為客遙相念垂老浮名薊北天<lb/>
　　　郡城樓送明卿<hi>二首</hi>
西來山色滿城頭東望漳河入檻流傲吏嵗時頻卧閤<lb/>
故人風雨一登樓亂離王粲逢多病著作虞卿老自愁<lb/>
君到長安相問訊誰憐五月有披裘<lb/>
<pb n="KR4e0198_WYG_008-8b"/>
　　　其二<lb/>
徙倚髙樓問索居故人湖海意何如樽中十日平原酒<lb/>
袖裏三年薊北書大麓夏雲當檻出石門寒雨過城踈<lb/>
明朝逺道空相憶那得仍停使者車<lb/>
　　　於郡樓送茂秦之京<lb/>
把酒髙樓眺暮春孤城落照濁漳濵自憐白髪常為客<lb/>
誰道青山不負人西署詩名干氣象中原宦跡任風塵<lb/>
元龍未下當時傲湖海看君意轉親<lb/>
<pb n="KR4e0198_WYG_008-9a"/>
　　　登黄榆馬陵諸山是太行絶頂處<hi>四首</hi>
太行山色倚㠝岏絶頂清秋萬里看地坼黄河趨碣石<lb/>
天迴紫塞抱長安悲風大壑飛流折白日千厓落木寒<lb/>
向夕振衣來朔雨闗門蕭瑟罷憑欄<lb/>
　　　其二<lb/>
西嶺秋髙大陸前馬陵寒影踏遥天群峰不斷浮雲色<lb/>
絶嶂長留落日懸地險闗門銜急峽山竒削壁挂飛泉<lb/>
何人更遇青泥飯有客空歌白石篇<lb/>
<pb n="KR4e0198_WYG_008-9b"/>
　　　其三<lb/>
西來山色照邢襄北走并州擁大荒巨麓秋陰沙𣺌𣺌<lb/>
石門寒氣雨蒼蒼天邊睥睨懸句注樹杪飛流挂濁漳<lb/>
搖落故人堪極目朔風千里白雲翔<lb/>
　　　其四<lb/>
千峰郡閤望嵯峨此日褰帷按塞過落木悲風鴻鴈下<lb/>
白雲秋色太行多山連大陸蟠三晉水劃中原散九河<lb/>
囘首薊門髙殺氣羽林諸將在横戈<lb/>
<pb n="KR4e0198_WYG_008-10a"/>
　　　荅元美病中見寄并示吳舍人<lb/>
短髪青春照濁醪因君忽憶廣陵濤露華遥對金莖渴<lb/>
秋色驚看玉樹髙伏枕風塵雙白眼緘書湖海一綈袍<lb/>
何人更為憐同病楚客參差長鳯毛<lb/>
　　　早春寄元美<lb/>
薊門霜雪意何如囘首風塵見索居病後五陵春草色<lb/>
愁中三輔使君書時名轉憶潘生拙世事能令阮藉疎<lb/>
最好拂衣江海上故園戎馬重躊躇<lb/>
<pb n="KR4e0198_WYG_008-10b"/>
　　　登邢臺<lb/>
郡齋西北有邢臺落日登臨醉眼開春樹萬家漳水上<lb/>
白雲千載太行來孤城自老風塵色傲吏終慚岳牧才<lb/>
便覺舊遊非浪迹至今鴻鴈薊門囘<lb/>
　　　趙州道中憶殿卿<lb/>
憶爾䄡帷出牧年風塵誰識使君賢政成神雀猶堪下<lb/>
興盡㝠鴻遂杳然樹色逺浮疎雨外人家忽斷夕陽前<lb/>
重來此地逢寒食何處看春不可憐<lb/>
<pb n="KR4e0198_WYG_008-11a"/>
　　　真定邸中重憶殿卿<lb/>
客舍題詩日已曛當時此地重離群青樽夜倒滹沱月<lb/>
紫馬秋嘶大陸雲春色那堪愁裡望緘書何意病中聞<lb/>
依然趨府諸年少不見風流許使君<lb/>
　　　郡城西樓<lb/>
使君杯酒郡城樓倚檻髙臨落日愁河朔浮雲連巨麓<lb/>
太行春雪照邢州自憐叔夜常多傲無那相如故倦遊<lb/>
畫省少年人所羡風塵豈亦念淹留<lb/>
<pb n="KR4e0198_WYG_008-11b"/>
　　　郡齋<lb/>
金虎署中誰大名我今出守邢州城折腰差自强人意<lb/>
白眼那堪無宦情世路悠悠幾知己風塵落落一狂生<lb/>
春來病起少吏事擬草𤣥經還未成<lb/>
　　　春興<lb/>
東南殺氣日相纏重憶先朝海晏年使者自歸沈璧馬<lb/>
將軍誰起䕶樓船旌旗愁動昆明色大鉞髙懸薊北天<lb/>
坐使越裳來白雉更追敵騎過燕然<lb/>
<pb n="KR4e0198_WYG_008-12a"/>
　　　寄劉子成<lb/>
書札清秋問解攜郡齋吟眺楚雲低大夫持憲臨諸粤<lb/>
使者徵兵出五溪白日自流荒徼外青山不盡夜郎西<lb/>
于今萬里看銅柱何意中原厭鼓鼙<lb/>
　　　懷元美<lb/>
白雲何處一開尊山色看君滿薊門落日蕭條迴朔氣<lb/>
清秋偃蹇向中原舊知太守齊狂士不佞扶風漢大藩<lb/>
病渴自銜金掌露將因著賦乞文園<lb/>
<pb n="KR4e0198_WYG_008-12b"/>
　　　懷明卿<lb/>
清秋羽檄薊門城楚客登臨短髪生已厭風塵多病色<lb/>
何妨侍從有詩名憐才欲薦雲中守抗疏先論海上兵<lb/>
此日主恩深顧問還如方朔在西京<lb/>
　　　懷子相<lb/>
薊門秋氣動鳴珂蕭瑟東南海賊過亂後人才掄欲盡<lb/>
留中啟事草如何裁詩漢署青天色伏枕燕山落日多<lb/>
豈亦念余經術淺明年投劾罷京河<lb/>
<pb n="KR4e0198_WYG_008-13a"/>
　　　懷子與<lb/>
登髙作賦大夫哉搖落江南重可哀染翰白雲天目出<lb/>
振衣秋色太湖來吳中父老紛相難海上樓船戰不囘<lb/>
再入承明君莫厭薊門猶有故人杯<lb/>
　　　懷順甫<lb/>
西曹群少舊相求載酒燕山幾壯遊綵筆憑陵迴落日<lb/>
白雲蕭瑟坐高秋風塵混合中原色江漢長懸萬里流<lb/>
自是嵗星人不識于今蹭蹬守邢州<lb/>
<pb n="KR4e0198_WYG_008-13b"/>
　　　懷公實<lb/>
明光起草自髙名復羡梁鴻出漢京白日顧瞻雙鳯闕<lb/>
青春卧病五羊城人間已見新詩滿海上還聞大藥成<lb/>
應笑舊時同舍客風塵請郡愧平生<lb/>
　　　送張肖甫出計閩廣<hi>二首</hi>
聞道天書出漢宫君才博望逺相同少年章奏郎官裏<lb/>
大海樓船使者中度嶺春陰生白瘴及閩秋色暗青楓<lb/>
懸知諸將平胡日聖主先論轉餉功<lb/>
<pb n="KR4e0198_WYG_008-14a"/>
　　　其二<lb/>
司農飛輓七閩開芻粟如山百粤來落日中原看倚劍<lb/>
清秋大海傍登臺三城羽檄單于過十道軍儲使者迴<lb/>
郎署即今多顧問誰憐魏尚有邊才<lb/>
　　　真定道中遇伯承户曹<lb/>
滹沱氷合大風鳴馬上寒雲護北征我自朝天稱四嶽<lb/>
君還謁帝入承明黄金結客樽前盡白髪先春雪裏生<lb/>
握手不須悲物役梅花搖落故園情<lb/>
<pb n="KR4e0198_WYG_008-14b"/>
　　　真定大悲閣<lb/>
髙閣崚嶒倚素秋西山寒影掛城頭坐來大陸當窻盡<lb/>
不斷滹沱入檻流下界蒼茫元氣合諸天縹緲白雲愁<lb/>
使君趨省無多暇暫爾登臨作壯遊<lb/>
　　　初至京與元美明卿子與分韻<hi>二首</hi>
邢州計吏入長安春色西山雪裡看天地容吾常落魄<lb/>
風塵對爾一加餐重來省署青雲隔不散闗門紫氣寒<lb/>
握手依然無長客可知千載和歌難<lb/>
<pb n="KR4e0198_WYG_008-15a"/>
　　　其二<lb/>
北風吹折九河氷五馬如龍度李膺把袂中原來氣色<lb/>
開樽碣石倚憑陵明堂大集周方岳列郡深慙漢股肱<lb/>
詞賦祗今吾黨在將因顧眄一先登<lb/>
　　　除夕元美宅<lb/>
蓬萊佳氣舊霏微把酒千門朔雪飛繾綣綈袍回夜色<lb/>
縱横綵筆動春暉何來天地愁相向自信風塵意不違<lb/>
漢主明朝還受計君看五馬賜金歸<lb/>
<pb n="KR4e0198_WYG_008-15b"/>
　　　送陳比部使閩中<lb/>
西曹詞賦有陳琳南去其如草檄心百粤大雲搖海色<lb/>
九峰寒雨壯秋陰將軍盪冦功名薄使者銜恩日月深<lb/>
華髪總淹三輔吏風塵何處不蕭森<lb/>
　　　留别元美輩四子<lb/>
華髪西來謁帝遊風塵莫問使人愁但看詞賦青雲色<lb/>
不盡江河白日流杯酒千山迴大漠春花五馬入邢州<lb/>
黄金愧我無經術歸去㝠鴻未可求<lb/>
<pb n="KR4e0198_WYG_008-16a"/>
　　　送明卿謫江西<lb/>
海上風塵未罷兵如何嚴助厭承明故人慘淡浮雲色<lb/>
逐客蕭條白雪晴落日挂帆彭蠡澤清秋伏枕豫章城<lb/>
詩篇已側當時目不必兼傳抗疏名<lb/>
　　　將歸郡屬元美出使畿内作此為别<lb/>
西方千騎至朝宗使者銜恩下九重握手白雲生鉅鹿<lb/>
離心落日滿盧龍青春上苑還堪醉我輩中原未可逢<lb/>
雄劍有神君自愛莫令風雨暗芙蓉<lb/>
<pb n="KR4e0198_WYG_008-16b"/>
　　　郡齋同元美賦得河字<lb/>
孤城髙枕日蹉跎使者乗槎自九河亂後故人京洛少<lb/>
秋來山色郡齋多詩名更向風塵起傲吏還能意氣過<lb/>
我亦平生難盡醉開樽無奈子猷何<lb/>
　　　與元美登郡樓二首其一得秋字<lb/>
開軒萬里坐髙秋把酒漳河正北流自愛青山供使者<lb/>
誰堪華髪滯邢州浮雲不盡蕭條色落日遙臨睥睨愁<lb/>
上國風塵還倚劍中原我輩更登樓<lb/>
<pb n="KR4e0198_WYG_008-17a"/>
　　　其二得雲字<lb/>
摇落髙樓此對君天涯不復有離群銜杯大麓來秋色<lb/>
倚檻邢臺過白雲樹杪人家漳水出城頭風雨太行分<lb/>
極知今日同王粲賦就還應鄴下聞<lb/>
　　　與盧次楩登大伾山<lb/>
河朔風塵萬里看空亭天外一憑欄夕陽忽送孤城色<lb/>
髙雪遙臨白馬寒何處浮雲吞大澤于時紫氣滿長安<lb/>
我來欲著浮邱賦此地因君老鶡冠<lb/>
<pb n="KR4e0198_WYG_008-17b"/>
　　　於黎陽送次楩之金陵謁故陸令<lb/>
蕭條杯酒對銷魂河朔諸生爾獨存書上梁王還寢獄<lb/>
賦成揚子不過門大江雨雪千帆出建業風流六代論<lb/>
雄劍自憐為客意左驂寧負主人恩<lb/>
　　　懷慶道中雪<lb/>
飛雪長驅使者車太行愁色滿天涯虚傳梁苑平臺賦<lb/>
真作河陽一縣花流影風前迎劍氣寒光樹杪澹人家<lb/>
問津明日知何處千里西來有漢槎<lb/>
<pb n="KR4e0198_WYG_008-18a"/>
　　　崆峒<hi>二首</hi>
風塵問道欲如何二月崆峒覽勝過返照自懸疏隴樹<lb/>
浮雲忽斷出涇河長城雪色當峰盡大漠春陰入塞多<lb/>
已負清尊尋窈窕還將孤劍倚嵯峨<lb/>
　　　其二<lb/>
誰道崆峒不壯遊香罏春雪照凉州浮雲半揷孤峰色<lb/>
落日長窺大壑愁萬乗東還靈氣歇諸天西盡濁涇流<lb/>
蕭闗祗在藤蘿外客子風塵自白頭<lb/>
<pb n="KR4e0198_WYG_008-18b"/>
　　　平凉<lb/>
春色蕭條白日斜平凉西北見天涯唯餘青草王孫路<lb/>
不屬朱門帝子家宛馬如雲開漢苑秦兵二月走胡沙<lb/>
欲投萬里封侯筆愧我談經鬢有華<lb/>
　　　寄元美<hi>四首</hi>
風塵萬里一蕭然病起相思到各天忽見南山青草色<lb/>
還成北海白雲篇登樓何處逢多暇開府于今實少年<lb/>
不是漢庭容汲黯如君意氣好誰憐<lb/>
<pb n="KR4e0198_WYG_008-19a"/>
　　　其二<lb/>
聞君雨雪到青州春盡鴻書未可求莫問彈冠千載事<lb/>
徒令把袂故人愁浮雲萬里中原色落日孤城大海流<lb/>
自昔風塵驅傲吏還能伏枕向清秋<lb/>
　　　其三<lb/>
紫塞春風散羽書使君髙枕見離居人間不識胡名馬<lb/>
門下猶傳海大魚開府少陽還氣色登臺東嶽復何如<lb/>
遙知醉後吳歌發落日蕭條薄望諸<lb/>
<pb n="KR4e0198_WYG_008-19b"/>
　　　其四<lb/>
不盡青山帶落暉美人何處送將歸城邊澠水寒如酒<lb/>
馬首浮雲曳作衣春到他鄉還健食時危薄宦豈雄飛<lb/>
自從二子中原别囘首風塵萬事違<lb/>
　　　上郡<hi>二首</hi>
髙城窈窕四山開西北浮雲睥睨迴鼓角疑從天外落<lb/>
軺車真自日邊來防胡尚借秦人策射石猶傳漢吏才<lb/>
聞道朝廷思猛士羽書飛過赫連臺<lb/>
<pb n="KR4e0198_WYG_008-20a"/>
　　　其二<lb/>
叱馭何來絶塞遊獨看山色向新秋人家漸出層厓樹<lb/>
客路髙盤斷壑流朔氣忽隨風雨至孤城長傍夕陽愁<lb/>
五原子弟輕烽火馬上談經半白頭<lb/>
　　　元美望海見寄<lb/>
白雲東望十洲開苦憶𤣥虚作賦才大壑秋陰生蜃氣<lb/>
扶桑日色照樓臺波濤漢使乗槎過風雨秦王䇿石來<lb/>
縱有三山何可到不如相見且銜杯<lb/>
<pb n="KR4e0198_WYG_008-20b"/>
　　　酬順甫見寄<lb/>
仙郎春思滿漳河天上雙魚寄楚歌自隔青雲知己盡<lb/>
誰言白雪和人多山城薄曙軺車發幕府先秋羽檄過<lb/>
磬折路傍君不見漆園為吏傲如何<lb/>
　　　人日荅汝思<lb/>
濁酒初開栢葉新醉來髙枕任風塵十年闗塞愁中客<lb/>
此日江湖病裡人青鏡欲催潘鬢改綵花空翦漢宫春<lb/>
即今萬事抽簪外唯有浮雲傍角巾<lb/>
<pb n="KR4e0198_WYG_008-21a"/>
　　　再寄元美<hi>二首</hi>
黄金臺館鬱蒼蒼遊子髙秋總斷腸萬里浮雲生渤海<lb/>
千山朔氣壓漁陽風塵不老江湖色宫闕新懸日月光<lb/>
安得與君燕市裡和歌長在酒人傍<lb/>
　　　其二<lb/>
中丞遼海罷登壇公子紅顔復挂冠自有綈袍憐范叔<lb/>
誰從長鋏見馮驩上書北闕風雲壯灑淚西山雨雪寒<lb/>
憔悴儘堪知國士相逢應作少年看<lb/>
<pb n="KR4e0198_WYG_008-21b"/>
　　　寄汝思<lb/>
髙秋諸將欲横行薊北先開細柳營萬里旌旗連殺氣<lb/>
千山鼔角動邊聲指揮士馬中原合談笑風塵瀚海清<lb/>
此日漢軍俱望幸滿朝應重亞夫名<lb/>
　　　送歴城李明府入計<lb/>
春生仙令鷫鸘袍風雪褰帷擁佩刀忽憶鳴珂雙闕迥<lb/>
翻然飛舄五雲髙朝堂不改燕山色計吏寧分漢主勞<lb/>
為政只今多異蹟須知帝力到秋毫<lb/>
<pb n="KR4e0198_WYG_008-22a"/>
　　　題少方伯徐公明月軒<hi>三首</hi>
傲吏髙齋海岱開長留明月照池臺白雲湖上秋何處<lb/>
鴻鴈樽前客自來寒色玉壺堪徙倚流光華髪與徘徊<lb/>
西園諸子俱能賦獨讓應徐鄴下才<lb/>
　　　其二<lb/>
應憐明月滿長安永夜憑軒萬里看秋水乍疑湖外合<lb/>
白雲猶似署中寒繞枝烏鵲星霜色一曲闗山道路難<lb/>
此興庾公曾不淺南樓參佐幾人歡<lb/>
<pb n="KR4e0198_WYG_008-22b"/>
　　　其三<lb/>
湖上風流畫省新堪多明月少紅塵長懸素魄銜金鏡<lb/>
不减清光抱玉人當户雲生屏自倚拂牀星動劍相親<lb/>
看君如在揚雄宅搦管𤣥經合有神<lb/>
　　　送俞按察之湖廣<hi>二首</hi>
襜帷十載使君東開府還當楚地雄江漢日髙天子氣<lb/>
樓臺秋敞大王風重瞻執法臨台象自許論文見國工<lb/>
有客儻能鸚鵡賦莫令才子嘆漂蓬<lb/>
<pb n="KR4e0198_WYG_008-23a"/>
　　　其二<lb/>
攬轡江湖萬里清使君三楚舊知名陽春不是尋常調<lb/>
明月堪償十五城行省重臣推掌憲中原多事盛談兵<lb/>
遙憐佐吏耽秋色不淺南樓庾亮情<lb/>
　　　送張直卿再遷三楚參政<lb/>
誰言才子竟漂零十載功名滿漢庭前後兩曹推起草<lb/>
風流百粤讓談經重來方岳分荆楚此去江湖識嵗星<lb/>
明主賜環今日事武昌楊柳幾囘青<lb/>
<pb n="KR4e0198_WYG_008-23b"/>
　　　元美以吳紗見惠作此謝之<lb/>
西施浣紗江水中下機便入吳王宫憶昔紅顔銷白雪<lb/>
凄然素手弄秋風新裁薜茘忽無色更集芙蓉應未工<lb/>
知君贈我視縞帶願言不忘披裘翁<lb/>
　　　荅寄華從龍户曹<lb/>
起草當年漢署才毘陵尺素為誰來山中鴻鴈三秋色<lb/>
江上浮雲萬里臺總是風塵淹伏枕空將日月老銜杯<lb/>
清時仲蔚非無意謝客蓬蒿更不開<lb/>
<pb n="KR4e0198_WYG_008-24a"/>
　　　贈符臺卿李伯承出使東藩<hi>二首</hi>
漢宫春色照蘭臺符節分曹右掖開司馬長卿詞客幸<lb/>
東方曼倩侍臣才海濵城闕浮槎下天上風雲擁傳來<lb/>
無那故人常伏枕論詩還為一銜杯<lb/>
　　　其二<lb/>
春風紫禁日朝天帝寵東藩奉使年直省月臨三殿出<lb/>
軺車星度九河懸綈袍忽動青雲色華髪逾驚白雪篇<lb/>
莫道古人霄漢少如君侍從總堪憐<lb/>
<pb n="KR4e0198_WYG_008-24b"/>
　　　除夕<lb/>
夜色蕭條雪滿庭唯應濁酒見漂零闗門忽散真人氣<lb/>
滄海還髙處士星一自倦游拚謝客遂因移疾罷傳經<lb/>
春風明日長安道依舊王孫草又青<lb/>
　　　杪秋登太華山絶頂<hi>四首</hi>
華頂苕蕘四望開正逢蕭瑟氣悲哉黄河忽墮三峰下<lb/>
秋色遥從萬里來北極風塵還郡國中原日月自樓臺<lb/>
君王儻問仙人掌願上芙蓉露一杯<lb/>
<pb n="KR4e0198_WYG_008-25a"/>
　　　其二<lb/>
縹緲真探白帝宫三峰此日為誰雄蒼龍半挂秦川雨<lb/>
石馬長嘶漢苑風地敞中原秋色盡天開萬里夕陽空<lb/>
平生突兀看人意容爾深知造化功<lb/>
　　　其三<lb/>
太華髙臨萬里看中原秋色更漫漫振衣瀑布青雲濕<lb/>
倚劍明星白日寒東走峰陰搖砥柱西來紫氣屬長安<lb/>
自憐綵筆驚人在只尺天開謁帝難<lb/>
<pb n="KR4e0198_WYG_008-25b"/>
　　　其四<lb/>
徙倚三峰峰上頭蕭條萬里見髙秋蓮花直撲青天色<lb/>
玉女常含白雪愁樹杪雲霾沙漠氣岩前日暈漢江流<lb/>
停杯一嘯千年事不擬人間說壯遊<lb/>
　<lb/>
　<lb/>
　<lb/>
　滄溟集巻八<lb/>
</p>
<p>
</p>
  </div>
</body>
</text>
</TEI>
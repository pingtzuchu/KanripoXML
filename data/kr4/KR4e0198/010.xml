<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻十</head>
    <p>
<pb n="KR4e0198_WYG_010-1a"/>
欽定四庫全書<lb/>
　滄溟集巻十　　　　　　明　李攀龍　撰<lb/>
　　七言律詩<lb/>
　　　荅寄聶儀部子安<lb/>
司馬雄才動帝京當時群從獨髙名奏成華省青雲氣<lb/>
賦就仙郎白雪聲春色迥分南北望江流不盡古今情<lb/>
應憐此意同巖穴千里傳書歴下生<lb/>
　　　薛子熈以青州使君聘脩郡誌見枉林園尋示<lb/>
<pb n="KR4e0198_WYG_010-1b"/>
　　　　贈章作此荅寄<lb/>
越客風流問字年登臺把酒白雲天一毛實自河東下<lb/>
雙鯉兼從海上傳彩筆乍含星野動明珠長對雪宫懸<lb/>
已看霸氣前朝盡猶說當時鮑叔賢<lb/>
　　　病間荅許殿卿<lb/>
病客髙齋黯澹生何來一札大梁城夢囘滄海風雲色<lb/>
春落黄河雨雪聲伏枕自須疑慢世曵裾兼亦似逃名<lb/>
可知枚馬元同調誰見千秋出處情<lb/>
<pb n="KR4e0198_WYG_010-2a"/>
　　　南海歐生自京師遺書于大梁屬許右史為致<lb/>
　　　　荅此<lb/>
中原才子動相聞誰復髙名得似君南海一珠懸北斗<lb/>
黄河雙鯉墮青雲城邊五色羊何在臺上千金馬不群<lb/>
獻賦幾年猶未遇羅浮春思坐氤氲<lb/>
　　　送魏按察之潞<lb/>
壺闗上黨切雲霄憲府中天揷漢標山勢西臨三晉險<lb/>
地形東控兩河遥名從出守髙郎署䇿本和戎寵聖朝<lb/>
<pb n="KR4e0198_WYG_010-2b"/>
盡道疆塲懸節鉞猶能書札滿漁樵<lb/>
　　　送崔明府之宿遷<lb/>
山陽列郡接青徐宿子中開百里居自是燕臺求駿馬<lb/>
飄然淮海駕蜚魚邑因美政花相似令有文名錦不如<lb/>
共理即今明主意憐君指日捧徵書<lb/>
　　　題李水部恩榮巻<lb/>
自奉天書出建章明時誰不羡仙郎五雲偏借斑衣色<lb/>
列宿遥含畫省光水部盛名懸楚望南山佳氣入髙堂<lb/>
<pb n="KR4e0198_WYG_010-3a"/>
鹿門咫尺龎公宅那見恩波繞漢陽<lb/>
　　　送賈明府以徵入遷<lb/>
茂宰能名海岱聞更推經術起河汾即論展驥無千里<lb/>
果爾飛鳬便五雲烏府風霜秋正急黄門供奉日為群<lb/>
徵書十道求髙第治行誰人不讓君<lb/>
　　　送郭子坤别駕之廬州<lb/>
諸生垂白困談經何似雄飛出漢庭客自燕臺知驥足<lb/>
人從金斗識屏星耆闍海外來峰色大蜀淮西擁地形<lb/>
<pb n="KR4e0198_WYG_010-3b"/>
匣裏佩刀誰所贈龍鳴風雨未堪聽<lb/>
　　　其二<lb/>
吳楚西南郡閣重廬江小吏日從容濡須不是天河水<lb/>
霍嶽爭齊紫盖峰京洛仙舟飛似鷁并州竹馬健如龍<lb/>
已知家世多名士難道明時可易逢<lb/>
　　　許殿卿擢左史<lb/>
萬里䄡帷逗主恩長裾一再歴寒温諸侯賔客梁園盛<lb/>
帝子官僚相國尊誰為從旁驂駟馬自應虚左過夷門<lb/>
<pb n="KR4e0198_WYG_010-4a"/>
况兼詞賦凌雲氣漢署風流可更論<lb/>
　　　九日登樓<lb/>
白鴈黄花處處秋鮑山風雨獨登樓忽驚返照湖中出<lb/>
轉見孤城水上浮多病恰堪成卧隱濁醪真足抵窮愁<lb/>
先生懶作東籬㑹可但交情老自休<lb/>
　　　青州志成薛生重枉報别將詣元美作此為贈<lb/>
於越諸生稷下來梧宫重起讀書臺薛君世業推經學<lb/>
齊客家傳讓史才北海風流天上座雲門秋色鏡中開<lb/>
<pb n="KR4e0198_WYG_010-4b"/>
菰蘆更有人相問為道登龍御李迴<lb/>
　　　青州志成贈杜使君<lb/>
使君經術有餘師元凱家傳左氏辭東海大風囘騁翰<lb/>
少陽寒色動褰帷按圖冠帶還千里問俗春秋自一時<lb/>
况是郡城常下鳯文章兼似羽毛竒<lb/>
　　　題南海栢臺甘露贈潘侍御<hi>二首</hi>
繡斧光清瘴海雲行臺甘露栢紛紛九天驄馬人爭避<lb/>
五色神羊氣不群白簡風生偏起粟皁囊秋浮總垂文<lb/>
<pb n="KR4e0198_WYG_010-5a"/>
侍臣豈讓東方朔千載芙蓉奉聖君<lb/>
　　　其二<lb/>
蘭臺使者憶長安萬里雲霄攬轡看忽報三危開玉樹<lb/>
誰分雙掌注銅盤霜凝合浦明珠出風動增城瀑布寒<lb/>
清節滿朝君不信流光偏綴惠文冠<lb/>
　　　題潘廷尉留餘堂<lb/>
前朝知政四留餘廷尉為堂取自書潘令官銜猶散騎<lb/>
于公門第早容車法星傍斗懸髙座佳氣如雲護直廬<lb/>
<pb n="KR4e0198_WYG_010-5b"/>
海内稱平逢此日主恩先己未應虚<lb/>
　　　子與自蘆臺量移瑞州<hi>二首</hi>
題坐髙名漢署來魚鹽小吏混蘆臺誰憐汝海分符客<lb/>
自是南皮作賦才老驥霜蹄千里動佩刀寒色九河開<lb/>
量移休道非知遇難得君恩一日囘<lb/>
　　　其二<lb/>
遙傳雨露一時新不負漂零戀主身髙卧中原堪有客<lb/>
雄飛爾輩可無人屏星色動雙龍曙錦水光分五馬春<lb/>
<pb n="KR4e0198_WYG_010-6a"/>
詩興宦情堪並美南州孺子况為鄰<lb/>
　　　得元美馮參政書知王沂州先己失寄<lb/>
揺落中原伏枕時故人千里一相思雙魚不㓕加餐字<lb/>
五馬虚傳遣吏辭我在河山終未邈書來雨雪自堪遲<lb/>
從今把酒登樓處數子江湖㑹有期<lb/>
　　　荅寄敬美<lb/>
君家鴻鴈滿江千嵗杪逢人一字難白雪似應工伏枕<lb/>
青山好在重加餐巻中雙玉清相倚掌上千金笑獨看<lb/>
<pb n="KR4e0198_WYG_010-6b"/>
兩地起居俱不惡風塵囘首任漫漫<lb/>
　　　寄題元美藏經閣<lb/>
岧嶤飛閣大湖傍有客繙經日滿牀白馬尚留霜練影<lb/>
彩毫應帶雨花香當年張掾生秋興何處支公坐道塲<lb/>
君自風流兼二子吳門極目正茫茫<lb/>
　　　送歐文學之江都<lb/>
雨雪寒燈對濁醪蕭然似是一儒曹下帷國士堪華髪<lb/>
草檄門生自彩毫雙峽迥分滄海氣孤城秋壯廣陵濤<lb/>
<pb n="KR4e0198_WYG_010-7a"/>
文星雖小人爭識南斗常臨劍影髙<lb/>
　　　寄張幼于<lb/>
吳門風雨洞庭陰上客常開子墨林劍閣自題名更起<lb/>
鱸魚一憶興何深古今不改中原色南北相看萬里心<lb/>
愧我驚人無俊句勞君寫入二龍吟<lb/>
　　　白雪樓寄懷徐使君兼呈元美<lb/>
木落清河入檻流平陵月出照牀頭開樽自動青雲色<lb/>
掩巻俱含白雪愁南國佳人能命駕中原病客此登樓<lb/>
<pb n="KR4e0198_WYG_010-7b"/>
從他不淺山隂興逺道無因報子猷<lb/>
　　　秋日寄懷元美兼呈吳徐二使君<lb/>
十載江湖白露寒因君萬里憶長安故人相向中原老<lb/>
秋色何如畫省看邵武功名非不佞汝陽經術雅能官<lb/>
即今垂作漂零客可道音書日轉難<lb/>
　　　寄題况吉甫藥湖别業在荷山下<lb/>
湖上髙齋萬木齊白雲長在楚天西落霞一散燒丹火<lb/>
秋水遥通濯錦溪伏枕自來詩不廢扁舟誰為酒同攜<lb/>
<pb n="KR4e0198_WYG_010-8a"/>
南峰盡作蓮花色曾是王喬隱遁棲<lb/>
　　　荅寄余德甫<lb/>
二月鴻書發豫章到來春興日能長宦情轉借中山篋<lb/>
詩句猶含右省香海内故人元落落江南秋色正蒼蒼<lb/>
遥知相憶登髙處更過陶家醉不妨<lb/>
　　　寄謝俞仲蔚寫華山圖<lb/>
雲臺隱者二茅龍曾道神仙自可逢忽爾畫圖開萬里<lb/>
居然秋色在三峰貪看塞外黄河下坐失闗門紫氣重<lb/>
<pb n="KR4e0198_WYG_010-8b"/>
况復題詩如謝朓當年却恨不相從<lb/>
　　　奉贈杜使君寄上太翁八十夀<lb/>
越徼春生戲綵天風流耆舊楚先賢青州五馬分符日<lb/>
渭水非熊入夢年一自趨庭經術就還應託乗帝恩懸<lb/>
即今南極長朝斗並照明珠北海邊<lb/>
　　　秋夜白雪樓贈周公瑕<lb/>
日落風清竹樹林一樽飛閣敞秋陰纔逢狗監人先老<lb/>
能到龍門客自深海上共懸明月夢山中堪贈白雲心<lb/>
<pb n="KR4e0198_WYG_010-9a"/>
陽春寡和休言誤此夕因君作楚吟<lb/>
　　　登華不注山送公瑕<lb/>
鴻鴈髙飛木葉丹逍遥臺上一憑闌浮雲不動孤峰起<lb/>
落日長臨二水寒多病故人書未達中原秋色醉相看<lb/>
預愁匹練江南道極目吳門駐馬難<lb/>
　　　題周天球小象<lb/>
落魄吳門五十春嬾從髙閣畫麒麟此中墨客爭知玅<lb/>
何處詞人更有真白眼自宜置邱壑紅顔元不染風塵<lb/>
<pb n="KR4e0198_WYG_010-9b"/>
東墻休掛喬家女夜恐周郎作後身<lb/>
　　　贈吳人梁辰魚<lb/>
迢遙岱嶽海漫漫秋興如君未易闌三觀雲霞天上坐<lb/>
蓬萊宫闕掌中看纔探緑綺陽春動一說干將紫氣寒<lb/>
詞客吳門誰不羡王家兄弟雅盤桓<lb/>
　　　寄謝許左史刋倡和集<lb/>
平臺左史寄相思開巻風流見往時已自遊梁詞賦長<lb/>
翻因御李姓名疑𤣥經竟為何人出郢調除非和客知<lb/>
<pb n="KR4e0198_WYG_010-10a"/>
君有明珠堪照乗更煩清影及茅茨<lb/>
　　　舜祠哭臨大雪<lb/>
雨雪號天慘曙暉君王千載一垂衣廷中左鉞將軍出<lb/>
海上樓船使者歸紫氣不隨江漢轉白雲還傍薊門飛<lb/>
孤臣賸有蒼梧淚逐客瀟湘在亦稀<lb/>
　　　荅寄子與時自蘆臺移瑞州按察山東<lb/>
北風飛雪擁南奔苦向綈袍掩淚㾗病客世疑中散傲<lb/>
故人官起外臺尊尺書萬里存交誼一嵗三遷見主恩<lb/>
<pb n="KR4e0198_WYG_010-10b"/>
月出登樓如匹練每依吳觀望吳門<lb/>
　　　於白雪樓送龔生入貢<lb/>
樓上春陰動曉寒薊門千里入憑闌别來白雪還誰和<lb/>
老去青春好自看天子今逢新禹貢諸生不改舊周官<lb/>
臨軒若問羊裘客莫道江湖有釣竿<lb/>
　　　杜青州按察楚中<lb/>
東方千騎古諸侯憲府新開大楚秋北海清風猶滿座<lb/>
武昌明月更登樓五雲過郢朝佳氣三峽吞江擁上游<lb/>
<pb n="KR4e0198_WYG_010-11a"/>
此地功名誰得似君家元凱自荆州<lb/>
　　　寄别元美<lb/>
誰憐伏闕上書還國士銜寃動帝顔殺氣始應髙碣石<lb/>
飛霜猶自滿燕山風塵雙淚綈袍盡湖海扁舟白髪閑<lb/>
却念十年攜手地不知春色在吳闗<lb/>
　　　荅元美山東道中見寄<lb/>
飛來尺素九河陰報道春光滿上林游子自矜年少好<lb/>
故人無恙嵗寒心即今病借青雲起何用詩傳白雪音<lb/>
<pb n="KR4e0198_WYG_010-11b"/>
處士一星依帝座兩朝誰似主恩深<lb/>
　　　荅元美廣川道中見寄<lb/>
椷書遙借薊門看只尺平原一笑難便道何妨留作客<lb/>
他家惟願起為官雙龍夜敞星文動匹馬秋深嶽影寒<lb/>
杯酒可知公子意空懸十日布衣歡<lb/>
　　　荅王敬美廣川道中見懷<lb/>
薊門秋色夢中偏二子乗舟下廣川食客未應常在趙<lb/>
酒人誰復並遊燕心知老驥元千里目送歸鴻自一天<lb/>
<pb n="KR4e0198_WYG_010-12a"/>
已分蓬髙能興盡壚頭春酒却堪憐<lb/>
　　　荅寄俞仲蔚兼呈元美時不果枉因有末句<lb/>
濁酒新開緑綺鳴白雲湖上掩柴荆興來陶令還辭社<lb/>
老去龎公不入城一疏中原髙病色千秋吾黨見詩名<lb/>
故人徑作書相别握手看君負此生<lb/>
　　　寄懷子與<lb/>
白雲愁色滿秋天海上離心鴈影傳那堪對酒書相憶<lb/>
况復登樓月正圓自爾一攜龍劍合何人更問鶡冠篇<lb/>
<pb n="KR4e0198_WYG_010-12b"/>
莫言十日平原飲不是王孫得意年<lb/>
　　　殷洗馬誕子值今上登極日<lb/>
詞臣三命侍經筵聖主龍飛薊北天珠借星辰堪並出<lb/>
弧隨日月更新懸一毛深照銜圖夜千里長懷托乗年<lb/>
共訝玉堂分氣色兼城重喜得藍田<lb/>
　　　寄賀天官殷少宰<lb/>
十載詞林供奉中史才經術並稱雄恭承三命銅龍署<lb/>
兼典諸儒白虎通要地持衡當北斗清聲曵履入南宫<lb/>
<pb n="KR4e0198_WYG_010-13a"/>
猶言紫極氤氲處非復文昌八座同<lb/>
　　　荅寄劉子威侍御<hi>二首</hi>
吳客椷書問轉蓬姑蘇臺上起秋風七星已佩干將劍<lb/>
五色還乗鮑氏驄江海雙懸精自合陽春一曲步逾工<lb/>
只今曾照西施月多少娥眉畫不同<lb/>
　　　其二<lb/>
憶昔風雲滿帝鄉同時射䇿向明光一毛宛在中書日<lb/>
匹練遙飛御史霜北海清尊開岱色西京彩筆照河梁<lb/>
<pb n="KR4e0198_WYG_010-13b"/>
非君尺素三江下爭得秋聲入鴈行<lb/>
　　　顧中翰祭告徳衡二藩兼有事沂山東海<lb/>
聖主新恩北極開侍臣銜命出燕臺三齊茅土星潢近<lb/>
二國松楸雨露囘百丈自天垂瀑布五雲佳氣接蓬萊<lb/>
俱言海嶽遊偏壯為有王褒作頌才<lb/>
　　　送郭使君觧郡暫還豫章詩有序<lb/>
　　　　公之難去郡百姓郡百姓之難去公猶之免<lb/>
　　　　赤子於懷也斯古遺愛焉不獲乎上民不得<lb/>
<pb n="KR4e0198_WYG_010-14a"/>
　　　　而治矣不曰直道而事人焉往而不三黜哉<lb/>
　　　　惟是帝命維新舜有天下選皋陶於衆危言<lb/>
　　　　危行是以論其世也重遌而厚望之相與以<lb/>
　　　　成其後者乎<lb/>
春風解郡豫章還已報徵車起漢闗儘怪雙龍髙紫氣<lb/>
何妨五馬照朱顔門人榻自南州下座客樽應北海閑<lb/>
似是朝廷知借冦先開書篋慰中山<lb/>
　　　送都轉運劉使君還萬安有序<hi>二首</hi>
<pb n="KR4e0198_WYG_010-14b"/>
　　　　使君之在西省與僕甚驩久不聞問轉運山<lb/>
　　　　東時某杜門十載矣哀宗梁之悠悠感王徐<lb/>
　　　　之常勤抵掌於同舍之役也使君司冦世家<lb/>
　　　　仲氏入拜九卿季子出二大郡是稱難兄再<lb/>
　　　　領國課厥聲卓然尋以舊守常德誤中掇拾<lb/>
　　　　當路惜焉顧使君之在西省不少假一冢宰<lb/>
　　　　掾即風采可知矣<lb/>
使君漕輓山東囘天子全齊外府開海王至今餘伯氣<lb/>
<pb n="KR4e0198_WYG_010-15a"/>
大風千古見雄才魚染忽落雙江水白石遥分萬里臺<lb/>
更廣絶交成玅論可無人識孝標來<lb/>
　　　其二<lb/>
十年西署結交驩别後雲霄尺素難郡接荆衡分岳牧<lb/>
塲開海岱領鹽官五溪誤見明珠拾千里誰将老驥看<lb/>
莫道賜環非近事新懸白日照長安<lb/>
　　　荅元美吳門邂逅于鱗有贈<hi>四首</hi>
姑蘇城上倚髙臺却望中原酒一杯彼自有人浮海去<lb/>
<pb n="KR4e0198_WYG_010-15b"/>
我今為客渡江來飛龍忽報干将合老驥還驚匹練開<lb/>
共向風雲論二子誰知天地此徘徊<lb/>
　　　其二<lb/>
徴君巖穴雅能深出處人間總陸沉流水乍含鍾子調<lb/>
浮雲不繫邴生心闗門紫氣長來往海上青山更古今<lb/>
世事彈冠難自料風塵容易是抽簪<lb/>
　　　其三<lb/>
萬里風雲北極生中原二子舊齊名居然霄漢雙封事<lb/>
<pb n="KR4e0198_WYG_010-16a"/>
自是江湖一宦情天借客星髙物色歌囘春雪壮潮聲<lb/>
何妨邂逅成佳㑹正復相思命駕行<lb/>
　　　其四<lb/>
雪滿江城醉色寒蕭條春興入彈冠自憐滄海雙珠合<lb/>
誰作青雲一鶚看日月祗銷髙伏枕風塵何事老投竿<lb/>
豈宜梅福吳門在共說先朝吏隱難<lb/>
　　　過嚴陵<lb/>
嚴陵物色動新年解纜春囘七里船繡嶺更宜殘雪映<lb/>
<pb n="KR4e0198_WYG_010-16b"/>
釣臺髙並客星懸灘聲乍合三江壮山勢遥臨百越偏<lb/>
此日青陽瞻帝座羊裘深愧昔人賢<lb/>
　　　題候濤山觀音寺寺徙自落迦<lb/>
落迦山上古祗林白馬西來峽口深月出爾時樓閣影<lb/>
風還如是海潮音若非鸚鵡元能語誰解蓮花不染心<lb/>
五十三員知識盡可勞踪跡問浮沉<lb/>
　　　大閱兵海上<hi>四首</hi>
使者乘軺大閱兵千艘並集甬句城騰装殺氣三江合<lb/>
<pb n="KR4e0198_WYG_010-17a"/>
吹角長風萬里生帳擁樓臺天上坐陣囘魚鳥鏡中行<lb/>
不知誰校昆池戰横海空傳漢將名<lb/>
　　　其二<lb/>
戈船諸校錦征袍水戰當塲命客豪萬櫓軍聲開島嶼<lb/>
千檣陣影壓波濤赤城深泛旌旗動射的遥銜竹箭髙<lb/>
東海便應銅柱起何妨馬援是吾曹<lb/>
　　　其三<lb/>
列艦如城積水前援枹擁棹出行邊桔槔氣迸流烏火<lb/>
<pb n="KR4e0198_WYG_010-17b"/>
組練光揺太白天鵝鸛一呼風雨集黿鼉雙駕斗牛懸<lb/>
即今萬國梯航日並識君恩浩蕩年<lb/>
　　　其四<lb/>
新開帷幄控朝宗萬里波臣老折衝海氣抱吳遥似馬<lb/>
陣雲含越總如龍中流鼔應潮聲疊下瀨戈囘日影重<lb/>
自有長纓堪報主誰言白雉竟難逢<lb/>
　　　元美起家按察河南寄促之官<lb/>
莫道漁樵計已安主恩堪為一彈冠足知上國羣公疏<lb/>
<pb n="KR4e0198_WYG_010-18a"/>
猶作中原二子看虎觀迥連嵩少起龍門髙倚大江寒<lb/>
與君聊玩人間世明日抽簪未是難<lb/>
　　　荅贈王給事<lb/>
漢帝風流盛栢梁一時才子羡為郎歸來東海桃三熟<lb/>
諫罷金門草數行謫籍祗今人欲盡除書何意客相忘<lb/>
黄公雖道商巖起家本鄞山是故鄉<lb/>
　　　二山人孤山吟社得菲字<lb/>
西陵樹色滉斜暉一片仙舟拂練飛三竺漸從天上落<lb/>
<pb n="KR4e0198_WYG_010-18b"/>
二峰髙入雨中微人今湖海開詩社客自雲霄奉禁闈<lb/>
綵筆如花誰不羡敢將春興鬭芳菲<lb/>
　　　靈隱寺同吳馬二公作<lb/>
武林臺殿敞諸天建自咸和第幾年纔到上方雙澗合<lb/>
飛來何處一峰懸梵音動雜江潮轉燈影長含海日傳<lb/>
所以龍宫稱絶勝驪珠交映使君前<lb/>
　　　和馬侍御賦得飛來雙白鶴<lb/>
三花珠樹五雲開海上雙飛白鶴來借問分行棲玉署<lb/>
<pb n="KR4e0198_WYG_010-19a"/>
何如對舞映霜臺月明華表聨翩起雪滿緱山並駕囘<lb/>
萬里只今誰比翼仙禽原自不群才<lb/>
　　　和馬丈見送廵海之作<lb/>
樓船遥指越王城萬里波濤按部行門下有人惟說劍<lb/>
江南何處不談兵長纓我媿山東妙銅柱君懸海外名<lb/>
忽訝天台霞色起開椷彩筆更縱横<lb/>
　　　煙霞嶺<lb/>
煙霞不隔洞天遥佛影千巖散寂寥絶壁倒銜滄海照<lb/>
<pb n="KR4e0198_WYG_010-19b"/>
一峰髙映赤城標白雲家在時堪駐紫氣山深夜自朝<lb/>
莫被藤蘿迷出入相逢終日少漁樵<lb/>
　　　董生寫四子圖<lb/>
客星遥犯洛陽宫帝座雲臺路已通君自一毛求駿馬<lb/>
我将雙眼送歸鴻青萍交映千秋色玉樹長含萬里風<lb/>
不是弟兄江海上誰堪綵筆與争雄<lb/>
　　　九里松圖為馬侍御作<hi>二首</hi>
三天嘉樹儼成行下接枌榆即故鄉逺勢不隨雙澗盡<lb/>
<pb n="KR4e0198_WYG_010-20a"/>
層陰並落二峰長葉棲金掌仙人露榦挺烏臺御史霜<lb/>
孔雀東飛煩再顧欲從威鳯託清光<lb/>
　　　其二<lb/>
武林佳氣日蕭蕭夾道長松入望遥黛色總疑天目雨<lb/>
寒聲不辨浙江潮含凄風自枯鱗起倒影雲隨偃盖飄<lb/>
非值有心同竹箭懸蘿争敢附髙標<lb/>
　　　按察李公誕子公蜀人先以中書舍人為御史<lb/>
髙才染翰五雲中復道登車攬轡同雛有一毛殊是鳯<lb/>
<pb n="KR4e0198_WYG_010-20b"/>
駒無千里不為驄名烏業已承家學字犬文堪命國工<lb/>
君自蜀人楊馬在同鄉奕葉播清風<lb/>
　　　贈李封君兼訊長君進士<lb/>
五陵群少各賢豪客有能詩調獨髙受業不隨秦博士<lb/>
為文無害漢功曹十年我輩慚龍卧萬里君家起鳯毛<lb/>
江左衣冠堪此地美名如昨照同袍<lb/>
　　　髙光州孤山精舍<lb/>
白雲不散一山孤地主人稱楚大夫老作西陵詩社長<lb/>
<pb n="KR4e0198_WYG_010-21a"/>
可攜南部酒家胡囊餘太古雙龍劍壁有行春五馬圖<lb/>
汝潁過逢遺事在髙陽似此聚星無<lb/>
　　　荅龔茂才<lb/>
中原相望兩漫漫傲吏重彈柱後冠不盡青雲東嶽氣<lb/>
飛來白雪大江寒人今雨别千年事君自風流二仲看<lb/>
若問嚴陵灘上月小清河北照漁竿<lb/>
　　　毛封君<lb/>
公家安在薊門城出入漁陽結客行經學並驅韓太傅<lb/>
<pb n="KR4e0198_WYG_010-21b"/>
辭華脫頴趙先生丈人不作雄邊老令子還髙秉憲名<lb/>
此日衣冠看甚偉也知黄綺負餘情<lb/>
　　　和吳太常南樓煙雨之作<lb/>
南樓迢逓俯丹梯烟雨蕭條拂檻低越徼層陰千里合<lb/>
吳門春樹萬家迷江流欲動帆檣外山色纔分睥睨西<lb/>
一自不齋多暇日新詩誰與醉同題<lb/>
　　　送周給事還朝<hi>二首</hi>
才子先朝侍從年東山一卧主恩偏彈冠便借風雲起<lb/>
<pb n="KR4e0198_WYG_010-22a"/>
補衮新看日月懸疏動龍鱗成五色名聨騎省映羣賢<lb/>
當時諫獵還誰在聞道長楊賦已傳<lb/>
　　　其二<lb/>
纔疑仙吏在人間萬里乘風復漢闗三殿不縁春色滿<lb/>
五雲争識嵗星還朝陽更王清華氣金馬依然供奉班<lb/>
未許陸沈如昔日須君持論答天顔<lb/>
　　　送勞少參提學蜀中<lb/>
分藩吳越氣雄哉人自南宫出上台一抱連城明月滿<lb/>
<pb n="KR4e0198_WYG_010-22b"/>
還看三峽使星來錦江波動詞塲色劍閣髙臨憲府開<lb/>
聖主賢臣今日事王褒門下本竒才<lb/>
　　　汪中丞臺火救者獨以劍出彈鋏而歌和以相<lb/>
　　　　弔<lb/>
中丞臺火照閩方客有千金劍一裝賴是龍蛇先自起<lb/>
忽然風雨為深藏逃形疑入延津水厭影猶含北斗光<lb/>
報國片心還獨在逾看鱗甲動氷霜<lb/>
　　　為南海鍾侍御題金臺遥祝巻<hi>二首</hi>
<pb n="KR4e0198_WYG_010-23a"/>
游子承恩出禁闈髙堂華髪照春暉潘輿自不隨驄馬<lb/>
萊綵何妨舞繡衣江鯉一從天上寄臺烏長繞日南飛<lb/>
即今婺女遥相望柱史星光近太微<lb/>
　　　其二<lb/>
氷霜不厭北堂清冠指神羊海上城戀闕未須將母疏<lb/>
倚門元自望君情家傳五字推承學朝擁三臺起令名<lb/>
驄馬更便千里駿還鄉實切斷機聲<lb/>
　　　送張閫使黔中<lb/>
<pb n="KR4e0198_WYG_010-23b"/>
虎臣推轂滿長安吳越當朝閫外難君自雅歌稱坐鎮<lb/>
人疑漢將不登壇江潮常借軍聲壮海氣遥臨陣影寒<lb/>
滇水一珠堪照夜誰憐薏苡竟同看<lb/>
　　　贈海憲蔡公開府<lb/>
横海今時領外臺書生謾說請纓來霜威瘴癘三山盡<lb/>
殺氣波濤萬里開攬轡本朝元楚望談兵當代一邊才<lb/>
朝廷近有留中疏柱史星光切上台<lb/>
　　　送陸從事赴遼陽<lb/>
<pb n="KR4e0198_WYG_010-24a"/>
御苑東風吹客過共看芳草有離珂西山晴雪鴻邊盡<lb/>
北海春雲馬上多地險時窺𤣥菟郡天驕夜遁白狼河<lb/>
知君幕下參髙畫諸將何時議止戈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0198_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻十<lb/>
</p>
<p>
</p>
  </div>
</body>
</text>
</TEI>
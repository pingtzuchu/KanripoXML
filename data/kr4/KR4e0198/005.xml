<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻五</head>
    <p>
<pb n="KR4e0198_WYG_005-1a"/>
欽定四庫全書<lb/>
　滄溟集巻五　　　　　　明　李攀龍　撰<lb/>
　　七言古詩<lb/>
　　　送靳潁州子魯<lb/>
華陽館前桑葉飛荆軻臺上送將歸為言擊筑悲歌者<lb/>
當時酒人今是非太守褰帷薊北來燕山忽斷楚天開<lb/>
郡中曉月雩婁岀霧裡秋濤桐柏廻黄金璽書發明光<lb/>
東走潁州西豫章君家兄弟二千石承恩不數尚書郎<lb/>
<pb n="KR4e0198_WYG_005-1b"/>
朱轓雙出領專城五馬踟蹰五馬行漢主乗春徴計吏<lb/>
小馮何讓大馮名<lb/>
　　　送新喻李明府伯承<lb/>
爾昔紅顔客薊門獻書不報哀王孫一朝致身青雲裏<lb/>
座上還開北海樽余亦題詩郭隗臺燕山秋色對銜杯<lb/>
論交共惜黄金盡此處空悲駿馬來可憐郢曲今亡乆<lb/>
下里之歌吾何有文章稍近五千言雅頌以還十九首<lb/>
才子新傳白雪篇江城忽借使君賢那堪西署為郎者<lb/>
<pb n="KR4e0198_WYG_005-2a"/>
多病離居卧日邉<lb/>
　　　贈張子含茂才<lb/>
憶昔中丞全盛時少年裘馬相追隨忽逢世變夙心違<lb/>
逆旅荒凉舊識稀古來萬事皆如此何用空悲昨是非<lb/>
流水無情白日速紅顔猶在黄金㣲飲君莫辭燕市酒<lb/>
欲行不行且擕手青雲今有故人存好贈綈袍哀王孫<lb/>
　　　刁斗篇<lb/>
隂山戰合胡天黒漢兵大呼單于北邉秋日落五原屯<lb/>
<pb n="KR4e0198_WYG_005-2b"/>
磧火夜連千竈食驃騎横戈拂鐡衣悲風黄草白榆飛<lb/>
渡河鳥陣旌旗伏卧壁龍沙鼓角希征人馬上援枯骨<lb/>
滿地清霜刁斗發朔氣遥傳瀚海雲寒聲亂動輪䑓月<lb/>
掩笳驕鶵聴垂泣按劒材官怒指髪宫女琵琶咽逝波<lb/>
使臣旄節凋幽窟誰能絶漠靖邊氛哀響如今不可聞<lb/>
六郡少年思轉闘摐金猶憶李將軍<lb/>
　　　送張子參募兵真定諸郡<lb/>
薊門昔在烽塵中匈奴火照西山紅氊廬相望赤縣隘<lb/>
<pb n="KR4e0198_WYG_005-3a"/>
梟騎未厭神畿空君王拊髀過郎署侍臣扼腕談邉功<lb/>
每飯不忘鉅鹿戰千金先發華陽宫邯鄲少年㳺俠子<lb/>
腰間匕首懸秋水出身願屬羽林兒横行誓奪單于壘<lb/>
騰裝夜别縱博塲貰酒朝辭挾瑟伎馬上風雲八陣成<lb/>
帳前鼓角三軍起故人新貴寵軒墀亂後髙名衆始知<lb/>
國士漸㸔投筆至主恩况許請纓為天寒恒嶽倚長劒<lb/>
雪滿滹沱擁大旗歸來漢苑生春草見爾論兵散幕遲<lb/>
　　　齊俠行<lb/>
<pb n="KR4e0198_WYG_005-3b"/>
簡書八道發明光詔徙羣豪赴朔方神武臨軒耽虎視<lb/>
將軍秉鉞鬱鷹揚山東十二諸侯國海濵五百義士鄉<lb/>
厭亂齊臣思定伯殷憂漢使出勤王敵驕擬縱田單火<lb/>
客憤能飛騶衍霜彀騎人人白羽箭民兵處處緑沈槍<lb/>
九河寒色旌旗動岱嶽秋隂鼓角長各倚少年輕燕頷<lb/>
曾經遣戍守漁陽一匡九合豈受賜排難觧紛不可當<lb/>
往嵗潢池先䧟陣三時大戰銀冶場功名未致有莊賈<lb/>
肝膽欲傾無孟嘗天子只今顧西北男兒俠骨埋邉疆<lb/>
<pb n="KR4e0198_WYG_005-4a"/>
　　　賦得金谷園障子<lb/>
誰將金谷傳毫素座上無人不回顧乍展旋驚澗水流<lb/>
纔開已識河陽路四壁真看片錦圍中庭如見雙鬟度<lb/>
移席休臨墜妓樓解衣欲掛沙棠樹彷彿明妃出塞吟<lb/>
聴來未必梁塵誤詩成酌我我豈辭便過三斗無論數<lb/>
緑珠安在恰當壚似留且往勢可呼意慘崑崙紫䆗窱<lb/>
色寒滄海紅珊瑚君家富貴合如此此時那知有障子<lb/>
縱然客散掩空堂猶聞夜夜春風起<lb/>
<pb n="KR4e0198_WYG_005-4b"/>
　　　送申職方謫萊州推官<lb/>
嫖姚三疏奏明光九月王師掃大荒不求十萬羽林騎<lb/>
從軍但請尚書郎㸔君未是侯門客草檄論兵一當百<lb/>
片言不合徑拂衣坐使元戎氣蕭索漢主臨軒送逐臣<lb/>
褰帷海上及行春正逢匹婦銜寃雨一灑浮塵不汚人<lb/>
遊燕曽携短匕首袖裏虹蜺今在否出闗若見棄繻生<lb/>
為余持贈單于走<lb/>
　　　送趙貟外行邉<lb/>
<pb n="KR4e0198_WYG_005-5a"/>
狐白之裘紫騮馬鳴鞭東走漁陽野自言天子授長纓<lb/>
明光殿前三使者飛檄逺度桃花山昨日遼西校戰還<lb/>
吹律春風回黍谷揚旌暮雪灑榆闗闗門一望烟塵色<lb/>
抵掌志馳伊吾北豈獨秦人重繞朝誓令羌虜避充國<lb/>
此行不按督亢圗欲畫地形取匈奴指揮千障鐡如意<lb/>
出入雙鞬金僕姑驃騎將軍緑沈甲鷞鳩大夫黄石法<lb/>
磧裏兵屯種玉田雲邉燧起彈琴峽元戎幕府贈吳鈎<lb/>
太守離歌岐麥秋㸔君歸奏稱上意何足道哉萬户侯<lb/>
<pb n="KR4e0198_WYG_005-5b"/>
　　　賦得狼居胥山送李侍御<lb/>
材官十萬絶大幕踰河一戰胡兒却夜縱翼兵襲章渠<lb/>
繫以往封狼居胥姑衍山頭列旗鼔中壇擁纛陳首虜<lb/>
帳前面縛三當户驃騎將軍醉歌舞北風千里雲摧頽<lb/>
瀚海波濤蹴日廻漢家天子雄才哉㨗書親發栢梁臺<lb/>
君持繡斧五原郡牧馬單于不敢問黄沙白草寒𡨕𡨕<lb/>
今年為王犁二庭<lb/>
　　　送徐汝思郎中入蜀<lb/>
<pb n="KR4e0198_WYG_005-6a"/>
岷江東流何𣺌茫仙舟西去指華陽峽深當畫暗雷雨<lb/>
白帝青天豁大荒一望峩眉山上月風吹寒影墮瀟湘<lb/>
益州部裏占星使草色春時接夜郎客將河漢支機石<lb/>
歸自乗槎歴七襄萇𢎞碧血埋難化杜宇啼魂怨未忘<lb/>
胡不為我排閶闔願君致之北斗傍即今叱馭九折坂<lb/>
金精元氣參翺翔雪峰突兀三飛梁中掛鳥道通蠻方<lb/>
司馬長卿子虚賦其文可以陵太蒼臨卭小監楊得意<lb/>
亟薦詞臣謁建章後來此事益寂寞烟塵萬里遥相望<lb/>
<pb n="KR4e0198_WYG_005-6b"/>
　　　葉舍人<lb/>
舍人家世稱儒素供奉班聨起居注仙郎盡識鳯凰毛<lb/>
父老相傳驄馬歩當日蘭臺抗疏還讀書髙卧柳亭山<lb/>
至今猶憶張文紀年少官㣲犯帝顔聞君夜入蓬萊直<lb/>
歸夣時時動秋色翰染金莖彩露寒廬開玉樹青天逼<lb/>
回首南雲春事繁浮丘峰下小桃源他時揺艇新安水<lb/>
坐把江花醉故園<lb/>
　　　送謝茂秦<lb/>
<pb n="KR4e0198_WYG_005-7a"/>
孝宗以來多大雅布衣往往稱作者謝家玉樹操郢音<lb/>
其音彌髙和彌寡寓梁曾曳王門裾遊燕欲薦中涓馬<lb/>
豈無冠盖映當時滿眼悠悠世上兒文章千載一知己<lb/>
交結何須鍾子期此物有神兼有分富貴浮雲不與之<lb/>
盧楠坐銜越石恩醉後感激肝膽言蒼鷹睚眦鸚鵡賦<lb/>
身挂羅網何由翻殷憂楚奏秦庭哭遂雪黎陽國士寃<lb/>
歸去東將釣滄海安能貧賤常丘樊早借江鴻報消息<lb/>
或卧春雲且故園<lb/>
<pb n="KR4e0198_WYG_005-7b"/>
　　　送太醫令周一之從大將軍出塞<lb/>
武皇按劒明光宫夜發材官六郡雄臨軒親遣上將軍<lb/>
誓掃匈奴成大功白羽九邉傳漢月霜戈千里排胡空<lb/>
轅門豈聞天子詔帷幄寧多䇿士風書記翩翩爾其選<lb/>
志勒燕然禪姑衍業許原嘗念己深情憂平勃交仍淺<lb/>
藥囊每擬提荆軻<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬何曽避桓典淮隂惡少舊相輕<lb/>
朔方健兒知姓名身為揖客元戎府意氣秋髙出塞行<lb/>
二百年來無一戰今日王師遂北征便當滅虜始朝食<lb/>
<pb n="KR4e0198_WYG_005-8a"/>
不擊單于不解兵<lb/>
　　　南溪老樹行<lb/>
老樹横溪十畝隂下有跳浪三百頃酒罷捫蘿坐其上<lb/>
白眼青天何不逞牛斗之間見浮槎蒼茫宇宙成漂梗<lb/>
念我平生湖海客衣裳泠泠風馭冷文章八代俱望洋<lb/>
心事㡬人同哀郢醉裡誰堪此陸沉俠来氣與千濤猛<lb/>
洛浦明珠舊寂寥渥洼神駿空馳騁翻然大呌觀者摧<lb/>
那知世路滄洲永投足還探河伯宫俯身欲拾中流影<lb/>
<pb n="KR4e0198_WYG_005-8b"/>
驪龍蜿蜒垂霧雨虹霓繚綟含光景須㬰力疲神亦眩<lb/>
乾坤低昻發深省最竒披髪泅吕梁願言洗耳臨箕潁<lb/>
初㸔長駕出黿鼉豈云吾道終蛙黽王郎驅石到渤澥<lb/>
徐子招招廻舴艋此時共濟失狂瀾却悲胥溺情難整<lb/>
泥塗豈可困豪㑓男兒相逢誇項領遂憶鳴鞭昨夜歸<lb/>
湘娥漢女猶延頸羣靈至今未敢散寒江颯颯開塵境<lb/>
　　　送公實還南海<lb/>
梁生偃蹇誰與倫梁生偃蹇無與倫為郎十月不厭意<lb/>
<pb n="KR4e0198_WYG_005-9a"/>
上書乞歸南海濵文章往往迕時好富貴安得嬰其身<lb/>
獨存肝膽論交者一一凌雲作賦人憶昨擊筑飲燕市<lb/>
酒酣以往氣益振黄金之臺空嶙峋華陽之館誰為薪<lb/>
騊駼騄耳俱良馬劒客博徒皆俊民梁生徐生情最親<lb/>
宗生王生詩更新經過但坐歌白雲罷曲彷徨若有神<lb/>
揮毫夜夜揺星辰襟期矯矯何能馴梁生此事成萬古<lb/>
欲别牽裳遂具陳羅浮之山何崔嵬下臨莽蒼波濤開<lb/>
維舟䟦浪長鯨出倚杖垂天大鳥來北望中原寥廓哉<lb/>
<pb n="KR4e0198_WYG_005-9b"/>
飛厓坐攬百粤色羣峰黝𣺌行風雷梁生之廬搆烟霧<lb/>
千尋薜荔青摧頽有時髙咏反招隠巖壑無人秋雨哀<lb/>
尉佗椎結夲趙俠陸賈縱横一漢才丈夫有道在龍蠖<lb/>
還能與世相裵徊梁生何為終蒿萊梁生慎勿終蒿萊<lb/>
　　　擊鹿行<hi>并序</hi>
　　　　余往與王生過子與見伏鹿於庭戲相謂曰<lb/>
　　　　余將携徐夫人匕首刺此鹿麋腊之也生豈<lb/>
　　　　不願為我掎角之哉又與王生過子與則子<lb/>
<pb n="KR4e0198_WYG_005-10a"/>
　　　　與刺殺此鹿食王生既而宗生亦至相與批<lb/>
　　　　脯飲也亦大豪舉哉乃各賦擊鹿行壯之矣<lb/>
徐卿意氣殊不偶買鹿百金求其牡華堂燕客忽自放<lb/>
醉把邯鄲鐡匕首須擬麟從帝藪㳺未聞鹿觸匈奴走<lb/>
髙材吾黨復誰過文章矯矯驅群醜失日難將四海求<lb/>
逐來定死諸公手毛灑旋疑霜雪寒角摧更見珊瑚朽<lb/>
王郎大呌捧銅盤接飲其血㰱以酒顧我前呼歴下生<lb/>
與君相愛為君夀舊時疾足今能否安得新詩滿人口<lb/>
<pb n="KR4e0198_WYG_005-10b"/>
須㬰碧眼胡兒至落碪脯腊無不有下箸已畏翠釜空<lb/>
纎羮更出青閨婦衆㸔杌上肉如陵覆蕉尚在隍中守<lb/>
嗟乎曲士夢何乆徐卿獨醒可與友<lb/>
　　　送元羙<lb/>
王生二十趨明光是時作者不可當世上之名他自誤<lb/>
須君千載垂文章夙昔陸沉秋憲府風塵慘淡尚書郎<lb/>
心知此物難再遇片語論交燕市傍携手七陵朔漠色<lb/>
悲風九月吹白楊居然宇宙見雄俊睥睨今古神飛揚<lb/>
<pb n="KR4e0198_WYG_005-11a"/>
流俗紛紛失肝膽那能結客聲利塲近日操觚滿京洛<lb/>
江河決注非其長家握靈珠户和璧及逢周客皆深蔵<lb/>
髙才楩楠與杞梓吾道麒麟或鳳凰清廟遺音壯昭代<lb/>
天庭火藻懸衣裳生也經綸斯濫觴混塵安取金躍冶<lb/>
養鋭更羞錐處囊伊周屈宋儻易地鈞衡藝苑俱稱良<lb/>
生也為情誠彷徉但願右挹擊筑之荆卿左拍接輿之<lb/>
楚狂二豪侍側乃蜾蠃四子講徳如蜩螗舉觴白眼天<lb/>
茫茫秋風胡為歸故鄉亦欲送生從此去留生不住悲<lb/>
<pb n="KR4e0198_WYG_005-11b"/>
河梁彩虹千尺挂碣石贈生千里為帆檣<lb/>
　　　楊山人<hi>四首</hi>
苕溪之水何泠泠吳山一峰天目青千林萬壑子雲亭<lb/>
從他世人還觧事白頭不厭太𤣥經<lb/>
　　　其二<lb/>
吳門市卒能逃名長安貴人非其情南山薄田春自耕<lb/>
盛世為農亦足老少年何用隨諸生<lb/>
　　　其三<lb/>
<pb n="KR4e0198_WYG_005-12a"/>
千篚湖綿白雪開滿江稻色黄雲來山中客醉頷其頦<lb/>
自言七十巖畊者帝於我有何力哉<lb/>
　　　其四<lb/>
長裾不為王門賔千金散盡江湖人菰城一卧三十春<lb/>
㸔爾紅顔逐燕雀終然白髪行風塵<lb/>
　　　送子相<lb/>
自作白雲郎未厭滄洲意偶然薄禄混風塵論交千里<lb/>
賢豪至元羙翩翩多竒氣南越梁生亦雄視二子招携<lb/>
<pb n="KR4e0198_WYG_005-12b"/>
從此逝爾今卧病縁何事緑鬢還鄉已壯逰錦帆十月<lb/>
下揚州移家好住昭明樓種𤓰莫羡東陵侯文章萬古<lb/>
垂大業富貴浮雲非所求知君林壑百不憂圖書四壁<lb/>
髙枕秋世人那識淮海士須行便為名山留丈夫義豈<lb/>
辱顔色使我摧眉去即休安能訾哫向權勢咄唶空令<lb/>
達者羞夙昔竟寥闊後來復泱莽相㸔一别雨墜天他<lb/>
時神劒來精爽既言郊藪走麟鳳朝廷寧得無吾黨卿<lb/>
也抽簮且偃仰漁陽日影黯如黶薊門雪花大於掌馬<lb/>
<pb n="KR4e0198_WYG_005-13a"/>
上燕歌變徴聲壺中酒盡君當往<lb/>
　　　俠客行為子與贈吳生<lb/>
夲自吳越冶逰郎結交燕薊少年場長裾不曳朱門裡<lb/>
樗蒱大呌青樓旁被酒目攝羽林騎擁金作使邯鄲倡<lb/>
弟畜灌夫師事田光得意一言失意一言相怨一方相<lb/>
慕一方男兒過逢好驚座世事握齪寕陸梁姓名何惜<lb/>
借輕薄出處未須論侯王親知猶向隅有錢徒充囊讎<lb/>
家猶戴天有客徒滿堂猛虎可值俗子莫當平生片心<lb/>
<pb n="KR4e0198_WYG_005-13b"/>
照秋水明日報恩還故鄉<lb/>
　　　留别子與<lb/>
從君幾醉燕京酒舊逰花月囘白首相㸔零落眼中人<lb/>
二子河梁重携手憶昨青山坐西署于今此事成不朽<lb/>
交態蕭條爾自諳浮名慘淡吾何有爭道賢豪擁上林<lb/>
華陽臺館盡黄金長卿詞賦徒壁立曼倩佯狂合陸沉<lb/>
平生得意向知己常將顔色當同心北望諸陵一拊髀<lb/>
悲風千里來寒隂春草如雲覆四野我行逶遲五其馬<lb/>
<pb n="KR4e0198_WYG_005-14a"/>
十載為郎願已違出門况復悠悠者漢臣猶未老馮唐<lb/>
每飯豈忘鉅鹿下嵗晩江湖夢獨遥秋深鴻雁書堪把<lb/>
　　　題申職方五嶽圗<lb/>
誰將五拳石錯落余之堂坐㸔素璧纏雲霧安得群峰<lb/>
掛屋梁更愁深林暝難入嵐影明滅侵衣裳左眄欲生<lb/>
滄海日右臨少昊凝清霜掃練白沙走朔漠囘毫紫盖<lb/>
垂炎荒須㬰二室崚嶒出杳然置我烟霞傍不聞吹笙<lb/>
控飛鶴浮丘子晉俱𡨕茫良工拓筆天為開長風西逐<lb/>
<pb n="KR4e0198_WYG_005-14b"/>
層隂來中庭無人數移席巔厓乍墮松杉摧眼前突兀<lb/>
太古色九州慘淡如浮埃宓犧神農未誕降元氣始判<lb/>
洪濛哉大江浩浩黄河流巨野相望懸莫秋異代猶探<lb/>
秦漢䇿真形或結金銀樓憑軒忽驚去千里青鞵竹杖<lb/>
胡在此復疑窈窕迷歸路何當稅駕聊徙倚捲簾逾添<lb/>
空翠寒張鐙更愛夕陽紫邢襄小吏困時名知君雅意<lb/>
憐泥滓<lb/>
　　　送永寧許使君<hi>二首</hi>
<pb n="KR4e0198_WYG_005-15a"/>
邢州十月凋白楊城頭出雲垂太行把酒相看日欲墮<lb/>
五馬踟蹰大道傍問君胡為萬里去小臣罪合投窮荒<lb/>
我聞西南羅施國風氣鬱塞殊隂陽長官椎髻見朝吏<lb/>
海蠻醉鼔槖中裝男兒貴至二千石何地不可稱龔黄<lb/>
壯逰須令百粤盡探竒更得浮沅湘永寧自惡無瘴癘<lb/>
明年雨露生還鄉<lb/>
　　　其二<lb/>
使君落魄髙陽徒結交李生仍狂夫醉後裂眥一相視<lb/>
<pb n="KR4e0198_WYG_005-15b"/>
怒髪上指浮雲徂白日並堪出肝膽黄金誰為收泥塗<lb/>
長安少年太巧宦依倚權門何事無失䇿始就公府辟<lb/>
得意豈領蠻夷符爾今折腰揖下吏我更掩泣臨窮途<lb/>
竒數能令遇合變美才常被功名愚武溪毒淫須自愛<lb/>
九重沈深不可呼憶昔終軍擊南越鄉里小兒何其麤<lb/>
荒服盡霑大漢徳單車入郡歌來蘇固知永寧之州纔<lb/>
如斗天子求賢三輔圗儻有徴書到遷客五馬好過秦<lb/>
羅敷<lb/>
<pb n="KR4e0198_WYG_005-16a"/>
　　　送王給事使潞<lb/>
憶昔胡塵暗薊門六軍如雲集闕下天子授鉞臨軒檻<lb/>
宜陽王公其人者風流舊出城朔方簡在新除大司馬<lb/>
是時將帥實䟦扈傾耳履聲入北斗引經答詔動稱意<lb/>
草檄提兵常在手帝力自堪制閫外股肱佐命吾何有<lb/>
一從誅亂朝廷清四海亦重尚書名㸔君少年青瑣客<lb/>
漢家今得韋𤣥成袖裏彈章百不避囊中諫䟽垂欲行<lb/>
主恩三晋持節使上黨諸侯帶礪功泛槎春度濁漳水<lb/>
<pb n="KR4e0198_WYG_005-16b"/>
設醴夜宴虒祁宫歸米煉石補造化論思庭諍才何雄<lb/>
　　　郡齋同元羙賦<lb/>
夙昔紅顔一大夫乗軺河朔何為乎除書嵗下不得調<lb/>
鼓其刀筆寧壯圗帝恩初欲存折檻謂爾祝網從皇都<lb/>
相逢但飲邢州酒太守况即髙陽徒庭前秋色正慘淡<lb/>
囊裡新詩復有無醉歌出塞雲中曲朔氣颯沓來飛狐<lb/>
路傍小臣乆汩沒安得座上開江湖眼前大雅竟誰是<lb/>
作者如山道各殊更須一日論萬古揮毫振臂群雄呼<lb/>
<pb n="KR4e0198_WYG_005-17a"/>
維時海内稱二子髙名自喜王生俱白雪青天動蕭瑟<lb/>
臺郎郡吏同﨑嶇楚璧照鄰不敢獻蛾眉在宫還自塗<lb/>
王生仰視浮雲徂矯手捋我頷下鬚與君周旋在今日<lb/>
還能百萬來長驅忽然神氣囘莽蒼孤城揺落相踟蹰<lb/>
　　　跳梁行寄慰明卿<lb/>
武昌季子吳國倫左遷三載匡廬春紅顔便着青雲色<lb/>
白眼豈是功名人邢州太守昔入計猶自金閨侍從臣<lb/>
顧問片言揺日月彈章一字動星辰雖然舊屬平津吏<lb/>
<pb n="KR4e0198_WYG_005-17b"/>
常苦跳梁不可致調笑縱横倒四筵交驩往往非其意<lb/>
世間那得郢中歌君但論詩吾且睡何須更比謝生肩<lb/>
但應獨把王郎臂蕭條頗似東方生南康郡裡憶承明<lb/>
文彩縱然傾漢王恢諧難以取公卿畫眉石鏡二女倮<lb/>
濯足長江九派清此兒尋常未易識偷桃賣藥行妖精<lb/>
近來猶尚憑陵否俯仰浮沉無不有朝讀司空城旦書<lb/>
夜沽茂宰柴桑酒成敗寧闗達士心巻舒終在朝廷手<lb/>
隨他肉食作雄飛饒我褐衣稱下走黨禁重開祝網年<lb/>
<pb n="KR4e0198_WYG_005-18a"/>
一時逐客寵光偏晩收已抱泥塗恨更謫如何不可憐<lb/>
事急誰能馳叩闕家貧未擬罷歸田再來地僻逾髙枕<lb/>
就使荒凉給俸錢壯逰萬里君須見青瑣鳳池元不賤<lb/>
使氣能令魑魅藏出身曾厭欃槍變楚狂豈止接輿賢<lb/>
秦孽猶堪背城戰囘首畏途真自知一官不絶纔如綫<lb/>
難將此物鬬翺翔妬口含沙未可當四海弟兄堪並起<lb/>
中原我軰正相望總㸔棄置風塵裏不作踟蹰道路傍<lb/>
鼓枻更逢漁父笑豈應憔悴老滄浪<lb/>
<pb n="KR4e0198_WYG_005-18b"/>
　　　此兒行重寄明卿<lb/>
我聞南康大如斗明卿佐理常什九昨日中丞抗䟽薦<lb/>
賢聲輒滿朝廷口豫章計吏入圗事愛君未敢援以手<lb/>
小臣憐才上白狀相公良乆疾其首量移亦已從浩蕩<lb/>
不然徑逐此兒走誰知片言觸忌諱畢竟功名成掣肘<lb/>
丈夫失意分自當窮来傍人人避藏苦我折腰骨太勁<lb/>
㸔他伏謁項能強縱令慢世無不可似爾干時豈所長<lb/>
莫作拂衣少年態宦逰須使及春陽大舒楚歌小舒舞<lb/>
<pb n="KR4e0198_WYG_005-19a"/>
是處江山好斷腸王郎至今棲北海帳前萬騎緑沈槍<lb/>
　　　拂衣行答元羙<lb/>
五原驅車興殊淺三秦卧病秋雲髙束帶那能見長吏<lb/>
談經何以隨兒曹上書一日報明主願乞骸骨歸蓬蒿<lb/>
小臣采薪業不佞聞道巢由亦已逃拂衣中原風雨來<lb/>
羣公祖帳青門開二䟽一去三千載大夫未老寧賢哉<lb/>
新鄉城西重回首當時叱馭其人走路傍伏謁莫敢動<lb/>
囊裡俸錢君但取此軰交情雖可見吾徒大名終在口<lb/>
<pb n="KR4e0198_WYG_005-19b"/>
于今偃息南山陲閉户不令二仲知負海少年大䟦扈<lb/>
遣使問我抽簮期百爾不分一狂客余髪種種何能為<lb/>
𤣥經半巻常自誦濁酒千鍾醉不疑五子江湖正漂泊<lb/>
黄鵠摩天慕者誰<lb/>
　　　答許右史<hi>二首</hi>
黄鬚芃芃田舍翁傾身坐向錢孔中長頰便便羙少年<lb/>
行歩顧影私自憐誰知腐䑕能為祟縱是神仙有播遷<lb/>
使君似識浮雲意蹉跎實為功名利已拚酒隠富貴世<lb/>
<pb n="KR4e0198_WYG_005-20a"/>
潦倒佯狂百無忌濁醪恰供十日飲酣法須與當時異<lb/>
五斗乍可調燥吻飛觴二子雄相視醉殺不作傲杯人<lb/>
邇來那得獨醒事魏文大白滿如月曾託屬車稱國器<lb/>
若言此物非其任爾家破瓢亦應棄<lb/>
　　　其二<lb/>
王門隠者身坎坷老曳長裾裾婀娜自言能料一生事<lb/>
及至干時計常左從它慘淡復為誰即得新詩題向我<lb/>
雨雪蓬蒿共三逕春色俜伶餘藥褁濁醪但熟貧亦足<lb/>
<pb n="KR4e0198_WYG_005-20b"/>
㣲官纔罷病輒妥胸中㙼塊故須澆乗興往往無不可<lb/>
白眼生成薄禄相青山合就漁樵夥趙壹疾邪衆所擯<lb/>
鄒陽暗投才應坐羡爾悠悠世上情囘頭數子殊么麽<lb/>
　　　送萊蕪蕭簿<lb/>
蕭生業夲儒術起稍因讀法得其指栖息十年白鹿洞<lb/>
擔囊一巻青烏子岱宗雄蟠大海濵衣冠氣王中有人<lb/>
我家松檟三千樹鞍山東望華不注為說干時常轗軻<lb/>
獨憐明主能知遇萊蕪作簿更誰群但恨無過范史雲<lb/>
<pb n="KR4e0198_WYG_005-21a"/>
釡裡蠧魚堪自見鞭下蟲蛆詎忍聞看君才豈催科拙<lb/>
請謁公門非所屑藩臣答詔誤承恩飜然遂就遷官列<lb/>
匹馬悠悠復路岐即今失意欲何之同鄉冡宰諳名姓<lb/>
府掾郎曹佇可期<lb/>
　　　嵗杪放歌<lb/>
終年著書一字無中嵗學道仍狂夫勸君髙枕且自愛<lb/>
勸君濁醪且自沽何人不說宦逰樂如君棄官復不惡<lb/>
何處不説有炎凉如君杜門復不妨縱然踈拙非時調<lb/>
<pb n="KR4e0198_WYG_005-21b"/>
便是悠悠亦所長<lb/>
　　　贈殿卿<lb/>
前年賜環承主恩去年解裾辭王門身經畏途色不動<lb/>
心知世事口不論自顧平生為人淺羡君逃名我不免<lb/>
自憐垂老尚憑陵羡君混俗我不能有酒便呼桃葉妓<lb/>
得錢即飯蓮花僧<lb/>
　　　金吾行贈戴將軍<lb/>
先皇諸將何其雄君家大人國士風賜錢留起嫖姚第<lb/>
<pb n="KR4e0198_WYG_005-22a"/>
詔宴數入蘭臺宫五雲忽變石城氣七校親隨萬乗東<lb/>
當年帶礪山河在四海車書日月通侍從敢聞潜邸事<lb/>
朝廷竟録代來功此時十嵗羽林孤躍馬能彎兩石弧<lb/>
漢主臨軒求故劒承恩一拜執金吾生成燕頷寧辭武<lb/>
得奉龍顔不羡儒三提鹵簿陪陵寢再護樓船下郢都<lb/>
禁中自失張安世天上還㸔周亞夫<lb/>
　　　逼除過右史水村江山人同賦<lb/>
夜來北渚北風急打頭雪花大如笠片紙東飛右史書<lb/>
<pb n="KR4e0198_WYG_005-22b"/>
詰朝小作湖中集到門白鳥出髙巢繫馬南山迸人入<lb/>
使君亭午未解醒肅客登筵一長揖地僻兼無俗子妨<lb/>
樽空况有鄰家給意氣還須我軰㸔功名但任兒曹立<lb/>
瞥眼旋驚青嵗徂沾脣莫放金杯澀世上悠悠已自諳<lb/>
即今不飲嗟何及醉聴楚調起寒雲綵筆憑陵朱絲濕<lb/>
平生多少伯牙心此日因之寄篇什<lb/>
　　　賦得雁池送許右史㳺梁分奈字<lb/>
漢家藩國稱冠帯雁池多暇為髙㑹賔序同推枚叟尊<lb/>
<pb n="KR4e0198_WYG_005-23a"/>
星潢共指梁王大賦成錦字映長流酒酣飛羽傳寒瀨<lb/>
藻翰常生授簡中潺湲不散鳴筝外清影朝含竹苑霜<lb/>
悲聲夜雜吹臺籟白首君恩豈稻粱朱門旅跡非蕭艾<lb/>
極知慕侣倦㳺人秋來肺病誰能奈<lb/>
　　　道逢郭子坤擁妾戲柬<lb/>
城東桃花噴路光春風吹送孝亷郎自擁佳人䭾細馬<lb/>
時臨緑水照紅妝羅裙已奪石榴色秃袖單衫杏子黄<lb/>
蹋鐙㣲籠雙玉趾揚鞭笑起兩鴛鴦同棲孔雀言猶妬<lb/>
<pb n="KR4e0198_WYG_005-23b"/>
並蒂芙蓉願始償為謝使君休借問郭家少婦身姓王<lb/>
二八盛年真擅寵只今三十尚專房持齋能苦頭陀行<lb/>
發誓曾燒頂廟香浩刼自知仙女分他生常在世尊傍<lb/>
每修好事辭書舍但有佳期入道塲纔着霓裳顔更少<lb/>
但盤雲髻壻先狂假令不信吹簫侣試向秦臺㸔鳳凰<lb/>
　　　和許長史筝伎篇<lb/>
君不聞秦筝多慢聲平臺女兒新長成家夲邯鄲行步<lb/>
好生年十三指爪清安得此雙絃索手那能獨酌髙陽<lb/>
<pb n="KR4e0198_WYG_005-24a"/>
酒正值傾囊無俸錢將來換馬還肯否自從解贈同心<lb/>
結不惜樽前香腕折㡬囘玉柱雁池飛春愁散作梁園<lb/>
雪合就羅敷陌上桑含顰一囀發中堂遥知華髪王門<lb/>
客縱是風流也斷腸<lb/>
　　　答寄殿卿見夢之作<lb/>
憶昔紅顔日携手一别三年非不乆縱使天台記阮郎<lb/>
也應梁苑稱枚叟故人多病卧青春華髪如蓬自看醜<lb/>
漫爾風流更旁騷從他憔悴仍醉酒悠悠世上竟須疑<lb/>
<pb n="KR4e0198_WYG_005-24b"/>
夢裡相逢知是否<lb/>
　　　和殿卿春日梁園即事<lb/>
梁園髙㑹花開起直至落花猶未巳春花着酒酒自羙<lb/>
丈人但飲醉即休纔到花前無白頭紅顔相勸若為留<lb/>
春風何處不花開何處花開不看來看花何處好空回<lb/>
　　　答寄子威<lb/>
劉生家夲安東子不爾髙名那如此十載論交少聞問<lb/>
君胡尺書數千里蒼頭大奴前置辭主人束髪重知己<lb/>
<pb n="KR4e0198_WYG_005-25a"/>
家夲闔閭城下兒清風獨為延陵起便從出刺三河還<lb/>
攬轡争誇按百蠻早嵗升公趨漢署只今謝客卧江闗<lb/>
雖言萬事歸來好乍可論交到誰老猶作鳳凰池上看<lb/>
窮途殺更耽文藻中間跌蕩復王郎伏臘扁舟發太倉<lb/>
但語即翁常在口彼時多士儼成行宦情漸覺綈袍勝<lb/>
秋興翻隨綵筆強魏倩一珠纔照乗主人雙璧竟登塲<lb/>
倡余和汝篇相及日居月諸業以集共道提戈虎穴廻<lb/>
儻容投謁龍門入開椷寒色散陽湖白雪樓空嶽影孤<lb/>
<pb n="KR4e0198_WYG_005-25b"/>
不盡雄才推二妙止如古調已吾徒一當單于則豈敢<lb/>
相遇中原尚足圗但語主人須自愛一時長句似君無<lb/>
　　　酬李東昌寫寄白雪樓圗<hi>并序</hi>
　　　　樓在濟南郡東三十里許鮑城前望太麓西<lb/>
　　　　北眺華不注諸山大河清河交絡其下左瞰<lb/>
　　　　長白平陵之野海氣所際每一登臨鬱為勝<lb/>
　　　　觀東昌李使君子朱以讀白雪樓集於廣川<lb/>
　　　　馬中丞家咄然壯之歸為圗以寄而攀龍贈<lb/>
<pb n="KR4e0198_WYG_005-26a"/>
　　　　焉如此<lb/>
詩名東郡沈隠侯那復擅竒顧虎頭江湖槃薄有能事<lb/>
畫我山中白雪樓推毫已經海色至無乃兼驅蛟蜃逰<lb/>
須㬰百里岱隂合咫尺疑聞清河流華不注山得非雨<lb/>
平陵以西胡獨秋松風似欲巻綃起良乆看雲失去留<lb/>
丹青快意癡如此丘壑過人老即休使君實解郢中調<lb/>
為爾深知宋玉愁<lb/>
　　　送鄭生逰大梁詩序<lb/>
<pb n="KR4e0198_WYG_005-26b"/>
　　　　鄭生者名文賢楚之雲夢人也少慕魏伯陽<lb/>
　　　　之術往往談長生自雲夢来闗中三千里持<lb/>
　　　　一囊藥耳所至逆旅醫小兒即食其嫗醫老<lb/>
　　　　即食其子弟醫婦女即食其夫度三千里如<lb/>
　　　　在里巷中矣然不為糈也其來闗中庶幾望<lb/>
　　　　見能為長生者焉余盖苦多病三十年於此<lb/>
　　　　言醫也即未嘗見醫視脉如生者豈其診書<lb/>
　　　　異有它禁方邪生又自言醫且五十年於此<lb/>
<pb n="KR4e0198_WYG_005-27a"/>
　　　　手指之附人脉多於握匕箸咀㕮如丘陵即<lb/>
　　　　未嘗不精神與病者通長桑君豈實視見垣<lb/>
　　　　一方人哉不察見脉而治病其礙豈啻垣一<lb/>
　　　　方闗中故多賢豪人即如大中丞何公博物<lb/>
　　　　君子也亦言生矣余又言秦越人來長安逰<lb/>
　　　　時事生未嘗不輒苦其術而隠之不得屬余<lb/>
　　　　在告將歸生亦欲逰大梁則闗中自大中丞<lb/>
　　　　許公大司徒劉公以下皆賦詩贈之而余序<lb/>
<pb n="KR4e0198_WYG_005-27b"/>
　　　　其右方云<lb/>
君不見黄鵠髙飛未可羅榆枋之雀奈我何拂衣春色<lb/>
為黯淡故山髙卧白雲多風塵誰識大梁行夷門輕薄<lb/>
笑侯生虚左莫言公子事今日邯鄲已罷兵金丹初出<lb/>
照人寒瑶草千年老鶡冠更欲清秋觀渤海那能渇病<lb/>
滯長安<lb/>
　　　代香山寺老僧答<lb/>
老僧何處來迎客身無袈裟足無舄雖有弟子今流離<lb/>
<pb n="KR4e0198_WYG_005-28a"/>
獨向空山種麻麥先時長者布黄金大師說法如來席<lb/>
浮圗中霄天樂下禪臺雨花坐盈尺共道當朝少逰幸<lb/>
唯此祗園有恩澤綵丈晴連鸚鵡林宫娥晩傍蟾蜍石<lb/>
侍從求看貝葉編焚香再拜開琳碧我徃能言西域文<lb/>
珠函為取華嚴譯自復懸燈香爐峰君其問臘庭中栢<lb/>
何曽馬繞招提鳴未見沙門畜四兵突厥公然馳赤縣<lb/>
湖外秋風笳吹聲猶疑窮谷豈遽至已聞野哭尸縱横<lb/>
褁創被血竄榛棘問之不答慘且驚須㬰馬駞蔽陵壑<lb/>
<pb n="KR4e0198_WYG_005-28b"/>
三騎五騎擐長纓抨弓北嶺飲南澗驕氣直欲凌欃槍<lb/>
一騎常驅百漢人一人常聨二騎行翻身仰射罘罳落<lb/>
束茅縱火燒朱甍豈無卓錫笞其背佛力不祐人心傾<lb/>
西堂北丘縁業惡寺前荒冡遂崢嶸亦是官軍入援急<lb/>
匈奴颺去歸其營匍匐漸從草莽出晝伏夜走同狐鼪<lb/>
衣鉢蕩盡㣲軀在性命真如飛鳥輕丈人豈願聞䘮亂<lb/>
神州豈冝有戰争故人更邀住廬嶽萬乗垂衣右北平<lb/>
燕中耆舊寄書說早晩單于和議成語罷空林轉蕭瑟<lb/>
<pb n="KR4e0198_WYG_005-29a"/>
茫茫天地終何情<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0198_WYG_005-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻五<lb/>
</p>
<p>
</p>
  </div>
</body>
</text>
</TEI>
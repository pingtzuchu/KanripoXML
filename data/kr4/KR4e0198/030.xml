<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻三十</head>
    <p>
<pb n="KR4e0198_WYG_030-1a"/>
欽定四庫全書<lb/>
　滄溟集巻三十　　　　　明　李攀龍　撰<lb/>
　　書<lb/>
　　　與徐子與<lb/>
以不佞觀於子與不有今日何以著齟齬之効也然其<lb/>
技止於解郡而惜我者亦已隨之今不出彼将謂我何<lb/>
何所不屑而自惕如此即太夫人何以自安一二兄弟<lb/>
實諧所請惟足下辱為裁焉日再奉諭圖所起居未就<lb/>
<pb n="KR4e0198_WYG_030-1b"/>
拙刻亦復宿謝子與庻幾無疾病即如明卿已事浮沉<lb/>
人間何不可者而悻悻為即何得使不佞望見顔色如<lb/>
曩在清河舟中時也<lb/>
　　　又<lb/>
君家大人違養某至不能為一介絮酒之使二三兄弟<lb/>
奈何竒状驚人凡再辱諭深念種種天不憗遺何論殄<lb/>
瘁非我子與縷縷誠無以聞髙枕前嵇紹故自不孤廣<lb/>
陵生多情豈今有屬於襁抱明卿危就世網翩翩自在<lb/>
<pb n="KR4e0198_WYG_030-2a"/>
所美佯狂欲離欲合如阮嗣宗者一子與耳乆擬一晤<lb/>
託言千古<lb/>
　　　又<lb/>
得閠月書讀幾逰岱宗之語駭勃乆之若即就視不能<lb/>
奮飛方念南海廣陵二君子即夜何堪更得此於子與<lb/>
盖余至今尚病悸云及覩白雪樓二章又翩翩有逍遥<lb/>
垂天之度快哉快哉向謬計足下出處不獨以伯母即<lb/>
亦子與所能信者一時同好交臂匏繫将謂我輩何呉<lb/>
<pb n="KR4e0198_WYG_030-2b"/>
生栖栖一郡豈遽為非哉足下高識妙悟夙昔帝衷何<lb/>
竢解官如竢解官不能於解官矣病愈之悟悟豈曰委<lb/>
處何見為委出何見不為委耶此余所謂吳生栖栖一<lb/>
郡未遽為非也伯母内行大儀南國攀龍敢不樂聞老<lb/>
母明年嵗復七十正自借乞答篇矣陶羅山銜恩足下<lb/>
輒拓闗稱謝述德備至至使真陽令三使致書使竊幣<lb/>
道亡而再致之竟取報而後止足下感人此一何深屬<lb/>
吏如二令郡百姓可知固始公所傾身激烈百口為誓<lb/>
<pb n="KR4e0198_WYG_030-3a"/>
者豈其心能自已乎僕村居即數月不入城市伏臘詣<lb/>
老母稱夀即順甫亦數月一晤數語為别耳終當為足<lb/>
下酬固始公髙誼不淺也所示新作朱紱誰無恙孤臣<lb/>
去國之音世情囘首盡達生齊物之㫖遠哉戚戚我心<lb/>
元美殊賴慰藉推與敬美盖亦為之惠連以慰藉之然<lb/>
此美故自臭味即吾黨後賢亦所慰藉矣今復何状間<lb/>
者濶焉乆不聞問不佞業已自棄則有抱影槁立耳終<lb/>
不能復在貴客意氣中<lb/>
<pb n="KR4e0198_WYG_030-3b"/>
　　　又<lb/>
不佞所輒為誌銘盖解衰服辱故人之迹至無以標秉<lb/>
當世反湮太夫人懿徳罪豈獨子與哉置之惠亦不但<lb/>
不佞也先伯承致書梁周二子具悉足下在疚状元美<lb/>
亦云子與立壁如長卿滿座作文舉念其貧不欲慁之<lb/>
朝擊鮮亦夕歸矣二子者亦拳拳不佞為請然足下業<lb/>
已過厚安之曷害焉顧二子亦雅能忠告以子與長者<lb/>
重為躁耳日茂秦寄詩見懐及伯承所貽新刻並多出<lb/>
<pb n="KR4e0198_WYG_030-4a"/>
入畔我族類子與固云文章老自知乃兩君旣種種可<lb/>
以其文章知之矣余徳甫七言近體頗工於勢無已終<lb/>
當自詣将為大江以西一人今湏子與元美時時奨掖<lb/>
相成羽翼吾道所樹不淺集佳把玩日不去手間有所<lb/>
効勿恤狂瞽不亟達者難其郵云前選詩目槩未精愜<lb/>
十刪其五庻幾近之<lb/>
　　　又<lb/>
太夫人以子與乃當大事今幸已竣他無不可自致也<lb/>
<pb n="KR4e0198_WYG_030-4b"/>
通家猶子竟不得一執紼而授褐老母愧則可知為别<lb/>
忽復彌歳矣雨雪黯然遂成千載向擕周生把苦三胡<lb/>
桃樹下道及子與纏綿轆轤前渴心如火子與為亦不<lb/>
忘耶佳集璧上中多不可易之聯不可得之語寵光吾<lb/>
黨鏗鏘異代不佞賴焉即元美所云斟酌二子殊有味<lb/>
乎斯言而曰精思便達似有子與所少今觀丙寅稿數<lb/>
章已詣境地何以更竢精思盖詩之難正惟境地不可<lb/>
至耳至其境地矣精思安在哉十二團營一軍吏領神<lb/>
<pb n="KR4e0198_WYG_030-5a"/>
機諸部七劑相載聲聞百里此何故氣欲實也精思非<lb/>
氣所為乎此固元美養氣之學而以望諸子與子與誠<lb/>
能盡所為集以積精蓄思一朝自至併其境地俱冺然<lb/>
後乃今命不佞以末簡之役俾不佞得以其所至為叙<lb/>
揄揚明徳庻幾稱効将視元美明卿櫜鞬中原職志不<lb/>
淺不然今集故已絶塵當世膾炙士口不必更造顧所<lb/>
竢方來英雄窺人尚為一間不獲我心非兄弟不朽大<lb/>
計也不佞一讀丙寅稿不勝踊躍晩成大器始敢諄諄<lb/>
<pb n="KR4e0198_WYG_030-5b"/>
期月作苦實謂子與必至無疑耳為問元美瘍何状斯<lb/>
人斯疾孰與逰諸洞天樂也顧大司冦状宛暢周洽史<lb/>
斷核然元美取材子與縱横自是可致覧向約李伯承<lb/>
暮春者我二人於日觀之上賦相遇也其人嫋嫋自愛<lb/>
茂恐三舎引避安能顧草廬又殿卿報謝茂秦近状曵<lb/>
裾瀋王門擁一老伎故趙女居常千金装自快是為詩<lb/>
市也此自小馮君先容正惟牛頭未見四祖時耳今安<lb/>
得此老伎為元美㧓瘍痂矣<lb/>
<pb n="KR4e0198_WYG_030-6a"/>
　　　又<lb/>
七月既望始從顧生所奉足下去歲書輒具答付寒温不<lb/>
以時聞奈何元美通章色動聖主今既得請凡在吾黨<lb/>
與賢此舉惟子與幸過而勞焉便道咫尺不果見枉不<lb/>
佞非人哉引領三諾竟忍負之縹緲一信益増悵悵握<lb/>
手前期不復可知矣而後乃今念足下三宿白雪樓中<lb/>
以成萬古竒會誼則甚髙然元美似有畏途之阻士之<lb/>
處世無以効哀憐之交難哉諭云邵武有齮齕之者子<lb/>
<pb n="KR4e0198_WYG_030-6b"/>
與無害也余盖嘗慕足下大雅明哲之德遜以出之矣<lb/>
為有味乎元美其言之也便附起居屬有匍匐之役不<lb/>
次不宣<lb/>
　　　又<lb/>
抵鄞之夕元美一介之使奉書至矣篚厥盈庭用託先<lb/>
司馬不朽之役不知不佞日判五百牘哺不及吐也四<lb/>
詩調笑小美亦復二章并以附覽天上客星聊作使不<lb/>
當如是耶中原紫氣正與子與卧龍之句頡頏作已云<lb/>
<pb n="KR4e0198_WYG_030-7a"/>
云知有今日明不䛕耳小美去住青山者自由殊合邴<lb/>
生之㫖即為諷不恤焉足下熊羆之喜不佞已徴元美<lb/>
稱文為賀㑹攟至中逵握手一醉子與乃効東道主亦<lb/>
吾<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>天下盛事寧無努力乎大美用小美為陽鱎魚適<lb/>
以二十一日謁選欲因塞望不知終當不免矣郡博士<lb/>
周君云得明卿京邸報待調良苦元美海錯二瓿轉聞<lb/>
從者取答不次<lb/>
　　　又<lb/>
<pb n="KR4e0198_WYG_030-7b"/>
正月痔乃作竒徂夏始愈不佞平生善臥是稱病隠造<lb/>
化其奈我何但為状惡至今猶能令聞者悸斯岌岌乎<lb/>
可知元美為足下勸起實獲此心今所欲於足下者從<lb/>
事而勿失時為貴於智也公車一月可請除即奉檄南<lb/>
枉從容道故豈為晩哉<lb/>
　　　又<lb/>
吾黨漂揺見復種種深念足下隠約無時乃使者忽以<lb/>
遷聞兼期晤寫不佞懐緘踴躍計日為驩即命湑蠲庖<lb/>
<pb n="KR4e0198_WYG_030-8a"/>
婦子從㬰亡何足下至矣則儼然在衰服之中使某駭<lb/>
愕四視慰勞不能成辭顧暫奪衰悰欵及病状諸雖黯<lb/>
淡而一夕千載鮑山為烈代有其人樓之取名懸合氣<lb/>
調數非偶然王長君而後何可使子與無跫然之音獨<lb/>
以太夫人隱痛某自宜絮酒千里不然出弔於塗二者<lb/>
坐廢而居然辱駕倉卒南奔不得仰効鷄黍之忱盡請<lb/>
益之雅則不佞所疑天厭之人事多中阻似不妄也盧<lb/>
城之别非敢恝然足下髙情有携必戀既已迂枉又令<lb/>
<pb n="KR4e0198_WYG_030-8b"/>
不得窮日之力豈所望故人永錫之義乎斯不難於足<lb/>
下難於受者誌銘之委遂敢承之凡以釋群疑使泯然<lb/>
不見有異常之迹耳謗書姑置之是矣乆以伏枕廢業<lb/>
恧兹大文乃某與有猶母之分不得以作者自嫌終當<lb/>
削擲必無傷足下之明諸所面託謹以極愚㓜于一書<lb/>
並希檢發獨佳集一部正欲留質明詩刪兼足下為辭<lb/>
多詣神品非假日月其奥難窺文集亦卒難録統容獻<lb/>
春便寄再求鑒賞明珠尺璧在已猶在人何慮什襲焉<lb/>
<pb n="KR4e0198_WYG_030-9a"/>
使者滯於轍中薄晦始返恐勞延佇詰朝緘發元美前<lb/>
云拙稿尚有可留者失之集中或存之苑紙可屬録示<lb/>
明詩刪姑無令出尤懇大事方殷百惟自爱<lb/>
　　　又<lb/>
不佞種種改元二月又舉一豚犬孩提盈抱子與可知<lb/>
矣元美再致書必欲一顧病夫草廬之中然尚守闕祗<lb/>
俟勘覆得請而旋期難豫定是以乆外公朝大薦元美<lb/>
已為裦然稱首令吾黨吐氣其通章以列寃状者凛凛<lb/>
<pb n="KR4e0198_WYG_030-9b"/>
乎其文議臣動色特揭巖廊傳誦髙義小美例自得除<lb/>
兄弟並起夙憤豁然唯是聖政方新風雲之㑹子與及<lb/>
禫勿復濡滯明卿即落落以卜有鄰何慮乎瑞室詩甚<lb/>
佳如履平韻是老筆耳<lb/>
　　　又<lb/>
文章大業是以君子欲及時也顧文章自有其時有欲<lb/>
焉而不及之者子與所謂文章老自知是也佳集不敢<lb/>
乆留則足下時至矣期月作苦以遺二三知己千載一<lb/>
<pb n="KR4e0198_WYG_030-10a"/>
快許殿卿海右集属灌甫中尉為序不佞嘗欲畀諸炎<lb/>
火乃周公瑕亦曰是既已不能禁其傳然不可以欺智<lb/>
者亦唯任之今以子與視殿卿為竣灌甫乎嗚呼不獨<lb/>
其驥即蠅亦難子與奚樂百世之下謂不佞執鞭子與<lb/>
邪竟貽左史詩云云矣<lb/>
　　　又<lb/>
不佞巖穴不深自取侮予小草渡江不勝故態復作之<lb/>
甚所幸子與禫而謁選之期近矣圖當方舟北返徴元<lb/>
<pb n="KR4e0198_WYG_030-10b"/>
美<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>震澤之濵坐一大壇場搴旗中原去矣是役也不<lb/>
佞於出處之間似亦率爾然一失計之窮交也元美乃<lb/>
信宿自愛不知不佞南發之始已量所効于二三兄弟<lb/>
者固以此舉焉而匪乆為栖栖也抵任奔走無暇時即<lb/>
未嘗頃刻忘薜荔園一握手札槀夙具冀有他請偕報<lb/>
而使者儼然臨貺矣以一病客坐更新嵗慰藉何如敬<lb/>
美欲復作逹飛揚自喜維夏尋且謁選再窺元美感述<lb/>
諸公之意亦恐卒不能堅卧豈不人各有志然旦巢阿<lb/>
<pb n="KR4e0198_WYG_030-11a"/>
閣暮翔千仭當與不佞同之不佞以足下寵靈自恃犬<lb/>
馬之齒尚堪善後顧止於遂初而已輒起輒罷何害焉<lb/>
此某不自知其不可者敢布腹心夫玩世之難於辟世<lb/>
也百倍則不佞黽勉自苦矣偶有他請二月當詣貴郡<lb/>
摳衣孺子之堂薄觀二姬将就館者垂腴溢幅明珠映<lb/>
媚豈不四海一快耶老毋以弟婦之變而豚犬駒以妻<lb/>
病未遑即飬不佞携一小于鱗呱呱掌上與老妾蔡張<lb/>
燭華屏正席珍品斗酒相勞歌風雲一日卧龍來之句<lb/>
<pb n="KR4e0198_WYG_030-11b"/>
愀然借色於文章寕能羇旅自悲也寄于鱗起家浙憲<lb/>
二章大自格氣非明卿所及矣有是哉大噐晚成者乎<lb/>
元美亦云邵武近槀輒不振至乃阿黨峻伯以畔正始<lb/>
豈其才之罪乎佳篇荅江都歐文學以下如篋裡夜光<lb/>
等語非元美不能也足下必自駭之何由而駭造此無<lb/>
亦文章老自神乎呉越一撮土乃有兩生奉一不佞並<lb/>
立中原比肩千載圖盛事者邪許殿卿促不佞之官甚<lb/>
力唯恐不佞不一渡江與兩生者周旋鞭弭也昔在貢<lb/>
<pb n="KR4e0198_WYG_030-12a"/>
禹賣田以赴弹冠之㑹未聞王陽為出黄金装其橐中<lb/>
乃左史餽贐盈鎰為難矣且念足下不置足下其奨借<lb/>
之勿以謂非大誼所関而惜片楮即金紫新貴或可惠<lb/>
以贈章尤過望云<lb/>
　　　又<lb/>
曩者西鄙吏行為致草草踰日文成魏使君乃有一介<lb/>
於汝上以不聞命失附候音非敢湏㬰㤀所有請於左<lb/>
右也田家作苦既已滌場與許史為南山十日之逰歸<lb/>
<pb n="KR4e0198_WYG_030-12b"/>
而值一户曹從河南來者言足下守汝上状自謂三載<lb/>
郡理官未嘗見治行第一蚤有如足下者不佞也媮快<lb/>
可知矣及即又稍述明卿被搆佹不免者是安得有此<lb/>
此何以稱焉而重以量移怏怏去海内二三兄弟且盡<lb/>
矣一楚狂又何能為奚不聼之然後知足下龍蠖之徳<lb/>
不可及而天意慭遺者獨至為二三兄弟間執它口豈<lb/>
其㣲哉何公祠記雄辨千古三仁四科大義卓然即所<lb/>
論業已見撤無復返理足令仲黙凛凛有生氣實獲我<lb/>
<pb n="KR4e0198_WYG_030-13a"/>
心所謂知其説者之於天下視諸掌乎即不數月而治<lb/>
行第一奚怪焉<lb/>
　　　荅子與<lb/>
異日者携許生逐兎朌子城下掠草而射之不覺鼻頭<lb/>
出火耳後生風批脯而食醉見大介遂西走馬秉燭使<lb/>
君之灘雄飲相視扣舷賦詩撰思道故中夜忼慨拊髀<lb/>
於五子復亦不覺髪上指冠意氣交作矣十年之别不<lb/>
可無一晤言如此不佞則為五子者為使君非直為使<lb/>
<pb n="KR4e0198_WYG_030-13b"/>
君也曙發更抵右史之廬散帙揮染戀戀可知踰日乘<lb/>
雪復與右史載酒岱隂諸山谷間栖息諸寺試嘗名理<lb/>
歸臥東村掩關藥物除夕悠悠蔬粥自愛五尺一童子<lb/>
炙被而已是時也不知使君左擁呉娃右抱燕姬與彼<lb/>
海濵遺戮蓼莪藐焉之二孤泣血相對状復何似也謝<lb/>
中丞苦爱佳篇三使人索之不佞為檢百章今所緝采<lb/>
亡慮數十不佞狂僣間昜片語勿罪後聞繼奉寄示安<lb/>
得有文章老自知之句在人間其懐身輩諸古愈益渾<lb/>
<pb n="KR4e0198_WYG_030-14a"/>
雅二張氏驟列使君當為割席耳即存亡並舉何害邪<lb/>
元美一篇不佞不堪其悲安能使元美見之所謂王生<lb/>
雖僅存其憂甚死者某不能賛一辭矣<lb/>
　　　又<lb/>
小祗園之樂不减天竺國于時龍象固自縱横恐非睨<lb/>
金支擘海矣大美疏建白何事不佞入賀當踐京口之<lb/>
約子與勉之汪伯玉頗具名言驂于吾黨㑹當日上其<lb/>
論元美時亦弋獲明卿月朔補廣之髙州書云大宗伯<lb/>
<pb n="KR4e0198_WYG_030-14b"/>
殷公從群謗中極口昭雪至以身證之也又云元美除<lb/>
目已下恐亦不能棄太夫人輒出矣别計踰月景光可<lb/>
愛此物誠是也子與何嫌乎七佛精進力而不一切遣<lb/>
之自作苦邪<lb/>
　　　與王元美<hi>十八首</hi>
某不幸中於流言足下爱我乃能縷縷為語如汚已者<lb/>
是猶不以某為非人足下曩固慮及於此僕雖倔彊亦<lb/>
已郡國一吏矣方且局促轅下也元美自信僕豈能以<lb/>
<pb n="KR4e0198_WYG_030-15a"/>
伯樂望衆人即間及僕它事某一不敢知某惰民苟升<lb/>
斗粟餬口即飲河之願不欲為盧至長者僕亦名為守<lb/>
哉跡僕所御一朱轓而抱關者爾猶尚不免於流言胡<lb/>
為爾日薾然磬折路旁早晚觧綬去已定矣一州如斗<lb/>
大日出而視事即不崇朝閉閣卧也燕趙南北殆千里<lb/>
人相食盗賊嘯聚白日出禦人即邢㐮之間有㲠犬我<lb/>
輩何謂無益時理亂何謂於吏治厭薄也足下不示僕<lb/>
誰復言者今僕亦獨為足下言爾<lb/>
<pb n="KR4e0198_WYG_030-15b"/>
　　　又<lb/>
先是明卿書云見足下與某文大自氣象當令海内文<lb/>
章家不復敢置喙二君也李生業為此技不自謂有知<lb/>
已如足下者生平所負數語殊盡明卿知言哉諭謂日<lb/>
與明卿子相三人者狂語大相樂也燕市酒人豈亦効<lb/>
田光計圖李生令秦舞陽來邪明卿志復不小第未見<lb/>
考功近詩元美無慮哉亡論某即二三子視足下其至<lb/>
爾力也其中非爾力也茂秦窮來歸我我猶尚哀憐之<lb/>
<pb n="KR4e0198_WYG_030-16a"/>
即論太行諸篇吾見其膽破無復向時倔彊氣為可喜<lb/>
蜡後過郡齋見某無少厭薄意即自咄咄向家人語云<lb/>
大㤙乆不報何能重為詆焉某稍舉足下與明卿㣲辭<lb/>
則吞聲行之日復觧顔我不腆之贈屬某全交㬰某納<lb/>
汚然不敢謂某易與矣元美以為盗俠邪今豈惜傷吾<lb/>
二三兄弟之明<lb/>
　　　又<lb/>
日致書足下聞足下乃在上谷去天咫爾近復何似某<lb/>
<pb n="KR4e0198_WYG_030-16b"/>
業已濩落不為齒奈何元美亦復在繼猶泮渙之間徒<lb/>
借姓名重它客也豈某素狂僻能累故人元美毋乃汎<lb/>
爱作苦邪今雖一握為笑哉彼亦不能不謂吾軰為異<lb/>
已某何患焉但子相向不與校士即吾<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>危疑之形已<lb/>
成不待謫明卿元美尚良食某不去祸終不觧子相乃<lb/>
自謂與元美為衆所急某郡國吏當末减此殊誤元美<lb/>
幸馳來圖之携手為别託千載於一晤非獨契濶私情<lb/>
矣<lb/>
<pb n="KR4e0198_WYG_030-17a"/>
　　　又<lb/>
無恙河間邸中夜卧誰為搔背癢也中丞公自天授則<lb/>
辱諭僕才冠古與元美所期大業者千載矣雖流俗姍<lb/>
笑乎然更明興有文章者實自公等始也不已知言者<lb/>
哉邢州守臣無状囹圄輒空虛屬吏亦不能具十獄上<lb/>
使者使者據案操鉛槧崇朝力爾今豈無班班河間作<lb/>
苦邪<lb/>
　　　又<lb/>
<pb n="KR4e0198_WYG_030-17b"/>
曩在魏郡時元美誠自謂吾二人者别矣握手未可知<lb/>
也乃某既歸日從里中兒流連濟水上待故人爾居二<lb/>
月且西囘首漁陽䄡帷之外奈何坐失晤言之好豈元<lb/>
美洗腆之餘装而東也亦為僕窮日之力乎某且西所<lb/>
不遺一字書者則已屬駒伏謁元美前又豈謂負郭巷<lb/>
復辱長者車轍也青州之役誰適與謀然何害其元美<lb/>
即使論定更遷向所再輒報罷者元美由是也顧廣陵<lb/>
生㳺我二人者已甚爾今既以他補其尚釋憾哉乆不<lb/>
<pb n="KR4e0198_WYG_030-18a"/>
得明卿起居徐生豈當已於事而竣雨雪入闗道經二<lb/>
華遥見三峯揷天白雲如練徃來其下秀色射人長安<lb/>
咸陽即復蕭索徒見漢家諸陵返照間而已回中西北<lb/>
見皆丘垤空同笄頭硜硜自異然已近塞風氣荒凉大<lb/>
率秦隴震蕩之餘至今室家尚無完堵一二僚友人人<lb/>
自危雖有華榱緝蘆而寝某與一二孺子妾方如幕上<lb/>
燕矣<lb/>
　　　又<lb/>
<pb n="KR4e0198_WYG_030-18b"/>
維夏重以竒疾牀蓐百日取之斗極還之司命矣以今<lb/>
觀昔悸也如何廓落兮羇旅而無友生惆悵兮而私自<lb/>
憐僕所為聞於足下者如此耳即牀蓐患苦不與也曩<lb/>
者君家宗人持書來言明卿廣陵生二故人誠以舉呉<lb/>
説繹不淺獨恐廣陵生掉臂地下矣<lb/>
　　　又<lb/>
昨一餉邊使者為謝茂秦寄二詩見懐似猶栖栖晋代<lb/>
間先是得寄許殿卿者盈牘如五臺山<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>不下數十首<lb/>
<pb n="KR4e0198_WYG_030-19a"/>
並與逰燕集一語不較元美亦前識其有今日乎李伯<lb/>
承走示新刻十本尋為讀之推意就辭未合而戰遂劣<lb/>
長驅沾沾自爱也余徳甫晩成七言律乃有其勢雖氣<lb/>
未備生惡可已小美之下将其人矣但其才力與魏使<lb/>
君同倔彊恐慧不逮兩張子耳然均之待足下而興呉<lb/>
徐二家皆未昜鴈行論也惟是不佞敢謂與足下狎主<lb/>
齊盟哉公暇自雅浹旬而梁伯龍繼至再苦於感遇殊<lb/>
咄咄太常之為人㳺子豈昜作邪乃拳拳謂不佞必度<lb/>
<pb n="KR4e0198_WYG_030-19b"/>
江不知其不可矣附嗣音如此則元美因以慰焉<lb/>
　　　又<lb/>
某巖穴不深致有是役孟浪如何即小草渡江數月作<lb/>
秦中故態再效元美以復此踦然已不免畫蛇之誚矣<lb/>
足下視我豈非一失計之窮交乎幸出㑹諸舟中姑慰<lb/>
故人十年跂予之意歸途躬詣起居堂上不宣<lb/>
　　　又<lb/>
日為候足下者小祗園清齋辟瘧坐談名理孰與相視<lb/>
<pb n="KR4e0198_WYG_030-20a"/>
海岱之間雄飲盡石旁若無人也遂不知别時作何状<lb/>
既抵西郭茵馮之上恍忽拍浮之態元美在前褰帷四<lb/>
顧月出之光耿耿流思耳千古一快唯足下念焉今遣<lb/>
僕泗追謝足下不逺數百里命駕者是役也不佞敢㤀<lb/>
所以圖報乎奏記諸臺幸假一掾屬與僕泗共之恃足<lb/>
下為代益依依於此<lb/>
　　　報元美<lb/>
乃不佞即善卧然犬馬之齒及矣是何俞疾俞竒也溝<lb/>
<pb n="KR4e0198_WYG_030-20b"/>
壑分自填何至使此物苦我状不可忍視者彼一時也<lb/>
炯炯之外傲骨一具耳屬得小馮君所致足下書輒以<lb/>
伏枕起色盈牘東呉菰蘆中尚有斯人而廣陵南海化<lb/>
為糞壌自春徂秋其在侍者莫不遄已相幸不知轉復<lb/>
於邑一大事也足下盖不獨疑不佞無報章惟四詩雄<lb/>
視古今佳集絶唱亦欲速取鍳賞旋自沾沾耳頃已装<lb/>
置座右想像足下歌態毎為抵掌旁若無人再奉尺帛<lb/>
稱副石室足下何慮焉拙刻自魏使君之厚成書始示<lb/>
<pb n="KR4e0198_WYG_030-21a"/>
筆削不逮也未經公軰終恐不厭余意矣明卿乆州郡<lb/>
亦既習宦乃滇命中沮元老視之顧不如給事時子與<lb/>
遲暮逡循出狥五斗當路顧争為汲雪事又安可知人<lb/>
又安可量哉沍寒次君姜被無敝乎<lb/>
　　　又<lb/>
先是子與一介得讀足下逰陽羡稿去廹欲不待報是<lb/>
以無附音悵悵乆之而徐按察寄至矣善巻洞若在下<lb/>
天樂哉瘍乃復作苦今状豈當如堕屨辦邪不得一撫<lb/>
<pb n="KR4e0198_WYG_030-21b"/>
我元美扼腕永歎也桓文為盛壮哉斯言狎主齊盟蓐<lb/>
食自愛梁伯龍口吻不獨五色兼有熱腸惟恐不佞不<lb/>
一渡江其所稱述君家兄弟宛然目前子與近稿風格<lb/>
似上為是其遷官力乎恨不見明卿耳北鄙荒凉無以<lb/>
致太夫人前何丼毳盈篚為敬美可令一出否宦學不<lb/>
惡也<lb/>
　　　又<lb/>
六月徂暑凉生致以元美起居状甚悉已即東探海市<lb/>
<pb n="KR4e0198_WYG_030-22a"/>
無旋期不果附報九月㡬望復宿周公瑕白雪樓下携<lb/>
行中原草堂出元美詩巻讀之彼以謂天球恍然㤀其<lb/>
為今之人也因與登華不注為送将歸維子之故快哉<lb/>
雅夢寐小祗園以大夫人重為㳺子耳自足下視小美<lb/>
乃鴈行即小美視助甫<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>既先鳴矣狎主齊盟則吾豈<lb/>
敢獨恐罄洛陽之楮不能撏撦白雪樓集又奈何元美<lb/>
乎敬美視助甫<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>自先驅視元美鴈行也嘗取謝句花<lb/>
萼嚶鳴標秉君家兄弟不然邪<lb/>
<pb n="KR4e0198_WYG_030-22b"/>
　　　又<lb/>
遂得以元美飲諸胥之墟醉相視也觧䌫而度江之興<lb/>
輒盡奈之何一大督郵日媻辟稱過使客意不恭孰甚<lb/>
焉始尚疑元美者契濶自易交情草草耳於諸少年何<lb/>
誅足下既已以不佞為陽鱎恐自不免投綸之役所賴<lb/>
黽勉一起即徐呉二生比跡相應而不佞儼然臨焉厚<lb/>
集夙誼不惡也子與蠲吉逺於一葦信至稍自致縷縷<lb/>
一日而七十函何如陳孟公一滑稽酒此君善汎爱不<lb/>
<pb n="KR4e0198_WYG_030-23a"/>
能中廢明卿雅習調自喜即市箝方已溺者之笑苦欲<lb/>
元美從之井淪鋪不恤且得請當以鄙俚殿事亞相志<lb/>
畧可遺而采以文不朽不佞非托獨為元美有意耳戚<lb/>
将軍實壮旗鼓即至肅不覺嘸嘸作閧喉中如叱敵追<lb/>
北状不佞今在視海劉将軍者自謂十五從軍身五百<lb/>
七十八戰破寨九十有三平蜀攘粤閩與維揚口難劇<lb/>
談迸齒始悉此二國士可與扼捥顧時又念陳中丞所<lb/>
處殷使君雅善禪理至卜姬妾非雀躍者不以為不中<lb/>
<pb n="KR4e0198_WYG_030-23b"/>
善淫之相又何妜也足下豈甞聞之乎徃夜别足下似<lb/>
不與不佞此出不佞何功徳乃敢玩世自以作逹坐冒<lb/>
危殆及讀四詩乃為狂狡所名指反足自耀天上一星<lb/>
聊作使中原紫氣渡江來不當如是邪唯是雄唱得和<lb/>
愈傳出處所關後賢是厭不即付一介湏起居與俱也<lb/>
嗣音且就敢前附布謝春深不任秦中故態飛揚之甚<lb/>
竟當成一妄夫無疑矣<lb/>
　　　又<lb/>
<pb n="KR4e0198_WYG_030-24a"/>
乆無次乃龔廷平董生聞問相及也不佞之於是役非<lb/>
時奉手札如面談差為快哉吳越諸山水長江大海之<lb/>
外亦各言其秀而已近同子與杯酒相勞愈益少足下<lb/>
者之人於其間奈何有墨子之忌不出更為金焦洞庭<lb/>
之約乎名為好龍滔滔皆是然於元美雕文為工矣曩<lb/>
已計除目且自罹之今不然邪舉刺三河大號魏大名<lb/>
也能強起就之乎未即随牒當竢後命一削乞休斷乎<lb/>
不可矣<lb/>
<pb n="KR4e0198_WYG_030-24b"/>
　　　又<lb/>
子與凡再浹旬迭相主客殊媿鷄黍之誼又浙士徃從<lb/>
之者無暇時人人以為爱已也斯驩焉道故唯日不足<lb/>
矣既為命舟請移謁選属當逺别而徃詣元美興復不<lb/>
淺不佞弗能佐飲其間如足下之念我<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>者可奈何前<lb/>
啟畧具子與此行唾在其耳足下幸采焉<lb/>
　　　答元美<lb/>
初奉汶上書計将一介屬有召命嫌不敢發而熊按察<lb/>
<pb n="KR4e0198_WYG_030-25a"/>
所寓亦至奈何足下守闕乃于今不佞猶日謂旋復晤<lb/>
語者旦夕耳孰知其徑已元美忍心哉縶維弗及海岱<lb/>
黯然六驘之故邪惟是足下通章悲壮當路扼腕固當<lb/>
聳動天下得請㐮事歸奏几筵英魂指髪矣以視阿裒<lb/>
抱經抆泣終無以傾身大義數為士乎天下寃之不可<lb/>
為也白之日而為之聳動天下足下何負焉不朽之大<lb/>
者哉而猥藉不佞為足下兄弟聯翩薦疏嚶鳴聖朝即<lb/>
二三子與伐木之響阿㳺自輕贛君小生乃欲相吏邪<lb/>
<pb n="KR4e0198_WYG_030-25b"/>
薛廣徳保懸車之榮則庶幾近之曩便報子與元美理<lb/>
帝状屬當踴躍此命明卿乃患卒業無次耳齮齕家何<lb/>
傷敬美乃負包宗含吳之志稱天下事未可量躭躭欲<lb/>
作江南一小英雄尋将火攻伯仁奈何不善備之也足<lb/>
下念豚犬不置邪不佞薄祚輒有荘缶之感七月二十<lb/>
四日也意亦已惡幸先是又舉一小于鱗孩提目前續<lb/>
稿容録上孑遺一介方匍匐亡妻之䘮不能出道左薄<lb/>
追六驘當抵彭城奈何枉駕掣肘僕所具悉通章太飾<lb/>
<pb n="KR4e0198_WYG_030-26a"/>
為文乎所聞人言固不然矣濮陽乃自列當路饑涎盈<lb/>
紙正湏我<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>後凋少持王氣交道効意自田間臨内忽<lb/>
再浹旬稍接貴客野情思曠之甚竣葬入鹿門可復削<lb/>
跡不佞非禮法士撫孤姁姁自致耳朞功時不廢促軫<lb/>
媮妜云何<lb/>
　　　又<lb/>
盖元美三年橐饘拮据既已至此奉先君子數千里抵<lb/>
殯哭弔紛紜重以賢妹捐館舍在疚可知骨肉凋殘轉<lb/>
<pb n="KR4e0198_WYG_030-26b"/>
宜自愛一失慰藉不淺慈母弱弟之情及非先君子遺<lb/>
命天道舛薄豪賢扼腕生人之理何可都絶不佞既絶<lb/>
相聞呉郎已頗疑之不意至此日謝方伯云給事有致<lb/>
囊草者将售采輯乃不佞於省中只尺耳卒無片語相<lb/>
加遺又豈能一介存元美豈足下所謂知余志者哉謝<lb/>
又言𦕈君子亦致其嚢草售某一字不知其可矣朱中<lb/>
丞答書云屬難於延見且有編氓之分幸不必為東此<lb/>
奚但獪夫徃嵗李伯承為藩王使者浹旬而興矚自喜<lb/>
<pb n="KR4e0198_WYG_030-27a"/>
稍稍出贈章示之爽然自失及欲扁舟徃視元美廬中<lb/>
未嘗不咄咄道故當猶有夙度耳<lb/>
　　　又<lb/>
向竣役方東廹致聞問元美乃以為辭甚婉今偶㤀其<lb/>
婉者辭然恐亦據示布棗起居耳元美今豈以不佞為<lb/>
非逹節士邪善乎所答子與書者非敢以誼為不當出<lb/>
再疏再不許而又不出是讐君也先是姑蘇夜語時獨<lb/>
元美兄弟在不佞固已有意於此而辭薄於喉上觀下<lb/>
<pb n="KR4e0198_WYG_030-27b"/>
獲業以前出慮二少年見謂以我借魴為重而乃為是<lb/>
䛕以卒不敢發虞翻有云天下一人知己者足以不恨<lb/>
則不佞猶可恃在也嵇侍中矯矯頭血豈能一日㤀鍾<lb/>
郎五歩之内哉王偉元所不論已悠悠之談非子與誰<lb/>
當語者不佞東時亦㣲及之今不識所語何状以不佞<lb/>
而言天下豈有才如元美而徒出者乎誼又無不當出<lb/>
可自觧斯二者皆天也此何損於千載以後身悠悠之<lb/>
談當自入朝之口不佞亦嘖有之不恤已乞骸疏似不<lb/>
<pb n="KR4e0198_WYG_030-28a"/>
當更上覺非老成耳安之移将自至觀所處我軰兩人<lb/>
何如為乆速可矣<lb/>
　　　又<lb/>
不肖孤奉母亡状乃辱使者愍勞儼然臨祭不逺數千<lb/>
里敢不聞命雖非至性念始寡藐以有今日不覺夷俟<lb/>
自悛耳茹蔬啖麥廢而任之呉俗視趙魏難奚啻倍蓰<lb/>
足下治之考則倍蓰趙魏上當自其才具是矣孤所量<lb/>
也扶柩而東使者索報不佞左執紼右操觚倉卒數語<lb/>
<pb n="KR4e0198_WYG_030-28b"/>
失以大事乞哀長者方圖馳情不意慨然開以不朽豈<lb/>
尚不㤀司馬公之役乎幸為表先大夫太恭人之墓而<lb/>
題之以傳令某徼其寵靈以光丘隴得稱濟南阡亦一<lb/>
快也頃以葬期正甫為近乃託之誌當嗣奉覽紀述一<lb/>
通附録采擇正甫耽耽恐不得此以自疏也諭乃云云<lb/>
吾來正甫一日耳海岱公舊逰者肯更為擥轡否<lb/>
　　　與王敬美<hi>五首</hi>
日得子與書讀敬美誄其太恭人者文無害也誌銘形<lb/>
<pb n="KR4e0198_WYG_030-29a"/>
穢耳梁生恒幹魁梧乃能宛延於君家兄弟竒哉東行<lb/>
痯痯自罷嚢中装懸罄矣攬眺之餘空言盈箧不如一<lb/>
嚢錢也然御我為幸沾沾焉不知其所苦歸為卒業門<lb/>
下而令無負逺㳺不佞所復執事且起居焉者如此<lb/>
　　　又<lb/>
曩詣弔舟中觀足下稽顙状若将搶入刳木者心知天<lb/>
性孝友人也盛積憤而一朝理于帝快何如焉即以遜<lb/>
諸伯兄不敢自見而精志感動愈無掩于二難之誼矣<lb/>
<pb n="KR4e0198_WYG_030-29b"/>
不佞以嫌乃無一介之使致焉以慰伏闕之情者怏怏<lb/>
耳㐮役幸出薄逰先已從元美勸足下宦學不惡也壮<lb/>
哉敬美之志天下事誠未可量以不佞而量足下尋且<lb/>
指掌機雲之間而獨包宗含吳已乎不幸悼亡不能出<lb/>
留道左亟承存問重以腆儀千載龍門前期自愛肝膈<lb/>
之言哉肝膈之言哉更不意晩得一元美於敬美士亦<lb/>
安可輒定交也三復北行諸稿老筆餘勁實嚴具體千<lb/>
里長風已在蹄下顧願撙轡曲折蟻封斯秋駕之技已<lb/>
<pb n="KR4e0198_WYG_030-30a"/>
亾妻竣葬當為足下視草由居必有所效今不具列云<lb/>
　　　又<lb/>
不佞之於元美自天交之邂逅者耳非嘗有為之紹介<lb/>
足下所知知足下於元美而令視不猶兄某非人哉不<lb/>
然豈其仰止而恧焉逡廵如諭云也<lb/>
　　　又<lb/>
不佞之於足下視猶元美也豈以友于一堂為可慰藉<lb/>
斯人而二三子遂願交驩此自足下載鍚之常耳奈何<lb/>
<pb n="KR4e0198_WYG_030-30b"/>
兼鍾並毓維天是私崛起鴈行翺翔氣類使不佞睠焉<lb/>
有意乎其來者顧孑遺病夫處身僻左所不聞問逺莫<lb/>
致之實無便報以間不㤀有何指趣如諭督過乎足下<lb/>
非不知不佞積勞左右即亦愛不佞欲亟得所起居状<lb/>
若友于一堂始自厭也不然談笑道之何以得此於足<lb/>
下邪不知不佞欲得足下起居状甚足下矣子與云云<lb/>
妙有所置致自樂事足下庶㡬能媮快乎<lb/>
　　　又<lb/>
<pb n="KR4e0198_WYG_030-31a"/>
嵗杪得徐按察所為致筐篚之珍謹以進太夫人前矣<lb/>
壮哉敬美所言某即不佞敢孰不曰斯與元美故自先<lb/>
朝一藝文吏乎大江以北連鼇贔屭天何恙哉元美遄<lb/>
已太夫人善飯即時態紛紏出緒餘應之耳以君雄才<lb/>
發軔見絆海内之士想望展驥生平志意何云欲畢邪<lb/>
　<lb/>
　<lb/>
　<lb/>
<pb n="KR4e0198_WYG_030-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻三十<lb/>
</p>
<p>
</p>
  </div>
</body>
</text>
</TEI>
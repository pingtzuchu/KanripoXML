<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻十六</head>
    <p>
<pb n="KR4e0198_WYG_016-1a"/>
欽定四庫全書<lb/>
　滄溟集巻十六　　　　　明　李攀龍　撰<lb/>
　　序<lb/>
　　　送大司空朱公新河成應召還朝序<lb/>
先是河塞新集而南流以阻再塞龎家屯而全河北徙<lb/>
矣運道無所出縣官仰東南粟嵗數百萬不得從漕上<lb/>
盖中外洶洶焉是時公方從少冡宰遷大司冦之南都<lb/>
也先帝輒為止之改守令官屬使治河矣公至行河則<lb/>
<pb n="KR4e0198_WYG_016-1b"/>
奏言新河事而明年新河成南陽至留城百四十里入<lb/>
舊河至境山五十里而運道復出江南粟數百萬更得<lb/>
從漕上亡何有為上言治三河口亡状者疑不與公新<lb/>
河也以為河所從来建瓴萬里并挾百川湍悍欲暴泄<lb/>
之甚秦溝一川兼受數河之任恐不溢而北則溢而東<lb/>
耳長隄一潰運道沙淤不饜不止抵極而反西南泛沛<lb/>
與魚臺苦為壑無已時幸故道滅未乆可求又其處易<lb/>
浚不如從上原開支河於以分流殺水力助大河泄暴<lb/>
<pb n="KR4e0198_WYG_016-2a"/>
水備非常佐舊河便新河三難不可為也公旣得議以<lb/>
水之利害河誠欲暴泄之甚然使不直境山而北出將<lb/>
一聴沙淤所為即出自徐州南而二洪又且生慶忌今<lb/>
幸出秦溝秦溝適直境山南五里則是國家於河不治<lb/>
而已得其大唯是為務他可次第舉者秦溝雖兼受數<lb/>
河之任猶為束隘之而益其疾也河流疾則能自刮除<lb/>
束隘之則後推前以致于二洪勢不踰淮放海而不已<lb/>
暴泄何患焉夏秋水猥盛雖時潰而東北沙淤洊落泛<lb/>
<pb n="KR4e0198_WYG_016-2b"/>
淺力微視其自索抵極而反亦在新河西隄外昭陽湖<lb/>
受之以休息若所謂勿與水争者獨何言為壑今所欲<lb/>
開支河在新集至兩河口無論漫無河形者凡二百五<lb/>
十餘里須創作深廣若干丈即有河形如郭貫樓至龍<lb/>
溝滅未乆稱易浚又盡沙淤先臣有言撮沙如聚米挑<lb/>
淤如畫脂河之所舍寕能強之即求得故道又何以異<lb/>
未復之前而移魚沛之害還蕭碭也兩河皆赤子奈何<lb/>
傷昬墊之懐地出水上雖隆之天力可從施誰能築虛<lb/>
<pb n="KR4e0198_WYG_016-3a"/>
倡予和女而欲自託於水也無已則横隄抵之使舍曠<lb/>
而就隘以迫阸其性不可矣且安得數十里成堤舉以<lb/>
置其間由華而東而入秦溝而河自道也以觀水勢跳<lb/>
出沙土欲居之乆矣不如因之以合經義治水有决河<lb/>
深川而無隄防壅塞之文俾得併力下流以事秦溝而<lb/>
増卑倍薄兼事西隄重為魚沛之防如是則上不傷天<lb/>
子昬墊之懐而江南粟常得從新河漕上矣及上報可<lb/>
而西隄亦成是役也因高為深黄流辟之汙渠交委而<lb/>
<pb n="KR4e0198_WYG_016-3b"/>
本水自足其著者在新河某曰國家運道業以與河相<lb/>
直矣河獨非水哉善用河者因而利之耳出秦溝直境<lb/>
山以致于二洪踰淮放海豈一日乎而忘東南秦溝旣<lb/>
導濁河數倍下流已濶無復壅理即溢而東北湖休息<lb/>
之束以長隄新河自足是為不治而已得其大計定焉<lb/>
而他可次第舉者因而利之之道也豈其智焉匪天作<lb/>
之圖而必欲復國家二百年之運道業以與河相直而<lb/>
倖必争之利以嘗不可並行之害貽非嘗憂必不然矣<lb/>
<pb n="KR4e0198_WYG_016-4a"/>
河入秦溝者什九而馬家橋西隄復成均之引水出小<lb/>
浮橋而秦溝去橋止三十餘里運道已便斯龎家屯所<lb/>
不必開先是開新河自南陽至畱城道又徑易漕度可<lb/>
省十日上介有河形土不疏惡勢又可因為沙薛兩河<lb/>
力又可陂澤之而効節宣大臣之於國家見謂利害私<lb/>
竊念之猶曰天作之漕不然奉詔使行河費不訾作亡<lb/>
益而無尺寸功偷得不憚勞任事之名且為新河中廢<lb/>
地以徼人主見謂識微慮逺備非常者而苟無後咎餘<lb/>
<pb n="KR4e0198_WYG_016-4b"/>
責雖踵興大役復故道何不可者然而國家大命利害<lb/>
懸絶大臣舉事當為後法善乎開新河不盡棄舊河引<lb/>
安流不盡排黄流之為言乎所謂善用河者因而利之<lb/>
之道也豈嫌固自持議與衆破壊深論便宜相難極也<lb/>
苟得其大彊直自用安所恤哉今且入見上言水之利<lb/>
害與所以治河狀報敬承之績以賛乂安圖永賴勿但<lb/>
曰先帝式靈之而已是役也拊綏貞作有若都御史姜<lb/>
公臨飭藝略有若監察御史羅公共濟底平而與議利<lb/>
<pb n="KR4e0198_WYG_016-5a"/>
害天子所嘗報可者乃命某以備論之如此云<lb/>
　　　送中丞陳公撫填河西序<lb/>
中丞中河西四部而立幕府治張掖焉東起武威而西<lb/>
出敦煌玉門關數千里北邉匈奴西控諸畨而南制湟<lb/>
中羌非若他中丞得一意備胡者矣今年春匈奴出武<lb/>
威度河入冦隴西郡踰湟水擊諸羌掠申冲豪二部人<lb/>
畜去尋復牧西江上與諸羌争水草之利欲候便擊之<lb/>
何可乆哉自漢表河曲而列四郡斷匈奴右臂令隔絶<lb/>
<pb n="KR4e0198_WYG_016-5b"/>
與羌通路今湟中羌羈縻内屬顧又且患苦胡而至占<lb/>
牧西海上出入其國旁不去則諸羌何以賴我而以為<lb/>
中丞威重也日哈宻諸畨數萬又稱兵欲窺敦煌酒泉<lb/>
間假令國家怒而追哈宻已事徃正其罪一旦開關延<lb/>
諸畨名王貴人使前受言則有若匈奴在青海上為内<lb/>
應又何以待之中丞自在西曹時望見虜都城下扼腕<lb/>
朝廷無禽敵之士請上大閱六師不報余旣已壯之也<lb/>
屬且督四道守臣使分護河西一太僕治外廏之政得<lb/>
<pb n="KR4e0198_WYG_016-6a"/>
以幕府西制殊域即令驅其軍吏發四郡騎士為天子<lb/>
揚推亡固存之威剌土魯畨之三禠哈宻者傳首詣北<lb/>
闕下而勒功昆山之仄豈為難哉今天下厭亂朝廷方<lb/>
滅倭而後朝食敵又頻年出雲中上谷公卿議畱上郡<lb/>
朔方入衞兵使者又出上郡朔方間幕它敢戰之士而<lb/>
市西北駿馬郡國二千石各上補邉狀與計對中丞即<lb/>
欲事萬里外吾恐國家與公卿議大䇿非凡所見事必<lb/>
不從必且以爲無故勤四郡兵生釁外國即詔書問中<lb/>
<pb n="KR4e0198_WYG_016-6b"/>
丞甚苦暴露獨不計令徳柔逺因循舊貫與民休息孰<lb/>
與此也㣲中丞誰不樂此者中丞而得讓何以自解也<lb/>
然則陳子公之功沒齒不可復見矣優㳺河曲終更亟<lb/>
還而取卿相不已足以復給事中之踦哉他中丞得一<lb/>
意備匈奴何如中丞今得以羌備匈奴也匈奴欲與羌<lb/>
合者非一世矣其計常幸羌有中國之急先赴以堅其<lb/>
約然今觀望卑禾海上不即為冦者則猶私心不能忘<lb/>
恐中丞兵至而諸羌背之也中丞誠以爲羌小夷即小<lb/>
<pb n="KR4e0198_WYG_016-7a"/>
冦盗時殺人民其原未可卒集者釋而不問問與匈奴<lb/>
解仇結約者再以此擁護大豪使卒歸義我勿輕治兵<lb/>
湟中使匈奴得施徳於羌而羌得以負匈奴之助然後<lb/>
以金符之利制其命而虛其外廏豈不並制羌虜之道<lb/>
也羌十三種故皆有大豪保南山湟中視城郭國乆矣<lb/>
豈其不度而損所恃以生之利於中國以託於自疑不<lb/>
堅之匈奴棄妻子於他種中以與中國為難必不然矣<lb/>
夷狄所以易制者以其種自有豪數相攻擊勢不一耳<lb/>
<pb n="KR4e0198_WYG_016-7b"/>
若謂卑禾海上安得有匈奴今安得從枕席上度敵也<lb/>
則以責之四郡不築遮敵障者徒令障候長吏多出卒<lb/>
若取庸獵獸以皮毛為㫋罽日操量課杞采山理石爲<lb/>
觥自罷其力而為實効何益哉匈奴雖在西海上羌能<lb/>
間得其降者時時以諜來受事中丞斥所欲至伏所必<lb/>
入使敵以謀洩自失而與國為累則羌為之障矣此謂<lb/>
以羌備匈奴者也<lb/>
　　　送王元美序<lb/>
<pb n="KR4e0198_WYG_016-8a"/>
以余觀於文章國朝作者無慮數十家稱於世即北地<lb/>
李獻吉輩其人也視古修辭寕失諸理今之文章如晉<lb/>
江毘陵二三君子豈不亦家傳户誦而持論太過動傷<lb/>
氣格憚於修辭理勝相掩彼豈以左邱明所載為皆侏<lb/>
離之語而司馬遷叙事不近人情乎故同一意一事而<lb/>
結撰迥殊者才有所至不至也後生學士乃唯衆耳是<lb/>
寄至不能自發一識浮沈藝苑真偽相含遂令古之作<lb/>
者謂千載無知已此何異塗之群瞽取道一夫則相與<lb/>
<pb n="KR4e0198_WYG_016-8b"/>
拍肩隨之纍纍載路稱踣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>則皆橋足不下稱汙邪則<lb/>
皆曳踵不進而雖有歩趨終不自施者乎語曰何知仁<lb/>
義已嚮其利者為有徳世之儒者苟治牘成一說不憚<lb/>
儕俗比之俚言而布在方䇿者耳復以易曉忘其鄙倍<lb/>
取合流俗相沿竊譽不自知其非及見能為左氏司馬<lb/>
文者則又猥以不便於時制徒敝精神何乃有此不可<lb/>
讀之語且安所用之又二三君子家傳户誦則一人又<lb/>
何難焉誠使元美與二三君子者比名量譽誠不能以<lb/>
<pb n="KR4e0198_WYG_016-9a"/>
一人一旦遽奪其終身之見而輒勝天下風靡之士文<lb/>
章之道童習白紛乃欲一朝使舍所學而從我日暮途<lb/>
逺且彼奚肯苦其心志於不可必致者乎夜蟲傳火不<lb/>
疑於日非虛語也先是濮陽李先芳亟爲元美道余及<lb/>
元美見余時則稠人廣坐之中而已心知其爲余稍益<lb/>
近之即曰文章經國大業不朽盛事今之作者論不與<lb/>
李獻吉輩者知其無能爲已且余結髪而屬辭比事今<lb/>
乃得一當生僕願居前先揭旗鼓必得所欲與左氏司<lb/>
<pb n="KR4e0198_WYG_016-9b"/>
馬千載而比肩生豈有意哉盖五年於此少年多時時<lb/>
言余元美不問也曰世貞奈何乃從諸賢大夫知李生<lb/>
乎自是之後少年乃顧愈益知余齊魯之間其於文學<lb/>
雖天性然秦漢以來素業散失即關洛諸世家亦皆漸<lb/>
由培植竢諸王者故五百年一名世出猶爲多也呉越<lb/>
尠兵火詩書蔵於闤闠即後生學士無不操染竽濫不<lb/>
可區别超乗而上是為難爾故能為獻吉輩者乃能不<lb/>
爲獻吉輩者乎<lb/>
<pb n="KR4e0198_WYG_016-10a"/>
　　　贈王元美按察青州諸郡序<lb/>
元美所為守尚書郎九歲當遷者再輒報罷則貴人側<lb/>
目矣亡何稱治獄使者北察燕趙諸郡居十月而竣事<lb/>
且入致命于天子乃遷按察副使奉璽書治青州部兵<lb/>
事焉攀龍曰青州故四塞國也今其民豈猶無不吹竽<lb/>
鼓瑟鬭雞走犬六博蹋鞠者乎臨淄之途豈猶無不車<lb/>
轂擊人肩摩連袵成幃舉袂成幕者乎有之然利不在<lb/>
上也管夷吾用齊而罷士無伍與其爲善於鄉也不如<lb/>
<pb n="KR4e0198_WYG_016-10b"/>
爲善於家匹夫有不善可得而誅也斯禦戎翟衛中夏<lb/>
成九合一匡之功而諸侯皆得以鞭箠使矣今其民見<lb/>
以爲無不吹竽鼓瑟鬭雞走犬六博蹋鞠相樂也然暴<lb/>
子弟亡賴少年爾不采金於山即煮鹽于海矣輕扞厲<lb/>
禁恣睢辟倪徃徃内交亡命傾身為急仇家不解白刃<lb/>
以視與其逮於法也不如聴於豪是大亂之形日具而<lb/>
有司者所不知即為有司者所知㣲欲持其隂事吾恐<lb/>
其發在左右之後也由是中猾以下猶姑逋逃佯以示<lb/>
<pb n="KR4e0198_WYG_016-11a"/>
遜殺有司之怒而其大者不挾衆負固即自詣臺對有<lb/>
司者不問矣有司者問之奈何卒能以其黨令自攻今<lb/>
年一長吏明年一長吏又奈何卒能令有司者不問也<lb/>
三尋之矛唯敵是求振臂一呼超距十丈引而更郤如<lb/>
曳風雨其摶秘如組亦如掉蝟其盤鋒如輪亦如積環<lb/>
堵牆而進矢疾不得加劍銛不得接不竢尺符㨗於烽<lb/>
火三尋之矛若鄧林矣然則今日臨淄之塗車轂擊人<lb/>
肩摩連袵成幃舉袂成幕者豪為政也縣官豈有賴與<lb/>
<pb n="KR4e0198_WYG_016-11b"/>
王于興師則占籍自偷不著同袍之義有司者一一治<lb/>
賦即又狡憤而起坐索輜重裹糧于槖人歲不饜百繈<lb/>
髙秋徴戍攫市以行漁陽之野何多<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韋之跗注君子<lb/>
也三尋之矛十五相構傅以章幟寝處其間釋氷而㳺<lb/>
爰喪其馬不知玁狁受脤天子之鐘鼓寔式靈之汝何<lb/>
多之有柞浦之役有君子六千人島夷偽遁委以禦貨<lb/>
覆者三千人矣有司者初亦唯以汝為功又不佞以勤<lb/>
縣官而怯於公戰即有豪實應且憎以慚我有司我有<lb/>
<pb n="KR4e0198_WYG_016-12a"/>
司豈願有問也語曰虧之若月靡之若熱元美若能使<lb/>
臨淄之民無不吹竽鼓瑟鬭雞走犬六博蹋鞠相樂也<lb/>
而又無采金于山煮鹽于海是匹夫不善可得而誅也<lb/>
何辭之與有若是采金于山煮鹽于海也尚将使其為<lb/>
善乎鄉也無以異為善乎家以為罷士伍而輕扞厲禁<lb/>
恣睢辟倪豪大者其未可遽問也元美其從堂視室左<lb/>
右将自復若曰為勞㡬何而歲且繈食縣官而必置之<lb/>
則是使暴子弟亡賴少年登瑯琊之邱北嚮而歎也其<lb/>
<pb n="KR4e0198_WYG_016-12b"/>
若徴戍以勤天子何何以春秋高枕自媮快也夾谷之<lb/>
㑹魯行相事者誰哉元美其才一日可鞭箠使青州矣<lb/>
何可使冦令也不然元美狙喜自用焉某安能知之某<lb/>
所以知者元美有績以間執諸貴人繫不食夫我者爾<lb/>
　　　送河南按察副使王公元美自大名之任浙江<lb/>
　　　　左叅政序<lb/>
始河南之按察大名者大名廣平二郡耳自某之爲順<lb/>
徳猶徃謁山西之按察真定者于獲鹿踰年盖茅公始<lb/>
<pb n="KR4e0198_WYG_016-13a"/>
得并按察順徳凡三郡云余後徃謁茅公大名習知大<lb/>
名故重鎮又并順徳順徳西距太原諸鄙為畿内地設<lb/>
守障吏于境上按察部之秋三月臨勅順徳以為常矣<lb/>
嘉靖丙辰公旣領治獄使者渡滹沱縁太行乃從某三<lb/>
日而讞順徳又五日而讞廣平又十日而讞大名旣告<lb/>
竣役余乃從公大名命盧楠擕謝榛交相勞也曰不佞<lb/>
世貞視治獄三郡掌上耳明年公出按察青州凡三年<lb/>
則城顔神而収大猾徐氏令采金煮海諸亡命不逞之<lb/>
<pb n="KR4e0198_WYG_016-13b"/>
徒由是解罷先帝賜璽書焉余旣歸自關中問公之所<lb/>
以按察青州者状曰不佞世貞視按察青州猶治獄三<lb/>
郡耳青州於濟南雞犬相聞也至今誦之較如四境父<lb/>
老永懐紀載史乗蹟用不朽尋以家難乃自劾去屏居<lb/>
者且十年今上大服搜天下失職之士乃南諫議諸君<lb/>
䟽薦之公遂與介弟敬美並起岑君旣領紹興徃謁余<lb/>
曰始某之成爲疏薦者公與元美計所為主者榮施也<lb/>
盖是時不佞已為諫議諸君疏薦之起補浙江轉叅政<lb/>
<pb n="KR4e0198_WYG_016-14a"/>
部浙以西矣實儀封張君所為至余徃謁張君張君又<lb/>
謂非不知元美欲道南諸君榮施也公起補大名譲不<lb/>
就者再而不得請之大名又移欲中罷者再而不得請<lb/>
凡按察大名四月而余轉河南按察使公遂代余為今<lb/>
官云明年公徃謁余濟南余又問所以按察大名者状<lb/>
曰不佞世貞視按察大名猶青州耳獨未知可以按察<lb/>
大名者治浙以西也不可乎余旣轉叅政以皇太子冊<lb/>
立入賀未之部而殷君從省中攝之即浙以西三郡如<lb/>
<pb n="KR4e0198_WYG_016-14b"/>
掌上凡爲中丞臺御史臺疏薦之者三而特疏薦之者<lb/>
二以按察大名治浙以西何不可也余未之部而聞諸<lb/>
省中浙以西三郡郡多豪俗怙而喜殖故不悛以嘗試<lb/>
吏顧其吏足以彈壓之則無敢輒動者元美在大名四<lb/>
月而州縣之以墨去者三之一其風裁慷慨數為按察<lb/>
益鮮中丞臺御史臺疏薦之者三而特疏薦之者二語<lb/>
多與岑君合至推其文學經術不置而剖擊如是者以<lb/>
信乎上深矣治浙以西何不可也公弱冠以才雄搢紳<lb/>
<pb n="KR4e0198_WYG_016-15a"/>
間所莅稱秉憲之臣又蔚然爲辭宗二十餘年于此衆<lb/>
方見憚乃起而輒信乎上以無掣肘言行事何不可也<lb/>
余以入賀未之部無以道公者然其間父老之談文學<lb/>
者盖數輩欲一相周旋未能也獨今之嚮意元美必舉<lb/>
不佞以為藉願公與周旋焉使父老由元美知某以此<lb/>
遺公矣不佞所以徘徊順徳者旣得於公而稱使河南<lb/>
猶及附如貫之誼卒假大名爲重其代浙以西也又将<lb/>
圖余所欲効而未逮者使於父老有餘状斯又公所遺<lb/>
<pb n="KR4e0198_WYG_016-15b"/>
某者矣<lb/>
　　　送汝南太守徐子與序<lb/>
漢所謂良二千石者政平訟理庶民忘歎息愁恨之心<lb/>
也即黄次翁爲潁川宣布詔令令民皆知上意而寛和<lb/>
爲名龔少卿爲渤海悉罷逐捕盗賊吏非使勝之将安<lb/>
之也而已各稱天下治行第一矣乃今良二千石猶難<lb/>
之毎坐以為不可及何哉豈無智能用非其數耳方且<lb/>
從旁謂我二三兄弟文辭相矜不達於政雖摛藻如春<lb/>
<pb n="KR4e0198_WYG_016-16a"/>
華何益於殿最世務<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牾所居廢亂安在其以經術潤<lb/>
飾吏事也超然自以為一輩而幸我之敗以甘心則何<lb/>
用我二三兄弟為矣徃者元美以璽書按察青州諸軍<lb/>
事所部亡命采山煮海之徒長矛距踊之士翕然解散<lb/>
使有司無復沈命生累之憂子相叅議閩中身在圍城<lb/>
談笑却虜因計偕博士弟子員條上禦倭䇿宰相至讀<lb/>
不能置即有謁閩中諸軍事者未嘗不曰此䇿具是矣<lb/>
明卿三黜在去就之間所居稱平似潔似辱我二三兄<lb/>
<pb n="KR4e0198_WYG_016-16b"/>
弟豈為不効哉毋論君子自好視人太輕始責務盡卒<lb/>
抵以㒺而務不相能即上之臺中省中若建藩陳臬諸<lb/>
執事下之丞尉功曹若縣令長無不相待以爲治而相<lb/>
適以有成此霸所以毋失賢者意而遂願得一切便宜<lb/>
從事也今之良二千石有則不近利害視勢取附巧爲<lb/>
繫援使㳺聲譽無米鹽之功而竊髙第之賞不則惛惛<lb/>
無辯吏縁為姦乏提衡之術而病神明之稱上陵之不<lb/>
悛下嘗之不報有則迂闊聖化鹵莽勸課欲治之急還<lb/>
<pb n="KR4e0198_WYG_016-17a"/>
復廢亂危加之愀焉輕省之藐焉過聴偏昵躁不自持<lb/>
雖有喜功趨事之心而無從善闕疑之度不則牽於猜<lb/>
忌馭於嫌疑佯示其求諫之迹而惟恐聴之則彼因以<lb/>
藉資微見其親仁之名而惟恐昵之則彼因以賣重若<lb/>
存若亡使長者自沮而利其疏似禮似倨使故舊自遺<lb/>
而坐之怨不知一人聴而萬夫緘口智者不敢也非所<lb/>
昵而姑受其任義者不為也扱綸錯餌迎而吸之不可<lb/>
以得魴而長者遠矣因縁其意而與其私猶之暴不公<lb/>
<pb n="KR4e0198_WYG_016-17b"/>
之心於國人也而故舊駭矣然則有所陳對安得長者<lb/>
之言而稱之非無智能用非其數而節度淺深適至是<lb/>
而止因坐以二字為不可及耳今由王生所教戒觀之<lb/>
文辭豈可少乎次翁爲吏自喜即經術亡益安用從獄<lb/>
中受書矣子與今爲汝南何異汀州時文辭經術誠亡<lb/>
當於今之君子然業已爲之我二三兄弟所恃以厭人<lb/>
之幸我者在是而何可使人更謂子與曰太守甚苦書<lb/>
䇿稠濁吏事旁午經術文辭一切無恙乎子與旣無是<lb/>
<pb n="KR4e0198_WYG_016-18a"/>
四者用非其數而又有以厭人之幸我豈爲不効哉余<lb/>
猶識在鉅鹿時子與與元美輒責治鉅鹿状曰無以國<lb/>
人慮同舍也子相謂余即上績書考功乃鉅鹿太守以<lb/>
殿聞我何以私故人明卿亦謂假令朝廷雜問上計吏<lb/>
爾條對失上意在後叩頭謝我以給事中臨飭左右又<lb/>
何忍見爾於此鉅鹿畿輔也余才出子與下甚逺即無<lb/>
是二三兄弟左提右挈子與何患焉余旣上計子與與<lb/>
元美輩數過勞我何爲也行治獄使者與明卿信宿我<lb/>
<pb n="KR4e0198_WYG_016-18b"/>
境上何爲也元美繼至一日致讞三日致飲曰太守何<lb/>
得囹圄如此此子與所知又何爲也凡以退而考察所<lb/>
行不欲有名實不相應且今豈敢言報子與亦謂子與<lb/>
有意於二三兄弟者如此矣<lb/>
　　　送宗子相序<lb/>
王元美嘗與余論天下士謂子相於梁生徐生可謂騏<lb/>
驥少壯一日千里何不可爲也乆之梁生徃南海徐子<lb/>
與請金陵不調元美之呉郡海内交㳺且盡矣乃子相<lb/>
<pb n="KR4e0198_WYG_016-19a"/>
又以疾去豈詩於人能使所有不爲也子相盖嘗謂朝<lb/>
廷可使無文章之士則靈鳥不必鳴岐山而麒麟爲檮<lb/>
杌知言哉所論萬古一時者矣方吾之屬類比事結撰<lb/>
至思時也倐來忽失經營於将迎之間旣竭吾才而不<lb/>
得一辭窮日之力而不得一語猶且不能自已也而遑<lb/>
及其他無論明良喜起賡歌君臣之盛於唐虞之廷即<lb/>
其次朝不坐燕不與憫時政得失主文而譎諌言之者<lb/>
無罪聞之者足以戒達於事變而懐其舊俗亦何所不<lb/>
<pb n="KR4e0198_WYG_016-19b"/>
得於我而况合契古人明請一朝實獲其心得意尺牘<lb/>
千金享之嗟嘆永歌手舞足蹈過此以徃莫之或知不<lb/>
言而信是委喻於同心其有不反三隅則屏息辟之耳<lb/>
旣以強人人愈厭旣以信人人愈疑其心以爲與其以<lb/>
不吾知者嘗吾技則豈不得已其無以嘗吾技者乎則<lb/>
病者乎是謂我竭才窮日之力而得之而彼豈輒得聞<lb/>
焉是則不恭之大有不恤者何也立乎百世之上使百<lb/>
世之下聞風而興起是旦暮遇之也四海而一人焉是<lb/>
<pb n="KR4e0198_WYG_016-20a"/>
比肩而至也何有於我也正使不免於好名之嫌則雖<lb/>
陸沈下僚亦餘此不朽之心獨奈何非義而冀幸不可<lb/>
竢之富貴以心術之微精神之所至而沾沾焉㳺大人<lb/>
以成名也詩可以怨一有嗟嘆即有永歌言危則性情<lb/>
峻潔語深則意氣激烈能使人有孤臣孽子擯棄而不<lb/>
容之感遁世絶俗之悲泥而不滓蟬蛻滋垢之外者詩<lb/>
也子相之視天下又何所可為乎向呉舍人亦爲余言<lb/>
子相於是也不然以子相之才在吏部何憂不即至卿<lb/>
<pb n="KR4e0198_WYG_016-20b"/>
相而委蛇若是即世俗之見以竭才窮日之力作無益<lb/>
安知從吾所好也獨其人實不窮一日之力謬爲詩以<lb/>
竊取譽不知者受欺而與稱列至爲稍黠者所窺遂太<lb/>
過矯失不復區别真偽槩天下賢者於是而子相不免<lb/>
於疑則有之爾然豈詩之罪哉直其去也人皆知子相<lb/>
有所不爲矣可以無去也其尚疑子相也則人有不可<lb/>
信也詩難言也<lb/>
　　　送袁履善郎中讞獄廣西序<lb/>
<pb n="KR4e0198_WYG_016-21a"/>
天子旣誅丁大司馬而下王職方獄也百官當秋論報<lb/>
則職方逮詣闕下簿責不服矣按事者為奏移章司冠<lb/>
吏将覆劾之時天下傷悼元元肝腦塗地而痛謀國之<lb/>
臣即有嚴威赫怒人何得測焉履善盖嘗仰屋嘆曰昔<lb/>
者鄧公言鼂錯於漢景帝謂錯計畫始行卒受大戮内<lb/>
杜忠臣之口外為諸侯報仇臣為陛下不取也而帝復<lb/>
謂吾亦恨之可謂愛君哉夫北敵䖍劉我人民大司馬<lb/>
悖愕自失至不敢出一騎他帥提重兵自鎮來復堅壁<lb/>
<pb n="KR4e0198_WYG_016-21b"/>
觀望未嘗發鏃矢何可不駢首戮也職方則㣲二重臣<lb/>
已足對天下怨心即使又誅一職方是匈奴旣大爲職<lb/>
虐偃蹇肆志而去而朝廷復以其遺毒及吾臣子使相<lb/>
慶得計謂因疆埸之政自屠執事之臣受為匈奴報怨<lb/>
名天子仁聖愛畿内百姓甚于一大司馬而惡匈奴懐<lb/>
詐内侵甚於二三執事之臣衆何憒憒無鄧公之見也<lb/>
即前職方訊章所麗大辟法又非我所輒取何不可以<lb/>
成案委顧人臣将順天子徳意揚主之明傾身爲之不<lb/>
<pb n="KR4e0198_WYG_016-22a"/>
欲阿邑辟患爾余聞大司馬訑訑不受人言北敵薄城<lb/>
下時職方數為請戰不許也先是職方移檄諸道乗障<lb/>
吏及時伺北敵出沒奏凡數十章又甚備於法得讞奏<lb/>
矣履善非不親見大司馬受鉞縣首藁街三司使議獄<lb/>
少緩行笞於庭法吏固人人危使余至今病悸也職方<lb/>
必無幸矣一朝覆劾從末减以冐天子黨惡之怒而爲<lb/>
無益不批鱗者哉履善素少年是舉也即宰相以為其<lb/>
人計魁梧竒偉吐餔出見焉一日而名重公卿間矣夫<lb/>
<pb n="KR4e0198_WYG_016-22b"/>
廣西不猶漢百粤地哉昔王然于風諭滇王入朝而勞<lb/>
深靡莫皆同姓相杖未肯聴今思田疆宗岑氏為大詳<lb/>
爲内屬而羈縻自解斯同負固矣戈船下厲将軍出零<lb/>
陵下灕水桂林群無害也今苗夷阻兵府江冦竊荔浦<lb/>
等郡矣馳義侯因巴蜀罪人發夜郎兵下牂牁江黔鬰<lb/>
之間雖蒼梧秦王助逆吕嘉何至大藤峽蠻剽戾如近<lb/>
時其在海濵西南夷譯者稱貢來徃徃禦人于貨使沈<lb/>
沙栖陸之珍紫貝翠羽之玩不得呈表瓌麗以雕被宫<lb/>
<pb n="KR4e0198_WYG_016-23a"/>
幄而賨<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>火毳馴禽封獸之賦不軨積於内府有司者<lb/>
治之按劍相眄則慿依深峭中原兵徃援復以下潦上<lb/>
霧毒氣蒸浥輜重阻絶弓淰鋌澁不可乆居故聲教或<lb/>
難之也即縣道官督大奸滑過嚴以爲起釁生事徃徃<lb/>
中罷長其不逞之心檄召酋豪使出爲戰則枕藉城野<lb/>
又皆中國遷民流移亡命驅之鋒刃而不甚惜彼雖侏<lb/>
離蠢獷然其視利害禍福明矣我禦人于貨而譯者赭<lb/>
衣我日尋干戈而敵人受覆師之罪彼見髠鉗載道非<lb/>
<pb n="KR4e0198_WYG_016-23b"/>
其族類又安能不私相撫掌揶榆笑中國愚也當使者<lb/>
五歲讞獄欺彼豈亦不惴惴恐寃者得直而吾禦人于<lb/>
貨日尋干戈将論報反逮也乃使者怠於爰書不折片<lb/>
言否則又以夷狄國重事不欲輕變遂令繫者由我遂<lb/>
不復望生時不恤矣何以大畏荒裔之志而制其命哉<lb/>
蠻夷猾夏咎繇是聴中猾小章何以稱淑問哉履善論<lb/>
囚畿中時為越石父於黎陽盧生也嘗受其所上獄中<lb/>
書盖余已異之又爲言廣中事多類王職方矣<lb/>
<pb n="KR4e0198_WYG_016-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0198_WYG_016-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻十六<lb/>
</p>
<p>
</p>
  </div>
</body>
</text>
</TEI>
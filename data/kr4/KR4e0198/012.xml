<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻十二</head>
    <p>
<pb n="KR4e0198_WYG_012-1a"/>
欽定四庫全書<lb/>
　滄溟集巻十二　　　　　明　李攀龍　撰<lb/>
　　七言排律<lb/>
　　　郡齋同元美賦得明字<lb/>
落日千山短髪明蕭條轉見故人情時危小郡徵求少<lb/>
秋到髙齋卧理清豈謂文章妨遇合深知偃蹇負平生<lb/>
論心對我杯中物握手看他世上名遂使浮雲愁大陸<lb/>
何來二子在孤城風塵如此仍為守愧爾新詩滿帝京<lb/>
<pb n="KR4e0198_WYG_012-1b"/>
　　　送歴城李明府入計<lb/>
五陵佳氣薊門東此地車書四海同葉令逺為朝㑹使<lb/>
漢家新起建章宫君王受計當天下月朔垂衣出禁中<lb/>
臺史莫疑鳬屢至都人已識馬能工三齊郡國推髙第<lb/>
百里絃歌播大風清問即求封禪草好因文似薦揚雄<lb/>
　　　題徐子與門生汪惟一竹邱圖<lb/>
靈邱隱者一逃名萬竹臨江見厎清徙倚七賢相寄傲<lb/>
便娟二女重含情葛陂詎信雙龍影嶰谷空傳五鳯聲<lb/>
<pb n="KR4e0198_WYG_012-2a"/>
風雨長教秋色駐氷霜兼與嵗寒盟投竿渭水才堪老<lb/>
受簡梁園賦已行願得此君開蒋徑不妨佳客醉宜城<lb/>
浮雲西北來何莫今日東南美自并截作武陵溪上笛<lb/>
方知馬援有門生<lb/>
　　　留子與署中<lb/>
杭城落月早潮生憲府松杉風亂鳴伏枕待三從劾免<lb/>
移文滿百不留行何人更許彈冠㑹唯爾還堪倒屣迎<lb/>
十載寒温無長物一時出處有餘情酒斟白玉吳姬色<lb/>
<pb n="KR4e0198_WYG_012-2b"/>
賦擲黄金楚客聲大抵㝠鴻心自逺曾來老驥氣難平<lb/>
浮雲在昔懸秦望北斗依然捧漢京吏挾江湖纔是傲<lb/>
交論氷雪未為清官聨西省聞題柱家本同鄉見請纓<lb/>
誰似兩朝銜寵遇它如群少失縱横樽前且抗持螯手<lb/>
世上空傳染翰名須聽松杉風再起晩潮乗月到杭城<lb/>
　　　與劉憲使過子與大佛寺<lb/>
西湖斜日浄風烟北嶺苕蕘出半天磴道乍從空外轉<lb/>
樓臺已入鏡中懸塔分西域銅缾勢石紀秦官錦纜年<lb/>
<pb n="KR4e0198_WYG_012-3a"/>
白社但須彭澤酒青山不用華家錢波搖玉樹堪雙映<lb/>
月上珠林好獨眠我輩自狂君莫訝平生未敢謬周旋<lb/>
　　五言絶句<lb/>
　　　寄殿卿<lb/>
一作山中客蓬蒿自滿廬舊遊誰獨往新著復何書<lb/>
　　　别意<lb/>
朝來送歸客復此長河湄立馬折楊柳已無前日枝<lb/>
　　　山中<lb/>
<pb n="KR4e0198_WYG_012-3b"/>
君去何時歸山中春草夕莫将白雲廬不及紅塵陌<lb/>
　　　贈元美<lb/>
共擬懷人作先成幼婦篇微音知者少佳句法誰傳<lb/>
　　　寄登宗秀才茂登池亭<hi>二首</hi>
笑此杯中物從他世上名黄金結客盡誰識濟南生<lb/>
　　　其二<lb/>
窻中采蓮舟落日菱歌起坐見浣沙人紅顔照秋水<lb/>
　　　渡易水贈伯承<lb/>
<pb n="KR4e0198_WYG_012-4a"/>
匕首腰間鳴蕭蕭北風起平生壯士心可以照寒水<lb/>
　　　郡齋同元美賦得傍字<lb/>
三載邢州客看人道路傍風塵君自見誰愛接輿狂<lb/>
　　　酬郭子坤感懷<hi>四首</hi>
懷璧如明月連城未肯開君王終見賞且為守蘭臺<lb/>
　　　其二<lb/>
若問浮生事風塵病裡過開樽看漸少伏枕似還多<lb/>
　　　其三<lb/>
<pb n="KR4e0198_WYG_012-4b"/>
何來雙鬢雪五月鏡中寒便欲煩君鑷蕭蕭不可看<lb/>
　　　其四<lb/>
不須婚嫁畢始作尚平遊五嶽年年在浮雲處處愁<lb/>
　　　戲呈子坤<hi>三首</hi>
聞君攜愛妾辛苦事求仙自繡浮邱鶴長齋子晉前<lb/>
　　　其二<lb/>
家有秦臺女青雲路不遥但愁明月夜天上喚吹簫<lb/>
　　　其三<lb/>
<pb n="KR4e0198_WYG_012-5a"/>
丹竈幾時開妆成倚鏡臺不須嗔竊藥本自月中來<lb/>
　　　病中贈殿卿<hi>二首</hi>
夜來殊不病那得似維摩𤣥度談名理支公奈爾何<lb/>
　　　其二<lb/>
玉兔操金杵誰知擣藥年豈應天上住不有病神仙<lb/>
　　　冬日<hi>四首</hi>
憔悴江湖上行吟雨雪寒不逢漁父問誰作楚臣看<lb/>
　　　其二<lb/>
<pb n="KR4e0198_WYG_012-5b"/>
日澹平陵城寒髙華不注北風湖上來雪片大如鷺<lb/>
　　　其三<lb/>
客來堪自見酒盡且須酤不是南山色貧家一事無<lb/>
　　　其四<lb/>
風雪不出門苦吟何時已沽酒城中還先生擁褐起<lb/>
　　　立春<hi>二首</hi>
綵花可憐色為報漢宫春今日文園客依然四壁貧<lb/>
　　　其二<lb/>
<pb n="KR4e0198_WYG_012-6a"/>
駘蕩還春色蕭條亦世情不然三徑裡豈愛蒋元卿<lb/>
　　　漫成<hi>二首</hi>
有酒但須飲無世不可避方其潦倒時何與傍人事<lb/>
　　　其二<lb/>
翟公既罷官人棄理亦賤殷勤莫署門交情不必見<lb/>
　　　桃花嶺<lb/>
一度桃花嶺烟霞處處新縱迷源上路猶似武陵人<lb/>
　　　丁香灣<lb/>
<pb n="KR4e0198_WYG_012-6b"/>
平潭澹不流寒影群峰集斜陽一以照彩翠忽堪拾<lb/>
　　　春日自戲<lb/>
自從移疾後誰謂主恩疎每及山林士天顔滿薦書<lb/>
　　　殿卿示樂府序小詩報<lb/>
知音千載事君適賞心同從此三都賦人傳左太沖<lb/>
　　　羽林郎<lb/>
從軍少年塲富貴歸故鄉一拜羽林騎鞍馬自生光<lb/>
　　　羅敷曲<lb/>
<pb n="KR4e0198_WYG_012-7a"/>
春日照城隅羅敷陌上趨自能停五馬不是使君愚<lb/>
　　　山房書壁<hi>二首</hi>
夏日山房清田作稍就次銜杯自有真髙枕元吾事<lb/>
　　　其二<lb/>
鄰翁幸相勞斗酒不須滿且持伏雌還視君牀下卵<lb/>
　　　嵗杪再得殿卿書却寄<lb/>
連札鴈池來春風錦字開似看嵩少雪把酒上平臺<lb/>
　　　荅寄襲懋卿<lb/>
<pb n="KR4e0198_WYG_012-7b"/>
白首知經術青袍見主恩為尋揚子宅不到五侯門<lb/>
　　　和題郭山人五嶽游囊雜録<hi>六首</hi>
　　　　五嶽圖<lb/>
逺遊何所佩五嶽真形圖怪爾煙霞裏精光互有無<lb/>
　　　　杖<lb/>
十載相攜處白雲知幾重莫經葛陂道風雨去為龍<lb/>
　　　　衲<lb/>
夜投東林寺北風雪大作捫蝨對山僧衲衣不堪着<lb/>
<pb n="KR4e0198_WYG_012-8a"/>
　　　瓢<lb/>
山中無供養時復飯胡麻不是桃源水何人漱落花<lb/>
　　　鋤<lb/>
百草各爭芳蘭生詎能那朅來深谷中我鋤還自荷<lb/>
　　　觚<lb/>
醉來市上眠我觚不離手本是髙陽徒逢人時乞酒<lb/>
　　　和子與留别<lb/>
别酒故人同留詩古寺中唯應湖上竹一為起清風<lb/>
<pb n="KR4e0198_WYG_012-8b"/>
　　　其二<lb/>
結客五陵東相邀入漢宫但攜龍劍往不必問雌雄<lb/>
　　七言絶句<lb/>
　　　寄襲朂<lb/>
白雲湖上白雲飛長白山中去不歸君在幾峰秋色遍<lb/>
何人共結薜蘿衣<lb/>
　　　惆悵詞<lb/>
休將翡翠綰金針不折芙蓉綴玉簪誰見雲中雙比翼<lb/>
<pb n="KR4e0198_WYG_012-9a"/>
空傳月下兩同心<lb/>
　　　送殿卿<lb/>
莫辭杯酒薊門春匹馬明朝客路新陌上少年君自見<lb/>
相逢誰是眼中人<lb/>
　　　送劉户部督餉湖廣<hi>五首</hi>
洲邊處士題鸚鵡陂上公孫擁驌驦到日夏雲生七澤<lb/>
愁時秋色滿三湘<lb/>
　　　其二<lb/>
<pb n="KR4e0198_WYG_012-9b"/>
馬上春風白接䍦花開應醉習家池鹿門耆舊何人在<lb/>
今日襄陽異昔時<lb/>
　　　其三<lb/>
漢江春水竟陵東江樹蒼蒼繞沛宫父老只今猶望幸<lb/>
君王按劍顧雲中<lb/>
　　　其四<lb/>
洞庭仙使日相乗君自扁舟似李膺江雨茫茫江草徧<lb/>
不知何處是巴陵<lb/>
<pb n="KR4e0198_WYG_012-10a"/>
　　　其五<lb/>
錦帆南入楚雲重江上遥看衡嶽峰落日蒼茫秋不斷<lb/>
青天七十二芙蓉<lb/>
　　　與元美集李郎中賦示謝生<lb/>
仙郎歌動白雲秋酒滿金樽月滿樓借問西園飛盖客<lb/>
座中誰不似應劉<lb/>
　　　送吳郎中讞獄江西<hi>三首</hi>
春風躍馬出長安送别江南路𣺌漫共說豐城龍劍氣<lb/>
<pb n="KR4e0198_WYG_012-10b"/>
到時還向獄中看<lb/>
　　　其二<lb/>
廬山北望楚天分君去揚帆入綵雲草色秋迷彭蠡澤<lb/>
不知何處弔番君<lb/>
　　　其三<lb/>
三十三峰淦水陰中藏玉笥白雲深自從歸去神仙尉<lb/>
秋草茫茫不可尋<lb/>
　　　席上鼓飲歌送元美<hi>五首</hi>
<pb n="KR4e0198_WYG_012-11a"/>
翩翩白馬度秋風共醉胡姬酒肆中舞劍吹笳歌出塞<lb/>
送君朝發薊門東<lb/>
　　　其二<lb/>
落日銜杯薊北秋片心堪贈有吳鈎青山明月長相憶<lb/>
白草寒雲迥自愁<lb/>
　　　其三<lb/>
風色蕭蕭易水寒荆卿匕首入長安憐君更向江南去<lb/>
此地何人意氣看<lb/>
<pb n="KR4e0198_WYG_012-11b"/>
　　　其四<lb/>
青楓搖落氣悲哉客有將歸張翰才東望三吳秋色裡<lb/>
掛天帆影大江來<lb/>
　　　其五<lb/>
碧天無盡白雲孤到日扁舟落五湖不見薊門秋草色<lb/>
愁心明月滿姑蘇<lb/>
　　　雪後憶元美<lb/>
雪後千門月色開故人遙憶子猷囘饒他已盡山陰興<lb/>
<pb n="KR4e0198_WYG_012-12a"/>
半夜還須載酒來<lb/>
　　　送子相歸廣陵<hi>七首</hi>
茂陵消渇卧詞臣搖落秋風白髪新漢主豈無金掌露<lb/>
馬卿元是倦遊人<lb/>
　　　其二<lb/>
相逢杯酒薊門闗腰下并刀明月環開匣贈君當落日<lb/>
能令秋色滿燕山<lb/>
　　　其三<lb/>
<pb n="KR4e0198_WYG_012-12b"/>
少年裘馬結交塲壯嵗功名竹帛光海内黄金看意氣<lb/>
人間白雪見文章<lb/>
　　　其四<lb/>
薊北青山照别巵請君聽我秋風辭揚州十月梅花發<lb/>
江上春光好贈誰<lb/>
　　　其五<lb/>
白雲無盡楚天寒鴻鴈蕭蕭楓樹丹楊子月明愁裡度<lb/>
蕪城雨色夢中看<lb/>
<pb n="KR4e0198_WYG_012-13a"/>
　　　其六<lb/>
廣陵秋色雨中開繫馬青楓江上臺落日千帆低不度<lb/>
驚濤一片雪山來<lb/>
　　　其七<lb/>
廣陵城上秋瀟瀟濤聲欲來風色驕聞道蹴天三百里<lb/>
不知何似浙江潮<lb/>
　　　再别子與<hi>四首</hi>
徐卿寵送酒如河半醉當筵楚調歌握手燕山春草色<lb/>
<pb n="KR4e0198_WYG_012-13b"/>
緘書西省白雲多<lb/>
　　　其二<lb/>
馬上垂楊綰别愁樽前斜日為相留明朝何處風塵吏<lb/>
囘首青雲是舊遊<lb/>
　　　其三<lb/>
薊門山色雨中開三月漁陽春水來愁殺故人看錦字<lb/>
白雲秋樹滿燕臺<lb/>
　　　其四<lb/>
<pb n="KR4e0198_WYG_012-14a"/>
知君起草建章宫每見徵書問畫熊在昔漢臣多領郡<lb/>
黄金先賜右扶風<lb/>
　　　留别吳舍人<hi>三首</hi>
舍人書札五雲開應笑風塵減吏才池上鳯凰今不見<lb/>
何因得下郡城來<lb/>
　　　其二<lb/>
襜帷明日罷朝天擬向風塵避少年君自楚人諳故事<lb/>
于今白雪有誰傳<lb/>
<pb n="KR4e0198_WYG_012-14b"/>
　　　其三<lb/>
薊門春色送歸愁楚客思家屬倦遊借問何人賦揺落<lb/>
白雲依舊洞庭秋<lb/>
　　　塞上曲四首送元美<lb/>
燕山寒影落髙秋北折榆闗大海流馬上白雲隨漢使<lb/>
不知何處不堪愁<lb/>
　　　其二<lb/>
漢兵圍合左賢王吹角千山夜有霜君試狐奴城上聽<lb/>
<pb n="KR4e0198_WYG_012-15a"/>
豈堪秋色滿漁陽<lb/>
　　　其三<lb/>
西出居庸大漠開胡塵遥暗白登臺愁看塞上蕭條色<lb/>
落日秋風萬里來<lb/>
　　　其四<lb/>
白羽如霜出塞寒胡烽不斷接長安城頭一片西山月<lb/>
多少征人馬上看<lb/>
　　　留别子與子相明卿元美<hi>四首</hi>
<pb n="KR4e0198_WYG_012-15b"/>
青雲如舊滿燕闗病客風塵且自還到日郡齋春酒熟<lb/>
城頭何限太行山<lb/>
　　　其二<lb/>
使君千騎自東方囘首春雲五鳯凰此日主恩曾不淺<lb/>
還容長孺卧淮陽<lb/>
　　　其三<lb/>
總為風塵去住難黄金臺上醉相看翛然落日離歌起<lb/>
忽爾燕山白雪寒<lb/>
<pb n="KR4e0198_WYG_012-16a"/>
　　　其四<lb/>
莫道休官意不真三年為郡苦風塵青雲縱有憐才客<lb/>
白眼終非解事人<lb/>
　　　於郡城送明卿之江西<hi>四首</hi>
江上青山滿謫居還家莫戀武昌魚君王日下求賢詔<lb/>
憶爾還開諫獵書<lb/>
　　　其二<lb/>
青楓颯颯雨凄凄秋色遥看入楚迷誰向孤舟憐逐客<lb/>
<pb n="KR4e0198_WYG_012-16b"/>
白雲相送大江西<lb/>
　　　其三<lb/>
長安二月綰垂楊為爾踟蹰五驌驦今日故人投轄地<lb/>
况逢山色滿邢襄<lb/>
　　　其四<lb/>
髙齋秋色滿西山梅福當年此抱闗君到豫章勞問訊<lb/>
漢家遷客幾人還<lb/>
　　　郡齋同元美賦得橋字<lb/>
<pb n="KR4e0198_WYG_012-17a"/>
山色秋停使者軺孤城何處不蕭條請看襄子宫前水<lb/>
依舊東流豫讓橋<lb/>
　　　懷元美<lb/>
瑯琊山上越王臺秋色髙臨海色開莫向中原看落日<lb/>
浮雲萬里為君來<lb/>
　　　懷明卿<lb/>
豫章西望彩雲間九𣲖長江九疊山髙卧不須窺石鏡<lb/>
秋風憔悴侍臣顔<lb/>
<pb n="KR4e0198_WYG_012-17b"/>
　　　懷子相<lb/>
越王城上黯銷魂萬里秋風動薊門君自平生稱國士<lb/>
南遷豈負信陵恩<lb/>
　　　懷子與<lb/>
青山忽送七閩秋大海遥連百粤流落日孤城風雨合<lb/>
褰帷何處不堪愁<lb/>
　　　寄伯承<lb/>
才子含香滿玉墀仙郎賦就幾人知只今西省空相憶<lb/>
<pb n="KR4e0198_WYG_012-18a"/>
揚馬風流自一時<lb/>
　　　寄茂秦<lb/>
誰惜虞卿老去貧平原食客一時新懷中白璧如明月<lb/>
何處還投按劍人<lb/>
　　　寄順甫<lb/>
江漢秋風萬里生浮雲不見鄂王城于今楚調無人和<lb/>
憶爾還髙白雪情<lb/>
　　　寄余德甫<lb/>
<pb n="KR4e0198_WYG_012-18b"/>
使者銜恩入楚天秋風吹動豫章船孤帆遥掛浮雲色<lb/>
西望長江落日邊<lb/>
　　　荅殿卿<lb/>
扁舟歸去五湖春愁見紅顔掌上新明月自閑歌舞地<lb/>
秋風憔悴捧心人<lb/>
　　　荅元美<lb/>
蕭條鸚鵡賦初成偃蹇當年一禰生屈指中原餘子盡<lb/>
非君誰見孔融名<lb/>
<pb n="KR4e0198_WYG_012-19a"/>
　　　汝思見過林亭<hi>二首</hi>
五柳陰陰逼酒清一杯須見故人情明朝馬上聽黄鳥<lb/>
不似樽前喚友聲<lb/>
　　　其二<lb/>
自買南山種秫田幾囘留客甕頭眠與君今日拚沈醉<lb/>
莫笑陶家乏酒錢<lb/>
　　　五日與殿卿遊北渚<hi>二首</hi>
青樽畫舫㟙湖濵風俗遥傳楚逐臣潦倒只今君自見<lb/>
<pb n="KR4e0198_WYG_012-19b"/>
那能長作獨醒人<lb/>
　　　其二<lb/>
五月五日榴花杯故園故人北渚來君今不飲紅顔去<lb/>
那有長絲繫得囘<lb/>
　　　酬殿卿長史夏日過飲<hi>四首</hi>
蕭蕭風雨北堂寒客似髙陽復罷官君但能來長夜飲<lb/>
不妨人作酒徒看<lb/>
　　　其二<lb/>
<pb n="KR4e0198_WYG_012-20a"/>
故人深愧子雲才風雨茅廬晝不開寂寞已甘車馬絶<lb/>
君今載酒為誰來<lb/>
　　　其三<lb/>
白雲湖上華陽山那得相看不醉還明日蓬蒿三徑没<lb/>
誰憐長史在人間<lb/>
　　　其四<lb/>
美酒新開琥珀光還堪潦倒故人傍已拚十日平原飲<lb/>
怪爾能飛五月霜<lb/>
<pb n="KR4e0198_WYG_012-20b"/>
　　　九月同殿卿登南山<lb/>
滿天鴻鴈雨紛紛濁酒黄花把向君莫道龍山髙㑹後<lb/>
風流今少孟參軍<lb/>
　　　其二<lb/>
茱茰美酒玉壺殷此日逢君一醉還愁見孤城秋色裡<lb/>
不知風雨遍空山<lb/>
　　　其三<lb/>
處處登髙白髪新年年陶令罷官貧蕭條豈少東籬菊<lb/>
<pb n="KR4e0198_WYG_012-21a"/>
不見當時勸酒人<lb/>
　　　其四<lb/>
黄花蕭瑟雨中寒揺落東林木葉丹不是故人能載酒<lb/>
祗今秋色好誰看<lb/>
　　　秋日東村偶題<hi>二首</hi>
西風蕭瑟病相如髙枕從他世上疎莫道浮雲多變態<lb/>
還將秋色到茅廬<lb/>
　　　其二<lb/>
<pb n="KR4e0198_WYG_012-21b"/>
五柳青青醉裡春那能長作折腰人情知縱酒非生事<lb/>
昨日罷官今日貧<lb/>
　　　九月八日東村送元美<lb/>
濁酒枯魚自不貧黄花况復席邊新明朝縱及龍山㑹<lb/>
那得長逢落帽人<lb/>
　　　和荅殿卿冬日招飲田間<hi>二首</hi>
白眼風塵一酒巵吾徒豈足傲當時城中年少空相慕<lb/>
說着髙陽縱不知<lb/>
<pb n="KR4e0198_WYG_012-22a"/>
　　　其二<lb/>
白雲湖上北風寒茅屋蕭條兩鶡冠我自能憐華不注<lb/>
推窻君試雪中看<lb/>
　　　寄慰元美<hi>二首</hi>
幕府千山薊北青朗陵賔客夜充庭即今無恙荀文若<lb/>
着膝猶堪當一星<lb/>
　　　其二<lb/>
少婦紅妆玉筯寒清秋銀燭對闌干無情最是它鄉月<lb/>
<pb n="KR4e0198_WYG_012-22b"/>
不就仙郎掌上看<lb/>
　　　春日聞明卿之京為寄<lb/>
十載浮雲傍逐臣歸來不改漢宫春摩挲金馬宫門外<lb/>
誰識當時諫獵人<lb/>
　　　寄懷元美<lb/>
塞北江南萬里長各天兄弟正相望誰将匹練吳門色<lb/>
哭作燕山五月霜<lb/>
　　　仲鳴蒲桃<lb/>
<pb n="KR4e0198_WYG_012-23a"/>
萬顆蒲桃照玉盤西施乳滴露華寒故人更比相如渴<lb/>
不向金莖夜夜看<lb/>
　　　王中丞破敵遼陽凱歌四章<lb/>
匈奴十萬冦遼陽漢将飛來入戰塲直取單于歸闕下<lb/>
論功那更數名王<lb/>
　　　其二<lb/>
萬里横行大破胡沙塲西北漢軍孤不因驃騎能深入<lb/>
知有陰山瀚海無<lb/>
<pb n="KR4e0198_WYG_012-23b"/>
　　　其三<lb/>
再領樓船護海濵三持節鉞掃邊塵怪來長得君王寵<lb/>
自是麒麟閣上人<lb/>
　　　其四<lb/>
中丞萬馬下榆闗拂海旌旗破敵還幕府秋陰連殺氣<lb/>
散為風雨時燕山<lb/>
　　　為劉伯東題王母圖夀太夫人<lb/>
翩翩五鳯五雲開客自金門侍從才六月海東桃又熟<lb/>
<pb n="KR4e0198_WYG_012-24a"/>
親隨阿母漢宫來<lb/>
　　　勞别子與<hi>二首</hi>
武林山對海門開不枉登臨酒一杯十載故人零落盡<lb/>
有誰還為度江來<lb/>
　　　其二<lb/>
馬卿元自漢詞宗天子同時歎不逢總為故人邀貴客<lb/>
故将車馬過臨卭<lb/>
　　　張明府見惠榴柿<hi>二首</hi>
<pb n="KR4e0198_WYG_012-24b"/>
牀頭春酒百花香醉裏誰知柿子黄想道故人消渴久<lb/>
秋來為摘滿林霜<lb/>
　　　其二<lb/>
誰遣明珠掌上來秋風吹籠石榴開若非金谷園中樹<lb/>
定是河陽縣裡栽<lb/>
　　　荅右史問山中與誰把苦<lb/>
依然濁酒竹林傍那道窮途便不狂白眼生平君自見<lb/>
可能容易入山陽<lb/>
<pb n="KR4e0198_WYG_012-25a"/>
　　　見火齊鐙問是右史持入梁<lb/>
火齊春鐙七采装誰投明月向梁王也知照乗珠猶在<lb/>
不是先容不敢張<lb/>
　　　山中簡許郭<hi>二首</hi>
山中酒熟住山中早晚羊何詣謝公莫道白雲終日在<lb/>
及看秋色向丹楓<lb/>
　　　其二<lb/>
金牛谷裡樹蒼蒼一入千峰但夕陽浪跡莫愁難問訊<lb/>
<pb n="KR4e0198_WYG_012-25b"/>
題詩多在朗公房<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻十二<lb/>
</p>
<p>
</p>
  </div>
</body>
</text>
</TEI>
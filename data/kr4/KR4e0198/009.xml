<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻九</head>
    <p>
<pb n="KR4e0198_WYG_009-1a"/>
欽定四庫全書<lb/>
　滄溟集巻九　　　　　　明　李攀龍　撰<lb/>
　　七言律詩<lb/>
　　　殷太史正甫至自太山為贈<lb/>
明堂天子昔登壇御道風流擁漢官海色迥臨三觀動<lb/>
春陰不散五松寒白雲忽向封中出玉牒誰從篋裡看<lb/>
此日滿朝求禪草相如早晩入長安<lb/>
　　　又作此問正甫<lb/>
<pb n="KR4e0198_WYG_009-1b"/>
上宫春色自何年阿閣神房幾洞天囊裡定攜三秀草<lb/>
懷中曾擬四愁篇射牛漢蹟今猶在繫馬吳門似杳然<lb/>
七十二家論祀典還朝可奏聖人前<lb/>
　　　送吳峻伯之楚<lb/>
才子風流滿禁林傳經海岱主恩深諸生自紀銜魚事<lb/>
千里誰知相馬心王氣日隨江漢轉方城春壓洞庭陰<lb/>
憐君宦跡偏形勝四十參藩豈滯淫<lb/>
　　　送朱大中丞召拜少司空還朝<hi>二首</hi>
<pb n="KR4e0198_WYG_009-2a"/>
執憲登臺海岱東銜恩入拜少司空長安近指迴車日<lb/>
閶闔遙分曵履風北斗秋髙𤣥武署五雲春滿建章宫<lb/>
懸知魚藻歡無極漢主從容問畫熊<lb/>
　　　其二<lb/>
八月仙槎海上行司空謁帝鳯凰城漢庭經術還髙第<lb/>
畫省風流自列卿視草星辰堪動色按章朝野盡知名<lb/>
况逢麟閣多賢日非復當年折檻情<lb/>
　　　送崔中甫入對<lb/>
<pb n="KR4e0198_WYG_009-2b"/>
才子乗春集帝京燕山宫闕五雲生按圖自動千金色<lb/>
射䇿還髙片玉名清問從容天下事朝廷經畧海方兵<lb/>
一時得意諸年少莫學終軍浪請纓<lb/>
　　　寄贈漢陽楊明府<lb/>
方城仙令日為群各把銅章百里分江漢至今稱楚望<lb/>
風流何必减諸君東臨黄鶴飛雙舄西接蘭臺見五雲<lb/>
早晚主恩誇羽獵滿朝誰不薦雄文<lb/>
　　　贈李明府暫詣廣川奉送景王之國<lb/>
<pb n="KR4e0198_WYG_009-3a"/>
帝寵親王出牧年逢迎東道借才賢郎官舊列星辰上<lb/>
朱邸新開日月邊千乗旌旂分羽衞九河春色護樓船<lb/>
知君不廢鳴琴興應教還操桂樹篇<lb/>
　　　和李明府春日馳戀庭闈之作<lb/>
百里弦歌太岱東美人為政復誰同河陽縣裡花常滿<lb/>
北海樽中酒不空製錦還看成麗句裁斑忽憶舞春風<lb/>
何妨問寢憑雙舄擬送王喬入漢宫<lb/>
　　　酬朝城張明府和御史中丞蘇丈秋興見寄<lb/>
<pb n="KR4e0198_WYG_009-3b"/>
聞君為縣武城傍花裡絃歌不下堂佳政日來多薦疏<lb/>
美名年少滿詞塲揮毫色動郎官宿托簡光搖御史霜<lb/>
千載並傳秋興賦可知潘令在河陽<lb/>
　　　送劉侍御歸臺<hi>四首</hi>
使者乗秋入建章曉排閶闔侍君王繡衣忽動雲霄色<lb/>
白簡猶含海岱光自許風霜知列栢還將諷諫托長楊<lb/>
大東杼柚看如此况復徵兵事朔方<lb/>
　　　其二<lb/>
<pb n="KR4e0198_WYG_009-4a"/>
才子髙名八使中登車千里競稱雄西臺入奏聞天語<lb/>
東海陳詩見國風伏柱久推三楚駿還朝争識五花驄<lb/>
極知未盡澄清意獻納猶堪寵漢宫<lb/>
　　　其三<lb/>
蘭臺使者出長安風俗三齊攬轡看今日殿中𤣥武仗<lb/>
須君柱後惠文冠彈章氣借山河壯執法秋臨節鉞寒<lb/>
儻值東封陪扈從舊游偏奉六龍歡<lb/>
　　　其四<lb/>
<pb n="KR4e0198_WYG_009-4b"/>
繡斧東來按部年一時風裁萬人傳烏臺髙傍黄圖起<lb/>
青槖遥依紫極懸三殿直聲推許國九河秋色送朝天<lb/>
正逢宣室齋居日羡爾持書捧御筵<lb/>
　　　送謝中丞還蜀<hi>二首</hi>
微垣法象切三台御史中丞憲府開參執廟堂刀筆吏<lb/>
兼提郡國羽林材煙塵部索臨東夏節鉞朝恩壓外臺<lb/>
直擬賊平荅明詔誰知投杼自天來<lb/>
　　　其二<lb/>
<pb n="KR4e0198_WYG_009-5a"/>
元戎幕府檄書成袍鼔春風遂不鳴東觀齊名推李杜<lb/>
西臺獨坐見澄清君王更寢中山篋談笑堪銷渤海兵<lb/>
暫去恐非髙卧日佇看安石起蒼生<lb/>
　　　送馮汝言學憲之浙江<hi>二首</hi>
使者清秋擁漢槎五雲囘首望京華傳經南國推髙第<lb/>
執憲巾朝屬世家紫氣欲臨滄海日綵毫先動赤城霞<lb/>
還披綘帳延諸少為報西施剰浣紗<lb/>
　　　其二<lb/>
<pb n="KR4e0198_WYG_009-5b"/>
儒臣奉詔外臺居况復揚波海晏如門下美才收竹箭<lb/>
卧中髙士羡桐廬山川半入吳都賦風俗兼傳越絶書<lb/>
始信工文官自達主恩垂老不曾疎<lb/>
　　　羅山甫自晉徂齊見困鹽官暫詣京師㩦家南<lb/>
　　　　還遂有此贈<lb/>
十載青雲跡漸疎風塵作客意何如服車垂老偏知驥<lb/>
彈鋏從工不為魚游子千金堪買賦佳人五色漫裁書<lb/>
江南薊北俱搖落那得樽前憶故廬<lb/>
<pb n="KR4e0198_WYG_009-6a"/>
　　　重送山甫<lb/>
短髪蕭蕭日影孤清秋行色又皇都百錢杖厎猶懸否<lb/>
片刺懷中好在無老去它鄉惟藥物愁來佳句滿江湖<lb/>
只言倒屣尋常事不是燕山舊酒徒<lb/>
　　　送何户曹之金陵<lb/>
江上層臺繞鳯凰石城秋色正蒼蒼黄金不厭東南氣<lb/>
紫闕猶懸日月光帝謂何郎終傅粉人傳荀令本含香<lb/>
即今起草從容處轉餉風流海一方<lb/>
<pb n="KR4e0198_WYG_009-6b"/>
　　　春夜許使君集送江生過謁李伯華太常江善<lb/>
　　　　鼔琴因句及之<lb/>
君家綵筆美名齊客裡瑤琴重解攜抱膝自髙梁甫調<lb/>
絶絃空老雍門啼氷開華館三魚集月出春城五馬嘶<lb/>
近報太常深作事相逢應共醉如泥<lb/>
　　　送方山人<lb/>
紅顔裘馬客京華十載春風上苑花忽爾壯懷生海嶽<lb/>
翛然清興滿烟霞已拚白髪投詞社肯惜黄金盡酒家<lb/>
<pb n="KR4e0198_WYG_009-7a"/>
最是子雲甘寂寞也因竒字識侯芭<lb/>
　　　送許右史之京<hi>二首</hi>
春林嚲嚲鳥嚶嚶花裡開樽送友生華髪我堪雙别淚<lb/>
綈袍君自一交情白雲欲贈湖中色紫氣遥臨海上城<lb/>
明日已拚車馬絶不妨書札報柴荆<lb/>
　　　其二<lb/>
少年車馬日紛紛老去誰應更識君酒態美如嵇叔夜<lb/>
詩才清似沈休文曵裾忽動梁園雪飛盖兼停鄴下雲<lb/>
<pb n="KR4e0198_WYG_009-7b"/>
試向樽前看過鴈春風那不念離群<lb/>
　　　夏日襲生過鮑山樓<lb/>
長白山人本種田談經半住㟙湖邊攜來滿甕春城酒<lb/>
乞得諸生月俸錢倚檻四髙滄海氣銜杯一望縉雲天<lb/>
尋常雞黍休嫌薄不淺交情二十年<lb/>
　　　神通寺<lb/>
相傳精舎朗公開千載金牛去不迴初地花間藏洞壑<lb/>
諸天樹杪出樓臺月髙清梵西峯落霜淨疎鐘下界來<lb/>
<pb n="KR4e0198_WYG_009-8a"/>
豈謂投簪能避俗將因卧病白雲隈<lb/>
　　　過吳子玉函山草堂<lb/>
玉函山色草堂偏恰有幽人擁膝眠樹杪徑迴千澗合<lb/>
窻中天盡四峯連緑陰欲滿桑蠶月白首重論竹馬年<lb/>
就此一樽無不可因君己辦阮家錢<lb/>
　　　酬張轉運龍洞山之作<lb/>
春山遥上翠微連忽出藤蘿一徑懸削壁雲霞開五色<lb/>
中峰日月隱諸天浮漚並結金龕麗飛竇雙銜石甕圓<lb/>
<pb n="KR4e0198_WYG_009-8b"/>
莫怪驪珠君已得寒湫元自有龍眠<lb/>
　　　與轉運諸公登華不注絶頂<lb/>
中天紫氣抱香罏復道金輿落帝都二水遥分清渚下<lb/>
一峰深注白雲孤岱宗風雨通來往海色樓臺入有無<lb/>
不是登髙能賦客誰堪灑酒向平無<lb/>
　　　魏使君過宿鮑山山樓分賦<lb/>
層樓風雨一登臨把酒重論十載心楚客豈須疑白璧<lb/>
鮑山堪自見黄金褰帷上國風霜滿伏枕中原日月深<lb/>
<pb n="KR4e0198_WYG_009-9a"/>
忽憶明光曾共被那知萍梗到于今<lb/>
　　　使君重過山樓分賦得空字<lb/>
使君千騎入從東此日登臨作賦雄樹杪平湖元在地<lb/>
簷前疊嶂半浮空煙霞色借雙轓動牛斗光揺一劍通<lb/>
自入鹿門常謝客誰能濁酒過龎公<lb/>
　　　和魏使君扶侍遊太山<lb/>
中天詄蕩敞天門上帝樓臺拱帝孫五馬並臨吳觀重<lb/>
諸峰獨讓丈人尊秦松忽借蒼顔駐海日遥銜紫氣屯<lb/>
<pb n="KR4e0198_WYG_009-9b"/>
可道黄河看似帶須知西北是崑崙<lb/>
　　　李伯承謫亳州<lb/>
十載風流寵漢庭一時才子見漂零便從天上來真氣<lb/>
縱落人間亦客星肯惜陽春迴緑綺自愁明月按青萍<lb/>
江湖我輩堪猶若差可扁舟問獨醒<lb/>
　　　得元美兄弟書<lb/>
愛弟何因興太豪逾令四海羡吾曹金莖並擢青雲秀<lb/>
玉樹雙銜白雪髙江上錦翰排藻疏吳門練影散綈袍<lb/>
<pb n="KR4e0198_WYG_009-10a"/>
知君難作池塘夢春色看人引濁醪<lb/>
　　　答元美<lb/>
闔閭城上有髙臺海色蕭條對酒杯千里驊騮堪自老<lb/>
孤飛鴻鵠一何哀秋風忽傍扁舟起明月遥含尺素來<lb/>
白雪驚人操不得因君此曲暫徘徊<lb/>
　　　答王敬美進士<lb/>
江左風流迥自分中間小陸更能文五花欲就龍為友<lb/>
千里髙飛鵠不群亂去東南無王氣愁來西北有浮雲<lb/>
<pb n="KR4e0198_WYG_009-10b"/>
只今年少稱才子屈指詞林已到君<lb/>
　　　謝魏使君題白雪樓<lb/>
白雪新題照畫闌鮑山堪此對盤桓楚宫一送江天色<lb/>
郢曲長飛海氣寒繞夜朱絃清自語凌雲綵筆老相看<lb/>
使君不是元同調千載陽春和者難<lb/>
　　　寄右史<lb/>
聞君天上聽吹嘘薊北春風滿素書東壁儻難分末照<lb/>
何門不可曵長裾即看投散官逾穩莫笑憐才術大疎<lb/>
<pb n="KR4e0198_WYG_009-11a"/>
諸子當時堪自見于今意氣有誰如<lb/>
　　　寄汝南徐使君<lb/>
美人為政有輝光太守能名讓汝陽此日單車俄罷郡<lb/>
青春五馬暫還鄉君才堪自風波老上意元從雨露長<lb/>
篋裏謗書休苦問恐令年少識行藏<lb/>
　　　吳使君自建寧移邵武<lb/>
十載徘徊侍從群銅符更向七閩分且疑落魄終遷客<lb/>
也自風流一使君五馬忽驚龍渚氣雙轓猶畫幔亭雲<lb/>
<pb n="KR4e0198_WYG_009-11b"/>
已知才子官難起無那吳郎雅好文<lb/>
　　　南樓<lb/>
南樓暇日坐崢嶸白髪從他望裏生海近雲霞常繞户<lb/>
山迴風雨動連城綵毫一散中原色濁酒偏含我輩情<lb/>
千載陽春須此調少年休說是虚名<lb/>
　　　白雪樓<lb/>
伏枕空林積雨開旋因起色一登臺大清河抱孤城轉<lb/>
長白山邀返照迴無那嵇生成懶慢可知陶令賦歸來<lb/>
<pb n="KR4e0198_WYG_009-12a"/>
何人定解浮雲意片影漂搖落酒杯<lb/>
　　　杪秋同右史南山眺望<hi>二首</hi>
青樽何處不蹉跎白髪相看一醉歌坐久鏡中懸片華<lb/>
望來城上出雙河杉松半壁浮雲滿砧杵千家落照多<lb/>
縱使平臺秋更好故人猶恐未同過<lb/>
　　　其二<lb/>
囘首飛鴻碣石標清霜處處錦林凋層巖倒映平湖淨<lb/>
積翠斜連粉堞遥四海交游空老大一時賔客更蕭條<lb/>
<pb n="KR4e0198_WYG_009-12b"/>
病來苦愛觀濤賦不分梁園此見招<lb/>
　　　為周明府太霞洞天巻題<lb/>
太霞髙館洞天遥東接蘭津十二橋巖壑盡銜滄海氣<lb/>
樓臺常對赤城標雲烟五色春相麗金碧諸山夜自朝<lb/>
仙令怪來工製錦真陽人喜得王喬<lb/>
　　　贈周真陽明府<lb/>
仙令風流百里才談經新自蜀天囘彩毫忽動梁園色<lb/>
丹竈還鄰葉縣開琴裏春生桐栢水月明人在景夷臺<lb/>
<pb n="KR4e0198_WYG_009-13a"/>
只今汝潁髙賢聚為有郎官一宿來<lb/>
　　　送魏使君入朝<lb/>
青春五馬入朝天稍似明光草奏年方岳只今雄海岱<lb/>
山河原自壯幽燕風雲忽傍襜帷起日月猶臨省署懸<lb/>
况復政成聞問好黄金不是上恩偏<lb/>
　　　送魏使君入覲兼呈吳邵武<lb/>
如雲計吏集神京此日江湖見友生自是古今雙五馬<lb/>
居然南北兩專城漢廷交映黄金詔楚客同蜚白雪聲<lb/>
<pb n="KR4e0198_WYG_009-13b"/>
治行不知誰第一獨應巖穴愧髙名<hi>為問明卿即承聖天子垂問巖穴隐</hi>
<hi>逸豈復有狂如李生者於邵武邵武因自多賢矣</hi>
　　　寄贈襄史周象賢<lb/>
春色髙齋萬里生曵裾常日罷逢迎雲霄未報中丞疏<lb/>
江漢先傳外史名俠客銅鞮多駿馬佳人花豔動傾城<lb/>
王門自昔棲遲地何限龎公避世情<lb/>
　　　明溪篇二首贈周都閫<lb/>
明溪斜帶越臺髙逺送清光照錦袍勢奪潮聲雄鼔角<lb/>
<pb n="KR4e0198_WYG_009-14a"/>
波分海色壯旌旄浮雲深控嫖姚騎秋水常函别駕刀<lb/>
翻恨普天無戰鬭臨觴不得更投醪<lb/>
　　　其二<lb/>
越臺山下小江干一曲遥開漢将壇槎動星河天上下<lb/>
陣成魚鳥鏡中看戈鋌忽溢澄潭色組練偏縈素渚寒<lb/>
此日非熊應入夢心隨渭水到長安<lb/>
　　　錫山尊賢祠<lb/>
長史祠堂海一隅諸君精爽夜常俱懸知震澤珠來往<lb/>
<pb n="KR4e0198_WYG_009-14b"/>
莫問東峰錫有無前輩風流開俎豆南朝伏臘見枌榆<lb/>
何人不羡秦公子血食賢哉二大夫<lb/>
　　　秦丈為武昌公建開利寺觀鵝亭<lb/>
江上新亭接梵臺風流重憶右軍才相攜愛馬髙僧過<lb/>
自許籠鵝道士來池水如披霜練出煙霞猶傍彩毫開<lb/>
使君暇日多延眺可但南樓興已哉<lb/>
　　　除夕魏使君攜長君及黄山人見過同賦<lb/>
三徑蕭條雨雪前使君除夕報周旋䄡帷自御元方出<lb/>
<pb n="KR4e0198_WYG_009-15a"/>
賔客兼攜叔度賢太史定疑滄海氣陽春先動楚宫篇<lb/>
諸生光寵霑行酒不獨荀家事可傳<lb/>
　　　與魏使君宿龍洞山寺同賦<hi>四首</hi>
迴壑深林繞梵宫春來吟眺使君同空潭忽散三峰雨<lb/>
暗穴常吹半夜風人擬二龍精自合詩看五馬步逾工<lb/>
諸天坐失懸鐙色明月先投入掌中<lb/>
　　　其二<lb/>
使君春興滿綈袍綵筆青山對濁醪望去天囘雙闕迥<lb/>
<pb n="KR4e0198_WYG_009-15b"/>
坐來雲盡一峰髙蛟龍出入常風雨鴻鵠拚飛自羽毛<lb/>
愧我淹留逢楚客攀援桂樹咏離騷<lb/>
　　　其三<lb/>
削成東壁五雲屏下有龍宫夜不扃斗柄故臨雙甕轉<lb/>
月明常對一珠亭春囘竹葉杯光白天逼蓮花劍氣青<lb/>
坐久空山仙籟寂新詩獨為故人聽<lb/>
　　　其四<lb/>
秀色中峰獨不群藤蘿二月已紛紛諸天近海金銀氣<lb/>
<pb n="KR4e0198_WYG_009-16a"/>
雙峽長春錦繡文塔影半空懸落照溪流一曲灑浮雲<lb/>
縱令洞口龍吟發郢調還須讓使君<lb/>
　　　寄殿卿<lb/>
春滿梁園興不孤平臺一望盡平蕪于時授簡酬知已<lb/>
何處銜杯憶老夫浪跡已應為客就浮名猶自傍人無<lb/>
只今慷慨夷門道肯讓蕭條在五湖<lb/>
　　　荅殿卿<lb/>
莫問看春第幾塲纔兼風雨更茫茫能無對酒思公子<lb/>
<pb n="KR4e0198_WYG_009-16b"/>
亦有登樓望故郷敢謂馬卿元在漢何如枚叔正游梁<lb/>
病來已廢凌雲筆為愛觀濤擬報章<lb/>
　　　送翟使君奏最<lb/>
三臺年少雅相聞五馬邊州老使君更擁星軺趨北斗<lb/>
還依露冕拜南薫政成黄鵠誰云匹佩有青萍自不群<lb/>
海内重名推佐郡那知詞賦並凌雲<lb/>
　　　送張轉運之南康<hi>二首</hi>
此去專城又楚都遥臨五嶺壓三吳坐來齋閣江聲合<lb/>
<pb n="KR4e0198_WYG_009-17a"/>
忽傍襜帷嶽色孤白晝落星寒劍氣清秋石鏡滿氷壺<lb/>
美人欲報瓊瑶賦彭蠡春深鴈有無<lb/>
　　　其二<hi>轉運舊為太僕丞南刑部</hi>
轉運風流動海方僕臣司駕早稱良齊鹽萬斛乘艘下<lb/>
冀馬千羣入塞長廬岳使君新領郡金陵仙吏舊含香<lb/>
須知共理勞明主不但西京數趙張<lb/>
　　　柬張問甫使君<lb/>
裘馬當時滿漢闗故人誰不羡紅顔只今湖海窮相傍<lb/>
<pb n="KR4e0198_WYG_009-17b"/>
可道風塵老自閑伏枕此身惟濁酒拂衣何處不青山<lb/>
與君俱作漂零客容易今年斷往還<lb/>
　　　賈明府侍太公<lb/>
郎官承寵建章迴海岱春深百里開經術家傳新息長<lb/>
風流人羡洛陽才心同鄴令雙鳬舞身御于公駟馬來<lb/>
怪得五雲髙列宿即看南極近三台<lb/>
　　　贈蓬萊王少府<lb/>
漢宫清切右曹開染翰當年屬玅才天上鳯毛猶五色<lb/>
<pb n="KR4e0198_WYG_009-18a"/>
斗間龍氣劃雙迴雲霞春滿千家邑山海秋髙萬里臺<lb/>
自是仙郎偏雨露總為遷客亦蓬萊<lb/>
　　　送耿蠡縣之官<lb/>
百里初分上谷城傍臨易水接燕京地偏俠客風猶在<lb/>
天近郎官宿轉明北闕青雲懸舄影西山白雪入琴聲<lb/>
看君三異尋常事何限當年卓魯情<lb/>
　　　酬右史題扇見贈<lb/>
䊵扇新題寄逺篇纔開篋笥已堪憐清風忽自蘭臺至<lb/>
<pb n="KR4e0198_WYG_009-18b"/>
明月還從鄴下懸佳客滿堂疎翰墨美人千里共嬋娟<lb/>
何因懷袖含香署再使君恩出入偏<lb/>
　　　苦熱因憶右史覽揆之辰作此為寄<lb/>
河朔風流避暑年平臺此日更翩翩客惟枚叔元稱叟<lb/>
主自梁王雅好賢兔苑近含嵩少雪鴈池遥動廣陵天<lb/>
故人苦熱心同渇安得金漿共爾傳<lb/>
　　　荅殿卿書<lb/>
故人書札到寒温病起蓬蒿正滿門彭澤妻孥相對老<lb/>
<pb n="KR4e0198_WYG_009-19a"/>
淮南賔客自言尊頌成濁酒深知德投罷明珠始見恩<lb/>
莫為尋常招隱士山中轉復念王孫<lb/>
　　　酬黄山人郡中見懷之作兼呈魏使君<lb/>
千山佳色郡齋前楚客相思秀句傳白雪調成堪自老<lb/>
青雲名在好誰憐胡牀夜傍南樓月濁酒春開北海天<lb/>
羡爾風流陪坐嘯轉令人見使君賢<lb/>
　　　慰魏使君悼子<lb/>
郡閣春深種合歡將雛一曲動雙彈褰帷此日驚騎竹<lb/>
<pb n="KR4e0198_WYG_009-19b"/>
灑淚何人說夢蘭楚璧自含明月墮隋珠空抱夜光寒<lb/>
况逢嬴博分符地片石嶣嶤不忍看<lb/>
　　　陶明府自羅山移東安<lb/>
仙令風流自汝陽三臺薦疏滿明光不縁馴雉聞當宁<lb/>
那得飛鳬入帝鄉地近五雲窺製錦天迴列宿映垂裳<lb/>
折腰未是君家事珍重彈琴單父堂<lb/>
　　　送汪仲安之長沙藩理官<lb/>
三楚風流總帝鄉蘭臺池館漢諸王官貧舞袖旋應拙<lb/>
<pb n="KR4e0198_WYG_009-20a"/>
老去長裾曵不妨授簡春隂生岳麓開樽秋色動瀟湘<lb/>
從來此地多才子弔屈還看有和章<lb/>
　　　九日<lb/>
九日陶家菊自黄更聞飛鴈搗衣裳誰人對酒能無賦<lb/>
何處登髙不望鄉二水寒光揺落照孤城秋色動清霜<lb/>
那知極目中原苦數子江湖未盡狂<lb/>
　　　和余德甫江上雜詠<lb/>
城下春江繞户斜誰開三徑俯龍沙客攜彭澤先生酒<lb/>
<pb n="KR4e0198_WYG_009-20b"/>
人指南州孺子家一劍寒光揺北斗西山秋色送雲霞<lb/>
只今海内無同調髙枕從君老物華<lb/>
　　　題仙人騎白鹿圖贈魏使君<lb/>
少室仙人玉不如飄揺來自太林墟已參白鹿雲中駕<lb/>
復把青羊洞裏書二女三花相綺麗霜毛短髪共蕭疎<lb/>
使君何讓臨淮守夾轂雙隨五馬車<lb/>
　　　荅子與病起見寄<lb/>
青門遥向汝陽分伏枕傳書到白雲已道風波能失所<lb/>
<pb n="KR4e0198_WYG_009-21a"/>
更逢揺落不堪聞九歌自我思公子七發何人起使君<lb/>
一日齊名千載事驚心豈獨久離羣<lb/>
　　　寄題子與使君薜茘園<hi>二首</hi>
太守為園自一邱遥看薜茘接滄洲醉來忽下湘君淚<lb/>
賦罷深知楚客愁黯淡欲飛天目雨蕭條猶帶洞庭秋<lb/>
惟應日共蓬蒿長安得聊從仲蔚遊<lb/>
　　　其二<lb/>
老蔓成帷網四隣紛紛落蘂霅溪濵嬋媛初服能無客<lb/>
<pb n="KR4e0198_WYG_009-21b"/>
窈窕空山若有人楊柳摧殘彭澤隱桃花俗殺武陵春<lb/>
獨憐逺道難為理欲采何由寄所親<lb/>
　　　青蘿館<hi>二首</hi>
十畝青蘿别館開使君延眺意悠哉風揺北渚清陰合<lb/>
煙雜南山黛色來臺敞髙秋深染翰庭虛斜日淨銜杯<lb/>
西隣榮叟常還往帶索應同薜茘裁<lb/>
　　　其二<lb/>
湖上髙齋此一時垂蘿四面繞茅茨欲令何處紅塵入<lb/>
<pb n="KR4e0198_WYG_009-22a"/>
可道窺人片月疑色借古松成逺勢意含幽石有餘姿<lb/>
空傳蔣詡開三徑不遇裘羊那得知<lb/>
　　　寄子與<lb/>
何言雨雪薊門深明日褰帷是上林湖海弟兄餘灑淚<lb/>
雲霄詞賦足知音猶堪一起中原色莫使長懸萬里心<lb/>
不為故人勞問訊十年書札總浮沈<lb/>
　　　冬日登樓<lb/>
佳節髙樓酒復清鮑山斜日入杯平天涯誰借窮交淚<lb/>
<pb n="KR4e0198_WYG_009-22b"/>
海内空傳拙宦名四野浮雲垂雪色千林朔氣擁寒聲<lb/>
醉來極目中原盡獨抱風流萬古情<lb/>
　　　子與病起移書二美吳下羣賢爰脩禊事踊躍<lb/>
　　　　勝遊遥為屬寄<lb/>
伏枕經春憶舊遊永和三日命扁舟一時藝苑人亡恙<lb/>
千載蘭亭事可求吳下山川何藴藉王家兄弟本風流<lb/>
獨憐搦管傳觴處有客中原自白頭<lb/>
　　　魏使君以太公登太山<lb/>
<pb n="KR4e0198_WYG_009-23a"/>
何言紫氣滿崑崙須信中原五嶽尊南極一星朝日觀<lb/>
東方千騎擁天門舞衣重染雲霞色探篋深銜雨露恩<lb/>
試向丈人峰上望徂徠新甫拱兒孫<lb/>
　　　病甦憶王徐二子<lb/>
伏枕髙樓白日徂夢囘春色杳相扶風流轉覺中原盡<lb/>
海嶽驚看我輩孤寒雪千山雙鬢老浮雲萬里尺書無<lb/>
也知俱壯觀濤興只是漂零不可呼<lb/>
　　　荅贈廬陵劉山人<lb/>
<pb n="KR4e0198_WYG_009-23b"/>
西來獻䇿薊門深栖泊王家玉樹林說劍夜髙湖海氣<lb/>
鳴琴秋入薜蘿心别時春色長相似歸去浮雲不可尋<lb/>
萍梗愧君能記憶十年遥寄白駒音<lb/>
　　　荅寄余德甫<lb/>
當年草奏栢梁臺此日漂零濁酒杯伏枕春陰三楚合<lb/>
拂衣秋色大江迴含寃夜識雙龍氣作賦時推二馬才<lb/>
極目中原諸子盡豫章城裏一書來<lb/>
　　　薛氏瑞室自衡州使君以來不罹火事者二度<lb/>
<pb n="KR4e0198_WYG_009-24a"/>
　　　　君子美之但為題止宜記頌然不可無律體<lb/>
　　　　乃先難以屬和者一首<lb/>
赤董山火照城東郭外巍然太守宫舊俗龍蛇元自厭<lb/>
比隣燕雀竟相蒙獨飛蜀郡尚書雨再反江陵大尹風<lb/>
四壁遺經亡恙在諸孫往往見文雄<lb/>
　　　寄憶余德甫<lb/>
綵筆花生尺素寒西山飛雪正漫漫何來章貢雙江合<lb/>
並倚雌雄兩劍看無那中原長伏枕可知千載一彈冠<lb/>
<pb n="KR4e0198_WYG_009-24b"/>
即今寥落陽春曲滿眼巴人和客難<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻九<lb/>
</p>
<p>
</p>
  </div>
</body>
</text>
</TEI>
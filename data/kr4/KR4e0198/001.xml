<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻一</head>
    <p>
<pb n="KR4e0198_WYG_001-1a"/>
欽定四庫全書<lb/>
　滄溟集巻一　　　　　　明　李攀龍　撰<lb/>
　　古樂府<lb/>
　　　胡寛營新豐士女老幼相擕路首各知其室放<lb/>
　　　犬羊雞鶩于通塗亦競識其家此善用其擬者<lb/>
　　　也至伯樂論天下之馬則若滅若没若亡若失<lb/>
　　　觀天機也得其精而忘其麤在其内而忘其外<lb/>
　　　色物牝牡一弗敢知斯又當其無有擬之用矣<lb/>
<pb n="KR4e0198_WYG_001-1b"/>
　　　古之為樂府者無慮數百家各與之争片語之<lb/>
　　　間使雖復起各厭其意是故必有以當其無有<lb/>
　　　擬之用有以當其無有擬之用則雖竒而有所<lb/>
　　　不用也易曰擬議以成其變化日新之謂盛徳<lb/>
　　　不可與言詩乎哉<lb/>
　　　黄澤辭<lb/>
皇之麋其馬八驪皇人委蛇<lb/>
皇之水其馬騄耳皇人受祉<lb/>
<pb n="KR4e0198_WYG_001-2a"/>
皇之曲洛其馬沃若皇人薄薄<lb/>
皇人孽孽其馬噴雪我心如結<lb/>
　　　白雲謡<lb/>
白雲在天山陵逶迤率彼東土諸夏間之將子能來<lb/>
　　　瑶池謡<lb/>
白雲在山亦洽而野予歸三年將顧見女<lb/>
　　　南山歌<lb/>
南山白石白離離爾牛之角何其悲車下短衣歌者誰<lb/>
<pb n="KR4e0198_WYG_001-2b"/>
國有叔牙當見知佐命伯王獨後來<lb/>
　　　越人歌<lb/>
山有隈兮江有汜歌擁枻兮見王子揄修袂兮披長雲<lb/>
舉繡被兮風紛紛䝉詬恥兮心靡它君不知兮可奈何<lb/>
　　　采葛婦歌<lb/>
卧下之薪何綢繆欲寐不寐思冦讐我今采葛以遨逰<lb/>
　　　易水歌<lb/>
繚天兮白虹蕭蕭兮北風壯士怒兮易水飛羽聲激兮<lb/>
<pb n="KR4e0198_WYG_001-3a"/>
雲不歸<lb/>
　　　垓下歌<lb/>
從羙人擁駿馬涕從横兮垓之下<lb/>
　　　大風歌<lb/>
大風沸兮雲薄天驅萬乗兮紛來旋紛來旋兮沛之宫<lb/>
士桓桓兮福攸同<lb/>
　　　秋風辭<lb/>
秋風蕭蕭兮白雲晶晶草木黄落兮鴻雁于征蘭可佩<lb/>
<pb n="KR4e0198_WYG_001-3b"/>
兮菊可餐遺佳人兮汾之干挾飛龍弓下中流横大波<lb/>
兮放逺逰靈偃蹇兮翳日來憺容與兮紛裴徊顧帝京<lb/>
兮何壯哉<lb/>
　　　天馬歌<lb/>
天馬下閶闔開汗以血騑離哉河之精龍之子視浮雲<lb/>
無萬里絶流景躡遺風今安駕幸囘中天馬徠從西極<lb/>
經千里歸有徳天馬徠竦予身挾飛電化若神天馬徠<lb/>
循東道承靈威服帝皂天馬徠嵗執徐陿四海將安如<lb/>
<pb n="KR4e0198_WYG_001-4a"/>
天馬徠出嶠山逝昆侖排玉闗天馬徠龍為友北擊胡<lb/>
驅羣醜<lb/>
　　　李夫人歌<lb/>
去邪來邪就而視之紛何被被其徘徊<lb/>
寤邪夢邪就而視之包紅顔其弗明<lb/>
步儺儺者誰邪就而視之風何蕭蕭其蔽帷<lb/>
　　　隴上歌<lb/>
隴上壯士乗䯀驄帶桑鞬服挾秦弓七尺大刀搏白虹<lb/>
<pb n="KR4e0198_WYG_001-4b"/>
丈八蛇矛盤怒風戰始三交失大刀且盪且走亡其曺<lb/>
棄我䯀<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>巖中逃為我謂烏為客豪隴上之水流潺潺<lb/>
壯士一去不復還<lb/>
　　　蹛林歌<lb/>
單于庭隂山下漢家和親刑白馬刑白馬祭龍城今年<lb/>
蹛林大㑹兵<lb/>
　　　鐃歌<hi>十八首</hi>
　　　　朱鷺<lb/>
<pb n="KR4e0198_WYG_001-5a"/>
朱鷺獵其纓茄下行魚在梁縱復横鵜何飛濡其羽上<lb/>
書諫其主<lb/>
　　　　思悲翁<lb/>
思悲翁鳯凰安宿阿閣中奪我羙人思悲翁鳯凰飛上<lb/>
天梟子拉沓随轉蓬狗逐狡兎走取爾梟子食梟母<lb/>
　　　　艾如張<lb/>
艾而張羅羅若雲中有黄雀呼其羣毛羽摧頽離哉紛<lb/>
山出黄雀山嵯峨鴻鵠絶四海君亦難為羅我欲從之<lb/>
<pb n="KR4e0198_WYG_001-5b"/>
讒言多鴻鵠徘徊奈雀何<lb/>
　　　　上之囘<lb/>
上之囘蕭闗開以待邉單于臺勒兵十八萬羽林材振<lb/>
大旅鬗長馳讋匈奴臣月支朝諸侯王甘泉宫郡國受<lb/>
計福來同<lb/>
　　　　翁離<lb/>
擁離趾中可築宫蘭用葺之艾爾蓬擁離趾中<lb/>
　　　　戰城南<lb/>
<pb n="KR4e0198_WYG_001-6a"/>
戰城南走城北轉闘不利號路側謂我梟騎且行出攻<lb/>
寧為野烏食不逐駑馬徘徊蒲葦中水深黝黝蒲葦驁<lb/>
驁烏亦自不去客亦自不豪梁以集烏子五烏母六禾<lb/>
黍不食攫腐肉願為忠臣何可覆傷子良臣良臣誠可<lb/>
傷逺道之人枯骨何葬<lb/>
　　　　巫山髙<lb/>
巫山髙自言髙江水深自言深勿復相思君有他心山<lb/>
以蔚蔚水以湯湯何用度之石用梁徘徊逺望泣下霑<lb/>
<pb n="KR4e0198_WYG_001-6b"/>
裳願託黄鵠東歸故鄉<lb/>
　　　　上陵<lb/>
上陵亦誠羙下津以尚羊問客從何來自言水中央芰<lb/>
荷為君衣芙蓉為君裳木蘭為君佩江蘺間杜蘅銅池<lb/>
之芝以九莖光華燭天披金英鳯凰之集乍開乍合蜚<lb/>
覧上林曾不知日月明赤翅之鴻翁雜相随白雁何蔚<lb/>
蔚雲為車風為馬㳺閶闔守謁者五色露何泥泥乃在<lb/>
仙人金掌中凝如膏羙如飴願奉我主飲延年萬嵗期<lb/>
<pb n="KR4e0198_WYG_001-7a"/>
　　　　將進酒<lb/>
將進酒稱我觴紛佳哉以浩倡心所作未嘗聞徘徊三<lb/>
歎一為君君之臣明四時和國有良工悉索歌觀者不<lb/>
苦奈子何<lb/>
　　　　君馬黄<lb/>
君馬黄臣馬驪二馬異體同權竒徘徊四海羙人子二<lb/>
馬相得以千里故東非我東西非我西南非我南北非<lb/>
我北駕如六飛龍之翼路訾邪謂何覧遨逰安終極二<lb/>
<pb n="KR4e0198_WYG_001-7b"/>
馬視駑馬局促食轅下將以問馭者<lb/>
　　　　芳樹<lb/>
芳樹如此之蔚蔚上有黄鵠以翺翔下飲蘭池鳴鏘鏘<lb/>
二而為侣三而為行芳樹拉雜黄鵠傷秋風蕭蕭思其<lb/>
鄉妬人之子妬殺我君有它心無不可黄鵠髙飛亦有<lb/>
羅目欲顧之奈樂何<lb/>
　　　　有所思<lb/>
有所思乃在燕山隅何用問遺君大秦明月珠結以連<lb/>
<pb n="KR4e0198_WYG_001-8a"/>
理帶薦以合歡襦又何問遺君青絲係玉環可直千萬<lb/>
餘翠羽紹繚之黄金錯其間聞君有它心拉雜其珠摧<lb/>
其環摧其環臨髙臺反袂以障之當風揚其灰從今以<lb/>
往勿復相思若復相思有如此珠有如此環非我可為<lb/>
雞鳴狗吠我視兄嫂不言謂何東方須臾髙奈何<lb/>
　　　　雉子<lb/>
雉子斑如此之趨蹌蹌雄来蜚從雌拉沓曳水集于梁<lb/>
目以顧之蔚蔚㝠㝠艾而張羅雉子知得奈我何王孫<lb/>
<pb n="KR4e0198_WYG_001-8b"/>
有羅以雉子黄鵠之羅當千里駕以南駕以北朝行出<lb/>
遨逰暮從羙人食<lb/>
　　　　聖人出<lb/>
聖人出應熛怒赫炎精文教洽武功成寒暑徳河海清<lb/>
駕六龍何騑離聖人哉聖人御天以調之日月星辰和<lb/>
四時郡國吏功上所治君之臣明逺如期<lb/>
　　　　上邪<lb/>
上邪我欲與君同心樂以不可禁相思紹繚讒言㒺極<lb/>
<pb n="KR4e0198_WYG_001-9a"/>
大駕六龍處天側日月出入滄海中妬人之子難為工<lb/>
　　　　臨髙䑓<lb/>
臨髙臺望江水江水之流以千里黄鵠知得髙蜚止願<lb/>
遺香草羙人子闗弓問鵠從何來我主萬年亦誠哉禾<lb/>
黍不獲鵠何食遨逰四海安終極<lb/>
　　　　逺如期<lb/>
逺如期宜四海皇帝日月所置有甘露三載單于自歸<lb/>
大佳以萬人稽首陛下北藩臣左右賢王奉國珍謁者<lb/>
<pb n="KR4e0198_WYG_001-9b"/>
令引之鄉殿陳槖佗拉沓就羽蒙戎酪酒乃是閼氏之<lb/>
所飲駃騠生自余吾中將進酒顧其豪撓以留犁徑路<lb/>
刀何用賜之黄金犀毗赤綈錦袍扶伏沮澤曾不知天<lb/>
子神靈從今以往但居光禄塞下不願歸庭<lb/>
　　　　石流<lb/>
石流津以梁無敢曳水君安所薄秋風湯湯東飛者鵠<lb/>
北逰者河中有冥冥之白沙逺道之人謂之何蘭以有<lb/>
香君不知願言懐之遺所思<lb/>
<pb n="KR4e0198_WYG_001-10a"/>
　　　五鳯曲<lb/>
梧桐生髙岡鳳凰鳴中央三百六十鳥翁雜朝四方其<lb/>
東鳴青鶡其西鳴鷫鸘鸑鷟鳴其隂鶉雀鳴其旁<lb/>
　　　精列<lb/>
欲何為雖有一介志慷慨非其時慷慨非其時言從吾<lb/>
所好混迹于鴟夷入宫無羙女名士常見持名士常見<lb/>
持卞和乃衞足白璧以終疑白璧以終疑還君十五城<lb/>
抱之寧自竒抱之寧自竒周孔聖殂落世人莫我知雖<lb/>
<pb n="KR4e0198_WYG_001-10b"/>
有一介志慷慨非其時<lb/>
　　　東光<lb/>
胡兒平倭奴何不平倭奴利水戰海塹船為城諸軍彀<lb/>
騎士馳射難縱横<lb/>
　　　對酒<lb/>
對酒歌陽春含意未能申請客聴其真男兒居世無依<lb/>
因誠獨難自絶于要津視扶風稱三輔吏共理之臣奉<lb/>
職亦何狀盤桓磬折闗石和鈞為積書以報諸天官自<lb/>
<pb n="KR4e0198_WYG_001-11a"/>
公卿大夫士咸頷其人以君子經綸是時賤玉而貴珉<lb/>
獨䠞迫濩落非其倫素無跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之才四載不遷敢辭於<lb/>
積薪此道當何以具陳彷徨所欲歸潔其身<lb/>
　　　烏生<lb/>
黄口四五雀羅坐秦氏桂樹間啄啄樹上蠧母子相哺<lb/>
自言安唶我三河不知為誰家有輕薄少年臂坐一鷂<lb/>
子鷂子小小如人拳出入雀東西一縱即中兩黄口毛<lb/>
羽摧頽魂魄飛上滄浪天鷂子下来還少年阿母生黄<lb/>
<pb n="KR4e0198_WYG_001-11b"/>
口時乃在髙堂欂櫨間唶我人民安知雀乳處窈窕紫<lb/>
深宫中安從通白兎乃在平原大澤中羅者尚復得脯<lb/>
腊之唶我猛虎斑斑南山間射工尚復得枕藉之明珠<lb/>
乃在合浦深淵中後宫尚得剖以綴其襦唶我人民生<lb/>
各有夀命何須尚復計㑹賢愚<lb/>
　　　平陵東<hi>二首</hi>
太山陽璆琳琅有羙一人坐明堂坐明堂以王者徳大<lb/>
從羣臣朝萬國朝萬國如㑹同頋見白雲生封中生封<lb/>
<pb n="KR4e0198_WYG_001-12a"/>
中禪梁父今上皇帝聖神主<lb/>
　　　其二<lb/>
隂山旁馬牛羊不知何人城朔方城朔方絶大荒虜兩<lb/>
閼氏一賢王一賢王戰失利虎頭將軍顧驃騎顧驃騎<lb/>
曰歸止單于敢望漢天子<lb/>
　　　陌上桑<lb/>
日出東南隅照我西北樓樓上有好女自名秦羅敷羅<lb/>
敷貴家子足不踰門樞性頗喜蠶作采桑南陌頭上枝<lb/>
<pb n="KR4e0198_WYG_001-12b"/>
結籠係下枝挂籠鈎堕髻何繚繞顔色以敷愉緗綺為<lb/>
下裙紫綺為上襦行者見羅敷下擔故綢繆少年見羅<lb/>
敷袒裼出臂韝樵者忘其薪芻者忘其芻来歸但怨怒<lb/>
且復坐斯須<hi>一觧</hi>使君自南来駐我五馬車遣吏前致問<lb/>
為是誰家姝羅敷小家女秦氏有髙樓西隣焦仲卿蘭<lb/>
芝對道隅羅敷年㡬何十五為人婦嫁復一年餘力桑<lb/>
以作苦孰與使君俱使君復為誰蠶桑所自娱小吏無<lb/>
所畏使君一何迂羅敷他人婦使君他人夫<hi>二解</hi>東方千<lb/>
<pb n="KR4e0198_WYG_001-13a"/>
餘騎夫壻在上頭左右三河長負弩為先驅何用識夫<lb/>
壻飛盖隨髙車象牙為車軫桂樹為輪輿白馬為上襄<lb/>
兩驂皆驪駒青絲為馬靷黄金為轡頭腰中千金劍自<lb/>
名為鹿盧起家府小吏拜為朝大夫稍遷郡太守出入<lb/>
專城居月朔朝京師觀者盈路衢為人既白晳鬑鬑有<lb/>
髭鬚四十尚不足三十尚有餘坐中數千人皆言夫壻<lb/>
殊<lb/>
　　　王明君吟<lb/>
<pb n="KR4e0198_WYG_001-13b"/>
我夲良家子承恩入漢宫光彩射綺羅語笑生春風君<lb/>
王希召幸在逺誰為通漢宫三十六處處種梧桐羙女<lb/>
八千名各各分當熊黄金買顔色丹青多益工寧知佳<lb/>
麗人不出所圗中黄金猶糞土丹青復何功顔色非可<lb/>
恃粉黛故難同因念長門賦夙昔亦相䝉君王寵自娱<lb/>
賤妾以和戎豈惜賤妾去但惜長門空涕泣顧長門從<lb/>
此逐秋蓬<lb/>
　　　安期生<lb/>
<pb n="KR4e0198_WYG_001-14a"/>
安期生参駕白鹿雲中行参駕白鹿雲中行下遊来安<lb/>
期生白鹿皎皎金為羈玉為纓顧見蓬萊三山十二城<lb/>
安期生自署其名過謁四海五嶽後從麒麟赤鳯迎禹<lb/>
湯文武不足令令我今上應太平擁䕶左右賢公卿稽<lb/>
首聖人大道成仙女羅坐吹笛笙天神八面侍衛明流<lb/>
烏銜符翔殿廷悲吟我主享萬年皇帝求一得命延<lb/>
　　　長歌行<hi>三首</hi>
嗟我谷中蘭猗猗復英英秋氣日夜至鶗鴂乃先鳴百<lb/>
<pb n="KR4e0198_WYG_001-14b"/>
草不重芳霜露浩縱横栖栖就一役慷慨非其情少壯<lb/>
復何為老大無成名<lb/>
　　　其二<lb/>
仙人攬紫芝芳燦如芙蓉兩耳委其肩短髪以蒙茸侍<lb/>
從㡬玉女導我入雲中奉我一丸藥期我于空同服之<lb/>
生羽翼婥約變形容頋見雲中鹿婉蜿成白龍<lb/>
　　　其三<lb/>
纍纍城上星河漢流清光耿耿不能寐寤言起彷徨彷<lb/>
<pb n="KR4e0198_WYG_001-15a"/>
徨立中庭遼遼夜未央白雲塗我衣北風吹我裳還坐<lb/>
頋四壁蘭燈一何明緘書寄逺道涕泣下縱横倦鳥無<lb/>
故林逰子無故鄉驅車出門去徒侣相扶將<lb/>
　　　短歌行<lb/>
駟馬可縻去日難追清酒載觴短歌苦悲遨當以逰何<lb/>
能坐愁全身遺名唯有莊周鳳凰于飛覧彼九圍但為<lb/>
君故駕言旋歸杜門似鄙離俗似驕彷徨所欲此一何<lb/>
勞斑斑猛乕其尾可履欎欎壯心猝不可抵傾側勢利<lb/>
<pb n="KR4e0198_WYG_001-15b"/>
還自相戕覆車不戒躊躇雁行秋風駪駪轉蓬如輪漂<lb/>
揚四野莫知所臻鳥不猒髙魚不猒深爾其肆志載浮<lb/>
載沉<lb/>
　　　當鰕䱉行<lb/>
日月揚光華雲漢垂文章五嶽髙摩天江海百谷王周<lb/>
孔聖有作大雅豈淪亡曲士徒嗷嗷此道非所詳嗟予<lb/>
滯末位慷慨志四方左伏吳越波右以笞中行立髪而<lb/>
乕視厲馬撫干將吾謀適不用駕言歸故鄉<lb/>
<pb n="KR4e0198_WYG_001-16a"/>
　　　董逃行<lb/>
吾欲上謁從蓬萊遨遊三山戯九垓閶闔詄蕩開斑璘<lb/>
宫闕樓䑓流光倒景徘徊但見織女弄杼徃來白榆纍<lb/>
纍支機十二枚河流逶迤但見丈夫牽牛飲其隈問爾<lb/>
凡吏所為客謝主人樂哉教敕酌彼金罍織女長跪進<lb/>
酒牽牛陪桂樹一何摧頽嫦娥端坐頷其頥白兎抱杵<lb/>
戞樹蝦蟇栽采取甘露一玉杯服此露夀以崔嵬服此<lb/>
甘露顔色自好陛下長生不老坐享萬年有道君臣歡<lb/>
<pb n="KR4e0198_WYG_001-16b"/>
如魚藻陛下長與天相保<lb/>
　　　塘上行<lb/>
塘上雙鴛鴦芙蓉翳其隂不自行仁義何能知妾心青<lb/>
蠅一墮耳琴瑟難為音新人入宫時意已無同衾君子<lb/>
在萬里顔色安可任念妾平生時豈謂有中路新人斷<lb/>
流黄故人斷紈素新人種蘭苕故人種桂樹新人操陽<lb/>
春故人操白露新人日以驩故人日以悲浮雲顧我庭<lb/>
北風動我帷恩愛儻中還皓首以為期<lb/>
<pb n="KR4e0198_WYG_001-17a"/>
　　　秋胡行<hi>四首</hi>
太行易驅仕路難為工太行易驅仕路難為工䛕佞䘮<lb/>
志罄折不𠂻自負者忌自異者攻智力相御莫知所終<lb/>
歌以言之仕路難為工<lb/>
　　　其二<lb/>
河清可須鍾期未易逢河清可須鍾期未易逢國士見<lb/>
知非以先容雖有骨肉中懐莫從伯牙絶絃甘此不恭<lb/>
歌以言之鍾期未易逢<lb/>
<pb n="KR4e0198_WYG_001-17b"/>
　　　其三<lb/>
闇妬相成周客一何疎闇妬相成周客一何疎維彼燕<lb/>
石明月是居爰發深藏庶用見譽即曰瓦甓孰捄其初<lb/>
歌以言之周客一何疎<lb/>
　　　其四<lb/>
好惡何常顯者易為名好惡何常顯者易為名一犬吠<lb/>
形百犬吠聲如草偃風夜蟲附明西子雖姣不屬于盲<lb/>
歌以言之顯者易為名<lb/>
<pb n="KR4e0198_WYG_001-18a"/>
　　　相逢行<lb/>
相逢狹斜間狹斜不容車不知何年少夾轂問君家君<lb/>
家誠易知甲第城南隅黄金為君堂白玉為門樞坐客<lb/>
髙堂上擊鐘吹笙竽將軍起行酒何論馮子都兄弟兩<lb/>
三人出入長相須大子侍中郎中子中大夫小子復何<lb/>
官稍遷執金吾五日一來歸觀者羅長衢二弟為雁行<lb/>
長兄上頭居東方千餘騎兄弟一何殊入門遊後園銀<lb/>
牀纒轆轤梧桐十二樹一鳳將九雛梧桐自相值鳳凰<lb/>
<pb n="KR4e0198_WYG_001-18b"/>
自相呼音聲何啾啾枝葉以扶疎大婦董妖嬈中婦秦<lb/>
羅敷小婦邯鄲女顔色世所無大人且安坐為樂良未<lb/>
徂<lb/>
　　　燕歌行<hi>二首</hi>
秋風蕭瑟吹我裳蟋蟀寥寥啼我牀出門四顧非故鄉<lb/>
誰能客逰不斷膓短歌㣲吟激繁霜浮雲千里一彷徨<lb/>
仰看明月流清光二十八宿羅成行髙䑓非閣遥相望<lb/>
河漢縱横難為梁胡馬北鳴雁南翔憂來不知從何方<lb/>
<pb n="KR4e0198_WYG_001-19a"/>
慊慊伏枕聊自當涕從中零安得防豈不懐歸道阻長<lb/>
　　　其二<lb/>
㑹日苦少别日多為君盛年行蹉跎憂來援琴聊短歌<lb/>
羽聲慷慨調不和悲風四起揚塵沙浮雲摧頽互相加<lb/>
人生奄忽若春華誰家客逰常無家中曲不覺淚滂沱<lb/>
攬衣出户夜如何衆星歴歴月低河鴻雁嗷嗷鳴相過<lb/>
欲往從之畏蔚羅<lb/>
　　　善哉行<hi>二首</hi>
<pb n="KR4e0198_WYG_001-19b"/>
來日難期少合多離今日相樂不醉何為寥寥北堂哀<lb/>
竹苦絲短歌裂耳慷慨以悲白日云沒秉燭繼之何晝<lb/>
何夜迨我盛時烹肥擊鮮斗酒自隨安知王喬八公者<lb/>
誰促坐行觴交屬所私百年如寄當復何疑慊慊惜費<lb/>
智者所嗤計㑹有無將以奚遺<lb/>
　　　其二<lb/>
巢父潔身天下為汙四岳九官而無匹夫傅說築巖維<lb/>
時商實爰立作相不俟終日尚避海濵二老是麗既載<lb/>
<pb n="KR4e0198_WYG_001-20a"/>
後車三聖所師仲未伯齊三逐何鄙生有父母知有鮑<lb/>
子伯陽猶龍和光同塵芻狗萬物聖而不仁丘明修辭<lb/>
古之國工縱横六經化裁與同干木偃息大魏以藩式<lb/>
則閉門廹則踰垣莊周非人蓬累而行逍遥㺯世乃稱<lb/>
達生<lb/>
　　　西門行<lb/>
出西門歩踟蹰相逢不作樂當復何須但作樂勿復問<lb/>
有無安知家人生産當復溷吾徒君撃筑我和歌請為<lb/>
<pb n="KR4e0198_WYG_001-20b"/>
燕市飲旁人當奈何人生欲知已結交不在多豈無車<lb/>
馬客富貴相經過自非名卿鮑叔牙雖有國士誰當知<lb/>
自非名卿鮑叔牙雖有國士誰當知與君重自愛中道<lb/>
有别離區區抱苦心可用不相疑<lb/>
　　　東門行<hi>二首</hi>
出東門顧且望欲何歸向洛陽座下兩走馬馬上結束<lb/>
千金裝揮鞭酒家去調笑邯鄲倡作使博徒數軰擲錢<lb/>
百萬少年塲少年塲朝用廣平公故暮為瑯琊大王男<lb/>
<pb n="KR4e0198_WYG_001-21a"/>
兒結交願得豪賢君復自愛莫相忘男兒結交願得豪<lb/>
賢君復自愛莫相忘恩仇分所當翩翩輕薄殊未央<lb/>
　　　其二<lb/>
出東門不顧歸來入門愴欲悲舍中無儋石儲還視身<lb/>
上衣参差慷慨出門去兒女牽裾啼他家自願富貴賤<lb/>
妾與君但餔糜但餔糜上用穹窿天故下用匍匐小兒<lb/>
時吏清亷法不可干一旦緩急當告誰行吾望君歸嗟<lb/>
少年莫輕非<lb/>
<pb n="KR4e0198_WYG_001-21b"/>
　　　飲馬長城窟行<lb/>
蕭蕭山上草悠悠山下道長城一何長逺望多悲傷逺<lb/>
望不如歸㳺子日依依依依復纍纍涕泣當為誰髙䑓<lb/>
知天風鴻雁知天霜欲媚更無人欲去更彷徨浮雲西<lb/>
北來我馬顧之鳴願附尺素書迢迢東南行浮雲不可<lb/>
託素書不可成十年違室家安知即平生<lb/>
　　　上留田行<lb/>
人生一何相懸哲士常見未然愚夫不睹目前所較以<lb/>
<pb n="KR4e0198_WYG_001-22a"/>
千年今爾忽怨蒼天非世淆亂誰貴聖賢<lb/>
　　　孤兒行<lb/>
孤兒生孤兒生命不如一抔土父母在時坐長筵雷大<lb/>
鼓父母已去兄嫂令我報府今年䕶羌明年擊胡虜六<lb/>
月來歸不得自言苦目汁稠濁頭面生瘡大兄言視飯<lb/>
大嫂言溉釡上髙堂不見父與母下堂孤兒淚下如縷<lb/>
使我朝行薪暮不得束芻頃筐敝漏緝之用荼鈎折無<lb/>
喙鎌鈍無膚舍鎌㧞叢棘棘斷行復甦刺傷我手復裂<lb/>
<pb n="KR4e0198_WYG_001-22b"/>
我襦自念猶人誰使為奴兄嫂如此為不早去下從地<lb/>
下當復何須髙秋八九月墮嚴霜百草凋枯牧豎絶糧<lb/>
驅羊下山逸入他羣不辨所亡願取我羔莫攘我羊羊<lb/>
復戀子箠之不將棄箠挽角羊僵道傍拽羊囬家兄與<lb/>
嫂睨三年不乳毛尾空長作何校計亂曰羊鳴一何芊<lb/>
芊父母地下將書寄與兄嫂爾愛其羊我愛其子<lb/>
　　　怨詩行<lb/>
荆山何巖巖白璧何齒齒圭璋滿朝廷爾胡獨在此千<lb/>
<pb n="KR4e0198_WYG_001-23a"/>
載抵塵沙一抱即知已瓦礫生目中衆人紛所指五都<lb/>
當一顧三獻不得理一刖藏白虹再刖涸沂水玉石苟<lb/>
不分安用存吾趾昭王遣使問慷慨不可止一剖屬白<lb/>
虹再剖折沂水至今為宗器天下稱其羙願以陵陽侯<lb/>
還之樂正子<lb/>
　　　白頭<lb/>
青如雪中栢鑿如水中石自君有兩意事事非疇昔疇<lb/>
昔共綢繆何嘗不膠漆今日不膠漆眀日即參商東西<lb/>
<pb n="KR4e0198_WYG_001-23b"/>
大道上車馬遥相望新人此一時故人彼一時難將故<lb/>
人意持與新人知非不結同心人情中道還白頭百年<lb/>
期豈作斗酒間雲漢何繩繩星宿何纍纍意氣一以失<lb/>
黄金不可為決如潰防川絶如蹶張弦有親相推與無<lb/>
親私自憐<lb/>
　<lb/>
　<lb/>
　滄溟集巻一<lb/>
</p>
<p>
</p>
  </div>
</body>
</text>
</TEI>
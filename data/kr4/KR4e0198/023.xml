<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻二十三</head>
    <p>
<pb n="KR4e0198_WYG_023-1a"/>
欽定四庫全書<lb/>
　滄溟集巻二十三　　　　明　李攀龍　撰<lb/>
　　墓誌<lb/>
　　　明故封太安人許氏墓誌銘<lb/>
太安人者許氏瓊之長女也其先鳯陽人徙長興四世<lb/>
而母方氏生太安人太安人生十歳受劉向列女傳觀<lb/>
古圖畫問知大義遂善繪事其工無二見者謂吳興管<lb/>
夫人以來所未有也嘗曰刺繡制形圖畫制意形致欲<lb/>
<pb n="KR4e0198_WYG_023-1b"/>
實意致欲虚並伎相發若輟若起父益竒之年二十得<lb/>
承徳君焉蓋贅壻也猶若不欲遂適之承徳君故儒俠<lb/>
好客日椎解不視生産太安人又為父言大人幸以兒<lb/>
承事徐君即里中豪不敢藉我家雖日椎解好客即所<lb/>
授室弟子與里中豪獻牛酒為旦夕費未嘗假許氏一<lb/>
錢徐君丈夫也乆之承徳君㳺日益盛生産日益微太<lb/>
安人乃日操作供具以為常至鬻所圖畫佐緩急而承<lb/>
徳君不知其所繇置矣汝寜君於承徳君為季子眤不<lb/>
<pb n="KR4e0198_WYG_023-2a"/>
令就外傳稍長猶自授章句即惰弗忍問也太安人顧<lb/>
譙讓不少貸汝寜君亦父事太安人毎夜呻佔則太安<lb/>
人以機杼相濟膏稱寝汝寜君嘗言比呻佔時聲嘗若<lb/>
從機杼中出者汝寜君既舉進士除刑部主事以甲寅<lb/>
封承徳君及太安人尋行論淮上丙辰遷郎中充江南<lb/>
治獄使者出便道兩詣太安人問所平反活幾何人必<lb/>
論誦其爰書狀如目前俯聽仰思各務有一二語自當<lb/>
而後已以自快也汝寜君既再補郡太安人乃從長興<lb/>
<pb n="KR4e0198_WYG_023-2b"/>
來亡何謂曰我先不至汀州今至汝寜矣誠以郡大守<lb/>
古二千石禄甚厚自吾為汝家婦魚菽纔自給恐居非<lb/>
命所當託即不任饗徒以疾為爾憂若猶是齋厨蕭然<lb/>
在官與在家同也由是為汝寜者數月而太安人必聞<lb/>
其政以莫不曰循吏云屬内考汝寜君有所中當左遷<lb/>
解郡歸逡循不欲行者二年太安人乃曰吾老啖粥耳<lb/>
汝家故有田一壥苕水上何至使王長君兄弟遺百金<lb/>
装署曰太安人丼膬之費乎受之何辭也凡以痛若軰<lb/>
<pb n="KR4e0198_WYG_023-3a"/>
落拓不偶忤俗䝉謗無以洒之若將凂焉傾身為之也<lb/>
范孟博何人哉方今天子聖明正臣當國不乗時白見<lb/>
寃狀而勉圖功名以自効何以間執慝口令謂無所復<lb/>
之汝寜君乃行至京師六日改長蘆轉運判官居三月<lb/>
移瑞州府同知且以補郡而太安人訃至矣嘉靖四十<lb/>
四年九月二十有一日也距生𢎞治元年十月五日年<lb/>
七十有八嵗某年月日汝寜君以祔承徳君之壙顧渚<lb/>
山下承徳君名東有大節能持論與其家世戚屬並見<lb/>
<pb n="KR4e0198_WYG_023-3b"/>
宗考功臣誌中汝寜君名中行考功誌稱汀州君誌曰<lb/>
古賢母性自有之乎抑因其子以立名迹矣汝寜君再<lb/>
出治獄多所平反然其大者已不得如雋曼倩之用春<lb/>
秋斷詔獄兩至二千石皆數月罷去其次者又不得非<lb/>
期自表效崔子真之在五原是可曰吾有經術家世儒<lb/>
者哉太安人誠以二母自視而計是乎范母教子屬方<lb/>
捕逮乃曰吾兒得與李杜齊名亦復何恨語雖怨而不<lb/>
怒然一何决也太安人所云乗時自見寃状勉圗功名<lb/>
<pb n="KR4e0198_WYG_023-4a"/>
若曰善惡在我何與於彼云爾又何辭氣繾綣不忘以<lb/>
望子者望之君父慈而知禮性自有之矣是為銘銘曰<lb/>
豈維夫是躬亦維予是相豈維予是荷亦維予是儀豈<lb/>
維勞斯厚生困斯令名亦維逸斯敗營捷斯蹪成何有<lb/>
何亡義乃服屢進屢退道乃復卓彼明淑於焉貽榖<lb/>
　　　明故封孺人賈母魏氏墓誌銘<lb/>
余為郎盖與孺人仲子衡同舍故得聞孺人孺人生十<lb/>
嵗處士君於御史君有貺命矣逾年而孺人不幸瞽處<lb/>
<pb n="KR4e0198_WYG_023-4b"/>
士君且将篚采返焉御史君為父封君言彼初固願有<lb/>
家也封君諱瓉孺人卒歸御史君日從容請御史君置<lb/>
妾御史君又固不可時户部君為御史君兄方置妾京<lb/>
師孺人則復力請御史君復固不可也御史君在武皇<lb/>
帝時九江盗起身攬轡徃破之乾清宫灾奉詔言退小<lb/>
人數事守北地又忤武皇帝中貴人而車駕遂不幸北<lb/>
地語在吕太史柟誌中孺人一處士女又瞽卒使固不<lb/>
置妾是自孺人賢矣太子少保工部尚書俊孺人王舅<lb/>
<pb n="KR4e0198_WYG_023-5a"/>
也謂御史君古人所難復歎魏家兒稱為御史君婦也知<lb/>
言哉孺人雖自瞶瞶病乎御史君携家人宦㳺數千里外<lb/>
垂上十載非孺人安得無梱内顧也守凖言孺人自鍾美<lb/>
御史君使慮攝一家事諸僕若婢日獻功孺人前如孺人<lb/>
指嚮徃無不當御史君意即僕若婢或不告孺人行不當<lb/>
御史君意孺人復為譙責是非如見也御史君疾且革屬<lb/>
衡孺人曰是兒弱冠成名矣索筆卧中書進士字簡上授<lb/>
守凖守凖二十歲果偕計㳺京師凡五上卒為進士除主<lb/>
<pb n="KR4e0198_WYG_023-5b"/>
事比部舎中先是孺人夢受金罏置笥中也窹而生守凖<lb/>
蓋夙昔私竒之矣守凖毎下第來孺人為曰即金罏事不<lb/>
兆可忘而父所授簡上書乎嘉靖丁未就養京師又謂守<lb/>
凖今而後汝母可持而所授而父簡上書徃地下無憾也日<lb/>
數為守凖道御史君進士時一蒼頭挾鹿盧牀前持騎過故<lb/>
人官長身出刺褒中俸錢嗛嗛不飲酒肉客來僦舎内共持<lb/>
一案飲食朝退即讀書終日坐何至如今出入列騶從大箑<lb/>
翳道來呵胠篋吏次且顯者門無歲時賀謁轉相主進為姓<lb/>
<pb n="KR4e0198_WYG_023-6a"/>
名尺籍上使者持之無不如左劵家索醵金高㑹無詘<lb/>
贏稱貸與之如携取日交錯户外為閽者病也銘曰嗚<lb/>
呼孺人匪德爾娱而家愉愉哉匪嗣爾須而宗訏訏哉<lb/>
　　　明孟冝人墓誌銘<lb/>
余蓋自弱冠與許殿卿㳺狎知孟宜人賢宜人適殿卿<lb/>
七日而封君亡矣比殿卿在郡諸生中又數不第乃宜<lb/>
人力貧支憊丼荼習蓼備所不堪一無難色退言也殿<lb/>
卿嘗卒業城南山中太宜人念之泣不能寐宜人勞之<lb/>
<pb n="KR4e0198_WYG_023-6b"/>
曰太宜人幸就寝矣夜如何其無乃孟母據機時邪彼<lb/>
方念子自苦也屬長君復啼於襁間索殿卿甚急宜人<lb/>
紿之曰而父且至為而懐果飴啖汝何啼也且勞且紿<lb/>
逹旦矣一日大匱太宜人中昃不能飯宜人乃捐一空<lb/>
筐出易粟上食太宜人如常食閒宜人嘗在蓐太宜人<lb/>
躬為糜至蓐所哺之未竟而淚下出語人曰安有在蓐<lb/>
而日徒糜者宜人聞之愴然為翦中襦結託市數卵以<lb/>
為隣媪遺也其所曲事太宜人者類如此殿卿為諸生<lb/>
<pb n="KR4e0198_WYG_023-7a"/>
不能具衿鞾率宜人染緝䟽䌗成之不辯其非衣帛而<lb/>
曵革也殿卿守趙州有装槖将寘而去者宜人問焉曰<lb/>
某家金用為夀耳因叱之曰奴速負去斷頭矣其御僕<lb/>
從素謹嚴犯無不笞掠於庭者蓋憚於殿卿焉後装槖<lb/>
家伏辠余實在邢州屬郡推官郟李君聽其獄廪廪於<lb/>
宜人矣無何殿卿調貴州之永寜萬里太宜人宜人為<lb/>
若朝夕殿卿在側者殿卿得以遷徳王府右長史歸凡<lb/>
三嵗太宜人乃卒母子相存宜人力也殿卿長史徳王<lb/>
<pb n="KR4e0198_WYG_023-7b"/>
府勘中官某氏子弟又有装槖將寘而勿逸者珠珥直<lb/>
千金矣宜人遽曰安用此糞土加諸首豈以為有亷吏<lb/>
未必有亷婦乎徳王府雖里閈萬里矣後殿卿市一珥<lb/>
示宜人宜人曰此大類某氏物何從致之哉然治家人<lb/>
生産其稍入皆手自簿計緡筴衡量焉太宜人每取巵<lb/>
酒餉令立盡之矣癸亥殿卿補周王府長史以冝人從<lb/>
明年宜人還濟南尚猶時時傳敕諸婢妾不絶即諸婢<lb/>
妾無不人人若宜人在邸中也還濟南者三年封宜人<lb/>
<pb n="KR4e0198_WYG_023-8a"/>
封宜人若干月而卒隆慶戊辰七月三十日也距生正<lb/>
徳某年月日凡五十有八嵗云子男一人即復郡諸生<lb/>
娶德府儀衛副薛來女女二人一適進士于鯨一適邑<lb/>
諸生李應聘孫男二人宗周娶保定府知府陳輖孫女<lb/>
朝周未聘女五人一適太學生史本子史某一適前進<lb/>
士宜興縣知縣谷繼宗孫谷某餘未聘殿卿名邦才周<lb/>
府左長史階朝列大夫宜人郡之徳平人父名某母某<lb/>
氏卜某年月日葬于某山祖兆云誌曰余蓋自弱冠與<lb/>
<pb n="KR4e0198_WYG_023-8b"/>
殿卿㳺狎知孟宜人賢矣奈何宜人之於里閈見謂自<lb/>
健也夫自健之譽實近於悍奈何里閈之於宜人見謂<lb/>
自健也夫力貧支憊丼荼習蓼備所不堪一無難色退<lb/>
言冝人信自健困於捐篚翦結而不變于装槖千金即<lb/>
不變於装槖千金而家人稍入簿計緡筴百不失一宜<lb/>
人信自健憚於殿鄉諸婢妾人人如在其邸中者宜人<lb/>
信自健然而太宜人臨新婦亦已莊矣至哺糜蓐所而<lb/>
巵酒餉之殿卿禮宜人如賔及其館于甥於髠髦而脱<lb/>
<pb n="KR4e0198_WYG_023-9a"/>
然無疑於愛子又何可謂自健也大誼章章而譽近於<lb/>
悍又奈里閈何殿卿自状宜人扼腕於蘇季子朱買臣<lb/>
之取絶於其妻也徳宜人深矣然自二子之妻無似耳<lb/>
安有匍匐乞憐後車命載而能糞土千金叱装槖唯恐<lb/>
其汚已哉何以有功于亷吏也不知其婦視其夫矣何<lb/>
里閈之未有以槩于殿卿哉語曰弓强于彌衣韌于裏<lb/>
此殿卿之所由腹悲也是為銘銘曰欲婦是圖視其姑<lb/>
欲妻是孚視其夫大誼用章此焉攸蔵<lb/>
<pb n="KR4e0198_WYG_023-9b"/>
　　墓表<lb/>
　　　徐給事中墓表<lb/>
公諱易字希文舉嘉靖甲辰進士明年授鄞縣令先是<lb/>
縣以饑饉餓莩載道公至輒大發賑起者萬計夏大旱<lb/>
用璧天井山龍見于雩雨踵公至邑遂以有秋乙巳復<lb/>
大旱乃再雩而雨邑毎火公不憚鬱攸出必直風風以<lb/>
反其氣相感動類如此蓋治賦則具有參伍無産厚薄<lb/>
無不如手劑其槖中民至今無不均之患開萬金湖若<lb/>
<pb n="KR4e0198_WYG_023-10a"/>
干頃築堰東西鄉凡三十二所瀦洩唯時邑至今賴之<lb/>
嘗乗城見胔骼赫然在陴下輒屬吏某所樹所為棺塟<lb/>
焉而後去詰朝冡纍纍數十出其地上矣不必盡見其<lb/>
胔骼赫然也繇是旁邑之民來歸者蓋數千户居則募<lb/>
兵教水戰大儲餉以飬其年或以淵藪逋逃諫阻之弗<lb/>
聽也亡何而海冦作矣人始服其前識云日聽獄常數<lb/>
十牒獄無留繋庭無暴卒嵗厲疫則出因尅期入逮若<lb/>
固在焉性敏捷一經目即更數年不忘以故人不能欺<lb/>
<pb n="KR4e0198_WYG_023-10b"/>
然亦不以欺人其視百姓之害去之如仇讐視敝政如<lb/>
匪澣衣之於體葢三年人無能犯其守者屬嵗歉邑中<lb/>
豪家競相勸輸矣莫不曰庻幾有事效公上乎郡報檄<lb/>
下則自取其償又若謂不敢以小民㣲勞之使神明令<lb/>
有宿義公卒聽之亦謂不敢以其守妨賙恤之美俗云<lb/>
乆之徴為户科給事中凡三月而卒於官父某子克敬<lb/>
世廣信之永豐人鄞人薛晨時為郡諸生嘗館於其署<lb/>
所次状如此余曰萬家之邑精物亦大矣凡以令身自<lb/>
<pb n="KR4e0198_WYG_023-11a"/>
出之也雩而雨火而反風者天邪嵗一歉家相勸効急<lb/>
公上而後食人不自知其使之開萬金湖貽數百年之<lb/>
利流澤無已時即後之君子不以其居常募兵教水戰<lb/>
為迂而益為斥守倭安能輙傅城下也鄞之政備矣以<lb/>
給事中何加焉三月而卒于官美先盡矣乎然未有為<lb/>
今臣而遺力讓賢者也才不持數者哉<lb/>
　　　劉處士墓表<lb/>
處士名紹箕其先崇陽之南谷人五世祖曰榮四者始<lb/>
<pb n="KR4e0198_WYG_023-11b"/>
亡命冝春榮四生祖才復如崇陽居祖才生仲文仲文<lb/>
生冝黄生吉吉生鐸處士其第五子也處士諸兄皆用<lb/>
訾為縣功曹處士日趨縣諸兄装齎之矣嘗為伯䕶家<lb/>
宦㳺蜀中乃歸不持蜀中一錢而謂伯彼且謂紹箕亷<lb/>
吏弟誦義豈有窮時何更為治装中金令越境盡也即<lb/>
令不與伯俱而徃他所緩急又誰恃乎處士嘗侍疾父<lb/>
鐸所父鐸所非處士侍不說也父患苦嗌不能喘息飲<lb/>
食下輒出不留其在診籍中諸醫藥試多不驗者處士<lb/>
<pb n="KR4e0198_WYG_023-12a"/>
則從人受禁方胾𤣥猨啖之病旋已也崇陽故無猨乃<lb/>
處士走索猨自禱三日不得猨刲膚進矣即三日得猨<lb/>
南谷去縣中可十里所處士嘗夜為父徃謁醫道遇雨<lb/>
河漲即馮河水且滅頂至乃大木從上流來處士卒用<lb/>
濟河矣母李且衰恃鬻耳一嵗中徃來諸子家率不再<lb/>
三過獨謂處士乃數見愈益鮮使母嗜食不為愛兒所<lb/>
不恤乆慁兒為也處士為人在儒俠之間里中少年多<lb/>
時時竊藉其名以行某欲攘其隣善田即偽為隣人劵<lb/>
<pb n="KR4e0198_WYG_023-12b"/>
而行錢處士家願得季布一諾處士怫然曰汝不亦豪<lb/>
乃以我為即令我署名其間我遂直汝哉其先胼胝闢<lb/>
草萊且溉且糞沾沾曰甌窶拓之不餘穡力積勞至膏<lb/>
沃旅亞庤錢鎛計候出俶載如趨仕官所翹首望納稼<lb/>
期不啻欲揠苖起婦子時時行饁田畔徃來見土壤愉<lb/>
恱無不視若綺錦惜若肌膂俛有拾仰有取自禳世世<lb/>
勿離農畆也一旦挾偽劵數其齒責収之當令彼負其<lb/>
耒耜安從適乎先是嫗某亦有田十畆所屬豪亦欲辟<lb/>
<pb n="KR4e0198_WYG_023-13a"/>
睨有之及知處士所急者此嫗也無取也乃嫗則持券<lb/>
來遺處士又謝不受矣處士夙昔好堪輿家向從蜀中<lb/>
來唯一相冡書肘後爾蓋自食伎術行道間千里傳糈<lb/>
實不持一錢處士取胡母生子縉女為程伯驥妻縉子<lb/>
景韶與余同進士余為郎復與同舍比部中自言已三<lb/>
男子矣余謂處士無論與里閭浮沈即能趣人之急而<lb/>
脫於阨若排難解紛各厭其意使邑中豪相高矣匹婦<lb/>
賂遺不忍以其身為溝壑恐彼以我為非人也得父母<lb/>
<pb n="KR4e0198_WYG_023-13b"/>
而事與不得於父母孰媮快哉<lb/>
　　神道碑<lb/>
　　　明封文林郎山東道監察御史馬公神道碑<lb/>
公諱瓏字聲甫其先真定人元有浙江行省平章政事<lb/>
者家錢塘今葛領相傳馬平章遺址者其故第也平章<lb/>
生庸守泉州路卒葬西湖即智果寺東墓也庸生林紹<lb/>
興路通判成浙江行省斷事國初改理問始徙湖州之<lb/>
德清成生震震生禎禎生恒恒生六子最少景暹配姚<lb/>
<pb n="KR4e0198_WYG_023-14a"/>
氏生二子次即公公復徙仁和籍焉蓋馬氏中衰矣先<lb/>
是公在德清困於徭賦而千金殆盡乃鄉里少年益侮<lb/>
之公謂吾寜雄於都㑹自見耳德清豪易與也暨公兄<lb/>
以<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>曹掾滿歸邑公則屬産於兄脫身徙仁和太孺人<lb/>
外家雖仁和然公自以大丈夫能廢千金之産能致千<lb/>
金之産者也使籍先業而息之豈其雍容哉手足之謂<lb/>
何而又孅兄以為利即依外家何必去徳清無何通政<lb/>
君學乃大起公輒不復厚治生顧聘享經師内交諸友<lb/>
<pb n="KR4e0198_WYG_023-14b"/>
行修將幣一聽通政君所為羔雁𤣥纁無不腆焉其自<lb/>
奉苟無匱而已嘉靖丁未通政君舉進士選庻吉士則<lb/>
迎公太孺人京師己酉授御史出按山東則以公歸癸<lb/>
丑公封御史甲寅通政君復迎公太孺人京師戊午遷<lb/>
太僕少卿尋改今官庚申復迎公太孺人南都秋八月<lb/>
太孺人卒復以公歸公歸之日不復有心於世矣謂通<lb/>
政君曰吾再詣京師望宫闕陵寢如在天上以爾韋布<lb/>
之㣲褎然子大夫後為王吉士讀書玉堂之署著作館<lb/>
<pb n="KR4e0198_WYG_023-15a"/>
閣既而冠柱後立西臺持天下風裁攬轡海岱以臨真<lb/>
定得以案章言百姓疾苦激揚部刺史以下郡邑吏命<lb/>
曰正色抗䟽之臣三輔之役譽髦如林爼豆邦畿稱文<lb/>
校藝以慰樂育之心思服自近始一何雄也以吾擁乎<lb/>
爾而再詣京師躬饗其盛何必自其身致之始爾為我<lb/>
約四方諸長者朝夕與㳺及再詣京師其子各以出補<lb/>
若罷去一時諸長者視昔不能十之三又何論未若爾<lb/>
之有顯庸尋以卿貳待年南都用儲大體國家之寵靈<lb/>
<pb n="KR4e0198_WYG_023-15b"/>
爾者吾所豈欲但金陵之勝哉始吾為爾行修將幣羔<lb/>
雁𤣥纁唯腆里閈少年方姍笑我實謂爾於今日有不<lb/>
可知者耳自爾有今日吾豈忘之哉凡七年而公卒丁<lb/>
卯三月二十七日也年七十有八嵗公配即張太孺人<lb/>
二子長即通政君三才娶賈氏封孺人次三綱太學生<lb/>
娶陳氏繼娶張氏女一早卒孫男三曰應華亦太學生<lb/>
娶禮部尚書髙公儀女曰應䇿殤通政君出曰耆孫三<lb/>
綱出也孫女四通政君出者適諸生許三經官生髙循<lb/>
<pb n="KR4e0198_WYG_023-16a"/>
學三綱出者適諸生沈渭徐守圭曽孫女一曰鳯娥公<lb/>
事兄既謹女兄胡少恤公孤公尢徳之及通政君貴命<lb/>
之曰願爾事伯猶父事姑猶母也初公之伯景昌者以<lb/>
進士為大理評事謂公曰是當後我評事公沒而族人<lb/>
訟焉公不為後也族人争分其財公獨載其主而時祀<lb/>
之以為常公為次壻于張其長女贅者輒背去公代為<lb/>
養而卒葬之其厚倫理篤恩義出於天性類如此至其<lb/>
足不蹈公府口不譚貨利負悼俗之懐抱拯物之具而<lb/>
<pb n="KR4e0198_WYG_023-16b"/>
有不必施焉君子難之矣表曰今之君子不階先業動<lb/>
廢千金焦勞中興自奉菲劣腆於修幣課子起家歴厥<lb/>
華要以守卿貳此方其三命而於車上儛時也不挾郡<lb/>
邑大夫謬恭以為尊重而間執少年姍笑者即計田宅<lb/>
明積著作為焦勞菲劣得志而為之何所不至矣又不<lb/>
然悼俗之懐與拯物之具為郡邑大夫上便冝言行事<lb/>
如盖公<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>郡邑大夫將請燕閒而不可得躬致千金子<lb/>
孫息之孰大卿貳乗此不權坐失觀變之術今之君子<lb/>
<pb n="KR4e0198_WYG_023-17a"/>
吾見亦罕矣而足不蹈公府口不譚貨利乎三㳺兩都<lb/>
躬饗其盛為名髙耳今之君子其矯者以小嫌為解而<lb/>
辭不就不謂可以肺腑相示卒令其子不得承驩顔安<lb/>
其職於外如此又安能不復有心於世哉有子而有心<lb/>
於世有子而不復有心於世出處之大誼乎銘曰平章<lb/>
之胄聞人代興臬曹避役而公是膺脫身更造載遷武<lb/>
林不階先業積著千金有子納言兆光潜徳踐華據要<lb/>
激揚淑慝三㳺二京締延長者杖屨衣冠遥集闕下寵<lb/>
<pb n="KR4e0198_WYG_023-17b"/>
靈王國諸父攸同行修將幣伊孰之功旋息里閈世相<lb/>
與忘䟽曠自引曰恬是常遏響賜命絶跡偃室蹈則倫<lb/>
理譚則經術悼俗斯深拯物孔備燕翼用成奚其躬致<lb/>
以貽有榖亦庻敦仁於焉起家卿貳之臣昔在屬吏忝<lb/>
兹大藩采風故老樹兹九原<lb/>
　　行状<lb/>
　　　亡妻徐恭人状<lb/>
亡妻恭人徐公宣之仲女徐公家本藩國列校㣲也嘉<lb/>
<pb n="KR4e0198_WYG_023-18a"/>
靖嵗庚寅以適余衿縭不具明年余補郡諸生有宅一<lb/>
區太恭人逓遷而翦其餘以糊口者三盡則杯棬瓿合<lb/>
細靡錠拊鬻諸市朝售焉饔夕售焉餐無常飽矣恭人<lb/>
佐太恭人賃縫井臼宴然箕帚不滿隅䕃一壁焬一竈<lb/>
歴寒暑者數年無躁容丁酉余既廪諸生間恭人嗛嗛<lb/>
猶若不能適晦朔所授弟子束修以上上太恭人雖徹<lb/>
必劑以復進始余與廬州别駕郭君為諸生同筆研嘗<lb/>
過余而止之飯恭人莝簾以㸑也前肅惟謹郭君察之<lb/>
<pb n="KR4e0198_WYG_023-18b"/>
假擔薪庚子余舉於鄉明年置妾蔡甲辰第進士恭人<lb/>
隨侍太恭人京邸明年疾予告隨侍太恭人歸濟南丙<lb/>
午起家復隨侍太恭人京邸丁未授刑部主事三年封<lb/>
安人尋陞貟外郎明年遷郎中明年復隨侍太恭人歸<lb/>
濟南癸丑出為順徳府知府恭人自濟南隨侍太恭人<lb/>
之郡余丙辰上績得封恭人尋擢陜西按察司提學副<lb/>
使戊午復疾投劾歸濟南則恭人再擁新婦侍太恭人<lb/>
矣越在田間凡十年隆慶改元聖天子覃恩遺佚諌議<lb/>
<pb n="KR4e0198_WYG_023-19a"/>
之臣交章大薦海内二十有二人與焉而余以一執臬<lb/>
吏自惟不佞方願與恭人終俱隠之誼乃七月二十四<lb/>
日卒於正寝嗚呼敢状之長者哉恭人生五十四年乎<lb/>
人樸耳太恭人雖莊臨之然年已七十有二恭人猶尚<lb/>
踧踖若失太恭人意葸葸然自訟本辟之而反及之命<lb/>
邪性溺愛必躬視子之飯必飯子而後食即食必祝艾<lb/>
家姑舉火乎葢白首呴哺不恤其子之近若饜而益勸<lb/>
不知其不敢為飺乃五十輒自老雖狎必䦱門與余語<lb/>
<pb n="KR4e0198_WYG_023-19b"/>
妾<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>言事必直致其辭不敢以諷然後應一與之嫌終<lb/>
身督過不少假云嗚呼妻欲恵乎恵斯恵御之孰與置<lb/>
人樸於室之相忘也孟徳曜綺縞粉墨嘗試梁鴻以觀<lb/>
其志七日不荅乃出椎布於懐中何其恵也然作使伯<lb/>
鸞偃蹇已甚鴻何能相忘於此即舉案莫敢仰視猶之<lb/>
儀耳恭人豈獨為勝邪無乃黙黙低頭就之乎蓋徳曜<lb/>
有憂患之心矣恭人子二人曰駒郡諸生先娶曹氏女繼<lb/>
娶山西應州知州馬應奎氏女曰采女一人適嵗貢生<lb/>
<pb n="KR4e0198_WYG_023-20a"/>
艾濟氏子芹又子一人曰馴妾盧氏出也駒生子二一<lb/>
曰鳯翔聘鄉進士于鯨氏女一曰鹿齡未聘女一許邑<lb/>
諸生王見賔子衡外孫一人曰維髙采與鳯翔先後殤<lb/>
卜是年十月四日葬郡城西北馬鞍山之東陽祖兆南<lb/>
若干步<lb/>
　　祭文<lb/>
　　　祭三原王公文<lb/>
嗚呼不天下以仁而孰與為大臣不天下以度而孰與<lb/>
<pb n="KR4e0198_WYG_023-20b"/>
為大人方公之守維揚也饑饉薦臻溝壑斯民爰發廩<lb/>
庾不竢報章恫瘝者身盖已汲長孺之倫以及拊循東<lb/>
南大水凶嵗衆望翕然庻蠲賦稅公乃獨持其義而軍<lb/>
國是計隂以免者十數郡而不億其麗乃闢三塘勺陂<lb/>
與繼川不為沴是乃仁術遵周之制矣又公之起㐮陽<lb/>
也大盗未夷荆棘王師爰獲渠魁搗其巢穴脇從罔治<lb/>
實維龔渤海是儀以至開府滇中獞獠興亂閹豎作鎮<lb/>
誅求珍玩公乃匪敵是求而貪婪是按他莫敢問而持<lb/>
<pb n="KR4e0198_WYG_023-21a"/>
憲斯憚乃沒郭英王敬用竄奸不至蔓是稱肅僚維周<lb/>
之翰矣林俊下獄於永昌寺也則自以其身之去就而<lb/>
廷爭乎極言敢諌之士秦紘罷斥於安逺侯也則身以<lb/>
其國之是非而力挽其甄淑别慝之風社稷之士知無<lb/>
不言直聲動天下何未免於好名之議也君子之心為<lb/>
而不有用舍隨物化亦唯恃乎大道之為公秉銓孝宗<lb/>
之朝大注明良之眷志在㧞竒舉而能先耿鉅鹿李襄<lb/>
城張莊簡彭惠安何旴江周太原清節弘猷維時之彦<lb/>
<pb n="KR4e0198_WYG_023-21b"/>
豐芑數世之所培植海内善類之所推薦同陞要地頽<lb/>
俗丕變庻元凱之可逢雖異官而同撰懼瓦石之相含<lb/>
精題才而不援帝曰尚書元氣北斗實維阿衡冡兹群<lb/>
后何必宻勿陟降左右奏爾訏謨無不自牖其知遇以<lb/>
隆其業為以久何二三執政而莠言自口豈不仁者之<lb/>
未逺而孤立之難乎後哉亦惟止競雖人主之近戚而<lb/>
恩有所不能私亦惟黨正雖宰相之仇讐而權有所不<lb/>
能施及至藩郡奉職無状又未嘗不引咎以為辭某邦<lb/>
<pb n="KR4e0198_WYG_023-22a"/>
士是式髙山則仰詢諸故舊百蠻是長凡九閲月而䟽<lb/>
二十上鬱鬱重臣不可為象祗役天官心折前修簿考<lb/>
中正管彼九流尚論天造而此其好逑畨畨元老誰適<lb/>
與謀是故先臣李獻吉有言居則岳屹動則雷擊三原<lb/>
<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>出忠良外植大事斧斷小細海畜帷幄佞幸請劒必<lb/>
殛斯其存亡禍福臨乎其前而已凛然有不可犯之色<lb/>
矣蔡介夫亦謂公本治易涉獵群籍學問益人垂老不<lb/>
寘侍講經筵體履特異先未有事安生忿懥斯其性與<lb/>
<pb n="KR4e0198_WYG_023-22b"/>
天道觀乎其深而已淵然立時出之地矣而况歴侍五<lb/>
朝天下跂足而望元老燕翼八座後進扼腕而言世家<lb/>
美周召於當代謂唐虞其未遐也<lb/>
　　　祭韓公邦竒文<lb/>
維公既持丰采亦崇經術大節屹然髙名茂實蚤除銓<lb/>
曹讒殄是堲陟明於朝黜幽於室地震陳言極時得失<lb/>
乃謫平陽才浮於秩大獄既訊藩王廸吉擢僉大臬愈<lb/>
多異政鉏强洗寃浙風用競奏罷四府宦豎斂手亡何<lb/>
<pb n="KR4e0198_WYG_023-23a"/>
詔繫不理者口顛沛必仁皇孚盈缶既歸杜門彌興孝<lb/>
友大同之變畔者什九公㕘冀北叱馭而走談笑賊庭<lb/>
元凶授首反側以安驅此群醜是時冀北便宜可否萬<lb/>
夫一身彼其何有雖才應猝氣亦足徴帝嘉武功再涉<lb/>
中丞總憲上谷戎狄是膺利用禦虜則莫敢承改督三<lb/>
晉愈嚴備邉圗上要害于深于堅兩移亞卿執徳罔愆<lb/>
惟允勅法惟明薦賢尋以髙第召主南臺掌大司馬軍<lb/>
國是材屢建大議稱是良哉既乞骸骨著述益精胡天<lb/>
<pb n="KR4e0198_WYG_023-23b"/>
不弔失此老成某仰止匪今懿厥前修撫填西郊文獻<lb/>
是求徒論出處之大較而景餘烈以為休何斯人殄瘁<lb/>
逝者如流也<lb/>
　　　祭監察御史陶公文<lb/>
克承家學師友孔懐蚤以二戴徃與計偕射䇿甲科官<lb/>
屬司冦乃遷臺中淑問愈茂出視牧政無邪者思君子<lb/>
之馬既閑且馳有此冀方邦畿千里帝曰都哉于按斯<lb/>
止大惠乃心逹聰闢明耳目是寄國紀用清夫何惟躬<lb/>
<pb n="KR4e0198_WYG_023-24a"/>
用瘁歿厥王事匪諫靡行天奪之植豈湮蜚聲錫仲之<lb/>
光持憲於庭譽髦于鄉矣其在某等永惟不恌愈貞百<lb/>
度才飬下吏伊教匪怒莫不俟其嘉猷入告膏澤薦臻<lb/>
也今能不於邑求言之朝與望治者之人邪<lb/>
　　　祭王侍御文<lb/>
維公法家自至憲體是宜識爰髙朗度亦委蛇曷激曷<lb/>
掦具依具違誼之道著時之道㣲某昔領督學課藝慶<lb/>
陽公實為理載錫之光施于陳臬式刑用成我躬不閲<lb/>
<pb n="KR4e0198_WYG_023-24b"/>
自貽令名帝既徴止入補西臺持重者徳應猝者才于<lb/>
浙之役海邦孔懐西蕩巨冦三郡以偕猥予不敏起諸<lb/>
田間載託屬吏臨之則閑及期而代惠我好音乃竢來<lb/>
賀遂慰遐心前修豈匹大儒是參為王誦之云胡則堪<lb/>
豈不篤舊庻新是圖凡霑䟽列敢蹈非夫目為卓越誰<lb/>
適可居不恤有衆厥遇何如曷私於室而寘于朝宛其<lb/>
逝矣示民不恌大校于館大錄于曹食少事煩自罔告<lb/>
勞某言恭朝夕傾注良殷載色載語倐見倐聞其知不<lb/>
<pb n="KR4e0198_WYG_023-25a"/>
二其人則存庶膺遣奠國士之恩<lb/>
　　　與殷正夫祭張先生潭文<lb/>
蓋先生齗齗自將經禮三百曲禮三千曰古是常循循<lb/>
自推成人有徳小子有造吾黨與裁嗚呼世方猖披誰<lb/>
者章甫衆乃恣睢我焉執矩不知繪事後素赤子大人<lb/>
䝉正於聖功覺先于天民如有用者周官以徃惟可語<lb/>
也性命而上龍也少孤且貧未嘗無誨機憤自動困不<lb/>
復廢故今猶夢寐其側誦習敬業如楚在背儋也通家<lb/>
<pb n="KR4e0198_WYG_023-25b"/>
舊好道尊情愛毁齒就外洒掃應對故今猶務求厥初<lb/>
模範是因壮行未艾嗚呼先生遂使接跡朝廷之間以<lb/>
縱觀百官之富而追思乎比肩函丈之地巋然宗廟之<lb/>
羙獨存愈歎一時身親受業之人未嘗非齊魯之彦而<lb/>
顧瞻乎合志同方之士靡然江河之趨莫援龍惟憲之<lb/>
司儋惟詞之垣民生於三均兹為義師勞功半益著其<lb/>
恩雖搢紳布列海内之才未量而逕庭自愛天下之事<lb/>
可論信乎問為邦焉入乎其室其名世者出乎其門矣<lb/>
<pb n="KR4e0198_WYG_023-26a"/>
嗚呼哲人既萎來者之悲又安能無喟然於君子不匱<lb/>
而逝者如斯哉<lb/>
　　　祭外兄郭大器文<lb/>
於惟茂祖蚤譽孔彰舉槖中路千金者装守以待客不<lb/>
取其償是用髙誼作賓于鄉齒惟三十庻老雁行在昔<lb/>
先君締好不忘實為館甥克開厥祥矯矯諸父駢迹宫<lb/>
牆大器廸訓亦既升堂任俠耿介豪聞一方博奕是賢<lb/>
修業而息争道滋恭既饒用徳中嵗肯搆恢復愈力比<lb/>
<pb n="KR4e0198_WYG_023-26b"/>
隣宦豎并兼蠶食雖速我訟百折莫抑其徒造佞詭以<lb/>
為期躬詣其庭輒抗其儀彼乃挾衆窘辱見持惡聲必<lb/>
反危坐不疑群小吐剛益穢其辭務挑厥怒丼心面夷<lb/>
乃嗾父捽體無完肌左右慮變相顧詾詾計罔所出或<lb/>
誘或恐覬我引謝釋愧買重罵詈益奮神色益聳思挫<lb/>
一毫等之弗勇曰爾遺莩禍不旋踵氣盡語絶舁尸<lb/>
而出其貲尚裂其身未屈名動藩王治獄私室既殛仇<lb/>
讐脇從罔逸我則不貲彼亦是䁥可以不寃勿謂非質<lb/>
<pb n="KR4e0198_WYG_023-27a"/>
小懲大誡餘黨自失古齊烈士崇聲畧實維賓卑聚千<lb/>
載同匹嗚呼哀哉靈其與悉矣<lb/>
　　　祭尹商衡文<lb/>
曰世之論人者無亦僻哉臧否何常顯晦徒跡眩華狃<lb/>
習有實匪覈爾其情隱可原事㣲足繹豈無恃良友之<lb/>
殊知而遂使遺徳之蚤斁彼乃轂擊負入充棟劵積左<lb/>
賄使氣揮金廢籍捐賢溺愚脫然若釋營一意而務就<lb/>
傾千緡以勿惜苟睚眦之與值雖多怨而放獲締好閥<lb/>
<pb n="KR4e0198_WYG_023-27b"/>
閱聨姻郡伯邦旅稱鉅邑豪避席交不和衷漠焉楚貊<lb/>
勢重臨而益厲驕㣲施而廣隙故謔衆以倨辭呶群俠<lb/>
而取懌獨義屈於國士而色動乎偉䇿雖褐博而抗言<lb/>
亦振衣而引謫此夫亦馭富玩貴取順辟逆才有所不<lb/>
挫性有所不廹者邪余見其奉身宴安鴆毒匪阨疾剥<lb/>
及虜蹙不至額置心𡨕曠瓠落自斥垂成遽棄中道女<lb/>
畫則已視紛俗如汚已以生寄為旅客矣雖禀資之或<lb/>
偏已黙合君子之志適則豈不與彼身為物累心為形<lb/>
<pb n="KR4e0198_WYG_023-28a"/>
役戚然若不終日徨然若不得所索者懸隔乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0198_WYG_023-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻二十三<lb/>
</p>
<p>
</p>
  </div>
</body>
</text>
</TEI>
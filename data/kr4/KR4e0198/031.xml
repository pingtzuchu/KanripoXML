<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滄溟集附録</head> <lb/>
    <p>
<pb n="KR4e0198_WYG_031-1a"/>
欽定四庫全書<lb/>
　滄溟集附録<lb/>
　　墓誌銘　　　　　　　濟南殷士儋撰<lb/>
余以隆慶丁夘誌徐恭人墓己巳張太恭人卒與于鱗<lb/>
大人合葬余又誌其墓今才一嵗爾且誌于鱗悲夫文<lb/>
章道䘮瀰瀰日以下葢千載于兹矣明興北地李獻吉<lb/>
奮起而力挽之于鱗生承其後益拓其業斐然成一家<lb/>
言雖古大雅者流何以過茲可謂當代之宗工鉅匠垂<lb/>
<pb n="KR4e0198_WYG_031-1b"/>
不朽者矣于鱗李氏攀龍名父贈中憲大夫知府寳母<lb/>
即太恭人張其族系及世有高誼與太恭人守節語具<lb/>
余前誌中初太恭人夣日入懐生于鱗九嵗而孤比就<lb/>
外傅則余及今長史許殿卿皆以髫年相約為知交嵗<lb/>
與之俱當是時則恥為時師訓詁語人目為狂生于鱗<lb/>
自謂非狂矣又九嵗為諸生廪於郡庠庚子郷薦第二<lb/>
人甲辰賜同進士出身試政吏部文選司乙巳以疾告<lb/>
歸歸則益發憤勵志陳百家言附而讀之務鈎其微抉<lb/>
<pb n="KR4e0198_WYG_031-2a"/>
其精取恒人所置不觧者拾之以積學葢文自西漢以<lb/>
下詩自天寳以下若為其毫素汚者輒不忍為也丙午<lb/>
還京師聘充順天郷試同考試官簡㧞多竒士丁未授<lb/>
刑部廣東司主事既曹務閒寂遂大肆力於文詞余時<lb/>
為檢討日相引上下其議論而于鱗益交一時勝流若<lb/>
呉郡王元羙數子者名乃籍甚公卿間矣三年陞員外<lb/>
郎明年遷山西司郎中有邉将觸法不至死者柄臣子<lb/>
怒其不賂必欲寘諸辟而竟不能奪之于鱗從末减後<lb/>
<pb n="KR4e0198_WYG_031-2b"/>
其人至大帥果大著勲伐云癸丑出守順徳務為休息<lb/>
愛利之政其大可紀者順徳所屬舊有種馬塲嵗入賦<lb/>
公家而時監司誤以為營馬牧地增賦至二千七百餘<lb/>
金于鱗為請悉蠲之郡故有永濟倉以自給後糧輸京<lb/>
師而軍食益乏又為請得留郡如異日焉将作所徴于<lb/>
真定大名廣平順徳諸郡者于鱗以為順徳土狭民貧<lb/>
不冝與諸郡比减其供如真定十之三沙河之民役過<lb/>
客者越永年抵邯鄲界中始息肩邯鄲民報之亦然皆<lb/>
<pb n="KR4e0198_WYG_031-3a"/>
䟦渉一百七十餘里憊矣于鱗曰民安得任非其土之<lb/>
役使永年不惜數十人之力則兩邑之力皆可寛也又<lb/>
為之請罷矣鉅鹿官亭集者大聚也界在真定隆平南<lb/>
宫新河之間羣盗嘯聚無時捕之如搏影于鱗請移防<lb/>
秋别駕徃鎮之秋至則復戍内丘而盗不敢復窺順徳<lb/>
界中又謂京師仰餉于東南或不時至而北直𨽻河南<lb/>
山東諸處近河百里而遥者可令毋出賦錢皆賦菽粟<lb/>
浮于河以達于京師此不獨國家之便民亦便也他如<lb/>
<pb n="KR4e0198_WYG_031-3b"/>
散召募之卒以杜事變移廵司于黄榆嶺以備非常倣<lb/>
常平以時畜積嚴保甲以弭盗賊皆深計長慮非旦夕<lb/>
視其民者部使者至順徳才一日讞獄罷使者嘆曰太<lb/>
守安得不寃若此比三嵗有十數最書擢陜西按察司<lb/>
提學副使關中士素習古文詞得于鱗為師又蝟然勃<lb/>
興矣于鱗為人素羸頓不習西土西土當地裂後猶時<lb/>
時動揺數心悸又念太恭人獨家居遂乞骸骨歸故事<lb/>
仕在外者無以病告即乞身罷耳不復叙時銓部憐公<lb/>
<pb n="KR4e0198_WYG_031-4a"/>
才特取㫖予告疾已且復叙異日獨何仲黙視此以方<lb/>
于鱗實異數也歸搆一樓于華不注鮑山之間曰白雪<lb/>
樓于鱗為人髙克有合已者引對累日不勌即不合輒<lb/>
戒門絶造請數四終不幸一見之既而于鱗亦不自駕<lb/>
修請謝也其樓居時余方在告家居獨殿卿及余時徃<lb/>
來觴咏其間他曽不得一當于鱗凡十歴年所今天子<lb/>
用言者起為浙江副使二年稍遷㕘政入賀過家覲省<lb/>
将南尋陞河南按察使遂奉太恭人俱越四月而太恭<lb/>
<pb n="KR4e0198_WYG_031-4b"/>
人卒于鱗持喪歸甚毁及小祥而漸平無何暴疾再日<lb/>
而絶嵗庚午八月二十日也年五十有七所著有白雪<lb/>
樓集行世他詩尚若干首文若干首或問于殷子曰王<lb/>
元美謂律至仲黙而暢獻吉而大于鱗而髙要之有化<lb/>
境在古惟子美今或于鱗雖于鱗亦自謂擬議以成其<lb/>
變化矣于鱗信才意不至如所稱乎殷子曰夫親見楊<lb/>
子雲者肯信桓譚之論非私哉夫于鱗雄渾勁迅掉鞅<lb/>
于詩壇彼其視獻吉詩猶傅㑹龎雜文菚菚寡灝溔鴻<lb/>
<pb n="KR4e0198_WYG_031-5a"/>
洞之氣所為推獻吉者多其剗除草昧功也故曰能為<lb/>
獻吉軰者乃能不為獻吉軰者然于鱗方且痛人詆其<lb/>
文辭相矜不達于政游刃引割所至弦歌亦治操槩凛<lb/>
潔耻為色澤稱其為文于鱗獨文士乎哉于鱗妻徐氏<lb/>
封恭人有二妾蔡氏盧氏所生三男一女駒娶曹氏女<lb/>
繼娶應州知州馮應奎女采殤馴聘周府左長史許邦<lb/>
才女邦才殿卿也女適永清訓導艾濟子芹獨馴盧出<lb/>
他皆恭人出駒有三子二女鴻仁聘進士于鯨女鴻儀<lb/>
<pb n="KR4e0198_WYG_031-5b"/>
未聘鴻儒聘張希全女女一許嫁舉人王見賔子衡一<lb/>
後公殁七日而生嫁艾氏者有外孫一人曰維髙駒卜<lb/>
隆慶五年三月十有一日葬公於牛山之原徐恭人祔<lb/>
焉請殿卿状來乞銘駒吾門人也竟其所之亦可使千<lb/>
里無契需銘曰爾祖有言死而不㤀豈于鱗與吾生有涯<lb/>
知也無涯鬱而為書剷削巧利滌濯滓垢追趨古初大<lb/>
者天行雲盤星廻小者綺疏績舊彌新忽出倐入霍然<lb/>
霧除赫赫厥聲施于當世海内寡如豈惟文章以縁吏<lb/>
<pb n="KR4e0198_WYG_031-6a"/>
事㒺試弗理入掌庶獄出典大邦柄文持紀書獄獄平<lb/>
治人人安風士士起鴻飛𡨕𡨕羅者不㤀思儀其羽曷<lb/>
篤其生曷嗇其成不遐錫祉璧傳士林蛻委斯蔵永慿<lb/>
其里<lb/>
　　　李于鱗先生傳　　　吳郡王世貞撰<lb/>
李于鱗者諱攀龍其家近東海因自號滄溟云當其業<lb/>
成時海内學士大夫無不知有滄溟先生者而自其六<lb/>
七友人居恒相字之故其為于鱗獨著于鱗之先世濟<lb/>
<pb n="KR4e0198_WYG_031-6b"/>
南歴城人父寳以貲事徳荘王為郎善酒任俠不問家<lb/>
人生産繼娶於張夢日入懐而生于鱗于鱗生九嵗而<lb/>
孤其母張影相弔也旦䌟纑不足以資修脯而自其挾<lb/>
冊請益塾師為之遜席者數矣補博士弟子與今左長<lb/>
史許君邦才少保殷公士儋結髫齔交晋江王慎中來<lb/>
督山東學竒于鱗文擢諸首然于鱗益厭時師訓詁學<lb/>
間側弁而哦若古文辭者諸弟子不曉何語咸相指于<lb/>
鱗狂生狂生于鱗夷然不屑也曰吾而不狂誰當狂者<lb/>
<pb n="KR4e0198_WYG_031-7a"/>
亡何舉其省試第二人三年始成進士試政吏部文選<lb/>
司其明年移疾歸乆之疾良已同考順天試獲竒雋居<lb/>
多又明年授刑部廣東司主事于鱗既以古文辭創起<lb/>
齊魯間意不可一世學而屬居曹無事悉取諸名家言<lb/>
讀之以為紀述之文厄於東京班氏姑其狡狡者耳不<lb/>
以規矩不能方圓擬議成變日新冨有今夫尚書荘左<lb/>
氏檀弓考工司馬其成言班如也法則森如也吾摭其<lb/>
華而裁其衷琢字成辭屬辭成篇以求當於古之作者<lb/>
<pb n="KR4e0198_WYG_031-7b"/>
而已操觚之士不盡見古作者語謂于鱗師心而務求<lb/>
髙以隂操其勝於人耳目之外而駭之其駭與尊賞者<lb/>
相半而至於有韻之文則心服靡間言盖于鱗以詩歌<lb/>
自西京逮於唐大歴代有降而體不沿格有變而才各<lb/>
至故于法不必有所増損而能縱其夙授神觧於法之<lb/>
表句得而為篇篇得而為句即所稱古作者其已至之<lb/>
語出入於筆端而不見跡未發之語為天地所秘者創<lb/>
出於胸臆而不為異亾論建安而後諸公有不徧之調<lb/>
<pb n="KR4e0198_WYG_031-8a"/>
于鱗以全収之即其偏至而相角者不啻敵也當于鱗<lb/>
之為主事遷員外郎以至山西司郎中曹事寖以劇守<lb/>
文法無害而其業日益進大司冦有著作輒以屬于鱗<lb/>
籍籍公卿間然于鱗竟無所造請干贄不為名計出曹<lb/>
一羸馬蹩躠歸杜門手一編矣其同舍郎徐中行梁有<lb/>
譽不佞世貞及吳舍人國倫宗考工臣相與切劘千古<lb/>
之事于鱗咸弟蓄之為社㑹時有所賦咏人人意自得<lb/>
最後于鱗出片語則人人自失也于鱗雅不欲以刀筆<lb/>
<pb n="KR4e0198_WYG_031-8b"/>
見長然其聼讞最號公平柄臣子銜邊帥不通賄中以<lb/>
法欲置之死于鱗持不可後其人卒自奮功名致大将<lb/>
俄出守順徳問所以守順徳者于鱗曰使吾僕僕途道<lb/>
事嚴客帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>睨上官之色而進之則俱有所不能<lb/>
晨興坐堂皇揖屬吏考計延見鄉老問疾苦為興除脫<lb/>
若承蜩矣于鱗之守順徳可一載所不報最則曰君子<lb/>
之至於斯也吾或未之見也奏記臺使者手自削牘牘<lb/>
多古文辭語為其名髙也者而已之然于鱗暠暠自濯<lb/>
<pb n="KR4e0198_WYG_031-9a"/>
洗勤于大要居乆之政聲流通三輔前後尉薦亡慮數<lb/>
十鄰郡嚴事于鱗若大府以故得請白媮志嘗蠲馬牧<lb/>
地垂三千金留永濟倉粟毋灌輸京師以餉戍卒裁将<lb/>
作供比真定十之二益永年傳於沙河邯鄲界中寛二<lb/>
邑力移郡尉置鉅鹿官亭扼盗衝又移廵司黄榆嶺為<lb/>
晋趙關前後争得之臺使者毋以難也于鱗又謂京師<lb/>
仰東南餉不時至而燕齊汴趙邊河百里而近者毋出<lb/>
賦錢皆賦菽粟浮於河達京師緩急一䇿也時頗韙之<lb/>
<pb n="KR4e0198_WYG_031-9b"/>
滿三載贈郎寳如于鱗官母張為太恭人尋擢陜西按<lb/>
察副使視其學政于鱗謂陜古西京也先朝士大夫北<lb/>
地外多陽浮慕古文詞而時離之思以實反其始有機<lb/>
矣亡何其鄉人殷中丞來督撫以檄致于鱗使屬文于<lb/>
鱗不懌曰副使而屬視學政非而屬也且文可檄致耶<lb/>
㑹其地多震動念太恭人老家居遂上疏乞骸骨拂衣<lb/>
東歸吏部才于鱗而欲留之度已發無可奈何為特請<lb/>
予告故事外臣無予告者僅于鱗與何仲黙二人耳于<lb/>
<pb n="KR4e0198_WYG_031-10a"/>
鱗歸則搆一樓田居東眺華不注西揖鮑山曰它無所<lb/>
溷吾目也繡衣直指郡國二千石干旄屏息巷左納履<lb/>
錯於户奈于鱗髙枕何去亦毋所報謝以是得簡貴聲<lb/>
而二三友人獨殷許過從靡間時徐中行亦罷官家居<lb/>
坐客恒滿二人聞之交相快也于鱗乃差次古樂府擬<lb/>
之又為録别諸篇及它文益工不踁而走四裔然居恒<lb/>
邑邑思一當世貞兄弟曰大兒孔文舉小兒楊徳祖吾<lb/>
其季孟間哉而世貞則挹損不敢以鴈行進也大司空<lb/>
<pb n="KR4e0198_WYG_031-10b"/>
朱公衡時廵撫司于鱗間迫起之為置酒<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>甚自是諸<lb/>
公推轂于鱗者相踵而㑹今上初大徴召耆碩于鱗復<lb/>
用薦起浙江按察副使嘗視海道篆按覈軍實一切治<lb/>
辦俄遷布政司左叅政奉萬夀表入賀道拜河南按察使<lb/>
中州士大夫聞于鱗來鼓舞相慶而于鱗亦能摧亢為<lb/>
和圓方互見其客稍稍進無何而太恭人捐舘扶服還<lb/>
里不勝毁病困乆之小間尋暴心痛一日卒年五十七<lb/>
所著白雪樓集三十巻行於世子駒博學能文章有父<lb/>
<pb n="KR4e0198_WYG_031-11a"/>
風王子曰世能名于鱗莫能名于鱗所以其旁睨千古<lb/>
欲凌而上之乃至不得盡廢其遺要之創獲之語烺烺<lb/>
象表者不虗負也或謂其聲不暢實位不配望夀不竟<lb/>
志以為恨夫漆園𤣥亭杜門著書而生寥寥者豈一于<lb/>
鱗也籍令台鼎足重李生彼夫屈宋兩司馬㡬先得之<lb/>
矣無涯之智結為大年月日經天光彩常鮮嗚呼何恨<lb/>
哉<lb/>
　<lb/>
<pb n="KR4e0198_WYG_031-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集附録<lb/>
</p>
<p>
</p>
  </div>
</body>
</text>
</TEI>
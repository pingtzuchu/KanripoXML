<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻二十五</head>
    <p>
<pb n="KR4e0198_WYG_025-1a"/>
欽定四庫全書<lb/>
　滄溟集巻二十五　　　　明　李攀龍　撰<lb/>
　　雜文<lb/>
　　　都御史朱公居東遺愛巻引<lb/>
稱遺愛何為也為都御史朱公也其稱居東何也昔者<lb/>
周公居東東人居焉不系之周也公既入為大司空山<lb/>
東之人猶私焉不系之司空得稱居東也始公之居山<lb/>
東則濟南之搢紳先生若郡邑弟子莫不曰我未見按<lb/>
<pb n="KR4e0198_WYG_025-1b"/>
察如公者今安得乆居此也既而莫不曰我未見布政<lb/>
如公者今安得乆居此也既而莫不曰吾未見都御史<lb/>
如公者今安得乆居此也凡五年是稱遺愛也周公之<lb/>
詩有之是以有袞衣兮無以我公歸兮無使我心悲兮<lb/>
周公東人之遺愛也又曰伐柯伐柯其則不逺我遘之<lb/>
子籩豆有踐周公遺愛東人者也何言乎遺愛東人也<lb/>
書曰汝陳時臬勿庸以次又曰以藩王室綏乃厥位是<lb/>
周公所命也而必以丕惟耉成而必以率由典常何也<lb/>
<pb n="KR4e0198_WYG_025-2a"/>
所以遺愛東人者也之子不遘籩豆斯逺非周公之材<lb/>
之美已奈何佑乃辟廵侯甸撫萬邦永康惟無斁也無<lb/>
斁為言遺愛也公為按察務棐彛而不必於用訖公為<lb/>
布政務正供而不必於用惠猶日存諸搢紳先生而進<lb/>
郡邑弟子與論焉曰得無失廸知之士然後舉郡邑而<lb/>
顓治之靡保匪蕃靡釐匪臬猶曰今為得若在昔無斁<lb/>
乎是都御史朱公也濟南朱先生弟子故齗齗自信自勸<lb/>
以急公家之誼而後朝食也雖無耉成尚有典常是為<lb/>
<pb n="KR4e0198_WYG_025-2b"/>
習公公以習諸先生弟子者亦具是矣何患乎不得乆<lb/>
居此也不然於搢紳先生望而拒之視郡邑弟子不可<lb/>
使不遜斯未能有先以為百姓望者雖今貌祀亦於是<lb/>
有未致也豈獨以衮衣哉古之大臣官無間地澤無間<lb/>
時施無間人其為遺愛備矣濟南搢紳先生若郡邑弟<lb/>
子得朝夕公而事焉跡詩書以周公跡公以詩書得稱<lb/>
居東也然不系之司空而系之都御史者以嘗不以未<lb/>
以遘不以歸以習不以異勿諱乎其私之也不然咏歌<lb/>
<pb n="KR4e0198_WYG_025-3a"/>
之無從公奚取焉<lb/>
　　　青州杜公家邦迓慶巻引<lb/>
蓋公為青州四年於今矣所臨諸令長時時各舉所為<lb/>
縣者状人職相得也所移牒若條為記惻然奉宣恩澤<lb/>
使百姓咸知有明詔諸令長亦既傳相勸課惟恐詣曹<lb/>
對簿負太守共理効者而百姓耻逋租稅遜于徭役誼<lb/>
相屬分相親若家人父子一堂之上四年如一日而治<lb/>
行稱長者四境之内雞犬相聞鳴加和吠加應也而謂<lb/>
<pb n="KR4e0198_WYG_025-3b"/>
無以致家大人之教惴焉不欲以治行自引諸令長愈<lb/>
益勸課百姓愈益彊於租役監司御史中丞臺交相勞<lb/>
也而薦書攟至且以遷行猶之謂無以致家大人之教<lb/>
也是年太公年盖八十云公且計以遷行將便道謁太<lb/>
公稱夀一堂之上而無以致其教奈何為治行矣然公<lb/>
不言也先是迎太公青州而太公問為青州公亦不言<lb/>
也然太公已見公御無長物事無長時私自喜之謂公<lb/>
曰吾徃見爾大父為龍江驛至為按察使覆大獄而不<lb/>
<pb n="KR4e0198_WYG_025-4a"/>
難於反郡太守征蠻之役幕府交檄從軍自蘭谿功曹<lb/>
舉五十金装畀諸亡者御豈欲有長物事豈欲有長時<lb/>
乎吾不謂乃得見爾大父於子也信斯言也公盖四年<lb/>
不忘家大人之教於此諸令長勸課百姓勿失其租役<lb/>
太公不知也然而察亷諸令長其自㓗以不取如将不<lb/>
啻亡者装交錯就檄獨賢載路不遑暇食猶為守臣四<lb/>
年於此且以遷行更念諸為縣新故無常令長者人職<lb/>
或不相得吾所移牒若條為記法度具是相縁為姦動<lb/>
<pb n="KR4e0198_WYG_025-4b"/>
必廢格吾豈敢知之哉問閭邱先生有後乎何為至今<lb/>
不祀也閭邱先生者嘗見齊宣王而稱選良吏平法度<lb/>
臣得夀矣者其人也賜無租役不謝焉租稅者所以自<lb/>
存其業徭役者所以自存其身而命縣於吏幸而賜之<lb/>
復以非法度不可為乆也選良吏以平法度斯租稅正<lb/>
而徭役均百姓享數百年之利無窮時此不二千石所<lb/>
恃以為聖天子圖共理而致家大人之教者哉始龍江<lb/>
公為太守覆獄而畀亡者金以貽太公而公更欲以良<lb/>
<pb n="KR4e0198_WYG_025-5a"/>
吏法度行青州數百年之利以致家大人其計可以為<lb/>
乆即紀以八十不與焉意在諸令長不言也乃諸令長<lb/>
以有言而余識之如此<lb/>
　　　答濟南父老報殷太史文<lb/>
正夫既授檢討者八年矣嵗丁巳乃䟽以郭太孺人歸<lb/>
濟南濟南父老相與以弟子請曰檢討家自曽大父衡<lb/>
為永平郡文學徴授徳莊王經誼永平後進皆從文學<lb/>
徳邸中及王之國盖天子賜璽書勞焉大父畯既省試<lb/>
<pb n="KR4e0198_WYG_025-5b"/>
則河南許襄毅公以荘敏文簡二公從其在太學又如<lb/>
劉大司馬龍大中丞䕫兄弟徒衆尤盛知名者也至今<lb/>
諸齊言禮者無不自出殷氏矣檢討家世傳業稱山東<lb/>
大師今幸詣家願以相累豈無意乎吾黨小子哉正夫<lb/>
常稱學廢推讓未遑乃不得已於父老而許之為受徒<lb/>
數人屬太孺人捐館舍積至數十人攝衰臨藝是嵗省<lb/>
試得中鵠繼宗禹者三人次年傑一謨者二人顧濟南<lb/>
諸生則業謂禮經多不受受它經正夫各為持論如其<lb/>
<pb n="KR4e0198_WYG_025-6a"/>
家家不能難然亦咸得以舉大誼如是者五年余晩以<lb/>
駒事正夫問詩數篇所受經即嘗聞之張先生所者葢正<lb/>
夫結髪與余事同郡張先生數年以家世故即更它受禮<lb/>
云明年正夫起家以其官入説經學裕王府中矣父老<lb/>
則相與請余曰二三弟子安從卒業乎即中廢何以報<lb/>
檢討也余曰父老安從知檢討之相為二三弟子者不<lb/>
愈益亡已時國家設科射䇿二三弟子視以為禄利之<lb/>
路則然矣莫不以朝受學弟子員即夕効髙第取右試<lb/>
<pb n="KR4e0198_WYG_025-6b"/>
官耳吾業既與恬然為此而又勸使勿亟其孰信焉故<lb/>
使二三弟子受學身自致當世吾猶人也効髙第取右<lb/>
試官予安能知之即因以長躁進之心傷揖遜之美有<lb/>
寜中廢報我而已一以躁進使自致當世何不至也畔<lb/>
師孰甚焉吾所願其大者受經學如漢諸大師家次者<lb/>
即若許氏劉氏諸兄弟以不忝家世吾豈願此於二三<lb/>
弟子哉檢討且八年亦旦夕遷耳又方今文章之臣歛<lb/>
然在奥突之間簟席之上不次當御以儒宗居宰相位<lb/>
<pb n="KR4e0198_WYG_025-7a"/>
一何醖藉此豈不夙夜在公之義而五年於家猶曰今<lb/>
朝廷大儒骨鯁白首耆艾魁壘之士論議通古今喟然<lb/>
動衆心憂國如饑渇者何限吾幸得請歸與二三弟子<lb/>
相訓故說經誼以増益不能㳺息卒業庶有用我徃以<lb/>
是矣此自父老所見二三弟子雖亟自致以效父老然<lb/>
有不可知則以檢討身為揖遜猶未失為是也身為揖<lb/>
遜而後乃今儼然總五經之眇論鄉唐虞之閎道以陳<lb/>
於王前以為聖天子主器者重以惑動二三弟子若難<lb/>
<pb n="KR4e0198_WYG_025-7b"/>
而縣之而實使自得之其相為豈有已時用意至深父<lb/>
老安從知之也在昔有漢既以𤣥成為淮陽中尉而孔<lb/>
次孺尋以詹事遷霸世大儒忌爵大過懼徳不堪又何<lb/>
推譲君子猶之可以受而致安之無得不得由是矣聖<lb/>
天子方日隆敬承之緒以有事燕貽天下自主器所有<lb/>
宰相自儒臣所為正夫奚敢見焉而可無用推譲即朝<lb/>
廷用檢討意初不出此然正夫幸已備侍從守師傅猶<lb/>
且推讓不敢自見二三弟子身将愈益勸豈為中廢無<lb/>
<pb n="KR4e0198_WYG_025-8a"/>
報乎父老幸歸報二三弟子也<lb/>
　　　為太恭人乞言文<lb/>
不肖年九嵗為迪功君遺孤太恭人年二十有八嵗襁<lb/>
抱二弱弟稱未亡人祖母楊䁥於前子憂不肖暨二弱<lb/>
弟長則當薄其産數不予太恭人志也太恭人即傾籯<lb/>
中一勿問之唯朝夕糊饘粥是命曰彼豈謂未亡人重<lb/>
捐生即不忍此二三子貿貿食嗟來食相與僕僕轉溝<lb/>
壑也地下有言此二三子安在哉未亡人其尚有辭矢<lb/>
<pb n="KR4e0198_WYG_025-8b"/>
靡慝唯二三子焉依祖母楊持太恭人愈益亟顧若新<lb/>
婦太恭人亦愈益肅祖母楊病癰且潰太夫人溽暑身<lb/>
自浣湔傅藥底革而豫宗黨無不難者蓋八年不肖知<lb/>
敬業事諸君子然恒以戞羮失諸君子太恭人歎曰爾<lb/>
何與仲多哉即饜髠如何異也先是有誚不肖不能力<lb/>
穡服賈者兄嫂意難乆居矣遂廢箸出各僦别舍太恭<lb/>
人所分貲僅支朝夕母子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>相哺也取濟西田自濼<lb/>
水用易岱畆元年三什租季年乃什租太恭人泣曰吾<lb/>
<pb n="KR4e0198_WYG_025-9a"/>
寡且不有秋何賴哉因貸息沒入富農遷廬學宫傍屬<lb/>
不肖壹讀廸功君書伏臘行經師修脫簮珥取給焉不<lb/>
肖竒蹇罔所掄録又家徒四壁立太恭人困于女紅最<lb/>
辱洴澼勿恤為之指手至胝龜率日一飵即再飱必鮮<lb/>
鮑二弱弟在窮閻與傭保雜作自賣奉菽水蓋七年不<lb/>
肖乃下帷授毛氏詩稍稍致糈飬比既禀有儋石儲太<lb/>
恭人已戒令從㳺士貧者覿勿用篚矣二弱弟固猶曠<lb/>
不有室里婦約結縭者竊隣窺之莫不中輟采謝絶謂<lb/>
<pb n="KR4e0198_WYG_025-9b"/>
何可棄女於是也庚子不肖始應郡舉甲辰詣對䇿以<lb/>
第次晩得補司冦諸郎時與二弱弟撫諸孫稱觴堂上<lb/>
太恭人言夙昔事未嘗不輒泣下罷酒也無以二三子<lb/>
不易至今日哉則唯大君子有賜言<lb/>
　　　戲為絶謝茂秦書<lb/>
昔逮爾在趙王邸中王帷婦人而笑之爾猶能涉漳河<lb/>
也則之長安在大長公主家又不負一蒯緱劒令主家<lb/>
監先亟斷席與爾别坐家監乃置惡齧馬爾邸中輒怒<lb/>
<pb n="KR4e0198_WYG_025-10a"/>
馬使踶於庭踐溺沃爾冠亡何又遷爾於傳舍使與騎<lb/>
奴同食傳舍長三投爾屨於戸外豈其愛士而執襪<graphic n="KR1698" url="https://raw.githubusercontent.com/kanripo/KR-Gaiji/master/images/KR1698.png" mimeType="image/png"/>
以㳺居朞年傳舍長遷爾於僦舍舍人責爾償僦也若<lb/>
若使爾在我之他境我何知焉告者曰有君子𦕈而躁<lb/>
視事左右必得志然吾憚其為人也則爾既已謁我門<lb/>
下三日矣我躬授爾簡坐爾上客寵靈爾以薦紳先生<lb/>
出爾否心蕩爾穢疾元美偃蹇我實屬爾時爾實有豕<lb/>
心不詢干我非其族類未同而言延頸貴人傾蓋為故<lb/>
<pb n="KR4e0198_WYG_025-10b"/>
自言多顯者交平生足矣二三兄弟将䟽間之我用恐<lb/>
懼貽爾盧生㳺爾義門不以所惡廢鄉綏静二三兄弟<lb/>
爾乃克還無害是我有大造于爾也不佞官臣以敝邑<lb/>
在爾之宇下不治執訊爾為不弔䟦履敝邑不入見長<lb/>
者我先匹夫爾實要我辱我臺人殄置我不腆之幣於<lb/>
塗張脉僨興眥翳俱裂曰昔在長安邸中殊厭貴人曽<lb/>
爾一守臣也爾何乃去趙王邸中既已釋憾于我我以<lb/>
二三兄弟之故猶願不忘舊勲於爾爾且以敝邑之頑<lb/>
<pb n="KR4e0198_WYG_025-11a"/>
民行而即長安貴人謀我天誘其𠂻元美弗二爾是以<lb/>
不克逞志於我敝邑褊小我用疲於奔命屬且夜逸爾<lb/>
利吾失國徼福于二三兄弟曰若不得請猶有令名與<lb/>
其及也我其敢必有功願以間執讒慝之口我從事獨<lb/>
賢則是爾之詒我肄也我與元美狎主二三兄弟之盟<lb/>
乆矣爾猶是櫜鞬鞭弭在左右與呉生徐生周旋中原<lb/>
不能一矢相加遺我是以大不列爾於二三兄弟爾亦<lb/>
悔過之延使以命我曰同好棄惡復修舊徳我尚猶未<lb/>
<pb n="KR4e0198_WYG_025-11b"/>
懌是以不報爾又不祥惡聲滋至我祗役大行稱詩二<lb/>
三兄弟其在二三兄弟則同心之賦而亦爾所不能為<lb/>
妬口者爾有二心于呉生曰稱詩如此他何用糞土為<lb/>
呉生固甚憎爾是用告我元美惡爾之二三其徳亦來<lb/>
告我曰𦕈君子不得志於稱詩女則使然今日之事我<lb/>
為政昊天上帝虞九歌周二雅余雖與于鱗出入余惟<lb/>
利是視不佞惡其無成徳是用宣之以懲不一二三兄<lb/>
弟備聞此言是用痛心疾首二憾徃矣不腆敝賦一聼<lb/>
<pb n="KR4e0198_WYG_025-12a"/>
客之所為唯好是求爾若惠顧二三兄弟無敢徼亂則<lb/>
我之願也爾若不施大惠于鱗不佞二三兄弟愛才久<lb/>
矣豈其使一𦕈君子肆於二三兄弟之上以從其滛而<lb/>
㪚離眤好棄天地之性必不然矣敢盡布之執事俾執<lb/>
事實圗利之<lb/>
　　　擬秦昭王遺齊湣王書謀伐宋<lb/>
秦昭王使人於齊湣王曰宋王無道為木人以象寡人<lb/>
射其面寡人地絶兵逺不能攻也王茍能破宋有之寡<lb/>
<pb n="KR4e0198_WYG_025-12b"/>
人如自得之蓋寡人使使者間宋所為曰有之宋可伐<lb/>
矣見祥不為祥乃為禍先是有雀生<graphic n="KR1942" url="https://raw.githubusercontent.com/kanripo/KR-Gaiji/master/images/KR1942.png" mimeType="image/png"/>於城之陬偃使<lb/>
史占之曰小而生巨必霸天下則偃喜滅滕伐薛東敗<lb/>
王取五城南敗楚取淮北之地三百里西敗魏軍乃愈<lb/>
自信欲霸之速成築䡾臺於宫中鴟夷血縣之自著甲<lb/>
胄從下射之血墜流地命曰射天其佞臣田不禋賀之<lb/>
曰王之賢過湯武矣湯武勝人今王勝天賢不可加矣<lb/>
偃大說既作千鍾之縣遂鑄諸侯之象使侍屏偃屬寡<lb/>
<pb n="KR4e0198_WYG_025-13a"/>
人象且成曹商自敝邑來言寡人方召醫破癰潰痤也偃<lb/>
乃更命工加寡人癰痤於面既成謂之曰既微且尰爾居徒<lb/>
幾何吾為其象人而用之也指大王之象以示其臣唐鞅<lb/>
曰此冠側注者負海過頥豕視其象不仁也不知彼何所<lb/>
食乃帯益三副如此於是展魏哀王之臂以彈其鼻曰爾<lb/>
赫之子哉望之不似人君也哀王之臂急而汰於韓襄王<lb/>
之肘曰倉也何乃為人所搏不愛顰笑乎乃移使去韓王<lb/>
咫曰此豈若等用肘足之時復展其臂彈之曰今視子之鼻<lb/>
<pb n="KR4e0198_WYG_025-13b"/>
間栩栩然矣何得更挈狗馬西走王豈猶以秦為王交乃今<lb/>
且不得躍吾冶中展韓王左臂曰汝欲有天下右手攫之<lb/>
則廢此左手又展右臂曰左手攫之則廢此右手君將攫<lb/>
之乎所為趙武靈王之象黒龍而鳥噣鬢麋髭<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>大膺大<lb/>
胸冠術氏冠差池迤邐五采四重貝帯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翿黄金師比綬<lb/>
不著紱綴以絲禭命曰伉王惟肖揜鼻而過楚懐王曰此<lb/>
柱後惠文冠者始亦為從長至函谷關然無奈其以淮北<lb/>
之地三百里効我也寡人亦似惡聞王之臭也昔者岐陽之<lb/>
<pb n="KR4e0198_WYG_025-14a"/>
遇爾為荆蠻置茅蕝設望表與鮮牟守燎故不與盟今<lb/>
其坐之堂下次至燕昭王曰是危欲為朱均者偃聞相<lb/>
人於師敦面而土色者忍醜爾其忘齊之虜爾父乎其<lb/>
玩寡人大王與五諸侯無異鼗鼔一日倪侯請曰魯衛<lb/>
中山雖則鞭箠可使然亦泗上諸侯也即折鉤之啄足<lb/>
以為之何可不使備下執事乃復為魯平公工不得其<lb/>
象以請倪侯曰亦果觧其冠令王可溺耳為衛嗣君命<lb/>
曰小侯何為籧篨至今不殄也日者趙氏襲衛爾跣行<lb/>
<pb n="KR4e0198_WYG_025-14b"/>
求救於魏今其勿令加舄至中山君曰此其准頞權衡<lb/>
犀角偃月不若其姬隂簡美也又為西周武王東周惠<lb/>
公而金不足宋人夜拍東冡出文公之鼎彛椎而輸偃<lb/>
偃不知也亡何惠盎見偃曰有道於此使人雖勇刺之<lb/>
不入雖有力擊之不中偃乃釋章甫而冠無顔之冠以<lb/>
示勇盡置寡人大王十二諸侯之象於庭懸鴟夷血於<lb/>
其上而射之血下漸大王象盡殷則笑曰吾聞博昌千<lb/>
乗之間雨血沾衣豈天有意乎王之為人也大王象僵<lb/>
<pb n="KR4e0198_WYG_025-15a"/>
於臺下偃曰捽之曰尚佯僵邪昔蘇代言齊王長主也<lb/>
有二毛矣先王不禽二毛豈謂爾哉血亦漸主父偃以<lb/>
衊其口曰視爾相法當餓死今姑血食哉此孰與雀鷇<lb/>
美關弓以向楚懐王指其股曰吾將射此以報於泓之<lb/>
役不能如吕錡集矢爾目也遂召倪侯命群臣以矢曰<lb/>
此十二諸侯者各令面夷矣群臣乃各射偃之所鄉三<lb/>
發寡人不中王自徃面樹之寡人象仆於臺下則轉巨<lb/>
石以撞其足曰西垂大夫吾當復絶爾臏矣趣使出木<lb/>
<pb n="KR4e0198_WYG_025-15b"/>
人射其面飲羽木人者即前所為寡人也已而唐鞅進<lb/>
謂偃曰昭襄無道命齊搆我皆其臣樗里疾之謀臣已<lb/>
命工為樗里疾血鴟夷加於其頸以象其癭鞅請以一<lb/>
矢踣之無敢辱命偃大喜至則自射之中其頸鴟夷血<lb/>
出如霤大宰戴驩國老薛居州諌臣也以諌偃曰王欲<lb/>
行王政即身屬櫜鞬遇兹十二諸侯者於中原之上而<lb/>
主盟之可矣安用終日與桃梗俑人闘而曰我必勝之<lb/>
乎偃大怒罵之曰子罕之後有睅其目皤其腹者如爾<lb/>
<pb n="KR4e0198_WYG_025-16a"/>
於此哉一薛居州其如宋王何關弓嚮之二子趣走唐<lb/>
鞅既自及偃滛於酒婦人愈甚室中有呼萬嵗者堂上<lb/>
盡應堂上已應堂下盡應門外庭中聞之莫敢不應一<lb/>
日登䝉澤之臺見朝涉者鍥其脛矣而傴者至使人止<lb/>
傴者曰是其脰肩肩何為者哉置之䡾臺之下使以鼻<lb/>
承血失之怒而剖其背矣宋人大駭而墨子所設守宋<lb/>
之備盡廢王速出令是于泓之事也齊王於是率魏與<lb/>
楚徃伐之進兵宋城下民散城不守偃自投車上馳而<lb/>
<pb n="KR4e0198_WYG_025-16b"/>
走至温逃倪侯之館而死三國盡分其地矣<lb/>
　　　乞歸公移<lb/>
切照本職猥以草茅叨䝉聖恩擢為進士歴官郎中知<lb/>
府以及今職未嘗不誓以犬馬之勞答稱萬分之一即<lb/>
沒齒不敢自棄於明時者矣奈何瞻依盛世固臣子戀<lb/>
主之至情而諱疾矌官尤臣子不忠之大罪本職不幸<lb/>
賦質羸弱調理失冝到任以來所歴西延平慶等處徃<lb/>
還四千餘里考過府衛州縣生童六十餘處自夏徂秋<lb/>
<pb n="KR4e0198_WYG_025-17a"/>
忽成泄痢以致瘻瘡頓發肛門突腫坐卧俱防下血即<lb/>
多元氣日損醫生任某等投藥將至百帖迄無一效再念<lb/>
本職校閱微能非心力無以自效而頭目昡暈即臨巻<lb/>
必至失常恐開科孔邇求賢大事一有謬誤人材所關<lb/>
命在旦夕實為狼狽合無憐察本職得以殘喘生還仰<lb/>
承聖恩之髙厚即雖終無圗報而感激難忘矣<lb/>
　　　問西安三學諸生䇿<lb/>
問九則安錯大氣焉舉斡維焉繫隅隈安處谿谷邱陵<lb/>
<pb n="KR4e0198_WYG_025-17b"/>
山川多有何所刑徳何所牝牡厥上左旋下焉取夫右<lb/>
轉清濁攸判夫何墳何衍何得以寜今孰發焉何致以<lb/>
位今孰搰焉何四極之相屬卒其異方雍何傾覆豫何<lb/>
逢長南北順隳孰知其里胡遵迹既化而厥壤爰止廣<lb/>
厚何坼儵忽焉合重夫華嶽匪載匪沓陽伏不出厥出<lb/>
安居隂遁不烝厥烝何如榖洛何闘何神争明梁山何<lb/>
朽何帝不饗子晉何諌后何庸伯宗何告侯何從氣何<lb/>
以復何所揺政胡臣事是修而代終以慶<lb/>
<pb n="KR4e0198_WYG_025-18a"/>
　　　問華渭諸生䇿<lb/>
問潼關於殽函其猶重楗也在昔彊秦建瓴山東注如<lb/>
決霤毎一出兵割地效賂有若俯拾山東諸侯合從而<lb/>
來止於一夫成列而進道惡為觧則俛仰之勢異也今<lb/>
天下為家聖天子封域殽函不異宇下山以東何患焉<lb/>
獨以北兵慿陵數入侵上谷北地間而先零諸羌徃徃<lb/>
窺西河玉門塞一旦交困秦人之卒空國出乗障矣即<lb/>
有若徃時大盜嘯聚商洛者竊發其中鼓采金鬻鹽亡<lb/>
<pb n="KR4e0198_WYG_025-18b"/>
命之徒以為有司者難扼潼關而據黄河之津則山東<lb/>
之援不至守武關以分掠漢中諸邑則鄖陽之師不入<lb/>
西北出藍田以犯長安而稱屯灞上雖欲不棄華渭不<lb/>
得也此非王公自失其險而制於人之道乎二三子華<lb/>
渭之間人也其明發念亂乆矣何以告我<lb/>
　　　李淑人大節解<lb/>
中丞霍公大母李年二十餘撫遺孤焉既贈太淑人掩<lb/>
于帝恩其大節無以自逹於上乃中丞状之曰勤瘁幽<lb/>
<pb n="KR4e0198_WYG_025-19a"/>
苦精白貞純是先大母之徳也余惟八者備矣屹屹乎<lb/>
大節也哉方其夫以永絶若子在抱亟低佪於一徃而<lb/>
藐諸之謂何跂予望之中廢不可知若將棄焉而旋復<lb/>
是顧業以黽勉孰與効以大畢之為成仁也量力計期<lb/>
此伏彼起盖有日月可處而我之未即安者匍匐拮据<lb/>
不與焉勤矣惟兹孑遺㷀㷀在疚疢疾用勩忉怛為勞<lb/>
即庻幾将來瘏痡甚矣而逝者不返終身病之奚必殘<lb/>
形相拒毁體自絶始為慘哉瘁矣壅閼閟侐鼠憂不陽<lb/>
<pb n="KR4e0198_WYG_025-19b"/>
如在晦𡨕視聽𤣥黝雖猶託于世未亡人耳百爾紛紜<lb/>
藏之地下獨其所為喘息相屬者細若氣微若聲不可<lb/>
以已是重蓄也幽矣可以已則舎生以之不可以已斯<lb/>
生而有所不得舎也難乎其為心矣預防以自困致慮<lb/>
以自危既秀方實植㣲壮長有不在我者而志毎窮焉<lb/>
以徼惠逝者拂亂煩寃丼此荼毒苦矣立孤難於殉葬<lb/>
善後優於捐軀二倫是經大義以辨非託於難以竊便<lb/>
非假於優以茍存夫婦母子無遺憾焉精矣蓋亦其質<lb/>
<pb n="KR4e0198_WYG_025-20a"/>
固有之既自不飾亦自不渝不然捐軀殉葬本以為潔<lb/>
而益示其華猶曰物采非素以為行也光昭有家冺於<lb/>
無迹猶曰倫足以竊便義足以茍存云爾恬淡是常不<lb/>
以作色白矣據其所不得於舎生之心與其毎窮焉之<lb/>
志如天地定分之不可易如山河定位之不可移殉葬<lb/>
自竒立孤自正溝瀆之諒匹婦一朝舉之矣又不然非<lb/>
其性也勤瘁不将以損之幽苦不将以撓之乎貞矣激<lb/>
於始絶而衰于已事與操具而身亡均之失其半也此<lb/>
<pb n="KR4e0198_WYG_025-20b"/>
夫各成其信非以為名而意自愜不觧於慈非以為功<lb/>
而理自全故至于今無間然矣豈其習而便豈其守而<lb/>
存率之自是自致厥美不遺純矣屹屹乎大節也哉喘<lb/>
息相屬命脉以文神明之胄後世必復余猶及見中丞<lb/>
為御史時主課天下郡國上計吏風裁卓然自廷尉中<lb/>
丞少司馬司冦徧歴三臺大績益著於太淑人有餘烈<lb/>
矣勤瘁幽苦精白貞純具大臣之道焉有味乎其言之<lb/>
也<lb/>
<pb n="KR4e0198_WYG_025-21a"/>
　　　題太恭人圖<lb/>
攀龍家有太恭人四圖先後出示家人其一則相視謂<lb/>
曰豈為太恭人其一則競謂曰當為太恭人其一則不<lb/>
時謂曰是為太恭人也其一則杜氏愷所為圖杜初為<lb/>
圖家人各言所以状無不曰有所似太恭人者旦而移<lb/>
之第二圗家人又言無不似太恭人者今稱杜氏第二<lb/>
圗而前三圗廢矣乃余以杜初圗似矣及第二圖成即<lb/>
初圖輒復若無所似者由是而知有所似不若無不似<lb/>
<pb n="KR4e0198_WYG_025-21b"/>
者之為工然必相形而後真得焉可以無似無不似而<lb/>
術神矣古賢母所具列列女傳無不善畫者莫能圗何<lb/>
哉漢圗休屠王閼氏於丼泉宫其子金日磾毎見之涕<lb/>
泣然後去史稱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯篤敬非其似必涕泣之無從非其<lb/>
似必漸衰於毎見非其似必不難於去之何以澘然不<lb/>
能自己輒不得以禁中為解乎余見太恭人初圖盖儼<lb/>
如也見今圖盖依如也太恭人稱未亡人四十年孰與<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯侍閼氏為羈虜痛哉乃逮今天子賜命服稱太恭<lb/>
<pb n="KR4e0198_WYG_025-22a"/>
人二十年嵗七十猶尚良食撫三世膝下其日且未艾<lb/>
彼即七葉之貴何以易余哉是故以余從其依如者而<lb/>
後知杜氏不可以一技論也<lb/>
　　　王氏存笥稿䟦<lb/>
余觀大宗伯孫公所論祭酒文章法司馬子長氏其然<lb/>
哉今之不能子長文章者曰法自已立矣安在引於繩<lb/>
墨即所用心非不濯濯唯新是圖不知其言終日卒未<lb/>
嘗一語不出於古人而誠無他自異也徒以子長所逡<lb/>
<pb n="KR4e0198_WYG_025-22b"/>
廵不為者彼方且得意為之若是其自異爾奈何欲自<lb/>
掩于博物君子也關中故多文章家即祭酒在著作之<lb/>
庭且三十年為文章其用心寜屬辭比事未成而不敢<lb/>
不引於繩墨也且三十年為文章其用心寕屬辭比事<lb/>
未成而不敢不引於䋲墨原夫法有所必至天且弗違<lb/>
者乎巧者有餘拙者不足假令祭酒為文章其㣲辭美<lb/>
事一不得其所置豈楊雄劉向所稱實録者也大宗伯<lb/>
又言祭酒與北地李獻吉氏接跡而起以為祭酒重則<lb/>
<pb n="KR4e0198_WYG_025-23a"/>
是稿也海内學士大夫受而讀之者将益重子長之為<lb/>
文章而引為繩墨宗伯有力矣乃御史鄭公按陜以西<lb/>
諸郡稱采風使者還且奏之則又謂攀龍在左輔有祭<lb/>
酒于文章徃徃紙列國家大典而抵掌談四方疾苦九<lb/>
邊要害奉胡言胡奉倭言倭即欲聞時政不亦輶軒所<lb/>
載者哉乃若其詩則大宗伯所稱李獻吉得其具體矣<lb/>
吾重傷著作者之志因并錄焉攀龍得以具論二公所<lb/>
取祭酒者如此也<lb/>
<pb n="KR4e0198_WYG_025-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻二十五<lb/>
</p>
<p>
</p>
  </div>
</body>
</text>
</TEI>
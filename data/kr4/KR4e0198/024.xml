<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄溟集巻二十四</head>
    <p>
<pb n="KR4e0198_WYG_024-1a"/>
欽定四庫全書<lb/>
　滄溟集巻二十四　　　　明　李攀龍　撰<lb/>
　　祭文<lb/>
　　　祭西安洪太守伯時文<lb/>
在僕弱冠受業諸生握手一堂譽髦用成始偕計吏入<lb/>
對大庭及爾如貫我心載寕尹彼吳興才非百里已則<lb/>
神明民斯赤子孰銘厥功今之冡宰片石巋然徳音未<lb/>
改既遷地官北虜侮予飛芻輓粟捷於羽書王師燕喜<lb/>
<pb n="KR4e0198_WYG_024-1b"/>
莫敢告勞歸主章奏紀綱列曹懿厥度支乃見經國轉<lb/>
餉朔方不稼不穡士愉馬閑疆場以晏所謂伊人戎有<lb/>
良翰皇嘉厥績名邦簡臨襜帷戾止克覃其心震蕩之<lb/>
餘家無完堵揮涕下車問其疾苦省刑薄歛剖滯若流<lb/>
可安者公匪地是謀厚載維人坤儀靡常我室翹翹侯<lb/>
兹降祥杌隉之危孰不累卵政未及朞履道坦坦居有<lb/>
積倉亦以禦災倬彼雲漢百姓于摧躬自斷罰郡務遂<lb/>
繁旦夕熈明乃蹈斯言病不遑息愈殷卧理浹旬在告<lb/>
<pb n="KR4e0198_WYG_024-2a"/>
倐焉不起聞當屬纊男啼女乳不及後事興而問雨嗚<lb/>
呼伯時何用為哉而身不閱百姓恃將其誰哉某昔也<lb/>
分符且之鉅鹿祖席諄諄勿淪於黷素尚泊淡侈將自<lb/>
覆持憲闗中於焉邂逅依依他鄉歡然道舊首倡士風<lb/>
以光爼豆誼正自尊師嚴不疚是其語猶盈耳不居者<lb/>
形苟為衷未和而求之杳𡨕乎嗚呼伯時之靈<lb/>
　　　祭鄒明府文<lb/>
順徳逆命正乃裕如豐才嗇施自得則餘若夫欣戚係<lb/>
<pb n="KR4e0198_WYG_024-2b"/>
於用舍是親世而身䟽能取惬於適意可流動而不居<lb/>
矣維先生英資秀發幼齡崇志浩浩鬱鬱鳯翔虎視振<lb/>
俗障流宗盟士類井掘簣覆髙山深泉周作孔述聖熄<lb/>
明愆學以辭逹竒能取忌即空言之徒競爰慨然於小<lb/>
試召杜新鄉卓魯陽城絲綸㪚於理絲爕調寓於觧争<lb/>
朞月二邑風雷千里懸蒲在庭卧轍當軌恫瘝爾民優<lb/>
㳺吾心既觴且咏言弦宓琴昔十俊參名三齊騫羽談<lb/>
詩避階乞文環堵及飭治於遐方覬功立而脫組卑官<lb/>
<pb n="KR4e0198_WYG_024-3a"/>
勿羞頽乎就愚事興義便躍以徃趨執一於是守關萬<lb/>
夫樞要肆侮蜾蛉斯藐依彼古常毒丼群小我違我歸<lb/>
匪祿伊貞故嫉諛者必忤衆雖阨困而能亨顧康濟之<lb/>
罔謀胡委訧于尼止既韜已以密藏何羙服之誨指進<lb/>
以冠紳退而韋布非軒冕之避榮耻衮職之未晤彼名<lb/>
辱而華躬顧簮裳以載路仰兹令操立懦亷頑奚其為<lb/>
政敦朴以還孰云矯異愈堅末節克家嗣徽廸訓承烈<lb/>
有翼垂雲伏林未起邦閭卓稱喜難於子<lb/>
<pb n="KR4e0198_WYG_024-3b"/>
　　　祭良醖署丞馬君文<lb/>
在昔世家由禮爰彰貽榖士不化於豐芑國何賴於喬<lb/>
木也開業者艱承考者逸心危而得志損則失此夫武<lb/>
有不䋲之憂統或作之無述君子欲為可繼而奚樂無<lb/>
疆之恤哉唯君有祖早振文囿翕然儒宗徳音是茂聲<lb/>
聞四夷身朋三夀唯君則孫毓兹仁厚聿服清僚宗廟<lb/>
用酧既醇既裕如揖如授其在同朝之士見其容履之<lb/>
婉順勿問名氏而已皆知其為大賢之胄矣孰不曰吾<lb/>
<pb n="KR4e0198_WYG_024-4a"/>
得以識青雲之良白眉之秀邪是雖鵠鶩之訓聿嚴而<lb/>
騏驥之驟不後昔逰太學無敢謂秦無其人而今在仕<lb/>
籍益以信殷實由舊也兹何可使不乆於代而嗟斯疾<lb/>
之不偶乎<lb/>
　　　祭張隱君文<lb/>
公至性近道不困於學質直好義不掩於樸行華身斯<lb/>
文章徳動物為禮樂視帝力所獨有揖天民於先覺矣<lb/>
方其幼而失怙靡依匪母一簞者粟百里則負髫齡纎<lb/>
<pb n="KR4e0198_WYG_024-4b"/>
儉㷀㷀在疚不振于宗遑恤我後宜無忘於愈䟽而不<lb/>
睦以有咎也暇日修孝不宿不藏諸父昆弟思輯用光<lb/>
婚姻孔嘉匍匐有䘮貨財可私本支未昌敦薄寛鄙徽<lb/>
猷是襄此圮族所以為凶而公自履者祥也又其少而<lb/>
治産適我御窮俛拾仰取力嗇務豐若貨殖於受命謂<lb/>
竒勝之自躬能者輻輳不肖瓦解彼居息幣唯吾與通<lb/>
若冝無忘於嘗艱而放利以興戎也未衰戒得積而思<lb/>
施館有遺装偕旅罔知緘誌以還歸慰其嫠非能讓財<lb/>
<pb n="KR4e0198_WYG_024-5a"/>
昔饒争時激貪勸亷末俗以移此姦富所以為下而公<lb/>
自居者竒也又若外示怯而重為邪中賈勇而羞使氣<lb/>
里有少年謂我易與閭之長者式復以畏獲金珥於隕<lb/>
蘀而女泣不生止以待夫求者取諸懐而予之以行隣<lb/>
婦就汲窺我篋笥慮貽之慙趨以引避晩即廢著籯經<lb/>
遷儒厥季蜚聲用賔王衢父飲於鄉子薦於藩詔賜爵<lb/>
以優老齒及耋而彌尊奚其為政家惟化原何足以臧<lb/>
善斯類蕃某等視必逹於此邦而與裁於吾黨乆矣痛<lb/>
<pb n="KR4e0198_WYG_024-5b"/>
君子云亡豈私淑猶存邪公其尚鑒於斯言哉<lb/>
　　　祭璜山趙隱君文<lb/>
先生代有厚産業乃鉅族幼安於倉箱之積而無遷技<lb/>
好壯修於忠信之義而無忌穡服千里則羙處不愆仁<lb/>
于宗則和室不去祿盧城諸豪負勢任利父老有三害<lb/>
之耻一至其門靡弗左右相視逡廵言事璜山衆弟雄<lb/>
才偉智閭巷有二難之謡毎親於身靡弗徐行肅侍恊<lb/>
恭飭志旱乾水溢指囷而授長吏即郡庭徴辟亦跡所<lb/>
<pb n="KR4e0198_WYG_024-6a"/>
罕至嵗時伏臘秩筵而聨群季逮妣祖祠祀尤躬於自<lb/>
致是孝友篤之天性而淳懿概乎人情聘魯貴公入境<lb/>
而問俗若獲麥邱之隱瞻岱髙士及麓而仰風悼兹蘭<lb/>
谷之英日用之常則樂衣食之遂為榮我田既臧千耦<lb/>
其耘言就爾居百堵皆作臿如雲興恱懌有穫築不日<lb/>
成塈茨是恪素風比湯沐黄髪詢廟堂庻祜用篤多男<lb/>
且良八慈為龍今過其歴九雛皆鳯世謂之祥俶載南<lb/>
畆侯旅克諧儐于東序寔殷孔懐厥仲承家紹儒衍澤<lb/>
<pb n="KR4e0198_WYG_024-6b"/>
昔從吾㳺崇心畧迹嚴君與依來朋莫逆觀直諒於分<lb/>
體遡洪深於濬源常慕斯無懐氏之民而誦其有道者<lb/>
之言今其逝矣何以謂大徳必夀未之思也豈或有不<lb/>
忘者存邪<lb/>
　　　祭王給事中封君文<lb/>
蓋公初効計然之䇿即負向平之識有志四方廢著而<lb/>
息千金自衛連騎鼎食觀貨淮揚浮㳺南國不訾者身<lb/>
竒勝者徳洗腆用歸肇牽車牛處士之義退而彌修以<lb/>
<pb n="KR4e0198_WYG_024-7a"/>
亢厥宗無急不周何有何亡黽勉是求獨切有榖之思<lb/>
而裕後以貽謀也侃侃給事實厥令子在昔朝鮮世崇<lb/>
臣紀曰明是常以享以祀帝曰行人辭命是美徃立之<lb/>
君錫我繁祉服以上公使者宴喜外夷望風髙山仰止<lb/>
徼福朝廷永言東鄙海為不波自今以始四牡載旋報<lb/>
成我后詔書相勞俾省章奏何以柔逺政惟由舊尋長<lb/>
六曹直聲益茂嵗當述職諸侯率從黜陟幽明有來雍<lb/>
雍乃抗大䟽為國建䇿岳牧刺史臨下有赫誰其共理<lb/>
<pb n="KR4e0198_WYG_024-7b"/>
良二千石令尢近民無自立僻百里之宰父母是獲仁<lb/>
即衽席暴亦肘掖考績無㣲官邪無卑甄别淑慝孰其<lb/>
可私巧文相謾法有不施臣于其時鷹鸇擊之帝曰俞<lb/>
哉納言惟允乃絓吞舟以厲庻尹小邑知創去惡斯盡<lb/>
矣天下莫不謂趨庭之訓惟肖克敏也某等謬以夙誼<lb/>
蒞陜以西邦有典刑俾政不迷何天不慭遺一老而物<lb/>
有所不可齊邪<lb/>
　　　祭王給事封君文<lb/>
<pb n="KR4e0198_WYG_024-8a"/>
視業以息志於四方千金自衛觀貨淮揚浮㳺七䇿不<lb/>
訾是將處士之義退而彌彰何以亢宗燕貽則良式榖<lb/>
者才竒勝者子朝鮮稱藩徃錫繁祉帝曰行人辭命之<lb/>
美外夷望風徼福東鄙執成我后懐柔逺人俾省章奏<lb/>
密勿經綸尋率六曹直聲愈振既集岳牧幽明黜陟勿<lb/>
輕令長為虐為徳既已近民百里寄命遂乃抗䟽一新<lb/>
大政績㣲必錄尤嚴苛競孰其敢欺具曰予聖臣當其<lb/>
時紏察官邪庻無遺姦以害國家帝曰俞哉其惟共理<lb/>
<pb n="KR4e0198_WYG_024-8b"/>
郡邑既熈父母孔邇侃侃給事論思以和有此黄髪庭<lb/>
訓則多某三秦為憲移風向淳典刑云亡于何其臻<lb/>
　　　祭少司冦楊公封君文<lb/>
唯公所謂隱君子而逸民者哉幽燕古稱多忼慨悲歌<lb/>
之士即少年使氣容有肆而凌人惟公其儀不忒是亦<lb/>
為政悼哉司冦克紹其慶廷尉司空二兹民命三丞栢<lb/>
臺著聲諌諍休有烈光用基式敬屬毛離裏繼善成性<lb/>
當其還所遺於嫠婦者盈貫至今漁陽誦不疑為長者<lb/>
<pb n="KR4e0198_WYG_024-9a"/>
加之投所選於父老者一錢愈使山隂謂劉寵為亷吏<lb/>
不言而教可承者志父子同心窮逹一致九十四齡日<lb/>
閲諸編伏勝授書異代稱賢四子六孫星聚百里荀淑<lb/>
為樂嫓美前史不獨浚明有家者仰先民而漸世澤亦<lb/>
使觀俗於野者嘆王畿之多耆舊皥皥以徴帝力煦煦<lb/>
而近天覆某等方覩維喬之向榮佇觀邦禁以有成乃<lb/>
與化俱逝詒斯令名則誰不撫燕翼未終而遡源自生<lb/>
以無堪於情哉<lb/>
<pb n="KR4e0198_WYG_024-9b"/>
　　　祭畢封君文<lb/>
嘗聞陵陽而南浸江之邑其境清曠靡流尚輯作苦無<lb/>
凶嵗服嗇無富人家稱隱君士稱逸民先生於其間也<lb/>
不位而以徳尊不名而以義揚排難觧紛慕魯仲連息<lb/>
争化俗慕王彦方族相附如行葦之於本群相恃如候<lb/>
鳥之於長無論君子之至邦善者之入吾黨莫不見閭<lb/>
而式執饋而饗將以觀淳朴于式㣲得耆舊於草莽也<lb/>
爰有譽髦實生膝下早承嚴訓聿追時雅謂余志在春<lb/>
<pb n="KR4e0198_WYG_024-10a"/>
秋用謀貽於弓冶乃登宗伯載離司冦其文則史藝成<lb/>
而上既明惟允法處其厚某等分曹而治麗澤以居毎<lb/>
取斷於引經各獲益於啟書片言父教自出五聽帝心<lb/>
所屬鯉也過庭由也折獄道同者友宷同者官或遡之<lb/>
源或漸之磐朝錫命而夕考終木欲静而風不寕是徒<lb/>
遺後以不報之情而示物以不厭之形矣<lb/>
　　　祭徳王妃劉氏文同許右史<lb/>
維靈淑姿聿茂厥祥不遲翩翩吏部於誕之竒赫赫大<lb/>
<pb n="KR4e0198_WYG_024-10b"/>
藩實維我儀亦既嘉止隂事咸熈居則命史動輒稱詩<lb/>
雞鳴致戒樛木致慈克配令徳君子攸冝有來雍雍被<lb/>
之僮僮于沼于沚在廟在宫為絺為綌罔怨罔恫思媚<lb/>
厥姑徽音日崇壼職靡忒國乃始風某既西觀采人倫<lb/>
是常歴彼二南彤管惟光邦才委質而右夙忝惟良無<lb/>
詖私謁以二周行胡兹不造溘然其逢原逹者流表植<lb/>
者從貴不自身伐不自庸主器以長維城以宗茅土百<lb/>
世厥萌在初休戚是同山川舍諸日月之際此維有家<lb/>
<pb n="KR4e0198_WYG_024-11a"/>
屏翰之功豈其緒餘載罹寒暑言即於幽維王内顧曷<lb/>
其有瘳為樂以善隕哲惟憂琴瑟不御寤寐是求某等<lb/>
悼逝則深敦誼綢繆生芻是將以慰阻修<lb/>
　　　祭樂平令羅君文<lb/>
維靈蚤嵗明經百行是常阨於多士闇而愈章卒業太<lb/>
學尚友四方觀徳問藝中心翺翔既除茂宰臯落之墟<lb/>
三晉遺風肅如穆如戴星而治鳴琴以居績用是成曰<lb/>
父母且曰父母且靡民匪子孰克厥家選曹嗣美銓管<lb/>
<pb n="KR4e0198_WYG_024-11b"/>
九流檢裁維理出納王言喉舌之紀帝眷巴蜀中丞用<lb/>
遷趨省于庭朝夕是䖍奚其為政維兹象賢中丞自邑<lb/>
御車而旋進維良吏退亦敦仁以勸頽俗言復于豳胡<lb/>
此不淑殄瘁駢臻不朽者澤垂裕後人<lb/>
　　　祭殷太孺人文<lb/>
孺人名族世家降淑自天别駕覃澤有開必先亦既歸<lb/>
止思輯用光乃遭中葉伯嫂是將裘褐在笥糟糠在堂<lb/>
雞鳴視具蠶織曰常井臼操作不徒為養琴瑟静好既<lb/>
<pb n="KR4e0198_WYG_024-12a"/>
翕友于人逸我勞孰終晏如人侈我儉孰終有餘盖已<lb/>
自失其貴倨而不愆於厥初唯是君子夙夜敬忌未嘗<lb/>
片言以相加遺婚䘮疾苦是問是饋何有何亡務成其<lb/>
事簮珥糞土可捐非義使不困於急難以永錫乎爾類<lb/>
孌彼檢討孩提自竒孺人自謂不肖恒斯豈其必盛于<lb/>
以轉衰弱不好弄而壮有為徳輶如毛一錢勿持既就<lb/>
外傅嵗五更師在昔三遷異代同慈既宦詞林愈嚴教<lb/>
思人以烜赫我以委蛇始誰先容寵至不疑順取逆守<lb/>
<pb n="KR4e0198_WYG_024-12b"/>
工拙半之禄即非贏饔飱不遲買馬得薪買奴得蔬物<lb/>
將棄而適用事可已而競時蓋自乳哺勝衣通塞顯㣲<lb/>
仁人所見無非母儀靖共在位性分自定文章華國志<lb/>
意之榮坐而論道其則不遠必聞其政無忝所生氣所<lb/>
相屬誘以其衷愛之能誨正以其䝉不儼然為大儒必<lb/>
隱然為重臣尺箠不施孺人聖功攀龍之於檢討處則<lb/>
同門出則偕計自公退食靡曰不詣交相定省如兄如<lb/>
弟手足一身壎箎六藝孺人盖嘗視猶膝下而將不億<lb/>
<pb n="KR4e0198_WYG_024-13a"/>
其麗也大化一遷云胡不瘳桑梓殄瘁非夷所謀其在<lb/>
攀龍與此靡依世徳是求逝者弗居徽音是遒無疆維<lb/>
恤無疆維休<lb/>
　　　祭何考功太孺人文<lb/>
某等聞諸母儀訊之女史則有若漆室之於君臣緹縈<lb/>
之於父子而其雖值離亂稱義則身全雖在負汲稱孝<lb/>
而貌祀與夫杞梁華周勇下五乗之賓鍾離宿瘤治禆<lb/>
二王之美又莫不嗣徽音於齊魯之墟比懿徳於海岱<lb/>
<pb n="KR4e0198_WYG_024-13b"/>
之里蓋家傳而閭誦或異世而同軌也孰若孺人質之<lb/>
耳目可徴其實遡之子孫可識其始哉相夫於儒婦道<lb/>
乃成撫孤而仁卒貽令名考功之所以茂品藻之譽擅<lb/>
題才之術則誰與豫導其神發之智不失其孩提之明<lb/>
故清通簡要欲飬於總角之初而立訓示慈愈深於屬<lb/>
毛之愛蓋士有披雲霧以覩之莫不即音容而如在也<lb/>
方其奉親入蜀悼兹王陽長坂九折白首是将於時孺<lb/>
人不以道惡為觧而以忠臣相期叱馭使前安顧身為<lb/>
<pb n="KR4e0198_WYG_024-14a"/>
三年理官巴人去思所得賢智莫大于斯今其逝矣雖<lb/>
章服朝委而令聞天終使待銓衡者懐俎豆之教見經<lb/>
綸者思機杼之功復以讃孟母開聖之烈而益彰我鄒<lb/>
魯君子之風矣某等能不悼淑徳之云亡而俟世類於<lb/>
無窮哉<lb/>
　　　祭梁武選太孺人文<lb/>
以某等所觀於母者漢平陵孟氏為得其槩哉始也女<lb/>
貞不字偃蹇擇對及得賢如梁伯鸞者奉之乃能更綺<lb/>
<pb n="KR4e0198_WYG_024-14b"/>
縞而椎布操作以自代葢見其償豕之義雞豚不察是<lb/>
以賃舂之賤而井臼匪憝彼所欲者裘褐之人吾何有<lb/>
於雜佩由是而夫為大儒受業太學仕隱一邑民稱遺<lb/>
愛是亦居於齊魯之間而風澤猶在也三子毓秀最良<lb/>
季者早擢進士官屬司馬又嘗觀所恪共邦政慈訓攸<lb/>
從則不必同諸臯伯通之廡下而可識其具食舉案肅<lb/>
穆之容矣起於緝績而加兹象服則益榮昌於後裔而<lb/>
名以徳曜則稱情今其逝矣見君子於地下豈徒重要<lb/>
<pb n="KR4e0198_WYG_024-15a"/>
離之烈而成其髙清哉<lb/>
　　　祭郭子坤大孺人文<lb/>
曰淑徳近質苞實則蕃敬德若葸令儀則敦允秀於閨<lb/>
式宜厥家勿愆爾婦母用孔嘉誰願之室匪賤賃舂三<lb/>
十始字梁鴻是從懿彼景純文絶地紀相兹肄術贈珮<lb/>
脫珥恭其諍夫愛而誨子謂彼致逺易轍正軌舍焉可<lb/>
遷徙業則是無泥舊學有律有禮季以鶚興卓哉修士<lb/>
囊書在籯一經則珍遼矣俯察法邇在人豈伊慈闈趨<lb/>
<pb n="KR4e0198_WYG_024-15b"/>
庭有嚴䖍所代終以依以瞻有曄其裔天祉方錫何以<lb/>
罔極報之貽戚某擇交齠齡睠焉諸嗣親以異膝友以<lb/>
同氣窺所與逰無棄童穉時已知興託息委器長而績<lb/>
儒聨編俎林入受訓言出敷義箴澤麗有源與兹隱悲<lb/>
悼我良朋其胡有夷<lb/>
　　　代祭裴御史太孺人文<lb/>
惟靈克嗣徽音有淑其慈裕我後昆是良母儀適而宜<lb/>
家衍以充閭御史廸訓穆如肅如梱範既嚴邦人錫嘏<lb/>
<pb n="KR4e0198_WYG_024-16a"/>
不踰户庭澄清天下出貞庻度入憲一臺激之揚之秉<lb/>
心不囘既擢陳臬視學于東齊魯狂簡斐然嚮風載色<lb/>
載笑澤斯用溥為遷者三敬敷者五卓彼大儒式𢎞譽<lb/>
髦一經則傳孰哉劬勞既成厥績載藩中州叅佐旬宣<lb/>
淠彼承流夫何遽爾靡依天喪懿徳殄于其闈瘁于其<lb/>
國某匪良奉職牧此冀方早辱汲薦錫我寵章其在望<lb/>
丰裁而擬所自始沐甄陶而本所為親則已百寮服義<lb/>
而多士懐仁矣矧知遇之殷而夙誼莫愆者又能不戚<lb/>
<pb n="KR4e0198_WYG_024-16b"/>
於爾類以嘆息於開先也<lb/>
　　　祭何考功太夫人文<lb/>
夫人少膺懿粹誕兹淑貞婦徳既備母儀以成方作嬪<lb/>
於鴻碩遂嫓美乎漆室耻獨為君子而覬魯之多賢由<lb/>
是尚書授業生徒景從而典謨誥命學是有傳時則邑<lb/>
有大儒家無治産佐以機杼簮珥是捐可謂有相之道<lb/>
伉儷弗愆矣乃育考功屬矣所賓尺孤是託罔極於仁<lb/>
慈以飬智頴發所因有經者笥有泮者隣及其對揚于<lb/>
<pb n="KR4e0198_WYG_024-17a"/>
大庭無非正始於内訓而平反之為孝子即其叱馭之<lb/>
為忠臣故三年於巴蜀稱其為理九流之銓管所賴以<lb/>
振也識者以考功清通如裴楷謂馴致於俎豆之教恬<lb/>
正如李毅為不失其孩提之真則是帝所難於知人之<lb/>
哲而我玩之膝下壮所聖於飬䝉之功者而我通乎一<lb/>
身矣是宜象服食報錫類無垠也逝者如斯得於披覩<lb/>
者益歔欷乎哀毁之色矧某等有兄弟之義又安能無<lb/>
痛於殄瘁薦臻哉乃䖍楮柏載列明禋<lb/>
<pb n="KR4e0198_WYG_024-17b"/>
　　　祭胡評事繼母袁太孺人文<lb/>
於猗孺人三原令族昔在于歸遭家集蓼方封君失燕<lb/>
婉之好而徽音之嗣難也時則閥閱於卲公之黨衆即<lb/>
擬知其貞淑矣載及廟見克謹婦箴乃賔饋饁如鼓瑟<lb/>
琴視美舊特異形同心其於梱儀猶易室而相授遂使<lb/>
君子若未嘗或亡耦事咸定於委裘跡不駭於發笱是<lb/>
坤道所厚也以至嫁未學飬卒貽之子愛非已出遽怙<lb/>
之母唯吾不愧於復生斯彼罔恤於厥後哀此四人孩<lb/>
<pb n="KR4e0198_WYG_024-18a"/>
提何知其季始育不絶如綦則令屬我毛裏離我衷曲<lb/>
躬澣襁褓身需携隨哉非見夫戲嬉啼號之皆為慕已<lb/>
而以長茂成立為足以示慈者又烏能内外無間辭乎<lb/>
今既以咸樂有室諸孫日蕃篤我世祜其澤愈敦矣獨<lb/>
異夫兆㣲於廢興之端察先於童齠之智仲而茂才卓<lb/>
彼國瑞開籯經以勸學捐佩珥而修䞇使就大儒推先<lb/>
士類庭中稱平天下受賜尚亦有利哉是為孺人誥言<lb/>
所崇璽書則備宜錫祚於無疆忽造物者多忌豈粹徳<lb/>
<pb n="KR4e0198_WYG_024-18b"/>
易匱而福善之語猶偽邪<lb/>
　　　祭饒侍御太夫人文<lb/>
蓋聞夫人令徳惟貞淑慎爾止以憲梱内外傅伊始家<lb/>
以慈母國乃拂士襁褓之功諤哉君子設俎秩秩攬轡<lb/>
瀰瀰盖屬之毛裡聰明自出寄之耳目謀哲其諧也信<lb/>
蹇節不可謂非性而氣質之用孔皆矣某等論思一臺<lb/>
伯夔仲龍澄清四方恊恭奮庸其將以知興之所從嗚<lb/>
呼已矣徒悲烏鳥之私未遂而列栢之䕃無逢矣<lb/>
<pb n="KR4e0198_WYG_024-19a"/>
　　　祭恭人文<lb/>
嗚呼恭人惟性之樸惟徳之基方其御窮豈逹是期貴<lb/>
有今日寕爾所知援而止之不躁不疑中含辯慧自夫<lb/>
則狂無非無儀得以相忘嚴于寡姑佹焉下堂懿斯象<lb/>
服允矣糟糠見一鍾於乳哺殆匪子而靡親尸饔勸學<lb/>
孰百其身謂壼政莫大主器而承家實在後人巾櫛委<lb/>
媵託息兹倫亦既抱孫受福不那於以效我為勞孔多<lb/>
代終有慶遑恤其他撫遺孤而對泣奈藴結之云何<lb/>
<pb n="KR4e0198_WYG_024-19b"/>
　　　自河南告太恭人文<lb/>
隆慶三年閏六月十二日兒攀龍告母曰三十寡母九<lb/>
齡之孤既即外傅擢第王都京臺郡邸無弗與俱匪朝<lb/>
匪夕是敷是愉自西振鐸為孫孔旋起家于浙為婦告<lb/>
捐誰謂河廣力疾以遷誰謂天逺喘息判然十年自廢<lb/>
菽水庭㳺尺書斗禄胡適與謀豈母之溺狥孤則瘳未<lb/>
畢正伏溘焉首邱暴不及訣危不及持母豈自意孤常<lb/>
自期母今安徃藐孤在兹出則不返返唯其輀亦云就<lb/>
<pb n="KR4e0198_WYG_024-20a"/>
養孤則不良詰旦東發視彼故鄉我父迓之歸于其藏<lb/>
母也有孤是護是將謹告<lb/>
　　　辭太恭人文<lb/>
兒則無良曰母是怙自柩之東旅焉是主䰟魄所依亦<lb/>
唯環堵既啓父壙叶吉載祖三孤具列永言為憮爰致<lb/>
大誼以孚振古厥初生民兒則孔辰實始立慈終焉允<lb/>
仁未存者子未亡者身扼我者天競我者人于時九齡<lb/>
毋倍者再季誕逾月仲癖且廢左提右携乳哺自愛中<lb/>
<pb n="KR4e0198_WYG_024-20b"/>
外嘖嘖幸毋之貸于時毋危如旒欲潰毋今在兹徃將<lb/>
安在成說維何躬之不逮乃奉祖母鬻宅以遷舍館未<lb/>
定祖母載捐展轉五就是粥是饘非不拮据溝壑朶焉<lb/>
季乃間出十載不旋仲惰以戇如寄食然兒雅好㳺搦<lb/>
筆自賢母豈知兒可䇿而前知匪所託大信以全藐焉<lb/>
諸生技僻而堅辟之行暍挹彼流泉母豈不知置之自<lb/>
便筮仕就養視歴艱難是丼菲惡奉有餘歡曰兒不第<lb/>
終饑且寒兒歸自西三遘竒疾毋亦浸衰勞之即逸駒<lb/>
<pb n="KR4e0198_WYG_024-21a"/>
也䘮母造駒之室百爾孫謀不如所質兒既起家就養<lb/>
有日其不命車顧孫多恤顧已念兒間以有孫豈無二<lb/>
弟不及其門兒歸自浙亦閱凉温寜加至性而老彌敦<lb/>
兒方自慶所樂與存家有我母國則至尊亦既入賀陟<lb/>
憲中州板輿載駕色不可留無幾見汝亦又何求自春<lb/>
徂暑朝夕北堂弄孫之暇語必故鄉母即暴注恬以為<lb/>
常兒愚匪意豈毋所量相視一訣洞惟肺腸蓋云累汝<lb/>
千里是將詰旦之役將者告㐮母所未亡母今則亡<lb/>
<pb n="KR4e0198_WYG_024-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄溟集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_010-1a"/>
唐賈浪仙長江集卷第十<lb/>
　　　　　普州司倉叅軍范陽　賈島　浪仙<lb/>
　　早秋寄題天竺靈隱寺<lb/>
峰前峰後寺新秋絶頂高窓見沃州人在定中聞蟋<lb/>
蟀鶴從棲處挂獼猴山鍾夜度空江水汀月寒生古<lb/>
石樓心憶懸帆身未遂謝公此地昔年遊<lb/>
　　黎陽寄姚合<lb/>
魏都城裏曾遊熟才子齋中止泊多去日緑楊垂紫<lb/>
陌歸時白草夾黃河新詩不覺千廽詠古鏡曾經幾<lb/>
度磨惆悵心思滑臺北滿盃濃酒與愁和<lb/>
<pb n="KR4c0059_SBCK_010-1b"/>
　　送崔約秀才<lb/>
歸寜髣髴三千里月向船窓見幾宵野䑕獨偷高樹<lb/>
果前山漸見短禾苗更深栅鎻淮波疾葦動風生雨<lb/>
氣遥重入石頭城下寺南朝杉老未乾燋<lb/>
　　詠懷<lb/>
縱把書㸔未省勤一生生計秪長貧可能在世無成<lb/>
事不覺離家作老人中嶽深林秋獨往南原多草夜<lb/>
無隣經年抱疾誰來問野鳥相過啄木頻<lb/>
　　夏日寄高洗馬<lb/>
三十年來長在客兩三行淚忽然垂白衣蒼鬂經過<lb/>
<pb n="KR4c0059_SBCK_010-2a"/>
懶赤日朱門偃息遲花發應躭新熟酒草顚還冩早<lb/>
朝詩不緣馬死西州去畫角堪聽是暁吹<lb/>
　　送周判官元範赴越<lb/>
原下相逢便別離蟬鳴關路使廽時過淮漸有懸帆<lb/>
興到越應將墜葉期城上秋山生菊早驛西寒渡落<lb/>
潮遲巳曾幾徧隨旌斾去謁荒郊大禹祠<lb/>
　　送羅少府歸牛渚<lb/>
作尉長安始三日忽思牛渚夢天台楚山逺色獨歸<lb/>
去㶚水空流相送囬霜覆鶴身松子落月分螢影石<lb/>
房開白雲多處應頻到寒澗泠泠漱古苔<lb/>
<pb n="KR4c0059_SBCK_010-2b"/>
　　題童眞上人<lb/>
江上修持積歲年灘聲未擬住潺湲誓從五十身披<lb/>
衲便向三千界坐禪月峽靑城那有滯天台廬岳豈<lb/>
無緣昨宵息夢遊滄海萬里波濤在目前<lb/>
　　贈温觀主<lb/>
一別羅浮竟未還觀深廊古院多關君來幾日行虚<lb/>
洞仙去空壇在逺山胎息存思當黒處井華懸綆取<lb/>
朝間弊廬道室雖隣近自樂冬陽炙背閑<lb/>
　　賀龎少尹除太常少卿<lb/>
太白山前終日見十旬假滿擬秋尋中峰絶頂非無<lb/>
<pb n="KR4c0059_SBCK_010-3a"/>
路北闕除書阻入林朝謁此時閑野屐宿齋何處止<lb/>
鳴砧省中石鐙陪隨歩唯賞煙霞不猒深<lb/>
　　上邠寜邢司徒<lb/>
箭頭破帖渾無敵杖底𫾣毬逺有聲馬走千蹄朝萬<lb/>
乗地分三郡擁雙旌春風欲盡山花發暁角初吹客<lb/>
夢驚不是邢公來鎭此長安西北未能行<lb/>
　　欲遊嵩岳留別李少尹益<lb/>
孤䇿遲廽洛水湄孤禽嘹唳幸人知嵩岳望中常待<lb/>
我河梁欲上未題詩新秋愛月愁多雨古觀逢仙㸔<lb/>
盡碁㣲眇此來將敢問鳯凰何日定<hi>一作始</hi>歸池<lb/>
<pb n="KR4c0059_SBCK_010-3b"/>
　　病鶻吟<lb/>
俊鳥還投高處栖騰身戞戞下雲梯有時透霧凌空<lb/>
去無事隨風入草迷迅疾月邊捎玉兎遲廽日裏拂<lb/>
金雞不緣毛羽遭零落焉肯雄心向爾低<lb/>
　　贈僧<lb/>
從來多是遊山水省泊禪舟月下濤𥘉過石橋年尚<lb/>
少久辭天柱臘應高靑松帶雪懸銅錫白髪如霜落<lb/>
鐵刀常恐畫工援筆冩身長七尺有眉毫<lb/>
　　贈翰林<lb/>
淸重無<hi>一作可</hi>過知内制從前禮絶外庭人㸔花在處<lb/>
<pb n="KR4c0059_SBCK_010-4a"/>
多隨駕召宴無時不及身馬自賜來騎覺穩詩緣見<lb/>
徹語長新應憐獨向名塲苦曾十餘年浪過春<lb/>
　　頌得上賈常侍<lb/>
邉臣說使朝天子發語轟然激夏雷高節羽書期獨<lb/>
傳分符綘郡滯長材啁啾鳥恐鷹鸇起流散人歸父<lb/>
母來自顧此身無所立恭談祖德朶頥開<lb/>
　　田將軍書院<lb/>
滿庭花木半新栽石自平湖逺岸來笋迸隣家還長<lb/>
竹地經山雨幾層苔井當深夜泉㣲上閣入高秋戸<lb/>
盡開行背曲江誰到此琴書鎻着未朝廽<lb/>
<pb n="KR4c0059_SBCK_010-4b"/>
　　投龎少尹<lb/>
閉戸息機搔白首中庭一樹有淸隂年年不改風塵<lb/>
趣日日轉多泉石心病起望山臺上立覺來聽雨燭<lb/>
前吟龎公相識元和歲春分依依直至今<lb/>
　　夏夜登南樓<lb/>
水岸寒<hi>一作閑</hi>樓帶月躋夏林𥘉見岳陽溪一點新螢<lb/>
報秋信不知何處<hi>一作樹</hi>是菩提<lb/>
　　題靑龍寺<lb/>
碣石山人一軸詩終南山北數人知擬㸔青龍寺裏<lb/>
月待無一點夜雲時<lb/>
<pb n="KR4c0059_SBCK_010-5a"/>
　　贈李文通<lb/>
營當萬勝岡頭下誓立千年不朽功天子手擎新鉞<lb/>
斧諌官請贈李文通<lb/>
　　題虢州三堂吳郎中<lb/>
無窮草樹昔誰栽新起臨湖白石臺半岸泥沙孤鴈<lb/>
立三堂風雨四門開荷翻團<hi>一作圎</hi>露驚秋近栁轉斜<lb/>
陽過水來昨夜北樓堪朗詠虢城𥘉鎻月徘徊<lb/>
　　送僧<lb/>
池上時時松雪落焚香烟起見孤燈静夜憶誰來對<lb/>
坐油江南岸寺中僧<lb/>
<pb n="KR4c0059_SBCK_010-5b"/>
　　三月晦日贈劉評事<lb/>
三月正當三十日風光別我苦吟身共君今夜不湏<lb/>
睡未到暁鍾猶是春<lb/>
　　送張道者<lb/>
新歲抱琴何處去洛陽三十六峰西生來未識山人<lb/>
面不得一聽烏夜啼<lb/>
　　題魚尊師院<lb/>
老子堂前花萬樹先生曾見幾廽春夜煎白石平明<lb/>
喫不擬教人哭此身<lb/>
　　宿村家亭子<lb/>
<pb n="KR4c0059_SBCK_010-6a"/>
牀頭枕是溪中石井底泉通竹下池宿客未眠過夜<lb/>
半獨聞山雨到來時<lb/>
　　送稱上人<lb/>
歸蜀擬從巫峡過何時得入舊房禪寺中來後誰身<lb/>
化起塔栽松向野田<lb/>
　　楊祕書新居<lb/>
城角新居隣静寺時從新閣上經樓南山泉入宫中<lb/>
去先向詩人門外流<lb/>
　　聼樂山人彈易水<lb/>
朱絲弦底燕泉急燕將雲孫白日彈嬴氏歸山陵已<lb/>
<pb n="KR4c0059_SBCK_010-6b"/>
掘聲聲猶帶髮衝冠<lb/>
　　經蘇秦墓<lb/>
沙埋古篆折碑文六國興亡事計<hi>一作繫</hi>君今日淒涼<lb/>
無處說亂山秋盡有寒雲<lb/>
　　題戴勝<lb/>
星點花冠道士衣紫陽宮女化身飛能傳上界春消<lb/>
息若到蓬山莫放歸<lb/>
　　題隱者居<lb/>
雖有柴門長不闗片雲孤木伴身閑猶嫌住久人知<lb/>
䖏見擬移家更上山<lb/>
<pb n="KR4c0059_SBCK_010-7a"/>
　　哭孟東野<lb/>
蘭無香氣鶴無聲哭盡秋天月不明自從東野先生<lb/>
死側近雲山得散行<lb/>
　　過京索先生墳<lb/>
京索先生三尺墳秋風漠漠吐寒雲從來有恨君多<lb/>
哭今日何人更哭君<lb/>
　　客思<lb/>
促織聲尖尖似針更深刺著旅人心獨言獨語月明<lb/>
裏驚覺眠童與宿禽<lb/>
　　塩池院觀鹿<lb/>
<pb n="KR4c0059_SBCK_010-7b"/>
條峰五老勢相連此鹿來從若箇邊別有野麋人不<lb/>
見一生長飲白雲泉<lb/>
唐賈浪仙長江集卷第十<lb/>
<pb n="KR4c0059_SBCK_010-8a"/>
</p>
<p>
</p>
  </div>
</body>
</text>
</TEI>
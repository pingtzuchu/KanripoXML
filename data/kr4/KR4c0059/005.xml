<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_005-1a"/>
唐賈浪仙長江集卷第五<lb/>
　　　　　普州司倉叅軍范陽　賈島　浪仙<lb/>
　　送雍陶入蜀<lb/>
江山事若諳那肯滯雲南草色分危磴杉隂近古潭<lb/>
日斜褒谷鳥夏淺嶲州蠶吾自疑雙鬂相逢更不堪<lb/>
　　張郎中過原東居<lb/>
年長惟添懶經旬止掩關高人餐藥後下馬此林間<lb/>
對坐天將暮同來客亦閑幾時能重至水味似深山<lb/>
　　答王建祕書<lb/>
人皆聞蟋蟀我獨恨蹉跎白髪無心鑷靑山去意多<lb/>
<pb n="KR4c0059_SBCK_005-1b"/>
信來漳浦岸期負洞庭波時掃高槐影朝廽或恐過<lb/>
　　送李餘往湖南<lb/>
昔去候温凉秋山滿椘鄊今來從辟命春物徧涔陽<lb/>
嶽石挂海雪野楓堆渚檣若尋吾祖宅寂寞在瀟湘<lb/>
　　偶作<lb/>
野歩隨吾意那知是與非稔年時雨足閏月暮蟬稀<lb/>
獨樹依岡老遥峰出草㣲園林自有主宿鳥且同歸<lb/>
　　過雍秀才居<lb/>
夏木鳥巢邊終南嶺色鮮就凉安坐石煑茗汲隣泉<lb/>
鍾逺淸霄半蜩稀暑雨前幽齋如葺罷約我一來眠<lb/>
<pb n="KR4c0059_SBCK_005-2a"/>
　　寄顧非熊<lb/>
知君歸有處山水亦難齊猶去瀟湘逺不聞猿狖啼<lb/>
穴通茆嶺下潮滿石頭西獨立生遥思秋原日漸低<lb/>
　　送神邈法師<lb/>
栁絮落濛濛西州道路中相逢春忽盡獨去講𥘉終<lb/>
行疾遥山雨眠遲後夜風遶房三兩樹廽去葉應紅<lb/>
　　送慈恩寺霄韻法師謁太原李司空<lb/>
何故謁司空雲山知幾重磧遥來鴈盡雪急去僧逢<lb/>
淸磬先寒角禪燈徹曉烽舊房閑片石倚著最高松<lb/>
　　送知興上人<lb/>
<pb n="KR4c0059_SBCK_005-2b"/>
久住巴與寺如今始拂衣欲臨秋水別不向故園歸<lb/>
錫挂天涯樹房𨳩嶽頂扉下㸔萬里暁霜海日生㣲<lb/>
　　送恵雅法師歸玉泉<lb/>
秪到瀟湘水洞庭湖未遊飲泉㸔月別下峽聽猿浮<lb/>
講不停雷雨吟當<hi>一作曽</hi>近海流降霜歸楚夕星冷玉<lb/>
泉秋<lb/>
　　憶江上吳處士<lb/>
閩國揚帆去蟾蜍虧復圎秋風吹渭水落葉滿長安<lb/>
此地聚會夕當時雷雨寒蘭橈殊未返消息海雲端<lb/>
　　題張愽士新居<lb/>
<pb n="KR4c0059_SBCK_005-3a"/>
靑楓何不種林在洞庭村應爲三湘逺難移萬里根<lb/>
斗牛𥘉過伏<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞欲香門<hi>一作斗移亭北榭蓮照水邊門</hi>舊即湖山<lb/>
隱新廬葺此原<lb/>
　　石門陂留辭從叔謩<lb/>
幽烏飛不逺此行千里間寒衝陂水霧醉下菊花山<lb/>
有耻長爲客無成又入關何時臨澗栁吾黨共來攀<lb/>
　　送朱兵曹廽越<lb/>
星彩練中見澄江豈有泥潮生垂釣罷楚盡去檣西<lb/>
磧鳥辭沙至山鼯隔水啼會稽半侵海濤白禹祠溪<lb/>
　　懷慱陵故人<lb/>
<pb n="KR4c0059_SBCK_005-3b"/>
孤城易水頭不忘舊交遊雪壓圍碁石風吹飲酒樓<lb/>
路遥千萬里人別十三秋吟苦相思處天寒水急流<lb/>
　　夕思<lb/>
秋宵巳難曙漏向二更分我憶山水坐蟲當寂寞聞<lb/>
洞庭風落木天姥月離雲㑹自東浮去將何欲致君<lb/>
　　寄河中楊少尹<lb/>
非惟咎曩時投刺詣門遟悵望三秋後參差萬里期<lb/>
禹留䟽鑿跡舜在寂寥祠此致杳難共廽風逐所思<lb/>
　　孟融逸人<lb/>
孟君臨水居不食水中魚衣褐唯麄帛筐箱秪素書<lb/>
<pb n="KR4c0059_SBCK_005-4a"/>
樹林幽鳥戀世界此心踈擬棹孤舟去何峰又結廬<lb/>
　　晚晴見終南諸峰<lb/>
秦分<hi>一作下</hi>積多峰連巴勢不窮半旬藏雨裏此日到<lb/>
窓中圎魄將昇兎高空<hi>一作虚</hi>欲呌鴻故山思不見碣<lb/>
石泬寥東<lb/>
　　宿池上<lb/>
泉來從絶壑亭敞在中流竹宻無空岸松長可絆舟<lb/>
蟪蛄潭上夜河漢島前秋異夕<hi>一作日</hi>期深漲携琴却<lb/>
此遊<lb/>
　喜姚郎中自杭州廽<lb/>
<pb n="KR4c0059_SBCK_005-4b"/>
路多楓樹林累日泊淸隂來去泛流水翛然適此心<lb/>
一披江上作三起月中吟東省期司諌雲門悔不尋<lb/>
　　送鄭長史之嶺南<lb/>
雲林頗重疊岑渚復幽竒汨水斜陽岸騷人正側祠<lb/>
蒼梧多蟋蟀白露濕江籬擢第榮南去晨昏近九疑<lb/>
　　送李溟謁宥州李權使君<lb/>
英雄典宥州迢逓苦吟遊風宿驪山下月斜㶚水流<lb/>
去時𥘉落葉囬日定無秋太守携才子㸔鵬百尺樓<lb/>
　　永福湖和楊鄭州<lb/>
積水還平岸春來引鄭溪舊渠通郭下新堰絶湖西<lb/>
<pb n="KR4c0059_SBCK_005-5a"/>
嵩少分明對瀟湘濶狹齊客遊隨庻子孤嶼草萋萋<lb/>
　　題長江<lb/>
言心俱好静𪠘署落暉空歸吏封宵鑰行蛇入古桐<lb/>
長江頻雨後明月衆星中若任遷人去西浮與剡通<lb/>
　　泥陽館<lb/>
客愁何併起暮送故人囬廢館秋螢出空城寒雨來<lb/>
夕陽飄白露樹影掃靑苔獨坐離容慘孤燈照不開<lb/>
　　送徐員外赴河中<lb/>
原野正蕭瑟中間分散情吏從甘扈罷詔許朔方行<lb/>
邉日沉殘角河關截夜城雲居閑獨往長老出房迎<lb/>
<pb n="KR4c0059_SBCK_005-5b"/>
　　送賀蘭上人<lb/>
野僧來別我略坐傍泉沙逺道擎空鉢深山踏落花<lb/>
無師禪自觧有格句堪誇此去非緣事孤雲不定家<lb/>
　　送令狐綯相公<lb/>
梁園趨㦸節海草幾枯春風水難遭便差池未振鱗<lb/>
姓名猶語及門舘阻何因苦擬修文卷重擎獻匠人<lb/>
吟㸔靑島處朝退赤墀晨根愛杉栽活枝憐雪霰新<lb/>
綴篇嗟調逸不和揣才貧早晚還霖雨滂沱洗月輪<lb/>
揠苗方滅列成器待陶鈞困坂思廽顧迷邦輙問津<lb/>
數行望外扎絶句握中珍是日榮遊汴當時怯徃陳<lb/>
<pb n="KR4c0059_SBCK_005-6a"/>
鴻舂乖漢爵禎病卧漳濵岳整五千仭雲惟一片身<lb/>
故山離未死<hi>離一作心</hi>秋水宿經旬下第能無恧高科恐<lb/>
有神罷耕田料廢省釣岸應榛慷慨知音在誰能淚<lb/>
墮巾<lb/>
　　寄滄州李尚書<lb/>
滄溟深絶濶西岸郭東門弋者羅夷鳥桴人思嶠猿<lb/>
威稜高臘洌煦育極春温陂淀封疆内兼葭壁壘根<lb/>
揺鞞邉地脉愁箭虎狼魂水縣賣紗市塩田煑海村<lb/>
枝條分御葉家世食唐恩武可縱橫講功從戰伐論<lb/>
天涯生月片嶼頂湧泉源非是泥池物方因雷雨尊<lb/>
<pb n="KR4c0059_SBCK_005-6b"/>
沉謀藏未露隣境帖無喧靑塜驕囬鶻蕭關䧟吐蕃<lb/>
何時霖歲旱早晩雪邦冤迢逓瞻旌纛浮陽寄詠言<lb/>
　　逢舊識<lb/>
幾歲阻干戈今朝勸酒歌羡君無白髪走馬過黃河<lb/>
舊宅兵燒盡新宫日奏多妖星還有角數尺鐵重磨<lb/>
　　崇聖寺斌公房<lb/>
近來惟一食樹下掩禪扉落日寒山磬多年壞衲衣<lb/>
白鬚長更剃靑靄逺還歸仍說遊南岳經行是息機<lb/>
　　送李傅侍郎劍南行營<lb/>
走馬從邉事新恩受外臺勇㸔雙節出期破八蠻囬<lb/>
<pb n="KR4c0059_SBCK_005-7a"/>
許國家無戀盤江棧不摧移軍刀斗逐報捷劍門開<lb/>
角咽獼猴呌鼙乾霹靂來去年新甸邑猶滯佐時才<lb/>
　　別徐明府<lb/>
抱琴非本意生事偶相縈口尚袁安節身無子賤名<lb/>
地春寒雪盛山淺夕風輕百戰餘荒野千夫漸偶耕<lb/>
一盃宜獨夜孤客戀交情明日疲驂去蕭條過古城<lb/>
　　岐下送友人歸襄陽<lb/>
蹉跎隨汎梗羈旅到西州舉翮籠中鳥知心海上鷗<lb/>
山光分首暮草色向家秋若更登高峴㸔碑定淚流<lb/>
　　送友人遊蜀<lb/>
<pb n="KR4c0059_SBCK_005-7b"/>
萬岑深積翠路向此中難欲暮多羈思因高莫逺㸔<lb/>
卓家人寂寞揚子業凋殘唯有岷江水悠悠帶月寒<lb/>
　　送鄭少府<lb/>
江岸一相見空令惜此分夕陽行帶月酌水少留君<lb/>
野地𥘉燒草荒山過雪雲明年還調集蟬可在家聞<lb/>
　　子規<lb/>
遊魂自相呌寜復記前身飛過隣家月聲連野路春<lb/>
夢邊催暁急愁處送風頻自有霑花血相和雨滴新<lb/>
　　送僧歸天台<lb/>
辭秦經越過歸寺海西峰石磵雙流水山門九里松<lb/>
<pb n="KR4c0059_SBCK_005-8a"/>
曾聞清禁漏却聽赤城鍾妙宇研磨講應齊智者蹤<lb/>
唐賈浪仙長江集卷第五<lb/>
<pb n="KR4c0059_SBCK_005-8b"/>
</p>
<p>
</p>
  </div>
</body>
</text>
</TEI>
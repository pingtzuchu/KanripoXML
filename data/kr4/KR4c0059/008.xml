<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_008-1a"/>
唐賈浪仙長江集卷第八<lb/>
　　　　　普州司馬叅軍范陽　賈島　浪仙<lb/>
　　送穆少府知眉州<lb/>
劍門倚靑漢君昔未曾過日暮行人少山深異鳥多<lb/>
猿啼和峽雨棧盡到江波一路白雲裏飛泉灑薜蘿<lb/>
　　二月晦日留別鄠中友人<lb/>
立馬栁花裏别君當酒酣春風漸向北雲鴈不飛南<lb/>
明暁日𥘉一今年月又三鞭羸去暮色逺岳起煙嵐<lb/>
　　送李校書赴吉期<lb/>
筮筭重重吉良期詎可遷不同牛女夜是配鳯凰年<lb/>
<pb n="KR4c0059_SBCK_008-1b"/>
佩玉春風裏題章臘燭前詩書與箴訓夫哲又妻賢<lb/>
　　宿孤舘<lb/>
落日投村戍愁生爲客途寒山晴後緑秋水夜來孤<lb/>
橘樹千株在漁家一半無自知風水静舟繋岸邉蘆<lb/>
　　哭宗宻禪師<lb/>
鳥道雪岑巓師亡誰去禪几塵增滅後樹色改生前<lb/>
層塔當松吹殘蹤傍野泉唯嗟聽經虎時到壞菴邉<lb/>
　　宿山寺<lb/>
衆岫聳寒色精廬向此分流星透踈木走月逆行雲<lb/>
絶頂人來少高松鶴不群一僧年八十世事未曾聞<lb/>
<pb n="KR4c0059_SBCK_008-2a"/>
　　送友人如邉<lb/>
去日重陽後前程菊正芳行車輾秋岳落葉墜寒霜<lb/>
雲入漢天白風高磧色黃蒲輪待恐晚求薦向諸方<lb/>
　　題竹谷上人院<lb/>
禪庭高鳥道廽望極川原樵徑連峰頂石泉通竹根<lb/>
木深猶積雪山淺未聞猿欲別塵中苦願師貽一言<lb/>
　　京北原作<lb/>
登原見城闕策蹇思炎天日午路中客槐花風處蟬<lb/>
逺山秦木上淸渭漢陵前何事居人世皆從<hi>一作因</hi>名<lb/>
利牽<lb/>
<pb n="KR4c0059_SBCK_008-2b"/>
　　寄江上人<lb/>
紫閣舊房在新家中岳東煙波千里隔消息一朝通<lb/>
寒日汀洲路秋晴島嶼風分明杜陵葉別後兩經紅<lb/>
<hi>兩一作雨</hi>
　　送僧歸太白山<lb/>
堅氷連夏處太白接靑天雲塞石房路峰明雨外巓<lb/>
夜禪臨虎穴寒漱撇龍泉後會不期日相逢應信緣<lb/>
　　暮過山村<lb/>
數里聞寒水山家少四隣怪禽啼曠野落日恐行人<lb/>
𥘉月未終夕邉烽不過秦蕭條桑柘外烟火漸相親<lb/>
<pb n="KR4c0059_SBCK_008-3a"/>
　　鷺鷥<lb/>
求魚未得食沙岸往來行島月獨棲影暮天寒過聲<lb/>
墮巢因木折失侣遇弦驚頻向煙霄望吾知爾去程<lb/>
　　内道塲僧弘紹<lb/>
麟德燃香請長安春幾囬夜閑<hi>一作寒</hi>同像寂晝定爲<lb/>
吾𨳩講罷松根老經浮海水來六年雙足履只歩院<lb/>
中苔<lb/>
　　蔣亭和蔡湘州<lb/>
蔣宅爲亭榭蔡城東郭門潭連秦相井松老漢朝根<lb/>
巳積蒼苔徧何曾舊逕存高齋無事後時復一携樽<lb/>
<pb n="KR4c0059_SBCK_008-3b"/>
　　光州王建使君水亭作<lb/>
楚水臨軒積澄鮮一畝餘栁根連岸盡荷葉出萍𥘉<lb/>
極浦淸相似幽禽到不虚夕陽庭際眺槐雨滴踈踈<lb/>
　　留別光州王使君建<lb/>
杜陵千里外期在末秋歸旣見林花落湏防木葉飛<lb/>
楚從何地盡淮隔數峰㣲廽首餘霞失斜陽照客衣<lb/>
　　宿姚合宅寄張司業籍<lb/>
閑宵因集會柱史話先生身愛無一事心期往四明<lb/>
松枝影揺動石磬響寒淸誰伴南齋宿月高霜滿城<lb/>
　　哭張籍<lb/>
<pb n="KR4c0059_SBCK_008-4a"/>
精靈歸恍惚石磬韻曾聞即日是前古誰人耕此墳<lb/>
舊遊孤枕逺故域九江分本欲蓬瀛去餐芝御白雲<lb/>
　　靈凖上人院<lb/>
掩扉當太白臘數等松椿禁漏來遥夜山泉落近隣<lb/>
經聲終卷暁草色幾芽春海内知名士交游凖上人<lb/>
　　寄栁舎人宗元<lb/>
格與功俱造何人意不降一宵三夢栁孤泊九秋江<lb/>
擢第名重列冲天字幾雙誓爲仙者僕側執馭風幢<lb/>
　　送玄巖上人歸西蜀<lb/>
玉壘山中寺幽深勝槩多藥成彭祖搗頂受七輪摩<lb/>
<pb n="KR4c0059_SBCK_008-4b"/>
去臘催今夏流光等逝波會當依糞掃<hi>一作草</hi>五岳徧<lb/>
頭陀<lb/>
　　寄宋州田中丞<lb/>
古郡近南徐關河萬里餘相思深夜後未答去秋書<lb/>
自別知音少難忘識面𥘉舊山期巳久門掩數畦𬞞<lb/>
　　送朱休歸劍南<lb/>
劍南歸受賀大學賦聲䧺山路長江岸朝陽十月中<lb/>
芽新抽雪茗枝重集猿楓卓氏琴臺廢深蕪想逕通<lb/>
　　寄長武朱尚書<lb/>
不日即登壇槍旗一萬竿角吹邊月没鼓絶爆雷殘<lb/>
<pb n="KR4c0059_SBCK_008-5a"/>
中國今如此西荒可取難白衣思請謁徒歩在長安<lb/>
　　送皇甫侍御<lb/>
暁鍾催早朝自是赴嘉招身泊湘江濶田收楚澤遥<lb/>
雁驚起衰草猿渇下寒條來使黔南日時應問寂寥<lb/>
　　郊居即事<lb/>
住此園林久其如未是家葉書傳野意簷溜煑胡茶<lb/>
雨後逢行鷺更深聽逺蛙自然還往裏多是愛烟霞<lb/>
　　夜集姚合宅期可公不至<lb/>
公堂秋雨夜已是念園林何事疾病日重論山水心<lb/>
孤燈明臘後㣲雪下更深釋子乖來約泉西寒磬音<lb/>
<pb n="KR4c0059_SBCK_008-5b"/>
　　喜李餘自蜀至<lb/>
迢逓岷峨外西南驛路高幾程尋嶮棧獨宿聽寒濤<lb/>
白鳥飛還立靑猿㫁更號往來從此過詞體近風騷<lb/>
　　王侍御南原莊<lb/>
買得足雲地新栽藥數窠峰頭盤一逕原下注雙河<lb/>
春寺閑眠久晴臺獨上多南齋宿雨後仍許重來麽<lb/>
<hi>一作過</hi>
　　送康秀才<lb/>
俱爲落第年相識落花前酒㵼兩三盞詩吟十數篇<lb/>
行𡵨逢塞雨嘶馬上津船樹影高堂下廽時應有蟬<lb/>
<pb n="KR4c0059_SBCK_008-6a"/>
　　送僧<lb/>
此生披衲過在此得身閑日午遊都市天寒往華山<lb/>
言歸文字外意出有無間仙掌雲邉樹巢禽時出關<lb/>
　　寄魏少府<lb/>
來時乖面別<hi>一作傷逺別</hi>終日使人慙易記卷中句難忘<lb/>
燈下談濕苔粘樹癭瀑布濺房菴音信如相惠移居<lb/>
古井南<lb/>
　　原居即事言懷贈孫員外<lb/>
出入土門偏秋深石色泉逕通原上草地接水中蓮<lb/>
採菌依餘枿拾薪逢刈田鑷撏白髪㫁兵阻尺書傳<lb/>
<pb n="KR4c0059_SBCK_008-6b"/>
避路來華省抄詩上彩牋高齋久不到猶喜未經年<lb/>
　　登樓<lb/>
秋日登高望凉風吹海𥘉山川明巳久河漢没無餘<lb/>
逺近涯寥夐髙低中太虚賦因王閣筆思比謝遊踈<lb/>
　　上樂使君救康成公<lb/>
曾夢諸侯笑康囚議脫枷千根池裏藕一朶火中花<lb/>
　　昆明池泛舟<lb/>
一枝靑竹榜泛泛緑萍裏不見釣魚人漸入秋塘水<lb/>
　　送僧<lb/>
大内曾持論天南化俗行舊房山雪在春草岳陽生<lb/>
<pb n="KR4c0059_SBCK_008-7a"/>
暁了蓮經義堪任寳盖迎王侯皆護法何寺講鍾鳴<lb/>
　　送劉知新往襄陽<lb/>
此別誠堪恨荆襄是舊遊眼光懸欲落心緒亂難妆<lb/>
花木三層寺烟波五相樓因君兩地去長使夢悠悠<lb/>
　　寄慈恩寺郁山人<lb/>
中秋期夕望虚室省相容北斗生淸漏南山出碧重<lb/>
露寒鳩宿雨鴻過月圓鍾此夜情應切衡陽舊住峰<lb/>
　　送饒州張使君<lb/>
終南雲雨連城闕去路西江白浪頭滁上郡齋離昨<lb/>
日鄱陽農事勸今秋道心生向前朝寺文思來因静<lb/>
<pb n="KR4c0059_SBCK_008-7b"/>
夜樓借問泊帆干謁者誰人曾聽峽猿愁<lb/>
　　觀冬設上東川楊尚書<lb/>
匏革奏冬非獨樂軍城未暁啟重門何時去入三台<lb/>
貴此日空知八座尊羅綺舞時收雨點貔貅門外卷<lb/>
雲根逐遷属吏隨賔列去棹扁舟不忘恩<lb/>
唐賈浪仙長江集卷第八<lb/>
</p>
<p>
</p>
  </div>
</body>
</text>
</TEI>
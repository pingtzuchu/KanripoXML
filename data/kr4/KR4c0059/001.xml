<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_001-1a"/>
唐賈浪仙長江集卷第一<lb/>
　　　　　普州司倉叅軍范陽　賈島　浪仙<lb/>
　　古意<lb/>
碌碌復碌碌百年雙轉轂志士終夜心良馬白日足<lb/>
俱爲不等閑誰是知音目眼中兩行淚曾吊三獻玉<lb/>
　　望山<lb/>
南山三十里不見踰一旬冐雨時立望望之如朋親<lb/>
虬龍一掬波洗蕩千萬春<hi>一作里</hi>日日雨不㫁愁殺望<lb/>
山人天事不可長勁風來如奔隂霪<hi>一作霾</hi>一似掃浩<lb/>
翠㵼國門長安百萬家家家張屏新誰家最好山我<lb/>
<pb n="KR4c0059_SBCK_001-1b"/>
願爲其鄰<lb/>
　　北嶽廟<lb/>
天地有五嶽恒嶽居其北巖巒疊萬重詭恠浩難測<lb/>
人來不敢入祠宇白日黒有時起霖雨一灑天地德<lb/>
神兮安在哉永康我王國<lb/>
　　朝飢<lb/>
市中有樵山此舎朝無煙井底有甘泉釜中乃空然<lb/>
我要見白日雪來寒<hi>一作塞</hi>靑天坐聞西牀琴凍折兩<lb/>
三絃飢莫詣他門古人有拙言<lb/>
　　哭盧仝<lb/>
<pb n="KR4c0059_SBCK_001-2a"/>
賢人無官死不親者亦悲空令古鬼哭更得新隣比<lb/>
平生四十年惟著白布衣天子未辟召地府誰來追<lb/>
長安有交友託孤遽棄移塜側誌石短文字行參差<lb/>
無錢買松栽自生蒿草枝在日贈我文淚流把讀時<lb/>
從兹加敬重深藏恐失遺<lb/>
　　劍客<lb/>
十年磨一劍霜刃未曾試今日把似君誰爲不平事<lb/>
　　口號<lb/>
申夜忽自起汲此百尺泉林木含白露星斗在靑天<lb/>
　寄迹<lb/>
<pb n="KR4c0059_SBCK_001-2b"/>
別腸多欎紆豈能肥肌膚始知相結宻不及相結踈<lb/>
踈別恨應少宻離恨難祛門前南流水中有北飛魚<lb/>
魚飛向北海可以寄逺書不惜寄逺書故人今在無<lb/>
况此數尺身阻彼萬里途自非日月光難以知子軀<lb/>
　　齋中<lb/>
躭静非謬爲本性實踈索齋中一就枕不覺白日落<lb/>
低扉礙軒轡寡德謝接<hi>一作然</hi>諾叢菊在墻隂秋窮未<lb/>
𨳩蕚所餐類病馬動影似移嶽欲駐迫逃衰豈殊辭<lb/>
綆縛巳見飽時雨應豐𬞞與藥<lb/>
　　感秋<lb/>
<pb n="KR4c0059_SBCK_001-3a"/>
商氣颯巳來歲華又虚擲朝雲藏竒峰暮雨灑踈滴<lb/>
幾蜩嘿凉葉<hi>一作幾畨飛凉葉</hi>數蛩思隂壁落日空館中歸<lb/>
心逺山碧昔人多秋感今人何異昔四序馳百年玄<lb/>
髪坐成白喧喧狥聲利擾擾同轍跡儻無世上懷去<lb/>
偃松下石<lb/>
　　翫月<lb/>
寒月破東北賈生立西南西南立倚何立倚靑靑杉<lb/>
近月有數星星名未詳諳但愛杉倚月我倚杉爲三<lb/>
月乃不上杉上杉難相叅眙<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>子細視睛瞳桂枝<graphic n="KR2421" url="https://raw.githubusercontent.com/kanripo/KR-Gaiji/master/images/KR2421.png" mimeType="image/png"/>
目常有熱疾久視無煩炎以手捫衣裳零露巳濡霑<lb/>
<pb n="KR4c0059_SBCK_001-3b"/>
久立雙足凍時向股䏶淹立久病足折兀然黐膠粘<lb/>
他人應以睡轉喜此景恬此景亦胡及而我苦淫耽<lb/>
無異市井人見金不知廉不知此夜中幾人同無猒<lb/>
待得上頂㸔未擬歸枕凾强歩望寢齋歩歩情不堪<lb/>
歩到竹叢西東望如隔簾却坐竹叢外淸思刮幽潜<lb/>
量知愛月人身願化爲蟾<lb/>
　　辭二知巳<lb/>
一雙千歲鶴立別孤翔鴻彼島忽巳暮海雨寒𪷟濛<lb/>
離人聞<hi>一作逢</hi>美彈亦與哀彈同况兹切切弄繞彼行<lb/>
行躬雲飛北嶽碧火息西山紅何以代逺誠折芳臘<lb/>
<pb n="KR4c0059_SBCK_001-4a"/>
雪中<lb/>
　　義雀行和朱評事<lb/>
玄鳥雄雌俱春雷驚蟄餘口銜黃河泥空即翔天隅<lb/>
一夕皆莫歸嘵嘵遺衆雛雙雀抱人義哺食勞劬劬<lb/>
雛旣邐迤飛雲間聲相呼燕感雀深恩雀愧揚不殊<lb/>
禽賢難自彰幸得主人書<lb/>
　　宿懸泉驛<lb/>
暁行瀝水樓暮到懸泉驛林月值雲遮山燈照愁寂<lb/>
　　辯士<lb/>
辯士多毀訾不聞談巳非猛虎恣殺暴未甞齧妻兒<lb/>
<pb n="KR4c0059_SBCK_001-4b"/>
此理天所感所感當問誰求食飼雛禽吐出美言詞<lb/>
善哉君子人揚光掩瑕玼<lb/>
　　不欺<lb/>
上不欺星辰下不欺鬼神知心兩如此然後何所陳<lb/>
食魚味在鮮食蓼味在辛掘井湏到流結交湏到頭<lb/>
此語誠不謬敵君三萬秋<lb/>
　　絶句<lb/>
海底有明月圎於天上輪得之一寸光可買千里春<lb/>
　　寓興<lb/>
莫居暗室中𨳩目閉目同莫趨碧霄路容飛不容歩<lb/>
<pb n="KR4c0059_SBCK_001-5a"/>
暗室未可居碧霄未可趨勸君跨仙鶴日下雲爲衢<lb/>
　　遊仙<lb/>
借得孤鶴騎高近金烏飛掬河洗老貌照月生光輝<lb/>
天中鶴路直天盡鶴一息歸來不騎鶴身自有羽翼<lb/>
若人無仙骨芝木無煩食<lb/>
　枕上吟<lb/>
夜長憶白日枕上吟千詩何當苦寒氣忽𬒳東風吹<lb/>
氷開魚龍別天波殊路岐<lb/>
　　雙魚謡<hi>時韓職方書中以孟常州簡詩見示</hi>
天河墮雙魴飛我庭中央掌握尺餘雪劈開腸有璜<lb/>
<pb n="KR4c0059_SBCK_001-5b"/>
見令䜛舌短烹遶隣舎香一得古詩字與玉含異藏<lb/>
　　易水懷古<lb/>
荆卿重虚死節烈書前史我歎方寸心誰論一時事<lb/>
至今易水橋寒風兮蕭蕭易水流得盡荆卿名不泯<lb/>
　　早起<lb/>
北客入西京北鴈再離北秋寢獨前興天梭星落織<lb/>
躭翫餘恬爽顧盻輕痾力旅途少顔盡明鏡勸仙食<lb/>
出門路踪橫張家路最直昨夜夢見書張家廳上壁<lb/>
　　客喜<lb/>
客喜非實喜客悲非實悲百廽信到家未當身一歸<lb/>
<pb n="KR4c0059_SBCK_001-6a"/>
未歸長嗟愁嗟愁塡中懷𨳩口吐愁聲還却入耳來<lb/>
常恐滴淚多自損兩目輝鬢邉雖有絲不堪織寒衣<lb/>
　　延夀里精舎寓居<lb/>
旅託避華舘荒樓遂愚慵短庭無繁植珍果春亦濃<lb/>
側廬發扄樞纎魄時卧逢耳目乃鄽井肺肝即巖峰<lb/>
汲泉飲酌餘見我閑静容霜蹊猶舒英寒蝶㫁來踪<lb/>
雙履與誰逐一尋靑瘦笻<lb/>
　　贈智朗禪師<lb/>
上人分明見玉兎潭底没上人光慘貌古來恨峭發<lb/>
涕辭孔顔廟笑訪禪寂室歩隨靑山影坐學白塔骨<lb/>
<pb n="KR4c0059_SBCK_001-6b"/>
解聽無弄琴不禮有身佛欲問師何之忽與我相別<lb/>
率賦贈逺言言慙非子曰<lb/>
　　送沈秀才下第東歸<lb/>
曲言惡者誰悅耳如彈絲直言好者誰刺耳如長錐<lb/>
沈生才俊秀心腸無邪欺君子忌苟合擇交如求師<lb/>
毀出疾夫口騰入禮部闈下第子不耻遺才人耻之<lb/>
東歸家室逺掉轡時叅差浙雲近吳見汴栁接楚垂<lb/>
明年春光別囬首不復疑<lb/>
　　酬栖上人<lb/>
夜久城舘閑情幽出在山新月有㣲輝朗朗空庭間<lb/>
<pb n="KR4c0059_SBCK_001-7a"/>
處世雖識機伊余多掩關松姿度臘見籬藥知春還<lb/>
静覽氷雪詞厚爲酬贈顔東林有躑躅脫屣期共攀<lb/>
　　冬月長安雨中見終南雪<lb/>
秋節新巳盡雨<hi>一作林</hi>踈露山雪西峰稍覺明殘滴猶<lb/>
未絶氣侵瀑布水凍著白雲穴今朝㶚滻鴈何夕瀟<lb/>
湘月想彼石房人對雪扉不閉<hi>必結切</hi>
<pb n="KR4c0059_SBCK_001-7b"/>
</p>
<p>
唐賈浪仙長江集卷第一<lb/>
</p>
<p>
</p>
  </div>
</body>
</text>
</TEI>
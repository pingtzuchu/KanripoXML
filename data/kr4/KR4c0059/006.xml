<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_006-1a"/>
唐賈浪仙長江集卷第六<lb/>
　　　　　普州司倉叅軍范陽　賈島　浪仙<lb/>
　　讓糺曹上樂使君<lb/>
戰戰復兢兢猶如履薄冰雖然叨一掾猶似說三乘<lb/>
瓶汲南溪水書來北岳僧戇愚兼抱疾權糺不相應<lb/>
　　贈友人<lb/>
五字詩成卷清詩少得偕不同狂客醉自伴律僧齋<lb/>
春别和花樹秋辭帶月淮却歸登第日名姓榜頭排<lb/>
　　送雍陶及第歸成都寕覲<lb/>
不惟詩著籍兼又賦知名議論於題稱春秋對問精<lb/>
<pb n="KR4c0059_SBCK_006-1b"/>
半應隂隲與全賴有司平歸去峯巒衆别來松桂生<lb/>
漲江流水品當道白雲坑勿以攻文捷而將學劍輕<lb/>
製衣新濯錦開醖舊燒罌同日昇科士誰同膝下榮<lb/>
　　謝令狐相公賜衣九事<lb/>
長江飛鳥外主簿跨驢歸逐客寒前夜元戎與厚衣<lb/>
雪來松更綠霜降月彌輝即入調殷鼎朝分是與非<lb/>
　　送金州鑒周上人<lb/>
池必尋天目溪仍住若耶帆随風便發月不要雲遮<lb/>
極浦浮霜鴈迴潮落海查峨嵋省春上立雪指流沙<lb/>
　　送譚逺上人<lb/>
<pb n="KR4c0059_SBCK_006-2a"/>
下視白雲時山房盖<hi>一作掛</hi>樹皮垂枝松落子側頂鶴<lb/>
聽棊清净從沙劫中終未日欹金光明本行同侍出<lb/>
峨嵋<lb/>
　　新年<lb/>
嗟以龍鍾身<hi>一作貌</hi>如何歲復新石門思隱久銅鏡强<lb/>
窺頻花發新移樹心知故國春誰能平此恨豈是比<lb/>
宗人<lb/>
　　送僧<lb/>
出家從丱歲觧論造玄門不惜揮談柄誰能聽至言<lb/>
中時山果熟後夏竹隂繁此去逢何日峨嵋暁復昬<lb/>
<pb n="KR4c0059_SBCK_006-2b"/>
　　送姚杭州<lb/>
白雲峰下城日夕白雲生人老江波釣田侵海樹耕<lb/>
吳山鍾如越蓮葉吹揺旌詩異石門思濤來向越迎<lb/>
　　夜集田卿宅<lb/>
朗詠高齋下如將古洞彈翻鴻向桂水來雪渡桑乾<lb/>
滴滴玉漏曙翛翛竹籟殘曩年曾宿此亦值五陵寒<lb/>
　　寄山友長孫栖嶠<lb/>
此時氣蕭颯琴院可應關鶴似君無事風吹雨遍山<lb/>
松生青石上泉落白雲間有逕連高頂心期相與還<lb/>
　　詶厲玄<lb/>
<pb n="KR4c0059_SBCK_006-3a"/>
我來從北鄙子省陟西陵白髮初相識秋山擬共登<lb/>
隣居帝城雨會宿御溝冰未報見貽作耿然中夜興<lb/>
　　送劉式洛中覲省<lb/>
晴峯三十六侍立上春臺同宿别離恨共看星月迴<lb/>
野鶯臨苑語河棹厯江來便寄相思札緘封花下開<lb/>
　　送空公往金州<lb/>
七百里山水手中郷栗麄松生師坐石潭滌祖傳盂<lb/>
長擬老岳嶠又聞思海湖惠能同俗姓不是嶺南盧<lb/>
　　贈紹明上人<lb/>
未住青龍室中秋獨往年上方嵩古寺下視雨和<hi>一作</hi>
<pb n="KR4c0059_SBCK_006-3b"/>
<hi>如</hi>煙祖豈無言去心因斷臂傳不知能巳後更有幾<lb/>
燈然<lb/>
　　贈弘泉上人<lb/>
洗足下藍嶺古師精進同心知溪卉長居此玉林空<lb/>
西殿宵燈磬東林曙雨風舊峰隣太白石座雨苔𪷟<lb/>
　　送宣皎上人逰太白<lb/>
剃髪鬢無雪去年三十三山過春草寺磬度落花潭<lb/>
得句才隣約論宗意在南峰靈疑懶下蒼翠太虚叅<lb/>
　　病起<lb/>
嵩邱歸未得空自責遲迴身事豈能遂蘭花又巳開<lb/>
<pb n="KR4c0059_SBCK_006-4a"/>
病令新作少雨阻故人來燈下南華卷祛愁當酒盃<lb/>
　　送殷侍御起同州<lb/>
馮翊蒲<hi>一作連蒲</hi>西郡沙岡擁地形中條全離岳清渭半<lb/>
和涇夜莫眠明月秋深至洞庭猶來交辟士事別偃<lb/>
林扄<lb/>
　　送沈鶴<lb/>
家楚壻於秦携妻去養親陸行千里外風卷一帆新<lb/>
夜泊䟽山雨秋吟搗藥輪蕪城登眺作<hi>一作後</hi>才動廣<lb/>
陵人<lb/>
　　秋夜仰懷錢孟二公琴客會<lb/>
<pb n="KR4c0059_SBCK_006-4b"/>
月色四時好秋光君<hi>一作吾</hi>子知南山昨夜雨爲我冩<lb/>
清規獨鶴聳寒骨高杉韻細颸仙家縹緲弄髣髴此<lb/>
中期<lb/>
　　贈李金州<lb/>
綺里祠前後山程踐白雲泝流隨大斾登岸見全軍<lb/>
暁角吹人夢秋風卷鴈群霧開方露日漢水底<hi>一作與</hi>
沙分<lb/>
　　酬姚合校書<lb/>
因貧行道逺得見舊交遊美酒易傾盡好詩難卒酬<lb/>
公堂朝共到私第夜相留不覺入關晚別來林木秋<lb/>
<pb n="KR4c0059_SBCK_006-5a"/>
　　送獨孤馬二秀才居明月山讀書<lb/>
濯志俱高潔儒科慕冉顔家辭臨水郡雨到讀書山<lb/>
棲鳥㯶花上聲鍾礫閣間寂寥窓戶外時見一舟還<lb/>
　　病蟬<lb/>
病蟬飛不得向我掌中行折翼猶能薄酸吟尚極淸<lb/>
露華凝在腹塵點誤侵睛黃雀并鳶鳥俱懷害爾情<lb/>
　靑門里作<lb/>
燕存鴻巳過海内幾人愁欲問南宗理將歸北岳脩<lb/>
若無攀桂分秪是卧雲休泉樹一爲別依稀三十秋<lb/>
　　盧秀才南臺<lb/>
<pb n="KR4c0059_SBCK_006-5b"/>
居在靑門里臺當千萬岑下因岡助勢上有樹交隂<lb/>
陵逺根纔近空長畔可尋新晴登嘯處驚起宿枝禽<lb/>
　　寄李輈侍郎<lb/>
終過盟津書分明夢不虚人從淸渭別地隔太行餘<lb/>
賔幕誰嫌静公門但晏如櫑鞞乾霹靂斜漢濕蟾蜍<lb/>
追琢垂今後敦龎得古𥘉井臺憐操築漳岸想丕䟽<lb/>
亦冀鏗珉珮終當直石渠此身多抱疾幽里近營居<lb/>
憶潄蘇門澗經浮楚澤瀦松栽侵古影葷斷尚芹𦵔<lb/>
語嘿曾延接心源離滓淤誰言姓琴氏獨跨角生魚<lb/>
　　寄令狐綯相公<lb/>
<pb n="KR4c0059_SBCK_006-6a"/>
驢駿勝羸馬東川路匪賖一緘論賈誼三蜀寄嚴家<lb/>
澄徹霜江水分明露石沙話言聲及政棧閣谷離斜<lb/>
自著衣偏暖誰憂雪六花裏裳留濶幞防患與通茶<lb/>
山舘中宵起星河殘月華雙僮前日雇數口向天涯<lb/>
良樂知麒<graphic n="KR4599" url="https://raw.githubusercontent.com/kanripo/KR-Gaiji/master/images/KR4599.png" mimeType="image/png"/>張雷驗鏌鎁謙光賢將相別𥿄聖龍蛇<lb/>
豈有斯言玷應無白璧瑕不妨圎魄裏人亦指蝦蟇<lb/>
　　再投李益常侍<lb/>
何處𥘉投刺當時赴尹京淹留花木變然諾肺腸傾<lb/>
避暑蟬移樹登高鴈過城人家嵩岳色公府洛河聲<lb/>
聮句逢秋盡甞茶見月生新衣裁白紵思從曲江行<lb/>
<pb n="KR4c0059_SBCK_006-6b"/>
<pb n="KR4c0059_SBCK_006-6b"/>
樓聞異香出塵頭末白入定衲凝霜莫話五湖事令<lb/>
人心欲狂<lb/>
　　送友人游塞<lb/>
飄蓬多塞下君見益澘然逈磧沙銜日長河水接天<lb/>
夜泉行客火暁戍向京烟少結相思恨佳期芳草前<lb/>
　　思遊邉友人<lb/>
凝愁對孤燭昨日飲離杯葉下故人去天中新鴈來<lb/>
連沙秋草薄帶雪暮山𨳩苑北紅塵道何時見逺廽<lb/>
　　秋暮寄友人<lb/>
寥落關河暮霜風樹葉低逺天垂地外寒日下峰西<lb/>
<pb n="KR4c0059_SBCK_006-7a"/>
有志烟霞切無家歲月迷淸霄話白閣巳負十年棲<lb/>
　　寄令狐綯相公<lb/>
宫高頻勑授老色把犂鋤一主長江印三封東省書<lb/>
不無濠上思唯食圃中𬞞夢幻將泡影浮生事只如<lb/>
　　和孟逸人林下道情<lb/>
四時相陶鑄中庸道豈銷夏雲生此日春色盡今朝<lb/>
陋巷貧無悶毗耶疾未調巳栽天末栢合抱豈非遥<lb/>
　　宿姚少府北齋<lb/>
石溪同夜泛復此北齋期鳥絶吏歸後蛩鳴客卧時<lb/>
鏁城凉雨細𨳩印曙鍾遲憶此漳川岸如今是別離<lb/>
<pb n="KR4c0059_SBCK_006-7b"/>
　　雪晴晚望<lb/>
倚杖望晴雪溪雲幾萬重樵人歸白屋寒日下危峰<lb/>
野火燒岡草斷煙生石<hi>一作古</hi>松却廽山寺路聞打暮<lb/>
天鍾<lb/>
唐賈浪仙長江集卷第六<lb/>
<pb n="KR4c0059_SBCK_006-8a"/>
</p>
<p>
</p>
  </div>
</body>
</text>
</TEI>
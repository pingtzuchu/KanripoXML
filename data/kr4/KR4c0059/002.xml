<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_002-1a"/>
唐賈浪仙長江集卷第二<lb/>
　　　　　普州司倉叅軍范陽　賈島　浪仙<lb/>
　　寄孟協律<lb/>
我有吊古泣不泣向路岐揮淚灑暮天滴著<hi>一作毎滴</hi>桂<lb/>
樹枝別後冬節至離心北風吹坐孤雪扉夕泉落石<lb/>
橋時不驚猛虎嘯難辱君子詞欲酬空覺老無以堪<lb/>
逺持岧嶤倚角窓王屋懸淸思<lb/>
　　和劉涵<lb/>
京官始云滿野人依舊閑閉扉一畝居中有古風還<lb/>
市井日巳午幽窓夢南山喬木覆北齋有鳥鳴其間<lb/>
<pb n="KR4c0059_SBCK_002-1b"/>
前日逺嶽僧來時與開關新題驚我瘦窺鏡見醜顔<lb/>
陶情惜淸澹此意復誰攀<lb/>
　　明月山懷獨孤崇魚琢<lb/>
明月長在目明月長在心在心復在目何得稀去尋<lb/>
試望明月人孟夏樹蔽岑想彼嘆此懷樂喧忘幽林<lb/>
鄕本北嶽外悔<hi>一作毎</hi>恨東夷深願縮地脉還豈待天<lb/>
恩臨非不渇隱秀却嫌他事侵或云岳樓鍾來繞草<lb/>
堂吟當從令尹後再往歩栢林<lb/>
　　投張太祝<lb/>
風骨高更老何春𥘉陽葩泠泠月下韻一一落海涯<lb/>
<pb n="KR4c0059_SBCK_002-2a"/>
有子不敢和一聽千嘆嗟身卧東北泥魂掛西南霞<lb/>
手把一枝栗往輕覺程賖水天朔方色暖日嵩根花<lb/>
逹<hi>一作逵</hi>間幽栖山遣尋種藥家欲買雙瓊瑶慙無一<lb/>
木瓜<lb/>
　　詠韓氏二子<lb/>
千巖一尺璧八月十五夕清露墮桂花白鳥舞虚碧<lb/>
　　送別<lb/>
丈夫未得意行行且低眉素琴彈復彈會有知音知<lb/>
　携新文詣張籍韓愈途中成<lb/>
䄂有新成詩欲見張韓老靑竹未生翼一歩萬里道<lb/>
<pb n="KR4c0059_SBCK_002-2b"/>
仰望靑冥天雲雪壓我腦失却終南山惆悵滿懷抱<lb/>
安得西北風身願變蓬草地祗聞此語突出驚我倒<lb/>
　　上谷送客遊江湖<lb/>
莫嘆迢逓分何殊咫尺別江樓到夜登還見南臺月<lb/>
　　重酬姚少府<lb/>
隙月斜枕旁諷詠夏詒什如今何時節虫虺亦巳蟄<lb/>
答遲禮渉傲抱疾思加澁僕本胡爲者銜肩貢客集<lb/>
茫然九州内譬如一錐立欺暗少此懷自明曾瀝泣<lb/>
量無趫勇士誠欲戈矛戢原閣期躋攀潭舫偶俱入<lb/>
深齋竹木合<hi>一作多</hi>畢夕風雨急俸利沐均分價稱煩<lb/>
<pb n="KR4c0059_SBCK_002-3a"/>
嘘噏百篇見刪罷一命嗟未及滄浪愚將還知音激<lb/>
所習<lb/>
　　投孟郊<lb/>
月中有孤芳天下聆薫風江南有高唱海北𥘉來通<lb/>
容飄清冷餘自藴襟抱中止息乃流溢推尋却冥蒙<lb/>
我知雪山子謁彼偈句空必竟獲所實爾焉遂深衷<lb/>
錄之孤燈前猶恨百首終一吟動狂機萬疾辭頑躬<lb/>
生年面未交永夕夢輙同敘詰誰君師詎言無吾宗<lb/>
余未履其跡君曰可但攻啜波腸易飽揖險神難從<lb/>
前歲曾入洛差池阻從龍萍家復從趙雲思長縈縈<lb/>
<pb n="KR4c0059_SBCK_002-3b"/>
嵩海毎可詣長途追再窮願傾肺腸事盡入焦梧桐<lb/>
　　代邉將<lb/>
持戈簇邊日戰罷浮雲收露草泣寒霽夜泉鳴隴頭<lb/>
三尺握中鐵氣衝星斗牛報國不拘貴憤將平虜讎<lb/>
　　寄劉栖椘<lb/>
趨走與偃卧去就自殊分當窓一重樹上有萬里雲<lb/>
離披不相顧髣髴類人群友生去更逺來書絶如焚<lb/>
蟬吟我爲聽我歌蟬豈聞歲暮儻旋歸晤言桂氛氲<lb/>
　　寄丘儒<lb/>
地近輕數見地逺重一面一面如何重重甚珍寳片<lb/>
<pb n="KR4c0059_SBCK_002-4a"/>
自經失歡笑幾度騰霜霰此心鎮懸懸天象固廽轉<lb/>
長安秋風高子在東甸縣儀形信寂蔑風雨豈乖間<lb/>
憑人報消息何易憑筆硯俱不盡我心終湏對君宴<lb/>
　　送陳商<lb/>
古道長荆棘新岐路交橫君於荒榛中尋得古轍行<lb/>
足踏聖人路貌端禪士形我曾接夜談似聽講一經<lb/>
聮翩曾數舉昨登高第名釜底絶烟火暁行皇帝經<lb/>
上客逺府遊主人湏目明青雲別靑山何日復可升<lb/>
　　送張校書季霞<lb/>
從京去容州馬在船上多容州幾千里直傍靑天涯<lb/>
<pb n="KR4c0059_SBCK_002-4b"/>
掌記試校書未稱高詞華義往不可屈出家如入家<lb/>
城市七月𥘉熱與夏未差餞君到野地秋凉滿山坡<lb/>
南境異北候風起無塵沙秦吟宿椘澤海酒落桂花<lb/>
暫醉即還醒彼土生桂茶<lb/>
　　寄友人<lb/>
同人半年別一別寂來音頼有別時文相思時一吟<lb/>
我常倦投跡君亦知此衿筆硯且勿棄蘇張曾陸沈<lb/>
但存舌在口當冀身遂心君㸔明月夜松桂寒森森<lb/>
　　答王叅<lb/>
寸晷不相待四時互如競客思先覺秋虫聲苦知暝<lb/>
<pb n="KR4c0059_SBCK_002-5a"/>
霜松積舊翠露月團如鏡詩負属景同琴孤坐堂聽<lb/>
相期黃菊節別約紅桃徑毎把式㣲篇臨風一長詠<lb/>
　　延康吟<lb/>
寄居延夀里爲與延康隣不愛延康里愛此里中人<lb/>
人非十年故人非九族親人有不朽語得之烟山春<lb/>
　戯贈友人<lb/>
一日不作詩心源如廢井筆硯爲轆轤吟詠作縻綆<lb/>
朝來重汲引依舊得淸泠書贈同懷人詞中多苦辛<lb/>
　寓興<lb/>
眞集道方至貌殊妬還多山泉入城池自然生渾波<lb/>
<pb n="KR4c0059_SBCK_002-5b"/>
今時出古言在衆翻爲訛有琴含正韻知音者如何<lb/>
一生足感激世言忽嵳峩不得市井味思響吾巖阿<lb/>
浮華豈我事日月徒蹉跎曠哉頴陽風千載無其他<lb/>
　　懷鄭從志<lb/>
西風吹隂雪雨雪半夜收忽憶天涯人起㸔斗與牛<lb/>
故人別二年我意如百秋音信兩杳杳誰云昔綢繆<lb/>
平明一封書寄向東北舟翩翩春歸烏會自爲匹儔<lb/>
　　易州登龍興寺樓望郡北高峰<lb/>
郡北最高峰巉巖絶雲路朝來上樓望稍覺得幽趣<lb/>
朦朧碧烟裏群嶺若相附何時一登陟萬物皆下顧<lb/>
<pb n="KR4c0059_SBCK_002-6a"/>
　　送鄭山人遊江湖<lb/>
南游衡嶽上東往天台裏足躡華峰頂目觀滄海水<lb/>
　　就峰公宿<lb/>
河出鳥宿後螢火白露中上人坐不倚共我論量空<lb/>
殘月華晻曖逺水響玲瓏爾時無了夢兹宵方未窮<lb/>
　　劉景陽東齋<lb/>
松隂連竹影中有無苔井淸風此地多白日空自永<lb/>
景陽公幹孫詩句得眞景勸我不湏歸月出東齋静<lb/>
　　對菊<lb/>
九日不出門十日見黃菊灼灼尚繁英美人無消息<lb/>
<pb n="KR4c0059_SBCK_002-6b"/>
　　送集文上人遊方<lb/>
來從道陵井雙木溪邉會分首芳草時逺意靑天外<lb/>
此遊詣幾嶽嵩華衡恒泰<lb/>
　　題岸上人郡内閑居<lb/>
静向方寸求不居山<hi>一作千</hi>嶂幽池𨳩<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞香門閉莓<lb/>
苔秋金玉童四句粃糠輕九流鑪烟上喬木鍾磬下<lb/>
危樓手種一株松貞心與師儔<lb/>
　　遊子<lb/>
遊子喜郷逺非吾憶歸廬誰知奔他山自欲早旋車<lb/>
朝賞暮巳足圖歸願無餘當期附鵬翼未偶方躊躇<lb/>
<pb n="KR4c0059_SBCK_002-7a"/>
　　寄山中王叅<lb/>
我㸔嶽西雲君㸔嶽北月長懷燕城南相送十里別<lb/>
別來千餘日日日憶不歇逺寄一𥿄書數字論白髪<lb/>
　　送汲鵬<lb/>
淮南卧理後復逢君姓汲文采非尋常志願期卓立<lb/>
深江東泛舟夕陽跳原隰夏夜言詩會徃徃追不及<lb/>
<pb n="KR4c0059_SBCK_002-7b"/>
</p>
<p>
唐賈浪仙長江集卷第二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0059_SBCK_003-1a"/>
唐賈浪仙長江集卷三<lb/>
　　　　　普州司倉叅軍范陽　賈島　浪仙<lb/>
　　寄令狐相公<lb/>
䇿杖馳山驛逢人問梓州長江那可到行客替生愁<lb/>
　　哭栢巖禪師<lb/>
苔覆石床新師曾占幾春冩留行道影焚却坐禪身<lb/>
塔院關松雪經房鎻隙塵自嫌雙淚下不是觧空人<lb/>
　　山中道士<lb/>
頭髪梳千下休糧帶瘦容養雛成大鶴種子作高松<lb/>
白石通宵煑寒泉盡日舂不曾離隱處那得世人逢<lb/>
<pb n="KR4c0059_SBCK_003-1b"/>
　　就可松宿<lb/>
十里尋幽寺寒流數派分僧同雪夜坐鴈向草堂聞<lb/>
静語終燈熖餘生許嶠雲猶來多抱疾聲不逹明君<lb/>
　　旅遊<lb/>
此心非一事書札若爲傳舊國別多日故人無少年<lb/>
空巢霜葉落踈牖水螢穿留得林僧宿中宵坐黙<hi>一作</hi>
<hi>黯</hi>然<lb/>
　　送鄒明府遊靈武<lb/>
曽宰西畿縣三年馬不肥債多平<hi>一作憑</hi>劍與官滿載<lb/>
書歸邊雪藏行徑林風透卧衣靈州聽曉角客舘未<lb/>
<pb n="KR4c0059_SBCK_003-2a"/>
開扉<lb/>
　　題皇甫荀藍田㕔<lb/>
任官經一年縣與玉峰連竹籠拾山果瓦瓶擔石泉<lb/>
客歸秋雨後印鎻暮鍾前久別丹陽浦時時夢釣船<lb/>
　　贈王將軍<lb/>
宿衞爐烟近除書墨未乾馬曾金鏃中身有寳刀瘢<lb/>
父子同時捷君王畫陣㸔何當爲外帥白日出長安<lb/>
　　下第<lb/>
下第只空囊如何住<hi>一作在</hi>帝鄕杏園啼百舌誰醉在<lb/>
花傍淚落故山逺病來春草長知音逢<hi>一作酧</hi>豈易孤<lb/>
<pb n="KR4c0059_SBCK_003-2b"/>
棹負三湘<lb/>
　　寄賀蘭朋吉<lb/>
往往東林下花香似火焚故園從小別夜雨近秋聞<lb/>
野菜連寒水枯株簇古墳泛舟同逺客尋寺入幽雲<lb/>
斜日扉多掩荒田徑細分相思蟬幾處偶坐蛺成群<lb/>
會宿曾論道登高省議文苦吟遥可想邉葉向紛紛<lb/>
　　憶吳處士<lb/>
半夜長安雨燈前越客吟孤舟行一月萬水與千岑<lb/>
島嶼夏雲起汀洲芳草深何當折松葉拂石剡溪隂<lb/>
　　哭孟郊<lb/>
<pb n="KR4c0059_SBCK_003-3a"/>
身死聲名在多應萬古傳寡妻無子息破宅帶林泉<lb/>
塚近登山道詩隨過海船故人相吊後斜日下寒天<lb/>
　　送崔定<lb/>
未知遊子意何不避炎蒸幾日到漢水新蟬鳴杜陵<lb/>
秋江待得月夜語恨無僧巴峽吟過否連天十二層<lb/>
　　寄白閣黙公<lb/>
巳知歸白閣山逺晚晴㸔石室人心静氷潭月影殘<lb/>
㣲雲分片滅古木落薪乾後夜誰聞磬西峰絶頂寒<lb/>
　　雨後宿劉司馬池上<lb/>
藍溪秋漱玉此地漲淸澄蘆葦聲兼雨芰荷香遶燈<lb/>
<pb n="KR4c0059_SBCK_003-3b"/>
岸頭秦古道亭面漢荒陵静想泉根本幽崖落幾層<lb/>
　　送朱可久歸越中<lb/>
石頭城下泊北固暝鍾初汀鷺潮衝起船窓月過虚<lb/>
吳山侵越衆隋栁入唐踈日欲躬調膳辟來何府書<lb/>
　　送田卓入華山<lb/>
幽深足暮蟬驚覺石牀眠瀑布五千仭草堂瀑布邊<lb/>
壇松涓滴露嶽月泬寥天鶴過君湏㸔上頭應有仙<lb/>
　　送董正字常州覲省<lb/>
相逐一行鴻何時出磧中江流翻白浪木葉落靑楓<lb/>
輕檝浮吳國繁霜下椘空春來懽侍阻正字在東宮<lb/>
<pb n="KR4c0059_SBCK_003-4a"/>
　　酬姚少府<lb/>
梅樹與山木俱應揺落𥘉柴門掩寒雨蟲響出秋𬞞<lb/>
枯槁彰淸鏡孱愚友道書刋文非不朽君子自相於<lb/>
　　送無可上人<lb/>
圭峰霽色新送此草堂人麈尾同離寺蛩鳴暫別親<lb/>
獨行潭底影數息樹邊身終有煙霞約天台作近隣<lb/>
　　送李騎胄<lb/>
歸騎雙旌逺懽生此别中蘭關分磧路嘶馬背寒鴻<lb/>
朔色晴天北河源落日東賀蘭山頂草時動卷帆風<lb/>
　　送烏行中石淙別業<hi>淙一作琮</hi>
<pb n="KR4c0059_SBCK_003-4b"/>
寒水長䋲汲丁泠數滴翻草通石淙脉硯帶海潮㾗<lb/>
嶽色何曾逺蟬聲尚未繁勞思當此夕苗稼在西原<lb/>
　　送覺興上人歸中條山兼謁河中李司空<lb/>
又憶西巖寺秦原草白時山尋樵徑上人到雪房遲<lb/>
暮磬潭泉凍荒林野燒移聞師新譯偈說擬對旌麾<lb/>
　　寄無可上人<lb/>
僻寺多高樹凉天憶重遊磬過溝水盡月入草堂秋<lb/>
穴蟻苔痕静藏蟬栢葉稠名山思徧往早晚到嵩丘<lb/>
　　南池<lb/>
蕭條㣲雨絶荒岸抱淸源入舫山偏塞分泉稻接村<lb/>
<pb n="KR4c0059_SBCK_003-5a"/>
秋聲依樹色月影在蒲根淹泊方難遂他宵關夢魂<lb/>
　　寄龍池寺貞空二上人<lb/>
受請終南住俱妨去石橋林中秋信絶峰頂夜禪遥<lb/>
寒草煙藏虎高松月照鵰霜天期到寺寺置即前朝<lb/>
　　送貞空二上人<lb/>
林下中餐後天涯欲去時衡陽過有伴夢澤出應遲<lb/>
石磬踈寒韻銅瓶結夜澌殷勤訝此別且未定歸期<lb/>
　　送裴校書<lb/>
拜官從秘省署職在藩維多故長踈索高秋逺別離<lb/>
天寒泗上醉夜静岳陽碁使府臨南海帆飛到不遲<lb/>
<pb n="KR4c0059_SBCK_003-5b"/>
　　昇道精舎南臺對月寄姚合<lb/>
月向南臺見秋霖洗滌餘出逢危葉落静㸔衆峰踈<lb/>
冷露尋時有禪窓此夜虚相思聊悵望潤氣徧衣𥘉<lb/>
　　即事<lb/>
索漠對孤燈隂雲積幾層自嗟憐十上誰肯待三徴<lb/>
心𬒳通人見文叨大匠稱悲秋秦塞草懷古漢家陵<lb/>
城静高崖草漏多幽沼氷過聲沙島鷺絶行石菴僧<lb/>
豈謂舊廬在誰言歸未曾<hi>謂一作爲</hi>
　　黃子陂上韓吏部<lb/>
石樓云一別二十二三春相逐升堂者幾爲埋骨人<lb/>
<pb n="KR4c0059_SBCK_003-6a"/>
涕流聞渡瘴病起喜還秦曾是令勤道非惟䘏在迍<lb/>
踈衣蕉縷細爽味茗芽新鍾絶滴殘雨螢多無近隣<lb/>
溪潭承到數位秩見辭頻若箇山<hi>一作中</hi>招隱機忘任<lb/>
此身<lb/>
　　天津橋南山中各題一句<lb/>
野坐分苔石<hi>李益</hi>山行遶菊叢<hi>韋執/中</hi>雲衣惹不破<hi>諸葛覺</hi>
秋色望來空<hi>浪仙</hi>
　　投李益<lb/>
四十歸燕字千年外始吟巳將書北嶽不用比南金<lb/>
　　吊孟協律<lb/>
<pb n="KR4c0059_SBCK_003-6b"/>
才行古人齊生前品位低葬時貧賣馬逺日哭惟妻<lb/>
孤塜北邙外空齋中嶽西集詩應萬首物象徧曾題<lb/>
　　送人適越<lb/>
高城滿夕陽何事欲霑裳遷客蓬蒿暮遊人道路長<lb/>
晴湖勝鏡碧寒栁似金黃若有相思夢殷勤載入行<lb/>
　　送僧遊衡嶽<lb/>
心知衡嶽路不怕去人稀船裏猶鳴磬溪頭自曝衣<lb/>
有家從小別無寺不言歸料得逢寒往當禪雪滿扉<lb/>
　　送路<lb/>
別我就蓬蒿日斜飛伯勞龍門流水急嵩嶽片雲高<lb/>
<pb n="KR4c0059_SBCK_003-7a"/>
歎命無知已梳頭落白毛從軍當此去風起廣陵濤<lb/>
　　洛陽道中寄弟<lb/>
趨走迫流年慙經此路偏宻雲埋二室積雪度三川<lb/>
生類梗萍泛悲無金石堅翻鴻有歸翼極目仰聮翩<lb/>
　　江亭晚望<lb/>
浩渺浸雲根烟嵐没逺村鳥歸沙有跡帆過浪無㾗<lb/>
望水知柔性㸔山欲倦魂縱情猶未巳廽馬欲黃昏<lb/>
　　送耿處士<lb/>
一瓶離別酒未盡即言行萬水千山路孤丹幾月程<lb/>
川原秋色静蘆葦晚風鳴迢逓不歸客人傳虚隱名<lb/>
<pb n="KR4c0059_SBCK_003-7b"/>
</p>
<p>
唐賈浪仙長江集卷第三<lb/>
</p>
<p>
</p>
  </div>
</body>
</text>
</TEI>
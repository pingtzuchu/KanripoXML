<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0019_SBCK_001-1a"/>
漁洋山人精華録卷一　門人候官林佶編<lb/>
　古體詩<lb/>
　　對酒<lb/>
對酒歌慨慷自我屬有生共得睹太平皇帝陛下惟樂<lb/>
康宫府治丞相無私人諸諌官彈射姦慝咸有直聲自<lb/>
中丞刺史良二千石各各有廉名日南交趾皆我郡縣<lb/>
蠻夷君長以時稽首殿庭屬國具為令文笥生翠来王<lb/>
京幸太學三老而五更遂賜民爵一級存問長老遣都<lb/>
吏循行大酺十日除宫刑美人曼夀百室豐盈<lb/>
　　慕容垂歌<hi>三解</hi>
慕容初入鄴已有虎狼志前驅丁零部後面鮮卑騎<lb/>
<pb n="KR4f0019_SBCK_001-1b"/>
燕燕尾涎涎飛飛啄塘蒲三原隔五嵕緩急當奈何<lb/>
慕容在何許已度凉馬㙜饑鷹掣鞲縧一逝不復歸<lb/>
　　白紵詞三首<lb/>
江南煙水多白鳬羣飛啞啞烟際呼美人窈窕為君娱<lb/>
蜀羅吴縠曵華裾修睂星的妍且都明鐙遥映丹脣朱<lb/>
清歌錯落大小珠折腰流盻意態殊乍進欲退心躊躇<lb/>
芙蕖灼灼廻雙趺仙珮丁丁鳴六銖燭殘月暗漏滴壺<lb/>
宛轉為君開繡襦<lb/>
青春遥夜開華堂綺羅絃管東西廂阿誰公子淮南王<lb/>
美人家本邯鄲倡合蟬墮馬耀明粧𧺫舞為君陳樂方<lb/>
翠曾參差烟際翔鸞驚龍婉相頡頏西城北里各擅埸<lb/>
<pb n="KR4f0019_SBCK_001-2a"/>
羅褏文巾紛御香明眸善睐含流光舞罷雲中孤月凉<lb/>
若耶溪水勝瀟湘越川佚女春浣香織成白紵氷雪光<lb/>
上爲舞衣下舞裳大秦珍珠明月璫崑山玉撥映金梁<lb/>
齊琴趙瑟聲鏘鏘七鞶妙舞紛相當須臾璧月沉西方<lb/>
汝南鳴雞啼曉霜今我不樂去日長裴囘念此摧中腸<lb/>
翡幬翠幄陳髙堂請君安坐樂未央<lb/>
　　擬美女篇<lb/>
洛濱風日好美女出相望瑶象飾香轂玉[車*犬]鳴鏘鏘采<lb/>
春蘭阪上弭葢衡臯傍龍輔節纎步鶯珠結明璫借問<lb/>
女誰氏少小生平陽大姊入後宫次姊瑯琊王小妹雖<lb/>
不貴夫婿直東箱出入冠鵔鸃天子侍中郎檻衣萬錦<lb/>
<pb n="KR4f0019_SBCK_001-2b"/>
費騕褭千金裝容華誠自惜貴盛寧易詳洛水正微波<lb/>
明瀾一何長川路西南永扁舟不可方寄語盛年子顧<lb/>
義慎自防<lb/>
　　擬白馬篇<lb/>
駿馬生代北少年出幽并結束各光采指顧風雲生朝<lb/>
逰屬玉觀夕宿衞承明身逐孤兒隊名隷羽林兵行行<lb/>
南山獵意氣何縦横蒼隼决雲來飛矢逆風鳴大澤鸘<lb/>
鵠遒深雪狐兎驚廻瞻鸛雀門突兀與雲平鞍馬倐来<lb/>
㱕勢若浮烟䡖昨夜羽書至貳師出邉庭上馬別妻子<lb/>
鳴鏑追前旌舊随冠軍伍復此河源行大漠少行人深<lb/>
谷多鼯鼪朝飲沙上泉夕戍雲間城左頋疏勒服右盻<lb/>
<pb n="KR4f0019_SBCK_001-3a"/>
伊吾清無令都䕶將關外獨聲名<lb/>
　　自石槗尋黛溪遂至摩訶峯下<lb/>
日落山氣凉清流自廻轉窮源不知勞漸忘溪路逺幽<lb/>
石各奔峭修樹亦婉孌遥睇徑難測廻矚途屢變寂歷<lb/>
衆山響蕭條晚風善微徑暮樵出懸崖歸鳥見須臾夕<lb/>
霏收殘陽四山徧新月忽清揚餘霞自舒卷稍覺葛衣<lb/>
輕幸藉孤笻健平生丘壑人兹言庶能踐<lb/>
　　由栁菴踰西山最高頂至醴泉寺拜范祠<lb/>
清境難久留申旦戒徒御引領睎前峯抗策辭東路數<lb/>
武即嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>危蹊少安步顧盻見百里雲日媚烟樹慿髙<lb/>
俯澄湖風帆競孤鶩晴旭移峯巔明晦變已屢褰衣入<lb/>
<pb n="KR4f0019_SBCK_001-3b"/>
空翠溪流渺南注槮疎曠逰眺蒼茫失昏曙東山清風<lb/>
来西澗凉雨度澄潭益蕭瑟㳺鱗紛散聚前賢跡已逺<lb/>
山川緬猶故夙昔思古人三歎讀書處<lb/>
　　醴泉謁誌公像觀唐碑<hi>碑開元三年乙卯立</hi>
早讀神僧傳緬希誌公迹劍水蹤已遥鍾山事成昔豈<lb/>
知常白峯留此千年石鳥爪帶銅緑鏡面瑩蘚碧磨滅<lb/>
開元碑蟲鳥紛難譯披蘿究遺文剥苔理殘畫斷闕發<lb/>
聞見樵牧增歎惜陸銘圯寒冡王碑委荒僻廬陵傲珠<lb/>
犀東武比博奕淪棄多名珍何憚窮鉤索一勺醴泉氷<lb/>
供此風雨夕<hi>神價傳誌公面瑩徹如鏡手足皆鳥瓜碑有云陸倕製銘于冡内王筠勒碑于寺門皆與傳合</hi>
　　醴泉寺髙閣瞻眺有懷范文正公<lb/>
<pb n="KR4f0019_SBCK_001-4a"/>
風雨湖上来蕭條灑飛閣殷雷𧺫睂際極目窮寥廓遥<lb/>
天壓煙水空濛氣磅礴大澤盤蛟龍斜風偃鵰鶚郤眺<lb/>
鴻濛中日光逺廻錯草木暗四山急淙鳴萬壑悵然思<lb/>
古人大雅何時作<lb/>
　　書堂<lb/>
絶澗已千仞磴道仍九盤直上若懸溜繦屬勢難安右<lb/>
顧踐<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>跡左顧憑鳥翰日落空山中蕭然風氣寒精舍<lb/>
壁間出洞門天際看竒石壓巖户孤立何㠝岏突兀抜<lb/>
㵎底窈窕凌雲端入門度飛梁傍夕聞驚湍幽軒宛初<lb/>
搆几榻皆峯巒頗意雷雨時雲氣生户間諸天發鐘磬<lb/>
星斗方䦨干惆悵此靈境睪然懐懶殘<lb/>
<pb n="KR4f0019_SBCK_001-4b"/>
　　復雨<lb/>
花枝濛濛日將暮䬃䬃凉飇𧺫庭樹雨腳射地晝隂晦<lb/>
急溜鳴簷不知數連年左輔嗟大無有蜚多麋仍屢書<lb/>
良民重累背郷縣奸民攻剽成<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>苻天南干戈未寧息<lb/>
男罷農耕女廢織長沙江中多戰船祝融峰頭尚兵革<lb/>
羽書日曰下山東秸秷轉輸動千億苦竹黄楓猿晝啼<lb/>
舟子征人少顔色掘冡鑄幣既不能展轉呼天猶力穡<lb/>
今年稍稍宜雨暘黍稷撲撲稻葉長長官鞭朴那敢避<lb/>
努力公家輸酒漿<lb/>
　　和窟室畫松歌<lb/>
黄門園中有窟室背枕亞禄<hi>山名</hi>臨滄溟石壁磊砢一千<lb/>
<pb n="KR4f0019_SBCK_001-5a"/>
丈入眼髣髴生精靈横壁老松誰所作海風怒攫山欲<lb/>
傾盛隂五月凛霜雪怒姿萬變盤雷霆疑是溟渤含日<lb/>
氣不然天上来星精我来盛夏變冬序白晝慘淡生晦<lb/>
㝠顚毛亂指舌上撟寒肌𧺫粟心骨驚上下蒼茫有神<lb/>
鬼左右騰跳飛鼯鼪江南吴生昔為此一一下茟皆龍<lb/>
形昔者吴道子畫壁天宫寺將軍劍舞何蔚跂興酣筆<lb/>
落氣磅礴萬夫動色嗟神異吳生畫松已百載鐡榦霜<lb/>
皮終不改南榮曝背亦吾儔偃蹇龍鱗好相待<lb/>
　　蠡勺亭觀海<lb/>
登髙丘而望逺海坐見萬里之波濤長天寥廓雲景異<lb/>
春隂偃蹇魚龍髙怒潮乘風立千丈虎蛟水兕紛騰逃<lb/>
<pb n="KR4f0019_SBCK_001-5b"/>
羣靈潛結萬蜃氣一痕未沒三山椒須臾勢盡潮亦止<lb/>
波淡天清靜如綺菱苔沉緑紛塘拗螺蚌揺光散沙汭<lb/>
參差島嶼羅殊域紛如星宿秋天裏擊我劒聽君歌有<lb/>
酒不飲當奈何日主祠前水蕭瑟仙人臺上雲嵯峨羡<lb/>
門髙誓不可見秦皇漢武空經過祗今指顧傷懐抱黄<lb/>
腄㡉缾盡荒草人生快意無㡬時明鏡朱顔豈長好吾<lb/>
將避世女姑山不然垂釣蜉蝣島<lb/>
　　周文矩莊子說劒圖<hi>後有董宗伯書說劍篇</hi>
古今人物畫手誰第一晉有衛協吴曹興南唐周生更<lb/>
竒雋行筆瘦掣姿崚嶒此圖在世踰千載墨光黯淡生<lb/>
光晶君王隠逸各有態𧖟絲烟篆交廻縈目瞋鬢穾五<lb/>
<pb n="KR4f0019_SBCK_001-6a"/>
劒客短後之衣曼胡纓二人㫄立目左顧劒如星日光<lb/>
縦横昻首右顧者三士二人按鐔神欲生一人㧞劒作<lb/>
虎步怒如截兕吞長鯨使筆如劒劒氣出此公無乃能<lb/>
鐡兵莊生說劒固豪快十步千里無留行千年竒論佐<lb/>
竒筆揮毫潑墨皆飛鳴雲間墨妙更遒絶鍾王腕底紛<lb/>
鬬爭自云昔見吳興書說劒恨不作圖雙妙并今逢此<lb/>
卷信神物又恨作書非趙卿徘徊三歎出金石煥然妙<lb/>
蹟如神明我聞周生妙得後主作字法秋胡謝女風格<lb/>
清秦淮花月汴京土感此傷人今古情<hi>宣和御藏文矩有秋胡故實謝女冩真等圖</hi>
　　冬日偶然作四首<lb/>
太史下𧖟室坎壈誰見知發憤傳貨殖千古同悲噫郭<lb/>
<pb n="KR4f0019_SBCK_001-6b"/>
縦出鑄冶翁伯𧺫販脂灑削既鼎食胃脯亦連騎志士<lb/>
守蓬蘿不如交馬醫索帶披敝裘不如規魚陂<lb/>
我愛灌仲孺意氣薄雲天長嘯入吴軍指顧堅壁穿長<lb/>
㦸鬱龍蟠怒騎如風旋聲名冠諸侯皆曰夫夫賢魏其<lb/>
勢既落田氏寵益専朝請考工地夕奪城南田丞相故<lb/>
賓客顧盻忽屢遷笑罵顧四筵殊不直一錢當時膝席<lb/>
子岌岌皆危冠<lb/>
鄭季有孽子少小為人奴騎從平陽主給事建章居朝<lb/>
拜大將軍封矦詫鉗徒遂復還尚主賜第耀通衢隴西<lb/>
老飛將猿臂雄萬夫白首不得侯心折幕府書誰能對<lb/>
刀筆臨風自捐軀天道有如此千古同欷歔<lb/>
<pb n="KR4f0019_SBCK_001-7a"/>
吾家有方平雅志託林壑拂衣早歸耕貂裘行採藥卜<lb/>
築沃川墅垂釣上虞郭邈矣孔阮儔遐㦲箕潁樂瑯琊<lb/>
多龍鸞羡此雲中鶴<lb/>
　　春不雨<lb/>
西亭石竹新作芽逰絲已罥櫻桃花鳴鳩乳燕春欲晚<lb/>
杖藜時復經田家田家父老向我說榖雨久過三月節<lb/>
春田龜坼苗不滋猶賴立春三日雪我聞此語重嘆息<lb/>
瘠土年年事耕織暮聞窮巷叱牛㱕曉見公家催賦入<lb/>
去年暘雨幸無愆稍稍三農獲晏食春来榖賤復傷農<lb/>
不見饑烏啄遺粒即今土亢不可耕布榖飛飛朝暮鳴<lb/>
舂莩作飯藜作羹吁嗟荆益方用兵<lb/>
<pb n="KR4f0019_SBCK_001-7b"/>
　　𧖟租行<hi>十解</hi>
　　　丁酉夏有民家養𧖟質衣釧鬻桑而催租急遂<lb/>
　　　縊死其夫歸見之亦縊王子感焉作是詩也<lb/>
陽春三月時𧖟子何蠕蠕三日出奩中五日徧籧篨<hi>一解</hi>
東鄰有少婦養𧖟方一塸夜夜伴𧖟眠桑葉恐不周<hi>二解</hi>
朝出南陌頭猗猗望桑柔亦不見桑柔椹子醉鳲鳩<hi>三解</hi>
㱕来見𧖟饑徘徊當奈何脫我耳邉釵鬻我嫁時襦<hi>四解</hi>
阿夫持襦去里正持符来漢中索軍租不得還顧私<hi>五解</hi>
里正且上坐黽勉具晨炊但緩一月餘𧖟成賣新絲<hi>六解</hi>
新絲亦難賣新榖亦難收不見馬上郎雉尾紅錦裘<hi>七解</hi>
再拜謝里正丈人且旋歸鬻我嫁時襦脫我耳邉釵<hi>八觧</hi>
<pb n="KR4f0019_SBCK_001-8a"/>
𧖟應黑瘦盡軍租持底當痛哭視孤兒畢命朱絲繩<hi>九觧</hi>
阿夫還入門不復見故妻生既為同衾死當携手㱕<hi>十解</hi>
　　懐古詩三篇<lb/>
　　　魯仲連陂<lb/>
七雄既龍鬬陳寳㱕嬴秦師出函谷闗六國咸逡廵邯<lb/>
鄲日夜急咄嗟誰解紛蕩隂師既頓新衍謀豈倫先生<lb/>
畫竒䇿長揖平原君僕妾愧萬乗大義明君臣縦横數<lb/>
千言顧卻虎狼軍功成不受賞飄然㱕海垠蹈海既髙<lb/>
義肆志寧辱身至今齊趙士倜儻希清塵我来古陂上<lb/>
遺祠蔓荒榛甓道竄蒼鼠天風吹白蘋緬懐田巴語景<lb/>
行跂千春<lb/>
<pb n="KR4f0019_SBCK_001-8b"/>
　　　顔斶墓<lb/>
末世寡尚志薄俗希乗軒豈不貴纁帛形役神不全吾<lb/>
髙顔夫子抗節藐齊宣鐘簴寧足論殿上呼王前晚食<lb/>
與安步詎以榮利遷監門良自賤趨士理亦賢俯仰二<lb/>
千載弔古悲荒阡墟墓絶樵採清風激頽頑古道邈難<lb/>
作悲㦲東逝川<lb/>
　　　轅固里<lb/>
漢初尚黄老儒術闇不章齊魯誕諸儒五經如載陽遐<lb/>
㦲清河傳卓爲羣倫倡抵掌論湯武大義非荒唐曲學<lb/>
誡孫弘微言詒后蒼訓詞列學官星日同琅琅我生暌<lb/>
千載桑梓寧異郷寤寐思哲人流風一何長生慙齊魯<lb/>
<pb n="KR4f0019_SBCK_001-9a"/>
學私淑附師匡<lb/>
　　苦寒行<lb/>
逺逰漁陽城飲馬滹沱湄河朔恒苦寒日夕風鳴悲悲<lb/>
風𧺫廣塗霜霰凋人衣欲渡川無梁層氷何壘壘鴟梟<lb/>
鳴枯楊豺虎交路衢深谷多猿猱得食歡相追我行歲<lb/>
既晏十步八九迷他郷少親故相逢知是誰憂愁鑠肌<lb/>
骨自顧顔鬢衰俛眎飛蓬根随風時轉移我獨久伊鬱<lb/>
嵗暮空徘徊寄語後来人逺逰不如歸<lb/>
　　梁曰緝為言輞川雪中之㳺<lb/>
少志愛山水夢想懐藍田終南西峯下水石餘清妍憶<lb/>
昔維摩詰于此曾挂冠揮手謝時輩草堂常晏眠輞水<lb/>
<pb n="KR4f0019_SBCK_001-9b"/>
遶舍下湖光明雲端繩牀間藥鐺清齋日蕭然春鷗漸<lb/>
矯翼夏木紛綿芊時尋名僧㑹自泛湖中船嘆息古人<lb/>
沒風物随變遷仙令妙文筆慨然追昔賢積雪曜巖阪<lb/>
秀色曖林巒數里入谷口石流已濺濺水鳥相哀鳴雙<lb/>
垞渺人烟却登華子岡輞水猶淪漣花竹散巳久亭舘<lb/>
供諸天王裴杳千載丘壑亦凋殘来者復為誰斯言良<lb/>
足歎<lb/>
　　慈仁寺雙松歌贈許天玉<lb/>
我昔登泰山舉手攀秦松東南雲海幾千里夜懸日氣<lb/>
開鴻濛山人出山已三載復見金元雙樹在玃髯石骨<lb/>
青銅姿古貌荒唐閱人代長夏蒼蒼秋氣深風来絶磵<lb/>
<pb n="KR4f0019_SBCK_001-10a"/>
蛟龍吟仙人五粒不可見但有玄鶴来徃飛隂森蚴蟉<lb/>
詰屈宛相向千曲盤拏氣初放一任支離㧞地生那須<lb/>
夭矯排雲上我來髙枕石壇邉耳畔徃徃聞驚泉白日<lb/>
沉沉不到地颯然雷雨生空天煙色欲暝鐘復𧺫雄談<lb/>
岸幘波濤駛千秋萬歲知者誰閩海竒人許夫子<lb/>
　　洗象行<lb/>
水關蒼蒼栁隂碧寳馬流蘇紛絡繹日中傳呼洗象来<lb/>
玉河波射珊瑚赤須臾鉦鼓干雲霄萬夫聲寂如秋宵<lb/>
虎毛蠻奴踞象頂丘山不動何岧嶤岸邉突兀二十四<lb/>
直下波濤若崩墜縦横欲蹴黿鼉宅騰踏還成鵞鸛隊<lb/>
乍如昆明習鬬戰萬乗旌旗眼中見又如列陣昆陽城<lb/>
<pb n="KR4f0019_SBCK_001-10b"/>
雷雨行天神鬼驚奴子胡旋氣遒壯忽沒中流狎巨浪<lb/>
撇波一躍萬人呼幡然卻出層霄上今年丞相收夜郎<lb/>
扶南盤况求王章逺随方物貢天闕屹然立仗金階㫄<lb/>
聖朝自不貴異物致此亦足威遐荒黄門鼓吹暮復動<lb/>
海立山移浩呼洶大秦師子多威神山林豈是天家珍<lb/>
　　題趙澄仿王右丞羣峰飛雪圖<lb/>
寒色㝠㝠下巖壑千峰萬峰雪初落瀑布無聲溪澗凍<lb/>
紅樹微茫敞孤閣閣中有客方緼𫀆當盃氣與蒼山髙<lb/>
遥看飛鳥落何䖏如聞落木鳴東臯崖横路㫁少人跡<lb/>
稍見老樵下巖隙髙低逺近一溪通晦明合沓千重隔<lb/>
右丞昔日居藍田山水落筆窮自然雪岡漁市盡髙妙<lb/>
<pb n="KR4f0019_SBCK_001-11a"/>
欒瀨欹湖紛眼前此圗曾入宣和譜董巨荆關焉足數<lb/>
兵火相尋六百年玉躞金題幾更主雪江老筆妙入神<lb/>
臨摹古本幾亂眞即教唐宋多能手未必常逢如此人<lb/>
　　傳侯天馬歌<lb/>
傳侯天馬身八尺風鬃卓立雙瞳方赤毛朱翼信龍種<lb/>
神姿磊落形昻藏来從流沙<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>西極玉山之禾偶棲息<lb/>
意氣生能䡖虎兕驍騰未屑循羈勒四蹄鳥爪如鋼鈎<lb/>
經過千里風颼颼虎身壯士控不得仰眎閶<graphic n="KR1782" url="https://raw.githubusercontent.com/kanripo/KR-Gaiji/master/images/KR1782.png" mimeType="image/png"/>浮雲愁<lb/>
昔日湖南始征戰軍中驊騮號百萬此馬振鬛始一鳴<lb/>
歘如天上驚雷電一從罷戰歸中原三年不復從櫜鞬<lb/>
漁陽落日下白草壯心更欲窮河源安得此馬飛上天<lb/>
<pb n="KR4f0019_SBCK_001-11b"/>
不須萬里遮窮邉即看郊祀陳天馬何減登歌太乙年<lb/>
　　抱琴歌<hi>為鄺露作</hi>
嶧陽之桐何牂牂緯以五絃發清商一彈再鼓儀鳯皇<lb/>
鳳凰不来兮我心悲抱琴而死兮當告誰吁嗟琴兮當<lb/>
知之<lb/>
　　宣和御墨枇杷圖歌<lb/>
盧橘蒼蒼横幹𧺫故印依稀識天水風枝雨葉不關愁<lb/>
慘淡如披靖康史宣和文物劇風流繡褫錦贉窮千秋<lb/>
畫學嵗收五嶽觀圖書盡識太清樓盛衰轉瞬如飛電<lb/>
牟駝岡上紛刀箭𬗋筠花木摧為薪西風落日青城殿<lb/>
此本流離出禁庭過江千載歎飄零昔日興亡如在眼<lb/>
<pb n="KR4f0019_SBCK_001-12a"/>
還同麥飯哭冬青<lb/>
　　夜經古城作<lb/>
我行牛山下寒墟帶平楚不見齊王宫空城半禾黍踈<lb/>
星耿不明白楊夜深語<lb/>
　　南園二首<lb/>
曉𧺫思園林昨夜西堂雨負杖眺前山初陽散平楚渌<lb/>
池萍始合芳樹禽交語庭户寂無人慨然念終古<lb/>
夜雨襍花落衡門緑苔生誰能捉坐席共作林下行圎<lb/>
荷舒午景茂林含夕清歸禽赴斜照税駕此山楹<lb/>
　　雨夜與禮吉叔子<lb/>
髙舘多梧桐微雨飛向夕清談不能寐入夜轉蕭索餘<lb/>
<pb n="KR4f0019_SBCK_001-12b"/>
香歇幽幌暗蟲響堦石夢破忽沉吟悵然越郷客<lb/>
　　與周量過訪苕文夜雨共宿<lb/>
故人千里別春草萋已緑相思南雲端目盡東海曲復<lb/>
作帝城逰乘暇慰幽獨入門凉蟬鳴中庭多嘉木石徑<lb/>
生積隂蒼苔宛山谷坐久微風来雨聲襍深竹共有滄<lb/>
浪興復縦青山目良㑹誰能常今宵得同宿<lb/>
　　贈勞山隠者<lb/>
何許藏名地秦山海上深半夜白日出風雨蒼龍吟靜<lb/>
侣行道䖏不聞樵採音清冷魚山梵寂莫成連琴曉就<lb/>
諸天食暝棲薝蔔林因知安居法一契無生心我亦山<lb/>
中客悠悠悔陸沉<lb/>
<pb n="KR4f0019_SBCK_001-13a"/>
　　夜登燕子磯<lb/>
渡江訪名山層巔到曛黑大江森欲動浩浩千里色把<lb/>
炬石燕飛燃犀濳蛟匿北望靈巖塔知是専諸邑悲慨<lb/>
下沾襟此意誰當識<lb/>
　　宿弘濟寺曉登觀音巖眺望<lb/>
擊楫凌滄洲投宿招提境入門優曇香聞鐘夜方永髙<lb/>
枕聽濤聲層軒抱江影曉来微雨過紅葉滿髙嶺慿䦨<lb/>
見萬里雲物殊清㢠長山去蜿蜒上流壓江郢海門控<lb/>
金焦蒼烟翳朝景信美睇山川霸圖逓烟冷何如學無<lb/>
生抗跡雲峯頂<lb/>
　　寄彭十羡門<lb/>
<pb n="KR4f0019_SBCK_001-13b"/>
蕭寺鐘殘時燕山霜落夜對牀語清夕流連不知罷落<lb/>
葉一紛飛離鴻遂南下澉浦近青山依稀見君舍<lb/>
　　半山愛予寒江落潮之句為作圖愚山題詩其上<lb/>
　　　和荅一首<lb/>
我昨訪竒登燕磯潑墨深更遍巖壁捫蘿附葛不知險<lb/>
夜踏空江欲崩石掀髥作畫<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>裘翁長歗題詩宛陵客<lb/>
何當結屋圖中居卧看江天落潮白<lb/>
　　吴季子祠下作<lb/>
我行延陵城懐古心菀結讓徳邈已逺流風緬曩哲州<lb/>
来季當立髙懐寧詎㞕躬畊表遐志亮㦲子臧節慕義<lb/>
永無窮穹碑字難滅所悲於潛役國亂相更迭伍胥進<lb/>
<pb n="KR4f0019_SBCK_001-14a"/>
勇士専諸踐王血遜位固髙義復命忍臣列春秋不名<lb/>
賢書札理當晰嗚呼三代後斯風久淪絶廉節𧺫頑懦<lb/>
尚論義常竊縞紵思古人空祠颯寒雪<lb/>
　　毘陵歸舟<lb/>
泊船西蠡河解䌫東城路凉月淡孤舟遥村隠紅樹杳<lb/>
杳暮㱕人悠悠渡江去<lb/>
　　招隱寺<lb/>
筍輿越黄鶴連岡帶平椘歷歷南朝松風吹落寒雨石<lb/>
楠紅始垂沙泉碧方吐遂造戴公山風氣何清古山門<lb/>
映殘照雙泉咽寒嶼玉蕊不復見空亭閉荒塢戴公昔<lb/>
通隱風流照巖户潄泉彈名琴東廵動人主清風一銷<lb/>
<pb n="KR4f0019_SBCK_001-14b"/>
歇初地留空宇金碧漸凋殘林壑自清舉蕭條黄葉落<lb/>
寂歷幽禽語廻澗𧺫凉吹經堂罷齋鼓緬想剡中人蒼<lb/>
茫久延佇<lb/>
　　自招隱登夾山入竹林寺<lb/>
籃輿俯髙嶺石磴轉幽谷諸峯亂空翠澄江疉䡖縠廻<lb/>
望戴公宅秋氣益蒼肅紺壁隠竒杉危亭蔽荒竹孤僧<lb/>
逺獨歸山鳥暮相逐樹杪見古寺松栝散林麓絶壁尚<lb/>
千尋紆逕非一曲初蠟阮公屐逝將訪金粟暝坐竹林<lb/>
深山山靜寒緑<lb/>
　　竹林寺<lb/>
迢迢夾山道幽幽竹林寺林公闢山處泉澗饒古意鐘<lb/>
<pb n="KR4f0019_SBCK_001-15a"/>
磬聞諸天花藥覆平地森梢萬竿竹烟景滿空翠慈鳥<lb/>
識禪心清猿𧺫愁思平生江海情蕭然但髙寄囘首禮<lb/>
白雲何時謝塵累<lb/>
　　林臯和尚塔院觀林公泉<lb/>
祖堂白雲裏岧嶤俯林樾昔人不可見巖桂花猶發惟<lb/>
有林公泉涓㳙漾明月<lb/>
　　海門歌<lb/>
岷峨東下江水長逺從井絡来吴郷奔濤萬里始一曲<lb/>
古之天塹維朱方北界中原壯南紀魚龍日月相廻翔<lb/>
中流一島號浮玉登髙眺逺何茫茫長空飛鳥去不盡<lb/>
江海一氣同青蒼山外兩峯逺竒絶雙闕屹立天中央<lb/>
<pb n="KR4f0019_SBCK_001-15b"/>
左江右海辨雲氣如為八裔分紀疆江流到此一縛束<lb/>
早潮晚汐無披猖燭龍曉日出雲海山光照曜連扶桑<lb/>
年来海戍未停罷峩舸大艦来汪洋胡豆洲前𧺫烽火<lb/>
徒兒浦上披裲襠古聞京口兵可用寄奴一去天蒼凉<lb/>
我願此山障江海七閩百粤為隄防作歌大醉卧巖石<lb/>
𧺫看江月流清光<lb/>
　　上方寺訪東坡先生石刻詩次韻<lb/>
昔出蜀岡道黄葉鳴秋蟬今来上方寺緑萼破春烟坦<lb/>
步寳帶側延眺隋城巔古刹龍象寂殘碣蛛絲懸緬思<lb/>
峩<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>人文采真神仙贈詩日南使賓佐皆豪賢邈然竟<lb/>
終古潄墨留春泉老筆欲飛動妙態殊便姢空堂響人<lb/>
<pb n="KR4f0019_SBCK_001-16a"/>
語怖鴿飛聮翩後逰慨今昔慿弔當同然<hi>寺有泉名第一</hi>
　　京江夜雪<lb/>
揚子津邉揚片席暮角聲傳京口驛北風一夜江上寒<lb/>
鴻鶴山頭雪幾尺去年曾上春秋樓蘆花楓葉當清秋<lb/>
何當踏雪三山頂第一江山萬里流<hi>甘露寺有宋吴琚題㮄曰天下第一江山</hi>
　　丹徒行弔宋武帝<lb/>
曲阿之北京口東寄奴王者真英雄新洲伐荻殺龍子<lb/>
大業遂建丹徒宫桓家小兒亂天紀投袂勤王夜中𧺫<lb/>
摴蒲百萬皆人豪龍行虎步非凡理從兹大運屬彭城<lb/>
中原趙魏歸經營硤口千軍五龍涸藍田一戰二崤平<lb/>
南北推移幾千載太息雄圖竟何在宿麥寒原少昔人<lb/>
<pb n="KR4f0019_SBCK_001-16b"/>
神鴉社鼓成空塞王氣銷殘帝宅荒悠悠江水不勝長<lb/>
忠臣徒歎袁開府天命還歸蕭建康<lb/>
　　五人墓<lb/>
流連虎阜逰宛轉山塘路石門映廻波英靈此中聚滿<lb/>
壇松桂隂落日青楓樹生傍伍胥潮死近要離墓千秋<lb/>
忠介墳鬼雄誓相赴酹酒拂蒼碑寒鴉自来去<lb/>
　　自光福里入太湖口徃聖恩寺<lb/>
扁舟下西崦淼淼入湖口逶迤鄧尉山蒼茫具區藪南<lb/>
来仙靈窟袁墓號稱首銅井連青芝雲錦張左右七十<lb/>
有二峯遥矚皆培塿貝闕敞魚龍金庭開户牖仙壇毛<lb/>
公蛻古笈靈威守名境祕聞見勝逰信非偶巘崿時合<lb/>
<pb n="KR4f0019_SBCK_001-17a"/>
沓龍氣殊蚴蟉撃楫泝空明濯纓逺塵垢将来萬峰寺<lb/>
半偈持苕帚<lb/>
　　還元閣聴雨懐太湖<lb/>
㝠㝠遥峯雨黯黯重湖雲萬壑急懸溜颯沓聴難分山<lb/>
中梅信發香色方氤氲已蠟阮生屐將墊林宗巾身卧<lb/>
百尺樓心憶五湖濱笠澤渺千里漁邨襍鷗羣園綺緬<lb/>
匪遥逝當返吾真<lb/>
　　雨中尋米堆山<lb/>
僧樓鳴鐘罷徘徊向山路逺眺米堆山蒼蒼積烟霧溪<lb/>
澗窅然深岡巒緬非故千重修竹林一徑江梅樹花香<lb/>
上寒衲石流溼芒屨山靄接湖雲日夕自来去迢迢五<lb/>
<pb n="KR4f0019_SBCK_001-17b"/>
雲洞欲問誅茅處<lb/>
　　自米堆山下行至上陽村錢家磡望湖中漁洋法<lb/>
　　　華諸山<lb/>
杖䇿信忘疲行行畵圖裏﨑嶇下雲壑蒼茫望烟水石<lb/>
徑何盤紆踈籬照梅蕋寥落重湖濱柴門數家市居人<lb/>
太古風但解數雞豕語我種植法敦樸有竒理雖非甪<lb/>
里儔頗謂桃源比逶迤到湖漘浩渺歎觀止震澤控三<lb/>
江波瀾此方始法華表東陲漁洋正相似烟雨春空𪷟<lb/>
峰巒暮俶詭昨朝梵天閣逺眺如隠几豈知方丈山忽<lb/>
落芒鞵底欲乞五湖長垂釣將已矣<lb/>
　　晚坐雨花槗看梅<lb/>
<pb n="KR4f0019_SBCK_001-18a"/>
寒湖望已逺迢迢暮歸寺修竹隱山門金碧眩空翠清<lb/>
溪枕飛梁花氣增明媚緑蕚紛競發翠羽時一至拈花<lb/>
悟禪心作賦識仙意髙低垂繁條明滅見湖次縹緲吹<lb/>
笙人消揺布金地微微蓮華漏蕭然逺塵思<lb/>
　　登光福塔望穹窿靈巖諸山懐古<lb/>
昨登擅勝閣遥遥見湖濱聚沙矚髙妙珠露髙由旬山<lb/>
趾理歸棹中流望嶙峋鈴鐸天際語獅象雲中蹲攬衣<lb/>
造峯頂大千俯微塵悟彼解脫義得此清浄身名山繚<lb/>
四隅出沒媚烟晨眺逺跡方遐懐古情彌辛采香已荒<lb/>
徑菱歌尚含顰舘娃一片石千載為沾巾廻身望胥口<lb/>
落日悲孤臣<lb/>
<pb n="KR4f0019_SBCK_001-18b"/>
　　第二泉和涪翁韻<lb/>
春山細雨三人俱藤笈親携桑苧書縛亭甃石㡬年事<lb/>
至今浣沼噴明珠山人形癯味道腴九隖不老將焉如<lb/>
軍持銅鉢此生畢買田即傍芙蓉湖<lb/>
　　木末亭作<lb/>
曉登木末亭南望新林浦烟嵐紛四圍三山渺何許旭<lb/>
日麗飛甍雲物媚晴溆風景在江山離宫半禾黍顧瞻<lb/>
金川門悲来不能語惟餘博士祠正氣留終古<lb/>
　　守風燕子磯<lb/>
刁騷夜雨打吴㮄三日南風燕子磯安得滄波如匹練<lb/>
便乗䡖舸去翻飛長江巨石想飛動漁燈戍鼓相因依<lb/>
<pb n="KR4f0019_SBCK_001-19a"/>
栖霞咫尺不能到白下古城春又歸<lb/>
　　憶虎丘鶴澗<lb/>
清逺道士養鶴處人去亭空鶴不飛千古清泠一勺水<lb/>
至今猶浸白蓮磯昔逰曾記仙靈語竒絶白雲蓊欲歸<lb/>
<hi>白雲蓊欲㱕青松忽消半清逺道士詩也</hi>
　　和吴淵穎題錢舜舉張麗華侍女汲井圖<lb/>
景陽樓上鐘聲止結綺閣中美人𧺫百花溼露啼宫鴉<lb/>
<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>盧曉汲銀河水黄奴慵𧺫倚隠囊瓊枝璧月交輝光<lb/>
貴人夾坐詩先就狎客擘牋歡未央玉樹歌䦨方競媚<lb/>
桃葉山前陳鐡騎青龍飛出建陽門羣鳥空呼奈何帝<lb/>
可憐拂檻曉粧時入井倉皇那得知千載畫圖猶省識<lb/>
<pb n="KR4f0019_SBCK_001-19b"/>
石欄紅淚黦胭脂<lb/>
　　和吴淵穎題袁子仁巴船出峽圖<lb/>
桃花夜汎三川水蜀中估船日千里錦官城外指東吴<lb/>
萬里行當自兹始金牛玉壘向天開朝雲突兀瞿唐堆<lb/>
飛流一瞬下萬仞長年屏息顔如灰峽中無人但煙霧<lb/>
杜宇聲悲客行處巴巫迎神歌竹枝忽見雲安郭邉樹<lb/>
上峽懸橦下安流東風吹送江陵舟卻從一幅鵞溪上<lb/>
髣髴三刀夢益州<lb/>
　葉訒菴自吴中寄予長歌兼示金山見憶之作奉<lb/>
　　　荅<lb/>
昔者我登浮玉山大江駭浪流潺湲岷峨萬里在眼底<lb/>
<pb n="KR4f0019_SBCK_001-20a"/>
荆門郢樹浮盃間彭城蘭陵一朝盡令我慨歎愁心顔<lb/>
此時側望天北極漁陽莾蕩連雄關玉堂美人侍帝側<lb/>
兩年不見飛鴻翼海内慿誰論素心萝裏思君見顔色<lb/>
蒼梧慘淡雲氣深九疑緜邈瀟湘隂重瞳南廵忽寂莫<lb/>
園花陵草俱沾襟聞道髙陵變深谷即看碧海飛黄塵<lb/>
雲霄侍從㡬人在飛蓬落葉愁春心夫子盛年何婉孌<lb/>
日夕含香玉皇殿衆中獻賦欲凌雲御前騎馬如飛電<lb/>
即今蕉萃百不如落拓江湖復相見吁嗟㦲人生遇合<lb/>
亦偶然雄飛雌伏皆可憐不見東方曼倩號大隠金門<lb/>
據地歌向天又不見開元天子盛文藻隴西王孫稱謫<lb/>
仙調羹未罷夜郎謫至今青山采石垂千年君家况近<lb/>
<pb n="KR4f0019_SBCK_001-20b"/>
崑山麓二陸臺邉結茅屋放鶴朝從西<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>歸采蓴夜向<lb/>
南湖宿感遇終懐國士恩憂時莫效長沙哭三山圖畫<lb/>
一江分何日題詩共夕曛妙髙臺上江如練南望姑蘇<lb/>
是白雲<lb/>
　　秋日題閔園水亭<lb/>
南人習烟水結屋如舫居真州水水多城市通樵漁一<lb/>
溪納三江潮汐相盈虚茆亭碧溪上浦溆臨前除曉風<lb/>
㫁蒲響夜露幽花舒孤雲散天末好鳥鳴午餘緬懐華<lb/>
林歎持此謝簮裾<lb/>
　　同楊西印副使蔡馠若秀才夜登觀音山眺曲阿<lb/>
　　　後湖<lb/>
<pb n="KR4f0019_SBCK_001-21a"/>
我昨南渡登金焦鯨魚䟦浪生風濤更上君山俯震澤<lb/>
長江萬里窮秋毫五日探竒興不盡曲阿城畔来登髙<lb/>
觀音山髙髙百丈星辰羅列捫層霄懸崖絶磴挂猿臂<lb/>
崇巒疊嶂森松毛山巔作亭瞰飛鳥湖光山色相週遭<lb/>
練湖一萬六千頃勢與江海爭迢遥淵注渟著古所歎<lb/>
滄桑磨滅非前朝風景不異謝郎死我来慿眺凌寒宵<lb/>
長嘯空山荅山鬼驚飛鵰鶻求其曹滄波混茫接元氣<lb/>
有如盂水浮堂坳氷夷擊鼓百靈集金支翠羽光飄揺<lb/>
是時月黑風怒號萬弩突射錢塘潮蛟龍屭贔時隠現<lb/>
靈胥慘澹天吴驕髙麗長山互鈎帶六州一氣廻斗杓<lb/>
楊公蘄黄昔開府坐清江漢真人豪蔡生白晢美無度<lb/>
<pb n="KR4f0019_SBCK_001-21b"/>
頗能飲酒歌離騷東吴菰蘆有君輩力鞭巨石驅神鼇<lb/>
練塘一勺好栖托結隣未卜心空勞酒䦨歌罷意惆悵<lb/>
烟江明日横䡖舠<lb/>
　　九日與方爾止黄心甫鄒訏士盛珍示集平山堂<lb/>
　　　送方黄二子赴青州謁周侍郎<lb/>
西風蕭蕭天雨霜秋髙木落當重陽鶗鴂先鳴蕙芳歇<lb/>
䧹門鴻雁来何方今我不樂出行邁西城近對平山堂<lb/>
歐公風流已黄土舊逰寂莫風烟蒼喬木修竹無復在<lb/>
荒蕪㫁隴棲牛羊劉<hi>原父</hi>蘇到日已陳跡况復清淺論滄<lb/>
桑京江南望流湯湯北固山髙枕鐡甕蕭公旌斾何飛<lb/>
揚雲龍直北雲茫茫彭城戲馬啓髙宴至今邉朔傳名<lb/>
<pb n="KR4f0019_SBCK_001-22a"/>
章孤蓬驚沙振叢薄哀螢蔓草纏雷塘從来王霸已如<lb/>
此牛山何必霑衣裳與君並坐但鼓瑟醉倒聊復呼葛<lb/>
彊樽前聚散况難必羽聲變徴何激昻明朝送汝望諸<lb/>
澤欲趁桓公作急裝<lb/>
　　登文㳺臺<lb/>
玻瓈江上謫仙人東來萬里辭峨岷熈寧元豐不得意<lb/>
翩然戯弄淮南春龍圖學士<hi>孫莘老</hi>忤權要祥符宰相餘王<lb/>
孫<hi>王㝎國</hi>黄樓一賦軼屈宋無雙國士推髯秦<hi>少㳺</hi>四公相逢<lb/>
向淮海酒酣耳熱氣益振珠湖三十六陂澤髙臺下瞰<lb/>
何嶙峋錦繡詩篇照天地與臺光景長鮮新雲烟過眼<lb/>
一飛鳥黄河曲注江東奔人民城郭半遷改此㙜屹立<lb/>
<pb n="KR4f0019_SBCK_001-22b"/>
當湖濱恵州儋耳垂萬死後生望古傷吟䰟何人請籍<lb/>
元祐黨至今泚顙慙安民豈如此臺好名字永絶狐鼠<lb/>
芟荆榛我来逰眺嵗㡬度溪毛明信古所敦逺帆如鳥<lb/>
樹如薺湖光雲霧相摩吞嚴冬沆瀣但一氣大雪片片<lb/>
鋪龍鱗酹公一語公莫嗔作詩一笑君應聞<hi>末即坡公題太白像語</hi>
　　過汜光湖懐古<lb/>
嗚呼正德中嬖豎隳皇綱華容既遐謫劉謝咸髙翔談<lb/>
笑誅刑餘臺閣資文襄逆濠睨神器弄兵下鄱陽勢異<lb/>
北平順跡同吴濞狂桓桓文成公將帥皆龍驤義旗出<lb/>
章貢狡童旋已亾如何萬乗尊南廵来建康羅綺照江<lb/>
水姝麗傾淮揚誰𢋫白雲謡載詠黄竹章兹湖兩駐蹕<lb/>
<pb n="KR4f0019_SBCK_001-23a"/>
名因翠華長龍舸與鳳艒樂㦲方未央膠舟古所戒遺<lb/>
恨憐昭王事徃二百年寒波但菰蔣月暗津鼓急楓落<lb/>
漁燈<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>緬懐豫且歎弔古重悲傷至今泰陵樹松柏無<lb/>
斧斨<lb/>
　　夜遇陳伯璣即別<lb/>
聞君返西江﨑嶇歲將暮不知秋浦歸復此吴陵遇煙<lb/>
暝失漁邨雪消數江樹惆悵聞荒雞別君立前渡<lb/>
　蘇門行寄劉公㦷兼呈孫鍾元先生<lb/>
劉生俠氣老不除腰間玉具纓曼胡目送飛鴻卧西省<lb/>
晝萝秋水思菰蒲掉頭一竿清潁尾琉璃萬頃堆西湖<lb/>
憶昨聽爾御風撡山泉抉溜松風呼黄鵠山頭一握手<lb/>
<pb n="KR4f0019_SBCK_001-23b"/>
戴公徃蹟今有無山中舊約息壤在相看一笑言非疎<lb/>
<hi>舊在京師聽公㦷彈御風操贈詩有與君更作他年約黄鵠山頭訪戴行之句壬寅果相遇黄鵠山下此事甚竒</hi>濤頭如山五馬<lb/>
渡酒酣夜別黄公壚平山堂上望汝潁恨無好句追歐<lb/>
蘇昔與汪<hi>琬</hi>程<hi>可則</hi>共槃礴看君寫作蘇門圖恠石槎枒<lb/>
樹蕭瑟醉墨絶似雲林迂嘯臺鸞鳳儼在耳安知嵇阮<lb/>
非吾徒聞君近散萬金盡便衣掃塔辭妻孥山中有鄰<lb/>
德不孤蘇門先生今大儒夏峯邨邉看秋瀑雲中髣髴<lb/>
開精廬尋源采藥去不返空留鳥跡巖間書廣陵西望<lb/>
連孟諸倘逢樵叟一相訊山中服食今何如<lb/>
　　甓湖舟夜讀渭南集偶題長句<lb/>
少陵不作昌黎死大峨仙人落儋耳渭南老子来堂堂<lb/>
<pb n="KR4f0019_SBCK_001-24a"/>
鬱律蛟龍蟠筆底半世功名梁益間拓弦横矟劒門關<lb/>
白頭鏡水江湖萝夜夜山南射虎還<lb/>
　　陸放翁心太平菴硯歌為畢通州賦<lb/>
娬媚散花峽艱危道士磯放翁過此留清辭何年片石<lb/>
堕㵳泬龍堂荒忽蟠蛟螭先生當年西入蜀迎風十丈<lb/>
搴黄旗下牢䕫門波浪惡白鹽赤甲天下竒轉入興元<lb/>
瞰河渭山南射虎黄雲垂大散關頭見烽火賦詩草檄<lb/>
如星馳此硯爾時伴戎幕賢於十萬熊羆師鶯花海中<lb/>
九年住春江醉捲千玻瓈錦官城裏蘋風閣百觴萬首<lb/>
爭淋漓此硯爾時厠髙讌飽霜千兎相追飛先生老矣<lb/>
竟東下鏡湖支枕看風漪但餘此硯共幽獨猶能𧺫賦<lb/>
<pb n="KR4f0019_SBCK_001-24b"/>
從軍詩紹興淳熈一片石流傳異代誰使之曾窮梁益<lb/>
掠吴椘<hi>放翁金崖硯銘中語</hi>吾曹想像空嗟咨畢侯家近黌堂側草<lb/>
生書帶紛葳㽔劍南一卷不離手興来春日吟茅茨携<lb/>
渠歸去坐懐古㝎有雲霞生墨池<lb/>
　　卞忠貞公墓下作<lb/>
松柏何蕭蕭云是卞公墓背踞冶城顛前臨大桁路緬<lb/>
昔氷嘉時流人競南渡舉國扇清言作逹相矜慕惟公<lb/>
執鄙吝巗巗畏峰距一朝荒傖来旌飛歷陽樹取節慚<lb/>
王公種薤笑諸庾堂堂卞將軍授命青溪渡父子忠孝<lb/>
俱大節光國步快意温平南屨及雷池戌一戰翦長鯨<lb/>
鐘簴仍如故握爪識忠貞死綏表風素英爽載雲旗陟<lb/>
<pb n="KR4f0019_SBCK_001-25a"/>
降神靈雨咫尺袁司徒異代同金鑄<lb/>
　　宿長干寺<lb/>
支公邀我宿清夜開南軒龕燈照維摩跏趺寂無言下<lb/>
簾啓北牖山夕烟景昏中夜微風作凉雨灑林園宿鳥<lb/>
稍驚𧺫時聞嘉樹喧枕簟生夕凉罏香歇微温勞生疲<lb/>
津梁聊息應對煩<lb/>
　　六朝松石歌贈鄧簡討<lb/>
夀陽太史好竒古邀我来觀六朝之松石不辭重墊一<lb/>
角巾此生當著㡬兩屐入門大呌走欲顛袍笏淋漓狂<lb/>
太劇蟠根近連瓦官寺吹香正鄰虎頭宅蒼皮黛色磨<lb/>
青銅老幹樛枝拓金㦸蕭梢上摩白日暗輪囷下瞰蒼<lb/>
<pb n="KR4f0019_SBCK_001-25b"/>
烟積千年為䃜誰得見已有脂香化靈珀石勢嶙峋不<lb/>
相讓元氣盤盤絶繩尺蒼苔剝盡南宋字刼火不受陳<lb/>
宫厄<hi>陳叔寳三品石</hi>終南太華若在眼咫尺壺中苦崩廹誰遣史<lb/>
書宋星隕將無神受秦鞭斥晦㝠豈非鬼物庭風雨當<lb/>
防巨靈擘王謝衣冠失江左齊梁人代成今昔建康宫<lb/>
殿㡬青燐此石此松閱朝夕一物亦荷皇天慈懐古茫<lb/>
茫百憂集擊琴欲罷且髙吟謖謖寒風灑巾幘<lb/>
　　金陵曉發<lb/>
月落驃騎航潮生鎮西宅𪷟𪷟逺林樹烟景紛如積煙<lb/>
際下漁舟樹杪帶行客何處金陵思秋江葦花白<lb/>
　陳生行戲送其年歸陽羡<lb/>
<pb n="KR4f0019_SBCK_001-26a"/>
陳生陳生爾既不能入淵斬長蛟又不能登山射猛虎<lb/>
復不能亡賴作横苦郷里十載哦詩守環堵徒抱輪囷<lb/>
一片心藜藋鼪鼬相枝拄昨日渡江来今復渡江歸運<lb/>
租船上苦憔悴風髙浪湧横江磯朝来寄我新詞句明<lb/>
月無情蟬鬢去五湖歸去伴漁竿楓岸蘆汀不知處季<lb/>
鷹鱸鱠思江東我亦年年嘆轉蓬期汝扁舟同射鴨銅<lb/>
官山下竹枝弓<lb/>
　　江上讀韋詩<lb/>
彈琴向空江夜靜見江月水波正遥裔河漢坐超忽五<lb/>
絃泛波濤餘音散林樾沙邉鶴唳逺烟中人語歇何處<lb/>
椘山青孤帆逺將沒獨有韋公詩依依伴清絶<lb/>
<pb n="KR4f0019_SBCK_001-26b"/>
　蕭尺木楚詞圖畫歌<lb/>
大江秋老歌離騷江波瑟瑟風刁刁恠石巃嵸壓崩濤<lb/>
猩猩歗雨悲猿猱楚纍一去二千載使我後死心勞忉<lb/>
齧桑敗盟西帝驕商扵六百横相要武關一入不復返<lb/>
章華㙜殿生蓬蒿江潭憔悴子蘭怒蛾睂謡諑羌安逃<lb/>
長楸龍門望不見木蘭桂樹棲鴟梟騏驥不御愁跼跳<lb/>
菉葹　蕠糅申椒呵壁荒唐罷天問沅湘西逝䰟難招<lb/>
蕭梁王孫筆佹僪攀挈顧陸提僧繇丹黮粉黕寫此夲<lb/>
墨花怒捲湘江潮湘君夫人降荒忽國殤山鬼来蕭颾<lb/>
青楓斑竹染啼血靈風神雨紛飃颻酒䦨歌罷老蛟泣<lb/>
星辰迸落江天髙<lb/>
<pb n="KR4f0019_SBCK_001-27a"/>
　　宿弘濟寺<lb/>
名藍敞積翠遥夜開禪闗山半聞清鐘夢覺心亦閑飛<lb/>
雨灑江介流雲滿空山五載復投止塵勞慙昔顔<lb/>
　　黄子久王叔明合作山水圖<lb/>
有客示我七尺練云是黄王之合作粉墨駮蝕神淋漓<lb/>
巖谷髙深氣盤礴長林巨壑來畏佳飛鳥流雲去寥廓<lb/>
空堂白晝生風霆飛瀑千尋競噴薄老松撐突夜乂臂<lb/>
恠石縦横鵞鸛啄石稜松鬛若無路忽向青冥得樓閣<lb/>
峭壁無梯猿臂絶天外孤茅誰所縛滿堂動色神悄然<lb/>
題字依稀辨黄鶴吳興清逺鷗波亭家法賢甥宛如昨<lb/>
意匠慘澹經營成范緩倪迂大張拓富春老人年九十<lb/>
<pb n="KR4f0019_SBCK_001-27b"/>
煙雲供養窮三樂扁舟訪舊霅川来偶從縑素論丘壑<lb/>
為添樵徑螺髻旋逺峰一角空中落逺人無目樹無枝<lb/>
妙解通靈失糟粕吴興富春幾百年此意天然殊斧鑿<lb/>
山人癖如阮宣子蠟屐猶堪代芒屫惜無劉尹買山錢<lb/>
苦向畫圖躭寂寞此中三日容坐卧便擬拂衣永棲託<lb/>
明年借汝春晝閑梅老無花竹生籜<lb/>
漁洋山人精華録卷一<lb/>
　　　　　門人監察御史崑山盛符升國子祭酒江隂曹禾同訂<lb/>
　　　　　康熈三十九年五月十五日門人林佶謹書<lb/>
　　　　　　　　　　　　　　　男啟涑恭閱<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0019_SBCK_009-1a"/>
漁洋山人精華録卷九　門人候官林佶編<lb/>
　今體詩<lb/>
詔起奮威將軍鎮保寧<hi>仍用貢馬韻</hi>
手詔雲霄下將軍授鉞新即看驅虎兕不必鬭麒麟百<lb/>
戰能輕敵孤忠久致身龍驤功第一重憶㝎三秦<lb/>
　　聞官軍復瀘州<lb/>
月黑斫連營嫖姚轉戰輕已探猛虎穴急扼釣魚城三<lb/>
峽烽相照雙江浪漸平萬州羣盗在從此事刀耕<lb/>
　　為牧仲題黄鶴山樵破牕風雨卷<hi>卷首四字分隷書古田作</hi>
風雨催黄葉蕭蕭下敝廬秋凉擁衣褐老屋卷殘書逺<lb/>
岫茫茫失寒潮淰淰虚故園饒此境歸思近何如<lb/>
<pb n="KR4f0019_SBCK_009-1b"/>
　　懐翕菴中丞沅州<lb/>
渺渺沅江路悠悠椘塞窮昆明猶萬里休聴鼻亭公<lb/>
　　送陸辛齋歸海寧<lb/>
叢菊初花秋氣深花前君唱渡江吟杜陵乍喜歸三徑<lb/>
寳劍猶堪直百金樽酒離亭折楊栁孤舟遥夜泊楓林<lb/>
若邪谿水雲門寺欲約東逰思不禁<lb/>
　　辛齋已行復來取別再送之<lb/>
意外復攜手徘徊下潞亭扁舟逐陽雁秋色老江萍去<lb/>
路潮連樹離心雪滿庭入門嘲陸展一笑攬星星<lb/>
　　送侯大年歸嘉㝎<lb/>
送客三江去東吴更向東潮添瓜蔓水秋老鯉魚風徃<lb/>
<pb n="KR4f0019_SBCK_009-2a"/>
事浮雲外名家信史中明年見侯喜把釣莫匆匆<lb/>
　　題王元照仿宋元人小畫為牧仲作<lb/>
琅琊家世鳳麟洲翰墨人間第一流松勢髙低疑鸛啄<lb/>
溪紋參伍學蠶頭扶笻名岳雲峰細放鶴空亭雪棧幽<lb/>
白首奉常今又死買絲重擬繡廉州<hi>烟客先生以今年卒</hi>
　　題王元式國博秋思詩後<hi>詩云秋雨茂陵人獨卧西風汾水雁還來</hi>
茂陵風雨瀟瀟夜愛爾哦詩四壁秋多少長安苦吟客<lb/>
瘦羊博士擅風流<lb/>
　　史局漫興<lb/>
南山種豆憶長林東觀淹留諧隱心巫峽猿啼兵未解<lb/>
武谿鳶跕嵗將隂牢愁不畔中山酒慷慨還為上堵吟<lb/>
<pb n="KR4f0019_SBCK_009-2b"/>
槖筆年年竟何補虚將衰鬢點朝簪<lb/>
　　得翕菴書<lb/>
昔建中丞節天邉送使車連朝薊門雪一𥿄漢陽書雲<lb/>
夢征鴻𧺫沅湘落木踈夜郎莊蹻路兵氣近何如<lb/>
　　送袁士旦之玉田<lb/>
無終東去路亭鄣古雄邉水出彈箏峽春生種玉田馬<lb/>
蹄穿塞雪鳥道入山烟詠史清秋夜應逢謝尚賢<lb/>
　　送李松客令髙淳託訪詩人邢孟貞遺集<lb/>
縣庭臨石臼風俗至今淳鳬雁成墟市菰蒲雜吏人花<lb/>
時閑卧閣漁舍曉班春借問詩人宅柴門滿白蘋<hi>李因是</hi>
<hi>詩訪邢妻子以三百金為置腴田若干畆云</hi>
<pb n="KR4f0019_SBCK_009-3a"/>
　　懐崔不雕<hi>不雕常有丹楓江冷人初去黄葉聲多酒不辭之句為世傳誦</hi>
藉甚崔黄葉才名二十年身無一枝隱詩已衆人傳屋<lb/>
傍撈鰕渚潮荒種蛤田風塵京洛客深愧博陵賢<lb/>
　　十一月六日星變<lb/>
召對紀事<lb/>
明河寒已沒白氣亘宵長掩月光疑晝經天夜有芒轉<lb/>
輸窮蜀道邉計切秦疆見說蓬萊仗公卿近　御床<hi>是日</hi>
<hi>有裁併秦蜀制府之命</hi>
　　送髙念東先生予吿還山五首<lb/>
前身憶是陶通明山中白雲無限情滿院松風一聲鶴<lb/>
三層樓上坐吹笙<lb/>
<pb n="KR4f0019_SBCK_009-3b"/>
若士雲將是夙期相逢汗漫欲何之偶然擲杖成龍去<lb/>
又過蓬萊日主祠<lb/>
何處神山滄海東巨峯萬仞插晴空青天無數雲濤捲<lb/>
下視辰韓墨點中<hi>巨峯勞山最髙處</hi>
暮逰碧玉閬風顛朝過扶桑近日邉戯弄東王與西母<lb/>
神芝行處滿瓊田<lb/>
曾窮華蓋與鈎陳又到朱陵蜃海濱不信仙人十洲地<lb/>
也傳風俗似吴人<lb/>
　　再送念東五首<lb/>
龍門雪後山爭白金谷園中花映紅著箇香山老居士<lb/>
任人圖畫作屏風<hi>白詩兼聞好事者寫我作屏風</hi>
<pb n="KR4f0019_SBCK_009-4a"/>
解印歸來履道居風情真似白尚書孤琴隻鶴還留在<lb/>
駱馬楊枝卻讓渠<lb/>
錦湖秋色漾漣漪湖裏逰人歌竹枝斜日泊船紅蓼岸<lb/>
神鴉飛過魯連祠<lb/>
長白山中<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>白驢偏提時掛小籃輿八騶朱雀航南路<lb/>
可似先生薄笨車<lb/>
籠水羣山繞郭明杖藜随處有泉聲名藍金碧和煙雨<lb/>
小李將軍畫不成<lb/>
　　曉雪<lb/>
稍稍侵簾額盈盈堕瓦溝竹枝全搶地芸餅未離篝風<lb/>
峭遲開閣窗明緩裹頭如何玉堂曉偏憶剡川逰<lb/>
<pb n="KR4f0019_SBCK_009-4b"/>
　　訒菴翰長招同荆峴侍講羡門編修過善果寺<lb/>
偶然偕素侣佛日到香林亭午無人處青苔滿院隂三<lb/>
衣消瘦服半偈妙明心愛就魚山宿蕭條寫梵音<lb/>
　　輓伊翕菴中丞二首<lb/>
家世南充郡<hi>唐伊慎封南充郡王</hi>功名僕射看行營諸道合報國寸<lb/>
心丹未取黄金印先逢白玉棺招魂何處是瘴霧夕漫<lb/>
漫<lb/>
馬革平生志昆明未息戈星辰移九列書檄動諸羅歿<lb/>
視悲荀偃生還失伏波故人歌薤露流涕向山河<lb/>
　　瀛臺<lb/>
賜宴恭紀六首<lb/>
<pb n="KR4f0019_SBCK_009-5a"/>
朝來　勅賜宴淋池桂檝蘭舟待水嬉渡盡雲沙囘首<lb/>
望緑楊風外颭黄旗<lb/>
越羅吴錦尚方來黄𥿄書名繡作堆次第鵷行齊拜賜<lb/>
凉蟬聲裏謝恩廻<lb/>
御舟徃徃艤沙汀瓊島中流日㡬經不是華林樂魚鳥<lb/>
慈顔近在五龍亭<lb/>
中㫖頻傳内大臣龍眠學士　命重申捧觴跪𧺫華裀<lb/>
上蘋末風來散酒鱗<hi>唐詩玉船風動酒鱗紅</hi>
崇蘭風汎共徘徊九畹揚揚取次開鄭重天香攜滿袖<lb/>
移從弘徳殿中來<lb/>
太液池中百子蓮花開十丈藕如船酒䦨　宣賜歸鞍<lb/>
<pb n="KR4f0019_SBCK_009-5b"/>
重錯認滄洲太乙仙<lb/>
　　送毛斧季歸常熟<hi>故處士晉子也</hi>
昆湖有真隱金粟緬髙風桑海遺民老襄陽耆舊空人<lb/>
言虞仲里又得小毛公廿載淮南別吴江㡬落楓<lb/>
　　中秋後得富順范生嘉州帥生書知其陷賊不辱<lb/>
　　　偽命遂有是作<lb/>
㡬載豺狼横<hi>去聲</hi>巴蜀今朝書尺慰相思天彭井絡欣無<lb/>
恙伏劍佯狂更不疑㑹見費貽徴合浦何妨甄濟動京<lb/>
師汝曺識字知忠孝一笑南樓倒接䍦<lb/>
　　蘇羅國王墓<hi>在徳州王以明永樂十五年來朝賜印誥歸次徳州卒葬以王禮謚恭㝎</hi>
當年重譯入長安屬國威儀盡漢官萬里滄波歸路逺<lb/>
<pb n="KR4f0019_SBCK_009-6a"/>
九河春雨墓門寒空聞螭首生金粟無復魚膏照玉棺<lb/>
欲薦溪毛重迴首亂鴉殘日夕漫漫<lb/>
　　寄李鄴園尚書二首<lb/>
閩天烽火逹錢塘太乙靈旗指越疆文武共推周吉甫<lb/>
勲名誰竝郭汾陽椎牛五夜千夫膳射虎三秋百戰塲<lb/>
今日羅平妖鳥盡早聞憂國鬢如霜<lb/>
爛柯山上陣雲低太末城頭月暈齊飛檄直臨彭島外<lb/>
纎塵不動浙江西戰袍血濺盤鵰鶻雄劍霜寒淬鸊鵜<lb/>
半壁東南功不細　天書頻下武都泥<lb/>
　　和徐健菴宫賛喜吴漢槎入關之作<lb/>
丁零絶塞鬢毛斑雪窖招魂再入關萬古窮荒生馬角<lb/>
<pb n="KR4f0019_SBCK_009-6b"/>
㡬人樂府唱刀鐶天邉魑魅愁遷客江上蓴鱸話故山<lb/>
太息梅村今宿草不留老眼待君還<hi>吴梅村先生昔有送漢槎出塞長句見集中</hi>
　　大雪過宋牧仲郎中<lb/>
至後第三雪依然六出斜度窗明曙色穿樹競春華清<lb/>
唳鶴將子暗香梅著花素心零落盡動即到君家<lb/>
　　雪中牧仲置酒邀食熊白<lb/>
故人寒置酒熊白亦初胹已下何公箸寧思漢殿時蟄<lb/>
藏元自宻攻穴苦相危當食勞三歎風花滿意吹<lb/>
　　送葉井叔歸椘<lb/>
落燈風急寒吹衣寒谿先生昨憶歸青門祖帳太蕭瑟<lb/>
白社故人今是非漢上題襟情不極郢中懐古和真稀<lb/>
<pb n="KR4f0019_SBCK_009-7a"/>
碧雲無際椘天濶目送瀟湘春雁飛<hi>井叔近示郢中懐古詩甘首甚工</hi>
　　送汪舟次檢討林石來舎人奉使琉球四首<lb/>
屬國滄波外微茫萬里流雙持龍虎節遥拂鳳麟洲守<lb/>
禮諳殊俗乘槎愜壯逰使星霄漢上先入大琉球<lb/>
掛席指歸墟通言隷象胥避風占海鳥䟦浪舞神魚卉<lb/>
服看天使金函䕶　璽書雄才能作賦休讓木<hi>御名</hi>虚<lb/>
積氣浩茫茫乘流出大荒嘯歌聞海若擊汰薄扶桑日<lb/>
月相吞吐蛟龍或遯藏始知九州大騶衍未荒唐<lb/>
見說彭湖嶼元戎佇捷勲習流多戰士横海拜將軍出<lb/>
險雲濤壯飛書露布聞早成風土記歸報　聖明君<lb/>
　　上陵歌四首<lb/>
<pb n="KR4f0019_SBCK_009-7b"/>
兩京相望海雲開馳道如弦候騎催金馬碧雞新奏捷<lb/>
太平　天子上陵來<lb/>
令支廻合萬重山閃日旌旗虎豹閑東望風雲過沛上<lb/>
西來車騎出蕭關<lb/>
遼水東廻北鎮斜龍盤虎踞帝王家依依最是關門栁<lb/>
十二年前拂翠華<hi>辛亥大駕謁陵扵盛京今十二年矣</hi>
艱難王業本岐豐扶杖來觀父老同　詔賜大酺還給<lb/>
復一時歌舞徧遼東<lb/>
　　贈蔣京少<lb/>
靈潭名玉女窈窕冨仙蹤蔣子讀書處雲嵐深㡬重曾<lb/>
過洞庭野長嘯祝融峯他日期相訪潭烟吟夜龍<hi>張祐玉</hi>
<pb n="KR4f0019_SBCK_009-8a"/>
<hi>女潭詩可當烟月下一聽夜龍吟</hi>
　　荅沈客子示洞庭新詩<lb/>
吴越具區藪中浮兩洞庭逸情逐花水長嘯獨揚舲靈<lb/>
笈傳神禹丹砂訪蔡經抽帆吾計得同看莫釐青<lb/>
　　爲㓜華題五子論文圖<lb/>
馳情渭北樹注目江東雲不是顔光禄誰當詠五君<lb/>
　　雨後至天寧寺<lb/>
凌晨出西郭招提過新雨日出不逢人滿院風鈴語<lb/>
　　㓜華給諌招同愚山健菴大可季甪集祝氏別墅<lb/>
黄門休沭暇池館愜招尋人語碧苔徑鶴鳴修竹林微<lb/>
風交落絮流水澹春隂坐愛鯈魚樂悠然濠上心<lb/>
<pb n="KR4f0019_SBCK_009-8b"/>
　　吾州<lb/>
休夏吾州好明湖爽客襟亭横帝子渚<hi>北渚亭</hi>溪繞使君林<lb/>
酒愛碧筩飲詩成白苧吟凭欄指千里雲外數峯深<lb/>
　　錢選折枝牡丹二首<lb/>
三尺霜縑寫䑕姑檀心倒暈貌來殊如今疑夢還非夢<lb/>
曾向南泉見一株<hi>卷中多衲子詩</hi>
驛騎筠籠進折枝洛陽金粉入宫時永嘉水際知多少<lb/>
謝客曾無五字詩<lb/>
　　滇南凱旋歌六首<lb/>
鈞天樂動五城樓玉輅前行十二斿親見萬方頻送喜<lb/>
翠華三度幸盧溝<hi>湖南福建雲南大軍振旅皆駐蹕盧溝郊勞</hi>
<pb n="KR4f0019_SBCK_009-9a"/>
將軍收取舊山河飲馬蘭滄萬里波珍味天厨人不識<lb/>
禁中特遣一封駝<lb/>
升中大禮視圜丘黄幄天清宿霧收朝罷將軍先受賞<lb/>
尚方催進𬗋貂裘<lb/>
都人夾道看旌旄萬里歸來血洗刀韝上竒鷹皆帶角<lb/>
仗前天馬盡拳毛<lb/>
原廟衣冠二十春太平今見上陵辰象犀瑇瑁新供祭<lb/>
巧使安南僃九賓<hi>上將謁孝陵適安南國請封表至京</hi>
清時王㑹徧諸方絶調昇平嗣柏梁從此漢家新樂府<lb/>
白狼添詠又三章<hi>今年上元賜朝臣宴扵乾清宫效柏梁體賦昇平嘉宴詩御書頒賜</hi>
　　㝎武蘭亭䟦尾二首<lb/>
<pb n="KR4f0019_SBCK_009-9b"/>
繭𥿄風流世不傳昭陵玉匣死難捐乞兒一物雖癡絶<lb/>
猶勝分香望墓田<lb/>
片玉明駝出禁門人間蟬翼重璵璠一般雲散宣和刼<lb/>
不及陳倉十鼓存<lb/>
　　寄曰緝侍御<lb/>
與君契濶十載餘聞君卻掃身巖居中年頗學慈氏法<lb/>
邇來兼讀長桑書梅開臘月一杯酒<hi>鄢陵臘梅冠天下</hi>氷泮黄河<lb/>
雙鯉魚擬向老禪分半席狸奴白牯意何如<lb/>
　　憶公㦷吏部<hi>公㦷未歿前一日與其友蘇銘茂斿在鳳陽龍興寺禪喜竟日歸旅舎遂化去是夕見夢扵蘇吟詩云六</hi>
<hi>十年來一夢醒飄然四大御風輕與君昨日龍興寺猶是柂泥帶水行</hi>
弱草棲塵漫自驚知君解脫萬緣輕分明一笑凌雲去<lb/>
<pb n="KR4f0019_SBCK_009-10a"/>
撒手靈芝殿上行<lb/>
　　朱浙清明上河圗二首<hi>萬伯修司馬家物</hi>
金明池上栁吹綿仕女紅粧照水鮮學取鵝黄宫様窄<lb/>
一雙新畫孟家蟬<lb/>
夢華彷彿舊東京瞥見丹青眼暫明忽忽停盃縁底事<lb/>
西風殘照近青城<lb/>
　　送虞虞山通㕘予告歸雲南<hi>時年八十有五特賜馳驛</hi>
兩朝黄髪承恩久萬里青蛉擁傳歸驛路近南梅信早<lb/>
家山向日鷓鴣飛刼灰歷後昆明在華表來時故舊非<lb/>
檢點賜衣重灑淚　孝陵松柏巳成圍<lb/>
　　得董玉虬侍御書<lb/>
<pb n="KR4f0019_SBCK_009-10b"/>
離別是何日蒼茫十五年形容非少壯喪亂各風烟諌<lb/>
草今誰識遺經好獨傳<hi>君註三禮</hi>故交零落盡有夢太湖邉<lb/>
　　題徐騎省集後二首<lb/>
江左黄星事又新蕭蕭白髪入咸秦茂陵玉盌通天表<lb/>
未信初明是恨人<lb/>
菽寥小雪閑中過斑駁新霜鬢上加<hi>徐句</hi>擁鼻微吟一惆<lb/>
悵殘年風景又天涯<lb/>
　　冬夜詠說巖翰長貽詩感舊賦懐兼呈容齋侍郎<lb/>
凍雲釀雪故低垂手爇松明漏箭遲半世心期三嵗字<lb/>
殘年風景六篇詩草橋南畔看花處浴殿西頭下直時<lb/>
暗數同逰㡬人在吟成催白數莖絲<lb/>
<pb n="KR4f0019_SBCK_009-11a"/>
　　喬子靜編修見示使粤集既為序之復得一絶句<lb/>
　　　書扵卷尾<lb/>
澧蘭湘芷供章句海雨江風生齒牙卻笑陸郎無此筆<lb/>
歸裝空載日南花<lb/>
　　和陳子文入蜀詩二首<lb/>
鳳州三絶無纎手又少旗亭酒共傾唯有金絲㡬株栁<lb/>
臨江映驛拂人行<hi>古稱鳳州三絶手栁酒</hi>
　　　右鳳縣金絲栁<lb/>
乍食西川諸葛蓴重誇楊檏𬗋芽辛栁家新樣君從擅<lb/>
多少薑芽歛手人<hi>子女㝡工書法故云</hi>
　　　右蜀薑<lb/>
<pb n="KR4f0019_SBCK_009-11b"/>
　　䟦子文入蜀詩卷<lb/>
萬里有行役三巴誰賞音經過下簾客風調倚樓吟羯<lb/>
鼓髙臨水蟬花秀出林舊逰離亂後棖觸十年心<lb/>
　　玉泉<lb/>
御宿川南似渼陂碧琉璃滑淨無泥穠桃弱栁垂垂發<lb/>
沙燕鵁鶄故故低銀漢紅牆九天上流雲𬗋閣數峰西<lb/>
太平暇日稀逰豫碧草春深輦路齊<lb/>
　　頃和子文蜀薑詩殊非本意再成一首<lb/>
蜀味初嘗萬里餘子薑作鱠憶鯔魚相思若遇東吴使<lb/>
為報張温欲附書<lb/>
　　懐東癡之徳安<lb/>
<pb n="KR4f0019_SBCK_009-12a"/>
垂老匡廬去初看九疊屏江湖春浩浩雲霧晝㝠㝠名<lb/>
續髙賢傳人占處士星<hi>伍喬事</hi>相思問鴻雁㡬日泊宫亭<lb/>
　　興州<lb/>
聞說興州地炎天氷雪遲行宫餘故礎野蔓覆殘碑虎<lb/>
旅廻遼海鸞旗拂具茨名王今欵塞千帳荷恩私<lb/>
　　趙玉峯通政招同沈繹堂宫詹張箸漢太僕郭快<lb/>
　　　菴侍讀信初太常集金碧園<hi>玉峯滇人園名盖寓故郷之意</hi>
雨歇凉生烟景昏髙臺留客共開樽誰將漢苑丹青樹<lb/>
種向幽人金碧園六詔祗今無斥堠五陵随地足丘樊<lb/>
素心晨夕經過數便擬柴桑處士村<lb/>
　　嚴人弘寫碧山吟社圖題詩㽞別用韻送之<lb/>
<pb n="KR4f0019_SBCK_009-12b"/>
碧山吟社好㡬日返雲林晏起翠微曉開門黄葉深君<lb/>
歸自丘壑予興在登臨頼畫滄洲趣依依慰陸沉<lb/>
　　送黄自先之官平逺<lb/>
水西何處是險絶播州東四郡千山外諸夷一線通聞<lb/>
猿思故國騎象識蠻風荒服皆王土無勞歎轉蓬<lb/>
　　送黄方叔之官山海<lb/>
翩翩黄叔度揖我向榆關半刺今為政長城無限山扶<lb/>
餘潮信外孤竹夕陽間重鎮當年地茫茫古戍閑<lb/>
　　過宣城館有感<hi>愚山故居</hi>
暮天黄葉落一過西州門無復髙人跡空聞宿鳥喧新<lb/>
阡思掛劒<hi>愚山屬予序其文集尚未脫藁</hi>舊館憶開樽南望澄江水誰招屈<lb/>
<pb n="KR4f0019_SBCK_009-13a"/>
宋魂<lb/>
　　汪鈍翁六十<lb/>
少壯一彈指君今六十强相逢顔色改別後鬢毛蒼名<lb/>
在儒林傳經傳弟子行河汾姚與薛㡬輩許升堂<lb/>
　　牧仲寄秋日廵海雜詩<lb/>
不見宋生久詩來海上峯振衣臨渤碣長嘯動魚龍孤<lb/>
竹瞻髙節烏丸指舊封聽潮相憶處吟㫁角山鐘<lb/>
　　顧茂倫吴漢槎撰絶句詩　國朝止三家乃以拙<lb/>
　　　作參牧翁鈍翁之間戲寄二首并示鈍老<lb/>
少日詞塲偶噉名重教刻畫太癡生他年傳唱蠻中去<lb/>
㡬許弓衣織得成<lb/>
<pb n="KR4f0019_SBCK_009-13b"/>
老去心情百不宜楞伽堆案巳嫌遲誰能更與堯峰叟<lb/>
賭取黄河逺上詞<lb/>
　　與趙秋水話申鳬盟遺事感賦<lb/>
滏水去涓涓東流繞墓田忽驚辰已夢重憶甲申年<hi>謂鳬</hi>
<hi>盟尊人節愍公甲申殉節</hi>夜雨啼山鬼青春呌杜鵑平生趙元叔白首<lb/>
話燈前<lb/>
　　送孫予立編修周星公禮部奉使安南二十四韻<lb/>
憶昔髙平役扵今歲屢遷遂休蠻觸鬬共識漢唐年文<lb/>
笥來何數包茅貢亦<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>越裳馴白雉征戍罷朱鳶㽛町<lb/>
軍鋒擾西南殺氣纏妖氛横象郡間道絶龍編正朔依<lb/>
然奉訛言㡬處傳乾坤重盪滌遐邇盡陶甄使者南關<lb/>
<pb n="KR4f0019_SBCK_009-14a"/>
入長安北斗邉職方陳貢贄鞮鞻列宫懸忠孝聞　天<lb/>
語奎章照海堧飾終王禮僃繼世　主恩偏胙土諸侯<lb/>
貴行人二妙賢　璽書頒冊府英簜破蠻烟衡嶽開雲<lb/>
霧湘流任泝<graphic n="KR1842" url="https://raw.githubusercontent.com/kanripo/KR-Gaiji/master/images/KR1842.png" mimeType="image/png"/>麾前驅瘴癘規外指星躔銅柱懐新息<lb/>
丹砂訪穉川採香三丈木繅繭八𧖟綿飛鼠紅蕉裏羚<lb/>
羊碧樹顛檳郎供釀酒蚳子上盤筵風土由來異聲靈<lb/>
此曰宣望塵紛絡繹騎象競駢闐　國體千秋重軺車<lb/>
萬里旋交州新有記真見雒名田<lb/>
　　憶山居示兒子<lb/>
堂静看歸燕村深報午雞松花開細雨筍竹併春泥澗<lb/>
道水兼石山田髙復低休慙令狐子黽勉把鉏犁<lb/>
<pb n="KR4f0019_SBCK_009-14b"/>
　　寄靈轡<lb/>
看山復臨水瀟灑坐禪身我愧龐居士師如竺道人打<lb/>
包殘雪映歸寺藥苗春石瀃新流滿相期淨六塵<lb/>
　　過丁香院訪張𣏌園不遇題壁<lb/>
吟遶長廊取次行主人不見緑苔生蜂聲滿院日卓午<lb/>
花氣撲簾春晝晴<lb/>
　　爲朱悔人題王叔椘畫竹卷<hi>叔椘名翹字時羽吴之嘉㝎人</hi>
<hi>畫宗米芾尤工草蟲及竹見徐氏海隅集王山人誌</hi>
茅齋青壁㡬年成溪路無人畧彴横一夜春雷動崖谷<lb/>
四山風雨籜龍驚<lb/>
　　題乗風破浪圗四首<lb/>
<pb n="KR4f0019_SBCK_009-15a"/>
海外真看大九州青天一髪是琉球人間竒觀君知否<lb/>
萬里滄𬈑萬斛舟<lb/>
扶桑東望海天孤虎節龍章擁萬夫正是水犀酣戰日<lb/>
樓船十道下澎湖<lb/>
百靈不散石郵閑親見神魚䟦浪間青史他年詫竒事<lb/>
天風三日到中山<lb/>
竹冊親頒異姓王歸來封事動明光儘教乞與丹青手<lb/>
寫作靈槎著日傍<lb/>
　　讀宋胡忠簡公經筵問荅題後<lb/>
御香都染侍臣衣囘首神霄是禁闈卻憶宣和當日事<lb/>
玉真軒裏見安妃<lb/>
<pb n="KR4f0019_SBCK_009-15b"/>
　　河間從山公乞滄酒<lb/>
五畤新成禮百神同時啣命帝城闉朔風初過毛萇<lb/>
里西日難遮庾亮塵丹荔黄蕉炎海路茂林修竹鏡湖<lb/>
濱今宵且乞麻姑酒別後俱為萬里人<hi>滄州古麻姑城</hi>
　　與袁生<lb/>
我過瀛海道不見安期生偶借琴髙鯉飄揺南海行相<lb/>
逢四明客遥指赤霞城牛渚聞髙咏能移謝尚情<hi>琴髙趙人</hi>
　德州荅鄭山公留別之作<lb/>
城下河流日暮寒明燈緑酒罄交歡從知越絶風烟好<lb/>
敢謂珠厓道路難嚴瀬千峰雲際出武夷九曲鏡中看<lb/>
官園焙後茶香熟此日思君到建安<lb/>
<pb n="KR4f0019_SBCK_009-16a"/>
　　茌平懐古四首<lb/>
經過射書處猶識魯連邨桑柘靈祠裏空瞻玉貌存<lb/>
　　　右魯仲連<lb/>
玉釵掛臣冠滅燭聞薌澤此際獨留髠僕亦堪一石<lb/>
　　　右淳于髠<lb/>
火色鳶肩者相逢徧五都不知曾一箇得似馬周無<lb/>
　　　右馬周<lb/>
湖海鬚睂在寧忘社稷讐張公琴酒客能辨殺閭丘<lb/>
　　　右張鎬<hi>杜詩張公一生湖海客身長九尺鬚睂蒼濠州刺史閭丘曉</hi>
<hi>不救睢陽鎬杖殺之本傳鎬嗜酒善鼓琴曉即殺王昌齡者</hi>
　　畱侯祠<lb/>
<pb n="KR4f0019_SBCK_009-16b"/>
嵗晏榖城頭惟餘碧水流何年𬗋芝侣共訪赤松逰暮<lb/>
雪寒山道溪毛過客羞﨑嶇倉海意不是為封留<lb/>
　　雪中發東阿望魚山懐古<hi>陳思王聞梵扵此</hi>
山郭雪蕭蕭魚山望轉遥洛靈悲子建神女降弦超即<lb/>
事成今古寒巖閉寂寥唯餘清梵在一遣旅情消<lb/>
　　魚山神女祠<hi>王摩詰有魚山神女祠歌</hi>
雲車入洛㡬時還松桂凄凉滿舊山歌罷迎神送神曲<lb/>
山青無際水潺湲<lb/>
　　陳思王墓下作<lb/>
昔誦君王賦微波感洛神今過埋玉地重憶建安人名<lb/>
豈齊公幹䜛寧殺灌均可憐才八斗終古絶音塵<lb/>
<pb n="KR4f0019_SBCK_009-17a"/>
　　自碻磝至棘城雪中即目<lb/>
碻磝侵曉發歲晏復窮隂出沒峰巒改蒼茫雲雪深松<lb/>
篁轉山徑烟火隔溪林重戴吟鞭好何如灞岸心<lb/>
　　望小洞庭<lb/>
當日蘇司業風流此暫經重巖望超忽逺水界空㝠積<lb/>
雪明𧖟尾浮雲下洞庭明朝新霽好廻首數峯青<lb/>
　　東平思王墓<hi>瓠山</hi>
東平㡬驛是咸陽松栢依然指故郷帝子不須還悵望<lb/>
漢家陵闕久凄凉<lb/>
　　東平憲王墓<hi>峗山</hi>
郷是人亡萬古悲東平宫殿草離離陵前賜劍知何處<lb/>
<pb n="KR4f0019_SBCK_009-17b"/>
金粟飄零剩㫁碑<lb/>
　　大雪次汶上題路氏北堂壁<lb/>
百里中都道蒼茫欲暮天湖平蜀山樹雪沒汶陽田魯<lb/>
酒盈觴醉銀鱗下筯鮮東樓無李白且就北堂眠<hi>太白有</hi>
<hi>飲汶上東樓詩</hi>
　　次兖郡<lb/>
翠華初過魯宗國此遺墟猶忝持旌節何殊奉　乗輿<lb/>
川原接鳬繹風物近青徐獨愧鍾離意名符發甕書<lb/>
　　少陵㙜<lb/>
不見杜陵叟猶存杜甫㙜如聞石門路曾共謫仙盃平<lb/>
野蒼蒼合浮雲故故來岱宗青未了髣髴六龍廻<hi>時大</hi>
<pb n="KR4f0019_SBCK_009-18a"/>
<hi>駕東廵祀泰山</hi>
　　雪後過嶧山<lb/>
數仞碧玲瓏參差望不窮波浮泗濱磬雪照嶧陽桐仙<lb/>
洞浮雲歛秦碑野燒空羊車何日去輦路翠微中<lb/>
　　狐駘山<lb/>
髽弔何年事傳聞此伐邾至今歌小子猶似怨侏儒<lb/>
　　古薛城弔孟嘗君<lb/>
田文千載後怊悵雍門彈薛水西流駛空城日暮寒㙜<lb/>
池久蕪没丘壟亦凋殘在莒猶遺恨如君豈足歎<lb/>
　　昭陽湖<hi>一名微山湖</hi>
滿湖風皺碧流離微子山前返照時閑掛笭箵泊沙觜<lb/>
<pb n="KR4f0019_SBCK_009-18b"/>
紅霞一抹曬鸕鷀<lb/>
　　荆山口待渡<lb/>
西連豐沛走中原風色蕭蕭野渡昏一望孤城天接水<lb/>
亂山合沓是彭門<lb/>
　　徐州渡河<lb/>
椘漢興亡後雌䧺㡬戰爭大風過泗上落日照彭城玉<lb/>
斗空遺恨銀刀久厭兵登艫一長嘯氷雪太崢嶸<lb/>
　　彭門懐古八首<lb/>
城上黄樓天四垂捲簾坐盡椘山姿羽衣吹笛人千古<lb/>
樓下猶懸五丈旗<lb/>
中原豪傑<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>亡秦椘漢烟銷泗水濱放鶴亭中一盃酒<lb/>
<pb n="KR4f0019_SBCK_009-19a"/>
楚山齾齾水鱗鱗<lb/>
樓觀岧<graphic n="KR4223" url="https://raw.githubusercontent.com/kanripo/KR-Gaiji/master/images/KR4223.png" mimeType="image/png"/>戲馬臺宋公九日此傳盃詩人猛士如龍虎<lb/>
只愛江東二謝才<lb/>
僕射軍中似父兄紅蓮書記擅才名重尋汴泗交流處<lb/>
千歩毬塲草棘生<lb/>
黄葉西陂七字詩後山詩派石林知南山磬石流脂滑<lb/>
不刻長洲主簿詞<lb/>
吕梁千仞古所嗟况復層氷如莫邪陪尾山前魯祠北<lb/>
紅泥亭子漾金沙<lb/>
烟銷陂水半篙碧日出曉山千疊青薺麥依然春雪裏<lb/>
忍寒招鶴上空亭<lb/>
<pb n="KR4f0019_SBCK_009-19b"/>
風雨彭城意黯然東堂松竹没寒烟潁濱老去東坡死<lb/>
銅狄摩挲五百年<hi>感懐西樵東亭兩兄曩在廣陵官閣西樵有詩云牢落彭城意經時涕泗零今宵鶴柴雨猶喜對牀聽</hi>
　　宿州遇吴舒鳬<lb/>
昔作薊丘別聞棲陪尾山泉林寫明鏡遥岫列烟鬟豈<lb/>
意浮雲跡相逢梁椘間苻離今夕酒閉閣不須還<lb/>
　　宿州東門道曰汴堤古隋堤也作隋堤曲<lb/>
殿腳三千事巳非隋堤風物尚依稀玉蛾金蠒飄零盡<lb/>
誰見楊花日暮飛<lb/>
　　苻離弔潁川侯傳公<hi>公宿人</hi>
躍馬千山外呼鷹百戰塲<hi>古百戰道在宿境</hi>平蕪何莾蒼<hi>俱上</hi>雲氣<lb/>
忽飛揚寂寂通侯里沈沈大澤郷潁川湯沐盡空羡夥<lb/>
<pb n="KR4f0019_SBCK_009-20a"/>
頤王<hi>陳<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>亦州人漢髙帝為置守冡</hi>
　　臨淮<lb/>
凛凛歲云晏我行淮楚間清川下桐栢衆壑㑹荆山兩<lb/>
岸帆檣濶中流鷗鷺閑恵莊如可即長嘯一追攀<lb/>
　　崔白濠梁人賦詩弔之<lb/>
徐黄老手去不廻丹青又失濠梁崔清淮粉本還留在<lb/>
折葦枯荷鳬雁哀<lb/>
　　㝎逺靖南侯祠<lb/>
英風動江左廟食儼東城聞道鳩兹郭猶存驃騎塋椘<lb/>
巫陳桂醑行客拜霓旌杜宇悲何事哀啼逹五更<lb/>
　　將至桐城<lb/>
<pb n="KR4f0019_SBCK_009-20b"/>
溪路行將盡初過北峽關㡬行紅葉樹無數夕陽山郷<lb/>
信慿黄耳歸心放白鷴龍眠圖畫裏安得一追攀<lb/>
　　泳園夜雪即事同敦復我建寄耕壺<lb/>
山徑梅花發籃輿香霧中名園皆竹色宻坐即蘭叢倚<lb/>
檻湍醒酒開簾雪颭風美人一水隔何以慰飄篷<lb/>
　　潛山道中雪<lb/>
處處溪山好倪黄畫亦難雪雲數峯白楓桕萬林丹髙<lb/>
下松毛積凄清石溜寒天心愛羈旅巖壑飽經看<lb/>
　　自沙河至唐婆嶺即事<lb/>
皖公山色望迢遥皖水清冷不上潮青笠紅衫風雪裏<lb/>
一林楓桕馬蕭蕭<lb/>
<pb n="KR4f0019_SBCK_009-21a"/>
　　二喬宅<hi>彰法山廣教寺</hi>
修睂細細冩春山松竹蕭蕭響珮環霸氣江東乆銷歇<lb/>
空留初地在人間<lb/>
　　太湖道中懐鄭山公通政<lb/>
椘尾吴頭去天寒急景沉朝雲灊岳影暮雪剡溪心野<lb/>
店官橋路人家笙竹林相望二千里何處是山隂<lb/>
　　龍山晚渡<lb/>
雪滿龍山望五湖漁舟沙步晚招呼慿誰喚起維摩詰<lb/>
重冩寒江雪渡圗<lb/>
　　張睢陽廟<hi>宿松棠梨宫</hi>
不識松滋路中丞何代祠椒蘭紛玉座風雪捲靈旗横<lb/>
<pb n="KR4f0019_SBCK_009-21b"/>
笛聲猶苦神絃響易悲同堂真廟食南八是男兒<lb/>
　　除日宿松道中<lb/>
久客忘時序匆匆逼嵗除楓林紅照眼鬢髪白盈梳灊<lb/>
岳多廻䧹潯江足鯉魚春風來早晚誰寄故園書<lb/>
　　乙丑元旦雪中謁五祖山二首<hi>是日立春</hi>
南國不揺落春風况早廻行幐穿白雪大事問黄梅絶<lb/>
磴盤空上飛梁拂澗開萬松猶引路消息記重來<lb/>
寳界琉璃淨名香篤耨熏堂開數峰雪目盡九江雲優<lb/>
鉢花時現頻伽鳥競聞躊躇下山路楓葉正紛紛<lb/>
　　下五祖山<lb/>
雪滿空山下翠微娱人十里盡清暉野梅香破半溪水<lb/>
<pb n="KR4f0019_SBCK_009-22a"/>
翠羽一雙相背飛<lb/>
　　早發黄梅過東禪寺<hi>六祖舂米處</hi>
誰識新州獦獠羣傳衣夜半祖庭聞水邉孤寺半烟篠<lb/>
郭外數峰空雪雲直是西來掃文字翻令南北競紛紜<lb/>
明朝穏把江頭櫓水到潯陽九派分<lb/>
　　濯港<hi>五祖初生入漁網處今有網埠寺破額山四祖道塲在直北六十里</hi>
網埠寺㫄風物幽漁人網集亂汀洲阿誰識取源頭水<lb/>
破額山前碧玉流<lb/>
　　太白湖<lb/>
潯陽東北白湖濱雪汊縦横曉問津何處雲中廬岳影<lb/>
滿堤衰栁送行人<lb/>
<pb n="KR4f0019_SBCK_009-22b"/>
　　大雪渡潯陽江<lb/>
江水下江州茫茫九派流雪迷宗炳宅興發庾公樓六<lb/>
代空殘壘千年此上㳺可憐形勝地擊楫未消憂<lb/>
　　抵九江<lb/>
行行皖口又蘄黄纔掛孤帆指豫章為報匡君多置酒<lb/>
夜來風雪過潯陽<lb/>
　　琵琶亭晚望<lb/>
雪重江天合寒深鳥不飛炊烟何處起知是庾樓磯<lb/>
　　望廬山<lb/>
看山宜雪後五老况相要絶頂霾雲霧諸峯出泬㵳隂<lb/>
陽殊向背吴椘接風潮急瀑來三峽名僧問六朝客程<lb/>
<pb n="KR4f0019_SBCK_009-23a"/>
兼水石行色借漁樵磨衲堪終老彭城枉賜貂<lb/>
　　入廬山口號四絶句<lb/>
翠竹青松裏横峰側嶺間坡公曾有語真箇到廬山<lb/>
曉出潯陽郭廬山方出雲雲中雙白鹿邀我問匡君<lb/>
香爐峰近逺望望太髙生莫畏石頭滑終期曵杖行<lb/>
歩歩廬山近蒼蒼雪路深江天雲霧裏何處是東林<lb/>
　　自錦繡峰下至東林寺<lb/>
江州郭外雪雲濃翠壁丹崖錦繡重行盡清溪三百曲<lb/>
東林纔打午時鐘<lb/>
　　東林寺示宗雷禪人<lb/>
晉賢名理宗莊老祖印西來得未曾携得佛䭾鐡如意<lb/>
<pb n="KR4f0019_SBCK_009-23b"/>
重將舉似雁門僧<lb/>
　　虎溪橋廻望西林寺<lb/>
未訪西林慧永師虎谿橋畔去遲遲歸舟㝎艤宫亭水<lb/>
飽看僧房綴蜜脾<lb/>
　　圓通寺示杲菴禪人<lb/>
匡廬上初日石耳訪禪林睂際清寒重烟中梵唄深水<lb/>
交松櫟響門掩竹藤隂欲問南唐跡山猿雪後吟<lb/>
　　歐亭<lb/>
六一何時去猶傳夜話亭亭空人不見殘雪落冬青<lb/>
　蘇亭<lb/>
試訪蘇公跡荒榛鼯鼠啼東山初日上惆悵下侯溪<lb/>
<pb n="KR4f0019_SBCK_009-24a"/>
　　南唐後主祠二首<hi>在圎通寺</hi>
佞佛終何事秦淮舊恨長空山遺甃在猶自說南唐<lb/>
唐苑蓬萊𬗋名同蕚緑華可憐山寺裏猶有麝囊花<hi>後</hi>
<hi>主嘗移廬山麝囊花扵含風殿前名蓬萊𬗋</hi>
　　寫韻軒<lb/>
彷彿鸞岡露黛睂繡襦甲帳為誰施祗應三五嬋娟影<lb/>
曾照仙人寫韻時<lb/>
　　金花潭<hi>宋元祐孟太后祈風處</hi>
傳是瑶華跡江潭獨黯然倉皇浮五馬憔悴掩雙蟬玉<lb/>
輦歸松漠金花沒劍川忘機羡鷗鳥不識靖康年<hi>孟家蟬</hi>
<hi>見宋小說姜䕫詩逰人總戴孟家蟬</hi>
<pb n="KR4f0019_SBCK_009-24b"/>
　　苦竹洲聞䧹<lb/>
孤舟聞䧹唳春思滿江湖北去經彭蠡南飛異鷓鴣巳<lb/>
驚關塞逺深念雪霜徂故國多烟水音書好寄無<lb/>
　　樟樹鎮王文成公誓師處<lb/>
豹房虎圈氣如雲行在從容露布聞誰識書生離講席<lb/>
絶勝三十六將軍<lb/>
　　峽江縣<lb/>
短岫幽篁峽口隂亂帆鴉軋滿江潯長年烟際遥相問<lb/>
十八灘頭水淺深<lb/>
　　吉水道中望楊誠齋故居<lb/>
江行盡日愛清暉峽逺江平碧四圍㡬處峰青臨水照<lb/>
<pb n="KR4f0019_SBCK_009-25a"/>
一羣魚翠拂船飛雲隂澹澹將成雨嵐氣𪷟濛欲溼衣<lb/>
髣髴南溪楊監宅蒼苔白石繞巖扉<lb/>
　　吉水絶句<lb/>
螺川川北字江西沙暖舟暄咫尺迷纔過元宵如上巳<lb/>
春山處處郭公啼<lb/>
　　賦得廣澤生明月<lb/>
放舟豫章水月上廬陵城照影疑無㝎窺人似有情泠<lb/>
泠青桂溼歴歴白榆生故國當三五清暉亦自盈<lb/>
　　望青原山有懐藥地愚山二公<hi>愚山重建白鷺書院今燬扵火</hi>
白鷺空洲又刼灰青原山色自崔嵬風流二老今何在<lb/>
獨問廬陵米價來<lb/>
<pb n="KR4f0019_SBCK_009-25b"/>
　　肺病<lb/>
昨日頭風愈新年肺病多何山足芝术随處繫牂牁地<lb/>
僻容髙枕郷遥憶伐柯青林啼暮雨無那鷓鴣何<lb/>
　　泰和道中寄陳說巖都憲李容齋少宰彭羡門編<lb/>
　　　修<lb/>
捩舵開頭不計程睡餘真愛贑江清將尋方麴猶嫌早<lb/>
欲缷吴綿尚有情木客山都人比舍功曹主簿鳥多名<lb/>
炎荒風物看殊異略附雙魚逹上京<lb/>
　　泰和縣夜泊雷雨<lb/>
明月堕何處忽聞鳴雨懸雷驚殷<hi>上聲</hi>山𧺫電急劃江圎<lb/>
宿鷺依連舸神龍出大川戰塲蕭瑟極百感夜茫然<lb/>
<pb n="KR4f0019_SBCK_009-26a"/>
　　萬安縣<lb/>
戰地餘流水滔滔贑石東㡬年紛<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>今日尚刀弓沙<lb/>
嶼宵霑雨江船午帆<hi>去聲</hi>風明朝聞好語清漲百灘空<hi>坡詩</hi>
<hi>一篙清漲百灘空</hi>
　　皁口雨泊<lb/>
急雨孤篷溼髙峰四面同茫茫送灘水颯颯㑹江風山<lb/>
鬼幽篁裏楓人苦霧中明朝攬清鏡衰䬃任成翁<lb/>
　　攸鎮雨泊<lb/>
竟日孤篷雨宵分尚未休瘴雲來嶺表江漲下<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>州暗<lb/>
溼桃花重平添竹箭流更聞春喚<hi>鳥名</hi>語催白五更頭<lb/>
　　黄金洲見桃花<lb/>
<pb n="KR4f0019_SBCK_009-26b"/>
巖屋纔三合烟扉自一家春風何造次開遍小桃花<lb/>
　　瓶中桃花<lb/>
水晶枕上一枝新別作嫣紅椘岸春疑是息夫人未起<lb/>
細腰宫裏見横陳<lb/>
　　贑州謁王文成公祠<lb/>
新建當年此誓師森然松柏見靈祠軍聲不藉條侯壁<lb/>
籌䇿唯應漢相知萬古許孫同廟食一時張桂太傾危<lb/>
後來論㝎煩青史峴首猶存堕淚碑<lb/>
　　同丁雁水僉事登八境臺二首<lb/>
天末欣相見登臨復此㙜飛樓切雲上危堞枕江開章<lb/>
貢雙流合雲峰四面來凌風思玉局故國近蓬萊<hi>坡公八</hi>
<pb n="KR4f0019_SBCK_009-27a"/>
<hi>境臺詩有云想見之罘觀海市絳宫明滅是蓬萊</hi>
尚憶圍城日熊羆此枕戈刼灰孤閣在戰地國殤多東<lb/>
越鏦王郢南荒服尉佗祗今烽火息吾輩許髙歌<lb/>
　　題南安寳界寺<hi>劉元城張無垢兩先生皆居此寺坡公亦嘗過之</hi>
古寺興亡閱㡬秋諸賢誰遣到炎洲可憐横浦關前水<lb/>
猶繞當年鐡漢樓<lb/>
　　張文獻公祠<lb/>
峽寺重雲裏人瞻丞相祠開元如夙昔風度想當時羽<lb/>
扇三秋恨淋鈴萬古悲何來雙海燕猶自入簾帷<lb/>
　　始興江口<lb/>
西過始興水湞谿增渌波<hi>湞水合始興水流始大</hi>推篷春日下髙枕<lb/>
<pb n="KR4f0019_SBCK_009-27b"/>
粤山多前路逢瀧吏廻風𧺫蜑歌鼻亭不可問亂石鬱<lb/>
嵯峨<lb/>
　　舜祠翠華亭<lb/>
髣髴南廵蹟重華事有無雨痕上斑竹雲氣接蒼梧儀<lb/>
鳳何年逝啼鵑嵗又徂不勝懐古意江色日荒蕪<lb/>
　　將抵曲江<lb/>
二月一日春態閑桃花欲落鳥綿蠻囘頭不識中原路<lb/>
人在三楓五渡間<hi>三楓亭范雲賦詩處</hi>
　　武溪水<lb/>
南紀標銅柱淊淊萬里征我窮伏波道重和武溪行斜<lb/>
日聞吹笛誰為轅寄生因思少㳺語囘首不勝情<lb/>
<pb n="KR4f0019_SBCK_009-28a"/>
　　平圃<hi>張文獻公故居</hi>
扣舷聊騁望川上浩烟波徃徃竒峰出行行松石多人<lb/>
言故相宅遥指曲江過太息開元後爭傳得寳歌<hi>公初發</hi>
<hi>曲溪詩溪流清且深松石復隂臨</hi>
　　潖江<lb/>
衆緑被山足舟行當翠微潖江流水逺洭口住人稀海<lb/>
日臨崖吐蠻禽拍浪飛阮兪如可采長嘯竟忘歸<lb/>
　　二禺祠<lb/>
軒轅二帝子聞住緑雲間世逺無遺迹夕陽空亂山攀<lb/>
髯失弓劒采藥異荆蠻猿鳥青冥裏應悲去不還<lb/>
　　歸猿洞<lb/>
<pb n="KR4f0019_SBCK_009-28b"/>
若為越女化猿公霧鬢風鬟向此中留得訶陵環子在<lb/>
月明長憶上陽宫<lb/>
　　登浴日亭<lb/>
乘槎興不盡復欲帆<hi>去聲</hi>南溟夕次扶胥口朝登浴日亭<lb/>
島夷紛破碎天水倒空青一望窮寥廓真看小洞庭<lb/>
　　濂泉寺<lb/>
閑随緑蘿去忽與碧溪逢水石微通徑烟霞獨倚笻寺<lb/>
門編竻竹磴道入雲松尚憶安期子青天跨白龍<lb/>
　　登粤秀山<lb/>
越王古臺上春暮復登臨割據無秦漢滄江自古今風<lb/>
吹鼇背雨日射虎門隂欲問呼鸞道荒凉蔓草深<lb/>
<pb n="KR4f0019_SBCK_009-29a"/>
　　歌舞岡<lb/>
歌舞岡前輦路微昌華故苑想依稀劉郎去作降王長<lb/>
斜日紅綿作絮飛<lb/>
　　廣州竹枝六首<lb/>
潮來濠畔<hi>市名</hi>接江波魚藻門邉淨綺羅兩岸畫欄紅照<lb/>
水蜑船爭唱木魚歌<lb/>
海珠石上栁隂濃隊隊龍舟出浪中一抹斜陽照金碧<lb/>
齊將孔翠作船篷<lb/>
梅花已近小春開朱槿紅桃次第催杏子枇杷都上市<lb/>
玉盤三月有楊梅<lb/>
佛桑花下小廻廊曲院深深牡蠣牆細爇海沉銀葉火<lb/>
<pb n="KR4f0019_SBCK_009-29b"/>
金籠倒掛試收香<lb/>
鬊雲盤髻簇宫鴉一線紅潮枕畔斜夜半髮香人夢醒<lb/>
銀絲開遍素馨花<lb/>
才到花朝似夏䦨雨紗霧縠間氷紈洋船新買紅鸚鵡<lb/>
卻苦羊城特地寒<lb/>
　　登六榕寺浮圖<hi>舊名寳莊嚴寺</hi>
六榕不可見地以大蘇名白社無人到蒼苔滿院生塔<lb/>
窮炎海目山擁粤王城欲假南溟翼扶揺詄上征<lb/>
　　大將軍孝揚弟餞別海幢寺即席有詩賦荅<lb/>
元戎小隊到禪扉蹋閣攀林興不違賦似江淹頻惜別<lb/>
人如椘客送將歸貝多樹下花沾席瑇瑁潮邉雨濺衣<lb/>
<pb n="KR4f0019_SBCK_009-30a"/>
最是斑騅留不得陸郎行處正芳菲<lb/>
　　別胡耑孩陳元孝屈翁山黎方囘<lb/>
耆舊海南偏相思二十年來攀貝多樹別負荔支天江<lb/>
晚饒芳草山春有杜鵑別離無限思都付蜑人船<lb/>
　　題崧臺<lb/>
石室崧臺儼畫圖百神觴罷散清都七峰處處供人眼<lb/>
莫笑淹留類賈胡<lb/>
　　大廟峽寄黄庭表太史<hi>自清逺至湞陽亦曰三峽</hi>
出峽復入峽舟行多苦辛青山蠻徼外黄帽越溪濱迢<lb/>
逓經寒雪飄零惜好春佛桑花下酒應憶北歸人<lb/>
　　三水月夜別陳宗德程衎祖<lb/>
<pb n="KR4f0019_SBCK_009-30b"/>
碧天月皛皛江水風蕭蕭明發一爲別孤踪千里遥梅<lb/>
關稀見雁中宿不通潮好寄相思子時時慰寂寥<lb/>
　　十五夜峽口對月寄廣州諸故人<lb/>
峽口今宵月其如客思何離離見珠斗穆穆展金波故<lb/>
壘餘蕭勃殘山弔尉佗珠江猶一水相望似秋河<lb/>
　　雨入湞陽峽<lb/>
野泊開頭早重隂入峽寒側過釣魚石逆上牯牛灘雨<lb/>
逼驚瀧失雲從大壑看十年經劍閣轉見路行難<lb/>
　　歸度大庾嶺<lb/>
大庾連横浦艱難此再經鬢從五嶺白山入百蠻青嶠<lb/>
水流炎海榕隂數<hi>上聲</hi>驛亭今宵望南斗漸逺使臣星<lb/>
<pb n="KR4f0019_SBCK_009-31a"/>
　　抵南安<lb/>
嶺南巳負荔支天横浦重過意惘然暫借谿樓看山色<lb/>
蠟花如雪寺門前<hi>南安人以蠟樹爲業彌望皆是</hi>
　　荅鍾聖輿送芍藥<lb/>
新緑横牕穏晝眠一簾微雨似輕烟午晴睡𧺫維摩榻<lb/>
花氣熏人又破禪<lb/>
　　常𬗋侯少司空使西域囘有贈<lb/>
曾騎白馬度安西絶域名從屬國題雪嶺天寒人去少<lb/>
河源日落鳥飛低彈棊握槊分曹出皓齒青娥按拍齊<lb/>
東入陽關更囘首輪臺春草正萋萋<lb/>
　　送王石谷南歸<lb/>
<pb n="KR4f0019_SBCK_009-31b"/>
君憶慧車子言歸烏目山帆随五湖濶心與孤雲閑潑<lb/>
墨營丹嶂開籠放白鷴遥知破山寺髙卧掩松關<lb/>
漁洋山人精華録卷九<lb/>
　　　　　　門人監察御史崑山盛符升國子祭酒江隂曹禾同訂<lb/>
　　　　　　　　　　　　　候官門人林佶恭謄寫<lb/>
　　　　　　　　　　　　　　　　男啟涑恭閱<lb/>
</p>
<p>
</p>
  </div>
</body>
</text>
</TEI>
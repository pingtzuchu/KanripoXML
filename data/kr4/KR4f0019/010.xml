<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0019_SBCK_010-1a"/>
漁洋山人精華録卷十　門人候官林佶編<lb/>
　今體詩<lb/>
　　贑州別丁雁水僉事<lb/>
與君暫相見揮手古<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>州孤棹山俱逺雙江水亂流急<lb/>
灘穿詰曲深竹呌鈎輈離別兼羈旅中宵感白頭<lb/>
　　新淦道中懐門人林公韞兼寄丁雁水<lb/>
七載相思木蘭道那知相見鬱孤臺江湖<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞扁舟逺<lb/>
賓主東南一代才伏雨䦨風朝復暮滄波白鳥去還來<lb/>
三洲不共窪樽飲懐抱何因得好開<lb/>
　　豐城曲江亭<lb/>
磯山髙百尺磯下曲江流芳杜蕭蕭暮金花歲嵗秋<hi>金花潭</hi>
<pb n="KR4f0019_SBCK_010-1b"/>
青峰相嫵媚白鳥自滄洲已矣干將氣宵分望斗牛<lb/>
　　吴城登望湖亭寄周南康星公<lb/>
東南臨眺美何如信有孤亭切太虗極浦長風生左蠡<lb/>
畫簾清晝對匡廬九江潮汐迎人逺五老鬚睂見面初<lb/>
明日玉淵潭上酒共看飛瀑駐籃輿<lb/>
　　彭蠡守風送孫豹人之南昌<lb/>
茫茫彭蠡雨漠漠匡山雲雨帶孤帆去雲將別緒紛蛟<lb/>
龍深自喜牛馬望難分三峽橋邉水扶笻昨共聞<lb/>
　　開先寺贈顒公<lb/>
古寺昇元舊興亡感至今晴天雙瀑下急雨萬松深但<lb/>
有龍聽法何須地布金琴髙不可即隂峽畏登臨<hi>蘇公開</hi>
<pb n="KR4f0019_SBCK_010-2a"/>
<hi>先潄玉亭詩欲從琴髙生云云</hi>
　　招隱橋<lb/>
萬仞黄巖瀑流過招隱橋長松吹細雨水石共瀟瀟<lb/>
　　萬竹亭<lb/>
大竹如盆盎森梢覆古巖試嘗甜苦笋亭上脫春衫<lb/>
　　佛印松<lb/>
印公手植松挺若舟千斛山空孤月明傳聲亂飛瀑<lb/>
　　南唐元宗讀書臺<lb/>
猶存讀書㙜不見昇元閣寂寂青桂花巖間自開落<lb/>
　　青玉峽<lb/>
廬南萬古峽常有野雲封朝來雷雨過白日下飛龍<lb/>
<pb n="KR4f0019_SBCK_010-2b"/>
　　聰明泉<lb/>
手掬聰明泉一滴大海味不逢桑苧翁知希我方貴<lb/>
　　王文成紀功碑<lb/>
文成摩厓碑其字犬如手萬古一浯溪光芒同不朽<lb/>
　　大孤山<lb/>
宫亭湖上好烟鬟倭鬌初成玉鏡閑霧閣雲窗不留客<lb/>
蘋花香裏過鞋山<lb/>
　　石鐘山<lb/>
蘓公逰賞後餘韻石鐘山水石長如此行人自不閑鶴<lb/>
巢丹壁上魚罱翠微間安得乘明月扁舟數徃還<lb/>
　　即事二絶句<lb/>
<pb n="KR4f0019_SBCK_010-3a"/>
吴頭椘尾浪花麤終日彭郎對小姑楊葉洲邉望烟火<lb/>
江南江北雨糢糊<lb/>
徃來不見馬當船三日蘆中少㸑烟東望皖公才百里<lb/>
金陵難似上青天<lb/>
　　江上看晚霞三首<lb/>
彭澤縣前風倒吹三朝休怨峭帆遲餘霞散綺澄江練<lb/>
滿眼青山小謝詩<lb/>
白浪空江㫁去人連朝風色𧺫青蘋小孤山外紅霞影<lb/>
㝎子當筵別是春<lb/>
瀟瀟寒雨暗潯陽日曰江潮過馬當東望滄溟天萬里<lb/>
乘風欲度赤城梁<lb/>
<pb n="KR4f0019_SBCK_010-3b"/>
　　皖城懐古四首<lb/>
憶昨經過射蛟浦今朝還望盛唐山大江日夜流如昔<lb/>
武帝雄風去不還天馬蒲桃空塞外飛廉桂舘自人間<lb/>
茂陵抔土秋風裏玉女何曾解駐顔<lb/>
龍舟曾颭錦帆風囬首淮南事不同降邸已聞營汴上<lb/>
皖公猶自落杯中豫章一去歸何日廬阜重來隠未終<lb/>
苦憶舒州徐騎省江潮東下雨𪷟𪷟<lb/>
清水塘邉余闕祠雲霄浩氣凛鬚睂英姿颯爽猶横槊<lb/>
古砌荒凉只斷碑鶴化千年非故國鷄鳴十廟不同時<lb/>
皖江便是田横島義士悲歌為涕洟<lb/>
羅刹磯頭落日懸侍中遺跡至今傳椘纍有恨沉魚腹<lb/>
<pb n="KR4f0019_SBCK_010-4a"/>
蜀魄何心化杜鵑家國㡬看陵谷變江山猶痛革除年<lb/>
青溪血影留遺石巾幗還應愧世賢<lb/>
　　泊夏家口二首<lb/>
秋浦猿聲夜孤舟客乍聽星星見漁火已到缷帆亭<lb/>
已近梅根冶江流更㡬灣明朝風日好應見九華山<lb/>
　　荻港<lb/>
荻港東來指赭圻估帆停處一鷗飛大江小汊縦横入<lb/>
蓼岸藤灣逺近圍勝地不留逋客住暮潮閑送夕陽歸<lb/>
黄公戰處今殘壘慿眺休登板子磯<lb/>
　　板子磯<lb/>
板子磯前路風帆之字行紅花將翠篠的的可憐生<hi>石上</hi>
<pb n="KR4f0019_SBCK_010-4b"/>
<hi>紅花低照水山頭翠篠細含烟楊誠齋題板子磯詩句</hi>
　　蟂磯靈澤夫人祠二首<lb/>
白帝江聲尚入吴靈祠片石倚江孤魂歸若過劉郎浦<lb/>
還記明珠步障無<lb/>
霸氣江東久寂寥永安宫殿莾蕭蕭都將家國無窮恨<lb/>
分付潯陽上下潮<lb/>
　　江行望識舟亭<lb/>
鳩兹北面識舟亭天際歸帆望杳冥松竹隂中孤塔白<lb/>
樓臺缺處數峰青赭山人去生春草江水潮廻沒舊汀<lb/>
更憶于湖翫鞭跡吴波不動客揚舲<hi>温飛卿于湖曲吴波不動椘天碧</hi>
　　天門山夜泊<lb/>
<pb n="KR4f0019_SBCK_010-5a"/>
萬里孤舟泊今過博望山勝逰非夢到絶域此生還列<lb/>
宿垂江濶踈螢點鬢班宵分望明月歸思折刀環<lb/>
　　牛渚望青山<lb/>
峰色如横黛江光似熨羅昔人行樂地今日復來過小<lb/>
謝青山宅桓公白紵歌他年尋菌閣終向此巖阿<lb/>
　　太白祠<lb/>
白也祠堂在前臨牛渚磯風流映江左山水尚清暉小<lb/>
謝東田近開元舊事非姑溪好風日逰子亦忘歸<lb/>
　　然犀亭<lb/>
不是温忠武誰堪第一流飛書先赴難灑淚獨登舟赤<lb/>
幘驚幽渚黄旗指石頭孤亭臨玉鏡淅淅荻蘆秋<lb/>
<pb n="KR4f0019_SBCK_010-5b"/>
　蛾睂亭<lb/>
采石磯頭百尺亭下臨天塹晝㝠㝠天門中㫁椘江濶<lb/>
日日蛾睂相對青<lb/>
　　烈山<lb/>
古寺紅牆出翠微莓苔石壁滴人衣一行白鷺衝船𧺫<lb/>
卻上半巖松頂飛<lb/>
　　抵金陵<lb/>
佳麗金陵道垂楊夾去津潮迎落帆客花映倚樓人依<lb/>
舊青山繞如何白髪新昔逰三十載髣髴記前塵<lb/>
　　石城橋示倪雁園太史<lb/>
昔作秦淮客朱樓賦洞簫白頭故人盡重上石城橋<lb/>
<pb n="KR4f0019_SBCK_010-6a"/>
　　雨過醉翁亭三首<lb/>
出郭逢樵牧橋廻境已幽門前荇溪石<hi>即菱溪石</hi>亭下釀泉流<lb/>
禽鳥鳴何樂松篁颯似秋吾生嗟太晚不及醉翁逰<lb/>
風景非疇昔亭猶號醉翁曾將幽咽意併入七絃中我<lb/>
欲攜琴客臨流撫古桐不逢沈夫子噭噭夜猿空<lb/>
歐梅映池閣半畝散清隂老榦猶存古孤花開至今氷<lb/>
溪尋寺逺雪路入山深此際廵簷好寒香伴苦吟<lb/>
　　晚至豐樂亭<lb/>
豐山髙不極到寺已昏鴉一隖含桃樹滿山烏桕花僧<lb/>
雛汲幽谷<hi>泉在幽谷</hi>活火試新茶歸去松蘿暝嚴城報暮笳<lb/>
　　天慶觀<hi>宋立端命殿扵滁以奉藝祖置觀扵其側</hi>
<pb n="KR4f0019_SBCK_010-6b"/>
宋家天慶觀古跡近千秋原廟春供祭衣冠月出逰莓<lb/>
苔蒼䑕竄風雨杜鵑愁西洛諸陵逺蒼茫接汴州<lb/>
　　西澗<lb/>
西澗蕭蕭數騎過韋公詩句奈愁何黄鸝喚客且須住<lb/>
野渡菴前風雨多<hi>澗上有野渡菴取韋詩命名</hi>
　　清流關<lb/>
瀟瀟寒雨渡清流苦竹雲隂特地愁囘首南唐風景盡<lb/>
青山無數繞滁州<lb/>
　懐王隼梁無技<hi>王字蒲衣梁字王顧皆南海人</hi>
二子才何妙閑門對海濱繙經裁白㲲行藥過青春綺<lb/>
麗誇宫體風流似晉人最憐閨閣裏清詠玉㙜新<hi>王婦潘</hi>
<pb n="KR4f0019_SBCK_010-7a"/>
<hi>梁妹皆工詩</hi>
　　寄蒲澗範公<lb/>
憶訪菖蒲澗榕隂席屢移泉聲微雨裏江色夕陽時空<lb/>
谷無殘客諸方問導師杼山詩法好慚負碧雲期<lb/>
　　見田家飯牛者意有所感賦得牛飯就松凉<hi>故友宣城</hi>
<hi>梅磊杓司句也</hi>
黄犢東臯暇青松北澗生卧餘芳草軟飯處午隂清甯<lb/>
戚歌偏拙華陽計早成勞勞行役者三歎憶巖耕<lb/>
　　歸次臨淮<lb/>
歸路仍淮水﨑嶇嶺海餘我行萬里道未得一行書漁<lb/>
户緯蕭接估船吹笛初今宵孤舘裏郷夢復何如<lb/>
<pb n="KR4f0019_SBCK_010-7b"/>
　苻離<lb/>
萬里歸來兩鬢蒼閱他南漢又南唐短衣射虎心猶壯<lb/>
重過苻離古戰塲<lb/>
　　雨中渡河望黄樓<lb/>
已見河魚上㝠㝠雨未休一條飛白浪十丈捲黄樓杳<lb/>
靄龍山隱空𪷟雉堞浮平生仗忠信欲下吕梁㳺<lb/>
　　錢牧翁喜李長蘅詩榖城山好青如黛滕縣花開<lb/>
　　　白似銀佳句也予冬夏兩過滕不見一花因成<lb/>
　　　絶句<lb/>
薛北滕南屢問津逺山如畫黛睂新唯餘底事堪惆悵<lb/>
不見花開白似銀<lb/>
<pb n="KR4f0019_SBCK_010-8a"/>
　　嶧山即事<lb/>
雨足烟邨事不閑家家驅犢出柴關棗花香徧濃隂合<lb/>
水碧沙明望嶧山<lb/>
　　宿唐濟武太史志壑堂即事<lb/>
新竹捎檐夜氣清忽聞山鳥報寒更單衾喚𧺫瀟湘夢<lb/>
落月已西天未明<lb/>
　　書堂道中<lb/>
山勢圍黄鵠書堂望愈孤行幐逐禪侣荷篠問樵夫鳥<lb/>
道捫參井人烟倐有無入雲鐘梵近失喜一相呼<lb/>
　　石梁<lb/>
窈窕度漁梁縈紆一水長臨流多白石列坐復垂楊歷<lb/>
<pb n="KR4f0019_SBCK_010-8b"/>
歷禽魚影蕭蕭蘭杜芳雞鳴在何處小隖出松篁<lb/>
　　栁菴<lb/>
溪行路不極溪上出香林一夜前山雨千廻石瀬深空<lb/>
花春漠漠仙梵午沉沉舊識旃檀味還能悅衆心<lb/>
　　栁菴西方丈夜坐<lb/>
踏閣攀林罷閑堦坐夜分木犀春半發鼻觀㝎中聞舉<lb/>
首見明月西峰歸片雲徘徊戀清景谿籟逺紛紛<lb/>
　　于兹仙人祠<lb/>
我愛寒山好招尋白兎公還過于兹道倚徙古祠空碧<lb/>
水流春澗清猿嘯晚風傳聞駕鸞鶴來徃月明中<lb/>
　　趙北口<lb/>
<pb n="KR4f0019_SBCK_010-9a"/>
莫問公孫事茫茫感逝波晚潮魚<graphic n="KR4626" url="https://raw.githubusercontent.com/kanripo/KR-Gaiji/master/images/KR4626.png" mimeType="image/png"/>急夜火蠏簾多大<lb/>
麓諸流㑹春風　萬乗過年年水楊栁頭白此關河<lb/>
　　女郎山<lb/>
卧輿夢初𧺫遥見女郎山雨過開奩鏡烟消露髻鬟靈<lb/>
祠空翠裏瑶瑟碧雲間不是崔羅什何因奉玉顔<lb/>
　　題查夏重蘆塘放鴨圗三首<lb/>
横塘盡日雨𪷟𪷟閑倚笭箵挂釣筒坐愛琉璃一千頃<lb/>
菱花風急罥鳬翁<lb/>
鴨母船依湖水濱船頭長日飯龜蓴慿誰寄謝桓南郡<lb/>
不是鵝欄教鬬人<lb/>
鴨頭丸帖種魚經盡日蘆碕泛渺冥何似漁陽随突騎<lb/>
<pb n="KR4f0019_SBCK_010-9b"/>
天風齊放海東青<lb/>
　　題張力臣小照二首<lb/>
瘞鶴銘邉攜屐日羊侯祠下缷帆時吴山椘水探竒徧<lb/>
不覺秋霜點鬢絲<lb/>
金石遺文太放紛摩娑千卷對罏薫白頭更訪鴻都學<lb/>
手拓陳倉石鼓文<lb/>
　　題沈客子林屋幽居圖五首<lb/>
萬頃玻璃不受塵樓居髙與太清鄰𬗋泉石髄儻留得<lb/>
我欲因之窮左神<lb/>
隱几春山似畫屏下窺玉柱接金庭禹書縦遣靈威守<lb/>
合為幽人一啓扄<lb/>
<pb n="KR4f0019_SBCK_010-10a"/>
五月楊梅血色斑雲林十里畫圖間杉皮屋子青苔徑<lb/>
獨占吴王銷夏灣<lb/>
玉堂酒渇夢江南林屋東西路舊諳煩汝封題三百顆<lb/>
夜來霜信到黄柑<lb/>
漁洋山下是吾家山北山南半種茶留得繖山方竹杖<lb/>
待君風雪探梅花<hi>栖霞𬗋峰閣前有方竹一叢予取以作杖方爾止銘之</hi>
　　追和東癡釣臺懐古<lb/>
帝業真歸赤伏符故人不作執金吾猶嫌齊國知男子<lb/>
終隱桐江學釣徒鼎足三公慎要領師中十載白頭鬚<lb/>
清風萬古嚴陵瀬知有雲臺博士無<hi>范升也</hi>
　　憶石帆亭寄兒輩四首<lb/>
<pb n="KR4f0019_SBCK_010-10b"/>
梅花香裏置茅亭下有蒼筤萬箇青聞道故園三日雪<lb/>
與誰同聴玉瓏玲<lb/>
磬口檀心世外香幽姿那點夀陽籹祗宜霽雪明窗裏<lb/>
手搨疎花寫硬黄<lb/>
仙人鸞尾何年堕池北池南共歲寒又向東華騎痩馬<lb/>
春風先問竹平安<lb/>
麥顆風爐手自烹林園急雪夜三更不知賀若今存否<lb/>
夢裏琴聲大蠏行<lb/>
　　題趙承㫖畫羊<lb/>
三百羣中見兩頭依然秃筆掃驊騮朅來清逺吴興地<lb/>
忽憶蒼茫勅勒秋南渡銅駝猶戀洛西歸玉馬巳朝周<lb/>
<pb n="KR4f0019_SBCK_010-11a"/>
牧羝落盡蘇卿節五字河梁萬古愁<lb/>
　　正月上旬過朱竹垞太史齋中諸花盛開賦二絶<lb/>
　　　句<lb/>
馬塍曾說野人家每先<hi>去聲</hi>東皇管物華今嵗長安霜雪<lb/>
少試燈風裏見唐花<lb/>
十笏如聞功徳香曼殊陀利兩芬芳偶來小坐談空處<lb/>
政要天花作道塲<lb/>
　　立齋相公齋中蕉花開索賦六絶句<lb/>
漢主初開扶荔宫甘蕉花入上林紅今朝獨樂園中見<lb/>
始信嵇含狀最工<lb/>
中書退食日蕭蕭簾捲西山爽氣饒茶臼筆牀相對好<lb/>
<pb n="KR4f0019_SBCK_010-11b"/>
一林花放膽瓶蕉<hi>膽瓶蕉狀如膽瓶</hi>
玉宇微凉八月中林塘香散木犀風緑天深處一花坼<lb/>
蝙蝠飛來相映紅<hi>南中紅蕉花開有紅蝙蝠集花中見酉陽雜俎</hi>
朱蕚新抽萬卷書仙人掌露勝醍醐丹青好借黄筌筆<lb/>
更寫紅蕉水鶴圗<lb/>
紅霞一抹映瓊杯照影銀塘細細開不似平泉閑草木<lb/>
猶煩驛騎日南來<lb/>
木綿千樹粤江邉不及蕉花分外妍常記五羊城畔見<lb/>
一枝紅壓蜑人船<lb/>
　　董起男送風雨梅戲占爲謝<hi>故御史玉虬子</hi>
吴中五月梅黄雨想像千林舶趠風珍重遺來香軟齒<lb/>
<pb n="KR4f0019_SBCK_010-12a"/>
不須將醋沁曹公<lb/>
　荅陳元孝寄懐<lb/>
不見閉門陳正字嶺雲江樹五年餘秋風欲下華陽舘<lb/>
粤客纔通尺素書蒲澗紅泉應不改羅浮翠羽夢全疎<lb/>
天南耆舊今頭白珍重新詩獨𧺫予<lb/>
　　題周文矩五王避暑圖為李奉倩中丞<lb/>
聞道開元日宸逰花蕚同恩深五王宅<hi>一作帳</hi>勅借九成宫<lb/>
竹映翠微合泉飛碧澗通披圖見隆準敻矣讓皇風<lb/>
　　喜羡門閣學卜鄰之作<lb/>
少小論交三十載中間離合似浮雲谷風莫問窮兼逹<lb/>
舊雨猶存我共君東閣從容多宻劄南臺潦倒恕彈文<lb/>
<pb n="KR4f0019_SBCK_010-12b"/>
望衡乍喜相鄰並可許談詩坐夜分<lb/>
　　再題研山絶句示竹垞<lb/>
南唐寳石刼灰餘長與幽人伴著書青峭數峯無恙在<lb/>
不須淚滴玉蟾蜍<hi>元章詩研山不可見哦詩徒歎息惟有玉蟾蜍向予頻淚滴青峭數峯南唐元宗語</hi>
　　題朱竹垞檢討雪景小照四首<lb/>
天女長空散六花疎枝冷蕊鬬横斜小身幻出維摩影<lb/>
費我連朝玉畫叉<lb/>
雪後溪山畫不如梅花林外<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>青驢相逢莫笑酸寒甚<lb/>
曾校華林七録書<lb/>
雪屋寒林斷晚烟板橋流水尚濺濺不逢才子安鴻漸<lb/>
㝎是㐮陽孟浩然<lb/>
<pb n="KR4f0019_SBCK_010-13a"/>
風急天山雪打圍下韝鷹疾掠空飛誰知驢背江南客<lb/>
手拗寒香插帽歸<lb/>
　　題小長蘆圖三首為竹垞作<lb/>
史筆髙三館歸心戀五湖分明鰕菜好冩出小長蘆<lb/>
膝上佳兒文度眼中秋色江邨歸路不須扶杖笑凭桐<lb/>
孫稻孫<hi>竹垞二孫名</hi>
一簑一笠日相随不似官人似釣師七字愛吟楊處士<lb/>
亂堆漁舎晚晴時<lb/>
　　送張寳菴宰新野<lb/>
牽絲雖百里湯沐古南陽白水清官舍青山落印牀人<lb/>
祠銅馬帝城倚卧龍岡遥憶絃歌處風流椘塞長<lb/>
<pb n="KR4f0019_SBCK_010-13b"/>
　　送劉君宰建徳<hi>先考功兄門下士</hi>
送者自崖返君真建徳逰桐廬最蕭灑水木况清秋橘<lb/>
柚紛千樹漁商聚一州新安江見底應憶古羊裘<lb/>
　　送陸次公赴撫州兼寄宋牧仲中丞<lb/>
青門一尊酒言祖謝臨川人憶貝丘別雁随彭蠡船髙<lb/>
齋逢霽雪春思入江烟爲向中丞問吟髭白㡬年<lb/>
　　得同年胡少宰汝南書<lb/>
曾讀先賢傳常懐第一流牛醫黄叔度馬磨許文休風<lb/>
節猶東漢江山古蔡州為農堪没齒此外復何求<lb/>
　　聞滕王閣落成寄宋二牧仲開府<lb/>
中丞持節鎮洪州滕閣重開勝庾樓清簟踈簾過暮雨<lb/>
<pb n="KR4f0019_SBCK_010-14a"/>
隱囊紗㡌對江鷗曾來弭棹悲殘刼未許題詩在上頭<lb/>
安得乘風度彭蠡與君吹笛坐滄洲<hi>予乙丑過南昌閣燬扵火</hi>
　　栁<lb/>
雨態烟姿㝎有無柔條依舊暗金鋪風情甘讓鍾山隱<lb/>
手冩黄羅付慶奴<lb/>
　　石谷子與門人合寫谿堂詩思見贈題其上<lb/>
谿流過雨決決鳴天風環珮來淙琤谿邉山色自太古<lb/>
谿上白雲非世情疎簾清簟晝無暑翠竹碧梧時有聲<lb/>
此中幽意少人㑹𧺫坐彈琴山月明<lb/>
　　藺相如墓<lb/>
智勇存危趙相如第一人特書王擊缶間道璧亡秦故<lb/>
<pb n="KR4f0019_SBCK_010-14b"/>
國山河改孤墳草木春魯連終蹈海千古共悲辛<lb/>
　　自獲鹿至井陘道中襍咏<lb/>
少日紛多慨龍門太史書刼殘秦復趙齒冷耳兼餘豈<lb/>
謂無雙士而師李左車到頭鐘室恨功狗竟何如<lb/>
　故關<lb/>
絶塞依天險雄關鎻地維石横千仞壁松偃萬年枝盡<lb/>
日無飛鳥經春卧老羆<hi>見北史</hi>槐花秋雨裏重憶舊題詩<hi>壬子</hi>
<hi>秋過此有句云西風忽送蕭蕭雨滿路槐花出故闗</hi>
　　郭有道墓<lb/>
大槐坂上逐車塵爭效先生折角巾至竟清流觧亡國<lb/>
望門投止是何人<lb/>
<pb n="KR4f0019_SBCK_010-15a"/>
　　謁文忠烈公祠<lb/>
精神如破貝州時晚節猶能動四夷天遣不同韓富没<lb/>
姓名㽞冠黨人碑<lb/>
　　洪洞縣謁韓忠㝎公祠<lb/>
弘恭巳自收蕭傳夏惲翻能殺吕強枉使空同奮刀筆<lb/>
子規不勸李東陽<lb/>
　　過臯陶廟偶感范滂事題壁<lb/>
汝南范孟博髙義薄雲霄未遂澄清志先逢黨錮朝大<lb/>
名齊李杜幽憤祭臯陶南北甘陵部千秋恨不消<lb/>
　　風陵渡河抵潼關<lb/>
行盡并汾路前旌欲度關亂帆河曲水隔岸虢州山地<lb/>
<pb n="KR4f0019_SBCK_010-15b"/>
險煙嵐合時清虎豹閑永懐黄綺侣白首卧商顔<lb/>
　　訪山史讀易廬時久客淮南未歸<lb/>
多年華下遂君初廿載重過訪舊廬滿徑苔痕侵竹石<lb/>
當牕嶽色淨琴書山中宰相人誰識江左夷吾我不如<lb/>
為報倦逰歸及早淮南無此好家居<lb/>
　　華山襍詩七首<lb/>
　　　玉泉院<lb/>
目玩玉泉流靜悟先天易多事墜驢時強與人間事<lb/>
　　　山蓀亭<lb/>
結茅孤石稜玉泉下奔注亭空泉尚流上有無憂樹<lb/>
　　　希夷峽<lb/>
<pb n="KR4f0019_SBCK_010-16a"/>
洞門峽半開鐡鎻垂千丈俗駕自然廻何地容种放<lb/>
　　　娑羅坪<lb/>
小憇娑羅坪手撫娑羅樹仰見上方雲時向人間去<lb/>
　　　毛女洞<lb/>
毛女負琴去倐然松杪飛青冥風露冷髣髴見天衣<lb/>
　　　白鹿龕<lb/>
雲中<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>白鹿心知魯女生乞我一丸藥相將逰玉清<lb/>
　　　青柯坪<lb/>
窈窕青柯館正在西峰罅二十八潭懸飛瀑從天下<lb/>
　　謁郭忠武王祠<lb/>
便橋蕃部擁風雷單騎纔臨鐡騎摧囘紇萬人齊下拜<lb/>
<pb n="KR4f0019_SBCK_010-16b"/>
傳呼天上令公來<lb/>
　　謁㓂忠愍公祠<lb/>
柘枝舞罷蠟成堆千束吴綾夜宴開不是魏三詩句好<lb/>
誰知無地起樓臺<lb/>
　　新豐<lb/>
漢代枌榆社遺墟極望平空提三尺劍忍啜一杯羮細<lb/>
雨新豐樹寒蕪小苑城惟餘舞陽廟漠漠土花生<lb/>
　　石甕寺<hi>在驪山東繡嶺</hi>
當年石甕寺曾對集靈臺青雀無廻信黄虬是禍胎<hi>杜詩化作</hi>
<hi>長黄虬謂祿山也</hi>朝雲何日散山月至今來坐久流仙梵松聲薄暮<lb/>
哀<lb/>
<pb n="KR4f0019_SBCK_010-17a"/>
　　灞橋<lb/>
自古銷魂地茫茫喚奈何行人灞陵渡踈雨櫟陽過楊<lb/>
栁籠烟薄桃花夾㟁多邯鄲東北望流恨滿雲和<hi>即漢文帝</hi>
<hi>令慎夫人鼓瑟處</hi>
　　灞橋栁<lb/>
灞橋楊栁碧毿毿曾送征人去漢南今日攀條憔悴絶<lb/>
樹猶如此我何堪<lb/>
　　城南逰詩八首<lb/>
　　　曲江<lb/>
賜沐逢修禊冝春嵗歲逰傳呼夾城仗早御望仙樓捧<lb/>
劍金人曲凌波綵鷁舟新蒲將細栁蕭瑟至今愁<lb/>
<pb n="KR4f0019_SBCK_010-17b"/>
　　　薦福寺<lb/>
院從唐代建人以寂音傳<hi>洪覺範嘗居此</hi>水鳥皆聞法雲山不離<lb/>
禪花邉停浴鼓竹外𧺫茶烟即此忘言說虚空借坐眠<lb/>
　　　韋曲<lb/>
皇子陂邉路風光韋曲多曾鄰天尺五最近第三坡芳<lb/>
草新年色桑條舊日歌傷春更懐古容易醉顔酡<lb/>
　　　杜曲<lb/>
春衣杜陵宿窈窕一川花舊是岐公宅人傳故相家名<lb/>
園三品石貴主五雲車今日穠華歇棠梨噪暮鴉<lb/>
　　　牛頭寺<lb/>
牛頭鐘梵罷露坐俯樊川明月生秦嶺清光滿稻田微<lb/>
<pb n="KR4f0019_SBCK_010-18a"/>
風喧吠蛤野燒起山烟歸卧禪燈寂心空古佛前<lb/>
　　　少陵原工部祠<lb/>
少陵原下路髣髴浣花村猶似開元日終南對國門秦<lb/>
川空望眼湘水與招魂忍見桃花落紅英糝緑罇<lb/>
　　　樊川桃花<lb/>
三月樊川路紅桃散綺霞終南青送黛潏水碧穿沙草<lb/>
色裙腰合渠流燕尾叉銷魂過杜曲一樹最夭斜<hi>杜曲南鴻固</hi>
<hi>原下緋桃一株方盛開</hi>
　　　秦愍王墓<lb/>
陳王鬬雞道今日望陵園石馬前朝賜銅人漢代原幽<lb/>
蘭悲帝子芳草怨王孫猶有藍田燕年年入墓門<lb/>
<pb n="KR4f0019_SBCK_010-18b"/>
　　杜曲西南弔牧之冡<lb/>
兩枝仙桂氣凌雲落魄江湖杜司<hi>入</hi>勲今日終南山色裏<lb/>
小桃花下一孤墳<lb/>
　　茂陵懐古<lb/>
頻年祠太乙晚歲罷輪臺緱氏仙何徃瑶池信不廻紅<lb/>
顔鈎弋盡白首子卿哀失勢秋風客昆明又刼灰<lb/>
　　李夫人冡<hi>在茂陵西北數步</hi>
長門買賦草萋萋冤魄雲陽杜宇啼惟有佳人解傾國<lb/>
莢陵長傍茂陵西<lb/>
　　秦穆公墓<lb/>
雨霽陳倉曉日紅杖藜來訪槖泉宫千年㫁碣荒烟裏<lb/>
<pb n="KR4f0019_SBCK_010-19a"/>
一片殘春秀麥中黄鳥哀時良士盡碧雞飛去霸圖空<lb/>
子車遺冡猶鄰近長與坑儒恨不窮<lb/>
　　雨中武貞菴督學招集東湖<lb/>
行人衣上雨來自杜陽川湖似郎官好名因學士傳<hi>有坡公祠</hi>
㳺鯈爭唼雨垂栁欲生烟重過荷香裏還勞運酒船<hi>元次</hi>
<hi>山詩不能廢人運酒舫</hi>
　　再集東湖拜東坡先生祠<lb/>
復有東湖約來當春暮時凉風散髙栁微雨灑清池自<lb/>
識龜魚樂何殊濠濮思仙翁去千載髣髴下雲旗<lb/>
　　汧陽縣<lb/>
晚上汧陽閣逺山横翠睂<hi>韋莊汧陽詩逺山如畫翠睂横</hi>川長連隴首城古<lb/>
<pb n="KR4f0019_SBCK_010-19b"/>
枕隃糜太尉千秋笏<hi>叚公秀實汧人</hi>韋郎七字詩不勝懐古意羗<lb/>
笛暮休吹<lb/>
　　登吴嶽<lb/>
名嶽標西極金天作鎮雄東看連太白北望盡囘中日<lb/>
出横秦畤煙消指漢宫導岍思禹蹟此地鑿鴻濛<lb/>
　　祀雞臺<lb/>
東周久已換西秦陳寳何須辨偽真猶有漢家使持節<lb/>
益州逺祀碧雞神<lb/>
　　鳳女臺<lb/>
弄玉空祠鎻寂寥碧雲天際水迢迢丹青不畫乘鸞女<lb/>
夜夜月明聞洞簫<lb/>
<pb n="KR4f0019_SBCK_010-20a"/>
　　賣酒樓<hi>東坡有詩</hi>
昨向宜春下苑逰曲江烟景似悲秋珠簾甲帳皆黄土<lb/>
何必陳倉賣酒樓<lb/>
　　𬗋柏山下謁留侯祠<hi>相傳是辟榖處并祀黄石公赤松子</hi>
萬木蕭蕭風晝吹深山忽見留侯祠清流白石閱今古<lb/>
雪柏霜筠無歲時辟穀真從赤松隱授書偶作帝王師<lb/>
也知烏喙逃勾踐未㞕鴟夷學子皮<lb/>
　　聞𬗋柏山絶頂有峨睂老衲獨坐丈室數十年蛇<lb/>
　　　虎皆馴伏今九十有六矣惜不得其名字乃作<lb/>
　　　頌古十絶句屬鳳令寄之丙子歲四月七日棧<lb/>
　　　中留壩驛燈下成<lb/>
<pb n="KR4f0019_SBCK_010-20b"/>
　　　維摩詰<lb/>
師利多言說淨名殊黙然語言文字外巳示祖師禪<lb/>
　　　須菩提<lb/>
善㢤須菩提巗間惟晏坐般若是誰聞諸天雨花堕<lb/>
　　　惠持<lb/>
樹中入㝎僧千年人不識如何去陳留一徃無消息<lb/>
　　　道超<lb/>
我愛道超師絶俗躭憇寂退院閴無人蟋蟀鳴秋壁<lb/>
　　　寒山<lb/>
寒山牛跡話此意誰酬酢趙州小厮兒宛有大人作<lb/>
　　　懶殘<lb/>
<pb n="KR4f0019_SBCK_010-21a"/>
煨火傍羣牛謫來㡬千歲懶殘亦俗人誰能為拭涕<lb/>
　　　地藏琛禪師<lb/>
栽田博飯喫獨振玄沙道一笑視諸方說禪方浩浩<lb/>
　　　法昌遇禪師<lb/>
法昌亦開爐單丁唯一箇頼有十八賢緘口圍爐坐<lb/>
　　　黄龍晦堂禪師<lb/>
山谷大辨才妙義皆糠粃滿院木犀香吾無隱乎爾<lb/>
　　　褒禪山僧<hi>見冷齋夜話</hi>
枕石潄溪流夢見歐陽子覺來萬壑風松聲滿人耳<lb/>
　　汎漢江<lb/>
廣川微雨過疊鼓發中流白獺<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>魚上青峰捲幔收江<lb/>
<pb n="KR4f0019_SBCK_010-21b"/>
童竹枝曲漢女木蘭舟歸路重城晚紅燈滿市樓<lb/>
　　大安驛雷雨<lb/>
客行當四月驟雨過三泉出地雄雷奮穿雲急瀑懸飛<lb/>
龍氐舊國白馬戍西偏潭毒闗前壘英風尚颯然<hi>潭毒闗</hi>
<hi>宋劉子羽退敵處</hi>
　　百牢闗<lb/>
全秦雄百二南盡百牢關人雜氐羗俗天連彭濮山漢<lb/>
臣傳諭蜀唐計失征蠻歷歷前朝事孤雲落照間<lb/>
　　嘉陵江上憶家<lb/>
自入秦關嵗月遲棧雲隴樹苦相思嘉陵驛路三千里<lb/>
處處春山呌畫睂<lb/>
<pb n="KR4f0019_SBCK_010-22a"/>
　　龍門閣<hi>潜水入嘉陵江處即龍洞背亦名䓤嶺</hi>
四圍碧玉色崚嶒著箇行纒盞飯僧松末風來龍背冷<lb/>
坐看流水入嘉陵<lb/>
　　籌筆驛<hi>朝天峽上</hi>
當年神筆走羣靈千載風雲䕶驛亭今日重過弔陳跡<lb/>
祗餘愁外舊山青<hi>意中流水逺愁外舊山青石曼卿題句</hi>
　　晚至昭化縣題孔令見野亭<lb/>
葭萌朝掛席弭棹欲三更月上嘉陵水山圍漢夀城主<lb/>
人具雞黍邀客啟柴荆修竹吾廬似因之故國情<lb/>
　　郎當驛雨中二首<lb/>
金雞賜帳事披猖河朔從兹不屬唐却使青騾行萬里<lb/>
<pb n="KR4f0019_SBCK_010-22b"/>
三郎當日太郎當<lb/>
武連縣南雲氣遮郎當驛北石槎枒西風盡日𪷟濛雨<lb/>
開徧空山白芨花<lb/>
　　渡涪江<lb/>
涪江江水抱山流不見唐家帝子樓記取江東詩句好<lb/>
澹烟喬木是緜州<lb/>
　　鹿<lb/>
抱郭涪江碧玉流一川豐草鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>倦逰忽憶楊岐語<lb/>
祗有渠儂得自由<lb/>
　　羅江驛夜雨<hi>故縣今省入徳陽城北有潺水潺亭</hi>
前旌已拂鹿頭闗風雨勾留不肯閑何處行人最愁絶<lb/>
<pb n="KR4f0019_SBCK_010-23a"/>
潺亭亭下水潺潺<lb/>
　　落鳳坡弔龎士元<lb/>
沔上風流萬古存魚梁洲畔向江村何如但作鴻冥好<lb/>
采藥相擕去鹿門<lb/>
　　淨居寺謁宋文憲公祠<hi>在文殊院</hi>
一代髙文奉至尊那知投老葬蠻村祗應廻向文殊境<lb/>
共證毘耶不二門<lb/>
　　漢州西湖<lb/>
當年房次律此地鑿西湖百頃烟波渺中流島嶼孤琴<lb/>
亭何寂寞片石亦榛蕪欲問邢和璞三生事有無<hi>放翁房</hi>
<hi>相西湖詩遶城鑿池一百頃島嶼屈曲三四里房公石尚存州廨</hi>
<pb n="KR4f0019_SBCK_010-23b"/>
　　漢州紀夢<lb/>
照壁孤檠不自聊隔牕寒雨打紅蕉驚囘一枕郷園夢<lb/>
身在西川金雁橋<lb/>
　　千佛巗<lb/>
江作大圎鏡山為寳樓閣莫遣丹霞聞木石總燒却<lb/>
　　利州皇澤寺則天后像二首像是一比丘尼<lb/>
鏡殿春深徃事空嘉陵禍水恨難窮曾聞奪壻瑶光寺<lb/>
持較金輪恐未工<hi>洛陽伽藍記瑶光寺尼工奪壻</hi>
瓦官寺裏㝎香熏詞客曾勞記錦裙今日蘭橈碧潭上<lb/>
玉溪空自怨行雲<hi>李義山利州江潭詩欲就行雲散錦遥自注感孕金輪處</hi>
　　界牌闗道中<lb/>
<pb n="KR4f0019_SBCK_010-24a"/>
修竹覆竒壁飛泉來半空人行翠微裏風度𬗋蘭藂暫<lb/>
喜俗塵逺休嗟吾道窮誰為洪谷子移向畫圖中<lb/>
　　四過東湖題宛在亭<lb/>
小鴨唼喋萍葉亂三枝五枝菡萏開魯連陂上花千頃<lb/>
黄㡌刺船歸去來<lb/>
　　重題茂陵<lb/>
絡繹甘泉豹尾催君王夜幸栢梁臺當時譎諌稱方朔<lb/>
也嬖長陵宛若來<lb/>
　　謁叚忠烈公祠<lb/>
昭應離宫盡廢丘司農祠廟儼千秋流芳遺臭知何限<lb/>
火廹當年笑鄼侯<lb/>
<pb n="KR4f0019_SBCK_010-24b"/>
　　早發臨潼<lb/>
輦道虗無裏孤城翠靄間西南廻望處滿眼是驪山<lb/>
　　華州西溪<lb/>
徃來宫栁路纔訪鄭南玼水水清華色雲峰澹宕姿江<lb/>
心伏毒寺花外拾遺祠<hi>有子美柌</hi>不見松談閣松風日暮吹<hi>郭胤</hi>
<hi>伯宗昌松談閣在溪上今廢</hi>
　　沚園弔郭胤伯二首<hi>胤伯園中置一舫居之名齋舫</hi>
白崖湖水碧浮天亂石嵯峨凌𬗋烟十里芙蕖衆香國<lb/>
此中曾泊孝廉船<lb/>
大華小華皆削成東溪西溪夾鏡明仙人鶴背忽飛去<lb/>
天風下來聞玉笙<lb/>
<pb n="KR4f0019_SBCK_010-25a"/>
　　鼎湖原二首<lb/>
軒轅鑄鼎此荆山弓堕龍髥不可攀多事橋陵一坏土<lb/>
伴他鴻冡在人間<lb/>
素女為師態萬方如聞天老教軒皇馬肝已諱文成死<lb/>
又見神君祀柏梁<lb/>
　　盤豆驛<lb/>
依然盤豆對藂蘆囘望闗門岳勢孤思子臺邉一懐古<lb/>
不知身過玉孃湖<lb/>
　　湖城二首<hi>令閿郷</hi>
泉鳩里畔動悲風回首秦山隔萬重仙意已窮巫蠱起<lb/>
茂陵遺恨犬臺宫<lb/>
<pb n="KR4f0019_SBCK_010-25b"/>
趙鹵誰教近至尊漢廷不照覆盆冤如何病巳為天子<lb/>
惡謚重䝉到戾園<lb/>
　　稠桑驛<hi>感張淑人陳孺人而作</hi>
春蘭秋菊不同芳舊恨新愁爾許長應是三生縁未了<lb/>
又呼妙子到稠桑<lb/>
　　老子故宅<lb/>
北邙東望冡纍纍上有玄元古廟基莫以荒唐笑仙李<lb/>
漢家先奉濯龍祠<lb/>
　　次陜州<lb/>
首春發京國秋氣忽蕭蕭路入三川險人歸萬里遥黄<lb/>
河流底柱白日下中條河上傳經叟仙蹤不可招<lb/>
<pb n="KR4f0019_SBCK_010-26a"/>
　　甘棠<hi>今陜州</hi>
弭節甘棠日未晡玉釵金縷散青蕪殽陵此去多風雨<lb/>
不用尊前唱鷓鴣<hi>許渾有甘棠聞唱鷓鴣詞詩</hi>
　　甘棠驛<lb/>
北寺南牙劇戰爭可憐甘露怨誰明甘棠驛外東流水<lb/>
嗚咽年年寒玉聲<hi>事見甘棠靈㑹録</hi>
　　魏野草堂<lb/>
陜郊棲隱處寥落對雲山無復花藏縣曾聞菊遶灣<hi>二句用野</hi>
<hi>詩</hi>偶欹紗帽出時<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>白驢還尚憶汾隂祀流風杳莫攀<lb/>
　　㑹盟臺二首<lb/>
秦聲趙瑟㑹西河御史前書較孰多臨訣數言關大計<lb/>
<pb n="KR4f0019_SBCK_010-26b"/>
論功終欲首廉頗<lb/>
不辭頸血濺秦王進缶當筵氣慨慷十五名城酬趙璧<lb/>
何如談笑請咸陽<lb/>
　　洛陽<lb/>
國本爭來黨錮連椘歌椘舞亦堪憐如何鴻鵠髙飛去<lb/>
又見蒼鵝出地年<lb/>
　　渡洛水<lb/>
脉脉中流望盈盈羅襪塵西園魏公子南浦洛川神蘅<lb/>
薄芳猶在楊林意未申凌波何處問秋水正魚鱗<lb/>
　　洛神<lb/>
凌波羅襪欲生塵賦裏驚鴻態尚新不信三臺燈火夜<lb/>
<pb n="KR4f0019_SBCK_010-27a"/>
針神真比洛川神<lb/>
　　洛川南望<lb/>
碧嵩清洛洗愁顔伊闕中分兩髻鬟煖翠浮嵐看不盡<lb/>
緱山南是伏牛山<lb/>
　　白馬寺<lb/>
伽藍半化洛陽塵漢代鴻臚跡尚新太息他年窮椘獄<lb/>
仁祠空解祀金人<lb/>
　　王輔嗣冡<lb/>
鍾㑹齊名果是非白楊孤冡暮煙微如何一夕談名理<lb/>
不救河橋誤陸機<lb/>
　　緱氏縣<hi>今偃師</hi>
<pb n="KR4f0019_SBCK_010-27b"/>
白茅授印事何如底許孫卿更上書桂觀蜚廉人力竭<lb/>
祗縁仙子好樓居<lb/>
　　望緱山廟<lb/>
王子乘鸞鶴飄揺伊洛間至今明月夜鳳吹滿空山緱<lb/>
氏仙踪杳東萊漢使還樓居髙㡬許天路渺難攀<lb/>
　　七夕前二日鞏縣阻雨<lb/>
大火西流日昇仙故跡存<hi>王子晉以七月七日上昇</hi>秋風來鞏洛暮雨<lb/>
阻轘轅欲把浮丘袂難招杜甫魂<hi>工部葬首陽山</hi>神嵩不可眺三<lb/>
十六峰昬<lb/>
　　宋陵<lb/>
洛水邙山飽廢興宋家幽寢閟魚燈奉香不見臨安使<lb/>
<pb n="KR4f0019_SBCK_010-28a"/>
白日茫茫下七陵<lb/>
　　七夕雨抵汜水縣<lb/>
玉門殘壘外云是古成臯濁浪喧牛口雄闗偪虎牢青<lb/>
山空椘漢白骨尚蓬蒿七夕風兼雨悲歌撫孟勞<lb/>
　　紀將軍祠<hi>滎陽</hi>
東門黄屋競傳呼從此咸陽入帝圖若遣封侯身不死<lb/>
也須鐘室避娥姁<lb/>
　　夕陽樓<lb/>
野塘菡萏正新秋紅藕香中過鄭州僕射陂頭踈雨歇<lb/>
夕陽山映夕陽樓<lb/>
　　僕射陂白蓮<lb/>
<pb n="KR4f0019_SBCK_010-28b"/>
陂名傳僕射秋氣滿蒹葭十里銀塘冷千枝白㲲斜他<lb/>
年履道宅應憶管城花素手誰攀折飄零自水涯<hi>鄭州古管城</hi>
　　圃田列子祠<lb/>
泠然鄭圃御風逰四十年如不繫舟怊悵餘年還嫁衞<lb/>
先生老矣又何求<lb/>
　　官渡<lb/>
別駕亡來萬事非夕陽官渡客行稀袁家新婦應惆悵<lb/>
賸與陳王詠宓妃<lb/>
　　中牟縣南湖蒲盧亭是張林宗飲酒處予易名墊<lb/>
　　　巾題一絶句<lb/>
南郭孤亭野水濱菰蒲獵獵水鱗鱗林宗未逺風流在<lb/>
<pb n="KR4f0019_SBCK_010-29a"/>
不愧亭名是墊巾<lb/>
　　板橋<lb/>
板橋衰栁日蕭蕭囘首宣和似暮朝上已金明池上飲<lb/>
畫船銜尾駱駝橋<lb/>
　　昭靈夫人墓<lb/>
驚風古道卷蓬根何處昭靈墓尚存不見梁巫陳桂醑<lb/>
野人耕盡小黄園<lb/>
　　謁信陵君祠<lb/>
趣救邯鄲却暴秦十年留趙事酸辛大梁歸後匆匆甚<lb/>
日飲亡何近婦人<lb/>
　　曹南渡河望南華山<lb/>
<pb n="KR4f0019_SBCK_010-29b"/>
函關已弔玄元宅鄭圃還過禦㓂家問渡漆園風雨裏<lb/>
却臨秋水誦南華<lb/>
　　春城堆<hi>金郷晉郄公故宅</hi>
春城堆上弔諸郗絶恨參軍入幕時惟有青溪三十曲<lb/>
風流猶自憶僧施<lb/>
　　龍女祠<hi>汶水北岸</hi>
氷綃霧縠映廻波半額宫黄蹙黛蛾欲采香蘋慰幽怨<lb/>
不須深避庾毗羅<lb/>
　　送杜肇余大宗伯予告南歸二首<lb/>
遺榮一䟽謝金貂祖帳東門集百僚北斗星文兼將相<lb/>
<hi>公先爲大司馬</hi>南宫地望迥雲霄直清譽重推三禮禁近恩深荷<lb/>
<pb n="KR4f0019_SBCK_010-30a"/>
兩朝最羡鱸郷亭下泊蓴絲入饌雨瀟瀟<lb/>
潞亭雲樹望中迷一片歸帆落日低心戀觚稜別金馬<lb/>
夢囘烟水聴潮鷄五湖蝦菜身將隱九列功名物久齊<lb/>
亦欲投簮東海去便從梅里問幽栖<lb/>
漁洋山人精華録卷十終<lb/>
　　　　　　門人監察御史崑山盛符升國子祭酒江隂曹禾同訂<lb/>
　　　　　　　　　　　　　候官門人林佶恭謄寫<lb/>
　　　　　　　　　　　　　　　　男啟汸恭閱<lb/>
<pb n="KR4f0019_SBCK_010-30b"/>
</p>
<p>
</p>
  </div>
</body>
</text>
</TEI>
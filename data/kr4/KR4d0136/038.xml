<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻三十八</head>
    <p>
<pb n="KR4d0136_WYG_038-1a"/>
欽定四庫全書<lb/>
　龜山集巻三十八　　　　　宋　楊時　撰<lb/>
　　詩一<lb/>
　　五言古風<lb/>
　　　此日不再得示同學<lb/>
此日不再得頽波注扶桑蹮蹮黄小羣毛髮忽已蒼願<lb/>
言績學子共惜此日光術業貴及時勉之在青陽行巳<lb/>
愼所之戒哉畏迷方舜跖善利間所差亦毫芒富貴如<lb/>
<pb n="KR4d0136_WYG_038-1b"/>
浮雲茍得非所臧貧賤豈吾羞逐物乃自戕胼胝奏艱<lb/>
食一瓢甘糟糠所逢義適然未殊行與藏斯人已云沒<lb/>
簡編有遺芳希顏亦顏徒要在用心剛譬猶適千里駕<lb/>
言勿徊徨驅馬日云遠誰謂阻且長末流學多岐倚門<lb/>
誦韓莊出入方寸間雕鐫事辭章學成欲何用奔趨利<lb/>
名塲挾策愽塞游異趣均亡羊我懶心意衰撫事多遺<lb/>
㤀念子方妙齡壯圖宜自彊至寶在髙深不憚勤梯航<lb/>
茫茫定何求所得安能常萬物備吾身求得舍即亡鷄<lb/>
<pb n="KR4d0136_WYG_038-2a"/>
犬猶知尋自棄良可傷欲為君子儒勿謂予言狂<lb/>
　　　嚴陵釣臺<lb/>
漢綱久陵遲國柄授權室中興得英主威明戒前失三<lb/>
公經邦手吏事困精覈功臣欲圖全猶不任以職矧兹<lb/>
故人分義等天倫戚卓哉子陵心秉哲固前識投身豢<lb/>
名爵豈得枉尋尺萬鍾雖云富樊雉非予匹石瀬清且<lb/>
泚蒼崖聳而直投竿事幽尋釣水鮮可食羊裘御冬溫<lb/>
衮繡未云益三旌屠羊肆義在不吾易用舍各有趣髙<lb/>
<pb n="KR4d0136_WYG_038-2b"/>
風亘今昔<lb/>
　　　冬至日聞雷<lb/>
土圭日巳南百年生有期新陽潛地脉慘慘羣隂微尚<lb/>
覺雲氣昏嚴飈弄寒威狂雷與驟雨奔逐如喧鼙百蟲<lb/>
誤驚蟄生理亦已虧向晩怒聲息霰雪交餘輝凌寒山<lb/>
驛孤持盃空自疑<lb/>
　　　土屋<lb/>
土屋枕荒陂周回僅容席環堵異營窟猶遺古風質功<lb/>
<pb n="KR4d0136_WYG_038-3a"/>
雖勞版築身自有餘力依户鑿圓竇寒光度如璧户開<lb/>
迎温風冬墐可棲息胡為棟宇麗但免風雨阨安居自<lb/>
寛暇見者徒逼仄寄言鄰舍翁各自適汝適愼勿慕華<lb/>
屋澆漓非至德<lb/>
　　　久不得家書<lb/>
鴧彼晨風飛日暮歸鬱林游子尚何得但寄千里心庭<lb/>
闈斑白親憶念我亦深云何彼無耗徒役夢寐尋有如<lb/>
在空谷嵗久想足音竹篇一行書貴可抵萬金踟蹰步<lb/>
<pb n="KR4d0136_WYG_038-3b"/>
前庭復坐口欲瘖淚堕不自知便覺盈衣襟人生本無<lb/>
待豈受外物侵歸當卧牛衣竹籜横荆簮<lb/>
　　　藏春峽<hi>六咏有序</hi>
　　國華先生得幽谷於劍水之東去其所居僅一里<lb/>
　　餘負山之巔闢地西向為堂名曰咏歸堂堂下有<lb/>
　　亭曰老圃亭之前有跡穿數畦其南北有二茅亭<lb/>
　　南植梅數株名曰暗香北種紫竹數竿名曰虚心<lb/>
　　又其南有一石竇其下可容數人名曰容照巖合<lb/>
<pb n="KR4d0136_WYG_038-4a"/>
　　而名之藏春峽<hi>其暗香亭以下四咏見七言絶句類</hi>
結廬東山阿屹然俯全閩下有黃龍淵浮光抱層雲彼<lb/>
美谷口翁杖策來往頻明月自為友顧影相為鄰擷芷<lb/>
佩芳蘭不與糜鹿羣虚堂發輝素黃巻日相親采薇芼<lb/>
晨羮弋鳬侑清樽曝日負巖竇為童浴溪濆微吟曳雙<lb/>
屐踏破青苔紋歸與自樂只此意將誰論㸃狂聖所與<lb/>
聊欲繼餘芬　　　右詠歸堂<lb/>
昔君居隠鱗投竿拂珊瑚<hi>國華故居有隠鱗洞洞前有釣臺</hi>今來寓谷<lb/>
<pb n="KR4d0136_WYG_038-4b"/>
口結亭事春鋤亭下十餘畦蔚蔚富嘉蔬野果衘朱㽔<lb/>
蔓實垂青桴籬根有蹲鴟晨炊勝彫胡豈惟充君腹鄰<lb/>
里亦厭餘疏泉動地脉磽确成膏腴諒彼漢隂人假脩<lb/>
匪吾徒避俗柴桑翁不復嘆荒蕪巻懷經綸手治<hi>平聲</hi>此<lb/>
一畝居知子非隠淪聊以寓壯圖人生出處分禮義安<lb/>
可踰茲謀異樊須甘事小人儒　　　右老圃亭<lb/>
　　　送䖍守楚大夫<hi>元祐戊辰</hi>
象緯辰心次雄都水濁時經天浮瑞彩絶代出英姿厚<lb/>
<pb n="KR4d0136_WYG_038-5a"/>
德千金璧虚懷萬頃陂霜蹄來漢苑雲翮上天池籍籍<lb/>
才猷美皇皇使節馳飛書騰衆吻横穽寘通逵剖竹章<lb/>
流逺還車蜀道巇<hi>除成都憲以臺章罷得䖍守</hi>秦庭徒被指趙璧本<lb/>
無虧黄霸初勤細裴公可範䂓惠流三郡俗名掩四賢<lb/>
祠大厦資梁棟承祧頼鼎彛會須紆衮繡寧乆駐旌麾<lb/>
畫航行空挽甘棠去益思烟波迎棹急江栁拂墻低賤<lb/>
士行藏拙參軍秩序卑生涯惟蠧簡事業付毛錐懶惰<lb/>
文園病伶仃曼倩飢自甘同跛鼈未忍舍靈龜朽質難<lb/>
<pb n="KR4d0136_WYG_038-5b"/>
雕繪餘生辱品題寒荄回暖律隂壑得晴曦終愧麞頭<lb/>
賤難酬國士知兩行淵客淚感激自沾頥<lb/>
　　　縣齋書事寄張世賢<lb/>
朝衙羣吏集戢戢同隊魚暮衙羣吏散翩翩若驚鳬歸<lb/>
來坐虚室開編對璠璵啓户闃無人清風入吾廬持盃<lb/>
邀明月大嚼時與俱跰蹮步松隂對影聊相娛嗟予懶<lb/>
惰久濶畧與世踈故人隔清湘懷抱何由舒為問魯山<lb/>
翁此意今何如<lb/>
<pb n="KR4d0136_WYG_038-6a"/>
　　　黄彥昭時思閣<hi>前有連理檜</hi>
孤丘鎻千岑層閣跨雲起永懷霜露思時未薦醪醴欽<lb/>
宗貴收族蟄蟄神亦喜故令傲霜根駢枝復連理黄侯<lb/>
渥洼種一躍不容擬慶源如歸墟萬壑自奔止終見君<lb/>
子鄉乃是鳴珂里<lb/>
　　　江陵令張景常萬巻堂<lb/>
民生結繩初異宇本同體誰令四目翁破肉作瘡痏龍<lb/>
龜出河洛兹理固天啟張侯瑚璉姿髙步軼前軌買書<lb/>
<pb n="KR4d0136_WYG_038-6b"/>
費千金充屋未云巳六經滀溟渤百家襍原委中流湧<lb/>
千波舉體惟一水參前有眞趣萬古一憑几毫端吐竒<lb/>
芬溢目麗紈綺㣲言窺聖域妙應期得髓黙坐筌蹄忘<lb/>
斯文亦糠粃<lb/>
　　　送蔡安禮<lb/>
眷言與君違寤寐念往昔結歡自童稚分比膠投漆乖<lb/>
離成參商出没俱齊汨羲和鞭日御過眼飛鳥疾五載<lb/>
一相逢俯仰如昨日論情方繾綣念子又何適行矣不<lb/>
<pb n="KR4d0136_WYG_038-7a"/>
可留惝恍心若失人生惟所遇行止或使尼况復各宦<lb/>
遊聚散何可一嚶嚶黄鳥聲上下求其匹俛首聽遺音<lb/>
飄零淚横臆<lb/>
　　　題愚齊<hi>溪東黄室</hi>
結廬依林丘回峰爭盤紆下闞清池淵憑軒數游魚飛<lb/>
閣出雲表浮烟襲簮裾中有傲世士脫畧自謂愚髙義<lb/>
輕籯金貽謀有詩書青編富充宇散秩羅瓊琚鱗鱗壁<lb/>
間題一一露珊瑚嗟予久昏塞荒蹊少耘鋤昌黎巳隔<lb/>
<pb n="KR4d0136_WYG_038-7b"/>
世將焉問夷塗道逢北山公荷鍤時與俱皎皎河曲叟<lb/>
朋儕共欷歔髙齋一來遊豁然心神舒籬東有餘址誰<lb/>
能薙榛蕪結茅可容席一瓢來此居寄謝陶彭澤何必<lb/>
愛吾廬<lb/>
　　　童氏必大亭<hi>生前作此亭</hi>
迢遙武夷翁霞衣爛朝日作亭依雲根曠望兹焉息仙<lb/>
游去不返孤丘已陳迹身雖𨽻編齊貽謀有遺則慶流<lb/>
終必大名亭以為識伊昔晉公堂三槐手親植扶䟱滿<lb/>
<pb n="KR4d0136_WYG_038-8a"/>
庭隂貂蟬映圭璧黙視天人際召應齊吕律閭門容軒<lb/>
車茲理固可必終見童氏里鳴珂聲赫奕<lb/>
　　　江上晩步<hi>赴荆南詩</hi>
鏡潭磨青空璧月侵江淥攬衣弄清泚烱烱月在掬泠<lb/>
然適我口肝膈貯冰玉流光頃百變一玩不可復歸來<lb/>
盡餘樽醉卧媚幽獨羲娥偶相憐嵗往如破竹餘生枕<lb/>
中付勿問黄粱熟<lb/>
　　　荆州偶作<lb/>
<pb n="KR4d0136_WYG_038-8b"/>
鄭公嵇阮流野性本麋鹿平生傲羲皇白首就羈束大<lb/>
寒客無氊官冷飯不足顧予支離人攘臂受餘粟江魚<lb/>
尾盈尺飽食勝粱肉荆山富樵蘇丈室有餘燠頑䟱愧<lb/>
前哲所得踰往躅談經追時好俯仰負愧忸流光逝不<lb/>
反愁鬢日改綠世道劫火燃不燔乃良玉晩交定難恃<lb/>
雲雨手翻覆官居眞蘧廬束擔聊託宿求田意雖鄙此<lb/>
計正宜速歸尋谷口耕勝賣成都卜坐想帶經鋤倚耒<lb/>
聽布穀<lb/>
<pb n="KR4d0136_WYG_038-9a"/>
　　　送鄭季常赴大學正<hi>修</hi>
驅車出西城眷言與君違北顧臨康衢問子將焉之赤<lb/>
驥度渥洼終當飲瑤池成都九軌道一躍不可追浮塵<lb/>
暗荆棘㨗徑行多迷長風戰秋林零露沾人衣青松不<lb/>
改柯期子清霜時<lb/>
　　　次韻何吉老遊金鑾寺<lb/>
榮名嗟何為病木自生癭彭殤一夢覺烏用論久頃寄<lb/>
身淵明廬翛然在人境衛生鄙樊雉放浪任流梗相忘<lb/>
<pb n="KR4d0136_WYG_038-9b"/>
到形影世累不須屏剉鍼聊自營寧復事干請負暄有<lb/>
餘燠蓬鬂亂埀頸客來坐無氊誰顧廣文冷忽聞過吾<lb/>
門冠屨不暇整邀我招提游並轡相與騁僧闗叩禪寂<lb/>
未語心已領竝㳺皆韓徒辭刃淬鋒穎多聞富如坁吾<lb/>
方拾遺秉顧慙管窺陋未覩豹文炳謬追俊㳺後如渴<lb/>
得甘井願從借金箆為割眼中眚鼻端堊墁久妙質愧<lb/>
非郢賡酬困詩律恐坐杜陵㾪相擕上層崗出户畏深<lb/>
穽每虞參也魯跬步輒三省遲回月初上雲間掛金餅<lb/>
<pb n="KR4d0136_WYG_038-10a"/>
昏鴉鳴相呼更覺林逾静湖光湛星漢渺渺天水永歸<lb/>
蹊暗塵土回首失清景角聲下譙門歸步怯脩嶺晚市<lb/>
人迹稀青燈耿䟱影<hi>金鑾有退之題名故有韓徒之句</hi>
　　　送趙循道赴都講<hi>南陵人</hi>
鳳山欝崔嵬下有千頃陂<hi>南陵鳳凰山大農陂溉田千頃</hi>峻極不可攀<lb/>
浮光亘長鬐晦㝠滴風雨澄淡含瓌竒吸呼入君懷萬<lb/>
態羅心脾吐辭麗金雘煥若星斗垂朅來荆渚㳺紅蕖<lb/>
照清漪故宫久零落一洒増余輝惇族貴老成堯言下<lb/>
<pb n="KR4d0136_WYG_038-10b"/>
丹墀浮驂駕雲帆眷然成仳離長裾曳王門豈比困鹽<lb/>
虀驊騮踏長坂萬里誰能羈<lb/>
　　　送胡康侯使湖南<lb/>
北溟有潛鱗其廣數千里揚鬐厲東海汎汎等蜉蟻百<lb/>
川競奔注漫不見涯涘寄之天地間大澤礨空耳胡侯<lb/>
荆山資妙質久礱砥飛聲動旒冕持節照湘水功名與<lb/>
時會事道從此始驊騮駕輕車夷路道九軌朝燕暮騰<lb/>
越快意未為喜聖門學須彊一簣虧可耻擴之天地寛<lb/>
<pb n="KR4d0136_WYG_038-11a"/>
於道乃云邇為士貴𢎞毅無忘味斯㫖<lb/>
　　　寄題趙貫道後樂亭<hi>亭在沂州新泰縣</hi>
叢祠有狐鳴羣雛滿東州彬彬齊魯郊不復論軻丘皷<lb/>
刀販繒翁衮衮封公侯風流日凋弊世久俗益偷昔時<lb/>
戴經人輟耕仍佩牛椎埋晝行盜閭里更相讎趙子尉<lb/>
平陽始止惟民憂百花爛成圍幽禽哢春柔問子胡不<lb/>
樂我心殊未休威眀揉彊梗驕鷹化為鳩買犢解呉鈎<lb/>
束身自鋤耰田廬户無樞長物棄不收結亭自樂只開<lb/>
<pb n="KR4d0136_WYG_038-11b"/>
編玩前修誰云酸寒吏憂樂非身謀乃知君子懷與世<lb/>
異沉浮嗟予一漫叟放浪猶虚舟舞雩有清風遺迹今<lb/>
在不君乎去此矣欲往將誰儔寄言春服成尚覬一來<lb/>
㳺<lb/>
　　　謝詹司業送酒<lb/>
鄭公負才名流落四十年髙視隘八荒天寒坐無氊忘<lb/>
形頼司業時與送酒錢嗟予樗櫟材臃腫世所捐云何<lb/>
附青雲拜賜追前賢開壺對青樽内愧顏靦然公乎廊<lb/>
<pb n="KR4d0136_WYG_038-12a"/>
廟姿直幹上參天袨服羣娃宫不虞姑争妍驊騮誤一<lb/>
蹶萬里終騰騫朝燕暮刷越駑馬安能先玉瑩本無瑕<lb/>
寧須事磨鐫宣室久虚席茲行定詳延陋儒氣塡臆感<lb/>
慨聊自宣辱惠不知報强歌成短篇<lb/>
　　　戯贈詹安世<hi>善談兵慕耿弇之為人故有虎牙之句</hi>
綵舟駐閶門初與子相識長空翥秋隼爽氣横八極摛<lb/>
辭鏤圭璋吐論森劒㦸鄧侯不願仕志在書竹帛長纓<lb/>
係單于落落藴竒策氣呑流沙外意無燕然北虎牙有<lb/>
<pb n="KR4d0136_WYG_038-12b"/>
餘勇邊塞失彊敵會當朔風勁仗鉞控鳴鏑老夫慙衰<lb/>
謝見子徒感激平生謬經綸此意已寥寂信哉功名會<lb/>
事道古難必窮通付時命未足為恱戚餘生如鼴鼠滿<lb/>
腹微分畢行矣脫簮纓翛然適吾適<hi>安世乃司業之子年少未受官</hi>
　　　隠几<lb/>
上天不殞霜萬木正鮮澤青蒿與長松各挺嵗寒節朔<lb/>
風吹沙寒髙嶺凍積雪萬木巳摧落長松獨清潔人生<lb/>
無艱危君子竟何别隠几試澄思行藏易差轍<lb/>
<pb n="KR4d0136_WYG_038-13a"/>
　　　留别富宣德<lb/>
富侯荆山姿落落混燕石鐫磨經世故不磷乃天質軒<lb/>
裳儻來寄既去寧須戚驊騮走長坂一跌未為失秦庭<lb/>
謬瑕疵睨柱終完璧君子有逺懷事道先器識千鈞等<lb/>
鴻毛始見烏獲力行矣各勉旃他時頼三益<lb/>
　　　别西齋諸友<lb/>
浮雲如積酥凉飊勁絃疾溶溶𣺌天末飄忽易相失懸<lb/>
弧四方志匏繫非予匹平生結歡久始願膠投漆别離<lb/>
<pb n="KR4d0136_WYG_038-13b"/>
傷素懷此身任萍迹<lb/>
　　　遣懷<lb/>
君子雖自嚴至潔宜若汙昭昭揭日月所向將蝟如天<lb/>
地一穽中逼仄身亦孤㳺世在虚已浩蕩與時俱靈府<lb/>
有天㳺環中眞道樞<lb/>
　　　元豐壬戌嵗暮書事<lb/>
閩陬地力盡種藝被山谷涵濡一雨潤鬱鬱原野綠眷<lb/>
風忽云徂舒景變炎燠凉飈動地軸揫歛何神速坐愁<lb/>
<pb n="KR4d0136_WYG_038-14a"/>
林巒空俯視萬木禿凝霜借風力摧折到松竹嗟予閉<lb/>
門人感此亦愁蹙幽庭有萱草采采不盈掬如聞糟牀<lb/>
注取醉須百斛沉酣樂時運天關不須觸萬物一芻狗<lb/>
蒼蒼自髙目<lb/>
　　　綠漪軒<lb/>
開池傍清軒環除種蘭芷虚明淡星漢䟱影薦鳬履君<lb/>
乎試憑軒鑑此亭下水盪風生微瀾風定還泚泚悠然<lb/>
得眞趣吉祥來止止<lb/>
<pb n="KR4d0136_WYG_038-14b"/>
　　　迂疎堂<lb/>
終南有㨗徑屈蠖終當伸君獨耻不蹈安得與世親結<lb/>
廬寄人寰獨往寧問津形影廢酬贈相忘誰與隣寄謝<lb/>
漢隂叟抱甕良非眞<lb/>
　　　鄱陽湖觀打魚<hi>小龍廟在湖上崇寜壬午</hi>
秋髙水初落鱗介滿沙脊浩如太倉粟寧復數以粒紛<lb/>
紛漁舟子疑若俛可拾横湖沉宻網脫漏百無十蟲鰕<lb/>
雜魴鯉駢首吐微濕小人利口實刀机汙鱗鬛鯤鯨亦<lb/>
<pb n="KR4d0136_WYG_038-15a"/>
狼狽風雨移窟宅玉淵有神祠變化在嘘吸胡寧飽羶<lb/>
香忍視萬魚急幽潜不足恃感嘆百憂集寄謝漆園吏<lb/>
於計未為得<lb/>
　　　送嚴尉<lb/>
世路久艱棘青㝠翳妖氛孤鳥叢祠中豺虎塡城闉君<lb/>
能摘姦伏竭澤無潛鱗勿云功未酬屈蠖終當伸飛黄<lb/>
駕輕車一躍窮無垠<lb/>
　　　檢田<lb/>
<pb n="KR4d0136_WYG_038-15b"/>
尋崙上層崗隨衝出髙原烟火一里餘雞犬遙相聞瘠<lb/>
壤僅容席訟牒徒紛綸齊魏兩蝸角况復三家村舉世<lb/>
競豪末薄俗寧足論吾衰過元亮欲辨巳忘言<lb/>
　　　送向和卿還京<hi>子韶</hi>
江湖多秋風惝恍夜不眠念子將北歸起視明星懸君<lb/>
平翠虯姿聳身蒼梧淵髙步隘八區凌風上青天妙質<lb/>
藴荆璞寧須事磨鐫贈言以為别妄意追前賢聖言乃<lb/>
常珍含咀眞味全竒辭暫時好過眼如飛烟潔身忌廉<lb/>
<pb n="KR4d0136_WYG_038-16a"/>
潔觸物㝠虚船吾方病羸苶市藥還自憐明日隔長陂<lb/>
相望空惘然<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_038-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻三十八<lb/>
</p>
<p>
</p>
  </div>
</body>
</text>
</TEI>
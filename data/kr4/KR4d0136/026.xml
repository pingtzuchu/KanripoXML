<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集卷二十六</head>
    <p>
<pb n="KR4d0136_WYG_026-1a"/>
欽定四庫全書<lb/>
　龜山集卷二十六　　　　　宋　楊時　撰<lb/>
　　題䟦<lb/>
　　　䟦司馬温公帖<lb/>
元豐末神考登遐文正温公奔訃至京師都人擁馬首<lb/>
環聚而觀者填溢衢巷願公之留者萬口一辭方朝廷<lb/>
承積弊之後正更化願治之時太母以公宿望擢貳左<lb/>
省慰安中外之心其寄委不輕矣公以身任其責一夫<lb/>
<pb n="KR4d0136_WYG_026-1b"/>
不獲時予之辜盖公之素志也天下大器不可易為之<lb/>
故雖正位台鼎不以為榮而以為懼然卒能於期月之<lb/>
間政令不出房闥而海内丕變雖懼於前而垂名於後<lb/>
其為榮也逺矣今觀其手澤猶想見風采披玩久之不<lb/>
能釋手因附其説於後<lb/>
　　　䟦富文二公帖<lb/>
二公皆一時人傑昔在慶厯中北兵叩闗渝盟鄭公持<lb/>
節兵間以片言折之而金之君臣俯伏聽命復守盟好<lb/>
<pb n="KR4d0136_WYG_026-2a"/>
更百有餘年雲燕以南無犬吠之警二公繼登宰輔雍<lb/>
容廟堂之上而四方萬里之逺稽顙面内無敢不享者<lb/>
有德進則朝廷尊豈不信矣夫方時艱難覽其遺跡想<lb/>
見其風采益令人追念不能忘也<lb/>
　　　䟦趙清獻公愛直碑<lb/>
幼安清獻公之外孫出東坡所撰愛直碑示予其寳藏<lb/>
之殆什襲也公之流風百世而下聞者猶將興起况其<lb/>
親且邇乎吾知幼安非徒玩其辭翰而已髙山仰止景<lb/>
<pb n="KR4d0136_WYG_026-2b"/>
行行止將必有得於斯文也<lb/>
　　　䟦横渠先生書及康節先生人貴有精神詩<lb/>
橫渠之學其源出於程氏而闗中諸生尊其書欲自為<lb/>
一家故余錄此簡以示學者使知橫渠雖細務必資於<lb/>
二程則其他故可知已人貴有精神詩康節作并書康<lb/>
節詩云大筆快意余在洛中得其遺藁讀之皆大字與<lb/>
此詩類信乎其以大筆快意也明道亦嘗和其詩云客<lb/>
求墨妙多擕卷盖康節以書自喜而士大夫多藏之以<lb/>
<pb n="KR4d0136_WYG_026-3a"/>
為勝其字畫端麗勁正亦可觀德也橫渠先生字子厚<lb/>
橫渠人康節諱雍字堯夫康節乃朝廷追贈先生號也<lb/>
大觀元年八月已夘餘杭東齋書<lb/>
　　　題蕭欲仁大學篇後<lb/>
學始於致知終於知止而止焉致知在格物物固不可<lb/>
勝窮也反身而誠則舉天下之物在我矣詩曰天生烝<lb/>
民有物有則凡形色之具於吾身無非物也而各有則<lb/>
焉目之於色耳之於聲口鼻之於臭味接乎外而不得<lb/>
<pb n="KR4d0136_WYG_026-3b"/>
遁焉者其必有以也知其體物而不可遺則天下之理<lb/>
得矣天下之理得則物與吾一也無有能亂吾之知思<lb/>
而意其有不誠乎由是而通天下之志類萬物之情賛<lb/>
天地之化其則不逺矣則其知可不謂之至矣乎知至<lb/>
矣則宜有止也譬之四方萬里之逺茍無止焉則將焉<lb/>
歸乎故見其進未見其止孔子之所惜也古之聖人自<lb/>
誠意正心至於平天下其理一而已所以合内外之道<lb/>
也世儒之論以髙明處已中庸處人離内外判心迹其<lb/>
<pb n="KR4d0136_WYG_026-4a"/>
失是矣故余竊謂大學者其學者之門乎不由其門而<lb/>
欲望其堂奥非余所知也蕭君欲仁志學之士也錄示<lb/>
大學一篇求余言以題其後其意盖非茍然者故聊為發<lb/>
之茍於是盡心焉則聖人之庭户可策而進矣欲仁其<lb/>
勉之哉<lb/>
　　　題張公行狀後<lb/>
右張公呉時貴將與楊行宻俱起合淝號三十六英雄<lb/>
公其一也方五季亂亡之時羣雄並爭公以拔山盖世<lb/>
<pb n="KR4d0136_WYG_026-4b"/>
之才躬蹈矢石陷敵攻堅為一時稱首宜其鷙悍强忍<lb/>
而提師征行乃未嘗妄戮一人至止而人安之則公之<lb/>
所以遺子孫者其不在兹乎同時軰流乗功名之會鷹<lb/>
揚邁往之氣舉相埒也今其子孫㪚為編氓堙没而無<lb/>
聞者可勝計哉公獨世有顯人又皆以器業見稱於時<lb/>
則公之所積可知矣政和之初余來毗陵始得與公之<lb/>
諸孫游視其壯者皆賢豪雖童穉亦彬彬可喜益知公<lb/>
流澤未艾公之孫牧之以公之行狀示予究觀始終慨<lb/>
<pb n="KR4d0136_WYG_026-5a"/>
歎者久之故附其説於後<lb/>
　　　䟦賀仙翁親筆詩<lb/>
賀仙翁詩云有客來相問如何是治生但存方寸地留<lb/>
與子孫耕賀仙翁示人以治生之説㫖哉有味其言也<lb/>
豈徒可以遺子孫乎至人所以養生盡年亦在方寸之<lb/>
地自耕而已不知出此雖巖居水飲盡為壽之術必有<lb/>
虎食其外也其人不可得而見讀其詩觀其字畫亦足<lb/>
想見其人矣<lb/>
<pb n="KR4d0136_WYG_026-5b"/>
　　　䟦賀方囘鑑湖集<lb/>
元豐末年予始筮仕與方囘俱在彭城為同僚友自彭<lb/>
城一别聲迹不相聞盖三十年餘矣政和甲午秋八月<lb/>
予還自京師過平江謁方囘披腹道舊相視惘然如昨<lb/>
夢耳方囘之詩予見之舊矣復出鑑湖集示予其託物<lb/>
引類辭義清逺不見雕繪之迹渾然天成殆非前日詩<lb/>
也方囘自少有竒才若儀秦之辯良平之畫皆其胸中<lb/>
饜飫者意謂其功名可必也世變屢更流落州郡不少<lb/>
<pb n="KR4d0136_WYG_026-6a"/>
振豈詩真能窮人耶然方囘詩益工名日益髙足以傳<lb/>
不朽矣與世之酣豢富貴與草木同腐者豈可同日議<lb/>
哉以此易彼亦可自釋也是年冬十有一月癸未自餘<lb/>
杭徙居毗陵道過吳江舟中書<lb/>
　　　䟦鄒道卿所書女誡<lb/>
古者大夫以上子生立三母必求其寛裕慈惠温良恭<lb/>
敬慎而寡言者為之師女子十年不出教之婉娩聽從執<lb/>
麻枲治絲繭織紝組紃學女事以共衣服觀於祭祀納<lb/>
<pb n="KR4d0136_WYG_026-6b"/>
酒漿籩豆菹醢禮相助奠閨門之内朝夕之所習聞者<lb/>
惟是而已不見異物而遷焉故德言容功不待異禀而<lb/>
能也禮廢千有餘年士且不知師而况於女子乎故膏<lb/>
粱之族酣豢逸放於幽閒之中而塗歌巷語淫䙝不可<lb/>
讀者日積於耳目其不淪胥而散者幸而已毗陵張氏<lb/>
世有顯人其子孫皆髙才逺識絶出倫軰今見其人矣<lb/>
牧之間出道卿所書女誡示予極稱其稚子之賢益知<lb/>
張氏之刑家貽後者其流未艾也以圭璋之質又得良<lb/>
<pb n="KR4d0136_WYG_026-7a"/>
工切磨之其成豈易量哉道卿盛德之士也言動足以<lb/>
經世範俗其所書不特有補於張氏而已後必有因斯<lb/>
文以興起者其於世教豈小補哉<lb/>
　　　題了翁責沈<lb/>
了翁以盖世之才邁往之氣包括宇宙宜其自視無前<lb/>
矣乃退然不以賢知自居而以不聞先生長者之言為<lb/>
愧非有尊德樂義之誠心而以自勝為彊何以及此髙<lb/>
文大筆著之簡冊使世之自廣而狹人者有所矜式豈<lb/>
<pb n="KR4d0136_WYG_026-7b"/>
曰小補之哉<lb/>
　　　䟦了翁與韋深道書<lb/>
道同則相望異世其合有若符節者氣禀有異雖一身<lb/>
之内肝胆楚越矣三山在弱水之外舟輿不通居之者<lb/>
形影自相弔耳深道乃眷然念之非聲氣相求神交於<lb/>
萬里之外寧有是夫了翁天下士也世以其言為輕重<lb/>
而相與如此余雖未嘗知深道而信其賢也無疑矣<lb/>
　　　題中庸後示陳知黙<lb/>
<pb n="KR4d0136_WYG_026-8a"/>
熈寧以來士於經盖無所不究獨於中庸闕而不講余<lb/>
以為聖學所傳具在此書學者宜盡心焉故為之訓傳<lb/>
藏於家初不以示人也雖聖言淵懿非淺識所窺竊妄<lb/>
意其庶幾焉吾子試以予言求之將必有得矣<lb/>
　　　䟦曽伯智孝行類要<lb/>
曽君伯智以所著孝行類要示余非博極傳記百家之<lb/>
言不能成此書也其用力勤矣然古之君子多識前言<lb/>
往行非徒資見聞而已葢將以畜德也觀伯智自叙可<lb/>
<pb n="KR4d0136_WYG_026-8b"/>
謂知務本矣盖非茍知者又欲使覽之者因是而感化則<lb/>
其志逺矣君之立身揚名於後世以顯父母將必有得<lb/>
於斯書也<lb/>
　　　䟦公子血脉譜<lb/>
右春秋公子血脉譜得之於南康玉巖先生楊孝本其<lb/>
傳本曰荀卿撰夫荀卿嘗仕於楚矣不用故退死蘭陵<lb/>
而史不記其嵗月以其時考之當在周秦之間而是書<lb/>
秦譜乃下及乎項滅子嬰之際吾知其非荀卿氏作明<lb/>
<pb n="KR4d0136_WYG_026-9a"/>
矣然自古帝王世系與夫列國之君得姓受氏譜牒散<lb/>
亡而史傳無所考據于春秋之學尤闕然也而是書旁<lb/>
穿曲貫支分𣲖别較然如指諸掌非殫見洽聞者不能<lb/>
為也然其間不無訛謬舛錯學者其慎擇諸<lb/>
　　　䟦三墳傳<lb/>
右山墳氣墳形墳謂之三墳世傳以為古三皇書非也<lb/>
其辭簡而質逺而無統其有意於放古之為乎孔子曰<lb/>
神無方易無體又曰生生之謂易則易之為易其義深<lb/>
<pb n="KR4d0136_WYG_026-9b"/>
矣殆不可以形數名也是書太古河圖代姓紀曰博厚<lb/>
而濁謂之太易太易之數三是以形數名易也其言殆<lb/>
與孔子異乎吾是以知其非古書也其他不合者非特<lb/>
一二而已未敢以臆説論之姑俟博古而深於道者考<lb/>
正焉<lb/>
　　　題李丞相送幾叟序<lb/>
丞相李公以英偉剛明之才任天下之重葢一時人傑<lb/>
也其視了翁為前軰雖未嘗從游而聲氣相求非一日<lb/>
<pb n="KR4d0136_WYG_026-10a"/>
也問道之勤見於斯文惓惓之意厚矣公初自左史言<lb/>
事謫居沙陽與幾叟游為布衣之交不以賢貴自挾而<lb/>
以道義為重因其有行也累數百言以為别公於上下<lb/>
之交可謂無諂瀆矣<lb/>
　　　題翁士特文編<lb/>
翁君士特示余詩文一編辭義精奥有古作者風氣而<lb/>
古風辭氣尤工皆非常流可到也三復欽歎然予嘗考<lb/>
古聖賢為學之方竊謂伏羲畫八卦書斷自堯典是時<lb/>
<pb n="KR4d0136_WYG_026-10b"/>
雖六經之文未有也况他書乎舜在深山與草木居鹿<lb/>
豕游無以異於深山之野人固非有誦記操筆涉墨為<lb/>
文詞也其學果安自乎夫舜聖人也生而知之無事乎<lb/>
學可也二十有二人相與共成帝業者豈皆生知耶然<lb/>
則聖人之所以為聖賢人之所以為賢其學必有在矣<lb/>
漢之諸儒若賈誼相如司馬遷軰用力亦勤矣自書契<lb/>
以來簡冊所存下至陰陽星厯山經地志蟲魚草木殊<lb/>
名詭號該洽無一或遺者其文宏妙殆非後儒能造其<lb/>
<pb n="KR4d0136_WYG_026-11a"/>
域然稽其道學淵源論篤者終莫之與也士特性資英<lb/>
邁絶人逺甚如欲以文髙於世則文固已足髙世矣然<lb/>
如士特之才要當以聖賢為師入其門窺其室家之好<lb/>
内外進矣然後為至此予之所以望士特者區區漢儒<lb/>
不足學也<lb/>
　　　䟦了翁書温公解禪偈<lb/>
李君興祖以了翁所書温公解禪偈欲求余言以刻諸<lb/>
石温公葢一代宗臣了翁雖流離擯斥不為時用而其<lb/>
<pb n="KR4d0136_WYG_026-11b"/>
流風餘韻皆足以勵臣範俗其辭翰宜為士夫之所<lb/>
寳玩興祖乃能鏤石以永其傳是宜書也<lb/>
　　　䟦諸公與徐仲車詩冊<lb/>
余昔過山陽嘗一見先生侍坐終日得所未聞多矣迨<lb/>
今三十餘年追念不能忘也紹興二年其子安道來尉<lb/>
吾邑一日踵吾門出諸公與先生往還詩書示余求言<lb/>
以刻諸石余謂先生之節義如大圭不琢而其美自見<lb/>
非雕繪所能増飾也然諸公皆一時名世之士其言足<lb/>
<pb n="KR4d0136_WYG_026-12a"/>
以信今傳後而歆慕如此鏤之金石使百世而下見之<lb/>
必有聞而興起者亦非小補也<lb/>
　　　䟦鄒公送子詩<lb/>
君子之澤五世而斬葢人之於親四世而緦服窮六世<lb/>
而親屬竭服窮則遺澤浸㣲矣故五世而斬此古今之<lb/>
常理也舍人鄒公於其子筮仕之初以詩贐行其丁寧<lb/>
訓飭不以寵祿為榮而以陰隲蒼生為念則其垂裕之<lb/>
意豈淺哉積至于道卿緦服已窮矣今其元孫出其詩<lb/>
<pb n="KR4d0136_WYG_026-12b"/>
示余余得而伏讀觀公所以訓迪其子孫與道卿所以<lb/>
奉承之志則鄒氏之流澤豈常理之足云雖亘百世而<lb/>
益光矣<lb/>
　　　䟦司馬温公與明道先生帖<lb/>
橫渠先生既没其門人欲諡為明誠中子以諡議質諸<lb/>
明道先生先生與温公叅訂之故有是書其辭義典奥<lb/>
而引據精宻足以是正先儒之謬故寳藏之以傳後學<lb/>
　　附司馬温公與明道先生帖<hi>温公家集中不載故附見於此</hi>
<pb n="KR4d0136_WYG_026-13a"/>
　某昨日承問及張子厚諡倉卒奉對以漢魏以來此<lb/>
　例甚多無不可者退而思之有所未盡竊惟子厚平<lb/>
　生用心欲率今世之人復三代之禮者也漢魏以下<lb/>
　盖不足法郊特牲曰古者生無爵死無諡爵謂大夫<lb/>
　之上也檀弓記禮所由失以為士之有誄自縣賁父<lb/>
　始子厚官比諸侯之大夫則已貴宜有諡矣然曽子<lb/>
　問曰賤不誄貴幼不誄長禮也唯天子稱天以誄之<lb/>
　諸侯相誄猶為非禮况弟子而誄其師乎孔子之没<lb/>
<pb n="KR4d0136_WYG_026-13b"/>
　哀公誄之不聞弟子復為之諡也子路欲使門人為<lb/>
　臣孔子以為欺天門人厚葬顔淵孔子嘆不得視猶<lb/>
　子也君子愛人以禮今闗中諸君欲諡子厚而不合<lb/>
　於古禮非子厚之志與其以陳文範陶靖節王文中<lb/>
　孟真曜為比其尊之也曷若以孔子為比乎承闗中<lb/>
　諸君决疑於伯淳謙遜博謀及於淺陋不敢不盡所<lb/>
　聞而獻之以備萬一惟伯淳裁擇而折衷之光再拜<lb/>
　伯淳大丞座右正月十六日<lb/>
<pb n="KR4d0136_WYG_026-14a"/>
　　　書李從政墓誌<lb/>
公少時過錢塘東平吕公惠卿得公之文以示翰林沈<lb/>
公文通二公竒其文引為忘年之交謂人曰毗陵素多<lb/>
士未有如李公者於是文日益有名公於書無不讀其<lb/>
心傳自到之學盖非淺者所能窺較也晩在彭城方計<lb/>
司議法興利之時百役毛起公處之裕如手未嘗廢卷<lb/>
也利國監有中貴人陰以事中其同僚者部使者付公<lb/>
治之甚急已而事連中貴人公請併治之中貴人懼甚<lb/>
<pb n="KR4d0136_WYG_026-14b"/>
部使者又欲兩釋之公曰事未暴白治不治在公而已<lb/>
付之有司則有法守獄已具不可易也使者不悦度公<lb/>
不可以勢奪卒移他司釋之是時顔復長道居里中聞<lb/>
之謂予曰奄宦恃嬖暱之私脇持上下雖當路要官無<lb/>
敢輒忤其意者李君一以法繩之不少貸非秉義不可<lb/>
囘屈不能為也郡守髙郵孫公覺尤深器之事無大小<lb/>
惟公聽也蕭縣有劇賊行軍者土兵力不支被重傷亡<lb/>
其主將通守李陶行縣聞流言謂土兵不戰而北凡二<lb/>
<pb n="KR4d0136_WYG_026-15a"/>
十有五人欲置之極典公曰有司訊治曲折詳盡猶恐<lb/>
不得其情今以道路之言置人於死地非審克之道也<lb/>
持之月餘不能决後卒如公言㣲公爭之力幾為淫刑<lb/>
濫誅矣公之治獄平反類如此其小者不能悉數也政<lb/>
和之初予待次毗陵公之子殊以公誌銘示予讀之<lb/>
蹙然追念平昔悼斯人之不復見也惜其遺事可傳於<lb/>
後又皆予所親見者故序次之以補誌文之闕<lb/>
　　　䟦道卿帖<lb/>
<pb n="KR4d0136_WYG_026-15b"/>
士不患無名患實之不至道卿天下士也以一言忤㫖<lb/>
流竄嶺表終身不復今手澤所存士夫寳藏之以為珍<lb/>
玩其身雖屈於一時而世誦其美不厭盖名實既孚則<lb/>
清議終不可掩也<lb/>
　　　䟦江民表與趙表之帖<lb/>
民表將之官以書抵予告行期未及脩報而凶訃至人<lb/>
生如朝露豈不信然歟今見其手澤惘然不覺為之流<lb/>
涕也民表不妄許可表之雖未及識觀民表所與如此<lb/>
<pb n="KR4d0136_WYG_026-16a"/>
則其人亦可知矣<lb/>
　　　䟦了翁祭鄧南夫文<lb/>
余聞南夫平居家人不見其喜怒一日因事怒甚已而<lb/>
悔之自恨其養之未至也充是心以往可謂知好學矣<lb/>
了翁友之其厚如此不問可知其賢余幸與之同鄉未<lb/>
及識而南夫已逝悲夫不復見斯人也因讀了翁之文<lb/>
悵然久之故姑書其所聞附於後<lb/>
　　　題了翁送幾叟詩<lb/>
<pb n="KR4d0136_WYG_026-16b"/>
以身教者從以言教者訟了翁訓諸子姪其辭如此皆<lb/>
其平日躬自蹈者所謂以身教也能味其言亦以身踐<lb/>
之則其趨聖賢之域豈逺哉若幾叟葢可與進斯道者<lb/>
故告之如此<lb/>
　　　題諸公邪説論後<lb/>
昔王荆公以邪説暴行禍天下三十有餘年余備位諫<lb/>
省論之去其王爵罷配享太學諸生薰陶王氏之學久<lb/>
矣閧然羣起而非之賴君相之明卒從其議今觀諸公<lb/>
<pb n="KR4d0136_WYG_026-17a"/>
之言是非已有定論則余之言可以傳信矣<lb/>
　　　䟦彭器資送余仲勉序<lb/>
彭公以盛德重望為時名臣士大夫得一望履舄者如<lb/>
登膺門况其厚善者乎仲勉先生余雖不獲從之游觀<lb/>
其所與則信其賢也審矣<lb/>
　　　䟦温公與劉侍御帖<lb/>
熈寧之初吳興劉公位臺端論事忤大臣意謫知江州<lb/>
一時清議寛之無敢言者獨文正温公抗章於廷諍之<lb/>
<pb n="KR4d0136_WYG_026-17b"/>
事之本末安撫叅政張公論之詳矣公將行文正造門<lb/>
叙别又以手翰問行期有道勝名立之言其相與之意<lb/>
厚矣夫天下之善士斯友天下之善士二公終始一節<lb/>
不約而同其取友可知矣覽是遺墨三復興歎乃附其<lb/>
説於後<lb/>
　<lb/>
　<lb/>
　龜山集巻二十六<lb/>
</p>
<p>
</p>
  </div>
</body>
</text>
</TEI>
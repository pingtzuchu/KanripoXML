<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集卷二十三</head>
    <p>
<pb n="KR4d0136_WYG_023-1a"/>
欽定四庫全書<lb/>
　龜山集卷二十三　　　　　宋　楊時　撰<lb/>
　　啓<lb/>
　　　謝太守<lb/>
仕祿養親素非求進分曹莅職自愧無堪方虞譴責之<lb/>
難逃豈意褒稱之偶及寵榮過分循省若驚竊以郡縣<lb/>
王室之屏藩而守令士民之師帥尊卑雖異任責則同<lb/>
一非其人衆受其弊顧兹百里之重寄實惟萬室之具<lb/>
<pb n="KR4d0136_WYG_023-1b"/>
瞻軍國調度之須所取非一兵民什一之㑹其職匪輕<lb/>
嚴之以法則衆離而不親撫之以寛則事弛而不集茍<lb/>
非豈弟之君子曷庇困窮之小民古謂其難今尤慎擇<lb/>
矧夫極治之盛際固多間出之英材刃發新硎莫匪庖<lb/>
丁之手人胥易使率皆言偃之風宜得異能稱此公舉<lb/>
如某者駑駘下乗樗櫟散材自惟銜轡之難驅敢希匠<lb/>
石之或顧徒守過庭之訓恥為趨世之謀一瓢屢空方<lb/>
慕顔淵之好學三釡而樂又懷曽子之及親雖未信辭<lb/>
<pb n="KR4d0136_WYG_023-2a"/>
仕固賢者之宜而公養為貧亦聖人不免猥從科舉誤<lb/>
玷縉紳庶乎餼廪之㣲足為晨夕之奉伶仃一病流落<lb/>
八年氣形並衰神志俱耗身同野鹿甘自屏於樵漁衣<lb/>
若懸鶉復何心於軒冕方將投蛙足於缺甃寄鷦巢乎<lb/>
一枝俯仰終身優游卒嵗徜徉塵垢之外游泳詩書之<lb/>
淵與世相忘脱桁楊之接摺放形自適近魚鳥之沉浮<lb/>
奈何糟糠無以畜妻孥甘㫖不足事父母年豐病乏冬<lb/>
暖嗟寒在人情難以恬安於人子尤當隠惻遂叅選調<lb/>
<pb n="KR4d0136_WYG_023-2b"/>
補吏椽曹來游會府之英躔輒去衡門之陋處惟思竊<lb/>
食何路進身欲為轍鮒之呼逆知無濟忍效冶金之躍<lb/>
自取不祥故雖幸餘光之可依莫敢飾鄙辭而上黷豈<lb/>
圖異寵遽及非材此葢伏遇某官擴大度以兼容推至<lb/>
仁而博施智惟周物能不病人未嘗片善之或遺致此<lb/>
甚愚而不棄受恩有地圖報無階敢不允蹈聖言雅不<lb/>
忘於舊學益勤職守庶無負於已知<lb/>
　　　謝楚大夫<lb/>
<pb n="KR4d0136_WYG_023-3a"/>
右某啓伏䝉知府大人先生保舉某堪充職官任使者<lb/>
仕祿養親素非求進分曹莅職自愧無堪方虞譴責之<lb/>
難逃豈意薦論之偶及被恩優渥撫已兢慙竊聞以身<lb/>
徇道者君子之格言事君以人者上臣之明義懷瑾握<lb/>
瑜欲有待也雖鼓刀自溷猶不為辱尊德樂義欲有求<lb/>
也雖忘勢自竭乃其當然永惟上下之相資莫知貴賤<lb/>
之有間世道淪䘮風猷寖隳居下者以難仕為迂謀在<lb/>
上者以旁招為末事公論一廢私謁肆行待價而沽顧<lb/>
<pb n="KR4d0136_WYG_023-3b"/>
連城而莫售無因而至雖照乗而難前茍非先容孰匪<lb/>
棄物如某者賦材疎拙禀性頑愚徒聞師友之緒言罔<lb/>
窺聖賢之遺學麞頭鼠目之賤何意求官牛溲馬勃之<lb/>
汙寧堪待用已絶凌霄之望方圖祭竈之安欲為轍鮒<lb/>
之呼逆知無濟忍效冶金之躍自取不祥豈謂未遑竿<lb/>
牘之修遽玷齒牙之論終懷直道竊希東國之臣已附<lb/>
青雲不作西陵之餓此葢伏遇某官至公處已内恕及<lb/>
人以教育英材為樂而務在兼容以推轂士類為任而<lb/>
<pb n="KR4d0136_WYG_023-4a"/>
常思博取致兹庸妄亦與甄收敢不勉自激昂仰懷知<lb/>
遇無忘舊學益勵前脩駑乗何能幸嘗驂於驥尾天池<lb/>
可到終有待於鵬風過此以還未知所措<lb/>
　　　謝張朝散<lb/>
顯膺宸命榮領郡符方懷慶問之未遑豈意緘封之先<lb/>
辱恭惟某官賦材忠實禀器純深更貳正於名藩藹休<lb/>
聲於輿論果兹遴柬付以承宣雲翼怒飛匪泠風之能<lb/>
負霜蹄一躍騁千里以誠宜敢希得士之名姑逭蔽賢<lb/>
<pb n="KR4d0136_WYG_023-4b"/>
之實過䝉歸德益用愧懷<lb/>
　　　謝馬通直<lb/>
顯奉綸言榮升朝籍恭惟某官懿文外炳碩德中含芝<lb/>
草之靈人皆知其美瑞珪璋之質初無事於先容未遑<lb/>
竿牘之脩遽辱緘題之及褒榮過分悚愧無涯<lb/>
　　　賀林舍人<lb/>
光膺宸綍出總侯藩伏惟某官學際天人識洞今古摛<lb/>
辭禁掖追三代之純深懷紱故鄉聳一時之榮觀值此<lb/>
<pb n="KR4d0136_WYG_023-5a"/>
艱難之際正須經濟之材延閣清資寧復彯纓於外寄<lb/>
寵章顯服竚瞻鳴玉以西歸用寛北顧之憂共濟中興<lb/>
之業親仁有素覿德未期<lb/>
　　　代人謝吕漕<lb/>
竊食聖時空坐縻於餼廪課功嵗杪曽莫效於涓埃側<lb/>
身方俟廢歸絶意敢希論薦寵榮非分喜愧來并竊念<lb/>
某職昧趨時仕惟為祿遇事直前而動多召怨操行彌<lb/>
篤而人猶見疑仰首一鳴已盡黔驢之技窮年無補終<lb/>
<pb n="KR4d0136_WYG_023-5b"/>
為智叟之非永惟玉瑩之無疵或恐丹青之能變毎私<lb/>
循省徒積憂虞豈圖君子之并容輒取衆人之共棄此<lb/>
葢伏遇某官至公處已内恕及人羣言並聽而㒺惑於<lb/>
讒邪小善必錄而不遺於疎逺致兹庸陋亦與甄收敢<lb/>
不勉蹈前脩益堅素守鷦鷯何慕深林不過於一枝駑<lb/>
馬雖疲十駕尚期於千里庶從驅策以報私恩<lb/>
　　　代人謝解<lb/>
卞璧前陳顧何求於燕石秦醫並畜俄有取於猪苓省<lb/>
<pb n="KR4d0136_WYG_023-6a"/>
分知榮撫躬増愧竊以難進者君子之義易失者聖人<lb/>
之時環轍載贄將有行也雖急仕猶不以為汙操築鼓<lb/>
刀將有待也雖自溷或不以為辱永惟出處之大致固<lb/>
宜義命之兩全貴乎中行孰可已甚况值離明之兩作<lb/>
仍丁泰吉之大來設科目以振拔滯淹舉經行以網羅<lb/>
遺逸朝以進賢為急務士知不榖為可羞故韜光晦迹<lb/>
者棄岩穴之居而懷瑾握瑜者有廊廟之志顧兹千載<lb/>
之興運是為希世之罕逢凡有見聞孰不奮勵如某者<lb/>
<pb n="KR4d0136_WYG_023-6b"/>
學惟為已才不逮人徒襲父兄之餘風不墜箕裘之素<lb/>
業並驅夷路自慙跛鼈之難前篤信所行終類愚公而<lb/>
見笑一竊鄉薦旋黜春闈分甘自屏於樵漁意復何祈<lb/>
於軒冕再攘之臂忘搏虎之可虞屢北之兵徒聞風而<lb/>
猶駭孰謂已歸之氣俄伸久屈之中退省厥由所來有<lb/>
自此葢伏遇某官至公處已内恕及人以教育英材為<lb/>
樂而務在兼容以推轂士類為任而常思博取致兹庸妄<lb/>
亦與甄收敢不勉自激昂仰懷知遇益勤素學愈礪前<lb/>
<pb n="KR4d0136_WYG_023-7a"/>
鋒駑乗何能幸嘗驂於驥尾天池可到終有待於鵬風<lb/>
過此以還未知所措<lb/>
　　　代䖍守謝李運使<lb/>
被命吳東幸叨聯属領麾江左獲庇恩私顧惟無堪曷<lb/>
稱公舉伏念某蚤膺聖眷屢握使符才不適時愧無實<lb/>
用學雖篤志徒守空文誤䝉彊敏之稱復玷該通之譽<lb/>
榮踰所望愧溢於心此盖伏遇某官大德并容至仁博<lb/>
施不忘敬故益敦末俗之偷于以包荒或副中行之尚<lb/>
<pb n="KR4d0136_WYG_023-7b"/>
致兹庸陋特與甄收敢不誓竭孤忠永堅素守<lb/>
　　　代賀蘇左丞<lb/>
伏審光奉制書進持綱轄伏惟慶慰恭惟某官道隆淵<lb/>
懿業茂經綸誠明自格於元龜器識允符於三鑑從容<lb/>
常伯之任登延内相之榮序秩羣才董正六官之治宣<lb/>
明宻命追還三代之文來膺側席之求大慰斯民之望<lb/>
皇猷帝業允賴於逺圖繡紱龍章行膺於異數顧惟庸<lb/>
陋久荷知憐空懷慶忭之私阻覘光塵之末瞻仰之至<lb/>
<pb n="KR4d0136_WYG_023-8a"/>
敷述奚周<lb/>
　　　代謝筠守<lb/>
伏審光膺綸命分守侯邦伏惟慶慰恭惟某官禀器宏<lb/>
深迪心明哲屈承宣於屏寄行踐履於要途未遑竿牘<lb/>
之修以結鄰封之好遽承緘貺益佩謙冲<lb/>
　　　代與檢法<lb/>
茂膺綸命出佐刑臺伏惟歡慶恭惟某官秉義端方迪<lb/>
心明允誠能格物初無可擇之言恕以及人終見治平<lb/>
<pb n="KR4d0136_WYG_023-8b"/>
之效俄聞風而増悚慶覿德之有期瞻詠之懷敷宣曷<lb/>
究<lb/>
　<lb/>
　<lb/>
　<lb/>
　<lb/>
　<lb/>
　龜山集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻三十九</head>
    <p>
<pb n="KR4d0136_WYG_039-1a"/>
欽定四庫全書<lb/>
　龜山集巻三十九　　　　宋　楊時　撰<lb/>
　　詩二<lb/>
　　七言古風<lb/>
　　　酬林志寧<hi>志寧從學河南二程先生</hi>
君不見昔時卜年公坼龜食墨瀍澗東伊流洛水環紫<lb/>
宫廣輪千里天地中真人一往不復見鼎湖弓劍空遺<lb/>
蹤隂陽所交風雨㑹和氣自古生英雄邇來百千歲零<lb/>
<pb n="KR4d0136_WYG_039-1b"/>
落多竒窮鳴臯少室崢嶸倚天闕下有囘淵萬仞蟠雙<lb/>
龍蒸雲結雨氣濛濛惟有蒼髯紫頷包𤣥珠時發光燄<lb/>
凌烟虹成周太平鬱餘策但令洙泗生清風羨君妙齡<lb/>
有仙骨乘槎暗與天潢通萬里不一息去若孤征鴻決<lb/>
開銀河浪分出一𣲖懸秋空顧予山野姿未老心已慵<lb/>
謬從君子游營道術偶同有如退之與東野自慙青蒿<lb/>
倚長松感君惠然抵山谷開談冰雪清吾胷髙堂黒髪<lb/>
顔如童未須念此心忡忡幸有山前清泉冷可酌與君<lb/>
<pb n="KR4d0136_WYG_039-2a"/>
啜甘茹草忘春冬<lb/>
　　　題贈吳國華釣臺<hi>國華自作記不取嚴陵</hi>
君不見釣璜溪上白髪翁一竿西去追冥鴻田車同載<lb/>
非羆熊鷹揚烈飛如飄風又不見羊裘石瀨垂綸叟爽<lb/>
槩凌天動星斗萬乘故人親訪求卧對鑾輿忍囘首聖<lb/>
賢遇合自有時潔身亂倫非所知髙風寥寥古已往較<lb/>
然得失知者誰君有釣臺臨橘水橘溪不與桐溪比収<lb/>
身欲攝渭老蹤笑撫長髯照清泚澄潭夜月秋光浮撇<lb/>
<pb n="KR4d0136_WYG_039-2b"/>
波短艇沿汀洲長䋲巨石不能繫飛帆片席歸蓬丘巨<lb/>
鈎沉餌牽九牛一釣直掣金鰲頭脩鱗擺鬛浪山起雲<lb/>
鵬飛翻忽千里跨雲憑翼上青冥一㸃孤光厠箕尾<lb/>
　　　贈别蔡武子被誣得釋赴泉州録參<lb/>
君不見馬伏波後車薏苡珠璣多又不見章臺秦璧非<lb/>
有疵相如謬使秦人疑匡章不孝通國非世無孟子知<lb/>
者誰惜君髙材兼衆美完徳從來速招毁含沙怒欲隂<lb/>
中之剛引涇流汙清泚輕雲捲盡天日明容光竅穴無<lb/>
<pb n="KR4d0136_WYG_039-3a"/>
潛形刮磨玉瑩冰雪凝楚人謾費塗丹青齊庭有鳥久<lb/>
不鳴㑹須一舉天衢亨北溟歘起風雷驚修鱗巨鬛隨<lb/>
波輕不須囘首顧潛鯨好乘扶揺九萬里奮迅六翮飛<lb/>
南溟<lb/>
　　　入山行<lb/>
蒼崖峭立青天涯古徑蕪沒沿清溪深林四合晝亦暝<lb/>
寂寂惟有哀猿啼野人心形灰死如槁木山禽見之猶<lb/>
驚飛因嗟太古不可復我無機械胡相疑<lb/>
<pb n="KR4d0136_WYG_039-3b"/>
　　　假山<lb/>
衡湘側南二千里清淑之氣常蜿蜒丹沙玉石氣所感<lb/>
融結萬狀非磨鐫窮源荒蹊異岱畎不逢禹績輕棄捐<lb/>
苔封土蝕誰復問嶙峋僵卧當市㕓龜山老叟見之喜<lb/>
鳩徒輦置羅前軒岧嶤孤峯露仙掌<hi>有一石如掌</hi>屹若太華<lb/>
青摩天傾崖斷壑坐中見葱蒨似玉生雲烟初疑祖龍<lb/>
未死日浮梁擬跨咸池淵神號鬼怒驅不前捶繫刓磷<lb/>
成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>圏又疑巨人出龍伯掲竿來自崑崙巔連鼇合負<lb/>
<pb n="KR4d0136_WYG_039-4a"/>
雲濤翻蓬壺簸蕩留平川繄予竟日倚欄檻矯首便欲<lb/>
追靈仙<graphic n="KR2385" url="https://raw.githubusercontent.com/kanripo/KR-Gaiji/master/images/KR2385.png" mimeType="image/png"/>輪神馬自足駕已覺兩腋風泠然瓊臺浮游<lb/>
與世隔醉傲笑拊洪崖肩山間草木即靈餌含英茹實<lb/>
資長年悠悠廣息變今古坐看溟渤成桑田<lb/>
　　　寄練子安教授<lb/>
憶昨吾子客上都我獨奔走天南隅各年未壯已多累<lb/>
誤投世網身攣拘飄零今日偶相值乃復咫尺不得與<lb/>
子俱人生委質金在爐大冶鼓鑄誰號呼惟愁踆踆走<lb/>
<pb n="KR4d0136_WYG_039-4b"/>
塵土舊業已廢成荒蕪惜君髙才卓犖與世畸雄文洒<lb/>
落珠陸離雷驚電赫轉坤軸風號浪擊飛天池珊瑚挺<lb/>
幹滄海竭騏麟超軼不可覊經綸有道世莫知櫝中良<lb/>
璧始自竒君不見扶藜隘巷蓬蓽居短褐甕牖桑為樞<lb/>
擁門軒葢何所慕藜根自飽非癯如又不見揚雄寂寞<lb/>
守太𤣥棄捐覆瓿真可憐折腰小吏昔所恥田園須賦<lb/>
歸來篇終當結屋蒼厓巔期子相與臨清泉投簮解帶<lb/>
謝人世拂塵披蠧親遺編松皴檜老生青烟雨餘風㺯<lb/>
<pb n="KR4d0136_WYG_039-5a"/>
鳴哀絃低囘野興有真意浮名鸛雀過吾前結歡膠漆<lb/>
常連連從游鹿豕終長年<lb/>
　　　送富朝奉還闕<hi>紹榮字國華</hi>
君不見慶厯承平道如砥馳車八荒同一軌邊人鴟張<lb/>
怒螳臂百萬雲屯若封豕又不見朔方横流漲天起腐<lb/>
麥蛾飛木生耳扶擕道路雜老㓜操瓢溝中半為鬼關<lb/>
河日夜刁斗驚嫚書乘駟來渝平兵間持節得英傑談<lb/>
笑坐使覊長纓青社環城萬區屋發廩分曹具饘粥饑<lb/>
<pb n="KR4d0136_WYG_039-5b"/>
羸枯頰陡生光叢塜不聞新鬼哭臧孫有後天匪親閭<lb/>
門容車何足論朅來濉上見猶子雄姿宛有典型存驊<lb/>
騮已渡渥洼水朝燕暮越應千里行看玉勒駕鑾輿濯<lb/>
足瑶池從此始<lb/>
　　　南康值雨<hi>廬山卧龍菴有劉道人自云百餘歲碧眼不粒食惟食栢飲水毎客至必</hi>
　　　<hi>先知之欲往見之不果故并記之</hi>
平沙漲雪清江濆水花照日紅生鱗軒然五老出城表<lb/>
雕玉萬仞窺長身雲巾星弁覆華頂飛泉漱瀑垂天紳<lb/>
<pb n="KR4d0136_WYG_039-6a"/>
平生未識廬山面碧巘横雲望中見江頭一夜雨銜天<lb/>
奔浪號風作悲徤朝來淤泥沒牛馬咫尺坐論千里逺<lb/>
芒鞋拄杖掛塵屋神馬<graphic n="KR2385" url="https://raw.githubusercontent.com/kanripo/KR-Gaiji/master/images/KR2385.png" mimeType="image/png"/>輪歘飛轉卧龍菴前碧眼翁<lb/>
日飲山渌飡溪松神融氣合八荒外此心烱烱宜先通<lb/>
未須勒移却俗駕㑹應一洗塵寰空寄言歸侍壺丘子<lb/>
他日來游當御風<lb/>
　　　遊武夷<hi>是日泛小舟至雞窠岩還遊冲佑觀</hi>
函關﨑嶔走秦鹿天下並逐爭羣雄抉雲翻空鰲足折<lb/>
<pb n="KR4d0136_WYG_039-6b"/>
黔黎竄伏如寒蛩武夷山深水清泚避世猶有髙人蹤<lb/>
龍泓東注海波涌<hi>嶺有投龍池世傳與海通</hi>玉女翠擁秋雲鬆<hi>玉女峯</hi>
赤霄真骨冩虗壁通泉凡筆慙非工<hi>魏王峯前有畫鶴</hi>藏舟浮<lb/>
梁跨絶壑<hi>山間有小橋橋西有一小舟皆人跡不可到</hi>隠見似與天潢通當<lb/>
時雞犬不復見窠巖依舊烟霞籠我來秋杪月既望尚<lb/>
有幽菊埋榛叢天容洗浄雨新霽雲幕四卷清無風掀<lb/>
篷進棹窮異境注目想見流殘紅囘船杖屨躡幽徑松<lb/>
竹窈窕環琳宫翠琬温辭耀華衮<hi>褒詔有石刻</hi>金榜大字纒<lb/>
<pb n="KR4d0136_WYG_039-7a"/>
交龍自憐病骨掛塵網幔亭髙㑹何由逢解衣歸卧玉<lb/>
𤨏碎仰看明月穿䟱篷<lb/>
　　　向和卿覽余詩見贈次韻奉酬<lb/>
杜陵頭白長昏昏海圖舊繡冬不温更遭惡卧布衾裂<lb/>
盡室受凍憂黎元詩人窮愁自古爾豈若種藝依青門<lb/>
嗟予老懶世不用窮巷久雨無髙軒蟲鳴鳥噪感時節<lb/>
嫠不恤緯羞前言殘章斷簡棄不録自愧潢潦無根源<lb/>
君胡衮字富褒飾三復妙語將誰論知君獨負青雲器<lb/>
<pb n="KR4d0136_WYG_039-7b"/>
欲使饑者名長存<lb/>
　　　贈程舍人近侍入閩<lb/>
路公溪上鶴髪翁眼光照日顔如童厖眉垂鬂有仙骨<lb/>
駢集五福天所鍾螭頭暫輟三長手杖節扶輿入閩嶠<lb/>
弧南一夜晶輝浮海隅草木俱榮耀朱金拜後古所稀<lb/>
繡紱全勝衣綵衣玉觴薦夀須珍竒更待蟠桃結子時<lb/>
　　　岳陽書事<lb/>
洞庭水落洲渚出疊翠䟽峯逺烟沒重樓百尺壓髙城<lb/>
<pb n="KR4d0136_WYG_039-8a"/>
畫棟沉沉倚天闕湖光上下天水融中以日月分西東<lb/>
氣凌雲夢吞八九欲與溟渤争雌雄澄瀾無風雨新霽<lb/>
一日萬頃磨青銅琉璃夜影貯星漢騎鯨已在銀河中<lb/>
湘妃帝子昔何許但有林壑青浮空<hi>君山世傳湘君居此因以得名</hi>蒼<lb/>
梧雲深不可見遺恨千古嗟何窮須臾晦冥各異色風<lb/>
怒濤翻際天黒乘陵瀨壑走魑魅渟滀百怪誰能測忽<lb/>
看舟子玩行險更欲飛帆借風力安得晴雲萬里開依<lb/>
舊寒光浸虚碧<lb/>
<pb n="KR4d0136_WYG_039-8b"/>
　　　遣興<lb/>
嵩華千仞立不碍天地寛涇渭清濁流不離海波瀾人<lb/>
生過眼萬事役記憶細故真童頑<lb/>
　　　寄游定夫<lb/>
憶昨相逢鳳山趾駒隙駸駸餘半紀君趨烏府近清光<lb/>
陸海驚濤漲天起雲帆大舸半摧溺艤岸得全誠偶爾<lb/>
我時捧檄赴京渚放浪江湖一浮蟻談書考古老無用<lb/>
哺啜糟醨咀糠粃東歸雖復有民社為米折腰良可恥<lb/>
<pb n="KR4d0136_WYG_039-9a"/>
市朝紛紛真羿彀朔幹燕弧不容擬投身中地竟誰免<lb/>
未信棘端能捍矢重樓百尺卧𤣥徳問舍求田不須鄙<lb/>
早歲結鄰初有約齒豁頭童今老矣築田預想傍田廬<lb/>
負耒耦耕何日始<lb/>
　　　過錢塘江迎潮<lb/>
銀潢翻空際天白鯤怒鵬鶱海波擊湧雲噫氣聲怒號<lb/>
萬馬馳車隨霹靂低昂上下如桔橰頃刻性命輕鴻毛<lb/>
賫囊負笈有夷路一日何事常千艘因思羊腸盤九坂<lb/>
<pb n="KR4d0136_WYG_039-9b"/>
攀援蜀道愁狖猱人生觸處有萬險豈必此地多風濤<lb/>
願言夷險不須問莫負對酒持霜螯<lb/>
　　　觀獵<lb/>
貂裘白馬誰家子擁㦸弦弧嚢勁矢褰身欲與鳥爭飛<lb/>
觸處塵埃雲四起長繩驅逐狐兎驚驕鷹掣臂流雙睛<lb/>
飛揚雲間電光閃旋復草際無遺生鷙腸久厭鮮肥餌<lb/>
顧盼方能伺人意但矜鼎俎有餘甘貪餐誰憐殄生類<lb/>
安得淑氣囘嚴秋徐令困拙同鳴鳩林間百鳥恣孳乳<lb/>
<pb n="KR4d0136_WYG_039-10a"/>
雖欲擊搏知無由<lb/>
　　　寄范正甫<hi>時討西夏</hi>
覊窮莫厭如牢圈從古功名出屠販男兒不負懸弧心<lb/>
馬革裹尸猶足願君不見淮隂寄食饑貧叟<hi>一作竊𤓰寄食淮隂</hi>
<hi>叟</hi>胯下英風亦何有逢時吐氣雷電奔金印纍纍大如<lb/>
斗玉門晝夜羽檄驚睥晲欲塹天都城叩關虎士鬱餘<lb/>
怒科頭奮㦸如鵰鷹君從壯年藴竒策未宜縮首藏柴<lb/>
荆昔人投筆真豪英慨然萬里終成名南山白額雖欲<lb/>
<pb n="KR4d0136_WYG_039-10b"/>
老百獸遭之猶裂腦<lb/>
　　　吳子正招飲時權酒局不赴作詩戲之<lb/>
寒爐火冷浮青烟勁風刮面如戈鋋凝隂不動天欲雪<lb/>
竟日兀兀成拘攣廣文才名四十年天寒坐客猶無氊<lb/>
叅軍官小技能薄寂寞冷坐誠宜然忘形杜老偶相覔<lb/>
傳呼歌舞開華筵嗟予簡書固可畏不得對飲簷花前<lb/>
謾有糟漿逆人鼻汝陽口角空流涎可能更似蘇司業<lb/>
只與時時送酒錢<lb/>
<pb n="KR4d0136_WYG_039-11a"/>
　　　寄題環翠樓<hi>記云唐君作此樓以奉親</hi>
方壺七萬神鼇連瓊臺縹緲居靈仙鯨翻海運成桑田<lb/>
異境誰使夸娥遷銛鋒四面蒼圭圓巨靈巧以青瑶鐫<lb/>
揉風洗雨净姢姢修眉浮空秀爭妍清溪囘旋㵼幽泉<lb/>
下有澄瀾湛洄淵繡楣雕欄欲飛翻凌切漢道摩星躔<lb/>
恍如直跨須彌巔琉璃凝光圍四天喜君妙齡謝世喧<lb/>
萱堂慈顔白盈顛兒童牽衣戲蹁蹮優哉此樂誰與先<lb/>
嗟予昔以三釡懸投身世網百慮煎今乎老矣誠可憐<lb/>
<pb n="KR4d0136_WYG_039-11b"/>
狙猿何用簮纓纒子雲終須守一㕓誅茅結屋纔數椽<lb/>
薜衣雜佩紉蘭荃手披白蟫玩青編春暉不報常欿然<lb/>
雖有至樂安能全<lb/>
　　　晚雨<lb/>
斷霞明滅天日黝雨意晴暉争好醜浮雲冉冉無定姿<lb/>
白衣忽變如蒼狗悲風激烈河漢翻雨脚如麻飛霰寒<lb/>
山深氣腥豺虎亂乾坤四合誰云寛將溪溪上野客懶<lb/>
成癖怯寒手攣面如墨把盃强吞僵立歌閉門獨愁天<lb/>
<pb n="KR4d0136_WYG_039-12a"/>
已黒<lb/>
　　　贈醫者鄧獻匡<lb/>
天地一氣猶冶甄埏埴萬彚隨方圓神形九藏通<hi>闕</hi>野<lb/>
八風中物如戈鋋天元玉冊有遺義探索始自三皇前<lb/>
桑君越人不世出鑱石鍼灸誰能傳賤工増餘損不足<lb/>
往往横天殘天年羡君妙齡踵其學至理隠賾常精研<lb/>
聞隂得陽以神遇反視方術猶蹄筌道隅<hi>闕</hi>虀即為餌<lb/>
車上已有長蛇懸嗟予羸苶苦多病維摩丈室方蕭然<lb/>
<pb n="KR4d0136_WYG_039-12b"/>
願君速已天下疾為予一洗沉痾痊<lb/>
　　　與將樂令㑹飲揖仙亭<lb/>
灘流斗落惟璠璵雕欄照水光如濡層巒疊巘争蟠紆<lb/>
翠岩百尺蹲於菟何年巨人出歸墟掲竿合負神鰲趨<lb/>
飄流人間峙蓬壺至今猶為仙聖居飛軿往來誰與俱<lb/>
下有馴雉隨雙鳬英風爽氣凌清虗楣間新詩露珊瑚<lb/>
顧余老懶與世䟱欲往勾漏嗟無徒㑹須策轡追雲車<lb/>
無使吃口嗤癯儒<lb/>
<pb n="KR4d0136_WYG_039-13a"/>
　　五言古<lb/>
　　　離家作二首<hi>庚申嵗作</hi>
敗葉辭故枝驚飈送㣲雨田廬向收穫城中亟完補㳺<lb/>
子欲何之道路修且阻俛首謝田父予生厭羇旅<lb/>
　　　又<lb/>
胡鴈依朔風羣飛逐南翔㳺子方北征朔風吹我裳攬<lb/>
轡望雲間夜色正蒼蒼空羡南歸翼幽懷增感傷<lb/>
　　　過漢江<lb/>
<pb n="KR4d0136_WYG_039-13b"/>
西極鰲足折東南地維傾衆流競趨下汹汹歸滄溟誰<lb/>
能跨明河挽此經天行世難乗槎翁此意終冥冥<lb/>
　　　新湖夜行<lb/>
平湖淨無瀾天容水中煥浮舟跨雲行冉冉躐星漢烟<lb/>
昏山光淡桅動林鴉散夜深宿荒陂獨與雁為伴<lb/>
　　　哀鴻<lb/>
哀鴻常苦饑悲鳴垂其翼朔漠曉霜寒江湖晚烟羃乾<lb/>
坤一網罟髙飛亦何益日暮無與羣驚風暗沙磧<lb/>
<pb n="KR4d0136_WYG_039-14a"/>
　　　枕上<lb/>
小智好自私小德常自足自私開人賊自足心有目瑕<lb/>
瑜不相掩君子比良玉黙黙枕上思戒之在深篤<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_039-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻三十九<lb/>
</p>
<p>
</p>
  </div>
</body>
</text>
</TEI>
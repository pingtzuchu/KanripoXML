<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻二十八</head>
    <p>
<pb n="KR4d0136_WYG_028-1a"/>
欽定四庫全書<lb/>
　龜山集巻二十八　　　　　宋　楊時　撰<lb/>
　　哀辭　祭文<lb/>
　　　哀明道先生<lb/>
元豐八年夏六月既望河南承議先生以疾終于官是<lb/>
月晦邸報至彭城其門人楊某聞知為位慟哭於寢門<lb/>
而以書訃諸嘗同學者嗚呼道之無傳也久矣孟子沒<lb/>
千有餘歳更漢厯唐士之名世揚雄氏而止耳雄之自擇<lb/>
<pb n="KR4d0136_WYG_028-1b"/>
所處於義命猶有未盡自雄而下其智足以窺聖學門<lb/>
墻者葢不可一二數也况足與語道而傳之哉宋興百<lb/>
年士稍知師古諸子百氏之籍與夫佛老荒唐謬悠之<lb/>
書下迨戰國縱横之論幽人逸士浮誇詭異可喜之文<lb/>
章皆襍出而並傳世之任道者日夜憊精勞思深探博<lb/>
取可為勤矣然其支離蔓衍不知慎擇而約守之故其<lb/>
用志益勞而去道彌逺使天下學者靡然趍之如適諸<lb/>
夏而棄通衢大道犯荆棘之墟行蒼崖之巔眩然迷殆<lb/>
<pb n="KR4d0136_WYG_028-2a"/>
而卒莫知自反者其於世教何補哉先生於是時乃獨<lb/>
守遺經合内外之道黙識而性成之其學之淵源葢智<lb/>
者不能窺而善言者所不能稱説也自周衰以來天下<lb/>
之學其失如彼則後之得聖人之道而傳之者於吾先<lb/>
生可不獨任其責哉嗚呼道之傳亦難矣夫由堯舜而<lb/>
來至於湯文孔子率五百有餘歳而後得一人焉孔子<lb/>
没其徒環天下然獨積百年而後孟子出由孟子而來<lb/>
迄漢唐千有餘歳卒未有一人傳之者若孔孟又皆窮<lb/>
<pb n="KR4d0136_WYG_028-2b"/>
老於衰世其道方不得一施於天下夫聖賢之不世出<lb/>
而時之難值也如此今幸而有其人又且遭時清明朝<lb/>
廷方登崇俊良而先生未及用而死則予之慟哭豈特<lb/>
以師弟子之私恩而已哉故為辭以泄其哀而自慰云<lb/>
余悲古人之不見兮逢世德之險㣲析道真之純美兮<lb/>
肆<hi>敕厯切</hi>全體而分刲駕異端而並逐兮駢支轂乎多岐<lb/>
亘千歳其泯泯兮去聖逺而卓彼先覺兮惟德是仔展<lb/>
斯文之在兹兮萬世之師耡榛棘之荒穢兮闢正路之<lb/>
<pb n="KR4d0136_WYG_028-3a"/>
孔夷伏聖賢之軌躅兮背世轍而疾馳帶鉤距而負繩<lb/>
兮紛萬變而莫窺弛銜勒而弗厲兮尚囘旋其中規嗟<lb/>
命之縣於天兮匪予敢知畜溟渤而載華岳兮曽有塵<lb/>
之弗施嘆道之難行兮孔孟窮老以栖栖伊時勢則然<lb/>
兮此云胡其若茲通闢闔於一息兮尸者其誰斡天樞<lb/>
而自爾兮<hi>一作逥曲任而直推兮</hi>欲執咎其焉歸齊死生於晝夜<lb/>
兮天理之常匪往匪來兮雖壽夭兮何傷想德音其未<lb/>
逺兮儼若在傍固誠之不可掩兮何有何亡日月逝兮<lb/>
<pb n="KR4d0136_WYG_028-3b"/>
形魂藏嗚呼巳矣兮斯亦難忘<lb/>
　　　哀鄒堯叟<lb/>
宋有君子姓鄒名某字堯叟邵武泰寧人也先生自少<lb/>
有文名尤工辭賦比壯遊四方始從中山劉公彛為學<lb/>
鐫磨浸灌六經之㫖百氏之書無不該洽旁穿曲貫各<lb/>
得其宗不為異端遷惑汪洋大肆發為詞章遂以名稱<lb/>
于時嘉祐中登進士第其莅官雖冗職必盡其力凡决<lb/>
獄聽訟鉤考簿書赴期㑹他人視若不勝其煩先生處<lb/>
<pb n="KR4d0136_WYG_028-4a"/>
之日未嘗廢書也其用志益深後之所自得者多矣余<lb/>
自垂髫誦先生之文及長聞其名藉甚益歆慕之尚恨<lb/>
未及見叩其餘論元豐初余棄官家居先生適丁家難<lb/>
寄余里中始獲從之游先生不予棄進而友之殆一年<lb/>
未嘗一日相舍也其後先生官於閩余適東徐差池南<lb/>
北遂不復相值今其已矣於戲先生學充其志而用不<lb/>
究其才其平昔朋友共學者徃往登顯仕居要津視其<lb/>
顛沛忍不一引手提掖之卒以窮死噫命矣其誰尤余<lb/>
<pb n="KR4d0136_WYG_028-4b"/>
獨恨相去之逺不慿棺一慟吊其遺孤以盡其師友之<lb/>
情故為辭以泄其哀其辭曰有美一人衆之郭郛兮邦<lb/>
國之禎應時須兮純明篤實衆式孚兮胸中之藏羅瓊<lb/>
琚兮位卑德尊慘莫舒兮汗血龍駒縶荒嶇兮雲帆蔽<lb/>
天膠沮洳兮天地吸嘘鼔洪鑪兮鑄物範形曽莫圖兮<lb/>
自爾遭之末所如兮既實爾德孰云癯兮胡嗇爾壽忽<lb/>
聞徂兮嗟余與子阻修途兮不得慿棺吊遺孤兮飲恨<lb/>
于懷曷由除兮<lb/>
<pb n="KR4d0136_WYG_028-5a"/>
　　　哀郭思道<lb/>
吾友思道諱某姓郭氏福唐人也先世皆隠德不仕其<lb/>
族系盖莫得而詳焉思道自少時尤喜黄老之術以求<lb/>
衞生之經不利貨財不近聲色淡然自得視天下之物<lb/>
若無足以贅其身晩頗好浮圖氏之説其與人交久而<lb/>
愈親與朋友言必以忠信其辭氣抗直不能與物逶迤<lb/>
以茍悦世俗熈寧乙夘同余游京師余綴名秋官思道<lb/>
失志遂同入大學今知制誥黃公見而悦之用以為直<lb/>
<pb n="KR4d0136_WYG_028-5b"/>
學未幾職小學教諭其純德懿行雖為當路者之所知<lb/>
其自處歉然亦未嘗因之馳騁以求見於世也於戲周<lb/>
道衰為士者不孚於名實而國論不出鄉閭州黨之間<lb/>
盜名竊利之人肆行機變以欺世罔上貪得忘義屈道<lb/>
徇物以至昏冥顛踣而不悟雖妾婦乞人之所悲羞而<lb/>
不受者猶將泰然矜耀以自得其辭受取舍尚何足誅<lb/>
哉君於是時也超然逺覽不以貧賤富貴攖拂其志斯<lb/>
亦難矣其志行雖未能盡槩於古人其賢於衆人也亦<lb/>
<pb n="KR4d0136_WYG_028-6a"/>
逺矣余從之游且十年得其所以治身養性之實非一<lb/>
二也以余之所言推余所不言盖可知也享年三十有<lb/>
八以疾終于京師余聞之為之悲慟不能自已故為辭<lb/>
以泄其哀辭曰嗟乎思道木訥而仁内行純懿幽無責<lb/>
於鬼明無非於人宜得其祿何顛沛於道路而終死於<lb/>
賤貧宜享其壽何棄世之遽而天年不及於中身死誰<lb/>
葬兮暴骸骨於汴之濱魂無依兮託厲鬼以為鄰自古<lb/>
聖賢兮自有顯榮富貴騰聲飛譽振耀於無垠亦有湮<lb/>
<pb n="KR4d0136_WYG_028-6b"/>
淪汨没終屈而不伸死同腐骨兮俱磨滅乎埃塵壽夭<lb/>
窮通子能自達吾亦不足以傷神重以故人之情追思<lb/>
感歎不覺涕淚之沾巾<lb/>
　　祭文<lb/>
　　　祭楚守縣君<lb/>
於惟夫人伊洛右族歸嬪睢汭懿柔靜淑功施於内隠<lb/>
行弗彰中外式孚允也其臧雝雝和鳴襢衣編飾大邑<lb/>
之封視夫之秩謂宜百秊黄髮偕老天胡不相中道而<lb/>
<pb n="KR4d0136_WYG_028-7a"/>
夭歸旐翩翩江流瀰瀰魂兮何之與水俱逝酒餚既馨<lb/>
用祖其行薦以斯文以寓哀誠<lb/>
　　　祭思睿<lb/>
嗟乎思睿命奚止於斯耶昔始同學君方妙年氣吞青<lb/>
雲俊譽藹然堂堂英姿謂宜壽考天胡爾嗇中道而夭<lb/>
競時多艱未充其志身後之嗟孀親遺穉適子之舘升<lb/>
子之堂追念平生顧瞻彷徨尚想音容恍兮在傍欲與<lb/>
之言即之而亡有肉在俎有酒盈觴子弗食飲予心悲<lb/>
<pb n="KR4d0136_WYG_028-7b"/>
傷長與子訣隔乎幽荒寓辭以奠涕落沾裳於戲已焉<lb/>
曷日而忘<lb/>
　　　祭吕侍講<lb/>
宋興百年世秉國鈞篤生異人惟兹世臣時逢清明與<lb/>
國休戚身雖竄流心在王室伊昔師門實傳聖學道隆<lb/>
德尊為時先覺嗟予晩進鼠目麞頭公不鄙予進與之<lb/>
儔吾道之窮公其已矣河流混混貫以清濟胡不慗遺<lb/>
以佑斯文下民其咨昊天不聞臨風一慟心志俱摧公<lb/>
<pb n="KR4d0136_WYG_028-8a"/>
乎若存其知我哀<lb/>
　　　祭陳瑩中<lb/>
嗚呼天生我公為時元龜精貫白日而無以自表氣包<lb/>
宇宙而不容於時止或尼之非人能為嗟一跌而不振<lb/>
卒困死於流離賴遺言之未泯導原委而東之念生死<lb/>
之未訣悵南北之差池徒反袂以長號淚淋浪而沾衣<lb/>
公乎不亡其知我悲<lb/>
　　　祭游定夫<lb/>
<pb n="KR4d0136_WYG_028-8b"/>
嗚呼定夫學通天人而時不用道足濟天下而澤不加<lb/>
乎民今其已矣夫復何云悵百年之永訣猶想見其音<lb/>
塵念昔從師同志三人今皆淪亡𦕈余獨存雖未即死<lb/>
而頭童齒豁㷀然孤立而誰隣嗟吾先生㣲言未泯而<lb/>
學者所記多失其真賴公相與叅訂去其訛謬以傳後學<lb/>
書往未復而訃之及門嗚呼悲夫宜任其責者復誰歟<lb/>
斯文將泯滅而無傳歟抱遺編而求之悼此志之不仲<lb/>
重念南北相望不得慿棺一慟徒隕涕而馳神余言之<lb/>
<pb n="KR4d0136_WYG_028-9a"/>
悲聞乎不聞<lb/>
　　　祭劉器之<lb/>
嗚呼我公惟德是仔秉義直行與天為徒元祐之初聖<lb/>
賢相逢位冠七人為時宗工道大不容遷於南服刼火<lb/>
洞然不燼惟玉時方清明仁賢彚征昊天弗弔䘮我正<lb/>
臣銜觴一慟匪以其私侑食以文其知我悲<lb/>
　　　祭鄒侍郎<lb/>
於戲天爵之尊天宜嗇之奚為於公獨厚錫之大鈞賦<lb/>
<pb n="KR4d0136_WYG_028-9b"/>
物實勞以生胡反吝兹而弗與齡錫予之柄尸之其誰<lb/>
杳冥茫昧理莫可推公昔在庭朝陽鳯鳴讒波弗溺惟<lb/>
帝之明建中之初來自南荒人爭覩之景星煌煌秉義<lb/>
不囘屹如喬嶽黄陂萬頃莫能清濁至言碩畫百未一<lb/>
施流離困厄天實為之公之云亡梁木其壞世亡仁賢<lb/>
人將焉賴生榮死哀身詘道信公則無憾實哀斯人嗟<lb/>
予與公聲氣相求話言之出其同不謀頃來視公公疾<lb/>
已困匪疾之憂國事是問精貫白日神其聽之云胡不<lb/>
<pb n="KR4d0136_WYG_028-10a"/>
淑而不慗遺死而可贖人百其身旻天高高邈乎不聞<lb/>
道之窮矣慟非以私公乎不忘其知我悲<lb/>
　　　祭陳立道<lb/>
於戲以吾外祖之德其後未有顯者汝幼而聰頴篤行<lb/>
彊學年纔弱冠已策名於薦書意其大吾外氏之門者<lb/>
必汝也遽止於此何其痛耶又使汝雙親垂白有傷子<lb/>
之戚孀妻穉子失所依怙何其酷耶於戲天乎理不可<lb/>
推其命也夫於戲哀哉<lb/>
<pb n="KR4d0136_WYG_028-10b"/>
　　　祭陳氏十五娘子<lb/>
於戲吾聞汝言自謂了達生死視死如歸又言若數盡<lb/>
而終則忽然而往使人莫知皆以汝為戲語孰謂汝之<lb/>
卒踐其言暮而飲酒笑談終席不見其有㣲疾罷而歸<lb/>
寢曽席未暖而奄然已化豈汝真能了死生厭斯世而<lb/>
將有所歸耶抑數盡而不得不往舍吾而逝耶於戲哀<lb/>
哉念汝生而聰慧長而知學經史百家雖未能盡通而<lb/>
皆曉其大㫖吾愛汝而擇其配既得所託矣謂宜與之<lb/>
<pb n="KR4d0136_WYG_028-11a"/>
偕老云胡不淑中道夭没於戯哀哉汝之四女一在江<lb/>
西三在吾閩在江西者卒不得而訃而在吾閩者已遣<lb/>
人報之矣汝其知之於戲汝之面目宛若在前而不見<lb/>
汝之形汝之言猶在耳不聞汝之聲致此薄奠以寫哀<lb/>
情號呼痛切汝聞不聞於戲吾老矣冀汝送吾之終今<lb/>
返送汝使吾念之肝肺摧裂旻天髙髙號呼不聞余何<lb/>
罪辜罹此鞠凶死生永訣逝不可追汝尚有知其知我<lb/>
悲<lb/>
<pb n="KR4d0136_WYG_028-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻二十八<lb/>
</p>
<p>
</p>
  </div>
</body>
</text>
</TEI>
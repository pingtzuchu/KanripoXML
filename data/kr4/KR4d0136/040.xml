<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻四十</head>
    <p>
<pb n="KR4d0136_WYG_040-1a"/>
欽定四庫全書<lb/>
　龜山集巻四十　　　　　　宋　楊時　撰<lb/>
　　詩三<lb/>
　　五言律<lb/>
　　　别游定夫<lb/>
黽勉吾將仕謀身力已分漆雕慙未信子夏又離羣慘<lb/>
淡交情重間關道路勤至言宜逺寄孤陋願頻聞<lb/>
　　　過金山<lb/>
<pb n="KR4d0136_WYG_040-1b"/>
環望荆吳坼清江日夜流飛騰潮汐浪漂泊利名舟山<lb/>
湧鰲畨出樓嘘蜃氣浮僧窻千古意出沒看輕漚<lb/>
　　　冬曉<lb/>
著瓦霜華冷暝空曉霧均氣昏難見日風過易生塵洗<lb/>
硯冰紋破憑鑪火色春莫嫌寒尚薄雨雪更愁人<lb/>
　　　雨寒<lb/>
天幕隂雲積蕭蕭雨正霪泥汚闗市寂水入御溝深破<lb/>
屋寒侵骨哀絃凍絶音更愁風力徤痩怯不能禁<lb/>
<pb n="KR4d0136_WYG_040-2a"/>
　　　歸雁<lb/>
天末驚風急江湖夜思長悲鳴愁絶塞接翼冐清霜澤<lb/>
岸多繒弋雲間乏稻粱茫然栖息地飲啄欲何傷<lb/>
　　　感事<lb/>
世事浮雲薄勞生一夢長散材依櫟社幽意慕濠梁風<lb/>
激鷹鸇迅霜殘草木黄投閒如有約早晚問耕桑<lb/>
　　　過闗山<lb/>
牢落闗山路年來倦往還長隨流梗泛有愧白雲閒親<lb/>
<pb n="KR4d0136_WYG_040-2b"/>
逺江天外魂勞夢想間泫然遊子淚挹盡復汍瀾<lb/>
　　　又<lb/>
歲律行將暮飈風凌九垓山深人寂寞路逺馬虺隤幽<lb/>
意從誰展愁懐殢酒開衰遲仍惜日投晚獨徘徊<lb/>
　　　晚泊遇雪<lb/>
向晚驚風急飄零雪滿坰氣升雲羃羃天逺月冥冥寒<lb/>
色終無賴豐年漫寄聲餔糟吾不慣彊醉復還醒<lb/>
　　　又<lb/>
<pb n="KR4d0136_WYG_040-3a"/>
寒逼歸鴻急悲鳴聲更哀舞風斜翳日帶月暗欺梅平<lb/>
野光初合隂雲凍不開無聊還殢酒顛倒盡餘盃<lb/>
　　　偶成<lb/>
天逺何須問勞生聽若何犂鋤三畆足栖息一枝多白<lb/>
雪寧堪冐清時只浪過好尋明月影醉舞自婆娑<lb/>
　　　臨川驛偶成<lb/>
冉冉朝仍暮蕭條官舍幽閉門三尺雪觸物一虚舟蟲<lb/>
蠧生涯盡萍漂世事浮尚思方技學多病未能休<lb/>
<pb n="KR4d0136_WYG_040-3b"/>
　　　除夜感懐<hi>臨川驛</hi>
歲律已云盡思家日日深二年為客恨千里倚門心節<lb/>
物羅樽爼兒童學語音眩然如在目恍惚夢難尋<lb/>
　　　又<lb/>
愛日乖予願親顔長在心逺遊仍換歲華髪想盈簮永<lb/>
夜誰同席殘盃憶共斟相思空有淚揮洒滿衣襟<lb/>
　　　臨川道上<lb/>
風雨離山驛斷橋危欲顛去心奔逸驥行路上青天雁<lb/>
<pb n="KR4d0136_WYG_040-4a"/>
序江湖樂雲歸島嶼連悠悠逺征客千里獨茫然<lb/>
　　　旅舍書事<lb/>
懶拙乖時尚支離與世殊饋漿驚御冦避席愧陽居觸<lb/>
事紛難解忘形色易鋤不須修混沌機械本來無<lb/>
　　　過清溪渡<lb/>
天闊江衘雨冥冥上客衣潭清魚可數沙晚鴈爭飛川<lb/>
谷留雲氣鵜鶘傍釣磯飄零滄海客期到一帆歸<lb/>
　　　泛江至土坊<lb/>
<pb n="KR4d0136_WYG_040-4b"/>
萬頃江湖逺孤乘一葉船雁飛雲外字篷掩水中天波<lb/>
静櫓聲息風㣲帆影偏囘環聊注目浩蕩接清烟<lb/>
　　　秋日有懐寄從弟表民<hi>丁伯父憂</hi>
覊旅吾方困哀思汝正煩望雲愁雁序囘首憶鴒原北<lb/>
圃蔬還盛東軒菊想繁飄零不相見沾灑獨忘言<lb/>
　　　和潭倅張朝請行縣言懐<lb/>
夾道旌麾動隂霾萬里開霜迎威令肅春逐馬蹄來幽<lb/>
壑光初滿寒荄暖自囘仰窺嵩華質曽未施纎埃<lb/>
<pb n="KR4d0136_WYG_040-5a"/>
　　　又用前韻和早梅二首<lb/>
楚國春歸早寒梅處處開月和清艷冷天與靚粧來東<lb/>
閣詩魂動南枝歲律囘蕭然冰雪態無處覔輕埃<lb/>
　　　又<lb/>
星馭經行處梅花忽已開只疑春信早先擁使旌來嫩<lb/>
蕚紅初破寒柯緑未囘凌霜半含月皎皎絶纎埃<lb/>
　　　感事<lb/>
邉徼無虞日王師討弗庭収功誇廟筭行險毒生靈川<lb/>
<pb n="KR4d0136_WYG_040-5b"/>
谷旌麾暗風塵戰血腥寂寥歸馬日目斷華陽坰<lb/>
　　　又<lb/>
虎士氷河側日聞刁斗驚氣吞沙漠盡風蕩賊巢傾闗<lb/>
塞長年戍邉塵幾日清太平陳朽富一旅百夫耕<lb/>
　　　泗上<hi>聞將閉汴口</hi>
淮口平沙漲檣烏向日斜㣲雲變蒼狗輕浪蹙浮花風<lb/>
勁囘飛鴈林喧集暝鴉河流應未閉遲我到京華<lb/>
　　　又<lb/>
<pb n="KR4d0136_WYG_040-6a"/>
鬢蓬凋欲盡岸幘任敧斜病覺寒裘重慵嫌細字花凍<lb/>
雲穿曉日晴樹繞飛鴉老大驚遲暮飄零惜歲華<lb/>
　　　又<lb/>
聞道河流閉逢人毎問津天髙雲羃羃風細水鱗鱗未<lb/>
種江陵橘空思千里蓴且邀明月伴相對解綸巾<lb/>
　　　出京<hi>已卯嵗九月</hi>
旅泊驚秋意塵沙變客衣明星爛河漢殘月暗簾帷風<lb/>
栁斜斜轉雲㠶片片飛窮愁添别病衰晚意多違<lb/>
<pb n="KR4d0136_WYG_040-6b"/>
　　　言溪早起<lb/>
短日催征轡聽雞踏曉霜逺山頻入望薄酒漫搜腸湘<lb/>
浦蓴絲滑吳淞鱠縷長何時一疎放把釣卧滄浪<lb/>
　　　漢坂舟行<lb/>
曲岸通幽徑疎籬映竹斜塢深藏吠犬林薄露人家石<lb/>
瀨魚偏美鄰村酒易賖祗應雲水富自是一生涯<lb/>
　　　席太君挽辭二首<lb/>
賢配無前古傳家有子賢四靈来薦瑞一鶚已摩天蒿<lb/>
<pb n="KR4d0136_WYG_040-7a"/>
里迷長夜悲笳慘暮烟蕭蕭原上路猶想駕雲軿<lb/>
　　　又<lb/>
禀粹猗蘭秀來嬪洛水濱一窺識公輔三徙得儒真畫<lb/>
翣流雲氣松阡卧石麟哀榮今日事誰復繼前塵<lb/>
　　　湘君祠<lb/>
鳥鼠荒庭暮秋花覆短牆蒼梧雲不斷湘水意何長澤<lb/>
岸蒹葭緑籬根草樹黄蕭蕭竹間淚千古一悲傷<lb/>
　　　鄒公輓辭二首<lb/>
<pb n="KR4d0136_WYG_040-7b"/>
一伏青蒲上三年瘴海濵泉甘不出户<hi>公謫南方所居無水庭中忽湧</hi>
<hi>甘泉</hi>客醉豈無神<hi>公在謫所忽有醉客言公將歸翼日赦至果得歸</hi>報國心長在<lb/>
知恩志未伸<hi>公所居堂名知恩</hi>追懐垂絶語空有淚盈巾<lb/>
　　　又<lb/>
舊徳今誰在凋零已不多雲天開日月陸海自風波空<lb/>
歎與齡夢難留曳杖歌平生濟川意無處問施羅<hi>公嘗有與</hi>
<hi>齡之夢</hi>
　龜山集巻四十<lb/>
</p>
<p>
</p>
  </div>
</body>
</text>
</TEI>
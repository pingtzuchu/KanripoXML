<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻十八</head>
    <p>
<pb n="KR4d0136_WYG_018-1a"/>
欽定四庫全書<lb/>
　龜山集巻十八　　　　　　宋　楊時　撰<lb/>
　　書三<lb/>
　　　與陸思仲<lb/>
某愚不肖嘗竊念聖人沒逮今千數百年學士大夫皆<lb/>
外誘勢利鮮克為已者幸吾數人稍知自立不役志於<lb/>
俗尚齊驅並逐以相先後庶乎異日各有所到比聞吾<lb/>
友乃欲削髮為僧甚乖所期中夜思之寐不交睫不覺<lb/>
<pb n="KR4d0136_WYG_018-1b"/>
起立為之歎息也且佛之為中國害久矣士之有志於<lb/>
古者力排而疾攻之世常有焉若唐之韓退之今之孫<lb/>
明復石守道歐陽公之徒皆其人也然此數人者其智<lb/>
未足以明先王之道傳孔孟之學其所守不叛於道葢<lb/>
寡矣況如彼何哉是猶以一盃水救一輿薪之火其不<lb/>
勝也宜矣某自抵京師與定夫從河南二程先生游朝<lb/>
夕粗聞其緖言雖未能窺聖學門墻然亦不為異端遷<lb/>
惑矣今夫所謂道者無適而非也況君臣父子夫婦乎<lb/>
<pb n="KR4d0136_WYG_018-2a"/>
故即君臣而有君臣之義即父子而有父子之仁即夫<lb/>
婦而有夫婦之别此吾聖人所以無適而非道也離此<lb/>
而即彼則取舍之心多矣以取舍之心求道則其分於<lb/>
道也不已逺乎彼其君臣父子夫婦且不能容之則其<lb/>
為道也不已隘乎且佛之言曰吾之道足以斷輪迴出<lb/>
死生故溺其説者爭趨之彼以死生為足厭苦而求免<lb/>
之果足為道耶其信然耶夫古之大學之道必先明天<lb/>
德知天徳則死生之説鬼神之情狀當自見矣是道也<lb/>
<pb n="KR4d0136_WYG_018-2b"/>
聖人詳言於易不必徇邪説而外求也孟子曰盡其心<lb/>
者知其性知其性則知天矣子姑盡心然後儒佛之是<lb/>
非較然而信吾言之不惑也世之為佛之徒者將以為<lb/>
道耶則廢人倫逆天理非所以為道也將以求福田利<lb/>
益則與世之行謁公門以徼名逐利者無以異也尚何<lb/>
足道哉左右無一可者而且為之在先王之時宜有誅<lb/>
焉而謂賢者可為乎吾友智明志剛於朋㳺中為可畏<lb/>
者此不肖汲汲望其成而進於吾道者也今反若是則<lb/>
<pb n="KR4d0136_WYG_018-3a"/>
吾於他人復何望歟夫道終不復於古乎安得豪傑之<lb/>
士不易乎世者與之共言乎朋友道廢久矣某於思仲<lb/>
非特一朝燕㳺之好也故不敢不以所聞告吾子其慎<lb/>
思之母以吾言為不足聽也子之為是也内則貽吾親<lb/>
之憂外則干先王之誅失朋友之望宜速反之無緩區<lb/>
區臨紙不能盡所懐姑道此布左右伏惟亮之幸甚<lb/>
　　　謝程漕<hi>愽文</hi>
某閩陬鄙人也在昔執亊岀守鄉邦某方竊居下邑嘗<lb/>
<pb n="KR4d0136_WYG_018-3b"/>
誤辱一言之譽欲召寘學校自惟荒薄不敢承命以取<lb/>
沗冐無實之譏比來湖湘始得從部吏之末瞻望舄履<lb/>
碌碌無適時才用方愧懼踧踖不寧恐明知之下無以<lb/>
自逭<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>曠故不敢輙恃昔日眷遇之私妄進一言上浼<lb/>
髙明豈虞過聽逺示教翰見索鄙文奉命驚惶榮愧交<lb/>
集夫荆湖望髙地重譬之據九達之衢舟車之㑹四方<lb/>
百物葢銜尾結轍而至明璣翡翠夜光之璧照乘之珍<lb/>
為不乏矣有人於此持千金之資坐市區售竒貨宜無<lb/>
<pb n="KR4d0136_WYG_018-4a"/>
不獲也而搜羅掇拾猶下及於三家之市非務欲並收<lb/>
盡取不遺一物其何爾乎長沙葢南北衝㑹之市區也<lb/>
執事以清名重徳簡在君相餘論所及天下以為輕重<lb/>
而士之榮辱繋焉則所持之資非特千金也部属之吏<lb/>
負超卓瓌異之才抱其器欲賈於左右者豈一二哉往<lb/>
往以疏逖無先為容者不能自達顧某何人乃獨以經術<lb/>
取知非執事敦大並容欲盡取三家之市何以得此乎<lb/>
惠出非望刻銘肺腑不敢忘也某自少嘗從事於學六<lb/>
<pb n="KR4d0136_WYG_018-4b"/>
經㣲言雖未能究觀盡識然嘗側聞縉紳先生緒論竊<lb/>
有意焉夫易於六經尤難知自漢魏以來以易名家者<lb/>
殆數十百人觀其用力之勤葢自謂能窺天人之奥著<lb/>
為成書足以師後世然其書具在不為士大夫議評訕<lb/>
笑用覆醬瓿者無幾矣然則易其可易言乎以孔子之<lb/>
聖猶曰加我數年五十以學易其玩味之久至於韋編<lb/>
三絶況其下者乎某用是於易雖欲自進一辭而不能<lb/>
措筆於其間也雖然學易者貴有得於象意之表而已<lb/>
<pb n="KR4d0136_WYG_018-5a"/>
區區於章句之末又安能免於譏評訕笑乎故承命以<lb/>
來無以上副所知愧汗惕息若無所容措䝉索他文謹<lb/>
録古律詩序記合一編冒獻玷浼清視不勝惶懼戰慄<lb/>
之至<lb/>
　　　與翁子靜<lb/>
可中㑹佛於一葢心傳自到之學其在辟雍學者翕然<lb/>
從之其所與獨以子靜聖任為稱首古人從師必見其<lb/>
可師焉而後從之既得其傳則終身守之不可遷惑也<lb/>
<pb n="KR4d0136_WYG_018-5b"/>
某比往還京師見凡與子静㳺從者皆道子靜之言意<lb/>
其居之安自信之篤無復有疑者前書云云乃爾是豈<lb/>
真疑之耶其過自損抑而姑為之説耶此區區所以欲<lb/>
有言而未敢也某竊謂學者當知聖人知聖人然後知<lb/>
所以學舜在深山中與木石居鹿豕㳺無以異於深山<lb/>
之野人也而四岳知其可以託天下顔淵在陋巷終日<lb/>
如愚然而孟子稱其禹稷同道夫豈茍言哉其中必有<lb/>
誠然不可揜者夫舜之可以託天下顔淵之可以為禹<lb/>
<pb n="KR4d0136_WYG_018-6a"/>
稷其必有在矣學者不可不知也知此則知所以學矣<lb/>
世之所謂善知識者皆自謂與諸佛齊肩矣付之以天<lb/>
下之任未知果能為禹稷否孔子曰知周乎萬物而道<lb/>
濟天下故不過茍道不足以濟天下皆過也子靜試以<lb/>
其自得者隱之於心而安推之天下而可行則雖聖人<lb/>
復起不吾易也夫何疑之有仲素行急作此辭不逮意<lb/>
　　　荅李杭<lb/>
良佐足下某愚不知力學未足以窺古人大體凡平居<lb/>
<pb n="KR4d0136_WYG_018-6b"/>
毫聚銖積而僅有之者皆陳腐熟爛無以誇示流俗故<lb/>
膠口自絶不敢輙出一語與時相聞犬馬之齒已衰矣<lb/>
而碌碌猶無聞焉葢孔子所謂不足畏者宜士大夫之<lb/>
所憫笑背而去之也足下乃過自貶損若有求於不肖<lb/>
者其所稱道語皆過情雖名世有不敢當者僬僥之童<lb/>
付之以千鈞之重非其任也故捧讀愧汗踧踖不寧者<lb/>
累日雖然某則陋矣而厚意不可以虚辱昔嘗側聞先<lb/>
生長者之餘論試一言之足下自擇焉夫今人與古人<lb/>
<pb n="KR4d0136_WYG_018-7a"/>
之學異來書論之悉矣此不復道孟子曰雞鳴而起孳<lb/>
孳為善者舜之徒也雞鳴而起孳孳為利者跖之徒也<lb/>
舜跖之相去逺矣而其分乃在乎善利之間則為堯舜<lb/>
者亦力於為善而已顔子曰舜何人也有為者亦若是<lb/>
論顔子之學則曰得一善則拳拳服膺而弗失之矣此<lb/>
古之人用力可考而知也夫聖人人倫之至也豈有異<lb/>
於人乎哉堯舜之道曰孝弟不過行止疾徐而已皆人<lb/>
所日用而昧者不知也夏葛而冬裘渴飲而飢食日出<lb/>
<pb n="KR4d0136_WYG_018-7b"/>
而作晦而息無非道也譬之莫不飲食而知味者鮮矣<lb/>
推是而求之則堯舜與人同其可知也已然而為是道<lb/>
者必先乎明善然後知所以為道也明善在致知致知<lb/>
在格物號物之多至於萬則物將有不可勝窮者反身<lb/>
而誠則舉天下之物在我矣詩曰天生烝民有物有則<lb/>
凡形色具於吾身者無非物也而各有則焉反而求之<lb/>
則天下之理得矣由是而通天下之志類萬物之情參<lb/>
天地之化其則不逺矣夫人徳之門有宜先傳者有後<lb/>
<pb n="KR4d0136_WYG_018-8a"/>
倦者其序不可誣也若洒掃應對則門人小子所宜先<lb/>
傳者茍於成人而復使為之則或倦矣然聖人所謂性<lb/>
與天道者亦豈嘗離夫洒掃應對之間哉其始也即此<lb/>
而為學其卒也非離此以為道後倦焉者皆由之而不<lb/>
知者也故曰有始有卒者其惟聖人乎某之所聞如此<lb/>
足下試思之如何老倦艱於執筆辭不逮意幸亮之<lb/>
　　　荅呉敦智<lb/>
某嘗謂舜跖之分在善利而已使世無科舉足以取榮<lb/>
<pb n="KR4d0136_WYG_018-8b"/>
利則父不以詔其子而士不以學也如是而不為跖之<lb/>
徒也幾希足下乃獨切切然以明善為急其度越世人<lb/>
逺矣勉而卒之無怠而止焉則其終為舜之徒也必矣<lb/>
所示間其㫖已具李君書此不復言取而觀之可也幸<lb/>
照亮<lb/>
　　　上毛憲<hi>名漸字正仲</hi>
某愚無似家世業儒而名不載於農工商賈之籍惟是<lb/>
專篤於文學以天資頑鄙不能雕繪組織著為文辭以<lb/>
<pb n="KR4d0136_WYG_018-9a"/>
取名當世獨好觀古人大節自三代以來風聲氣俗興<lb/>
衰治亂與士之遭時遇變出處語黙竊嘗窺較其一二<lb/>
而謂當先王之盛禮義之澤漸磨浸灌天下亹亹向風<lb/>
承徳敦厚而成俗於斯時也士游乎膠庠術序之間攬<lb/>
六藝之英華而充飫乎道徳之實凡耳目之所習聞者<lb/>
皆足以迪已而勵行優游自得不見異物而遷焉此三<lb/>
代之士所以彬彬多全徳也夷陵至於戰國暴君汚吏<lb/>
各逞其私欲磨牙搖脣相吞噬者天下相環也機㑹之<lb/>
<pb n="KR4d0136_WYG_018-9b"/>
變間不容髮故從人合之以效其謀衡人離之以攻其<lb/>
後掉三寸之舌鬭天下之諸侯歛為已功由是靡靡日<lb/>
入於亂也漢興襲秦遺俗而髙皇帝起於布衣户伍之<lb/>
中一呼而有天下慢而侮人尤不喜儒士故一時貪利<lb/>
頑鈍無恥者多歸之雖秉國鈞衡為一代宗臣者猶且<lb/>
囚拘縲絏而不知去況其餘人乎光武中興尤旌節義<lb/>
之士而依違附逆之徒多見戮辱故宏儒逺志累行髙<lb/>
舉激揚風流者方軌而出及其衰也懐濟時之志則以<lb/>
<pb n="KR4d0136_WYG_018-10a"/>
觸權而嬰禍謝事丘壑則以黨錮而䧟刑雖輿敗輻脱<lb/>
猶不忍改轍一犯清議則蹈鈇伏鑕而不悔終漢之社<lb/>
稷僅如垂髮而不絶者亦衆君子之力也東晉之興士<lb/>
懲前軌皆遺世絶俗視天下治亂恝然如秦人視越人<lb/>
之肥瘠也而晉從而亡此氣俗之不同然亦興衰治亂<lb/>
之所繫也故戰國之士務竒謀而不徇正道西漢之士<lb/>
喜功名而不務奇節東漢之士貴節義而不通時變東<lb/>
晉之士樂恬曠而不孚實用是皆為世變所移而昧乎<lb/>
<pb n="KR4d0136_WYG_018-10b"/>
中行者也惟古之聖賢則不然不以世治而堅其操世<lb/>
亂而敗其度雖變故日更而吾之所守自若也某竊觀<lb/>
仁宗皇帝承祖宗遺烈綱紀法度一循舊典四十二年<lb/>
之間天下熈然詠仁而蹈徳上自朝廷下至乎郡縣皆<lb/>
習為寛大而其卒也縱弛而不振迨夫神宗皇帝勵精<lb/>
為治綜核名實而奉承之吏多失其㫖類皆以苛察為<lb/>
明裒歛為功其極也慘覈少恩主上即位盡蠲前弊而<lb/>
昔之慘覈者往往變其舊習勉為寛厚以自媚於上者<lb/>
<pb n="KR4d0136_WYG_018-11a"/>
不可勝計也恭惟閣下以清名重徳簡在二聖世方慘<lb/>
覈不矯激以赴功俗尚寛厚不矜飾以干譽挺然中立<lb/>
不為世變所移是真常徳君子也非夫藴道藏器復古<lb/>
聖賢之軌躅者其何能爾某閩海之鄙人竊承下風之<lb/>
日久矣今兹使斾按臨某也實為部吏幸得摳衣斂板<lb/>
朝夕進趨于左右自惟碌碌無可稱者而遽辱一言之<lb/>
知在愚賤踈逖之分其何以當此非中行之士不狃於<lb/>
勢利者殆無以及此也故輒詳列古人之大節與夫平<lb/>
<pb n="KR4d0136_WYG_018-11b"/>
昔景慕之意以為請見之資進之退之俯伏俟命不勝<lb/>
戰悚之至<lb/>
　　　寄毛憲<lb/>
始聞湖北溪洞冦邊將臣失於制禦或恐使斾當有湖<lb/>
北之命一方小警固不足煩經略然公之威徳素為邊<lb/>
民信畏旌馭一行使朝廷無南顧之憂亦非小補也某<lb/>
嘗謂邊事之興多出於饕功幸利之人媟武玩冦不以<lb/>
朝廷大計為念視生靈荼毒若非已事恬不以為戚夫<lb/>
<pb n="KR4d0136_WYG_018-12a"/>
蠻獠猖獗自古然也緩之則豺噬豕突干紀而不受命<lb/>
急之則鳥驚魚散依險以自匿葢其常態也不務撫馴<lb/>
之使恩威兩行乃欲幸其有事草薙而獸獮之以求有<lb/>
功一有失律則敗衂不支上貽朝廷憂此邊吏之大弊<lb/>
也某愚無知不能曉時事然自少游四方竊觀當世公<lb/>
卿賢士大夫為不少矣然未見憂國如家視民如赤子<lb/>
有如公者此正朝廷今日寄委之意也然溪洞之民恃<lb/>
險為奸非一日也必欲加兵盡誅之則正猶馳韓盧搏<lb/>
<pb n="KR4d0136_WYG_018-12b"/>
蹇兔於穴中雖有疾足無所騁也更願縻以歲月無急<lb/>
近功要足以安馴服之而已夫致人而不致於人為主<lb/>
而不為客亦兵家常勝之道也識淺智昏暗於事機何<lb/>
足以上贊高明然自以為辱大君子之知而意之所欲<lb/>
言者不敢不自盡耳浼瀆清視惟仁明矜察幸甚<lb/>
　　　上提舉<lb/>
某聞之在下位不獲乎上民不可得而治也獲乎上有<lb/>
道其本在於明善誠身而已某愚無似雖未能明善誠<lb/>
<pb n="KR4d0136_WYG_018-13a"/>
身竊有志焉不幸迫於窮空故未及信而仕徒茍升合<lb/>
之禄以自活然一邑之中有民有社休戚繫焉又不得<lb/>
如古之抱闗擊柝者之無責也其自視欿然懼終無以<lb/>
取獲乎上方罪戾是憂尚何望治民之效哉恭惟閣下<lb/>
以清徳重望為時顯人當朝廷更法造令之初遴東賢<lb/>
才出將使指而閣下首被其選則明天子所以眷倚之<lb/>
意何如哉下車之初某幸得從部吏之末瞻望舄履與<lb/>
聞謦欬之餘論髙明之見洞照幽隱而不以賢貴自挾<lb/>
<pb n="KR4d0136_WYG_018-13b"/>
詢謀愽訪務盡下情凡所以丁寧教戒者無非以民為<lb/>
念非篤厚仁人以天下之重自任其何能爾哉某退而<lb/>
私自喜幸曰閣下之盛徳兼容如此某雖愚無似不足<lb/>
以取獲乎上亦庶乎有賴以自全也既而寮吏相與言<lb/>
曰閣下之務盡下情如此法令有疑而未安者可不自<lb/>
盡哉疑而匿情非所以事大君子之道也某私竊識之<lb/>
近承州符録凖使命應舊係代名人役未滿而募充者<lb/>
例不支錢此於法有疑而未安者故不敢不自盡也某<lb/>
<pb n="KR4d0136_WYG_018-14a"/>
不能周知十邑之利害寧鄉之請如此是必寧鄉可行<lb/>
也瀏陽之民未罷役以前而雇人代充者皆月計其直<lb/>
然毎有踰期不償而至於理訴者時時有之官既罷役<lb/>
矣而彼自願充則又安肯復與之直推之人情萬無此<lb/>
也夫募役者亦豈有他意哉為利而來耳既不與之直<lb/>
則誰復願者若令取諸舊役者則官既罷其役矣而又<lb/>
使之出其直則是昔之放罷皆㒺之也使代名者不願<lb/>
而求去則如之何勢須强之强之雖從而匱乏者無資<lb/>
<pb n="KR4d0136_WYG_018-14b"/>
以自給則勢不能久也而遂至於逃亡則如之何必以<lb/>
刑加之如是得無駭民乎然朝㫖自有明文特為鄉差<lb/>
未滿者設耳代名之人法所不載不惟於理勢未安於<lb/>
前後<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>㫖亦自有妨幸加明察如寧鄉可行則行之他<lb/>
邑使各陳其可否然後徐審處之莫大之幸也如郴州<lb/>
議保正長不支錢此固元豐舊法行之可也然什五之<lb/>
法葢兆於治古之時而元豐保正之役其實三大户也<lb/>
既使之輸錢又使之充役則免役之名浮矣元祐之間<lb/>
<pb n="KR4d0136_WYG_018-15a"/>
果於罷去而不疑者特藉此為説耳故朝廷更法之初<lb/>
指言不得用保正長者葢亦懲此説也今又議不支錢<lb/>
恐非朝廷始意且不能使元祐議法者無辭也某竊謂<lb/>
不若計其歲雇之直蠲減所出役錢為善耳夫建議不<lb/>
支錢者其意不過欲寡取於民也某不能周知一路以<lb/>
長沙一郡計之所敷之數比元豐舊額固已十蠲其六<lb/>
七矣元祐差役自二百五十畝以上充弓手大抵十年<lb/>
兩役也計其雇直則十年所出無慮二百千以今法言<lb/>
<pb n="KR4d0136_WYG_018-15b"/>
之有田二百五十畝十年所輸才五十餘千耳其為法<lb/>
豈不優哉方之元豐所蠲如此較之元祐其利又如此<lb/>
雖取之何傷也又奚必銖銖計其多寡哉某愚不自量<lb/>
妄以狂瞽之言聞于左右是即蓍龜之神以自取瀆耳<lb/>
何足以上禆髙明萬一然惓惓之情不敢不自盡者葢<lb/>
以為事大君子之道義當如此也惟仁明察其愚誠不<lb/>
加妄言之誅則幸矣冐犯威嚴俯伏俟命不勝戰慄之至<lb/>
　　　代人上王令<lb/>
<pb n="KR4d0136_WYG_018-16a"/>
某嘗謂周之士也貴秦之士也賤周之士非獨上之人<lb/>
貴之也士亦知自貴焉秦之士非獨上之人賤之也士<lb/>
亦輕自賤焉自秦而來迄于今千有餘歲士之知自貴<lb/>
者何其少而輕自賤者何多耶葢古之士雖一介之賤<lb/>
厠於編户齊民之間裋褐不完食菽飲水裕然有餘而<lb/>
不知王公之為尊與夫膏梁文繡之為美也三公之位<lb/>
非其道也有弗屑焉萬金之餽非其義也有弗受焉夫<lb/>
如是上之人雖欲挾貴自尊以輕天下之士其可得乎<lb/>
<pb n="KR4d0136_WYG_018-16b"/>
後世之士顛寘利欲而不知有貴於已者故守道循理<lb/>
之志薄而偷合茍得之行多伺候公卿之門奔走權勢<lb/>
之塗脇肩謟笑以取容悦其自處如是而欲人貴之其<lb/>
可得乎故愚竊謂士之貴賤雖視勢盛衰然其所以貴<lb/>
賤者皆其自取也某誦斯言久矣故常自屏乎窮閻陋<lb/>
屋聲迹昧昧不敢輕為自賤之行以求聞於人今兹執<lb/>
事來宰是邑下車臨政未旬浹間民吏肅清不敢為奸<lb/>
某私竊自幸以為君子之治既有以服人必有以養人<lb/>
<pb n="KR4d0136_WYG_018-17a"/>
養人以善當自庠術始某幸為士則教之育之以成就<lb/>
其志者宜在今日也故輒隨諸生俯伏門牆以俟進退<lb/>
之命非敢求聞于左右也殆以為後日請教之資耳<lb/>
　　　代人上江令<lb/>
士以䞇見先達之門者三太上為道其次為禮其下為<lb/>
名君子之居是邦也亊其大夫之賢者資之以為仁此<lb/>
為道者也今之守令實古之諸侯為其士民者有古君<lb/>
臣之義以臣見君此為禮者也飾竿牘之勤借齒牙之<lb/>
<pb n="KR4d0136_WYG_018-17b"/>
論欲以取重於時此為名也為名者君子恥之而滔滔<lb/>
者皆是也某昏懦不肖自視無以取名然亦不願乎名<lb/>
之過實也其才質之下固不足以語道然竊嘗有志焉<lb/>
葢惟執事髙才盛名聞于四方某也承下風而望餘光<lb/>
久矣今兹來吾邑某幸隨諸生奔走車塵轍迹之間得<lb/>
聞謦欬之音粹面盎背溢於所聞多矣下車蒞政而老<lb/>
奸宿吏下至編户細民無不風動某也託迹封域之間<lb/>
日被徳化夙昔為道之志其庶乎得伸於今日也故敢<lb/>
<pb n="KR4d0136_WYG_018-18a"/>
輒書所志冐進于左右然未知執事將哀其志而進之<lb/>
耶將以昏愚而棄之耶俯伏門墻進退俟命<lb/>
　　　與張秀才<lb/>
某辱書勤懇似有求者稱道過當皆盛徳所宜辭非老<lb/>
拙者敢當也慙悚慙悚某齒髮向衰自惟陳腐背馳之<lb/>
學無以仰追時好逢學士大夫不敢輙出一語自取譏<lb/>
笑不意足下惓惓乃爾得無過愛者妄以溢美之言欺<lb/>
左右乎不敢當<lb/>
<pb n="KR4d0136_WYG_018-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻九</head>
    <p>
<pb n="KR4d0136_WYG_009-1a"/>
欽定四庫全書<lb/>
　龜山集巻九　　　　　　　宋　楊時　撰<lb/>
　　史論<lb/>
　　　藺相如<lb/>
周室之季天下分裂為戰國游談之士出於其間各挾<lb/>
術以干時君視其喜怒悲懼而捭闔之徼名射利固無<lb/>
足道者間有感憤激昂以就一時之功其材力有足過<lb/>
人而鮮克自重其身者何多耶予讀藺相如傳未嘗不<lb/>
<pb n="KR4d0136_WYG_009-1b"/>
壯其為人而惜其如此也夫秦籍累世之資肆虎狼之<lb/>
暴搏噬天下有并吞諸侯之心非可與禮義接而論曲<lb/>
直也相如區區掉三寸舌入眦睚不測之秦卒能以完<lb/>
璧歸亦足壯哉然當其捧璧睨柱示以必死葢亦摩虎<lb/>
牙矣夫死非難死不失義不傷勇君子所難也且秦趙<lb/>
之不敵葢雄雌之國也身之存亡非特一璧之重而社<lb/>
稷安危之機亦不在夫璧之存亡也然則趙之有璧存<lb/>
可也亡可也初相如捧璧入秦趙之君臣計議非有親<lb/>
<pb n="KR4d0136_WYG_009-2a"/>
秦之心特迫其威彊耳夫以小事大古之人有以皮幣<lb/>
犬馬珠玉而不得免者至棄國而逃況一璧乎雖與之<lb/>
可也相如計不出此迺以孤單之使逞螳怒之威抗臂<lb/>
秦庭當車轍之勢其危如一髪引千鈞豈不殆哉當是<lb/>
時使秦知趙璧終不可得則欲徼幸不死難矣若是則<lb/>
尚安得為不失義不傷勇乎不三數年趙卒有覆軍陷<lb/>
城之厄者徒以璧為之祟也然則全璧歸趙何益哉至<lb/>
於澠池之㑹則其危又甚矣方趙王之西也廉頗約以<lb/>
<pb n="KR4d0136_WYG_009-2b"/>
一月不返則立太子以絶秦望則是行也非有萬全之<lb/>
計矣雖無往可也傳曰智者慮義者行仁者守然後可<lb/>
以㑹三者一闕焉則危事矣挾萬乘之君蹈危事非得<lb/>
計也相如為趙卿相其智勇不足重趙使秦不敢惴焉<lb/>
乃欲以頸血濺之豈孔子所謂暴虎憑河死而無悔者<lb/>
歟嗚呼周道衰士無中行久矣區區戰國之際尚足追<lb/>
議其失哉予於相如惜其雄傑俊偉於戰國士有足稱<lb/>
者而其失如此故特為論著云<lb/>
<pb n="KR4d0136_WYG_009-3a"/>
　　　項羽<lb/>
予讀漢紀至髙祖謂項王有一范増不能用故為我擒<lb/>
常以為信然及讀項羽傳觀范増所以佐羽者然後知<lb/>
羽雖用増無益於敗亡也夫秦人齮齕其民天下背而<lb/>
去之莫肯反顧當是時民之就有道正猶饑者之嗜食<lb/>
不必豢稻粱而皆可於口也項籍以閭閻匹夫之資首<lb/>
天下豪傑西向而竝爭視秦車之覆曽不知戒猶蹈其<lb/>
故轍欲以力制天下所過燒夷殘滅是以秦攻秦也范<lb/>
<pb n="KR4d0136_WYG_009-3b"/>
増曽無一言及此乃區區欲立楚後為足以懷民望何<lb/>
其謬哉其後項王卒有弑義帝之名為敵國之資増實<lb/>
兆之也増之得計不過數欲害沛公耳使項王不改其<lb/>
轍則前日之亡秦是也借令沛公死天下其無沛公乎<lb/>
　　　張良<lb/>
子房起布衣徒歩以三寸舌為帝者師其奇謀祕計轉<lb/>
敗為成出於困急之中者數矣故髙祖稱之配蕭韓為<lb/>
三傑天下既平功髙者往往以才見忌疑釁一開雖韓<lb/>
<pb n="KR4d0136_WYG_009-4a"/>
信有解衣推食之誠猶不克終竟以葅醢蕭何雖能以<lb/>
功名自全而見疑亦屢矣是三人者惟子房功成智隠<lb/>
不邇權勢視夫權利如脫敝屣雖寄身朝市而翛然如<lb/>
江湖萬里之逺鴻㝠鳳舉矰繳不及方諸范蠡其優矣<lb/>
哉夫漢興將相於去就之際皆中機會而不違理義者<lb/>
吾獨於子房得之矣<lb/>
　　　蕭何<lb/>
髙皇帝收民於暴秦傷殘之餘而何秉國鈞盡革秦苛<lb/>
<pb n="KR4d0136_WYG_009-4b"/>
法與之更始天下宜之作畫一之歌其法令終漢世守<lb/>
之莫能損益也班固謂為一代宗臣豈虚語哉然髙皇<lb/>
帝既平天下於功臣尤多忌刻何為宰輔至出私財以<lb/>
助軍買田宅以自汙以是媚上僅能免矣甚至於械繫<lb/>
之猶不知引去豈工於為天下而拙於謀身耶葢不學<lb/>
無聞暗於功成身退之義貪冒榮寵惴惴然如持重寶<lb/>
惟恐一跌然而幾踣者亦屢矣葢髙皇帝慢而侮人而<lb/>
輕與人爵邑故不能得廉節之士而一時頑鈍嗜利無<lb/>
<pb n="KR4d0136_WYG_009-5a"/>
恥者多歸之以何之賢猶不免是惜夫<lb/>
　　　曹參<lb/>
曹參從髙帝起豐沛間與之竝驅者皆一時熊羆之士<lb/>
而陷敵攻堅必以參為首宜其勇悍彊鷙果於擊斷天<lb/>
下已定參為齊相乃退然不自用盡召長老諸先生問<lb/>
所以安集百姓者既得葢公避正堂舍之尊用其言而<lb/>
齊大治其後為漢相亦以治齊者治天下故其効如之<lb/>
觀參所為其始以戰鬭為功而終則以清淨無為自守<lb/>
<pb n="KR4d0136_WYG_009-5b"/>
何其不相侔也非其資務學問樂用人言而勇於自克<lb/>
其何能爾若參者可不謂賢矣夫初參與蕭何有隙何<lb/>
且死所推賢唯參參代何為相國舉事無所變更一遵<lb/>
用何法二人者茍無體國之誠心忘一已之私忿則排<lb/>
陷紛更將無所不至推之以為賢守之而勿失尚何有<lb/>
哉其卒為一代宗臣葢有以也<lb/>
　　　陳平<lb/>
吕后問宰相髙祖曰陳平智有餘難以獨任王陵少戅<lb/>
<pb n="KR4d0136_WYG_009-6a"/>
可以佐之則髙祖固有疑平之心矣然終其世不見其<lb/>
隙葢天下初定國家多故諸侯内叛夷狄外陵平為䕶<lb/>
軍常從征伐不據重兵不親國柄故能免也然髙祖謂<lb/>
平難獨任王陵可以佐之而陵終以戅見疎無益於國<lb/>
其後平専為丞相天下無間言卒以功名終不其反歟<lb/>
知人惟帝難之信矣夫<lb/>
　　　周勃<lb/>
將視軍如臂指然唯所用耳以義驅之雖赴水火可也<lb/>
<pb n="KR4d0136_WYG_009-6b"/>
絳侯之入北軍也乃令之曰為劉氏者左袒為吕氏者<lb/>
右袒使吕氏能得士心軍皆右袒則斯言豈不召亂乎<lb/>
葢不學無術居其位而不知其任皆此類也至其以列<lb/>
侯就國也嘗自畏恐誅每河東郡守尉行縣至絳必被<lb/>
甲令家人持兵以見是果欲何為耶使天子欲誅之也<lb/>
則被甲持兵將拒之耶其後人有上書告勃欲反者乃<lb/>
其自召也以文帝之寛仁故卒能全宥使在髙帝吕氏<lb/>
之時而所為若是猶欲以功名自全難矣<lb/>
<pb n="KR4d0136_WYG_009-7a"/>
　　　張耳　陳餘<lb/>
遷固謂耳餘為勢利之交非也張耳鉅鹿之圍責餘以<lb/>
俱死黶釋沒於秦軍耳大不信以為殺之二人所以相<lb/>
失也是豈有勢利之交耶予謂耳餘之友葢失於相結<lb/>
之深而相知淺也使其相知如管鮑寧有是耶<lb/>
　　　韓信<lb/>
韓信以機變之才因思歸之衆以臨關東而燕代趙齊<lb/>
之間無堅城彊敵矣其用奇無窮所向風靡自漢興名<lb/>
<pb n="KR4d0136_WYG_009-7b"/>
將未有倫擬也至其軍修武也又輔以張耳二人皆勇<lb/>
略葢世余竊怪漢王自稱漢使晨馳入壁即卧内奪其<lb/>
印符麾召諸將易置之而耳信未之知也此其禁防闊<lb/>
疎與棘門霸上之軍何異耶使敵人投間竊發則二人<lb/>
者可得而虜也豈古所謂有制之兵者信亦有未逮歟<lb/>
　　　彭越<lb/>
天下之禍莫大乎不明分分之不明由較材程力之過<lb/>
也余觀韓彭之亡皆以此歟葢西漢之初髙皇帝以匹<lb/>
<pb n="KR4d0136_WYG_009-8a"/>
夫起阡陌之中一時名將非屠販亡命輕猾之徒則里<lb/>
巷齠齓布衣之交也其平居握手素非有君臣等威也<lb/>
論其材力亦豈足相過哉天下未平而大者已王小者<lb/>
已侯皆連城數郡一搖足則秦項之爭復搆矣漢方收<lb/>
民於百戰凋瘵之餘而臨諸侯王之上凛乎其猶蹈春<lb/>
冰而常恐其潰也故疑隙一開則葅醢隨之矣嗚呼是<lb/>
豈知先王所以維持天下者哉雖朝委裘植遺腹而不<lb/>
亂者亦有名義以正其分耳故君君臣臣而天下治如<lb/>
<pb n="KR4d0136_WYG_009-8b"/>
將較材程力以彊弱勝負為君臣則天下之禍何時已<lb/>
哉漢之君臣不知出此卒至相夷而不悟悲矣<lb/>
　　　季布<lb/>
桓公殺公子糾召忽死之管仲不死孔子稱其仁管仲<lb/>
之不死繩以春秋之法則其義固有在矣世莫有能窺<lb/>
之者方季布髠鉗奴辱於朱家非有深計逺慮也期以<lb/>
免死而已班固謂賢者誠重其死夫死非其所固賢者<lb/>
所重也然君子固有舍生而取義者固之為此說豈非<lb/>
<pb n="KR4d0136_WYG_009-9a"/>
以管仲之事與之乎是皆未明春秋之義者揚子曰明<lb/>
哲不終事項其義得之矣<lb/>
　　　趙堯　周昌<lb/>
余讀漢史至吕戚之事未嘗不為之廢巻太息也以髙<lb/>
皇之明惓惓於趙王其念深矣然卒用趙堯之策可謂<lb/>
以金注也且吕后以堅忍之資濟之深怨積怒其於趙<lb/>
王也欲得而甘心焉久矣雖韓彭之强有弗利於已去<lb/>
之猶發䝉耳一貴强相何足以重趙哉善為髙皇計者<lb/>
<pb n="KR4d0136_WYG_009-9b"/>
葢亦反諸已而已不以衽席燕好之私亂嫡妾之分使<lb/>
貴者不陵賤者不逼夫夫婦婦而家道正矣是將化天<lb/>
下以婦道如關雎之時豈特無母禍而已哉<lb/>
　　　叔孫通<lb/>
叔孫通欲徴諸生共起朝儀而魯有兩生不從夫叔孫<lb/>
通量君之能以為禮阿世茍合其道不足尚也不從誠<lb/>
宜然天下新出於戰爭之餘朝廷之間皆武夫壯士非<lb/>
復有禮文相際也以至醉或妄呼拔劍擊柱其漸烏可<lb/>
<pb n="KR4d0136_WYG_009-10a"/>
久哉故叔孫通所欲起者朝儀而已非如先王之制作<lb/>
也二生拒之如此失其㫖矣揚雄謂魯有大臣豈其然<lb/>
乎<lb/>
　　　張蒼<lb/>
斗綱之端連貫營室織女之紀指斗牛之初其次為星<lb/>
紀五星起其初日月起其中其時為冬至其辰居丑故<lb/>
子丑可以為正者以日月五星所從起也子為正者得<lb/>
天統以時言也丑為正者得地統以辰言也孔子曰行<lb/>
<pb n="KR4d0136_WYG_009-10b"/>
夏之時葢三代之時惟夏時為正而人取則焉故得人<lb/>
統也三正之相循猶忠質文之尚不可増易也至秦以<lb/>
十月為正失其㫖矣張蒼吹律調樂定律令若百工作<lb/>
程品其有意乎推本之也當是時漢廷公卿皆武夫軍<lb/>
吏無能知書者唯蒼自秦時為柱下史明習天下圖書<lb/>
尤邃於律厯有所建明宜無不從也然其術學疎陋猶<lb/>
以漢當水徳之盛正朔宜因秦弗革卒以此絀惜夫<lb/>
　　　酈寄<lb/>
<pb n="KR4d0136_WYG_009-11a"/>
諸吕之王非漢約天下莫與也産禄擅兵欲危劉氏忠<lb/>
臣所共切齒而酈寄固與之交善而商亦莫之禁何也<lb/>
其謀吕禄也刼之而後從則商寄之罪均矣雖絳侯賴<lb/>
之以入北軍功不足以贖其罪也使商不執劫而吕氏<lb/>
得志則寄之父子得無非望乎其賣友非其本心也<lb/>
　　　朱虚侯<lb/>
予讀髙后五王傳至劉章言田事及誅諸吕一人亡酒<lb/>
者未嘗不為之寒心也方髙后欲强諸吕雖大臣平勃<lb/>
<pb n="KR4d0136_WYG_009-11b"/>
等皆俛首取容而已其志非忘漢也觀王陵之事則可<lb/>
監矣使章以才見忌不得宿衞禁中則後雖欲有為也<lb/>
尚何及哉然章之獲全於吕后之時而卒能成功亦幸<lb/>
而已<lb/>
　　　田叔<lb/>
班固謂田叔隨張敖赴死如歸彼誠知所處余謂田叔<lb/>
之隨王雖身死之何益於趙此與婢妾賤人感慨自殺<lb/>
者何以異哉烏在其為知所處孟舒為雲中守而士爭<lb/>
<pb n="KR4d0136_WYG_009-12a"/>
臨城死敵此誠長者而田叔乃以隨張王事首稱之斯<lb/>
言豈特為舒而發抑亦自賢耳夫譽人以自賢是豈長<lb/>
者之言乎<lb/>
　　　婁敬<lb/>
婁敬建和親之策欲以嫡長公主妻單于且謂冒頓在<lb/>
固為子壻子壻死外孫為單于豈聞孫敢與大父亢禮<lb/>
哉可毋戰以漸臣也其說何謬哉且子壻與外孫孰與<lb/>
父子親也彼且殺父以代立况妻之父乎其何足恃哉<lb/>
<pb n="KR4d0136_WYG_009-12b"/>
然屬人主厭兵故以一言之謬而遂成千載之患惜夫<lb/>
　　　賈誼<lb/>
賈誼以少年英銳之資抱負其器頗見識拔慨然遂以<lb/>
身任天下而絳灌之徒出於織薄販繒之武夫先王之<lb/>
典章文物彼烏足與議哉髙皇帝所以平天下定法令<lb/>
又皆其身親見之也誼以疎逖晚進之人欲一日悉更<lb/>
易之彼其心豈能恝然耶此讒釁之所由起也古之君<lb/>
子自重其身常若不得已而後進非固要君也葢天下<lb/>
<pb n="KR4d0136_WYG_009-13a"/>
重器不可易為之王業之大必遲久而後成故人君非<lb/>
有至誠不倦之心則不足與有為也其尊徳樂義一有<lb/>
不至則引而去之萬鍾於我何加焉非忘天下道固然<lb/>
也誼之草具儀法與夫三表五餌其術固疎矣當是時<lb/>
人君方且謙讓未遑也誼身非宰輔乃汲汲然自進其<lb/>
說葢亦不自重矣在我者不重故人聴之也輕及夫以<lb/>
才見忌不容于朝出為王傅其論國事猶曰陛下曾不<lb/>
與如臣者議之則是欲嬰撫在庭之臣而出其上也豈<lb/>
<pb n="KR4d0136_WYG_009-13b"/>
不召禍與孔子曰為國以禮其言不讓於誼有之矣<lb/>
　　　賈山<lb/>
孝文之恭儉慈仁而賈山乃借秦為喻盛言其侈靡貪<lb/>
狼暴虐宜若過矣然君臣儆戒正在無虞之時故舜之<lb/>
臣猶以丹朱戒其君則山之借秦不為過也後世驕君<lb/>
諛臣恃天下無虞而不知儆戒有聞斯言必以為訕矣<lb/>
其取禍敗不亦宜乎<lb/>
　　　申屠嘉<lb/>
<pb n="KR4d0136_WYG_009-14a"/>
文帝以竇廣國有賢行欲相之恐天下以為私不用用<lb/>
申屠嘉此乃文帝以私意自嫌而不以至公處已也廣<lb/>
國果賢耶雖親不可廢果不賢耶雖疎不可用吾何容<lb/>
心哉當是時承平日久英材間出擇可用者用之可也<lb/>
必曰髙帝舊臣過矣<lb/>
　　　馮唐<lb/>
馮唐謂文帝不能用頗牧其言雖有激然亦深中其病<lb/>
也夫李牧之為趙將也軍市之租皆自用賞賜皆決於<lb/>
<pb n="KR4d0136_WYG_009-14b"/>
外不從中覆故能有成功魏尚守雲中上功首虜差六<lb/>
級文吏即以法繩之以是較之文帝不能用李牧信矣<lb/>
揚雄謂文帝親詘帝尊以信亞夫之軍曷為不能用頗<lb/>
牧夫孫武斬吳王之寵姬穰苴斬齊君之寵臣與其使<lb/>
者僕車之左駙馬之左驂皆在軍不受君令也古之為<lb/>
將者皆然豈獨亞夫乎然則文帝未嘗詘而亞夫之軍<lb/>
未嘗信也謂之有激云爾則得矣<lb/>
　　　張釋之<lb/>
<pb n="KR4d0136_WYG_009-15a"/>
君子欲訥於言而敏於行利口㨗給古人賤之若上林<lb/>
尉居其位不知其任至十餘問不能對是謂不任職非<lb/>
訥於言者也釋之以絳侯張相如方之過矣文帝問絳<lb/>
侯天下一歳決獄幾何絳侯不能對又問天下錢穀一<lb/>
歳出入幾何又不能對帝以問陳平平剖析甚辨文帝<lb/>
善之絳侯愧汗浹背自以其能不及平逺甚若是以絳<lb/>
侯為賢平為喋喋可乎余謂上林尉真亡賴而虎圏嗇<lb/>
夫雖口對響應亡窮然上所問乃其職事非利口㨗給<lb/>
<pb n="KR4d0136_WYG_009-15b"/>
也豈足深過之歟<lb/>
　　　袁盎<lb/>
淮南王之驕恣其荏禍久矣然徴之即至則反形未具<lb/>
以檻車遷之是將置之必死也不早辨之養成其禍卒<lb/>
至乎敗國亡身文帝不無罪也鄭共叔不義得衆詩人<lb/>
以刺莊公而春秋交譏之正謂此也然則人君不幸有<lb/>
弟如淮南者宜奈何若舜之於象放之有庳可也盎不<lb/>
能明義以正其君乃以無稽之言謂之不亦過乎若七<lb/>
<pb n="KR4d0136_WYG_009-16a"/>
國之反聞晁錯之欲治已也反以奇禍中之此戰國策<lb/>
士之常也然二人之相賊其志一也特繫其發之先後<lb/>
耳不念國家之大計乃欲因禍以釋一已之私怨若二<lb/>
人又何足誅哉而班固謂盎仁心為質誤矣<lb/>
　　　晁錯<lb/>
晁錯曰人君必知術數又曰五帝神聖其臣莫能及而<lb/>
自親事操是說葢未嘗知治體也夫天下大器非智力<lb/>
所能勝也舜之惇五典庸五禮用五刑皆因天而已未<lb/>
<pb n="KR4d0136_WYG_009-16b"/>
嘗自為也雖股肱耳目付之臣而不自用况以術數而自<lb/>
親事乎使後世懷諂者誤其君挾術以自用必質是言<lb/>
也其為禍豈淺哉若吳楚之反不在錯天下已知之矣<lb/>
景帝用讒邪之謀以誅錯其失計不已甚乎當是時兵<lb/>
之勝負國之安危未可知也而誅其謀首豈不殆哉而<lb/>
在庭之臣無一人為錯言者葢變起倉卒各欲僥倖於<lb/>
無事而莫敢以身任之也然而錯亦有以取之矣夫漢<lb/>
之有七國未若魯之三家也孔子墮三都之城而三家<lb/>
<pb n="KR4d0136_WYG_009-17a"/>
無敢不受命者則其處之必有道矣孟子曰子以為有<lb/>
王者作則魯在所損乎在所益乎孟子而得志固將損<lb/>
之也錯無碩德重望以鎮服其心而强為之謀其召亂<lb/>
而取禍葢無足怪者武帝時淮南王欲反獨畏汲黯之<lb/>
節義視公孫𢎞輩如發䝉耳則天下果非智力可為也<lb/>
以一汲黯猶足以寢淮南之謀况不為黯者乎<lb/>
　　　鄒陽　枚乘<lb/>
吳王怨望隂有邪謀鄒陽枚乗之徒不能明義以導其<lb/>
<pb n="KR4d0136_WYG_009-17b"/>
君而區區以利說之宜乎其無益也及吳兵西嚮而枚<lb/>
乗猶以民之輕重國之大小為言則是使吳重大而漢<lb/>
輕小則吳兵可得而進也吳亡乗不及禍而卒以取重<lb/>
於世幸矣夫<lb/>
　　　竇嬰　灌夫　田蚡<lb/>
景帝燕兄弟欲以天位傳梁王竇嬰以漢約阻之忤太<lb/>
后㫖可謂不阿矣及為丞相推轂士類専用儒術雖籍<lb/>
福之辨不能遷惑其所守直已以往不撓權貴其節義<lb/>
<pb n="KR4d0136_WYG_009-18a"/>
有足稱者至晚節末路失位不得志而與灌夫相為引<lb/>
重二人者並位公侯顯名當世其平生意氣何其壯哉<lb/>
田蚡以外戚進顯淫奢無度尊已以下人壯夫義士宜<lb/>
恥出其門而二人者乃幸其臨况以為名髙其志慕又<lb/>
何其汙也葢騖勢榮者勢窮則辱而氣隨以奪其理然<lb/>
矣若灌夫者勇悍不遜有死之道焉終以一朝之忿亡<lb/>
其身非自取與竇嬰區區復銳於為救果何益哉故卒<lb/>
與俱滅是亦不知量也田蚡規利賣國其不族幸矣<lb/>
<pb n="KR4d0136_WYG_009-18b"/>
　　　劉向<lb/>
初孝宣循武帝故事招置名儒而更生以通達善屬文<lb/>
與選中可謂遇主矣其後上復興神仙方術之士而更<lb/>
生得淮南枕中鴻寶祕書獻之言黄金可成其所為未<lb/>
免長君之過也豈其逢世希合而為之歟抑年少學猶<lb/>
未能無惑於異端歟其後與望之堪猛輩竝立于朝為<lb/>
羣小側目更生乃令外親上變事其義安在哉夫君子<lb/>
小人相為盛衰葢天地之大義也消息盈虚天地且不<lb/>
<pb n="KR4d0136_WYG_009-19a"/>
能不以其漸况於人乎且許史恭顯之於漢也憑藉私<lb/>
昵寵嬖之恩非一日矣其培根深其滋蔓廣非所以朝<lb/>
升而暮罷而君子之去小人又非智謀之足恃也亦有<lb/>
吾之仁義而已彼方欲肆欺以罔吾之信為數以敗吾<lb/>
之義而吾且欲決而去之而自為不信其見棄也不亦<lb/>
宜乎予讀更生傳見其惓惓於其君未嘗不為之歎息<lb/>
也惜其不知義命之歸故一蹶而不振悲夫<lb/>
　　　朱穆<lb/>
<pb n="KR4d0136_WYG_009-19b"/>
蔡邕謂朱穆貞而孤有羔羊之節觀其立朝論議有足<lb/>
稱者然乃從梁冀之辟何也孟子曰觀近臣以其所為<lb/>
主觀逺臣以其所主以穆之賢而主梁冀烏在其為貞<lb/>
孤哉然邕之從董卓無異於梁冀宜其不以朱穆為過<lb/>
也<lb/>
　　　臧洪<lb/>
臧洪初為張超功曹後遇袁紹以為青州刺史二人之<lb/>
遇洪其義均矣而洪之報二人者何其異哉方曹公圍<lb/>
<pb n="KR4d0136_WYG_009-20a"/>
超於雍丘洪欲赴難而請兵於紹袁曹方睦夫紹之與<lb/>
超素無一日之歡則雍丘之圍非切於已也欲其背好<lb/>
用師以濟不切之難則紹之不聴未為過而洪之絶紹<lb/>
豈亦不量彼已歟其不屈而死也葢亦匹夫匹婦之為<lb/>
諒也已<lb/>
　　　竇武　何進<lb/>
桓靈之間昏弱相仍女后臨朝權移近習久矣王甫曹<lb/>
節以臺厮之賤便嬖寵昵之私竊弄神器固天下之所<lb/>
<pb n="KR4d0136_WYG_009-20b"/>
同疾也竇武倚元舅之親操國重柄招集天下名儒碩<lb/>
德布在王庭相與仗義協謀𠞰絶凶類正猶因迅風之<lb/>
勢以揚稃粃耳豈不易哉然而身敗功頽貽國後患者<lb/>
幾事不密而禍成於猶豫也方武之不受詔馳入歩軍<lb/>
營召會北軍五校士數千人勢猶足以有為也張奐北<lb/>
州之人豪素非中人之黨可以義動也不能乘機決策<lb/>
收為已用而乃遲回達旦使逆賊得與奐等合豈不惜<lb/>
哉何進親見竇氏之敗而不用陳琳鄭公業之諫躬蹈<lb/>
<pb n="KR4d0136_WYG_009-21a"/>
覆轍引姦凶而授之柄卒成移鼎之禍進實兆之也范<lb/>
曄乃引天廢商之言豈不謬哉<lb/>
　　　荀彧<lb/>
厲王流彘周召二公共和為政延及宣王卒有中興之<lb/>
功天下之存亡豈不以其人哉當桓靈之衰其禍未甚<lb/>
於流彘也董卓之亂天之未厭漢德豈有異於共和之<lb/>
時乎而議者謂曹公非取天下於漢其說非也方曹公<lb/>
以强忍之姿因亂假義挾主威以令諸侯其包藏禍心<lb/>
<pb n="KR4d0136_WYG_009-21b"/>
天下庸人知之矣而荀彧間關河冀擇其所歸卒從曹<lb/>
氏志欲扶義奮謀以舒倒懸之急迹其行事可謂勇智<lb/>
兼人矣乃獨不知曹氏之無君乎其拒董昭之議何也<lb/>
夫豈誠有忠貞之節歟抑以晚節葢之歟由前則不智<lb/>
由後則不忠不智不忠而求免於亂臣宜乎其難矣嗚<lb/>
呼荀彧安得無罪歟觀其臨大謀操弄强敵於股掌之<lb/>
間輔成曹氏霸業至其威加海内下陵上逼乃欲潛杜<lb/>
其不軌是猶狂瀾潰堤以成滔天之勢而後徐以一葦<lb/>
<pb n="KR4d0136_WYG_009-22a"/>
障之尚可得乎而范曄猶謂彧有殺身成仁之美吾不<lb/>
知其說也<lb/>
　　　郊祀<lb/>
漢武元鼎元封之間燕齊之士爭言神仙祭祀致福之<lb/>
術者以萬數故淫祠於漢世為多雖當時名儒碩德繼<lb/>
登宰輔莫有能定正之者元成之際衡譚用事始奮然<lb/>
欲盡去淫祠正以古義又幸世主從之其志行矣未幾<lb/>
以劉向一言而廢祠復興豈不惜哉葢人情狃於禍福<lb/>
<pb n="KR4d0136_WYG_009-22b"/>
而易動鬼神隠於無形而難知以易動之情稽難知之<lb/>
理而欲正百年之謬宜乎其難矣以劉向之賢猶溺於<lb/>
習見况餘人乎<lb/>
　　　汲黯<lb/>
周勃起布衣葢椎朴鄙人以其重厚故可屬大事則天<lb/>
下重任固非狷忿褊迫者所能勝也武帝時淮南王欲<lb/>
反獨畏汲黯之節義至論公孫𢎞輩若發䝉爾夫汲黯<lb/>
之直為天下敬憚如此予獨疑其狷忿褊迫臨大事不<lb/>
<pb n="KR4d0136_WYG_009-23a"/>
能無輕動輕動則失事機難與成功故武帝謂古有社<lb/>
稷臣黯近之矣其有得於此乎<lb/>
　　　周世宗家人傳<lb/>
予讀周世宗家人傳至守禮殺人世宗不問史氏以為<lb/>
知權予竊思之以謂父子者一人之私恩法者天下之<lb/>
公義二者相為輕重不可偏舉也故恩勝義則詘法以<lb/>
伸恩義勝恩則掩恩以從法恩義輕重不足以相勝則<lb/>
兩盡其道而已舜為天子瞽瞍殺人臯陶執之而不釋<lb/>
<pb n="KR4d0136_WYG_009-23b"/>
為舜者豈不能赦其父哉葢殺人而釋之則廢法誅其<lb/>
父則傷恩其意若曰天下不可一日而無法人子亦不<lb/>
可一日而亡其父民則不患乎無君也故寧與其執之<lb/>
以正天下之公義竊負而逃以伸已之私恩此舜所以<lb/>
兩全其道也方守禮殺人有司不能執之而徒以聞故<lb/>
世宗得而不問也有如臯陶者執之而不釋則雖不問<lb/>
得乎哉然世宗取天下於百戰之餘未易以舜之事望<lb/>
之者然則宜奈何亦寘諸法而已矣法有八議而貴居<lb/>
<pb n="KR4d0136_WYG_009-24a"/>
一焉為天子父可謂貴矣此禮律之通義也一寘諸法<lb/>
而兩不傷焉何為不可哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_009-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻九<lb/>
</p>
<p>
</p>
  </div>
</body>
</text>
</TEI>
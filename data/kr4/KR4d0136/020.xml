<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻二十</head>
    <p>
<pb n="KR4d0136_WYG_020-1a"/>
欽定四庫全書<lb/>
　龜山集巻二十　　　　　　宋　楊時　撰<lb/>
　　書五<lb/>
　　　荅胡康侯其一<lb/>
辱疏示所疑非公敦朋友之義不以賢自挾何能如是<lb/>
以能問於不能以多問於寡士無此風久矣乃今得吾<lb/>
康侯也幸甚以某之不肖何足以知之然不敢不盡所<lb/>
聞以求切磋之益言而是耶固願與朋友共之言而非<lb/>
<pb n="KR4d0136_WYG_020-1b"/>
耶亦願公見告庶乎其有警也致知格物葢言致知當<lb/>
極盡物理也理有不盡則天下之物皆足以亂吾之知<lb/>
思期於意誠心正逺矣書云惟精惟一允執厥中執中<lb/>
之道精一是也夫中者不偏之謂也一物不該焉則偏<lb/>
矣中庸曰喜怒哀樂之未發謂之中但於喜怒哀樂未<lb/>
發之時以心騐之時中之義自見非精一烏能執之夫<lb/>
盈天地之間孰非道乎道而可離則道有在矣譬之四<lb/>
方有定位焉適東則離乎西適南則離乎北斯可離也<lb/>
<pb n="KR4d0136_WYG_020-2a"/>
若夫無適而非道則焉所可離耶如寒而衣饑而食日<lb/>
出而作晦而息耳目之視聽手足之舉履無非道也此<lb/>
百姓所以日用而不知伊尹耕於有莘之野以樂堯舜<lb/>
之道夫堯舜之道豈有物可玩而樂之乎即耕于有莘<lb/>
之野是已此農夫田父之所日用者而伊尹之樂有在<lb/>
乎是則伊尹所謂知之者也夫精義入神乃所以致用<lb/>
利用安身乃所以崇徳此合内外之道也天下之物理<lb/>
一而分殊知其理一所以為仁知其分殊所以為義權<lb/>
<pb n="KR4d0136_WYG_020-2b"/>
其分之輕重無銖分之差則精矣夫為仁由已爾何力<lb/>
不足之有顔淵之克已復禮仲弓之出門如見大賔使<lb/>
民如承大祭若此皆用力處也但以身體之當自知爾<lb/>
夫通天下一氣也人受天地之中以生其盈虚常與天<lb/>
地流通寧非剛大乎人惟自梏於形體故不見其至大<lb/>
不知集義所生故不見其至剛善養氣者無加損焉勿<lb/>
暴之而已乃所謂直也用意以養之皆揠苖者也曲孰<lb/>
甚焉某之鄙意如此公試思之如何適㑹同官黎君到<lb/>
<pb n="KR4d0136_WYG_020-3a"/>
而來僕立候倉卒奉荅不逮意幸亮之<lb/>
　　　其二<lb/>
某辱示問皆聖賢大致某也何足以知然試嘗語其所<lb/>
聞孟子曰雞鳴而起孳孳為善舜之徒也孳孳為利跖<lb/>
之徒也舜跖之相去逺矣而其分迺在乎善利之間故<lb/>
顔淵得一善則拳拳服膺而不敢失其學為舜亦曰擇<lb/>
善而固執之而已舜文之聖若合符節則潜心乎文王<lb/>
者亦豈外是乎記曰當其可之謂時孔子聖之時一當<lb/>
<pb n="KR4d0136_WYG_020-3b"/>
其可之謂也故曰可以仕則仕可以止則止可以速則<lb/>
速可以久則久是皆天下之中道非有甚髙難行之事<lb/>
也故孟子曰仲尼不為已甚者非真知之烏能以是稱<lb/>
孔子乎然則所願學者亦求所謂當其可已矣夫參也<lb/>
魯疑非通敏之才也然某竊嘗謂曾子竞以魯得之若<lb/>
夫便儇激厲則其去道也逺矣自孟子沒聖學失傳荀<lb/>
卿而下皆未得其門而入者也七篇之書具在始終考<lb/>
之不過道性善而已知此則天下之理得而諸子之失<lb/>
<pb n="KR4d0136_WYG_020-4a"/>
其傳皆可見也夫學道者捨先聖之書何求哉譬之適<lb/>
九達之衢未知所之六經能指其攸趣而已因其所指<lb/>
而之焉則庶乎其有至也徒敝精神於章句之間則末<lb/>
矣孔子固天縱之將聖也其學宜不俟十年乃一進葢<lb/>
聖人以其身為天下法故言之序如此顔淵未至乎從<lb/>
心故未達者一間也夫論伯夷之清則聖人之清也栁<lb/>
下惠之和則聖人之和也故孟子曰皆古聖人也未至<lb/>
乎大成故孔子曰賢人而已伊尹耕於有莘之野湯三<lb/>
<pb n="KR4d0136_WYG_020-4b"/>
幣聘之乃幡然而改伯夷特不事非君爾聞文作興<lb/>
則曰盍歸乎來方伯夷居北海之濵文王以三幣聘之<lb/>
伊尹居有莘之野湯致之不以其道二人者宜如何哉<lb/>
此未可論必進必退也伊尹利澤及天下故孟子不言<lb/>
伊尹之風者則後世又安得有弊乎孔子之時去栁下<lb/>
惠亦未逺矣長沮桀溺荷蓧楚狂之徒皆不進者也栁<lb/>
下惠所以救其弊者其效安在孟子曰聞伯夷之風者<lb/>
貪夫亷懦夫有立志聞栁下惠之風者鄙夫寛薄夫敦<lb/>
<pb n="KR4d0136_WYG_020-5a"/>
第深考此言則二人之風不為進退明矣然其風足以<lb/>
廉貪敦薄故可為百世之師論其學則必至於隘與不<lb/>
恭矣此君子所以不由也田常為亂於齊齊君葢弗勝<lb/>
也宰予附田常則誰得而殺之使其為齊君而死則予<lb/>
何罪焉當是時有闞止字子我死於田常之亂是必傳<lb/>
之者誤而為宰我也孔子謂於予與何誅豈以予無質<lb/>
而遂棄之乎則人之有賴乎聖人者鮮矣謂之不誅乃<lb/>
所以切責之也凡孔子之門人皆未可以一言斷其終<lb/>
<pb n="KR4d0136_WYG_020-5b"/>
身也後之所進者多矣與於四科何足怪哉管仲為政<lb/>
於齊足以合諸侯而正天下其功足錄也然學當為王<lb/>
者事故仲尼之徒無道桓文者昔嬖奚與王良乘王良<lb/>
曰吾為之範我馳驅終日不獲一為之詭遇一朝而獲<lb/>
十管仲之功曾西未必能為之然管仲之功詭遇也詭<lb/>
遇而得禽獸雖若丘陵弗為也曾西羞比管仲正類是<lb/>
歟朋友道喪久矣切磋之益吾徒所當勉也鄙意如此<lb/>
恐未中理願以見告<lb/>
<pb n="KR4d0136_WYG_020-6a"/>
　　　其三<lb/>
示諭别後持五戒益知進學之力也欣慰欣慰某竊謂<lb/>
古之善授戒者莫如孔子善持戒者莫如顔淵非禮勿<lb/>
視勿聽勿言勿動持此則士之所以修身慎行者無遺<lb/>
力矣持之奈何曰禮而已此一言足以蔽之約而易守<lb/>
也不窒其源而杜其末流雖日省之遇事輒發矣不可<lb/>
知也春秋義探賾精到恨不及見全書也玩味欽嘆然<lb/>
周官有司盟之職凡詛盟皆天子以吏治之諸侯不得<lb/>
<pb n="KR4d0136_WYG_020-6b"/>
私相盟也一有渝盟則刑隨之春秋之時諸侯不復聽<lb/>
命於天子故口血未乾而報復之兵已至其境失政刑<lb/>
矣凡書盟者皆惡之記言大道既隱天下為家謂三代<lb/>
盛時也商人作誓而民始畔周人作㑹而民始疑若湯<lb/>
誓泰誓之類葢湯武之事此數者似非聖人之言恐不<lb/>
足引以為證更思之如何<lb/>
　　　其四<lb/>
正䝉之書闗中學者尊信之與論語等其徒未嘗輕以<lb/>
<pb n="KR4d0136_WYG_020-7a"/>
示人葢恐未信者不惟無益徒增其鄙慢爾如西銘一<lb/>
篇伊川謂與孟子性善養氣之論同功皆前聖所未發<lb/>
也詳味之乃見其用意之深性命之説雖揚雄猶未能<lb/>
造其藩籬況他人乎而世儒易言之多見其妄也孔子<lb/>
曰五十而知天命以孔子之聖猶待五十而後知其所<lb/>
知葢有未易言者非止如世儒之説也學者當求之聖<lb/>
人不當徒為空言而已公之篤志好學而毎䝉謙虚不<lb/>
見鄙外故輒肆言之而不自知其愚也惟亮之<lb/>
<pb n="KR4d0136_WYG_020-7b"/>
　　　其五<lb/>
承示及春秋事實鄙意猶有疑者所論虞氏之史直書<lb/>
其君之名而不避載其父母昆弟之惡而不隱某竊謂<lb/>
四岳稱舜之父頑母嚚象傲乃舜在側㣲未登庸之時<lb/>
言之宜若無害周人雖以諱事神而有諡法然且名之<lb/>
曰幽厲孝子慈孫百世不能改則雖有諡其惡猶不隱<lb/>
也禮曰臨文不諱故文王名昌而雝之詩曰克昌厥後<lb/>
武王名發而小宛之詩曰明發不寐若此類皆臨文不<lb/>
<pb n="KR4d0136_WYG_020-8a"/>
諱也雖魯亦然莊公名同而書同盟僖公名申而書戊<lb/>
申不可謂從虞史之質將仲子叔于田皆刺莊公也清<lb/>
人刺文公也不勝其母而害其弟詩人以刺莊公而不<lb/>
及段使髙克將兵久而不召衆散而歸詩人以刺文公<lb/>
而不及克以莊文之罪著矣不待春秋書之而後見鄙<lb/>
意如此更思之如何<lb/>
　　　其六<lb/>
劉質夫受經於明道伊川之門積有年矣其論元年之<lb/>
<pb n="KR4d0136_WYG_020-8b"/>
義詳甚某故未敢輕議其説䝉錄示第一段義非髙明<lb/>
不見鄙外何以得此幸甚幸甚公之用意精深非淺陋<lb/>
所能窺其閫奥然意有所疑義不敢黙姑試言之所謂<lb/>
元者仁也仁者心也春秋深明其義當自貴者始故治<lb/>
國先正其心其説似太支離矣恐改元初無此意三代<lb/>
正朔如忠質文之尚循環無端不可增損也秦以亥為<lb/>
正失其㫖矣斗綱之端連貫營室織女之紀指牽牛之<lb/>
初以紀日月故曰星紀五星起其初日月起其中其時<lb/>
<pb n="KR4d0136_WYG_020-9a"/>
為冬至其辰為丑三代各據一統明三統常合而迭為<lb/>
首周環五行之道也周據天統以時言也商據地統以<lb/>
辰言也夏據人統以人事言也故三代之時惟夏為正<lb/>
謂春秋以周正紀事是也正朔必自天子出改正朔恐<lb/>
聖人不為也若謂以夏時冠月如定公元年冬十月隕<lb/>
霜殺菽若以夏時言之則十月隕霜乃其時也不足為<lb/>
災異周十月乃夏之八月若以夏時冠月當曰秋十月<lb/>
也正朔如建子丑是也雖用夏時月不可謂改正朔鄙<lb/>
<pb n="KR4d0136_WYG_020-9b"/>
意如此公試思之如何如未中理更希疏示以開未悟<lb/>
　　　其七<lb/>
聖學不明士志於道者往往汨於世習而不知雖英才<lb/>
異禀卒能自拔於流俗者無幾也某嘗私竊謂學者之<lb/>
視聖人其猶射者之於正鵠乎雖巧力所及有逺近中<lb/>
否之不齊未有不至於正鵠而可以言射也士之去聖<lb/>
人或相倍蓰或相什百所造固不同未有不同乎聖人<lb/>
而可以言學也譬之升堂奥者必得其門而入乃可至<lb/>
<pb n="KR4d0136_WYG_020-10a"/>
過其藩望望然去之則終身不能至然則至學非難知<lb/>
所以學為難某愚不自量力之不足也妄有意焉思得<lb/>
朋游共學左右提掖覬獲一游其藩乃今得康侯葢知<lb/>
衰老之有望也<lb/>
　　　其八<lb/>
承示問政事先後緩急之序與夫要領所在某目視昏<lb/>
耄何足以知之以公積學之久經綸之業皆素所饜飫<lb/>
者乃下詢於陳腐陋儒非公不以賢自挾樂取諸人以<lb/>
<pb n="KR4d0136_WYG_020-10b"/>
為善何以有此三復來貺欽嘆無已然厚意不可以虚<lb/>
辱試誦其所聞惟寛明不以僣凟為罪則萬萬幸甚某<lb/>
竊觀自金人渝盟河北淮南諸郡皆非吾有民物凋弊<lb/>
賦入無幾軍儲資用十百於前日天時地利在今日皆<lb/>
不可恃也所恃者人和而已方時艱難不早為之經畫<lb/>
一日有不足不免暴取於民一失民心其患有不可勝<lb/>
言者不得不慮也某竊謂當今政事惟理財最為急務<lb/>
考之先王所謂理財者非盡籠天下之利而有之也取<lb/>
<pb n="KR4d0136_WYG_020-11a"/>
之有道用之有節各當於義之謂也取之不以其道用<lb/>
之不以其節而不當於義則非理矣故周官以九職任<lb/>
之而後以九賦歛之其取之可謂有道矣九賦之入各<lb/>
有所待如闗市之賦以待王之膳服邦中之賦以待賔<lb/>
客之類是也邦之大用内府受之邦之小用外府受焉<lb/>
有不可得而侵紊之也冢宰以九式均節之下至工事<lb/>
芻秣之微匪頒好用皆有式焉雖人主不得而逾也<lb/>
所謂惟王及后不㑹特膳服之類而已有不如式<lb/>
<pb n="KR4d0136_WYG_020-11b"/>
雖有司不㑹冡宰得以式論之矣世儒以為至尊不可<lb/>
以法數制之非正論也夫天之所生地之所藏今猶昔<lb/>
也昔常有餘而今不足其弊必有在矣朝廷葢未之究<lb/>
也建隆之初荆湖江浙河東川廣福建皆非朝廷有也<lb/>
所有者惟南京東西數郡而已當五季之亂干戈日尋<lb/>
然未嘗以用不足為憂崇寧以來承祖宗積累之厚尺地<lb/>
莫非其有也一民莫非其臣也而日以不足為憂何哉<lb/>
處之不得其道故也國家景徳皇祐嘗為㑹計録以總<lb/>
<pb n="KR4d0136_WYG_020-12a"/>
核天下財賦之出入百官餼廪之奉軍儲邊計凡邦國<lb/>
之經用皆有常數如内府所藏以待軍興郊賞之費茶<lb/>
鹽之入以待邊儲元豐之備對元祐之㑹計皆放此也<lb/>
此祖宗之遺法葢得周官待用之意也今宜為紹興㑹<lb/>
計錄取祖宗三書叅較之凡吏員之增減兵旅之多寡<lb/>
户口之登耗賦入之盈虚皆可考也知有餘不足之弊<lb/>
根可以究見矣然後量入以為出而均節之殘破州縣<lb/>
使有無相補庶無闕事矣祖宗設制置發運司葢始於<lb/>
<pb n="KR4d0136_WYG_020-12b"/>
王朴之議其措畫可謂詳盡矣朝廷捐數百萬緡以為<lb/>
糴本使總六路之計通融移用與三司相為表裏以給<lb/>
中都之費六路豐㐫更有不常一路歲稔則増糴以充<lb/>
漕計饑㐫去處則罷糴使輸折斛錢而已故上下俱寛<lb/>
而中都不乏最為良法自胡師文以糴本為羨餘以獻<lb/>
發運司拱手無可為者此直達之議所從起也既行直<lb/>
達而鹽法隨變其患有不可勝言者葢轉搬與鹽法相<lb/>
因以為利不可偏舉也祖宗時荆湖南北江東西漕米<lb/>
<pb n="KR4d0136_WYG_020-13a"/>
至真陽下卸即載鹽以歸諸路毎歲所得鹽課無慮數<lb/>
十萬緡以充經費故漕計不乏則横歛不加於民而上<lb/>
下裕矣自抄鹽之法行鹽課悉歸𣙜貨諸路一無所得<lb/>
故漕計日以不給而經用不可闕非出於漕臣之家亦<lb/>
取諸民而已此上下所以俱受其弊也閩中舊官賣鹽<lb/>
毎觔二十七文今民間毎觔至百二三十文細民均被<lb/>
其害而盜販所以公行也所謂制置發運與三司相為<lb/>
表裏者葢發運通融六路之計錢穀銀絹之類視三司<lb/>
<pb n="KR4d0136_WYG_020-13b"/>
所闕者為之應辦故中都常不闕也其為利多矣自黄<lb/>
帝立兵乘之法以寓軍政歴世因之未之有改也至周<lb/>
為尤詳居則為比閭族黨州鄉出則為伍兩軍師之制<lb/>
使之相保相受刑罰慶賞相及用一律也天子無事歲<lb/>
三田以供祭祀賔客充君之庖而已其事宜若緩而不<lb/>
切也而王執路鼔親臨之教以坐作進退有不用命者<lb/>
則刑戮隨之其教習之嚴如此故六鄉之兵出則無不<lb/>
勝以其威令素行故也丘井之廢久矣兵農不可以復<lb/>
<pb n="KR4d0136_WYG_020-14a"/>
合而伍兩軍師之制不可不講無事之時使之相保相<lb/>
受刑罰慶賞相及用之於有事之際則申之以束伍之<lb/>
令督之旌旗指揮之節臨難而不相救見敵而不用命<lb/>
必戮無赦使士卒畏我而不畏敵然後可用若夫伍法<lb/>
不修雖有百萬之師如養驕子不可用也傳曰秦之鋭<lb/>
士不可當齊晉之節制齊晉之節制不可以當湯武之<lb/>
仁義某竊謂雖有仁義之兵茍無節制亦不可以取勝<lb/>
甘誓曰左不攻于左汝不恭命右不攻于右汝不恭命<lb/>
<pb n="KR4d0136_WYG_020-14b"/>
弗用命則孥戮女牧誓曰不愆于六步七步乃止齊焉<lb/>
不愆于四伐五伐乃止齊焉其節制之嚴葢如此故聖<lb/>
人著之於經以為後世法也故諸葛孔明曰有制之兵<lb/>
無能之將不可以敗無制之兵有能之將不可以勝此<lb/>
之謂也夫軍政不修無甚於今日閩中盜賊初嘯聚不<lb/>
過數百而已其後猖獗如此葢王師養成其禍也賊在<lb/>
建安幾二年無一人一騎至賊境者王師所過民被其<lb/>
毒有甚於盜賊百姓至相謂曰寧被盜賊不願王師入<lb/>
<pb n="KR4d0136_WYG_020-15a"/>
境軍無律一至於此此二事最今日之急務自蔡京用<lb/>
事王黼李邦彦繼之祖宗之法掃蕩殆盡如尚書省戾<lb/>
祖宗之法者非一二事冗官之未澄汰與役法之弊所<lb/>
當損益未易縷數也然今日二事在易葢蠱之時也蠱<lb/>
之成卦剛上而柔下剛柔不交上下不相與不足與有<lb/>
為巽而上無剛徤之才不能以有為此事之所以蠱也<lb/>
左傳皿蟲為蠱蠱者敗壊之象也先王之治蠱也如治陋<lb/>
室然欂櫨扂楔各安所施不易其處則庶幾其茍完矣<lb/>
<pb n="KR4d0136_WYG_020-15b"/>
物物而紛更之腐者敗傾者不可復支矣夫通變之謂<lb/>
時因其財而通變之則蠱元亨而天下治矣此治蠱之<lb/>
道也此二事其大畧如此其委曲措畫在執國柄者詳<lb/>
視而審處之非毫楮可盡也夫執中不可以無權執中<lb/>
無權猶執一也聖人所謂權者猶權衡之權量輕重而<lb/>
取中也用之無銖兩之差則物得其平矣今物有首重<lb/>
而末輕者執其中而不知權則物失其平非所以用中<lb/>
也世人以用智為知權誤矣孟子曰所惡於智者為其<lb/>
<pb n="KR4d0136_WYG_020-16a"/>
鑿也如智若禹之行水則無惡於智也蓋禹之行水循<lb/>
固然之理行其所無事而已若用智以為權則皆智之<lb/>
鑿孟子之所惡也可不慎歟<lb/>
　　　其九<lb/>
伊川先生語錄在念未嘗忘也但以兵火散失收拾未<lb/>
聚舊日惟羅仲素編集備甚今仲素已死於道途行李<lb/>
亦遭賊火已託人於其家尋訪若得五六亦便下手矣<lb/>
和卿誌文深愧鄙拙不足以發揚其美䝉公見與可以<lb/>
<pb n="KR4d0136_WYG_020-16b"/>
塞責矣三經義辨已成書俟脱藁即附去以求參訂也<lb/>
近因傷冷嗽大作累日不能興昨日方稍平然飲食猶<lb/>
未復常倦甚作書不及一一<lb/>
　　　其十<lb/>
荆公黜王爵罷配享謂其所論多邪説取怨於其徒多<lb/>
矣此三經義辨葢不得已也如日錄字説亦有少論著<lb/>
然此事不易為更須朋友參訂之也今粗已成書更俟<lb/>
審詳脱稿即繕寫附去也<lb/>
<pb n="KR4d0136_WYG_020-17a"/>
　　　其十一<lb/>
某衰朽杜門待盡平時親故凋喪略盡絶無過從者惟<lb/>
時親書册以自適耳家所藏書為賊棄毁僅存一二語<lb/>
錄常在念先生之門餘無人某當任其責也䝉寄示二<lb/>
册尤荷留念然兹事體大雖寡陋不敢不勉近因閲三<lb/>
經義見有害義理處略為之著論以正王氏之失葢嘗<lb/>
論之於朝去其王爵罷配享後生晚學未必知其非也<lb/>
姑欲終此一事書成未脱稿欵曲當錄以納去取正左<lb/>
<pb n="KR4d0136_WYG_020-17b"/>
右庶可傳逺也<lb/>
　　　其十二<lb/>
承諭及江西宣諭使風采可仰吾鄉使者甚不撓但未<lb/>
見惠澤及民汚吏革面者盜賊得韓申二將平之今已<lb/>
無事敝鄉去歲大疫惡少舊常作過者死亡略盡自此<lb/>
可無盜賊之虞矣近見報襄陽鎮撫檄諸郡領兵收復<lb/>
中都屢捷洋州亦有報殺獲金兵千餘人所至有捷報<lb/>
中興可指日望也可喜可喜和卿平生相知第鄙文不<lb/>
<pb n="KR4d0136_WYG_020-18a"/>
足以發盛美為愧耳浙中數事與初授恩命皆某親聞<lb/>
見者故不敢專用行狀其他皆無更易如宗室養他人<lb/>
子初云財用不足患之細也養他人子則宗枝亂矣其<lb/>
建議乃云有父兄在同居者減半而養母勿給於是其<lb/>
弊漸去則只是以財不足為憂凡宗室例皆裁減與所<lb/>
謂亂宗枝之意不相應公更問其詳為增損之乃善伊<lb/>
川先生語錄昔嘗集諸門人所問以類相從編錄成帙<lb/>
今皆失之羅仲素舊有一本今仲素已死著其壻尋之<lb/>
<pb n="KR4d0136_WYG_020-18b"/>
未到近宣幹喻子方云有本甚多計到浙中便付來<lb/>
　　　其十三<lb/>
便中辱賜教伏審邇辰燕休台候萬福欣慰欣慰某衰<lb/>
朽杜門粗適閒中自去歲來稍安静而汀邵與江西鄰<lb/>
䖍州時有竊發者侵逼境上王師往來恼恼不能治安<lb/>
也昨日又聞建安有此警帥司遣兵㑹合未知如何也<lb/>
江北雖屢有捷報而所傳不一聞之憂喜相半未能釋<lb/>
然不以為慮也世事如此奈何奈何示諭湖湘州縣皆<lb/>
<pb n="KR4d0136_WYG_020-19a"/>
帖然人已歸業殊可喜此岳將之力也然屯戍之多所<lb/>
至艱窘非特長沙也閩中素貧近降祠部一萬道已敷<lb/>
配在民間貧家所敷已二百千未知所從出細民可知<lb/>
矣不知湖湘有此否事之可憂者非毫楮可盡餘寒未<lb/>
解惟冀為道保重副此頌祝<lb/>
　　　其十四<lb/>
語錄子才所寄已到方編集諸公所錄以類相從有異<lb/>
同當一一考正然後可以漸次刪潤非旬月可了也俟<lb/>
<pb n="KR4d0136_WYG_020-19b"/>
書成即納去某近著三經義辨正王氏之學繆戾處方<lb/>
就俟脱藁納去取正左右庶可傳後學也曾吉甫頃在<lb/>
維揚亦嘗相聚但初未嘗講學耳公既稱其如此士大<lb/>
夫間豈易得哉若得其來時親其緒論固所幸願也<lb/>
　　　其十五<lb/>
久不聞問方深馳企辱書伏審旅寓台候萬福欣慰欣<lb/>
慰某老拙如常去冬松溪賊范忠大作武尉被害焚劫<lb/>
縣道略盡首領已為申將禽獲殘黨出境勢無能為也<lb/>
<pb n="KR4d0136_WYG_020-20a"/>
又傳䖍冦陳顒犯漳汀朝廷已遣申將往討捕敝邑相<lb/>
去差逺民間不甚驚擾稍得安居時親書冊聊用自適<lb/>
耳餘無足道者正逺瞻晤惟冀對時為道自重<lb/>
　　　其十六<lb/>
知令似龍圖先往湖外得近信否長沙方易帥勢未可<lb/>
往更俟浙帥來如何徐行未晚也伯紀言章醜詆之以<lb/>
為有跋扈之漸天下知有宣撫不知有朝廷賴君相眷<lb/>
知猶得宫祠而罷甚幸浙帥尚在嶺表不知何時可來<lb/>
<pb n="KR4d0136_WYG_020-20b"/>
湖中么賊未殄伯紀已有罷命新帥未到人情不無向<lb/>
背萬一有警為之奈何在伯紀尤可慮也梁㕘議聞已<lb/>
歸未到鄉里云徑往福唐般家得渠來則湖外事可盡<lb/>
知也<lb/>
　　　其十七<lb/>
某竊謂令出惟行弗惟反欲令之不反當慎其始始之<lb/>
不慎雖欲不反不可得也閩中二三年來盜賊羣起在<lb/>
四川軍被害為甚夷傷之餘民力凋敝極矣䝉恩放免<lb/>
<pb n="KR4d0136_WYG_020-21a"/>
紹興二年秋夏二税及役錢一料非朝廷勤恤民隱何<lb/>
以得此既而漕司檢准紹興令諸赦降放及倚閣税租<lb/>
者各不得過三分行下州縣依舊催納七分急於星火<lb/>
民被其澤方歡欣鼓舞未逾月遂轉而為怨咨良可惜<lb/>
也朝廷既有著令不得過三分赦書不應全放是徒為<lb/>
文具罔民耳後雖有徳意人誰信之恐自是民不立矣<lb/>
其患有不可勝言者赦書既已盡放有司亦不宜沮格<lb/>
二者胥失矣皆不慎令之過也放税租出於一時之異<lb/>
<pb n="KR4d0136_WYG_020-21b"/>
恩自當量災傷分數減放使民受實恵何必著為令格<lb/>
不得過三分是豫為罔民之具以資裒刻之吏耳非令<lb/>
之善也某衰朽杜門不欲聞外事因催税者及門見邑<lb/>
中行移如此恐逺方利病公所欲知故輒及之願勿以<lb/>
語人恐貽不恤緯之謗至禱<lb/>
　<lb/>
　<lb/>
　龜山集巻二十<lb/>
</p>
<p>
</p>
  </div>
</body>
</text>
</TEI>
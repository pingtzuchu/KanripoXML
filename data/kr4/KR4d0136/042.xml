<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻四十二</head>
    <p>
<pb n="KR4d0136_WYG_042-1a"/>
欽定四庫全書<lb/>
　龜山集巻四十二　　　　　宋　楊時　撰<lb/>
　　詩五<lb/>
　　七言絶句<lb/>
　　　書懐<hi>少作</hi>
敝裘千里北風寒還憶簞瓢陋巷安位重金多非所慕<lb/>
直縁三釡慰親歡<lb/>
　　　端午日<hi>少作</hi>
<pb n="KR4d0136_WYG_042-1b"/>
悠悠南北各天涯欲望鄉闗眼已花憶得親庭誰共語<lb/>
應憐遊子未還家<lb/>
　　　渚宫觀梅寄康侯<lb/>
欲驅殘臘變春風只有寒梅作選鋒莫把䟱英輕鬬雪<lb/>
好藏清艷月明中<lb/>
　　　勉謝自明<lb/>
少年力學志須彊得失由來一夢長試問邯鄲欹枕客<lb/>
人間幾度熟黄粱<lb/>
<pb n="KR4d0136_WYG_042-2a"/>
　　　臘月見桃花<lb/>
脂臉輕勻作艷粧未應潔白似梅香夭紅不見凌霜操<lb/>
漫向春前取次芳<lb/>
　　　過蘭溪<lb/>
紛紛朝市競秋毫江上霜風正怒號不問揚瀾與彭浪<lb/>
翩然東下日千艘<lb/>
　　　夜雨<lb/>
似聞䟱雨打篷聲枕上悠揚夢半醒明日覺來渾不記<lb/>
<pb n="KR4d0136_WYG_042-2b"/>
隔船相語過前汀<lb/>
　　　重經烏石舖<lb/>
夾屋青松翠靄中去年經此亦匆匆重來烏石岡頭路<lb/>
依舊松聲帶曉風<lb/>
　　　江上<lb/>
寒雲幕羃結秋隂月淡霜娥冷不禁更祝江波休蕩漾<lb/>
莫令清影碎浮金<lb/>
　　　淮上獨酌<lb/>
<pb n="KR4d0136_WYG_042-3a"/>
廉纎晚雨洗輕塵天淡雲浮夜色新賴有麯生風味好<lb/>
不須邀月作三人<lb/>
　　　吳國華暗香亭<lb/>
漫愁青女妬新粧已有風傳處處香試問隠淪溪上客<lb/>
欲將春色若為藏<lb/>
　　　虗心亭<lb/>
山横鰲背碧㠝岏亭對浮筠縹緲間<hi>拾遺記蓬萊山有紫浮筠之榦葉青莖</hi>
蕭散誰為三徑侣祗應長共白雲閒<lb/>
<pb n="KR4d0136_WYG_042-3b"/>
　　　容照巖<lb/>
清時投迹在嶔崟一穴晴光破晚隂刺草未容忘魏闕<lb/>
故應長有子牟心<lb/>
　　　藏春峽<lb/>
山衘幽徑碧如環一壑風烟自往還不似武陵流出水<lb/>
殘紅那得到人間<lb/>
　　　緑隂亭上<hi>吳先生家</hi>
沙邉幽鳥傍清漪瀧下漁船逆浪歸身在輞川圖畫裏<lb/>
<pb n="KR4d0136_WYG_042-4a"/>
晴空惟欠雪花飛<lb/>
　　　病中作<lb/>
通衢隔轍斷經過門巷空無雀可羅驅去兒童卧虗室<lb/>
蕭然惟一病維摩<lb/>
　　　春波亭上<lb/>
城頭飛葢映朝暉向晚遊人興未移安得魯陽酣戰手<lb/>
為留羲馭更遲遲<lb/>
　　　安禮以宏詞見勉因成絶句奉寄<lb/>
<pb n="KR4d0136_WYG_042-4b"/>
萬鍾身外一牛毛斗禄紛紛漫自勞窮涸寧為獱獺笑<lb/>
未容仰首試鳴號<lb/>
　　　感事<lb/>
桑麻腴地莽榛荆騎士西來劍㦸腥藜藿陋儒心更鄙<lb/>
但思干羽舞虞廷<lb/>
　　　藍田溪上<lb/>
夾籬桃李趂溪斜淺淺清流映落花欲問武陵源上路<lb/>
度雲穿石認胡麻<lb/>
<pb n="KR4d0136_WYG_042-5a"/>
　　　白公草堂<lb/>
爐峯裊裊曉烟輕雲入屏幃一枕清髙興自應無世累<lb/>
獨於妾馬未忘情<lb/>
　　　久旱<lb/>
農郊阡陌起黄塵望斷天涯絶㸃雲䟱懶無情訟風伯<lb/>
幽窻時讀退之文<lb/>
　　　過七里瀨<lb/>
拂雲髙鴈倚風摶下視平湖萬里寛搔首扁舟又東去<lb/>
<pb n="KR4d0136_WYG_042-5b"/>
錢塘江上看波瀾<lb/>
扁舟東下幾時還一席飛帆挿羽翰囘首嚴陵臺上月<lb/>
清風千古逼人寒<lb/>
　　　勉懐<lb/>
紛紛於我未忘情䟱懶多應捨怨憎便好世間師栁惠<lb/>
不須巖下問孫登<lb/>
　　　梭山候潮<hi>十一日潮起信是日潮小不到</hi>
向晚牛羊沙岸歸落帆烟浦候潮時誰言江上須忠信<lb/>
<pb n="KR4d0136_WYG_042-6a"/>
潮到于今自失期<lb/>
　　　徐郎廟<lb/>
古廟靈塲枕碧巔松楸依約鎻風烟羽毛一去無消息<lb/>
墮落人間幾百年<lb/>
　　　送陳幾叟南歸<hi>三首年丙戌</hi>
連墻東郭倦追尋髙卧毗耶老病侵自愧屠龍真拙技<lb/>
漫令吾子費千金<lb/>
霾風霪雨濕征裾隔雨樓臺半有無南去定逢韓閣老<lb/>
<pb n="KR4d0136_WYG_042-6b"/>
歸愚當見問夷塗<hi>是時幾叟過四明見了翁</hi>
幾年夢想到親闈身逐行雲萬里飛苕水未殊沂上樂<lb/>
春風無負舞雩歸<hi>初授餘杭</hi>
　　　和陳瑩中了齊自警六絶<lb/>
畫前有易方知易歴上求𤣥恐未𤣥白首紛如成底事<lb/>
蠧魚徒自老青編<lb/>
八荒同宇混車書一視那知更有渠憑軾自應由砥道<lb/>
徑蹊無處問歸與<lb/>
<pb n="KR4d0136_WYG_042-7a"/>
行藏須信執中難時措應容道屢遷一日全牛無肯綮<lb/>
騞然投刄用方安<lb/>
造次欲安嗟孰是參前無物若為書蕭條此意人誰問<lb/>
興廢由來命也與<lb/>
聖門事業學須彊俚耳從來笑折揚詭遇得禽非我事<lb/>
但知無有是吾鄉<lb/>
盈科日進幾時休到海方能止衆流只恐達多狂未歇<lb/>
坐馳還愛鏡中頭<lb/>
<pb n="KR4d0136_WYG_042-7b"/>
　　　　附了翁自警<lb/>
　本無一字堯夫易八十一篇揚子𤣥今古是非那復<lb/>
　辨仲尼尤不廢韋編<lb/>
　文章難寫伏羲書字外成篇始見渠賜也能分可不<lb/>
　可一瓢居士只如愚<lb/>
　過時不易始為難執處那知是變遷度盡千山無鳥<lb/>
　迹不勞傳語報平安<lb/>
　手在何憂弓力彊巧窮那得必穿楊太和有味人人<lb/>
<pb n="KR4d0136_WYG_042-8a"/>
　飲誰識醒時是醉鄉<lb/>
　仲由行行終身誦師也堂堂帶上書五柳却能知此<lb/>
　意無絃琴上賦歸與<lb/>
　只説為山不説休山成日夜水横流惜哉覆簣成迷<lb/>
　復只欠當初一掉頭<lb/>
　　　閒居書事<lb/>
輕風拂拂撼孤檉庭户蕭然一室清隔葉蟬鳴㣲欲斷<lb/>
又聞餘韻續殘聲<lb/>
<pb n="KR4d0136_WYG_042-8b"/>
　　　送席二<hi>伊川壻</hi>
摳衣丈席想多聞髙節應能與俗分不用卑飛入幽谷<lb/>
定知喬木在青雲<lb/>
　　　寄游定夫<hi>在潁昌從明道先生</hi>
綘帷燕侍毎從容一聽㣲言萬慮空却愧猶懸三釡樂<lb/>
未能終此挹清風<lb/>
蕭條清潁一茅廬魂夢長懐與子俱五里橋西楊栁路<lb/>
可能鞭馬復來無<lb/>
<pb n="KR4d0136_WYG_042-9a"/>
　　　含雲寺書事六絶句<lb/>
獸駭禽鳴翳蔚中難將此意問鴻䝉縈囘小徑蒼苔滑<lb/>
杖屨從今恐不通<lb/>
北山山下一漁翁形解心凝骨已融支枕睡餘人寂寂<lb/>
一軒明月滿窻風<lb/>
山前咫尺市朝賖垣屋蕭條似隠家過客不須擕鼓吹<lb/>
野塘終日有鳴蛙<lb/>
夾屋青松長數圍午風揺影舞僛僛幽禽葉底鳴相應<lb/>
<pb n="KR4d0136_WYG_042-9b"/>
時引<hi>一作曵</hi>殘聲過别枝<lb/>
竹間幽徑草成圍藜杖穿雲翠滿衣石上坐忘驚覺晚<lb/>
山前明月伴人歸<lb/>
蝶夢輕揚一室空夢囘誰識此身同窻前月冷松隂碎<lb/>
一枕溪聲半夜風<lb/>
　　　荷花<lb/>
照眼紅雲鬬晚霞重重青葢半傾斜㑹須直跨三千仞<lb/>
移取峯頭十丈花<lb/>
<pb n="KR4d0136_WYG_042-10a"/>
　　　宜春溪<lb/>
斜斜䟱栁照清漪藉藉殘紅自滿蹊刺眼藤稍牽不斷<lb/>
欲尋流水路還迷<lb/>
　　　宜春道上<lb/>
艷杏夭桃日日稀空餘淑氣尚遲遲誰人為作留春計<lb/>
莫放風花自在飛<lb/>
　　　過豐城<lb/>
清江𣺌𣺌緑浮天博物無人繼昔賢應有斗間靈氣在<lb/>
<pb n="KR4d0136_WYG_042-10b"/>
誰能更與斸龍泉<lb/>
　　　瀏陽五咏<lb/>
洄淵浩蕩白鷗飛老懶時來坐釣磯岸幘行人聊自適<lb/>
不應憔悴似湘縲　右渭水<lb/>
簾捲晴空獨倚欄冥鴻㸃㸃有無間秋風注目無人㑹<lb/>
時與白雲相對閒　右歸鴻閣<lb/>
芙蓉彫盡蕙蘭芳杖屨翛然一漫郎鳬鶴短長寧復<hi>一作</hi>
<hi>無足</hi>問但知鵬鷃兩相忘　右飛鷃亭<lb/>
<pb n="KR4d0136_WYG_042-11a"/>
柔條䟱蔓緑交加烟鎻雲涵去路賖繡紱貂纓無處問<lb/>
空餘雞犬兩三家　右相公臺<lb/>
聖童去後水雲門陳迹難尋草木間獨有㣲言傳逸史<lb/>
洞天寂寂<hi>一作從此</hi>在人寰　右洞陽<hi>孫思邈修真所</hi>
　　　縣齋書事<lb/>
簿書投老豈身謀朱墨紛紛晚即休平世功名歸稷禹<lb/>
一瓢吾欲慕巢由<lb/>
一去人間二十年空餘飛雪上華顛清時最有求田樂<lb/>
<pb n="KR4d0136_WYG_042-11b"/>
未愧陳登榻上眠<lb/>
身名於我兩悠悠形影相忘懶贈酬擬把一竿滄海去<lb/>
飄然清世一虗舟<hi>一作不應沙上有驚鷗</hi>
　　　醴陵丁君洋洋亭<lb/>
依蒲泳藻兩相忘宛有江湖氣味長凭檻翛然真得計<lb/>
秖應幽興在濠梁<lb/>
　　　安西聞㨗<hi>三首甫持節吕吉</hi>
鷹揚塞外得非熊萬里金城一箭通玉帳投壺隨燕豆<lb/>
<pb n="KR4d0136_WYG_042-12a"/>
坐看飛將縛驍戎<lb/>
將軍新擁節旄閒紫塞雲浮豹尾班白首邉城休悵望<lb/>
馬蹄未出玉門闗<lb/>
雅歌不待來天馬謝質今應閉玉門早勒勲名上彛鼎<lb/>
放囘春色滿乾坤<lb/>
　　　出尉氏<lb/>
隔林殘雪㺯輕風日射晴光玉縷紅桃杏渾如梅欲綻<lb/>
直疑身在故園中<lb/>
<pb n="KR4d0136_WYG_042-12b"/>
　　　感事<lb/>
權門車馬日紛紛寂寞多應笑子雲𤣥白定知非世尚<lb/>
解嘲那復彊云云<lb/>
　　　過廬山遇雨<lb/>
江風吹雨逐人來行過山前首重囘絶頂隔雲看不見<lb/>
石稜崖角獨崔嵬<lb/>
　　　題詩長老壁<lb/>
維摩病士意超然邊腹便便但晝眠共説平時忙底事<lb/>
<pb n="KR4d0136_WYG_042-13a"/>
烹茶煮藥過殘年<lb/>
　　　東林道上閒步三首<lb/>
寂寞蓮塘七百秋溪雲庭月兩悠悠我來欲問林間道<lb/>
萬疊松聲自唱酬<lb/>
百年陳迹水溶溶尚憶髙人寄此中晉代衣冠誰復在<lb/>
虎溪長有白蓮風<lb/>
碧眼龎眉老比丘雲根髙卧語難酬蕭然丈室無人問<lb/>
一炷爐峯頂上浮<lb/>
<pb n="KR4d0136_WYG_042-13b"/>
　　　江上夜行<hi>赴荆南道</hi>
冰壺瀲灧接天浮月色雲光寸寸秋<hi>古别離云碧瀾之下寸寸秋色</hi>不<lb/>
用乘槎厲東海一江星漢擁行舟<lb/>
　　　過石首謁縣官囘有作<hi>壬午十二月</hi>
萬事紛紛醉即休無功可作酒泉侯誰能載取千缸去<lb/>
且向舟中打拍浮<lb/>
　　　直舍書事<lb/>
鱗鱗池面水初生萍底青蛙自在鳴誰使幽庭當鼓吹<lb/>
<pb n="KR4d0136_WYG_042-14a"/>
雨餘時聽作新聲<lb/>
　　　登峴首阻雨<hi>時自荆南入京</hi>
羊公風績幾經秋獨遶龜趺為少留欲問荆人尋舊事<lb/>
一江清泚自東流<lb/>
江浮雲影抱層欄雲外青山一水間盡日倚䦨看不足<lb/>
杖藜欲去更囘還<lb/>
江風飛雨上雕欄庭樹蕭蕭景自閒向晚㣲雲遮不盡<lb/>
好山渾在有無間<lb/>
<pb n="KR4d0136_WYG_042-14b"/>
庭前古木已經秋天外行雲暝不收倚杖却尋山下路<lb/>
一川風雨濕征輈<lb/>
　　　春早<lb/>
雲天羃羃漏㣲光䟱懶惟添睡思長枕上隔籬聞鳥語<lb/>
半殘春夢更悠揚<lb/>
此身如幻病何傷白日無人景自長寄傲南窻容膝地<lb/>
時時飛夢<hi>一作清夢</hi>到羲皇<lb/>
過簷赫日晝如燔睡轉庭隂始一反縱有諸人來問疾<lb/>
<pb n="KR4d0136_WYG_042-15a"/>
毘耶居士已忘言<lb/>
寄形一榻日蘧然倚杖支頤髻指天莫逆過門無子祀<lb/>
時來鑑井自跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>
古椿朝菌已忘年貧病寧須更問天石彈不妨隨物化<lb/>
自求鴞炙自應便<lb/>
　　　病起<lb/>
竹風帯雨作秋聲半睡惟聞鳥雀爭老病衰殘惟骨立<lb/>
白頭看鏡不須驚<lb/>
<pb n="KR4d0136_WYG_042-15b"/>
　　　題陳宣事烟波泛宅<lb/>
忘懐纓紱寄浮居來泛烟波擬釣徒我欲他時清洛上<lb/>
為君正櫓作鯔鯔<lb/>
　　　偶成<lb/>
緑鬂潛驚老境催更憐衰病困低囘但知周道平如砥<lb/>
莫問瞿唐灧預堆<lb/>
悠揚春夢成幽興冷落溪光照酒巵天闊雲浮遮不盡<lb/>
浪平風過舞漣漪<lb/>
<pb n="KR4d0136_WYG_042-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_042-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻四十二<lb/>
</p>
<p>
</p>
  </div>
</body>
</text>
</TEI>
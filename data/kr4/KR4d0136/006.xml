<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻六</head>
    <p>
<pb n="KR4d0136_WYG_006-1a"/>
欽定四庫全書<lb/>
　龜山集巻六　　　　　　　宋　楊時　撰<lb/>
　　辨一<lb/>
　　神宗日録辨<lb/>
　　　上問唐太宗何如主對曰陛下當以堯舜為法<lb/>
　　　唐太宗所為不盡合法度末世學士大夫不能<lb/>
　　　通知聖人之道故常以堯舜為髙而不可及不<lb/>
　　　知聖人經世立法常以中人為制也<lb/>
<pb n="KR4d0136_WYG_006-1b"/>
夫道止於中而已矣聖人經世立法非固貶損以中人<lb/>
為制道固然也故堯舜禹三聖相授皆曰允執厥中而<lb/>
已蓋立法失中其過與不及皆非聖人之道也<lb/>
　　　上問周公用天子禮樂有之乎對曰於傳有之<lb/>
　　　然則人臣固可僭天子曰周公之功衆人之所<lb/>
　　　不能為天子禮樂衆人所不得用若衆人不能<lb/>
　　　為之功報之衆人所不得用之禮樂此所以為<lb/>
　　　稱也然周用騂而祭周公以白牡雖用天子禮<lb/>
<pb n="KR4d0136_WYG_006-2a"/>
　　　樂亦不嫌於無别<lb/>
周公之所為皆人臣之所當為也為人臣之所當為是<lb/>
盡其職而已若人臣所不當為而為之是過也豈足為<lb/>
周公哉使人臣皆能為衆人之所不能即報之以衆人<lb/>
所不得用之禮樂則朝廷無復有等威矣故記曰魯之<lb/>
郊也周公其衰矣又曰周用騂周公白牡雖用天子之<lb/>
禮樂不嫌於無别是猶放飯流歠而問無齒決為有禮<lb/>
非通論也然周公用白牡見於明堂位所載凡四代之<lb/>
<pb n="KR4d0136_WYG_006-2b"/>
服器魯兼用之白牡商禮也夏尚黑周尚騂則魯兼用<lb/>
也以是為有别亦疎矣<lb/>
　　　上問張端河北鹽議對曰亦恐未可為上言韓<lb/>
　　　琦亦有文字曰此事恐須少待今且當以變通<lb/>
　　　財利為先上曰但理財節用亦足以富如此事<lb/>
　　　不為可也曰今諸路皆用刑辟榷鹽河北雖榷<lb/>
　　　似未有妨因言理財誠方今所先然人主當以<lb/>
　　　禮義成㢘恥之俗為急凡利者隂也隂當隠伏<lb/>
<pb n="KR4d0136_WYG_006-3a"/>
　　　義者陽也陽當宣著此天地之道隂陽之理也<lb/>
　　　若宣著為利之實而禮義㢘恥之俗壊則天下<lb/>
　　　不勝其弊恐陛下不能得終於逸樂無為而治<lb/>
　　　也<lb/>
取之有藝用之有節先王所以理財也故什一天下之<lb/>
中制自堯舜以來未之有改也取其所當取則利即義<lb/>
矣故曰國不以利為利以義為利則義利初無二致焉<lb/>
何宣著隠伏之有若夫宣著為善之名而隂收為利之<lb/>
<pb n="KR4d0136_WYG_006-3b"/>
實此五霸假仁義之術王者不為也故青苗意在於取<lb/>
息而以補助為名市易欲盡籠商賈之利而以均濟貧<lb/>
苦為説皆此意也昔哀公問年饑用不足而有若對曰<lb/>
盍徹乎孔子之徒其理財蓋如此使後世之士言之人<lb/>
必以為迂也非深知先王之道者何足以語此<lb/>
　　　上問如何得陜西錢重可積邊穀對曰欲錢重<lb/>
　　　當修天下開闔斂散之法因為言泉府一官先<lb/>
　　　王所以摧制兼并均濟貧弱變通天下之財而<lb/>
<pb n="KR4d0136_WYG_006-4a"/>
　　　使利出於一孔者以有此也其言曰國事之財<lb/>
　　　用取具焉蓋經費則有常賦以待之至於國有<lb/>
　　　事則財用取具於泉府後世桑𢎞羊劉晏粗合<lb/>
　　　此意自秦漢以來學者不能推明其法以為人<lb/>
　　　主不當與百姓爭利又因請内藏可出幾何以<lb/>
　　　為均輸之本上曰三二百萬或三五百萬可出<lb/>
　　　也<lb/>
桑𢎞羊為均輸之法置大司農丞數十人分主郡國令<lb/>
<pb n="KR4d0136_WYG_006-4b"/>
逺方各以其物如異時商賈所轉販者為賦而相灌輸<lb/>
盡籠天下之貨物貴則賣之賤則買之是将擅天下商<lb/>
賈之利而取之也先王以九職任萬民與通貨財商賈<lb/>
之職也今為法盡籠天下之貨而居之商賈豈不失職<lb/>
乎余嘗考泉府之官以市之征布斂市之不售貨之滯<lb/>
於民用以其價買之物揭而書之以待不時而買者夫<lb/>
物貨之有無民用之贏乏常相因而至也不售者有以<lb/>
斂之蓋将使行者無滯貨非以其賤故買之也不時買<lb/>
<pb n="KR4d0136_WYG_006-5a"/>
者有以待之蓋将使居者無乏用非以其貴故賣之也<lb/>
此商賈所以願藏於王之市而有無贏乏皆濟矣其法<lb/>
豈與桑𢎞羊同日議哉然泉府所以斂貨者以市之征<lb/>
布而已市之征布㕓人所斂者是也其斂能幾何以市<lb/>
之征布與市人交易乃其宜耳今乃欲借内藏之錢何<lb/>
也夫關市之賦以待王之膳服此經費也邦之大用内<lb/>
府待之小用外府待之大用謂大故大事也泉府所謂<lb/>
國事之待用者特内外府之所待與夫經費之外者耳<lb/>
<pb n="KR4d0136_WYG_006-5b"/>
其所用而取具蓋亦可知矣而謂以是通變天下之用<lb/>
皆飾説也<lb/>
　　　王氏云陛下誠能慎察義理而左右不循理之<lb/>
　　　人敢為妄言以沮亂政事誠宜示之以好惡經<lb/>
　　　或言知仁勇或言仁智勇未有先言勇者獨稱<lb/>
　　　湯曰天乃錫王勇知者何也書曰肇我邦于有<lb/>
　　　夏若苗之有莠若粟之有秕小大戰戰罔不懼<lb/>
　　　于非辜矧予之徳言足聽聞湯以七十里起於<lb/>
<pb n="KR4d0136_WYG_006-6a"/>
　　　衰亂之中其初為流俗小人不悦艱難如此若<lb/>
　　　非勇知何能自濟所以能自濟尤在於勇陛下<lb/>
　　　捄今日之弊誠患不可以不勇今朝廷異議紛<lb/>
　　　紛小有才而不便於朝廷任事之人者不過數<lb/>
　　　人亦不必人人有意但如今朝士不識理者衆<lb/>
　　　合為異論則舉朝為所惑<lb/>
湯之克寛克仁彰信兆民故能東征西夷怨南征北狄<lb/>
怨非有流俗小人不悦也為其一怒安天下之民故以<lb/>
<pb n="KR4d0136_WYG_006-6b"/>
勇知言之小大戰戰罔不懼于非辜矧予之徳言足聴<lb/>
聞蓋言肇邦于有夏如此若夫立法造事不為衆論所<lb/>
與一以力勝之而能成天下之務未之有也<lb/>
　　　上問程顥言不可賣祠部添常平本錢事如何<lb/>
　　　余曰顥所言以為王道之正臣以為顥所言未<lb/>
　　　達王道之權男女授受不親禮也嫂溺援之以<lb/>
　　　手權也嫂溺不援是豺狼也今祠部所可致粟<lb/>
　　　四五十萬若凶年人貸三石可全十五萬性命<lb/>
<pb n="KR4d0136_WYG_006-7a"/>
　　　今欲為凶年計當以凶嵗為之而國用有所不<lb/>
　　　暇故賣祠部所剃三千人頭而所可救活者十<lb/>
　　　五萬人性命若以為不可是不知權也<lb/>
鬻祠部三千蓋六十餘萬緡固非三千人所能自具也<lb/>
取之於力本之民而已由是得以不蠶而衣不耕而食<lb/>
亦取貲於力本之民而已故其徒益繁則其害益甚是<lb/>
未及賑饑而先困吾民以資游手也先王之時三年耕<lb/>
必有一年之積故凶年饑嵗民免於死亡以其豫備故<lb/>
<pb n="KR4d0136_WYG_006-7b"/>
也不知為政乃欲髠其人而取其貲以為賑饑之術正<lb/>
孟子所謂雖得禽若丘陵弗為也以是為王道之權豈<lb/>
不謬哉詩云誰生厲階至今為梗<lb/>
　　　上因問誠則明矣明則誠矣何謂也余曰能不<lb/>
　　　以外物累其心者誠也誠則於物無所蔽於物<lb/>
　　　無所蔽則明矣能學先王之道以解其心之蔽<lb/>
　　　者明也明則外物不能累其心外物不能累其<lb/>
　　　心則誠矣人之所以不明者以其有利欲以昏<lb/>
<pb n="KR4d0136_WYG_006-8a"/>
　　　之如能不為利欲所昏則未有不明也明者性<lb/>
　　　之所有也<lb/>
誠者天之道也非外物不能累其心者所能盡也告子<lb/>
之不動心豈利欲能昏之哉然而未嘗知義也未嘗知<lb/>
義非明也然則所謂明者非物格知至烏足與此哉荆<lb/>
公自謂能不以外物累其心故其言每以是為至蓋以<lb/>
其未嘗知天道故也<lb/>
　　　前一日陳升之言制置三司條例司升之難為<lb/>
<pb n="KR4d0136_WYG_006-8b"/>
　　　更簽書只總領商量余曰如此則合令誰簽書<lb/>
　　　升之曰只諫議與押余不答既起與之同行歸<lb/>
　　　㕔余曰相公不欲簽書制置司文字何意升之<lb/>
　　　曰體不便余曰參知政事恐非參知宰相政事<lb/>
　　　參知天子政事於是升之欲令孫莘老吕吉甫<lb/>
　　　領局余與升之提舉余曰臣熟思之此事但可<lb/>
　　　如故向時陛下使輔臣領此局今亦只是輔臣<lb/>
　　　領局有何不可升之曰臣待罪宰相無所不統<lb/>
<pb n="KR4d0136_WYG_006-9a"/>
　　　所領職事難稱司余曰於文反后為司后者君<lb/>
　　　道也司者臣道也人臣稱司何害於理升之曰<lb/>
　　　今之有司曹司皆領一職之名非執政所稱余<lb/>
　　　曰古六卿即今執政故有司徒司馬司空各名<lb/>
　　　一職何害於理曾公曰今執政古三公六卿只<lb/>
　　　是今六尚書余曰三公無官只以六卿為官如<lb/>
　　　周公只以三公為冢宰蓋其他三公或為司馬<lb/>
　　　或為司徒或為司空古之三公猶今之三師古<lb/>
<pb n="KR4d0136_WYG_006-9b"/>
　　　之六卿猶今兩府也宰相雖無不統然亦不過<lb/>
　　　如古冢宰只掌邦治即不掌邦教邦政邦禮邦<lb/>
　　　刑邦事則雖冢宰亦有所分掌今制置三司條<lb/>
　　　例豈是卑者之事掌之有何不可又云制置條<lb/>
　　　例是人主職業所謂制度也禮記曰非天子不<lb/>
　　　制度臣不知制置條例使宰相領之有何不可<lb/>
周官六卿皆以上大夫為之而冢宰掌邦之六典雖掌<lb/>
邦治實兼總六職蓋教禮政刑事皆治之具故也故冢<lb/>
<pb n="KR4d0136_WYG_006-10a"/>
宰施法于官府而小宰以六職辨邦治則其兼總可知<lb/>
矣故周公以三公為之蓋宰相之任也未聞有三公為<lb/>
司徒司馬司冦司空者舜曰疇咨若予采蓋天下之事<lb/>
無非王事也故舜自謂予采則凡所以成天下之事皆<lb/>
天子之職業矣今之勅令所以誅賞廢置人主之大柄<lb/>
也亦以有司為之何止三司一司條例獨為天子職業<lb/>
而使宰相専領之乎以宰相為有司於體誠非宜此但<lb/>
以口給禦人取勝同列非篤論也<hi>一云於理誠非宜曾子曰出納之吝謂之</hi>
<pb n="KR4d0136_WYG_006-10b"/>
<hi>有司則有司非所以處宰相也</hi>
　　　凡興事造業振救衰弊誠須臨事而懼若顧恤<lb/>
　　　流俗人情畏其不安即不能為周公所為商人<lb/>
　　　與三監畔征之三年若畏人情不安則必大赦<lb/>
　　　以安之及事平乃更遷其世族庶士居之洛邑<lb/>
　　　彰善癉惡以教訓之初無畏衆之意此所以能<lb/>
　　　制禮樂而成周之太平也柴世宗一日斬大将<lb/>
　　　樊愛能以下二十七人以能者代之當時人情<lb/>
<pb n="KR4d0136_WYG_006-11a"/>
　　　豈得帖然無不安者古之有為者上如周公下<lb/>
　　　如柴世宗皆不茍畏人情而但務因循所以能<lb/>
　　　各隨其材分興起功業<lb/>
周公東征三年而東人欲其留西人欲其歸遷其世族<lb/>
庶士居之洛邑使密邇王室以教訓之非厲之也人情<lb/>
何為而有不安者柴世宗方用兵討伐斬二十七人以<lb/>
正軍律故能有功非安平無事之時可為也夫興造事<lb/>
業不稽乎衆而欲以辨給勝之一有異已則指為流俗<lb/>
<pb n="KR4d0136_WYG_006-11b"/>
而妄引周公世宗之事以惑聖聴不亦異乎<lb/>
　　　上患内藏三司見錢少余曰納絹差多而不知<lb/>
　　　變轉見錢則積日月至於不可勝多去年三司<lb/>
　　　以斛斗合納見錢乃令變轉金銀匹帛上京在<lb/>
　　　京已患金銀匹帛多於見錢乃更令送金銀匹<lb/>
　　　帛外方既折納到見錢却須要金銀匹帛諸路<lb/>
　　　不免科買民被科買至買銀一兩用錢千七八<lb/>
　　　此皆有司不知開闔斂散輕重之權所致魯公<lb/>
<pb n="KR4d0136_WYG_006-12a"/>
　　　曰只為人人皆言諸路若般却見錢則錢荒不<lb/>
　　　便又曰王安石常以為今錢不少然人皆患錢<lb/>
　　　少余曰假令錢少亦無可患在唐貞觀中米斗<lb/>
　　　數錢可謂錢少然其時更為樂嵗人無所苦唯<lb/>
　　　唐中世用兩税法令百姓以錢為税然后人始<lb/>
　　　苦錢少此由責人必變粟帛為錢輸官則人人<lb/>
　　　皆當以粟帛易錢則不得不以錢少為患此乃<lb/>
　　　上設法為患非錢少為患也今二税令人輸粟<lb/>
<pb n="KR4d0136_WYG_006-12b"/>
　　　帛至今令輸錢則取情願何由能致人患陽叔<lb/>
　　　曰於古輸誠然今如官中給賜用錢不少若斗<lb/>
　　　米五錢則斗米可折得五錢官中合用錢何由<lb/>
　　　辦給則錢少亦不得不以為患余曰今官司用<lb/>
　　　錢為多者莫如糧草若錢少而重則糧草更不<lb/>
　　　費錢今近邊百萬貫不能糴得百萬石米若斗<lb/>
　　　米五錢則五萬貫足致百萬石至於其他用見<lb/>
　　　錢亦豈能多於糧草就令用見錢處多若錢重<lb/>
<pb n="KR4d0136_WYG_006-13a"/>
　　　自可如今合賜錢處折以他物此乃人主輕重<lb/>
　　　之權何至更以錢少為患<lb/>
二税用錢故民間以錢少為患三司以斛斗折錢何異<lb/>
一税而不以錢少為患此何理也今兩税輸粟帛皆有<lb/>
常數若輸錢取其情願則斗米五錢所輸無幾矣官司<lb/>
豈得不以錢少為患乎若必令輸粟則是不取情願非<lb/>
法也若不以時直輸錢則民受弊矣皆不可也夫錢重<lb/>
則物輕若用處折以他物則用物亦多矣用物多則他<lb/>
<pb n="KR4d0136_WYG_006-13b"/>
物亦恐不足以給也民之所有粟帛而已而錢者官中<lb/>
所積也終嵗勤動而斗粟尺帛不過數錢雖邊儲百萬<lb/>
石可致其傷農甚矣而謂錢少不足患尤非理也<lb/>
　　　呈程顥奏王廣淵不當妄意迎合俵粟乞俵絲<lb/>
　　　錢及折税絹作納錢云云呈孫覺劄子至周公<lb/>
　　　時天下已無兼并又公私富實故為此法隂相<lb/>
　　　之不専用此為治余曰無兼并又公私富實尚<lb/>
　　　須此相民兼并多民之絶者衆則此法豈可少<lb/>
<pb n="KR4d0136_WYG_006-14a"/>
　　　且覺言周公不専用此為治今豈全廢餘事専<lb/>
　　　行此法又讀至周公所以取息者欲民勤生節<lb/>
　　　用不妄稱貸故也余曰覺言今法則以為掊利<lb/>
　　　言周公之法則以為欲民勤生節用不妄稱貸<lb/>
　　　若説今法之意如説周法則今法何由致人異<lb/>
　　　論又至象箸玉杯及作俑之説以為今法雖未<lb/>
　　　有害及至後世必有剥膚椎髓者余曰此周公<lb/>
　　　所不以為慮而孫覺慮後世乃過於周公此可<lb/>
<pb n="KR4d0136_WYG_006-14b"/>
　　　謂私憂過計也覺所言無理至多讀不至終而<lb/>
　　　止<lb/>
周官平頒其興積新義曰無問其欲否槩與之也故謂<lb/>
之平則俵粟不取情願蓋其本㫖也故臺諫言廣淵不<lb/>
惟不以廣淵為罪乃更以為盡力夫周官所謂平者豈<lb/>
槩與之謂哉謂無偏陂而已為是説者特矯誣先王之<lb/>
法以為已資耳泉府凡民之貸者與其有司辨而授之<lb/>
以國服為之息蓋貸民所以助不給田不耕宅不毛猶<lb/>
<pb n="KR4d0136_WYG_006-15a"/>
使之出屋粟里布則㳺惰之民自致困乏與夫實非不<lb/>
給而妄冐稱貸者有司辨之宜若弗授也又以國服為<lb/>
之息則民不輕貸矣莘老所謂欲民勤生節用不妄稱<lb/>
貸未為過論也今兼并之家能以其資困細民者初非<lb/>
能抑勒使之稱貸也皆其自願耳然而其求之艱其出<lb/>
息重非迫於其急不得已則人孰肯貸也今比户之民<lb/>
槩與之豈盡迫於其急不得已哉細民無逺慮率多願<lb/>
貸者以其易得而息輕故也以易貸之金資不急之用<lb/>
<pb n="KR4d0136_WYG_006-15b"/>
至期而無以償則荷校束手為囚虜矣乃復舉貸於兼<lb/>
并之家出倍稱之息以還官逋明年復貸於官以還私債<lb/>
嵗嵗轉易無窮已也欲摧兼并其實助之興利之源蓋<lb/>
自兹始而莘老之比作俑者亦不為過論也余以為青<lb/>
苗利害不在願與不願正在官司以輕息誘致之也孟<lb/>
子曰徒善不足以為政徒法不能以自行青苗其意乃<lb/>
在取息而已行周公之法而無仁心仁聞是謂徒法然<lb/>
則周公法今法安得不為異<lb/>
<pb n="KR4d0136_WYG_006-16a"/>
　　　呈朱越乞小郡上問朱越余取實對又問越何<lb/>
　　　處人因甚人説他余曰朱越是江寧人臣久居<lb/>
　　　江寧與之相識言者或以為臣欲差此人知建<lb/>
　　　州建州地逺事繁無職田無錫賜無酬奨朱越<lb/>
　　　素㢘潔有行居官無敗事又是大卿比鞏申王<lb/>
　　　秉彞輩只有過之即無不及理須與一郡如建<lb/>
　　　州者上曰聞亦㢘介可惜年老余言其不老上<lb/>
　　　曰若在京好一見之余曰雖在京陛下亦何須<lb/>
<pb n="KR4d0136_WYG_006-16b"/>
　　　見建州知州自來只是中書差何足掛聖念如<lb/>
　　　臣者忠信誕謾之實陛下乃當審察若臣誕謾<lb/>
　　　不足信任便改命忠信之人付之政事以天下<lb/>
　　　之大豈無忠信可任以差除建州知州者上曰<lb/>
　　　非為如此只是人言欲考實余曰陛下每事欲<lb/>
　　　考實甚善然所當考實乃有急於建州者又曰<lb/>
　　　人主防人臣為姦當博見人窮理道考事實窮<lb/>
　　　理道考事實則雖見姦人無害博見人則人臣<lb/>
<pb n="KR4d0136_WYG_006-17a"/>
　　　不能為朋黨蔽欺人臣為姦尤惡人主博見人<lb/>
　　　故李逢吉之黨相與謀以為人主即位當深防<lb/>
　　　次對官上説<lb/>
荆公每言人主博見人則人臣不能為朋黨蔽欺至除<lb/>
朱越建州則固拒人主使不得見此何意也朱越果材<lb/>
耶見之何害果不材則固拒人主不得見非蔽欺而何<lb/>
觀其言之强悖雖同列不可堪也況君臣乎夫君子和<lb/>
順積中而英華發外故暴慢之氣不設於身體於君臣<lb/>
<pb n="KR4d0136_WYG_006-17b"/>
之間狠愎如此其所養蓋可知矣<lb/>
　　　上論不尚賢余曰尊尊親親賢賢並用先王之<lb/>
　　　政事也老子不尚賢是道徳之言<lb/>
書曰徳惟善政孔子曰為政以徳離道徳而為政事非<lb/>
先王之政事也<lb/>
　　　上曰用兵須有名如何余以為無名則不可用<lb/>
　　　兵上曰恐但顧力如何不計有名無名余曰茍<lb/>
　　　可以用兵不患無名非兼弱攻昧則取亂侮亡<lb/>
<pb n="KR4d0136_WYG_006-18a"/>
　　　欲加兵於弱昧亂亡之國豈患無名但患徳與<lb/>
　　　力不足耳<lb/>
弱昧亂亡之國不足以有其民而上無政刑廢誅不加<lb/>
焉而後兼取之則有名矣此書稱湯於桀之時為然也<lb/>
乃曰用兵不患無名此乃管仲責包茅不入之説耳王<lb/>
佐不為也<lb/>
　　　上曰使釋老之説行則人不務為功名一切偷<lb/>
　　　惰則天下何由治余曰如老子言道徳乃人主<lb/>
<pb n="KR4d0136_WYG_006-18b"/>
　　　所以運天下但中人以下不明其㫖則相率亂<lb/>
　　　俗陷為偷惰如西晉是也上曰乃人主所以運<lb/>
　　　天下非所以訓示衆人者也余曰誠如此若夫<lb/>
　　　功名爵禄乃先王所以役使羣衆使人人薄功<lb/>
　　　名爵禄上何以使下故先王所以運天下必有<lb/>
　　　出於功名爵禄之外者而未嘗示人以薄功名<lb/>
　　　爵禄也<lb/>
聖人人倫之至也於君臣父子夫婦兄弟朋友之間各<lb/>
<pb n="KR4d0136_WYG_006-19a"/>
盡其道所謂至也至以其身為天下用豈為功名爵禄<lb/>
哉蓋君臣者人倫之大為臣義當如此也故三代之學<lb/>
皆所以明人倫人倫明於上則人知自盡雖有髙明超<lb/>
卓之士出於功名爵禄之外者亦孰敢不為用也哉先<lb/>
王所以運天下用此道而已外是皆謬悠荒唐之説也<lb/>
夫名位爵禄天之所以待有徳人主不得而私焉者也<lb/>
故書曰天命有徳五服五章哉五服五章不以命有徳<lb/>
乃欲以是役使羣衆非所以奉天也蓋其學不足以知<lb/>
<pb n="KR4d0136_WYG_006-19b"/>
天其論每如此<lb/>
　　　上曰商鞅何嘗變詐余曰鞅為國不失於變詐<lb/>
　　　失於不能以禮義㢘恥成民而已<lb/>
商鞅挾持浮説以帝王之道干孝公其術蓋本於變詐<lb/>
尚何禮義㢘恥成民之有哉謂其失不在於變詐蓋亦<lb/>
不究其本矣故其操術每以鞅為是<lb/>
　　　上聞酸棗有升下户入上户手敇如此則是有<lb/>
　　　免第四等役錢之名而無其實云云於是司農<lb/>
<pb n="KR4d0136_WYG_006-20a"/>
　　　有狀乞約束升降並須約見今等第物力如或<lb/>
　　　敢将物力不及今下等第之人升作上等務要<lb/>
　　　足約定之數則官吏並科違制不在去官赦降<lb/>
　　　原減之限上以為然從司農所奏余曰治百姓<lb/>
　　　當知其情偽利害不可示以姑息若驕之使紛<lb/>
　　　紛妄經中書御史臺或打鼓截駕恃衆為僥倖<lb/>
　　　則亦非所以為政天下事大計已定其餘責之<lb/>
　　　有司有不當則罪有司而已今每一小事陛下<lb/>
<pb n="KR4d0136_WYG_006-20b"/>
　　　輒再三敕質問臣恐此體傷於叢脞則股肱倚<lb/>
　　　辦於上不得不惰也<lb/>
升降等第最為役法利害之要平時差役不到下户今<lb/>
升下户為上户使之輸錢則貧弱受弊而上户免役為<lb/>
法之害孰大於此而人主不得質問質問則以為叢脞<lb/>
此何理也堯之時天下大計已定矣然而設謗木詢芻<lb/>
蕘豈固示之姑息耶蓋上下之情不通而能審知其情<lb/>
偽利害者未之有也必使斯民無所赴愬而后可以為<lb/>
<pb n="KR4d0136_WYG_006-21a"/>
政則誤國多矣<lb/>
　　　吕公著正所謂静言庸違象恭滔天又云如陳<lb/>
　　　襄姦邪附下罔上雖放流竄殛自其常分又云<lb/>
　　　歐陽永叔乞致仕馮固留之上弗許余論永叔<lb/>
　　　以韓琦為社稷臣則修為忠良否則修不免為<lb/>
　　　附麗邪人故如修輩尤惡綱紀立風俗變又云<lb/>
　　　如此人與一州即壊一州留在朝廷則専附流<lb/>
　　　俗壊朝廷政令留之何所用又云鯀以方命殛<lb/>
<pb n="KR4d0136_WYG_006-21b"/>
　　　共工以象恭流富弼兼此二罪止奪使相誠為<lb/>
　　　未盡法<lb/>
自韓富而下皆元勲世臣名儒碩徳天下仰之如泰山<lb/>
北斗一有異已則指為奸邪待以四凶詆誣大臣顛倒<lb/>
邪正蓋自此始也作俑之禍抑又甚焉<lb/>
　　　保甲<lb/>
先王為比閭族黨州鄉以立軍政居則為力耕之農出<lb/>
則為敵愾之士蓋當是時天下無不受田之夫故均無<lb/>
<pb n="KR4d0136_WYG_006-22a"/>
貧焉而人知食力而已游惰姦凶不軌之民無所容於<lb/>
其間也自井田之法廢民無常産久矣富者饜膏粱被<lb/>
文綉酣豢逸樂未嘗知有服勞也貧者終嵗勤動僅能<lb/>
餬其口一有失職則饑殍隨之游惰之民往往應募而<lb/>
為兵一繫軍籍則上下臨制如東濕薪雖有姦凶無所<lb/>
逞也自祖宗以來討平禍亂兼制夷狄用此而已未聞<lb/>
有他虞也今欲什伍其民以代募兵則富者安於逸樂<lb/>
脆軟而不可用貧者更畨月閲則老弱無所賴轉為溝<lb/>
<pb n="KR4d0136_WYG_006-22b"/>
中瘠矣游惰姦凶無所拘係則散而為盜賊皆理之必<lb/>
至也比户之民既已輸賦租以充軍食矣而身又不免<lb/>
焉豈不重困民乎若以賦租可減則自熙寧至元豐十<lb/>
有餘年未聞有減也予以為井田既不可復而欲一兵<lb/>
農未見其可也<lb/>
　　　三司節畧却吕嘉問起請儀鸞司供内中綵帛<lb/>
　　　文字却奏請為擬吕嘉問起請乞指揮其意欲<lb/>
　　　以内東門要綵供上元禁中用而嘉問起請致<lb/>
<pb n="KR4d0136_WYG_006-23a"/>
　　　妨闕中傷嘉問又歸咎於中書立法云云余曰<lb/>
　　　如此等事非陛下躬儉即人臣豈敢如此立法<lb/>
　　　臣見陛下於殿檻上蓋氊尚御批減省以此知<lb/>
　　　不肯用上等匹帛糜費於結絡上曰本朝祖宗<lb/>
　　　皆愛惜天物不忍横費如此糜費圗作甚漢文<lb/>
　　　帝曰朕為天子守財耳余曰人主若能以堯舜<lb/>
　　　之政澤天下之民雖竭天下之力以充奉乗輿<lb/>
　　　不為過當守財之言非天下之正理<lb/>
<pb n="KR4d0136_WYG_006-23b"/>
舜作漆器羣臣咸諫況竭天下之力以自奉乎雖庸人<lb/>
知其不可為也荆公以師臣自任為天下儒宗而所以<lb/>
𨗳其君如此百世而下諛臣得以藉口為天下禍庸非<lb/>
斯言乎<lb/>
　　　余奏既立結吳延征即須處分王韶招捉木征<lb/>
　　　然後蕃部無向背専附延征云云潞曰夷狄自<lb/>
　　　是夷狄略近勤逺非義即自已深入險阻費運<lb/>
　　　饋不可不計下梢曰秦漢以後事不足論如詩<lb/>
<pb n="KR4d0136_WYG_006-24a"/>
　　　稱髙宗奮伐荆楚冞入其阻如火烈烈則莫我<lb/>
　　　敢遏非是不攻夷狄如火烈烈其師必衆師衆<lb/>
　　　必用糧食非是不費運饋如鎮洮更自是中國<lb/>
　　　地久為夷狄所陷今來經畧亦不至勞費<lb/>
先王之於夷狄至於不得已而用兵蓋有之矣爭城争<lb/>
地而戰則孟子所謂服上刑者而引詩以為證不亦異<lb/>
乎<lb/>
　　　上曰市易賣果子煩細且令罷却如何余曰市<lb/>
<pb n="KR4d0136_WYG_006-24b"/>
　　　易司但以細民為官科買所困下為兼并取息<lb/>
　　　所困故自投狀經市易司乞借官錢出息行倉<lb/>
　　　法供納官果子自立法以來販者比舊皆便得<lb/>
　　　見錢無留滯云云陛下謂其煩細以為有傷國<lb/>
　　　體臣愚竊謂不然今設官監酒一升亦沽設官<lb/>
　　　監税一錢亦税豈非細碎人不以為非習見故<lb/>
　　　也臣以為酒税如此不為非義何則自三代之<lb/>
　　　法固已如此周官固已征商然不云幾錢以上<lb/>
<pb n="KR4d0136_WYG_006-25a"/>
　　　乃征之泉府之法物貨之不售貨之滯於民用<lb/>
　　　者以其價買之以待不時而買者亦不言幾錢<lb/>
　　　以上乃買賣周公制法如此不以煩細為恥者<lb/>
　　　細大並舉乃為政體尊者任其大卑者務其細<lb/>
　　　此先王之法乃天地自然之理如陛下朝夕檢<lb/>
　　　察市易務事乃似煩細非帝王大體此乃書所<lb/>
　　　謂元首叢脞也<lb/>
古之為市也以其所有易其所無者有司者治之耳征<lb/>
<pb n="KR4d0136_WYG_006-25b"/>
商古無有也蓋自賤丈夫始恐無一錢亦税也先王之<lb/>
時惟祀兹酒故曰羣飲汝勿佚盡執拘以歸于周予其<lb/>
殺雖紂為人君數其罪亦不過沈湎于酒耳必不設法<lb/>
招致使民酣醟而日較其增虧也榷酤之法自桑𢎞羊<lb/>
為之當時以為烹𢎞羊乃雨則人情可知矣以為因襲<lb/>
之久國計賴之未能遽已可也以為三代之法已如此<lb/>
其欺我哉周官泉府斂市之不售貨之滯於民用以其<lb/>
價買之以待不時之買者所以與通貨賄也若果子非<lb/>
<pb n="KR4d0136_WYG_006-26a"/>
有不售而滯於民用者而官皆斂之此與賤丈夫登龍<lb/>
斷而罔市利者何異哉以是為政體不亦謬乎夫柄臣<lb/>
受命於人主議法度而授之有司有司不奉法柄臣察<lb/>
之可也柄臣議法失其㫖其誰當正之固人主所當察<lb/>
也故上無壅蔽而下情得以上通而民被其澤矣論道<lb/>
之官議法罔利煩細如此實傷國體而人主不得問問<lb/>
之則以為叢脞果何理哉<lb/>
　　　余曰陛下正當為天之所為知天之所為然後<lb/>
<pb n="KR4d0136_WYG_006-26b"/>
　　　能為天之所為為天之所為者樂天也樂天者<lb/>
　　　然後能保天下不知天之所為則當畏天畏天<lb/>
　　　者不足以保天下故戰戰兢兢如臨深淵如履<lb/>
　　　薄冰者為諸侯之孝而已所謂天之所為者如<lb/>
　　　河決是也天地之大徳曰生然河決以壊民屋<lb/>
　　　而天不恤者任理而無情故也故祁寒暑雨人<lb/>
　　　以為怨而天不為之變以為非祁寒暑雨不能<lb/>
　　　成嵗功故也惟天為大惟堯則之堯使鯀治水<lb/>
<pb n="KR4d0136_WYG_006-27a"/>
　　　汨陳其五行九載以陛下憂恤百姓之心宜其<lb/>
　　　寢食不甘而堯晏然不以為慮此能為天之所<lb/>
　　　為任理而無情故也<lb/>
堯之時天下猶未平洪水横流汎濫於中國孟子謂堯<lb/>
獨憂之舉舜而敷治焉而安石乃曰堯晏然不以為慮<lb/>
不知何所據而然也以憂恤百姓為不知天之所為則<lb/>
文王視民如傷其不知天甚矣夫民窮而主不恤下怨<lb/>
而上不知蓋土潰之勢也保丁賣襖以置弓箭甚者斷<lb/>
<pb n="KR4d0136_WYG_006-27b"/>
指以免丁其致怨可知矣而𨗳其君以為不必恤不亦<lb/>
誤乎<lb/>
　　　余曰如今要作事何能免人紛紜三代以前盛<lb/>
　　　王未有無征誅而治也文王侵阮徂共以至伐<lb/>
　　　崇乃能成王業用凶器行危事尚不得已何況<lb/>
　　　流俗議論<lb/>
周之王業肇基太王然太王避狄去豳未聞有征誅也<lb/>
先王用凶器行危事蓋有不得已若以為必有征誅乃<lb/>
<pb n="KR4d0136_WYG_006-28a"/>
能成王業此何理必使後世希功要利之臣藉斯言為<lb/>
興王之本以欺其君其禍天下豈淺哉<lb/>
　　　呈内藏庫紬絹許人户情願納見錢事因曰上<lb/>
　　　今嵗兩浙被三司令人户情願納見錢折税紬<lb/>
　　　絹薛向近奏添俵預買紬絹錢乃得平準輕重<lb/>
　　　之意<lb/>
預買紬絹每匹俵錢一千三司以納絹折納見錢必髙<lb/>
其估此與王廣淵俵絲錢折納税紬絹一體聚斂之臣<lb/>
<pb n="KR4d0136_WYG_006-28b"/>
罔民取利以欺朝廷故民間常以折變為患今乃以折<lb/>
納見錢添俵預買為得平準輕重之意恐非先王裕民<lb/>
之道也<lb/>
　　　魯公曰議者以為提舉官将先催常平如王廣<lb/>
　　　淵義倉事余曰先催常平物固無害與義倉事<lb/>
　　　不同義倉是朝廷令勸誘豈可先以百姓税物<lb/>
　　　充常平是出官本貸與先催有何不可若不許<lb/>
　　　先催則是令税足之后方以枷棒催常平貸物<lb/>
<pb n="KR4d0136_WYG_006-29a"/>
　　　則自然致人議論又云枷棒亦不可廢今和買<lb/>
　　　紬絹若不納可不決否今民間賒貸亦須以枷<lb/>
　　　棒理之若明示百姓不可以枷棒理即一散之<lb/>
　　　后何由可斂既情願貸官物又收息少縱使枷<lb/>
　　　棒催之亦何所妨<lb/>
先催足常平而后催税則税必欠雖不用枷棒催貸物<lb/>
必用枷棒催税矣此乃朝三暮四之説而民受其弊則<lb/>
一也私債於法不受理而兼并之家初非有枷棒催貸<lb/>
<pb n="KR4d0136_WYG_006-29b"/>
物也已足以困細民則此固可知矣夫和買用枷棒蓋<lb/>
州縣之過非法意也常平斂散自謂先王補助之法竊<lb/>
意先王補助必無取息用枷棒追索之理不務出此乃<lb/>
引州縣之過以自況不亦異乎<lb/>
　　　論常平陳曰此只是財利事不行得有何所妨<lb/>
　　　臣在政府日夕紛紛校計財利臣實恥之余曰<lb/>
　　　理財用者乃所謂政事真宰相之職也何可以<lb/>
　　　為恥若為大臣而畏流俗浮沉不能為人主守<lb/>
<pb n="KR4d0136_WYG_006-30a"/>
　　　法者臣亦恥之<lb/>
周官太宰以九賦斂財用以九式疏節財用以九貢致<lb/>
邦國之用則理財真宰相之職也蓋古之制國用者量<lb/>
入以為出故以九賦斂之而後以九式均節之使用財<lb/>
無偏重不足之處所謂均節也取之有藝用之有節然<lb/>
後足以服邦國以致其用致猶致人之致使其自至也<lb/>
若夫王求車則非致也然則先王所謂理財者亦均節<lb/>
之使當理而已徒紛紛較其贏餘以為宰相之職則非<lb/>
<pb n="KR4d0136_WYG_006-30b"/>
其義也<lb/>
　　　濮王不稱皇乃御史之力上曰稱皇使不得耶<lb/>
　　　余曰無臣而為有臣孔子以為欺天濮王以人<lb/>
　　　臣終而稱皇是無臣而為有臣之類且孝子慈<lb/>
　　　孫事死如事生事亡如事存推濮王之心豈敢<lb/>
　　　當褒崇然則如此褒崇非事死亡如生存之道<lb/>
　　　也<lb/>
濮廟非帝業所基與太王王季異故褒崇之禮不宜稱<lb/>
<pb n="KR4d0136_WYG_006-31a"/>
皇得禮之正也荆公謂濮王以人臣終而稱皇是無臣<lb/>
而為有臣之類蓋未嘗深知周公追王之意也周公豈<lb/>
欺天乎<lb/>
　　　陜西諸帥哨探得西人欲作過即勾下畨兵馬<lb/>
　　　余以為當約束勿使其然慶厯中西事所陷殺<lb/>
　　　不過十萬人計天下一嵗饑饉疾疫所死何啻<lb/>
　　　十萬人於天下未覺有損也而天下以西事故<lb/>
　　　大困窮者妄費糧餉最方今所宜戒<lb/>
<pb n="KR4d0136_WYG_006-31b"/>
邊吏不能捍敵致陷殺無辜之民而以饑饉疾疫死亡<lb/>
者為比又以一路殺傷之數與合天下較其多寡此尤<lb/>
為無理夫以十萬之衆合天下之廣言之宜未覺有損<lb/>
也以陜西一路言之安得不以為多乎昔者太王之避<lb/>
狄也以為君子不以其所以養人者害人故去之今乃<lb/>
以妄費糧餉為宜戒而十萬無辜之民肝腦塗地為無<lb/>
所損非謀國者之所宜言也<lb/>
　　　上召兩府對資政殿出慶州軍變文字潞言朝<lb/>
<pb n="KR4d0136_WYG_006-32a"/>
　　　廷多所變更人不安云云馮言甫界淤田又修<lb/>
　　　差役又作保甲人極勞弊不易云云余曰云云<lb/>
　　　更張事誠非得已但更張去人害則為之更張<lb/>
　　　而更害人則不可為又有事誠可為而時勢之<lb/>
　　　宜未可以為者亦未可以為如討夷狄招邊境<lb/>
　　　於今時事之宜是未可為者禮記以為事前定<lb/>
　　　則不跲今天下事要須前定不臨時為人議論<lb/>
　　　所移<lb/>
<pb n="KR4d0136_WYG_006-32b"/>
用王韶日以開邊招生羌團結蕃户為功乃曰討夷狄<lb/>
招邊境於今時事之宜是未可為者此言果何謂也方<lb/>
子華之西也荆公嘗自請往未嘗一言及此因一敗衂<lb/>
輒出此言以自蓋然則咎将焉歸乎是欲以人主自任<lb/>
也平時與同列爭議雖小事必勝而後已興師動衆安<lb/>
危所繫心知未可為而不言尤非理也<lb/>
　　　潞言人多言仁義鮮能行上曰實能言仁義者<lb/>
　　　不為多仁義之實亦自難知余曰楊朱不知義<lb/>
<pb n="KR4d0136_WYG_006-33a"/>
　　　墨翟不知仁惟孟子乃能知仁義<lb/>
楊氏為我不知仁也墨氏兼愛不知義也至於無父無<lb/>
君乃其末流耳非其本也仁義之實難知其信矣乎<lb/>
　　　上曰朝廷亦無阿蔽但外方亦未免有用意不<lb/>
　　　均事如何上勘河事官員乃獨遺却程昉云云<lb/>
　　　余曰云云今秉常幼國人饑饉困弱已甚陛下<lb/>
　　　不能使之即敘陛下不可不思其所以此非不<lb/>
　　　察於小事乃不明於帝王之大畧故也陛下以<lb/>
<pb n="KR4d0136_WYG_006-33b"/>
　　　今日所為不知終能調一天下兼制夷狄否臣<lb/>
　　　愚竊恐終不能也陛下若謂方今人材不足臣<lb/>
　　　又以為不然臣䝉陛下知奨拔擢在羣臣之右<lb/>
　　　臣但敢言不欺陛下若言為陛下自竭臣實未<lb/>
　　　敢<lb/>
荆公行一事立一法朝廷必從乃肯已於君臣之際殆<lb/>
不可磯也至或比神考為元帝為桓靈論一程昉用意<lb/>
不均事則以為不明帝王之大畧終不能調一天下兼<lb/>
<pb n="KR4d0136_WYG_006-34a"/>
制夷狄亦可謂盡言矣其言之悖雖敵已以下有不能<lb/>
堪者猶以為未敢自竭不知何如乃可以自竭也蓋其<lb/>
得君如彼其専行乎國政如彼其久而功烈乃無足稱<lb/>
者故增為此言以自蓋耳恐非當時之言也<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_006-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻五</head>
    <p>
<pb n="KR4d0136_WYG_005-1a"/>
欽定四庫全書<lb/>
　龜山集巻五　　　　　　　宋　楊時　撰<lb/>
　　經筵講義<lb/>
　　尚書<lb/>
　　　吉人為善節<lb/>
徳惟一動罔不吉徳二三動罔不凶所謂吉人者以其<lb/>
徳惟一也所謂凶人者以其徳二三也蓋誠則一不誠<lb/>
則矯誣妄作故二三此吉凶所由分也舜雞鳴而起禹<lb/>
<pb n="KR4d0136_WYG_005-1b"/>
思日孜孜寸隂是惜為善惟日不足也丹朱惟慢遊是<lb/>
好傲虐是作罔晝夜頟頟為不善惟日不足也舜為法<lb/>
於天下可傳於後世孔子於禹無間然人君所當法者<lb/>
舜禹而已夫世之亂亡之君非盡無欲善之心而天下<lb/>
卒至於不治者以其見善不明而所謂善者未必善故<lb/>
也古之欲明明徳於天下者必先於致知致知所以明<lb/>
善也欲致其知非學不能故傅説之告其君曰念終始<lb/>
典于學以此<lb/>
<pb n="KR4d0136_WYG_005-2a"/>
　　　播棄犁老節<lb/>
犁老宜親而播棄之罪人宜逺而昵比之冒色而至於<lb/>
淫沉湎而至於溺敢行暴虐而至於肆則益甚矣罔有<lb/>
悛心故也夫下之化上猶影之隨形也播棄犁老昵比<lb/>
罪人故臣下化而為朋淫湎肆虐故臣下化而相滅上<lb/>
下相比為惡則無辜陷刑者無所赴愬籲天而已夫淫<lb/>
湎肆虐行之於身則流毒未逺至於臣下化之則害之<lb/>
加乎人者廣矣此穢徳所以彰聞也<lb/>
<pb n="KR4d0136_WYG_005-2b"/>
　　　惟天惠民節<lb/>
惟天地萬物父母惟人萬物之靈亶聰明作元后元后<lb/>
作民父母夫盈天地之間皆物也而人居一焉人者物<lb/>
之靈而已天地子萬物其生養之具皆天之所以惠民<lb/>
也元后繼天而為之子其聰明足以乂民民之父母也<lb/>
其子民也授之常産使寒而衣饑而食蓋天而惠民者<lb/>
也夏王弗克若天流毒下國則自絶于天矣天所以佑<lb/>
命成湯降黜夏命也然湯放桀封其後於杞非𠞰絶之<lb/>
<pb n="KR4d0136_WYG_005-3a"/>
降黜而已<lb/>
　　　惟受罪浮于桀節<lb/>
剥喪元良賊虐諫輔非特敷虐于萬方百姓而已謂已<lb/>
有天命謂敬不足行謂祭無益謂暴無傷其慢神虐民<lb/>
非特矯誣上天布命于下而已此紂之罪所以浮於桀<lb/>
也天之降黜夏命如是則厥監不逺在彼夏王而已夫<lb/>
人君昵比小人則讒諛日進而法家拂士衆所共嫉也<lb/>
分而為用則其禍必至於相滅願治之君可不戒之哉<lb/>
<pb n="KR4d0136_WYG_005-3b"/>
　　論語<lb/>
　　　巧言令色章<lb/>
剛毅木訥不為儀容辭令以外騖故近仁巧言非訥也<lb/>
令色非木也故鮮仁記曰服其服則文之以君子之容<lb/>
有其容則文之以君子之辭容辭以文之則非木訥也<lb/>
文之而實其徳則雖或巧令未為過矣故記曰辭欲巧<lb/>
詩仲山甫則以令儀令色稱之則巧令非盡無仁也鮮<lb/>
而已矣然二者之不仁巧言為甚故巧言之詩為傷於<lb/>
<pb n="KR4d0136_WYG_005-4a"/>
讒而作也蓋讒人之言常巧矣故能變亂是非之實中<lb/>
傷善類以蔽惑人主之聽不可不察也<lb/>
　　　吾日三省吾身章<lb/>
仁之於人無彼已之異謀之在人猶在我也謀而不忠<lb/>
違仁逺矣朋友之交與君臣父子夫婦兄弟同謂之達<lb/>
道蓋人之大倫也交而不信違道逺矣傳而不習非尊<lb/>
其所聞也口耳之學難與進徳矣君子進徳以忠信為<lb/>
主故曾子之省其身以此夫民生之初無相生養之道<lb/>
<pb n="KR4d0136_WYG_005-4b"/>
寒而求衣饑而求食不能自為之謀謀之其在人君乎<lb/>
先王為之正經界而授之田制里廬而與之居植桑麻<lb/>
於牆下畜雞彘於其間使之衣帛食肉養生送死而無<lb/>
憾凡此皆為人謀也若夫征求無藝擅天下之利而有<lb/>
之以為已私坐視民之流亡凍餒而莫之恤非為人謀<lb/>
而忠者也伐木之詩曰自天子至於庶人未有不須友<lb/>
以成者親親以睦友賢不棄此交朋友之道也茍無尊<lb/>
徳義之誠心使賢者不獲自進雖有輔仁之友無益矣<lb/>
<pb n="KR4d0136_WYG_005-5a"/>
人君能以是省其身而患徳之不修天下之不治未之<lb/>
有也<lb/>
　　　道千乗之國章<lb/>
滕文公問為國孟子曰民事不可緩也故道千乗之國<lb/>
以敬事而信為先蓋不敬則下慢不信則下無適從而<lb/>
事卒不立矣崇寧大臣輕變祖宗故事而不能期月守<lb/>
如鈔引之法是也其害有不可勝言者故寛恤之詔季<lb/>
一舉之徒掛之牆壁而民不聽以其易為而無信故也<lb/>
<pb n="KR4d0136_WYG_005-5b"/>
此前日之覆轍可不鑒之哉易曰節以制度不傷財不<lb/>
害民蓋用不節則必至於傷財傷財必至於害人故思<lb/>
愛人必先節用節用而不以制度則儉而或至於廢禮<lb/>
非所以為節也夫先王所謂理財者非盡籠天下之利<lb/>
而有之其取之有道用之有節而各當於義之謂也取<lb/>
之不以其道用之不以其節而不當於義則非理矣故<lb/>
周官以九職任民而後以九賦斂之九賦之入各有所<lb/>
待不相侵紊而太宰又以九式均節之下至公事芻秣<lb/>
<pb n="KR4d0136_WYG_005-6a"/>
之微匪頒好用咸有式焉雖人主不得而逾也嵗終制<lb/>
國用則量入而為出此之謂制度有不如式則太宰得<lb/>
以均節之所謂王及后世子不會者特有司之事耳蓋<lb/>
有司當禀令而已不可得而會也崇寧以來汙吏持不<lb/>
會之説以濟其姦私竊横斂而莫之禁故費出無經而<lb/>
上下困矣尚何愛人之有古之於民春析夏因秋夷冬<lb/>
隩各以其時其使之也家無過一人嵗無過三日則數<lb/>
口之家常有餘力矣既蜡則休老勞農君子不興功此<lb/>
<pb n="KR4d0136_WYG_005-6b"/>
愛人之道也用之或違其時使力本者不獲自盡雖有<lb/>
愛人之心而民不被澤矣故言節用愛人而繼之以此<lb/>
也<lb/>
　　　君子不重則不威章<lb/>
正其衣冠尊其瞻視儼然人望而畏之則重而有威矣<lb/>
不重則易為物遷故學則不固主忠信求諸已也尚友<lb/>
取諸人也取諸人以為善而友非其人則淪胥而敗矣<lb/>
故無友不如已者合志同方營道同術所謂如已者也<lb/>
<pb n="KR4d0136_WYG_005-7a"/>
聞善則相告見不善則相戒故能相觀而善也過憚改<lb/>
亦不足以成徳矣夫古之聖人前旒蔽明非禮勿視黈<lb/>
纊塞聰非禮勿聽升車則有和鸞之音行步則有佩玉<lb/>
之聲出入起居容節必比於禮樂人君所以自重其身<lb/>
也故能不怒而民威於鈇鉞如是而物能遷之無有也<lb/>
中庸曰天之所以為天文王之所以為文純亦不已老<lb/>
子曰公乃王王乃天蓋王之與天無二道也一於誠而<lb/>
已誠者忠信之成名也言而天下則之動而天下道之<lb/>
<pb n="KR4d0136_WYG_005-7b"/>
由是道也可不主忠信乎一失之則天下相率而為偽<lb/>
矣其禍有不可勝言者有天下者其可忽之哉舜曰臣<lb/>
作朕股肱耳目蓋與之為一體也則其有賢無不如已<lb/>
者又曰予違汝弼汝無面從有違而臣得以弼之則過<lb/>
宜不憚改矣故能亮天功而成帝業此人君所宜法也<lb/>
末世之君好臣其所教而不好臣其所受教則所友不<lb/>
如已者耳故法家拂士逺而讒諂面諛之人至所以不<lb/>
聞其過而天下日入於亂也可不戒哉<lb/>
<pb n="KR4d0136_WYG_005-8a"/>
　　　慎終追逺章<lb/>
曾子者孔子弟子曾參也孟子曰養生不足以當大事<lb/>
惟送死足以當大事則大事人子所宜慎也故三日而<lb/>
殯凡附於身者必誠必信勿之有悔焉耳矣三月而𦵏<lb/>
凡附於棺者必誠必信勿之有悔焉耳矣夫一物不具<lb/>
皆悔也雖有悔焉無及矣此不可不慎也春秋祭祀以<lb/>
時思之所以追逺也齋之日思其居處思其笑語思其<lb/>
志意思其所樂思其所嗜齋三日乃見其所為齋者則<lb/>
<pb n="KR4d0136_WYG_005-8b"/>
孝子所以盡其心者至矣今夫孩提之童無不知愛其<lb/>
親也則其生厚矣有妻子則慕妻子知好色則慕少艾<lb/>
仕則慕君而不能終身慕父母者因物有遷也至於追<lb/>
逺猶且慎之而不忘則終身慕可知矣以是而帥之民<lb/>
徳其有不歸厚乎歸者反其生之謂也孟子曰大孝終<lb/>
身慕父母五十而慕者予於大舜見之矣蓋舜自三十<lb/>
登庸至於五十則備此三者而未足以解憂惟順父母<lb/>
為足以解憂故五十而慕孔子獨於舜見之矣舜之為<lb/>
<pb n="KR4d0136_WYG_005-9a"/>
法於天下可傳於後世者無盛於此也人君所宜取法<lb/>
者舍舜何以哉<lb/>
　　　夫子至於是邦也章<lb/>
子禽弟子陳亢也字子禽子貢弟子端木賜字子貢也<lb/>
温也者暴慢之氣不設於身體也良者善也生而有之<lb/>
不假於外也與良知良能之良同惟君子為能有之恭<lb/>
則不侮儉則不奪讓則不争五者之徳夫豈聲音笑貌<lb/>
可為哉和順積中而英華發外睟然可見而人樂與之<lb/>
<pb n="KR4d0136_WYG_005-9b"/>
也以是而求求在我也所以異乎人之求之與夫温良<lb/>
恭儉讓蓋常徳也非有甚髙難行之事仲尼不為已甚<lb/>
者如是而已世之人厭常不為而不知常徳之為貴故<lb/>
賢知者過之而道終不明不行矣為天下國家者欲與<lb/>
之共政舍常徳宜無足與也故書曰彰厥有常吉哉此<lb/>
之謂也<lb/>
　　　君子食無求飽章<lb/>
君子無終日之間違仁則是心不可須臾離也食而飽<lb/>
<pb n="KR4d0136_WYG_005-10a"/>
居而安亦人情之所同欲者君子豈獨異於人哉蓋有<lb/>
求焉則違是逺矣故不為也夫敏事則有功慎言則無<lb/>
口過又能就有道而正焉則其自視常若不及矣斯其<lb/>
所以為好學也與夫食無求飽居無求安非志於道者<lb/>
不能也古之聖人以天下為心其於居食之際非徒若<lb/>
是而已食而飽必思天下之有未飽者居而安必思天<lb/>
下之有未安者當禹之時烝民未粒故菲飲食雖欲求<lb/>
飽有未暇也民未得平土而居故卑宫室過門不入雖<lb/>
<pb n="KR4d0136_WYG_005-10b"/>
欲求安有不可得也聖人之以天下為心者蓋如此後<lb/>
之為天下者可不監之哉<lb/>
　　　貧而無諂章<lb/>
貧而無諂則貧不至於濫富而無驕則富不至於淫與<lb/>
夫貧而諂富而驕蓋有間矣然孔子可之而未善也故<lb/>
又以貧而樂富而好禮告之夫貧樂非有道學者不能<lb/>
也富而好禮非自修者不能也故子貢以切磋琢磨言<lb/>
之治骨曰切治角曰磋切磋者資利器而為之者也孔<lb/>
<pb n="KR4d0136_WYG_005-11a"/>
子曰工欲善其事必先利其器居是邦也事其大夫之<lb/>
賢者友其士之仁者仁賢所謂利器也故道學如之治<lb/>
玉曰琢治石曰磨琢磨用石以為錯則以石治石也故<lb/>
自修者如之夫善教人者使人繼其志孔子以貧而樂<lb/>
富而好禮告之而子貢於切磋琢磨之義自得於言意<lb/>
之表可謂能繼其志也其知來矣其聞一以知二於斯<lb/>
見之也夫人君舉天下之富而有之凡海含地負之珍<lb/>
畢陳於前流辟之音靡曼之色日接乎耳目茍無禮以<lb/>
<pb n="KR4d0136_WYG_005-11b"/>
節之則徇物而忘返雖竭天下之奉不足以厭其欲矣<lb/>
傷財害民其弊有不可勝言者富而好禮其可忽諸惟<lb/>
古之聖人為能反求之於身則無倫之富萬物備焉無<lb/>
待於外也而禮在其中矣而何好之足云乎人君唯能<lb/>
以徇物為戒以古聖人為法動容周旋無非禮者則上<lb/>
下辨而民志定而憂天下之不治未之有也<lb/>
　　　不患人之不已知章<lb/>
君子求為可知而已人雖不知而吾之可知者固自若<lb/>
<pb n="KR4d0136_WYG_005-12a"/>
也無加損焉何患之有不知人則仁賢不肖混淆而不<lb/>
知所以親逺之則為患也孰甚焉然不知人自天子至<lb/>
於庶人其患一也而天子為尤甚蓋君子小人之用舍<lb/>
治亂之所由分也故皋陶為帝陳謨曰在知人在安民<lb/>
則安民之道以知人為先故也四凶之不誅十六相之<lb/>
不舉雖欲安民其可得乎然心有偏係則不得其正不<lb/>
得其正則便嬖寵暱之私得以自近而正士逺矣夫公<lb/>
則明私則弊公天下之善惡而無容心焉則君子小人<lb/>
<pb n="KR4d0136_WYG_005-12b"/>
之情得矣亦何患之有<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集卷五<lb/>
</p>
<p>
</p>
  </div>
</body>
</text>
</TEI>
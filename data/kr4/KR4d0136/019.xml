<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻十九</head>
    <p>
<pb n="KR4d0136_WYG_019-1a"/>
欽定四庫全書<lb/>
　龜山集巻十九　　　　　　宋　楊時　撰<lb/>
　　書四<lb/>
　　　與游定夫其一<lb/>
春初至建安曾託志寧附書計塵聽覽為别滋久瞻系<lb/>
之至旦夜不能忘夏熱不審起居何如某自衢買舟渡<lb/>
江沿淮入清河過吕梁百步凡五十有二日始達彭城<lb/>
東南風波之險所歴幾盡幸而舉家㓜累各安差足為<lb/>
<pb n="KR4d0136_WYG_019-1b"/>
慰彭城古郡僻寂達官顯人不至其境頗無將迎之勞<lb/>
而民事又簡雖弊司有庫務兼局之多然出納有時亦<lb/>
不至勞力尤稱養拙也在鄙心為可悔恨者特去親逺<lb/>
耳其他無足念者所懐千萬臨紙不能悉布惟冀為道<lb/>
自重<lb/>
　　　其二<lb/>
某四月二日到官舍初四日交承職事彭城風物質陋<lb/>
與吾鄉大異幸有魚稻鶉雉之類足以充食故南人處<lb/>
<pb n="KR4d0136_WYG_019-2a"/>
之差為便耳太守王大夫寛厚頗有愷悌之風屬吏之<lb/>
幸也某離家將半年思親之懐日甚一日其情意若不<lb/>
可堪不知愈久何以處之定夫官期猶一年思後時常<lb/>
相聚講學之樂何可量但欽羡耳志寧曽來相㑹否企<lb/>
仰髙論無日忘之惟數以書見教庶足少慰鄙心暑毒<lb/>
千萬珍衛<lb/>
　　　其三<lb/>
某窮居習閒久矣乍爾莅事不無應接之煩然義所當<lb/>
<pb n="KR4d0136_WYG_019-2b"/>
勉亦不敢茍且自隨事有間即讀易然無朋游共學相<lb/>
與講明毎有所疑徒切瞻企耳去年相别時定夫亦讀<lb/>
易計須精到有便願以所得見教不宜有吝也葢吾儕<lb/>
所學既與世背馳朋友數人又各南北切磋之益以待<lb/>
面求亦無及矣公宜亮之固不敢嘿嘿亦當有浼問以<lb/>
取質左右也吾友閒居從游者必多所得有人否其質<lb/>
有可進者宜切誘掖之不當以彊聒為恥也敝鄉二楊<lb/>
與舍弟欲親炙席下果然否幸加驅䇿區區非紙可盡<lb/>
<pb n="KR4d0136_WYG_019-3a"/>
　　　其四<lb/>
主上睿聖方進退大臣以興復太平之功元豐丕績計<lb/>
指日可望政令一新但恐䟱愚無以奉承耳學中長貳<lb/>
為誰近不聞報蘇季明向除愽士曾到任否京師非食<lb/>
貧之地公聚口頗衆度其勢能久居否趨舍之方宜審<lb/>
處也<hi>㳺守太學博士得此書即求補外葢紹聖改元也</hi>
　　　其五<lb/>
易傳後序顯道為之某跋尾已削去不用前年在京師<lb/>
<pb n="KR4d0136_WYG_019-3b"/>
與顯道議云先生亦嘗有意令門人成之故其序述如<lb/>
此葢舊本西人傳之已多惟東南未有此書欲以傳東<lb/>
南學者不叙其所以恐異時見其文有異同不足傳信<lb/>
也與顯道初議如此恐此書方秘藏未敢出示人或未<lb/>
安更希示諭序云隨時變易以從道某初亦疑此語細<lb/>
思之如繫辭云聖人之作易也將以順性命之理不可<lb/>
謂易與性命為二也乾之六爻初則潜二則見三則乾<lb/>
乾若此類皆隨時變易以從道於理似無害更思之如<lb/>
<pb n="KR4d0136_WYG_019-4a"/>
何<lb/>
　　　其六<lb/>
伊川先生在時世人迂恠之論皆歸之以為訕笑今往<lb/>
矣士大夫尊信其學者漸衆殊不可曉也先生語錄傳<lb/>
之寖廣其間記錄頗有失真者某欲收聚刪去重複與<lb/>
其可疑者公幸閒居無事可更愽為尋訪恐有遺失聞<lb/>
朱教授在洛中所傳頗多康侯皆有之侯尋便以書詢<lb/>
求異時更相校對稍加潤色共成一書以傳後學不為<lb/>
<pb n="KR4d0136_WYG_019-4b"/>
無補先生之門所存惟吾二人耳不得不任其責也<lb/>
　　　與鄒至完<lb/>
竊惟天子睿聖方嗣位之始未有左右便嬖近習之私<lb/>
迎意而取悦未有姦邪䜛佞欺負之徒投間而亂其聰<lb/>
聖度虚明忠言易入書曰為上為徳孟子曰一正君而<lb/>
國定矣此正其時不可失也宜迪之以先王道徳之要<lb/>
言為治之大方參之以古今成敗之明效使聖智益明<lb/>
則天下之利病左右之忠邪自判矣舍此宜無足為者<lb/>
<pb n="KR4d0136_WYG_019-5a"/>
公之道學究極天人之藴某之所知葢公之所厭餘者<lb/>
安能上裨髙明萬一然愚鄙嘗辱一眄之私故輒自竭<lb/>
惟寛仁不罪其狂瞽乃幸也<lb/>
　　　與劉器之<lb/>
向承垂示許丞易義其用意精深自成一家之學伏讀<lb/>
之久開發多矣然鄙意猶有疑者復卦義曰怒惡之使<lb/>
也東方之情也元善之長也東方之徳也善惡之分吉<lb/>
凶始焉中庸曰喜怒哀樂之未發謂之中發而皆中節<lb/>
<pb n="KR4d0136_WYG_019-5b"/>
謂之和四者一本於中則怒不可獨謂惡之使也怒而<lb/>
中節是謂達道而遂以元怒為善惡之分亦恐未可也<lb/>
又曰文王一怒而安天下之民武王亦一怒而安天下<lb/>
之民所謂出怒不怒葢以救世非修身之道也修身則<lb/>
致虚守靜不可以動動則有怒有怒與仁違矣某以為<lb/>
誠者合内外之道成已乃所以成物也謂不可以修身<lb/>
而可以救世恐無是理修身不可與仁違治天下獨可<lb/>
與仁違乎顔子不遷怒非無怒也不遷而已是謂中節<lb/>
<pb n="KR4d0136_WYG_019-6a"/>
此顔子所以修身也而孟子以禹稷之事與之謂之易<lb/>
地則皆然葢救世修身本無二道故也大學論治天下<lb/>
國家必始於正心誠意孟子則曰天下之本在國國之<lb/>
本在家家之本在身皆是意也夫物我易觀不能通天<lb/>
下為一正今日學者之失此弊尤當救之不可畏也又<lb/>
曰孟子四十不動心顔子之年未至也是未以不動心<lb/>
與顔子也又曰顔子復禮以存心故其静也仁是以仁<lb/>
與之也公孫丑問不動心孟子曰是不難告子先我不<lb/>
<pb n="KR4d0136_WYG_019-6b"/>
動心孔子曰若聖與仁則吾豈敢夫仁孔子不敢居不<lb/>
動心告子之所易以孔子不敢居者與之而不與告子<lb/>
之所易者恐似不倫也又曰孟子之言不動心也曰我<lb/>
知言我善養吾浩然之氣此方以不動涉動者也不動<lb/>
則專氣致柔復以自知而已動則飬氣以為馬知言以<lb/>
為途也孟子論知言養氣乃不動心之道所以異告子<lb/>
者恐非專為涉動也又曰顔子之所養夜氣也孟子之<lb/>
所養旦氣也夜氣不存則於旦氣乎何有旦晝之所為<lb/>
<pb n="KR4d0136_WYG_019-7a"/>
有以梏亡之則夜氣亦不存矣但深考孟子之言則其<lb/>
義可見恐所養不須離而為二也古之好學者必就有<lb/>
道而正焉某不敢自謂好學至於就有道而正焉心不<lb/>
敢忘也故輒布所聞取正於左右如未中理願詳見教<lb/>
　　　荅陳瑩中其一<lb/>
辱示華嚴大㫖辭義精奥得所未聞幸甚然此書昔嘗<lb/>
讀之雖未盡解要之大略可見其論布施也至於刳心<lb/>
剔髓而不吝此其用心廣矣來書所謂其施也不欲挾<lb/>
<pb n="KR4d0136_WYG_019-7b"/>
其濟也不欲寡豈不信然歟然某毎讀孟子書至其論墨<lb/>
子茍利天下雖摩頂放踵為之未嘗不憫其為人也原<lb/>
其心豈有他哉葢亦施不欲狹濟不欲寡而已此與世<lb/>
之横目自營者固不可同日議也而孟子力攻之至比<lb/>
禽獸孟子豈責人已甚乎葢君子所以施諸身措之天<lb/>
下各欲當其可而已禹思天下之溺猶已溺之稷思天<lb/>
下之飢猶已飢之過門不入弗子其子至胼胝手足而<lb/>
不為病君子不謂之過顔淵在陋巷飯疏飲水終日如<lb/>
<pb n="KR4d0136_WYG_019-8a"/>
愚人然君子不謂之不及葢禹稷被髪纓冠而往救之<lb/>
者也顔淵閉户者也故孟子曰易地則皆然若顔淵禹<lb/>
稷不當其可則是楊墨而已君子不與也此古人之様<lb/>
轍章章明矣今公卿大夫比肩在上則天下有任其責<lb/>
者自惟愚鄙無所用於世雖閉户可也故不敢出位冒<lb/>
天下之責而任之以貽身憂非忘天下也循古様轍而<lb/>
已若謂不辭一身之有過願成來者之無過竊意賢知<lb/>
者過之則道終不明不行矣而欲來者之無過或恐未<lb/>
<pb n="KR4d0136_WYG_019-8b"/>
能也所謂仲尼無言顔子有言考之吾儒之書不知所<lb/>
自荒蕪之學欲質於左右者非一二事願無惜見教以<lb/>
開未悟<lb/>
　　　其二<lb/>
康節先天之學不傳於世非妙契天地之心不足以知<lb/>
此某葢嘗翫之而陋識淺聞未及足以叩其闗鍵八卦<lb/>
有定位而先天以乾巽居南坤震居北離兊居東坎艮<lb/>
居西又以十數分配八卦獨艮坎同為三數此必有説<lb/>
<pb n="KR4d0136_WYG_019-9a"/>
也以爻當期其原出於繫辭而以星日氣候分布諸爻<lb/>
易未有也其説詳於緯書世傳稽覽圖是也揚子草𤣥<lb/>
葢用此耳卦氣起於中孚冬至卦也太𤣥以中准之其<lb/>
次復卦太𤣥以周凖之升大寒卦也太𤣥以干凖之今<lb/>
之厯書亦然則自漢迄今同用此説也而先天以復為<lb/>
冬至噬嗑為大寒又謂八卦與文王異若此類皆莫能<lb/>
曉也康節之學究極天人之藴翫味之久未能窺其端<lb/>
倪況敢議其是非耶以公之精識貫通古今於先天必<lb/>
<pb n="KR4d0136_WYG_019-9b"/>
能洞見之矣願疏示一二所論康節學伏羲温公學仲<lb/>
尼某亦不知其説夫自八卦重而為六十四易之大成<lb/>
也孔子於易賛之而已竊謂無所加損焉而分為二説<lb/>
皆深未諭也併乞開示夫孔子之賛易尤詳於乾坤二<lb/>
卦繫辭中論釋諸爻亦多矣然未有及象數者豈得意<lb/>
而忘象真孔子之學耶無由面承東望徒增企仰耳<lb/>
　　　其三<lb/>
辱示法界三門大㫖引據精愽極儒佛之奥使蔽陋者<lb/>
<pb n="KR4d0136_WYG_019-10a"/>
與聞焉幸甚幸甚然其間鄙意有疑者敢不請繫辭曰<lb/>
爻有等故曰物物相雜故曰文賁之彖曰柔來而文剛<lb/>
分剛上而文柔剛柔相雜賁之所以為文也白賁受色<lb/>
者也賁無色色色者也惟有質為能受惟無色為能賁<lb/>
爻之辭曰白賁而卒乃曰賁無色斯謂之普融可也以<lb/>
文㑹友以友輔仁此學者之事而已謂之㑹色歸空吾<lb/>
儒之書或恐無此意也孟子曰固哉髙叟之為詩也則<lb/>
為之一言恐未足以蔽二南也孔子曰詩三百一言以<lb/>
<pb n="KR4d0136_WYG_019-10b"/>
蔽之曰思無邪則二南固在其中矣恐不須他求也顔<lb/>
淵三月不違仁非由仁者葢有時而違也然而其復不<lb/>
逺矣故以復之初爻當之復之未逺也坤之初六曰履<lb/>
霜堅氷至夫坤之初陰始凝也未至乎堅氷矣而卒乎<lb/>
堅氷者理之必至也辨之者不於始凝之時而於堅氷<lb/>
而後辨則鮮不及矣若魯昭公高貴鄉公是也此二爻<lb/>
以禹稷顔淵出入往來之事當之亦恐不相似也夫乾<lb/>
一變而為姤五變而為剥坤一變而為復五變而為夬<lb/>
<pb n="KR4d0136_WYG_019-11a"/>
復者陽之來而剥者隂之極也陽極生隂隂極生陽故<lb/>
剥窮而反反而復隂極故也竊意剥者其乾之終乎自<lb/>
古亂臣賊子其初豈有意哉馴致其道以至於此耳故<lb/>
易於小人幾㣲之際毎致意焉姤之辭曰女壯勿用取<lb/>
女姤之初隂始生也女也者隂始生之象也始生未至<lb/>
於壯也而有壯之道焉猶坤所謂履霜堅氷至也故曰<lb/>
勿用取女葢取之則引而與之齊引而與之齊則終未<lb/>
如之何也已昔陽城之於唐其任職非不久也其初裴<lb/>
<pb n="KR4d0136_WYG_019-11b"/>
延齡未用也不於未壯之時止之至天子將用為相乃<lb/>
欲取白麻裂之而哭於庭豈不晚乎夫白麻王言也不<lb/>
可裂天子之庭非哭所也以是而處昏主亂相之間其<lb/>
免也幸而已矣故姤之初六曰繫于金柅葢於其未壯<lb/>
而止之使勿行也與坤初六異矣坤之爻言曰履霜堅<lb/>
氷至葢言順也而其卒也有疑陽之戰順而無以止之<lb/>
故也自姤至於剥隂之進極矣坤順而艮止剥之所以<lb/>
成象也觀剥之象則知所以治剥矣故曰順而止之觀<lb/>
<pb n="KR4d0136_WYG_019-12a"/>
象也君子尚消息盈虚天行也消息盈虚天且不能暴<lb/>
為之而況於人乎然君子之尚消息盈虚無時而不然<lb/>
獨於剥言之者葢君子小人相為消長至剥而極矣此<lb/>
成敗之機而邦之興喪繫焉雖動息語黙之㣲一失其<lb/>
機不可復救矣況施於事乎東漢之衰君子欲以力勝<lb/>
之引姦凶而授之柄卒至乎俱傷兩敗而國隨以亡不<lb/>
知此故也後之治剥者可不監之哉至於夬則陽之進<lb/>
極矣君子衆而小人獨其夬之易矣然疾之已甚亂也<lb/>
<pb n="KR4d0136_WYG_019-12b"/>
故莧陸夬夬雖中行僅無咎而已未光也況過之乎當<lb/>
是時若禹之班師可也夫亂世不能無君子治世不能<lb/>
無小人特其消長異耳此天地之義隂陽之理也故治<lb/>
世能使小人不為惡而已不能絶之使無也此處夬之<lb/>
道也承示論坤復之義故輙及此以取質左右髙明以<lb/>
為何如或未中理幸明教我<lb/>
　　　其四<lb/>
康節先生某少嘗聞其風矣毎恨不及見洛中諸嘗從<lb/>
<pb n="KR4d0136_WYG_019-13a"/>
先生游者皆略識之亦嘗見其子問之俱莫能傳其所<lb/>
學萬一也前書所疑雖䝉諄誨愚陋終未能曉夫八卦<lb/>
有伏羲文王之辨於經無見也天下之賾存焉豈人私<lb/>
智能為哉康節之言必有稽也索隱之士宜知其所以<lb/>
然者恨未得親叩之耳乾南而坤北離上而坎下位不<lb/>
同也自乾左而至震一二三四自坤右而至巽八七六<lb/>
五本宫之卦乾一兊二離三震四坤一艮二坎三巽四<lb/>
數不同也以為未嘗同黙而識之可也位與數相為異<lb/>
<pb n="KR4d0136_WYG_019-13b"/>
同者明如此安得無説乎自羲農以來更六七聖人所<lb/>
因習者八卦而已六十四卦之名未有也其制器尚象<lb/>
乃有取於十三卦則羲農之世卦雖未重而六十四卦<lb/>
之用已在鑪錘之中矣特其名未顯也故曰八卦成列<lb/>
象在其中矣用是言之文王之易固具於伏羲畫卦之<lb/>
初文王能因而用之不能有所加損也乾坤屯䝉之序<lb/>
意必文王為之孔子序卦特釋其義而已乾履大有大<lb/>
壯之序於易不見其端倪所謂文王闔其門而拒其出<lb/>
<pb n="KR4d0136_WYG_019-14a"/>
者文王闔之康節闢之<hi>此來書中語</hi>　其數其義必有<lb/>
可玩而習者矣凡此皆某所深疑而未諭也願略疏示<lb/>
使得稽其門叩其鍵而入則為賜多矣太𤣥之書昔嘗<lb/>
讀之雖未竟其義而其略可識也子雲覃思渾天三摹<lb/>
而四分之極於八十一首旁則三摹九据極之七百二<lb/>
十九賛當期之日又為踦贏二贊以盡餘分之數其用<lb/>
自天元惟一晝一夜隂陽數度星日之紀與泰初歴相<lb/>
應其取數似與易異矣其為書則欲自成一家初無意<lb/>
<pb n="KR4d0136_WYG_019-14b"/>
於賛易也考諸解難之文可見矣夫易之六十四卦八<lb/>
卦相錯而成也𤣥之有方州部家則各有分域矣不可<lb/>
相錯也故一而三之自三而九又三之為二十七終於<lb/>
八十一而𤣥之首畢矣八十一家又離為三以極三𤣥<lb/>
之數方州部各三之為九又三之為二十七家此一𤣥<lb/>
之數也以次比之不可相易賛辭自一至九配麗五行<lb/>
而日星節候分布其間皆有成數恐其書特易中之一<lb/>
事與易經不盡相涉也世之治歴者守成法而已非知<lb/>
<pb n="KR4d0136_WYG_019-15a"/>
歴也自漢迄今歴法之更不知其幾人未有不知歴理<lb/>
而能創法也求𤣥於歴理之内亦恐未足以盡𤣥之妙<lb/>
更深考之併以見教近得温公太𤣥論閲之皆先儒所<lb/>
共知者其隱賾不著之事殆未可窺其藴也溫公之學<lb/>
篤於自信雖論語亦有未然者非其深造自得隱之於<lb/>
心而不疑不輕以為信真善學者與世之耳濡目染遂<lb/>
以為得者有間矣然子雲温公之學與論語孟子書其逺<lb/>
近淺深必有能辨之者不可誣也温公自孔子而下獨<lb/>
<pb n="KR4d0136_WYG_019-15b"/>
揚雄為知道雄之論孟子曰知言之要知德之奥非茍<lb/>
知之必允蹈之又曰諸子者以其異於孔子也孟子異<lb/>
乎不異夫雄之言以孟子不異於孔子則其尊孟子也<lb/>
至矣温公於孟子乃疑之則雖以雄為知道而於雄書<lb/>
亦未盡信也夫衆言殽亂折諸聖自漢田焦費氏之學<lb/>
興而三家之傳不一後雖名儒繼出而異説益滋易之<lb/>
㣲言隱矣學者將安折𠂻乎折諸孔子而已某嘗用是<lb/>
學易以為孔子之已言者當詳説而謹守之其未言而<lb/>
<pb n="KR4d0136_WYG_019-16a"/>
不見其兆者雖略之可也皇極之書皆孔子之所未言<lb/>
者然其論古今治亂成敗之變若合符節故不敢略之<lb/>
恨未得其門而入耳至其論易詩春秋配四時之府生<lb/>
長收藏與易之詩易之書易之春秋之類竊恐聖人復<lb/>
起未能易其言也譬之觀奕必以李劉為信法言曰<lb/>
楊墨塞路孟子辭而闢之廓如也後之塞路者有矣竊<lb/>
自比於孟子夫孟揚之自任重矣由漢而來士以李劉<lb/>
望之非一日也<hi>李劉亦來書語</hi>今其書具在疑而未<lb/>
<pb n="KR4d0136_WYG_019-16b"/>
信者如此則後之視今又焉知不猶今之視昔乎學者<lb/>
審其是而已扵疑信尤當慎擇也然某於雄昔嘗疑之<lb/>
重䝉誨諭繼今當力求之以補前過末由展晤一决蔽<lb/>
䝉東望徒增惓耳<lb/>
　　　其五<lb/>
惡詩非敢自附於賢者之作厚意不可虚辱故勉强繼<lb/>
之重䝉稱與過當徒用增愧先生有德齒之稱也宜施<lb/>
於前輩如某之不肖徒有犬馬之齒耳輒以見稱何也<lb/>
<pb n="KR4d0136_WYG_019-17a"/>
恐聞者以為失言使老拙者重為世所訕笑繼此幸削<lb/>
去至懇<lb/>
　　　其六<lb/>
孟子之書世儒未嘗深考之故尊之者或過其實疑之<lb/>
者或損其真非灼知聖賢之心未易以私意論也世之<lb/>
尊孟子者多失其傳非孟子過也而遂疑之亦過矣近<lb/>
見一書力詆孟子之非恐非有所授難遽以口舌爭也<lb/>
<hi>謂<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>以道</hi>無由展奉一盡區區<lb/>
<pb n="KR4d0136_WYG_019-17b"/>
　　　其七<lb/>
徳齒之説前書盡之重䝉以師說見諭三復來貺益用<lb/>
慙惕古之人其道足以師世範俗惟孔孟足以當之東<lb/>
漢而下師道益嚴然稽其所知所行皆不足以勝其任<lb/>
也唐之韓愈固嘗欲以師道自居矣其視李翺張籍輩<lb/>
皆謂從吾游今翺籍之文具在考其言未嘗以弟子自<lb/>
列則師果可好為乎茍其道未足以達材成徳則雖欲<lb/>
為之而人不與也愈且如是況其下者乎某愚陋齒髮<lb/>
<pb n="KR4d0136_WYG_019-18a"/>
已衰矣而未有聞焉葢孔子所謂不足畏者方且拘縻<lb/>
升斗之禄未能從黑髮之士以承教左右而反以見謂<lb/>
是豈當然乎哉非公樂與人為善務欲搜揚隱伏何以<lb/>
有此將使清和之士不終為西山之餓夫東國之黜臣<lb/>
葢古聖賢之用心也第恐説之不當徒有累於髙明耳<lb/>
幸亮之臨紙愧汗言不能究<lb/>
　　　其八<lb/>
先天圖得太極所生自然數非人私智所能為也昔未<lb/>
<pb n="KR4d0136_WYG_019-18b"/>
嘗見幸得一觀此非堯夫不能知也䝉示法養觀與相<lb/>
見乎離辭異㫖同開發蔽陋多矣幸甚世之昧者妄以<lb/>
狂瞽無稽之言眩瞀學者方自以為得惡足與論此哉<lb/>
然杜順集此不涉華嚴一字束以二門謂足以貫六經<lb/>
之㫖可謂能説約矣然不知二門者於經何施也願更<lb/>
開示以警未悟<lb/>
　<lb/>
　龜山集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻十五</head>
    <p>
<pb n="KR4d0136_WYG_015-1a"/>
欽定四庫全書<lb/>
　龜山集巻十五　　　　　　宋　楊時　撰<lb/>
　　䇿問<lb/>
書契之興至數千百歲其間聖帝明王公侯賢士大夫<lb/>
暴君汙吏檮杌嵬𤨏之人賢妃淑女艷妻嬖妾與夫山<lb/>
林居窮處獨之士隱德潜耀見于載籍葢不可勝記焉<lb/>
然歴世綿逺編脱簡去其存而略可知者亦未易一二<lb/>
數也班固表古今人列為九等之序究極經傳旁質諸<lb/>
<pb n="KR4d0136_WYG_015-1b"/>
子馳騁數千嵗之中如度量權衡之較物銖分不遺也<lb/>
抑其書有所受歟將亦奮私智而為之歟何其説之詳<lb/>
明也夫由千載而下而上論千載之人智愚賢否儔列<lb/>
等降若親覿焉斯亦難哉其是非得失亦將必有在矣<lb/>
諸君試考而折衷之<lb/>
孟子沒聖學失傳六經之㫖晦蝕於異端諸子之書名<lb/>
家而傳後世者非一人也然而論不詭於聖人者無<lb/>
幾焉揚雄之太元王通之續經皆擬聖人之作也二人<lb/>
<pb n="KR4d0136_WYG_015-2a"/>
者亦以斯文為巳任其為書宜有異於諸子焉然當時<lb/>
之論尚或以雄非聖人而作經猶吳楚之君僣號而稱<lb/>
王葢貶絶之罪也後之論通者亦然予以謂為此論者<lb/>
是特以名譏之未究其實也使其書不謬於聖人而有<lb/>
補於六經則二子也奚罪焉學者審其是而巳又奚以<lb/>
名為然觀雄之書三摹四分九據極八十首七百二十<lb/>
九贊其用自天元推一晝一夜隂陽氣候星日度數律<lb/>
歴之紀無不備具其閎意妙㫖馳騁乎有無之際可謂<lb/>
<pb n="KR4d0136_WYG_015-2b"/>
至矣其於易也何凖焉通之續經其始終之義四名五<lb/>
志策命誥詔賛議誡諫㫁疑褒貶之法具載於其書可<lb/>
考而知諸君試明其所以凖易之㫖與夫續經之作是<lb/>
非得失詳擇而折𠂻之以釋論者之疑焉毋或謂其僣<lb/>
擬而不足道也<lb/>
古者士不患無名而患實之不至不患無位而患徳之<lb/>
不孚故公卿大夫士至於抱關擊柝乗田委吏之賤皆<lb/>
因實與名量能授位其養之有素考之有漸而賢愚善<lb/>
<pb n="KR4d0136_WYG_015-3a"/>
否不容相淆此三代所以直道而行而士亦無覬覦於<lb/>
其間也周衰教養選士之法廢而縱横之士始相與乘<lb/>
時射利觀時君之好因其剛柔緩急喜怒愛惡之變陽<lb/>
開隂闔以遷惑其志揺吻動喙卒取卿相者無國無之<lb/>
自是朝無常度而士亦鮮克有亷恥之行矣漢初剗除<lb/>
前弊詔舉賢良方正州郡察孝亷中興以後復增四行<lb/>
以網羅遺逸其規範雖未足方古其猶庶幾乎唐以六<lb/>
科取士至楊綰舉詞藻宏麗又加詩賦國家因之専用聲<lb/>
<pb n="KR4d0136_WYG_015-3b"/>
律熙寧更新法度登延儒臣講明六經之㫖盡革雕蟲<lb/>
之習未十餘年間士之應科舉者類皆剽掠補綴迭相<lb/>
祖襲有司眩於銓擇識者患之欲復加詩賦而國論未<lb/>
一諸君究觀前世得失試詳明之無或隱焉<lb/>
宗廟之制尚矣漢興至本始間凡祖宗廟與在郡國者<lb/>
合百六十七所其嵗時祠祝與衛士祝宰樂人皆以鉅<lb/>
萬數至元帝時貢禹始議罷郡國廟定迭毁之禮未及<lb/>
施行而禹卒其後天子追用其議然而通儒或非之異<lb/>
<pb n="KR4d0136_WYG_015-4a"/>
論紛如也而班固述父彪之言則獨稱劉歆之論博而<lb/>
篤其是非安在幸詳明之<lb/>
羿天下之善射也而弓撥矢鈎則雖羿不能取中造父<lb/>
天下之善御者也而輿脱馬疲則雖造父不能以致逺<lb/>
人主天下之利勢也而輔之以庸人小夫則雖有利勢<lb/>
其能為治乎予觀虞周之間何其盛哉以舜武之為君<lb/>
后稷周召之為臣而相與共成帝王之業豈不易歟孔<lb/>
子稱曰才難則自古豪傑俊偉之人固不可多得而後<lb/>
<pb n="KR4d0136_WYG_015-4b"/>
可以為治也西漢之初承暴秦殘刻之餘髙惠之間卒<lb/>
至太平其佐命之臣則有若蕭曹而巳孝宣中興丙魏<lb/>
有聲兹四人者皆卓然一代之良弼也唐興垂三百年<lb/>
則亦前稱房杜後稱姚宋而己所謂豪傑俊偉之人自<lb/>
古不可多得者豈不信然歟然漢唐之治號稱近古而<lb/>
文采足以表見於後世者抑亦兹數人之力其致治之<lb/>
方所操之術亦必有可言者然卒不能追復舜武之盛<lb/>
以自附於伊周禹稷之烈者其故何哉豈所操之術有<lb/>
<pb n="KR4d0136_WYG_015-5a"/>
未盡歟然是數人者之器業逺近優劣亦可以槩見諸<lb/>
君其悉著于篇以觀所學<lb/>
傳曰財用足故百志成百志成故禮樂興自古帝王不<lb/>
易之道也熈寧更新百度無非以理財為務其知此乎<lb/>
故謂之青苖以寛民之財免役以寛民之力立市易以<lb/>
權貨賄之阜通使兼并無所侵漁而窮乏者安其生農<lb/>
得盡力於耕而游惰兼有所事其施設之意厚矣然未<lb/>
十有年間羡餘之息充溢府庫而民反有受其弊者其<lb/>
<pb n="KR4d0136_WYG_015-5b"/>
故何哉是豈立法之方未盡與主上鋭意於為治凡法<lb/>
有害於民者一切蠲除之可謂善矣然抑兼并振窮乏<lb/>
寛民力役游惰其可無術乎將欲數者之利而無其害<lb/>
學者宜知其説也幸悉陳之以俟采擇焉<lb/>
光武不以功臣任職議者多非之史氏謂深圖逺算將<lb/>
有以焉其説安在<lb/>
周徳衰聖王不作㓂攘争取之禍起而名實不加於天<lb/>
下久矣孔子懼而作春秋以明先王之法綱條大小罔<lb/>
<pb n="KR4d0136_WYG_015-6a"/>
不畢舉善善惡惡因實稱情而輕重長短各中權度無<lb/>
錙銖分毫之差振幽顯微而亂臣賊子知懼焉孔子沒<lb/>
更戰國至秦遂焚書坑學㣲言中絶漢興六藝殘缺葢<lb/>
久而後完而春秋之學列為三家雖異端競起然自通<lb/>
才博識未有不由此而學也國家崇尚經術以訓釋之<lb/>
造極其精㣲而於春秋獨廢而不講是何耶議者欲置<lb/>
博士與諸經比或者其可乎幸眀言之將以告于有司<lb/>
三代之政亡而暴君汙吏慢其經界天下無常産自戰<lb/>
<pb n="KR4d0136_WYG_015-6b"/>
國以來尚矣民無常産則無常心乗之以饑饉則老弱<lb/>
者操瓢囊轉乎溝壑壯者則聚而為盗此其常也國家<lb/>
興利修廢務以保民為心獨能無意於此乎然乗千載<lb/>
之弊將欲追復三代之政使天下之人各有常産宜何<lb/>
施而可幸明言之抑亦觀諸君之所藴<lb/>
三代教學廢而禮義之澤竭士無中行非特今日也熙<lb/>
寧之初天子尤鋭意於辟雍成均之法以作新人材為<lb/>
務其有不在於兹乎然士雖無卑近之習而忠信之道<lb/>
<pb n="KR4d0136_WYG_015-7a"/>
㣲革雕蟲之弊而浮誕詭異之風熾薄亷恥而敦進取<lb/>
則士之失又不特無中行也今將欲追三代教學之法<lb/>
以漸摩士類使無過行宜何施而可博古之君子幸詳<lb/>
言之母隱<lb/>
荆江合蜀衆水所委源髙而流下自夷陵以東地多沮<lb/>
洳陂澤無髙山大陵以為阻固所恃以禦水者隄防而<lb/>
巳人力一不至則靡潰千里瀦為平流不見涯涘昔人<lb/>
有支為九河以䟽瀹之者而後水之為患消荆人利之<lb/>
<pb n="KR4d0136_WYG_015-7b"/>
非一日矣瀕河之民玩習久安乃始盗河為田而河之<lb/>
故道湮沒無復存者比年以來水患浸劇而今歲為尤<lb/>
甚意者其職此之由乎國家脩明百度置丞以貳令正<lb/>
以變移水陸為先務茍可以除民患者亦無不舉也諸<lb/>
君親被其害者知其所自矣願詳言之將以告於有司<lb/>
孔子曰足食足兵民信之矣於斯三者不得已而去之<lb/>
則先兵又不得巳而去之則先食而信不可去夫聖人<lb/>
恃民之信如此其重也國家遴選儒臣鎮撫玆土師出<lb/>
<pb n="KR4d0136_WYG_015-8a"/>
有名士以義奮投甲徒楊以趨敵也鴃舌之酋係頸束<lb/>
手為地千里紹成先志可謂盛矣議者猶患兵食之不<lb/>
足而有戍役轉輸之勞不可以持久諸君境地相鄰宜<lb/>
習知其利害而承學之久孔子所謂去兵去食而恃民<lb/>
之信亦必有説也幸詳言之毋隱<lb/>
孟子沒聖人之道不傳六經微言晦蝕於異論士不知<lb/>
所以學非一日也自熙寜以来訓明經術以風多士所<lb/>
以迪之可謂至矣然大學之道必先知所止知所止然<lb/>
<pb n="KR4d0136_WYG_015-8b"/>
後能定能定然後能慮不知所止而欲應酬曲當是猶<lb/>
射者未知正鵠之所在而欲取中也其可得乎諸君承<lb/>
學之久宜知所止矣異時施於有政將必有道也願試<lb/>
言之以觀攸趣<lb/>
孟子言禹稷顔回同道夫回之在陋巷飯疏飲水終日<lb/>
如愚人然邈乎其若無意於世也禹思天下之溺者猶<lb/>
巳溺之也稷思天下之饑者猶巳饑之也其以身任天<lb/>
下之責可謂重矣則三人者疑若内外之不相及也而<lb/>
<pb n="KR4d0136_WYG_015-9a"/>
孟子曰易地則皆然則古之人所以修身善世之道葢<lb/>
一而巳後世道學不明士大夫窮而善其身則進無以<lb/>
經世之務汲汲於事功則退無以處簞瓢陋巷之樂自<lb/>
漢唐以来徃徃皆是也其失果安在哉國家比詔有司<lb/>
推原熈豐三舎之令播告之脩所以迪士者至矣葢將<lb/>
養天下之成材而望之以禹稷之事也承學之士宜知<lb/>
古人所以修身善世之道與夫後世之失躬蹈而力行<lb/>
之以副朝廷出長入治之選請試言之<lb/>
<pb n="KR4d0136_WYG_015-9b"/>
三代之政亡暴君汙吏慢其經界天下無常産自戰國<lb/>
以来尚矣民無常産則無常心乘之以饑饉則流亡轉<lb/>
徙救死之不贍欲驅而之善尚可得乎國家修明百度<lb/>
凛凛乎成周之際矣議者欲為限田之法漸復古制此<lb/>
三代甚盛之舉也然豪宗大族富連阡陌一旦奪其有<lb/>
餘以與不足得無紛紛乎此當今之要務施設之方學<lb/>
者宜知其説也幸詳言之將以獻于有司<lb/>
無君子莫治野人無野人莫養君子此天下之常分古<lb/>
<pb n="KR4d0136_WYG_015-10a"/>
今之通義也先王度地以居民分田以制禄五家之寡<lb/>
則以一下士長之其治野人可謂詳矣自比長而上至<lb/>
於鄉老大夫皆養於野人者也一鄉之廣又二千五百<lb/>
家而巳以今較之猶非赤望縣之比也而卿大夫士列<lb/>
於其間無慮數千人豈不冗且多乎先王未嘗以餼廪<lb/>
為憂而野人之養君子者亦不以為厲今之郡縣官有<lb/>
常員宜其易祿矣而議者毎以冗官為患何也國家修<lb/>
飾治具將復三代之制致治之原有在扵此學者宜知<lb/>
<pb n="KR4d0136_WYG_015-10b"/>
其説也幸著于篇<lb/>
太極函三為一一而三之歴十二辰而五數備隂陽合<lb/>
徳氣鍾於子而黄鍾之實全焉其長為度其籥為量其<lb/>
重為權其實一也三者立斯民不約而信矣故曰律為<lb/>
萬事根本而舜所以同律度量衡而天下治也周衰更<lb/>
秦反古是今變亂先王之制無復存者魏晉而下因陋<lb/>
襲弊律尺不同而諸儒紛紛無復稽正權衡度量至或<lb/>
家自為之莫能相一上無以考其數度下無以立民信<lb/>
<pb n="KR4d0136_WYG_015-11a"/>
而禮樂亦或㡬乎熄矣可勝悼哉國家審法度修廢官<lb/>
凡先王為治之具葢無不舉矣而舜之所以同律度量<lb/>
衡與孔子所謂謹權量者或未備也獨何歟豈本末先<lb/>
後固有序歟諸君講明經世之務詳矣願悉陳之<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻十五<lb/>
</p>
<p>
</p>
  </div>
</body>
</text>
</TEI>
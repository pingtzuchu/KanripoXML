<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻三十</head>
    <p>
<pb n="KR4d0136_WYG_030-1a"/>
欽定四庫全書<lb/>
　龜山集巻三十　　　　　　宋　楊時　撰<lb/>
　　誌銘一<lb/>
　　　楊母朱氏墓誌<lb/>
楊母朱氏世家延平居士諱某之女楊父先娶蕭氏夫<lb/>
人乃繼室也夫人之歸曽大父已沒獨曽大母猶存其<lb/>
為人嚴憚不妄戯笑躬以勤儉畜子孫有節専静而無<lb/>
嗜好人莫測其欲以故左右給使鮮有中其意者夫人<lb/>
<pb n="KR4d0136_WYG_030-1b"/>
事之常得其歡心治家事中外輯睦配楊父無違徳其<lb/>
嵗時奉祀割牲省器必親臨之未嘗委諸婦終其身不<lb/>
懈生子二人二婦皆少亡諸孫㓜失所恃夫人朝夕撫<lb/>
養必知其燠寒疾痛綴完緝敝悉躬為之比其成人教<lb/>
以義方故諸孫卒得所恃為成人夫人之力也其天資<lb/>
柔静婉淑事無大小喜怒未嘗見於色居常好善唯恐<lb/>
有弗及故卒受天祉以康寧夀考終其身逮諸孫有婦<lb/>
猶執女功不替諸子孫或止之曰為母而年八十亦可<lb/>
<pb n="KR4d0136_WYG_030-2a"/>
以已矣雖不躬為之其憂無人乎何自苦如是耶夫人<lb/>
從容言曰為婦而執女功乃其常也汝何異哉且吾雖<lb/>
老矣使吾明衰而視昏則雖欲彊為可得乎吾之所以<lb/>
不已者第吾力之所能勝耳汝何怪耶其後子孫雖屢<lb/>
止之其志終不可奪也楊父諱明有子五人曰某曰某<lb/>
夫人之出也孫男六人曰助曰梦曰時曰度曰州僕曰<lb/>
二僕曽孫三人曰迪曰逈曰遹女二人皆㓜享年八十<lb/>
有三熙寧十年某月某日以疾終某年某月某日𦵏於<lb/>
<pb n="KR4d0136_WYG_030-2b"/>
白土之原其仲孫時為之表而告其子孫曰而子而孫<lb/>
實繁其夥誰其育之王母是妥迨其成人棄汝而歸寸<lb/>
草有心孰報春暉日往不復形終此瘞刻石墓左以示<lb/>
來裔<lb/>
　　　張氏墓誌銘<lb/>
殿直楊君一日詣予而告曰安持之皇祖考有髙世之<lb/>
行得無生忍法於善知識者其事有禮部侍郎李公常<lb/>
朝奉郎劉公誼之銘文可考不誣也二公皆當時顯人<lb/>
<pb n="KR4d0136_WYG_030-3a"/>
而一言之出足以信後世則雖沒不朽矣獨念吾母氏<lb/>
之賢配先君無違徳而其沒也不克銘以𦵏使閨門隠<lb/>
行湮滅而無聞將無以昭示後世子孫用是為大懼欲<lb/>
以銘累公不識可乎予得二公銘文讀之竊歎楊氏世<lb/>
為江西右族貲累鉅萬而其父子不以一毫入其胸次<lb/>
飯疏飲水與遺世絶俗之士遊卒能坐亡立逝無怛於<lb/>
死生之變則其所養可知矣而夫人事其舅以為賢婦<lb/>
配其夫以為賢室是宜銘乃叙而銘之使歸而掲之墓<lb/>
<pb n="KR4d0136_WYG_030-3b"/>
上夫人姓張氏南康軍建昌人居士諱某之室也曽祖<lb/>
諱某父諱某皆隠徳不仕夫人資静淑尤謹於事佛樂<lb/>
善好施姻族内外貧窶者必歸焉元祐戊辰六月二十<lb/>
四日以疾終於家越明年正月二十日𦵏於洪源之南<lb/>
享年四十有二生男八人女四人長曰安道安世安止<lb/>
安行安時皆業儒曰正真為浮屠氏曰安持紹聖中以<lb/>
材武得官今為左班殿直監杭州餘杭縣浣坎鎮乃其<lb/>
次子也銘曰蠢兹世人徇物喪已驕吝日滋富不期侈<lb/>
<pb n="KR4d0136_WYG_030-4a"/>
於惟楊氏已物兩亡家累萬金視猶粃糠允矣夫人其<lb/>
徳克配刻銘墓傍以詔來裔<lb/>
　　　蔡奉議墓誌銘<lb/>
安禮既沒之明年其族兄某以其弟亢踵門而告曰先<lb/>
兄疾大漸顧而謂亢曰吾不幸至於不諱宜以銘屬公<lb/>
今𦵏有期敢以請予曰吾於安禮有平生之善朋友之<lb/>
恩非一朝燕㳺好也自㓜學以至成人十餘年間出處<lb/>
語黙無一不同者而以銘屬予予雖不善文其何可辭<lb/>
<pb n="KR4d0136_WYG_030-4b"/>
乃叙其世族歴官行事始終之大節而銘之曰君姓蔡<lb/>
諱元方安禮其字也南劒州將樂人曽祖諱某祖諱某<lb/>
父諱某君世富貲諸父皆浮侈妄費殆盡獨君之皇考<lb/>
能自力不計有無資君以學君亦感激奮勵焚膏繼晷<lb/>
不少懈窮探博取發為辭章卒以名聞於時熙寧九年<lb/>
同進士出身主饒州鄱陽簿移福州懐安恵州博羅縣<lb/>
令因薦改宣徳郎知建昌軍南豐縣以年勞改奉議郎<lb/>
紹聖四年某月某日以疾卒於官享年四十四君為人<lb/>
<pb n="KR4d0136_WYG_030-5a"/>
果毅明逹與朋友信不詭合而妄隨遇事立斷不可回<lb/>
撓初為懐安代有日㑹更役法君親為按籍一日而差<lb/>
畢吏不得揺手為姦利用以為怨君去旁邑吏舞籍為<lb/>
隠漏以贓敗䧟重辟無一免者吏始相慶徳君曰㣲令<lb/>
嚴而明吾屬無類矣異時君過境上故吏逆君拜庭下<lb/>
以是為謝其在南豐嵗適大饑流亡殍踣者相枕籍君<lb/>
為法賑之賴以全活者不可勝紀君之為政彊敏與民<lb/>
為條約而不可犯然簡節而疎目明亦易避也其破姦<lb/>
<pb n="KR4d0136_WYG_030-5b"/>
剔蠧必鋤盡根穴乃止故所至有風績吏畏其威而民<lb/>
安樂之也某年某月某日𦵏於卞山之麓君娶鄭氏生<lb/>
女再娶黄氏無男以其弟之子某為後昔君每以書抵<lb/>
予未嘗不以是為憂今其已矣悲夫銘曰謂天爾嗇兮<lb/>
胡徳之純謂天爾厚兮後胡不蕃憑大靈兮騎雲欵天<lb/>
閽而上訢兮邈乎不聞惟有徳為不朽兮長存後欲有<lb/>
考兮視此銘文<lb/>
　　　俞氏墓誌銘<lb/>
<pb n="KR4d0136_WYG_030-6a"/>
夫人俞氏予伯父諱某之繼室也曽祖諱英祖諱懐選<lb/>
父諱守瓊世為南劒州人自皇考而上隠徳不仕以貲<lb/>
傑其鄉子弟始皆業儒為名進士夫人端静嚴飭不妄<lb/>
笑語雖遇子弟未嘗有戯慢之色治家勤約有節中饋<lb/>
之事必身親之至老不懈初伯父亡子尚㓜夫人以孀<lb/>
稚自營攻苦食淡仰取俯拾卒克有家子孫賴之不墜<lb/>
先業元符三年十有一月甲戌以疾終享年七十有二<lb/>
伯父有子五人其二夫人出也曰昞曰允蹈崇寧元年<lb/>
<pb n="KR4d0136_WYG_030-6b"/>
九月丙申𦵏於龜山之隂始夫人疾革予方以漕檄竊<lb/>
食清流北歸省之床下已不能言猶頷之若有屬予者<lb/>
嗚呼意欲何言耶於其𦵏乃泣而銘之銘曰隂静而嗇<lb/>
兹理之常無非無儀婦徳乃光淵哉夫人展也其臧刻<lb/>
銘幽宫以示不忘<lb/>
　　　游執中墓誌銘<lb/>
昔吾為太學生吾友定夫嘗為余言其族父執中先生<lb/>
之賢余聞而心識之願見而未之得蓋三十年餘矣建<lb/>
<pb n="KR4d0136_WYG_030-7a"/>
中之初余被檄貳令於其鄉邑始獲従之游聽其言稽<lb/>
其行參之於其所學信乎定夫之所稱無一辭虚也於<lb/>
是相與為忘年之交而恨相得之晚先生既沒逾數年<lb/>
而吾友定夫復狀其行致其子處道之意請銘於余余<lb/>
何可辭先生諱復字執中姓游氏世為建州建陽人曽<lb/>
祖諱惟真祖諱耿父諱仲孫皆隠徳不耀先生資孝愛<lb/>
總角已知强學砥礪竭力以養其親家乏無經月之儲<lb/>
而親意未嘗一日不怡族父元聰明有精識於子弟中<lb/>
<pb n="KR4d0136_WYG_030-7b"/>
尤器之謂為有持操既壯學益富行益修鄉里旁郡見<lb/>
者悚服聞者悦而信之多遣子弟従之游逺近相屬也<lb/>
其學以中庸為宗以誠意為主以閉邪寡慾為入徳之<lb/>
途常以晝驗之妻子以觀其行之篤與否也夜考之夢<lb/>
寐以卜其志之定與未也其與人謀委曲周盡不啻如<lb/>
在已其教人禁切其不善而開其善鑴諭之詳不少回<lb/>
隠不啻如其父兄故聽其言者初若難入然終察其為<lb/>
愛已也亦或以忠誨成懟憾先生終不改曰寧人負我<lb/>
<pb n="KR4d0136_WYG_030-8a"/>
我無負人蓋直道不茍其自信然也以故鄉曲之士嘗<lb/>
受經其門者往往率徳自好讀書亦求心到自得以善<lb/>
其身其成就人才蓋非碌碌口耳之習也少不事舉業<lb/>
晚徇親意一舉於有司不第而止以某年某月某日終<lb/>
於家享年六十有五夫人江氏宣徳郎汝舟之女配於<lb/>
君子能致婦順以得舅姑之懽心先先生十年卒子男<lb/>
三人處道舉進士亦遵遺訓不敢失墜處仁處厚早卒<lb/>
女一人既嫁未兩年而嫠守義不改適皆其醖藉然也<lb/>
<pb n="KR4d0136_WYG_030-8b"/>
處道以某年某月某日𦵏先生於歴衝之原先生貌温<lb/>
而氣和望之如枯木槁灰而堅挺之姿睟然可見不問<lb/>
知其為常徳君子也道廢千有餘年謬悠荒唐之辭盈<lb/>
天下學者師其言尊其道而侈大之非徒雕龍炙輠而<lb/>
已夷考其所知未有能躐其樊者也㝠行之徒猶擿埴<lb/>
於康莊之衢眩然莫知其土故物我異觀天人殊歸而<lb/>
髙明中庸之學析為二致士於斯時欲肄業考疑則無<lb/>
其師資以輔仁則無其友而枝辭蔓説亂經矣先生徳<lb/>
<pb n="KR4d0136_WYG_030-9a"/>
足以私淑諸人學足以垂世傳後而士之欲求師友者<lb/>
莫宜如先生也不幸老死於窮閻陋屋之間而不大顯<lb/>
於時可哀也銘曰於戯先生珪璋之珍韞質不耀器藏<lb/>
於身多文之富曷云其癯學無欲淆惟道之腴以此易<lb/>
彼孰云不臧人難不堪潛徳愈光歴衝之原望之睾如<lb/>
逺風若存百世不渝<lb/>
　　　鄒堯叟墓誌銘<lb/>
先生諱某字堯叟姓鄒氏其先出於魯國之邾唐季之<lb/>
<pb n="KR4d0136_WYG_030-9b"/>
亂避地閩中故今為邵武軍泰寧人曽祖某祖某父某<lb/>
皆不仕先生自少有文名尤工詞賦比壯遊四方始従<lb/>
中山劉公先生彝為學六經之㫖百氏之書無不該洽<lb/>
旁穿曲貫各得其宗汪洋大肆發為文章遂以名聞於<lb/>
時嘉祐中登進士第調淮陽軍司理參軍丁父憂服除<lb/>
再調南劒州劒浦縣主簿監建州買納茶塲移福州閩<lb/>
清縣令用薦者改宣徳郎知宣州宣城縣元祐四年二<lb/>
月十八日以疾卒於官舍之正寢享年五十有八先生<lb/>
<pb n="KR4d0136_WYG_030-10a"/>
為人重厚寡言雖家人未嘗見其喜愠貌温而氣和遇<lb/>
事堅正不可以非義回屈初在淮陽卒有受杖不服而<lb/>
肆言守怒欲斬之議不決以其事付先生已而復欲遂<lb/>
前議先生不受令守益怒先生以為事在有司則有常<lb/>
法執之不移士論韙之其<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官臨民雖冗職必盡力故<lb/>
所至有風績其決獄聽訟鈎考簿書赴期㑹他人觀之<lb/>
若不勝其煩先生處之裕如手未嘗釋巻也故其用志<lb/>
益深學之所造者逺矣先生既沒子尚㓜大觀元年十<lb/>
<pb n="KR4d0136_WYG_030-10b"/>
二月十五日始克𦵏於常州宜興縣善奉鄉横山村黄<lb/>
宗塢之原娶劉氏先生彝之女也子男若干曰某曰某<lb/>
嗚呼先生學充其志而用不究其才一時朋游共學者<lb/>
登顯仕居要津視其顛仆忍不一引手提掖之卒以窮<lb/>
死噫命矣其尚誰尤故叙而銘之銘曰有美斯人君子<lb/>
儒兮純明篤實允式孚兮胸中之藏羅瓊琚兮位卑徳<lb/>
尊慘莫舒兮汗血龍駒縶荒嶇兮雲帆蔽天膠沮洳兮<lb/>
天地吸嘘鼓洪鑪兮鑄物範形曽莫圖兮自爾遭之人<lb/>
<pb n="KR4d0136_WYG_030-11a"/>
莫如兮既厚爾徳孰云癯兮黄宗之原安此居兮鏤石<lb/>
紀辭永不渝兮<lb/>
　　　吳國華墓誌銘<lb/>
延平據閩之要津號稱多士而以學行著聞鄉閭者吳<lb/>
氏有三人焉曰某字及之曰某字季明而審律先生其<lb/>
一也當嘉祐治平之間士方以聲律偶儷之文争名於<lb/>
時而三人者獨相與切磋以窮經學古為務不事科舉<lb/>
退老於家若將終身焉其能自㧞賢於流俗逺矣其後<lb/>
<pb n="KR4d0136_WYG_030-11b"/>
季明以經行被召不赴授某官而審律先生晚亦出仕<lb/>
獨及之卒於布衣予視三人者為前輩而少得従審律<lb/>
游最厚先生不予鄙進而友之今其亡也以銘屬予何<lb/>
可辭乃序焉銘之先生諱儀字國華世為延平人曽祖<lb/>
諱某贈某官父諱某歴任某官先生為人剛毅篤實洞<lb/>
見城府而善善惡惡無所容貸其事親以孝顯交朋友<lb/>
以信義著自少篤志强學老益不懈六經百代之書蓋<lb/>
無所不究窮探博取自信不疑尤深於詩易皆有成説<lb/>
<pb n="KR4d0136_WYG_030-12a"/>
晚益玩心於象數音律之學自為一家有文集若干巻<lb/>
崇寧五年詔求天下遺逸部使者以先生應詔辭不就<lb/>
已而敦迫之乃乗驛就道今相太師公見而説之授將<lb/>
仕郎太晟府審驗音律未幾府罷先生亦浩然而歸不<lb/>
復出矣大觀元年某月某日以疾卒於家享年若干某<lb/>
月某日𦵏於某所先生娶陳氏某人之女無子有女三<lb/>
人長適某次某皆先卒次適某官楊某嗚呼吾聞有徳<lb/>
者必有後而先生乃無子以奉其祀是尤可哀也已故<lb/>
<pb n="KR4d0136_WYG_030-12b"/>
為銘詩以慰諸幽銘曰人孰無宗世久則遷惟徳與名<lb/>
萬世之傳徳名之孚先生有之不亡者存夫又何悲<lb/>
　　　吳子正墓誌銘<lb/>
君諱思字子正姓吳氏邵武人也曽祖諱某祖諱某父<lb/>
諱某累贈宣徳郎母朱氏封蓬萊福昌二縣太君君之<lb/>
皇考以上世有隠徳至君始以進士起家中元豐三年<lb/>
第授蘄州黄梅縣尉再調處州右司理參軍俗獷悍喜<lb/>
訟鬭吏明習法令挾以為姦故獄事視他郡為難治君<lb/>
<pb n="KR4d0136_WYG_030-13a"/>
敏逹彊濟吏不能欺事至迎刃輒解無留獄㑹昌民有<lb/>
誣告毒死者縣獄具君為直其寃得不死者五人令狠<lb/>
愎訟君不已彌年不敢決其後更二獄卒如君所直也<lb/>
君之全活五人法當遷秩任事者不以聞而君亦置不<lb/>
問也曰吾為理官獄求生蘄盡吾職而已無他覬也聞<lb/>
者以君為長者就移和州防禦推官知吉州吉水縣有<lb/>
老吏舞智玩法為邑巨蠧君得其狀繫治之吏窮迫欲<lb/>
以事汚君緩其獄闞君之亡謬為家問置金其中屬小<lb/>
<pb n="KR4d0136_WYG_030-13b"/>
吏内之君夫人黄氏得書覺重疑之却不受君適自外<lb/>
至發書得金詰其所自為誣者情得咸伏其辜故縉紳<lb/>
皆知黄氏之賢而益竒君繩家有法也用是當路交薦<lb/>
之改宣義郎知池州建徳縣君始至大興學校勸農桑<lb/>
教民力本嵗餘邑大治迄去獄無繫囚民到於今頌之<lb/>
以歴勞改宣徳郎上皇即位覃恩遷奉議郎賜緋衣銀魚<lb/>
辟福建路轉運司管勾文字明年丁太夫人憂服除<lb/>
監江州廣臨監㑹更錢法日夜鳩工赴期㑹旁視若不<lb/>
<pb n="KR4d0136_WYG_030-14a"/>
可堪而君獨裕如也未幾以課最聞再遷承議郎還闕<lb/>
除監大觀庫遂以疾卒於京師大觀元年某月某日也<lb/>
享年五十三君娶黄氏左中散大夫某之女封夀安縣<lb/>
君有賢行配君無違徳男一人曰偉明擢崇寧五年進<lb/>
士第秀州崇徳縣尉女二人長適某次適某君為人樂<lb/>
易不事表襮居家奉親無違兄亡事寡嫂盡敬畜其孤<lb/>
如已子家素貧清約自克而賙䘏族黨無吝色内外姻<lb/>
睦人無間言初與侍御鄒公某管城尉游君某友善二<lb/>
<pb n="KR4d0136_WYG_030-14b"/>
人皆蚤世君教育其子恤其家卒克有立古之朋友視<lb/>
兄弟斯道廢乆矣觀公所為足以激頽俗也性嗜學自<lb/>
六經百氏古今傳記蓋無所不讀下逮山經地志隂陽<lb/>
卜筮星厯之書浮屠道家之説亦無所不究旁穿曲貫<lb/>
各得其宗為文長於論議尤工於詩辭義清逺有作者<lb/>
風氣蒞官臨政務近民不為進趨計明逹吏治所至有<lb/>
稱士論每以用不極其材為恨而君處筦庫恬然也其<lb/>
自守不回蓋如此有文集五十巻契丹西夏録十巻藏<lb/>
<pb n="KR4d0136_WYG_030-15a"/>
於家疾且革為治命數百言惟以孝弟詔其子孫不及<lb/>
其他非守死善道何以有此君既沒之明年其孤奉君<lb/>
之柩歸將以某年某月某日𦵏君於某所道過錢塘以<lb/>
尚書户部黄公之狀來乞銘曰先君之友惟公為最厚<lb/>
宜得銘以𦵏予雖不能銘義不得辭乃論次其平生歴<lb/>
官行治之大節而銘之銘曰允矣吳侯獵徳在躬閟弗<lb/>
大施而卒於窮其施惟何二邑之思澤卑不流廼止於<lb/>
兹其存不朽有曄其文銘昭於幽以詔後人<lb/>
<pb n="KR4d0136_WYG_030-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻三十四</head>
    <p>
<pb n="KR4d0136_WYG_034-1a"/>
欽定四庫全書<lb/>
　龜山集巻三十四　　　　　宋　楊時　撰<lb/>
　　誌銘五<lb/>
　　　陸少卿墓誌銘<lb/>
公諱愷字疆仲姓陸氏其先吳郡人六世祖權唐末為<lb/>
建安縣丞值中原亂不克歸因家福州之侯官故今為<lb/>
侯官人曽祖中和贈職方員外郎祖廙任左侍禁父長<lb/>
賓任大理寺丞累贈通議大夫母吳氏贈太碩人公自<lb/>
<pb n="KR4d0136_WYG_034-1b"/>
㓜穎抜不羣愽覽疆記元豐初未冠游太學標望絶人<lb/>
一時名儒往往忘輩行踵門願交元祐更新學校祭酒<lb/>
孔公武仲得其文竒之稱譽不離口學者益歆慕之元<lb/>
符三年登進士第調廬州司法叅軍太守龔公原一見<lb/>
待以殊禮侍御史彭公汝霖祭酒令丞相白公時中俱<lb/>
薦試學官召檄至公曰吾困科舉二十餘年晚得一官<lb/>
朝廷不吾知欲使之裹飯復入埸屋吾不能也卒辭不<lb/>
就崇寧大興學校郡以公兼掌錢榖士不之教官之廬<lb/>
<pb n="KR4d0136_WYG_034-2a"/>
而公之户外屨常滿矣執經考疑虚往實歸秩滿用薦<lb/>
者遷通仕郎丞相劉公正夫以給事中兼領外諸司辟<lb/>
公管勾文字閲半歳改宣教郎外諸司罷公之子調官<lb/>
濟南憐其少求與之近乞監宻州板橋鎮鎮瀕海舶至<lb/>
多異國珍貨吏習為姦欺以漁取公以身先之一毫不<lb/>
少黷海商便之以外諸司賞典轉奉議郎又以八寳恩<lb/>
轉承議郎逾年御史中丞石公公弼辟為檢法官已而<lb/>
石公以罪去坐是二歳不遷吳公執中復以儒學薦召<lb/>
<pb n="KR4d0136_WYG_034-2b"/>
至政事堂除大府寺丞明年遷司農寺丞磨勘轉朝奉<lb/>
郎上方搜訪人才劉公以中書侍郎有異眷薦士三人<lb/>
以公為稱首賜對稱旨擢司勲員外郎車駕幸尚書省<lb/>
轉朝散郎遷光禄少卿劉公既相除宗正少卿方將力<lb/>
薦引以自助劉公遽以病去故弗克時修玉牒公纂輯<lb/>
上臨御以來政事之大者十年為一書上之轉朝請郎<lb/>
磨勘轉朝奉大夫太常少卿缺員有旨遴柬丞相鄭公<lb/>
居中余公深以公啟擬命下之數日侍御史張樸進對<lb/>
<pb n="KR4d0136_WYG_034-3a"/>
論事畢上忽謂樸曰朕用陸某奉常識其人否樸對陸<lb/>
某老於儒學有士望上深然之崇寧置議禮局至是并<lb/>
歸禮寺公於擬議參訂為多又修因革禮一百巻上覽<lb/>
嘉之轉朝散大夫磨勘轉朝請大夫補外乃以直徽猷<lb/>
閣知均州闗決庻務無鉅細劇易皆親之吏斂手不敢<lb/>
為非先是人惰農不知灌溉之利公出郊為之勸相人<lb/>
始盡力歳大稔父老勒石道傍為耕者之勸公之愛民<lb/>
出於誠心因旱禱龍祠三日不雨公對神自咎曰守土<lb/>
<pb n="KR4d0136_WYG_034-3b"/>
之不職宜災其身民何辜將不粒食矣因泫然左右為<lb/>
感動未旋車大雨鄰郡飛蝗蔽地千里過境弗下父老<lb/>
候公出迎拜以手加額曰㣲公徳化所感民其餓殍矣<lb/>
襄鄧大饑仰粟于我郡人請閉糴公曰今天下一家非<lb/>
秦晉比奚此疆彼界之異晉之不義春秋猶譏焉吾不<lb/>
忍為也於是轉輸相属于道饑民賴之以濟其為徳厚<lb/>
矣三舍之法罷士不知所歸公至聚生徒擇属吏之有<lb/>
學行者為之師講肄課試悉視成均郡人争遣子弟獻<lb/>
<pb n="KR4d0136_WYG_034-4a"/>
腴田以資其費唯恐後士風復振於暇日又時往臨之<lb/>
申之以孝弟之義郡大治士民詠歌之為均陽樂十篇<lb/>
以頌其徳未幾受代到闕除知泉州未行得疾終于京<lb/>
師實宣和六年四月辛酉也享年六十有五娶黄氏有<lb/>
賢行配公無違徳子男五人曰震承議郎太學博士以<lb/>
學行知名於時曰渙宣教郎開封府刑曹椽曰鼎以疾<lb/>
廢不仕曰巽曰需皆將仕郎諸子俱好學有立女適從<lb/>
政郎汀州司儀曹事薛鋭孫男六人女二人公少孤事<lb/>
<pb n="KR4d0136_WYG_034-4b"/>
母以孝聞其為人敦厚篤實一言之出終身可復遇人<lb/>
以禮無貴賤賢愚之間平居恂恂似不能言者徐而叩<lb/>
之亹亹無倦其文純深析理論事足見其志其為詩平<lb/>
淡清逺有晉人之風雖應制辭章咸有典則踐更省事<lb/>
殆十年同進者衮衮登禁從公囘翔不出故列無滯淹<lb/>
之歎嘗謂人曰吾學古入官期以報國利民顧天下事<lb/>
非輔相大臣不得行非諫官御史不得言非侍從之臣<lb/>
不得與國論今久處朝行無一毫補殆非素志吾老矣<lb/>
<pb n="KR4d0136_WYG_034-5a"/>
得一郡為朝廷布宣徳意牧養小民其可也遂抗章力<lb/>
請既得郡治有成績如其言士論韙之公在均陽歳建<lb/>
豐築亭臨漢上時從僚吏往游焉與民同樂又賦詩以<lb/>
廣其意郡人悉播之樂章至是聞公之亡登是亭者皆<lb/>
為之感涕諸孤將以七年十二月辛酉𦵏公于懐安縣<lb/>
之馬鞍山以毘陵守何公兖之狀來請銘余未暇作也<lb/>
𦵏有期又不逺千里走僕致書速余銘昔余在熙寧中<lb/>
與其兄忱相友善是時公尚少頡頏諸兄間眉宇秀發<lb/>
<pb n="KR4d0136_WYG_034-5b"/>
意其必為令器以詩見貽有成人風度已而學益進行<lb/>
益修挺然為時聞人則余之知公葢在諸公之先也雖<lb/>
位不稱徳而見於事業者亦足以垂世傳後矣乃為之<lb/>
銘曰昔公兄弟聫車至止公方妙齡鸞鵠停峙問學日<lb/>
滋浸以文鳴旋登于朝為時名卿出蕃于外蔚有成績<lb/>
飛蝗不下神監其徳邦人之思形於詠歌勒銘幽宫百<lb/>
世不磨<lb/>
　　　曹子華墓誌銘<lb/>
<pb n="KR4d0136_WYG_034-6a"/>
君諱璪字子華其先金陵人避李氏之亂徙居江隂故<lb/>
今為江隂人曽祖諱某祖諱某皆不仕父諱某故贈朝<lb/>
議大夫母朱氏贈恭人曹氏自髙祖以來無顯者至君<lb/>
之世父確始以文行知名於時熙寧更新學校遴柬天<lb/>
下名儒訓廸多士公時在選中擢為國子直講學者翕<lb/>
然師尊之曹氏遂有聞於世君之昆弟㓜從直講公為<lb/>
學得其緒言紬繹不懈故皆屹然有立初朝議公埸屋<lb/>
不偶退屏世累從桑門之徒游比其亡也清窶滋甚君<lb/>
<pb n="KR4d0136_WYG_034-6b"/>
亦以累舉不售相其兄力治生不計有無資其弟以學<lb/>
其後家日益富而弟璉卒以名進士登科通金閨籍君<lb/>
與有力也其為子而孝於親為弟而恭其兄為兄而友<lb/>
其弟篤於愛欽中外無間言性夷易不為畦畛與人言<lb/>
洞見心膂故人有過雖面折之而人亦莫之憾也遇人<lb/>
不以貴賤貧富為厚薄一於誠而已晚益閑放以詩酒<lb/>
自娛杜門索居終日兀如也靖康元年四月癸亥以疾<lb/>
終于家享年五十娶趙氏有賢行配君無違徳子男一<lb/>
<pb n="KR4d0136_WYG_034-7a"/>
人曰嶠舉進士女一人適登仕郎慕容邦弼有孫一人<lb/>
未名以是年某月壬辰𦵏于縣之順化鄉黄山之原其<lb/>
孤娶余之女孫以其叔朝請公之狀來請銘乃為之銘<lb/>
曰積善在躬夀胡不多天實為之命也奈何瘞銘新阡<lb/>
其永不磨<lb/>
　　　向太中墓誌銘<lb/>
向氏自㣲子封於宋左師戍始見於春秋秦漢而下無<lb/>
顯者至文簡公起布衣相真宗勲名載國史繼以欽聖<lb/>
<pb n="KR4d0136_WYG_034-7b"/>
憲肅皇后配神宗以盛徳母儀天下向氏遂為著姓公<lb/>
諱某字某文簡之曽孫欽聖憲肅之從弟也生而有異<lb/>
禀自㓜不戲㺯八歳而孤哀毁如成人及長挺然有立<lb/>
為衆所欽憚用憲肅恩補右班殿直調曹州定陶尉監<lb/>
秦州酒用薦者移伏羌城兵馬監押又用薦者移通逺<lb/>
軍管界廵檢特旨差熙河路計置物貨局陜西轉運使<lb/>
奏辟催促錢綱四遷至西頭供奉官遂以太子右司禦<lb/>
率府率致仕以子封遷太子右衛率又四遷為右驍衛<lb/>
<pb n="KR4d0136_WYG_034-8a"/>
將軍官制行四遷為武功大夫萊州團練使榮州防禦<lb/>
使換文資兩遷至太中大夫致仕靖康元年六月七日<lb/>
以疾終于正寢享年六十有八公雖出於貴胄而清約<lb/>
如寒儒嗇於自奉而親族之有匱急者則周之不為有<lb/>
無計字兄之孤與已子人不見其異也中外輯睦無間<lb/>
言諸子游仕四方有以鮮衣獻者輙藏之不服曰昔吾<lb/>
父母未嘗有也於人無徳不酬而有負於已者未嘗形<lb/>
言色嘗寓居棣州之七里鎮清河水暴泛居人危懼公<lb/>
<pb n="KR4d0136_WYG_034-8b"/>
身率千餘人負土築隄為捍蔽隄成水至不為患鎮人<lb/>
徳之至今不忘定陶素多盗公為尉威望隠然盗潜伏<lb/>
出境無敢犯者莅事所至有能稱年未及奉身而歸用<lb/>
不究其才論者惜之然居都城幾三十年優游卒歳視<lb/>
天下無一物足以攖其心者其所得多矣祖諱某故任<lb/>
國子博士贈開府儀同三司守太尉祖母二李氏皆累<lb/>
封太夫人父諱某故任西京左藏庫副使母王氏封太<lb/>
康縣君娶夏侯氏朝奉郎某之女有賢行配公無違徳<lb/>
<pb n="KR4d0136_WYG_034-9a"/>
累封令人子男十二人曰某中奉大夫權發遣京東路<lb/>
計度轉運副使某武經郎河間府路安撫司凖備將領<lb/>
為國死事贈武功郎中奉大夫河北河東路宣撫司勾<lb/>
當公事某朝請郎知虢州盧氏縣事某儒林郎知太原<lb/>
府平晉縣事某通直郎新中山府司録事某忠翊郎監<lb/>
通天門某廸功郎新渭川白馬縣丞餘皆早世女九人<lb/>
長適宗室右班殿直令鍾㓜適文林郎吳并餘皆先公<lb/>
卒孫男二十七人女十六人某女長適進士王叔夏餘<lb/>
<pb n="KR4d0136_WYG_034-9b"/>
並㓜諸孤將以是年七月某日𦵏公于豐臺村狀公之<lb/>
行請銘於余余雖未及識公而與其子游習聞其風舊<lb/>
矣乃為之銘銘曰公於軒裳脱若蟬蜕清約自將其徳<lb/>
靡悔有子之賢慶流必長將大厥聲公為不亡<lb/>
　　　孫龍圖墓誌銘<lb/>
公諱諤字正臣邵武人也崇寧中有㫖改名遂以字行<lb/>
曽祖諱昌齡祖諱文凖左宣徳郎父諱廸太常博士同<lb/>
提舉兩浙市易司累贈通議大夫公㓜敏慧讀書數過<lb/>
<pb n="KR4d0136_WYG_034-10a"/>
輙成誦不忘既冠登進士第授池州司法參軍通議以<lb/>
公素謹厚静黙寡言笑恐其不更事而司法民命所属<lb/>
不可忽故令就學律明年試大法中第一是時舒王用<lb/>
事中書置五房檢正遴柬天下賢才以濟公方筮仕而<lb/>
以材名在選中除監制敇庫制敇庫用士人自公始未<lb/>
幾除吏房習學公事同編修中書條例同列皆極一時<lb/>
之選其後列侍從居要津者相属也習學例一考即真<lb/>
公未閲歳丁通議憂去職復除㑹罷習學官再監制敇<lb/>
<pb n="KR4d0136_WYG_034-10b"/>
庫仍多攝五房職事因議司農法駮其不當者大臣力<lb/>
主之公猶反覆論不已忤其意又嘗叱堂吏語有所侵<lb/>
大臣聞而疾之造為訕上語以聞賴神宗仁聖察其無<lb/>
根得不坐㑹庫吏編進條目漏常程劄子三道公已自<lb/>
陳再進矣大臣交詆之出為睦州司理參軍公兩為宰<lb/>
属嘗與國論矣葢今尚書都司之任侍臣之資也一旦<lb/>
屈於偏州下吏人意其不事事而親吏牘鈎獄情委曲<lb/>
周盡畧不見遷謫容爛盧酒户之僕乘醉督逋毆欠者<lb/>
<pb n="KR4d0136_WYG_034-11a"/>
至死引其主為之倡主誣服邑上其獄為重辟首公閲<lb/>
牘得其情曰毆之日主適外未還安得有倡即日釋之<lb/>
青溪民有訴匿鏹者詞已伏而容色若有寃者詰之則<lb/>
曰託者飲我出書云已使人置鏹於舟底酒酣醉歸卧<lb/>
舟中比及城登岸猶未醒其家執書以索而舟已出矣<lb/>
僦舟非有素莫識為誰公為緩其獄物色之求僦舟者<lb/>
甚急而舟人負鏹來告曰且我聞孫檢正治獄不可欺<lb/>
故以自歸也睦人至畫像祠之元豐五年復召為重修<lb/>
<pb n="KR4d0136_WYG_034-11b"/>
編敇所刪定官書成論賞就循一資充詳定省曹寺監<lb/>
條貫刪定官三年改宣議郎元祐四年監在京都進奏<lb/>
院六年遷左宣徳郎除太學博士以大父母春秋髙乞<lb/>
就吏部調通判建昌軍將行除太常博士乃謁告歸省<lb/>
而後就職王文公賜諡有定一博士有欲為其文極言<lb/>
推尊自結於用事者公當筆輙推其次葢事有近於追<lb/>
逐時好以取世資終不屑為也紹聖元年遷秘書省正<lb/>
字二年權發遣梓州路轉運判官八路差遣例多狃襲<lb/>
<pb n="KR4d0136_WYG_034-12a"/>
拘礙注擬不行熙寧元豐間許在任官前期一年射闕<lb/>
毎一官闕則徧問属郡應入之人其後前期射闕之法<lb/>
廢須罷任以到銓為先後之次則人人身在銓所矣而<lb/>
徧問之法猶存往復待報有彌年者公私病之公建明<lb/>
季闕牓十日非次及過滿見闕五日限滿如吏部法定<lb/>
差朝廷善之仍頒其法七路行焉先是瀘南羅始黨八<lb/>
姓生夷自元豐中収服團結為義軍三千一營歳月浸<lb/>
久其數著籍者皆名存而實不足驟覈之必至於變故<lb/>
<pb n="KR4d0136_WYG_034-12b"/>
生事公為建言朝廷初以羅始黨八姓依七姓十九姓<lb/>
熟夷團結者止欲羈縻逺蕃漸令習漢化耳今夷情已<lb/>
安則八姓前闕義軍之數可置勿問今而後遇有闕因<lb/>
犒設夷酋使轉相譯問以本族願補者充從之至今為<lb/>
便三年遷承議郎四年移成都府路轉運判官成都為<lb/>
蜀劇郡公裁處暇裕而事細大畢集相度開興助正鹽<lb/>
井建明差選職令條制人情愜當所奏皆可至於増置<lb/>
武寧諸軍般買眉戎歳米皆長久之利也召為尚書刑<lb/>
<pb n="KR4d0136_WYG_034-13a"/>
部員外郎辭不拜改吏部員外郎復懇辭前後章六七<lb/>
不允既就職賜對從容請儒臣討論官制而補完之以<lb/>
成一代之典追配周官有旨條具以聞㑹言者擿公元<lb/>
祐辨訴論罷職出知南劍州未赴遇上皇登極恩遷朝<lb/>
奉郎賜緋魚袋召為司勲員外郎遷朝散郎除右司員<lb/>
外郎靖國初差㸃檢皇太后園陵文字還朝除秘書少<lb/>
監國子祭酒崇寧改元兼權秘書監中外期公朝夕且<lb/>
進用而抗章力請補外除直龍圖閣權發遣江淮荆浙<lb/>
<pb n="KR4d0136_WYG_034-13b"/>
等路制置發運副使初蔡太師京一見公竒之為户部<lb/>
尚書薦以自代及與政欲以公為刑部侍郎辭免曰某<lb/>
昔嘗免刑部郎今為侍郎非所安曰以為他曹何如又<lb/>
辭曰異時閒從官闕大臣有以某名進者上未以為然<lb/>
公秉政宜慎所引毋以不肖累君也太師意未已㑹有<lb/>
傳公趣與新政異者遂罷發運知潤州未幾得管勾杭<lb/>
州洞霄宫公曰吾志也大觀元年遷朝請郎三年以八<lb/>
寳恩遷朝奉大夫洞霄再任恩復請差提舉舒州靈仙<lb/>
<pb n="KR4d0136_WYG_034-14a"/>
觀一日盥櫛更衣謂家人曰生死去來無足深悲惟念<lb/>
佛不忘是真吾眷属言訖而暝實三年已丑七月二十<lb/>
一日也享年五十有九是年十二月二十六日𦵏于興<lb/>
化縣善應鄉顔村青龍岡之原從治命也母黄氏再適<lb/>
游氏封同安縣太君公欲便親闈故卜居髙郵盡斥先<lb/>
世資産與諸弟而俸餘稍稍買田築室為伏臘計多病<lb/>
早衰常欲謝事自屏物外恐傷慈懐故不果公天資夷<lb/>
曠貎如其心平居恂恂似不能言一旦坐官府胥吏紛<lb/>
<pb n="KR4d0136_WYG_034-14b"/>
紛持牒互進公各使盡其意徐以片言折之羣吏帖耳<lb/>
結舌不敢出息退而相語曰公神明也不可欺樂善急<lb/>
義重然諾薦士毎先寒素不可干以私識慮精敏多人<lb/>
意所未到閒居七年未嘗以一字至公門兀兀自守泊<lb/>
如也妙洞心法於佛書無所不觀手録要義皆成誦其<lb/>
屏聲色黜滋味葢篤信而然非彊絶之也嘗有疾得異<lb/>
方須鸜鵒公素不殺而厲物以衛生不忍為也故藥久<lb/>
不就忽有鷙禽擊死者墮庭中公得而餌之疾隨愈此<lb/>
<pb n="KR4d0136_WYG_034-15a"/>
殆神相非人力可致也公於刑書中悉詳盡世之名知<lb/>
法者皆歎莫及而朝廷欲以刑官處之弗居也於隂陽<lb/>
星歴之學皆精到而未嘗一言及之異時嘗苦天官歴<lb/>
火木二星及蝕時刻多不合與姚舜輔所撰歴互有䟱<lb/>
宻委官考詳前後有異秘書不能决有旨命公校之其<lb/>
説遂定九官貴神壇位失次悉釐定之皆因事而見葢<lb/>
公以儒學自將該洽有文而以法家術數名世非其志<lb/>
也有奏議解經雜著文集四十巻藏於家前娶劉氏追<lb/>
<pb n="KR4d0136_WYG_034-15b"/>
封真定縣君今夫人劉氏贈太中大夫處約之女孝謹<lb/>
冲淡克配君子封靖安縣君男二人長曰鉅假將仕郎<lb/>
蚤卒次曰鎮脩職郎今為池州司兵曹事女一人適文<lb/>
林郎洪州司兵曹事游撝靖國郊祀當任子引舊比薦<lb/>
其弟誡有司持元豐法不報後六年宗祀卒以誡為請<lb/>
今為奉議郎知瀘州慎縣事公既沒十有三年其弟誡<lb/>
始以游公狀來請銘乃為之銘曰一徳不囘踐更三世<lb/>
不附于時其節靡悔不殺之戒誠通于幽有隕其庭疾<lb/>
<pb n="KR4d0136_WYG_034-16a"/>
已隨瘳刑名星歴詳盡精到法家者流非志所好公之<lb/>
神明其徳可欽百世不朽勒歌于珉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_034-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻三十四<lb/>
</p>
<p>
</p>
  </div>
</body>
</text>
</TEI>
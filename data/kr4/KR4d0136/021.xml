<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻二十一</head>
    <p>
<pb n="KR4d0136_WYG_021-1a"/>
欽定四庫全書<lb/>
　龜山集巻二十一　　　　　宋　楊時　撰<lb/>
　　書六<lb/>
　　　荅曾元忠其一<lb/>
先公道學行義為世儒宗嘉言讜議著在天下過䝉以<lb/>
行述見屬文鄙意陋不足以發揚盛美方自愧恨復承<lb/>
賜翰重加奬與伏讀汗顔無所容措相望南北無由展<lb/>
奉區區書不能究<lb/>
<pb n="KR4d0136_WYG_021-1b"/>
　　　其二<lb/>
自還鄉盜賊蜂起兩年避地奔竄未嘗一日安居敝鄉<lb/>
今歲方稍寧息江西山黨未有悛心時有竊發者出沒<lb/>
境上居民不無驚擾䖍冦未平而此月初間建昌復兵<lb/>
叛閉城焚劫南豐縣官骨肉與邑人多遁至建寧縣昨<lb/>
日或傳已就招安未知是否敝邑已遣人往探問更數<lb/>
日必有的耗也此曹非𠞰滅之無以懲後若只招安如<lb/>
養驕子少不如意則復思亂矣世路如此奈何秋暑尚<lb/>
<pb n="KR4d0136_WYG_021-2a"/>
熾更切對時珍嗇前膺召擢慰此頌望<lb/>
　　　其三<lb/>
先公行述寡陋不足以發揚徳美負愧多矣遺稿為諸<lb/>
子收去今皆不在家示諭有脱漏處公可自以意添入<lb/>
或他有未安處亦當以意損益之無害吾徒不必為形<lb/>
迹之嫌也此文欲傳逺不可草草幸照亮<lb/>
　　　荅學者其一<lb/>
孟子曰天與賢則與賢天與子則與子唐虞禪夏后商<lb/>
<pb n="KR4d0136_WYG_021-2b"/>
周繼皆天也聖人何容心哉奉天而已横渠先生曰舜<lb/>
之孝武王之武聖人之不幸也征伐豈其所欲哉不得<lb/>
已焉耳故曰未盡善也帝王之號亦曰時而已皆非有<lb/>
心迹之異也中庸曰喜怒哀樂未發謂之中發而皆中<lb/>
節謂之和學者當於喜怒哀樂未發之際以心體之則<lb/>
中之義自見執而勿失無人欲之私焉發必中節矣發<lb/>
而中節中固未嘗亡也孔子之慟孟子之喜因其可慟<lb/>
可喜而已於孔孟何有哉其慟也其喜也中固自若也<lb/>
<pb n="KR4d0136_WYG_021-3a"/>
鑑之照物因物而異形而鑑之明未嘗異也莊生所謂<lb/>
出怒不怒則怒出於不怒出為無為則為出於不為亦<lb/>
此意也若聖人而無喜怒哀樂則天下之達道廢矣一<lb/>
人横行於天下武王亦不必恥也故於是四者當論其<lb/>
中節不中節不當論其有無也夫聖人所謂毋意者豈<lb/>
恝然若木石然哉毋私意而已誠意固不可毋也若所<lb/>
謂示現者則非誠意矣聖人不為也故孟子論舜曰彼<lb/>
以愛兄來故誠信而喜之奚偽焉毋誠意是偽也武王<lb/>
<pb n="KR4d0136_WYG_021-3b"/>
之克商纘文王之緒而已故泰誓曰皇天震怒命我文<lb/>
考肅將天威又曰予克受非予武惟朕文考無罪則武<lb/>
王雖以一戎衣而有天下葢不自以為功歸諸文王而<lb/>
已則嚴父配天葢武王之志也周公其得已乎然是禮<lb/>
也肇自周公故曰周公其人也中庸曰周公成文武之<lb/>
徳正謂是歟道固有義義不足以盡道易曰和順道徳<lb/>
而理於義既曰和順道德矣又曰理於義則道於義固<lb/>
非一事横渠水漚之説與釋氏輪囬之説異其詳具於<lb/>
<pb n="KR4d0136_WYG_021-4a"/>
荅吕和叔書中此是非異同達者當自見之非言論所<lb/>
及也致知必先於格物物格而後知至知至斯知止矣<lb/>
此其序也葢格物所以致知格物而至於物格則知之<lb/>
者至矣所謂止者乃其至處也自修身推而至於平天<lb/>
下莫不有道焉而皆以誠意為主茍無誠意雖有其道<lb/>
不能行也故中庸論天下國家有九經而卒曰所以行<lb/>
之者一一者何誠而已葢天下國家之大未有不誠而<lb/>
能動者也然而非格物致知烏足以知其道哉大學所<lb/>
<pb n="KR4d0136_WYG_021-4b"/>
論誠意正心修身治天下國家之道其原乃在乎物格<lb/>
推之而已若謂意誠便足以平天下則先王之典章文<lb/>
物皆虚器也故明道先生嘗謂有闗雎麟趾之意然後<lb/>
可以行周官之法度正謂此耳<lb/>
　　　其二<lb/>
皎在中宗時遣嗣號王邕等鞫問一意無二言可謂忠<lb/>
於所事矣其後雖位寖通顯未嘗干紊朝政無大過惡<lb/>
特人主寵暱過分耳孟子曰左右皆曰可殺勿聽諸大<lb/>
<pb n="KR4d0136_WYG_021-5a"/>
夫皆曰可殺勿聽國人皆曰可殺然後察之見可殺焉<lb/>
然後殺之故曰國人殺之也皎之流放與其親厚者謫<lb/>
死世以為寃源乾曜不能正為人所譏詆非所謂國人<lb/>
殺之也而欲因而乘之連株逮黨盡誅之不已甚乎用<lb/>
刑如是雖桀紂之虐不至是也某竊謂如宋璟之論柳<lb/>
損之是矣<lb/>
　　　其三<lb/>
直之為義如必有事焉之類不相似既曰未得夫直則<lb/>
<pb n="KR4d0136_WYG_021-5b"/>
所養無本則是以直為氣本也得夫直矣養此可也則<lb/>
養直而已所謂至大至剛者又何物也以直養而無害<lb/>
以之字又是何義更深思之屡空有時乎不空三月不<lb/>
違仁則有時乎違是也以空為學之始而仁之體未見<lb/>
至於不違仁則仁之體見矣未知仁以何為體不可謂<lb/>
有一仁字便謂仁之體見則論語之言仁處多矣以空<lb/>
為學之始而孔子獨於顔淵稱之豈諸子皆未嘗學耶<lb/>
恐屢空學者亦未易到也<lb/>
<pb n="KR4d0136_WYG_021-6a"/>
　　　其四<lb/>
辱問所疑益見力學用意之勤也所謂小人自以為中<lb/>
庸與舜顔皆是也若用中建中皆施於民者與所謂不<lb/>
可能異矣不可能謂體道言之葢有能則有為之者為<lb/>
之則與道二矣道不逺人人之為道而逺人不可以為<lb/>
道皆此意但詳味之其義自見詩曰鳶飛戾天魚躍于<lb/>
淵言其上下察也見其如此即是上下察古人引詩皆<lb/>
斷章取義不必泥全篇之意如孔子以戰戰兢兢如臨<lb/>
<pb n="KR4d0136_WYG_021-6b"/>
深淵為諸侯之孝亦猶是也鬼神體物而不可遺葢其<lb/>
妙萬物而無不在故也回人立俟匆匆辭不逮意<lb/>
　　　其五<lb/>
承職事多暇官長仁賢日有相從之樂尤用為慰范元<lb/>
長某所聞其賢久矣純夫之子申公之甥元明之婿吕<lb/>
氏兄弟能道其詳恨未及一見也因見亦煩為道區區<lb/>
嚮往之意<lb/>
　　　荅吕秀才<lb/>
<pb n="KR4d0136_WYG_021-7a"/>
辱問以所疑非荒薄者所能知也試一言之而吾子自<lb/>
擇焉夫誠者天之道性之徳也故中庸言天下之至誠<lb/>
其卒曰非聰明聖知達天徳者其孰能知之葢惟聖人<lb/>
與天同徳者為能誠焉忠乃士之一節未足與此也古<lb/>
之所謂忠臣者豈盡聖人哉孔子曰君子而不仁者有<lb/>
矣夫又曰若聖與仁則吾豈敢夫仁孔子不敢居而君<lb/>
子有不仁焉則忠而未仁亦何疑之有中庸曰忠恕違<lb/>
道不逺則忠非盡道也特其違不逺耳然曾子曰夫子<lb/>
<pb n="KR4d0136_WYG_021-7b"/>
之道忠恕而已葢古之教者當其可之謂時孔子語曾<lb/>
子曰吾道一以貫之葢若曾子者所謂當其可也曾子<lb/>
之門人則未足以語此也故告以忠恕以示入徳之方<lb/>
使知由是而求焉則不逺矣君子道者三曾子所以語<lb/>
孟敬子者如此故能近信逺鄙倍暴慢而已非其至也<lb/>
自致知至於慮而後得進徳之序也譬之適四方者未<lb/>
知所之必問道所從出所謂致知也知其所之則知止<lb/>
矣語至則未也知止而至之在學者力行而已非教者<lb/>
<pb n="KR4d0136_WYG_021-8a"/>
之及也吾子其審思之以為何如或未中理無惜疏示<lb/>
　　　荅吕居仁其一<lb/>
承示問學一篇愽究先儒異同之論益知好學之力也<lb/>
然其間與鄙意不合者敢不以告揚子湍水之説荀子<lb/>
杞栁之説也其論極善孟子七篇之書其要道性善而<lb/>
已湍水之説孟子固嘗辨之不可與性善合為一説明<lb/>
矣而論者欲一之皆未究其所以也孔子曰性相近也<lb/>
習相逺也惟上智與下愚不移言相近則不可謂一孟<lb/>
<pb n="KR4d0136_WYG_021-8b"/>
子論白羽之白與白雪之白是也惟相近故以習而相<lb/>
逺若叔魚之生其母視之知其必以賄死若此類是生<lb/>
而惡也文王在母也母不憂既生也傅不勤既學也師<lb/>
不煩若此類是生而善也韓子不究其所以然遂列為<lb/>
三品則失之矣是數説要之皆原於性善然後為得横<lb/>
渠曰形而後有氣質之性善反之則天地之性存焉故<lb/>
氣質之性君子有弗性者焉又曰徳不勝氣性命於氣<lb/>
徳勝其氣性命於徳斯言盡之更當深考之也中庸曰<lb/>
<pb n="KR4d0136_WYG_021-9a"/>
反身不誠不順乎親矣誠身有道不明乎善不誠乎身<lb/>
矣大學曰欲誠其意先致其知致知在格物葢致知乃<lb/>
能明善不致其知而能明善未之有也此不湏分為二<lb/>
説孔子曰學而不思則罔思而不學則殆孔子論學與<lb/>
思如此既曰學以成行又曰學也者受之性而發之文<lb/>
字言語者也斯言似不相應世儒之病正在以言語文<lb/>
字為學不可不知也淺陋妄意如此髙明試一思之如<lb/>
何兩日大暑去人候書揮汗作此辭不逮意幸亮之<lb/>
<pb n="KR4d0136_WYG_021-9b"/>
　　　其二<lb/>
辱問所疑皆非淺陋所知也然厚意不可虚辱輒試言<lb/>
之請自擇焉夫守一之謂敬無適之謂一敬足以直内<lb/>
而已發之於外則未能時措之宜也故必有義以方外<lb/>
毋我者不任我也若舜舍已從人之類是也四者各有<lb/>
所施故兼言之也道固與我為一也非至於從心所欲<lb/>
不踰矩者不足以與此言志於道依於仁固無害中庸<lb/>
曰道不逺人人之為道而逺人不可以為道道固不可<lb/>
<pb n="KR4d0136_WYG_021-10a"/>
為也然不示之以入德之方則是以聖人望人不容進<lb/>
學也故卒曰忠恕違道不逺施諸已而不願亦勿施於<lb/>
人勿施於人忠恕之道也由是而求之道不逺矣孔子<lb/>
曰若聖與仁則吾豈敢然非聖人則不足以盡仁而仁<lb/>
特未化而已管仲之仁葢稱其功也利貞者言乾之性<lb/>
情也易傳可以究得之夫在心為志發言為詩詩特發<lb/>
於言者故於動天地感鬼神言近而已來人立候書匆<lb/>
匆作此<lb/>
<pb n="KR4d0136_WYG_021-10b"/>
　　　其三<lb/>
承問格物向荅李君書嘗道其略矣六經之㣲言天下<lb/>
之至賾存焉古人多識鳥獸草木之名豈徒識其名哉<lb/>
深探而力求之皆格物之道也夫學者必以孔孟為師<lb/>
學而不求諸孔孟之言則末矣易曰君子多識前言往<lb/>
行以畜其徳孟子曰愽學而詳説之將以反説約也世<lb/>
之學者欲以彫繪組織為工誇多鬬靡以資見聞而已<lb/>
故摭其華不茹其實未嘗畜徳而反約也彼亦焉用學<lb/>
<pb n="KR4d0136_WYG_021-11a"/>
為哉某老矣雖有志焉而力不逮區區有望於左右者<lb/>
正在此而不在彼也勉之勉之<lb/>
　　　與鄒徳久其一<lb/>
先公奏議序納去鄙拙不足以發揚盛徳負愧多矣聞<lb/>
令弟欲令福唐鏤板傳之久逺甚善然其間有彈擊權<lb/>
要今子孫恐有當路者見之遂為世仇不可不慮也如<lb/>
歐公有從諌正謂此耳若鏤板可節去彈擊之章未須<lb/>
傳也公更思之<lb/>
<pb n="KR4d0136_WYG_021-11b"/>
　　　其二<lb/>
相别之久特䝉枉顧殊慰傾企非篤於情義何以有此<lb/>
間違忽復累月比日不審為況何如伏惟燕休徳履佳<lb/>
勝江北雖屢有捷報而所傳不一殊令人憂疑不解向<lb/>
承欲還毘陵果成行否近得小子適十月書云城中人<lb/>
皆竄伏鄉下北兵猶未退聽天兵往來六飛親行恐常<lb/>
潤之人未得奠枕而居也世事如此柰何末由㑹集切<lb/>
冀以時保嗇<lb/>
<pb n="KR4d0136_WYG_021-12a"/>
　　　荅胡處梅<lb/>
示諭持一忍字益見好學用意之篤也三復欽歎某竊<lb/>
謂學者以致知格物為先知之未至雖欲擇善而固執<lb/>
之未必當於道也夫鼎鑊䧟穽之不可蹈人皆知之也<lb/>
世之人未有蹈鼎鑊䧟穽者以其知之審故也致身下<lb/>
流天下之惡皆歸焉固無異於鼎鑊䧟穽也而士或蹈<lb/>
之而莫之避以其未嘗真知之故也使其真知為不善<lb/>
如蹈鼎鑊䧟穽則人孰為不善耶若夫格物而知至則<lb/>
<pb n="KR4d0136_WYG_021-12b"/>
目無全牛游刃自有餘地矣不待忍而能也忍而不為<lb/>
恐物或誘之有不可忍者更切勉之<lb/>
　　　荅練質夫<lb/>
辱書問以所疑以某之淺陋何足以知此然厚意不可<lb/>
以虚辱試一言之質夫自擇焉孟子曰萬物皆備於我<lb/>
反身而誠樂莫大焉知萬物皆備於我則數雖多反而<lb/>
求之於吾身可也故曰盡已之性則能盡人之性盡人<lb/>
之性則能盡物之性以已與人物性無二故也夫道豈<lb/>
<pb n="KR4d0136_WYG_021-13a"/>
難知難行哉雖行止疾徐之間有堯舜之道存焉世之<lb/>
人不知自已求之道之所以難知難行也以質夫之篤<lb/>
志彊學其所進豈易量哉勉而卒之無難矣屬詔使壓<lb/>
境百冗併集區區非毫楮可盡<lb/>
　　　與黄用和<lb/>
記曰三年之喪二十五月而畢又曰禫而内無哭者樂<lb/>
作矣又曰是月禫徙月樂故魯人朝祥而暮歌孔子曰<lb/>
踰月乃其善也朝祥暮歌孔子不深罪之特未為善耳<lb/>
<pb n="KR4d0136_WYG_021-13b"/>
士虞禮曰中月而禫是月也吉祭鄭氏謂中猶間也與<lb/>
大祥間一月自喪至凡二十七月葢祖鄭氏説也是月<lb/>
也吉祭則無凶服可知大率今之士人皆以垂脚幞頭<lb/>
為居喪之服若用此悉與未經祥禫者無異若惨巾與<lb/>
其餘衣帶從其色而薄之可也昔至完居喪問蘇子容<lb/>
云衣冠皆復常但不著公服耳至完用之考之古義既<lb/>
祥固可聞樂矣然今之二十七月之喪著在中令釋服<lb/>
從吉律有明文欲髣髴古既祥為之恐不可也衣冠復<lb/>
<pb n="KR4d0136_WYG_021-14a"/>
常純用吉服則禫制未終無以為别竊謂衫用皂以布<lb/>
為之可也更請裁擇<lb/>
　　　與許少尹其一<lb/>
伏承進陟殿中士夫交慶非獨朋㳺之私喜也績學之<lb/>
富必有沃心之論繩愆糾繆乃其餘事耳士氣久不振<lb/>
佇聞鳯鳴副此顒望<lb/>
　　　其二<lb/>
荒薄誤䝉諸公論薦皆自公揄揚之過也審察之命臣<lb/>
<pb n="KR4d0136_WYG_021-14b"/>
子不當以疾為辭實以衰病爾然力不能强愧懼于中<lb/>
無所容措髙明必能亮之也所懐千萬臨紙不能悉布<lb/>
希照察<lb/>
　　　其三<lb/>
小子回辱書良荷眷勤然稱與過當皆非老拙所堪伏<lb/>
讀重增愧耳過情之語非所以施於朋友也願簡去浮<lb/>
文為幸邇來不審為況何如伏惟獻替之餘神相多福<lb/>
炎暑方熾更希以時珍嗇以膺峻擢<lb/>
<pb n="KR4d0136_WYG_021-15a"/>
　　　其四<lb/>
鹽法聞公屢有文字東南夷傷之餘非巨力幾無以自<lb/>
存斯民受賜多矣欽嘆欽嘆毘陵苦多雨麥頗稔而蠶<lb/>
不收髙田想可望窮居所願惟年豐耳飯疏飲水聊以<lb/>
卒歲無足道也承書腸血為梗君子神明所相無妄之<lb/>
疾當勿藥自愈舊日志完亦聞此疾徐典樂傳一方服<lb/>
之立效當為就其子求此方便附去竊謂中庸二篇聖<lb/>
學所傳具在此書不自揆其荒淺妄為訓義不敢輒以<lb/>
<pb n="KR4d0136_WYG_021-15b"/>
示人方欲訓寫取正朋友不知何緣遽徹清視其間違<lb/>
義害理處必多幸一一疏示以警不逮如公固所欲求<lb/>
教者願勿示外人以取嗤鄙區區至祝<lb/>
　　　荅蕭子莊<lb/>
老朽文思衰落重䝉以殿記見屬不欲固違厚意辭鄙<lb/>
意陋不足以傳逺徒負愧耳向在諫垣嘗論王氏之失<lb/>
太學諸生安於所習閧然羣起而非之賴君相之明卒<lb/>
從之今雖有定論學者真知其非者或寡矣屏居投閒<lb/>
<pb n="KR4d0136_WYG_021-16a"/>
因摭三經義辨有害理處是正之以示後學文字多未<lb/>
暇錄去俟小子早晩帶行過仙邑可一覽也<lb/>
　　　荅胡明仲<lb/>
趙參還朝聞有立螭之命方時艱難仁賢彚征中興之<lb/>
功可指日而望也既而除命不行輿論不厭在公未有<lb/>
加損重為朝廷惜也公昆仲俱在侍下想不廢講學所<lb/>
得已多矣秋暑方劇更希為時自貴以副人望<lb/>
　<lb/>
<pb n="KR4d0136_WYG_021-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻二十一<lb/>
</p>
<p>
</p>
  </div>
</body>
</text>
</TEI>
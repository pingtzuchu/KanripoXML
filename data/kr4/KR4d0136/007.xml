<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻七</head>
    <p>
<pb n="KR4d0136_WYG_007-1a"/>
欽定四庫全書<lb/>
　龜山集巻七　　　　　　　宋　楊時　撰<lb/>
　　辨二<lb/>
　　王氏字説辨<lb/>
　　　空　無土以為穴則空無相無工以穴之則空<lb/>
　　　無作無相無作則空名不立<lb/>
作相之説出於佛氏吾儒無有也佛之言曰空即無相<lb/>
無相即無作則空之名不為作相而立也工穴之為空<lb/>
<pb n="KR4d0136_WYG_007-1b"/>
是滅色明空佛氏以為斷空非真空也太空之空豈工<lb/>
能穴之耶色空吾儒本無此説其義於儒佛兩失之矣<lb/>
　　　倥侗　真空者離人焉倥異於是特中無所有<lb/>
　　　耳大同者離人焉侗異於是特不能為異耳<lb/>
真空者離人焉是離色則空非即空也大同者離人焉<lb/>
有離則非大同也列子曰和者大同於物夫五味非一<lb/>
也相得而後和有離焉則非和也萬物固非一類也各<lb/>
於類而同之則所同不廣矣合而和之然後為大同<lb/>
<pb n="KR4d0136_WYG_007-2a"/>
　　　同　彼亦一是非也此亦一是非也物之所以<lb/>
　　　不同冂一口則是非同矣<lb/>
此亦一是非彼亦一是非非冂其一口所能同也防民<lb/>
之口甚於防川川壅必潰矣何同之有唯君子為能通<lb/>
天下之志乃能同也同異之名不為是非而有也如樂<lb/>
統同禮辨異同姓異姓之類何是非之有<lb/>
　　　金銅　金正西也土於此終水於此始銅赤金<lb/>
　　　也為火所勝而不自守反同乎火<lb/>
<pb n="KR4d0136_WYG_007-2b"/>
月令於金木水火皆以成數言之惟土曰其數五而已<lb/>
蓋五行皆主土而後成故土主於四季無終於正西之<lb/>
理水土俱生於申則正西亦非水土始終之所也五金<lb/>
皆為火所勝而不能自守反同於火非特銅而已然謂<lb/>
之銅者蓋五金皆金正謂黄金為金銅亦黄也同於金<lb/>
而已<lb/>
　　　童　始生而䝉信本立矣方起而穉仁端見矣<lb/>
四端皆根於人心與生俱生也非特信仁而已以䝉為<lb/>
<pb n="KR4d0136_WYG_007-3a"/>
信本穉為仁端皆無是理也<lb/>
　　　中　中通上下得中則制命焉<lb/>
中者天下之大本非特通上下而已是未知中之為中<lb/>
也<lb/>
　　　忠　有中心有外心所謂忠者中心也<lb/>
心無中外以忠為中心無是理也禮器曰禮以多為貴<lb/>
者以其外心也以少為貴者以其内心也蓋用心之有<lb/>
内外耳非心有内外也<lb/>
<pb n="KR4d0136_WYG_007-3b"/>
　　　洪　洪則水共而大洪範所謂洪者五行也亦<lb/>
　　　共而大<lb/>
洪範所謂洪者五行也亦共而大夫五行有休囚廢主<lb/>
無共大之理<lb/>
　　　鴻　大曰鴻小曰鴈所居未嘗有正可謂反矣<lb/>
　　　然而大夫贄此者以知去就為義小者隨時如<lb/>
　　　此而已乃若大者隨時則能以其智興事造業<lb/>
　　　矣鴻從水言智工言業故又訓大易曰隨時之<lb/>
<pb n="KR4d0136_WYG_007-4a"/>
　　　義大矣哉若大夫者不能充也<lb/>
鴻鴈一物也有小大之異鴻亦無興事造業之理若大<lb/>
夫者不能充此周官大宰卿一人卿即上大夫也故王<lb/>
制曰上大夫卿而周官有中大夫而已則上大夫卿是<lb/>
也太宰所謂一相也不能充此其孰能充之<lb/>
　　　公　公雖尊位亦事人亦事事<lb/>
三公論道經邦燮理隂陽非事事故也<lb/>
　　　松柏　松華猶槐也而實亦𤣥然華以春非公<lb/>
<pb n="KR4d0136_WYG_007-4b"/>
　　　所以事上之道柏視松也猶伯視公伯用詘所<lb/>
　　　執躬圭者以此公用直所執桓圭者以此<lb/>
松華猶槐也而實亦𤣥然華以春非公所以事上之道<lb/>
不知孰為事上之道耶柏視松也猶伯視公伯執躬圭<lb/>
公執桓圭無取諸松柏之義皆私意之鑿也<lb/>
　　　籠　從竹從龍内虚而有節所以籠物雖若龍<lb/>
　　　者亦可籠焉<lb/>
龍非可籠之物也<lb/>
<pb n="KR4d0136_WYG_007-5a"/>
　　　冬　春徂夏為天出而之人秋徂冬為人反而<lb/>
　　　之天<lb/>
四時之運終則有始天行也無之天之人之異<lb/>
　　　天示　一而大者天也二而小者示也又曰天<lb/>
　　　得一而大地得一而小<lb/>
一而大者天也二而小者示也又曰地得一而小何也<lb/>
夫域中有四大而地居一焉何小之有<lb/>
　　　義　斂仁氣以為義散義氣以為和<lb/>
<pb n="KR4d0136_WYG_007-5b"/>
　　　犧牲　殘而殺之和所以制物完而生之義所<lb/>
　　　以始物<lb/>
斂仁氣以為義又曰殘而殺之和所以制物散義氣以<lb/>
為和又曰完而生之義所以始物殊無理也<lb/>
　　　戲　自人道言之交則用豆辨則用戈慮而後<lb/>
　　　動不可戲也戲實生患自道言之無人焉用豆<lb/>
　　　無我焉用戈無我無人何慮之有用戈用豆以<lb/>
　　　一致為百慮特戲事耳戲非正事故又為於戲<lb/>
<pb n="KR4d0136_WYG_007-6a"/>
　　　傾戲之字<lb/>
自人言之君臣之義夫婦之别皆辨也何用戈之有禮<lb/>
之用豆無非道也以用豆用戈為虚事則先王所以交<lb/>
神人討有罪皆戲耳此何理也<lb/>
　　　置罷　上取數備有以冂下則直者可置使無<lb/>
　　　貳適惟我所措而已能者可罷使無妄作惟我<lb/>
　　　所為而已<lb/>
孔子曰舉直錯諸枉能使枉者直未聞直者可置使無<lb/>
<pb n="KR4d0136_WYG_007-6b"/>
貳適惟我所措而已孟子曰尊賢使能俊傑在位則天<lb/>
下之士願立於其朝矣未聞能者可罷使無妄作惟我<lb/>
所為而已熙寧之初賢能不容於朝紛更祖宗之法惟<lb/>
我所為而已用此説也其為害豈淺哉使其説行則其<lb/>
禍天下後世商君之法不如是烈矣<lb/>
　　　終　無時也無物也則無終始<lb/>
終則有始天行也時物由是有焉天行非有時物也中<lb/>
庸曰誠者天之道也又曰誠者物之終始蓋惟無息故<lb/>
<pb n="KR4d0136_WYG_007-7a"/>
爾又奚時物之有<lb/>
　　　聰　於事則聴思聰於道則聰忽矣<lb/>
事道初無二也故孔子之相師亦道也聖人憲天之聰<lb/>
天非有事也何多事而聰之有<lb/>
　　　思　出思不思則思出於不思若是者其心未<lb/>
　　　嘗動出也故心在内<lb/>
誠者天之道思誠者人之道思之至於無思則天之道<lb/>
也故思則得之不思則不得出思不思則思出於不思<lb/>
<pb n="KR4d0136_WYG_007-7b"/>
無是理也與所謂出怒不怒異矣<lb/>
　　　菋荎蕏　菋一草而五味具焉即一即五非一<lb/>
　　　非五故謂之荎衆而出乎一亦反乎一故謂之<lb/>
　　　蕏<lb/>
未有一物而具五味者即一即五非一非五皆謬悠之<lb/>
辭也<lb/>
　　　之　有所之者皆出乎一或反隠以之顯或戾<lb/>
　　　静以之動中而卜者所之正也<lb/>
<pb n="KR4d0136_WYG_007-8a"/>
莫見乎隠莫顯乎微則隠顯一理也非反隠以之顯也<lb/>
寂然不動感而遂通天下之故則動静一體也非戾静<lb/>
以之動也非夫通幽明之故知神之所為孰能與於此<lb/>
　　　懿徽　壹而恣之者懿也俊徳之美也微而糾<lb/>
　　　之者徽也𤣥徳之美也<lb/>
俊徳非恣之所能𤣥徳非糾之所及<lb/>
　　　除　有隂有陽新故相除者天也有處有辨新<lb/>
　　　故相除者人也<lb/>
<pb n="KR4d0136_WYG_007-8b"/>
一日之頃一身之中而有隂中之陽陽中之隂新新不<lb/>
窮未嘗相除也有處有辨與隂陽異矣<lb/>
　　　蟋蟀　蟋蟀隂陽帥萬物以出入至於蟋蟀其<lb/>
　　　率之為悉蟋蟀能帥隂陽之悉者也故詩每況<lb/>
　　　焉<lb/>
隂陽之運萬物由之而生成焉非帥萬物以出入也隂<lb/>
陽亦非蟋蟀所能帥也<lb/>
　　　紅紫　紅以白入赤也火革金以工器成焉凡<lb/>
<pb n="KR4d0136_WYG_007-9a"/>
　　　色以糸染也紫以赤入黑也赤與萬物相見黑<lb/>
　　　復而辨於物為此而已夫有彼也乃有此也道<lb/>
　　　所貴故在糸上工者事也此者徳也<lb/>
白受采五采皆以白為質非特火革金為紅也赤與萬<lb/>
物相見黑復而辨於物為此而已不知為此者何義也<lb/>
　　　豐　豐者用豆之時<lb/>
祭用數之仂豐年不奢凶年不儉用豆非特豐之時而<lb/>
已<lb/>
<pb n="KR4d0136_WYG_007-9b"/>
　　　崇髙　髙言事崇指物隂陽之義<lb/>
崇髙無隂陽之義<lb/>
　<lb/>
　<lb/>
　<lb/>
　<lb/>
　<lb/>
　龜山集卷七<lb/>
</p>
<p>
</p>
  </div>
</body>
</text>
</TEI>
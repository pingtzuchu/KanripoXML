<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻三十三</head>
    <p>
<pb n="KR4d0136_WYG_033-1a"/>
欽定四庫全書<lb/>
　龜山集巻三十三　　　　　宋　楊時　撰<lb/>
　　誌銘四<lb/>
　　　御史游公墓誌銘<lb/>
吾友定夫既沒之明年其子某自歴陽涉大江詣予而<lb/>
告曰先君之友惟公為最厚今既𦵏而幽堂之銘無辭<lb/>
以刻恐遂堙沒無傳焉敢以是請予告之曰如先公之<lb/>
名徳皎如日星雖奴𨽻之賤皆知之其流風餘韻足以<lb/>
<pb n="KR4d0136_WYG_033-1b"/>
師世範俗豈待予言而傳乎然昔在元豐中俱受業於<lb/>
明道先生兄弟之門有友二人焉謝良佐顯道公其一<lb/>
也三年之間二公相繼淪亡存者獨予而已追念平生<lb/>
觸事無一不可悲者今吾子以銘見屬舍予其奚之公<lb/>
諱酢定夫其字也建州建陽人初與其兄醇俱以文行<lb/>
知名於時所交皆天下豪英公雖少而一時老師宿儒<lb/>
咸推先之伊川先生以事至京師一見謂其資可與適<lb/>
道是時明道先生兄弟方以唱明道學為已任設庠序<lb/>
<pb n="KR4d0136_WYG_033-2a"/>
聚邑人子弟教之召公來職學事公欣然往從之得其<lb/>
㣲言於是盡棄其學而學焉其後得邑清河予往見之<lb/>
伊川謂予曰游君徳氣粹然問學日進政事亦絶人逺<lb/>
甚其在師門見稱如此則所造可知矣公於元豐六年<lb/>
登進士第調越州蕭山尉用侍臣薦召為太學録改宣<lb/>
徳郎除博士公以食貧待次奉親不便就擬知河南府<lb/>
清河縣忠宣范公判河南待以國士事有疑議必與之<lb/>
參訂移守潁昌辟公自隨為府學教授未幾還朝復秉<lb/>
<pb n="KR4d0136_WYG_033-2b"/>
國政即除公太學博士已而忠宣罷政公亦請外矣除<lb/>
齊州簽書判官㕔公事用年勞改奉議郎丁太中公憂<lb/>
服除再調泉州簽判上皇即位覃恩改承議郎賜緋衣<lb/>
銀魚袋還召為監察御史磨勘轉朝奉郎出知和州歳<lb/>
餘管勾南京鴻慶宫居太平州兩乞再任以八寳恩轉<lb/>
朝散郎磨勘轉朝請郎知漢陽軍磨勘轉朝奉大夫以<lb/>
親老再乞宫祠除提㸃成都府長生觀丁太碩人憂服<lb/>
除除知舒州移知濠州不數月㑹從官謫守遂罷歸寓<lb/>
<pb n="KR4d0136_WYG_033-3a"/>
歴陽因家焉宣和五年五月乙亥以疾終于正寢享年<lb/>
七十有一是年十二月丙午與夫人合𦵏于和州含山<lb/>
縣昇城鄉車轅嶺之原用治命也公自㓜不羣讀書一<lb/>
過目輙成誦比壯益自力心傳目到不為世儒之習誠<lb/>
於中形諸外儀容辭令粲然有文望之知其為成徳君<lb/>
子也其事親無違交朋友有信蒞官遇僚吏有恩意雖<lb/>
人樂於自盡而無敢慢其令者惠政在民戴之如父母<lb/>
故去則見思愈久而不忘筮仕之初未更事縣有疑獄<lb/>
<pb n="KR4d0136_WYG_033-3b"/>
逾年不能决公攝邑事一問得其情而釋之精練如素<lb/>
官者人服其明比年以來編民困於征斂而修奉祠館<lb/>
市材料夫無虚月所至騷然公歴守四郡處之裕如雖<lb/>
時有興造民初不知而事集此在公特其粃糠耳無足<lb/>
道者故不復縷載若其道學足以覺斯人餘潤足以澤<lb/>
天下遭時清明不及用而死此士論共惜之非予一已<lb/>
之私言也曽祖尚祖禮之不仕父潛贈太中大夫娶吕<lb/>
氏封宜人有賢行事舅姑以孝聞友娣姒睦姻族人無<lb/>
<pb n="KR4d0136_WYG_033-4a"/>
間言公素貧不治生産夫人攻苦食淡能宜其家其内<lb/>
助多矣先公三年卒享年六十有六子男六人撝文林<lb/>
郎洪州司兵曹事卒于官擬捄握皆蚤世損廸功郎前<lb/>
授歸州司兵曹事掞將仕郎拂未仕皆業儒世其家女<lb/>
一人歸時之子遹孫男三人女五人有中庸義一巻詩<lb/>
二南義一巻論語孟子雜解各一巻文集十巻藏于家<lb/>
銘曰嗚呼天乎故不憗遺方時清明哲人其萎道雖不<lb/>
行斯文未亡百世而下其傳有光<lb/>
<pb n="KR4d0136_WYG_033-4b"/>
　　　莫中奉墓誌銘<lb/>
公諱表深字智行邵武人也曽祖扆仕為三班奉職祖<lb/>
及不仕父説當景祐寳元間士方以聲律决科而君獨<lb/>
以窮經為務自閩陬數千里外贏粮跰足至京師從泰<lb/>
山孫明復徂徠石守道先生游講明道術還家杜門不<lb/>
復求仕進以公恩累贈至通議大夫公自㓜聞過庭之<lb/>
訓問學有家法是時安定先生居霅上為世儒宗公往<lb/>
師焉一見竒之謂公有器識異日所至未易量也自是<lb/>
<pb n="KR4d0136_WYG_033-5a"/>
浸以名聞於時元豐二年登進士第調洪州豐城尉未<lb/>
赴丁通議公憂服除再調建州建陽縣主簿秩滿用薦<lb/>
者移撫州宜黄令適丁母碩人憂不赴終喪授鳳翔府<lb/>
好畤縣令好畤在隴右為劇邑號難治公至明約信令<lb/>
而人化服終三年無一人犯重辟者仇齊路險絶車輿<lb/>
不通邑人病之久矣公諭父老鳩徒計工治為坦途往<lb/>
來便之侍郎張公舜民領漕事見而謂人曰莫侯可謂<lb/>
知為政矣其為利非濟人溱洧之比也率同列交薦之<lb/>
<pb n="KR4d0136_WYG_033-5b"/>
改宣徳郎知泗州昭信縣事憲司有繫囚事聫省曹吏<lb/>
以枝辭蔓其獄六更推治不能决命公往治之一問而<lb/>
情得人服其明民有持牒棄妻屏子者公詰其所由曰<lb/>
以病而貧力不足以相守故及此非得已也公惻然憫<lb/>
之曰吾為長民之吏使人父子夫婦不相保當任其咎<lb/>
者其誰與於是出私錢賑之里巷編氓感公之義皆協<lb/>
力以周其匱急故其室家復安如初比公之行是人與<lb/>
其妻孥攀號於道見者咸嗟嘆之公惠政及人有以厚<lb/>
<pb n="KR4d0136_WYG_033-6a"/>
風俗多此類也上皇即位覃恩遷奉議郎賜緋衣銀魚<lb/>
除真定府路都總管司勾當公事㑹中山之安撫朱公<lb/>
紱以公兼領帥事賴公頗多秩滿通判新安除御史臺<lb/>
主行用中司不召赴都堂審察除光禄寺丞未上遷開<lb/>
封府司工曹事朝廷更錢法㑹勑下公適直宿隂為處<lb/>
畫人無知者黎明掲示大命遽下吏不得揺手為姦尹<lb/>
陛對被奬諭遂以公之名聞于上睿㫖親除左司録事<lb/>
中都不治吏習以為常黠胥舞知玩上文移鉗紙尾以<lb/>
<pb n="KR4d0136_WYG_033-6b"/>
進官署唯唯惟謹公察其尤無良者治其一二一府屏<lb/>
息無敢習故為傲慢者並僚恃權倖雖役令悉趨之公<lb/>
為折其短獨未嘗少屈乃諷言章政和三年出公為廣<lb/>
濟軍司録事士論惜之而公處之恬如也久之朝廷察<lb/>
其非辜起知睦州公曰文正范公清獻趙公嘗守是邦<lb/>
其遺範未逺也循而守之則無餘事矣已而郡大治民<lb/>
至今思之過朝除知饒州東歸待次毘陵愛其風土欲<lb/>
營莬裘為歸休計於是力請宫祠除提舉西京嵩山崇<lb/>
<pb n="KR4d0136_WYG_033-7a"/>
福宫未幾告老宣和五年六月丁未以疾終于常州私<lb/>
第之正寢享年七十有一是年十一月壬申𦵏于宜興<lb/>
縣清泉鄉之梅林原公為人端勁有守孝于親友于兄<lb/>
弟人不間其言畜㓜孤如已子蒞官臨政嚴而不苛寛<lb/>
而有制故吏畏其威民懐其徳决滯訟去民瘼洞然幽<lb/>
隠雖逢其族迎刃立解世之名能吏者皆自以為莫及<lb/>
也公自奉議郎或以年勞或以恩典九遷至中奉大夫<lb/>
賜三品服封文安縣開國男食邑三百户娶方氏太常<lb/>
<pb n="KR4d0136_WYG_033-7b"/>
少卿贈金紫光禄大夫諱嶠之女有賢行能宜其家累<lb/>
封至令人男二人曰多聞通直郎監鎮江府排岸司曰<lb/>
多見廸功郎明州慈溪縣尉女二人長適宣教郎知襲<lb/>
慶府鄒縣事朱缶次適廸功郎信州州學教授江文中<lb/>
孫男三人曰革曰萃皆登仕郎曰䝉將仕郎孫女二人<lb/>
尚㓜晚自號如如居士有文集十五巻曰如如集既𦵏<lb/>
其孤請銘於予予與公有平生之舊知公為詳義不得<lb/>
辭乃為之銘曰獵徳之勤積之在身府寺踐更蔚乎有<lb/>
<pb n="KR4d0136_WYG_033-8a"/>
聞出蕃于外惠施於民去思不忘久而彌新百世之傳<lb/>
視此銘文<lb/>
　　　錢忠定公墓誌銘<lb/>
宣和六年三月五日龍圖閣學士正奉大夫致仕錢公<lb/>
以疾薨於毘陵私第之正寢享年七十有一訃聞天子<lb/>
詔特贈光禄大夫賻賜加等下所属郡佽助其𦵏其家<lb/>
上公行事于朝考六家書諡曰忠定越明年正月壬寅<lb/>
諸孤䕶其喪歸𦵏杭州大慈山之原既乃詣予泣而言<lb/>
<pb n="KR4d0136_WYG_033-8b"/>
曰先公勲徳載史氏易名議行著于太常褒贈崇䘏具<lb/>
存恩典終始光榮昭于一時惟是幽堂之刻發揚其親<lb/>
同為不朽者宜有以稱大懼隕越弗克以承子責敢以<lb/>
是請予與公有同年之舊義不得辭乃叙而銘之公諱<lb/>
即字中道其先出于顓帝後曰陸終封于彭城至子孚<lb/>
仕周為錢府上士遂以官命氏子孫稍遷至下邳至漢<lb/>
末遜公避亂徙烏程又徙錢塘之臨安忠懿以吳越入<lb/>
覲公之髙祖以宗族錫官遂居京師為開封人曽大父<lb/>
<pb n="KR4d0136_WYG_033-9a"/>
子節故任右班殿直祖昌濟故贈朝奉大夫父垂範故<lb/>
任朝散郎知太平州致仕贈銀青光禄大夫自皇考占<lb/>
籍宜興今遂為毘陵人公天資雋茂稚齒已如成人年<lb/>
十三居母喪哀慕毁瘠見者感動既冠遊太學以文行<lb/>
知名於時熙寧九年中進士第授安州司理叅軍吏有<lb/>
誣服自盗抵死属邑具獄上於郡公明其寃狀守將喜<lb/>
而謂曰劾縣獄當得賞答曰治獄得情乃其職擠人以<lb/>
論功非吾志也聞者歎服章敏滕公甫力薦之稱有氣<lb/>
<pb n="KR4d0136_WYG_033-9b"/>
節異時必為名臣移博州防禦推官知杭州臨安縣丞<lb/>
異時縣民轉徙豪右冐墾其田官不能直者悉奪還之<lb/>
流冗復業又除二税積弊以蠲民瘼至今邑人頌其遺<lb/>
愛調福州觀察推官福唐為七閩都㑹獄訟繁夥連帥<lb/>
悉以付公府無留事丁銀青憂服除調睦州軍事推官<lb/>
三衢有寃獄久不决屬部使者以閭里宿怨檄往按治<lb/>
挾薦牘動公風欲鍜鍊以快其私至則折讞平允所全<lb/>
活者二十三人或問之對曰吾寧老冗選中豈忍以數<lb/>
<pb n="KR4d0136_WYG_033-10a"/>
十人覔一薦哉未幾改宣徳郎丁文安郡夫人憂服除<lb/>
知潁昌府郾城縣修奉泰陵期㑹嚴促乃躬自監督役<lb/>
均費省人樂趨事先期告具㑹汜水霖潦敗橋府亟以<lb/>
属公三日橋成人服其敏繼奉二后園陵辟為西京轉<lb/>
運司属官有不下司體究採石事事領於内侍使者憚<lb/>
不敢乃請代往按治不撓収罪之尤者置于理王博文<lb/>
帥鄜延薦為經撫司官夏人有來歸者當命以官公察<lb/>
其言色有異詰問屈服果所遣諜者崇寧中朝廷欲撫<lb/>
<pb n="KR4d0136_WYG_033-10b"/>
納西羌久而不至主帥憂之檄廵行塞下宣諭徳意旬<lb/>
日監軍貴酋欵塞䧏附者至數百人代還賜對稱㫖除<lb/>
提舉鄜延路弓箭手蒐簡精宻占籍者皆為戰士盡括<lb/>
閑田為將吏冐占者以廣招募初塞上給田人一頃馬<lb/>
半之収者不足供芻秣畜馬日久至是始増之槩給一<lb/>
頃人獲其利而邉騎益衆矣就除陜西路轉運判官王<lb/>
師収復銀州被㫖專董芻糧飛輓夙辦第功居最延帥<lb/>
經制五路邉事除鄜延路經畧安撫判官兼總管勾權<lb/>
<pb n="KR4d0136_WYG_033-11a"/>
帥事久之經制罷帥復領舊職涇原兵失利渭帥與總<lb/>
管争訴于上論者請付獄以正軍法數遣官按治觀望<lb/>
奏報不直特㫖命公遂馳至涇源具得其實以聞且言<lb/>
劉安聞師中有功邉陲願少寛假以責來效上從之劉<lb/>
安止降秩士論大愜崇寧中陜西鐵幣日輕視銅錢不<lb/>
能十一而官俸獨給鐵錢在職者不能贍官曠不補事<lb/>
有浸廢因建言倍給選人之俸凡攝事者理任受舉許<lb/>
同正員人樂就職百廢具舉公自為幕府以方畧聞後<lb/>
<pb n="KR4d0136_WYG_033-11b"/>
稍權帥事指使將佐望實益孚上深知其才驛召赴闕亟<lb/>
命入對上問西人兵力公曰夏國本數州之地盗據靈<lb/>
夏浸以彊大元豐中兵臨其城下羌戎壅河决水士馬<lb/>
幾殱遂無成功上曰靈武終不可取耶公曰戎狄之民<lb/>
皆兵也居不糜廪食動不勞轉輸故便於用衆雖兵之<lb/>
去來飄忽如風雨而不能持久又其所短也願申戒邉<lb/>
臣嚴飭武備蒐練戎士積粟堅壘先為不可勝之計以<lb/>
觀其釁屈其所長而乘其所短則可以得志矣上又問<lb/>
<pb n="KR4d0136_WYG_033-12a"/>
大寨泉可取否奏曰臣聞其地逼近靈武曩時進取號<lb/>
為得策計慮不審亟築亟退反為夏人所有距漢界百<lb/>
餘里地皆潟鹵無水泉古所謂瀚海也間有之不可飲<lb/>
馬口鼻皆裂大兵不可往審問邉將皆以為然上首肯<lb/>
之翼日除直龍圖閣知慶州兼懐慶路經畧安撫使馬<lb/>
步軍都統管再入謝上宣諭曰屢詔環慶進集久而無<lb/>
功今當属卿乃謝而言曰陛下過聽以任臣顧雖綿薄<lb/>
敢不罄竭仰承睿訓旬日凡三進對所陳邉防利害攻<lb/>
<pb n="KR4d0136_WYG_033-12b"/>
守計策甚衆上深嘉納之事多施行削藁不言陛辭乃<lb/>
賜三品服以寵其行詔趣之鎮即日就道初紹聖中城<lb/>
清平闗闗之左右皆沃壤地曠絶無扞蔽人莫敢耕牧<lb/>
乃即闗之東西築徐丁臺韋章埧賜名曰安邉城曰歸<lb/>
徳堡東西相望控制要害包地萬餘頃人得以縱耕其<lb/>
中歳収以數萬計公私利之初城徐丁也一日下令遣<lb/>
發諸將<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙不知所為公曰亟往即事比及境上大兵<lb/>
已集芻粟版築之物無一不具三日而城畢夏人駭歎<lb/>
<pb n="KR4d0136_WYG_033-13a"/>
服其神速環慶自大寨泉退衂之後士氣沮傷至是復<lb/>
大振踰年移知延安府兼鄜延路經畧安撫使馬步軍<lb/>
都總管河東陜西皆邉夏國人使文檄往來獨由鄜延<lb/>
號為西邉門户凡中國移檄與諸路理辨疆事率由延<lb/>
帥刋定以付邉吏夏人書檄至宻閲其當受與否諸邉<lb/>
皆禀覆行自公至鄜延毎屈之以禮朝廷初用八寳夏<lb/>
人以所賜御寳度數非臣下所當議拒却不受自是西<lb/>
人畏服使人入境所舉小不如式劾引伴者坐之移檄<lb/>
<pb n="KR4d0136_WYG_033-13b"/>
夏國責其失禮其後至者皆惕息惟謹無敢縱以生事<lb/>
初羌人久拒命上許其納欵諜者數言將進誓表而累<lb/>
歳不効公策知敵情言羌必不來然至與不至不足問<lb/>
當嚴備以待之耳因條上備禦之策上以為然除集賢<lb/>
殿修撰乃城清逺鎮邉二寨以遏賊衝増築龍泉御謀<lb/>
二城保聚邉民吾圉益固大觀初闗輔饑民流至邉上<lb/>
言常平官失職使流冗就食塞下則邉粟益貴且非所<lb/>
以示外敵宜令所在資送還鄉以賑給之詔從其請民<lb/>
<pb n="KR4d0136_WYG_033-14a"/>
得復業秋大霖雨傳言敵聞城壊將大入冦諸將請起<lb/>
卒之踐更者以益兵朝廷下走馬章敇諸道増嚴備禦<lb/>
他路調兵騷然獨鄜延安堵如故因上言臣審料夏人<lb/>
决不冦邉迄冬果無警諸老將皆服公料敵精審詔以<lb/>
公守邉鎮静備禦有倫除徽猷閣待制仍再任西邉恃<lb/>
蕃兵弓箭手為用異時患蕃官侵擾莫敢繩治乃悉為<lb/>
約束犯者無貸自是皆獲安業人心感服戰守賴之鄜<lb/>
延邉袤千里而諸城疎逖敵易乘間乃増置杏子鎮青<lb/>
<pb n="KR4d0136_WYG_033-14b"/>
盧移萬世屈丁堡東接河東西連環慶聲援相属彌縫<lb/>
邉隙敵不得間除顯謨閣直學士復再任再上章懇辭<lb/>
不允政和初内侍童貫宣撫陜西法有弛張可從宜者<lb/>
得罷行之長安萬物騰躍衆貨益輕乃嚴設科條欲力<lb/>
平之計司承望風㫖取市價率減什四違者重置于法<lb/>
民至罷市又行均糶法賤入民粟増估金帛以償之下<lb/>
至蕃兵射士之授田者咸被抑配全陜騷然幾至生變<lb/>
帥臣諸司不視利病奉承推行惟恐後公獨以為不可<lb/>
<pb n="KR4d0136_WYG_033-15a"/>
極陳其害章上不報時貫方用事權傾中外人皆為之<lb/>
危慄而抗章繼上言益切至士大夫聞章中詆貫論事<lb/>
多質直語往往争傳誦之坐是貶永州團練副使永州<lb/>
安置然平物價均糴亦為之罷在永數月上念其忠亟<lb/>
復徽猷閣待制除永興軍路安撫使馬步軍都總管兼<lb/>
知永興軍府在道改知仁興府朝廷復行夾錫錢乃申<lb/>
敇公移一凖銅錢槩用無偏府中帖然旁郡官私與民<lb/>
出納自為輕重民疑以撓交易不通始大愧服乃視興<lb/>
<pb n="KR4d0136_WYG_033-15b"/>
仁為法尋移知青州兼京東東路安撫使至鎮改充河<lb/>
東路經畧安撫使馬步軍都總管兼知太原府以童貫<lb/>
領宣撫使奏乞辭避璽書褒答不允河東諸司與被<lb/>
邉屬郡如代嵐石麟府咸許以事宜聞時傳虚聲以勤<lb/>
憂顧公曰閫寄當以静勝乃嚴戒邉吏凡制事必慎擇<lb/>
可信者重以賞罰御之自是警奏不妄邉陲晏如政和<lb/>
五年春以足疾乞領宫祠章五上乃得請提舉杭州洞<lb/>
霄宫復徽猷閣直學士盗發幇原聲震東南起知宣州<lb/>
<pb n="KR4d0136_WYG_033-16a"/>
捍蔽江左或告公曰宣歙俱鄰於賊歙破即宣危矣公<lb/>
感久疾可以力辭公曰方急難中豈人臣愛身時也乃<lb/>
扶疾就任時冦兵逼屬邑民大振擾公之威名凛然人<lb/>
恃以安郡境賴之迄用保全上心嘉賞除龍圖閣學士<lb/>
賊平以疾乞致仕章三上未報特召赴闕除河東宣撫<lb/>
司叅謀乃力陳老疾不足備驅策詞意懇至遂得請特<lb/>
授正奉大夫致仕家居三年以疾薨薨之夕有星隕于<lb/>
寢室之上公剛毅方正見義敢為不可囘奪雖犯權要<lb/>
<pb n="KR4d0136_WYG_033-16b"/>
蹈患難不顧也胷中無城府推誠待人洞見腹心持已<lb/>
甚嚴而遇下明恕臨政愷悌人不忍欺久任帥閫不為<lb/>
貴倨濶畧細務聽訟折獄纎悉得情而歸於寛厚民尤<lb/>
感服雅以清約自將一介不妄以取與延帥圭田皆在<lb/>
極邉將吏役所部為之耕種歳入千計公至是乃捐其<lb/>
地募弓箭手絲毫無取更兩鎮凡十餘年量敵制勝動<lb/>
中機㑹毎以疆吏生事為戒語人曰為國守邉安危所<lb/>
繫但當宣國威靈嚴於自治使敵人不敢侵侮邉陲得<lb/>
<pb n="KR4d0136_WYG_033-17a"/>
以晏然是為稱職若親小利召戎起釁圖尺寸功冀幸<lb/>
寵榮吾不忍為也識者以為至論凡所辟薦不假人以<lb/>
私必視其能拔自部曲多為一時名將號為知人性誠<lb/>
孝毎以褒贈不逮其祖為恨遂以所得官奏乞囘授特<lb/>
㫖從之敦睦宗族恩意滿至常遇郊恩舍其子孫先官<lb/>
猶子斥俸餘置義田宅近族子孫聚而居之養生之用<lb/>
皆取具焉有文集三十巻提奏議七十巻娶同郡胡宗<lb/>
説之女封碩人先公十二年卒贈淑人子男二人長曰耦<lb/>
<pb n="KR4d0136_WYG_033-17b"/>
承議郎真州排岸次曰耚朝奉郎通判毫州軍州事以<lb/>
學行吏能見稱於世女一適從政郎江寧府溧陽縣丞<lb/>
胡朝孫男九人曰徽言登仕郎曰太冲曰如愚曰康錫<lb/>
皆承務郎曰保衡通仕郎餘四人并女尚㓜銘曰烈烈<lb/>
我公惟時干城威加羌戎一塵不驚嬖倖恃權狂瀾稽<lb/>
天<hi>以下闕</hi>
　<lb/>
　龜山集巻三十三<lb/>
</p>
<p>
</p>
  </div>
</body>
</text>
</TEI>
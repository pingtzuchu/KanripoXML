<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻二十二</head>
    <p>
<pb n="KR4d0136_WYG_022-1a"/>
欽定四庫全書<lb/>
　龜山集巻二十二　　　　　宋　楊時　撰<lb/>
　　書七<lb/>
　　　答張子韶<lb/>
自聞公省殿兩中魁選為之喜而不寐即欲馳書為賀<lb/>
衰晩杜門却掃不嫺往來之便故久而未能也辱書勤<lb/>
勤以諗嵗寒之意感慰感慰比日不審起居何如伏惟<lb/>
德履佳勝廷對自更科以來未之有非剛大之氣不為<lb/>
<pb n="KR4d0136_WYG_022-1b"/>
得喪囘屈不能為也三復欽嘆公之名德已簡在君相<lb/>
不日當有異用必不久淹於外然復之時羣陰在上而<lb/>
陽始復焉陰猶盛也非一陽在下所能勝小人衆而君<lb/>
子獨豈一人一日之力所能制哉故必朋來而後無咎<lb/>
然動而不以順行則出入不能無疾不能無疾則害之<lb/>
者至如是身之不能保尚何朋來之有故於復曰動而<lb/>
以順行於剥曰順而止之其道一也故剥之彖曰順而<lb/>
止之觀象也盖艮上而坤下剥之成象也觀剥之象則<lb/>
<pb n="KR4d0136_WYG_022-2a"/>
知所以治剥矣東漢之君子不知出此欲以力勝之卒<lb/>
至於俱傷兩敗而國隨以亡有以取之也復之成卦坤<lb/>
上而震下動以順行亦猶是耳觀四時陰陽之運寒暑<lb/>
之變天且不能暴為之况於人乎故豫之彖曰豫順以<lb/>
動故天地如之正謂此也公之言朝廷略施行矣竊聞<lb/>
左右已有側目者某自謂與公非一日燕游之好故輒<lb/>
及之欲公異時慎處之也<lb/>
　　　與劉希範<lb/>
<pb n="KR4d0136_WYG_022-2b"/>
某竊觀車駕自建康移蹕㑹稽未踰時復有㫖還浙西<lb/>
鋭然有向敵之意人情舉欣欣然謂國勢稍振中興之<lb/>
業可指日望也未及渡江聞建康有警復還㑹稽徑趨<lb/>
四明欲乗桴為閩之行聞之惶駭至寢食俱廢某竊觀<lb/>
自古興王未有無根本之地而可以禦外者髙祖之興<lb/>
蕭何守闗中光武之興冦恂守河内以為根本雖敗軍<lb/>
亡將而調發兵食無缺乏之事以有根本之地可依故<lb/>
也若車駕駐蹕閩中則僻在海隅中原路斷矣而令建<lb/>
<pb n="KR4d0136_WYG_022-3a"/>
康錢塘不守則根本去矣諸將緩急誰為應援萬一饋<lb/>
餉不繼則意外之變不可不虞也某竊謂隆祐在䖍而<lb/>
用自適耳既蒙見許切不可緩也惟希為道自重慰此<lb/>
頌祝<lb/>
　　　與李泰發<hi>其一</hi>
去嵗初聞被召復在言路喜慰無量君子在朝庶幾輔<lb/>
成中興之業乃復補外殊乖所望也聞宣城冦盜充斥<lb/>
皆已撫定為我用邦人安堵無他虞所補不淺矣亦足<lb/>
<pb n="KR4d0136_WYG_022-3b"/>
為慰春深寒温不常更切為民慎衞區區頌望<lb/>
　　　其二<lb/>
近日江浙探報不一喜懼相半車駕駐永嘉北兵未聞<lb/>
退舍福唐日徯翠華臨幸而閩中空空無有前日王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>
一軍過只一二日所費已七萬餘若入閩中則是舉中<lb/>
原棄之江湖淮浙運饋路絶不知何以應副毎一念之<lb/>
寢食俱廢奈何近䖍州又大擾焚毁廬舍十八九蕩然<lb/>
一空不知隆祐可以安居彼否若來閩中日見狼狽痛<lb/>
<pb n="KR4d0136_WYG_022-4a"/>
心疾首無復生意旦暮癡坐而已所懷千萬臨紙不能<lb/>
具布<lb/>
　　　其三<lb/>
某去嵗夏初還至敝廬日幸邊警寧息庶幾畢此餘生<lb/>
諸公但為遁逃之計不復為守禦之備以至今日若郡<lb/>
皆如公守宣城則猶或可望也如李鄴軰身為禁從皆<lb/>
率先投降他復何望耶苦痛苦痛閩中去嵗大水田廬<lb/>
漂蕩十五六民已艱食今復科須不一恐别致生事奈<lb/>
<pb n="KR4d0136_WYG_022-4b"/>
何奈何<lb/>
　　　其四<lb/>
公秉鈞軸今日當以䖍為根本也任肅冦之責非公其<lb/>
誰此天下之所屬望也江西惟廬陵富實湖比之荆南<lb/>
湖南之潭湘所有三省宜擇吏總領緩急以為應援也<lb/>
昔陸贄有言兵以氣勢為用者也氣聚則盛散則消勢<lb/>
合則威析則弱今日之患正坐氣㪚而勢析也樞宻張<lb/>
公與趙觀察領兵入蜀韓世忠劉光世又分為二處兵<lb/>
<pb n="KR4d0136_WYG_022-5a"/>
分而勢弱緩急首尾不相及宜其力不支為今之計莫<lb/>
若召還蜀兵檄韓劉二將協力收建康為急<lb/>
　　　與秦丞相<lb/>
便中辱賜鈞翰良荷愛念竊記近世名儒自安定而下<lb/>
如歐公軰無不學春秋者熈寧更科不用其學遂廢六<lb/>
經惟此書出於聖人之筆餘皆述之而已㣲辭奥㫖爛<lb/>
如日星以為不可讀無是理也今得公留意於此斯文<lb/>
之幸也某兩年避地奔竄平時所藏書籍為凶冦棄毁<lb/>
<pb n="KR4d0136_WYG_022-5b"/>
略盡䝉見索文字無以應命第深惶愧某自還家昔之<lb/>
儕流無在者索居終日無過門者惟親書冊温尋舊學<lb/>
聊用自適耳方欲綴集㪚亡以待後學稍有叙當繕冩<lb/>
託薛漕附達以取正左右伏希照亮<lb/>
　　　答李叔易<lb/>
秋間小子還毘陵嘗上狀計已塵徹屏跡閩陬下州小<lb/>
邑士大夫不至其境杜門索居如坐井中毎思昔日從<lb/>
游之樂恍若夢覺不可追尋也近日屢聞江北㨗報喜<lb/>
<pb n="KR4d0136_WYG_022-6a"/>
慰無量中興之功可指日望也鑾輿親征想已至江上<lb/>
士氣當百倍前日此與澶淵之役無異也可賀可賀兵<lb/>
革之後正須經理公豈宜久居散地佇聞新命以副天<lb/>
下之望非交朋之私願也長至只數日間君子道長之<lb/>
時切冀以時保嗇慰此頌祝<lb/>
　　　與李丞相<hi>其一</hi>
兩日前得胡康侯書備聞湖湘事自馬友等四冦繼至<lb/>
截留税數不以上供又重加裒刻剥民膚髓官吏殘賊<lb/>
<pb n="KR4d0136_WYG_022-6b"/>
布滿州縣皆欲變為盜及公到部按治大奸贓數軰稍<lb/>
選令佐嚴禁科斂奉行朝廷法令遵守不違百姓始知<lb/>
上有天臺之尊下有州郡之體也初撫三路檄鼎帥進<lb/>
兵討楊么潭兵先入已破數寨吕憲書云有破竹之勢<lb/>
矣後聞有㫖鼎不受節制賊復熾湖湘之民深以為恨<lb/>
鈞斾既東還去思日甚功名之㑹自古所難在公為不<lb/>
足道重為朝廷惜也相望數舍無由面對區區書不能<lb/>
究<lb/>
<pb n="KR4d0136_WYG_022-7a"/>
　　　其二<lb/>
昔公在朝威望隠然如長城民恃以無恐比年以來世<lb/>
路日艱棘毒流四方淮浙為甚延及吾閩盜賊蜂起無<lb/>
得寧息者良可駭嘆鈞斾南還士論以為天意必有在<lb/>
宇内共慶非特小邑之私喜也行遂參覲他須面承乃<lb/>
究<lb/>
　　　與許髙老<lb/>
自鈞斾西行絶不聞耗近親情自廬陵還始知寄寓分<lb/>
<pb n="KR4d0136_WYG_022-7b"/>
寧殊慰仰德之勤不審比日起居如何伏惟神明恊相<lb/>
福履増勝世路日益艱棘去嵗建康退衂車駕移蹕四<lb/>
明復不守遂由海道至永嘉永嘉隘陋非萬乗可居會<lb/>
稽以李鄴迎降得免焚毁今始駐蹕於此又聞欲上霅<lb/>
上未見報不知如何浙西夷傷無孑遺而錢塘蘓秀為<lb/>
甚惟霅上獨全會稽饋運路梗勢必不能久居也閩中<lb/>
自昔兵火不到去年苖劉焚刼浦城邵武近又建陽松<lb/>
溪諸蠻殺傷縣官盜賊蜂起王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>下潰兵入建劍擄掠<lb/>
<pb n="KR4d0136_WYG_022-8a"/>
殆盡屋宇無有存者被害尤甚於他處殘寇巳從温陵<lb/>
路去未知所向泉南今嵗大歉恐不能支敝居將樂在<lb/>
山谷中五季避地之所賊逼鄰境不免亦遷避仰祿為<lb/>
生而州縣匱乏俸廪不可得貧窘遭此殊難堪也世事<lb/>
如此奈何某避賊囬方數日傷暑濕偶作寒瘧未痊今<lb/>
日當發適有人行凌晨扶病作此不能盡所欲言者殊<lb/>
愧草率<lb/>
　　　答傅子騣<lb/>
<pb n="KR4d0136_WYG_022-8b"/>
姑蘇之別倐忽餘六年便中逺辱賜逮伏審邇辰台候<lb/>
動止萬福尤為用慰某自還家盜發建安羣凶響應釋<lb/>
耒荷戈而起者不可以數計避地流徙無一日得安其<lb/>
居雖仰道之勤日欲修問以故久而未能素荷愛厚固<lb/>
必見諒也鄉邑焚劫蕩盡所幸先廬獨存得庇風雨中<lb/>
外親族俱無被害者然公私所積皆為賊有斗米千錢<lb/>
細民艱食殍死者相枕籍良可憫念賤累數十口日食<lb/>
貴糴困憊殆不可支去春松溪甌寧餘黨未殄猶有竊<lb/>
<pb n="KR4d0136_WYG_022-9a"/>
發者賴申將駐兵福唐即時討滅今方寧息鄉民稍稍<lb/>
復業衰朽杜門索居一時儕流凋䘮無一存者後生老<lb/>
少異趣絶無過從惟時親書冊聊用自適耳餘無足道<lb/>
者方時艱難正賴諸賢協濟如公豈宜置之散地佇聞<lb/>
峻除慰此頌望<lb/>
　　　與傅國華<lb/>
某切自念衰晩不足為世用杜門待盡無復餘念故平<lb/>
居不敢輒至公卿之門雖台斾持節往還亦不敢通名于<lb/>
<pb n="KR4d0136_WYG_022-9b"/>
左右不謂髙明過聽俯加論薦在愚賤何以堪之道學<lb/>
不傳士鮮知所止某初不自量力之不足也側聞先生<lb/>
長者之餘論妄有意焉今老矣精力昏耗寡陋滋甚愧<lb/>
負初心恐遂泯没為小人之歸誤辱眷知重増慚惕耳<lb/>
審察之命自度㪚材不中繩墨故不敢冒進為門下必<lb/>
䝉見亮也末由一造台屛姑勒此少布萬一下情不勝<lb/>
惓惓之至<lb/>
　　　與執政<lb/>
<pb n="KR4d0136_WYG_022-10a"/>
輒有少意冒聞閩中地瘠人貧天下所共知比年建劍<lb/>
臨汀邵武四郡為羣凶焚劫蕩盡無孑遺而將樂為尤<lb/>
甚朝廷遣兵誅討軍期所須不一又毎嵗常賦之外市<lb/>
銀數亦不少皆出民力加之饑饉自春初至今斗米逾<lb/>
十錢人不堪命皆昔所未聞而今見之也故細民荷戈<lb/>
持㦸羣起而為盜動以萬計皆平時負耒力耕之農所<lb/>
至屯聚未有寧息之期非有他也特為艱食所廹姑免<lb/>
死而已然闔境之内死於兵者十已三四所存者皆夷<lb/>
<pb n="KR4d0136_WYG_022-10b"/>
傷飢贏之餘雖剥膚椎髓無以供上之求也縣令不忍<lb/>
窮民無所赴調已具狀申省乞蠲免常賦之外如軍須<lb/>
市銀之類一二年以安集之使復業為平民此良吏善<lb/>
意邑人矯首西望以需膏澤有日矣猶未聞報又羣聚<lb/>
踵敝廬以吿謂某嘗游諸公之門有一日之舊庶幾鄙<lb/>
言可以上達某以衰朽謝事里居杜門待盡而避地流<lb/>
徙半年餘無一日得安其居不當復干與時事拒之至<lb/>
于再至于三去而復來不可却復竊自念朝廷方尊賢<lb/>
<pb n="KR4d0136_WYG_022-11a"/>
使能俊傑在位天下大計無遺矣恐僻陋之邦去朝廷<lb/>
逺民之隠㣲或未盡知亦仁人之所閔也故輒奉尺牘<lb/>
上凟鈞聽若䝉矜恤如其所請使一方之民更生則為<lb/>
賜不淺矣干犯威嚴豈勝愧懼恭惟仁明不加譴怒萬<lb/>
萬幸甚<lb/>
　　　與梁兼濟<lb/>
𣙜酒利害獻言者葢未嘗究知本末𣙜法自祖宗以來<lb/>
行之久矣至嘉祐末年流弊之久民間苦官務酒惡不<lb/>
<pb n="KR4d0136_WYG_022-11b"/>
可飲比户私醖故官中毎嵗酒課不敷而民間犯法者<lb/>
亦衆此公私通患也吾鄉陳氏<hi>名廣者鄉人目為陳萬户</hi>經由朝廷<lb/>
獻利害乞㑹計毎嵗官中所得酒課若干數目均在人<lb/>
户作酒利錢送納吾郡合五邑人户裒金資以往朝廷<lb/>
下有司相度從之迄今六十餘年上下安便官中無一<lb/>
毫之費而坐收厚利民間亦免冒禁抵刑之患此公私<lb/>
兩利也今若再𣙜當增官置吏役使兵夫祿廪所費不<lb/>
貲又須折科米麥調度紛起仍於人户免納酒利錢乃<lb/>
<pb n="KR4d0136_WYG_022-12a"/>
可如此官中何利之有若不與免納酒利則是𣙜之又<lb/>
𣙜非今日所宜為也兵戈未息所須不一如官吿度牒<lb/>
敷在民間不少人已不堪若更意外生事則百姓未有<lb/>
向安之期也承示諭欲必爭其不可甚善然罷𣙜法已<lb/>
是六十餘年前事恐公未盡知所罷因依故輒及之<lb/>
　　　與廖用中<lb/>
近聞朝廷詢究茶鹽二法某在諫省其大槩論之詳矣<lb/>
問之幾叟必能道之然今日閩中二法與他路不同見<lb/>
<pb n="KR4d0136_WYG_022-12b"/>
行鹽法不可更革也本路嵗額上供銀二十餘萬兩上<lb/>
供錢物與官兵俸給皆資於鹽息鈔法若行則利歸𣙜<lb/>
貨漕司拱手無可為者嵗計不貲非出於漕臣之家取<lb/>
諸民而已兩年盜賊四起軍須百出取於民已多上四<lb/>
州軍殘破特甚亦不免科敷毎一錢産科借三文福州<lb/>
為不經殘破毎一錢産科借百文民力凋敝與殘破處<lb/>
無以異近見郡官到邑中云自二宣撫到郡中應副到<lb/>
三十一萬緡其何以堪上四州軍之民彊壯者率以兵<lb/>
<pb n="KR4d0136_WYG_022-13a"/>
死弱者往往以餓死存者十無二三鄉下無牛無人田<lb/>
皆荒廢至今斗米猶不下八九百錢若更有科敷雖剝<lb/>
膚椎髓無以供也且政和以來官吏以應奉為名取民<lb/>
無有限極至於鹽法猶不敢更革豈今日可行耶茶引<lb/>
抑配人户以為常賦然今日又非前日之比本路産茶<lb/>
無如建安仍多精品商販自江淮以比道路不通商販<lb/>
不行嵗額取足於吾閩而已人何以堪茶司官吏勢不<lb/>
可坐視虧欠不免督迫郡縣敷足嵗額莫若復用搭息<lb/>
<pb n="KR4d0136_WYG_022-13b"/>
罷此一司良便若見丞相當力為言之則一路受賜不<lb/>
淺矣閒居杜門嫠不恤緯縷縷及此惟照亮幸甚<lb/>
　　　與呉大卿<lb/>
聞隆祐六宫先往江表自江而南皆江表也詔書所謂<lb/>
江表者必是江州百司官府不與軍旅之事者皆從之<lb/>
則建康不復治他事悉力戰守耳諸公能如是則中興<lb/>
之功可指日而望天下之幸昔漢髙祖之興以蕭何守<lb/>
闗中光武以寇恂守河内以為根本故楚漢相守滎陽<lb/>
<pb n="KR4d0136_WYG_022-14a"/>
軍無見糧蕭何轉漕闗中給食不乏今上供物散在數<lb/>
處不知甚處為根本廟堂必有成筭非衰老所能知也<lb/>
　　　與呉守<hi>其一</hi>
杜門索居渴仰風德日益増劇鄉邦雖僻左而溪山之<lb/>
勝亦吾閩佳處當無事時亦足樂也但世故如此縱有<lb/>
樂事寧能解體國者之憂乎苖劉猶未獲聞諸將環集<lb/>
人神共誅想不能復為孽也又聞池饒尚有殘寇未免<lb/>
調兵防拓不知只為苖劉否前日得福州相識書云召<lb/>
<pb n="KR4d0136_WYG_022-14b"/>
募海船甚急福州二百隻所費已不貲不知吾郡能免<lb/>
否雖有船由海道去不知領之者為誰一非其人則有<lb/>
害無補平日之事所憂非一奈何奈何<lb/>
　　　其二<lb/>
累日劇暑共審撫字之餘台候動止萬福苖劉陷湓亭<lb/>
則建城逼矣奈何敝鄉民兵前此效用獲級者不賞死<lb/>
事者不加恤防拓建安者幾千人又無故遣之今未及<lb/>
一月又召之此曹寧肯復為用耶鄉中去嵗洪水横流<lb/>
<pb n="KR4d0136_WYG_022-15a"/>
瀕溪廬舍漂蕩殆盡深山窮谷膏腴之地悉變為沙礫<lb/>
農人坐視無力修治秋成何望焉則今嵗事又可知矣<lb/>
即今斗米已百七十錢某自省事以來民饑未有如此<lb/>
者嵗凶正宜存撫而散利薄征弛力尤荒政之不可緩<lb/>
也此鄉頑民素喜為亂邑人日夕震懼恐其迫窮生變<lb/>
今調兵又欲隨税錢科敷是速其為亂也科敷一事得<lb/>
免之乃幸萬一緣此生事則科敷未必有得而其患有<lb/>
不可測者不可不慮也如聞趙觀察領兵萬餘人自福<lb/>
<pb n="KR4d0136_WYG_022-15b"/>
唐來其兵勢似可恃若此而不能禦雖有七百人未必<lb/>
有濟聞縣中欲以百人為一畨逐次起發亦似無害庶<lb/>
幾人少易為制馭不至自擾也某居閒不應妄論素恃<lb/>
愛厚故輒及之惟寛明照亮<lb/>
　　　與李提刑<lb/>
近聞使司有㫖揮會合諸處廵尉追捕張全餘黨足見<lb/>
仁人君子以斯民為念臨事不茍欽歎無已然公方下<lb/>
車恐僻逺郡縣細務未及詳知如明溪賴文幹與張全<lb/>
<pb n="KR4d0136_WYG_022-16a"/>
等皆一時鄉兵同黨其捕張全兄弟乃是徒中自相屠<lb/>
滅有罪無罪俱未可知事在清流根治必見其實所謂<lb/>
張全餘黨只有張奴一人聞已竄去若天兵一往恐羣<lb/>
小驚疑別致生事然賴文幹等首領數人昨李琮作過<lb/>
勢已猖獗不煩官軍即時撲滅其功多矣理當優於酬賞<lb/>
未䝉保明申奏不無觖望若得早與保明與一名目則<lb/>
凶燄自息庶無他虞矣更希裁酌某閒居不當僭易及<lb/>
此然明溪與敝鄉接壤一有警則朝發而暮至累年避<lb/>
<pb n="KR4d0136_WYG_022-16b"/>
盜流徙無一日得安其居今方少寧萬一或致生事則<lb/>
敝鄉先被其害故輒以凂聞惟仁明照亮<lb/>
　　　與陳公晦<hi>其一</hi>
自公之東無由通問惟是傾念未嘗忘也春寒伏惟孝<lb/>
履支福正逺披晤伏冀節哀慎衞某辱尊公眷知最厚<lb/>
義雖朋友情實兄弟自其棄世毎一念之肝腑摧裂共<lb/>
惟至性萬里生還不及一見終天之恨何以堪處道路<lb/>
阻脩無由馳慰臨紙悲哽區區不能悉布<lb/>
<pb n="KR4d0136_WYG_022-17a"/>
　　　其二<lb/>
去嵗數月之間定夫民表相繼淪亡朋友殆盡無復存<lb/>
者衰老殊不能堪也念公乍還家事能不費力否通川<lb/>
僻郡士人稀少賴存諸任可以往還也寒陰未解惟加<lb/>
愛是望<lb/>
　<lb/>
　<lb/>
　<lb/>
<pb n="KR4d0136_WYG_022-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集卷二十二<lb/>
</p>
<p>
</p>
  </div>
</body>
</text>
</TEI>
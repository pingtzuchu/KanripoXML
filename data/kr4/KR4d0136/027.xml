<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻二十七</head>
    <p>
<pb n="KR4d0136_WYG_027-1a"/>
欽定四庫全書<lb/>
　龜山集巻二十七　　　　　宋　楊時　撰<lb/>
　　雜著<lb/>
　　　書銘<lb/>
含其英茹其實精于思貫于一<lb/>
　　　言黙戒<lb/>
鄰之人有雞夜鳴惡其不祥烹之越數日一雞旦而不<lb/>
鳴又烹之已而謂予曰吾家之雞或夜鳴或旦而不鳴<lb/>
<pb n="KR4d0136_WYG_027-1b"/>
其不祥奈何予告之曰夫雞烏能為不祥於人歟其自<lb/>
為不祥而已或夜鳴鳴之非其時也旦而不鳴不鳴非<lb/>
其時也則自為不祥而取烹也人何與焉若夫時然後<lb/>
鳴則人將賴汝以時夜也孰從而烹之乎又思曰人之<lb/>
言黙何以異此未可言而言與可言而不言實足取禍<lb/>
也故書之以為言黙戒<lb/>
　　　勸學<lb/>
志學之士當知天下無不可為之理無不可見之道思<lb/>
<pb n="KR4d0136_WYG_027-2a"/>
之宜深無使心支而易昏守之宜篤無使力淺而易奪<lb/>
要當以身體之以心驗之則天地之心日陳露於目前<lb/>
而古人之大體已在我矣不然是未免荀卿所謂口耳<lb/>
之學非所望於吾友也<lb/>
　　　雜説<lb/>
東坡謂荀文若其才似子房其道似伯夷予以為其才<lb/>
似子房則有之矣伯夷不事非君不立於惡人之朝寧<lb/>
忍事操乎以為其道似伯夷吾不知其説也<lb/>
<pb n="KR4d0136_WYG_027-2b"/>
黄門謂藺相如非戰國之士使居平世可以為大臣矣<lb/>
予以為相如奉璧入秦趙之君臣計議非有親秦之心<lb/>
也特畏其威彊耳古人以小事大有以皮幣犬馬珠玉<lb/>
而不得免者至棄國而去之况於一璧乎此知事大畏<lb/>
天者之所為也當其持璧睨柱使秦知趙璧終不可得<lb/>
也而欲徼幸於不死難矣豈孔子所謂暴虎馮河死而<lb/>
無悔者歟不一二年卒有覆軍陷城之旤雖完璧以歸<lb/>
於趙何益哉此其知不足稱也已澠池之㑹其危又甚<lb/>
<pb n="KR4d0136_WYG_027-3a"/>
矣方趙王之西也廉頗期以一月不反則立太子以絶<lb/>
秦望則是行非有萬全之計也相如為國卿相其勇略<lb/>
不足以重趙使秦不敢惴焉乃欲以頸血濺之豈不殆<lb/>
哉此特曹沬之流戰國之雄者耳而謂之以道事君固<lb/>
如是乎黃門以為大臣吾亦不知其説也<lb/>
哀公問社論者以為哀公將去三桓而不敢正言古者<lb/>
戮人於社其託於社者有意於誅也宰我知其意而亦<lb/>
以隠答焉其曰使民戰栗以誅告也夫魯之㣲三桓之<lb/>
<pb n="KR4d0136_WYG_027-3b"/>
盛而欲去之豈易言哉而以隠語語於人為宰我者謀<lb/>
人之國亦以隠答之一失其㫖則傾國亡身之禍隨之<lb/>
矣而孔子亦以隠罪之此何理也夫隠語古之滑稽者<lb/>
時有之而謂聖人之徒為之乎<lb/>
世儒之論曰性之有習習之有善惡譬如火之能熱與<lb/>
其能焚也孟子之所謂善得火之能熱者也是火之得<lb/>
其性也荀子之所謂惡得火之能焚者也火之失其性<lb/>
者也夫天地之間有夫婦而後有父子此物之所同然<lb/>
<pb n="KR4d0136_WYG_027-4a"/>
也故木以金尅之而火生焉木與火未嘗相離葢子母<lb/>
之道也火無形麗木而有焉非焚之則火之用息矣何<lb/>
熱之有哉而謂熱者火之得其性焚者火之失其性其<lb/>
察物也盖亦不審矣夫子思之學惟孟子之傳得其宗<lb/>
異哉世儒之論也以為孟子道性善得子思之説而漸<lb/>
失之而輕為之議其亦不思之過歟<lb/>
蘇子曰道有不可以名言者古之聖人命之曰一寄之<lb/>
曰中則一也者特道之有不可名言者耳中亦非道也<lb/>
<pb n="KR4d0136_WYG_027-4b"/>
道之寄而已所謂道者果何物耶子思因其語而廣之<lb/>
曰喜怒哀樂之未發謂之中發而皆中節謂之和中者<lb/>
天下之大本也和者天下之達道也致中和天地位焉<lb/>
萬物育焉子思之説既出而天下始知一與中在是矣<lb/>
夫子思之言中和而已此道之可以名言者也所謂一<lb/>
者安在哉孟子又推之以為性善之論性善之論出而<lb/>
一與中始枝矣夫性善之論出而一與中何自而枝耶<lb/>
是必有説也學者更深考之則孟子蘇氏之學是非得<lb/>
<pb n="KR4d0136_WYG_027-5a"/>
失必有不可誣者矣<lb/>
　　　鄧氏真賛<lb/>
婉婉夫人夙有令儀柔靜以和室家是宜今其云亡厥<lb/>
聲尚懿圖形于兹以永瞻視<lb/>
　　　陳居士傳諸公䟦附<lb/>
陳選南劍州將樂人世以豪貲為鄉閭大姓其為人忠<lb/>
信愿慤不妄與人交晨興正冠修容坐堂上夫婦相對<lb/>
如賓非慶吊未嘗出門雖連牆有經時不見其面者間<lb/>
<pb n="KR4d0136_WYG_027-5b"/>
有所之必筮而後往家人俟其歸其跡可數也平居恂<lb/>
恂人莫見其喜怒閨門之内雍如也其遇人無長幼必<lb/>
盡誠敬雖橫逆有惡聲至如弗聞視其容貌泊然若無<lb/>
足芥蔕者以故人亦信之後雖有喜侵暴者不敢犯也<lb/>
卒年四十六龜山楊某曰予嘗讀沈公筆談見其所載<lb/>
杜生事沈公自謂時方有軍事至夜半未卧罷甚僚屬<lb/>
有談杜生者聞之不覺肅然忘其勞考公之所為於杜<lb/>
生幾可無悔矣非其中有所養詎能若是哉惜公之亡<lb/>
<pb n="KR4d0136_WYG_027-6a"/>
予尚幼未能究知其所有故不得而備論之也當是時<lb/>
陋郊小邑無縉紳先生明道德之歸以覺斯人又無髙<lb/>
世之士含德隠耀相與薰陶浸灌輔成其美此予所以<lb/>
深嗟而屢歎之也然觀其襟度夷曠不可汙撓葢有非<lb/>
學之所能至者世之薄夫淺子一有戾已僅如毛髮則<lb/>
悻悻然見於顔面必反之而後已其視公為如何故特<lb/>
為之論著以示其子孫使知先世所以遺已者在此不<lb/>
在彼也公少時有故人將亡子尚幼以白金數鎰委之<lb/>
<pb n="KR4d0136_WYG_027-6b"/>
者比其子壯公召與之其人矍然謝之初弗知也葢其<lb/>
信義足以託孤如此然此在公為不足書者而邑人以<lb/>
是多公故并述之附于其末<lb/>
　中立先生所撰陳居士傳予兄孫漸得其本自餘杭<lb/>
　來四明出以示予先生言行信于天下所以深嗟而<lb/>
　屢歎之者雖晦於今後當顯白異時尚論之士可不<lb/>
　考歟予與居士同鄉而以不得見之為恨為寫此傳<lb/>
　以畀其子孫使刻而藏之以成先生論述之志大觀<lb/>
<pb n="KR4d0136_WYG_027-7a"/>
　二年十一月二十二日沙縣陳瓘書<lb/>
　居士本不求知於人人自知之宗子博士楊公中立<lb/>
　又為之傳以行於世所以風勸來者盖不但一鄉而<lb/>
　已也大觀四年十一月二十日晉陵鄒浩既篆其前<lb/>
　已因書此以見意云<lb/>
　昔揚子雲稱蜀人之賢以李仲元為畏友想見其人<lb/>
　信順之氣積於中而暢於外葢黃叔度之流惟以生<lb/>
　於逺方不聞於中原士大夫獨因雄書而名載於後<lb/>
<pb n="KR4d0136_WYG_027-7b"/>
　世今陳居士含德隠厚沉冥於七閩之下邑未有能<lb/>
　知之者吾友中立為發其藴以詔其子孫吾知其與<lb/>
　仲元俱不朽矣此於名教豈小補哉政和二年孟夏<lb/>
　中澣建安游酢書<lb/>
　予嘗愛范曄作黃叔度傳初無言行可見之跡後之<lb/>
　識者想望其人如不可及今觀中立先生傳陳居士<lb/>
　其文亦然居士處於僻逺雖無卓然顯白於世者既<lb/>
　得佳傳又得鄒陳二公為之書篆且䟦其後以垂不<lb/>
<pb n="KR4d0136_WYG_027-8a"/>
　朽讀者想望其人當與叔度齊驅而並駕云宣和二<lb/>
　年仲夏梁谿李綱書<lb/>
　　　張牧之子名<lb/>
張氏世有清德由聖得子求名於侍講吕公原明而名<lb/>
之曰清孫夫伯夷聖之清者也推惡惡之心思與鄉人<lb/>
立其冠不正望望然而去之若將凂焉故其流風之弊<lb/>
容德不足而至於隘今牧之得子而求名於予請名曰<lb/>
容孫葢將以濟其世德也<lb/>
<pb n="KR4d0136_WYG_027-8b"/>
　　　致語<lb/>
聳壑凌霄共喜千齡之㑹銜盃樂聖仍逢四事之并玉<lb/>
麈交揮德星復聚恭惟知府朝請南溟異禀宛國上才<lb/>
顧千里之難羈姑六月而一息簡在二聖光于四賢行<lb/>
聞衮繡之歸佇有功名之享通判大夫職分郡貳位列<lb/>
星躔家傳清白之風世厯要權之任芳猷不墜威望有<lb/>
加相忘贑上之清歡無愧山陰之盛集偶兹勝事敢獻<lb/>
鄙辭<lb/>
<pb n="KR4d0136_WYG_027-9a"/>
庭下秋風颭斾旌使君爽氣逼人清功名共喜千齡會<lb/>
尊酒仍逢四事并甘谷殘英留晩翠雍門餘曲有新聲<lb/>
莫辭酩酊同民樂鳯詔行催上玉京<lb/>
　　　又其二<lb/>
伏以跨鯨溟渤身出蓬瀛浮槎天潢道逢牛斗斯一時<lb/>
之盛集罄千里以交欣恭惟經略侍制儒席至珍英躔<lb/>
逸歩脱跡東膠之列蚤膺宣室之求握筆螭頭連飛鴈<lb/>
序俄出分於屛寄復承代於𤓰時豈惟聞望之隆兹寔<lb/>
<pb n="KR4d0136_WYG_027-9b"/>
衣冠之盛知府朝請天資曠達德宇宏深式慕子淵之<lb/>
用行庶幾孔氏之毋意思締交於大國方講好於兩君<lb/>
適兹化景之長足為賢者之樂欲傳勝事用播聲詩<lb/>
霛槎初泛斗牛間隠隠晶光照夜寒况是春城多樂事<lb/>
果逢星節駐征鞍使藩暫屈留旌斾雲路終同接羽翰<lb/>
已寫風猷傳樂府更磨琬琰一時刋<lb/>
　<lb/>
　龜山集巻二十七<lb/>
</p>
<p>
</p>
  </div>
</body>
</text>
</TEI>
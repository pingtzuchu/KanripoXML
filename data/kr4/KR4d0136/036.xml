<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龜山集巻三十六</head>
    <p>
<pb n="KR4d0136_WYG_036-1a"/>
欽定四庫全書<lb/>
　龜山集巻三十六　　　　　宋　楊時　撰<lb/>
　　誌銘七<lb/>
　　　周憲之墓誌銘<lb/>
公諱某字憲之姓周氏其先本周苗裔平王東遷次子<lb/>
烈封汝墳秦滅周以汝墳為郡子孫因家焉至十八世<lb/>
孫仁為漢太中大夫徙家陽陵子孫咸至大官自漢歴<lb/>
唐世有顯人其後緜遠族衆散適他郡有居處之遂昌<lb/>
<pb n="KR4d0136_WYG_036-1b"/>
者公之遠祖避唐亂自遂昌徙之浦城故今為浦城人<lb/>
王審知據閩其三世孫璡仕王氏為銀青光禄大夫即<lb/>
公之七世祖也生彥卿為王氏先鋒將彥卿生文之當<lb/>
閩滅入南唐官至殿中丞文之生隆隆生衡即公之曾<lb/>
祖也娶黄氏楊氏生某即公之祖也累舉進士以文學<lb/>
教授鄉里祖妣李氏用猶子禮部侍郎常陳乞推封所<lb/>
生特封昌元縣太君自髙祖而下雖隠德不仕而皆以<lb/>
儒學行義稱于鄉邦父諱某仕至宣德郎知廣德軍廣<lb/>
<pb n="KR4d0136_WYG_036-2a"/>
德縣事卒于官以公貴累贈通議大夫前母李氏繼母<lb/>
郭氏俱贈碩人通議公以進士起家事親以孝聞屢為<lb/>
縣令公正豈弟多隂德有識之士知其慶必在後也公<lb/>
生而相貎異常通議公嘗撫之曰大吾門者必此兒也<lb/>
自為兒童卓犖不羣長益明敏年十四作進士詞賦已<lb/>
有可觀乗間更習他文不專為科目計年十七補太學<lb/>
生預廣文薦會改科用經術後進競尚浮華綴緝公獨<lb/>
不追時好必以古文為法時張公廷堅為慱士少許可<lb/>
<pb n="KR4d0136_WYG_036-2b"/>
公贄書見之張展讀大驚曰子妙年之詞若此古人不<lb/>
難到也公之叔父侍郎一日覽公所著唐賛論持以賀<lb/>
通議公曰此已逺過於某其為名公所推重如此紹聖<lb/>
四年登進士第授將仕郎越州諸暨縣尉丁通議憂哀<lb/>
毁骨立通議公仕宦二十餘年以㢘潔稱捐館之日家<lb/>
惟四壁公扶護歸平江竭力襄大事安貧守分人無間<lb/>
言服除授青州益都縣主簿到官之初外邑訴水災州<lb/>
檄公檢視通守者吝於稅且少公輒大言曰若多放一<lb/>
<pb n="KR4d0136_WYG_036-3a"/>
粒租稅即當奏劾公正色言惟知盡公而已奚䘏其他<lb/>
既而躬行田疇所傷禾稼果可驗訴者不誣公悉准法<lb/>
蠲放之通守雖極怒然無如公何也秩滿用薦者陞從<lb/>
事郎知婺州金華縣丞丁母憂服除授泗州録事參軍<lb/>
鄧帥李夔改辟公知淅川縣事前政以軟懦去官公事<lb/>
或經嵗不决公到迎刃而解舊事决遣無留凡斷獄片<lb/>
言得其情偽人人心服老胥猾吏屏息聽命邑以大治<lb/>
士民稱頌以為前後所無也州以公帑不足委五邑賣<lb/>
<pb n="KR4d0136_WYG_036-3b"/>
醋實皆抑勒所得息以十之二噉縣官諸邑既争奉州<lb/>
且利二分至有月輸六七百緍者公以縣陋民貧度不<lb/>
能盡免所輸才一二而巳以其所得二分均之僚佐未<lb/>
嘗受一錢京西漕專領修洛陽大内坑冶使者創行鑄<lb/>
新鉄錢科兩路市彩色鐡炭之属民不堪命州下諸邑<lb/>
均出所科公言邑有大小難以一槩力争之鄧帥許公<lb/>
光凝之前引春秋平丘之會子產争承以為鄭伯男也<lb/>
而使從公侯之貢懼弗給也由是更以諸縣户口物力<lb/>
<pb n="KR4d0136_WYG_036-4a"/>
差次之淅川遂减過半許公先以文學易公至是益加<lb/>
欽嘆以為有古循吏風也初公在任才一考士民競於<lb/>
諸司投牒願留再任而諸司應照例薦守令仍以公為<lb/>
首及公得代而歸百姓攀戀號泣遮道絶梁累日不得<lb/>
行乃相率畫公像於浮圖舍嵗時祠之焉用薦者改宣<lb/>
敎郎授亳州司儀曹事磨勘轉奉議郎政和七年許公<lb/>
召還薦公于朝除武學愽士幾嵗擢監察御史宣和二<lb/>
年有上封事告淮南連嵗荒旱飢民相食常平使者顧<lb/>
<pb n="KR4d0136_WYG_036-4b"/>
彥成坐視不救上大怒詔公察訪亟行賑濟公登對陳<lb/>
八事一乞依法放免租稅二乞諸司錢斛竝許支用三<lb/>
乞州縣倚閣催民間積欠四欠常平司錢斛已樁發未<lb/>
行者竝截留五豪户有願出粟濟飢民者許保奏推賞<lb/>
六所在官山林塘泊暫弛其禁聽飢民採食七鄰路般<lb/>
販米斛入本路者免收沿路力勝庶得商旅輻輳又小<lb/>
民有無業可歸願充軍伍者委漕司多方招刺以消攘<lb/>
奪之患上皇一一開允仍命行訖及奏疏降中書執政<lb/>
<pb n="KR4d0136_WYG_036-5a"/>
頗難之所陳八事從其四而巳公行人或謂公曰上慈<lb/>
仁博施固無不可然執政不肻盡用公疏其意可見矣<lb/>
況淮南監司郡守皆出權倖之門凡財用又多供應御<lb/>
前為名公其愼之公曰吾受命訪察若趨時顧避則两<lb/>
路生靈實吾殺之也借使獲罪豈敢愛一御史而輕億<lb/>
萬之命哉即檄監司州縣問百姓疾苦悉推行所以賑<lb/>
濟者宿守吳夀寜聞公將至令諸門毋納飢民遂至城<lb/>
外殭屍縱横悉差公吏穴地藏之乃申以無飢民無可<lb/>
<pb n="KR4d0136_WYG_036-5b"/>
抄録眞守蘇之悌夜遣兵杖逼飢民載之江中洲上悉<lb/>
皆致死二守皆宦官腹心專以進奉花石珍禽為務旁<lb/>
連漕使孫㸃䧺視江淮間莫敢誰何公竝劾之由是官<lb/>
吏風靡兩路所養飢民流移僅三十萬賑給闕食人一<lb/>
十七萬有竒振糶借貸穀三十餘萬勸誘人户出糶及<lb/>
借貸七十萬有竒計所全活不知其幾萬也前所劾<lb/>
二守既以罪去造為飛語以動朝廷遂有㫖促公疾速<lb/>
赴闕更不賑濟公既忤宦官之意使還請對閤門百端<lb/>
<pb n="KR4d0136_WYG_036-6a"/>
沮抑公即上章丐外補除權知常州會常州係髙麗使<lb/>
經由郡守臣例賜對上因問淮南事公從容陳之聖心<lb/>
感悟留不行除尚書比部員外郎遷右司員外郎假太<lb/>
常少卿接伴大遼賀正旦使磨勘轉承議郎時遼使耶<lb/>
律懷義留嗣卿皆叵測者公一見即開懷待之然與之<lb/>
言未嘗少假借舊例國信私覿皆售偽濫物以其價廉<lb/>
吏請循例公不許其所酬酢物不較其直物皆精好北<lb/>
使恱服及對上喜見于色褒賞再三且諭公將來送伴<lb/>
<pb n="KR4d0136_WYG_036-6b"/>
如有合理會事可一一憑内侍奏來公聞而遲疑上即<lb/>
曰卿識鄧文誥否公徐奏云臣起自踈賤於今内臣中<lb/>
無有半靣之交者上嗟嘆良久翌日加賜茶錦宫花等<lb/>
葢特恩也使還差殿試初考官進士對策間有言極切<lb/>
直者有例欲指為謗訕取㫖公云今盜起東南正是國<lb/>
家開言路之時豈可吾儕先加以此名遂改謗訕二字<lb/>
為渉異奏之已而降㫖皆取于前列宰相王黼建應奉<lb/>
司公知黼不可盡言姑欲以利害警之造黼問焉黼云<lb/>
<pb n="KR4d0136_WYG_036-7a"/>
此以中官領供應者不一凡物既不可考覈而搔擾已<lb/>
倍多故緫以一司公曰相公念應奉無節不嫌以論道<lb/>
之任下領有司意則美矣第恐外庭既行之北司仍復<lb/>
干預則用度將愈無筭而搔擾又倍前日是使中官得<lb/>
以為辭而相公獨受其弊也黼變色曰理或如此然掌<lb/>
九式九貢正周官冡宰之職由是不恱公磨勘轉朝奉<lb/>
郎是冬復假大常少卿充賀大遼正旦國信使北人聞<lb/>
公名頗畏服待之禮有加焉公還覩河朔軍政不脩將<lb/>
<pb n="KR4d0136_WYG_036-7b"/>
士驕慢因使畢賜對上疏論之言兵可百世不用不可<lb/>
一日弛備兵當畜銳以待敵不可玩敵而自怠上極嘉<lb/>
納以公奉使稱職賜五品服擢侍御史磨勘轉朝散郎<lb/>
先是王黼採公察訪淮南之譽俾為都司意欲援之從<lb/>
班其後以公議論不附巳又難其應奉事屢奏出公為<lb/>
河朔漕使惟天子察公忠直故任以言責時患法制委<lb/>
靡士風奔競公上章乞正紀綱崇名節又奏國朝技術<lb/>
雜流命官皆從本色遷轉有正法比來夤縁幸會或有<lb/>
<pb n="KR4d0136_WYG_036-8a"/>
至正任横行者名器不重莫此之甚宜詔有司一遵舊<lb/>
制又奏都水監修立大河堤岸置文武官以催促功料<lb/>
為名凡一百二十餘員類皆權貴親舊受牒家居即日<lb/>
降㫖悉罷之徽猷閣直學士應安道自宫祠起知宣州<lb/>
公言安道昨知平江府日贓汙罪惡暴著不可為民師<lb/>
帥其命遂寢公每對語必欵盡既退上常目送之累欲<lb/>
擢公諌議大夫皆為王黼所梗四年冬金國遣信使來<lb/>
上以公前使遼稱職欲俾舘伴復以為言黼云舘伴見<lb/>
<pb n="KR4d0136_WYG_036-8b"/>
宰執議事不可領諌議更除顯謨閣待制充舘伴副使<lb/>
賜三品服又差報聘充國信使先是政和間遣歸朝官<lb/>
趙良嗣由海道使金國約共起兵夾攻大遼許其嵗賂<lb/>
銀絹以燕雲地來歸至是金人巳盡併契丹故地又西<lb/>
破雲中而宣撫使童貫蔡攸出師纔至盧溝百萬之衆<lb/>
望風奔潰金人遂據燕城志愈驕悍須索無厭上既怒<lb/>
貫攸且疑良嗣故特命公良嗣見公專使懼察其姦力<lb/>
請偕往乃改差公充副使仍賜金帯公到金營見其軍<lb/>
<pb n="KR4d0136_WYG_036-9a"/>
帥諸貴人議事金恃彊背約曰燕山一道全用大金兵<lb/>
力取到除却平灤等三州每嵗自出租稅六百萬緡若<lb/>
南宋於嵗賂外更增得此數乃可商量公言本朝與貴<lb/>
國元約云何今何故輙生此議况重賦暴歛乃契丹亡<lb/>
國之法何足稽也某受命而來除許贈二十萬銀絹之<lb/>
外一尺一兩不敢輙專金人怒曰此事上面商量巳定<lb/>
使人乃如此争不知待望歸也無公答曰某持節出疆<lb/>
以死報國分也若失辭而歸將何面目見主上金帥拂<lb/>
<pb n="KR4d0136_WYG_036-9b"/>
袖而起遂遣介胄者數十起坐隨公凡十有三日聲言<lb/>
拘留實欲脇公俾許所欲公愈不為之屈談笑如常時<lb/>
與同行圍棊為樂敵日遣親信數輩覘公知其終不可<lb/>
奪因改館遣其貴人來見公譏之曰貴國用兵以來雖<lb/>
號百戰百勝然今深入燕地西有天祚北有四軍東有<lb/>
張覺而本朝大兵又在其南盍思早為定計今行人見<lb/>
留大事未成以某觀之恐非萬全也其人無以應但慿公<lb/>
再請于朝廷公回至雄州童貫蔡攸懼公見上發其誕<lb/>
<pb n="KR4d0136_WYG_036-10a"/>
謾堅留公惟令馳驛具奏取朝廷指揮而巳公因上疏<lb/>
歴言金國驕悍貪詐前後背違元約之事本朝初用謀<lb/>
臣言輕與通使實未為得計但累年聘問理難一旦拒<lb/>
絶今請求無厭傲狠自大釁端漸起必不能久保歡好<lb/>
且詔大臣深講所以禦敵之策仍勅邉將訓兵積粟先<lb/>
為隄備庶幾緩急不失支吾於是大忤宰相王黼之意<lb/>
既而承朝廷指揮前議増二十萬銀絹更不施行今别<lb/>
以中國所出物計直百萬緡為賂報聘禮成與其使楊<lb/>
<pb n="KR4d0136_WYG_036-10b"/>
璞薩摩等同至進徽猷閣直學士復差舘伴薩摩好為<lb/>
大言一日出語尤不遜曰若此事不了於南宋不便也<lb/>
公正色曰使者勿謂本朝昨盧溝小失利遂有輕中原<lb/>
心堂堂大國若遇倉猝忠臣義士不為無人時同館伴<lb/>
盧益恐言太過目公乃止又與公論國書内何不便稱<lb/>
大金皇帝尊號及將雲中别作一事目欲俾公奏改之<lb/>
公曰國書出自聖訓裁定一字不可移易薩摩云如此<lb/>
則將去不得公答以本朝今遣使報聘此自是本朝使<lb/>
<pb n="KR4d0136_WYG_036-11a"/>
副將去何預爾事也當公與金使爭聲聞館外上知之屢<lb/>
降宸翰於王黼言周某氣直何不再令報聘黼多端沮<lb/>
抑遂差盧益充國信使上以公充送伴公送北使至燕<lb/>
山當賜御筵楊璞謂燕地是大金取得將與貴朝存問<lb/>
皇帝公答云两朝共取燕地貴國依元約以地來歸却<lb/>
受了本朝嵗餉今地已屬本朝御筵又是本朝所賜豈<lb/>
有先北向拜之理璞云如此則御筵也赴不得公責之<lb/>
曰聖上優禮使人不逺二千里遣使錫宴豈可因議事<lb/>
<pb n="KR4d0136_WYG_036-11b"/>
待不赴如此行事於義理上全無一分去得反覆折難<lb/>
十次公知其㝠頑莫回但移文照會而巳自朝廷與金<lb/>
人結約之後敵勢日彊肆為驕蹇前此漢使例皆莫敢<lb/>
與之校獨公毅然不顧語言未嘗小假借非理之求一<lb/>
切不從北使無以加之往往辭窮而退使還除尚書刑<lb/>
部王黼既不喜公又見雄州之疏明其失計故當國信<lb/>
結局同僚竝轉三官進職三等而公止遷直學士而已<lb/>
上素知公孤立無朋每加任用在刑部供職纔九日擢<lb/>
<pb n="KR4d0136_WYG_036-12a"/>
御史中丞特封文安縣開國男食邑三百户初對上宣<lb/>
諭曰比來言官多攟摭𤨏屑卿朕所選用官為中司當<lb/>
存朝廷事體公見宣和間朝政極弊邊隙已開知國家<lb/>
久已失計但欲善後而已首章舉臯陶戒舜屢省乃成<lb/>
大槩謂有虞之時治功成矣而賛襄之臣尙以是為戒<lb/>
葢恃其成而不加省則其成不能保遂至貽患有不可<lb/>
勝言者上皇悟其㫖因稱公雄州所上疏公奏曰今無<lb/>
如之何惟當修政事以待之耳上深然之諭公曰觀女<lb/>
<pb n="KR4d0136_WYG_036-12b"/>
真所為不如契丹逺甚前此趙良嗣只與朕言此國有<lb/>
威有信可以永逺為援頼為差得卿去不爾朕無縁得<lb/>
知也公因上疏論盧溝致敗之由皆童貫蔡攸不能節<lb/>
制諸軍而属官李宗振統制王禀其罪為大李宗振本<lb/>
曹州一胥吏也致位承宣使為貫腹心貨賂公行由是<lb/>
賞罰不明將士解體王禀初無武畧惟善附㑹盧溝之<lb/>
役其軍實先退乞將二人重加竄責章凡三上方施行<lb/>
童貫歸自河朔姦妄盡露上務欲保全之俾以公師致<lb/>
<pb n="KR4d0136_WYG_036-13a"/>
仕貫乃怙權不捨復用太師除豫國公遍檄陜西河東<lb/>
經略司告諭蕃官首領若所在官司搔擾令申貫審復<lb/>
聞奏公上疏論云貫名為致仕乃預軍旅邊務其害政<lb/>
侵官莫此為甚乞令凡事不得干預上即以公疏劄示<lb/>
貫執政以簡貴自居凡國忌行香率多託疾不赴公奏<lb/>
謂大臣如此何以表率百僚宜嚴立法繩之詳定勅令<lb/>
官舊以二員為額後乃増至七員學士待制領在京宮<lb/>
觀者至有三十餘員公奏謂局事不加多而領官數倍<lb/>
<pb n="KR4d0136_WYG_036-13b"/>
前日有職事侍從官纔二十九員今不任事者其數乃<lb/>
過之甚失所輕重宜加裁定又疏國家馭軍之法至為<lb/>
嚴密承平不試卒惰而驕比陽武縣卒憤坐倉價錢不<lb/>
如所欲乃敢羣擊縣丞楊慶諒向使慶諒殞于非命彼<lb/>
知罪大無所容則其為患甚矣願詔爪牙之臣講明軍<lb/>
法而振起之往者雖不復加誅而來者必可使無犯也<lb/>
上皆行之觀文殿大學士林攄掊克其使臣丘大成令<lb/>
賠過錢萬二千餘緡致家計破蕩無力供應則又追捕<lb/>
<pb n="KR4d0136_WYG_036-14a"/>
其家属繫獄公奏攄身為國執政大臣而乃貪汙害物<lb/>
如此乞委鄰路監司盡公根治攄坐是降秩二等宦官<lb/>
李某之子雍奏乞與某析居某遂奏令雍認姓公謂雍<lb/>
之悖德亂常其罪固不容誅而某為近臣聞其子妄有<lb/>
奏陳不能頓首謝乃敢肆為忿戾上凟君父故某亦降<lb/>
秩時權要親故官于外者秩將滿多經營再任致使孤<lb/>
寒之士擬官至于三四有未霑寸禄者公云公朝仕進<lb/>
之路豈可使不均如此宜一切杜絶之新法茶鹽初行<lb/>
<pb n="KR4d0136_WYG_036-14b"/>
凡獲私販論賞甚重而部使者又起請州縣推勘盡公<lb/>
者許保明推賞朝廷從其請公言自古豈有决獄而立<lb/>
賞格者此法若行則希進之徒欣慕榮寵馴致深刻甚<lb/>
非所以示天下忠厚之意奏罷之揚洪二州闕帥朝廷<lb/>
起孟揆應安道為之公疏言揆昨任吏部侍郎與鄧之<lb/>
綱有私隙至詐傳命令諷張樸言之坐此貶置安道昨<lb/>
知平江府政以賄成公納貨賂嘗為臣僚論列究觀二<lb/>
人固非忠實靖共廉良愷悌者豈可驟當方面之重皆<lb/>
<pb n="KR4d0136_WYG_036-15a"/>
罷領宫祠宦官李環之子純雅詐為御書夤縁敗露詔<lb/>
開封府獄根治公奏若大府研究純雅等罪狀明白固<lb/>
當正典刑然環為之父恬不覺察奚可逃責鄜延帥薛<lb/>
嗣昌輙執奏所辟司録士曹特免河北京東漕司輙差<lb/>
贓罪失官之人俾權親民職事昌樂等縣起免夫錢違<lb/>
元降指揮恣為侵漁湖北提㸃刑獄臧時中在任姦贓<lb/>
狼籍前知泗州汪希旦以失奉行常平事抵罪後乃擢<lb/>
為常平使者都水監丞賈鎮嘗為孟昌齡小吏後乃擢<lb/>
<pb n="KR4d0136_WYG_036-15b"/>
任主客員外郎公悉論列之如此類甚多上方信用公<lb/>
故言無不從磨勘轉朝請郎差殿試詳定官除兼侍讀<lb/>
公正色立朝其所彈擊皆將相權倖或其親密雖宸眷<lb/>
益厚而怨仇多矣乃上疏乞出降詔不允繼因登對面<lb/>
請上曰朕自用卿為耳目之官得聞所未聞豈可輕去<lb/>
朝廷非久當别有委任會上復起童貫宣撫三路貫偃<lb/>
蹇顧避出不遜語上再三敦諭乃曰臣昔平燕之時惟<lb/>
不能深取信于陛下致使周某乗間攻臣今若周某仍<lb/>
<pb n="KR4d0136_WYG_036-16a"/>
任言路臣終不能成功上不得巳罷公御史中丞以本<lb/>
官提舉亳州明道宫其制詞云至使功罪不白是非無<lb/>
所辨謂公昔言貫不當也葢貫緫戎一十餘年前後臺<lb/>
諌未嘗敢一言及之獨公上疏廷論故貫之怨公深入<lb/>
骨髓日夜與其黨百端為計茍可以害公者不遺餘力<lb/>
適當再用故要上以逐公焉遇赦復右文殿修撰貫聞<lb/>
之愈不平必欲致公於死地於是親疏誣公昔使北時<lb/>
與趙良嗣結為死黨及為中司無一言及之上雖深知<lb/>
<pb n="KR4d0136_WYG_036-16b"/>
公然重違貫意復落公職降授宣敎郎黄州居住公聞<lb/>
命即日就道凡在黄州三年日以詩酒自適無漂泊流<lb/>
寓之嘆淵聖宣皇帝登極復朝請郎覃恩轉朝奉大夫<lb/>
今上即位首召還公已而除吏部侍郎諌官鄧肅以新<lb/>
進不知前朝事實率爾論公以為嘗建伐燕之謀乞誅<lb/>
殛以謝天下頼上睿明灼見本末又知公嘗諌上皇飭<lb/>
邊備故肅之章留不降公至南京賜對上疏勸上以固<lb/>
結人心為本又言自古輕舉妄動未有不貽悔者當艱<lb/>
<pb n="KR4d0136_WYG_036-17a"/>
難之際尤宜愼之上深以為然因諭公曰卿宿德重望<lb/>
當即輔朕且宜頻對又宣取公雄州之疏翌日徧示大<lb/>
臣曰周某所言甚有理也大駕南幸公扈從至揚州時<lb/>
選人赴行在磨勘者部吏以文字不圓備百端沮難公<lb/>
建明權宜措置舉狀不到部者依舊例用奏檢照牒其<lb/>
投下文字竝當日上簿若有諸般違礙在上簿日後者<lb/>
竝依放散舉主法及今後監司郡守舉官竝此上印紙<lb/>
自是孤寒改官不復留滯而亦無敢偽冐者中外依五<lb/>
<pb n="KR4d0136_WYG_036-17b"/>
月一日赦舉文武材略出倫幾數百員而遷謫之人刑<lb/>
部亦節次檢舉朝廷例皆不行公奏言感人心者必示<lb/>
大信豈可使德音既下而實惠未周乎宜詔大臣亟以<lb/>
勅令從事擢刑部尚書兼侍讀遷吏部尚書用覃恩轉<lb/>
朝散大夫是時上初踐阼銳意講學公首在經筵獻納<lb/>
居多凡至安危治亂之機必旁捜逺紹極其規諌時邊<lb/>
警稍息而朝廷上下偷安朝夕公請對引孟子之言國<lb/>
家閒暇及是時明其政刑雖大國必畏之今不乗時為<lb/>
<pb n="KR4d0136_WYG_036-18a"/>
無窮之計將何以善其後願陛下深詔二府大臣條天<lb/>
下之事其大者有幾於今者宜何先人才如何而可得<lb/>
民力如何而可紓國用如何而可足將帥如何而可選<lb/>
兵勢如何而可彊盜賊如何而可殄奔競如何而可息<lb/>
深謀熟講果斷而力行之毋以細務妨日力毋尚因循<lb/>
度嵗月庶幾日積月累以成中興之功又疏今宿將之<lb/>
在者無幾而後來以武畧稱者未見其人乞詔武臣知<lb/>
州軍務分以上各舉可以將兵者召赴朝廷量才授職<lb/>
<pb n="KR4d0136_WYG_036-18b"/>
若有小警付以一隊之衆觀其臨敵果能立功則與舉<lb/>
者同加褒賞如其敗衂責罰亦如之疏奏皆降付中書<lb/>
會臣僚上言三省舊未合併為一文書簡徑事無留滯<lb/>
詔侍從諌臺集議公謂方今邊警尚熾盜賊未靖軍防<lb/>
兵政所宜討究者甚多何暇倍費日力講求併省條例<lb/>
且門下中書未可併而為一其利害固自明白至若尚<lb/>
書省六部自更新制其格目皆與往時不同今若驟復<lb/>
其舊則命官置吏别案分窠條畫<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>㣲其類不一兼舊<lb/>
<pb n="KR4d0136_WYG_036-19a"/>
吏類多辭職新吏懵不曉事猝然改更深恐紛擾愈失<lb/>
其緒言者不過欲吏無冗員省無滯事耳神宗皇帝分<lb/>
建三省之初人吏員額皆有常數文書行移各有日限<lb/>
比年以來吏多額外而行移者多違日限故中外以為<lb/>
病今若依官制元立吏額及行遣日限則無冗員滯事<lb/>
而得倂省之實效矣公前後為銓曹長貳究心吏治多<lb/>
所建明時士大夫出身告勅或遭兵火毁失而行在案<lb/>
籍又不全凡參選注擬者胥吏詰難動涉嵗月公奏乞<lb/>
<pb n="KR4d0136_WYG_036-19b"/>
召官委保上簿先次施行續具勘當又奏前朝得罪黨<lb/>
人既依赦復官所有合得恩數宜行給還公自南京賜<lb/>
對上即有柄用之意比兩府虚位而公在病告上亟欲<lb/>
用公屢從大臣詢公動止及勅知閤門事韓恕曰如周<lb/>
某下參假牓子可先期奏聞虚心倚佇如此而公已不<lb/>
復趨朝矣公初謁告且滿一月念銓選劇部不可曠職<lb/>
上章乞罷詔不允更二旬再申前請上謂大臣曰當今<lb/>
人才如周某者未見其比雖病固當留乃降㫖賜寛假<lb/>
<pb n="KR4d0136_WYG_036-20a"/>
將理而公求去益堅復上章詞極迫切上仍欲留公樞<lb/>
臣郭三益為公開陳乃除龍圖閣學士提舉江州太平<lb/>
觀公既遂所請即欲歸吳中巳而疾亟上章乞謝事轉<lb/>
朝請大夫致仕遂薨于揚州官舍實建炎二年八月十<lb/>
六日也享年五十有五天子聞之震悼對宰執大臣傷<lb/>
痛不巳特贈大中大夫與所得恩澤公未薨三日前飲<lb/>
食起居無異平日一旦悉召諸子告之曰吾素寡病今<lb/>
病至此殆不復起自念平生行已莅官無甚可愧今官<lb/>
<pb n="KR4d0136_WYG_036-20b"/>
為常伯終于牖下尚何求哉吾歿棺斂皆當從儉百日<lb/>
之内即營窀穸汝等各勉名節視吾平時所為則吾無<lb/>
憾矣諸子悲不自勝勉公以寛抱公笑曰吾豈畏死者<lb/>
至疾革神氣不亂聞家人哭泣則正色目之曰慷慨之<lb/>
士豈當如此公為人剛毅端慤粹雅疎通而識量過人<lb/>
喜怒不形于色怡然有常不為事物遷動平生無偽飾<lb/>
其語言行事一出於誠其所施設宏大髙逺外視雖如<lb/>
甚略詳視其中則細故小物莫不悉備當時制詞稱之<lb/>
<pb n="KR4d0136_WYG_036-21a"/>
曰德本天成渾然不見圭角行惟言稱考之皆有宫庭<lb/>
又曰險夷百為信厚一節公議不以為過也是以屢當<lb/>
國家委寄任言責之重使不測之寇謀畫注措沛然有<lb/>
餘仕宦守節槩未嘗屈已以狥人不為權利所奪宦官<lb/>
梁師成以待士傾一時慕公名德數願結交公確然不<lb/>
納梁之志愈堅而公愈不囬梁雖甚銜之然廹於公議<lb/>
亦不敢加害也鄭詳以公與其表兄焦公衍同僚數憑<lb/>
焦以致委曲公亦謝絶之平生喜薦士得人為多其與<lb/>
<pb n="KR4d0136_WYG_036-21b"/>
人無怨惡雖有仇怨不務報復公為童貫蔡攸所擠謫<lb/>
居黄州及攸敗妻子過黄中途失船適公有一大舟其<lb/>
子欲求而不敢言公聞之輟以與之自初仕至終不營<lb/>
産業當公為御史時被㫖詣西京㸃檢諸陵家留京師<lb/>
臧獲不戒于火生生之具一爇而盡既歸視之畧不介<lb/>
意素不與人交利雖親故饋遺亦却之至上有賜予亦<lb/>
㢘於所受其使金國也上遣中使黄珦賜黄金二百兩<lb/>
公殿門外附珦奏辭之上知公特從其請後累差館伴<lb/>
<pb n="KR4d0136_WYG_036-22a"/>
例有支賜銀絹公又以連倂受賜為辭降㫖不許乃止<lb/>
公平居雖祁寒盛暑對僮僕亦無怠容待物樂易不為<lb/>
表襮重然諾敦篤契舊雖貴顯每見故交握手道舊如<lb/>
平昔其官州縣時舉將後多尚在庶僚公遇之必執門<lb/>
生之禮每賔客進與之抗聲極談簡直明辨見者莫不<lb/>
愛服居處簡儉無所嗜好獨喜觀書史日夜不倦病甚<lb/>
猶手不釋巻於經術務究大㫖惟嫌近代僻儒鑿空臆<lb/>
說至於諸子百家之書莫不該洽而彊記每語及一事<lb/>
<pb n="KR4d0136_WYG_036-22b"/>
輙誦數百言常病春秋左氏傳叙事隔涉年月學者不<lb/>
得其統於是創新銓次其事各列于諸國俾易覽焉公<lb/>
以文學名于世餘暇留心翰墨得歐陽率更筆法所著<lb/>
春秋左傳編類三十巻史賛論五巻武學講義三巻奏<lb/>
議十巻經筵講義四巻斐然集二十巻丹川集七卷寜<lb/>
一堂雜藁十巻齊安集五巻其遺逸不録者尚數百篇<lb/>
别為編集而未及成公初娶楊氏朝奉郎致仕訓之女<lb/>
早亡繼室張氏朝散大夫元衡之女前公十年卒俱贈<lb/>
<pb n="KR4d0136_WYG_036-23a"/>
淑人六男長曰某舉進士早卒次某通仕郎次某次某<lb/>
並承務郎次某通仕郎次某未仕女一人適迪功郎韓<lb/>
愿胄孫男二人曰可大彌大孫女一人先是公二年前<lb/>
卜地於平江府吳縣太平鄉楞伽山妣淑人墳之右穿<lb/>
為夀域張淑人同墳至是某等以建炎二年十二月二<lb/>
十二日壬寅奉公之喪而葬焉承先志也昔公任中司<lb/>
嘗舉余為代是為知余者及在維揚同省又同侍經筵<lb/>
故知公為詳今其孤不逺千里狀其行請銘於余余何<lb/>
<pb n="KR4d0136_WYG_036-23b"/>
可辭乃掇其大槩而為之銘銘曰在昔有言逹德惟三<lb/>
於斯三者公實無慙彊敵驕悍萌芽未熾公策其終宜<lb/>
飭邊備先事而圖惟公之知淮南荐饑帝聞其呻命公<lb/>
出使往撫其民飢羸老稚數十萬人頼以全活惟公之<lb/>
仁閹寺之梟貫為擅寵厲階是生實㣲且尰惟其兇燄<lb/>
衆悚而奉侃然廷擊惟公之勇雄州之言國之蓍龜宵<lb/>
小阻從其悔何追上聖嗣服惟公是思擢長天官身繫<lb/>
安危方航而濟䘮其楫維施而未光為世所悲善宜有<lb/>
<pb n="KR4d0136_WYG_036-24a"/>
後理固可推琢石幽宫莫有愧辭後欲考者視此銘詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0136_WYG_036-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龜山集巻三十六<lb/>
</p>
<p>
</p>
  </div>
</body>
</text>
</TEI>
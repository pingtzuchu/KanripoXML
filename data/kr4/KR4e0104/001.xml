<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻一</head> <lb/>
    <p>
<pb n="KR4e0104_WYG_001-1a"/>
欽定四庫全書<lb/>
　古穰集巻一<lb/>
　　　　　　　　　　　　　明　李賢　撰<lb/>
　　奏議<lb/>
　　　論誥勅狀<lb/>
臣聞誥勅者勸善懲惡之良法激厲名節之美事夫豈<lb/>
無益之費哉洪惟國朝制諸司職掌於誥勅一事至詳<lb/>
且備可為萬世法程凡大小之臣有私過者終身不得<lb/>
<pb n="KR4e0104_WYG_001-1b"/>
無私過者方許請給既與之後少有私過輒行追奪於<lb/>
是為官者未得之前兢兢小心既得之後益加謹慎馭<lb/>
士之方惟此為要此事一行則天下之士莫不感激去<lb/>
惡為善脩身飭行顧惜名節是以所費者少所勸者多<lb/>
若此法不行則士皆失望善惡不分名節不振其有亷<lb/>
潔自守者反為<hi>闕</hi>
　　　　　　　於利途民之被害可勝言哉是朝廷<lb/>
所惜者寡而下民所傷者衆臣竊痛之然此事非但勸<lb/>
<pb n="KR4e0104_WYG_001-2a"/>
夫在位之士其未入仕者見己仕者䝉此恩榮推及父<lb/>
母光耀鄉里莫不争自琢磨奮志經史明體適用竭才<lb/>
殫智願為國家之用矣譬之以餌致魚則投餌之費小<lb/>
得魚之利大有國家者豈可舍此而不為哉我國朝自<lb/>
洪武永樂以來此法雖行而未盛至洪熈宣徳以來始<lb/>
大舉行於是天下之士鼓舞歡欣無不感激迨皇上即<lb/>
位以來率由舊章近者行在吏部欽奉㫖意今後誥勅<lb/>
俱待九年考滿方與不許照諸司職掌施行臣愚不審<lb/>
<pb n="KR4e0104_WYG_001-2b"/>
聖意所在若以為織造費財則臣已言之於前謂所費者<lb/>
少而所利者多若以為各官得之易而多不保守旋復追<lb/>
奪則臣所目見保守者什九追奪者什一况中人之材可<lb/>
為善可為惡授職三年即得誥勅不勝榮幸遂革非向善<lb/>
戰兢保守而為端正之士若待九年則此輩必不持久遂<lb/>
流於貪况九年方與得給者十無二三不得給者十常八<lb/>
九何哉凡内外官員九年之中多不能齊有歴任四五年<lb/>
而轉遷者有歴任六七年而保陞者有父母垂老而不能<lb/>
<pb n="KR4e0104_WYG_001-3a"/>
待者有已身多故而不遂請者如此則天下之士感激者<lb/>
少怠志者多使國家勸善懲惡之法激厲名節之事無所<lb/>
於藉而下民亦未能不被其害伏願皇上留意守祖宗之<lb/>
成憲遵先帝之良法昭曠典布宏澤乞勅所司今後誥<lb/>
勅仍照諸司職掌施行在京官員三年考滿依例請給在<lb/>
外官員三年與本身六年請封贈如此則天下之士善不<lb/>
患不勸惡不患不懲名節不患不振下民不患不安矣臣<lb/>
為騐封主事職頒誥勅既有所見豈敢隠黙若以避嫌而<lb/>
<pb n="KR4e0104_WYG_001-3b"/>
不言則為不忠若以所掌而自言則為要名臣寜受要<lb/>
名之責不蹈不忠之罪故陳愚悃干冒天威不勝戰慄之至<lb/>
　　　　論太學狀<lb/>
竊惟太學者天下貢士所萃乃育賢成材之地故天下<lb/>
之士所以賢所以材胥此焉出賢材所以盛所以衰胥<lb/>
此焉係然則生民之休戚風俗之美惡國家之安危豈<lb/>
不皆闗於此哉洪惟太祖髙皇帝聖神文武平一天下<lb/>
定鼎金陵首崇是道方是之時宫殿城池未盡完也百<lb/>
<pb n="KR4e0104_WYG_001-4a"/>
府諸司未盡創也佛寺道觀未盡興也乃建太學於國<lb/>
都宏其規模極其壯麗凡所以教士之法戒士之條居<lb/>
士之所養士之具無不詳審周密完備又慮表率之職<lb/>
實難其人務選天下學明行修徳尊望重海内所向慕<lb/>
士夫所依歸足以師表一代名盖當時者然後命為祭<lb/>
酒崇以師道以振文風以増士氣其愛惜諸生如慈母<lb/>
之顧嬰兒貴之若席上之<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>恩惠極隆無以加尚於是<lb/>
天下之士入太學者居無不正習無不端衣無不具食<lb/>
<pb n="KR4e0104_WYG_001-4b"/>
無不足無饑寒之亂心無邪僻之墮行其所事者治禮<lb/>
義明人倫窮脩已治人之方務致君澤民之術故當時<lb/>
賢才俊傑之士濟濟輩出布列中外大綱一正萬目畢<lb/>
張自古太平之盛未能或之先也易曰聖人養賢以及<lb/>
萬民其斯之謂歟永樂初年駕臨北京太學之設因元<lb/>
之舊凡百規制未暇増新洪熈宣徳以來因仍未舉至<lb/>
其教戒居養之道頽然廢弛不遑介意師儒之職率皆<lb/>
庸常學行荒疎無所矜式雖有遺規不過承虚名為文<lb/>
<pb n="KR4e0104_WYG_001-5a"/>
具踵因循應故事而已於是天下之士入太學者蔑教戒之嚴<lb/>
無居養之正置禮義為外物輕亷耻如錙銖雜處於軍民之家<lb/>
渾住於營巷之地與市井之人為伍與無藉之徒相接同其室<lb/>
而共其食啖其夫而私其婦易君子之操為鄙夫之行改士夫<lb/>
之莭為穿窬之心所習如此一旦居官不過志於富貴而已尚<lb/>
何望其尊主庇民建功立業乎夫近朱者赤近墨者黑居處所<lb/>
致無怪其然也嗚呼天下之士修之於庠序而壊之於太學賈<lb/>
誼所謂可為太息者也今陛下春秋鼎盛纉成大統凡一舉措<lb/>
<pb n="KR4e0104_WYG_001-5b"/>
不可不慎舉所當舉則天下之人莫不懽心措非當措則天<lb/>
下之人聞之體解可不慎歟我國家建都北京以来有廢弛<lb/>
而不舉者有創新而不措者所廢弛者莫甚於太學所創新<lb/>
者莫多於佛寺舉措如是臣以為舛矣然成事不説廢者當<lb/>
舉若重修太學雖極壯麗亦不過佛寺一所之費況佛寺無<lb/>
益於朝廷而太學實闗於治體伏願皇上興廢舉墜乞勅該<lb/>
部計料興工一新太學作養秀才重選師儒厚加眷注果能<lb/>
此道將見數年之後賢才濟濟文風大振生民於是乎安天<lb/>
<pb n="KR4e0104_WYG_001-6a"/>
下於是乎治我太祖養賢及民之效復見於今日太平之<lb/>
盛不期自至而國家社稷永享無窮之福矣臣性質凡陋<lb/>
無所知識偶有所見豈敢隠黙冒干天聽不勝惶汗之至<lb/>
　　　上中興正本䇿<lb/>
臣伏惟陛下即位之初大開言路凡朝政之闕遺有司<lb/>
之利病生民之休戚軍務之得失中外進言者論之詳<lb/>
矣若夫闗於陛下躬行窮理正心脩己治人之道則或<lb/>
畧焉此臣區區犬馬之忠私竊過慮以為陛下一身乃<lb/>
<pb n="KR4e0104_WYG_001-6b"/>
家國天下之本也而陛下之心又一身之本也夫正其<lb/>
本萬事理惟陛下之心既正則家國天下之事可得而<lb/>
理矣臣所以忘其愚陋獻此中興正本策其目有十焉<lb/>
一曰勤聖學二曰顧箴警三曰戒嗜慾四曰絶玩好五<lb/>
曰慎舉措六曰崇節儉七曰畏天變八曰勉貴近九曰<lb/>
振士風十曰結民心夫勤聖學者所以格物窮理也顧<lb/>
箴警者所以誠意正心也戒嗜欲以至結民心者所以<lb/>
脩身治人之道也皆切於陛下躬行之事不係各司舉<lb/>
<pb n="KR4e0104_WYG_001-7a"/>
行者伏乞留中萬機之暇時賜省覽於陛下身心未必<lb/>
無少補焉且陛下春秋鼎盛初登寳位天命之眷顧方<lb/>
新人心之向慕方切當端本正始之日適乘勢有為之<lb/>
時求其所謂要道先務今日最急而不可緩者在此十<lb/>
策夫十策既舉則大本正矣天下之事可以次第而推<lb/>
行之不難矣由是明是非以行賞罰辨邪正以用人材<lb/>
抗公道以振紀綱節財用以固邦本勵將帥以作士氣<lb/>
脩政事以重邊防開壅蔽以通下情敬大臣以資治道<lb/>
<pb n="KR4e0104_WYG_001-7b"/>
特皆陛下之餘事耳伏望聖明深加察納果斷力行以<lb/>
幸天下以光祖宗以慰生靈延頸舉踵之望以追前代<lb/>
英君義辟之蹤盖陛下之責必如是而後塞嗟夫言之<lb/>
逆耳者惟聖君乃能聽事之難言者非忠臣不能言故<lb/>
曰責難於君謂之恭陳善蔽邪謂之敬昔宋儒朱熹將<lb/>
上殿奏事或謂正心誠意之說上所厭聞熹曰吾平生<lb/>
所得惟此四字豈忍不言而欺吾君乎此人臣以道事<lb/>
君貴乎有犯無隠也臣觀陛下即位以來雖疎逺之臣<lb/>
<pb n="KR4e0104_WYG_001-8a"/>
蒭蕘之賤皆得效忠况臣職居郎署日近清光噤黙不<lb/>
言可謂忠乎雖然噤黙不言者臣之罪也言之不用者<lb/>
亦臣之罪也何者陛下有聦明之資有温恭之徳有寛<lb/>
仁之度有納諫之美臣下有言而不用非拒之也盖以<lb/>
所言未必剴切當帝心者或無誠意感動故也故曰言<lb/>
之不用者亦臣之罪也倘陛下不以臣卑鄙猥言或有<lb/>
可取舉而行之將見功業煥然必出於尋常萬萬豈但<lb/>
臣之受賜而己實社稷蒼生之大幸也臣不勝惓惓螻<lb/>
<pb n="KR4e0104_WYG_001-8b"/>
蟻之誠罔知忌諱昧死進言冒干天威無任激切悚懼<lb/>
之至<lb/>
　　　一曰勤聖學<lb/>
臣觀自古聖賢之君率皆留心於務學曰人心惟危道<lb/>
心惟微惟精惟一允執厥中此堯舜禹相傳之學也曰<lb/>
以義制事以禮制心成湯之學也曰終始惟一時乃日<lb/>
新太甲之學也曰惟學遜志務時敏厥脩乃來髙宗之<lb/>
學也曰克厥宅心文王之學也訪於洪範丹書武王之<lb/>
<pb n="KR4e0104_WYG_001-9a"/>
學也曰日就月將學有緝熈于光明成王之學也若夫<lb/>
漢唐宋之君或講論經理夜分乃寐或執業尊師升堂<lb/>
講說或銳情經術夜艾不休或留意典墳採為龜鑑或<lb/>
進陸贄奏議或覽貞觀政要不以炎暑而輟經筵不以<lb/>
風雨而罷講讀雖無唐虞三代正心誠意之功亦可謂<lb/>
後世好學之賢君較之懵然不學而昏亂者不啻天淵<lb/>
之相逺矣伏願陛下歴觀前代聖賢之君所好者何學<lb/>
所學者何事不但口耳之粗迹務考義理之奥㫖必専<lb/>
<pb n="KR4e0104_WYG_001-9b"/>
心以致志不一暴而十寒以正心脩身為要務以居敬<lb/>
存誠為大本帝王之學既有所得應事接物無或不當<lb/>
異日嘉靖邦國巍然為中興之令主未必不由好學致<lb/>
之也伏願聖明留意<lb/>
　　　二曰顧箴警<lb/>
臣聞前代聖賢之君必賴箴規警戒之助然後此心不<lb/>
敢怠忽常存敬畏庶㡬無過舉焉若成湯之聖而猶銘<lb/>
其沐浴之盤以自新武王之聖而亦銘其席杖楹牖以<lb/>
<pb n="KR4e0104_WYG_001-10a"/>
自戒衛武公在輿有旅賁之規位宁有官師之典倚几<lb/>
有訓誦之諫居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴魯廟有欹器而寓持滿<lb/>
之戒稷廟有金人而存緘口之銘無逸一篇列於講閣<lb/>
前代遺迹寫為鑑圖書洪範之語於座屏書孟子之言<lb/>
於屏障此皆宋之令主也由是觀之前代聖賢之君以<lb/>
警戒為龜鑑以宴安為鴆毒内外交養而表裏俱修是<lb/>
以君徳日隆多福自至其餘不知警戒雖有忠臣進獻<lb/>
箴銘視為虚文畧不省覽是以流連荒亡盤樂怠傲自<lb/>
<pb n="KR4e0104_WYG_001-10b"/>
求其禍以致敗亂者往往皆然伏願陛下法前代聖賢<lb/>
之君存箴規警戒之助摭往事之明鑑採古人之格言<lb/>
或施之障屛或設之殿壁出入起居常目必在退朝燕<lb/>
處此心不忘于以防過於未然于以禁欲於將萌如此<lb/>
則意無不誠心無不正身由是而脩天下由是而治將<lb/>
無愧於古之聖帝明王矣惟聖明其深念之<lb/>
　　　三曰戒嗜慾<lb/>
臣觀自古聖賢之君未嘗不以嗜慾為戒益之戒舜曰<lb/>
<pb n="KR4e0104_WYG_001-11a"/>
罔逰於逸罔淫於樂皐陶之戒舜曰無教逸欲有邦仲<lb/>
虺作誥以戒成湯曰惟王不邇聲色不殖貨利用人惟<lb/>
已改過不吝伊尹述訓以戒太甲曰敢有恒舞于宫酣<lb/>
歌于室時謂巫風敢有殉于貨色恒于逰畋時謂淫風<lb/>
召公之戒武王曰玩人喪徳玩物喪志不矜細行終累<lb/>
大徳周公之戒成王曰無淫于觀于逸于逰于田以萬<lb/>
民惟正之供張藴古作大寳箴戒唐太宗曰樂不可極<lb/>
樂極生哀欲不可縱縱欲成災范祖禹講五子歌戒宋<lb/>
<pb n="KR4e0104_WYG_001-11b"/>
哲宗曰内作色荒外作禽荒甘酒嗜音峻宇雕牆有一<lb/>
于此未或不亡此前代聖賢之君能受人臣之戒而不<lb/>
敢流於嗜慾當時天下之治不可尚也若夫昏暗之主<lb/>
雖有忠臣進戒拒而不納逸樂怠荒以致天下之亂者<lb/>
多矣夫宴樂乃害心之鴆毒酒色實伐性之斧斤伏望<lb/>
陛下以前代聖賢之君為法絶去嗜慾之私養其清明<lb/>
之徳以斯民未被其澤為憂以天下未得其寜為念講<lb/>
周孔之遺編考帝王之治道務成中興之業以慰祖宗<lb/>
<pb n="KR4e0104_WYG_001-12a"/>
之心則社稷幸甚蒼生幸甚<lb/>
　　　四曰絶玩好<lb/>
臣惟人主一心攻之者甚衆不能為玩好所惑者寡矣<lb/>
是以古之聖賢之君常有所警珠玉犬馬珍禽竒獸一<lb/>
切玩好之物悉皆罷去此心湛然虚明淵静故召公恐<lb/>
武王受西旅之獒曰不役耳目百度惟貞盖謂心無所<lb/>
主反為耳目所使若心得其職則百度無不正矣必欲<lb/>
心得其職非從事於學不可也夫一心無兩用既能専<lb/>
<pb n="KR4e0104_WYG_001-12b"/>
於此必不牽於彼伏乞陛下於内侍之中擇讀書知義<lb/>
者四五人置諸左右外聽儒臣講論經史内與左右解<lb/>
說其義心通性恱日新月盛聦明益長智慮益髙静觀<lb/>
左右之人或以玩好之物來陳者必嚴以斥之曰爾以<lb/>
聖明之君待其主邪以庸暗之君待其主邪夫以聖明<lb/>
之君待其主者必以堯舜之道陳之以開陛下之心胷<lb/>
此忠臣也以庸暗之君待其主者必以玩好之物陳之<lb/>
以惑陛下之耳目此姦臣也歴觀前代未有明君而不<lb/>
<pb n="KR4e0104_WYG_001-13a"/>
法堯舜之道者未有昏君而不溺玩好之物者惟陛下<lb/>
留心省察果能務學而絶玩好則行無不謹身無不脩<lb/>
宗社自固生民自安不患不為大明令主而中興之業<lb/>
不成者臣未之信也<lb/>
　　　五曰慎舉措<lb/>
臣惟人君之舉措不可不慎也書曰惟皇作極盖謂人<lb/>
君一身立至極之標凖而天下四方之人環顧而取法<lb/>
焉舉措一失其當則逺近之人得以窺探其好尚之偏<lb/>
<pb n="KR4e0104_WYG_001-13b"/>
可不懼哉記曰王前巫而後史卜筮瞽侑皆在左右王<lb/>
中心無為也以守至正又曰虞夏商周有師保有疑丞<lb/>
設四輔及三公皆所以防君之過舉也昔周成王削桐<lb/>
葉為圭以與叔虞曰封汝史佚請擇日王曰戱也史佚<lb/>
曰天子無戱言言則史書之至於漢唐宋之君皆有起<lb/>
居注之職有失即告有過必録盖亦嚴於自防矣是以<lb/>
古之明主愛一嚬一咲夫一嚬一咲尚不可輕發况見<lb/>
諸行事一舉一措豈可輕動哉伏願陛下試加留意一<lb/>
<pb n="KR4e0104_WYG_001-14a"/>
日之間舉一事也必再思之果當於理然後行焉措一<lb/>
事也必更審之或乖於理而即止焉又望陛下内則告<lb/>
夫貴近之臣外則勉夫輔導之職若髙宗之命𫝊說曰<lb/>
朝夕納誨以輔台徳又曰爾交修予罔予棄予惟克邁<lb/>
乃訓夫人君既以伊傅周召望其臣則人臣必以堯舜<lb/>
湯武致其君由是君臣一體志同道合而陛下之舉措<lb/>
無有不得其當矣<lb/>
　　　六曰崇節儉<lb/>
<pb n="KR4e0104_WYG_001-14b"/>
臣觀自古聖賢之君未有不崇節儉者若帝堯茅茨不<lb/>
剪土階三尺大禹絶㫖酒菲飲食卑宫室惡衣服文王<lb/>
卑服即康功田功當時雍熈泰和之治不可尚矣漢文<lb/>
帝欲作露臺不忍百金之費身衣弋綈席用莞蒲所幸<lb/>
夫人衣不曳地唐太宗出宫女三千欲營一殿材用巳<lb/>
具鑒秦而止嘗曰欲盛則費廣賦重則民愁以此思之<lb/>
不敢縱欲宋仁宗夜思燒羊忍饑而不索恐自此多傷<lb/>
物命見宫人首飾珍珠遮目不觀惡其奢費器用止於<lb/>
<pb n="KR4e0104_WYG_001-15a"/>
漆素食裯止於黄絁漢唐宋各有天下數百年求其海<lb/>
内富庶無如三君之時盖人君既以節儉存心臣下豈<lb/>
敢奢侈相尚自然家給人足也况今天下多事之秋工<lb/>
部光禄寺諸司諸色買辦倍於前日近因賊冦驚擾人<lb/>
民尚未寜息伏望陛下躬行節儉凡内府一應服食器<lb/>
用必須究查今日之費比之先朝果減省乎果増多乎<lb/>
務用減省以蘇民力則天下幸甚<lb/>
　　　七曰畏天變<lb/>
<pb n="KR4e0104_WYG_001-15b"/>
臣聞天心仁愛人君必出災異以譴告之為人君者務<lb/>
求天意所在而存脩省之誠可以變災為祥轉禍為福<lb/>
也昔商之中宗有桑榖並生於朝恐懼脩徳而天意即<lb/>
回髙宗有飛雉鳴于鼎耳克正厥事而王業再振宋之<lb/>
太宗避殿減膳而東井彗滅詔欲自焚而雨得蝗死仁<lb/>
宗霖雨為沴而引咎格天久旱不雨而密禱即應是四<lb/>
君者俱能上感天心變災為祥遂享靈長之福以成中<lb/>
興之治往嵗以來山崩河改地動殿災蝗旱相仍天象<lb/>
<pb n="KR4e0104_WYG_001-16a"/>
交變譴告之意可謂至矣當時若能廢出姦邪任用忠<lb/>
良克己自新以答天譴未必不轉禍為福也惟其脩省<lb/>
未至是以不免於難由是觀之災異之見何代無之顧<lb/>
人君脩省何如耳且匹夫一念之誠尚能動天况人君<lb/>
精誠所感其應尤速伏願陛下脩徳正事以承天心凢<lb/>
欽天監并各處奏來災異之變必早夜思省以回天意<lb/>
凛然敬畏以弭災變將見天人感應之速未必不如商<lb/>
之中宗髙宗宋之太宗仁宗也于以為守成之令主于<lb/>
<pb n="KR4e0104_WYG_001-16b"/>
以致中興之盛治功烈卓然萬世標凖豈不美哉臣區<lb/>
區螻蟻之誠所願望者如此惟聖明留心幸甚<lb/>
　　　八曰勉貴近<lb/>
臣觀前代中官正直忠良有功於國家者不為無人若<lb/>
漢唐之世史㳺良賀吕劉馬嚴或勤心納忠有所裨益<lb/>
或清儉退守無所引薦或清忠奉公直言切諫或排去<lb/>
姦邪委政廟堂或以一身扞人主之難或辭兩軍抗冥<lb/>
鴻之志千載之下仰其芬烈視彼招權撓政賣弄威福<lb/>
<pb n="KR4e0104_WYG_001-17a"/>
取快一時不旋踵而遭大僇者一薫一蕕相去逺矣今<lb/>
陛下左右内侍之臣大非前日之比率皆小心畏謹恪<lb/>
勤匪懈守祖宗之家法絶外人之交通盖能以覆轍為<lb/>
戒也猶望陛下時加勉勵不使怠忽且陛下一日之間<lb/>
接文武羣臣之時少親左右貴近之時多若能輔成今<lb/>
日中興之治皆其功也可不勉哉果能取法於前人興<lb/>
循理好善之念存正直忠良之心載之方册傳之萬世<lb/>
後之人仰而羨之曰當時貴近之臣某也正直某也忠<lb/>
<pb n="KR4e0104_WYG_001-17b"/>
良如此則播令名於無窮豈不美哉<lb/>
　　　九曰振士風<lb/>
臣聞唐虞三代之世人人有士君子之行比屋有可封<lb/>
之俗士風之振不可尚也降自後世西漢士風尚忠厚<lb/>
東漢士風尚名節雖所尚不同而莫非善行國祚所以<lb/>
綿逺者由士風之振有以維持之也魏晉以來流於清<lb/>
談虚曠放達而士風大壊李唐之世士尚華靡多文少<lb/>
實宜乎天下治日少而亂日多也惟宋之士夫有三代<lb/>
<pb n="KR4e0104_WYG_001-18a"/>
之風詳其所由亦上之人有以勵之耳觀太宗戒欺誕<lb/>
之詩曰好事盡輸純與直謾勞頰舌湧如泉士風安得<lb/>
不誠實乎真宗疾奔競之詩曰臣下但當守公法馳騖<lb/>
茍進何可取士風安得不恬退乎黜勢家子不與孤寒<lb/>
並進録亷吏後以愧貪墨之徒宜乎士風爭尚清亷也<lb/>
此宋之賢君䕶風俗如䕶元氣重名節如重神明所以<lb/>
士風大振而人人有士君子之行伏願陛下取法於宋<lb/>
以振士風戒欺誕以勵誠實疾奔競以惜恬退黜貪墨<lb/>
<pb n="KR4e0104_WYG_001-18b"/>
以重清亷抑僥倖之徒絶諂佞之輩俾我朝人人有士<lb/>
君子之行將見士風大振未必不如宋之可追三代也<lb/>
惟陛下舉而行之幸甚<lb/>
　　　十曰結民心<lb/>
臣觀書曰天視自我民視天聽自我民聽盖民心之向<lb/>
背係天命之去留有天下者不能固結民心而欲久安<lb/>
長治者難矣夏商周漢唐宋俱有天下數百年而歴世<lb/>
綿逺者固結民心之所致也其餘不能百年甚至三四<lb/>
<pb n="KR4e0104_WYG_001-19a"/>
十年而止者率由民心不向故也歴觀前代所以固結<lb/>
民心者豈有他術不過安之養之而已書曰徳惟善政<lb/>
政在養民又曰安民則恵黎民懐之是以古之聖賢之<lb/>
君愛民之心如愛赤子休養生息惟恐失所晁錯曰人<lb/>
情莫不欲夀三王生之而不傷人情莫不欲富三王厚<lb/>
之而不困人情莫不欲安三王扶之而不危人情莫不<lb/>
欲逸三王節其力而不盡是以所欲與聚所惡無施此<lb/>
固結民心之道也劉基曰三代之民如以膠摶沙言其<lb/>
<pb n="KR4e0104_WYG_001-19b"/>
難㪚故也五伯之民如以水摶沙言其易㪚故也伏願<lb/>
陛下逺法前代結民心之道近體祖宗恤民之心發矜<lb/>
憐惻怛之念於九重之上播春風和氣之仁於八荒之<lb/>
表孟子曰徳之流行速於置郵而傳命盖陛下省一分<lb/>
之費則民受一分之賜施一分之寛則民被一分之澤<lb/>
務使海内富庶衣食充足將見下民愛戴陛下之心亦<lb/>
如三代之民以膠搏沙而不散或遇冦賊姦宄之變必<lb/>
不忍負朝廷之恩如此則宗社可安於永久雖歴億萬<lb/>
<pb n="KR4e0104_WYG_001-20a"/>
斯年可也惟陛下注意熟察幸甚<lb/>
　　　太子太傅兼禮部尚書胡濙等覆奏<lb/>
　　　　一曰勤聖學<lb/>
　前件所言歴代聖帝明王勤學之實願皇上勤於聖<lb/>
　學以正心脩身為要務以居敬存誠為大本如是則<lb/>
　義理無不明處事無不當而致太平盛治於萬萬年<lb/>
　端本於此伏乞聖明鑒納<lb/>
　　　　二曰顧箴警<lb/>
<pb n="KR4e0104_WYG_001-20b"/>
　前件所言前代聖賢之君皆知箴警之道其餘不知<lb/>
　警戒以致敗亂者往往皆然伏願皇上以前代聖賢<lb/>
　之君為法常存警戒防過於未然禁欲於將萌此誠<lb/>
　意用功所當先也伏乞聖明留意<lb/>
　　　　三曰戒嗜慾<lb/>
　前件所言自古聖賢之君必戒嗜慾大臣之告君亦<lb/>
　必以嗜慾為戒伏願陛下以前代聖賢之君為法養<lb/>
　成聖徳以臻盛治誠正本之要伏乞聖明一覽<lb/>
<pb n="KR4e0104_WYG_001-21a"/>
　　　　四曰絶玩好<lb/>
　前件所言古之聖賢之君能先絶去一切玩好之物<lb/>
　盖恐此心之正而為外物所引伏乞陛下從事聖學<lb/>
　取法堯舜不縱耳目之欲此誠正心之要伏惟聖明<lb/>
　留意<lb/>
　　　　五曰慎舉措<lb/>
　前件所言人君一身為天下之標凖舉措不可以不<lb/>
　慎伏願陛下一舉一措必思當於理而後行乖於理<lb/>
<pb n="KR4e0104_WYG_001-21b"/>
　而即止及内則告夫貴近之臣外則勉夫輔導之職<lb/>
　如商髙宗之命傅說曰朝夕納誨以輔台徳如此則<lb/>
　聖徳日新而自無過舉矣伏乞聖明留意<lb/>
　　　　六曰崇節儉<lb/>
　前件所言自古聖賢之君皆崇尚節儉故時臻盛治<lb/>
　伏望陛下躬行節用務從儉約以蘇民力實忠君愛民<lb/>
　之心所發伏乞睿覽<lb/>
　　　　七曰畏天變<lb/>
<pb n="KR4e0104_WYG_001-22a"/>
　前件所言天心仁愛人君必出災異以譴告之前代<lb/>
　人君能恐懼脩省以格上天則變災為祥矣伏願陛<lb/>
　下脩徳正事以承天心倘有災異當早夜思省人事<lb/>
　既盡則天意必囘天人感應之速誠然伏乞聖明垂<lb/>
　覽<lb/>
　　　　八曰勉貴近<lb/>
　前件所言前代中官正直忠良有功於國家者多今<lb/>
　陛下左右内侍之臣率皆畏謹能以覆轍為戒猶望<lb/>
<pb n="KR4e0104_WYG_001-22b"/>
　時加勉勵不使怠忽果能取法於前人則正直忠良<lb/>
　播名無窮誠為美事伏乞賜覽<lb/>
　　　　九曰振士風<lb/>
　前件所言士風之振否闗係國家之治亂惟在上之<lb/>
　人有以勵之耳伏望陛下取法於宋之太宗真宗戒<lb/>
　欺誕以勵誠實疾奔競以惜恬退黜貪墨以重清亷<lb/>
　務使士風大振可追三代誠為正本之要伏乞聖明<lb/>
　留意<lb/>
<pb n="KR4e0104_WYG_001-23a"/>
　　　　十曰結民心<lb/>
　前件所言三代以至漢唐宋之有天下而歴世綿逺<lb/>
　者皆由固結民心所致也求其所以固結民心惟在<lb/>
　安養之而已伏願陛下逺法前代近體祖宗盡安養<lb/>
　斯民之道延國祚于萬萬年最為切要伏惟聖明留<lb/>
　意<lb/>
　<lb/>
　<lb/>
<pb n="KR4e0104_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻一<lb/>
</p>
<p>
</p>
  </div>
</body>
</text>
</TEI>
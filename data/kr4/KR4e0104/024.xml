<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻二十四</head> <lb/>
    <p>
<pb n="KR4e0104_WYG_024-1a"/>
欽定四庫全書<lb/>
　古穰集巻二十四<lb/>
　　　　　　　　　　　　　明　李賢　撰<lb/>
　　和陶詩<lb/>
　　　飲酒詩二十首<lb/>
　　　　其一<lb/>
尊中既有酒開懷樂飲之人生穹壤間出處各有時隂<lb/>
陽逓消長達人恒鑒兹咄彼乾沒徒終身事狐疑君子<lb/>
<pb n="KR4e0104_WYG_024-1b"/>
守正命軻言良自持<lb/>
　　　　其二<lb/>
帶索憐榮啓行歌依太山當年逮九十三樂非空言貧<lb/>
固士之常怡然度流年斯可敦薄俗千載清風傳<lb/>
　　　　其三<lb/>
世榮寡所慕雅有丘壑情既同鹿門隠安論沒世名愛<lb/>
此尊中物陶然過一生世道有隆汙言之心為驚分隂<lb/>
未能惜悠悠何所成<lb/>
<pb n="KR4e0104_WYG_024-2a"/>
　　　　其四<lb/>
幽樹集羣鳥倐焉各驚飛驚飛不顧返使我中心悲恐<lb/>
非栖止處豈不失所依我行嵗云暮薄言此旋歸撫我<lb/>
庭前松勁撡恒不衰永言固深盟嵗寒不相違<lb/>
　　　　其五<lb/>
門前䕃五柳闃然無塵喧支頥坐中夜明月忽已偏既<lb/>
睡還復醒朝暉映南山攜壺向東籬獨酌欲忘還欣然<lb/>
對黄花此意同誰言<lb/>
<pb n="KR4e0104_WYG_024-2b"/>
　　　　其六<lb/>
君子唯蹈仁志在成其是所以三代民誰毁復誰譽今<lb/>
何獨不然令人徒莞爾况復厭菽粟紛紛競紈綺<lb/>
　　　　其七<lb/>
賞菊東籬下盈杯泛其英一觴未及醉悠悠今古情安<lb/>
得遇知己幽懐與之傾日下林色暝歸鳥相和鳴靜觀<lb/>
萬物樂吾亦樂吾生<lb/>
　　　　其八<lb/>
<pb n="KR4e0104_WYG_024-3a"/>
衆卉倐凋謝孤松見貞姿凛凛嵗云暮挺此霜雪枝君<lb/>
子夙有禀節撡同一奇惜哉老丘壑謝彼梁棟為於焉<lb/>
樂蕭散誰復能絆羈<lb/>
　　　　其九<lb/>
曙色上林杪柴門已云開隣翁携酒至慰我平生懐謂<lb/>
我胡不仕恐於大義乖歴觀古賢逹未必終幽棲况子<lb/>
有逺志何必混途泥翁言意良厚我情非所諧簡書有<lb/>
夙訓前途安得迷君㸔倦飛鳥多戀故林廻<lb/>
<pb n="KR4e0104_WYG_024-3b"/>
　　　　其十<lb/>
樂兹桑榆景翻思在東隅我昔驅車出冒行荆棘途康<lb/>
莊在何許不得遂長驅歸來卧北窓一枕清風餘安得<lb/>
屈夫子相與論卜居<lb/>
　　　　其十一<lb/>
憶昔顔氏子獨聞夫子道道既早有聞壽何貴於老非<lb/>
如莊叟談心灰形亦槁雖處陋巷間長使顔色好富貴<lb/>
如浮雲仁義自為寳嗟我何所求髙情在物表<lb/>
<pb n="KR4e0104_WYG_024-4a"/>
　　　　其十二<lb/>
孔子無不可斯為聖之時所以游夏徒不能賛一辭藐<lb/>
余千載後取則良在兹但恐盛德事反使傍人疑先正<lb/>
亦何人庻幾不我欺嗟爾營營者舎此將安之<lb/>
　　　　其十三<lb/>
吾性頗樂飲深識醉中境况居蕭散地宜醉不宜醒詩<lb/>
成無與和意適還自領醉後饒篇章聊以托毛頴我觀<lb/>
先哲文丹青垂煥炳<lb/>
<pb n="KR4e0104_WYG_024-4b"/>
　　　　其十四<lb/>
古人夙有戒履霜堅氷至斯理吾豈昧一觴且復醉撫<lb/>
景聊自娛時還豁胷次世榮何足慕天爵良可貴隣父<lb/>
相與歡深得酒中味<lb/>
　　　　其十五<lb/>
我屋甚荒涼還同子雲宅扶笻玩浮雲舒巻渾無迹彭<lb/>
鏗去已逺人壽誰過百愛此籬菊黄寧論鬢絲白有酒<lb/>
斟酌之年華何足惜<lb/>
<pb n="KR4e0104_WYG_024-5a"/>
　　　　其十六<lb/>
我觀古之人耕鉏亦帶經不為外物役學道斯易成柰<lb/>
何夸毗子作事多紛更乃欲希古迹豈不隔逕庭顧余<lb/>
亦何為聊復以詩鳴終朝自吟諷庻以陶吾情<lb/>
　　　　其十七<lb/>
深谷有幽蘭清香發天風君子不採掇傷我寸心中人<lb/>
生信有命脩已任窮通欲試養由藝今且藏吾弓<lb/>
　　　　其十八<lb/>
<pb n="KR4e0104_WYG_024-5b"/>
我口同斯味易牙乃先得安得魯中叟解我心中惑人<lb/>
道未能盡吾責安可塞不有君子人何能以為國有酒<lb/>
且復飲既醉言亦黙<lb/>
　　　　其十九<lb/>
力田不自給聊以干禄仕軻書有成訓為貧非枉已乃<lb/>
知鄉里兒折腰良可恥因之抽吾簮浩然返田里况今<lb/>
歴年嵗但以甲子紀乘流固將行遇坎還宜止詩酒幸<lb/>
有托此外復何恃<lb/>
<pb n="KR4e0104_WYG_024-6a"/>
　　　　其二十<lb/>
六經不可尚誰復得其真後聖如有作再使風俗淳憶<lb/>
昔周邦舊文王受命新何意繼周者而乃在强秦遂使<lb/>
寰宇内紛然渾泥塵卯金成事業為之亦辛勤仁澤被<lb/>
四海皇天固無親萬物已枯槁生意復津津吾今處閑<lb/>
散有此漉酒巾清風北忩下自謂羲皇人<lb/>
　　　止酒<lb/>
四時足行樂飲酒胡可止春鳥相和鳴載酒緑隂裏夏<lb/>
<pb n="KR4e0104_WYG_024-6b"/>
日清風來對酒二三子秋菊籬半開酒至情偏喜冬雪<lb/>
滿園林酒價紛然起止酒果何如君當察斯理親交頻<lb/>
徃來况復遇知己酒既不可止吾量亦無涘杜康安在<lb/>
哉我欲立其祀<lb/>
　　　述酒<lb/>
儀狄造㫖酒古來人共聞杜康得妙術美已極十分我<lb/>
性獨嗜此萬事皆浮雲斯人安在哉無由酹其墳念此<lb/>
心戚戚對酒當清晨木石豈有知鷗鳥相與馴人生天<lb/>
<pb n="KR4e0104_WYG_024-7a"/>
地間飄飄遺此身子房志有在忠義良殷勤事錙非素懐<lb/>
終然報韓君脱身從赤松芳名久彌薰而我竟何為作詩<lb/>
綴空文周鼎乆已沈一朝出河汾安得魯連子為我解其<lb/>
紛撫事但興嘅杯酒聊復親古人去云久後世儔能倫<lb/>
　　　責子<lb/>
為人體忠信相副名與實學文在餘力無徒玩紙筆各<lb/>
宜勉爾志求與古人匹茍不勤詩書致身那有術我言<lb/>
徒諄諄十不記六七譬之壠上苗結秀在堅栗賢愚且<lb/>
<pb n="KR4e0104_WYG_024-7b"/>
聽天不須嗟造物<lb/>
　　　有㑹而作<lb/>
我室類懸磬稚子恒啼饑豐歲尚窘食瘠軀那得肥傷<lb/>
哉古之人凄涼泣牛衣此事若親睹此情良足悲窮達<lb/>
固有命奚論是與非豈無子孫慮顧今將何遺懐彼鹿<lb/>
門隠誓將與同歸去去龎德公真為百世師<lb/>
　　　蜡日<lb/>
農人蜡祭畢聚飲情偏和老翁扶醉歸顛狂若風花傍<lb/>
<pb n="KR4e0104_WYG_024-8a"/>
人勿相笑歲稔歡樂多不見堯時叟亦有擊壤歌<lb/>
　　　四時<lb/>
春醉門前栁夏登江上峯秋吟籬畔菊冬撫逕邊松<lb/>
　　　儗古九首<lb/>
　　　　其一<lb/>
憶昔送君日折贈門前栁黯然離緒牽别来已云久嗟<lb/>
彼市道交念此金蘭友願為秋暮期同醉菊花酒古人<lb/>
重然諾斯言莫相負相思意何長相見情更厚世態趨<lb/>
<pb n="KR4e0104_WYG_024-8b"/>
炎涼君心諒無有<lb/>
　　　　其二<lb/>
羣兇竊漢鼎炎運迄將終乘輿西播遷紛然起兵戎夫<lb/>
何幽州牧未忍同奸雄卓哉田氏子獨存忠義風奮身<lb/>
赴國難寧顧前途窮歸来畢其事去隠深山中<lb/>
　　　　其三<lb/>
南方有𤣥鳥隆冬穴丘隅春社甫云過雙翼仍北舒所<lb/>
之有定向翩翩入舊廬但恐去歲巢損壊不可居孤村<lb/>
<pb n="KR4e0104_WYG_024-9a"/>
朝雨歇銜泥遍春蕪殷勤在育子返報當何如<lb/>
　　　　其四<lb/>
雨餘朝氣清登髙覽八荒安得如季路去升夫子堂一<lb/>
一尋墜緒吾意亦茫茫道妙不可得空遊文翰塲光陰<lb/>
坐將老倏忽在北邙古来歌舞地禾黍互低昂未必雍<lb/>
門周鼔琴得其方能令孟嘗君慷慨為悲傷<lb/>
　　　　其五<lb/>
吾非公子荆為室亦茍完時復醉濁醪無暇整巾冠簞<lb/>
<pb n="KR4e0104_WYG_024-9b"/>
瓢頗云樂我心欲希顔白雪任来往世好非所闗玩兹東籬<lb/>
花清興發毫端懷哉太古音有琴何必彈誰云荆枳叢可以<lb/>
棲鳳鸞天命人莫違奚論饑與寒<lb/>
　　　　其六<lb/>
庭樹一何茂風霜忽來兹萬物有盛衰人生貴知時我欲登<lb/>
太山臨流玩清淄彼中多名士欲往還復疑相逢不易合路<lb/>
遙非所辭念此興嘆息悠悠勞我思君子貴一誠終身行不<lb/>
欺前修有正路千載同所之筌蹄亦何為得意已忘詩<lb/>
<pb n="KR4e0104_WYG_024-10a"/>
　　　　其七<lb/>
曉庭宿雨收安坐養天和有懐未能已悠然發浩歌古<lb/>
来賢達士寂寂何其多商也樂聖道心猶蔽紛華邈乎<lb/>
千載下頽然將奈何<lb/>
　　　　其八<lb/>
塵事弗我嬰林間足優㳺緬懐我前人雄才鎮八州豈<lb/>
知門祚微不能繼風流嵗月能幾何零落歸山丘哀哉<lb/>
箕夫子悲歌去朝周百世固相感我心何所求<lb/>
<pb n="KR4e0104_WYG_024-10b"/>
　　　　其九<lb/>
作詩陶吾情豈謂觀風採所以句工拙吟罷不復改魯<lb/>
連耻帝秦乃欲蹈東海顧我席上珍不聘還相待思唯<lb/>
正路由遁世夫何悔<lb/>
　　　雜詩十二首<lb/>
　　　　其一<lb/>
郢中白雪調歌聲動梁塵欲以盈觴酒樂此百年身悠<lb/>
然放扁舟鷗鳥来相親結盟煙火上與爾長為隣愛爾<lb/>
<pb n="KR4e0104_WYG_024-11a"/>
逺塵俗滄洲度昏晨形雖羽族微行藏類髙人<lb/>
　　　　其二<lb/>
初霜將授衣木葉飄秋嶺行吟未能休愛此籬邊景白<lb/>
衣送酒來解我襟懷冷蒯氏亦何人作詩名雋永其於<lb/>
聖賢樂茫然如捕影鄙哉戰國術縱横任馳騁胷中何<lb/>
擾攘無由定而靜<lb/>
　　　　其三<lb/>
榮辱與得䘮前運安可量進退一從容吾愛張子房傷<lb/>
<pb n="KR4e0104_WYG_024-11b"/>
哉淮隂侯俛首入未央非無報國心如藿傾太陽安得<lb/>
秦時鏡為我照衷腸<lb/>
　　　　其四<lb/>
古書乃糟粕見笑斵輪老吾惟效明哲此身貴能保嵗<lb/>
豐喜囷盈雨綿幸薪燥此外復何求農事宜及早團欒<lb/>
在一室兒孫喜盈抱區區利名塲於我何足道<lb/>
　　　　其五<lb/>
知命恒自安何必復猶豫豈無雲霄翮軒然一騰翥古<lb/>
<pb n="KR4e0104_WYG_024-12a"/>
人能見幾徃徃拂衣去枕流清我心泠然洗塵慮老農<lb/>
信有方宣尼嗟不如茅屋帶烟霞樂此林下住適興時<lb/>
復吟不離栖遲處俯仰穹壤間貧賤夫何懼<lb/>
　　　　其六<lb/>
行年已五十知非心自喜欲如張子房願棄人間事處<lb/>
世亦多端安得每如意嵗月如水流暮景忽然值白髮<lb/>
不再黒隙駒一何駛田園雖不多聊為子孫置<lb/>
　　　　其七<lb/>
<pb n="KR4e0104_WYG_024-12b"/>
嵗華忽云徂暮景桑榆迫農家望西成禾黍盈阡陌即<lb/>
此遺子孫亦何愧清白心與天壤寛斗室未為窄隣翁<lb/>
來共飲不知主與客坐待明月升來照吟翁宅<lb/>
　　　　其八<lb/>
農時我扶犂蠶月婦勤桑衣不充布帛食寜厭糟糠雖<lb/>
無陳蔡阨終嵗幾絶糧天灾莫能測或雨或愆陽坐此<lb/>
拙生計未能免憂傷濟已尚無術活人那有方每荷南<lb/>
隣叟邀我共壺觴<lb/>
<pb n="KR4e0104_WYG_024-13a"/>
　　　　其九<lb/>
人性詎可昧我欲充四端改過在無吝見善當自遷譬<lb/>
彼幽谷鳥飛上喬木顛所以古之人黽勉各加飡就兹<lb/>
林下樂永絶塵世縁富貴非吾願聊賦歸來篇<lb/>
　　　　其十<lb/>
早年願求道言不聽無稽潛心事編簡結茅在隂崖有<lb/>
酒乃獨酌拍拍春滿懷慚無顔氏嘆仰之髙復彌但恐<lb/>
中道畫工夫竟支離聊欲試絃歌柰此塵纓羈浩然賦<lb/>
<pb n="KR4e0104_WYG_024-13b"/>
歸來初心終靡虧<lb/>
　　　　其十一<lb/>
浩歌明月下風度酒尊凉尊空人已醉歌聲疑遶梁顧<lb/>
我奚所樂所樂在醉鄉秋菊有深意盈盈傲清霜明日<lb/>
東籬賞更覺吟興長<lb/>
　　　　其十二<lb/>
㑹稽褚先生中山管城子兼有陳𤣥輩相親復相倚各<lb/>
能盡所長助我精文理<lb/>
<pb n="KR4e0104_WYG_024-14a"/>
　　　詠貧士七首<lb/>
　　　　其一<lb/>
托身在何所茅屋聊相依苔蘚積行逕松蘿帶斜暉臨<lb/>
流嘆魚躍冲霄羡鴻飛飛躍各有適吾今豈無歸柰何<lb/>
拙生理不免寒與饑貧者士之常此事安足悲<lb/>
　　　　其二<lb/>
靜觀萬物理澄心坐南軒落英已滿地新蔬復盈園夜<lb/>
庭來明月曉屋未炊烟輪蹄寡來徃簡編復窮研君子<lb/>
<pb n="KR4e0104_WYG_024-14b"/>
能固窮吾遵宣父言請㸔七十子誰如回憲賢<lb/>
　　　　其三<lb/>
伯牙古賢士髙情寄孤琴子期匪常流聽之乃知音寥<lb/>
寥千載下斯人安可尋濁醪誰與共偶爾成獨斟夷齊<lb/>
去云乆清風良足欽我今知所歸安此固窮心<lb/>
　　　　其四<lb/>
百步見秋毫自昔稱離婁未能若斯人夙志那得酬酬<lb/>
志豈在目心明萬物周萬物各有托貧窮復何憂黔婁<lb/>
<pb n="KR4e0104_WYG_024-15a"/>
没已乆舉世無與儔九原如可作吾心安所求<lb/>
　　　　其五<lb/>
中心嗜編簡外物非所干家貧欣有子身輕喜無官詠<lb/>
彼伐檀什不能安素飡所以辭禄歸甘此饑與寒仁義<lb/>
存我心長有好容顔富貴如浮雲悠悠詎相闗<lb/>
　　　　其六<lb/>
人間利名塲紛紛如轉蓬卓哉張仲蔚身窘文則工閉<lb/>
户絶交徃相知獨劉龔清談夜忘寐志意欣與同道腴<lb/>
<pb n="KR4e0104_WYG_024-15b"/>
有深味何暇論窮通堅此平生好旦夕期相從<lb/>
　　　　其七<lb/>
昔聞徐孺子髙風擅南州豈無倜儻士邈焉無前儔所<lb/>
以陳蕃榻不肯下凡流當時有髙識深為蒼生憂亦欲<lb/>
廻狂瀾斯志竟難酬吾生千載後<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>兹慕前脩<lb/>
　　　詠二疏<lb/>
二疏昔見機解綬同歸去當時富貴者詎識歸田趣譬<lb/>
之鳯凰烏千仭見髙舉紛紛道傍人嘆息兩賢傅能以<lb/>
<pb n="KR4e0104_WYG_024-16a"/>
仁為宅復以義為路賜金亦云多君儲兩深顧明此代<lb/>
謝理匪為邀聲譽行行適桑梓去去逺塵務生理不足<lb/>
論延賔暢情素知止斯無殆明哲當早悟幸有舊田廬<lb/>
非無子孫慮後人繼髙躅賢名亦同著<lb/>
　　　詠三良<lb/>
三良昔事君志期補闕遺所以各獻忠殷勤在防微眷<lb/>
任日益隆隨君侍燕私腹心既已托謀謨入彤帷君恩<lb/>
有如此臣職胡敢虧生死各有命安能與同歸古無殉<lb/>
<pb n="KR4e0104_WYG_024-16b"/>
葬禮斯事誠乖違治命弗克遵霸業何足希傷哉黄鳥<lb/>
篇深為斯人悲諷詠未終什能不淚沾衣<lb/>
　　　詠荆軻<lb/>
荆軻戰國士志欲擯秦嬴適逢燕太子尊之位上卿欲<lb/>
報强秦讎慷慨赴咸京藥淬匕首利懐之乃西行臨岐<lb/>
慘將别清吹飄華纓忽爾哀筑起座上悲羣英涕下不<lb/>
可遏乃復為羽聲壯士志激烈誓死不顧生白虹忽貫<lb/>
日見者心為驚挾彼秦舞陽同取蓋世名函封督亢圖<lb/>
<pb n="KR4e0104_WYG_024-17a"/>
拜獻秦王庭利刃揕豪主愁雲壓重城惜哉事莫濟徒然費<lb/>
經營白兹速燕亡咄嗟何所成至今易水歌徒傷千古情<lb/>
　　　讀山海經十三首<lb/>
　　　　其一<lb/>
柴門掩晴晝徃來人跡踈茅簷䕃槐栁鳴鳥近吾廬不<lb/>
為彈鋏歌奚愁出無車小圃時雨霽提筐剪春蔬有酒<lb/>
還自斟心與天壤俱覽此山海篇一一玩其圖試問風<lb/>
月侣知我意何如<lb/>
<pb n="KR4e0104_WYG_024-17b"/>
　　　　其二<lb/>
王母居瓊臺靈丹註童顔種桃瑶池曲結實三千年朝<lb/>
遊蓬萊島暮住崑崙山方朔今安在誰從問斯言<lb/>
　　　　其三<lb/>
槐江在何許琅玕遍山丘崑崙隔西南邈矣難與儔嵬<lb/>
嵬瞻紫氣洛洛見瑶流荒哉穆天子八駿曽此遊<lb/>
　　　　其四<lb/>
峚山産丹木益壽同昌陽丹泉出其下汩汨源流長就<lb/>
<pb n="KR4e0104_WYG_024-18a"/>
中多瑜瑾潤澤生輝光玉膏可為饌曽兹饗軒黃<lb/>
　　　　其五<lb/>
青鳥何翩翩素為王母憐奉使不辭勞取食還崑山我<lb/>
欲裁素書贈以中心言欲得賜桃實為我延長年<lb/>
　　　　其六<lb/>
東溟浩無極云有扶桑木根盤數百里枝葉䕃暘谷咸<lb/>
池若鼎沸太陽方出浴忽焉升中天萬象無不燭<lb/>
　　　　其七<lb/>
<pb n="KR4e0104_WYG_024-18b"/>
赤水有珠樹玲瓏散清隂八桂番禺西森然成巨林鳳<lb/>
舞翻綵苞鸞歌揚妙音無由生羽翮徒興逺遊心<lb/>
　　　　其八<lb/>
有國交脛東其人年命長非啖不死藥禀氣自異常若<lb/>
無奇泉水必有異種糧天地共悠乆所樂殊未央<lb/>
　　　　其九<lb/>
神人有夸父追日極奔走窮力在虞淵斯志終見負渴<lb/>
飲河渭枯㳙滴亦無有棄杖為鄧林空傳百世後<lb/>
<pb n="KR4e0104_WYG_024-19a"/>
　　　　其十<lb/>
炎帝有少女因遊溺東海化為精衞禽怨魄固常在日<lb/>
銜西山木填海誓無悔海枯恨始平千載恐難待<lb/>
　　　　其十一<lb/>
溟海饒物怪未能悟斯㫖無乃與中土所禀異生死欽<lb/>
䲹殺祖江惡跡不可履鵕鶚與窫窳不善亦何恃<lb/>
　　　　其十二<lb/>
柜山有鴸鳥吉凶驗其士國士茍見逐此鳥必來止物<lb/>
<pb n="KR4e0104_WYG_024-19b"/>
能先示兆見者必憎爾奇鳥生青丘願言來育子<lb/>
　　　　其十三<lb/>
皐䕫不易得自古難其才西伯有聖德子牙乃歸來後<lb/>
世匪無士庸君多忌猜丘軻終不遇吾道亦悲哉<lb/>
　　　擬輓歌詩三首<lb/>
　　　　其一<lb/>
人生百年中日月何迫促但恐無實行後世不足録死<lb/>
生如夜旦榮悴同草木昔聞子産死鄭人多巷哭惟知<lb/>
<pb n="KR4e0104_WYG_024-20a"/>
生時情非望死者覺從今歸大化更無榮與辱役役乆<lb/>
在世此心何時足<lb/>
　　　　其二<lb/>
光隂瞬息去安得乆舉觴食味雖滿案吾唇不能嘗但<lb/>
念琴尊友何忍舎我傍名節幸不失簡冊生輝光自慚<lb/>
吾之善何以蓋一鄉寂寞泉臺閉長夜殊未央<lb/>
　　　　其三<lb/>
纔㸔周六甲素髪已飄蕭况餘幾寒暑不復戀樂郊空<lb/>
<pb n="KR4e0104_WYG_024-20b"/>
祝南山壽南山自岧嶤草木雖零落春陽發枯條人没<lb/>
不再生日暮還復朝日暮還復朝逝者其如何魂氣將<lb/>
安之豈復還其家哀哀執紼人薤露徒興歌惟有清宵<lb/>
月流輝照巖阿<lb/>
　　　聨句<lb/>
大鵬因風起遨遊隘八極若非風歇時健翮未能息咄<lb/>
彼藩籬鷃自謂有餘力一飛尋丈間胡可妄夸飾騏驥<lb/>
困鹽車長鳴逵路側蛟龍既失水何以生羽翼我欲補<lb/>
<pb n="KR4e0104_WYG_024-21a"/>
衮衣有線成五色用舎姑伺時素心諒無惑<lb/>
　　　桃花源<lb/>
武陵桃花源邈矣隔人世祖龍流毒深秦人從此逝君<lb/>
臣道雖乖父子倫不廢桑麻接墟里林泉任遊憩奉先<lb/>
潔蘋藻課子匪文藝永結比隣歡夙駕乆已稅樹顛有<lb/>
鷄鳴花間聞犬吠柴門倚山開衣服隨身製物外自成<lb/>
村世人孰能詣川平土氣和老稚無札厲草木遞榮枯<lb/>
因之驗時嵗禽鳥聲相和猿狖性多慧當時商山隠同<lb/>
<pb n="KR4e0104_WYG_024-21b"/>
此逺塵界仙源不易尋白雲重遮蔽漁郎獨何幸能造<lb/>
塵境外再訪不可得徒此感神契<lb/>
　<lb/>
　<lb/>
　<lb/>
　<lb/>
　<lb/>
　古穰集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穣集巻三</head> <lb/>
    <p>
<pb n="KR4e0104_WYG_003-1a"/>
欽定四庫全書<lb/>
　古穣集巻三<lb/>
　　　　　　　　　　　　　明　李賢　撰<lb/>
　　書<lb/>
　　　與薛僉憲書一<lb/>
嘗竊以為天下之士無不可與為善者特以聖賢不世<lb/>
出而無有成就之者昔孔子不出則七十子終晦於當<lb/>
時程子不出則㳺楊諸公不顯於後世夫天下之士如<lb/>
<pb n="KR4e0104_WYG_003-1b"/>
七十子㳺楊諸公者未嘗無也惟其不遇聖賢故無以<lb/>
自立于世士之不幸無大於此昔羅仲素聞楊中立得<lb/>
伊洛之學遂不憚千里往學焉既三日驚汗浹背曰㡬<lb/>
虚過一生使仲素當時不遇中立未必能傳其道顯名<lb/>
後世嗚呼天下之士如仲素而不遇中立者多矣固知<lb/>
虚過一生而莫由也已其志可哀焉如某之不肖安敢<lb/>
自列於㳺楊諸公意者使得逰於程子之門雖不敢望<lb/>
㳺楊庶㡬於聖賢之道得聞萬分之一必不為程子所<lb/>
<pb n="KR4e0104_WYG_003-2a"/>
棄矣豈至如此而已雖然聖賢之生闗乎氣運以今之<lb/>
世觀之氣運可謂盛矣而未有聖賢者出豈方出而未<lb/>
顯亦雖有之而人不知若曰有之未必不知意者其方<lb/>
出而未顯也今天下之士有志於道學方出而未顯者<lb/>
豈閣下其人歟某幼時務農十八始入學乏良師友無<lb/>
所發明在學七年為有司催迫赴試不幸而中既而以<lb/>
公務至山西得見閣下議論淵源心竊自喜以為天假<lb/>
此遇使知造道之方也孟子曰我猶未免為鄉人也是<lb/>
<pb n="KR4e0104_WYG_003-2b"/>
則可憂也嗚呼孟子之不為鄉人亦明矣而憂之如是<lb/>
若夫中人以下之質設使其心如孟子則其憂當何如<lb/>
哉此某之所以大懼也然雖愚昩所擇亦明黙觀四方<lb/>
賢士大夫其於道學見之明求之切者無如閣下於是<lb/>
願逰其門冀無虚過一生惟閣下察此心憐此志引而<lb/>
進之倘不見阻自當質疑不敢怠不敢忽<lb/>
　　　與薛僉憲書二<lb/>
向者不揣無狀輒敢請教於左右已而赧然恐懼待罪<lb/>
<pb n="KR4e0104_WYG_003-3a"/>
不意閣下矜其愚昩辱賜教墨示以造道之方於是斂<lb/>
袵起敬而披誦累日不能釋洎閣下來京幸欲相從冀<lb/>
聞咳唾之音奈拘於職務未及再㑹而閣下行矣付之<lb/>
悵然來喻謂讀書而不由其道不免買櫝還珠之弊僕<lb/>
初未之覺已而留意驗之身心開巻便覺與聖賢不相<lb/>
似始大慙懼乃知向日誦其書解其義未嘗求是道體<lb/>
之身心真無用之糟粕耳宜乎於聖賢之道無異於夢<lb/>
中𡨕𡨕茫茫莫知所之來喻謂但覺心身存履少有違<lb/>
<pb n="KR4e0104_WYG_003-3b"/>
理則一刻不能安其身若於道理不實見得烏能如是<lb/>
㒒之所以願承教者亦求如是而已竊惟先儒論求道<lb/>
之方非一端至言立身進步之要獨曰涵養須用敬進<lb/>
學則在致知又曰敬以直内義以方外及言所以用力<lb/>
之方則以中庸戒謹恐懼為持敬之本大學格物致知<lb/>
為明義之端此聖賢造道的實緊切工夫有志於學者<lb/>
舍此無所用其力也然惟豪傑之士雖無文王猶興若<lb/>
中人以下之資安能自振拔邪必得師友朝夕講明相<lb/>
<pb n="KR4e0104_WYG_003-4a"/>
觀而善如此琢磨十數年後萬一可望嗟夫欲學齊語<lb/>
一齊人教之衆楚人咻之雖日撻求之不可得况於楚<lb/>
咻之中無一齊人之教而求齊語得乎僕之所行有類<lb/>
於是且志又不能勝氣毎於經書讀未終篇已欠伸思<lb/>
睡縱强之不克是以一曝十寒卒無次第望於道理有<lb/>
豁然貫通處何由得哉然忠孝大節固不敢虧惟聖賢<lb/>
細膩工夫精義妙理見於行已接物之際決不能到非<lb/>
敢自棄也素無涵養思索講明之功實理不能得之於<lb/>
<pb n="KR4e0104_WYG_003-4b"/>
心故耳然非不知為已為人為義為利之分凢有動作<lb/>
欲體為已為義之真但不能灼見辨之不精毫釐少差<lb/>
忽不自知已墮於為人為利之域矣此僕之所以凜凜<lb/>
也敢不就有道而正之夫所貴乎君子者以其能成已<lb/>
成物也古之先儒莫不惓惓欲接引成就人不追既往<lb/>
不逆將來以是心至斯受之耳望閣下以是存心啟迪<lb/>
來學若夫人之斥咲乃世俗常態非所恐也來喻所謂<lb/>
熟讀聖賢諸書一字一義灼見下落體之身心繼以無<lb/>
<pb n="KR4e0104_WYG_003-5a"/>
倦自今以往敢不服膺僕之所以願逰其門不肯他適<lb/>
者以閣下見道分明故也伏惟察其志而教之幸甚<lb/>
　　　擬上執政書<lb/>
生某謹齋沐再拜上書於大人先生閣下生惟閣下名<lb/>
重天下天下之士用與不用在閣下而士風之振與不<lb/>
振豈非閣下之責哉今天下之士奔競之習未止而廉<lb/>
退之節少見豈世道日降而人不復古歟亦上之人有<lb/>
以使然歟不能無疑於是也夫人材之盛衰係國家之<lb/>
<pb n="KR4e0104_WYG_003-5b"/>
安危士風所闗不其要乎此生之愚見獨敢以是為閣<lb/>
下一陳之然閣下盛徳大才博學篤行臨大事決大議<lb/>
不動聲色而措天下於泰山之安如韓魏公者固知後<lb/>
生小子淺識薄見安能有補於萬分之一其心以為古<lb/>
之君子不可得而見之矣幸而今之君子有如古之人<lb/>
者不得一接其言終身之恨也於是不揣無狀輒敢妄<lb/>
言瀆聽竊惟近代以來士風之盛莫宋若也原其所自<lb/>
亦上之人有以勵之耳昔王文正為相張師徳兩造其<lb/>
<pb n="KR4e0104_WYG_003-6a"/>
門文正遂薄之以為狀元及第但當静以守之彼尚如<lb/>
是則無階而入者當何如邪雖惜其才遂終身不用其<lb/>
所以抑奔競勵廉退之意深矣吾是以知宋之士風宜<lb/>
於此乎振之韓持國執政一官上書求知伊川先生曰<lb/>
大資居位却不求人反使人求已盖為不求者不與來<lb/>
求者與之遂致人如此其所以惜亷退惡奔競之意篤<lb/>
矣吾是以知宋之士風宜於此乎正之至若與一官者<lb/>
必固辭有一過者必求退居當道者初無戀位之心在<lb/>
<pb n="KR4e0104_WYG_003-6b"/>
下僚者率皆髙尚之士冝乎宋之人才有三代之風君<lb/>
子推本必當歸功於如二先正者生之所以惓惓於閣<lb/>
下亦欲如二先正之意以振士風使當世之士無愧於<lb/>
宋不勝至願冒犯左右恐懼待罪惟閣下察其志而恕<lb/>
之幸甚<lb/>
　　　簡金尚書<lb/>
伏惟左右豪傑之才耿介之操求於古人中亦不多得<lb/>
以區區愚陋無似累䝉眷注思欲效誠獻忠於左右久<lb/>
<pb n="KR4e0104_WYG_003-7a"/>
矣今左右以國家安危為己任因邊城乏糧勞心竭慮<lb/>
為轉運計不欲費損國家前者朝覲官已運米十數萬<lb/>
石今又欲在京為商大户軍民之家定為則例運之以<lb/>
與冠帶盖為社稷大計出於不得已而為之者但衆人<lb/>
不察此心以為故欲為此損下之舉是以多生謗議謂<lb/>
古之大臣為國大計務在得人心凡有所費寧在虧官<lb/>
不肯損民恐失人心故也極知左右之心非不欲得人<lb/>
心也以為此等為商之家承平日久所積必厚然其間<lb/>
<pb n="KR4e0104_WYG_003-7b"/>
亦有消乏不似前日者今奉行之人又過於嚴察稍見<lb/>
其家房舍動用脩飾便謂有錢拘而報之不聽其訴只<lb/>
欲多報為功不知十無一二不窘者况此時四方人心<lb/>
離散者多居京師者又有此逼不無動揺其心所闗不<lb/>
小見說四方商賈聞知征稅有増多止而不來今被拘<lb/>
報者亦欲賣房散去夫京師者大衆也今為此舉則大<lb/>
衆日散不可不慮或曰左右所舉已行雖有諫說必不<lb/>
從也予謂此說甚非盖不忠於左右者云耳果事有不<lb/>
<pb n="KR4e0104_WYG_003-8a"/>
可即當切告未必不從况大徳寛宏何所不容輒敢以<lb/>
所聞不便者為獻望髙明熟察審處之<lb/>
　　　答陳祭酒書<lb/>
晚生某再拜書復致政大司成陳老先生閣下區區曩<lb/>
者筮仕之日聞士林清議謂先生道徳隆重威儀尊嚴<lb/>
造就人材具有成法與宋之胡安定不相上下於是藏<lb/>
之胸中日切景慕及文斾至京區區羣衆中進見獲覩<lb/>
風采乃知果為天下第一流人物第以拘於官守弗克<lb/>
<pb n="KR4e0104_WYG_003-8b"/>
從逰為恨後凢來京區區未嘗不進見既而歸休人皆<lb/>
惜之以為斯文宗主未有接其芳躅者且先生為天下<lb/>
儒者師豈必出其門然後仰之况區區叨在搢紳之末<lb/>
今濫竽館閣於前輩師儒當伸問安之敬但多事匆匆<lb/>
弗克致書兹乃先枉教墨之賜感愧交集緬惟先生優<lb/>
㳺林下安養天和山色水光詩懐酒興天壤之樂無以<lb/>
代之欣羡欣羡區區株守如常不足為長者道専此奉<lb/>
復臨筆毣毣惟自愛前迓景福不宣<lb/>
<pb n="KR4e0104_WYG_003-9a"/>
　　　答王仲宏都憲書<lb/>
鄉末賢書復都憲仲宏文契足下屢荷恵書匆匆弗克<lb/>
裁答兹者又承見惠云令子愛女已沒極陳悲哀之狀<lb/>
遂欲自毁求罷夫古之君子立心制行具載方册皆可<lb/>
師法試觀宋名臣言行録大抵知有國不知有家其心<lb/>
以為不如是不足以立功名事業於天地間如富弼使<lb/>
契丹家書至不開而去彼非不重骨肉之情盖事有重<lb/>
於此者故也且人之脩短自有定數君子當以理自遣<lb/>
<pb n="KR4e0104_WYG_003-9b"/>
子夏哭子䘮明見責於朋友先王制禮務合中道不可<lb/>
不及亦不可過也安有因子女之亡盡棄平生之志乎<lb/>
又云逺斥於此足下為都憲大臣巡撫重地切近京師<lb/>
正得時行道之秋逺斥二字實不相干顧乃取而納之<lb/>
於已誠所未喻朝廷以足下才智過人託以重寄今因<lb/>
子女之殤輒欲陳情來京弔恤愚見以為不可凡數次<lb/>
書來見足下之意不能無私情之累誠非鄉里所願望<lb/>
者而今而後足下宜盡改前慮一力勤勞王事用昭令<lb/>
<pb n="KR4e0104_WYG_003-10a"/>
名於無窮幸甚<lb/>
　　　簡江西黄布政<lb/>
今科得一進士張元禎選為庶吉士入翰林讀書此子<lb/>
年方二十三四學問甚博識見甚髙立論出人意表行<lb/>
文筆力老徤一竒才也不易得不易得但聞其家㣲而<lb/>
且貧茲者告回畢姻本不欲放去留之進學過二三年<lb/>
然後成婚未晚也又憐此子所禀欠厚骨體甚弱况血<lb/>
氣未定之時婚事用遲為好第念其父命再四不可强<lb/>
<pb n="KR4e0104_WYG_003-10b"/>
留若到家畢姻後早令起程明年二月中望其到京且<lb/>
彼處得此子於左右亦有光也可留意照拂其來至囑<lb/>
至囑<lb/>
　　　答國子監丞閻禹錫<lb/>
昨得足下書反覆披閱足見才識髙逺出於尋常萬萬<lb/>
比嘗痛恨自己立志不堅無所成就不免虚過一生得<lb/>
見足下篤志進學如此亦為幸矣故以書相勉且道理<lb/>
無窮雖古之聖賢亦未敢自以為足足下謂於道半明<lb/>
<pb n="KR4e0104_WYG_003-11a"/>
半暗未得打成一片而受用雖云謙辭盖亦自知之明<lb/>
有益求長進之意在於不言之表矣但謂向上一節無<lb/>
誰與講是以舌本久强教無所施詳味其言則向上一<lb/>
節惟足下自知更無一人可講可教者夫向上一節豈<lb/>
易知而天下之士豈易輕邪雖周程張朱造道之深何<lb/>
嘗自謂獨知向上一節遂謂天下之士不可與講而教<lb/>
無所施也况在已於向上一節或未能盡知而教人之<lb/>
具或未必無缺遽謂不可與講而無所施毋乃忽於自<lb/>
<pb n="KR4e0104_WYG_003-11b"/>
察乎且既自以為半明半暗是模範未備於已而謂教<lb/>
無所施可乎既自以為教無所施是師道已足乎已又<lb/>
何親炙於人而賴其資乎所引韓退之云莫為之前雖<lb/>
美而不彰莫為之後雖盛而不傳自謂不敢如此且退<lb/>
之與于襄陽書有所干求故發此相須之言以挾制之<lb/>
期於必聽豈聖賢道徳之言邪况於此書前後篤志進<lb/>
學之意亦不相類而足下引用其中誠所未喻夫以足<lb/>
下致書盡禮如此豈可輒於辭語之間洗垢索瘢誠愛<lb/>
<pb n="KR4e0104_WYG_003-12a"/>
足下之深務期造於醇正之地故耳幸弗以為狂耄而<lb/>
鄙外也及觀佳作數篇辭意髙古可喜但為文貴條暢<lb/>
只看晦庵草廬之文如行雲流水理明意到初無險礙<lb/>
讀之令人快然於心二儒詩文累牘可謂多言矣於道<lb/>
不惟無害而且有所發明更望足下取法焉<lb/>
　　　與李叅政書<lb/>
近因陜西守臣奏薦左右為叅政専理糧儲朝廷特賜<lb/>
俞允可賀可賀予惟此任不比尋常正是立功名之秋<lb/>
<pb n="KR4e0104_WYG_003-12b"/>
比先年公専理此事聲價由是振起近來楊君専理此<lb/>
事行之亦自安静今左右代理其事功名在此一舉但<lb/>
念此時陜西非前日之比以邊陲言之北敵入邊日久<lb/>
糧儲費用已多以腹裏言之連年災傷人饑加以大軍<lb/>
供給人民疲困已極存活者不得力田逃竄者多未復<lb/>
業若又徴運糧草豈不愈加狼狽雖左右有猷有為勢<lb/>
必有不可遂者為之奈何以區區愚見當以撫安百姓<lb/>
為先若使人皆耕作百穀既登方可徴運如或不察下<lb/>
<pb n="KR4e0104_WYG_003-13a"/>
情惟欲所委事完不但兩不得濟慮恐別生事端矣望<lb/>
左右留心斟酌預為逺慮幸甚<lb/>
　　　復張用瀚叅政書<lb/>
兹承恵書足見雅意但稱許大過且儗人必於其倫皐<lb/>
䕫周召聖人之徒也區區何人可比倫邪在他人亦不<lb/>
宜如此稱譽况足下鄉友之至厚者豈可發此過當之<lb/>
言而今而後但聞行已有乖繆者即規諫之可也且區<lb/>
區與足下同鄉同年出處相似素愛足下為人平易坦<lb/>
<pb n="KR4e0104_WYG_003-13b"/>
率雖兄弟骨肉不是過也昔足下由戸部轉吏部雖區<lb/>
區之意亦公道耳非有私也天順初足下乃為右職所<lb/>
薦平生節操反被少損區區亦知不由足下特此輩以<lb/>
相知自為功耳向若不由此輩薦之不遲數月必為公<lb/>
論所推一時郎署豈有出足下之右者由是而為卿佐<lb/>
孰得而議之足下今日居藩尚以古之君子自勉其仕<lb/>
途利鈍不必介懐安知今日之屈不為後日之伸乎非<lb/>
相知至厚言不及此區區居此亦甚危殆毎欲退休莫<lb/>
<pb n="KR4e0104_WYG_003-14a"/>
遂其願但日復一日惟冀不虧晚節耳餘不一一<lb/>
　　　與叅議兄時榮書<lb/>
弟某書奉兄時榮左右向者聞兄在任處事或偏因此<lb/>
有書勸戒盖骨肉至親情不能已故耳若疏逺之人任<lb/>
其所為於已何干孟子曰有人於此越人彎弓而射之<lb/>
則已談笑而道之無他疏之也其兄彎弓而射之則已<lb/>
垂涕泣而道之無他戚之也兄乃不然弟之勸戒盖必<lb/>
不察此言耳既而聞被校事者奏發弟甚恐懼慮不可<lb/>
<pb n="KR4e0104_WYG_003-14b"/>
解一日因上召問别事畢言及此事遂䝉記兄之名似<lb/>
有輕減之意今又遭此曠蕩之恩脫然無事却因言官<lb/>
議論吏部考按年老還家致仕得以保全晚節何幸如<lb/>
之兄今回家優㳺暮景鄉園之樂寜有涯邪弟居此勢<lb/>
位亦甚危懼毎欲求退未遂所願待一二年再用懇辭<lb/>
㑹須見從也只此不悉辰下向熱惟冀自愛<lb/>
　　　與山西鄭僉事書<lb/>
近者楊編脩送足下所寄一書并詩三首足見雅意且<lb/>
<pb n="KR4e0104_WYG_003-15a"/>
喜足下實授憲職但云有母見在意欲援京官例求封<lb/>
此固人子之至願有不可得遂者足下必欲遂此願則<lb/>
惑矣且母氏之榮雖在於此其奈勢之不便在足下惟<lb/>
當盡其職分之所當為耳若使是方學校大興士風丕<lb/>
振才猷見於行名聲昭於時足以慰母氏之心矣其榮<lb/>
孰甚焉况人事盡而天理得然則前所願者庸詎知其<lb/>
不終遂邪足下為是藩斯文領袖人才邪正係焉或差<lb/>
之毫釐即謬以千里可不慎歟來而不往在禮為非輒<lb/>
<pb n="KR4e0104_WYG_003-15b"/>
以是奉答惟足下裁之<lb/>
　　　請劉主静學士為冠賔書<lb/>
僕之長子名璋年已長成粗知禮義茲欲加冠於其首<lb/>
顧惟冠禮者人道之始古人之所重也冠義所以將責<lb/>
成人之禮焉可不重歟然古禮筮賔後世無古之筮惟<lb/>
賢是擇以今觀之搢紳之間學問之博行義之篤孰有<lb/>
過於先生者故敢請先生為之願先生有以教之也卜<lb/>
在五月二十二日至期恭俟儻䝉惠然賁臨玉成其事<lb/>
<pb n="KR4e0104_WYG_003-16a"/>
感佩盛徳寜有既邪専書以達萬冀不外<lb/>
　　　與友人姜貴憲書<lb/>
向聞足下遭内艱還家繼又聞途中遇鼔盆之憂第恨<lb/>
宦路逺隔不能致生蒭之奠惶愧曷已茲承惠書足見<lb/>
故舊之情且審克襄𦵏事慰懐慰懐今嵗朝廷恩典極<lb/>
寛下民想皆被澤區區自去嵗以來屢經危險謗議紛<lb/>
紛播傳四方足下豈不聞知但以剛中自守獨立不懼<lb/>
近日頗就安静此心惟欲天下蒼生皆得其所一身禍<lb/>
<pb n="KR4e0104_WYG_003-16b"/>
患非所恤也先正云為善為惡殃慶自各以其類至且<lb/>
天順年來區區所親見者善惡之報錙銖不爽自念本<lb/>
以凡庸冒居輔導之職雖無正君之效而濟民之心未<lb/>
嘗不切切焉然奸惡之徒恒欲加害卒不見遂以勢觀<lb/>
之如羣虎逐一羊萬無可脫之理豈料虎反自斃而羊<lb/>
尚存焉其故何哉盖善惡之報誠如古今所言不可誣<lb/>
也區區毎以盛滿為戒決意求退未䝉見允奈何奈何<lb/>
但着意保全晚節而已惟足下相知至厚故一告焉<lb/>
<pb n="KR4e0104_WYG_003-17a"/>
　　　簡蕭司馬<lb/>
向者朝廷以左右叅賛機務深愜衆望且謂根本重地<lb/>
自此有托矣尋荷左右恵書歸功於區區不敢當不敢<lb/>
當但往時公道難行料左右平生之志未能盡展茲時<lb/>
可以行矣况代守備者不過醇謹之人中人之勢亦非<lb/>
昔比或有私情決不可從凡百興利除害撫恤軍民安<lb/>
靖地方之事皆在左右一人太平氣象先自根本之地<lb/>
卜之佇見功名事業由此益盛矣朋友之所願望者如<lb/>
<pb n="KR4e0104_WYG_003-17b"/>
此諒左右必能副之<lb/>
　　　與趙都督書<lb/>
近聞獨石羽書交至即日必然内侵且京師每嵗費糧<lb/>
數百萬石以養軍士為何専在禦敵而已今嵗又有銀<lb/>
兩之賚俗語云養軍千日用在一朝今軍士不思平日<lb/>
費用朝廷錢糧一旦用之凡百所需又仰給於朝廷有<lb/>
不遂者輒生怨望盖由上之人不能申諭故也今兵士<lb/>
聞征悍敵其心皆怯有詐病以避之者曽無奮臂敢勇<lb/>
<pb n="KR4e0104_WYG_003-18a"/>
之士盖由將帥不能鼔舞振作故也若兵無銳氣望其<lb/>
遇敵取勝難矣欲造鹿角拒馬鎗釘板㨧撅絆馬繩皆<lb/>
非攻戰之具不過欲自衛其身而已况木鐵之費動以<lb/>
百十萬計雖定天下者恐亦無此費也惟足下熟籌之<lb/>
　　　與劉顯孜都憲書<lb/>
近聞蘇松嘉湖常鎮諸郡多水禾稼無收人民饑窘且<lb/>
云賴有巡撫者在不然無所望也由此觀之則數郡百<lb/>
萬生靈之命係於左右一人正勞心焦思之時凡百救<lb/>
<pb n="KR4e0104_WYG_003-18b"/>
荒之政宜極力為之可也見說彼處在官錢糧積之亦<lb/>
多若能存活民命雖盡數給散亦可此事在左右一力<lb/>
主張儻以為官物不敢盡用以致人民餓莩流離亦左<lb/>
右之責昔富鄭公在青州活饑民五十餘萬自謂賢於<lb/>
中書令二十四考朱文公在浙所至多災民不聊生而<lb/>
救濟之術無所不至以理言之賢者所歴宜召和氣以<lb/>
事觀之必如此然後見仁人之用心也或者天災流行<lb/>
預擬斯人以全一方生民之命耳又聞蘇州知府得人<lb/>
<pb n="KR4e0104_WYG_003-19a"/>
數十年來纔一見焉今年天下多水未有甚於彼處京<lb/>
儲所供全出於此不有人民何由而得勉之勉之<lb/>
　　　請吴與儉學士為冠賔書<lb/>
某再拜書奉學士吴老先生閣下僕之第二子玠年已<lb/>
長成粗知禮義茲欲加冠於其首竊惟冠禮者人道之<lb/>
始古人之所重也而後世忽焉區區忝在搢紳之末不<lb/>
忍以後世所忽者從而忽之於是勉求古人所重之意<lb/>
將責其為人子為人弟為人臣為人少者之禮行焉但<lb/>
<pb n="KR4e0104_WYG_003-19b"/>
古有筮賔之禮而今則無古人之筮顧惟擇其賢者為<lb/>
之今名公鉅卿不為少矣而儒行之髙未有過於先生<lb/>
者况先生有母夀踰九齡有子官為風憲一門福夀當<lb/>
世罕比故予輒敢敦請先生為賔不但有以教之而又<lb/>
藉其積善之效以勵之也卜在是嵗正月二十七日至<lb/>
期恭俟倘䝉不外惠然賁臨玉成其事則僕之父子所<lb/>
以感佩盛徳者誠無量也専書以達惟先生其亮之<lb/>
　　　答汪敬主事書<lb/>
<pb n="KR4e0104_WYG_003-20a"/>
同榜百人所餘無㡬每一念及為之悵然惟年兄不戀<lb/>
戀於禄位其就職也最遲其休官也最早若以𡨕𡨕乗<lb/>
除之數度之而年兄優㳺林泉之樂冝方殷而未艾也<lb/>
若區區濫叨崇階無所建明既不能康濟天下又不得<lb/>
引退較之年兄孰得孰失此可為智者道也茲承惠書<lb/>
乃有徤羡區區之意足見友道愛厚而於鄙懐所存宜<lb/>
乎不暇悉焉及誦奔走衣食之言於心惻然且以杜少<lb/>
陵自况而無王叅録之濟者奈何奈何區區慨念同年<lb/>
<pb n="KR4e0104_WYG_003-20b"/>
之義特以俸禄之餘少助二五之數不必如叅録也繼<lb/>
今以後倘篤友道尚以區區所行缺失見告辰下漸熱<lb/>
惟自愛不宣<lb/>
　<lb/>
　<lb/>
　<lb/>
　<lb/>
　古穰集巻三<lb/>
</p>
<p>
</p>
  </div>
</body>
</text>
</TEI>
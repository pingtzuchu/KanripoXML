<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻二十二</head> <lb/>
    <p>
<pb n="KR4e0104_WYG_022-1a"/>
欽定四庫全書<lb/>
　古穰集巻二十二<lb/>
　　　　　　　　　　　　　明　李賢　撰<lb/>
　　七言律詩<lb/>
　　　輓周是脩<lb/>
先生砥節勵秋霜烈烈英聲逺近揚王魏一生功業著<lb/>
夷齊千古姓名香梁間夜月逰塵暗塚上秋風宿草荒<lb/>
欲問傳家何所有遺編幾巻付賢郎<lb/>
<pb n="KR4e0104_WYG_022-1b"/>
　　　送海州太守<lb/>
淮東父老望回旌五馬南旋幾日程山店鷄聲和月落<lb/>
曉村霜氣逼人行海瀕地逺民風古堂下公閑徳政清<lb/>
懸想到時春正好閭閻隨處頌昇平<lb/>
　　　送别歸浙<lb/>
駐馬離亭花亂飛傷情忍與故人違金臺别酒添行色<lb/>
潞渚歸帆帶落暉嶺上春風梅子嫩山中暮雨蕨芽肥<lb/>
謾從浙水經行處為訪嚴陵舊釣磯<lb/>
<pb n="KR4e0104_WYG_022-2a"/>
　　　送練士者回鄧州<lb/>
疋馬南回嵗已秋離亭分手莫淹留山村月夜鷄鳴早<lb/>
野樹霜天葉落稠驛路牙旗迎故壘孤城畫角擁髙樓<lb/>
到家盛吐籬邉菊尊酒親朋樂獻酬<lb/>
　　　逰大勝寺賡壁間詩韻<lb/>
嵐黛迢迢見鷲山誰將一鏃破三闗暫留金界㸔雲卧<lb/>
謾倚珠林伴鶴閒煙外鳥依晴嶂下溪頭僧背夕陽還<lb/>
諸天禮處聞清梵燈火熒熒紫殿間<lb/>
<pb n="KR4e0104_WYG_022-2b"/>
緩步溪行入暮山欲從佛界息機闗半牕明月吟初穩<lb/>
一榻清風夢亦閒樹杪雲開㸔日上籬根花落見春還<lb/>
焚香補衲生涯好不許紅塵到此間<lb/>
曉穿飛翠到靈山花雨含香洒竹闗林鳥不驚馴虎至<lb/>
溪雲長共老僧閒攜琴客為談𤣥住擁盖人從聴法還<lb/>
鐘磬聲殘脩定後萬龕燈火緑蘿間<lb/>
貝葉傳經向此山石門煙暖晝長闗無生自得周身計<lb/>
幻化渾如一夢閒春殿香雲諸佛降夜龕明月定僧還<lb/>
<pb n="KR4e0104_WYG_022-3a"/>
百花臺上登臨處回首蓬萊咫尺間<lb/>
白雲繚繞四圍山十里松隂始扣闗石澗風篁偏引興<lb/>
雲房清話暫乗閒山頭野鹿銜花至月下髙僧洗鉢還<lb/>
明發歸程朝雨浄紺園回首翠屏間<lb/>
　　　送薛少卿罷官西歸<lb/>
自許孤忠結主知居官寜肻計安危平反不愧張廷尉<lb/>
直道何慙栁士師已羨一身中道立定㸔千載大名垂<lb/>
心閑莫廢韋編業伊洛髙蹤尚可追<lb/>
<pb n="KR4e0104_WYG_022-3b"/>
　　　送李㕘議之浙江<lb/>
粉署相從近十秋青春文采自風流鶚書髙薦膺藩佐<lb/>
虎竹初分出帝州寮采漸㸔青眼少交㳺誰可赤心投<lb/>
長情莫為離情惱還擬鳴珂入鳯樓<lb/>
　　　寄夏公謫戍<lb/>
世路升沈總是空眼前何必恨途窮青春已盡榮親孝<lb/>
素節應存報主忠月下寒聲聞戍角天邉秋色見歸鴻<lb/>
感懐未許多惆悵心事期同塞上翁<lb/>
<pb n="KR4e0104_WYG_022-4a"/>
　　　穰侯塚<lb/>
秦相當年擅寵光空餘孤塚傍金湯秋風兔穴通黄壤<lb/>
落日烏棲滿白楊石馬有聲寒雨急豐碑無字緑苔荒<lb/>
可憐富貴今如此莫訝雍琴感慨長<lb/>
　　　寒食拜掃<lb/>
宿草青青郭外墳每逢寒食倍傷神紙錢灰繞墦間祭<lb/>
楊栁花隨陌上塵寂寞九原春事老氤氲萬井曉煙新<lb/>
浮生漸覺光隂少徃事興懐一岸巾<lb/>
<pb n="KR4e0104_WYG_022-4b"/>
　　　孟夏書懐<lb/>
午簾分影上書床夢破纔銷一瓣香鳥送晴音來灌木<lb/>
蝶尋春色過危牆命題自覺吟哦細罷誦還為念慮防<lb/>
與㸃髙情誰更識舉輿無地遂心腸<lb/>
　　　觀物<lb/>
閑來觀物到園東天理流行在在同方沼雨晴㸔躍鯉<lb/>
層霄雲浄見飛鴻春畦苗長隨宜緑曉樹花開任意紅<lb/>
並育宣明情固適還將此道細研窮<lb/>
<pb n="KR4e0104_WYG_022-5a"/>
　　　和答顧進士孟喬<lb/>
積學芹宫嵗月深雲霄今喜合朋簪松筠耐守平生節<lb/>
鴻鵠寜閒萬里心座上論文寒對酒指邉流水夜鳴琴<lb/>
超遷擬見承恩寵鳯尾珊珊振佩音<lb/>
隠几㸔書日已中牕涵涼意樹隂濃捲簾燕避黄梅雨<lb/>
隔院鳩啼翠竹風一榻芳塵何日下百年壯志幾人同<lb/>
閑來㸃檢身心事早計惟防外欲攻<lb/>
　　　送無隠和尚<lb/>
<pb n="KR4e0104_WYG_022-5b"/>
早通禪教息逰方獨占名山嵗月長千片暖雲春補衲<lb/>
一龕明月夜焚香曉簾花雨清金界午院松風浄石床<lb/>
塵外真空心似水叢林無事任徜徉<lb/>
　　　十四夜賞月<lb/>
秋容淡淡月華鮮萬里青天一鏡懸素魄漸從今夜滿<lb/>
玉輪争㸔九分圓嬋姢皓彩寜知欠皎潔清光未覺偏<lb/>
且泛芳巵先試賞明宵此際有詩聯<lb/>
　　　再賡大勝寺壁間韻三首<lb/>
<pb n="KR4e0104_WYG_022-6a"/>
珠林瀟洒對青山塵事紛紛自不闗霜鴈落田香稻熟<lb/>
雨龍歸洞碧雲閒客穿松徑尋幽至僧扣柴門化食還<lb/>
無限好懐何處遣小橋流水夕陽間<lb/>
寳刹從來近好山溪頭馴虎䕶禪闗竹牕雨過清隂密<lb/>
松院雲深白晝閒崖菓經霜猿共摘楓林欲暮鳥知還<lb/>
試從老衲談空妙大智燈光滿坐間<lb/>
郭外招提接逺山煙蘿行盡到荆闗香凝蒲室禪心定<lb/>
雲鎖松庭鶴夢閒晚竈烹茶留客話晴空飛錫見僧還<lb/>
<pb n="KR4e0104_WYG_022-6b"/>
吟懐頓覺清如洗始信沙門出世間<lb/>
　　　桃源清隠<lb/>
髙情樂隠覓仙蹤深入巫山第幾重洞口有田春種玉<lb/>
鼎中無火夜蟠龍石潭涼浸蛾眉月蘭室香飄麈尾風<lb/>
遙想扁舟逰覽處桃花夾岸水溶溶<lb/>
　　　送黄主事弟還家<lb/>
星霜幾度客神京此日歸帆肯暫停喜載琴書尋舊侣<lb/>
不論蹤跡等浮萍月中素練三江白雲外屏風九疊青<lb/>
<pb n="KR4e0104_WYG_022-7a"/>
想到家山行樂處籬邉秋菊正芳馨<lb/>
　　　贈薛大理先生西蜀之行<lb/>
西河夫子繼前賢吾道於今賴有傳世態炎涼寜足較<lb/>
襟懐風月浩無邉育才自得平生樂報國還㸔晩節堅<lb/>
惆悵胷中茅塞乆束脩承教定何年<lb/>
　　　追思先母<lb/>
慈母殷勤嵗月多一門百口賴調和堂前香暖雙姑饌<lb/>
燈下聲寒五夜梭釡祿方期延夀考桑田忽訝變滄波<lb/>
<pb n="KR4e0104_WYG_022-7b"/>
徒將富貴成哀感罔極深恩可奈何<lb/>
　　　賜五倫諸書<lb/>
正統年中得賜書賜來書籍意何如五倫事迹新成類<lb/>
一代規模已用儒盖世功名當自致逢時忠悃要全輸<lb/>
立身不在生前樂千載相期有令譽<lb/>
　　　寒梅賡韻寄友人姜貴憲<lb/>
松篁為友自相親弄月迎風楚水濵數㸃嫩含牕外雪<lb/>
一枝香散嶺頭春寒分酒力傳盃滿清挹吟懐得句新<lb/>
<pb n="KR4e0104_WYG_022-8a"/>
盛世終需調鼎具遭時豈必竟無因<lb/>
聞說藏脩惜寸隂獨憐梅樹寄疎林清生院宇春香細<lb/>
寒印庭堦月影沈應許老逋吟瘦骨肯教狂蝶見芳心<lb/>
孤標未必淹鄉邑青瑣行㸔振珮音<lb/>
　　　秦淮次韻<lb/>
秦淮南盡石頭城淮上帆檣半為名秋浦蓼風歌旅况<lb/>
春波萍月棹殘更數行白鴈沙邉落一抺青山岸上横<lb/>
自是名川多澇集滔滔終古見澄清<lb/>
<pb n="KR4e0104_WYG_022-8b"/>
　　　煙<lb/>
漠漠紛紛布曉空連雲帶霧晝溟濛淡籠山市秋天外<lb/>
輕鎖漁村夕照中寒浦歸帆迷逺近晴川飛鳥障西東<lb/>
蓬萊宫闕宜春望紫翠重重拂絳櫳<lb/>
　　　氷<lb/>
水凍氷堅絶㸃埃坤爻初六見胚胎寒凝曲沼稜光浄<lb/>
夏薦髙堂爽氣來忠助漢君因霸合孝憐慈母為祥開<lb/>
髙人襟度真堪比又見豳風重取裁<lb/>
<pb n="KR4e0104_WYG_022-9a"/>
　　　塵<lb/>
非煙非霧掩晴暉九陌行人勢莫違梁上曽因歌韻起<lb/>
驛前長逐使旌飛幾畨雨打方歸地一陣風吹又上衣<lb/>
自是甘心雲外客纎毫不許到林扉<lb/>
　　　送平江侯守備南京<lb/>
龍盤虎踞帝王城坐鎮元戎屬俊英劍氣夜横南斗白<lb/>
詩才秋與大江清賔盈幕府開樽俎令肅轅門列斾旌<lb/>
累葉貂蟬今愈盛又㸔麟閣著芳名<lb/>
<pb n="KR4e0104_WYG_022-9b"/>
　　　寄謝張尚書惠薑<lb/>
故人千里惠鮮薑佳味由來産異鄉犍谷雨晴紅指潤<lb/>
鴈山春暖白芽香贈辛已得梅君意施幻曽聞左氏狂<lb/>
從此神明應不昧報無瓊玖興空長<lb/>
　　　贈宋都憲鎮守甘肅<lb/>
都憲襟懐湛玉壺逺參戎務著嘉謨夜鳴刀斗嚴諸寨<lb/>
曉列旌旗震萬夫異域功名同燕頷邉疆威望繼龍圖<lb/>
㑹㸔沐寵回軒日闗外歡聲夾道呼<lb/>
<pb n="KR4e0104_WYG_022-10a"/>
　　　寄延綏參賛曹少卿<lb/>
大理榮遷屬俊髦指揮戎務見孤標明時定展平戎䇿<lb/>
邉寨應傳破膽謠烽火静中吟曉月雪花飛處擁輕貂<lb/>
海天鵬翮由來健此日争㸔奮九霄<lb/>
　　　和于少保書懐<lb/>
王事闗心夜不眠孤忠應得聖君憐憂勤肯負平生志<lb/>
清白還教後世傳莫厭錦袍懸玉帶曽扶紅日上青天<lb/>
一身四海安危係未許煙波理釣船<lb/>
<pb n="KR4e0104_WYG_022-10b"/>
　　　送程參政彦實之山東<lb/>
簪筆螭頭數載餘承宣方岳拜恩殊臨城已建平戎䇿<lb/>
報國曽陳固本書南浦春風初拂斾東方甘雨定隨車<lb/>
蹇予同受公庭薦願協丹心拱帝居<lb/>
　　　次鄒都憲韻<hi>以下西蜀紀行</hi>
曉出都門興已濃長亭南去蜀川通數行白鴈浮雲外<lb/>
一抹青山落照中行已但遵先聖訓濟時須繼古人功<lb/>
平生亦有澄清志願補中興治道隆<lb/>
<pb n="KR4e0104_WYG_022-11a"/>
　　　沙河驛途中<lb/>
煙景蒼茫望處迷無端詩思謾成題荒城夜犬牆頭吠<lb/>
野店晨鷄樹上啼驛吏鳴鈴來逺堠行人馳馬渡深溪<lb/>
路傍時聴農夫語隴畆收成稼穡齊<lb/>
　　　早起<lb/>
霜横玉宇旅懐清候館鷄鳴月四更綠酒自供吟處興<lb/>
黄花偏動客中情天邉孤鴈拖秋色城上羣鴉送晩聲<lb/>
莫道髙人甘寂寞塵寰富貴果然輕<lb/>
<pb n="KR4e0104_WYG_022-11b"/>
　　　過彰徳<lb/>
霜落楓林九月秋山峯馬首翠光浮水分白鷺依沙浦<lb/>
風引青帘上酒樓旅榻燈前懐徃事吟鞭月下度寒流<lb/>
此心自是堅如鐵一任砧聲響未休<lb/>
　　　途次偶成<lb/>
王事驅馳分所宜雲程千里思依依菊花香冷迎霜綻<lb/>
鴻鴈聲寒帶雨飛古渡扁舟隨處少逺山落木望中稀<lb/>
徐行莫訝前途晩村市人家晝掩扉<lb/>
<pb n="KR4e0104_WYG_022-12a"/>
　　　發泥溝驛<lb/>
驛樓撾皷吏人忙一飯匆匆去路長分隴晩蕎花似雪<lb/>
連村髙黍穗如鎗山頭落木嵐光薄道左清渠水色涼<lb/>
滿眼紅塵何日浄西風囘首意茫茫<lb/>
　　　衛輝至新鄉<lb/>
草頭白露欲為霜陌上無塵曉色涼㸃破秋光山外鳥<lb/>
印開雲影路邉塘農夫垂老猶殫力賈客多財愈覺忙<lb/>
堪笑宦途如此輩功名何用掛剛腸<lb/>
<pb n="KR4e0104_WYG_022-12b"/>
　　　曉發武安驛<lb/>
肩輿行處樂如何觸目悠然景物和蕩漾沙鷗臨渡少<lb/>
蒼茫煙樹近山多農夫收黍場中積牧豎停牛背上歌<lb/>
此景都歸懐抱裏幾囘得趣謾吟哦<lb/>
　　　河内鄉村<lb/>
清隂十里㸔脩篁村市人家倚太行屋後分畦葵葉嫩<lb/>
門前流水稻花香秋林有菓皆堪摘春酒無肴亦可嘗<lb/>
此地居民真快樂他時歸老定難忘<lb/>
<pb n="KR4e0104_WYG_022-13a"/>
　　　懐慶道中<lb/>
西來平路入懐州楊栁隂隂夾道稠翠羽萬竿村内竹<lb/>
錦囊千顆舍傍榴閑雲低遶青山卧活水深穿碧樹流<lb/>
滿目秋光渾似畫幾時乗興欲登樓<lb/>
　　　濟源<lb/>
四面嵐光列翠峯懐州西畔有竒蹤羊腸路險中原隔<lb/>
濟瀆源深北海通盤谷髙風歸李愿太行遺事慕梁公<lb/>
我來逰覽逢秋暮煙景蕭條落照中<lb/>
<pb n="KR4e0104_WYG_022-13b"/>
　　　過黄河<lb/>
曉發河陽古渡頭棹歌聲裏過黄流柁公已疊風帆坐<lb/>
水手還牽竹纜逰神禹萬年留偉績洪濤千里界中州<lb/>
南來却上邙山道衰草寒煙塚墓稠<lb/>
　　　洛陽<lb/>
西風回首洛陽城夕照蒼茫草樹平金谷尚思傳酒數<lb/>
天津猶憶聴䳌聲鶴來邙塚秋宵冷花沒名園野蔓縈<lb/>
惟有當年瀍澗在依然流水不闗情<lb/>
<pb n="KR4e0104_WYG_022-14a"/>
　　　靈寳縣<lb/>
邑名靈寳自前唐懐古令人遣興長霜滿桃林秋寂寂<lb/>
煙横欒塚月蒼蒼已無紫氣來函谷尚有清風播講堂<lb/>
堪笑鷄鳴田氏客曽無仁義說齊王<lb/>
　　　題函谷闗<lb/>
函闗陜右咽喉地曲折縈迴勢自強北倚河流成險固<lb/>
南來山峙界封疆令瞻仙氣迎耼老客作鷄鳴救孟嘗<lb/>
千載悠悠追徃事不堪風景正凄涼<lb/>
<pb n="KR4e0104_WYG_022-14b"/>
　　　望氣臺<lb/>
靈寳城南古望臺仙人相遇亦竒哉老耼未跨青牛至<lb/>
尹喜先瞻紫氣來道徳傳時方領悟蜀川逢處又徘徊<lb/>
嗟予自是儒門客方外安知有異才<lb/>
　　　陜州懐古<lb/>
秋風駐馬陜州城召伯甘棠不見生避暑宫中叢木暗<lb/>
望仙臺上暮雲横鐵牛鎮水終難走砥柱中流自不傾<lb/>
况此地靈人傑盛姚張何事獨馳名<lb/>
<pb n="KR4e0104_WYG_022-15a"/>
　　　謁華嶽廟<lb/>
華嶽巍巍勢獨雄層霄削出翠芙蓉紅光映日仙人掌<lb/>
黛色連天玉女峯絶頂泉飛千尺練懸崖根固萬年松<lb/>
四時賴爾興雲雨歴代尊崇祀典隆<lb/>
　　　華隂懐古<lb/>
西出潼闗到華隂油然清興發胷襟希夷洞口荒苔合<lb/>
玉女峯頭古木森捫虱憶談當世務却金曽愧故人心<lb/>
可憐隠顯俱陳迹落日風寒起暮砧<lb/>
<pb n="KR4e0104_WYG_022-15b"/>
　　　和薛大理華山詩韻<lb/>
太華髙峯壓衆山五龍宫殿四時寒雲開翠色飄晴漢<lb/>
日映嵐光接曉闗空外蓮池當絶頂望中仙掌獻層巒<lb/>
竒蹤多少煙霞裏何日登臨得遍㸔<lb/>
　　　過長安故城<lb/>
長安千載故城荒衰草寒煙滿未央廢宅總成芳草地<lb/>
寢園一任野花香連村何處藏温室啼鳥渾如覓建章<lb/>
惟有當時原上墓纍纍猶自對斜陽<lb/>
<pb n="KR4e0104_WYG_022-16a"/>
　　　和許氏咸陽晩眺韻<lb/>
咸陽囘首暮雲愁煙鎖蘆花逺近洲古渡馴鷗依短棹<lb/>
夕陽歸鳥過危樓道傍故苑風霜冷原上諸陵草樹秋<lb/>
多少英雄俱寂寞渭河依舊水東流<lb/>
　　　題蘇武墓<lb/>
蘇卿一去鬢成霜贏得殘軀入漢鄉旄落共憐堅使節<lb/>
雪深猶憶牧羝羊荒墳草掩斜陽裏短碣苔封古道傍<lb/>
顧我逺因王事過匆匆不及奠椒漿<lb/>
<pb n="KR4e0104_WYG_022-16b"/>
　　　寳雞縣懐古<lb/>
閑來訪古對清樽暗度陳倉事可論尚父釣時磻石在<lb/>
張仙逰處道宫存玉鷄山上晨啼歇紫草原頭晩色昏<lb/>
但喜居民農事畢任教風葉䕶柴門<lb/>
　　　蜀道<lb/>
峭壁嵯峨萬仭髙烏江聲急浪花飄懸崖棧閣穿雲上<lb/>
掛樹猿猱帶雨號絶頂振衣秋思逺長空囘首帝鄉遙<lb/>
平生浪說登雲路今日身親到碧霄<lb/>
<pb n="KR4e0104_WYG_022-17a"/>
　　　過漢中<lb/>
憶昔髙皇王漢來故城千載使人哀寒煙猶鎖觀星閣<lb/>
芳草空鋪拜將臺席巻三秦傳妙算勢摧西楚見竒才<lb/>
當時不用蕭何䇿帝業焉能向此開<lb/>
　　　過五丁峽<lb/>
五丁峽在漢江西萬仭髙峯兩面齊鑿斷石崖穿鳥道<lb/>
疏通流水上雲梯馬頭惟見千山合澗底都教萬樹迷<lb/>
路險不知天色暮金牛嶺畔聴猿啼<lb/>
<pb n="KR4e0104_WYG_022-17b"/>
　　　保寜往劍州<hi>紀行止此</hi>
保寜此去劍州程曲折曽無半里平曙色漸分村未逺<lb/>
鳥聲忽散吏來迎雲從落木林中過人在髙山頂上行<lb/>
窮日到來雙斾急譙樓撾皷報初更<lb/>
　　　送勛部陳郎中使朝鮮<lb/>
初立青宫告萬方金章玉節賜傳揚日邉持遣皇華使<lb/>
海外争迎粉署郎雨霽朝鮮征斾疾天連遼海使星光<lb/>
逺人拜舞承恩後願效葵心向太陽<lb/>
<pb n="KR4e0104_WYG_022-18a"/>
　　　秋日謾書<lb/>
殘暑秋來氣尚炎喜㸔微雨過疎簾午牕詩就歸清淡<lb/>
一枕公餘到黑甜此日朝端知止足何時林下笑掀髯<lb/>
浮雲富貴堪同視道在行藏不用占<lb/>
　　　秋晩<lb/>
知已交㳺仕路稀短檠燈火閉雙扉誰憐髙節名長在<lb/>
自許孤忠願不違聲逺簾櫳蛩唧唧涼生庭院雨霏霏<lb/>
光隂瞬息驚時換千里鄉園有夢歸<lb/>
<pb n="KR4e0104_WYG_022-18b"/>
　　　再和謾書韻<lb/>
金令初行已退炎一琴山水坐垂簾竹林帶雨枝還重<lb/>
菓實經霜味正甜燦燦黄花娛晩節蕭蕭白髮映脩髯<lb/>
人生出處何須慮静對韋編獨玩占<lb/>
可畏無如夏日炎涼風俄喜到疎簾煙松結翠尋常潤<lb/>
霜柿垂紅分外甜秪向雲途堅大節肻縁詩句斷長髯<lb/>
平生自信行無妄睡覺還將吉夢占<lb/>
要路争趨氣勢炎獨凭書几静鈎簾疎慵不較人情暖<lb/>
<pb n="KR4e0104_WYG_022-19a"/>
淡薄非憎世味甜興趣知濃塵外夢形容㸔老鏡中髯<lb/>
立心肻似脂韋軟龜䇿何勞鄭尹占<lb/>
蠢鈍形軀不奈炎偏宜露頂坐風簾髙才處世如舟險<lb/>
佞口交人似蜜甜几上遺編開睡目琴中流水拂垂髯<lb/>
客來忽見平生友好是燈花昨夜占<lb/>
小牕已減數分炎的是今朝雨一簾立志光隂須寸競<lb/>
養生滋味戒多甜思鄉逺望頻回首得句長吟一奮髯<lb/>
莫訝蓍龜成亹亹從來謀事貴先占<lb/>
<pb n="KR4e0104_WYG_022-19b"/>
　　　又和韻<lb/>
懶將薄命市頭占纔到中年便白髯緑蟻酒斟拚一醉<lb/>
玉漿瓜剖嗜多甜涼聲在户風敲竹疎影當軒月照簾<lb/>
可奈夜深渾不寐小牕燈火究羲炎<lb/>
安分何勞把命占漸㸔白髮間蒼髯蟬依晩樹吟中亂<lb/>
蜂採秋花釀後甜霜徑菊香凝綠酒月庭竹影上疎簾<lb/>
醉來髙卧南牕下不戀人間勢位炎<lb/>
　　　和人韻<lb/>
<pb n="KR4e0104_WYG_022-20a"/>
事業蹉跎可奈何時光轉眼去如梭仕能行義心無愧<lb/>
年到知非鬢欲皤菊圃清霜凝細藥槐庭涼月上横柯<lb/>
一簾秋興憑誰遣對酒掀髯發浩歌<lb/>
　　　再和人韻<lb/>
秋風畫角起邉城雲路功名嘆未成山鳥飛來青嶂逺<lb/>
沙鷗泛處綠波平松庭皓月分清影野寺疎鍾度晩聲<lb/>
千里客懐今夜夢鄉園歸去定分明<lb/>
葱葱佳氣䕶金城秋思無邊句易成民俗可能敦禮讓<lb/>
<pb n="KR4e0104_WYG_022-20b"/>
吏心安得尚㢘平虚庭生白嬋姢影四壁催寒絡緯聲<lb/>
憂樂敢同先正志㳙埃無補愧時明<lb/>
萬里秋光接禁城無邉清興有詩成山浮逺翠千鬟浄<lb/>
水滿方塘一鏡平煙外長空横鴈字雲邉落日帶砧聲<lb/>
閑來不廢韋編業開巻偏教眼界明<lb/>
廿載星霜寓鳳城功名囘首恨無成宦途總謂如山險<lb/>
心地惟教似水平吟罷月移簾外影夢回風動竹間聲<lb/>
時人莫羨腰金好未有㳙埃答聖明<lb/>
<pb n="KR4e0104_WYG_022-21a"/>
畫閣峥嶸錦繡城全燕形勝自天成一簾暮景殘霞淡<lb/>
萬里秋光逺樹平塞上風煙迷鴈影月中砧杵雜蛩聲<lb/>
從知萬事能窮盡只在靈臺一㸃明<lb/>
　　　和寄薛大理詩韻<lb/>
秋來乗興憶山隂客邸長吟思不禁天外聲寒鴻列陣<lb/>
籬邉香冷菊垂金青年學道功名薄白首論交嵗月深<lb/>
别後但憂成鄙吝敢虧忠孝一生心<lb/>
蹉跎嵗月仕途中紫禁秋深色正葱防患髙情憐范蠡<lb/>
<pb n="KR4e0104_WYG_022-21b"/>
卧樓豪氣惜元龍紅垂村塢霜前柿翠合庭階雨後松<lb/>
清夜月明涼似水寒螿聲裏思無窮<lb/>
撥悶無如甕裏春那堪歸鴈望中頻交情淡淡平生友<lb/>
世態炎炎要路津寒夜青編存古道髙秋白雪動梁塵<lb/>
嵗時云邁慙無似惟把丹心拱帝宸<lb/>
　　　賡薛學士詩韻<lb/>
玉堂無事坐清暉栁絮因風作雪飛紫禁鶯聲晴後滑<lb/>
赤霄雲葉午前稀兔毫閑運成珠玉雞舌長含侍鎖闈<lb/>
<pb n="KR4e0104_WYG_022-22a"/>
慙顧非才膺寵渥中官又報賜新衣<lb/>
　　　簡友人姜貴憲<lb/>
位重才微愧不充春氷危懼此心同宦途敢屬蒼生望<lb/>
稔嵗良由造化功五十光隂驚白髪一生懐抱有丹忠<lb/>
前脩晩節尤闗意須向明時取令終<lb/>
　　　賜繡麒麟紅袍<lb/>
麒麟盤繡上宫袍天寵非常不易遭一寸丹心惟報國<lb/>
平生精力在揮毫但思古道人情厚敢望前脩事業髙<lb/>
<pb n="KR4e0104_WYG_022-22b"/>
他日不慙綸閣地浩然歸老卧林皋<lb/>
　　　簡友人姜貴憲<lb/>
一㸃葵心向太陽知非時候鬢成霜獨憂位重乖輿論<lb/>
深愧才疎乏寸長止謗有方惟自省避嫌無意但如常<lb/>
試㸔澗畔蒼松質晩翠依然異衆芳<lb/>
　　絶句<lb/>
　　　自君之出矣四首<lb/>
自君之出矣屈指算途程遙知霜降後行李到邉營<lb/>
<pb n="KR4e0104_WYG_022-23a"/>
自君之出矣明月長滿牕妾心似明月不用對銀缸<lb/>
自君之出矣春風不入户見說蜂蝶殘何曽到園圃<lb/>
自君之出矣日望漢道昌安得邊塵静從此罷秋防<lb/>
　　　偶書<lb/>
玉堂清不寐盡日作秋隂閣吏傳將晩収箋罷細吟<lb/>
　　　𤣥妙觀㑹同年次韻<lb/>
宿雨初晴月漏光琳宫桂子散秋香相逢盡是他鄉客<lb/>
一舉何妨累十觴<lb/>
<pb n="KR4e0104_WYG_022-23b"/>
　　　題張真人墨竹<lb/>
數竿瀟洒出蓬萊共道仙人手自栽涼月滿庭閑玩處<lb/>
翛翛疑有鳳凰來<lb/>
貌得琅玕真妙絶清隂恍若飛霜雪誰能裁作紫鸞簫<lb/>
吹碎鳳凰臺上月<lb/>
　　　夷齊<lb/>
父命天倫不忍違弟兄辭國世應稀能存大義慙周粟<lb/>
萬古清風重採薇<lb/>
<pb n="KR4e0104_WYG_022-24a"/>
　　　晏嬰<lb/>
相齊三世顯諸侯危行危言霸業脩知友仲尼能乆敬<lb/>
論封何事沮君謀<lb/>
　　　衛鞅<lb/>
變法初心只霸秦却言王道信非真貪商不悟羊狐喻<lb/>
車裂方知禍此身<lb/>
　　　平原君<lb/>
好士能誅笑躄人士如毛遂更無倫當時未解邯鄲厄<lb/>
<pb n="KR4e0104_WYG_022-24b"/>
門下誰知却帝秦<lb/>
　　　和楊教諭<lb/>
園花灼灼總新竒何事蒼松發故遲不向東風鬬顔色<lb/>
此心惟許雪霜知<lb/>
　　　題畫<lb/>
素花香遶翠玲瓏石鎖蒼苔隠綠叢枝上寒皋窺錦雉<lb/>
羽毛驚動白蘋風<lb/>
雲嵐深處數椽幽松下柴門對碧流記得山牕清夢破<lb/>
<pb n="KR4e0104_WYG_022-25a"/>
落花香裏雨初収<lb/>
　　　題宣廟畫<lb/>
蘆葉蕭蕭兩岸秋漁翁垂網在寒流揮毫自是天工妙<lb/>
意似磻溪欲往逰<lb/>
　<lb/>
　<lb/>
　<lb/>
　<lb/>
<pb n="KR4e0104_WYG_022-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻二十二<lb/>
</p>
<p>
</p>
  </div>
</body>
</text>
</TEI>
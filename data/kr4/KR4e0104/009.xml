<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻九</head> <lb/>
    <p>
<pb n="KR4e0104_WYG_009-1a"/>
欽定四庫全書<lb/>
　古穰集巻九<lb/>
　　　　　　　　　　　　　明　李賢　撰<lb/>
　　説<lb/>
　　　名說<lb/>
曰賢曰謙曰讓吾兄弟三人名吾長名賢次謙次讓也<lb/>
或曰人之兄弟為名者字傍必同取以類也今子與若<lb/>
弟或異或同何也曰吾兄弟為名字不較其傍之同者<lb/>
<pb n="KR4e0104_WYG_009-1b"/>
取其義也父師之命也吾何與焉然則父師期子弟也<lb/>
其肯下乎必欲造乎成德之地而已曰賢曰謙曰讓固<lb/>
皆德之稱也而賢為德之總名謙與讓一端也嗚呼賢<lb/>
豈易能哉一譽其賢於人雖有其實必為之退避不敢<lb/>
當况無其實而取以為己名若固有之終身者斯何人<lb/>
也夫有其賢而别其名不害其為賢也無其賢而冒其<lb/>
名將見鄙於人人矣不可一朝居也亟欲辭之而不可<lb/>
得為之奈何父師之命也吾何與焉謙與讓何憂乎以<lb/>
<pb n="KR4e0104_WYG_009-2a"/>
我為賢謙而讓賢之致也謙而不讓非賢也讓而不謙<lb/>
非賢也而况不謙不讓乎將何以副父師之意也吾於<lb/>
是乎難其為人矣謙與讓何責焉卜吾之賢否於謙讓<lb/>
乎見之必謙讓於終身吾之責可逭也一不謙不讓難<lb/>
乎免吾之責矣記曰兄良弟悌弟之所以悌者以其兄<lb/>
之良也在我者必如是而後天倫之道盡詩云兄弟既<lb/>
翕和樂且耽子曰父母其順矣乎父母順斯不負其所<lb/>
期矣顧名思義吾兄弟勉之哉<lb/>
<pb n="KR4e0104_WYG_009-2b"/>
　　　捕魚者説<lb/>
湍之北涯有港焉水自湍流滙而為淵始容小舟入百<lb/>
步外漸濶成潭水深莫測相傳有龍隠其中魚大至尋<lb/>
丈戲躍自得觀之者環步垂涎而不敢犯村有漁者不<lb/>
勝其欲獨棹往捕之飽其船以歸潭亦寂然無所靈異<lb/>
里人見之驚其得魚大且多爭問所自漁者靳不以告<lb/>
由是見者潛持羊酒粟帛以賂之始肯一告求者既多<lb/>
告之亦衆衆既知之懼前所聞猶豫不往漁者利其賂<lb/>
<pb n="KR4e0104_WYG_009-3a"/>
曰傳有龍者妄也昨者吾捕良久寜不與起邪能我從<lb/>
者與俱於是隨以往者十八九惟一二熟計之謂龍處<lb/>
必深彼必㑹其未知耳其可再乎獨不從已而漁者進<lb/>
從者繼之至潭方捕之頃水忽湧溢漁者不知所在餘<lb/>
皆驚亂迅雷大震墨雲匝地烈風暴雨驚電閃爍漁人<lb/>
溺死過半得附岸者神飛心悸不知言語飲食者累日<lb/>
惟一二不從往者無恙嗟夫漁之貪利而蹈害也如此<lb/>
人之趨附權勢也亦然方見其赫赫之權炎炎之勢可<lb/>
<pb n="KR4e0104_WYG_009-3b"/>
以富人可以貴人莫不趨之附之百計效勤以餌其所<lb/>
欲已而天道一還權勢既滅趨附之人逮禍莫逃與從<lb/>
漁者何擇焉惟守道秉義君子能逺之也録其説以為<lb/>
士之立身者鑒焉<lb/>
　　　獵說<lb/>
予在庠時聞獵而喜未之覩也尋於郭外覩之而好未<lb/>
之遂也時則思其布罝之勢得獸之狀可愕可喜欲獵<lb/>
之心愈不可制逢嵗之暮例得休暇庠之友聚而往獵<lb/>
<pb n="KR4e0104_WYG_009-4a"/>
焉予即欣然以隨出乾方過湍流數里有村村之北曰<lb/>
張氏其背之地盛茅衆曰此中有藏可獵矣布罝於下<lb/>
風縱火以驅果見獐兎三五驚馳至罝躍而脱之莫獲<lb/>
其一衆以為不利復收罝以西不知其茅擅於張氏見<lb/>
其火盡家人持梃來追衆皆徐行待其至予獨懼謂至<lb/>
則必相毆擊衆以予怯令挾一罝奔而西張氏子望見<lb/>
舍衆以追予進至村家得理機者䕶之梃不可施怒猶<lb/>
未巳主人固解始免予畏其毆擊心膽戰慄不能自持<lb/>
<pb n="KR4e0104_WYG_009-4b"/>
已而同行者亦至相與憮然初興皆沮以歸予自是好<lb/>
獵之心遂絶既而思之張氏子我師也勢雖不同而理<lb/>
則一縱使嚴師以賈楚臨之又何加焉作獵説<lb/>
　　　吾鄉說<lb/>
吾鄉地廣土肥民亦竭力其中而卒無千石之富者何<lb/>
也豈上之人侵漁或下之俗侈靡邪已而覘之葢非二<lb/>
者之弊乃賈人斂之耳吾鄉之民朴鈍少慮善農而不<lb/>
善賈惟不善賈而四方之賈人歸焉西江來者尤衆豈<lb/>
<pb n="KR4e0104_WYG_009-5a"/>
徒善賈譎而且智於是吾人為其勞力而不知也方春<lb/>
之初則曉於衆曰吾有新麥之錢用者於我乎取之方<lb/>
夏之初則白於市曰吾有新榖之錢乏者於我乎取之<lb/>
凡地之所種者賈人莫不預時而散息錢其為利也不<lb/>
啻倍蓰奈何吾人畧不計焉一有婚喪慶㑹之用輒因<lb/>
其便而取之逮夫西成未及入囷賈人已如數而斂之<lb/>
由是終嵗勤動其所獲者盡為賈人所有矣專此之利<lb/>
寧有既乎吾鄉之民坐是卒無千石之富尚不覺悟若<lb/>
<pb n="KR4e0104_WYG_009-5b"/>
恃賈人以生者寧與之利而甘心焉嗚呼朴鈍少慮一<lb/>
至於此惟長人者能禁其弊不數嵗而吾民富矣<lb/>
　　　憫農説<lb/>
嗚呼農可憫矣而不憫者不見其勞也不見其勞而憫<lb/>
之非其情也不見其勞憫之而出于情者其惟聖賢乎<lb/>
予非聖賢也而憫之出于情見其勞故也夫好逸而惡<lb/>
勞人之願也願之所以如是者身也人之身逸則樂勞<lb/>
則苦出于願者本於身故也斯願也農敢遂乎故必矯<lb/>
<pb n="KR4e0104_WYG_009-6a"/>
斯願而勞其身若好之者炎日可畏也暴其身而不少<lb/>
休密雨可避也沾其體而不少輟手足龜焉髪膚汚焉<lb/>
勞極其苦而尚慮天災是以終嵗勤動於田野而五榖<lb/>
不可必得夫百工技藝身無暴沾之苦茍有勤動利無<lb/>
不得者嗚呼農可憫矣勤動而必得可也不可必得何<lb/>
勤動之有然而不敢不勤動者其心以為勞其身斯無<lb/>
慊焉榖之得否一聽于天也未有不勞其身而有得者<lb/>
夫勞其身而得者常也或不得者變也故曰耕也餒在<lb/>
<pb n="KR4e0104_WYG_009-6b"/>
其中矣不幸而餒焉其可憫也甚矣作憫農説以達夫<lb/>
為人牧者<lb/>
　　　過淮説<lb/>
予昔為進士奉使過淮欲渡至安東㑹風阻至晚而息<lb/>
洎曉或曰浪平可渡矣或曰中流尚未平也已而言平<lb/>
者衆予遂登舟將百步許波有微痕舟人喜曰浪果平<lb/>
矣又百步許浪勢漸大舟人疑之將近中流浪大如屋<lb/>
舟如瓢焉隨其勢而上下之執櫓者悉磬折焉浪花噴<lb/>
<pb n="KR4e0104_WYG_009-7a"/>
入舟中舟勢閃側予不能坐立呼其退止舟人曰勢不<lb/>
可退有進而已予甚怖既而抵岸或曰昔程子中流遇<lb/>
險不懼而子懼何也予曰彼賢者也予何能焉雖然程<lb/>
子中流而遇風波非不謹之於初也茍罹其難付之於<lb/>
命可也予則風未息而渡不能審之於初也倘遇其患<lb/>
是與立巖墻之下者無異不知命孰甚焉<lb/>
　　　四友説<lb/>
愼獨子有四友焉同處於虛靈之室方其初也無泛雜<lb/>
<pb n="KR4e0104_WYG_009-7b"/>
之交惟四友相隨慎獨子待之甚善然四友性各不同<lb/>
未嘗與之茍合慎獨子或不能堪猶未疎也既而羣小<lb/>
獻媚慎獨子日見親密自謂愛己者莫此輩若也於是<lb/>
遂疎四友而虛靈之室不容見入昕夕之間惟與羣小<lb/>
共處而已人見四友而歎曰不容何病不容然後見君<lb/>
子然四友皆存心忠厚雖被疎外曽無一毫憾意見於<lb/>
言面或偶然相遇於途亦不回避慎獨子視之漠然畧<lb/>
不少介於懐識者莫不誚其愚也至於晚年多聞前言<lb/>
<pb n="KR4e0104_WYG_009-8a"/>
往行漸覺為羣小所誤無益於已一旦翻思四友之善<lb/>
痛自咎悔且曰四友於我何負焉我乃見疎如此使我<lb/>
之德將老而無成抑誰之過歟從此奮然盡疎羣小然<lb/>
後肉袒負荆謝罪於四友而四友惻然曰子為邪類所<lb/>
惑一至於此吾輩憐子陷溺無計為子脱之非不忠於<lb/>
子也勢不能也今幸能自脱吾輩喜慰之不暇而暇為<lb/>
子責耶慎獨子聞斯言也感愧交集乃為之誓曰而今<lb/>
而後所不與四友同者神明殛之然四友不知其姓一<lb/>
<pb n="KR4e0104_WYG_009-8b"/>
則稟性温和為人慈愛一則負資剛方臨事有斷一則<lb/>
端莊謙遜雅有文彩一則明哲通變能别是非慎獨子<lb/>
由是深相結許動止出入必與之俱四友者各以其善<lb/>
之所長行之不敢自有咸歸於慎獨子以故遂成慎獨<lb/>
子之德嘗曰吾輩與子與生俱生非一日之雅一面之<lb/>
識者比敢不盡心輔子必使令聞廣譽施於子身務期<lb/>
不負相須之意焉慎獨子歎曰若數子者真吾之死友<lb/>
也遂終身交好不渝卒償其誓云<lb/>
<pb n="KR4e0104_WYG_009-9a"/>
　　　貍奴説<lb/>
天順改元予始入閣自幸得見平生未見之書時開厨<lb/>
檢之往往為䑕所嚙及見羣䑕往來自若畧不避人予<lb/>
甚怪之左右曰此䑕閲人多矣自永樂宣德以來皆然<lb/>
真䑕之黠者予謂此類安可縱之乃謀諸左右設機以<lb/>
捕僅得其一二焉由是益横凡枕席几案書史圖籍俱<lb/>
為遊戲憩卧之所在在處處罔不遺穢晝而拂之夜則<lb/>
復然雖密其窓户必得隙而入或新裝書冊稍不閉藏<lb/>
<pb n="KR4e0104_WYG_009-9b"/>
必碎其裝而盡其糊不勝其擾乃市一小貍奴置閣中<lb/>
晨視遊戲憩卧之所悉無遺穢予且喜且異夫以内閣<lb/>
深廣而貍奴以㣲小之軀力單勢弱一入其中不動聲<lb/>
色頓使羣䑕潛踪避去何哉或曰此其職也天賦其能<lb/>
爾予曰豈盡然邪有猫見䑕而不捕者有䑕見猫而不<lb/>
懼者又有與之同眠相戲相嚙者然則若此貍奴豈易<lb/>
得耶記曰迎猫為食田䑕也猫之職固在捕䑕以除害<lb/>
必如貍奴斯稱其職無愧矣嗚呼士受朝廷之職者視<lb/>
<pb n="KR4e0104_WYG_009-10a"/>
貍奴亦盍警歟作貍奴説<lb/>
　　　壽說<lb/>
予宣德中詣京師舉進士當時公卿不過三楊蹇郭吳<lb/>
胡數人而已久之相繼以没惟宗伯胡公獨存居官三<lb/>
十餘年如孤松挺秀為之僚佐者已經二十餘人謝代<lb/>
之數如過客焉議者莫不羨胡公之悠久已而致仕還<lb/>
家又優游數載壽八十有九而卒予於其既卒之後思<lb/>
之似與向之早没者均焉亦無先後之可較也嗟夫古<lb/>
<pb n="KR4e0104_WYG_009-10b"/>
之老彭老耼亦不免於死君子惟令名之可貴爾壽足<lb/>
多乎哉宜論者以彭殤為齊也雖然人之常情其處世<lb/>
也樂於久而悲夫暫見古人壽之髙者未嘗不羨其便<lb/>
饒而於壽之短者必以為虧欠而惜之也無乃昧夫達<lb/>
人之大觀歟<lb/>
　　　物形説<lb/>
萬物之形不出方圓二者然草木鳥獸之類由天生者<lb/>
其形圓惟器用室宇之類由人為者方圓兼之大抵出<lb/>
<pb n="KR4e0104_WYG_009-11a"/>
於自然者未有不圓而方者反是葢圓之出於自然者<lb/>
以有理為之主也理即太極假使有形無不圓者故周<lb/>
子為圖以示人亦必圓其形焉或謂天圓而地方地豈<lb/>
不出於自然乎曰以地為方者據其平言之也殊不知<lb/>
天包乎地地如卵黄葢亦未嘗不隨天而圓其形焉且<lb/>
紙窓之隙初無圓者日來射之其影必圓葢亦隨日之<lb/>
形耳水波之靜雖曰平焉以物投之其紋必圓葢一生<lb/>
水水亦隨天之形耳以類而推之莫不皆然于以見造<lb/>
<pb n="KR4e0104_WYG_009-11b"/>
化之妙矣<lb/>
　　　聖人説<lb/>
或云聖人無有不善終者以其有周身之計也此說非<lb/>
是夫天生聖人豈偶然哉如大舜成湯文王孔子皆遭<lb/>
患難以勢觀之决不可免以理論之必不能害所以雖<lb/>
遭患難終不至於死也孔子自謂天生德於予桓魋其<lb/>
如予何又曰天之未喪斯文也匡人其如予何言在已<lb/>
有如是之德之文皆天之所賦與也在人安能違天之<lb/>
<pb n="KR4e0104_WYG_009-12a"/>
意而害我乎由是觀之聖人所以必得善終者實天意<lb/>
也豈賴周身之計哉<lb/>
　　　雀䑕説<lb/>
天下鳥獸有畏人而不依人以為生者鴉鵲獐鹿之類<lb/>
是也有不畏人而依人以為生者雞鵝牛馬之類是也<lb/>
惟雀䑕之為物也不然畏人而依人似乎可怪既而思<lb/>
之葢亦出於不得已焉欲不畏人則必戕其命欲不依<lb/>
人則無以為生是以雖依人以竊其食而穴其居其心<lb/>
<pb n="KR4e0104_WYG_009-12b"/>
之驚恐畏懼未嘗頃刻忘人之害己也幸而獲保其身<lb/>
則其瀕危歴險豈可一二計哉人推此心庶知二物之<lb/>
可憐而不至於甚惡之也<lb/>
　　題跋<lb/>
　　　讀活民書<lb/>
予觀董氏所集救荒活民書其用心仁矣哉凡為君為<lb/>
臣者不可無此書而為守為令者捨是無所用其心矣<lb/>
奈何世之人見人文集雖無益於世者必汲汲然刻梓<lb/>
<pb n="KR4e0104_WYG_009-13a"/>
以傳視此反不挂意葢不知當務之為急者也程子云<lb/>
一命之士茍存心於愛物於人必有所濟當時若見此<lb/>
書未必不擊節歎賞也<lb/>
　　　讀包公奏議<lb/>
予讀包公奏議乃知宋仁宗之賢三代以下絶無而僅<lb/>
有者其所以容受直言葢其天性之美初非出於勉强<lb/>
好名如唐太宗者嗟夫天下未嘗無包公也第以仁宗<lb/>
為難遇耳包公奏議仁宗賜之也天下之士為諫職者<lb/>
<pb n="KR4e0104_WYG_009-13b"/>
果遇仁宗則其奏議未必下包公也若曰有仁宗為君<lb/>
而無包公之奏議尚何諌職之為乎<lb/>
　　　讀趙清獻奏議<lb/>
進退人才固人主之柄不可下移也然而進退未當者<lb/>
不有臺諫論列人主無從而知之由是奸邪得志國家<lb/>
之禍可勝言哉觀趙清獻居臺諌於人才進退之未當<lb/>
者初不以利害自計必上章懇陳其不可期於必從而<lb/>
後已或未見從章必累上不敢憚煩至有二十餘章者<lb/>
<pb n="KR4e0104_WYG_009-14a"/>
猶不見從必自求貶竄閉門待罪彼依違顧望茍且於<lb/>
是職者聞清獻之風當赧然慙靦汗下沾衣也夫羞惡<lb/>
之心人皆有之不然則非夫矣<lb/>
　　　恭題仁廟御墨<lb/>
伏覩仁宗皇帝即位之日慨念詹事府少詹事鄒公已<lb/>
没特贈太子少保諡文敏既勅工部為建墳塋葢祠堂<lb/>
復勅禮部令有司歲時致祭永為常祀嗚呼仁廟之心<lb/>
誠念公輔導勤勞而報之必欲稱其情焉賢聞鄒公為<lb/>
<pb n="KR4e0104_WYG_009-14b"/>
校官為州守而學行之髙已重於士林既而預脩髙廟<lb/>
實録復脩永樂大典為總裁又嘗訂定鹵簿冠服儀制<lb/>
草平南獻俘露布出叅大藩入為郎署是以受知文廟<lb/>
選為宫僚擢庶子以至少詹事其輔導之功必異於尋<lb/>
常逺矣報典之厚豈偶然哉今禮部左侍郎幹公之子<lb/>
也以所藏御筆勅文製為巻軸持以示賢拜觀之際不<lb/>
勝景仰豈但筆力遒勁可追前代之飛白而已哉其篤<lb/>
於待臣之禮可以度越前古為子孫之永鑒矣公之後<lb/>
<pb n="KR4e0104_WYG_009-15a"/>
嗣當寶而傳之以昭前人遭逢之盛百世之下將無有<lb/>
觀感興起而振其家聲於無窮者乎<lb/>
　　　跋寫懐録<lb/>
勛部陳君為人恬退無宦情雖為明時一出登名進士<lb/>
歴清秩而林泉之趣未嘗一日不往來於懐也觀其於<lb/>
仕途中每逢除夕必作詩見志至於悲澁劍思歸二賦<lb/>
益足以見所存之髙昔李愿退隠韓子述愿之言為序<lb/>
以送之形容賢不肖之態雖盡未必愿自言也惟陶潛<lb/>
<pb n="KR4e0104_WYG_009-15b"/>
歸去來辭乃是自言其情如此觀陳君此録葢有過於<lb/>
愿而無愧於潛矣嘉羨之際題其後而歸之<lb/>
　　　題旬宣異跡巻<lb/>
正綂戊辰夏河南汝陽蝗為災官民憂懼走報藩司叅<lb/>
政宋公惕然于心馳往視之捕令未出引咎自責仰禱<lb/>
于天其意葢謂求之天而不得乃舉捕瘞之政焉忽有<lb/>
秃鶖數萬結陣而下食蝗以盡禾乃登凡汝南之人與<lb/>
夫宦遊其地者莫不懽忻鼓舞形於詩歌題其巻曰旬<lb/>
<pb n="KR4e0104_WYG_009-16a"/>
宣異跡間出以示予予聞唐姚盧為相時山東大蝗崇<lb/>
奏不可坐視不救乃出捕蝗使懐慎謂天災不可以人<lb/>
力制宜脩德以弭之崇不從而蝗害訖息先儒論二相<lb/>
持議不同謂崇知求之人而不知求之天懐慎欲求之<lb/>
天而不知求之人雖均失之偏而懐慎之言要為知本<lb/>
不可以崇能去災而遂以懐慎為濶於事也今觀宋公<lb/>
行此一事可謂本末兼舉無二相之偏矣况先本後末<lb/>
求之天而得之不復人力之需焉豈不異哉雖然匹夫<lb/>
<pb n="KR4e0104_WYG_009-16b"/>
一念之誠尚能感天動物况居方岳重任承宣政化而<lb/>
一方之民休戚所係者宜乎此感彼應捷於影響而汝<lb/>
陽之蝗不能為害也傳曰至誠而不動者未之有也不<lb/>
誠未有能動者也吾於息蝗一事可以知宋公之平生<lb/>
矣公曩以叅政報最而來為上所知留為太僕卿未幾<lb/>
復陞兵部侍郎今事業日富德望日隆極其所就姚盧<lb/>
輩葢不足尚也<lb/>
　　　讀宋朝經濟録<lb/>
<pb n="KR4e0104_WYG_009-17a"/>
吾觀宋朝經濟録乃知宋之所以有三代之風者實由<lb/>
於此嗚呼盛哉自太祖而下九主率能開通言路其間<lb/>
名臣無慮二百餘人於天道君道禮樂刑賞財賦兵戎<lb/>
諸類知無不言言無不切凡人之邪正事之利害無不<lb/>
上聞而慶厯元祐之時為尤盛其經國大猷豈直逺過<lb/>
漢唐而已哉雖比隆三代可也<lb/>
　　　跋趙子昂書陸士衡文賦<lb/>
文章雖為末技不專心致志則不得其妙觀陸士衡文<lb/>
<pb n="KR4e0104_WYG_009-17b"/>
賦一篇雖曰形容才士作文之趣實寫其平生肆力文<lb/>
章之功非望空想像億度而為之也其用心之勞可知<lb/>
矣雖然聖賢之文則異於是何也有是理則有是文無<lb/>
是文則是理有缺茍有所作不為無用之空言况攄發<lb/>
胸中所藴一氣流通如風行水上自成文耳所謂有德<lb/>
者必有言非末技也末技云者詞章之文士衡所賦是<lb/>
也然造其妙者亦寡矣若士衡者顧豈可少也哉矧重<lb/>
以子昂之書二美具焉固後世之所寶也予觀山陽尹<lb/>
<pb n="KR4e0104_WYG_009-18a"/>
畢玉所藏本因題而歸之<lb/>
　　　跋春暉堂巻<lb/>
姑蘇趙惟暕持春暉堂巻踵予門請曰某不幸少失怙<lb/>
賴母氏鞠育以底成立痛惟先人弗及養矣幸吾母壽<lb/>
且康常思所以報之者取唐孟郊詩中語以春暉名堂<lb/>
請言於文章鉅公多矜而畀之者故敢請於下執事予<lb/>
辭不能詩而惟暕請之不置啟而閲之歌詠既充贅言<lb/>
何益雖然有一言焉春暉慈母良可並矣而慈母之恩<lb/>
<pb n="KR4e0104_WYG_009-18b"/>
則有過於春暉何也春暉固能發育草木矣至於成否<lb/>
任其自然春暉不能用力於其間豈若慈母愛育其子<lb/>
心無所不至哉詩云父兮生我母兮鞠我拊我畜我長<lb/>
我育我顧我復我出我腹我子曰父母惟其疾之憂由<lb/>
是觀之則慈母愛子之心不如春暉若是之恝也况春<lb/>
暉之煦物也博而不專而慈母之心子之外無兼愛焉<lb/>
論至於此則子之報母比之寸草之報春暉其又難也<lb/>
審矣春暉固無意寸草之報而寸草亦不能報春暉人<lb/>
<pb n="KR4e0104_WYG_009-19a"/>
為萬物之中最貴而靈者豈以母恩難報而遂委之以<lb/>
甘同於草木邪當竭力以圖萬一之報可也是故甘㫖<lb/>
以養口體不若養志也温凊定省不若聽於無聲視於<lb/>
無形也有過幾諌不若先意承志喻之於道也不虧其<lb/>
體不辱其身不若立身揚名顯親於後世也以類而推<lb/>
行之終身至於全歸而後已焉古之聖賢圖報其親者<lb/>
率由此而已惟暕勉乎哉<lb/>
　　　偶書<lb/>
<pb n="KR4e0104_WYG_009-19b"/>
予在仕途危險屢矣初遭土木之害次遭權奸之害次<lb/>
遭逆賊之害次遭誣枉之害次遭謗毁之害夫土木之<lb/>
害瀕於萬死而得生身雖苦而心則不恐以所害者泛<lb/>
而不專也權奸之害惡其不利於已而逐之心不恐而<lb/>
身亦不甚苦也逆賊之害怒其不附已而戕之身既苦<lb/>
而心則甚恐也誣枉之害實忌嫉之辱幾難免身雖不<lb/>
苦心雖不恐而勢則可畏也謗毁之害欲搆陷之禍在<lb/>
不測身雖不苦而心則恒恐以怨之者衆也一在正綂<lb/>
<pb n="KR4e0104_WYG_009-20a"/>
十四年八月一在天順元年六月一在五年七月一在<lb/>
七年九月一在八年八月官愈髙而危險愈甚傍觀者<lb/>
莫不寒心予則若尚留戀而不去者豈其本心哉㑹當<lb/>
脱此塵羈優游物外以畢餘生焉<lb/>
　　　紀夢<lb/>
天順庚辰閏十一月九日予看歐文是夜夢見歐蘇二<lb/>
公面北坐歐左蘇右予坐于後歐穿墨緑衣面短而貌<lb/>
老蘇穿䓗白衣面長有鬚歐慷慨談論蘇但唯唯而已<lb/>
<pb n="KR4e0104_WYG_009-20b"/>
恍記歐言吾何懼哉使我取媚於世希求富貴决不能<lb/>
予因起敬曰宋朝文章擅天下者惟稱二公每於書中<lb/>
見之以為古人不意猶在世間豈非神明歟使我輩得<lb/>
一見顔色何幸如之蘇公頷首良久起行自東廊轉而<lb/>
西予亦隨行漸不見予乃覺<lb/>
　<lb/>
　<lb/>
　古穰集巻九<lb/>
</p>
<p>
</p>
  </div>
</body>
</text>
</TEI>
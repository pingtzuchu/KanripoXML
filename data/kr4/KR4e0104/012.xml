<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻十二</head> <lb/>
    <p>
<pb n="KR4e0104_WYG_012-1a"/>
欽定四庫全書<lb/>
　古穰集巻十二<lb/>
　　　　　　　　　　　　　明　李賢　撰<lb/>
　　神道碑銘<lb/>
　　　吏部尚書致仕贈太保諡文端王公神道碑銘<lb/>
公諱直字行儉別號抑菴系出琅琊晉太傅導之後也<lb/>
導輔東晉遂家金陵後數世有崇文者仕唐為吉州刺<lb/>
史因家吉州又數世孫贄仕宋為户部侍郎徙居泰和<lb/>
<pb n="KR4e0104_WYG_012-1b"/>
代有顯人曽祖以道祖子興隱居不仕父伯貞仕國朝<lb/>
為肇慶知府俱以公貴累贈少傅兼太子太師吏部尚<lb/>
書妣皆贈一品夫人公早喪母而父以事去賴祖母李<lb/>
夫人撫育自幼端重異於常兒家貧力薄刻苦讀書永<lb/>
樂改元遂領鄉薦明年登進士第時太宗皇帝篤意古<lb/>
學詔選進士曽棨等二十八人為翰林庶吉士俾讀中<lb/>
秘書冀成逺大之器公在選中感激奮志不數年文辭<lb/>
追古作者上以公卓越諸士召入内閣凡機密之政屬<lb/>
<pb n="KR4e0104_WYG_012-2a"/>
執筆焉尋授翰林脩撰車駕巡幸北京仁宗為皇太子<lb/>
監國留務之重選任尤嚴時翰林則留黄淮楊士竒與<lb/>
公三人輔導公夙夜勤慎不懈中外咸倚重之及再幸<lb/>
北京公在扈從遂與脩太祖實錄未成以憂去服闋仍<lb/>
入翰林陞侍讀仁宗即位進侍讀學士宣宗為皇太子<lb/>
慎選宫僚首陞公右春坊右庶子仍兼侍讀學士凡經<lb/>
筵講義及文武羣臣誥勑皆以屬公又兼記註至於聖<lb/>
政聖訓之當書者皆錄之以備纂述進階奉議大夫宣<lb/>
<pb n="KR4e0104_WYG_012-2b"/>
宗即位與脩兩朝實錄成進詹事府少詹事仍兼侍讀<lb/>
學士有白金綵幣襲衣寶鏹之賚進階中順大夫今上<lb/>
嗣位詔脩先朝實錄以公總裁書成進禮部左侍郎仍<lb/>
兼學士賞賚如前久之以禮部缺人命公出蒞部事宗<lb/>
伯胡公大喜闔部之政悉付之公處之裕然若素習者<lb/>
吏部尚書郭璡去位詔以公代之命下士類皆悅進階<lb/>
資善大夫歴再歳有無賴不得志者以選撥事嫁禍於<lb/>
公給舍御史交章論列乃直公誣加授資德大夫正治<lb/>
<pb n="KR4e0104_WYG_012-3a"/>
上卿正統己巳秋北敵犯邊車駕欲親征公獨以為不<lb/>
可率廷臣上疏止之不獲特命公留守京師加太子太<lb/>
保兼吏部尚書尋進階榮祿大夫景泰初進少傅壬申<lb/>
兼太子太師進階光祿大夫公累疏求退不允天順改<lb/>
元皇上復位圖任舊人公艱於步履不能朝謁懇乞休<lb/>
致并辭師傅二職詔特許之賜以璽書有忠清之操簡<lb/>
于朕懐之語復出白金文綺寶鏹賜之給驛舟以歸公<lb/>
方面脩髯器宇宏偉望之若神仙中人天性嚴重寡言<lb/>
<pb n="KR4e0104_WYG_012-3b"/>
笑居家儼然及至接人和氣可掬學富才敏詩文清緻<lb/>
四方求者接踵屢典春闈文衡得人最盛在翰林三十<lb/>
餘年恭勤不怠如一日與王文安公齊名時稱二王又<lb/>
以居第在東稱東王先生士類莫不拭目海内想其風<lb/>
采及位冢宰益加廉慎時方面官罷廷臣薦舉專屬吏<lb/>
部公益留意人才委任部屬凡御史出巡歸者必令報<lb/>
其高下以備拔用自是四方多號得人奔競之風為之<lb/>
一息居第隘陋曽不屑意一切世味安於淡薄朝廷重<lb/>
<pb n="KR4e0104_WYG_012-4a"/>
公之德每優禮之免其朝謁及退休居家杜門不出日<lb/>
課諸孫讀書而已所著有抑菴集若干巻行於世天順<lb/>
六年九月二十三日以疾終於正寢享年八十有四訃<lb/>
聞上為之悼惜特贈太保諡文端遣官諭祭于其家復<lb/>
令有司營葬事公配陳氏累封一品夫人先公二年卒<lb/>
子男五人長曰䆅翰林檢討居母憂以卒次曰稹次曰<lb/>
穆次曰秱女三人長適梁相次適蕭稹次適袁傑孫男<lb/>
十人曽孫男七人稹等卜以天順七年正月六日葬于<lb/>
<pb n="KR4e0104_WYG_012-4b"/>
邑之信實鄉高坪之原乃以公所為墓誌示賢請銘其神<lb/>
道賢從公遊最久公未嘗待以屬吏又引之同升平生<lb/>
之知未有過於公者謹次第其事而系之以銘銘曰國<lb/>
之明昌繫彼才賢有一挺生繄豈偶然侃侃王公天賦<lb/>
其秀有聲蔚然大江之右鑾坡鳳閣容與翺翔惟學之<lb/>
昌惟譽之芳遂秉鈞衡不倚不忒百司庶府位稱其德<lb/>
位稱其德乂我烝民列聖汝嘉保傅師臣公之旋歸旣<lb/>
祿且夀國藉蓍龜士仰山斗公之云亡軫我聖衷節惠<lb/>
<pb n="KR4e0104_WYG_012-5a"/>
二名錫命三公有美哀榮無然愧怍銘在豐碑元老之<lb/>
墓<lb/>
　　　禮部尚書致仕贈太保諡忠安胡公神道碑銘<lb/>
我朝名公鉅卿聰明特達者多矣若器識宏逺福壽隆<lb/>
長惟武進胡公一人嗚呼休哉公諱濙字源潔別號潔<lb/>
菴其先淮安宿遷人有諱藩者仕劉宋為太子左衛將<lb/>
軍遷豫章數傳至諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者仕唐為侍御史子常州刺史<lb/>
瓊生持因家於常遂為武進人持四世孫曰宿仕宋為<lb/>
<pb n="KR4e0104_WYG_012-5b"/>
樞密副使宿十一世孫曰中立為常州制置中立生昭<lb/>
公之高祖也曽祖庸仕元為江浙儒學提舉祖禎為常<lb/>
州路醫學錄考宗仁隱居不仕皆以公貴贈光祿大夫<lb/>
少傅兼太子太師禮部尚書曽祖妣章氏祖妣徐氏妣<lb/>
李氏皆贈一品夫人公生而髪白彌月方黒母夢一僧<lb/>
持花以遺之覺而生公居數日有僧至家索觀公見僧<lb/>
即笑僧曰此吾師天池高僧後身也命我求見以笑為<lb/>
誌果然聞者咸驚異之公自幼端重不好嬉戲弱冠入<lb/>
<pb n="KR4e0104_WYG_012-6a"/>
邑庠洪武中領鄉薦登庚辰進士第授兵科給事中尋<lb/>
遷右給事中公勤識大體士林譽之太宗文皇帝入正<lb/>
大統公供職如舊永樂改元秋以奏對稱㫖陞户科都<lb/>
給事中丁亥上察近侍中惟公忠實可託遂命公巡遊<lb/>
天下以訪異人為名實察人心向背時御製性理大全<lb/>
為善隂隲孝順事實書成俾公以此勸勵天下以故雖<lb/>
窮鄉下邑軌跡無不到在湖廣間最久丙申秋還朝丁<lb/>
内艱乞終制不允尋進禮部左侍郎明年往巡兩浙諸<lb/>
<pb n="KR4e0104_WYG_012-6b"/>
州授嘉議大夫癸卯自均襄還朝時御駕親征北敵駐<lb/>
蹕宣府公馳謁行在所上卧不出聞公至喜而起且慰<lb/>
勞之曰卿馳驅良苦賜坐與語凡所歴山川道里郡邑<lb/>
豐嗇民情休戚以至所聞所見保國安民之事悉為陳<lb/>
說上欣然納之向所疑慮者至是皆釋比退漏下四鼔<lb/>
先是仁宗皇帝為太子監國時有飛語上聞文廟屬公<lb/>
往察之公至以所見七事皆誠敬孝謹密疏以聞上覽<lb/>
之大悦自是不復疑仁宗嗣位特賜誥命授正議大夫<lb/>
<pb n="KR4e0104_WYG_012-7a"/>
資治尹已而聞公曽有密疏疑之乃轉太子賓客兼國<lb/>
子祭酒之官南京未幾閲奏章見公所上密疏深嘉其<lb/>
忠方議重用之而龍馭上賓矣宣宗皇帝即位復禮部<lb/>
左侍郎兼職如故洪熙乙已冬公自南京來朝上素重<lb/>
公及入見顧問良久即留任行在禮部事宣德改元春<lb/>
進尚書是歲秋漢王謀叛事覺公贊上親征事平公受<lb/>
賞賚甚厚復給叛者家屬四人丁未賜誥命授資善大<lb/>
夫復賜近第一區於長安右門外給閽者二人戊申上<lb/>
<pb n="KR4e0104_WYG_012-7b"/>
嘉公忠勤特賜銀章四其二曰文恭世家曰清和恭靖<lb/>
盖嘉羨褒美之也尋以公生辰賜宴於其第秋八月公<lb/>
扈從巡邊至㑹州而還已酉命兼詹事府事夏五月復<lb/>
扈從北巡時常民有豪横者旣抵於法悉以田宅賜公<lb/>
辛亥命兼行在户部事聖節御製詩一章賜公及蹇忠<lb/>
定楊文貞文敏三公且曰朕茂膺天眷惟爾四人贊翼<lb/>
之功因賜宴盡醉而罷新建禮部成命光祿設宴勲戚<lb/>
公卿皆往賀公公以為盛事立石㕔事之右倚任益隆<lb/>
<pb n="KR4e0104_WYG_012-8a"/>
每燕見上虛心問曰卿有何言得其章奏即施行之時<lb/>
有芝產於公署人以為公和氣所召今上皇帝踐祚亦<lb/>
惟圖任舊人待公尤厚凡軍國重務皆與聞加授資德<lb/>
大夫正治上卿每考績必有賚予甲子以年至七十上<lb/>
章乞致仕上以公精力未衰慰勉留之己巳上親征北<lb/>
敵命公留守京師秋八月進太子太傅階榮祿大夫景<lb/>
泰初賜誥命辛未春公因災異數見乞放免以回天意<lb/>
不許尋進少傅壬申兼太子太師二俸兼支公固辭一<lb/>
<pb n="KR4e0104_WYG_012-8b"/>
俸癸酉復賜誥命進階光祿大夫自後每歲引年乞歸<lb/>
皆不許丙子復因災變乞賜罷黜亦不許時公年八十<lb/>
二忽疾作艱於步履明年皇上復位公喜不自勝扶疾<lb/>
入朝而筋力不可强矣遂乞謝事且辭師傅二職上方<lb/>
重用耆舊憫其老皆從之陛辭賜白金寶鏹金織襲衣<lb/>
給驛舟以歸復賜璽書有卿宅心允臧處事惟慎雖經<lb/>
變故無改厥常之諭歸之日鄉人老稚聚觀者以億萬計<lb/>
公陳所受賜於堂感激泣下遣冢子長寧詣闕申謝上<lb/>
<pb n="KR4e0104_WYG_012-9a"/>
念公歴事累朝遂官長寧為錦衣衛世襲鎮撫俾歸終<lb/>
養公之弟克恭克寧克誠時年皆七十餘蒼顏白髪燕<lb/>
樂於一堂遂扁曰壽愷優游桑梓者七年疾復作召諸<lb/>
子前曰爾輩圖報國恩勿墜家聲遂暝目而逝天順七<lb/>
年八月八日也享年八十有九終之夕常州守卓天錫<lb/>
夢公來辭已而聞終大以為異訃聞上為之震悼贈太<lb/>
保諡忠安遣官諭祭於其家復令有司營葬事恩榮始<lb/>
終世莫與比公為人平易寛和廉靜寡慾自奉淡薄起<lb/>
<pb n="KR4e0104_WYG_012-9b"/>
居有常居官敬慎一毫不茍歴事列聖無纖毫過舉蔚<lb/>
然為一代名臣立朝幾六十年薦拔士類甚多十知春<lb/>
闈貢舉天下之士盡出其門平居未嘗疾言遽色雖庸<lb/>
夫孺子亦知其為長者暇則手不釋巻喜為詩文晚年<lb/>
譽望益尊其酬應愈劇曽不厭倦所著有芝軒集若干<lb/>
巻又嘗輯錄醫藥經驗者曰衛生易簡方經進又有律<lb/>
身規鑑俱行於世公配范氏早卒累贈夫人繼張氏累<lb/>
封夫人子男四人長曰谼即長寧居母喪廬墓有司聞<lb/>
<pb n="KR4e0104_WYG_012-10a"/>
於朝旌其門曰孝子次曰<graphic n="KR3290" url="https://raw.githubusercontent.com/kanripo/KR-Gaiji/master/images/KR3290.png" mimeType="image/png"/>以武舉得官沒於王事次<lb/>
曰豅錦衣衛指揮僉事次曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>女三人長贅林玘次適<lb/>
成國公朱儀次適武陽侯薛琮孫男一人曽孫男一人<lb/>
銘曰大明盛時有臣胡公從容其間以篤其忠始為夕<lb/>
郎乃教胄子輿論攸歸多士咸喜作賓春宫遂長春官<lb/>
列聖倚之四海乂安國之老成進位師傅温恭維人翊<lb/>
我皇度公在朝廷六十春秋祿位優游莫之匹休公身<lb/>
雖亡中有不死懿行崇功昭彼信史皇惜耆英曠典是<lb/>
<pb n="KR4e0104_WYG_012-10b"/>
承隧道有碑儒臣刻銘<lb/>
　　　工部尚書謹身殿大學士兼東閣大學士致仕<lb/>
　　　高公神道碑銘<lb/>
公諱榖字世用姓高氏其先世居河南之懐慶有仕宋<lb/>
者從高宗南渡徙維揚今為高郵興化人曽祖諱明祖<lb/>
諱椿父諱焯俱以公貴累贈少保兼太子太傅工部尚<lb/>
書東閣大學士曽祖妣劉氏祖妣王氏妣黄氏俱累贈<lb/>
一品夫人高自上世以儒業相傳至椿當元末避兵姑<lb/>
<pb n="KR4e0104_WYG_012-11a"/>
蘇恐廢先業有子四人皆令從事詩書洪武初復歸維<lb/>
揚始占籍於興化四子業皆有成其季公之父也尤長<lb/>
於詩有書數千巻不樂仕進隱居教授而鄉之後進多<lb/>
從之游公自幼承家訓舉止如老成人父竒之甫十歲<lb/>
乃遣入邑庠即能奮力於學弱冠遂領鄉薦登永樂乙<lb/>
未進士選入翰林為庶吉士辛丑授中書舍人甲辰陞<lb/>
左春坊左司直郎洪熙改元受敕階承務郎未幾以學<lb/>
行獨優陞翰林侍講丁外艱服除還任宣德甲寅主考<lb/>
<pb n="KR4e0104_WYG_012-11b"/>
順天府鄉試人服其公正統改元春上初御經筵少傅<lb/>
楊士竒等上言經筵講官必得學問貫通言行端正者<lb/>
以供其職遂薦公與苗𠂻馬愉曹鼐四人專侍講讀賜<lb/>
三品章服公每進講敷衍詳明聞者嘆服戊午預脩宣<lb/>
廟實錄成進侍講學士甲子復主考應天府鄉試士無<lb/>
間言乙丑進工部右侍郎兼侍講學士入内閣知制誥<lb/>
丁卯進階通議大夫己巳秋聖駕北征命公留守尋進工<lb/>
部尚書兼翰林學士時景泰初邊烽告警軍務方嚴選<lb/>
<pb n="KR4e0104_WYG_012-12a"/>
使邊者得中書舍人趙榮陞大理少卿公嘉榮之奮忠<lb/>
即解所束金帯與之景泰初聖駕自北還議奉迎禮公<lb/>
欲從厚衆涉疑未定有千户龔遂榮投書於公言奉迎<lb/>
當重之意公即袖其書以進且曰武夫尚知此禮况儒<lb/>
臣乎已而朝廷以遂榮非分得譴比聖駕至百官郊迎<lb/>
公復上章以伸前議無所顧忌聞者義之辛未朝廷以<lb/>
公望重進少保仍以尚書兼東閣大學士壬申兼太子<lb/>
太傅公懇辭不允尋賜階榮祿大夫甲戌南京災朝廷<lb/>
<pb n="KR4e0104_WYG_012-12b"/>
念祖宗陵寢所在以公大臣中清慎者特命往祭事竣<lb/>
錄被災者千餘家悉發廩賑之歸奏稱㫖是歲冬給事<lb/>
中有忤執政者執政欲害之乃諷御史劾其私而羅織<lb/>
其罪公獨持正議卒從輕典士論韙之乙亥星變疊見<lb/>
公上疏謂臣濫居保傅不能盡匡輔之道宜譴罷以謝<lb/>
天意不允丙子寰宇通志書成進謹身殿大學士是歲<lb/>
秋順天府鄉試太常少卿兼翰林侍讀劉儼為考官有<lb/>
二執政以子入試不中交章奏儼去取不公欲置於法乞詔<lb/>
<pb n="KR4e0104_WYG_012-13a"/>
翰林及六科十三道覆考公時以疾不出一聞此事即<lb/>
强起預考畢毅然入言曰大臣子與寒士並進已不可<lb/>
况又不安於命欲殺考官可乎由是儼得釋公之名益<lb/>
振而拂其意者銜之公屢求退避朝廷重公忠直不允<lb/>
天順改元皇上復位首召公慰諭而留之其餘誅斥殆<lb/>
盡公即上疏辭保傅二職時機務填委公以衰老弗堪<lb/>
懇乞骸骨上以公舊人方隆倚任然憫其老且重違公<lb/>
意特允所請賜白金楮幣織金襲衣給驛舟送歸其鄉<lb/>
<pb n="KR4e0104_WYG_012-13b"/>
復賜勑諭有曰日與親戚故舊徜徉邱園展契濶之深<lb/>
懐道朝廷之盛事清風高致足以勵㢘而革貪夙徳雅<lb/>
望足以敷化而導俗則卿亦永有終譽焉士林以為榮<lb/>
越四年庚辰忽疾作以正月十日終於正寢距生洪武<lb/>
辛未三月十日享年七十娶郭氏累封一品夫人先公<lb/>
卒生女一適中書舍人黄清側室杜氏生子一曰峘為邑<lb/>
庠生女一周氏生子一曰岡劉氏生子一曰岐俱幼上聞<lb/>
訃嗟悼遣官諭祭於其家公天資簡重操履清介而交<lb/>
<pb n="KR4e0104_WYG_012-14a"/>
人不泛視義所在勇於必為雖違衆不恤也在位論薦<lb/>
多號得人可謂慥慥乎篤實之君子矣所著有育齋集<lb/>
八十巻峘以侍讀學士錢君溥之伏來請銘銘曰白葦<lb/>
黄茅易脆而朽松栢挺生何獨能久抑根之固越心之<lb/>
堅蔚然蒼翠何千萬年豪傑之生有類於此相彼高公<lb/>
實同容止早登仕路厥聲孔揚英華之發斐然成章翰<lb/>
苑優游帝資啓沃文衡兩持士論咸服乃位保傅乃叅<lb/>
化機錦袍玉帯金馬彤闈見義必為莫之能禦直道古<lb/>
<pb n="KR4e0104_WYG_012-14b"/>
心慨然自許保全晚節宸眷優優容與桑梓胡不少留<lb/>
亦旣葢棺名著天壤䘏典之褒百世之仰有銘在石懿<lb/>
行輝光嗚呼泉室哲人之藏<lb/>
　　　資政大夫都察院左都御史贈少保諡莊愍寇<lb/>
　　　公神道碑銘<lb/>
都御史乃糾慝繩違之任總憲度肅百僚權奸之所最<lb/>
忌者寇公居是職五年矣持法嚴明見逆賊曹欽父子<lb/>
兄弟恣意妄為乃率御史劾之欽等遂行反逆首害公<lb/>
<pb n="KR4e0104_WYG_012-15a"/>
賊雖誅滅公命殞矣朝廷震悼特贈少保諡莊愍加賜<lb/>
賻儀遣官諭祭令有司為營安葬葢深念任事之臣遭<lb/>
此凶禍而恤典宜厚也其子林泣且告曰先人不幸弗<lb/>
獲全歸而墓石之銘不可以無託敢固以請辭弗釋按<lb/>
知府張祝狀公諱深字文淵其先山西渾源人世多顯<lb/>
宦曽祖廣仕元為提舉有才行見寵於世祖為擇宣寧<lb/>
縣黒虎鎮之乾河里俾居之國朝洪武初以閭右給省<lb/>
檄過保定唐縣止連頤庄見其風土之美因占籍焉今<lb/>
<pb n="KR4e0104_WYG_012-15b"/>
為保定人祖彥和父禮俱以公貴贈資善大夫都察院<lb/>
左都御史祖妣宋氏妣李氏俱贈夫人公自幼警發永<lb/>
樂中為郡庠生上言時務朝廷竒其人召入胄監時山<lb/>
東要路軍需錢榖有弊政遣中貴人陳保孫往㢘之求<lb/>
國子生精敏者同事得公甚喜宣德初擢刑部主事有<lb/>
勤能之譽尋陞員外郎丁外艱服闋復任益盡心刑獄<lb/>
凡疑獄人不能辯者必屬公正統甲子用執政薦陞山<lb/>
西按察副使時天久不雨朝廷念刑獄有寃抑者特委<lb/>
<pb n="KR4e0104_WYG_012-16a"/>
公錄山西諸郡大辟囚公察其情可矜疑者五十餘人<lb/>
悉奏釋之又上邊務數十事多見采納丙寅四川松潘<lb/>
夷不靖守臣請出師𠞰之朝廷念撫治者非其人乃命<lb/>
廷臣推有風力者僉謂公可即日召至京師拜都察院<lb/>
右僉都御史以往遂破賊寨擒其渠魁送京師諸番讋<lb/>
伏獻盔甲刀劍三千童男三十七人駿馬四百餘疋繼<lb/>
後入貢不絶公暇則撫恤士卒相地要害築關堡城池<lb/>
六十處道路險峻者咸削平之以便儲運番夷酋長或<lb/>
<pb n="KR4e0104_WYG_012-16b"/>
率其黨來見公宣布朝廷威德且諭以享福之道莫不<lb/>
感化地方底寧朝廷嘉公之能進左副都御史加食二<lb/>
品祿綵幣白金之賚甚厚一日得母報平安書潸然出<lb/>
涕曰老母在堂久曠定省安能為懐即上章懇乞終養<lb/>
朝廷優詔慰而留之景泰辛未召公還特加奬勞番人<lb/>
乞留者十有七奏不從未踰月提督遼東軍務缺人廷<lb/>
議復屬公遂假以便宜之權賜白金綵幣慰勉以往公<lb/>
至遼左威名益振乃積粮練兵畫防備守禦之計中外<lb/>
<pb n="KR4e0104_WYG_012-17a"/>
守臣咸敬畏之癸酉海賊李福惠挾妖術以惑山東之<lb/>
民聚衆萬人公得報略不改容乃親率數百騎直抵海<lb/>
州遣都指揮周英授以成算捕之遂獲千餘人公詰其<lb/>
造亂之由得首惡者二十餘人械至京師餘皆釋之景<lb/>
泰甲戌北敵入境會總戎得公所議巡邊之䇿因其勢<lb/>
便斬敵首七十餘級獲馬六百餘匹公在邊歲久思親<lb/>
益切或與同事者言及母老輙流涕終日不食累上章<lb/>
乞歸不允丙子得還京議邊事時母年九十有四已感<lb/>
<pb n="KR4e0104_WYG_012-17b"/>
風疾曰得見吾兒即瞑目矣公悲泣懇求歸省至家母<lb/>
一見而逝公哀毁踰禮朝廷起公復任公乞終制章凡<lb/>
三上不允天順改元皇上復位乃許公終制時臺長缺<lb/>
人思臣僚中老成剛勁無踰公者復起公視事進左都<lb/>
御史公威望日隆百僚敬憚上深嘉之寵賚優厚嘗召<lb/>
公咨訪政務但加老字於姓上呼之而不名葢重公也<lb/>
公天性至孝雖居顯仕惟以不得養親為歉諳於世故<lb/>
凡本朝舊典歴歴能記聽獄果斷人服其明未老即以<lb/>
<pb n="KR4e0104_WYG_012-18a"/>
家事付林綜理曰吾受朝廷重託惟職務是盡餘不恤<lb/>
也生於洪武癸酉五月七日沒於天順辛巳七月二日<lb/>
得壽六十有二配李氏先卒累贈夫人生子男三長即<lb/>
林國子生次彬次桂早卒女三長適保定中衛千户劉<lb/>
琮次適旗手衛指揮使高裕次幼在室卜以是年十一<lb/>
月二十四日與夫人合葬於連頤西岡之陽銘曰惟錐<lb/>
在囊頴脱斯見惟楠在壑昂霄可羨彼物且然而况於<lb/>
人惟人之傑衆孰與倫侃侃寇公早有大負敭歴仕途<lb/>
<pb n="KR4e0104_WYG_012-18b"/>
才智稱首兩鎮邊陲邊塵不揚入總臺憲大振朝綱賊<lb/>
奸忌之竟為所害恤典有加遺澤未艾惟孝與忠在公<lb/>
則崇有志不餒名位攸隆墓碑峩峩昭此行實永閟泉<lb/>
臺曷有其極<lb/>
　　　資政大夫户部尚書諡恭定年公神道碑銘<lb/>
天順庚辰户部尚書缺人皇上以年公富可當其任有<lb/>
惡其執法者沮之乃屬吏部改議上曰掌國計者正用<lb/>
執法之人卒用公命下朝紳皆悦已而在任公勤慎密<lb/>
<pb n="KR4e0104_WYG_012-19a"/>
士望益重一旦以疾卒無有不悼惜者其子請銘其神<lb/>
道之碑按侍郎薛君狀公字大有別號謙齋姓嚴氏上<lb/>
世莫詳所居曽祖孟陽仕元為萬户守滁陽因家全椒<lb/>
元季兵亂子孫流徙鳳陽之懐逺洪武初附版籍悞以<lb/>
嚴為年遂因之祖遇春父景和俱以公貴贈資政大夫<lb/>
户部尚書祖妣朱氏妣邵氏俱贈夫人公甫十歲即入<lb/>
邑庠為弟子員明敏端重師友咸器異之弱冠領永樂<lb/>
丁酉鄉薦明年以乙榜教諭濟南之德平年雖少而教<lb/>
<pb n="KR4e0104_WYG_012-19b"/>
規甚嚴諸生多所造就秩滿以績最擢吏科給事中兼<lb/>
署刑科糾正違失務存大體宣德乙卯吏部薦陞光祿<lb/>
少卿宣廟欲大用之乃奏留不下久之特陞陜西布政<lb/>
司右叅政至任即巡歴郡邑察民隱革奸弊興學勸農<lb/>
尤嫉贓吏貪墨者聞風即托故解去鎮守憲臣獨加禮焉<lb/>
或指畫未冝聞公言即止初三邊士馬衆盛供費浩繁<lb/>
民皆疲於逺輸而郡邑豪猾之徒因緣為奸邊儲多空<lb/>
乏朝廷深以為慮乃屬公總之公量地里之逺近按収<lb/>
<pb n="KR4e0104_WYG_012-20a"/>
支之遲速定其徵科防其出入立法甚嚴夙弊盡革民<lb/>
不告勞而邊廩實矣正統甲子陞河南右布政使惠政<lb/>
及民愈廣時鄰省飢民流聚南陽陳州諸處無慮十數<lb/>
萬剽掠居民有司莫能制公往撫諭乃分散安輯而賑<lb/>
恤之衆皆感公之德願為編氓己巳轉左布政使未幾<lb/>
北敵入寇雲中烽火通於京畿軍民走避道阻粮絶朝<lb/>
廷憂之以公有謀為特委督運粮餉八萬石濟邊吏民<lb/>
聞公號令皆冒險而進無後期者邊餉以充明年用邊<lb/>
<pb n="KR4e0104_WYG_012-20b"/>
將論奏進都察院左副都御史提督大同軍務兼理邊<lb/>
儲時軍民瘡痍未復室家離散呻吟之聲不絶公招亡<lb/>
撫存舉廢政革科徵抑豪横廣屯田軍民始有更生之<lb/>
望初倉庫所儲多為勢要侵敓公至悉追復之由是軍<lb/>
旅數興錢榖不乏時北征大將而下多納賂冒功公至<lb/>
悉核實不錄故爵賞無濫及者景泰乙亥丁外艱朝廷<lb/>
以邊警方急奪哀視事公懇乞終制不允天順改元將<lb/>
臣石彪因私怨以危事中公逮繫於京賴英廟保全乃<lb/>
<pb n="KR4e0104_WYG_012-21a"/>
令致仕不數月即起為南京兵部右侍郎尋轉户部右<lb/>
侍郎巡撫山東隨復左副都御史公按行青齊諸郡官<lb/>
吏畏服奸豪屏迹有畨人居東昌者多頑獷弗率其首<lb/>
羅姓者尤為桀黠公慮為患乃言於朝因其來京留之<lb/>
以消其不逞之謀庚辰春召為户部尚書英廟知公忠<lb/>
直禮遇優厚公益毖懋夙夜不懈以國計為已任然處<lb/>
之以靜不動聲色而事無不集癸未賜誥命詞極褒奬<lb/>
甲申春公以陜西累年用兵而督饟道者多不得人乃<lb/>
<pb n="KR4e0104_WYG_012-21b"/>
薦三人為藩司郡守使理其事吏部以公為侵官公上<lb/>
疏極論大臣薦賢為國之道且以年至七十懇乞致仕<lb/>
上初臨御以公舊臣慰勉之使復任忽得瘡疾且劇上<lb/>
命醫往視竟不起深為之震悼輟視朝一日賜諡恭定<lb/>
復遣官諭祭令有司治葬事朝之公卿大夫莫不弔哭<lb/>
盡哀公為人剛正言不輕發㢘靜寡慾遇事敢為臨利<lb/>
害不少變氣節才識世不易得生於洪武乙亥十二月<lb/>
七日卒於天順甲申四月十六日享年七十配蘇氏贈<lb/>
<pb n="KR4e0104_WYG_012-22a"/>
夫人早卒子男四人長曰茂早卒次曰芳國子生次曰<lb/>
英次曰華女四人何璟盧剛周縉薛希良其壻也孫男<lb/>
八人卜以是歲某月某日歸葬於先塋之次銘曰天順<lb/>
人才一時極盛有偉年公尤號敬正旣司國計法不可<lb/>
搖峩冠秉笏挺然孤標有偉年公敭歴最久始終不渝<lb/>
惟道是守屢摧不折勵操愈剛儼如蒼檜任彼冰霜有<lb/>
偉年公一代無幾星鳳之祥海内咸視皇恤耆舊恩禮<lb/>
是優恭定之名百世之休形歸泉臺無虞有妥史臣作<lb/>
<pb n="KR4e0104_WYG_012-22b"/>
銘刻石道左<lb/>
　　　翰林院學士奉政大夫贈禮部左侍郎諡文懿<lb/>
　　　呂公神道碑銘<lb/>
公諱原字逢原姓呂氏浙之嘉興秀水人自幼頴敏九<lb/>
歲能通孝經小學稍長為文輙驚動長者時父兄俱為<lb/>
教官識者曰此子殆頴脱而出者也未幾父兄俱卒于<lb/>
景州公尚未成童孤貧不能歸喪或諷以邊俗焚之者<lb/>
公潸然出涕不從遂厝州城之東曰他日有力必歸之<lb/>
<pb n="KR4e0104_WYG_012-23a"/>
也年及弱冠乃奉其母歸嘉興故無田宅假館以養母<lb/>
力學不輟清苦之志愈堅郡守黄懋廉知之乃延為子<lb/>
弟師尋俾充邑庠生公亦自奮大肆力於經史正統辛<lb/>
酉遂魁鄉薦明年中禮部㑹試廷對賜進士及第第二人<lb/>
擢翰林編脩得入祕閣讀所未見書其學益富癸亥與<lb/>
脩五倫書丁卯朝廷思用竒才乃簡狀元劉儼等十人<lb/>
進學東閣入侍經筵公居其一景泰初遣祭蜀王往還<lb/>
萬里間凡有饋遺一毫不取未幾充經筵講官辛未進<lb/>
<pb n="KR4e0104_WYG_012-23b"/>
侍講壬申夏以右春坊右中允兼侍講秋九月進侍講<lb/>
學士仍兼中允癸酉與脩歴代君鑑秋八月主順天府<lb/>
鄉試已亥與脩寰宇通志明年書成進右春坊大學士<lb/>
兼侍講每書成進講輒有寶鏹白金文綺之賚天順改<lb/>
元皇上復位轉通政司右㕘議仍兼侍講春三月主禮<lb/>
部㑹試夏六月召入内閣知制誥尋轉翰林學士庚辰<lb/>
春主禮部㑹試尋總裁大明一統志凡金帯玉杯梭服<lb/>
貂帽便蕃之賚歲無虛月公夙夜感激思盡論思之職<lb/>
<pb n="KR4e0104_WYG_012-24a"/>
時母老病在牀公躬調湯藥憂形於色久而不愈壬午<lb/>
秋八月母卒公哀毁踰禮啓父櫬歸而合葬之詔有司<lb/>
營葬公襄事即還朝懇乞終制不允抵家未及窆期忽<lb/>
以風疾不起在是歲十一月二十七日距生永樂戊戌<lb/>
六月十八日得年四十有五訃聞上悼嘆不已特贈禮<lb/>
部右侍郎諡文懿命工部為營葬事遣官諭祭於其家<lb/>
仍命其子㦂為國子生皆異數也公天性孝友事母得<lb/>
其懽心撫育兄子皆底成立宗族中有困乏者必推所<lb/>
<pb n="KR4e0104_WYG_012-24b"/>
有以賙之遇人之危殆者濟之惟恐不及也歲時賞賚<lb/>
奉母之餘輙分遺鄉黨僚友而自奉甚儉為人沈毅有<lb/>
醖藉悃愊無華内端外和與物無競處已待人不立崖<lb/>
㟁事有不可則㨿理諍之未嘗諛言媚色以狥人取悦<lb/>
三為主考取士得人最多其教人也誠切懇到善於警<lb/>
發故四方之士及門者衆其學造詣益深作為文章議<lb/>
論超越皆有根㨿而理趣充然詩有典則音律渾厚無<lb/>
纖巧靡麗態初入翰林時楊文貞文定諸公咸器重之<lb/>
<pb n="KR4e0104_WYG_012-25a"/>
知其所就必逺大也及入内閣與大議所見出人意表<lb/>
而為民之心尤切天下有隂受其賜者矣士望方殷冀<lb/>
必久於其位用極康濟之功而天不假年可勝痛哉公<lb/>
之先世多顯於宋其故居有稱為呂家府者高祖茂卿<lb/>
仕元為提舉曽祖仲雄祖伯誠俱隱德不仕考嗣芳永<lb/>
樂中領鄉薦為山西萬泉教諭累贈翰林侍講學士兼<lb/>
春坊中允母顧氏累封太宜人兄本亦領鄉薦為景州<lb/>
訓導故萬泉就養而終於此公亦流寓者久之配徐氏<lb/>
<pb n="KR4e0104_WYG_012-25b"/>
累封宜人子男二長即㦂次曰㥣早卒女二俱幼所著<lb/>
有介軒集若干巻藏於家嗚呼公與予同事者六年葢<lb/>
端謹篤實之士也世何可多得哉今其已矣可不銘諸<lb/>
銘曰浙水之彥代有其人呂氏一族罕與之倫自宋以<lb/>
來至公再顯卓然奮興斯慶之衍儒業相傳自其父兄<lb/>
公克振之以大厥聲遭遇之隆千載不偶事業文章世<lb/>
豈多有㝠㝠造物胡不假年乗除之數率由自然曠典<lb/>
是承賁於鄉土生榮死哀昭示終古<lb/>
<pb n="KR4e0104_WYG_012-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0104_WYG_012-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻十二<lb/>
</p>
<p>
</p>
  </div>
</body>
</text>
</TEI>
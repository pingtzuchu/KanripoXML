<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻二十一</head> <lb/>
    <p>
<pb n="KR4e0104_WYG_021-1a"/>
欽定四庫全書<lb/>
　古穰集巻二十一<lb/>
　　　　　　　　　　　　　明　李賢　撰<lb/>
　　五言古詩<lb/>
　　　擬古<lb/>
嗟我少年士其性非不聰明知為人學仍復蹈其蹤纎<lb/>
毫未有得孜孜伐其功聖賢苦不出吾道誰相宗<lb/>
大言人皆有踐之豈不難所以坐終日兢兢不自安緬<lb/>
<pb n="KR4e0104_WYG_021-1b"/>
惟聖賢學豈徒筆舌間至理瑩方寸外物無能千約之<lb/>
於七情驗之於四端何以能若是返之而静觀<lb/>
遊學苦不早登科苦不遲雖有聖賢質亦為物所移况<lb/>
我中人下寜敢慕不羈茍無殷勤志衆欲以之隨仰愧<lb/>
而俯怍於道已相離一善不足稱富貴將何為<lb/>
　　　白頭吟<lb/>
古禮重親迎必從父母命是以夫婦間所貴惟其正生<lb/>
男願有室生女願有家茍能待媒妁好合寜有涯婦雖<lb/>
<pb n="KR4e0104_WYG_021-2a"/>
由正道夫猶未可保誰謂私相從一心可偕老嗟哉卓<lb/>
文君相如豈負心婦道既有虧何用白頭吟<lb/>
　　　美人隔秋水<lb/>
美人隔秋水欲渡無舟航清波泛明月對此空斷腸耿<lb/>
耿見牛女河漢在中央誰云七夕㑹無乃謬且狂託物<lb/>
感情興水上雙鴛鴦動止不盈尺物性固其常在人良<lb/>
不異云胡各一方寒燈照孤寢淚下沾衣裳<lb/>
　　　出金陵江口阻潮<lb/>
<pb n="KR4e0104_WYG_021-2b"/>
匹馬出金陵冠盖雜途擁日落到江東官舍頗清迴秋<lb/>
月當牕明永夜霜氣重孤榻不成眠一鴈度寒隴艤船<lb/>
欲渡江潮勢兼天湧須㬰波浪平百艣相曳踵嘔啞響<lb/>
中流舉目神駭悚安得在周行我命若膠鞏<lb/>
　　　雍熈寺書<lb/>
維揚逢小春風葉散空宇寂寞寄雍熈悲鄉淚如雨何<lb/>
以慰我心燈下援琴撫知音苦未逢芳華為誰吐<lb/>
　　　人日喜晴<lb/>
<pb n="KR4e0104_WYG_021-3a"/>
長年到人日晴少而隂多今年到人日天氣何清和一<lb/>
世能幾逢懽忭將如何縷金鬢邉垂剪綵庭中羅蓂草<lb/>
舒芳葉梅萼㸃翠娥靈辰不易得擘繭邀相過酒酣發<lb/>
清狂撫劔歌長歌<lb/>
　　　呂梁洪遇風<lb/>
客程過呂梁大風折桅子洪濤衝舟横一命輕如紙牽<lb/>
攀泊崖下相顧戰而泚人生百年間出處不相似老樗<lb/>
卧空山流槎行萬里勞逸何不同分固當如此展席坐<lb/>
<pb n="KR4e0104_WYG_021-3b"/>
篷牕須㬰風亦止<lb/>
　　　日<lb/>
陽精結為日真火空中燃運行有常道晝夜一周天無<lb/>
欠亦無餘不與天相聫圍三徑千里其形如彈圓出谷<lb/>
入咸池紅光耀八埏從知月與星借此光明鮮云何亦<lb/>
見食隂盛月同躔于以象君徳但願常昭然<lb/>
　　　月<lb/>
月方太隂精形圓質亦清其體本無光日照方能明望<lb/>
<pb n="KR4e0104_WYG_021-4a"/>
逺翔相隨傍觀虧復盈山河微有影九道分其行左旋<lb/>
最為遲閏餘嵗方成云何望中食太陽射其形于以象<lb/>
后徳遜避斯為寜<lb/>
　　　述古<lb/>
稽古有嘉言逸欲戒諄諄大聖若重瞳禹益猶互陳阿<lb/>
衡佐商嗣風愆竟勿循懇懇周太保旅獒却來賔敬觀<lb/>
無逸圖有邦萬世珍夫何事荒怠此道未遑詢飄飄夾<lb/>
林賞艶艶閭須春豈有鴟鴞智將同燕雀倫在古垂明<lb/>
<pb n="KR4e0104_WYG_021-4b"/>
鑑休迷覆車塵支頥顧衷曲期不負儒紳<lb/>
嗟彼一心微紛紛衆欲併所以古哲人惕然事箴警自<lb/>
新若盤銘常使目在炳楹杖與劔矛丹書更肅整稷廟<lb/>
鑄金人三緘貴深省式觀魯欹器持盈未堪騁亦有睿<lb/>
聖公年耄心愈儆旅賁瞽史徒交戒幸無眚顧惟理與<lb/>
義涵養見真境心正意亦誠允矣前脩並<lb/>
　　　㸔書有感<lb/>
銓府務益廣或有半日閑乗閑㸔古書忸怩愧我顔聖<lb/>
<pb n="KR4e0104_WYG_021-5a"/>
賢今已矣慨然發長嘆紛紛安厚祿寜復思素餐非無<lb/>
書萬巻曽不誦伐檀緬惟范文正髙名重丘山寥寥千<lb/>
載後誰復與之班黽勉效分寸汲汲不憚煩先憂與後<lb/>
樂志欲回狂瀾安得似魚水不見遭逢難誰云出望水<lb/>
依然在人寰滯畫豈有疾去魯不為膰所願非如此煩<lb/>
君聴猗蘭<lb/>
　　　述土木之難<lb/>
正統己巳秋敵騎忽冦邊聲息一何急頃刻數十傳當<lb/>
<pb n="KR4e0104_WYG_021-5b"/>
宁乃震驚奸臣擅其權悍然挾天子六師聴周旋廷臣<lb/>
既失措將士俱茫然乗輿不自禦疏留行愈堅豈思帝<lb/>
王舉為謀出萬全奸心欲逞威制勝當誰先况彼承平<lb/>
乆鬭志良已捐戰陣既不習安能事戈鋋秋髙朔馬驕<lb/>
敵勢方控弦我師雖百里無異羣羝聯土木一以圍裸<lb/>
體相摩肩前途盡倒戈甘心喪其元人馬積若山營中<lb/>
如沸川微軀不可競頽然在人顛幸能脫鋒鏑萬死復<lb/>
相連山深鳥道危一命若絲懸遙遙䀽絶頂恨無羽翼<lb/>
<pb n="KR4e0104_WYG_021-6a"/>
鶱水漿不入口㗋吻生塵煙筋力既已疲歴險愁攀縁<lb/>
﨑嶇轉崖壑曽不遇微㳙縱有梅林想何由見酸涎晝<lb/>
夜歴三周山盡始得泉歸來問城郭哭聲上青天當死<lb/>
乃不死恍如再生年忽忽過半載悸恙方獲痊敵志益<lb/>
奮發深入踐京㕓豈無貔貅士莫敢衝其前志滿利已<lb/>
得回首齊揮鞭外兵禍中原天意無乃偏國恥未能雪<lb/>
寜忍戴貂蟬壯志幾時畢雄腸何日牽經畧到窮髪燕<lb/>
然名可鐫邊烽從此息黎庶始安便一洗朔方功萬古<lb/>
<pb n="KR4e0104_WYG_021-6b"/>
垂青編<lb/>
　　　簡姜貴憲聞過詩<lb/>
古人喜聞過信為百世師君子能成徳賴友以相規奈<lb/>
何今之士諱疾而忌醫訑訑距人諫不善何由知心惟<lb/>
恥下問自用不能移甘心守孤陋寡助親亦離若人究<lb/>
其見無乃愚且癡念此恒自省觀生驗我為吾友具三<lb/>
益顧我實所資但願忘人勢有過忠告之武公臻耄耋<lb/>
求戒辭愈卑况予知非嵗考祥豈憚疲位髙才不稱戰<lb/>
<pb n="KR4e0104_WYG_021-7a"/>
兢恒自持斷斷無他技盍簪意欲縻小徳已出入毋俾<lb/>
大節虧望君不我棄善行勗我施俯仰無愧怍致此非<lb/>
君誰幸免取譏誚豈獨相追隨<lb/>
　　　題畫<lb/>
方圖展佳趣二客空山遊峯迴石路轉籟息林壑幽斷<lb/>
崖鎖煙蘿隂澗鳴琳球擔頭空翠濕屐齒苔痕留百折<lb/>
度﨑嶇千尺㸔飛流殘月墮屏嶂枯松掛猿猴溪雲涼<lb/>
帶雨山色净含秋霜重丹楓落巖深嵐氣浮太行歴危<lb/>
<pb n="KR4e0104_WYG_021-7b"/>
險羊腸任夷猶蜀道古云難攀縁竟何求遙知飛鳥倦<lb/>
疑聞杜䳌愁崔嵬到絶頂髙寒透重裘飄然發遐想俯<lb/>
景豁吟眸㑹當逢仙子攜手訪丹丘<lb/>
　　七言古詩<lb/>
　　　金臺惜别<lb/>
玉河隄上楊花飛玉河隄外客西歸晚色蒼蒼慘别恨<lb/>
東風蕩蕩吹征衣昔君從父涼州謫回首家山邈胡越<lb/>
塞閫驚回旅夢孤杜䳌啼破邉城月邉城月缺復圓月<lb/>
<pb n="KR4e0104_WYG_021-8a"/>
光常照玉門關對月空教動鄉思西陲萬里何時還翻<lb/>
懐親友司封客生長相違重堪惜攜琴命駕上京華聚<lb/>
首開懐論疇昔親情契合未云乆官舍匆匆又分手煙<lb/>
光二月薊城春祖饑一尊燕市酒行旌遙指夕陽西驛<lb/>
路青山足品題雨霽函關吟處好雲連秦樹望中迷我<lb/>
聞君子擅文武剰有竒謀禦戎虜立志休同燕頷流致<lb/>
身期與嫖姚伍他年霄漢重相逢當時故舊歡無窮皇<lb/>
家金石賜不薄願言壯嵗収邉功<lb/>
<pb n="KR4e0104_WYG_021-8b"/>
　　　題夢萱堂<lb/>
兒生三嵗母即亡母心戀兒魂悲傷兒在童䝉渾不覺<lb/>
母魂惻惻時䕶防日居月諸兒漸長始有知覺動思想<lb/>
愀然問爺母不存涕泗潸然心惚恍母有魂兒有身幽<lb/>
明無路得相親母向夢中見兒語兒初不識母酸辛覺<lb/>
來問爺驚所見兒說形容爺與辨衣裳總是沒時穿音<lb/>
容不異存日戀兒知是母頓欲絶五内崩摧淚成血毁<lb/>
形便若初喪時饘粥一御哀情切嗟哉衛氏孝且純古<lb/>
<pb n="KR4e0104_WYG_021-9a"/>
有曽參亦可倫天性由來非矯作風俗如此寜不淳人<lb/>
生何幸父母存恬不為養獨何心視此安能不汗恧撫<lb/>
巻因成孝子吟<lb/>
　　　題丘氏節孝傳<lb/>
丘家姑嫂美且烈遭危赴水情黙黙捨母棄夫非獲已<lb/>
不死必為兇冦得嗚呼此情真可哀悲風為爾從天來<lb/>
苕溪之水清見底玉骨沈處無纎埃姑嫂捐生身既潔<lb/>
母徃投之將共絶兒心蒼惶急救母負之出水聲哽咽<lb/>
<pb n="KR4e0104_WYG_021-9b"/>
母既蘇兮兒在邊一門孝節良兼全羣兇相顧咸驚愕<lb/>
棄而去之心茫然世上非無顔色好節義不全何足道<lb/>
獨羨丘家姑嫂心堅如金石貴如寳峩冠博衣為丈夫<lb/>
往往貪生甘就汙若人讀此三節傳面赤汗下空沾膚<lb/>
聖人扶世立名教但使斯民存節孝丘氏芳名永不磨<lb/>
後𦙍綿綿宜克肖我忝搢紳儒者流此心常為天下憂<lb/>
憂見民風不復古吁嗟丘氏誰能儔<lb/>
　　　秋夜<lb/>
<pb n="KR4e0104_WYG_021-10a"/>
秋夜有餘清耿耿不能寐出户涼意來四野星河墜露<lb/>
氣濕衣裳茫茫宇宙長凌空不可得歸來倒書床記書<lb/>
已成念波冷湘筠簟撫景役吟魂得句還重練須㬰天<lb/>
山月一鏡渾無缺坐落半牕明對之心愈潔向來雜慮<lb/>
湯潑雪不知東方之既白<lb/>
　　　喜晴<lb/>
天昬雨方密悄悄幽牕寂就枕已成夢雨聲猶未息覺<lb/>
來氣愈爽風細木葉響紙牕忽已白雲净月華朗攬衣<lb/>
<pb n="KR4e0104_WYG_021-10b"/>
開雙扉深院凝清輝吟眸四邉開無限秋色來偃仰東<lb/>
方曙林間鳥飛去回首扶桑日正紅歸鴻幾㸃散晴空<lb/>
新秋雨霽人心喜我心亦與人心同<lb/>
　　　送張尹之江隂<lb/>
江隂勝景接湖海水國名鄉富魚蟹張侯釋褐綰銅章<lb/>
父老欣傳得賢宰秋風潞水片帆輕淮月當空夜正明<lb/>
北固雲開楓樹曉翠光亭古山禽鳴襟懐皎皎氷壺潔<lb/>
僚寀相從盡相恱百里春風錦製新一簾化雨民寃雪<lb/>
<pb n="KR4e0104_WYG_021-11a"/>
卓魯芳蹤良可追徳政行㸔聖主知他時有待徴書至<lb/>
還擬承恩向玉墀<lb/>
　　　聴琴<lb/>
銀河耿耿月華涼有客坐對琴一張金徽玉軫聯輝光<lb/>
拂髯舉指彈清商漆園春夢蝶飛揚花底嗈嗈雙鳳凰<lb/>
碧霄嘹唳孤鶴翔四壁唧唧鳴寒螿嗚咽流泉出澗忙<lb/>
萬壑爽籟發笙簧古戍悲角曉帶霜洞庭秋漲波茫茫<lb/>
巴峽驚湍激石礓突然鐵騎鳴刀鎗長堤栁絮隨顛狂<lb/>
<pb n="KR4e0104_WYG_021-11b"/>
珠林石鼎沸蘭湯雪花六出紛呈祥平沙鴈落滿江鄉<lb/>
喧啾百鳥忽軒昻下流奔急見飛航髙峯瀑布千尺强<lb/>
雷電交作雨霈霶挺然松竹共蒼蒼壯哉不屈百鍊鋼<lb/>
引雛江燕語危檣梧桐飄葉<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>銀床幽谷叢蘭自芬芳<lb/>
八鸞雲漢聲鏘鏘離騷忠憤志堪傷孤臣孽子意相將<lb/>
在陳絶糧興慨慷演易羑里憂思長肅然環珮步巖廊<lb/>
關闗鳩鳥在洲傍觸目感雉飛來雙慟回命短沾衣裳<lb/>
英雄盖世歸劍芒三命益恭走循牆聖謨洋洋嘉言彰<lb/>
<pb n="KR4e0104_WYG_021-12a"/>
虞廷賡歌際明良千載遺音幸不亡豈云氷炭置人腸<lb/>
棲鸞之桐出嶧陽法象天地圓與方昔聞孔子學師襄<lb/>
杏壇函丈日徜徉爨下焦尾聲琅琅知音争似蔡中郎<lb/>
正聲感我塵慮忘藹然和氣在中央煩君為我收錦囊<lb/>
來日還銷一瓣香<lb/>
　　　擣衣篇<lb/>
擣衣向中宵銀河月色饒處處砧聲急家家戍卒遙戍<lb/>
卒遙幾千里霜砧續斷聲不已展轉孤衾夢未成風送<lb/>
<pb n="KR4e0104_WYG_021-12b"/>
愁聲入人耳閨情感此淚雙落明月流輝照沙漠寒衣<lb/>
寄得到邉城朔雪苦寒衣正薄<lb/>
　　　公莫舞<lb/>
公莫舞公竟舞龍泉三尺虹光吐鴻門宴上殺氣髙勇<lb/>
士相㸔勢如虎赤帝龍顔不可傷何用屑屑揚雙璫英<lb/>
雄獨學萬人敵豈知厯數歸真王筵前舞罷將軍醉玉<lb/>
斗聲中霸圖碎不須約誓界鴻溝江東父老難重㑹<lb/>
　　　城上烏<lb/>
<pb n="KR4e0104_WYG_021-13a"/>
城上烏啼月將落城外秋風起寥廓烏聲啼罷露華晞<lb/>
草樹蒼涼曙光薄都門車馬集如雲離筵勸酒何殷勤<lb/>
酒闌人去棹歌發明日烏啼何處聞<lb/>
　　　獨不見<lb/>
獨不見佳人面二八美如花嬌態人争羨又不見佳人<lb/>
老鬢邉白髮垂委棄如秋草世間萬事同此輩興衰得<lb/>
喪真相類古來達人毎洞觀無辱無榮亦無悔<lb/>
　　　行路難<lb/>
<pb n="KR4e0104_WYG_021-13b"/>
行路難難更苦孤影飄飄無定所關河迢遞渺天涯長<lb/>
風吹夢歸鄉土亂石灘中一葉舟江心白浪風颼颼劍<lb/>
閣崔巍連鳥道縈紆詰屈心煩愁行路難難更險嵗月<lb/>
無情何冉冉山頭夕照樹千行天外秋光鴻數㸃對景<lb/>
増離憂莫作汗漫逰百樣艱辛在行路不如髙卧藏林<lb/>
丘<lb/>
　　　送俞侍郎還家養疾<lb/>
明良相逢海宇清甘盤舊學功非輕夙資啓沃不可釋<lb/>
<pb n="KR4e0104_WYG_021-14a"/>
聖躬有賴増髙明潛邸師臣已無幾眷注時時荷殊禮<lb/>
忠言正論立朝端帝徳光輝日興起如何微恙苦相纒<lb/>
動履艱辛淹嵗年宸衷軫念醫殫術獨坐經幃徒慨然<lb/>
封章懇乞還鄉里寵賚頻繁情不已優㳺適意謾珍調<lb/>
平安早報天顔喜片帆髙掛上京船鵬翮重㸔奮九天<lb/>
保傅虛席待耆徳相期事業光無前我忝同寅致私願<lb/>
臨别不勝情繾綣作歌相贈寫離懐目送飛鴻去如箭<lb/>
　　　題卧龍圖<lb/>
<pb n="KR4e0104_WYG_021-14b"/>
漢家神器風波舟奸雄環顧涎欲流斯時誰有匡扶具<lb/>
南陽嘉遯阿衡儔帝室之胄何英偉草廬三顧驚神鬼<lb/>
幡然感激釋耕耘一旦君臣若魚水鼎分畢竟不能休<lb/>
務償初志復神州永安遺恨抱終古出師二表殫嘉猷<lb/>
錦水祠堂宛如故劍閣荒蕪流馬路七擒南徼讋天威<lb/>
八陣䕫城訝神䕶營中星隕渭濵秋五丈原頭殺氣收<lb/>
歸櫬猶能走仲達運移漢祚終難留英雄千載空惆悵<lb/>
商周人物能多讓世間成敗不足憑卧龍遺址人争訪<lb/>
<pb n="KR4e0104_WYG_021-15a"/>
　　　送户部尚書沈公致仕<lb/>
君不見文富二公當耄耋起復入朝人共恱進退從容<lb/>
大節完千載令人羨英傑又不見廣受二疏歸故鄉冠<lb/>
盖如雲擁道傍道傍觀者咸嘆息芳名百世猶輝光後<lb/>
來誰可繼前躅今喜司徒更知足再入朝行三載餘浩<lb/>
然歸志如鴻鵠鶴髮童顔近八旬休官髙趣寓鱸蓴籬<lb/>
邉秋興黄花發林下春逰翠竹新天壤之間樂誰比蘭<lb/>
玉盈庭歡不已水光山色獨扶笻月白風清隨泛蟻物<lb/>
<pb n="KR4e0104_WYG_021-15b"/>
外緇巾返自然太平人世樂天年江鄉容與不知老一<lb/>
任人稱地上仙<lb/>
　　　蘆溝曉月<hi>此下四首皆代言之作</hi>
金鷄唱徹扶桑曉殘月姢姢掛林杪長河斜抱鳯池西<lb/>
流彩遙連碧波杳横橋逺亘如㳺龍明珠影落長河中<lb/>
桂魄千層琥珀瑩蟾光萬頃玻璃同霜葉飄飄綴馬鬛<lb/>
沙河閃爍黄金屑蘆荻聲乾風力寒煙霏纔上銀河滅<lb/>
徃年幾暇曽一臨碧波𣺌𣺌蘆花深千官振轡發歸騎<lb/>
<pb n="KR4e0104_WYG_021-16a"/>
月華猶在西山岑<lb/>
　　　西山霽雪<lb/>
太行西來幾千里突兀連峯半天起朔風吹雨凝作花<lb/>
玉龍鹽虎相偎倚嫩寒澄霽朝暾紅千峯萬峯如發䝉<lb/>
瑤華散盡錦屏列露出朶朶金芙蓉兹山見說多竒秀<lb/>
况復清明景偏茂日射松梢翠欲流雲開石竇氷成溜<lb/>
捲簾坐對情何濃預為吾民歌嵗豐瑞麥連雲先有兆<lb/>
遺蝗入地潛深蹤<lb/>
<pb n="KR4e0104_WYG_021-16b"/>
　　　薊門煙樹<lb/>
薊門近與都城通佳氣葱葱一望中朝煙暮煙自漠漠<lb/>
逺樹近樹皆濛濛居民樂土今百載閭閻相望春長在<lb/>
榆栁分行似幙張桑麻遍野如雲靉紅稀緑暗鳥聲和<lb/>
徃來車馬肩相摩酒館紛紛笑語集旗亭𣺌𣺌離情多<lb/>
都市樓臺迷逺近殊方賔貢無停運須知此地異尋常<lb/>
㑹教永作韶華鎮<lb/>
　　　南囿秋風<lb/>
<pb n="KR4e0104_WYG_021-17a"/>
南郊八月天氣清囿中萬木皆秋聲靈臺靈沼足蕭爽<lb/>
似逰閬苑登蓬瀛長堤迤邐疎楊裊十里芙蓉香不了<lb/>
翠栢隂搖輦路涼碧梧影動行宫曉麋鹿呦呦雉兔肥<lb/>
鷗鷺浮沈鴻鴈飛蘭菊總芳時可樂稻梁正熟農無饑<lb/>
時哉逰豫民心喜緬想周文可同軌惜哉漢武縱髙歌<lb/>
不知耕斂真徒耳<lb/>
　　五言律詩<lb/>
　　　次泐季潭雜詠<lb/>
<pb n="KR4e0104_WYG_021-17b"/>
　　　　白蓮沼<lb/>
方鏡無何有亭亭數白蓮潄芳憐後輩遺愛憶前賢築<lb/>
土為髙岸臨流引細泉最堪秋夜静花月兩嬋姢<lb/>
　　　　深居<lb/>
避世尋幽隠山行十二峯茅簷翠竹合石逕碧苔封溪<lb/>
漲一川雨林深千尺松遙聞漁父唱未得一相逢<lb/>
　　　　漁隠<lb/>
晦迹知何事生涯一棹中歌聲聞夜月笛韻和秋風有<lb/>
<pb n="KR4e0104_WYG_021-18a"/>
意同歸蠡無心作兆熊達人皆遁世吾道幾時隆<lb/>
　　　　入澗有作<lb/>
谷裏誰來往林深一徑通猿啼常對月虎嘯自生風霧<lb/>
重溪流暗霜濃葉落紅何時歸此澗漁舫任西東<lb/>
　　　　朝東<lb/>
曉院竹風清珠簾捲畫楹薄雲収暑氣疎雨帶鐘聲棋<lb/>
勝還經慮詩成可細評年年長此日聊復過平生<lb/>
　　　　夜雪<lb/>
<pb n="KR4e0104_WYG_021-18b"/>
瑞雪紛紛落殘燈半夜餘獨憐為客日重㸔古人書夢<lb/>
覺憂還集詩成樂自如遙思乗興客風細片帆舒<lb/>
　　　　題送别圖<lb/>
送别都門外江山入畫圖東風吹嫩栁南浦接荒蕪驛<lb/>
路停青斾離筵餞玉壺一朝千里别相贈有詩無<lb/>
　　　　寄隠居<lb/>
道人髙隠處茅屋傍松蘿犬吠樵夫至車聲長者過春<lb/>
風多興趣秋月費吟哦忽覺光隂晩衰顔可奈何<lb/>
<pb n="KR4e0104_WYG_021-19a"/>
　　　　櫟山雨<lb/>
雨勢到孤峯涼生萬壑松山頭掣紫電雲際掛蒼龍溪<lb/>
漲魚争躍風狂蝶自慵兒童驚虎過門外有行蹤<lb/>
　　　　洞山泉<lb/>
尋幽來洞口洗耳聴泉聲曉色如苔浄寒流似珮鳴芳<lb/>
春無客到深夜有猿驚不敢多時立松風透骨清<lb/>
　　　　故人見過<lb/>
誰知霄漢客復意到山阿花栁春偏勝風煙秋最多彈<lb/>
<pb n="KR4e0104_WYG_021-19b"/>
琴得雅趣攜酒費吟哦異日著雙屐還來訪薜蘿<lb/>
　　　　溪漲<lb/>
連朝疎雨過溪漲欲臨軒濤響激松石波流入草原潺<lb/>
潺欹樹拔滚滚落花翻古渡逰人隔時時㸔水痕<lb/>
　　　　隴下居<lb/>
尋幽居隴下山色滿牕前覽物知天地觀書對聖賢煙<lb/>
凝秦嶺樹雲鎖華峰蓮欲賞閑中景還須酒似泉<lb/>
　　　　山水圖<lb/>
<pb n="KR4e0104_WYG_021-20a"/>
㸔遍丹青手無如此畫工雲邉千樹合林下一溪通翠<lb/>
竹圍茅舍清流遶栢宮便思尋隠處忽見晝溟濛<lb/>
天然真景趣畫史信多能傍壁兩枯樹臨流一老僧煙<lb/>
光溪上結雲氣嶺頭蒸遙望山中寺孤峯第幾層<lb/>
　　　　過后山<lb/>
山程𣺌𣺌去曉色尚熹微野鶴穿松徑殘花㸃客衣溪<lb/>
魚當鏡躍山鳥近人飛却憶漁郎說桃源果是非<lb/>
　　　　東軒見訪<lb/>
<pb n="KR4e0104_WYG_021-20b"/>
為謝東軒客多勞到此林臨流青樹合歸路白雲深世<lb/>
事非關慮浮榮肯係心江山秋夜静抱膝一長吟<lb/>
　　　　江風山月堂<lb/>
風月江山景秋來共寂寥籟生涼氣肅天浄晩煙消翠<lb/>
色經朝雨寒聲起暮潮堂前得此㑹眼界自逍遙<lb/>
　　　　送人之陜西<lb/>
送子西逰日獨傷南浦春如何闗外客去作隴頭人異<lb/>
地還思舊他鄉莫厭貧懸知從此隔相見夢中頻<lb/>
<pb n="KR4e0104_WYG_021-21a"/>
　　　　送法師住慈感<lb/>
故人從此去尊酒莫頻催臘雪猶堆嶺春風已放梅交<lb/>
情留偈别疎景入詩來想到南山寺纔逢栁眼開<lb/>
　　　　題畫<lb/>
乆隔江山景何人寫此圖寒流如渭水秋色似成都恍<lb/>
聴幽禽語疑聞野鶴呼不知煙霧重還有隠居無<lb/>
　　　　南澗<lb/>
遙觀南澗水山畔噴長虹清響孤峯下寒流一竅中龍<lb/>
<pb n="KR4e0104_WYG_021-21b"/>
升千嶂雨虎過滿林風盡日西逰遍扶笻欲向東<lb/>
　　　三老亭<lb/>
亭構因三老終朝㑹此間圍棋消白日酌酒對青山野<lb/>
鳥時飛止溪魚自往還不知名利客誰似此生閑<lb/>
　　　大勝寺集聯句<lb/>
酌酒坐晴沙新秋景物佳緑苔殘雨霽紅樹夕陽斜野<lb/>
老來鋪席髙僧自煑茶對吟新月上得意岸烏紗<lb/>
　　　除夜書懐<lb/>
<pb n="KR4e0104_WYG_021-22a"/>
使節淹淮甸殘冬謝早春揚州除夜客湍水未歸人歌<lb/>
管千家樂琴書旅舍貧鄉懐從此切清淚欲沾巾<lb/>
　　　寄延綏參戎曹少卿十六韻<lb/>
豪俊當亨泰雲途早著鞭文章期顯後星鳳覩争先卿<lb/>
秩超遷美戎權委任專嘉謀應出衆偉績貴無前定許<lb/>
忠輸國寜論雪上顛种公同妙算范老共髙鶱有志平<lb/>
沙漠無心望酒泉三軍威自振千里寨相連驍騎時分<lb/>
陣精兵每控弦旌旗鋪逺塞笳皷擁中堅帝顧憂全釋<lb/>
<pb n="KR4e0104_WYG_021-22b"/>
天驕懾自旋横行閑將畧直上息狼煙漢道宜臻盛兵<lb/>
塵不近邉秋防嚴據險生計課屯田障夏規千載安疆<lb/>
䇿萬全中興推獨步歌頌寄長箋<lb/>
　<lb/>
　<lb/>
　<lb/>
　<lb/>
　古穰集巻二十一<lb/>
</p>
<p>
</p>
  </div>
</body>
</text>
</TEI>
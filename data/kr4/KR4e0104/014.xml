<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻十四</head> <lb/>
    <p>
<pb n="KR4e0104_WYG_014-1a"/>
欽定四庫全書<lb/>
　古穰集巻十四<lb/>
　　　　　　　　　　　　　明　李賢　撰<lb/>
　　墓碑銘<lb/>
　　　中順大夫太常少卿兼翰林院侍讀贈禮部左<lb/>
　　　侍郎謚文介劉公墓碑銘<lb/>
士之所存文與行而已惜乎今之世能具是二者鮮焉<lb/>
若劉文介公其殆庶幾乎公諱儼字宣化別號時雨上<lb/>
<pb n="KR4e0104_WYG_014-1b"/>
世自金陵徙江西泰和復徙吉水以儒術起家為望族<lb/>
五世祖天聲以書經授家塾宋咸淳進士弟新民繼之<lb/>
於是劉氏經學盛傳於時曰益厚曰維德曰永寧公之<lb/>
高曽祖也皆能以先業相承考原性號退菴隱居不仕<lb/>
以公貴贈奉議大夫右春坊大學士兼翰林院侍講妣<lb/>
楊氏宋屯田員外郎清之裔有淑德贈宜人生子三公<lb/>
其季也公為人端介自幼不凡勤學勵行退菴知有逺<lb/>
大志遣從族之先達時年十六七為文必主理雖脩舉<lb/>
<pb n="KR4e0104_WYG_014-2a"/>
子業耻為口耳之學務探底裏嘗曰讀書豈但皮毛而<lb/>
已年二十四遂領鄉薦春闈中乙榜不就而還潛心林<lb/>
下二十六年正統壬戌乃得雋春闈廷對有鯁直忠愛<lb/>
之詞遂擢進士及第第一授翰林脩撰階儒林郎位旣<lb/>
顯學益進以古文名天下八年與脩五倫書獲賞賚十<lb/>
一年充經筵講官賜敕命景泰初進侍講階承直郎三<lb/>
年遷右春坊大學士兼舊職階奉議大夫四年與脩君<lb/>
鑒書有白金文綺之賚五年選進士十八人為庶吉士<lb/>
<pb n="KR4e0104_WYG_014-2b"/>
與狀元孫賢等屬公教之六年賜誥命是年脩寰宇通<lb/>
志為副總裁繼續宋元通鑑綱目公復領之七年志書<lb/>
成進太常少卿兼侍讀階中順大夫錫賚益厚尋主考<lb/>
京闈有公卿之子欲僥倖科名者公持公道落之遂誣<lb/>
公重罪賴學士高榖救之獲免天順改元皇上復位奬<lb/>
用忠良以公署翰林院事將有寵任之漸而一疾不起<lb/>
公天性孝友初二親垂白在堂伯兄早亡仲兄優游文<lb/>
翰間惟公綜理家務雖公私多故而二親安公之養及<lb/>
<pb n="KR4e0104_WYG_014-3a"/>
遭親喪立見毁形凡附身附棺之事無所不用其極居<lb/>
閑教子弟務底成材有姪曰斆官阜城而死公哭之歸<lb/>
櫬於鄉族人數千指稱公無間言凡窘者葬其喪貧者<lb/>
成其配寡弱者扶之得所及上春官鄉人有貸者悉焚<lb/>
其券嘗慕范文正之為人立義倉於先祠之左貯粟以<lb/>
周其乏且自為記以見志在朝言論侃侃所交必正人<lb/>
回邪者折之不少借用是直聲大振訃聞上悼惜不已<lb/>
特贈禮部左侍郎諡文介敕工部營葬事復遣官諭祭<lb/>
<pb n="KR4e0104_WYG_014-3b"/>
其家嗚呼若公者斯可謂之士矣公生洪武甲戌正月<lb/>
十三日卒天順改元九月十二日享年六十有四配淑<lb/>
人王氏故翰林編脩覺非之女子男三長節次即次敉<lb/>
女一適錢啓明孫男存者二孫女三銘曰黄茅白葦天<lb/>
下紛紛孤松秀拔挺然不羣毅此劉公得氣之正浩然<lb/>
流行莫之敢競繄氣所發有行有文名魁天下義動壬<lb/>
人翰苑春坊太常之署較藝編摩綽有餘裕位不滿德<lb/>
士論惜之才不盡用我皇恤之特進崇階載加美諡光<lb/>
<pb n="KR4e0104_WYG_014-4a"/>
振廬陵羞彼千駟公行公文耿兮不磨詔爾後世銘勒<lb/>
山阿<lb/>
　　　中議大夫大理寺右少卿李公墓碑銘<lb/>
公諱奎字文曜廣信弋陽人九世祖必達宋解元曽祖<lb/>
仲祥元進士祖德懋隱居不出父興祖以公貴贈監察<lb/>
御史母胡氏封太孺人公自幼好學稍長博通諸經永<lb/>
樂辛卯領鄉薦明年春闈登乙榜授湖廣黔陽教諭丁<lb/>
外艱服闋調廣東保昌宣德丙午以績最陞南京國子<lb/>
<pb n="KR4e0104_WYG_014-4b"/>
監學錄訓飭造就如二廣正統丁巳用薦拜監察御史<lb/>
明年出巡浙江兼理海道時巡撫大臣及總戎貪縱不<lb/>
法即上章劾之復陳機務數事上皆嘉納已而倭寇桃<lb/>
渚朝廷知非公咎獨罪總戎辛酉春還京甲子夏復出<lb/>
巡蘇松常鎮諸郡法令嚴明吏以贓去者甚衆尤重名教<lb/>
若鄒忠公東坡龜山三先生嘗寓其地皆為祠以祀之<lb/>
楊文貞公薦公學行遂受詔督京畿學事舉儒士胡珏<lb/>
等五十人分主敎導士習丕變丙寅召陞大理寺左寺<lb/>
<pb n="KR4e0104_WYG_014-5a"/>
丞己巳夏復受詔巡撫河南并畿内諸郡得便宜從事<lb/>
奏減真定所負官馬八千疋免河南諸府災傷田租二<lb/>
十萬石慮汴梁為中原重地請移南陽䕶衛軍以守之<lb/>
又慮南陽地接荆襄流民聚居者不下數十萬恐生變<lb/>
請於關隘洞口設巡檢司軍衛防禦布按兩司増叅議<lb/>
僉事二人以任撫治朝廷嘉公之䇿皆從之以璽書勞<lb/>
公復遣行人賚白金文綺以賜是歲冬清豐邑以妖言<lb/>
倡亂公運謀督兵悉擒捕之詔下褒奬進右少卿明年<lb/>
<pb n="KR4e0104_WYG_014-5b"/>
夏廷議以去秋敵侵京畿人民驚擾不已遂移公專撫<lb/>
真定諸郡公益殫慮往來綏輯民遂安堵時諸郡久旱<lb/>
公齋沐禱於神即雨是歲大熟先是民飢公請移臨清<lb/>
倉儲三十萬石賑之民賴全活者甚衆見前代名臣宋<lb/>
璟李沆墓圮即命工修治之忠勤之績冠於一時乃遽<lb/>
遘風疾代還之日諸郡士民咸號泣挽留至京懇乞骸<lb/>
骨公卿大夫士爭為詩文重公之去未幾以子貴賜誥<lb/>
命進階中議大夫贊治尹時巡撫廣西江西憲臣聘典<lb/>
<pb n="KR4e0104_WYG_014-6a"/>
文衡疏請大用公皆辭之不就築溪山風月鷗波二亭<lb/>
與親友詠觴其中重建祠堂書院以勵鄉俗教後學天<lb/>
下莫不高其行所著有詩經辨疑九川集歸田錄數十<lb/>
巻忽一日疾作乃自為祭文復書後事而卒天順改元<lb/>
三月一日也距生洪武己巳三月十四日享年六十有<lb/>
九上聞訃遣官諭祭其家邑令汪復肖公像於鄉賢祠<lb/>
以祀焉公配張氏繼陳氏皆封恭人又繼孫氏子男二<lb/>
人長玘舉進士授監察御史出為陜西按察司僉事次<lb/>
<pb n="KR4e0104_WYG_014-6b"/>
璘女五人羅徽裴憲陳顯詹珏其壻也孫男四人孫女<lb/>
八人族孫曰良復為監察御史其餘顯宦者又數人銘<lb/>
曰維政與教鮮克兼舉有美李公慨然自許始攜一經<lb/>
于嶺于湘于彼成均頌聲洋洋受薦而興執國之憲董<lb/>
學于京士習丕變受帝之命王事有程于浙于汴惠流<lb/>
威行南北畿民見公咸喜聞公之歸攀號不已晚節令<lb/>
終有子希蹤政教之臣孰如李公祠並鄉賢哀動宸極<lb/>
我銘其藏過者必式<lb/>
<pb n="KR4e0104_WYG_014-7a"/>
　　　中奉大夫太常寺卿夏公墓碑銘<lb/>
公姓夏氏諱衡字以平樗菴其別號也松江華亭人曽<lb/>
祖福隱居不仕祖彥容考宗文俱以公貴贈亞中大夫<lb/>
太僕寺卿祖妣顧氏妣鄭氏俱贈淑人公自幼端謹不<lb/>
羣永樂初選為郡庠弟子員力學不怠己亥以善書徵<lb/>
入翰林脩永樂大典越三年辛丑書成擢中書舍人壬<lb/>
寅扈從文廟北征洪熙初仁廟授以敕命階徵仕郎賜<lb/>
第宅一區凡内閣制勑文字屬公書之公夙夜謹慎大<lb/>
<pb n="KR4e0104_WYG_014-7b"/>
得時譽宣德改元扈從宣廟征武定州公能周密文事<lb/>
諸老先生咸倚重之師還賜畔者家屬四人明年丁未<lb/>
上念公勞勩特陞行在吏部考功員外郎未幾陞郎中<lb/>
供職如舊公益感激盡心嘗曰吾幸居此清切之地敢<lb/>
不知所重乎明年夏以預脩兩朝實録成加祿一級且<lb/>
有白金文綺楮幣之賚又明年授誥命階奉政大夫正<lb/>
統初英廟賜公織金衣一襲尋以清脩文雅為楊文貞<lb/>
公所推入侍經筵而白金綵幣之賚尤厚是歲丁内艱<lb/>
<pb n="KR4e0104_WYG_014-8a"/>
上命兵部給舟送其櫬還鄉安葬聞公哀毁骨立又遣<lb/>
太監范安賫瓊玉膏賜之服闋供職惟謹癸亥秋以秩<lb/>
滿陞順天府丞己巳秋朝廷有事以公勞於文墨進陞<lb/>
太僕寺卿賜白金文綺楮幣三年復授誥命階中順大<lb/>
夫天順改元英廟復位進陞太常寺卿復有白金文綺<lb/>
楮幣之賚癸未公以年踰七十無子懇乞致仕自顧孑<lb/>
然一身托其壻翰林譯字官王臣以老焉天順甲申十<lb/>
月十七日以疾卒距生洪武壬申十二月十一日享年<lb/>
<pb n="KR4e0104_WYG_014-8b"/>
七十有三公天性孝友襟度和易少與伯兄桂軒先生<lb/>
自相師友居官四十餘年曽無過舉俸禄之餘多濟貧<lb/>
乏所賜僮奴不勞以事惟使之應門而已有貧民韓五<lb/>
典屋以居久之自搆數間已而五卒鄰豪欺其孤寡欲<lb/>
攘其居公為奏請仍歸韓氏母子内姪顧廷玉遺孤本<lb/>
無依公憐之訓習法書薦入翰林擢中書舍人復出資<lb/>
擇婚而配之嘗以俸金二十餘兩托寄南京禮部郎中<lb/>
金汝礪為盗所竊償之不納曰是不以其道得之者何<lb/>
<pb n="KR4e0104_WYG_014-9a"/>
償之有士大夫咸以長者稱之公平生善吟詠至於字<lb/>
學真行隸篆無不精美尤善作山水竹石四方來求者<lb/>
甚廣得之者咸寶愛焉所著樗菴集若干巻藏於家配<lb/>
顔氏贈淑人生女一壻即臣也卒之日朝廷遣官諭祭<lb/>
復令有司為營葬事銘曰造物㝠㝠孰云可測善惡之<lb/>
應未必皆獲溫温夏公惟善是行乃絶其嗣聞者愴情<lb/>
公在仕途惟勤惟慎舘閣周旋芳聲屢振以徳觀之裕<lb/>
後可期夫何乖焉在理不宜匪曰不宜亦云有變變而<lb/>
<pb n="KR4e0104_WYG_014-9b"/>
不常於人何譴是以君子求無愧焉曰常曰變一聽於<lb/>
天嗚呼夏公名稱在世不以無後廼有或替為述其事<lb/>
勒石墓前以詔鄉人以永其傳<lb/>
　　　通議大夫湖廣按察使馮君墓碑銘<lb/>
正綂初予識馮君至誠於京師固已藏之胷中矣旣而<lb/>
敭歴中外功名事業過人逺甚予固知其必至是也今<lb/>
即世五年矣其子韺始克狀君之行乞余為銘予辭以<lb/>
不暇而請之不置也則序而銘之序曰君諱誠字至誠<lb/>
<pb n="KR4e0104_WYG_014-10a"/>
別號無偽道人漢車騎將軍唐之後有諱給者仕宋為<lb/>
吏部侍郎始居饒之浮梁曽祖良輔隱德不仕祖夫志<lb/>
元末大儒也洪武中應聘至南京以疾辭歸父溪翁以<lb/>
明經敎授鄉人叅政黄勉辟之不起娶張氏生子四人<lb/>
君行三也自幼聰敏為諸生力學不懈弱冠以詩經領<lb/>
永樂庚子鄉薦明年登進士第賜歸進學慨然曰吾聞<lb/>
古人顧名思義因號無偽道人識者曰此逺大器也又<lb/>
明年赴召授廣之香山知縣君便道至家曰吾有禄可<lb/>
<pb n="KR4e0104_WYG_014-10b"/>
養親矣乃盡讓田産於昆季奉二親以行香山邑素陋<lb/>
君以禮敎變其習邑人始易君年少已而皆心服之有<lb/>
虎為患君曰人與神分職以治民使其㝠然不靈何以<lb/>
享明祀乃移文城隍之神虎遂渡海北去朝廷用兵交<lb/>
趾檄君備軍饟甚急役夫在道感君恩信無後期者久<lb/>
之二親相繼以沒君哀毁不勝扶柩還葬一用朱氏禮<lb/>
且建祠堂脩譜牒以倡族人服闋吏部委君理蘇松諸<lb/>
郡工役之隱漏者事竣調徽之祁門君益勞心民事未<lb/>
<pb n="KR4e0104_WYG_014-11a"/>
幾用薦授湖廣道監察御史正綂丁巳奉命出巡貴州<lb/>
軍民利病悉條奏以聞辨明寃獄前後數十己未復巡<lb/>
陜西值歲大歉即檄有司發倉廩以賑復奏停賦税鹽<lb/>
粮以實邊囷民困乃蘇又劾閫帥之貪殘者壬戌麓川<lb/>
夷梗化分遣憲臣發兵往征之君發四川兵盡得其精<lb/>
鋭還授敕進階文林郎復用薦陞浙江按察司副使時<lb/>
憲使軒輗用法甚嚴每有疑獄多從君辨嘗與御史讞<lb/>
兩浙獄囚君平反甚衆處州賊起宣慈之黨尤衆兩浙<lb/>
<pb n="KR4e0104_WYG_014-11b"/>
騷然巡撫憲臣議捕之衆皆憚往君曰食君之祿而避<lb/>
其事可乎毅然請行至則遣健者潛入賊中啖以金帛<lb/>
賊謀寖衰乃大饗兵士掩其未備一鼔而敗之殱其渠<lb/>
魁散其脅從單騎巡勞民皆安堵先是民有謠云若要<lb/>
宣慈破除是馮君過至是驗焉朝廷嘉其功進陞湖廣<lb/>
按察司浙民聞之遮道乞留不獲乃大書其事鑱諸崖<lb/>
石君至湖廣訟牒紛積囹圄充斥乃晝夜省閲而斷遣<lb/>
之滯獄為之一清湖南夷獠告訐之風頓息都御史劉<lb/>
<pb n="KR4e0104_WYG_014-12a"/>
廣衡奉敕糾察湖廣庶官乃疏君政績第一朝廷賜誥<lb/>
旌之進階通議大夫推恩二代祖父皆贈官如君妣皆<lb/>
淑人君益思自力以答主眷未幾坐微累逮繫朝廷知<lb/>
其誣即遣還任踰數月疾作猶治事如常未嘗就枕一<lb/>
日諸孫侍側君忽語之曰歸語汝父奉法循理勿忝所<lb/>
生言訖而逝時天順己夘四月二日也距生洪武庚辰<lb/>
四月二十五日享年六十藩閫官僚哭之盡哀湖之南北<lb/>
數月猶聞行哭聲德之感人其深也如此君天性忠厚<lb/>
<pb n="KR4e0104_WYG_014-12b"/>
襟度坦夷不輕為喜怒其處事也據理為是非其用刑<lb/>
也原情為輕重僚友無不嘆服者平居手不釋巻所著<lb/>
詩文有真齋集若干巻藏於家配閔氏累封淑人子男<lb/>
二人長曰韶次即韺登景泰甲戌進士第為平湖知縣<lb/>
有政聲孫男六人孫女二人以卒之歲某月某日葬於<lb/>
邑之豐村烏龍之原從吉兆也銘曰嗟嗟馮君發跡江<lb/>
右碩學宏才世豈多有始為邑令于廣于徽受薦而起<lb/>
民曰疇依入官烏臺士類咸喜南徼西陲大振風紀佐<lb/>
<pb n="KR4e0104_WYG_014-13a"/>
臬於浙叛寇以殲遂持憲節聲震湖南仕路翺翔餘四<lb/>
十載一節始終曽莫之改古人芳躅孰允蹈之相彼馮<lb/>
公實克造之身雖云亡功則甚偉我銘其藏令譽無已<lb/>
　　墓碣銘<lb/>
　　　武德將軍烏撒衛正千户孔侯墓碣銘<lb/>
侯諱顯姓孔氏系出宣聖之後傳𣲖疎逺莫稽其詳先<lb/>
世有徙淮甸者居鳳陽之靈壁遂為其邑人侯早以茂<lb/>
材仕元至山東行樞密院判時元綱不振羣盗蠭起侯<lb/>
<pb n="KR4e0104_WYG_014-13b"/>
守沛城我太祖高皇帝起兵定天下丙午年夏四月遣<lb/>
偏將陸叅政取徐州侯遂歸附吳元年春充宿衛夏六<lb/>
月授兵馬指揮分巡金川驛橋冬十月改金吾右衛鎮<lb/>
撫洪武改元夏四月授武略將軍賜誥命侯累扈從南<lb/>
北征討二年秋上聞鄧州自元將實喇巴圖攻而克之<lb/>
燬其城無居守者二十餘年冬十一月乃命侯提兵五<lb/>
十人來治是州侯抵襄陽詢鄧之流寓者導至故址於<lb/>
是冒霜露披荆棘收集散亡興舉廢墜規為新城三年<lb/>
<pb n="KR4e0104_WYG_014-14a"/>
冬十一月上聞侯治狀賜誥命四年夏城成公私屋宇<lb/>
亦完市井棊布人多來歸是冬驗版籍得軍士千餘人<lb/>
編民千有七百餘户五年内鄉山盗起侯率所部兵往<lb/>
捕之盡上嘉侯之功遣官賚龍彩紵衣一襲六年秋七<lb/>
月復念侯效勞陞正千户專理戎事不煩州政葢優之<lb/>
也九月授武德將軍賜誥命侯與其副益綜理經營以<lb/>
壯樓觀以浚濠池明禁耀武四境晏然十年十一月上<lb/>
復念侯之功賜世襲誥命侯在職不懈每欲足食足兵<lb/>
<pb n="KR4e0104_WYG_014-14b"/>
闢四野脩陂堰民稱易治復如古昔十七年春正月侯<lb/>
鑄雲版為晨暮節有無賴者誣之遂逮侯夏四月獲宥<lb/>
調貴州烏撒衛侯即怡然起任二十九年夏五月以有<lb/>
疾引年請以兵付其長子乃歸老於鄧鄧人敬愛之加<lb/>
於在仕時新城之南建宅一區日課子孫農擇其秀者<lb/>
延師於塾訓成之時徜徉容與於別墅山水之間見者<lb/>
不知其為故將也一日忽嬰疾畢集親族慨然曰人生<lb/>
於世與朝露何異死生常理固不足介意所貴者有善<lb/>
<pb n="KR4e0104_WYG_014-15a"/>
可稱而名不泯焉爾吾昔受天子命來治此州於兵燹<lb/>
之餘故城榛莽為虎狼麋鹿之所賴兵民之力而城之<lb/>
使名郡不减於昔吾死不憾矣言訖而逝侯生於元某<lb/>
年某月某日卒於大明永樂某年某月某日享壽若干<lb/>
曽祖某祖某父某母某氏配李氏子男四人長著襲正千<lb/>
户次藝次某次景女若干人長適某次適某孫男若干<lb/>
人長安襲正千户次文行忠信温良恭儉讓某某某某<lb/>
俱有恒產不墜侯業孫女若干人卜葬在新城乾隅湍<lb/>
<pb n="KR4e0104_WYG_014-15b"/>
河之北文之妻李氏賢女兄也通家之義不可以不銘<lb/>
銘曰煌煌大明致時之亨開拓疆宇四方底平桓桓孔<lb/>
侯攀龍附鳳仗劒驅馳躬頻扈從鄧為荒州餘二十年<lb/>
宸衷軫念簡任才賢毅此孔侯受帝之命手握兵權兼<lb/>
彼庶政翼翼新城載經載營惟侯之功不日而成遺黎<lb/>
乃來事我南畝足食足兵惟此賢守襄漢之南名郡再<lb/>
興惟藩惟翰以慰聖情誤玷青蠅蠻邦戾止皓首來歸<lb/>
鄧人咸喜相古朱君葬祀桐鄉任丘名城亦有中郎孔<lb/>
<pb n="KR4e0104_WYG_014-16a"/>
侯配之有美無忝湍河之藏無伐無翦我作銘詩刻石<lb/>
墓門奕世簪纓惟侯子孫<lb/>
　　　翰林院檢討從仕郎鄒君墓碣銘<lb/>
唐季王審知稱閩王中原之士多歸之若河南固始鄒<lb/>
勇夫其一也勇夫以僕射鎮歸化因家焉歸化即今泰<lb/>
寧縣是後子孫繁衍衣冠不乏若令懽為唐水部員外<lb/>
郎長孺為宋太學錄曰應麟曰應博俱登進士第曰應<lb/>
龍以慶元二年狀元至端明殿學士簽書樞密院事贈<lb/>
<pb n="KR4e0104_WYG_014-16b"/>
少保其族益大顯今翰林檢討君諱安其後也君曽祖<lb/>
光號東軒祖林甫號樵隱考世榮贈翰林檢討母朱氏<lb/>
封孺人君自幼頴敏不凡書過目即成誦善屬對世榮<lb/>
與故人江飲江屢出竒語欲屈之見其略不締思隨應<lb/>
如響乃嘆服曰吾兒素稱能句輸爾一籌矣甫睟為邑<lb/>
庠弟子員令尹見而竒之洎冠字仕恭益自奮勵凡經<lb/>
史靡不涉獵尤專於易永樂辛夘遂中鄉科明年中春<lb/>
官乙榜得教諭浙之新昌或曰是邑乏科久矣奈何君<lb/>
<pb n="KR4e0104_WYG_014-17a"/>
曰何地不生材顧教之者何如耳至學召諸生前曰吾<lb/>
受天子命來教爾輩務底成材效用於時若見從乎咸<lb/>
曰諾於是立程課嚴教條雖隆寒盛暑不少輟始有不<lb/>
堪者搖以浮言終則翕然從之故一科而舉者五人再<lb/>
舉者三人若楊信民甄完諸輩為都憲為方伯者彬彬<lb/>
相繼時論偉之君歴典京浙文衡士類服其公嘗考績<lb/>
赴京遇燈節獻詩文廟嘉之賜寶鏹尋有以君學行老<lb/>
成者薦擢國子學錄㑹宣廟親平沙漠君獻頌有椰子<lb/>
<pb n="KR4e0104_WYG_014-17b"/>
内醖之錫繼賀騶虞元兔嘉禾卿雲諸祥多獲賚予九<lb/>
載進秩助敎再進檢討天下英才皆卒業其門正綂九<lb/>
年春上視太學君䝉勑諭賜衣一襲東軒以幼孤育外<lb/>
族為王姓已三世君慨然念水木本源之義抗章於朝<lb/>
復鄒姓又念王氏不可絶仍以兩兄嗣之未幾以引年<lb/>
乞致仕自大司成以下曁六館之士與朝紳知舊祖餞<lb/>
都門外見者莫不歎息以為復見二疏旣歸深衣幅巾<lb/>
徜徉山水間訓諸孫禁侈靡之習宗族鄉黨咸樂從之<lb/>
<pb n="KR4e0104_WYG_014-18a"/>
為詩文必法古人才識豪邁有氣節求之者接踵於門<lb/>
所著管窺集易講義若干巻尤愛寫竹梅蘭菊山水禽<lb/>
鳥之類得趣一揮極其工緻士大夫爭尚之敭歴中外<lb/>
四十年踐履篤實始終如一可謂當代之醇儒矣君生<lb/>
洪武辛酉正月三日卒天順改元五月八日享年七十<lb/>
有七配蕭氏封孺人子男三長允崇次允隆舉進士官<lb/>
太僕寺丞次允升女一孫男十孫女一曽孫二以天順<lb/>
二年某月某日葬某山之原銘曰師道之立自昔為難<lb/>
<pb n="KR4e0104_WYG_014-18b"/>
猗嗟鄒公終老儒冠邑校成均傳道解惑孰出公門都<lb/>
憲方伯仕優而學紹古作程華國之文洋洋頌聲庭訓<lb/>
有嚴濟其世美我銘其藏百世無毁<lb/>
　　　處士崔君墓碣銘<lb/>
處士崔君往歲以子富為吾州來京師謁予因識其人<lb/>
於今殆十霜矣忽以疾捐舘富聞訃悲號奔喪旣葬狀<lb/>
其行走予泣請銘其墓上之石予嘗識處士固宜銘况<lb/>
重其子之為名守乎處士諱政字以德世居薊州巫山<lb/>
<pb n="KR4e0104_WYG_014-19a"/>
知縣文憲之孫清河巡檢恕之子也處士早孤母張氏<lb/>
鞠之旣長能力農以致恒產人或諷之曰以子之才游<lb/>
庠序取青紫如拾地芥耳何憚不為處士謝曰孤不幸<lb/>
早失怙賴母氏撫育至有今日罔極之恩惟終養圖報而<lb/>
已安能捨膝下之奉而干祿仕乎況出處有命不可幸<lb/>
致也假使造物有意付之子孫亦不為晚鄉人聞而韙<lb/>
之於是一力事母務盡其情庶幾古所謂孝弟力田者<lb/>
平居朴淡自適不事華奢好施予聞鄉人竇氏之風慕<lb/>
<pb n="KR4e0104_WYG_014-19b"/>
之曰使吾有千金之貲必繼其蹤自是度其衣食之餘<lb/>
盡賙貧乏錙銖不遺旣遣富入州庠訓勵諄諄曰爾上<lb/>
世宦業不可墜也富奉教惟謹遂起貢士知鄧州則又<lb/>
馳書戒曰汝在官俸祿之外一毫無取於人異日行李<lb/>
蕭然而歸方是孝子用是富在官冰蘗之聲大振處士<lb/>
生洪武己夘正月十六日卒天順戊寅九月二十三日<lb/>
配張氏子男四長即富也次曰宣次曰寧次曰宏孫男<lb/>
五孫女二葬以是歲十二月二十八日墓在州東鳳凰<lb/>
<pb n="KR4e0104_WYG_014-20a"/>
山之麓銘曰身不求貴而不失其貴者孝以事親而天<lb/>
爵存其衷也行不求名而不失其名者義以訓子而人<lb/>
爵在其躬也况景仰哲人而允蹈其善踪者乎宜慶澤<lb/>
之流方殷而未窮也銘以勒石潛德具彰嗚呼窀穸將<lb/>
無憾於深藏<lb/>
　　　處士許君墓碣銘<lb/>
承族之微由已著之必其善行出於尋常否則未必能<lb/>
之也承族之著由已微之必其惡行下於尋常否則未<lb/>
<pb n="KR4e0104_WYG_014-20b"/>
必若是也以此論之曰著曰微是皆有以致之者若處<lb/>
士許君士榮殆所謂由微而著者乎處士世居杭之仁<lb/>
和其童丱時已失怙恃孑然孤弱無彌月之儲人不堪<lb/>
其憂而處士能勉自樹立殷勤治生不數年遂有恒產<lb/>
日益月盛家用以饒鄉之右族罕與儷者嘗自嘆曰家<lb/>
門衰替之餘不自意其享有今日然力能致富不過陶<lb/>
朱猗頓之流耳吾聞君子所貴乎富者以其能好禮也<lb/>
於是奮志力學日考德問業於章縫牧校翼翼然不少<lb/>
<pb n="KR4e0104_WYG_014-21a"/>
怠且痛自刻厲行已待人一以謙卑自牧而横逆之來<lb/>
亦惟以自反為主因號容菴以見意又悟積而能散之<lb/>
義以施與為樂里有匱乏者每每賙給之不厭正統間<lb/>
值歲歉邑人大飢有司賑之不能徧處士慨然曰鄉人<lb/>
多餒而吾獨飽可乎遂出榖五百石以助官凡通衢甓<lb/>
甃歲久而壞與夫祠宇橋梁之弊者處士悉出財脩治<lb/>
之處士為人襟度瀟洒雅愛清致所居隙地濬為池沼<lb/>
植以芙蕖壘石為山嘉卉美木駢羅其上暇日延搢紳<lb/>
<pb n="KR4e0104_WYG_014-21b"/>
之士觴詠其間時誦邵康節四太平世之言曰吾其庶<lb/>
幾乎幼子曰傑性頴敏遣為學諸生處士每程其業而<lb/>
䇿勵之歲庚午乃領鄉薦登太學天順改元選擢監察<lb/>
御史將有封命之榮而處士一疾不起矣享年七十有<lb/>
二洪武丁卯其始生之年也娶同邑鮑氏女凡處士起<lb/>
家皆藉以内助而恒以不逮侍舅姑為恨歲時祀事必<lb/>
躬必親待族黨禮意周洽撫諸子慈而能教每處士有<lb/>
所施與必欣然順之無吝意洎處士屬纊驚惶悲感同<lb/>
<pb n="KR4e0104_WYG_014-22a"/>
日而沒鄉閭莫不嘆異享年七十有四生子四人長曰<lb/>
誠次瑛次俊次即傑女二長在室次適丁勉孫男六人<lb/>
孫女五人嗚呼處士之家自微而著者如此其善行豈<lb/>
可使之泯泯無傳哉銘曰成家之難譬之升天家聲復<lb/>
振在彼後賢矢心不渝乃有恒產孰將凂之流俗淟涊<lb/>
乗衰之極遂熾而豐鄉有巨室莫之敢雄君也奮然思<lb/>
進於學譬之鳴蟬脱此汙濁我旣盈矣將之以謙犯而<lb/>
不校匪凉匪炎解槖周貧曽不少倦匪恤人言行我之<lb/>
<pb n="KR4e0104_WYG_014-22b"/>
善優游暮景家以大成適情山水用畢此生有美一郎<lb/>
登庸烏府蘭玉蓁蓁以篤純祐高壽全歸復何憾焉矧<lb/>
與良配同此逝川峨峨磵松挺出茅葦我為銘辭永昭<lb/>
二美<lb/>
　<lb/>
　<lb/>
　<lb/>
　古穰集巻十四<lb/>
</p>
<p>
</p>
  </div>
</body>
</text>
</TEI>
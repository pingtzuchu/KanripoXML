<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻二十九</head> <lb/>
    <p>
<pb n="KR4e0104_WYG_029-1a"/>
欽定四庫全書<lb/>
　古穰集巻二十九<lb/>
　　　　　　　　　　　　　明　李賢　撰<lb/>
　　雜録<lb/>
李時勉在翰林直言進諫仁廟怒命力士打十數𤓰不<lb/>
死洎宣廟即位察其忠復召入翰林拜學士自後不聞<lb/>
直言矣正統時為國子祭酒倣胡安定教條隨其器而<lb/>
造就之諸生勃然興起人材遂盛於一時待諸生恩義<lb/>
<pb n="KR4e0104_WYG_029-1b"/>
兼盡有病者委醫調治死者助其棺衾為文以祭之後<lb/>
王振怒其持儒禮構以罪枷於監門諸生不忍願代者<lb/>
甚衆獲免未幾乞歸士林髙之亦可謂明哲保身矣<lb/>
錦衣指揮馬順正統初欲作威被御史訟之洎王振擅<lb/>
權順乃媚附之振以為爪牙翰林侍講劉球進言權不<lb/>
可下移振怒欲置之法順阿之適有翰林官董璘亦進<lb/>
言願為太常卿以事神順即依振意苦拷令招球畫此<lb/>
謀當朝捽去支解其體由是人益憚順自府部臺憲而<lb/>
<pb n="KR4e0104_WYG_029-2a"/>
下莫敢誰何聽其指揮奔競之徒請託者滿門賄賂苞<lb/>
苴殆無虛日振益寵愛之洎振土木之敗衆情切齒劾<lb/>
其擅權悞國狀順猶回䕶當闕揚言衆怒不可忍直言<lb/>
捽之亂毆至死人情始舒順體肥暴其尸於長安門外<lb/>
恨者猶毆之不釋衆欲没其産為中官沮之可為附權<lb/>
者之戒<lb/>
刑部尚書魏源為人倜儻豪邁不羣嘗為河南布政臨<lb/>
事直前當之民感其惠凡出廵者亦讓之在刑部不刻<lb/>
<pb n="KR4e0104_WYG_029-2b"/>
其待僚屬也所見或不合即盛怒若不可解既過或别<lb/>
事相合即嬉笑與語若未嘗怒者僚屬以此敬之但為<lb/>
御史時被同出廵者搜得私物收繫於京後數十年其<lb/>
人以别罪謫配又以罪解部猶報怨决而辱之清議以<lb/>
此少之然亦名卿材大夫之流也<lb/>
植物亦有知覺試觀有蔓者必附物而纒繞之物有逺<lb/>
近則捨逺而就近物或逺者必斜長而附之若有見焉<lb/>
然則人豈有無知覺邪人物各有所能而不能相通但<lb/>
<pb n="KR4e0104_WYG_029-3a"/>
人為最靈其所能者非物之比然物之所能者人亦不<lb/>
能為如蜘蛛吐絲結網人豈能為其為網也布置不紊<lb/>
今日拂去明日又成其速如此且以兩樹並列枝幹參<lb/>
差亦能髙牽於兩樹梢端而結網於中間甚可怪也以<lb/>
此推之物物皆有能<lb/>
山川之生俱有理予嘗遍歴蜀川登髙而望萬山雜亂<lb/>
誠不可辯若沿川而行亦如樹之枝幹然各有條理以<lb/>
此溪澗之水未嘗有壅阻而不流者且岷江自岷而出<lb/>
<pb n="KR4e0104_WYG_029-3b"/>
以至於海數千里之逺若非山川自有條理豈能通達<lb/>
大禹疏鑿不過因其自然之勢而去其兩傍石之阻者<lb/>
予甞經過三峽見兩山壁立萬仭而中則通焉此造化<lb/>
之妙有非人力所能為也且衆水之流俱來附合初無<lb/>
蔽障而不附者以此見得有理存焉<lb/>
讀書有三到眼到口到心到大抵以心到為要心茍到<lb/>
矣眼口未有不到者若眼口到而心不到所謂視而不<lb/>
見聽而不聞食而不知其味者也予嘗讀書心忽思念<lb/>
<pb n="KR4e0104_WYG_029-4a"/>
他事眼雖㸔書口雖念書只茫然過去却收心復㸔如<lb/>
未嘗見者孟子謂學問之道無他求其放心而已即此<lb/>
可驗<lb/>
過則相規善則相勉惟朋友能然今之交友盡此道者<lb/>
絶少士習所以卑陋也且人之不幸莫大乎不聞過若<lb/>
如子路聞過而喜人猶肯告若惡聞者如諱疾忌醫人<lb/>
誰肯告而况在髙位者乎<lb/>
都御史洪英福建人中省元㑹元為文選主事辭藻新<lb/>
<pb n="KR4e0104_WYG_029-4b"/>
奇遷考功郎中士林重之尋陞山東左布政歴轉都臺<lb/>
未曽至京中官不識其人洎徃浙江考察官貟被黜者<lb/>
妄訴之且加謗毁朝廷不及察而罷之令致仕二三大<lb/>
臣雖知其故莫能扶持朝士皆後進不知其為人既去<lb/>
方惜之真儒雅君子動履似迂而處世若泛然者以此<lb/>
見笑於譎智云<lb/>
刑部尚書王質始由教官薦授御史歴陞參政布政侍<lb/>
郎俱纔一考或未及者在蜀以亷稱出廵惟蔬食而已<lb/>
<pb n="KR4e0104_WYG_029-5a"/>
蜀人呼為王青菜在山東有惠及民召拜地官輿論懽<lb/>
然及遷刑部僚屬不樂言行或過少變於前未幾以失<lb/>
囚左遷其學甚博為文或滯論者謂如蜂採花不能釀<lb/>
成蜜也<lb/>
吏部尚書魏驥浙人初為松江教官汲汲成就人材諸<lb/>
生在學居者候一更盡必攜茶徃視之見書聲者供茶<lb/>
一甌而反至三更將盡必攜粥以隨尚有誦書者供粥<lb/>
一碗且嘉其勤如此者亦不頻數間旬一行士子咸感<lb/>
<pb n="KR4e0104_WYG_029-5b"/>
激後出其門者顯宦甚盛為考功貟外郎有聲遷太常<lb/>
少卿拜吏部侍郎尋至太宰篤尚斯文性好吟詠臞然<lb/>
若不勝衣中官王振亦重之呼為先生贄見惟帕一方<lb/>
振亦不較以引年致仕士林嘉之<lb/>
陳鎰為人忠厚端謹為都御史鎮陜西民賴以安者十<lb/>
餘年見其美鬚髯呼為鬍子爺爺每還朝必遮道送之<lb/>
不能捨及赴鎮必歡忻鼓舞迎之數程或乆旱至必得<lb/>
雨饑必賑濟民益戴之但其心仁恕流為私恩同列少<lb/>
<pb n="KR4e0104_WYG_029-6a"/>
之亦不與較居臺端而激揚之志緩不失為長者以疾<lb/>
致仕識者羡之<lb/>
學者先要去一矜字能去者百無二三大抵天資美者<lb/>
自然謙下不自誇大不然鮮有不矜者靜觀接談者必<lb/>
言已所行事如何徃徃言其所行之美事而過惡之事<lb/>
則不肯言與古之君子善則稱人過則稱已者異矣<lb/>
物我無間之心學者誠不能存亦嘗體驗自已每有家<lb/>
人買物買之多者則喜或有虧者則怒是知有已而不<lb/>
<pb n="KR4e0104_WYG_029-6b"/>
知有人也雖欲勉强平心云不要虧人未嘗嫌其多也<lb/>
此等克己工夫誠欠若更不勇力行之望入聖賢之域<lb/>
難矣<lb/>
嘗於靜時體驗自己所思偏要思在富貴利達上去情<lb/>
意樂然有時覺得所思是人欲轉思向道德上去終是<lb/>
勉强以此覺得遏人欲存天理之功甚難且所思不正<lb/>
便能知之即奮然欲止之只在心上驅遣不去急引正<lb/>
道思之亦不能奪以此覺得素無存養之功大抵中人<lb/>
<pb n="KR4e0104_WYG_029-7a"/>
以下之資皆如是也<lb/>
古之豪傑之士所見未嘗不同諸葛武侯曰臣鞠躬盡<lb/>
力死而後已至於成敗利鈍非臣之明所能逆覩也范<lb/>
文正公曰為之自我者當如是其成與否有不在我者<lb/>
雖聖賢不能必韓魏公曰人臣當盡力事君死生以之<lb/>
至於成敗天也豈可豫憂其不濟遂輟不為哉李忠定<lb/>
公曰吾知事君之道不可則全進退之節禍患非所惜<lb/>
也由是觀之則四公之心合而為一者也奈何今之事<lb/>
<pb n="KR4e0104_WYG_029-7b"/>
君者惟顧利害事有當為者稍涉於害即止而不為自<lb/>
以為得計或有不宜為者有利存焉則勇於必為由無<lb/>
四公之見故也嗟夫若四公者真所謂豪傑之士雖無<lb/>
文王猶興者也<lb/>
霸州守張需長於治民先佐鄭州有聲渠有淤者廢水<lb/>
田數十年守相繼者莫能疏需甫至守言及此憚於動<lb/>
衆需徃相之曰若得人若干三日可畢守怪以為妄需<lb/>
乃聚人得其數各帯器物分量尺數爭効其力三日遂<lb/>
<pb n="KR4e0104_WYG_029-8a"/>
畢守徃視之大驚以為有神助洎守霸見其民游食者<lb/>
多每里置一簿列其户每户各報男女大小口數𣲖其<lb/>
合種粟麥桑棗紡績之具鷄豚之數徧曉示之暇則下<lb/>
鄉至其戸簿驗之缺者罰之於是民皆勤力無由墯者<lb/>
不二年俱有恒産生理日滋葢以生道使人其易如此<lb/>
後以覲禮至京遂受旌異之典尋畿内蝗作捕之有法<lb/>
吏部侍郎魏公廵至其郡異之下其法於諸郡人皆便<lb/>
之有牧馬者擾其民需笞之領牧者譛於宦官王振捕<lb/>
<pb n="KR4e0104_WYG_029-8b"/>
之下獄棰楚幾至於死竟謫戍邊城人咸惜之而莫能<lb/>
救也<lb/>
兵部尚書鄺埜初任陜西臬司副使有聲其父家教至<lb/>
嚴嘗以俸易一紅褐寄之父大怒曰此子不才如此汝<lb/>
掌一方刑名不能洗寃澤物以安其民乃索此不義之<lb/>
物汙我即封還以書責之埜欲見其父不可得以父為<lb/>
教職居閑因秋闈聘典文衡者謀於僚友徃請其父父<lb/>
大怒曰此子無知汝居憲司吾為考官何以防範且將<lb/>
<pb n="KR4e0104_WYG_029-9a"/>
遺誚於人矣又以書罵之埜一念之孝為此舉不恤其<lb/>
他迎書跪誦泣受其教而已後為府尹益勵其操聲價<lb/>
愈髙召為兵部侍郎端謹小心行事縝密没於土木士<lb/>
林惜之清議無所貶云<lb/>
予榜狀元曹鼐為人疏通俊爽初為校官不樂願得繁<lb/>
劇一職改泰和典史益進學不倦復修舉子業遂登進<lb/>
士第西楊先生嘉其志薦入經筵復入閣與政士林榮<lb/>
之自東楊没後議大事多决於鼐明敏之才頗相類焉<lb/>
<pb n="KR4e0104_WYG_029-9b"/>
雖王振恣横亦曲加禮敬没於土木之難<lb/>
劉子欽江西人為舉子業最工由省元至㑹元將殿試<lb/>
解縉在翰林㑹間稱之曰狀元屬子矣子欽自負畧不<lb/>
遜避縉少之密以題意示曽棨明日廷對棨䇿最詳殆<lb/>
及萬言遂為狀元至十人之後方及子欽壓其負也後<lb/>
子欽終於敎職名位竟不顯云<lb/>
曹端為教職留心窮理之學在霍庠造就士子務躬行<lb/>
實踐弟子出門者亦循循雅飭遵其敎不忍違後調蒲<lb/>
<pb n="KR4e0104_WYG_029-10a"/>
庠霍庠士子爭之不釋竟終於霍一郡人罷市巷哭童<lb/>
子亦悲泣座下足著兩磚處皆穿靜專之功多方岳重<lb/>
職不敢以屬禮待至其郡必敬謁之凡考校諸庠生必<lb/>
請端主其去取事畢而還父好善信佛洎聞端言聖賢<lb/>
之道即從之於是作夜行燭一書與父誦之所著四書<lb/>
詳說太極圖解詩文數十巻傳於世<lb/>
襄城伯李隆丰資凝重器宇宏逺守南京數十年鎮之<lb/>
以靜最識大體富貴尊嚴擬於王者雅重斯文接儒者<lb/>
<pb n="KR4e0104_WYG_029-10b"/>
之禮尤恭以此上下官僚無不敬畏若祭酒陳敬宗先<lb/>
生造宅務欵留之不醉無歸士林嘉之仰慕丰采三楊<lb/>
學士極重愛之正統中以得人心見疑召來京師始近<lb/>
聲妓為自安計數年終於第自後代者數易其人終莫<lb/>
能繼<lb/>
都御史軒輗天性廉介初為進士徃淮上催粮時冬寒<lb/>
舟行忽落水即救出衣盡濕得一綿被裹之不能出有<lb/>
司急為製衣一襲却之不用只待舊衣之乾後為御史<lb/>
<pb n="KR4e0104_WYG_029-11a"/>
獨振氷蘗之聲用當道者薦為浙江按察使前使林實<lb/>
在任富貴擬於王者服食器用極其精巧洎輗在任一<lb/>
切供給皆罷之俸資之外一毫不取自著一青布袍無<lb/>
間於四時破則補之蔬食不厭午則燒餅一枚而已與<lb/>
僚屬約三日各以廩米時值買肉一斤口數多者亦如<lb/>
此皆不能堪有減回故鄉者或故舊幹經㑹晤者留供<lb/>
一飯至厚者殺一鷄僚屬見之驚異此舉不易得也自<lb/>
餘盤肉一味而已忽聞親喪明日就行雖僚屬尚有未<lb/>
<pb n="KR4e0104_WYG_029-11b"/>
知者及奪情復任頗以廉自負又嗜酒或公筵或僚友<lb/>
相燕樂必至醉弄酒詈人士林以此少之及居臺憲總<lb/>
理南京粮儲清操愈堅張都憲設席㑹諸僚獨不赴既<lb/>
而以卓食饋之亦不納人皆以為僻蓋古者狷介之流<lb/>
雖或過中有激貪風嗟夫今之仕途中若此真鳥中之<lb/>
孤鳳也<lb/>
處士吳夢字與弼撫州人司業溥之子讀書窮理累辟<lb/>
不就不教人舉業弟子從遊者講道而已父在京時命<lb/>
<pb n="KR4e0104_WYG_029-12a"/>
還鄉畢姻而來及至親迎後不行合卺之禮另舟赴京<lb/>
拜父母畢始入室祭酒胡儼父執也自京還家夢徃謁<lb/>
之至大門四拜而退明日又造其宅方請見曰昨日已行<lb/>
拜禮今惟長揖問其故曰先生父執也若面拜恐勞尊凡<lb/>
行類此有來從學者不納贄見之禮或極其誠敬姑收之<lb/>
不動後或有過即以所收者還之辭而不教非其力不食<lb/>
一介不以取於人或親農事弟子亦隨而助其力多不<lb/>
能堪躬行實踐鄉人化之徃時閩中盜起四方摇動聞撫<lb/>
<pb n="KR4e0104_WYG_029-12b"/>
之貧者亦欲乘機劫富家夢早覺之既曉其富家曰宜散<lb/>
積粮於是皆從之一方遂安能自重不妄交人師道尊嚴<lb/>
好書字奇古自成一家不立文字暇則詠物適興胷襟髙<lb/>
邁凡經史子集天文兵法隂陽易卜無不曉悉楊溥先生<lb/>
深重之兩薦不起嘗曰宦官釋氏不除而欲天下治難矣<lb/>
必除之吾可出人皆笑其迂曾見詠桃一詩云靈臺清<lb/>
曉玉無瑕獨立東風玩物華春氣夜來深幾許小桃又<lb/>
放兩三花有吾與㸃也氣象方岳名公皆重其為人分<lb/>
<pb n="KR4e0104_WYG_029-13a"/>
巡至多造其宅<lb/>
運使韓偉温州人魁梧端重為御史有聲獲妖盗有功<lb/>
酬以男婦數口出巡河南鎮靜有體一方仰頼闔省上<lb/>
下咸謂前出巡者十數輩或過於刻或猛而嚴或貪而<lb/>
懦或矜而昩或佻而輕或奸而譎或愚而暗未有如偉<lb/>
者自後繼者十數輩亦莫能及後遷運使於河東清操<lb/>
甚著多所建明創立學宫得師儒擇其屬户子弟之秀<lb/>
者教之繼登科第人材遂興天性至孝以母垂白在堂<lb/>
<pb n="KR4e0104_WYG_029-13b"/>
屢乞致仕兼以輭疾兩足不能行朝廷亦不釋終於任<lb/>
所士林惜其位不滿德云<lb/>
予徃蜀中考官恒以此心對天地鬼神平心應物以鑑<lb/>
自比而物形莫遁妍醜自分亦必詢訪於前方能如此<lb/>
自謂黜退者庻幾不枉或其過惡未甚但量輕重决責<lb/>
懲戒俾之改過自新中間或有黜未盡者自分寧失於<lb/>
寛况世無全才有取其所長而棄其所短者奈何小人<lb/>
猶有不足者妄加是非大抵去人之爵不能無怨故也<lb/>
<pb n="KR4e0104_WYG_029-14a"/>
以此觀之當權無謗者甚難雖曰所行無愧於心而情<lb/>
不能無愠也第予於彼秋毫無犯不但蜀中士民知之<lb/>
其山川鬼神莫不鑒臨向使稍渉於私何以自解及觀<lb/>
㝠行妄作之人飽載而還者反無是非之惱又不知其<lb/>
何如也<lb/>
定西侯蔣貴起自行伍一卒之微以功歴陞至此其為<lb/>
將也能與士卒同甘苦凡出境折衝禦侮衣糧器械不<lb/>
役一人親帯而行與兵士無異及臨戰陣必當先直衝<lb/>
<pb n="KR4e0104_WYG_029-14b"/>
敵皆披靡子弟及士卒如蟻追隨以死向敵用是徃徃<lb/>
取勝其勝也未嘗不親手撃殺數十人所恨者不識字<lb/>
耳以此短於謀畧必得軍師而後成功然天性樸實能<lb/>
忘已之勢聽人指揮畧不較也不止於為勇將而已威<lb/>
振邊庭西羌北敵莫不畏仰而麓川之績亦偉叅之名<lb/>
將抑其次也<lb/>
户部主事王良機謀過人有御衆之才文廟知名委督<lb/>
口外粮餉威聲大振凡軍衞有司無不畏服一出境邊<lb/>
<pb n="KR4e0104_WYG_029-15a"/>
衞自指揮以下數百里來迎為前驅負弩邊將亦敬憚<lb/>
之英國公莫有抗禮者出師在邊亦屈勢相接後雖有<lb/>
尚書侍郎繼理其事者名位徒髙人不如此畏服也後<lb/>
與主事劉良遘怨相訟卒白其枉惜乎位止於斯以老<lb/>
疾致仕蓋奇特豪邁之士云<lb/>
昌平侯楊洪起行伍生長在邊有機變用詭道累立邊<lb/>
功歴陞將帥能用奇兵如遇外敵兵必擣其虛或出其<lb/>
不意善於劫營敵人畏之呼為楊王然自宣德以來敵<lb/>
<pb n="KR4e0104_WYG_029-15b"/>
人與中國和好每嵗進馬貨賣薄來厚徃未嘗大舉入<lb/>
邊或有擾邊者不過朶頥之類或獵或掠多不過百餘<lb/>
騎少或十數騎而已洪以此得立邊功大抵用譎道取<lb/>
之洎正統十四年敵将額森大舉入邊洪在宣府驚惶<lb/>
無措閉門不出若<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>特之圍洪能以後衝之必無是敗<lb/>
及敵人得上皇至城下呼之亦不出救視君父之難畧<lb/>
不為急所存可知矣後至京師適邊烽告警之際人心<lb/>
驚疑念以邊之舊將遂進侯爵用之終不能挫敵鋒尋<lb/>
<pb n="KR4e0104_WYG_029-16a"/>
以疾卒然在邊校之諸將紀律頗嚴士卒用命為一時<lb/>
之巨擘焉<lb/>
户部尚書王佐山東人儀表凝重器宇深厚初為給事<lb/>
中奏對宏亮擢户部侍郎得大臣體立心忠恕有愛民<lb/>
之意士林重之與人相接開心見誠坦然無疑光明正<lb/>
大雖政務叢集未嘗廢學恒以不若人為恥書義有不<lb/>
通者必請教於閣下先生後卒於土黙特之難蓋有篤實<lb/>
君子之風人咸惜之<lb/>
<pb n="KR4e0104_WYG_029-16b"/>
户部侍郎焦宏初父為萍鄉丞嘗以出身不由科目為<lb/>
恨一日與僚友宴樂邑之宦遊歸老者亦在論及出身<lb/>
髙下其父大慙而歸謂其子宏輩曰汝兄弟當努力務<lb/>
學求科目出身為汝父増氣宏以此奮發遂登進士鄉<lb/>
人榮之宏為御史出色見重於閣老薦副臬司尋遷方<lb/>
伯江西人畏而愛之及在户部聲名益著為人爽愷變<lb/>
通和氣溢於接談之際尤篤厚於鄉人寛亦繼為御史<lb/>
宏子鈍又中進士任兵部主事論吾郡今世門地閥閱<lb/>
<pb n="KR4e0104_WYG_029-17a"/>
無出其右也<lb/>
先儒謂心有主則實外患不能入心有主則虛外邪不<lb/>
能入又謂有主於中謂實外邪不入謂虛若以愚見有<lb/>
主則實外邪不能入有主則虛不可言外邪不能入且<lb/>
凡物安有虛而不能入者如人之身體虛弱者邪氣便<lb/>
能侵入蓋有主則虛以虛明而言於物無不照耳若伊<lb/>
川之意謂心體虛明主敬而言方可說外邪不能入也<lb/>
吏部郎中常中孚出身甚㣲初為巡檢得異術能煑白<lb/>
<pb n="KR4e0104_WYG_029-17b"/>
金或寳玉之器有損者能補之如舊文廟知之召見試<lb/>
其術果然乃授是職每用其術必引入内廷為之雖中<lb/>
官至狎者亦不得造其處賞賚頗多已而<hi>闕</hi>
　<lb/>
　<lb/>
　<lb/>
　<lb/>
　古穰集巻二十九<lb/>
</p>
<p>
</p>
  </div>
</body>
</text>
</TEI>
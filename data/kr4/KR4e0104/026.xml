<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻二十六</head> <lb/>
    <p>
<pb n="KR4e0104_WYG_026-1a"/>
欽定四庫全書<lb/>
　古穰集巻二十六<lb/>
　　　　　　　　　　　　　明　李賢　撰<lb/>
　　天順日録<lb/>
上留心政務漸覺招權納賂在左右者之非厭其所為<lb/>
不能驅遣嘗於靜中屏其人告賢曰為之柰何賢謂人<lb/>
君之權不可下移果能自覽彼之勢自消惟此為良法<lb/>
其私情既不能行趨附之人漸亦少矣上以爲然且曰<lb/>
<pb n="KR4e0104_WYG_026-1b"/>
無此相礙何事不順吾早晨拜天拜祖宗畢視朝既罷<lb/>
進膳後閱奏章易决者即批出有可議送去先生處參<lb/>
决賢曰臣等所見亦有不到處更望陛下再加參詳斟<lb/>
酌稳當施行如此則庻績其凝矣上深以為然且云左<lb/>
右乃曰此等奏章何必一一親覽又曰亦不必送與閣<lb/>
下㸔又曰差便差到底奸邪不忠如此賢曰惟陛下明<lb/>
見又曰朕負荷天下之重五更二鼓起齋潔具服拜天<lb/>
畢省奏章剖决訖復具服謁奉先殿行禮畢視朝循此<lb/>
<pb n="KR4e0104_WYG_026-2a"/>
定規定時不敢有誤退朝至文華殿或有政事有關大<lb/>
臣者則召而訪問商確復省奏章訖回宫進膳後從容<lb/>
游息至申初復奏章暇則聽内政至晚而休若母后處<lb/>
每日一朝有命則兩日一朝隆冬盛暑五日一朝今左<lb/>
右乃曰何乃自勞如此賢曰自古賢君脩德勤政莫不<lb/>
皆然今陛下敬天敬祖宗孝母后親覽政務則脩德勤<lb/>
政之事<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>矣臣願陛下持此不衰堅如金石可以馴至<lb/>
夫堯舜之道而為堯舜之君矣又曰如此行之亦有何<lb/>
<pb n="KR4e0104_WYG_026-2b"/>
勞不然則便於安逸而怠荒至矣雖悔何追賢曰陛下言<lb/>
及於此社稷蒼生之福也<lb/>
駙馬趙輝貪財好色景泰時只在南京天順改元懇乞<lb/>
來朝上許之既見厚有所獻賄左右求封爵一日上召<lb/>
賢曰趙輝求封如何賢對曰名爵豈臣下可求左右亟<lb/>
欲成之上復召賢議賢謂求則不可與若朝廷念其舊<lb/>
戚自加恩命則可遂從之已而輝以賄賂事發特免其<lb/>
罪封爵竟亦不行<lb/>
<pb n="KR4e0104_WYG_026-3a"/>
先是兵部尚書陳汝言阿順權宦將前時送去雲南兩<lb/>
廣湖貴等處土官盡數取回物論沸騰以為不便下情<lb/>
不能上逹一日賢從容言於上曰彼皆非我族類自古<lb/>
為中國患昔幸送之江南逺方今復取來甚是不便聞<lb/>
此類在彼住定以為樂土多不願來上曰吾亦悔之初<lb/>
取時聽其不願最善若後願去者仍從之賢曰幸甚<lb/>
錦衣衞官校差出提人惟財是圖動以千萬計天下之<lb/>
人被其擾害不可勝言此情不能上達賢一日從容言<lb/>
<pb n="KR4e0104_WYG_026-3b"/>
於上曰今天下百姓頗安惟有一害上曰何害賢曰錦<lb/>
衣官校是也一出於外如狼如虎貪財無厭寜有紀極<lb/>
上即悟曰此輩出外誰不畏懼其害人不言可知今後<lb/>
非大故重事不遣賢頓首曰幸甚<lb/>
鎮守遼東太監范英乞來朝見即以部下親眤都指揮<lb/>
髙飛乞統遼陽兵然已有叅將曹廣兵部以為不可上<lb/>
欲允之召賢曰可以飛代廣賢不能止明日復見上曰<lb/>
聞飛非統御才地方所係上曰已發柰何賢曰雖發未<lb/>
<pb n="KR4e0104_WYG_026-4a"/>
行猶可止事未停妥雖行亦止上曰然即召兵部已之<lb/>
時祭風雷山川之神而壇壝在城外上不欲夜出問賢<lb/>
可以勳臣代之否賢曰果有故亦須代但祖訓以為不<lb/>
可上曰今後當自行但夜出至彼無所止宿欲效天地壇<lb/>
為一齋宫如何賢曰可但宜減殺其制上曰既有止宿<lb/>
日未下時至彼祭畢拂曙而回庻免夜間出入賢頓首<lb/>
曰聖慮極是<lb/>
上一日言宦官蔣冕雖曽效勞其實䜛亂小人朕初復<lb/>
<pb n="KR4e0104_WYG_026-4b"/>
位時即於太后前言曰皇后無子亦當換朕即斥之方<lb/>
止及立東宫日復曰其母如何朕曰當為皇貴妃乃止<lb/>
一日命冕選宫人充用既選乃曰太后處不必知朕曰<lb/>
不可復於太后處曰上欲隠之及朕白太后方知其離<lb/>
間以此逺絶之賢曰䜛說殄行自古帝王所深惡者陛<lb/>
下絶之最是<lb/>
二年冬鷹坊司内臣奏乞出外採獵上不許復固請上<lb/>
曰爾輩欲出獵但不許擾害州縣朕遣人訪之既許其<lb/>
<pb n="KR4e0104_WYG_026-5a"/>
出彼意一時之言未必追訪出至州縣不能獲一禽有<lb/>
司懼其威斂之於民聚鹿獐兎雉而獻之内臣以為獵<lb/>
所獲者遣人領進上果令人宻訪某州若干某縣若干<lb/>
皆得其數候其至各杖而黜之<lb/>
冬十月間上一日屏去左右召賢從容言政治得失賢<lb/>
因極言下情之弊時徃徃差錦衣官校出外提抄罪人<lb/>
然此輩嗜利勢如狼虎所過無虛必飽其欲而後已動<lb/>
以金銀千百計有司不勝其擾畧達此情上初不忤且<lb/>
<pb n="KR4e0104_WYG_026-5b"/>
曰今後但不可多差耳不意差者多左右貴近所囑因<lb/>
而譖毁謂賢多言彼有犯者自當其罪上聽之從而見<lb/>
踈賢初亦覺之不知所由已而左右傳說如此賢謂此<lb/>
弊九重之邃何由得聞賢既得親近豈忍隠蔽而不言<lb/>
乎言而得罪亦所甘心越旬日復召賢待之如前蓋聖<lb/>
鑒孔昭也<lb/>
時小人欲求倖進者多不能得謂賢沮之莫不怨恨乘<lb/>
隙排謗時刑部尚書缺人已取山東布政陸瑜即乘此<lb/>
<pb n="KR4e0104_WYG_026-6a"/>
駕說瑜用賄賂求而得之朝士紛然以為瑜至必不用<lb/>
又謂石總兵已達於上謂賢必然見害及瑜至上召賢<lb/>
議之仍以瑜為尚書羣小愕然衆毁方息上初雖聽譛<lb/>
怒言錦衣之弊復宻察之皆得其實尤有過於賢所言<lb/>
者召其指揮者戒之曰自後差人敢有似前者必重罪<lb/>
不宥由是收斂不敢縱意求索人或為賢危之曰先生<lb/>
招怨如此柰何賢曰若除此一弊怨亦不辭<lb/>
先是安逺侯栁溥在凉州任邊外搶掠不敢出兵監察<lb/>
<pb n="KR4e0104_WYG_026-6b"/>
御史劉濬奏其畏怯以致折損官軍上怒其所言且曰<lb/>
與敵對壘安能不損使將校聞此言豈不解體欲置之<lb/>
罪賢對曰御史是耳目官所見當言用其是舎其非不<lb/>
宜見譴上乃止終不以為然後因錦衣之怒謂賢䕶向<lb/>
秀才且曰如某御史多言便以為當說濬後代還竟下<lb/>
獄尋亦悔悟輕其罰降職外補而已<lb/>
太傅安逺侯栁溥以禦邊無功取還既至上召賢曰溥<lb/>
為主將畏縮如此若不懲治何以警衆且有罪不罰人<lb/>
<pb n="KR4e0104_WYG_026-7a"/>
誰畏法即命言官彈劾罷太傅閑住越數日溥以馬駝<lb/>
進上怒擲其奏曰溥無狀如此莊涼之人既被敵人搶<lb/>
掠頭畜殆盡復為總兵所索不然從何而得况無功戴<lb/>
罪朝廷復受其所獻可乎遂却之且責其非溥慙懼而<lb/>
退<lb/>
冬十一月聖節及冬至例宴羣臣於奉天殿上顧賢曰<lb/>
節固當宴不惜所費但計牲畜甚衆尚有正旦慶成一<lb/>
嵗四宴朕欲減之如何賢曰大禮之行初不在此陛下<lb/>
<pb n="KR4e0104_WYG_026-7b"/>
減之亦是由是每嵗二宴至於正旦亦或不宴惟慶成<lb/>
一宴嵗不缺云<lb/>
景泰不豫文武羣臣不過俟其不起請上皇復位時武<lb/>
清侯石亨都督張軏掌大兵小人欲圖富貴者以為少<lb/>
保王文于謙與中官王誠等欲取宗室立之之說以激<lb/>
享等借其勢而成之亨等遂以迎駕為功殺王文于謙<lb/>
等并貶謫陳循等數十人亨封忠國公軏封太平侯乃<lb/>
固寵攬權冒濫官爵黷貨無厭方復位之初人心大恱<lb/>
<pb n="KR4e0104_WYG_026-8a"/>
及見亨等所行人皆失望干動天象彗出星變日暈數<lb/>
重數月不息乃羣隂圍蔽太陽之象而亨恬不知戒賄<lb/>
賂公行强預朝政掠美市恩易置文武大臣邊將以彰<lb/>
其威有不出於門下者便欲中傷中外見其勢焰莫不<lb/>
寒心敢怒而不敢言亨姪彪頗驍勇驟陞都督性尤貪<lb/>
暴粗立邊功大肆兇惡謀鎮大同邀人奏保朝廷覺其<lb/>
不實使人亷察果皆虛詐置彪於法人心皆快已而罪<lb/>
連亨朝廷初念其功累宥之未幾家人傳說怨謗有不<lb/>
<pb n="KR4e0104_WYG_026-8b"/>
軌之謀於是置亨於法籍其家受禍甚烈議者以為天<lb/>
道好還如此人見其名位勢力如泰山之安一旦除之<lb/>
曽不少阻蓋幽明寃抑從此伸氣雖朝廷大法有所不<lb/>
免亦其罪惡貫盈人神共怒助力於其間當時若以彪<lb/>
鎮大同誠為可懼且在京武官多出亨門下而亨又握<lb/>
兵權天下精兵無如大同稍有變動内外相應其禍可<lb/>
勝言哉此時雖欲撲滅力不能及今辯之於早除此大<lb/>
害非上之剛明果斷不能如此而亦祖宗在天之靈有<lb/>
<pb n="KR4e0104_WYG_026-9a"/>
以黙相之社稷綿逺端兆於此<lb/>
天順四年天下諸司官吏朝覲至京上召賢謂曰朝覲<lb/>
之弊不可不革賢曰誠如聖慮即出榜禁約不許與京<lb/>
官交通餽送土物亦不許下人挾讎告害由是肅然不<lb/>
犯上召賢謂曰黜陟之典亦當舉行賢曰此祖宗舊制<lb/>
即勑吏部都察院退不職者數百人旌其才行超卓政<lb/>
績顯著布政以下賈銓等十人賜以衣服楮幣禮部筵<lb/>
宴命太監牛玉吏部尚書王翺及予三人侍宴以勵其<lb/>
<pb n="KR4e0104_WYG_026-9b"/>
衆輿論懽然隨於其中召布政蕭晅為禮部尚書賈銓<lb/>
為副都御史先時吏部舉銓可大用以其名重欲任以<lb/>
戸部尚書上問賢以為何如賢對曰聞其名則可未見<lb/>
其人及銓至京命賢觀之貌不稱名乃别求之賢以副<lb/>
都御史年富執法不撓可居此職上亦以為然不意左<lb/>
右不恱富者甚衆謂賢曰上不喜此人不可再舉賢以<lb/>
為實然一日上召賢謂曰户部之缺果誰當之恐非年<lb/>
富不可賢曰此人不恱者衆愈見其賢上曰富之執法<lb/>
<pb n="KR4e0104_WYG_026-10a"/>
正宜居此國計所關豈顧私情不恱者遂召富為戸部<lb/>
尚書士林咸以為宜<lb/>
内府庫官奏金嵗用計之不數年而盡於是勑户部議<lb/>
欲以蘇松嘉嵗折粮銀折金五萬兩上召賢謂曰國家<lb/>
錢粮出在東南而金非其所産今欲折金價必湧貴賢<lb/>
對曰誠如聖慮因論雲南各處土人有嵗辦金銀遂令<lb/>
以銀折金數千兩待十年後不乏再議而行<lb/>
㑹昌侯孫繼宗因冒報迎駕功陞官者俱自首其子弟<lb/>
<pb n="KR4e0104_WYG_026-10b"/>
家人冒報者亦二十餘人具奏辭免上召賢謂曰此事<lb/>
何以處之賢對曰以正法論之盡當革去但念國戚於<lb/>
親子弟存之革其家人冒陞者庻全恩義上曰然但此<lb/>
事若白於太后必盡革去雖侯爵未可保也賢對曰惟<lb/>
陛下裁之上不失母后之心幸甚上曰須如先生之言<lb/>
然後允當卒從之<lb/>
上天資英武益明習政務天下奏牘一一親覧或有毫<lb/>
末差失便能察見凡有發下裁斷賢等一出至公上知<lb/>
<pb n="KR4e0104_WYG_026-11a"/>
其無私委任益隆凡事不肯輕易即出必召問其可否<lb/>
或遣中官來問務得其當然後行是以政事無大差失<lb/>
法度振舉人心警懼平昔縱放者莫不收斂其中官惟<lb/>
一二耆舊特加重焉自餘雖一時寵眷至優一旦有失<lb/>
即置於法畧不假借用是不敢肆然<lb/>
法司奏石亨等冒報陞官者俱合查究上召賢問曰此<lb/>
事可否恐驚動人心賢對曰若查究則不可但此等冒<lb/>
陞職者自不能安欲自首猶豫不决若朝廷許令自首<lb/>
<pb n="KR4e0104_WYG_026-11b"/>
免罪事方妥帖上曰然遂行之於是冒陞職者四千人<lb/>
盡首改正人心皆快或有議欲追其支過俸粮者賢曰<lb/>
不可戸部奏請得㫖乃免人心皆安石亨既置於法平<lb/>
日出入門下者無不驚懼一日賢言於上曰元惡既除<lb/>
宜戒諭羣臣且安人心不究其餘遂行之中外釋然無<lb/>
不感戴朝廷之恩者<lb/>
初石彪事發言官宻奏明日大班劾之即有漏泄於彪<lb/>
者上召賢謂曰羣臣黨惡如此不可不戒賢對曰誠如<lb/>
<pb n="KR4e0104_WYG_026-12a"/>
㫖意乃勑諭百官今後文武大臣無故不許徃來近侍<lb/>
官不許造大臣私宅錦衣衞官亦然於是莫不肅靜天<lb/>
下聞之亦皆竦息交通之弊遂止<lb/>
石亨下獄死法司請瘞其屍上召賢曰如何賢對曰如<lb/>
此行之未為盡善法司宜執法論罪欲梟首示衆朝廷<lb/>
不從特全其首領尤見恩義兩存上曰然即從之<lb/>
一日從容言及迎駕奪門之功賢曰迎駕則可奪門二<lb/>
字豈可示後况景泰不諱陛下宜復位天命人心無有<lb/>
<pb n="KR4e0104_WYG_026-12b"/>
不順文武羣臣誰不願請何必奪門且内府之門豈可<lb/>
奪奪之一字尤非順幸賴陛下洪福得成其事假使景<lb/>
泰左右先知此事亨輩何足惜不審置陛下於何地上<lb/>
曰然彼時何以自解方悟此輩非為社稷計不過貪圖<lb/>
富貴而已賢曰臣彼時極知此舉之非亦有邀臣與其<lb/>
謀者臣不從以臣之愚見若景泰果不起率文武羣臣<lb/>
請出陛下復位安用如此擾攘雖欲陞賞以誰為功老成<lb/>
耆舊依然在職豈有毁戮降黜之事致干天象而羣小<lb/>
<pb n="KR4e0104_WYG_026-13a"/>
之計無所施矣招權納賂何由而得忠良之士亦無排<lb/>
擠之患國家太平氣象豈不由此而盛易曰開國承家<lb/>
小人勿用言其必亂邦也於此驗之為尤信上曰然<lb/>
天順初以迎駕為功者大開賄賂之門在朝文武之士<lb/>
靡然從風奔走其門惟恐或後以財寳先投者先得美<lb/>
職無復論才之賢否風俗大壊不可勝言上亦極知其<lb/>
非但復位之初俯而從之明年稍自振作十從其四五<lb/>
又數月十從其二三又明年凡百自斷其賄賂之門徒開<lb/>
<pb n="KR4e0104_WYG_026-13b"/>
而已初時有美要職事一缺謀之者如蠅聚腥爭欲得<lb/>
之自後缺雖多而謀之者無一人蓋用人之柄在上權<lb/>
貴不與焉雖欲賄賂何所投乎向日奔競之風一變而<lb/>
為恬退之習可見士風之振否顧上之人力行何如耳<lb/>
天下氣候關於朝廷驗之果然景泰時不孝於親不敬<lb/>
其兄不睦其室而朝廷之上怨恨憂鬱之氣充滿是以<lb/>
六七年間水旱災傷遍天下天變於上氣乖於下一年<lb/>
甚於一年自天順初上復位之後敬天尊祖孝親睦族<lb/>
<pb n="KR4e0104_WYG_026-14a"/>
宫室之中有恩以相愛有禮以相接嵗時調和年榖屢<lb/>
豐海内之民無饑寒流離之苦由是觀之朝廷之氣和<lb/>
天下亦和朝廷之氣乖天下亦乖中庸所謂致中和天<lb/>
地位焉萬物育焉聖賢之言信不誣矣<lb/>
耿九疇軒輗皆廉介之士操履素定天下信之天順初<lb/>
首用耿為都御史軒為刑部尚書但二人之才不異於<lb/>
衆特取其行之髙於人洎供職未有建明耿欲糾石亨<lb/>
之罪反為所排出為江西布政尋轉四川上知其為人<lb/>
<pb n="KR4e0104_WYG_026-14b"/>
清正但為亨輩所嫉一日泛論人才念及九疇非其罪<lb/>
賢因曰此人操行誠不易得遂有召用意賢竊慮彼時<lb/>
臺憲本無罪被石亨所排而黜之人皆惜朝政之失幸<lb/>
而召用以見朝廷悟亨之非所係不小未幾因禮部缺<lb/>
人召至京師上憐其衰命為南京刑部尚書且曰遂其<lb/>
優閑可也初軒在刑部數月因疾作懇乞致仕還家後<lb/>
每念輗之為人亦不易得賢因曰二人素行海内共知<lb/>
一日南京總督粮儲缺人理之論及徃日能理此事者<lb/>
<pb n="KR4e0104_WYG_026-15a"/>
莫如輗遂召為左都御史委任之未幾九疇卒上嗟悼<lb/>
良乆曰可惜此老欲其優閑而遽亡邪尋以左都御史<lb/>
蕭維禎為南京刑部尚書<lb/>
上因說校尉行事者亦多枉人且如行臨川王與四尼<lb/>
姑通及鎮撫司指揮門逹問之實無此情又聞行事者<lb/>
法司依其所行不敢辯雖知其枉付之嘆息惟門達能<lb/>
辯之賢因言徃時行事者挾仇害人涉虛者治以重罪<lb/>
上曰若如此又慮其不肯用心訪察今後但令鎮撫辯<lb/>
<pb n="KR4e0104_WYG_026-15b"/>
其枉者可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻二十三</head> <lb/>
    <p>
<pb n="KR4e0104_WYG_023-1a"/>
欽定四庫全書<lb/>
　古穰集巻二十三<lb/>
　　　　　　　　　　　　　明　李賢　撰<lb/>
　　和陶詩<lb/>
　　　停雲<lb/>
　　　　一章<lb/>
瞻彼停雲載風載雨有懐伊人道逺且阻慨彼莫耶燈<lb/>
前獨撫寄興寥寥黯然凝佇<lb/>
<pb n="KR4e0104_WYG_023-1b"/>
　　　　二章<lb/>
停雲既濃零雨其濛懐我良人阻海與江明月何來照<lb/>
我軒牕願言相憶不遐以從<lb/>
　　　　三章<lb/>
商顔之老言采其榮與子相聞不以過情矢心亦云各<lb/>
勉于征庶幾令終無忝厥生<lb/>
　　　　四章<lb/>
彼蒼者松不改其柯矧伊人矣保此天和保天之和於<lb/>
<pb n="KR4e0104_WYG_023-2a"/>
我求多子不我輔將如之何<lb/>
　　　時運<lb/>
　　　　一章<lb/>
風其和矣零雨崇朝載歌載逰往彼春郊有魚在沼有<lb/>
鳶戾霄靄靄盈疇秀矣禾苗<lb/>
　　　　二章<lb/>
我殽既潔我罍既濯時其育物可以留矚在在處處安<lb/>
徃不足胷次悠然豈云獨樂<lb/>
<pb n="KR4e0104_WYG_023-2b"/>
　　　　三章<lb/>
有齒伊隨浴彼流沂風乎舞雩薄言旋歸少焉聴之長<lb/>
者頥揮寥哉髙風莫予之追<lb/>
　　　　四章<lb/>
風雨其來息我敝廬簞瓢屢空悠哉晏如廬中之樂殊<lb/>
彼蓬壺清琴濁酒聊以起予<lb/>
　　　榮木<lb/>
　　　　一章<lb/>
<pb n="KR4e0104_WYG_023-3a"/>
榮木攸攸春光在兹宛其悴矣孰能戀之今我不樂將<lb/>
復何時光隂之速瞬息乎而<lb/>
　　　　二章<lb/>
榮木欣欣雨露培根天之生物栽者斯存而我何為棲<lb/>
此衡門由由與偕薄夫為敦<lb/>
　　　　三章<lb/>
嗟彼君子所居無陋卜隣伊何人惟求舊道充為貴學<lb/>
足為富于焉内省庶幾無疚<lb/>
<pb n="KR4e0104_WYG_023-3b"/>
　　　　四章<lb/>
晉室之輔有葉未墜如履薄氷兢兢其畏世無伯樂鹽<lb/>
車伏驥况彼參母亦惑三至<lb/>
　　　贈長沙公族祖<lb/>
　　　　一章<lb/>
君子之澤世逺則疎豈不念之同一厥初白日其晩嵗<lb/>
月云徂各慎其身言莫躊蹰<lb/>
　　　　二章<lb/>
<pb n="KR4e0104_WYG_023-4a"/>
美哉輪奐言考其堂克明厥徳如珪如璋宗族聚斯永<lb/>
矣千霜祖武其繩邦家之光<lb/>
　　　　三章<lb/>
前烈有訓善與人同尋此墜緒障流以東古人髙跡邈<lb/>
矣桐江夫何今人惟命之通<lb/>
　　　　四章<lb/>
在昔子騫人無間言逰於聖門難為泰山所以囘也發<lb/>
此喟然凡我宗人孝友為先<lb/>
<pb n="KR4e0104_WYG_023-4b"/>
　　　酬丁柴桑<lb/>
　　　　一章<lb/>
作邑有道儼乎容止好善惟誠士輕千里竊有獻焉慎<lb/>
終如始<lb/>
　　　　二章<lb/>
道不易知民可使由豈弟君子憂民之憂民既樂矣我<lb/>
心則休崇酒於觴與子遨逰<lb/>
　　　答龐參軍<lb/>
<pb n="KR4e0104_WYG_023-5a"/>
　　　　一章<lb/>
林下優㳺伴我惟書有琴一張聊以自娛尚志伊何居<lb/>
我廣居不求聞達終矣敝廬<lb/>
　　　　二章<lb/>
惟儒何有席上之珍治人有道各親其親巻而藏之何<lb/>
求於人江上之鷗與爾為隣<lb/>
　　　　三章<lb/>
學如不及古人孜孜人百其能已則千之所業伊何讀<lb/>
<pb n="KR4e0104_WYG_023-5b"/>
書誦詩伊既學矣云胡不思<lb/>
　　　　四章<lb/>
今宵風月與子平分我有㫖酒歡然交欣孰云郢歌遏<lb/>
此行雲古人之妙今則不聞<lb/>
　　　　五章<lb/>
干將失雌在匣常鳴與子相别潸然涕零子之文章步<lb/>
武西京何以教我毋惜丁寜<lb/>
　　　　六章<lb/>
<pb n="KR4e0104_WYG_023-6a"/>
君子之徳草上之風執其兩端於民用中必得其名髙<lb/>
朗令終子其勉旃用省厥躬<lb/>
　　　勸農<lb/>
　　　　一章<lb/>
夫古后稷偉哉哲人樹藝五穀乃得其真教民稼穡萬<lb/>
世相因菜羮必祭粒我生人<lb/>
　　　　二章<lb/>
舜有五臣莫賢於稷躬稼既勤庶類乃殖啓我後人服<lb/>
<pb n="KR4e0104_WYG_023-6b"/>
田力穡萬世賴之惟此艱食<lb/>
　　　　三章<lb/>
旦旦胥征載隰載陸零雨既收淑氣乃穆布穀催耕千<lb/>
耦相逐日既入矣不遑歸宿<lb/>
　　　　四章<lb/>
惟農之業可以恒乆賢者避世亦惟耕耦嗟爾士女盡<lb/>
力南畝租稅莫逃勿為逰手<lb/>
　　　　五章<lb/>
<pb n="KR4e0104_WYG_023-7a"/>
力田乃豐不勤則匱捨此為生衣食何冀譬之學奕而<lb/>
思鴻至俯仰之間求無斯愧<lb/>
　　　　六章<lb/>
樊遲願學聖門相鄙士農異業勿乖所履各思其位莫<lb/>
出其軌農或士習乃就厥美<lb/>
　　　命子<lb/>
　　　　一章<lb/>
厥初我祖始侯於唐升為天子四表輝光豢龍陶丘歴<lb/>
<pb n="KR4e0104_WYG_023-7b"/>
夏迨商因而姓之千載其昌<lb/>
　　　　二章<lb/>
惟縱既滅秦乃代周歴世隠徳賁於林丘龍顔奮立乃<lb/>
止毒流偉哉司馬破代封侯<lb/>
　　　　三章<lb/>
祖含輔劉風虎雲龍山河帶礪懋昭厥功曰文而景有<lb/>
光其封潭潭相府邁於前蹤<lb/>
　　　　四章<lb/>
<pb n="KR4e0104_WYG_023-8a"/>
根株既培已茂其柯元鼎見削户乃設羅惟運則然豈<lb/>
曰自窊在晉中業起我長沙<lb/>
　　　　五章<lb/>
嗚呼長沙乃懋厥徳厥徳不惑受此方國王室賴焉孰<lb/>
敢僭忒豈曰今人古不易得<lb/>
　　　　六章<lb/>
世有顯人吾何為始偉哉武昌遺澤千里皇考繼之載<lb/>
安其止仕路有聲聞過則喜<lb/>
<pb n="KR4e0104_WYG_023-8b"/>
　　　　七章<lb/>
瞻望前烈予何能及艱辛備嘗未有成立矯性之偏佩<lb/>
絃自急將類卞和抱玉以泣<lb/>
　　　　八章<lb/>
凡事預立學貴及時五官之職在心曰思君子脩身尚<lb/>
念於兹儼其敬哉勿或怠而<lb/>
　　　　九章<lb/>
孔道如日老莊爝火君子為學取舍由我事親之孝曽<lb/>
<pb n="KR4e0104_WYG_023-9a"/>
子云可勉旃真有何事乆假<lb/>
　　　　十章<lb/>
人之良能觀此提孩伊既學矣告往知來嗚呼小子尚<lb/>
竭其才爾不竭才於我何哉<lb/>
　　　歸鳥<lb/>
　　　　一章<lb/>
有鳥來歸棲於舊林白雲依依亦在其岑抱甕之叟厭<lb/>
彼機心云胡不息惡木之隂<lb/>
<pb n="KR4e0104_WYG_023-9b"/>
　　　　二章<lb/>
歸鳥遲遲不能奮飛森森灌木載棲載依矧伊人矣豈<lb/>
不懐歸稅吾駕矣與世相違<lb/>
　　　　三章<lb/>
有鳥來歸遶林徘徊豈不髙舉樂此故棲雙雙比翼其<lb/>
意則諧悠然見之愜我襟懐<lb/>
　　　　四章<lb/>
歸鳥遲遲林下蕭條日既乆矣宿于叢標載戢其羽鳴<lb/>
<pb n="KR4e0104_WYG_023-10a"/>
聲交交亦既倦矣云何能勞<lb/>
　　　九日閑居<lb/>
兹辰值重九撫景髙興生愛此田園居豈顧浮世名扶<lb/>
笻向東籬日映鬢絲明俯仰宇宙間適趣琴無聲悠然<lb/>
謝塵鞅從此畢餘齡難將一木力去支大厦傾孰謂林<lb/>
泉樂不如軒冕榮采菊泛濁醪陶然怡我情况兹禾黍<lb/>
登因之慶西成<lb/>
　　　歸田園居六首<lb/>
<pb n="KR4e0104_WYG_023-10b"/>
我本無宦情髙興寄雲山農父相與隣力田過年年擷<lb/>
蔬向前圃垂緡傍深淵孰知滄溟波倐焉變桑田懐彼<lb/>
陋巷人未達在一間三逕幸未荒五栁羅門前孤松落<lb/>
晴雲茅屋生暖煙瀑布瀉千尺渺渺匡廬顛對之豁心<lb/>
目逍遙有餘閒方尋㸃也樂胷次何悠然<lb/>
　　　　其二<lb/>
攜幼入我室羸馬脫歸鞅頓忘塵俗喧地幽無外想沮<lb/>
溺將並耕荷篠亦長往日上松隂清雨過菊苗長琴書<lb/>
<pb n="KR4e0104_WYG_023-11a"/>
聊可親但覺此心廣力田躬荷鋤庶以除蓁莽<lb/>
　　　　其三<lb/>
野外塵事少山中車馬稀既去市朝逺還遂田圃歸蘭<lb/>
茝紉作佩芰荷製為衣知已幸勿誚從今與世違<lb/>
　　　　其四<lb/>
地僻寡來徃松菊聊自娛遂以林下室號為逍遙墟既<lb/>
絶鍾鼎念兹焉甘索居夜月琴一張春風栁五株醉卧<lb/>
北牕下其樂復何如詩成留答和吟詠趣有餘萬事盡<lb/>
<pb n="KR4e0104_WYG_023-11b"/>
撥遣此心逰太虚軒冕豈不貴斯志予乆無<lb/>
　　　　其五<lb/>
悠悠南山雲可以清心曲何必如廣受然後始知足悶<lb/>
來酒一壺閑來棊一局鷗鳥宜結盟皓月堪代燭縱飲<lb/>
忘夜闌不知東方旭<lb/>
　　　　其六<lb/>
井田廢已乆平野皆阡陌力耕足自給我心良可適床<lb/>
頭濁酒熟開樽醉月夕人生安得常倐如駒過隙素心<lb/>
<pb n="KR4e0104_WYG_023-12a"/>
樂恬淡不為外物役室人頗勤劬明燈夜深績衣食免<lb/>
寒餒安敢望饒益<lb/>
　　　問來使<lb/>
南山夕雨霽當曉凝雙目逺人攜酒來賞我東籬菊摘<lb/>
英别我去袖此霜中馥此去秋糯成新醪幾時熟<lb/>
　　　逰斜川<lb/>
新春景候佳正宜行樂休因之偕朋侣去作斜川逰淡<lb/>
淡山色逺漾漾波光流弱苕鳴翠羽淺浪翻白鷗撫景<lb/>
<pb n="KR4e0104_WYG_023-12b"/>
意俱豁何須問蓬丘挈榼有隣叟攜琴得良儔詩篇互<lb/>
賡詠酒杯同勸酬不知春事繁再得逰此否愜兹川上<lb/>
樂忘彼身外憂既醉各歸去曠然奚所求<lb/>
　　　示周續之祖企謝景夷三郎<lb/>
知己不易遇既遇情歡欣同逰復同調超然物外人周<lb/>
子既深造祖謝亦相因顧我蹇劣姿敢期數子臻所惜<lb/>
道喪乆賴有錙銖聞仲尼有明訓佩服寜憚勤願與二<lb/>
三子永結平生隣庶幾匡廬裔彷彿洙泗濵<lb/>
<pb n="KR4e0104_WYG_023-13a"/>
　　　乞食<lb/>
晨屋炊煙冷悵然欲何之採蕨饑莫療去去安得辭黨<lb/>
有仗義士怡然迓我來烹鷄復炊黍且復羅酒盃慰余<lb/>
落寞懐酒酣賦新詩廩粟幸有餽惜我非凡才但願來<lb/>
牟成勿勞為我貽<lb/>
　　　諸人共逰周家墓栢樹下<lb/>
同逰宰樹下忽感雍門彈達者悟斯理遂以悲為懽衆<lb/>
人聞余言幡然俱解顔傾壺共兹飲人醉壺亦殫<lb/>
<pb n="KR4e0104_WYG_023-13b"/>
　　　怨詩楚調示龐主簿鄧治中<lb/>
夙昔慕前脩行藏合自然天地為逆旅此身無百年法<lb/>
度在方冊中道不宜偏奈何益蹇滯辛苦事田園雖值<lb/>
年嵗豐四壁空在㕓適抱䝉莊戚凄涼成獨眠自非大<lb/>
聖資中情寜不遷興寄孤琴裏涕落寒燈前茅屋晨未<lb/>
啓寂寂無炊煙陋巷屢空者徒為尼父賢<lb/>
　　　答龐參軍<lb/>
與君相識初洗耳聆雅言景仰在沂水荒唐非漆園賦<lb/>
<pb n="KR4e0104_WYG_023-14a"/>
詩得深趣灑落忽數篇且與泛濁醪襟懐共悠然雖無<lb/>
紫霞想自可祛俗縁静觀鳶魚樂斯理甚昭宣何時相<lb/>
招攜著履登廬山合并苦不易倐忽經嵗年<lb/>
　　　五月旦作和戴主簿<lb/>
嵗晷無停運循環安得窮乾坤育萬物藐余亦在中緬<lb/>
唯賦與理初無嗇與豐踐形何寥寥黽勉繼前風子今<lb/>
佐百里善政克始終顔面無矜色慊然守謙冲為邑既<lb/>
如此治道豈不隆行㸔著聲譽可以齊髙嵩<lb/>
<pb n="KR4e0104_WYG_023-14b"/>
　　　連雨獨飲<lb/>
秋來鮮晴日隂雨何蕭然濁醪自斟酌寄興天地間酒<lb/>
中有真樂何必更慕仙我祖昔感夢八翼俄登天餘庥<lb/>
既垂後功業孰繼先予生時不遇暫出而即還所賴一<lb/>
壺酒陶然樂餘年嘅今復懐昔此意誰同言<lb/>
　　　移居二首<lb/>
　　　　其一<lb/>
南村有良友因之徙吾宅從此往來易可以窮朝夕力<lb/>
<pb n="KR4e0104_WYG_023-15a"/>
行富道徳庶幾免人役俱無軒冕懐何必事割席志同<lb/>
道亦合素願酬宿昔永結平生懽沒世無分析<lb/>
　　　　其二<lb/>
知己二三子乗興輒題詩曲逕不可涉周道同所之昕<lb/>
夕遂良晤各免長相思載酒共逰賞多在春秋時丘軻<lb/>
去云逺文豈不在兹嗚呼顔何人聖賢不我欺<lb/>
　　　和劉柴桑<lb/>
達人貴安命何必更躊蹰里有仁厚俗吾今已擇居顧<lb/>
<pb n="KR4e0104_WYG_023-15b"/>
惟静與夀築室倚匡廬相隣纔數家亦可成村墟屈指<lb/>
更嵗厯菑田已堪畬汲汲事耕耨不敢辭勞劬生理雖<lb/>
蕭條濁酒安可無勿厭往來數莫使形迹疎開樽㑹文<lb/>
友古來共相須風月足清賞與君意何如<lb/>
　　　酬劉柴桑<lb/>
嗟我承佳惠多君義已周况有珠玉句清如江水秋譬<lb/>
之嘉禾茂稂莠浄田疇厚徳不可虚賡酬許我否何日<lb/>
攜琴酒同為山水逰<lb/>
<pb n="KR4e0104_WYG_023-16a"/>
　　　和郭主簿二首<lb/>
長夏罕人事移榻坐栁隂清風時復來為我滌煩襟因<lb/>
之步幽逕呼童攜素琴雅懐當如何在古亦若今留侯<lb/>
善藏用髙風吾所欽床頭酒已熟與子且共斟古來豪<lb/>
傑士幾人遇知音愛此林泉居吾已投吾簪懐君對明<lb/>
月情同江水深<lb/>
　　　　其二<lb/>
辭官非樂隠所惜在名節愛子襟懐清有若秋水澈我<lb/>
<pb n="KR4e0104_WYG_023-16b"/>
居有松菊貞秀兩竒絶嚴霜萎草木二物挺相别卓哉<lb/>
嵗寒姿彷彿類豪傑勁氣自莫摧非有長生訣感此諧<lb/>
我心開樽對明月<lb/>
　　　於王撫軍座送客<lb/>
秋霜既已肅草木倐云腓兹辰啓華席送子將南歸舉<lb/>
觴相勸酬欲别情依依為郡紹前躅古人諒弗違大道<lb/>
日已隠世態良足悲遺愛如甘棠千載有光輝而我樂<lb/>
閑逸衡門自棲遲兹别隔岳相思意難遺<lb/>
<pb n="KR4e0104_WYG_023-17a"/>
　　　與殷晉安别<lb/>
憶昔初㑹時盃酒接殷勤倐忽已十載交情晩彌親所<lb/>
嗟乆離闊無由卜為隣徘徊共攜手行樂及兹辰如何<lb/>
日欲暮臨岐袂將分不知自此去相隔復幾春人生無<lb/>
定迹聚散若浮雲我觀古賢達出處各有因君負長卿<lb/>
志我甘原憲貧白鷗為伴侣天地一閑人<lb/>
　　　贈羊長史<lb/>
皥皥不復見斯民但歡虞君今向闗陜為我訪遺書兩<lb/>
<pb n="KR4e0104_WYG_023-17b"/>
漢存舊迹想見東西都望望入秦川商顔正當踰綺皓<lb/>
有遺廟佳氣還扶輿斯人雖已沒名與天壤俱椒漿可<lb/>
致奠不必乆踟蹰深谷空逶迤紫芝今何如閑雲翳層<lb/>
嶺零露盈春蕪弔古動髙興幽景良足娛若人去云乆<lb/>
塵世迹已疎我亦欲遐覽一使襟抱舒<lb/>
　　　嵗暮和張常侍<lb/>
嵗華倐云暮空山響寒泉與君闊别來莫遂同話言霜<lb/>
菊既云謝松桂亦已繁四時更代易氣運良無愆齊君<lb/>
<pb n="KR4e0104_WYG_023-18a"/>
一何謬凄然泣牛山遂令偷生者乃欲鍊九還我乆逺<lb/>
塵俗肻使虚名纒及時須行樂何必窮百年知非勿憚<lb/>
改見善宜速遷一盛還一衰物理固其然<lb/>
　　　和胡西曹贈顧賊曹<lb/>
仲夏宿雨收當晨送輕颸杖履陟丘隴涼氣襲我衣清<lb/>
興悠然生因之歴翠微茫茫宇宙間不能忘憂葵尚念<lb/>
魯中叟鳯徳何其衰空有奮揚志未得天戈揮魚龍失<lb/>
雲水非由見事遲達人能悟此撫志良足悲<lb/>
<pb n="KR4e0104_WYG_023-18b"/>
　　　悲從弟仲徳<lb/>
獨步當深秋木葉正飄零感此淚承睫傷懐在幽𡨕往<lb/>
事已如夢安得忘平生伊昔鴈行日風采令人傾藻思<lb/>
發篇翰渾然若天成氣完神亦爽滿儗到百齡蒼蒼誠<lb/>
叵測令我慟失聲雨苔翳行徑寒螿怨空庭杳杳夜臺<lb/>
閉悠悠古今情人生天地間終然當委形詠彼急難詩<lb/>
惻惻幽思盈<lb/>
　　　始作鎮軍叅軍經曲阿<lb/>
<pb n="KR4e0104_WYG_023-19a"/>
秦灰既云冷無由見全書所以古人行今人多不如予<lb/>
兹辭畎畝駕言適通衢暫使襟宇擴敢言農事疎一覽<lb/>
前古迹使我胷中紓髙賢將有遇得以開緒餘念昔西<lb/>
河老幡然謝索居楚纍良足悲委身塟江魚古來豪傑<lb/>
士安可繩墨拘君㸔卧龍人未必終草廬<lb/>
　　　庚子嵗五月中從都還阻風於規林二首<lb/>
悠悠返行舟異鄉非我居興盡復來歸夢覺心于于我<lb/>
非汗漫逰何必窮海隅歸心逐去鳥風波阻脩途不比<lb/>
<pb n="KR4e0104_WYG_023-19b"/>
鴟夷子扁舟向五湖舊宅有松菊秋色未蕭疎西城薄<lb/>
有穫無勞事贏餘開樽㑹隣曲幽樂當何如<lb/>
　　　　其二<lb/>
山川恣逰覽不歸將安之行止任自然何必有定期僮<lb/>
僕守成訓依然順農時雖無盤杅銘此心恒在兹歸來<lb/>
對松菊巵酒安得辭滄洲尋舊盟鷗鳥勿相疑<lb/>
　　　辛丑嵗七月赴假還江陵夜行途中<lb/>
青年志已乖甘心在沈㝠田園有真樂雲路無宦情兹<lb/>
<pb n="KR4e0104_WYG_023-20a"/>
焉將安之前途渺蓁荆不仕恐無義聊復念蒼生蒼生<lb/>
未蘇息何時暏文明乃今成大謬此恨安得平紛紛馳<lb/>
車走上下方交征君子當見幾云胡不歸耕北牕延清<lb/>
風吟懐無别縈人生貴適意何必身後名<lb/>
　　　癸夘嵗始春懐古田舍二首<lb/>
　　　　其一<lb/>
古來耕耨勞秉耒身已踐四體良亦劬嵗歉饑不免沮<lb/>
溺今安在懐賢興何緬我咏豳風篇預立斯為善允矣<lb/>
<pb n="KR4e0104_WYG_023-20b"/>
人事勤勿云天道逺所以避世心長往竟不返有酒斟<lb/>
酌之此興良不淺<lb/>
　　　　其二<lb/>
哲人逹時命未遇亦安貧我懐沮溺儔寜憚四體勤躬<lb/>
耕有莘叟道可覺斯人三聘茍弗至天下何由新君子<lb/>
有其具無往不歡欣向無古人志豈望居要津我釀幸<lb/>
已熟開樽召比隣同醉茅簷下自比葛天民<lb/>
　　　癸夘十二月中作與從弟敬逺<lb/>
<pb n="KR4e0104_WYG_023-21a"/>
子期既不遇伯牙絃已絶山中少人事柴門晝長閉漠<lb/>
漠寒雲低紛紛忽飄雪喜與林下士襟懐共清潔詩酒<lb/>
有餘興盤飱無盛設因歌棠棣詩我心足怡恱既篤友<lb/>
于好各思繼前烈吾愛東籬花清香存晩節得意欲忘<lb/>
言奚較工與拙予心雖坦然涇渭寜無别<lb/>
　　　乙已嵗三月為建威參軍使都經錢溪<lb/>
古人英華發良由和順積果能躡前蹤未必今匪昔安<lb/>
得九霄上矯然奮六翮宗社孰扶持忍使中原隔試觀<lb/>
<pb n="KR4e0104_WYG_023-21b"/>
春秋人尚報東門役而我處畎畝坐閱嵗華易蓄志嗟<lb/>
莫申此意向誰析孔明去云久空憐廟前栢<lb/>
　　　還舊居<lb/>
昔年離舊居未卜何時歸迴首又六載歸來情益悲迷<lb/>
途尚未逺今是而昨非永固林下盟從兹與世遺琴書<lb/>
聊自遣鷗鳥還相依懐沙嘅屈子捐軀悲介推我懐寄<lb/>
雲山塵世任興衰毫端有新句不妨時一揮<lb/>
　　　戊申六月中遇火<lb/>
<pb n="KR4e0104_WYG_023-22a"/>
山下結茅屋幽居慕羲軒回祿爾何酷一宵忽見燔藏<lb/>
無商丘富炎焰孰敢前皷勇無所措用智徒爾圓五行<lb/>
失其性造化誰能還蒼蒼不可問何必求之天人事恐<lb/>
未盡脩省慎餘年或疑造物者無乃惡投閑金石不可<lb/>
變此志惟貞堅動心復忍性吾但力吾田開樽對山月<lb/>
既醉還復眠天運既如此行將徙南園<lb/>
　　　已酉嵗九月九日<lb/>
每嵗值重九㑹此林泉交但堅松栢撡寜論蒲栁凋何<lb/>
<pb n="KR4e0104_WYG_023-22b"/>
必惑仙術攜家去登髙長吟時染翰短翮難冲霄愛此<lb/>
晩節花不知身世勞有琴久無絃何論琴尾焦衆客互<lb/>
酬勸既醉樂陶陶且盡今日歡誰復知明朝<lb/>
　　　庚戌嵗九月中於西園穫早稻<lb/>
西城幸有穫喜色在眉端勤耕此其報何敢偷自安所<lb/>
以齊晏子乃對先王觀舊藏既云罄新儲欣復還饘粥<lb/>
諒可給補綴聊禦寒我誦豳風詩稼穡良獨難力田既<lb/>
自足於人何所干新酒釀初熟一樽共開顔樂此塵外<lb/>
<pb n="KR4e0104_WYG_023-23a"/>
居世榮非所闗莘野千載心喟然發長嘆<lb/>
　　　丙辰嵗八月中於下潠田舍<lb/>
我有下潠田近在南山隈竭此耕作勞晏安非所懐今<lb/>
焉嵗云熟西穫願已諧飛飛田間雀喔喔林外雞逺村<lb/>
夕陽下髙樹涼飈迴我懐古賢哲貧賤亦可哀人生憂<lb/>
患多笑口不易開余兹老田畝心事任摧頽唐虞去已<lb/>
逺吾道一何乖匪慕鴻鵠舉聊學鷦鷯栖<lb/>
　<lb/>
<pb n="KR4e0104_WYG_023-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻二十三<lb/>
</p>
<p>
</p>
  </div>
</body>
</text>
</TEI>
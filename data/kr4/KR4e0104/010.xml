<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻十</head> <lb/>
    <p>
<pb n="KR4e0104_WYG_010-1a"/>
欽定四庫全書<lb/>
　古穰集巻十<lb/>
　　　　　　　　　　　　　明　李賢　撰<lb/>
　　神道碑銘<lb/>
　　　特進榮禄大夫右柱國太保成國公追封平隂<lb/>
　　　王諡武愍神道碑銘<lb/>
帝王有天下者必藉武臣運謀宣力以成大業而報功<lb/>
之典未嘗嗇焉有與之誓曰黄河如帶泰山如礪國以<lb/>
<pb n="KR4e0104_WYG_010-1b"/>
永存爰及苗裔望其悠久同休之意何如哉考其子孫<lb/>
不一再傳而國已絶者十常六七非報功之典異也顧<lb/>
其立功有厚薄而子孫之傳亦有久近之不同焉我太<lb/>
祖高皇帝創業功臣不為少矣子孫至今不衰者惟中<lb/>
山黔寧兩王家故存洎夫太宗文皇帝靖難功臣尤盛<lb/>
而元勛上公子孫能繼者亦惟平隂王一門而已王姓<lb/>
朱諱勇字惟貞世家鳳陽之懐逺祖諱亮當元之末天<lb/>
下土崩從高皇帝起兵屢立戰功至武毅將軍燕山中<lb/>
<pb n="KR4e0104_WYG_010-2a"/>
護衛千戶考諱能從文皇帝靖内難功第一封奉天靖<lb/>
難推誠宣力武臣特進榮禄大夫右柱國太子太傅成<lb/>
國公永樂初佩征夷將軍印率師征安南未至沒於軍<lb/>
追封東平王諡武烈詳見楊文貞公所撰碑王幼在醜<lb/>
夷不與凡人伍出就外傅耻公子氣象不為惟淡薄自<lb/>
處與韋布之士同讀書不事章句必求其要領於忠孝<lb/>
之節義利之辨尤致力主師席者為之擊節嘆賞武烈<lb/>
薨之明年遂嗣公爵恭慎益倍無一毫驕態見於言面<lb/>
<pb n="KR4e0104_WYG_010-2b"/>
而敦厚簡靜之譽籍甚文皇帝大異之日加眷注巡狩<lb/>
北京必以自隨命掌都督府事留守南京王握兵訓練<lb/>
有法不怒而威時仁宗昭皇帝監國尤見禮重永樂十<lb/>
八年召至北京二十二年扈從文皇帝北征及昭皇帝<lb/>
繼統眷顧益隆左右股肱不二三人王巋然居其一未<lb/>
幾宣宗章皇帝臨御以王勛舊恩典有加宣德初漢王<lb/>
高煦謀不軌京師震動王密勸親征章皇帝用其䇿兵<lb/>
出近郊忽雷雨大作王知吉兆喜白於上曰天意有在<lb/>
<pb n="KR4e0104_WYG_010-3a"/>
可不戰而克矣遂計日兼行師至其城漢王大驚不意<lb/>
上親征而兵至之速也即日出降罪人旣得乃班師而<lb/>
運贊之功在王居多賚予極厚三年隨章皇帝北征以<lb/>
功加太子太保命總京營兵王益殫心以副委注兵威<lb/>
大振五年王以南北兩京及緣海陜西諸軍京操漕運<lb/>
逺近相乖請以南軍漕運北軍京操緣海陜西諸軍還<lb/>
戍上從之人以為便自是每歲巡邊謁陵必命王綜理<lb/>
留務六年冬王以京營兵分往大同諸路防守者多恐<lb/>
<pb n="KR4e0104_WYG_010-3b"/>
非居重御輕之意上以為然乃命兵部選精兵十萬以<lb/>
益之七年上慮勲臣子孫過於優逸後不堪事自公侯<lb/>
以下皆屬王督練之時宣府諸軍勞民供餉王請屯田<lb/>
以息轉運又請留宣府諸軍之備邊者九年扈從巡邊<lb/>
慨然欲選將士長驅直入以殄之㑹北敵自殘其帥阿<lb/>
魯台部落離散多相率歸順者遂還師十年正月今上<lb/>
皇帝嗣位王宿衛禁闥久之尋命兼知經筵事仍總兵<lb/>
而以為天下雖安不可忘戰復奏選鋭兵四萬以備邊<lb/>
<pb n="KR4e0104_WYG_010-4a"/>
正統改元之秋上敕王敎勲臣子孫王於是親為講解<lb/>
經史大義後多成才者四年授特進榮祿大夫右柱國<lb/>
九年邊報有警王率兵出喜峯口敗敵於富裕川追至<lb/>
熟水川獲人馬駝羊而還以功進太保尋賜蟒龍衣十四<lb/>
年敵帥額森大舉入寇王復帥兵扈從親征還至土黙特<lb/>
不意敵衆來襲進逼宣府上命王提兵四萬以禦之至<lb/>
雞鳴山軍未及陳敵伏四發王遂力戰以死是年八月<lb/>
十三日也距生洪武辛未七月二十二日壽五十有九<lb/>
<pb n="KR4e0104_WYG_010-4b"/>
天順改元上復登大寶重念昔者死事之臣下詔追封<lb/>
平隂王諡武愍命有司治墳於武烈王墓側以爪髪衣<lb/>
冠𦵏焉仍遣官諭祭立碑神道命臣賢撰文以賜之王<lb/>
立朝四十餘年小心謹慎未嘗一日廢朝謁脩幹魁顏<lb/>
虎目虎吻髪髯蝟張望之森然氣欲搏人然寛衣博帯<lb/>
儀若偉儒至待搢紳之流則謙恭自卑和氣可掬遇士<lb/>
類之貧者務在奬濟得所而後已兵士得其撫恤莫不<lb/>
樂為之用凡天文兵法騎射劒槊之藝咸底於精性至<lb/>
<pb n="KR4e0104_WYG_010-5a"/>
孝先王違世時年尚幼居喪哀毁人不能堪而事母尤<lb/>
極榮養嗚呼王於忠孝己用其情俯仰之間可謂無憾<lb/>
者矣配王氏都督官同之女封成國夫人子男二儀嗣<lb/>
公爵佶指揮使女五長適泰寧侯陳瀛次適都督郭震次<lb/>
適彭城伯張瑾次適武功中衛指揮韓銘次幼在室銘<lb/>
曰有廟需梁有身需股賴其力焉孰敢予侮我弓爾張<lb/>
我矛爾揚捐軀之志畢竟以償矯矯平隂元勲之胄克<lb/>
世其勲家聲益茂事我列聖屢効勤勞心膂之寄恒總<lb/>
<pb n="KR4e0104_WYG_010-5b"/>
節旄匪帝私王人惟求舊上公寵榮孰在王右元徳偉<lb/>
烈著於盛時忠孝大節展也無虧惟帝念功聿崇報典<lb/>
堅珉有辭百世不顯<lb/>
　　　奉天靖難推誠宣力武臣特進榮祿大夫柱國<lb/>
　　　太保寧陽侯追封濬國公諡武靖陳公神道碑<lb/>
　　　銘<lb/>
永樂初靖難功臣不下數十人然克享禄位於悠久者<lb/>
鮮矣惟太保寧陽侯陳公歴事五朝出藩入衛凡六十<lb/>
<pb n="KR4e0104_WYG_010-6a"/>
餘年而以令終嗚呼盛哉公諱懋字舜卿鳳陽壽州人<lb/>
高祖萬曽祖福三祖大一俱追封涇國公妣皆涇國夫<lb/>
人父亨從太祖高皇帝定天下以功陞都指揮使洪武<lb/>
三十二年從太宗文皇帝靖内難復以功進都督同知<lb/>
卒贈奉天靖難推誠宣力武臣特進榮祿大夫柱國追<lb/>
封涇國公諡襄敏母韓氏涇國夫人襄敏公三子長恭<lb/>
嗣為都督同知次忠府軍前衛指揮使季即公也器宇<lb/>
宏逺識見超卓尤負膽氣工騎射年弱冠即從父領兵<lb/>
<pb n="KR4e0104_WYG_010-6b"/>
為前行凡壩上廣昌蔚州大同白溝濟南之戰與父同<lb/>
功又禦敵於單橋藁城西寨東平固鎮小河戰尤力累<lb/>
陞右都督永樂初論功行賞進封奉天翊衛宣力武臣<lb/>
特進榮祿大夫柱國寧陽伯食祿一千石子孫世襲賜<lb/>
誥券賚予甚厚六年受詔佩征西將軍印總兵鎮守寧<lb/>
夏賜寶鏹白粲牛羊以為戒嚴之費公至鎮號令一新<lb/>
凡邊人降附者親撫綏之務得其歡心乃已七年選精<lb/>
兵自將大敗之於境外由是敵衆逺遁邊塵為之一清<lb/>
<pb n="KR4e0104_WYG_010-7a"/>
捷聞加封奉天靖難推誠宣力武臣特進榮祿大夫柱<lb/>
國寧陽侯食祿一千三百石子孫世襲復賜誥券及貂<lb/>
蟬冠服錦綺寶鏹八年春上親征北敵公將左掖兵十<lb/>
一年冬還鎮十二年春上復親征公仍將左軍俘馘甚<lb/>
衆明年還鎮十四年夏有報敵帥瑪哈穆特死者公未之<lb/>
信曰是欲懈我邊備也即申飭諸將固守已而敵衆果<lb/>
來見有備而退二十年春上復北征公率所部兵以從<lb/>
還京賜玉帯金綺龍衣且聞公有女賢淑禮聘入宮冊<lb/>
<pb n="KR4e0104_WYG_010-7b"/>
封麗妃尋命歸寧父母賚予駢蕃當世無與為比二十<lb/>
一年詔公統陜西寧夏甘肅三鎮兵出𠞰强敵公率衆<lb/>
直抵賀蘭山所向無前盡收其隊長額森圖罕部落及<lb/>
其牛馬駝羊數萬凱還上大悦寵賚有加二十二年復<lb/>
隨上北征師還以公為殿至京遂領前軍都督府事仁<lb/>
宗皇帝登極以公勲戚有勞加太保復官其長子昭為<lb/>
勲衛宣宗皇帝臨御待公尤厚樂安州之平公領京營<lb/>
兵衛上有功還有金帛人口之賜二年復鎮寧夏三年<lb/>
<pb n="KR4e0104_WYG_010-8a"/>
春奏徙靈州城以便防守四年春得黑白二兔以進上<lb/>
賜璽書奬諭兼有玉帯龍衣馬圖之賚六年還京十年<lb/>
命佩平羌將軍印移鎮甘肅正綂改元今上皇帝嗣位<lb/>
念公勲戚之舊召還奉朝請十三年冬福建民鄧茂七<lb/>
作亂偽稱閩王勢甚猖獗上曰此賊非老將不能平特<lb/>
命公率師往討之至浙江有欲分兵先守海口者公曰<lb/>
如此是絶其生路則為死冦矣不從明年春師次建寧<lb/>
有欲屠沙尤二縣者公曰如此則益堅賊心矣乃下令<lb/>
<pb n="KR4e0104_WYG_010-8b"/>
諭之俾各復業能斬賊首者官賞與王師同於是降者<lb/>
日衆公曰賊勢已孤無能為也乃五路進兵一鼔而收<lb/>
之凱還賞勞加等命領中軍都督府事尋兼領宗人府<lb/>
事景泰中加太子太師天順改元皇帝復位恩遇益隆<lb/>
固辭宫師許之六年春忽得疾踰秋不能起上言臣老<lb/>
死不足恨惟陛下以生民為念任賢用能以圖太平之<lb/>
治則國家幸甚上覽之惻然曰看卿所奏足見忠誠宜<lb/>
尚加調治以副朕懐久之醫藥弗效遂薨時天順癸未<lb/>
<pb n="KR4e0104_WYG_010-9a"/>
七月十六日也距生洪武乙未二月九日享年八十有<lb/>
五訃聞上震悼輟視朝一日追封濬國公諡曰武靖遣<lb/>
官諭祭加賻及營葬事東宮及諸王亦各致祭公偉觀<lb/>
脩髯語音洪亮胷懷磊落敬禮文士雖位極人臣未嘗<lb/>
妄自尊大而南征北伐口不言功當為中興名將稱首<lb/>
配嚴氏封寧陽侯夫人早卒子男六人長即昭次曰福<lb/>
寧俱早卒次曰晟為勲衛次曰潤次曰瑛次曰昂女五<lb/>
人長適應城伯孫傑次即恭順榮穆麗妃次適東勝右<lb/>
<pb n="KR4e0104_WYG_010-9b"/>
衛指揮使張昭次適府軍左衛指揮使張輪次適都督<lb/>
同知馬良潤等卜以是嵗某月某日與嚴夫人合葬於<lb/>
都城西香山之原銘曰壽有陳宗父子傑特涇公濬公<lb/>
後先開國文皇靖難孰多勲勞涇公輔之首秉節旄奮<lb/>
武桓桓所向披靡大事垂成星殞於壘濬公承之以篤<lb/>
世忠鼔勇前馳涇公是同躍馬揮戈到處喋血乃伯乃<lb/>
侯成此茂烈金符虎節屢鎮邊陲于征于狩無逺不隨<lb/>
閩寇劻勷東南震恐濬公征之遂輯其衆巍巍勲戚歴<lb/>
<pb n="KR4e0104_WYG_010-10a"/>
事五朝龍衣玉帯惟帝之褒壽嘏旣經允顯六紀容與<lb/>
承平宿將無幾煌煌愍冊賁此令終生死哀榮孰如濬<lb/>
公西山嵯峨佳城在側史臣勒銘千載輝赫<lb/>
　　　奉天靖難推誠宣力武臣特進榮祿大夫柱國<lb/>
　　　豐城侯追封茂國公諡剛毅李公神道碑銘<lb/>
公諱彬字文質姓李氏鳳陽定逺人父信善騎射少從<lb/>
太祖高皇帝征伐以戰功累官明威將軍濟川衛指揮<lb/>
僉事後以老疾致仕公方弱齡補父官即如老成人上<lb/>
<pb n="KR4e0104_WYG_010-10b"/>
下交譽之洪武庚午率所部兵從穎國公征北敵歴朶<lb/>
顏鴉兒諸山追襲敵帥阿咱爾實哩至洮兒河獲人馬數十<lb/>
復歴黒嶺寒山諸處至熊皮山追襲敵帥烏梁海時太<lb/>
宗文皇帝居潛邸聞公智勇深嘉賞之明年遣公巡視<lb/>
宣府興河保安隆慶懷來諸邊城尋以公父信為遼東<lb/>
都司都指揮使癸酉命公率兵築宣府徳勝口城巡視<lb/>
邊關明年復命公率兵築萬全懷安城又明年命公率<lb/>
兵征哨泥河營黒松林諸處至哈刺之地乃還敵衆逺<lb/>
<pb n="KR4e0104_WYG_010-11a"/>
遁庚辰文皇帝舉兵靖難命公率兵攻薊州遵化克之<lb/>
以功陞指揮同知又攻雄縣莫州克之陞都指揮僉事<lb/>
復克大寧城又克敵於鄭邨壩克廣昌蔚州大同諸城<lb/>
明年夏於白溝河大戰以功陞都指揮同知進克滄州<lb/>
壬午於滹沱河單橋藁城諸處克敵追至彰徳出哨定<lb/>
州陞右軍都督僉事又於楊村交戰被鎗上命遣醫視<lb/>
之賚予優淳俾還北平公奏曰臣本戰士豈以微傷自<lb/>
餒願隨軍効犬馬之力上不允命輔世子守城癸未命<lb/>
<pb n="KR4e0104_WYG_010-11b"/>
公率兵䕶中宫至京師永樂甲申上以四方旣平乃論<lb/>
功行賞念公之勞居多封奉天靖難推誠宣力武臣特<lb/>
進榮祿大夫柱國豐城侯食祿一千石子孫世襲自是<lb/>
委托益重乙酉命鎮江西丙戌命巡皂君山丁酉命征<lb/>
交趾有功加祿五百石乙亥𠞰平東海倭寇庚子督操<lb/>
江尋命往長沙討賊李法良獲之辛丑命捕福建海寇<lb/>
癸卯命佩征逺前將軍印總兵守甘肅大振軍威敵衆<lb/>
讋服丁未隨駕至京命佩征夷將軍印總兵守交趾逺<lb/>
<pb n="KR4e0104_WYG_010-12a"/>
人莫不仰德畏威南陲晏然在鎮六年以疾卒時永樂<lb/>
二十年正月十五日也交人莫不罷市巷哭其德澤及<lb/>
人深矣訃聞上為之震悼輟視朝一日加賜賻儀追封<lb/>
茂國公諡曰剛毅遣官諭祭復追封三代祖考皆上公<lb/>
妣皆公夫人敕葬宛平縣西安里之原葢四十有四年<lb/>
於今矣配某氏累封公夫人子男四人長曰賢故嗣封<lb/>
豐城侯次曰芳次曰恭次曰禎女二人長適彭旭次適<lb/>
豐潤伯曹義孫男二人長曰勇今嗣封豐城侯次曰鉞<lb/>
<pb n="KR4e0104_WYG_010-12b"/>
孫女二人長適指揮戴瑄次適都督子陳珦嗚呼公以武<lb/>
士遭遇龍飛之運乃能建勲庸胙茅土東征西討迨無<lb/>
寧嵗可謂國之勞臣矣是豈可以不銘輙因勇之請序<lb/>
而銘之銘曰桓桓李公慶時之逢奮武揚威克効其忠<lb/>
統其父兵所向無敵長驅敵場左右搏擊邊塵旣清武<lb/>
備是營飭彼邊城大振軍聲靖難之師惟公義勇奉戴<lb/>
真人不震不悚通侯之爵帝寵是加世澤之延與國無<lb/>
涯公復何心殫其智力奉命周旋曽不少息或鎮邊方<lb/>
<pb n="KR4e0104_WYG_010-13a"/>
或殄强梁意氣之盛泰華軒昂終於炎荒𦵏於畿土史<lb/>
臣勒銘光照千古<lb/>
　　　推誠宣忠翊運武臣特進榮祿大夫柱國㑹昌<lb/>
　　　伯累贈奉天佐理推誠宣力武臣特進光祿大<lb/>
　　　夫右柱國太傅安國公諡恭憲孫公夫人董氏<lb/>
　　　合墳神道碑銘<lb/>
我國家制度文為迥超前古凡勲舊大臣生榮死哀之<lb/>
禮務極詳備至於外戚之賢者待之尤極其厚葢天理<lb/>
<pb n="KR4e0104_WYG_010-13b"/>
人情之至誠不可得已者然亦不多見焉今見太傳安<lb/>
國孫恭憲公一人而已公聖烈慈壽皇太后之父也距<lb/>
薨已八年而夫人董氏卒訃聞宫庭哀悼上輟視朝一<lb/>
日凡白金寶鏹布帛之類祭𦵏之禮率異常例旣襄事<lb/>
復命臣賢為撰合葬神道碑銘用昭公與夫人善行於<lb/>
來世嗚呼休哉公諱忠字主敬姓孫氏世家濟南之鄒<lb/>
平高祖而上代有顯宦曽祖七翁祖復初父士英俱不<lb/>
仕以公貴皆追封㑹昌伯曽祖妣張氏祖妣高氏俱贈<lb/>
<pb n="KR4e0104_WYG_010-14a"/>
夫人妣丁氏封太夫人公自幼端重祖父母尤鍾愛之<lb/>
嘗相謂曰此兒風骨不凡必大吾門者惜吾輩不及見<lb/>
也一日忽患喉腫氣塞舉家驚救無措是夜父夢神人<lb/>
曰上帝鑒汝隂德命吾醫汝兒汝毋恐覺聞公口果有<lb/>
藥香病遂愈嘗與里中羣兒嬉戲公獨自重餘皆呼呵<lb/>
擁䕶見者異之曰此貴兆也稍長知向學乃選入邑庠<lb/>
即力學不怠久之入貢太學聞見益廣洪武己卯擢山<lb/>
西介休簿邑素號難治令丞已為豪横所梗公至凡不<lb/>
<pb n="KR4e0104_WYG_010-14b"/>
率者悉置諸法不旬月政聲大振尋以外艱去服闋調<lb/>
河南永城時營造天壽山陵寢公率邑夫赴工撫恤惟<lb/>
周他邑夫多亡去公所部者俱存督理總戎嘉其能召<lb/>
與計事凡所需悉以委公事竣内補鴻臚序班時宣廟<lb/>
為皇太孫將議婚仁宗昭皇后之母太夫人知公第四<lb/>
女有淑德太宗文皇帝特遣彭城伯張㫤奉太夫人之<lb/>
永城選至京立為皇太孫妃洎宣廟踐阼冊為貴妃陞<lb/>
公驃騎將軍中軍都督府都督僉事賜宴并錦袍犀帯<lb/>
<pb n="KR4e0104_WYG_010-15a"/>
宣徳丁未今上皇帝誕生冊貴妃為皇后越三年進封<lb/>
公推誠宣忠翊運武臣特進榮祿大夫柱國㑹昌伯食<lb/>
祿千石子孫世襲復賜誥券追封三代遣公還家燎黄<lb/>
以中官隨行仍幸其第慰問甚至未幾太夫人卒公乞<lb/>
奔喪復遣中官督葬事又嘗念公居第湫隘欲命工撤<lb/>
而新之公懇辭曰自臣視之已為寛矣勞人費財非臣<lb/>
所安也遂止公嘗語諸子曰吾家幸居戚里富貴已極<lb/>
爾等宜知止足庶足以保名位諸子奉教惟謹公天性<lb/>
<pb n="KR4e0104_WYG_010-15b"/>
樂善好義鄉人有鰥而謫戍者賙之不倦及卒葬以地<lb/>
有罷職而不能舉喪者助之棺衾而恤其家有受誣而<lb/>
謫戍者力為伸雪薦用之有左遷嶺廣囊無一錢者贐<lb/>
以金有坐受賕而貧無貸者為償以其數有遺女無依<lb/>
者備妝奩以嫁有罷爵乞腴田者推以與之有蒼頭詐<lb/>
取人財者代償而遣之歸凡善行不可勝紀忽疾作朝<lb/>
廷命醫往治不效疾亟謂諸子曰吾起寒微不自意姻<lb/>
㜕戚畹身都顯爵實出望外奈何起家難保家不易汝<lb/>
<pb n="KR4e0104_WYG_010-16a"/>
輩勉之言畢而逝在景泰三年九月十七日距生洪武<lb/>
元年七月三日享年八十有五朝廷聞訃敕有司營𦵏<lb/>
於宛平縣西香山之原追封㑹昌侯諡康靖天順改元<lb/>
皇上復位首念公復追封奉天佐理推誠宣力武臣特<lb/>
進光祿大夫右柱國太傅安國公改諡恭憲夫人董氏<lb/>
加封安國夫人夫人諱元貞公同邑人父彥恭母齊氏<lb/>
皆邑之好善家夫人自幼莊重寡言旣笄歸公闔家宜<lb/>
之及公為邑庠生夫人同其清苦佐以勤儉公歴邑簿<lb/>
<pb n="KR4e0104_WYG_010-16b"/>
夫人與俱凡服御如韋布妻未嘗有所増益有饋物者<lb/>
必嚴拒之用是公有冰蘖聲而夫人家範益肅旣封夫<lb/>
人常被召入内小心慎密未嘗一語及外事出則未嘗一<lb/>
語及内事雖賚予駢蕃若不與者凡公賙貧恤孤施予<lb/>
之際夫人未嘗不極力贊之至於兩嫁孤女夫人之力<lb/>
尤多而待婣族御僮婢一于恩惠每遇嵗時集子孫于<lb/>
前諄諄戒諭謂貴而能謙富而好禮乃處已良法公没<lb/>
之後有欲以烈禍中公家者事勢洶洶夫人教諸子靜<lb/>
<pb n="KR4e0104_WYG_010-17a"/>
以守之卒消其變天順以來夫人壽益高福益備子孫<lb/>
益盛而朝廷篤念外戚之意益厚一門榮顯前代無比<lb/>
已而遘疾上命醫往治遣中官問安相屬於道旣愈復<lb/>
作至彌留乃召諸子囑之與公治命一同夫人生於洪<lb/>
武二年七月十七日卒天順四年四月四日享年九十<lb/>
有二卜以是歲五月十五日啓公之竁而合葬焉子男<lb/>
五人長繼宗嗣㑹昌伯以翊戴功封侯次紹宗顯宗俱<lb/>
都指揮同知次續宗都指揮僉事次純宗錦衣衛指揮<lb/>
<pb n="KR4e0104_WYG_010-17b"/>
僉事女九人皇太后居四長早卒次適陳禮次適張雄<lb/>
次適王希用次適光祿寺丞朱璽次適朱能餘在室孫<lb/>
男十人璉錦衣衛指揮僉事瓚珍玹璘理瓏瑀瑛俱錦<lb/>
衣衛千户孫女十人八適人餘幼曽孫男六人女四人<lb/>
為之銘曰戚里之貴歴世攸崇夷考其行鮮克令終惟<lb/>
恭憲公迥出倫類㦤美夫人德罔不偹篤生聖母永祚<lb/>
邦家惟功之盛浩浩無涯公復何心汲汲行善賙貧恤<lb/>
孤曽不少倦夫人之志惟公是同一念之善樂之無窮<lb/>
<pb n="KR4e0104_WYG_010-18a"/>
自天祐之吉元不利慶鍾一門天也何意金蘭玊樹盈<lb/>
于庭階簮組輝耀惟義是諧公目雖暝公心則慰厚澤<lb/>
綿綿雲仍曷旣恩典之隆曠世之逢用全始終式昭至<lb/>
公峨峨翠珉刻銘載實億萬斯年安此泉室<lb/>
　　　恭順侯追封涼國公諡忠壯吳公神道碑銘<lb/>
天順辛巳逆賊曹欽謀為不軌潛俟七月二日早朝入<lb/>
内為亂恭順侯吳公先於是夜一鼔聞之即與其弟廣<lb/>
義伯琮約總兵懐寧伯孫鏜走詣長安門告變於是禁<lb/>
<pb n="KR4e0104_WYG_010-18b"/>
門不啓賊計遂窮舉火燒禁門公等率兵𠞰殺奮不顧<lb/>
身賊雖誅滅公已捐軀矣嗚呼先機告變公之忠也殺<lb/>
賊喪元公之勇也然則逆賊之敗豈非公之功乎皇上<lb/>
聞公之沒哀悼殊深輟視朝一日追封涼國公諡忠壯<lb/>
凡祕器諭祭賻儀之類悉從厚典復命有司為營塜壙<lb/>
以安葬之葢痛念勲戚之臣為社稷而死故報功之典<lb/>
倍蓰尋常也旣而琮詣予泣且告曰先兄不幸沒於鋒<lb/>
鏑兹欲立石墓前以白於世非先生之文不可辭弗獲<lb/>
<pb n="KR4e0104_WYG_010-19a"/>
按通政司參議趙君昂之狀公諱瑾字廷璋其先西涼<lb/>
人祖諱允誠永樂中累以戰功封恭順伯父諱克忠嗣<lb/>
伯爵洪熙初以戚里恩進封恭順侯正統甲子以征敵<lb/>
功加太子太保己巳秋禦敵北邊力戰而死追封邠國<lb/>
公諡壯勇母楊氏封邠國夫人叔父克勤官至左軍都<lb/>
督府左都督亦同兄沒於陣追封遵化伯諡僖敏公生<lb/>
而英鋭襟度爽闓親賢好善未嘗以門第驕人以故搢<lb/>
紳士大夫樂與之㳺相與議論古今講說道義而公頗<lb/>
<pb n="KR4e0104_WYG_010-19b"/>
能識其㫖趣尤閑武藝精騎射方其父叔禦敵之際公<lb/>
亦在陣中發矢射敵洎父叔矢盡而亡公始就執其酋<lb/>
長念公忠義之後釋之乃還京遂嗣父爵天順改元皇<lb/>
上復位公以勲戚隨侍應對稱㫖自是日備顧問賚予<lb/>
甚厚尋命理左軍都督府事公益感激夙夜效勤一旦<lb/>
遭變委身則其允蹈忠義視乃父乃叔為無愧矣公生<lb/>
於永樂癸巳十二月一日享年四十有九配李氏故㑹<lb/>
寧伯之女有淑行封侯夫人生子男三長曰鑑次曰鏞<lb/>
<pb n="KR4e0104_WYG_010-20a"/>
次曰錫女一適指揮使劉王琮嗣廣義伯遵化公之子<lb/>
卜以是年八月某日葬公於順天府房山縣之新莊從<lb/>
先兆也銘曰世祿之家忠義無幾有若吳門展也無比<lb/>
彼美忠壯虎視耽耽遵化之姪邠公之男忠以捐軀壯<lb/>
以禦侮相繼如歸光照中土飭終追榮惟帝之恩匪帝<lb/>
之私惟以報勲闃矣泉宮西山之麓秘器旅陳穹碑載<lb/>
陸仁者有後公則成仁銘以貞之何千萬春<lb/>
　<lb/>
<pb n="KR4e0104_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻十<lb/>
</p>
<p>
</p>
  </div>
</body>
</text>
</TEI>
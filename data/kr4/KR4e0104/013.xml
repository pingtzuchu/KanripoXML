<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古穰集巻十三</head> <lb/>
    <p>
<pb n="KR4e0104_WYG_013-1a"/>
欽定四庫全書<lb/>
　古穰集巻十三<lb/>
　　　　　　　　　　　　　明　李賢　撰<lb/>
　　神道碑銘<lb/>
　　　通議大夫禮部左侍郎兼翰林院學士薛公神<lb/>
　　　道碑銘<lb/>
吾道正脉實由近世周程張朱有以倡明之也至我太<lb/>
宗文皇帝乃始表章其言行天下由是天下士習一歸<lb/>
<pb n="KR4e0104_WYG_013-1b"/>
於正嗚呼盛哉然今之君子能忻慕而篤信之則河東<lb/>
薛公其人也公諱瑄字德温世為山西河津人其先自<lb/>
奚仲封薛侯居河東子孫遂以為氏曽祖常祖仲義皆<lb/>
通經教授鄉里父貞洪武初領鄉薦為真定元氏教諭<lb/>
仲義貞俱以公貴贈通議大夫大理寺卿祖母母皆淑<lb/>
人初母齊淑人夢一紫衣人謁見已而生公祖以生時<lb/>
卜之吉曰此子必大吾門童時教之詩書輒成誦日記<lb/>
千百言貞為滎陽教諭公侍行時年十二以所作詩賦<lb/>
<pb n="KR4e0104_WYG_013-2a"/>
呈監司監司竒之旣而聞魏范二老先生深於理學乃<lb/>
禮延於家供子弟職日與講習周程張朱性理諸書久<lb/>
之嘆曰此道學正脉也遂焚其所作詩賦專心於是至<lb/>
忘寢食永樂已亥貞改河南鄢陵時教官考績以科貢<lb/>
多寡為黜陟貞大以為憂公乃補鄢陵諸生遂中河南<lb/>
鄉試第一明年登進士第以省親西歸是歲秋貞有疾<lb/>
公日夜不離左右及居喪一遵古禮服闋願就教職會<lb/>
宣廟思得良憲臣選擢雲南道監察御史出監湖廣銀<lb/>
<pb n="KR4e0104_WYG_013-2b"/>
塲公聞前監者多致富至則黜貪墨正風俗手録性理<lb/>
大全一書潛心誦讀每至夜分方寢或思有所得即起<lb/>
燃燭記之或通宵不寢味而樂之不知手舞足蹈也丁<lb/>
繼母憂服闋㑹有言學政不舉者吏部尚書郭璡首薦<lb/>
公提調山東學校公欣然就之曰此吾事也每臨諸生<lb/>
必親為講解不事夏楚皆呼之曰薛夫子未幾用楊文<lb/>
貞公薦召為大理寺右少卿明日轉左少卿公作大理<lb/>
箴以自警時中官王振權傾一時或欲邀公拜其門公<lb/>
<pb n="KR4e0104_WYG_013-3a"/>
正色曰安有受爵公朝拜官私門邪已而遇諸途衆行<lb/>
跪禮公獨不屈振由是不悅㑹有獄夫實病死三年其<lb/>
妾私於人欲出嫁妻弗聽遂誣妻魘魅夫死公為辨其<lb/>
寃都御史王文諂事振乃誣公出入人罪繫獄當死人<lb/>
皆危之公怡然曰辨寃獲咎死何愧焉手持周易誦讀<lb/>
不輟至覆奏將決大臣有申救之者得免官放歸田里<lb/>
公居家六年閉門不出留心理學造詣益深正統己已<lb/>
以吏科給事中程信論薦起公為大理寺丞時敵騎薄<lb/>
<pb n="KR4e0104_WYG_013-3b"/>
都城公分守北門都帥初疑其迂及接言論遂訪䇿焉<lb/>
公曰以天時人事驗之此敵必宵遁旣而果然貴州苗<lb/>
寇猖獗朝廷命將往征之公督軍餉事竣而還景泰初<lb/>
懇乞致仕學士江淵上疏留之明年陞南京大理寺卿<lb/>
有富豪殘虐人命者獄久不決執法者欲貸之公曰死<lb/>
者何辜竟抵於法明斷之譽播於民謡刑部尚書楊寧<lb/>
都御史張純初以材力相尚及與公同事嘆曰如薛公<lb/>
當於古人中求之中官金英奉使道出南京公卿俱餞<lb/>
<pb n="KR4e0104_WYG_013-4a"/>
於江上公獨不往英至京言於衆曰南京好官惟薛卿<lb/>
耳壬申秋召至京復為大理寺卿有草塲火朝廷欲置<lb/>
典守者罪公力辨之獲免蘇松有飢民乞粟富家吝而<lb/>
不與遂火其屋蹈海以避罪時遣太子太保王文往廉<lb/>
之文以謀叛籍其家衆皆畏勢莫敢發公抗章辯之文<lb/>
亦悟其非獲免者甚衆是歲公年近七十復乞致仕不<lb/>
允天順改元英廟復位素知公學行遷禮部右侍即兼<lb/>
翰林院學士召入内閣知制誥尋主考㑹試事竣轉左<lb/>
<pb n="KR4e0104_WYG_013-4b"/>
侍郎居數月公見將臣石亨等竊弄威權嘆曰君子見<lb/>
幾而作豈俟終日乎遂引疾懇乞致仕居家八年四方<lb/>
學者從之甚衆公惓惓以復性為教嘗曰此程朱喫緊<lb/>
為人處而歐陽公言性非所先誤矣又曰學者讀書窮<lb/>
理須實見得然後驗於身心體而行之不然無異於買<lb/>
櫝而還珠也忽遘疾彌留衣冠危坐於正寢精神不亂<lb/>
悠然而逝時風雷大作有白氣上升天順甲申六月十<lb/>
五日也距生洪武乙巳八月十日享年七十有三配甯<lb/>
<pb n="KR4e0104_WYG_013-5a"/>
氏贈淑人生子四人長曰溥次曰淳次曰濬邑庠生早<lb/>
卒次曰治亦卒孫男四人禥登天順甲申進士第孫女<lb/>
五人嗚呼公之學踐履篤實之學也嘗曰格物只是格<lb/>
箇性吾於日用之間必體察之何事是仁之發見何事<lb/>
是義之發見至於萬物各具一理萬物同出一原是其<lb/>
貫通處也每以聖賢為師随其所寓圖書箴規一言一<lb/>
動於理稍有違失便覺身心不安凡辭受取與必揆諸<lb/>
義一毫不茍晚年玩心高明黙契其妙有不言而悟者<lb/>
<pb n="KR4e0104_WYG_013-5b"/>
矣其出處大節光明峻潔於富貴利達泊如也接人無<lb/>
大小衆寡一以誠待之教之有序而其言平易簡切不<lb/>
為穿鑿竒僻之説為文必根於理辭㫖條暢所著有讀<lb/>
書錄行於世河汾集藏於家嗚呼宣徳甲寅秋予始識<lb/>
公於河津知其造詣之深自後仕途南北弗獲相從有<lb/>
時同朝亦各守職務或有所疑但手書質問而己天順<lb/>
初公入内閣予亦濫與其間曽未數月公致仕去矣有<lb/>
道者之難遇也如此公之沒也四方之士聞之莫不嘆<lb/>
<pb n="KR4e0104_WYG_013-6a"/>
悼朝廷得訃遣官諭祭其家復令有司營葬事禥乃以<lb/>
公門人國子監丞閻禹錫之狀來請銘其神道之碑嗚<lb/>
呼予豈足以知公也哉然義有不可辭者銘曰昔有王<lb/>
氏鳴道河汾流風餘韻以啓後聞相彼薛公不以自足<lb/>
濂洛關閩意向尤篤學優而仕實始為親仕日以進學<lb/>
日以新學匪辭華實欲聞道身體力行遂以深造惟公<lb/>
之心勝已之私惟公之迹不愠不知富不倖求難不茍<lb/>
免隨寓而安名亦丕顯成彼後學篤是先賢在古為難<lb/>
<pb n="KR4e0104_WYG_013-6b"/>
公無間然嗟今之人無公所好公今己矣誰臻其奥我<lb/>
銘其隧以詔鄉人千載而下庶得其真<lb/>
　　　資德大夫正治上卿南京户部尚書張公神道<lb/>
　　　碑銘<lb/>
公諱鳳字子儀先世滄州鹽山人後徙真定之安平曽<lb/>
祖才興祖德林俱潛德弗耀考益故為禮科給事中與<lb/>
德林俱用公貴贈資政大夫户部尚書祖母王氏母李氏<lb/>
俱贈夫人初李氏有娠一夕夢大星出懐中覺而生公<lb/>
<pb n="KR4e0104_WYG_013-7a"/>
人以為異三歲取父書作讀誦狀識者知有竒志鄰有<lb/>
病召巫治之公往觀竟不驗扣其神曰卿相在此公去<lb/>
神乃降衆驚異曰此子殆不凡者稍長從太常少卿鄭<lb/>
雍言授春秋經每有講説即能問難頴悟異常已而母<lb/>
病躬侍湯藥衣不解帯母卒居喪盡哀人服其孝永樂<lb/>
己丑北敵侵邊文廟親征以給事君贊理戎務因主將<lb/>
失利沒於陣公時年十四大父母垂白在堂家道蕭然<lb/>
公哀毁踰禮與兄奉祖還家竭力事養得其懽心久之<lb/>
<pb n="KR4e0104_WYG_013-7b"/>
有司聞公孝友選為邑庠生公益奮力於學雖祁寒暑<lb/>
雨不輟遂領鄉薦入太學時鴻臚序班缺員例選北人<lb/>
為之吏部尚書蹇忠定公義見公異之曰是生不可就<lb/>
此職也宣德丁未登進士第癸丑春擢刑部江西司主<lb/>
事時江西豪民為逆者千餘人繫獄未決付公理之公<lb/>
一訊皆得其情獄上獲生者數百人能譽大振大司寇<lb/>
嘉公之才特令總闔部章奏及錄在京逮繫者正統戊<lb/>
午冬特陞本部右侍郎由主事進侍郎者自公以前未<lb/>
<pb n="KR4e0104_WYG_013-8a"/>
有也己未夏以京城草塲出納多弊敕公巡督之辛酉<lb/>
春改南京户部右侍郎公上疏曰南京根本重地粮不<lb/>
可不素蓄宜每歲分米二百萬石遂定為令往年南京<lb/>
蒭粟專委之憲臣至是勑公兼督葢以出納嚴慎故也<lb/>
時人以公執法呼為張板朝廷亦知其名己巳春賜璽<lb/>
書嘉勞有清勤公正之褒賚以白金文綺景泰壬申春<lb/>
陞本部左侍郎未幾進尚書明年廷議謂公素有譽望<lb/>
乃轉兵部尚書叅贊守備機務又明年召為户部尚書<lb/>
<pb n="KR4e0104_WYG_013-8b"/>
時邊務方殷錢榖之費動以萬計多以不給為憂公至<lb/>
處之裕然國用不勞而足天順改元皇上復位思南京<lb/>
舊都得舊人庶可以厭衆心仍命公為南京户部尚書<lb/>
兼督粮儲辛巳春以考績赴闕上慰勞有加公以足疾<lb/>
懇辭休致不允舟還疾作未抵任而卒是歲三月十八<lb/>
日也距生洪武丙子九月四日享年六十有六公為人<lb/>
正直而心地平易遇事敢為人不敢以私干之尤篤於<lb/>
友義同門蹇於仕途者必極力助之故人李恂為太常贊<lb/>
<pb n="KR4e0104_WYG_013-9a"/>
禮郎母老子幼夫婦相繼而卒公惻然遂養其母以終<lb/>
聘其女為子婦教養其子至於成立又急於濟人嘗渡<lb/>
江偶遇一舟覆於急流公即捐白金購人救之舟中之<lb/>
人賴以全活性尤真率客至即出酒殽對酌為樂不計<lb/>
豐約與之接者未嘗不稱為朴實君子人也歴官幾四<lb/>
十年勤慎如一日曽無過舉卒之日有司以訃聞上深<lb/>
悼之遣官諭祭賜以賻儀復令有司為治墳墓給官舟<lb/>
歸葬於鄉公配李氏累封夫人子男三人長曰愷次曰<lb/>
<pb n="KR4e0104_WYG_013-9b"/>
悌次曰忭女二人長適王玘次幼在室孫男六人孫女<lb/>
二人銘曰侃侃張公生也不偶大器宏才童時已負乃<lb/>
承家學乃掇巍科歴躋膴仕不偏以頗不偏以頗時呼<lb/>
為板愈見其操孰不嚴憚允顯天性孝友諄諄濟物之<lb/>
心一何孔仁旣叅兵戎復總餉饋茂績宏昭光我士類<lb/>
稽其終始惟忠惟勤懿此言行蔚為名臣褒典式承存<lb/>
沒無間嗚呼張公全歸於善<lb/>
　　　資善大夫南京刑部尚書耿公神道碑銘<lb/>
<pb n="KR4e0104_WYG_013-10a"/>
今之公卿大夫功業文章表著天下者甚盛如司寇耿<lb/>
公所存所行尤不易得葢清潔之志如金石之不可奪<lb/>
也嗚呼難哉公諱九疇字禹範別號恒菴初母姙公時<lb/>
忽夢神告曰吾自冠山來當大汝門覺而公生自幼頴<lb/>
敏讀書必究義理弱冠為邑庠生登永樂甲辰進士第<lb/>
宣德辛亥擢禮科給事中凡事務存大體有清譽正統<lb/>
改元之明年大臣言兩淮鹺政之弊必得重名檢者理<lb/>
之於是推公為鹽運司同知公巡行諸鹽塲盡革宿弊<lb/>
<pb n="KR4e0104_WYG_013-10b"/>
公私便之復條奏數事曰均撘𣲖節様鹽二事遂著為<lb/>
令癸亥丁母太淑人憂鹽塲數千人詣闕留公從之乃<lb/>
進陞鹽運使公益循法責效廉名大著嘗坐水傍一童<lb/>
子曰水清不如使君之清公因號恒菴以自勵尋以詿<lb/>
誤逮至京事白朝廷知公廉正特陞刑部右侍郎屢與<lb/>
同官辨疑獄不為勢利所怵有婦誣其夫衆欲斷異公<lb/>
曰不可杖其婦而歸之人服其當未幾有邊警乗輿出<lb/>
巡以公留守京師旣而鳳陽歲凶盗起復敕公往綏之<lb/>
<pb n="KR4e0104_WYG_013-11a"/>
公乃留英武飛熊諸衛軍耕守以杜奸寇覬覦之心招<lb/>
徠流民七萬餘户一方晏然兩淮鹺政自公去任多廢<lb/>
至是復屬公兼理之於是奏罷易米法申飭條戒有加<lb/>
於舊尋復勑公巡撫江北諸郡公益盡心宣布德意凡<lb/>
可以惠民者無不極力為之景泰初敕公審錄諸郡大<lb/>
辟囚公曰洗寃澤物吾所願也凡以情得原者二十六<lb/>
人有來婦人何菊家者旣去而死其家訟菊與弟殺之<lb/>
菊誣服公驗其無實而釋之後知殺者果仇人也人服<lb/>
<pb n="KR4e0104_WYG_013-11b"/>
其明代還適議關中重地守臣缺人僉謂非公不可特<lb/>
勑公以往旣至革弊黜貪威望愈振初六部卿佐使外<lb/>
文移不得徑下按察司以故偃蹇不受約公首奏下之<lb/>
邊將請於臨洮諸衛添取防兵朝廷下公議公上疏言<lb/>
邊城士卒不為少矣在為將者馭之何如耳果能嚴紀<lb/>
律精練習勤撫恤絶侵漁以養其鋭氣則一可當百加<lb/>
以賞罰明信則人人自奮而悍敵不足慮矣不然添兵<lb/>
何益徒冗食耳遂從公議初邊民春夏就田耕作秋冬<lb/>
<pb n="KR4e0104_WYG_013-12a"/>
移入公疏言邊將所以禦敵而衛民也今民自避兵而<lb/>
失恒產將何為哉乞委邊將以止移入不能衛者罪之<lb/>
民皆稱便朝廷以公兼理戎務宜居憲職遂轉都察院<lb/>
右副都御史仍鎮其地公聞朝廷下有司買羊角以充<lb/>
燈費上疏曰昔宋神宗買浙燈而蘇軾輒諫止之此忠<lb/>
臣愛君之至情也今買羊角製燈無乃類是書曰不矜<lb/>
細行終累大德遂止繼以災異下詔求直言公復上疏<lb/>
曰天地間有必然之理有或然之數理可盡而數不可<lb/>
<pb n="KR4e0104_WYG_013-12b"/>
泥臣願陛下延儒碩以廣聰明公賞罰以別忠邪擇守<lb/>
令以惠黎庶簡將帥以固邊疆此必然之理不可忽也<lb/>
優詔答之天順改元皇上復位思公可大用顧侍臣曰<lb/>
耿九疇廉正人也即召為右都御史士類皆賀臺憲得<lb/>
人時子裕任給事中公言父子同在要地非宜遂改裕<lb/>
為翰林檢討公自幸遭遇思圖報稱首進五事曰崇廉<lb/>
耻以勵士風清刑獄以召和氣勸農桑以厚民生節粮<lb/>
賞以簡軍士任臺諫以振綱紀上皆嘉納之因敕戒風<lb/>
<pb n="KR4e0104_WYG_013-13a"/>
憲公進御史告曰朝廷望治於憲職至矣各宜澡滌以<lb/>
副任使不然吾不汝貸衆皆悚息風紀為之肅清時邊<lb/>
情不寧將臣怠命公將率諸道御史劾之事泄反為所<lb/>
訴置公等於理公引咎自當朝廷察非公罪出為江西<lb/>
古布政使尋陞四川左布政使明年召為南京刑部尚<lb/>
書先在職者流於諧俗有乖清議公至肅然自歸於正<lb/>
天順四年八月二十九日忽遘疾不語移時而逝距生<lb/>
洪武二十九年四月十三日享年六十有五訃聞上深<lb/>
<pb n="KR4e0104_WYG_013-13b"/>
哀悼遣官諭祭於其家復令有司為營葬事士大夫識<lb/>
與不識莫不惜之公天性孝友親終追思不忘遇亡日<lb/>
悲痛如初喪時事三兄恭而盡禮嘗脩耿氏家乘以昭<lb/>
先德平生慕司馬温公為人敦尚古道耻同流俗奉身<lb/>
節儉無他嗜好公退居家惟焚香讀書而己交人不泛<lb/>
關節不至其門雖權貴亦敬憚不敢犯凡論事是非確<lb/>
然不撓未嘗詭隨於邪正之辨尤嚴坐是與衆寡合累<lb/>
遭讒困賴上知其所存卒保全之公先世束鹿人有諱<lb/>
<pb n="KR4e0104_WYG_013-14a"/>
昉者仕金為平定軍指揮使因家平定州有諱守直者<lb/>
務儒業舉進士任總帥府教授高祖復仕元為大都路<lb/>
知事曽祖文大寧路推官祖承祖太常太祝考絅通經<lb/>
學洪武中為河南盧氏縣學教諭卒葬金谷陀之原子<lb/>
孫遂為盧氏人與太祝公俱贈通議大夫刑部右侍郎<lb/>
妣和氏累贈太淑人配高氏累贈淑人子男三長曰智<lb/>
次即裕今為泗州判官次曰發女六長適都察院右僉<lb/>
都御史葉盛次適渭南醫官張瓘次適張暹次適舉人<lb/>
<pb n="KR4e0104_WYG_013-14b"/>
張紀次適主事王上齡次幼孫男七女二卜葬於先塋<lb/>
之次裕詣京師持鄉人左都御史軒公狀乞予為神道<lb/>
碑予亦鄉人也不可辭則序而銘之銘曰麟之祥蹄鳳<lb/>
之瑞蹠實難其逢云誰不惜有若斯世挺生偉人玉立<lb/>
清脩如鳳如麟有偉耿公鉅鹿之胄一時英賢鮮出公<lb/>
右蚤登仕版青瑣黄門直道而行邁於前聞鹺政旣清<lb/>
疑獄既辨乃整邊防乃正臺憲周思職務寢不遑安出<lb/>
領二藩之屛之翰冰壺湛然不容少滓初志如山死而<lb/>
<pb n="KR4e0104_WYG_013-15a"/>
後已百鍊之剛不損毫芒南畿作士帝寵煌煌知無不<lb/>
言言則剴切社稷是安旣安乃悅繄公之𠂻士類所宗<lb/>
譽流無窮惟公之終<lb/>
　　　中憲大夫南京都察院右僉都御史張公神道<lb/>
　　　碑銘<lb/>
天順庚辰冬十一月南京都察院右僉都御史張公致<lb/>
慶禮於京師居公邸數日一疾而逝是月七日也上聞<lb/>
訃驚悼良久特遣官諭祭復令有司為營葬事其子銜<lb/>
<pb n="KR4e0104_WYG_013-15b"/>
哀乞碑銘於予按其鄉人編脩楊守陳狀公諱楷字式<lb/>
之浙之寧波慈溪人天資頴敏讀書過目即成誦年十<lb/>
二能屬文有司聞其名召補邑庠生公益奮力進學十<lb/>
七領鄉薦登永樂甲辰進士愈肆力於古文辭宣德改<lb/>
元之明年試政於夏官時方北征輿馬之需甚急大司<lb/>
馬雅知公才委往關中督之果先期而集拜江西道監<lb/>
察御史初有强盗繫刑部獄中吏受賕脱之公劾其尚<lb/>
書以下十數人皆罷黜名聲赫然六年考績至行在因<lb/>
<pb n="KR4e0104_WYG_013-16a"/>
獻聖德頌留俟鴻臚寺正統初乃還在任能辨疑獄有<lb/>
造偽印者本夏三也賂書牒人吳謙承之公廉得其實<lb/>
以罪三有與妖僧作逆事者連坐其主當族公察之逃<lb/>
日所為主得勿論有兄毆人死誣與弟同毆歴臺審無<lb/>
能辨之者公察其枉謂毆時爾安在曰在鄉學乃拘其<lb/>
師友驗之果然遂釋之此類甚多庚申用大臣薦陞陜<lb/>
西按察司僉事理屯田督租賦治水利俱有成績尋遷<lb/>
副使時靖逺伯王驥奉敕巡邊以公同行公上安邊十<lb/>
<pb n="KR4e0104_WYG_013-16b"/>
二策多見采者丁卯陞都察院右僉都御史畿甸蝗起<lb/>
上命公督捕公授郡邑捕法而按行之蝗遂息閩賊鄧<lb/>
茂七作亂朝廷遣將率兵往平之以公為監軍兵至廣<lb/>
信賊黨圍延平甚急公謂都督劉聚曰賊聞大軍至寧<lb/>
無懼心即具榜遣人馳諭以威信賊果解去兵至沿山<lb/>
賊圍將樂公調都督劉得新乗夜襲之賊皆潰散茂七<lb/>
僅以身免退保陳山公駐兵建寧四招其黨賊復攻延<lb/>
平公以浙江軍伏後坪南京軍伏後洋江西軍伏沙溪<lb/>
<pb n="KR4e0104_WYG_013-17a"/>
之南而以福建軍素為賊所易者出城挑之已而礟作<lb/>
伏起合擊大破之遂斬茂七俘其衆未捷之先朝廷慮<lb/>
賊衆兵寡復遣寧陽侯陳懋統大兵繼之至則茂七已<lb/>
誅餘賊有據九龍山者公選精兵二千撤其筏誡曰明<lb/>
日賊必空寨來攻若疾入其寨而反攻之比旦賊視我<lb/>
營兵少果至溪上無筏而還二千兵已㨿其寨用其滚<lb/>
木攂石下殪之賊衆遂降凡定三郡七縣破三十六寨<lb/>
擒偽總兵學士等官三百二十四人招徠其民八十餘<lb/>
<pb n="KR4e0104_WYG_013-17b"/>
萬初處州賊葉宗留亦起已遣都督徐恭征之至是復<lb/>
勑公旋師與之掎角恭次金公山甚危公往援之至即<lb/>
伏兵樹鴨兒芭為壘賊至公麾兵擊之少頃佯走賊追<lb/>
逼壘伏兵四起一鼔殲之景泰改元公班師至京有妬<lb/>
其功者劾公初至躭詩玩寇以罪罷歸天順改元皇上<lb/>
復位念公之勞仍舊官致仕明年陜右興師禦邊而給<lb/>
軍餉増戰騎募勇士以佐師者難其人適公至京入謝<lb/>
上見公曰朕得其人矣遂以公往還京上嘉勞之轉南<lb/>
<pb n="KR4e0104_WYG_013-18a"/>
京都察院方專委託而數止於斯豈非命邪公生於洪<lb/>
武三十二年三月二十三日享年六十有三曽祖好古<lb/>
祖叔申俱潛徳弗耀父惟哲尚義攻詩以公貴贈監察<lb/>
御史母毛氏贈孺人娶邱氏贈孺人繼室胡氏封孺人<lb/>
子男三長應麒寧波府醫學正科次應麟寧波衛鎮撫<lb/>
次應鵬以懐材抱德舉待選於吏部女二長適余凱次<lb/>
適萬宗希孫男幾人女幾人公早孤事母至孝為人瀟<lb/>
洒心地坦夷好奬引士類見人有善必延譽之遇患難<lb/>
<pb n="KR4e0104_WYG_013-18b"/>
者必拯濟之尤喜賓客篤於友道其學浩瀚善行草隸<lb/>
篆所著有四經糠粃大明律解律條撮要諸書至於選<lb/>
詩唐音李杜詩草堂詩餘凡十數家公悉和之累數百<lb/>
巻皆豪贍壯麗海内之士莫不口腴而心悦之外國亦<lb/>
市其集而慕其風采狀之所稱者如此銘曰香蘆句餘<lb/>
扶輿磅礴金玉丹砂乃氣之略必有精者屬之於人竒<lb/>
士挺生適逢其辰翼翼張公其氣秀越玉佩瓊琚文采<lb/>
煥發敭歴中外名振臺端敵愾之績人以為難螢迹微<lb/>
<pb n="KR4e0104_WYG_013-19a"/>
嫌曽無少損晚復登朝益篤忠悃皇恤公死異數惟加<lb/>
浙東故里有賁無涯行實可稽壟有貞石銘以傳之永<lb/>
永無斁<lb/>
　　　中順大夫詹事府少詹事劉公神道碑銘<lb/>
聖朝承平相繼將百年於兹而博雅老成之士歌詠贊<lb/>
襄於其間以賁飾一代之盛者屢見於世若詹事府少<lb/>
詹事姑蘇劉公其一人焉而今已矣公子瀚持史官陳<lb/>
鑑之狀泣而請銘予因慨夫老成之人漸以澌盡而尚<lb/>
<pb n="KR4e0104_WYG_013-19b"/>
忍銘公哉辭弗獲按狀公諱鉉字宗器號假菴其先汴<lb/>
人有為黄州統領者宋南渡時徙建康高祖順之仕元<lb/>
為平江路𣙜茶提領因家於蘇遂為長洲人曽祖元善<lb/>
號雪樓元末兵亂嘗率其賢豪以障鄉井里人德之祖<lb/>
德讓洪武中以明經為沛縣儒學教諭考仲輿隱德不<lb/>
仕用公貴贈徵仕郎中書舍人妣陸氏贈孺人公生彌<lb/>
月而孤數歲入鄉塾輙有志向學雖衣食粗糲弗顧也<lb/>
未冠即授徒里中從之者甚衆其言動規模如宿儒鄉<lb/>
<pb n="KR4e0104_WYG_013-20a"/>
之長者皆折輩行與交性孝友母遘疾刲腕肉以進旦<lb/>
夕籲天求代比沒哀毁垂絶者再見者莫不感嘆事兄<lb/>
若嚴師雖加楚毒不敢怨迎寡姊養於家從父沒而絶<lb/>
嗣公以父命出繼之永樂戊戌以善書徴入翰林明年<lb/>
中京闈鄉試未上春闈授中書舍人宣德己酉與脩兩<lb/>
朝實錄成賜白金文綺陞兵部車駕主事仍蒞事内廷<lb/>
正統戊午與脩宣廟實錄成進翰林侍講金綺之賚有<lb/>
加正統戊辰詔擇進士頴敏者為庶吉士屬公教之公<lb/>
<pb n="KR4e0104_WYG_013-20b"/>
懲曩之事虛文者慨然以師道自任俾力追古作有一<lb/>
字未愜者經月不置以故諸吉士大有所造後多以文<lb/>
學致名己巳進侍講學士景泰庚午主考京闈及揭曉<lb/>
第一人劉宣乃盧龍軍士同事者欲更之公曰朝廷立<lb/>
賢無方不可乃止時論韙之公未沒宣已第進士為翰<lb/>
林修撰矣初置經筵官公居首選數賜白金文綺寶鏹<lb/>
禮遇甚隆辛未夏不雨特遣祀濟瀆壬申春缺祭酒衆<lb/>
難其人大學士高榖曰學行老成無如劉某者遂抗章<lb/>
<pb n="KR4e0104_WYG_013-21a"/>
薦之命下以公為國子祭酒士類懽然有得人之賀公<lb/>
曰士子若室女當保愛之於是定程課示教條旦暮講<lb/>
解如恐弗及有託權貴以求倖得者斥弗聽六館之士<lb/>
帖然明年養母陳氏卒朝廷欲奪其情公力求終制服<lb/>
除仍拜祭酒天順改元皇上復位念宮端必求宿德之<lb/>
儒在朝無踰公者遂陞少詹事日侍講讀輔導惟謹忽<lb/>
一日不至云已捐館矣朝紳莫不䀌然上聞訃哀悼曰<lb/>
安得學行醇篤如斯人者遣禮部侍郎李紹諭祭於其<lb/>
<pb n="KR4e0104_WYG_013-21b"/>
家公生洪武甲戌八月二十日卒天順戊寅十月六日<lb/>
享年六十有五公性介特絶軟媚之態立身以不欺為<lb/>
主未嘗疾言遽色尚儉約已貴而猶僦居隘陋裕如也<lb/>
祿賜之餘必分惠宗族故舊之貧者恒館粟之僚友卒<lb/>
而乏者為具後事復教其孤有至顯官者有病吏公憐<lb/>
而舍之染其疾及家人或請遣之公弗聽已而皆愈鄉<lb/>
人有逮繫不能明者公為白其寃其人廉之懐金以謝<lb/>
公曰吾直爾公也豈為私邪遂感泣而退其善行如此<lb/>
<pb n="KR4e0104_WYG_013-22a"/>
類者甚多立朝無惰容不以寒暑久速而少變亦其志<lb/>
之堅定也楊文貞文定兩公皆重其為人每稱道之家<lb/>
訓素嚴仲子瀚以進士使南方戒之曰見利毋茍得也<lb/>
閲其衣篋以行比還仍閲之如故乃喜曰無玷吾門矣<lb/>
平生躭嗜文籍博極羣書素有醖藉為文紆徐演迤務<lb/>
造至理詩古澹舂容自有餘味方衆賢聚于朝以意氣<lb/>
相雄長公獨用心於内退然沈毅略不與較有假菴稿<lb/>
若干巻藏於家配陸氏有淑德封孺人子男四長曰澄<lb/>
<pb n="KR4e0104_WYG_013-22b"/>
早卒次曰瀚天順丁丑進士次曰滸次曰泳女四安清<lb/>
安福安正安吉俱適士人孫男女十人卜以明年某月<lb/>
某日葬其縣武邱鄉之原從先兆也銘曰時惟雍熙氣<lb/>
乃淳固豪傑之才咸出仕路姑蘇之墟文物之鄉卓犖<lb/>
之士後先相望猗嗟劉公聞道甚早成童為師諕其長<lb/>
老六書之精應帝之徵受薦於京文為世程乃入秘書<lb/>
染翰滋久國史屢脩皇錫多有乃訓吉士乃典文衡懇<lb/>
切公正位升譽騰公為司成聿興士類其教以身展也<lb/>
<pb n="KR4e0104_WYG_013-23a"/>
無愧公為詹事入佐元良其輔以道燁兮有光兹也全<lb/>
歸惟帝之恤勒銘高原永示無斁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0104_WYG_013-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古穰集巻十三<lb/>
</p>
<p>
</p>
  </div>
</body>
</text>
</TEI>
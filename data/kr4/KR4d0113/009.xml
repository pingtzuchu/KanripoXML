<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學易集巻七</head> <lb/>
    <p>
<pb n="KR4d0113_WYG_009-1a"/>
欽定四庫全書<lb/>
　學易集巻七<lb/>
　　　　　　　　　　　　宋　劉跂　撰<lb/>
　傳<lb/>
　　錢乙傳<lb/>
錢乙字仲陽上世錢塘人與呉越王有屬王俶納土曾<lb/>
祖贇隨以北因家于鄆父顥善鍼醫然嗜酒喜游一旦<lb/>
匿姓名東游海上不復返乙時三嵗母前亡父同産嫁<lb/>
<pb n="KR4d0113_WYG_009-1b"/>
醫吕氏哀其孤收養為子稍長讀書從吕君問醫母將<lb/>
没乃告以家世乙號泣請往迹父凡五六往乃得所在<lb/>
又積數嵗乃迎以歸是時乙年三十餘鄉人感慨為泣<lb/>
下多賦詩詠其事後七年父以夀終喪𦵏如禮其事吕<lb/>
君如事其父吕君没無嗣為之収𦵏行服嫁其孤女嵗<lb/>
時祭享皆與親等乙始以顱䪿方著名山東元豐中長<lb/>
公主女有疾召使視之有功奏授翰林醫學賜緋明年<lb/>
皇子儀國公病瘈瘲國醫未能治長公主朝因言錢乙<lb/>
<pb n="KR4d0113_WYG_009-2a"/>
起草野有異能立召入進黄土湯而愈神宗皇帝召見<lb/>
襃諭因問黄土所以愈病狀乙對曰以土勝水水得其<lb/>
平則風自止且諸醫所治垂愈小臣適逢之惟陛下加<lb/>
察天子悦其對擢太醫丞賜紫衣金魚自是戚里貴室<lb/>
逮士庻之家願致之無虚日其論醫諸老宿莫能持難<lb/>
俄以病免哲宗皇帝復召入宿直禁中久之復辭疾賜<lb/>
告遂不復起乙本有羸疾性簡易嗜酒疾屢發自以意<lb/>
治之輒愈最後得疾憊甚乃歎曰此所謂周痺也周痺<lb/>
<pb n="KR4d0113_WYG_009-2b"/>
入臟者死吾其已夫已而曰吾能移之使病在未因自<lb/>
製藥日夜飲之人莫見其方居無何左手足攣不能用<lb/>
乃喜曰可矣又使所親登東山視菟絲所生篝火燭其<lb/>
下火滅處劚之果得茯苓其大踰斗因以法噉之閲月<lb/>
而盡由此雖偏廢而氣骨堅悍如無疾者退居里舍杜<lb/>
門不冠屨坐臥一榻上時間閲史書雜説客至酌酒劇<lb/>
談意欲有適則使二僕夫輿之出入閭巷人或邀致不<lb/>
肯往也病者日造門或扶攜襁負纍纍滿前近自鄰井<lb/>
<pb n="KR4d0113_WYG_009-3a"/>
逺或百數十里皆授之藥致謝而去初長公主女病泄<lb/>
痢方始乙方醉曰當發疹而愈駙馬都尉以為不然怒<lb/>
責之不對而退明日疹果出都尉喜以詩謝之廣親宗<lb/>
子病診之曰此可無藥而愈顧其幼曰此且暴病驚人<lb/>
後三日過午無恙其家恚曰幼何疾醫貪利動人如此<lb/>
明果發癎甚急復召乙治之居三日愈問何以無疾而<lb/>
知曰火色宜視心與肝俱受邪過午者心與肝所用時<lb/>
當更也宗室王子病嘔泄醫以藥温之加喘乙曰病本<lb/>
<pb n="KR4d0113_WYG_009-3b"/>
中熱奈何以剛劑燥之將不得前後溲與石膏湯王與<lb/>
醫皆不信謝罷乙曰毋庸復召我後二日果来召適有<lb/>
故不時往王疑且怒使人十數輩趣之至曰固石膏湯<lb/>
症也竟如言而效有士人病欬面青而光其氣哽哽乙<lb/>
曰肝乗肺此逆候也若秋得之可治今春不可治其家<lb/>
祈哀强之予藥明日曰吾藥再㵼肝而不少卻三補肺<lb/>
而益虚又加唇白法當三日死然安穀者過期不安榖<lb/>
者不及期今尚能粥居五日而絶有娠婦得病醫言胎<lb/>
<pb n="KR4d0113_WYG_009-4a"/>
且墮乙曰娠者五臟傳養率六旬乃更誠能候其月偏<lb/>
補之何必墮已而子母俱得全又乳婦因大恐而病病<lb/>
雖愈目張不得瞑人不能曉以問乙乙曰煮郁李酒飲<lb/>
之使醉則愈所以然者目係内連肝膽恐則氣結膽衡<lb/>
不下惟郁李去結隨酒入膽結去膽下目則能瞑矣如<lb/>
言而效一日過所善翁聞兒啼愕曰何等兒聲翁曰吾<lb/>
家孿生二男子乙曰謹視之過百日乃可保翁不懌居<lb/>
月餘皆斃乙為方博達不名一家所治種種皆通非但<lb/>
<pb n="KR4d0113_WYG_009-4b"/>
小兒醫也于書無不窺他人靳靳守古獨度越縱舍卒<lb/>
與法合尤邃本草多識物理辨正闕誤人得異藥若持<lb/>
疑事問之必為言所生本末物色名號退攷之皆中末<lb/>
年攣痺浸劇其嗜酒喜寒食皆不自禁自診知不可為<lb/>
召親戚訣别易衣待盡享年八十二終于家所著書有<lb/>
傷寒論指㣲五巻嬰孺論百篇一子早逝二孫今見為<lb/>
醫河間劉跂曰乙非獨其醫可稱也其篤行似儒其竒<lb/>
節似俠術行而身隠約又類夫有道者數謂余言曩學<lb/>
<pb n="KR4d0113_WYG_009-5a"/>
六氣五運夜宿東平王冢嶺觀氣象至月餘不寐今老<lb/>
且死事誠有不在書者肯以三十日暇從我當相授余<lb/>
笑謝弗能其後遂不復言嗚呼斯人也欲復得之何由<lb/>
哉没後余聞其所治驗尤衆東州人人能言掇其章章<lb/>
者著之篇異時史家叙方術之士其將有攷焉<lb/>
　　玉友傳<lb/>
玉友其先出自后稷得姓九種别為禾氏居官長子孫<lb/>
又為庾氏有子粲從儀氏受道家術術成一息十日大<lb/>
<pb n="KR4d0113_WYG_009-5b"/>
寒凝流而不冰世稱以為神其後子孫命氏不一惟甘<lb/>
氏最著傳數世有壺公既仙去歴千數百嵗挹之輒出<lb/>
世謂玉友後或曰壺公者無冬夏隠壺中然時時猶復<lb/>
往来人間今玉友即壺公也為人精白不雜處少時帶<lb/>
經就舂方士中黄生白水真人一見定交杵臼之間相<lb/>
與差擇陶汰復修儀氏術烝烝柔和羣居化之雖蓬室<lb/>
甕牖投者如歸一巾一瓢意湛如也好事者或載與俱<lb/>
出所至爵者避席一坐盡傾既去人思慕若渇平陽侯<lb/>
<pb n="KR4d0113_WYG_009-6a"/>
為相獨親厚之吏士人人争欲進説皆不得間故人徐<lb/>
公為郎言于朝曰此臣家中聖人也去遊荆楚荆州牧<lb/>
虚齋中以館之使其子伯雅叔雅季雅受學焉嘗得董<lb/>
生春秋玉杯書閲而起喜曰知吾趣者不在玉杯中乎<lb/>
晚從王公子至山東山東聞聲争交懽河間老人一見<lb/>
心醉歎曰吾屬徒知飲其徳莫能名其器命史筮之遇<lb/>
需䷄之比䷇其占曰吉是謂三益味道之腴澤外粹中<lb/>
冰雪與居非金非石其臭如蘭有孚盈缶富以其鄰殆<lb/>
<pb n="KR4d0113_WYG_009-6b"/>
將有不虞之好得于燕樂之間因賀曰斯人玉也諸君<lb/>
寧得而友之乎老人頓首幸甚字之曰玉友初甘氏宗<lb/>
族既衆仕宦髙者入侍太官奉祠祭其在州郡為平原<lb/>
督郵為青州從事或封宜城侯劇陽子下至斗食丞甚<lb/>
衆其餘散居里邑田野往往衒鬻自售無老幼賢否皆<lb/>
得與之交倡優下吏狎溺尤甚號為懽伯愛之不容口<lb/>
由是交道遂漓縣官既覺之因著為令盡収其財佐公<lb/>
上毋得藏器于家清亷之士至掲表自别獨玉友不然<lb/>
<pb n="KR4d0113_WYG_009-7a"/>
瑰意琦行門無雜賔私淑諸人未嘗顯于時既性所守<lb/>
亦其勢然也與人接初若恬和而中甚烈天質醇白終<lb/>
始一致炎涼莫能移平居固罕見之人或望其顔色皆<lb/>
<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙及深味其言無不心悦誠服識與未識以是沾丐<lb/>
所及人忘其少䜛者或恨其不滿聞而笑曰君子多乎<lb/>
哉不多也他日老人坐草堂蒼官青士列侍堂下風月<lb/>
佳夕獨玉友與桐君在桐君方有髙山流水之趣當是<lb/>
時玉友色愈粹風味愈勝相視莫逆歡然絶倒老人歎<lb/>
<pb n="KR4d0113_WYG_009-7b"/>
曰平生聞髙士稱羲皇上人嘗謂虚語今乃信然恨不<lb/>
使陶靖節見之客有邂逅相遇者頳然内熱爽然自失<lb/>
人怪而問之曰見吾玉友耶客長歎曰閲人多矣疑其<lb/>
不從人間来其為人心服如此嘗自言吾師以寅生以<lb/>
酉終故酉日輒隠不見然出處亦無常度或對客未竟<lb/>
人又于他所見之或同時數家俱見雖人人自謂我良<lb/>
友然似是而非者十九得其緒餘者十五而得其真者<lb/>
百無一二至于官府及市肆若禆販之家雖願見之終<lb/>
<pb n="KR4d0113_WYG_009-8a"/>
不往浮沈于世莫知其所終太史公曰甘氏得姓尚矣<lb/>
其後分封以邑為姓有中山氏青田氏桑落氏烏氏程<lb/>
氏郫氏此皆著姓日以滋盛而玉友名氏弗彰獨以徳<lb/>
稱其亦有以也夫或隠或見莫攷其出處此與薊子訓<lb/>
左元方何以異浮沈方外野人白士與之忘年而臣不<lb/>
得獻之于君故余為之攷論其行事未嘗不歎息于斯<lb/>
焉<lb/>
　誌銘<lb/>
<pb n="KR4d0113_WYG_009-8b"/>
　　渤海西門參軍墓誌銘<lb/>
君諱楫字道濟姓西門氏曾祖旦祖成允終南宫令贈<lb/>
左諌議大夫父介終尚書屯田郎中贈左朝議大夫其<lb/>
先出于魏鄴令唐季散遷再徙渤海家世儒學以長者<lb/>
稱至君尤好學立義重然諾名聞北州友人王大年母<lb/>
死貧甚君不待白大人裒婦裝賙之使𦵏與王肬俱客<lb/>
而肬病且死君躬訪醫挾持臥起至具棺斂表識告其<lb/>
家乃去是後賴君脱艱窘類如此者尚衆尚書郎當任<lb/>
<pb n="KR4d0113_WYG_009-9a"/>
子君次最長辭曰楫累以進士薦久猶以恩釋褐而弟<lb/>
聿方壯可任及致仕官一子又推與季弟中中固辭乃<lb/>
受太廟齋郎親喪哀毁成禮族人敬重之無間言㑹郡<lb/>
有獄弟肅當逮其勢張甚君奮曰肅聿皆為吏中好學<lb/>
類不可使被汚吾老無用其即罪因身㑹逮隨問而承<lb/>
弟與族人持不可君固不變繫之累月獄吏歎息不得<lb/>
已具牘竟坐免官吏守門奪取告身去聞者為恨而君<lb/>
恬自得久之更赦調象州司戸參軍不赴元祐元年五<lb/>
<pb n="KR4d0113_WYG_009-9b"/>
月九日疾終享年五十五三娶王田髙氏二男輅舉進<lb/>
士幼早世女皆嫁士人諸弟與輅以八年八月二十七<lb/>
日𦵏君渤海萬福里之原使鄉人王宜狀行事来請銘<lb/>
君少從家君游某得熟其為人大抵發憤悃幅節疏而<lb/>
氣閎専趨人之急終不以身困阨故悔止其人既去或<lb/>
自名遂閉弗道君亦不恨曰固何傷嗚呼君可謂無負<lb/>
于人矣銘曰嗟若人蹇不逢彌億年尚幽通<lb/>
　　陳郡袁府君墓誌銘<lb/>
<pb n="KR4d0113_WYG_009-10a"/>
元祐六年十月癸未陳郡袁府君諱百之病終于家八<lb/>
年十月庚午𦵏開封府雍丘故里之原政和元年秋君<lb/>
之子疇自杞如汶請銘于河間劉某曰先子之䘮大父<lb/>
大夫公泣謂諸孤非深知吾子不以銘已𦵏而銘將納<lb/>
諸隧後嵗餘大夫公亦捐館舍諸父并舉故縣之藏先<lb/>
子行事因弗果書訖十九年于兹昔者先丞相在位其<lb/>
取人也以無意先子之見知也以無求謂之深知其殆<lb/>
如此敢以銘累丞相之子其幸碑之死且不朽某固嘗<lb/>
<pb n="KR4d0113_WYG_009-10b"/>
聞君之為人謹以君仲弟東之所狀事蹟叙次而為銘<lb/>
君字必强其先許人後徙雍丘曾祖楚材國子博士贈<lb/>
都官員外郎祖煥太常博士贈大中大夫父詵朝奉大<lb/>
夫母王氏徳興縣君君少竒頴北海吳公奎趙郡李公<lb/>
師中一見異之登進士第調郡曹歴縣令遷幕府以選<lb/>
再為州教授積官至左奉議郎天性孝愛已壯猶嬉戲<lb/>
親側如兒時仕宦常擇比近率五日一通訊過期皇皇<lb/>
不能以日母喪哀毁勺飲不入口三日不得已于父彊<lb/>
<pb n="KR4d0113_WYG_009-11a"/>
進粥因得羸疾中嵗浸劇享夀纔四十有四為人美風<lb/>
致夷然蕭散善談笑博學軼于文辭嘗讀董生仕不遇<lb/>
賦歎曰命在天不遇其何憂道在我奚往而不可樂又<lb/>
方以天下為憂安知遇之非憂方自樂其樂安知不遇<lb/>
之非樂迺作樂不遇賦其辭類騷眉山蘇公見之笑曰<lb/>
不見此作久矣平居恂恂需緩至遇事侃然不為骩骳<lb/>
逢州遞卒盜貸所護錢當死君為掾讞之曰錢委窮卒<lb/>
實誨之盜乃與宼同抵罪死非法意州不聽固争且曰<lb/>
<pb n="KR4d0113_WYG_009-11b"/>
終不以一官易七人者命竟論減死其後君坐失出免<lb/>
官而囚已決不復改河東行和糴法遇菑嵗蠲税十八<lb/>
而糴如故計司仰給衆莫敢言君為從事被檄躬行田<lb/>
壟索室廬具以實告部使者又條利害大計言府府為<lb/>
言于朝某州水菑官吏諱之督賦自若人情洶洶君為<lb/>
學官歎曰顧恐弗聽出位何傷則詒使者書累千言有<lb/>
同僚忌君悻悻一日當坐譴莫為謝君陰竄名分謗果<lb/>
以君故得釋又縣令以事忤守將怒甚削牘將傅重劾<lb/>
<pb n="KR4d0113_WYG_009-12a"/>
人不敢諌君獨從容進説不聽不止後僚令知之皆来<lb/>
謝君曰亡是以告者過人更服其長者在官無幾時所<lb/>
立如此娶李氏朝散大夫綜之女子男璹鑄燾女嫁閭<lb/>
丘璪宋甫張無競銘曰惟袁氏與轅爰同出媯姓陳申<lb/>
公之後自固盎延著名于漢其後轅爰寖㣲而袁獨顯<lb/>
春秋之際食邑陽夏其地後屬陳郡别于汝南暨樂陵<lb/>
故君上世稱陳郡以君之資稟學行而天年早終然班<lb/>
班見行事質之經義參之士君子之操幾可以無悔嗚<lb/>
<pb n="KR4d0113_WYG_009-12b"/>
呼可哀也夫亦可以無憾也夫<lb/>
　　崇儀使致仕趙公墓誌銘<lb/>
元符三年春有詔故韓王普社稷殊勲後嗣未有顯者<lb/>
其推擇材行以名聞文思副使趙公思恭即日擢為西<lb/>
上閤門副使公惶恐上書稱臣駑下不如臣兄思復書<lb/>
報聞公不敢復辭迺拜受命是時今上踐阼纔再閲月<lb/>
公以宗臣後首見褒賞逡巡辭遜授受兩得于是中外<lb/>
悦服而公之賢益聞公字伯莊其先真定人曾祖韓王<lb/>
<pb n="KR4d0113_WYG_009-13a"/>
居洛陽為洛陽人祖承贈太師中書令考從約贈建寧<lb/>
軍節度使妣祁氏永嘉縣太君公少以父任方冠而仕<lb/>
為鄜延路管總司屬官監夀州税杭州酒八作司監修<lb/>
官髙陽闗路總管司屬官太寧監及博州都監河北糴<lb/>
便司屬官勾當騏驥院提舉修河司屬官知威勝軍提<lb/>
舉右廂馬監知信安軍改岢嵐京西北路都監兼提舉<lb/>
馬監知乾寧軍改火山軍真定府路都監兼河北第十<lb/>
一將知永寧軍復改威勝揚州鈐轄召還管勾客省四<lb/>
<pb n="KR4d0113_WYG_009-13b"/>
方館閤門公事請補外為京西南路鈐轄又請解閤門<lb/>
職自引進副使換崇儀使又請宫觀管勾西京嵩山崇<lb/>
福宫樞宻院奏公才可任不當處以散地起為京東西<lb/>
路鈐轄再請宫觀復崇福宫葢自三班奉職十五遷官<lb/>
而至崇儀使因止不復磨勘職事凡二十八任非朝廷<lb/>
選則官長辟除在官六十餘年未嘗見譴既再請閒遂<lb/>
以大觀二年正旦拜章乞致仕四日某甲子終于私第<lb/>
之正寢夀七十四後七日詔許致仕是嵗三月某甲子<lb/>
<pb n="KR4d0113_WYG_009-14a"/>
𦵏洛金谷鄉石樓里邙山之原先塋之側公剛毅多知<lb/>
遇事識大體自以勲臣之後義先國家在職蹇蹇未嘗<lb/>
顧望寓大名屬霖雨大河漲溢風濤下注城中憂在晷<lb/>
刻時故相居守以便宜檄公部禁兵從事郎吏惶惑而<lb/>
公指授神速人得赴功隄防獲完遂脱墊溺是日也㣲<lb/>
公幾殆其處繁潰艱劇賴以濟務類如此御兵嚴而信<lb/>
不妄賞罰南陽大閲兵主帥聽其左右言將厚賞射者<lb/>
公請核實主將不聽欲必賞公亦必争止弗賞凡事上<lb/>
<pb n="KR4d0113_WYG_009-14b"/>
官未嘗少貶遇不可必達其意人服其直治郡奉法循<lb/>
理簡重不苛課最常視他人為優在朝廷習故事恭慎<lb/>
無與比嘗赴火山陛對奏事已而泣言曰先臣普配享<lb/>
清廟顧真定故里未有廟食敢昧死以請哲宗聽許將<lb/>
詔立廟欲公親董役事故除真定府路都監居數月廟<lb/>
成故樞宻使文簡馮公京公妻父也待公如賔友馮公<lb/>
薨朝廷欲公㑹𦵏故除京西北路都監公亦感慨為之<lb/>
盡力公輕財利重然諾有幕官卒貧甚公至鬻賣器皿<lb/>
<pb n="KR4d0113_WYG_009-15a"/>
遣其喪歸族人貧者必嵗時賙給之以為常善教子孫<lb/>
所居必延儒學尤喜賔客對之終日夕無倦色與人交<lb/>
初落落不合既厚善不復以事故移奪久而益親閒暇<lb/>
觀書史或勸公何不學佛書公曰忠于國孝于家不畏<lb/>
强禦不侮鰥寡吾以此生亦以此死又何必學佛書為<lb/>
勸者慙服娶張氏故侍中耆之孫某官某之女封安化<lb/>
縣君又娶馮氏封咸寧縣君子男四人希孟承議郎希<lb/>
旦右班殿直希尹希箴三班奉職其三子皆早世咸寧<lb/>
<pb n="KR4d0113_WYG_009-15b"/>
君與希孟既舉公及前夫人之𦵏奉公遺範居喪如禮<lb/>
鄉人稱焉孫男十一人瑾珵瓘璞瑑璪璩琛琢璮環孫<lb/>
女二人嫁右班殿直郭才卿一尚幼公將老謂東平劉<lb/>
某曰我死子其為銘某曰知公與公所知豈少哉曰非<lb/>
有擇也顧心已屬子不可易自是亟以謂人曰銘我者<lb/>
劉君也公殁其孤遣人訃告且問銘既𦵏又使長子瑾<lb/>
自河南抵汶上持其鄉人劉平仲所狀事實以来曰得<lb/>
銘將納諸墓隧瑾致其父之意退就舍日造門泣以請<lb/>
<pb n="KR4d0113_WYG_009-16a"/>
如始至某感服太息曰是公之子孫也已乃叙次而為<lb/>
之銘曰烈烈韓王翊國之興於昭顯融陪食廟烝纘恵<lb/>
我緒蔚其繩繩於王有光趙公維曾有偉趙公簡亷以<lb/>
質周旋踐更克毖小物乃勤民政亦總戎律不呉不敖<lb/>
乂寧踐謐上聖臨御誕襃殊勲有来趙公陟陟于門擢<lb/>
首拜章義先臣昆盛徳不忘風致斯存謂公百年尚膺<lb/>
多福翩其歸休<hi>案永樂大典原闕二字</hi>匪卜豈無他人墓文我屬<lb/>
莫幽斯文惟信之告<lb/>
<pb n="KR4d0113_WYG_009-16b"/>
　　朝奉大夫知淄州任公墓誌銘<lb/>
公諱宗誼字仲宜姓任氏贈尚書司封員外郎諱朏之<lb/>
曾孫尚書工部郎中直史館贈吏部尚書諱子輿之孫<lb/>
太常少卿致仕贈正義大夫諱粹南陽郡太夫人尹氏<lb/>
之子上世故為博平人尚書公改𦵏于鄆因家焉公以<lb/>
父任為太廟齋郎調隴州隴安慶州合水二縣尉喪服<lb/>
除調濵州司戸參軍亳州酇縣令用薦為宣徳郎知曹<lb/>
州乗氏縣不赴簽書鎮海軍判官管勾京東轉運司文<lb/>
<pb n="KR4d0113_WYG_009-17a"/>
字轉通直郎通判南平軍不赴監真州轉般倉轉奉議<lb/>
郎賜緋魚袋通判永寧軍不赴轉承議郎通判沂州今<lb/>
上即位恩轉朝奉郎朝散郎管勾宫觀以沂州督捕賊<lb/>
轉朝請郎轉朝奉大夫通判泰州不赴除知淄州借紫<lb/>
加勲騎都尉大觀元年七月二十四日寢疾終于家享<lb/>
年五十有九公闊達好義有氣略少時浮沈閭里泛愛<lb/>
下士人樂從之游既孤𦵏昏仰食貧甚至鬻其産貲用<lb/>
遂缺公曰差易耳勤力治生調度纖嗇居數年復其産<lb/>
<pb n="KR4d0113_WYG_009-17b"/>
如初鄉人竒之宗族賴焉天性明吏事在官務核實不<lb/>
肯便文自營所臨可紀酇有民椎埋剽攻敗則行錢詆<lb/>
讕數得脱前令不能制公因事殺之以徇有盗羣行入<lb/>
境微得其處㑹尉不在公部分方略以授主簿曰往取<lb/>
賊受賞以君有母故為君得主簿感激如公教盡獲之<lb/>
遂先公改京秩沂某氏子坐小法當受笞公審其可教<lb/>
争于州將以贖論是嵗遂預鄉舉真州倉室屋七百區<lb/>
費大莫敢任葺事嵗霖雨壊米至萬計吏夜徙棄水中<lb/>
<pb n="KR4d0113_WYG_009-18a"/>
以滅跡公大撤而新之計司吝費公曰倉雖在真本漕<lb/>
六路聚米以供京師則費宜均賦之六路衆是公議上<lb/>
之朝遂著為令在濵攝滄之樂陵令在鄆攝須城令治<lb/>
行皆如在酇凡民訴久不竟若冤不能自直者摘其要<lb/>
害躬為鐫諭無不厭服日所受書檄與凡小争訟區處<lb/>
立決廷無留事獄戸可羅雀豪惡吏屏氣竟嵗無敢犯<lb/>
或云為政必鋤猾吏奈何并容公笑曰懦令倚吏以辦<lb/>
又憚其縱則横掎摭之是滋使藉以蠧民且去一猾吏<lb/>
<pb n="KR4d0113_WYG_009-18b"/>
得一猾吏今予奪在我吏供筆札奉案牘而已何謂云<lb/>
云前後所辟薦公皆名士偉人其與人交傾葢不疑不<lb/>
為回隠小不可輒以告然資樂易喜賔客酣飲笑噱恢<lb/>
然無忤人更服其長者晚尤好書閲古今評其人得失<lb/>
以自致其意領宫觀歸家趣供具召親屬故舊無虚日<lb/>
嘆曰老矣無所用如某人治某事我雖老尚能兼此人<lb/>
數輩雅知公者亦多以為信云方朝廷察公行能優除<lb/>
便郡未赴感疾不起夀不滿六十於戲惜哉娶尹氏南<lb/>
<pb n="KR4d0113_WYG_009-19a"/>
陽夫人弟之子封夀安縣君子男四人羲之獻之允之<lb/>
延之皆舉進士羲之以公遺奏授假將仕郎女七人嫁<lb/>
王譽郭儔士亷張平張大辯謝敦頤儔右班殿真敦頥<lb/>
假承務郎餘皆舉進士一未嫁孫男七人以大觀二年<lb/>
九月二十六日𦵏須城縣黄陂鄉之劉村先塋之次某<lb/>
皇妣魯國太夫人正義公仲女也篤于同氣之愛憐公<lb/>
幼䕶視之尤厚南陽君于諸外孫愛某特異躬自鞠育<lb/>
某又少公四嵗相與嬉戲俱從我先公授書學丁壯昏<lb/>
<pb n="KR4d0113_WYG_009-19b"/>
宦出處相先後雖舅甥有晜弟之好焉諸孤謂知公無<lb/>
如某者請誌其墓謹論次如右為之銘曰服周于身棺<lb/>
周于服刳石袤丈以為之槨度三之一得其函深如函<lb/>
之深為之葢博其封可隠其坎可席從先大夫歸此真<lb/>
宅<lb/>
　　承議郎束君墓誌銘<lb/>
大觀三年九月庚戌承議郎束君端卿字表臣卒于京<lb/>
師十月戊寅返柩于中都粤十二月壬申𦵏東阿魚山<lb/>
<pb n="KR4d0113_WYG_009-20a"/>
鄉挂劍里祖塋之左伯氏<hi>案北下永樂大典有闕文</hi>直大夫正卿持<lb/>
其季文林郎斌卿之子僧孺所狀公行實以来請銘為<lb/>
之銘曰維束有原漢傅之裔莽末散遷去足為氏在晉<lb/>
著作陽平是居唐季避亂占魯中都曾祖諱勍潛晦弗<lb/>
昭祖顒贈官貳卿兵曹考莊膴仕奮以儒服繇列大夫<lb/>
襃贈光祿母榮夫人追郡永嘉儷行相成實大厥家君<lb/>
由父任歴典二尉登封髙邑輒著威恵主簿河沙錄事<lb/>
蘄春交章尉薦去長斯民能令謂何馮翊白水滿嵗為<lb/>
<pb n="KR4d0113_WYG_009-20b"/>
郎階曰宣義惟大鎮聚齊有孫耿爰畀之監流亡綏定<lb/>
今上御極沛澤維均加命一等錫服朱銀信安入幕軍<lb/>
事用康通直于朝遂登議郎上膺大寳例進官序歸赴<lb/>
銓曹入趨班署云胡弗淑奄然徂遷七十有二亦克有<lb/>
年娶郭暨王張又繼室國恩襃寵咸有封秩七男二女<lb/>
儀然肖似稟植攸同多或蚤世直孺徳孺二子服喪孫<lb/>
曰元矩亦頎而良女及女孫皆適士族宜于其家著稱<lb/>
雝睦吁嗟束君命實何尤出無利勢歸有先疇嵗晚道<lb/>
<pb n="KR4d0113_WYG_009-21a"/>
衍邅迴末路何以息我魚山之下刻詩幽石以慰其靈<lb/>
及後之人尚其永寧<lb/>
　　國子博士趙公墓誌銘<lb/>
天水趙逵與其兄遘弟遠逑遵以母夫人命卜政和元<lb/>
年十月己酉𦵏其祖考叔從叔弟暨伯祖妣叔祖妣考<lb/>
之所生母遘逵之妻凡十一喪于鄆州翔鸞鄉石室村<lb/>
之原逵以友人彭城顔岐為介紹請于河間劉某銘其<lb/>
祖博士府君之墓翼日持岐所狀行事来見而泣曰昔<lb/>
<pb n="KR4d0113_WYG_009-21b"/>
我髙祖父之考諱文興妣張氏在五代時潛晦弗耀自<lb/>
髙祖父太子中舍知黄州贈給事中諱利妣南陽郡太<lb/>
君張氏而上皆𦵏齊之禹城為齊人曾祖尚書祠部郎<lb/>
中天章閣侍講贈右諌議大夫諱希言始愛東平樂其<lb/>
風土故我大父奉其喪與妣博陵郡太君崔氏暨伯季<lb/>
及三仙源君卜石室之原而藏焉無祿大父即世繄我<lb/>
先人亦早終以嵗之不易諸孤藐焉契闊淹久葢四十<lb/>
年于兹然後殯者獲從先侍講于此維趙氏遷徙之故<lb/>
<pb n="KR4d0113_WYG_009-22a"/>
與大父之閥閲治行非銘曷以告後嗣謹按府君諱舜<lb/>
臣字和叔少舉進士不中父任太廟齋郎調澧州澧陽<lb/>
簿尉明州簿尉丁父憂服除調兗州司法親嫌移沂州<lb/>
遷兗州瑕丘令天平軍節度推官知興州順政縣擢大<lb/>
理寺丞知泗州招信縣未赴改濟州鉅野縣轉太子中<lb/>
舍賜緋轉殿中丞以薦監延豐倉遷博士熙寧八年八<lb/>
月二日以疾終享年五十六娶徐氏司農卿安期兄之<lb/>
女次黄氏内殿承制中立女次王氏天章閣侍講宗道<lb/>
<pb n="KR4d0113_WYG_009-22b"/>
女皆封仙源縣君子男裔孫河中府司錄參軍以子贈<lb/>
通直郎次三人早卒次叔孫季孫女嫁承議郎楊慶基<lb/>
士人張子明張敷諸孫皆舉進士逵登第為承議郎孫<lb/>
女嫁黄淵吕椿年曾孫男女十二人初侍講公與故賈<lb/>
公昌朝王公宗道竝事仁宗皇帝説書崇政殿又竝除<lb/>
侍講在經筵積嵗以博厚著稱至府君世其家學尤長<lb/>
于歌詩善書得唐徐浩筆法居家孝友在官恵愛亷肅<lb/>
其交于上下誠而不阿位不售徳識者歎憾二子病不<lb/>
<pb n="KR4d0113_WYG_009-23a"/>
任事然孫曾衆多先志弗墜要諸始終顔氏之狀與其<lb/>
所言可攷不誣乃為之銘曰於維博士洵美且文恵其<lb/>
先人以暨有孫令得良吏州倚名曹政在二縣民廩洊<lb/>
髙我車既流我塗亦易云胡奪旃而不千里文山之兆<lb/>
是堅是塏勒銘幽宫庸告永載<lb/>
　<lb/>
　<lb/>
　<lb/>
<pb n="KR4d0113_WYG_009-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學易集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學易集巻五</head> <lb/>
    <p>
<pb n="KR4d0113_WYG_007-1a"/>
欽定四庫全書<lb/>
　學易集巻五<lb/>
　　　　　　　　　　　　宋　劉跂　撰<lb/>
　表<lb/>
　　賀郊祀禮成表<lb/>
肇稱禋祀對越昊穹慶熙事之告成綿庶邦而均惠郵<lb/>
音下逮輿頌交欣臣聞祭不欲疏莫如仲冬三歳之制<lb/>
神何由降厥有黄鍾六變之音恭惟皇帝陛下至誠感<lb/>
<pb n="KR4d0113_WYG_007-1b"/>
神明德恤祀緝熙累聖之典茂對一陽之正彰明察而<lb/>
合柔祇報本始以侑烈祖帝歆儲祉孝饗流光三階以<lb/>
平知神靈之響答一人有慶宜惠澤之風行臣夙奉明<lb/>
恩兹臨近服駿奔無路竊抃于懐<lb/>
　　賀太皇太后表<lb/>
天郊訖饗帝室受釐修賀慶之禮于宫中沛赦宥之恩<lb/>
于天下書文所被蹈舞載懽臣聞詩歌肇禋以熙文王<lb/>
之典漢徙泰畤必就長安之郊洪惟盛時克有成憲恭<lb/>
<pb n="KR4d0113_WYG_007-2a"/>
惟太皇太后陛下躬任姒之聖御成康之朝心勞七年<lb/>
體正萬事海内充實足以制禮而備多儀天子聖明宜<lb/>
其執玉以見上帝乃稽列聖之制肇舉圜壇之文禮行<lb/>
一時懽動四表臣親逢盛際服在近藩雖莫預于駿奔<lb/>
實退深于慶頌<lb/>
　　賀郊祀禮成表<lb/>
升泰壇之燎始竣事于國陽下丹闕之書遂覃禧于海<lb/>
㝢臣聞人本乎祖莫如配天之崇禮行于郊是為饗帝<lb/>
<pb n="KR4d0113_WYG_007-2b"/>
之盛恭惟皇帝陛下丕顯前烈翼宣重光自迪典謨之<lb/>
言克勤牲幣之事四時歴款于原廟五歳再見于合宫<lb/>
神靈居歆聖敬益廣乃延長日之吉肇舉圜丘之儀頌<lb/>
思文之功以追侑我烈祖隆大報之義兹徧走于羣神<lb/>
至音繹如精意孚盡物以徳享神祇祖考既安樂之恩<lb/>
如春行鰥寡孤獨無凍餒者書文所暨蹈舞載懽臣越<lb/>
在外藩欽聞盛際古有分土雖莫預于駿奔邦之榮懷<lb/>
退不勝其竊抃<lb/>
<pb n="KR4d0113_WYG_007-3a"/>
　　賀太皇太后表<lb/>
圜丘祀帝大報而徧羣神宣室受釐推恩以及四海臣<lb/>
聞漢家泰畤因天子所都而為居周制肇禋率海内之<lb/>
職以助祭若古熙事屬我盛朝恭惟太皇太后陛下保<lb/>
佑一人纘承六聖賞罸刑政之不悖寒燠雨暘之孔時<lb/>
七年于兹百度咸若以此致享固氣臭未達而誠通宜<lb/>
其居歆若影響相随而福至踵祖宗三歳之後叶天地<lb/>
一陽之休靈光燭臨民氣和樂亶東朝之共治偉元祐<lb/>
<pb n="KR4d0113_WYG_007-3b"/>
之初郊載祀之常今日其始臣夙叨眷遇兹備藩方職<lb/>
畏簡書莫綴甘泉之仗身先民吏共揚嵩極之聲<lb/>
　　賀冊皇后表<lb/>
以世主之尊而二姓之齊好當陽亨之㑹而六禮之備<lb/>
行慶肇始于宫闈福遂流于海宇臣聞周有建國立制<lb/>
之利以觀隂禮之修漢稱繼體守文之君亦資外戚之<lb/>
助恭惟太皇太后陛下奉承先烈保佑聖圗聿増治具<lb/>
之修永言宗事之重順迪經義備舉國章退深抑其私<lb/>
<pb n="KR4d0113_WYG_007-4a"/>
親外博謀于庻姓曰咨種徳之裔乃叶俔天之祥龜筮<lb/>
告期已嚴于茂冊褘褕受服將事于大宫三靈交和九<lb/>
廟増重臣乆參近列方守外藩<hi>案此下有闕文</hi>
　　賀冊皇后表<lb/>
備行嘉禮内統正于宫闈肇建長秋外始基于風教書<lb/>
文所暨蹈舞載懽臣聞禮之本在昏以承先祖之重帝<lb/>
之嫡稱后斯正小君之儀人之大倫古有成憲恭惟皇<lb/>
帝陛下道主簡易治隆本原勸學而民心親正家而天<lb/>
<pb n="KR4d0113_WYG_007-4b"/>
下定將執祼獻之禮于七廟且視膳羞之養于兩宫雖<lb/>
詩書所稱本乎内治然唐虞之際不其才難所得塗山<lb/>
之賢以充椒房之重臣欽聞熙事越在侯藩身滯周南<lb/>
雖莫綴甘泉之仗化行江漢行見誦關雎之詩<lb/>
　　賀同天節表<lb/>
正陽主夏物迎假大之期浹日為旬數備萬盈之義天<lb/>
佑帝歴時生聖人慶邦國之休祥極海隅之歌頌恭惟<lb/>
皇帝陛下功貫天地聖侔祖宗朝廷宿道而向方蠻貊<lb/>
<pb n="KR4d0113_WYG_007-5a"/>
請命而下吏作新憲度招籲俊良置天下于山嶽之安<lb/>
結人心于膠漆之固周家卜歴過七百載之期漢殿稱<lb/>
觴上千萬歳之夀<lb/>
　　謝先公復官表<lb/>
没齒䝉辜稍從昭復闔門瀕死更許生還聞命震驚感<lb/>
恩哀慟伏念先臣某孤立一節歴仕四朝先帝擢升本<lb/>
由神考之遇元祐論列實踐熙寧之言繼諸老以立朝<lb/>
先衆人而去位黨議大起削籍無餘誣搆横加葢棺未<lb/>
<pb n="KR4d0113_WYG_007-5b"/>
已賴先帝徐察無根之語迨陛下大布惟新之恩雖極<lb/>
孤危亦䝉貸宥重念臣嶺表數歳門中十喪舉室遷離<lb/>
先臣客殯于他所有司逼迫老母病終于半途骨肉無<lb/>
以相收道路為之流涕巢傾卵覆分無此生雷動風行<lb/>
忽有今日矧屢下夫恩旨且備聞于訓詞察䝉惡之未<lb/>
昭稍還舊秩憐墜緒之將絶更録諸孤勢已解于倒懸<lb/>
理實均于再造此葢皇帝陛下道極溥博徳隆寛仁聽<lb/>
不惑于忠邪惠無間于存殁聖恩加痛死者不可復生<lb/>
<pb n="KR4d0113_WYG_007-6a"/>
孤臣孑然泣盡繼之以血未有糜捐之路莫酬覆幬之<lb/>
仁<lb/>
　　謝職名表<lb/>
至恩優異事出非常小已空疎心知弗稱莫敢辭避徒<lb/>
切兢凌伏念臣族緒寖微器能素薄偶䝉收録遂致使<lb/>
令頃自西州擢居東部指授綱領皆面奉于徳音環走<lb/>
道塗以身行于使事豈敢妄論繩墨之外庻幾自竭斗<lb/>
筲之餘比上奏于計書忽下頒于詔㫖寵踰華袞已驚<lb/>
<pb n="KR4d0113_WYG_007-6b"/>
天語之襃榮極登瀛更冒儒林之選喜心生于望外愧<lb/>
汗溢于顔間此葢皇帝陛下道貫兩儀德參七廟作新<lb/>
王度治舉三代之隆訓飭臣工明照千里之外有如微<lb/>
賤亦賜奬成謹奉詔條敢不深體朝廷之美意稍温學<lb/>
問亦以勉副君父之誤知圗報之誠死而後已<lb/>
　　謝加恩表<lb/>
宣室受釐璽書行賞均被配天之澤不遺小國之臣臣<lb/>
聞奠玉實柴極聖人之能事加地進律示人臣之至恩<lb/>
<pb n="KR4d0113_WYG_007-7a"/>
慶熙事之告成率庻工而大賚莫陪顯相之列預享襃<lb/>
嘉之榮渙汗既周循墻莫避恭惟皇帝陛下懋昭一徳<lb/>
有宥萬方靡専饗于神禧使並膺于帝祉恩如乾造知<lb/>
覆幬之難酬命輕鴻毛誓捐糜而自竭<lb/>
　　謝昭雪表<lb/>
投畀讒人已悟告言之妄蠲除詔令更申論坐之冤沒<lb/>
而有知死且不朽竊以前世論事下敢告之章法家原<lb/>
情著反坐之律未有私書謬悠之謗可致公朝夷滅之<lb/>
<pb n="KR4d0113_WYG_007-7b"/>
刑繄彼無良搆為不令因黨友之尺牘形閭巷之廋辭<lb/>
引鷹揚尚父之言誦髙貴鄉公之語靡慚嗤鄙惟幸詆<lb/>
誣既内歉于不根又陰虞于後患禱其付火固絶意于<lb/>
上聞託以屏人復何施于參驗不攻自破欲葢而彰巧<lb/>
誰謂其如簧市共知于無虎雖毁者挾怨必以惡聲而<lb/>
小人乘危遂為竒厄密謄舊札歴遺衆仇險不啻於山<lb/>
川食無餘于犬彘逮從吏訊幾誤國章意所株連人以<lb/>
股栗浩有漂山之勢岌如累卵之危賴先帝照矚之明<lb/>
<pb n="KR4d0113_WYG_007-8a"/>
察權臣呑噬之患特迂清問少緩嚴科然而先臣諸孤<lb/>
終以屏廢闔門百口益復幽囚禦瘴癘者十喪隸臣妾<lb/>
者三歳無罪且至于如此大戮亦何以復加㑹上聖之<lb/>
龍飛破羣疑而冰釋譴累所逮訴告必申悼前日之禍<lb/>
機嗟何可及掛有司之罪籍名或未除用再瀝于肺肝<lb/>
敢上塵于旒扆理無難者宜靡悼于改為事已灼然遂<lb/>
悉從于釐正此葢皇帝陛下乾行以健離麗而明體大<lb/>
舜聖讒之方廣有唐辨謗之略孤忠素節事已白于九<lb/>
<pb n="KR4d0113_WYG_007-8b"/>
原弱子㓜孫誓各堅于一死微生何算洪造難酬<lb/>
　露布<lb/>
　　擬嶺南道行營擒劉鋹露布<lb/>
嶺南道行營都部署潘美副部署尹崇珂都監朱憲等<lb/>
上尚書兵部臣等聞飛霜激電上帝所以宣威罸罪弔<lb/>
民明王以之耀武我國家仰稽𤣥象大啓洪基將復三<lb/>
代之土疆永泰萬方之生聚西平巴蜀雲雷敷潤物之<lb/>
恩南定衡湘江漢鼔朝宗之浪惟嶺南之獷俗獨恃逺<lb/>
<pb n="KR4d0113_WYG_007-9a"/>
以偷安乆背照臨罔遵聲教偽漢國主劉鋹性惟凶惡<lb/>
識本庸愚以虐害為化風以誅戮為政事制火牀鐡刷<lb/>
之獄人不聊生設剉碓湯鑊之刑古未嘗有恨刀鋒之<lb/>
不快用鋸解以恣情臠割刲屠窮彼殘害一境籲天而<lb/>
無路生民何地以稱冤衆心徯后如望雲霓我皇帝仁<lb/>
深恤隠義切救焚遂發干戈拯其塗炭臣等上憑神武<lb/>
遥禀睿謀舉軍未及于半年乘勝連平于數郡累逢戰<lb/>
陣無不掃除劉鋹逺懼傾危尋差人使初則稱臣上表<lb/>
<pb n="KR4d0113_WYG_007-9b"/>
具陳歸化之心後乃設詐藏姦翻作款兵之計臣與將<lb/>
士等仰承睿旨不敢逗遛于正月二十七日已到柵口<lb/>
去廣州只及一程劉鋹又頻發佐僚來徃商議漸無憑<lb/>
準固欲淹留兼于諸處收到新出偽命文牓皆是㑹合<lb/>
逆黨以拒王師至二月四日果遣其弟偽禎王保興等<lb/>
部領舉國軍兵併來決戰臣等憤其翻覆認此狂迷尋<lb/>
結戰以交鋒復揮戈而誓衆行營將士等感大君之撫<lb/>
御咸願竭忠怒逆黨之拒張爭先効命八十里鎗旗競<lb/>
<pb n="KR4d0113_WYG_007-10a"/>
進數萬人殺戮無遺尋又分布師徒徑收賊壘其劉鋹<lb/>
知城隍之必陷將府庫以自焚烈焰連天更甚昆岡之<lb/>
火投戈散地甘從涿野之誅劉鋹則尋即生擒廣州則<lb/>
當時平定其在州官吏僧道軍人百姓等乍除苛虐咸<lb/>
遂生全無不感帝力以沾襟望皇都而稽首此葢天威<lb/>
逺被宸算遐敷平七十年不道之邦救百萬戸倒懸之<lb/>
命殊方既入長承日月之迴光鴻祚無疆永荷乾坤之<lb/>
降祐其劉鋹并偽署判六軍十二衛禎王劉保興太師<lb/>
<pb n="KR4d0113_WYG_007-10b"/>
潘崇徹等并舉國軍兵及太史内太師龔澄樞列聖宫<lb/>
使六親觀軍容使内太師李托内門使驃騎大將軍内<lb/>
侍中薛崇譽等朋助劉鋹旅拒王師既就生擒合同俘<lb/>
獻臣等幸陪戎事倍樂聖功無任快抃歡呼之至謹奉<lb/>
露布以聞<lb/>
　　擬昇州行營擒李煜露布<lb/>
昇州行營馬歩軍戰棹都部署宣徽南院使義成軍節<lb/>
度使臣曹彬等上尚書兵部臣等聞天道之生成庻類<lb/>
<pb n="KR4d0113_WYG_007-11a"/>
不無雷電之威聖君之統制萬邦必有干戈之役所以<lb/>
表陰慘陽舒之義彰弔民伐罪之功我國家啓萬世之<lb/>
基應千年之運四海盡歸于臨照八紘皆入于提封西<lb/>
定巴邛復五千里昇平之地南收嶺表除七十年僭偽<lb/>
之邦巍巍而帝道彌光赫赫而皇威逺被頃者因緣喪<lb/>
亂分裂土疆累朝皆遇于暗君莫能開拓中夏今逢于<lb/>
英主無不掃除惟彼江南言修臣禮外示恭勤之貌内<lb/>
懷姦詐之謀况李煜本是騃童固無逺略負君親之鞠<lb/>
<pb n="KR4d0113_WYG_007-11b"/>
育信左右之姦邪曽無量力之心但貯欺天之意修葺<lb/>
城壘欲為固守之謀招納叛亡潛萌抵拒之計我皇帝<lb/>
度深含垢志在包荒輟青瑣之近臣降紫泥之丹詔曲<lb/>
示推恩之道俾修入覲之儀期暫詣于闕庭庻盡銷于<lb/>
疑間示信特開于生路執迷自履于危途托疾不朝堅<lb/>
心背順士庻咸懐于憤激君親曲為于優容但矜孽豎<lb/>
之愚䝉慮陷人民于塗炭累宣明㫖庻俾自新略無悛<lb/>
悟之心轉恣陸梁之性事不獲已至于用兵大江特創<lb/>
<pb n="KR4d0113_WYG_007-12a"/>
于長橋鋭旅尋圍其逆壘皇帝陛下尚垂恩宥終欲保<lb/>
全遣親弟從鎰歸迴降天書委曲撫喻務從庇䕶無所<lb/>
闕焉終懐虵豕之心不體乾坤之造送蠟書則勾連逆<lb/>
冦肆兇徒則刦掠王民勞我大軍駐踰周歳即人神之<lb/>
共怒復飛走以無門貔貅竟効其先登蟣虱自悲于相<lb/>
弔臣等于十一月二十七日齊驅戰士直取孤城姦臣<lb/>
無漏于網中李煜生擒于麾下千里之氛霾頓息萬家<lb/>
之生聚尋安其在城官吏僧道軍人百姓等乆在偏方<lb/>
<pb n="KR4d0113_WYG_007-12b"/>
困于虐政喜逢盪定皆遂舒蘇望天朝而無不涕洟樂<lb/>
皇化而惟皆鼓舞有以見穹旻助順海嶽知歸當聖明<lb/>
臨御之期是文軌混同之日巻甲而兵鋒永戢垂衣而<lb/>
帝祚無窮臣等俱乏將材謬司戎律遥禀一人之睿略<lb/>
幸成九伐之微勞其江南國主李煜幷偽署臣僚以下<lb/>
若干人既就生擒合將獻捷臣等無任歌時樂聖慶快<lb/>
歡呼之至謹奉露布以聞<lb/>
　䇿問<lb/>
<pb n="KR4d0113_WYG_007-13a"/>
　　經學<lb/>
問六藝之學亡于秦存于漢然自漢以來諸儒異論當<lb/>
時無以折衷故兼收而並用之施孟梁丘易歐陽大小<lb/>
夏侯尚書公榖春秋皆立學官劉歆有言與其過而廢<lb/>
之寜過而立之綜所以乆六藝之傳者諸家之助為多<lb/>
國家廣學校訓經義易詩書三禮皆列博士此甚盛徳<lb/>
至于春秋則尚謙遜未遑也意者其有待耶且左氏公<lb/>
榖之書自漢至于今並行未能偏癈將採劉歆之論皆<lb/>
<pb n="KR4d0113_WYG_007-13b"/>
立學官則疑非所以一道德將攷三家之言而去取焉<lb/>
則質之聖人孰為得失不然雖陸質啖助孫復石介之<lb/>
徒茍有得于聖人之意無不可立者此皆學者所宜言<lb/>
上之所宜聽諸君其著之勿忽<lb/>
　　武功<lb/>
問昔馮奉世有功外國蕭望之以為雖有功效不可為<lb/>
後世法奉世卒不得侯郝靈佺奉使傳黙啜首至京師<lb/>
而宋璟恐後之干寵者為國生事踰年纔授郎將此兩<lb/>
<pb n="KR4d0113_WYG_007-14a"/>
公長慮顧後謀國深切然徃時義陽擊斬樓蘭定逺通<lb/>
道西域錄功受封流澤後世施設之致殊科而詳味其<lb/>
旨良各有以夫主上乘先皇帝討擊之威元年夏人犯<lb/>
塞不戰而遁二年縛青宜結西羌震讋此亦乘釁投隙<lb/>
不可失之機㑹脱有志略之士憂國發憤見㡬而作一<lb/>
建非常之功則議官文吏得無拾蕭宋之餘以扼之耶<lb/>
幸折衷其是非試豫為之處焉<lb/>
　　治法<lb/>
<pb n="KR4d0113_WYG_007-14b"/>
問周之盛時法謹于上人循法于下有善莫之蔽亦不<lb/>
能蔽不善不能容亦莫之容信誕實偽不可掩如此故<lb/>
五州相賔所賓必進五家相保所弗保必廢當是時在<lb/>
上者無為也取舍寄之衆心而已傳曰鄉與朝爭治葢<lb/>
謂是矣國家一德同俗為日已乆宜若靡然向風比隆<lb/>
三代之盛今也猶患其不然人無常心士無正智昔所<lb/>
是者今以為非此所貴者彼以為賤私義偏聽詭情匿<lb/>
智上莫得而察也使天下之人為善不得進為惡不患<lb/>
<pb n="KR4d0113_WYG_007-15a"/>
廢如是者非特草野之民學士大夫預有焉其故何哉<lb/>
夫豈教之不至歟將賞罸未明好惡不一也今將鼓厲<lb/>
風俗使好惡不殊情實無隠取舍同于上有同于成周<lb/>
之時諸君以為何施而臻此由堯舜而下訖于周道徳<lb/>
明法度正著于書具在也自秦而下訖于五代則得失<lb/>
成敗之致為多故矣其迹亦有史存焉學者據經論世<lb/>
自秦而下或略弗道抑嘗攷之髙光創業繼統文景風<lb/>
俗醇厚武宣制作中興顯肅嚮用藝文語兩漢者于兹<lb/>
<pb n="KR4d0113_WYG_007-15b"/>
為盛矣蜀與魏抗衡累世二晉雖遷享國尚乆中原江<lb/>
左建立相望唐有天下興于貞觀盛于開元肅憲文武<lb/>
皆號治世彼其所志所為所造所就雖不一道然施為<lb/>
之方其必有得傳不云乎亂國之法有可隨者況歴世<lb/>
之盛而可略哉朝廷稽攷古事施之有政厥如弗及諸<lb/>
君其按舊史著之篇以待採擇焉<lb/>
　　勸農<lb/>
問先王井牧其田野以任民什伍其人民以治野制為<lb/>
<pb n="KR4d0113_WYG_007-16a"/>
法令使參相得然後建官設屬為之帥厲當此之時田<lb/>
疇則闢溝洫則治倉廪則實雖有水旱人無菜色傳所<lb/>
謂積于不涸之倉于此有焉國家疆理海内靡田不墾<lb/>
穀粟之獲不可為量數又有常平義倉以逮貧阨公私<lb/>
之給宜若裕如而歳一不登人有飢色至或阽于死亡<lb/>
何其食之不贍也夫利原于天物布于地古之天下亦<lb/>
今之有也而多寡贏不足如此無乃民之從事于末以<lb/>
害農者蕃為酒醪以糜穀者多六畜之食焉者夥歟不<lb/>
<pb n="KR4d0113_WYG_007-16b"/>
然治野之法攷于古或未中歟古人有言行其田野計<lb/>
其農事而飢飽之國可知也諸君以所見于今攷所聞<lb/>
于古逺思利害所在庻將與執事者共之<lb/>
　　通商<lb/>
問古者斵木為耜揉木為耒耒耨之利以教天下而食<lb/>
足日中為市致天下之民聚天下之貨交易而退各得<lb/>
其所而貨通食足貨通而天下無事夫錢刀之利布帛<lb/>
之用金錫木材魚鹽果蓏器服纖嗇之物彼編戸齊民<lb/>
<pb n="KR4d0113_WYG_007-17a"/>
闕一不具有不可以終日而況上之人哉故先王制商<lb/>
賈之職使之通功易事因利轉徙非有調發期㑹而逺<lb/>
近之貨交足此亦天下之至術也及至後世上好而下<lb/>
有甚無用之器難得之貨紛紛爭出于是游手益衆本<lb/>
業益壊諺曰農不如工工不如商葢農之人一而工商<lb/>
之人百自漢以來議者發憤為言未之有改國家承平<lb/>
歳乆生齒充盛游手末利之人視前世不能加少然而<lb/>
貨賄之積猶有所未通此其故何也夫二邊為國捍蔽<lb/>
<pb n="KR4d0113_WYG_007-17b"/>
常患穀貴而食不給三江五湖衣食之原然錢幣不足<lb/>
而有貿易之患吳楚之材木不勝用而殽函之人穴居<lb/>
渤海之魚鹽不勝取而鄒魯之人藿食至于器械百工<lb/>
之物不相為用者難以毛舉然則無乃不足于貨乎夫<lb/>
商賈繁而貨賄盛此理勢宜然也今交利者衆而貨利<lb/>
不通是必有説焉有司方究利害之所在以救斯弊諸<lb/>
君不可以不告也<lb/>
　　兵法<lb/>
<pb n="KR4d0113_WYG_007-18a"/>
問漢使韓安國王恢議匈奴安國欲勿擊恢以為擊之<lb/>
便卒有馬邑之事漢不足法也然兩人持論議徃返齗<lb/>
齗焉有足觀者諸君試為漢計宜如何而可因擇其言<lb/>
亦有可為今日用者乎傳曰地利不如人和此至計也<lb/>
然趙奢先據北山秦不得逞武侯出斜谷宣王屯渭南<lb/>
惟視中原之得失以為成敗由此言之爭地之利其亦<lb/>
不可以已耶抑秦趙之所取舍與魏蜀之强弱自有辨<lb/>
也古人有言不至學古兵法不以法亦可以濟乎吾子<lb/>
<pb n="KR4d0113_WYG_007-18b"/>
攷古人之已行與吾子之所藴并著于篇待上之求焉<lb/>
傳言技擊不可以遇武卒武卒不可以遇鋭士鋭士不<lb/>
可以當節制節制不可以敵仁義夫節制之不可當仁<lb/>
義之不可敵其理甚明至于技擊武卒鋭士之優劣如<lb/>
何<hi>案此下有闕文</hi>
　　攷工<lb/>
問工天下之末作也不備末則本不立不制其末則本<lb/>
安得而立乎故先王之法工之在官者六分其官而工<lb/>
<pb n="KR4d0113_WYG_007-19a"/>
居一工之在民者四分其民而工居一多寡之數以是<lb/>
為稱猶患其赴之者衆則為術以權之不飭宫室不靡<lb/>
異服竒技淫巧以疑衆者殺無赦當此之時持規矩繩<lb/>
墨以事上與游手末利之人法度之外無敢為也今承<lb/>
平歳乆生齒充盛繡組雕鏤賈生董子之所不能道者<lb/>
尚多有之而戒禁之令漢唐之所能行者或未舉也如<lb/>
是而欲事簡財省風俗樸厚以成德化之盛顧不悖哉<lb/>
今將攷古之所可行擇今之所宜禁諸君子以為安所<lb/>
<pb n="KR4d0113_WYG_007-19b"/>
適從也<lb/>
　啓<lb/>
　　監司賀冬啓<lb/>
伏以土炭平衡氣適推于火勝地雷觀象時方慶于陽<lb/>
生恭惟某官性質敦閎才猷髙妙膺此澄清之寄隠然<lb/>
聞望之隆宜上天之降康協大雅之求福某坐縻吏狀<lb/>
阻造賓墀祝頌之誠倍百常品<lb/>
　　賀保馬啓<lb/>
<pb n="KR4d0113_WYG_007-20a"/>
伏審祗奉恩綸榮更使節獲依仁庇深切歡誠某官風<lb/>
力敏彊性資温厚道洽士論政為吏師隱然聞譽之隆<lb/>
膺此澄清之寄方朝廷更新于馬令俾郡縣講究于詔<lb/>
書非有通明之才孰當臨按之選果膺襃擢實快觀瞻<lb/>
眷春律之將窮仰使臺之尚逺茂惟德履日擁休祥益<lb/>
冀保頤下副頌願<lb/>
　　到任謝執政啓<lb/>
比叨詔檄誤賜守符驅馬過家懷章入部以材資之素<lb/>
<pb n="KR4d0113_WYG_007-20b"/>
薄當事任之非輕惟感與憂以夜繼日伏念某降才不<lb/>
腆賦命多艱間被選掄秪速罪戾免官歸郡滿歳奉朝<lb/>
豈謂上聖推含垢之仁諸公篤念舊之義輔郡甚劇實<lb/>
難備員官資尚輕俾為假守況事功交作之際當殘廢<lb/>
未完之時大非顓愚所克稱副某官為國造士因能任<lb/>
人兼聽百官之成不遺一介之賤非徒假以光寵亦將<lb/>
責其勤勞儒者舒緩養名願以為戒古人造次集事敢<lb/>
不自强庻酬已知少避官謗<lb/>
<pb n="KR4d0113_WYG_007-21a"/>
　　代任舅謝執政啓<lb/>
准告以宗誼前通判沂州日監督捕獲賊人張開等䝉<lb/>
恩特授某官者小盜逋誅方積淹時之懼洪恩疏寵忽<lb/>
叨増秩之榮伏念某奮自艱危困于冗散習知田里之<lb/>
事乆服簿書之勤法令為師人何容于私意夙夜匪懈<lb/>
事不見其難成拊心自信于平生投老但甘于常調憶<lb/>
昨竊攘嘯聚村落驚騷坐慙銷弭之功徃持督捕之令<lb/>
吏兵致命魁黨就擒職分固所當然賞典獨安取此兹<lb/>
<pb n="KR4d0113_WYG_007-21b"/>
葢伏遇某官甄冶萬類銓衡百僚庻事康于股肱太平<lb/>
期于旦暮迪上以先王之典欲好善之獨優納人于君<lb/>
子之塗故疑功而惟重是令窮陋有此超踰重念某名<lb/>
弗掛于黨人年未加于耳順素非狂瞽胡肯退藏徒以<lb/>
叢衆責于一身未能供卒歳于千指冀沾真館之俸且<lb/>
便汶田之耕然而力未逮心得不償失痛强仕之不再<lb/>
感盛時之難逢儻垂抆拭之仁尚有激昂之氣申于知<lb/>
已聊以陳情<lb/>
<pb n="KR4d0113_WYG_007-22a"/>
　　昭雪先公謝執政啓<lb/>
上聖端臨羣賢拱輔萬事罔有勿理百姓自以不冤洪<lb/>
惟累朝欽慎庻獄匹夫輒讞尚戒毫釐之差大臣見誣<lb/>
可容白黒之眩憶昨禍起不測謗加已亡陷燕桑之謀<lb/>
聖主覺其書詐抱田貫之義志士或以死明備見不根<lb/>
之情猶施及嗣之罸窮海萬里兩柩弗歸毒癘三年一<lb/>
門垂盡肆龍飛而虎變聿晛見而雪消藐是諸孤首䝉<lb/>
拯拔實雖甚厚名則未然且將而必誅豈容降等之坐<lb/>
<pb n="KR4d0113_WYG_007-22b"/>
而否則無罪安用㑹赦之文載援疑辭上求決語初屏<lb/>
錯于羣枉又刋落于舊章詔音一傳士氣如洗此葢某<lb/>
官房杜在位丙魏有聲直道以盡大臣之能虛已以應<lb/>
天下之務推引人物不間戚疎馴致上恩以及存殁重<lb/>
惟先正早預常僚晚歳離騷魂竟招于異域平生精爽<lb/>
夢猶託于故人幸山公之在朝痛介侯之無禄霜露所<lb/>
感日月有期然而貶降之秩未還弔恤之恩尚闕扶杖<lb/>
以聽終觀詔令之行造膝而陳更賴弼諧之助言盡于<lb/>
<pb n="KR4d0113_WYG_007-23a"/>
此涕不自收<lb/>
　　到任與鄰郡啓<lb/>
比叨詔㫖來領郡章學術闊疎彌切官箴之畏聲光密<lb/>
邇敢忘鄰寳之依某官政術吏師材資國器方均勞于<lb/>
外府行輔治于中朝竊仰素風實勞鄙素<lb/>
　書<lb/>
　　上文潞公書<lb/>
月日具官某獻書太師潞公執事天下之逹尊三其備<lb/>
<pb n="KR4d0113_WYG_007-23b"/>
福五凡有一于此足以髙世而執事體全徳履盛位處<lb/>
乎聖人之時勲勞福祿崇顯光大自朝廷之所倚重士<lb/>
民之所歸仰武夫孺子山陬海澨聞執事之風頓首斂<lb/>
袵而某不韙欲以言語文字形容其風肆言之則詞費<lb/>
約言之則意奪決非稱謂譬喻之所能及因不敢不叙<lb/>
其所以來而自致其意某不佞無他技能惟讀書論世<lb/>
攷已然之事以識其非常之人以是為見也言論風㫖<lb/>
又無所傳也三十餘年矣則以其所以稱者識之相望<lb/>
<pb n="KR4d0113_WYG_007-24a"/>
乎寥寥而心跡之妙如自其眉宇中得之其下遺書野<lb/>
史靡所不究必識其人而後慊其于前世之士如此而<lb/>
況處今之世以學為官竄名士大夫而目不識執事獨<lb/>
與武夫孺子山<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>海澨之徒嚮風而斂袵焉豈其本心<lb/>
哉方士大夫羣趨堵進忽前乍卻爭毫末于執事之門<lb/>
而獨抱區區之本心逡巡不進亦非茍以為異誠各有<lb/>
趣也今執事以王勲國功歸之朝廷以完名全節付之<lb/>
當世而獨收其不貲之身以去前日之羣趨堵進忽前<lb/>
<pb n="KR4d0113_WYG_007-24b"/>
乍卻爭毫末于門者殆將望執事之僕御而不可得某<lb/>
于此之時而識執事承其顔聽其聲悠然問貺然辭以<lb/>
比夫遺書野史期古人寥寥之中竊自以為有得焉遂<lb/>
忘其愚伏惟加憐而進退之幸甚不宣<lb/>
　　代陳伯通見許少張書<lb/>
某聞之也有以制天下之動而不勞有以羣天下之散<lb/>
而不亂者法是也法之精出于道徳性命之微而其粗<lb/>
入于政刑號令之末惟其出于至精則非聖人有所不<lb/>
<pb n="KR4d0113_WYG_007-25a"/>
盡及其入于至粗則匹夫匹婦可以與知是故創法以<lb/>
詔後世者聖人也因時改作者賢人也以死守之者有<lb/>
司也不敢私議者衆庻也士之生于世㓜而讀天下之<lb/>
書長而論天下之事者備矣然而無異于不敢私議之<lb/>
衆庻者何也不得其位則不預其事故也是故天下之<lb/>
士患無其才也有其才矣患無其位也有其位矣然而<lb/>
又無以異于以死守法之有司者何也不得于上故也<lb/>
故士之退而不得其位則不敢私議而不足進而得于<lb/>
<pb n="KR4d0113_WYG_007-25b"/>
上則因時改作而有餘此世之君子所以守道俟命以<lb/>
得其位為難也以得其位為難而又況得于其上者乎<lb/>
恭惟執事道業之純備學術之精明士大夫所以歸嚮<lb/>
屬望者固已厚矣側聞朝廷重念荆湖逺方政治未盡<lb/>
其理再以察訪之權委執事執事可謂内有其才外有<lb/>
其位者矣道業學術足以自結于主上而至誠密勿人<lb/>
之所不聞則所以得于上者又可知矣士大夫平昔之<lb/>
所以歸嚮屬望者莫不引領以觀所為某實荆湖人預<lb/>
<pb n="KR4d0113_WYG_007-26a"/>
聞盛際固已欣快而又里閈之相近耳目之相接有不<lb/>
能忘心者多矣然不肖之身孤窮僻陋甘自齒于衆庻<lb/>
亦已乆矣今者幸當無所不用言之聖時而復遇執事<lb/>
求欲用言之際拳拳之心願進見于門下茍賜頃刻之<lb/>
間而垂問焉則匹夫匹婦之愚或有冀于賢人君子之<lb/>
擇也臨紙不勝區區<lb/>
　　代進士洗翺求見郡守書<lb/>
某聞之豫章之木其長九仞瞰壑而視肩于尺箠陽朔<lb/>
<pb n="KR4d0113_WYG_007-26b"/>
之石其廣百圍踰嶺而望方之累卵此無他勢卑者隠<lb/>
其長勢逺者蔽其大也士生而貧且賤越在下國身與<lb/>
鄒魯諸儒齊楚辯士燕趙竒節之人風馬牛不相及也<lb/>
貿貿倀倀耳目坐廢不聞搢紳先生謦欬之音其勢何<lb/>
特瞰壑之卑踰嶺之逺雖其瑰意琦行陵厲秀發乆將<lb/>
日銷月耎終就鄙吝而已又況才質本薄濟以僻陋非<lb/>
有九仞百圍之實而欲以髙且大望于世之人亦何可<lb/>
得乎以是當食輟餐中夜忘寐歴觀古人相與之際彼<lb/>
<pb n="KR4d0113_WYG_007-27a"/>
皆目擊道存一笑莫逆悟合之妙非言非黙若有法度<lb/>
存乎其間某不佞竊嘗有志于此又讀莊生郢人匠石<lb/>
之事知夫忘言之辨在人者昜工而不動之質在我者<lb/>
難持思遇當時所謂賢士大夫一試其意而得也恭惟<lb/>
某官名卿之後以學為官事業顯著聞聽有年所以出<lb/>
分符守實來此邦而某以邑子諸生贄言進見以言其<lb/>
文則羣趨堵進忽前乍卻何道之有以言其情則無非<lb/>
是者凡某官一語一黙邦人視效者某實有得焉而某<lb/>
<pb n="KR4d0113_WYG_007-27b"/>
之于閣下必待語云而語黙云則黙則亦豈某之所試<lb/>
者哉閣下有忘言妙斵之功則某也亦將無卑逺隱蔽<lb/>
之患古之人所以貴賤賢不肖常相為用而身名俱榮<lb/>
未有不出于此某之受賜不已多乎區區惟閣下諒之<lb/>
　　答孫彦文秀才書<lb/>
某頓首彦文閣下伏承臨訪惠書辭意鄭重出于好問<lb/>
因見期以先生長者之事非所敢知也朝廷廣庠序隆<lb/>
師儒道化之流際天接地士之生斯時患不為而已茍<lb/>
<pb n="KR4d0113_WYG_007-28a"/>
加之意不出閭里而師友之益絃誦之樂舉在于此所<lb/>
問而通所學而得所欲而至故事半古之人而功倍之<lb/>
莫便于斯時况以材質之良加夙夜之勤譬如巨魚縱<lb/>
大壑右洞庭左彭蠡洪瀾巨浸惟意所適其所乏者非<lb/>
水也而顧視潢汙行潦之潤猶欲一涉焉則亦過矣夫<lb/>
經術論説之微㫖古今治忽之已事諸子百家之餘意<lb/>
彦文探討之至復熟也然而辭章之變随世損益故前<lb/>
人謂英華出于情性賈生俊發則文潔而體清子政簡<lb/>
<pb n="KR4d0113_WYG_007-28b"/>
易則趣昭而事博子雲沈寂則志隠而味深平子淹通<lb/>
則慮周而藻密其論大率如此彼數子者非出于三代<lb/>
陶冶成就之力也而原其情性之美則卓然足以髙世<lb/>
況庠序淵源有若今日而篤學好問又如彦文者則三<lb/>
代之文體制具在彼數子亦何足以睥睨乎比聞有司<lb/>
患程文汎濫思得雅正之詞以勵學者彦文資粹秀發<lb/>
為詞章以副有司之求在加之意而已<lb/>
　　答趙子文書<lb/>
<pb n="KR4d0113_WYG_007-29a"/>
承子文不復調官日與家妹齋素參禪虎兒已令披剃<lb/>
子文又多入諸山尋訪尊宿篤好如此衆所讃歎某學<lb/>
無所得言不足採顧諳歴稍多又骨肉之故不能忘言<lb/>
子文上有親慈下有妻子諸縁未散要當随順家世門<lb/>
戸要當主管今留情如此諸事得無偏廢一也古人學<lb/>
道以彈琴設喻謂緩則無聲急則斷絶要令身心調適<lb/>
乃可證入今改易平常暴自刻厲大節急矣日長月逺<lb/>
何以引乆二也學道在心不在形迹今罷官改業夫妻<lb/>
<pb n="KR4d0113_WYG_007-29b"/>
粗糲小兒無知亦使披剃此但出家門庭餘事正使全<lb/>
家削髪山林遁迹茍心地未安終必無益若心念相應<lb/>
在家修行亦自有優婆夷經三也入道無門無處非門<lb/>
古人問答言語才是一節故曰十二時中許爾一時外<lb/>
學何謂外學謂學佛法然則十一時中其意可見今求<lb/>
師問話決擇因縁外學進矣遂以為道盡在此無乃不<lb/>
可四也古人學道途轍不一而無意為主子文今日之<lb/>
事乃因長子喪亡悲惱自失有激而然似非無意他日<lb/>
<pb n="KR4d0113_WYG_007-30a"/>
年祀寖逺悲心更微刻苦之力稍倦則退速之效可跬<lb/>
而俟五也事難毛舉聊陳五説若果能以無意為主以<lb/>
退步為進除去執著身心如一誠如是雖不學諸方何<lb/>
以尚此所謂家世門戸父母眷屬妻子皆是佛法中事<lb/>
何常妨閡區區竊為子文安此或曰聞勸人精進不聞<lb/>
勸人怠惰某曰古人不云乎為破戒人説持戒法為持<lb/>
戒人説破戒法故美食非不養氣過飽則患生毒藥非<lb/>
不害性當用則病除顧用之如何耳尚須款見面道<lb/>
<pb n="KR4d0113_WYG_007-30b"/>
　　與張侍郎書<lb/>
某頓首芸叟宫使侍郎某屏跡田廬人事廢缺累年書<lb/>
不至門下亦乆不奉賜教晁詠之朝奉來能言動止以<lb/>
慰馳情知今春尊候少違和尋以康復又知令子繁惱<lb/>
髙年常情所不易堪忍惟逹觀逺照當自有度此非鄙<lb/>
淺所敢擬議也德望惟舊悠然退處而士之傾仰愈深<lb/>
尚厚自愛為斯文重某有哀懇非門下無當告者昔先<lb/>
人行已本末信于士君子固乆晚歳遷謫亦與諸公同<lb/>
<pb n="KR4d0113_WYG_007-31a"/>
過身後誣謗又䝉聖朝核實已賜昭洗則事皆無可言<lb/>
者獨私自念舉𦵏已乆壙中隧首皆無碑誌生平事蹟<lb/>
無所載日復一日尚幸先人交友有數公者在雖未嘗<lb/>
相親接見勞苦而諸孤實歸賴之如長途炎暍遥見美<lb/>
䕃差彊人意今諸數公者稍稍淪謝存者益寡更復隔<lb/>
闊欲一望見之且不可得況欲熟其話言則先人遺美<lb/>
遂將泯沒無所質問一念及此心死形廢忽不知夜之<lb/>
既旦某行年六十一衰殘多疾如是就死終不瞑目以<lb/>
<pb n="KR4d0113_WYG_007-31b"/>
是歸誠門下日夜念之至復熟也意者碑誌雖不可作<lb/>
先人有文集三十六巻儻不惜數刻之暇一為序引使<lb/>
先人平生大畧得以概見不識聞此亦憫然有意否乎<lb/>
伏惟哀憐聽許身當伏屏思口陳至誠而東西遼阻輒<lb/>
以尺書干冒舉措不中節亦惟有以諒之文集不敢寄<lb/>
逺謹録其目上呈鄉人曹欽若文林聞其請見甚數因<lb/>
其歸任良便敢附此書如䝉賜報即卜日别走家僮徃<lb/>
詣聽命臨紙不勝拳拳<lb/>
<pb n="KR4d0113_WYG_007-32a"/>
　　代人求薦書<lb/>
某聞士生而貧且賤君子不以為窮惟愚不能自立不<lb/>
見收于賢人之門君子以為窮也古之士衣不兼食不<lb/>
屬曽不以為憂則以有世之賢者為之歸賢者推誠汲<lb/>
汲如恐不及亦以世之窮人惟我是賴當今之時寛厚<lb/>
得士操可為之勢若執事者乃下之所難遇而厄窮困<lb/>
躓愚不自立若某者亦上之所罕見伏惟赦其狂使畢<lb/>
其説伏念某結髪而仕奔走郡邑之吏三年于兹矣兢<lb/>
<pb n="KR4d0113_WYG_007-32b"/>
兢業業竭智盡慮不敢有毫髪之過然亦未嘗有涓埃<lb/>
之功公卿大夫憐而薦之者亦有之而終未足以應銓<lb/>
選之格以是年愈老而身益困若此者不謂之窮可乎<lb/>
今天幸乃在執事之部吏吏無賢不肖爭出迭進以不<lb/>
得于執事為恥其病窮乆矣而不思所以自達則愚何<lb/>
時而瘳乎可否之際惟執事少加憐焉不宣<lb/>
　<lb/>
　學易集巻五<lb/>
</p>
<p>
</p>
  </div>
</body>
</text>
</TEI>
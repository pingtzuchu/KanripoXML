<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>楓山集巻一</head>
    <p>
<pb n="KR4e0126_WYG_001-1a"/>
欽定四庫全書<lb/>
　楓山集巻一　　　　　　　眀　章懋　撰<lb/>
　　奏疏<lb/>
　　　諫元宵燈火疏<lb/>
翰林院編修臣章懋臣黄仲昭檢討臣荘㫤謹奏爲培<lb/>
養聖德事成化三年十一月二十九日内閣遣郎中韓<lb/>
定持小掲帖到於東閣及史館分與太常寺卿兼翰林<lb/>
院侍讀學士吳節等令各賦烟火等詩以爲上元賞翫<lb/>
<pb n="KR4e0126_WYG_001-1b"/>
之具臣等各授一帖内開烟火花燈等項面貼詩讃題<lb/>
目仍令照依舊詩格式擬述進呈及觀舊式俱是玩好<lb/>
之物鄙䙝之詞甚非所以養聖心崇聖德也臣等竊議<lb/>
以爲此事必非陛下所爲陛下以天縱之聖日新之學<lb/>
遊心經術邁跡堯舜凡所舉動必欲爲法於天下可傳<lb/>
於後世方即位之初首下温詔赦田租絶貢獻蠲逋負<lb/>
停不急之務與民息肩又開言路凡朝廷政治得失軍<lb/>
民利病許諸人直言無隠天下欣然以爲陛下應天心<lb/>
<pb n="KR4e0126_WYG_001-2a"/>
承祖德而所以太平萬世者在是矣及觀去年以來如<lb/>
遣人造楮國家舊制也一聞大臣之言而遂寢節令宴<lb/>
樂毎嵗常例也一聞廷臣之疏而隨罷頃因災異勑諭<lb/>
羣臣同加修省凡此數事皆臣等目擊耳聞未嘗不拜<lb/>
手稽首稱頌以爲陛下從善如流改過不吝自禹湯以<lb/>
來未之有也在彼者既皆陛下所不爲則烟火之事臣<lb/>
等又決知陛下之不樂於此也今日之舉或者兩宮皇<lb/>
太后在上陛下欲極孝養奉其歡心非爲一身娯樂之<lb/>
<pb n="KR4e0126_WYG_001-2b"/>
計然大孝在乎養志不可徒供耳目之玩好以爲養也<lb/>
臣伏覩兩宫母后恭儉慈仁之德著於天下坤儀貞靜<lb/>
舉天下之珍竒玩好皆不足以動其心豈以烟火爲樂<lb/>
哉况今兩廣弗靖四川未寧遼東雖云吿捷然敵情難<lb/>
測尚費區處不可置之度外北敵摩囉歡包藏啟疆之<lb/>
心窺伺閒隙尤當深慮江西湖廣一旱數千里民不聊<lb/>
生其他災傷處所尤多未易悉舉生靈嗷嗷張口待哺<lb/>
雖䝉優詔賑恤然公私匱乏計無所出可爲寒心此正<lb/>
<pb n="KR4e0126_WYG_001-3a"/>
陛下宵旰焦勞不遑暇食兩宫母后同憂天下之日臣<lb/>
等又知陛下之不暇爲此也至如翰林之官以論思代<lb/>
言爲職雖曰供奉文字然鄙俚不經之辭豈宜進於君<lb/>
上若不取法於聖賢而曲引宋祁蘇軾之教坊致語以<lb/>
爲之比是以三代以下之君望陛下而不以三代以上<lb/>
之君望陛下也臣等遭遇聖眀發身黄甲叨與庶吉士<lb/>
之選陛下養之翰林教之誦習六經師法孔孟二年于<lb/>
兹矣近又授以今職感冒國恩至隆極厚夙夜惓惓相<lb/>
<pb n="KR4e0126_WYG_001-3b"/>
與戒飭惟恐曲學阿世無以補報於萬一何敢爲此鄙<lb/>
詞上瀆天聽以自取悔慢不敬之罪哉臣等又嘗伏讀<lb/>
宣宗章皇帝御製翰林院箴有曰啓沃之言惟義與仁<lb/>
堯舜之道鄒孟以陳若今烟火之舉恐非堯舜之道烟<lb/>
火之詩恐非仁義之言臣等知陛下之心即祖宗之心<lb/>
故不敢以是妄陳于陛下之前且知其不可猶順而爲<lb/>
之是不忠也知不可爲而不以實聞是不直也不忠不<lb/>
直臣罪大矣古之帝王盤盂有戒几杖有銘目不視非<lb/>
<pb n="KR4e0126_WYG_001-4a"/>
禮之色耳不聽非禮之聲兢兢業業惟懷永圖雖在紛<lb/>
華靡麗之中幽獨得肆之地而所以戒謹恐懼操存省<lb/>
察以致其精一之功者無所不用其極誠以人主一心<lb/>
攻之者衆一惑於耳則凡侈靡之聲皆乘間而入矣一<lb/>
惑於目則凡侈靡之色皆抵隙而進矣人心愈危則道<lb/>
心愈微矣天理人欲不容並立若曰上元之樂乃微事<lb/>
耳烟火之舉乃細故耳此不足爲聖眀之累是殆不然<lb/>
書曰不矜細行終累大德又曰不役耳目百度惟貞若<lb/>
<pb n="KR4e0126_WYG_001-4b"/>
於此一事厭常喜新之念興則他日之甚於此者將無<lb/>
不至不可以微事細故而不知謹也且漆器之作何損<lb/>
於德而舜則止之㫖酒之甘何害於事而禹則絶之露<lb/>
臺之費不足爲奢而漢文則已之彼聖賢之君何汲汲<lb/>
於是哉正以欲不可縱漸不可長故耳臣等伏願陛下<lb/>
寛斧鉞之誅採蒭蕘之語將此烟火等事一概禁止不使<lb/>
接於耳目而移此視聴爲文王之視民如傷爲大舜之<lb/>
聞善若決江河省此冗費以活流離困苦之民賞征伐<lb/>
<pb n="KR4e0126_WYG_001-5a"/>
勞役之士則干戈可息災旱可消百姓可以富庶四夷<lb/>
可以賓服億千萬年享太平無疆之休則陛下之所以<lb/>
奉養兩宫者其孝豈有大於此哉陛下深思而力行之<lb/>
不以臣言爲沽矯不以臣等爲迂闊使天下後世知大<lb/>
聖人之作爲出於尋常萬萬是非臣等之幸實宗社生<lb/>
靈之大幸也臣等昧死以聞<lb/>
　　　辭免陞任祭酒疏<lb/>
臣於𢎞治十四年八月二十四日承奉吏部劄付欽奉<lb/>
<pb n="KR4e0126_WYG_001-5b"/>
六月初六日聖㫖陞臣南京國子監祭酒自天有命無<lb/>
地措躬伏念臣一介草茅初無學術庸陋迂疎弗堪世<lb/>
用自少應舉為親干祿偶合主司濫登科第荷䝉憲宗<lb/>
皇帝天地覆載之恩父母生成之德儲之翰苑俾讀中<lb/>
秘之書授以史官叨陪侍從之列雖以狂言獲罪猶加<lb/>
矜貸改評刑於大理陞佐憲於南閩蓋嘗有志於澄清<lb/>
以圖補報而才識弗逮勞効蔑聞忽瘴嵐之侵染遽疾<lb/>
疢之交攻懼瘝官而貽譴僣陳詞以乞身又䝉恩㫖允<lb/>
<pb n="KR4e0126_WYG_001-6a"/>
臣休致以養孱軀幸存喘息二紀于兹每懷忠於畎畝<lb/>
愧莫報於涓埃初不敢過爲矯激以退爲高亦未嘗妄<lb/>
有覬覦以進爲望自分山林之終老敢圖日月之照臨<lb/>
兹幸聖眀在上厲精治理寤寐英猷故老舊臣悉皆起<lb/>
用寸長片善器使無遺豈意妄庸亦叨甄擢感恩彌厚<lb/>
捧戴難勝雖愚無狀豈敢有辭以孤奬拔之意以取不<lb/>
恭之罪切縁臣未拜恩命之先今年二月初四日遭值<lb/>
父喪例應守制雖䝉聖慈容臣服闋赴任然計免喪之<lb/>
<pb n="KR4e0126_WYG_001-6b"/>
期猶須二載而久曠官守以待微臣不無隳廢職務有<lb/>
誤教養於法既爲未便於義尤所未安此臣所以踧踖<lb/>
靡遑不容不瀝誠以上請也臣載惟國學爲教化之源<lb/>
祭酒乃學官之長非有宿儒重望難膺厥任臣顧何人<lb/>
敢承其乏雖詞章粗習昔嘗待罪於禁林而道德無聞<lb/>
詎可儀刑於璧水况乃越資而授揣分奚堪負乘之愧<lb/>
倍切愚衷躁進之嫌難逃物論又臣今年犬馬之齒六<lb/>
十有五桑榆已迫蒲栁早零加以禍罰之餘摧咽悲傷<lb/>
<pb n="KR4e0126_WYG_001-7a"/>
氣血凋耗心志徤忘鬚髪盡白筋力衰憊目昏足弱老<lb/>
病侵尋雖使在官亦宜納祿豈容冒昧復事彈冠以竊<lb/>
非據乎此又臣所深懼而循牆傴僂尤不容不籲天以<lb/>
祈免也敢陳愚悃冒瀆宸聰伏望聖明察臣真忱憐臣<lb/>
衰病特勅該部追寢己行之成命别推可用之實才以<lb/>
充厥位容臣仍以舊官致仕庶使職無久曠祿不虛縻<lb/>
而無用小臣獲安愚分以全素履以畢餘年爲幸大矣<lb/>
臣不勝激切懇祈之至<lb/>
<pb n="KR4e0126_WYG_001-7b"/>
　　　再辭祭酒疏<lb/>
臣於𢎞治十四年八月内承奉吏部劄付欽䝉聖恩陞<lb/>
臣南京國子監祭酒臣時方值父喪例應守制又以道<lb/>
德無聞難膺重任老病侵尋不堪從宦已具奏牘備陳<lb/>
愚悃冒干洪造祈免新任以終致仕而俯聽踰時未䝉<lb/>
俞允至𢎞治十五年七月十五日又䝉吏部劄付欽䝉<lb/>
四月初二日聖㫖章懋不准辭待服滿日着到任管事<lb/>
涣渥自天震驚無地伏念臣猥以庸材遭逢盛世偶玷<lb/>
<pb n="KR4e0126_WYG_001-8a"/>
儒科濫膺器使頃縁衰病久辭榮祿分甘守於寂寥念<lb/>
不萌於利達敢謂下臣之卑賤叨䝉上聖之簡知擢從<lb/>
閑退進長成均既曠官以俟其終制復除貳以攝其職<lb/>
守是皆殊異之恩希闊之典非疎逺小臣所宜䝉者臣<lb/>
感激涕零碎身難報固當不俟駕而行詎可復循牆而<lb/>
避第以寵恩過厚私義未安有不容不瀝誠以控訴者<lb/>
盖祭酒爲國學長官非侍從詞臣久歴清要者不遷而<lb/>
臣之資淺望輕豈可躐居是職乎祭酒爲諸生師表必<lb/>
<pb n="KR4e0126_WYG_001-8b"/>
有鉅儒若唐韓愈宋楊時元許衡者庶協輿望而臣之<lb/>
學術寡陋行能淺薄豈可冒居是職乎臣今犬馬之齒<lb/>
逾六望七己及掛冠之日又當泣血之餘心志凋耗筋<lb/>
力衰頽目昏齒痛腰痠足弱百病交攻餘生無幾雖欲<lb/>
就列莫能陳力而祭酒之責任匪輕又豈臣之老病者<lb/>
所能勝哉臣前所奏己具此情而陳述不詳衷誠未達<lb/>
致䝉恩命再頒臣夙夜憂危進退維谷展轉於心籌思<lb/>
累日愈不自安雖知煩瀆之爲罪而貪冒寵榮不知遜<lb/>
<pb n="KR4e0126_WYG_001-9a"/>
避躁進茍得以干尸素之誅則不惟有累聖主知人之<lb/>
明且妨朝廷進賢之路而爲罪大矣故不得已復冒斧<lb/>
鉞之威以申前懇伏望聖慈曲賜矜憐收囘成命特勅<lb/>
該部别選賢能以補祭酒員缺容臣仍舊致仕以安愚<lb/>
分終老山林賡歌衢壤此臣之至願也臣不勝戰慄待<lb/>
罪之至<lb/>
　　　謝恩疏<lb/>
臣先於𢎞治十四年六月内欽䝉聖恩陞臣前職臣以<lb/>
<pb n="KR4e0126_WYG_001-9b"/>
遭值父喪例應守制及才德淺薄老病衰頽弗堪重任<lb/>
兩具奏牘祈免陞職又兩承聖㫖允臣終制而不容遜<lb/>
避恩厚命嚴臣不敢有違己於𢎞治十六年八月初六<lb/>
日到任管事訖伏念臣素無實學謬忝虚名始列近臣<lb/>
而論思無狀繼遷憲職而善最弗聞每愧非才而竊祿<lb/>
遂縁多病以乞身仰荷鴻私獲全素履自退棲於環堵<lb/>
已夢㫁於鈞天豈意餘年復叨殊奨恭惟皇上恩同天<lb/>
覆德與日新法堯舜之知人致文王之多士既宏大業<lb/>
<pb n="KR4e0126_WYG_001-10a"/>
尤懷逺圖謂賢才爲致治之基而監學乃育材之地欲<lb/>
臻漢室橋門之盛久虛周官師氏之員宜求儒碩以造<lb/>
就俊髦乃起衰庸而攝承闕乏雖抱赤心而欲奮其如<lb/>
白首以何堪人言遭際之非常臣懼寵榮之過分拜恩<lb/>
跼蹐就職凌兢臣敢不磨礪已灰之心温尋久廢之學<lb/>
以安定之經事爲教非陽城之忠孝不談勉脩職業仰<lb/>
副憂勤但虞曠敗有誤明揚尚祈早賜歸田庶不久妨<lb/>
賢路臣不勝感恩激切戰慄待罪之至<lb/>
<pb n="KR4e0126_WYG_001-10b"/>
　　　奏脩舉學政疏<lb/>
臣竊聞古者太學所養皆天下之俊秀其資既可與共<lb/>
學其學必抵于大成故人材盛而風俗美也我國家稽<lb/>
古制治尤重太學以敦化原洪武永樂年間在太學生<lb/>
徒動數千計其人類多少俊而教育之法至爲周詳計<lb/>
日以通經積分以出仕布列庶位大抵得人爰及近年<lb/>
生徒漸少計今本監見在之數科貢兩行共止六百餘<lb/>
人其嵗貢一行非無可與共學之資而衰遲不振者十<lb/>
<pb n="KR4e0126_WYG_001-11a"/>
常八九蓋由積累嵗月挨次而升故也誨誘雖勤不無<lb/>
扞格近又該南京户部題准事例合用監生三百五十<lb/>
名前去後湖清理黄冊除别項差占外盡行撥去止及<lb/>
前數之半而堂舍頓空毎班止餘舉人三五名而已其<lb/>
舉人一行節該南京禮部劄付開送新舊舉人共該六<lb/>
七百人又多顧戀家鄉不肯前來坐監罰雖嚴於違限<lb/>
彼亦視爲泛常直至㑹試及期方來告請起送逮其下<lb/>
第又復還鄉因循嵗時坐成老大其間固有厄於貧難<lb/>
<pb n="KR4e0126_WYG_001-11b"/>
而安於小成者亦不少矣夫嵗貢之入監既由挨次而<lb/>
舉人之坐監又毎後時故差撥常患於不敷而教養尤<lb/>
難於見效本末胥病官使乏材有養士之名而無得人<lb/>
之實此臣之所甚懼而夙夜不寧者也揆之理勢合有<lb/>
變通縁嵗貢已是常規未敢輙申他議雖近年有増貢<lb/>
之舉而所拔亦挨次之人資格所拘英才多滯臣愚見<lb/>
欲乞於常貢外間令提學憲臣於人材素多去處行選<lb/>
貢之法不分廩膳増廣生員通行精加考選務求行著<lb/>
<pb n="KR4e0126_WYG_001-12a"/>
鄉閭學通經術年富力强累試優等者乃以充貢通計<lb/>
天下之廣約取五七百人照依地方分送兩監今年首<lb/>
行一次以後或三年或五年量在監人材多少間一行<lb/>
之更乞自𢎞治十八年以後㑹試下第舉人該送南監<lb/>
者寛其違限之條要以坐堂之實如係初到人數須令<lb/>
實坐堂一年之上方准起送㑹試如係復監人數須令<lb/>
實坐堂二年之上方准再送㑹試非有父母之喪而不<lb/>
及期者不准起送如此則生徒之數可以漸及往年且<lb/>
<pb n="KR4e0126_WYG_001-12b"/>
多精鋭可進之資鮮成因循自誤之悔臣雖不知所以<lb/>
爲教然亦安敢不盡其心勤用提撕嚴加程督稍放積<lb/>
分之意用申激勵之方務令文行兼脩政教粗舉成材<lb/>
有望附選及時豈惟差撥恒充固將官使克稱庶乎國<lb/>
家有以收養士之效而臣亦少逭尸素之愆也其選貢<lb/>
合有防範覈實科條臣未敢輕預如䝉乞勅禮部詳加<lb/>
議處杜絶徼倖務求得人其舉人坐監事宜乞因下第<lb/>
之時通行曉諭俾知遵守實爲便益<lb/>
<pb n="KR4e0126_WYG_001-13a"/>
　　　乞放歸田疏<lb/>
臣以一介庸陋遭值聖明夙膺器使屢試罔功辭祿養<lb/>
疴久偷安於農圃䝉恩起廢復待罪於成均學不足以<lb/>
啓迪羣䝉行不足以範模後進僥踰過分補報無由欲<lb/>
淑士心而奔競貪鄙之風未變欲新士習而澆僞浮薄<lb/>
之態尚存涖任己踰朞月課績全無毫分職既曠瘝罪<lb/>
宜罷黜又臣犬馬之年六十有八衰頽日甚百病交攻<lb/>
耳目昏重而視聽不明腰足痿弱而拜起弗便加以舊<lb/>
<pb n="KR4e0126_WYG_001-13b"/>
患咳逆脾泄等證不時舉發氣血凋耗心志健忘處事<lb/>
則失後迷前動作則神昏頭眩羸敗弗堪死亡無日雖<lb/>
欲勉加鞭䇿終是不任使令臣既奉職無狀而又疢疾<lb/>
荐臻若復貪榮嗜利久妨賢路則爲罪益大矣敢陳卑<lb/>
悃上瀆宸聰伏望聖慈察臣衷誠憫臣老病特勅該部<lb/>
將臣放歸田里别選碩儒以典國學庶幾師道可立教<lb/>
化可成則朝廷黜陟之典愈眀而微臣進退之義亦無<lb/>
所失矣臣不勝激切懇祈之至<lb/>
<pb n="KR4e0126_WYG_001-14a"/>
　　　舉本監弊政疏<lb/>
𢎞治十七年閏四月二十二日該司禮監太監陳寛傳<lb/>
奉聖㫖近來内外各衙門弊政多端軍民受害以致上<lb/>
干和氣深切朕懐合行緊要革弊事宜各該衙門便查<lb/>
議明白開具來説欽此欽遵臣有以仰見陛下敬天愛<lb/>
民孜孜圖治即二帝三王之用心宗社生民之大幸也<lb/>
敢不夙夜匪懈講求弊政之所當革與時變之所宜通<lb/>
者以爲聖治涓埃之助哉竊謂法無古今便民者爲良<lb/>
<pb n="KR4e0126_WYG_001-14b"/>
法論無當否利民者爲至論今天下承平日久文恬武<lb/>
熙政出因循事多積弊以言乎國用則不充以言乎兵<lb/>
力則不强以言乎國論則不定以言乎紀綱則不肅以<lb/>
言乎刑罰則不清以言乎俗尚則奢僣而無節以言乎<lb/>
士習則奔競而嗜利以言乎官吏則誕慢而具文澆僞<lb/>
日滋而閭閻窮困姦宄竊發而邊鄙失寧所以上干和<lb/>
氣災異迭見而厪陛下宵旰之憂也其大本之未正而<lb/>
萬弊之所由生者在廷大臣暨言路諸臣必能一一爲<lb/>
<pb n="KR4e0126_WYG_001-15a"/>
陛下陳之臣固未敢出位而僭言也姑就職司之所及<lb/>
者而論之雖云細務非大體所關然亦積弊之久爲民<lb/>
之害有不容不爲之區處者敢陳鄙見上瀆宸聰伏望<lb/>
聖明深恤民隠俯察邇言通變宜民勿拘故常之見更<lb/>
化善治用垂久遠之規庶幾宿蠧可祛而民困可甦天<lb/>
下幸甚爲此今將本監合行革弊事宜具本專差辦事<lb/>
吏某齎捧謹具奏聞一本監嵗貢諸生先在各處府州<lb/>
縣學爲附學爲増廣亦既有年然後得廩其廩膳必二<lb/>
<pb n="KR4e0126_WYG_001-15b"/>
十餘年或三十年而後得貢迨貢入國學遠者十餘年<lb/>
近亦三五年而後撥歴又歴事一年而掛選通計前後<lb/>
年數己及五六十嵗又待選十餘年而後得官則其人<lb/>
已老多不堪用因而死亡者亦不少矣是國家虛費廩<lb/>
米數百石以養一人而不得其一日之用豈不重可惜<lb/>
哉此今日積弊之大者不可不早爲之所也如䝉乞勅<lb/>
該部計議先清之於學校責任提學憲臣嚴加考選凡<lb/>
材之庸下年之老邁不堪作養者不許食廩充貢次清<lb/>
<pb n="KR4e0126_WYG_001-16a"/>
之於國學照依先年命大臣揀選之法而加嚴凡材之<lb/>
庸下年之老耋不堪任用者不容在監待其掛選之時<lb/>
吏部就行考定高下或賜冠帶或授合得品級散官使<lb/>
之待選於家而行各處巡撫巡按分巡分守及司府正<lb/>
官凡有公事委之幹辦既可使之習於政事又可驗其<lb/>
能否每嵗終各該上司開具差委過各人幹辦實跡第<lb/>
其材識高下造冊奏聞其材識優長堪任用者即行取<lb/>
選年老無材不堪用者就令致仕况洪武中嘗差監生<lb/>
<pb n="KR4e0126_WYG_001-16b"/>
各處丈量田土亦欲驗其能否而授職也明試以功如<lb/>
此則官使得人而民皆受其惠矣此賢愚同滯之弊所<lb/>
當革者也一本監舊制博士助教學正學錄等官共三<lb/>
十七員蓋國初天下人材共入一監作養故設官之多<lb/>
如是後因添設北監頗行裁減查得成化初年本監止<lb/>
有慱士三員助教十員學正學錄共七員耳今在監諸<lb/>
生不過七八百人而慱助正錄等官餘三十員又㑹饌<lb/>
久停掌饌一員已爲虛設而今乃有兩員似乎過冗且<lb/>
<pb n="KR4e0126_WYG_001-17a"/>
各官所食之廩祿所役之皂𨽻皆生民之膏血而國家<lb/>
大農之經費也冗食不節國用虛矣臣竊聞官不必備<lb/>
惟在得人各官爲諸生表率後學範模茍非其人則師<lb/>
道不立教難成効又况近奉新例風憲有缺許於慱士<lb/>
助教等官内選補則此各官者不惟風教所係抑乃風<lb/>
憲之儲尤宜愼選其人不以備員爲貴也如䝉乞勅該<lb/>
部叅酌所宜量爲裁減畧如成化初年之數以後遇有<lb/>
缺員合無行令巡撫巡按提學等官推選學行超卓教<lb/>
<pb n="KR4e0126_WYG_001-17b"/>
誨有方者列函舉奏及九年考滿教官内有功績而兼<lb/>
著時名者以補其缺庶幾用不失人既有以佐風教而<lb/>
備迪簡員不至冗又可以寛民力而紓國用矣此冗食<lb/>
之弊所當革者也一本監官吏俸糧及監生家小月糧<lb/>
俱係糙米師生㑹饌係熟米毎嵗預先㑹數具呈南京<lb/>
戸部坐派蘇常等府解納本色近奉南京戸部劄付判<lb/>
到𢎞治十六年分折納糙熟米共三千八百石計銀二<lb/>
千六百六十兩不分糙米熟米俱作七錢一石臣查得<lb/>
<pb n="KR4e0126_WYG_001-18a"/>
南京部院等衙門官吏監生俸糧近年俱是折價毎石<lb/>
納銀七錢今將本監俸月糧糙米亦作七錢一石折納<lb/>
委實事體相同經久可行惟有㑹饌白熟米亦係按月<lb/>
闗支毎人多者不過三斗少則七八升者有之三五升<lb/>
者有之若將銀兩碎分不免虧折之患又後湖查冊監<lb/>
生數多所有饌米乃日用不可缺者雖云有銀可糴而<lb/>
米價貴時熟米一石不止七錢欲從本監糴買供應又<lb/>
不免陪補之患若止將銀兩送湖則湖上亦費區處臣<lb/>
<pb n="KR4e0126_WYG_001-18b"/>
愚見此項糧米只合收受本色已具呈南京户部定奪<lb/>
該部稱係巡撫衙門奏准事例難擅改移只得遵依收<lb/>
受訖但恐遂爲永例則二患未有己也如䝉乞勅該部<lb/>
查議合無將本監官吏監生俸糧月米以後年分照依<lb/>
各衙門事例折納價銀使民獲輕齎之便其饌米仍納<lb/>
本色則官免虧折陪補之患此則預防其弊官民兩便<lb/>
之事也一本監舊額膳夫一百名皆應天府所屬各縣<lb/>
編審均徭人戸充役爲因節有逃亡不便成化二十二<lb/>
<pb n="KR4e0126_WYG_001-19a"/>
年該欽差巡撫南直𨽻右副都御史王克復始行改派<lb/>
蘇松常徽寧國五府毎名一年解銀一十二兩有閏加<lb/>
一兩以充顧役之用本監先前收獲前項銀兩顧人應<lb/>
役自文廟六堂及慱士㕔并内外各號看守灑掃及雜<lb/>
用工役等項共顧七十餘人該用工食銀四百五十餘<lb/>
兩其餘各派各官名下顧人跟用及本監一應公用如<lb/>
辦納内府浣衣局濕小粉等項皆於此取給先任祭酒<lb/>
劉某頗嘗積有嬴餘奏准修理號舍訖自臣到任以來<lb/>
<pb n="KR4e0126_WYG_001-19b"/>
所收𢎞治十五年十六年銀兩除顧人應役外比照北<lb/>
監見行事例止給與慱士助教學正學錄典籍掌饌職<lb/>
卑祿薄官員各一名共用二十二名其餘公用隨宜節<lb/>
縮亦頗有餘均給六堂監生俱有文案簿籍惟是未經<lb/>
奏請於義未安今𢎞治十七年蘇松常三府共該膳夫<lb/>
七十名毎名止解銀十兩其來文開稱係巡按馮御史<lb/>
議處事例而徽寧二府却照例解發多寡不齊欲便聽<lb/>
從輕減以寛民力義無不可但亦未經奏請未敢擅便<lb/>
<pb n="KR4e0126_WYG_001-20a"/>
定奪又今後湖查冊例該兼撥膳夫徒夫到彼供役縁<lb/>
法司近年問擬囚徒並無一名到監無從差撥已曽具<lb/>
呈南京禮部轉行取撥而法司囘文須要申請方准撥<lb/>
送以此本監只得盡用前項銀兩多顧人役前去供應<lb/>
但恐從此遂廢舊規未便如䝉乞勅該部查議前項膳<lb/>
夫應該納銀若干通行各府遵守庶幾事體歸一仍乞<lb/>
查照祖宗舊制及今北監事例行南京法司照前問發<lb/>
囚徒送監應役庶使百年成規不至隳廢所有前項膳<lb/>
<pb n="KR4e0126_WYG_001-20b"/>
夫銀兩除顧役外合無給與慱士等官各一名及公用<lb/>
或有剰餘合無均給諸生惟復用以修理公廨或刋補書<lb/>
板亦乞斟酌所宜立爲定制以便遵守仍将收支數目<lb/>
明立文案隨巻照刷以防奸弊庶幾財無妄費民免重<lb/>
困此又革弊恤民之一端也一本監㑹饌乾魚每年預<lb/>
先㑹數具呈南京戸部行湖廣布政司坐派所屬各該<lb/>
河泊所辦納猪肉則毎三日一次㑹數行應天府都稅<lb/>
等司辦納行之嵗久積弊多端當魚貴時則輸納後期而<lb/>
<pb n="KR4e0126_WYG_001-21a"/>
支用多缺及魚賤時則一年併至而給散有餘堆積在<lb/>
庫一經暑雨則臭腐潰爛化爲灰土人不可食不無暴<lb/>
殄天物其饌肉毎當暑月送納之際亦多臭敗退換則<lb/>
買補不便收受則日用不堪彼此皆以爲患本年五月<lb/>
内據應天府都稅等司連申自愿折納肉價銅錢行據<lb/>
各班堂友長呈稱若如所申委得兩便隨呈南京禮部<lb/>
定奪未䝉施行臣查得國子監通志監生毎人毎日乾<lb/>
魚二兩而本監案巻數十年間止是三日二兩又查得<lb/>
<pb n="KR4e0126_WYG_001-21b"/>
北監有給錢鈔事例饌肉亦係折納如䝉乞勅該部從<lb/>
長計議即今在庫腐魚數多合無從毎日二兩之例分<lb/>
給以後各該河泊所嵗辦乾魚欲乞酌量中價止令折<lb/>
納銀兩則民免裝運輸納之費而在官亦免堆積腐壊<lb/>
之患其饌肉毎年自四月初起至八月終止暑熱易敗<lb/>
之時合無准其照依時估折納銅錢庶得官民兩便此<lb/>
事雖無闗於大體實亦積弊之不容坐視者也一近因<lb/>
戸部奏准取撥監生往後湖查冊縁彼處冬月苦寒夜<lb/>
<pb n="KR4e0126_WYG_001-22a"/>
不燈火夏月盛暑又多蚊蚋兼以土地卑濕水泉汚濁<lb/>
監生到彼多致疾病而死者以故畏難而不肯去往往<lb/>
告求養病及搬取畢姻依親就教職等項以避其差查<lb/>
得先年查冊之時監中人多嘗撥七百名分作兩班往<lb/>
來替換猶以爲苦臣竊謂好逸惡勞人情之常查冊一<lb/>
事比之其他短差及坐班委的勞逸相懸不可不爲之<lb/>
所也如䝉乞勅該部計議合無將查冊一月者准筭坐<lb/>
班兩月使人有所激勸而忘其勞或别作區處以増添<lb/>
<pb n="KR4e0126_WYG_001-22b"/>
監生如先年之數使得分番更換庶幾公務易完而人<lb/>
情樂從此又優恤監生之一事也<lb/>
　　　力求去位疏<lb/>
臣本庸流濫膺簡命擢從休退之餘處以師儒之任位<lb/>
重而才不充身衰而病相迫奉職弗堪素飱是愧昨因<lb/>
具疏陳情乞歸田里冒干天聴仰冀矜從不意復䝉恩<lb/>
㫖曲賜褒嘉着盡心職務以副委任不准放歸臣聞命<lb/>
驚惶拜恩踧踖感極涕零罔知攸措固當夙夜匪躬勉<lb/>
<pb n="KR4e0126_WYG_001-23a"/>
竭駑鈍以圖報稱豈敢復有辭避但臣自今春以來身<lb/>
日益衰病日益甚目昏而困於僉書頭眩而憚於動作<lb/>
舊患心脾嘔泄舉發無時新加臂指風痺屈伸殊苦精<lb/>
神凋耗而健忘筋骨支離而不束雖力疾以視事毎失<lb/>
前而迷後豈能盡所職而副陛下之委任乎此臣之不<lb/>
容不去者一也古人爲太學之師者德尊望重而進退<lb/>
作則言動是效故人化其德而㬥傲革面柔懦有立禮<lb/>
順克彰孝弟興行乃爲不負上之委任焉今臣言無足<lb/>
<pb n="KR4e0126_WYG_001-23b"/>
取行無可法資淺望輕不模不範無以作新士習造就<lb/>
人才涖任己經二載而成効未有毫分雖使久於其職<lb/>
亦恐終於無補又豈能盡職而副陛下之委任乎此臣<lb/>
之不容不去者二也今六館生徒有年雖老耄猶欲挨<lb/>
嵗月以出身者有才雖庸劣亦將干利祿以肥己者紛<lb/>
然希進充塞選途寡廉鮮耻可賤可惡皆由臣等之爲<lb/>
師者老不知休病猶固位昧周任不能之訓忘聖人在<lb/>
得之戒以致其然不正其本曷齊其末昔晉之范宣子<lb/>
<pb n="KR4e0126_WYG_001-24a"/>
讓而其下皆讓臣既他無所能輙欲以身爲教懇求避<lb/>
位使後學皆知無能不可以妨賢老病不容於竊祿有<lb/>
所視效而興其廉恥庶或有補於風教即臣所以盡職<lb/>
而副陛下委任之萬一焉此臣之不容不去者三也臣<lb/>
有是三者義所當去而縻祿不去則爲上負天子下負<lb/>
所學得罪於名教大矣故敢不避鈇鉞之嚴而再申前<lb/>
懇伏望聖慈察臣衷誠非由外<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>俯賜矜憐特勅該部<lb/>
照依考察事例放臣囘還致仕或與閑住使得養疴林<lb/>
<pb n="KR4e0126_WYG_001-24b"/>
下待盡餘年庶全聖主始終之恩成微臣進退之義矣<lb/>
　　　乞照例休致疏<lb/>
臣竊惟舊制凡官年七十以上精神衰倦許令致仕而<lb/>
考諸禮經亦有大夫七十致事之典蓋引年納祿乃古<lb/>
今之通義也臣以疎賤遭值聖眀素乏材猷濫應器使<lb/>
歴官四任而勞効蔑聞竊祿三朝而涓埃無補桑榆未<lb/>
奮蒲桞遽零年已滿乎七旬身尤困於二竪兩目昏花<lb/>
視物如隔烟霧何能鑒别乎文詞雙足痿弱平行若步<lb/>
<pb n="KR4e0126_WYG_001-25a"/>
山坡安可周旋於禮度久患心脾嘔泄已屬沉疴時常<lb/>
臂指風痺將成痼疾雖圖報之丹心未嘗敢替而已衰<lb/>
之筋力卒難復强奉職弗堪妨賢是愧若復貪縻寵利<lb/>
未免違犯憲章臣於昨嵗已將老病不職縁由兩具奏<lb/>
疏冒干天聽乞放歸田而未奉俞音曷勝悚懼今臣老<lb/>
病日増衰頽益甚餘生無幾自知難戀聖朝於例合乞<lb/>
致仕故敢不避煩瀆之誅復致迫切之懇伏望聖慈憐<lb/>
憫察臣前後所陳皆揣分而發於真忱非慕名而過爲<lb/>
<pb n="KR4e0126_WYG_001-25b"/>
矯激俯從私願率由舊章特勅該部檢㑹臣前二奏及<lb/>
查考臣出身脚色年嵗容令致仕或與養病閑住使得<lb/>
生還故里終老首丘不勝萬幸<lb/>
　　　乞放歸田疏<lb/>
臣學非適用才不逮人偶玷科名屢叨官使思致身以<lb/>
圖報懼陳力之不能久謝病以歸休忽䝉恩而起用强<lb/>
扶老病之軀冒處師儒之任涖官三載而績用無成行<lb/>
年七十而衰頽益甚既抱素飱之愧又當納祿之時目<lb/>
<pb n="KR4e0126_WYG_001-26a"/>
昏齒痛手痺足軟夜卧而痰嗽不寧晨興而脾泄爲患<lb/>
疾苦多端餘生無幾實難任職非敢<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>詞爰自前嵗以<lb/>
及今春已曽三具奏牘備陳老疾不堪奉職無狀情由<lb/>
冒干洪造乞容依例致仕而未奉俞音倍増驚惕臣又<lb/>
查得先年本監祭酒陳敬宗曽以年滿七旬奏䝉欽准<lb/>
致仕今臣才行不逮敬宗遠甚而年同於彼病加於彼<lb/>
若復强顔竊祿則曠職妨賢罪益大矣故敢不避煩瀆<lb/>
之誅復致哀鳴之懇伏望聖慈俯順下情申明舊制乞<lb/>
<pb n="KR4e0126_WYG_001-26b"/>
勅該部檢㑹臣三奏查照前祭酒陳敬宗事例將臣放<lb/>
囘致仕俾得生還故里待盡餘年不勝感戴<lb/>
　　　陳言治道要務疏<lb/>
臣聞天道以元生萬物而聖人體元以治萬民故即位<lb/>
必稱元年而建元必殊徽號盖與天下更新示其所以<lb/>
爲治之意使人心知所向望也洪惟憲祖以成化紀元<lb/>
盖欲治化之成就而先帝以𢎞治紀元則欲治道之恢<lb/>
𢎞皆即爲治之大効而言其規模固己𢎞遠矣今皇上<lb/>
<pb n="KR4e0126_WYG_001-27a"/>
龍飛御極紹承大統而建元獨取於正德乃究其爲治<lb/>
之大本以寓繼述之意能正其德則何患乎化之不成<lb/>
而治之不𢎞也哉臣有以知陛下真不世出之主負大<lb/>
有爲之志可以四三王六五帝而増光於列聖矣然以<lb/>
正德爲名當求正德之實必如唐劉蕡所謂居正位親<lb/>
正人發正言行正道而後可以正德必如董仲舒所謂<lb/>
正心正朝廷正百官正萬民而後謂之正德茍德有未<lb/>
正則雖令不從欲求治化𢎞成庸可得乎臣以菲才待<lb/>
<pb n="KR4e0126_WYG_001-27b"/>
罪胄監而老病衰頽不能久事陛下無以補報大恩兹<lb/>
已具疏乞骸將歸死首丘而犬馬之誠耿耿不能自已<lb/>
敢攄一得之愚以正德之所當務者條爲五事效野人<lb/>
炙背食芹之獻以爲新政涓埃之助伏惟聖明擇其可<lb/>
行者而見之施行則宗社無疆之休生靈莫大之幸也<lb/>
爲此開坐具本謹具奏聞一曰勤聖學臣聞明君以務<lb/>
學爲急聖學以正心爲要若堯舜禹湯文武之聖商高<lb/>
宗周成王之賢莫不孜孜於學講眀義理正其心術以<lb/>
<pb n="KR4e0126_WYG_001-28a"/>
爲修齊治平之本又設師傅保之官有誦訓箴諫之臣<lb/>
朝夕左右責難陳善以濳格非心而薫陶成性故其聖<lb/>
德隆茂王猷允塞而致雍熙泰和之治也下而漢唐宋<lb/>
之英君誼辟亦莫不然但其學有未至故其治不古若<lb/>
洪惟我太祖高皇帝於退朝之暇延接儒臣講論經典<lb/>
又書大學衍義於内殿兩廡及書洪範掲於座右以備<lb/>
觀覽蓋雖生知之聖必從事於學也列聖相承率由是<lb/>
道今陛下出震繼離始登大位即以正德紀元而又開<lb/>
<pb n="KR4e0126_WYG_001-28b"/>
經筵親儒臣以講讀經史闡明聖道固有志於學矣但<lb/>
經筵之開講有日而儒臣之進見有時學問工夫未免<lb/>
間㫁一日暴之十日寒之有剪桐之戲而莫與箴規違<lb/>
持養之方而無從諫止則所以輔成聖德者或未備也<lb/>
臣願陛下經筵之外聽政之餘時召師保大臣侍從文<lb/>
臣引之便坐講論經術咨詢治道照依唐太宗引十八<lb/>
學士於禁中故事不必限其日時煩其禮貌接以誠意<lb/>
假以温顔使人人得盡言以輸其忠循習既久化與心<lb/>
<pb n="KR4e0126_WYG_001-29a"/>
成則出入起居罔有不欽發號施令罔有不臧施之任<lb/>
人而邪正以辯以之立政而事皆可法其於盛德豈小<lb/>
補哉董子曰勉强學問則聞見愽而知益明勉强行道<lb/>
則德日起而大有功此今日正德之先務也惟聖明留<lb/>
意焉天下幸甚二曰隆繼述臣聞武王周公善繼人之<lb/>
志善述人之事而夫子賛其達孝孟莊子不改父之臣<lb/>
與父之政而孔子稱爲難能則爲嗣世之君者不可不<lb/>
從事於繼述也昔我太祖開創之功比迹湯武其立法<lb/>
<pb n="KR4e0126_WYG_001-29b"/>
制度以埀訓於後人者至備先帝守成致治之美恊德<lb/>
成康其盛德大業之増光於前烈者尤盛豈非陛下之<lb/>
所當繼述者乎先帝在位之日尊養兩宫備殫孝敬親<lb/>
任大臣延問治道寛假言官樂聞讜論罷工役而止貢<lb/>
獻放鷹犬而出宮人不荒聲色不事遊田皆其善行之<lb/>
可法者陛下所當遵守而不變又嘗念戸口之消耗而<lb/>
議撫恤之宜以鹽法之廢弛而求拯弊之方清查禁軍<lb/>
以革濫冒沙汰冗官以節財用皆其志之欲爲而未成<lb/>
<pb n="KR4e0126_WYG_001-30a"/>
者陛下所宜繼成以終其志其纂脩㑹典則欲舉祖宗<lb/>
之舊章而見諸施行其節脩通鑑則欲考前代之成敗以爲<lb/>
法戒尤陛下所當究心而從事於其間也不獨是焉又<lb/>
當取聖祖之皇明寶訓洪武聖政諸書置諸座右日與<lb/>
大臣講議舉其彛典而施諸今日則爲能盡繼述之道<lb/>
而見陛下正德之實矣昔啓能敬承繼禹之道而建四<lb/>
百年之夏成王能式刑文王之典而衍八百年之周惟<lb/>
聖明留意焉天下幸甚三曰謹大婚臣聞天子之與后<lb/>
<pb n="KR4e0126_WYG_001-30b"/>
猶日之與月陽之與隂相須而成者也故禮以大婚爲<lb/>
重自古聖王於婚姻之始皆愽訪令族簡求淑德然後<lb/>
昭告宗廟成以婚禮而未婚之前又必教于公宮有師<lb/>
傅保姆教以婦德婦言婦容婦功教成而祭所以成婦<lb/>
順也昔宋哲宗以幼冲嗣位將行納聘其臣范祖禹上<lb/>
奏宣仁太后論納后所宜先知者四事一曰族姓二曰<lb/>
女德三曰隆禮四曰愽議呂希純則言當采德閥不宜<lb/>
叅用隂陽數術以男女年命而勘婚而彭汝礪又言當<lb/>
<pb n="KR4e0126_WYG_001-31a"/>
蚤擇而素教之蓋王化之始萬福之原選之不可不精<lb/>
教之不可不預而禮尤不可不正也伏惟聖朝列聖皆<lb/>
有内德之助以成重熙累洽之治非偶然也今皇上聖<lb/>
德英明睿質純粹天命降鑒必釐聖女以佑皇家近聞<lb/>
分遣内臣各處采擇所得必非一人伏望陛下逺稽先<lb/>
王之禮近取宋臣之言上思天地宗廟之奉下爲萬世<lb/>
子孫之計乞命内閣及該部大臣考究典禮審處事宜<lb/>
必由德選不以色進當此諒隂之時姑緩冊立之期俟<lb/>
<pb n="KR4e0126_WYG_001-31b"/>
畢祥禫以成嘉㑹照依宋哲宗故事將所選者暫處太<lb/>
皇太后宮中使之觀法壼儀擇師傅保姆之賢脩言德<lb/>
功容之教嚴服<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>之節陳圖史之戒凡寢食坐立視聽<lb/>
動作一皆約之以禮而弗納于邪教之既成又以四事<lb/>
察之必有闗雎鵲巢之德葛覃樛木之行足以母儀萬<lb/>
國表正六宮然後設幄于内成以六禮以定后妃之位<lb/>
以正天下之本以對上天之丕顯休命則禮行告廟史<lb/>
無愧辭非惟古訓不違尤於孝道有光儀刑四海埀法<lb/>
<pb n="KR4e0126_WYG_001-32a"/>
萬世而文王二南之化復見於今日矣陛下之正德孰<lb/>
有大於是乎臣老且耄不達時宜而惓惓愛君之念夙<lb/>
夜不忘敢昧萬死冒進狂言惟聖明留意焉天下幸甚<lb/>
萬世幸甚四曰重詔令臣聞人君所以鼓動天下者在<lb/>
乎詔令而詔令所以行于天下者由其信孚所謂大哉<lb/>
王言者也茍發之不妄而持以必行堅如金石信如四<lb/>
時則敷天之下莫不聳聴而厭服書曰令出惟行傳曰<lb/>
令重則君尊詔令其可以不重乎乃者陛下登極之初<lb/>
<pb n="KR4e0126_WYG_001-32b"/>
渙頒明詔布告天下有謂國家財賦有限而議裁減文<lb/>
武冗食之員及裁取各門房倉庫與各處添設之内宫<lb/>
又謂鹽粮爲國用所急不許勢要之求討占窩所以節<lb/>
國用也又謂皇親勢要之受獻地土侵奪民利而治以<lb/>
重罪又謂内外勢要占奪軍民地土而限令改正退還<lb/>
所以恤民隠也凡此數條皆經國之逺猷爲當今之急<lb/>
務天下聞之莫不歌頌聖德以爲軍民困苦庶其有瘳<lb/>
逮今已朞月矣而冗員之裁減取囘者無幾勢要之治<lb/>
<pb n="KR4e0126_WYG_001-33a"/>
罪退還者未聞故内閣大臣有政壅不行而詔書所載<lb/>
盡爲虚言之奏六科諍臣亦有冗員復留傳奉復作而<lb/>
號令不信之章則陛下之詔令耳目所及己有牽制而<lb/>
不能行者矣何以行之天下乎成湯之所謂朕不食言<lb/>
者其道何如而漢之吏不奉詔者其罪當何如耶臣願<lb/>
陛下主之以剛果守之以堅凝勿以巨室而寛假勿以<lb/>
嬖媟而姑息從羣臣之言而治不奉詔之罪則法行自<lb/>
近澤被生民而四夷莫敢不服矣此係正德之要務也<lb/>
<pb n="KR4e0126_WYG_001-33b"/>
惟聖眀留意焉天下幸甚五曰敬天戒臣聞天生聖哲<lb/>
非常之君必遭非常之變以警動其心使之憂勤惕厲<lb/>
脩政立事以致非常之治若堯湯之水旱成王之風雷<lb/>
與宣王雲漢之虐莫非天心仁愛之所在故堯舜以儆<lb/>
予爲念成湯以六事自責成王悔過出郊宣王側身脩<lb/>
行皆能變災爲祥轉禍爲福以其能致敬天之誠也臣<lb/>
又伏讀五倫書所載我太祖皇帝開基之初屢遭亢旱<lb/>
而聖諭以爲欲弭天災但當謹於修己誠以愛民故減<lb/>
<pb n="KR4e0126_WYG_001-34a"/>
膳素食宫中皆然而免民之田租既嘗素服徒步詣山<lb/>
川壇設藁席晝曝于日夜卧于地三日而大雨霑足又<lb/>
嘗躬祀百神而曰茍有罪責宜加朕躬毋爲民災其罪<lb/>
己修德如是故能開創大業聿政隆平而埀無疆之休<lb/>
非偶然也今皇上天生聖哲初政清明求言圖治孜孜<lb/>
不倦固宜其治効益隆而休徴畢至也奈何即位以來<lb/>
星文示變霪雨爲災天鳴于西土地震于南京而陜西<lb/>
又有災傷之患生靈嗷嗷有識凜凜深懐不測之虞所<lb/>
<pb n="KR4e0126_WYG_001-34b"/>
謂非常之變豈非天心仁愛而欲陛下厲非常之志行<lb/>
非常之事以濟其變乎書曰天視自我民視天聽自我<lb/>
民聴凡國家之行政用人但不合乎衆情即有違於天<lb/>
意如有罪而不誅無功而濫賞或倖門旁出而大臣不<lb/>
得行其志或勢要把持而百司不能舉其職民已窮而<lb/>
征求之愈急財已匱而侈費之無節若此類皆天心之<lb/>
所不豫而灾變之所由生不可以不察也伏望陛下遠<lb/>
師帝王近法聖祖先以側身脩行之誠解謝上蒼又以<lb/>
<pb n="KR4e0126_WYG_001-35a"/>
罪已求言之意敷告下土日與在廷大臣講求致災之<lb/>
由以盡弭災之道凡用人行政之有違於天意者悉從<lb/>
糾正内外恊心上下交脩以承天心仁愛之意庶幾精<lb/>
神濳通和氣感召民心悦而天意得則陛下之正德不<lb/>
爲虚文矣惟聖明留意焉天下幸甚<lb/>
　　　乞恩致仕疏<lb/>
臣近以身衰多病不堪奉職而年滿七旬誼當納祿己<lb/>
經節具奏牘丐求放老歸田冀䝉矜允不意疊承恩㫖<lb/>
<pb n="KR4e0126_WYG_001-35b"/>
曲賜勉留顧惟疎賤小臣何敢上當隆眷感極淚零曷<lb/>
伸報稱固知臣子所當盡瘁君父不容再瀆但臣待罪<lb/>
胄監竊祿無補於今秋七月初五日三年考滿例該赴<lb/>
京給由况當龍飛御極之初克脩虎拜稽首之禮以瞻<lb/>
天日之光以際風雲之㑹此臣夙昔之至願也奈何事<lb/>
與心違命不時偶頃因四五月間感冒雨濕忽患膝脛<lb/>
疼痛而拜跪步趨之弗便迨及六月以後又傷酷暑加<lb/>
患煩渴痎瘧等證而晝夜寢食之不寧比之前奏所陳<lb/>
<pb n="KR4e0126_WYG_001-36a"/>
諸病尤覺沉困亦曽具呈南京吏部爲因本監缺官一<lb/>
向扶病管事今欲勉爲考績之行躬致乞骸之請而疾<lb/>
勢日増砭劑靡効惟恐困斃道途莫能趨詣闕庭茍不<lb/>
早謀所處未免重貽後悔思得近者南京工部尚書李<lb/>
孟暘三年考滿及前南京吏部左侍郎楊守阯六年考<lb/>
滿以老病不能給由並荷聖恩欽准致仕臣雖名位才<lb/>
德弗敢僣儗二臣而年老多病事體相同兹不能己敢<lb/>
用援例申懇除將考滿公文呈繳吏部離任訪醫調治<lb/>
<pb n="KR4e0126_WYG_001-36b"/>
聴候外伏望聖慈𢎞敷一視之仁俯從羣下之願特勅<lb/>
該部檢㑹臣前後所奏免臣赴部給由亦容照例致仕<lb/>
庶得休養沉疴少延殘喘則臣未填溝壑之前皆感戴<lb/>
恩波之日也臣不勝祈天俟命屏息待罪之至<lb/>
　　　乞恩養病疏<lb/>
臣以菲才待罪胄監而年餘七十身嬰百病乞骸章疏<lb/>
己四五上矣上年七月初五日三年考滿䝉南京吏部<lb/>
咨送給由因患膝脛疼痛煩渇痎瘧等疾勢甚危困不<lb/>
<pb n="KR4e0126_WYG_001-37a"/>
能趨詣闕庭又經具疏陳情乞照尚書李孟暘侍郎楊<lb/>
守阯事例放囘休致當將考滿公文呈繳吏部而離任<lb/>
訪醫調治冀䝉矜允敢謂聖慈憐念衰殘未即捐棄累<lb/>
降恩㫖曲賜勉留且復諭臣有疾善加調理不必固辭<lb/>
是雖天地大造之仁父母罔極之恩不能過也臣雖至<lb/>
愚豈不知感謹己照依奏奉欽依事理未敢再詞陳乞<lb/>
惟務悉心調理但在外訪醫事多不便卒難調理恐致<lb/>
傷生不得已暫囘原籍以便湯藥之奉急欲病痊給由<lb/>
<pb n="KR4e0126_WYG_001-37b"/>
以盡臣子之恭不意二竪相困衆疾交纏砭劑雖勤功<lb/>
効難見歴秋徂冬病隨時變自十二月以來忽患臍腹<lb/>
絞痛泄痢大作晝夜無度血氣頓虛而手足風痺之病<lb/>
滋甚頭目旋暈之疾又加氣喘逆而痰嗽不止齒搖動<lb/>
而腫痛難堪目全昏眊腰苦痠疼視履動作皆有所妨<lb/>
精神志慮俱己凋耗惟堪偃息在床不能起發上道顧<lb/>
形骸之若此縻寵祿以何安誼當再疏乞休而以累奉<lb/>
詔㫖丁寧不容固辭又復中止歴訪諸醫咸謂病根深<lb/>
<pb n="KR4e0126_WYG_001-38a"/>
痼須當稍寛以嵗月不能責効於旬時復念臣當考滿<lb/>
離任之後給由在告之時身雖不當事任心猶不敢自<lb/>
安今病之痊否既未可期而本監缺官已踰半載若不<lb/>
舉奏銓補不無隳廢職務有誤教養則臣之上負國恩<lb/>
下妨賢路罪益大矣故雖休老之牘未敢重陳而久病<lb/>
尤不容不瀝誠以上請也伏望聖眀以敷教爲重以作<lb/>
人爲務念賢闗非可以養疴而師範詎容於曠職勅該<lb/>
部别推儒彦往司國學容臣在於原籍從容調理俟有<lb/>
<pb n="KR4e0126_WYG_001-38b"/>
痊可之日另行赴部給由以終考績之事以聽黜幽之<lb/>
命則官職不至於久曠餘生或賴以保全臣不勝感戴<lb/>
天恩之至<lb/>
　　　懇乞休致疏<lb/>
臣自少時身多疾病暨乎中嵗髪白早衰出身踰四十<lb/>
年歴任僅滿三考卧病之日常多居官之日常少蓋小<lb/>
材不可大受而薄命難勝重祿故往往在職而身困去<lb/>
位而身安昔僉閩憲既縁瘴疾而乞休昨長成均又以<lb/>
<pb n="KR4e0126_WYG_001-39a"/>
衰頽而廢事臣量能度分自知止足故嘗以年滿七旬<lb/>
而身嬰百病弗堪奉職居官已經五上乞骸之疏荷䝉<lb/>
聖慈屢賜勉留未即俞允繼因三年考滿而衰疾荐増<lb/>
不能赴部給由又經再陳謝病之章幸蒙恩㫖謂臣累<lb/>
陳有疾情詞懇切准囘原籍調理病痊之日有司來說<lb/>
起用聖明之拳拳下臣而曲加體貌未忍捐棄恩意無<lb/>
不至矣臣雖愚無狀知感實深爰自去春以迄今嵗四<lb/>
處求醫百方治療冀獲有瘳殞身圖報奈何年命窮促<lb/>
<pb n="KR4e0126_WYG_001-39b"/>
二竪纒綿病切膏肓難望收功於藥石疾成殘廢何能<lb/>
奮志於桑榆顧猶贅名仕籍之中未盡納祿之義雖無<lb/>
責任亦所未安臣嘗竊考祖宗之法揆以先王之禮凡<lb/>
官員七十以上皆許致仕邇者廷臣建議又欲申嚴致<lb/>
仕條限盖以是爲人臣進退之大閑不可違越也臣今<lb/>
年七十有二假令無病亦合告休况又加沉痼之疾久<lb/>
伏床枕崦嵫己迫決知無補於明時鍾漏有期詎可更虧<lb/>
於晩節設不自陳豈能免於違戾聖制干犯名教之罪<lb/>
<pb n="KR4e0126_WYG_001-40a"/>
乎敢殫愚悃重有哀祈伏望聖慈𢎞天地之仁垂日月<lb/>
之照憫臣疾憊俯賜矜從特勅該部申眀舊章查考臣<lb/>
出身以來年嵗容令依例致仕以全素履悵餘生之無<lb/>
幾惟冀首丘顧洪造之未酬敢忘結草願從衢壤之民<lb/>
同効華嵩之祝則臣雖死之日猶生之年也臣不勝感<lb/>
激懇祈之至<lb/>
　　　辭太常卿疏<lb/>
臣先任南京國子監祭酒三年考滿爲因年滿七十身<lb/>
<pb n="KR4e0126_WYG_001-40b"/>
嬰百病不能赴部給由己於正德二年二月内奏䝉恩<lb/>
㫖許囘養病繼因病久不痊弗堪奉職於正德三年二<lb/>
月内奏䝉恩㫖准令致仕養疴待盡三載于兹忽于正<lb/>
德五年十二月二十三日䝉吏部差辦事官孟偉齎到<lb/>
急字一百七十八號劄付陞臣南京太常寺卿榮命下<lb/>
頒驚魂失措伏念臣少無學術老更衰疲雖叨過實之<lb/>
名初非適用之器分甘守於貧寒念不萌於榮進豈期<lb/>
休退之餘復拜優殊之命擢授奉常之長兼領夷夔之<lb/>
<pb n="KR4e0126_WYG_001-41a"/>
任典司禮樂孚和神人職務雖簡而責任尤重非有碩<lb/>
德雅望如漢桓榮唐楊綰宋范鎮者莫膺是選臣顧何<lb/>
人敢承其乏資淺望輕揣分非所當得才庸德薄度義<lb/>
尤所不堪昔爲祭酒四品之官且不能負荷而丐休今<lb/>
進太常正卿之位又安敢僥覦而冒處第深維谷之憂<lb/>
庸致循牆之避况在納祿掛冠之後又當逾七望八之<lb/>
年非惟禮當謝事抑且病難從政心膈煩疼腰脊痠痛<lb/>
夜卧頻苦於痰嗽晨興每患於脾泄兼以目昏頭眩手<lb/>
<pb n="KR4e0126_WYG_001-41b"/>
戰足痿行必柱杖而後能步拜必待扶而後可起嗟大<lb/>
耋之將至豈榮祿之可縻惟欲倚床而伏枕焉能赴官<lb/>
而供職此臣所以憂遑迫切不能不籲天而祈免也敢<lb/>
陳卑悃上瀆宸聰伏望聖眀曲加仁惻俯賜矜從收囘<lb/>
新命特勅該部别選名德以充厥任則名器不至於濫<lb/>
授職務亦免於曠瘝容臣仍以舊官致仕庶憑藥石之<lb/>
功少延螻蟻之命臣無任激切懇祈待罪之至<lb/>
　　　辭陞侍郎疏<lb/>
<pb n="KR4e0126_WYG_001-42a"/>
臣近承吏部咨文正德六年四月十一日欽奉聖㫖陞<lb/>
臣南京禮部右侍郎聞命驚惶殞越無地縁臣先䝉聖<lb/>
恩賜老歸休養疴待盡己越四載忽於上年十二月内<lb/>
䝉吏部劄付陞臣南京太常寺卿臣舊患未瘳强扶拜<lb/>
命心踧踖以不安顔忸怩而罔措自惟才庸德薄弗堪<lb/>
器使而年衰疾憊難勤職務己經瀝誠具疏上瀆宸聰<lb/>
乞賜寢罷恩命仍前休致俯伏以俟冀䝉矜允豈謂愚<lb/>
誠未達而睿眷加隆奉常之除纔經數月而貳卿之命<lb/>
<pb n="KR4e0126_WYG_001-42b"/>
復下九天恩厚踰涯感深次骨竊惟禮部古號清曹而<lb/>
侍郎今爲顯仕班聨禁從位應文昌政佐秩宗職兼獻<lb/>
納非素負一時之望豈能恊衆論之公有如臣者學不<lb/>
足以知方才不足以應務徒持衰憊之身敢玷清華之<lb/>
選且奉常春官之屬既非小材之所能堪况侍郎春官<lb/>
之亞又豈愚分之所當得宜黜而陞在輿情固爲未愜<lb/>
而求退得進使臣心何以自安非惟覆餗之可虞抑亦<lb/>
妨賢之是懼若躐承於新渥必深負於隆恩臣又年踰<lb/>
<pb n="KR4e0126_WYG_001-43a"/>
七十患在膏肓内有心疼脾泄眩暈痰嗽諸疾不時舉<lb/>
發而血氣久衰形骸疲瘁弗能促程而赴任外有目昏<lb/>
手戰腰痛足痿等證日増月盛而衆體皆廢神識昏眊<lb/>
莫能居官而治事雖赤心之未忘顧餘生之無幾茍不<lb/>
懇休退避必將自速顛躋是用再瀝丹誠重干洪造伏<lb/>
望聖明矜察愚衷收囘成命特勅該部别推英彦以佐<lb/>
春官容臣仍以舊官致仕使得棲息衡門少延殘喘而<lb/>
咏歌聖化爲太平之散民不勝幸甚臣無任激切懇祈<lb/>
<pb n="KR4e0126_WYG_001-43b"/>
之至<lb/>
　　　謝存問恩疏<lb/>
正德十一年五月二十六日欽奉聖㫖章懋學行純正<lb/>
年高望重著有司時加存問以副朝廷優禮耆宿之意<lb/>
欽此欽遵䝉吏部勘合類行浙江布政司轉行本縣仍<lb/>
行與臣知㑹臣即於九月二十日望闕謝恩訖聞命自<lb/>
天措身無地伏念臣先任南京國子監祭酒爲因年滿<lb/>
七十身嬰百病不能赴部給由累七疏以乞骸歴三載<lb/>
<pb n="KR4e0126_WYG_001-44a"/>
而得請至正德三年正月内荷䝉聖恩欽准致仕繼因<lb/>
皇上更新大化召用故臣猥及衰庸亦䝉甄㧞既起臣<lb/>
爲南京太常寺卿復陞南京禮部右侍郎臣以病衰日<lb/>
甚不堪供職再疏陳情乞仍舊官致仕又䝉恩㫖還著<lb/>
做侍郎致仕臣叨榮過望圖報無由茍非仰荷於生成<lb/>
寧獲退安於田里今養疴又幾十稔而頽齡已越八旬<lb/>
豈圖垂盡之年復拜殊常之寵渙頒温㫖假以學行之<lb/>
褒仍令有司加以存問之禮是即文王善養老之仁政<lb/>
<pb n="KR4e0126_WYG_001-44b"/>
武王不忘遠之盛心也但優禮甚非薄福所能堪而褒<lb/>
詞亦非愚分所當得愧無勞効濫冒洪私寵至而惕爾<lb/>
驚心感極而泚然汗背省循無謂拜受何安蓋由恭遇<lb/>
皇帝陛下明同日月之照臨幽㣲必察德並乾坤之覆<lb/>
載巨細不遺溥先王仁民愛物之心崇前代尚齒尊年<lb/>
之典遂令衰耄自此僥踰臣敢不仰體深仁益堅晩節<lb/>
雖駑駘已病難効力於驅馳而葵藿未殘肯忘情於傾<lb/>
向戚戚動江湖之慮惓惓懐畎畝之忠伏願陛下清心<lb/>
<pb n="KR4e0126_WYG_001-45a"/>
寡欲以養聖躬明目達聰以隆重治壯皇圖而求固綿<lb/>
國祚於無疆臣無任激切感恩之至<lb/>
　　　辭陞尚書疏<lb/>
奏爲辭免陞職事臣於今年六月内准吏部咨文欽奉<lb/>
五月初二日聖㫖章懋德望隆重陞南京禮部尚書仍<lb/>
舊致仕著令有司以時存問欽此欽遵當即望闕謝恩<lb/>
外叨榮過望聞命驚心伏念臣素無實學謬沗虚名昔<lb/>
嘗備員國學既以年及掛冠而丐休繼䝉起佐春官復<lb/>
<pb n="KR4e0126_WYG_001-45b"/>
以病難就職而納祿自獲退安於田里無非仰荷於生<lb/>
成今頽齡已越八旬而養疴又逾一紀敢期末路復際<lb/>
昌辰恭惟皇帝陛下以憲祖之文孫承孝宗之大統聰<lb/>
明天縱英睿夙成革故鼎新補弊興治元凱登庸共兠<lb/>
流放欲風厲於四方之士庸假寵於一介之臣遂令朽<lb/>
質荷此殊恩誤稱德望而陞以尚書職名重於華衮之<lb/>
褒仍容致仕而著有司存問過於安車之寵臣撫躬非<lb/>
據度義奚堪倘復貪榮而不知止足必將踰分而自取<lb/>
<pb n="KR4e0126_WYG_001-46a"/>
悔尤反覆以思凌兢而懼不容不籲天以祈免也伏望<lb/>
聖慈特勅該部追寢尚書成命容令仍以舊官致仕俾<lb/>
臣生無愧容死無遺憾爲幸大矣伏願陛下當此造化<lb/>
陽復之時益修人事大來之泰親君子而遠小人崇正<lb/>
道而息邪説獨攬朝綱毋使大權旁落堅持國論罔俾<lb/>
士氣摧傷以帝王之道爲必可行以聖賢之言爲必可<lb/>
信不邇聲色無殖貨利言思可復事必有終廣言路以<lb/>
開賢路結民心以順天心鞏皇圖於不拔綿國祚於無<lb/>
<pb n="KR4e0126_WYG_001-46b"/>
疆臣茍延殘喘獲覩太平尚從擊壤之民同致華封之<lb/>
祝臣不勝感激懇祈之至<lb/>
　　　議處鹽法事宜奏狀<hi>代某中丞作</hi>
謹題爲議處鹽法利弊以禆國用事臣聞鹽之爲用乃<lb/>
生民食味之所急而國家經費之所資爲物雖㣲其利<lb/>
甚博不可以一日而缺焉者也然在虞夏之時不過以<lb/>
鹽充貢而未嘗或專利於上成周之盛雖或以鹽名官<lb/>
而未嘗不同利於民因齊相管仲而鹽筴始正漢用桑<lb/>
<pb n="KR4e0126_WYG_001-47a"/>
孔而鹽禁始重其源一開末流無所不至矣臣以菲才<lb/>
叨官臺察欽䝉聖恩差往兩浙等處巡視鹽課按行屬<lb/>
郡訪求民隠得其所當行者數事一曰存恤竈戸夫鹽<lb/>
之所出雖由土産而其成用必資人力海濵之民以煎<lb/>
鹽爲業者謂之竈戸其採辦薪蒭朝夕烹煉不勝勞苦<lb/>
固皆在所當恤而單丁老弱家計貧難者煎辦不前課<lb/>
入不敷屢遭鞭撻之苦而鹽入於官或被雨水銷鎔又<lb/>
有追陪之患此窮戸之尤可哀矜者也若䝉輕其嵗課<lb/>
<pb n="KR4e0126_WYG_001-47b"/>
使納折色庶幾寛民一分使之稍可存活是即生死骨<lb/>
肉之恩也其有丁力衆多家道殷富爲總催大户者煎<lb/>
鹽既多私賣尤廣亦宜有以處之合照黄冊事例凡民<lb/>
戸之里甲有缺就將啚内丁糧高大者析戸當差以補<lb/>
其數若以竈戸之丁多家富者亦行析戸充役照丁辦<lb/>
課以補䆴籍逃絶皆免雜泛均徭則差役均平而嵗課<lb/>
不虧矣二曰輕減鹽糧國初嘗命鹽司以掣下餘鹽行<lb/>
令各縣差人赴司闗領囘縣分給小民計口食鹽而納<lb/>
<pb n="KR4e0126_WYG_001-48a"/>
鈔以償鹽價民感上恩得鹽而納鈔固所樂也厥後鹽<lb/>
司久無餘鹽闗給而鹽鈔又改爲鹽粮惟市民仍許納<lb/>
鈔而鄉民皆納鹽粮又使之遠輸外郡則不惟米價高<lb/>
貴而遠輸勞費十倍於納鈔則鄉民之受困甚矣若得<lb/>
照依市民一體納鈔固爲大幸如或不能即改亦乞照<lb/>
依秋粮折色事例納銀准鈔使民受一分之賜又若大<lb/>
旱之遇時雨亦爲幸矣三曰申禁鹽窩昔我聖祖以邊<lb/>
城險遠兵餉不充而粮運勞費乃命商人輸粟邊倉而<lb/>
<pb n="KR4e0126_WYG_001-48b"/>
多給引鹽以償其費商人喜得厚利樂輸邊餉公私兩<lb/>
便最爲良法近年以來法久弊生毎遇開中之時權豪<lb/>
勢要之家詭名請托占窩轉賣商人不求於彼無路中<lb/>
納以故中鹽者少邊餉不充而國家失利爲害非輕先<lb/>
朝雖有禁例而權豪玩法仍襲前非未能盡革伏望特<lb/>
賜宸㫁申嚴前例有犯必誅使人知警懼則其害可除<lb/>
而邊餉無不足矣四曰鹽商挾私夫商人輸粟餉兵受<lb/>
鹽于官出外平賣利亦厚矣而有貪得無厭者乃於正<lb/>
<pb n="KR4e0126_WYG_001-49a"/>
數之外賄求場官私加斤數有一引至三百餘斤者而<lb/>
掣鹽之後運入江船又買私鹽夾帶在船混同發賣亦<lb/>
有經過闗津賄求批驗盤詰人員不行照引截角或十<lb/>
中止截一二徑自越闗到於所往地方發賣而賣鹽已<lb/>
訖不即繳引再買私鹽仍將前引影射過闗隨處發賣<lb/>
往復數次多取價利直待上司催取然後繳引其載鹽<lb/>
船戸亦買私鹽夾帶前去混同貨賣此皆商人之倚官<lb/>
挾私所當禁治者也臣於前項奸弊雖聞人言未得實<lb/>
<pb n="KR4e0126_WYG_001-49b"/>
跡難便究治律中己有夾帶餘鹽及舊引影射之文則<lb/>
必先嘗有是事矣與其治之於己然孰若禁之於未然<lb/>
乞勅該部移文各處巡鹽風憲選取亷能官員照依出<lb/>
場鹽數從實稱掣就行責取商人重甘結状如有前項<lb/>
奸弊甘當重罪盡將財本没官而載鹽船戸有犯者亦<lb/>
將船隻沒官及行訪察沿路闗津經該官吏凡有容令<lb/>
引不截角及舊引影射不行舉覺者皆問賍罪則人知<lb/>
警懼不敢挾私而官鹽不至於阻滯矣五曰禁治鹽徒<lb/>
<pb n="KR4e0126_WYG_001-50a"/>
鹽商之倚官挾私而夾帶影射者臣既己言之矣其有<lb/>
肩挑步擔而沿街貨賣者亦私鹽也又有座船紅船水<lb/>
夫及各處船戸到於杭州攬載欽差内外官及各處經<lb/>
過官員行李在船昏夜收買私鹽藏在船内經過闗津<lb/>
不敢盤問隨其所往地方貨賣此皆所得不多爲害亦<lb/>
小若嚴加巡察則不敢爲矣惟有一種游手無賴之徒<lb/>
不務本等生理什五爲羣乘駕小船出没江上其船多<lb/>
置篙楫滿載私鹽沿江上下賣與往來客旅百雜人等<lb/>
<pb n="KR4e0126_WYG_001-50b"/>
有不肯買者則將私鹽一包去入船内口稱巡捕恐嚇<lb/>
取財得財即去其私鹽賣盡浮游江中遇有客船遭風<lb/>
著淺不能行動窺見船中人少孤舟無侶即便擁衆上<lb/>
船肆行搶掠舟人見其勢兇力不能敵任其所取不敢<lb/>
與抗抗則必被傷害掠得財物囘船衆手舉棹運船疾<lb/>
行江面濶遠頃刻之間不知行往何處失其所在無處<lb/>
跟尋惟有呼天痛哭而己又有船行遇晚未及止宿或<lb/>
船行太早天色未眀亦與遭風遇淺者同皆被劫奪此<lb/>
<pb n="KR4e0126_WYG_001-51a"/>
等鹽徒肆無忌憚積習成風恐生他變若唐末之王仙<lb/>
芝黄巢元末之張士誠皆鹽徒也不可不早爲之所乞<lb/>
勅巡鹽御史選差府衛佐貳官各一員帶領巡捕軍餘<lb/>
及應捕人等以巡江為名沿江上下往來巡察上至桐<lb/>
江下至曹娥及江之兩岸小港一皆遍歴務使鹽徒盡<lb/>
散官鹽通流而國家常獲其利矣凡此數事皆為國之<lb/>
要務其前二事見民患之不可不恤蓋以民爲邦之本<lb/>
也其後三事明財用之不可不理蓋以財爲民之心也<lb/>
<pb n="KR4e0126_WYG_001-51b"/>
能舉仁民之政使民無失所則尊君親上事必有終而<lb/>
國本固矣能盡理財之道使財無散失則聚人得衆生<lb/>
財有道而國用足矣長治久安之道豈有外於是哉臣<lb/>
學識寡陋不能有所建明但以職居言責不容緘黙敢<lb/>
以一得之愚上瀆宸聰如䝉准言乞勅該部看詳事理<lb/>
叅酌時宜擇其可行者賜之施行則天下幸甚<lb/>
　<lb/>
　楓山集巻一<lb/>
</p>
<p>
</p>
  </div>
<div>
                <head>楓山集巻二</head>
    <p>
<pb n="KR4e0126_WYG_002-1a"/>
欽定四庫全書<lb/>
　楓山集巻二　　　　　　　明　章𢡟　撰<lb/>
　　書簡<lb/>
　　　登第後寄鄉先生<lb/>
某嘗聞先生長者之教以為義理工夫乃致君澤民事<lb/>
業非真知實踐有得於己者未見其有實用也始者亦<lb/>
嘗志於是矣顧為科舉之學所汨弗得實用其力區區<lb/>
從事於呻吟佔畢者十餘年於道竟無所見於心竟無<lb/>
<pb n="KR4e0126_WYG_002-1b"/>
所得慚負明教多矣今者奉親命就試春官非敢遽志<lb/>
乎富貴也亦曰欲釋去舉業之累得以専志於學耳主<lb/>
司不以其才之未足以用世也舉而進之天子之廷使<lb/>
陳其所志某也學力之未充識見之未廣世故諳練之<lb/>
未熟雖有致君澤民之心道則未之盡也一時對揚明<lb/>
詔雖不敢曲學阿世而所言者不過蹈襲腐儒常談何<lb/>
能有禆於君徳有益於時政哉荷蒙聖明好察邇言不<lb/>
遺葑菲遂使一得之愚亦見采納毎懐董仲舒劉去華<lb/>
<pb n="KR4e0126_WYG_002-2a"/>
輩慷慨論事切中當世之務真為匡濟之策有用之學<lb/>
未嘗不深自惶愧欲追跂而未能但竊喜自今可以少<lb/>
遂讀書脩己之心又幸朝廷以年少初進未堪任以事<lb/>
也姑與之禄使之就學翰林且命師以教之盖欲望其<lb/>
成材也切矣感冒國恩至隆極厚不知何以為報私念<lb/>
惟有日夜淬礪勉於學問以冀一才一藝之有成庶㡬<lb/>
他日可備犬馬之役以少報國恩之萬一若曰幸科舉<lb/>
之就手慕榮利而動心則愚豈敢惟先生夙知某者故<lb/>
<pb n="KR4e0126_WYG_002-2b"/>
敢布其所懐雖然磽磽者易缺皦皦者易汙况某以渉<lb/>
厯未深操履未定之學一旦置其身於京邑紛華靡麗<lb/>
之衢放蕩膠轕之境易以墮厥所執深懼其脩於家者<lb/>
壊於廷也伏望先生以其平日獨得之學時發一二以<lb/>
訂其頑砭其愚推而納之君子之域使其不終為宵人<lb/>
之歸以貽鄉先生輩之羞則幸甚夏暑不審體履何似<lb/>
乞為吾道自愛<lb/>
　　　復羅一峯<hi>名倫字應奎後更字彛正</hi>
<pb n="KR4e0126_WYG_002-3a"/>
鄉約之行欲鄉人皆入于善其意甚羙但朱吕之制有<lb/>
規勸無賞罰豈其智不及此盖賞罰天子之柄而有司<lb/>
者奉而行之居上治下其勢易行今不在其位而操其<lb/>
柄己非所宜况欲以是施之父兄宗族之間哉或有尊<lb/>
於我者吾不得而賞罰焉則約必有阻而不行者矣可<lb/>
不慮其所終乎在比之九五王用三驅失前禽夫子以為<lb/>
舎逆取順盖来者不拒去者不追不能必人以從我也<lb/>
凡入約者必其誠意感孚革心向化而後可有不能從<lb/>
<pb n="KR4e0126_WYG_002-3b"/>
則當聴其出約今欲假官府之權力邀强制以必人之<lb/>
從己殆非所謂顯比之道也又聞族人有為盜者必親<lb/>
置之死地此於當代之典先王之制聖賢之事皆所未<lb/>
聞孔子曰古之為盜惡之而不殺也不先其教而一殺<lb/>
之是以罰行而善不反刑張而罰不省若孟子所謂不<lb/>
待教而誅者盖指殺人于貨之盜而言耳如穿窬䑕竊<lb/>
而皆殺之則彼禦人於國門之外者将何法以加之乎<lb/>
禮曰公族其有死罪有司讞於公公既三宥之矣而又<lb/>
<pb n="KR4e0126_WYG_002-4a"/>
使人追之曰雖然必赦之有司對曰無及也然後為之<lb/>
素服不舉如其倫之喪親哭之夫以朝廷之上法度所<lb/>
在其處宗族之死罪者若是而况手自殺之乎又况罪<lb/>
不應死者乎以是知聖賢之在鄉黨其所以處族人者<lb/>
殆有不然昔漢人有為盜者曰刑戮是甘乞不使王彦<lb/>
方知彦方遺布一端卒能化盜使之道不拾遺是不猶<lb/>
愈於殺乎陽城居於晉之鄙晉之鄙人薫其徳而善良<lb/>
者㡬千人温公與康節在洛里中後生皆畏亷耻欲行<lb/>
<pb n="KR4e0126_WYG_002-4b"/>
一事必曰無為不善恐司馬端明卲先生知是皆君子<lb/>
之居鄉有不約而自化者以先生名徳當不下於諸公<lb/>
自身而家自家而鄉久於其道彼将自孚何用汲汲乎<lb/>
强人以從約重法以禁盜耶雖曰君子之所為衆人固<lb/>
不識然某之愚實有不能無疑者深願先生熟思而審<lb/>
處之如使今之吉豐亦如温公康節之洛則朱吕之鄉<lb/>
約庶可行矣<lb/>
　　　復鄭御史克脩<hi>名已山海人</hi>
<pb n="KR4e0126_WYG_002-5a"/>
久别無任懸仰人来辱書備悉比来動止皆與易俱且<lb/>
有砭訂愚惰之意啓發良多慰感不已曩者克恭書来<lb/>
謂白沙稱定山得天理之真樂而未得其詳故以孔顔<lb/>
所樂周程所尋者其道甚大工夫最難言之盖因克恭<lb/>
有過情之譽僕不敢當而及之耳初未嘗妄有方人之<lb/>
意也而克恭又累數百言以闢其非某之率易妄言慚<lb/>
罪為甚今得吾兄之言乃知白沙所以稱定山者固亦<lb/>
平易而非過髙之論與僕之言自不相妨如曰脱去名<lb/>
<pb n="KR4e0126_WYG_002-5b"/>
利則凡幽人隠士皆能之未足為定山之髙致盛節也<lb/>
如曰少有家累為未遊五嶽之向平則亦人之常情耳<lb/>
在聖賢則無此累矣或問顔子在陋巷而顔路甘㫖有<lb/>
闕不能無憂朱子曰此重則彼自輕夫以事親甘㫖且<lb/>
不足為累而况以婚嫁為累乎彼向平者讀易而未知<lb/>
死何知生是猶未逹於原始反終之説也其遊五嶽名<lb/>
山亦不過絶人逃世為㓗耳豈聖賢之道哉是又似卑<lb/>
吾定山矣至引康節之言謂其得天理之真樂則又以<lb/>
<pb n="KR4e0126_WYG_002-6a"/>
風流人豪英邁盖世者目之視前所謂脱去名利如向<lb/>
平者又不足言矣豈既抑之而復揚之亦有深意乎今<lb/>
就康節而論明道曰堯夫詩纔做得識道理却於儒術<lb/>
未見所得又曰堯夫之學要之亦難以治天下國家其<lb/>
為人無禮不恭惟是侮玩謝子又曰他只見得天地進<lb/>
退萬物消長之理故敢做大於聖門下學上逹事更不<lb/>
施功所以差却朱子則謂康節之學似老荘似揚雄近<lb/>
似釋氏徃徃皆有不滿之意焉盖無下學上逹工夫已<lb/>
<pb n="KR4e0126_WYG_002-6b"/>
非孔子之學而無禮不恭又豈若顔子之克已復禮者<lb/>
乎所學如是吾意其所得之樂亦未必為孔顔之樂也<lb/>
朱子論孔顔之樂必曰博文約禮而竭其才則庶乎可<lb/>
得是先由學問之功而後得其樂也今康節之言乃曰<lb/>
得天理之真樂則何書不可讀何堅不可攻何理不可<lb/>
精是先得此樂而後可以讀書精理其言似乎倒置茍<lb/>
非有康節之天資孰能不假學問而自得其樂哉詳味<lb/>
白沙書意盖謂定山既得康節之樂又将讀書窮理以<lb/>
<pb n="KR4e0126_WYG_002-7a"/>
求進於孔顔之樂耳若僕之愚見則就孔顔之樂論之<lb/>
故謂今之學者未易可及何嘗甚異於白沙之言哉若<lb/>
因白沙之言謂定山已得顔子之樂則到此地位守而<lb/>
化矣所謂雖欲從之末由也已尚何假於書之讀堅之<lb/>
攻而理之精乎今吾兄與克恭之辯若是者豈誦白沙<lb/>
之言而未之思耶来教有云真樂在天地間人人有之<lb/>
人各有是性有是理則各有是樂矣愚竊以為謂天理<lb/>
為人人有之則可謂真樂為人人有之則不可盖凡厥<lb/>
<pb n="KR4e0126_WYG_002-7b"/>
有生均禀同賦理固人之所同有也然自氣拘物蔽之<lb/>
後剛柔善惡知愚賢不肖萬有不齊惟夫上知大賢能<lb/>
克己復禮此身此心從容㴠泳於天理之中者乃能得<lb/>
其樂耳若有一毫之私意紛擾於其間則不能樂矣然<lb/>
世之聖賢常少而愚不肖者常多其可謂人人有之乎<lb/>
其他有所樂者皆吾兄所謂樂非其樂而不得為真樂<lb/>
者也何可與之同日語哉来教又云諸老先生尋孔顔<lb/>
樂處則大有得焉者也今指之為所欲尋者不識諸老<lb/>
<pb n="KR4e0126_WYG_002-8a"/>
先生之於真樂其有得其未得耶竊聞濓溪毎令二程<lb/>
尋孔顔樂處故以欲尋言之初未嘗謂其欲尋而未得<lb/>
也盖尋者追而求之之謂如追已失之物而還之耳故尋<lb/>
之則有必得之理所謂我欲仁斯仁至矣者也是雖不<lb/>
言得而得在其中矣孰敢謂諸老先生為未有得哉特<lb/>
以朱子之言求之其所謂欲罷不能而竭其才者乃顔<lb/>
子之地位也然猶曰庶乎有以得之庶乎二字言之慎<lb/>
重若是盖未敢遽以為大有所得也朱子之不敢易言<lb/>
<pb n="KR4e0126_WYG_002-8b"/>
而豈後學之可易言哉先儒有云惟聖人然後能知聖<lb/>
人若諸老先生之所得非後學之所能窺測故不敢以<lb/>
億度而言之也来教又謂信僕之言不㡬絶天下於無<lb/>
人耶不㡬使真樂作一話説耶不幾阻後學之進耶愚<lb/>
謂自孔顔而下周程而上千五百年未聞有得其樂者<lb/>
由周程而来至於今亦數百年矣得其樂者又㡬何人<lb/>
哉是則真樂之徒為話説久矣豈亦區區妄言之罪哉<lb/>
僕之不敢以易言之者盖欲使人勉其難而非所以阻<lb/>
<pb n="KR4e0126_WYG_002-9a"/>
其進也自昔賢人君子處順境而樂之者易處逆境而<lb/>
樂之者難若曾㸃之浴沂詠歸康節之擊壤歌詠皆順境<lb/>
也惟夫床琴於浚井之日絃歌於絶粮之餘以至飯蔬<lb/>
飲水簞瓢陋巷之中無徃而不樂焉乃為境之逆而樂<lb/>
之真耳是豈人之所易能哉来教又謂尋樂為孔門第<lb/>
一事是固然矣而非初學之所可至也故夫子之教曰<lb/>
文行忠信愽文約禮至於克己復禮主敬行恕先難後<lb/>
獲之類各随髙下而告語之未嘗先有尋樂之説至濓<lb/>
<pb n="KR4e0126_WYG_002-9b"/>
溪之於二程乃令尋孔顔所樂之何事盖以其天資之<lb/>
髙學力之至為可以與於此也而程子教人則自致知<lb/>
至於知止誠意至於平天下灑掃應對至於窮理盡性<lb/>
如曰以誠敬為入門以踐履為實地如曰養㴠須用敬<lb/>
進學則在致知皆未嘗以尋樂為言豈非其門人之未<lb/>
足以當此乎故朱子曰先賢到樂處已是成就工夫向<lb/>
上去了非初學所能求今之師非濓溪之師今之友非<lb/>
二程之友而説此事却似莾廣不如且就聖賢着實用<lb/>
<pb n="KR4e0126_WYG_002-10a"/>
功處求之觀於此言其意盖可見矣若吾兄與白沙定<lb/>
山賀諌議諸君子負豪傑之才學聖賢之學為今之濓<lb/>
溪二程則其深造自得固所優為如僕之不肖敢易言<lb/>
哉自幼為學雖未嘗無尋樂之心然自省於日用之間<lb/>
言焉未能無口過則有所不樂行焉未能無怨惡則有<lb/>
所不樂隠㣲之間念慮之萌而真妄錯雜又有所不樂<lb/>
行年五十方且戰兢惕厲求為伯玉之知非寡過而未<lb/>
能其於天理真樂誠然未之有得故其言之卑陋若是<lb/>
<pb n="KR4e0126_WYG_002-10b"/>
惟吾兄不鄙其愚引而置之安樂窩中則幸甚<lb/>
　　　復賀黄門克恭<hi>欽</hi>
近舎親回自遼陽獲奉閏月三日手教兼有藥材之貺<lb/>
其所以砭訂不肖身心之疾者至矣何感如之某自離<lb/>
索以来因循茍且希聖之心不篤又弗親賢取友以求<lb/>
輔仁之益向上一歩工夫無由自進誠如来教所云荘<lb/>
誦數四責善之誼凛然雖相去數千里外如對顔面而<lb/>
聆箴誨也敢不願安承教但謂僕不親白沙而踈於仲<lb/>
<pb n="KR4e0126_WYG_002-11a"/>
昭孔易則非志之不欲乃其勢有所不能盖家貧親老<lb/>
事育不給若千里逺遊未免貽親之憂且無以為行費<lb/>
何由而自遂耶前書所論天理真樂之説盖因與進不<lb/>
肖而過其情所不敢當故有區區末學敢易言哉之語<lb/>
初未暇致疑於白沙稱定山也吾兄以是責之似過深<lb/>
矣雖然若區區愚陋之見亦不敢不詳陳之以求正於<lb/>
有道也昔朱子論孔顔之樂有曰學者當從事於愽文<lb/>
約禮而至欲罷不能而竭其才則庶乎有以得之矣以<lb/>
<pb n="KR4e0126_WYG_002-11b"/>
顔子之學至於欲罷不能而竭其才盖在請事斯語之<lb/>
後三月不違之時先儒所謂到此地位直是峻絶工夫<lb/>
尤難者也今曰二程尋樂在太中遣從學之初及再見<lb/>
則已得之矣豈顔子亞聖得之如此其難而二程得之<lb/>
乃若是其易耶且與朱子所謂先賢到樂處已是成就<lb/>
工夫向上去了非初學所能求者意有不同此愚之所<lb/>
以不能無疑也盖樂其天者乃仁者安仁之事如顔子<lb/>
之仁去聖未逹一間故止曰不改其樂視夫子之樂在<lb/>
<pb n="KR4e0126_WYG_002-12a"/>
其中者已不能無間矣聖門諸髙弟徳行如仲弓可使<lb/>
南面而夫子不許其仁是仲弓未能得此樂也安貧如<lb/>
原憲克伐怨欲不行自以為仁而夫子不許其仁是原<lb/>
憲未能得此樂也升堂如子路而愠見於陳蔡是子路<lb/>
未能得此樂也頴悟特逹億則屢中如子貢而貨殖焉<lb/>
則不與庶乎屢空者同科是子貢亦未能得此樂也當<lb/>
時惟曾㸃有浴沂咏歸之樂夫子與之而行不掩言不<lb/>
免為狂故朱子曰顔子之樂平淡曾㸃之樂勞攘又曰<lb/>
<pb n="KR4e0126_WYG_002-12b"/>
㸃之樂淺近而易見顔子之樂深㣲而難知㸃只是見<lb/>
得如此顔子是工夫到那裏了又曰曾㸃細宻工夫却<lb/>
多欠闕便似荘列今人若學他便狂妄了觀此數條則<lb/>
曾㸃之樂已不同於顔子矣以夫子之門從㳺三千莫<lb/>
非天下之英才其所稱許者獨顔曾二子然曾㸃已非<lb/>
顔子之匹則得其樂者或寡矣濓洛諸老先生奮乎千<lb/>
五百年之後能尋孔顔之樂而樂之孰謂其終身欲尋<lb/>
而未之得哉竊意其所得之樂視顔子未能無間耳顔<lb/>
<pb n="KR4e0126_WYG_002-13a"/>
子之非禮勿視聼言動決於一日之間㣲有差失便能<lb/>
知之纔知之便更不萌作其不貳過者如此若程子自<lb/>
言十二年未能忘遊獵之心與横渠言十五年學箇恭<lb/>
而安不成明道曰可知是學不成有多少病在其所自<lb/>
言若是則其上視顔子亦豈無間哉所謂再見之後吟<lb/>
風弄月有與㸃氣象者亦以其所見之到此田地故以<lb/>
㸃自况而未嘗自儗於顔子也若其學顔子之所學而<lb/>
力行以造其極得此樂必将在於年髙徳卲之後伊川<lb/>
<pb n="KR4e0126_WYG_002-13b"/>
稱明道年十五六時聞汝南周茂叔論道遂厭科舉之<lb/>
業慨然有求道之志盖汎濫於諸家出入於釋老者㡬<lb/>
十年然後返求諸六經而得之亦不謂其一再見而遂<lb/>
得也是雖諸老先生其可以易言之哉盖區區平日卑<lb/>
陋之見敢以質於吾兄幸為之訂其訛而袪其惑也若<lb/>
吾定山天資之髙學力之至加之二十年進脩之功固<lb/>
當有得但以區區見聞有所未及故曰久不相聚未審<lb/>
如何盖亦自愧其識趣汙下不足以深知定山云爾豈<lb/>
<pb n="KR4e0126_WYG_002-14a"/>
若来教所謂料其不能有為以造自得之地者哉来教<lb/>
又謂區區之意似謂今人斷不能有與斯道者此則有<lb/>
説夫率性之道人人有之固不以堯舜塗人而異也然<lb/>
自氣拘物蔽之後則不能齊矣人固有一言之合乎道<lb/>
者有一行之得乎道者有一日而至焉者有一月而至<lb/>
焉者謂之非道固不可然不過得道之一隅與造道之<lb/>
暫時而已求其能與斯道之傳則非全體而不息者不<lb/>
足以當之未審執事之意其将以得道一隅者為有與<lb/>
<pb n="KR4e0126_WYG_002-14b"/>
於斯道乎抑亦以全體不息者為有與於斯道乎如以<lb/>
一隅為得則雖愚夫愚婦可以與知能行而况於君子<lb/>
乎如以全體不息者言之則自孔顔曾孟而下寥寥者<lb/>
千餘嵗矣宋之盛時稱周程張卲然程子謂康節於儒<lb/>
術未見有得朱子謂横渠之於二程猶伯夷伊尹於孔<lb/>
子則張卲已不可班於周程矣南渡之後有朱張吕三<lb/>
先生焉然朱子謂南軒伯恭之學皆踈畧南軒踈畧從<lb/>
髙處去伯恭踈畧從卑處去則張吕又安可班於朱子<lb/>
<pb n="KR4e0126_WYG_002-15a"/>
耶由是觀之其得斯道之傳者醇乎醇者惟周程朱子而<lb/>
已豈不難其人哉游程子之門而學其道者多矣而和靖<lb/>
謂伊川未嘗許一人游朱子之門者英材尤衆而得其傳<lb/>
者獨稱勉齋他人皆不與焉當二先生之時見而知之者<lb/>
若是其寡也而况於聞而知之者乎有元之世學者皆推<lb/>
尊許魯齋呉草廬其學非不各有所得将欲比而同之於<lb/>
周程朱子其亦可乎不可乎推古驗今此愚所以恒懐孟<lb/>
氏卒章之憂而深有望於白沙定山與吾克恭克脩諸君<lb/>
<pb n="KR4e0126_WYG_002-15b"/>
子也願諸君勿謂已得其樂而自滿益以顔子之非禮<lb/>
勿視聴言動不遷怒貳過者俛焉日有孜孜以求至於欲<lb/>
罷不能所立卓爾之地則其所得之樂又将有大於今日<lb/>
者矣異時道統之傳不在兹乎若某之至愚不肖雖未嘗<lb/>
無尋樂之心然自省於日用之間言焉未能無口過則有<lb/>
所不樂行焉未能無怨惡則有所不樂隠㣲之間念慮之<lb/>
萌而真妄錯雜又有所不樂行年五十方且終日乾乾戰<lb/>
兢惕厲求為伯玉之知非寡過而未能其於天理真樂誠<lb/>
<pb n="KR4e0126_WYG_002-16a"/>
然未之有得無怪乎所議論所自處者如是之卑陋也惟<lb/>
吾兄不鄙其愚引而置之安樂窩中則幸甚<lb/>
　　　與韓侍郎<hi>文</hi>
不奉笑談載更裘葛傾企之私與日俱積曩承手教憂<lb/>
時憂民深以國計為慮足見大臣身任天下之重得大<lb/>
易由頥厲吉之義良用嘉嘆某竊以為時方多故財用<lb/>
匱乏欲求足國之道别無竒術須是力勸聖明躬行儉<lb/>
約裁省冗費而量入為出則經常之賦自無不足若侈<lb/>
<pb n="KR4e0126_WYG_002-16b"/>
費無節則雖頭㑹箕歛亦無益也其次莫若訪求善理<lb/>
財之人脩劉晏之法變通有無亦可以濟一時之急宋<lb/>
人有用淮東一路之鹺息足沿邉三十萬之軍餉而連<lb/>
年不煩朝廷調度者亦惟用得其人耳但今以資格用<lb/>
人豈能濟事若求之資格之外未必無其人也又今天<lb/>
下之財取於民者錙銖不遺不可以萬計名為官用實<lb/>
無分毫入於公府而悉歸私室茍能得人而鉤考之皆<lb/>
可以充國用但非其人則不足以革弊而反以病民區<lb/>
<pb n="KR4e0126_WYG_002-17a"/>
區未敢悉陳之也先生開誠布公廣益集思以古人之<lb/>
心為心故敢布其愚慮如此不知尊見以為何如某具<lb/>
䟽乞歸之事其老病不堪與情之不得已者前書陳述<lb/>
已詳兹不復贅萬乞垂念同年之舊特以一言逹之當<lb/>
道成全其歸則知我之恩與生我者等矣瞻望門墻無<lb/>
由趨拜萬為國家倍保崇重以永太平之基不勝願望<lb/>
之至<lb/>
　　　與鄧侍御<hi>璋</hi>
<pb n="KR4e0126_WYG_002-17b"/>
仰暴公子之威名慕韓荆州之雅望為日久矣邇聞繡<lb/>
斧南巡而宿蠧潜奸一時洗盡白叟黄童歡聲載路老<lb/>
朽何幸獲瞻道徳之光而快覩澄清之政也乃者不意<lb/>
先生飛章天陛薦賢為國而不肖賤姓名亦贅其末此<lb/>
某之所深懼而循墻退避所不敢當者盖古靈薦藁必<lb/>
元祐諸賢而後可若以迂踈無用之人厠于其間豈不有<lb/>
玷大君子知人之明哉某自少時應舉覔官備員憲府<lb/>
自知其才之不及身之多病而素飡有愧辭禄歸田二<lb/>
<pb n="KR4e0126_WYG_002-18a"/>
十餘年矣迨今年日益邁病日益増精神筋力衰憊不<lb/>
支豈復可以奔走於宦途况有九旬之父老病龍鍾日<lb/>
侍湯藥不可暫離此人子喜懼之日古人不以三公换<lb/>
之時也乂安可棄親從仕故違禮律為名教之罪人乎<lb/>
昨因晉謁䑓下已曽具陳卑悃今辱移文查勘所司官<lb/>
吏承望風㫖不使知聞輒以病痊申報是使之進退維<lb/>
谷非惟為某一身之累亦恐有誤盛徳明揚之公敢以<lb/>
此紙布其腹心仍令䐁子具詞陳告惟先生憐之念之<lb/>
<pb n="KR4e0126_WYG_002-18b"/>
特為寢罷前奏行仰有司從實勘報使某得安愚分終<lb/>
老山林則其拜先生之賜感知已之恩雖沒齒不能忘<lb/>
也<lb/>
　　　與鮮御史<hi>冕</hi>
伏承移文郡縣欲為不肖建立優禮耆宿坊牌以昭國<lb/>
恩及将吏部公文勒石鄉賢祠以勵後學甚盛舉也但<lb/>
某非其人濫叨耄耋之年素無學行之實碌碌庸庸虚<lb/>
負此生甚為可愧何幸遭遇仁人君子敬老<hi>闕</hi>　不鄙<lb/>
<pb n="KR4e0126_WYG_002-19a"/>
衰庸飛章舉奏稱美過情誤蒙恩㫖褒嘉令有司以時<lb/>
存問己為過厚非所宜堪而公移下頒又於存問之外<lb/>
加以立坊刻石二端則尤非分所當得在先生盛徳不<lb/>
過憐其老而優之而不肖自揣則何徳可以表厥宅里<lb/>
何善可以勒諸貞石未免貽笑於鄉人而取譏於後世<lb/>
此某所以不容不辭免也又某於年少之時嘗沗鄉薦<lb/>
及舉進士世俗皆有坊牌尚且力辭不為今老病垂死<lb/>
晚節末路乃復為此豈不喪失生平之所守乎况當此<lb/>
<pb n="KR4e0126_WYG_002-19b"/>
民窮財盡之時不宜興作雖曰事不勞民亦非當務之<lb/>
急竊恐外議謂先生過愛不肖而過與傷恵又未免為<lb/>
盛徳之累此某所以尤不得不盡言以辭免也伏望先<lb/>
生愛人以徳即命有司停免此舉使區區晚節不虧則<lb/>
拜先生之恩賜大矣恃在知愛敢布腹心惟勿罪萬萬<lb/>
　　　與邵國賢<hi>寳號二泉</hi>
前嵗辱手教謂有人作砥柱圖而命區區為贅數語顧<lb/>
惟衰病昏耄不能辦此久矣而砥柱之圗又未審何為<lb/>
<pb n="KR4e0126_WYG_002-20a"/>
而作未逹其㫖莫能賛一辭也敢謝不敏今春又承来<lb/>
教謂有客為占範數而未知其占法合古人否某舊讀<lb/>
蔡氏書尋行數墨妄以已意窺測畧得一二未能究極<lb/>
底藴欲就正於先覺而未得其人恒以為恨今此客之<lb/>
占不知其果得所傳否觀其所列占圖似與蔡氏不同<lb/>
蔡占亦用蓍五十與易相類但易以四揲之而範數以<lb/>
三揲之㣲有不同其所得之數則以兩奇為一兩偶為<lb/>
二而奇偶為三毎以初揲之數為綱而綱一函三以虛<lb/>
<pb n="KR4e0126_WYG_002-20b"/>
待目以再揲之數為目而目一為一以實従綱若綱得<lb/>
一數而遇目之一則為一綱一而目二則為二綱一而<lb/>
目三則為三若綱二而遇目之一則為四綱二而目二<lb/>
則為五綱二而目三則又為六矣若綱三而遇目之一<lb/>
則為七綱三而目二為八綱三而目又三則成九數此<lb/>
綱目相配所謂兩揲而九數具也若再加兩揲如前所<lb/>
占則得八十一數之一而大全矣其用十二木者不過<lb/>
以記其揲蓍所得之數非以木而占筮也其木厚一分<lb/>
<pb n="KR4e0126_WYG_002-21a"/>
徑九分陽刻一隂刻二者四陽刻二隂刻三者四陽刻<lb/>
三隂刻一者四共為十二木占筮之時雜取其八以記<lb/>
數如揲得綱數之一二三則以陽刻之木記之揲得目<lb/>
數之一二三則以隂刻之木記之始焉初揲再揲則其<lb/>
綱與目合而得九數之一繼焉初揲再揲則其綱與目<lb/>
合又得九數之一則成四揲而九九八十一之數具矣<lb/>
其書中所列八十一圖始於一一之原終於九九之終<lb/>
是為皇極大數猶易之有六十四卦也然六十四卦各<lb/>
<pb n="KR4e0126_WYG_002-21b"/>
有六爻總為三百八十四爻以定吉凶故範數自原至<lb/>
終有八十一大數而一數之下又各列八十一之小數<lb/>
焉故於四揲之後又加四揲以求其小數而决吉凶如<lb/>
原之一一則為元吉原之二則為無咎而原之九九則<lb/>
大凶所謂八揲而六千五百六十一之數備者也以其<lb/>
一綱一目自上而下直而數之各有二木則為縱二以<lb/>
其四綱四目自左而右横而布之各有四木則為横四<lb/>
共成一圖而已今此客乃以縱二横四列為兩圖則蔡<lb/>
<pb n="KR4e0126_WYG_002-22a"/>
氏書中所不載其所謂得八無除及除九得二者蔡氏<lb/>
亦無除法不知何所據而云然况蔡氏止云縱二今其<lb/>
所列之圖則為兩行而縱皆四矣蔡云自左而右今其<lb/>
所列先右而後左蔡云雜取其八縱二横四今則縱二<lb/>
既取其八而横四又取其八皆區區所不能識也某嘗<lb/>
疑蔡氏所謂大事用年其次用月用日用時之説不知<lb/>
若何而用今此横四圖下亦寫此四句又不見如何取<lb/>
用而斷吉凶亦属未明况其所占謂得數之賔而述蔡<lb/>
<pb n="KR4e0126_WYG_002-22b"/>
氏所係之辭以為大吉是固然矣而又不言所得賓下<lb/>
小數如何則如易之有卦無爻而吉凶休咎之占亦有<lb/>
未備也某平生於皇極數求之未得不敢强以為知兹<lb/>
承下問而觀其占圖尤所未達敢用封回詳其所疑而<lb/>
求教焉伏望以僕所疑詢問此客求其明白切要之論<lb/>
以内篇之書明以見教而决所疑為幸萬萬<lb/>
　　　與韓僉事<hi>邦奇</hi>
某卧病鄉邑獲見監司部使之賢者多矣其能使貪殘<lb/>
<pb n="KR4e0126_WYG_002-23a"/>
之寢不安席望風屏跡而致民心之愛戴稱頌不已未<lb/>
有如先生者盖民苦虐政之久而一旦得少甦息焉真<lb/>
若倒懸之解執熱之濯而大旱之得霖雨雖古人之攬<lb/>
轡澄清者不能過也固有以見先生之政事過於今之<lb/>
從政者逺矣昨承示以所著律吕直解竊觀所論如謂<lb/>
聖人得元聲以候元氣今當候元氣以求元聲謂須累<lb/>
黍為九寸然後用蔡氏多截管之説又謂埋管之地不<lb/>
可於城市中當於曠野無人居處土之黄壤者去其客<lb/>
<pb n="KR4e0126_WYG_002-23b"/>
土而候其正氣皆足以發蔡氏未盡之藴而為之註釋<lb/>
圖象詳其筭數尤有功於蔡氏之書又有以見先生之<lb/>
用心古學而非止為世俗舉業淺陋之學矣豈非所謂<lb/>
有大學問大抱負然後有大設施者耶敬歎敬服兹辱<lb/>
手教過相稱許既非不肖所敢當而以是書俾之贅言<lb/>
於首簡則所委非其人矣某少時嘗觀蔡氏書見其義<lb/>
理淵深筭數精宻非淺學所能理㑹且無穎敏過人之<lb/>
資兼乏師友相與講明問辯而於祖冲之之宻率筭法<lb/>
<pb n="KR4e0126_WYG_002-24a"/>
亦未之見不得其門而入茫然無下手處亦為欠伸思<lb/>
睡者矣况今老病㡬死舊學荒蕪心神凋耗豈足以當作<lb/>
者之任而發明先生著述之深意哉世有朱子然後能<lb/>
序蔡氏之書有坡公然後能序歐公之集今先生是書<lb/>
必得名公鉅人明律吕之學者為之序引斯足以開示<lb/>
藴奥以垂教後人茍非其人而妄言億説未免佛頭上<lb/>
着糞為荆公所笑矣此某所以循墻退避而不敢當也<lb/>
萬惟矜其不能勿以方命為罪<lb/>
<pb n="KR4e0126_WYG_002-24b"/>
　　　與呉亞叅<lb/>
昨承以鄉賢祠志見委竊謂此書事體重大非愚不肖<lb/>
者所敢當已嘗再四求免而嚴命所臨不容辭避兹者<lb/>
仰承盛意取法朱子名臣言行録及伊洛淵源録之例<lb/>
雜取諸賢言行事實逐條附列以為遺事又録其所述<lb/>
作以為遺文分為上下両巻庶㡬觀者易見其為人之<lb/>
實然来教又謂前所議勲業一條未當今復更定總以<lb/>
名臣稱之不知尊意以為可否祠中諸賢各随所長分<lb/>
<pb n="KR4e0126_WYG_002-25a"/>
類而列之巻前以見所以崇祀之意非敢以是而定祠<lb/>
中之位次也區區學術荒踈識見卑陋不足以當此任<lb/>
黽勉纂輯以復尊命不過塞責而已其間有去取未精<lb/>
采摭未備者惟以髙明之見叅酌而刪定之以見教幸<lb/>
甚大槩登祀典之人不貴乎多而貴乎精必合乎天下<lb/>
後世之公論而後可惟髙明之選擇其留意焉<lb/>
　　　與趙知府叔鳴<hi>鶴</hi>
某老病非才不足比數荷蒙邦君先生盛徳累承眷念<lb/>
<pb n="KR4e0126_WYG_002-25b"/>
非言可既兹有一事於心未安敢以情告先生近行本<lb/>
縣盖造進士及舉人坊牌則區區賤姓名已預其列又<lb/>
以官名另立坊牌則是重覆受賜心甚不安不敢承當<lb/>
一也某平日以官為身外之物不敢認為已有况此亞<lb/>
卿顯職尤所不堪既嘗具疏辭之於朝矣今乃立為坊<lb/>
牌以誇耀鄉人未免為識者所鄙此亦心所未安不敢<lb/>
承當二也又區區素以闇然自號欲從事於尚絅之學<lb/>
而未能也今以非所當得之官而髙自標牓全失尚絅<lb/>
<pb n="KR4e0126_WYG_002-26a"/>
之義此尤心所不安而不敢承當三也日前進拜匆匆<lb/>
面辭弗盡其言反覆以思益増慚懼伏望先生諒其夙<lb/>
心亟行停止前命就移此費改立仁山祠堂前坊牌則<lb/>
於大義尤為光明而財用亦不為虛費矣愚見如此萬<lb/>
惟矜察勿以方命罪也<lb/>
　　　與劉知府惟馨<hi>
                        <graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
                    </hi>
某至愚不肖雖嘗志學好古而少不自力老至無聞不<lb/>
齒於世久矣荷蒙邦君先生盛徳撝謙賔賢下士一見<lb/>
<pb n="KR4e0126_WYG_002-26b"/>
遂如舊識而待以知已又辱千乗枉顧衡門自惟衰晚<lb/>
何幸遭此恒思所以為報而未能也竊聞古人有云報<lb/>
徳莫如盡言故敢冒進狂瞽之説以冀髙明之采擇焉<lb/>
伏惟明公以當代偉人負天下重望正色立朝危言震<lb/>
主凡所建明皆懇懇乎愛君憂國之言章疏一出四方<lb/>
傳誦莫不想望其風采今而奉命来殿吾邦邦人父老<lb/>
室家相慶以為民之憔悴於虐政者自今其有廖矣何<lb/>
者君以民為天先生之愛君如是豈不知所以愛民乎<lb/>
<pb n="KR4e0126_WYG_002-27a"/>
國以民為本先生之憂國如是又豈不知所以憂民乎<lb/>
邇者忽以新政移文屬縣将興浚治城濠脩築堤㟁之<lb/>
役毎里起夫一百名蘭溪二百四十七里該夫二萬四<lb/>
千七百名若通計八縣則該夫十餘萬矣自古未嘗有<lb/>
如此大役闔一郡之廣無一家一人不受其役者逺近<lb/>
聞之罔不驚駭而逃避焉况此邦之民荐罹荒旱不能<lb/>
聊生徃徃棄妻子捐鄉土而丐食於四方雖比屋撫綏<lb/>
而賑恤之猶恐其轉乎溝壑可復加以工役之勞乎先<lb/>
<pb n="KR4e0126_WYG_002-27b"/>
王救荒有散利薄征弛力之政今官府既不散利以賑<lb/>
其窮又不能薄征以蠲其税乃復勞以工役而不弛其<lb/>
力則孟子所謂用二而用三矣民安得不殍且離乎古<lb/>
者凡有興作雖用民力而皆廩食於官若晉悼夫人食<lb/>
輿人之城圯者之類范文正公以官糧募饑民修水利<lb/>
有一舉兩得之説故雖勞而民不怨今此十餘萬衆不<lb/>
知食於何所若使人皆自食其食則貧無食者寜不饑<lb/>
而死乎先王月令於仲冬之月命有司毋興作土功及<lb/>
<pb n="KR4e0126_WYG_002-28a"/>
起大衆今乃於窮冬而興此二役則不惟有乖王制使<lb/>
之工作於水中則無衣無褐又将有凍死者矣仁人君<lb/>
子豈忍立視其死乎故愚意以為此事決非先生本心<lb/>
必有好生事者倡為此説以誤先生耳夫脩城池設險<lb/>
阻以防寇盜築隄岸殺水勢以衛橋梁雖皆王政所當<lb/>
為而非此邦今日之急務也請試言之昔龔遂守渤海<lb/>
而化刀劒為牛犢張綱守廣陵而化劇盜為良民此其<lb/>
徳足以化暴者固不假乎城池也檀子守南城而楚人<lb/>
<pb n="KR4e0126_WYG_002-28b"/>
不敢為寇李牧守鴈門而匈奴不敢南牧此其威足以<lb/>
服逺者亦無事乎城池也所以為龔為張而為檀李者<lb/>
乃先生之餘事耳尚何憂乎寇盜而汲汲於城濠之浚<lb/>
哉如必欲不忘武備亦當先治其本孟子謂地利不如<lb/>
人和而固國在乎得道茍或上失其道而人心不和則<lb/>
有髙城深池亦将委而去之矣趙襄子遭智伯之難而<lb/>
出走不取長子之城厚完與邯鄲之倉庫實惟取晉陽<lb/>
為尹鐸所寛其民必和而居之卒以破智伯而成趙氏<lb/>
<pb n="KR4e0126_WYG_002-29a"/>
之業非有得於人和者耶若梁伯不務徳政而好土功<lb/>
亟城其邑而又溝其公宫彼固以為無患矣然民罷不<lb/>
堪而秦人襲之遂潰而亡豈非委而去之者乎今江西<lb/>
雖有宼盜逺在二干里外山川阻絶豈能遽至於是邦<lb/>
而一旦卒然浚濠設備張皇其事若宼之在門庭者未<lb/>
免驚疑上下而啟奸雄不軌之心豈若愛養國本固結<lb/>
人心若尹鐸之為晉陽而緩急有所賴者之為愈乎愚<lb/>
所以謂非今日之急務者盖以此耳若夫脩築隄岸之<lb/>
<pb n="KR4e0126_WYG_002-29b"/>
役盖以金華故有石橋跨臨溪上而雙溪之水合流於<lb/>
其下近年以来水或横流衝激橋南之隄将不利於橋<lb/>
焉故先生欲於上流築隄以殺水勢使水復故道則橋<lb/>
可永存而人無病渉意非不善也但舉事於荒歉之餘<lb/>
沍寒之月則時所未宜人所不堪愚固已言之矣至於<lb/>
二役並興而築隄為尤難填塞下流之地以為髙岸障<lb/>
廻南江之水使其北行其所用民力不知當㡬倍於城<lb/>
濠而所用材木又動以萬計則不惟勞力而且傷財矣<lb/>
<pb n="KR4e0126_WYG_002-30a"/>
使橋可成而橋永無患則雖勞且費猶之可也萬一水<lb/>
潦暴溢洪濤巨浪堤不能禦而或潰焉則為勞而徒費<lb/>
又况水為天一所生其流之不息即天運之不已其勢<lb/>
之所趋即氣運之所至其或東或西或成或敗莫非天<lb/>
之所為豈可以人力而求勝乎天哉惟當行所無事順<lb/>
其自然而已梁武堰夀陽之水屢成屢敗終於無成故<lb/>
昔人論治河者有不可與水争地之説非有見於是乎<lb/>
昔東周之時榖水鬭将毁王宫靈王欲壅防榖水使之<lb/>
<pb n="KR4e0126_WYG_002-30b"/>
北出以保全王宫而太子晉諌之以川為氣之導不可<lb/>
壅防鬬川以飾宫是佐鬭而章禍也夫以王宫将毁所<lb/>
係於國家者甚大知道君子猶以防川為不可則此橋<lb/>
之毁與不毁於郡政初無損益亦何必勞民動衆而為<lb/>
築隄之役哉况橋之所利不過一鄉一邑之民便於往<lb/>
来耳他邑固無與也而勞及八縣之民則所益者小而<lb/>
所損者大豈若脩治水利講求荒政勸課農桑使八邑<lb/>
之民均蒙其利之為愈哉愚所以謂非今日之急務者<lb/>
<pb n="KR4e0126_WYG_002-31a"/>
又以此耳然愚於此又深慮焉易曰吉凶悔吝生乎動<lb/>
則人事之動非細故也彼郡城之濠百年以来未嘗浚<lb/>
也而今忽浚之雙溪上流自昔所聞未有堤也而今忽<lb/>
堤之是又非常之動其為吉為凶為悔為吝必有出於<lb/>
意外而不可測者矣庸可忽乎竊嘗稽諸前聞質諸徃<lb/>
事勞民不若息民興事不若省事雖為腐儒迂談而要<lb/>
之至理亦不外是先生其亦熟思而審處之哉某處山<lb/>
林之下本不敢妄議官府之事特以過蒙知遇之厚而<lb/>
<pb n="KR4e0126_WYG_002-31b"/>
欲成盛名之美固不敢不盡其愚若其言之用與不用<lb/>
則非所敢必也干冒尊嚴不勝悚息之至<lb/>
　　　又<lb/>
某老耄不才衆所不齒過辱先生盛徳眷存獨厚莫知<lb/>
所報甚感甚愧近忽傳聞謂先生将為不肖營建居室<lb/>
某固以為傳者之妄繼而舎姪生員回自郡城亦謂聞<lb/>
有此舉某且驚且懼以為此雖先生憫老恤貧之盛心<lb/>
而甚非不肖所宜堪也必将外招物議謂先生私愛一<lb/>
<pb n="KR4e0126_WYG_002-32a"/>
人過與傷恵而某之取非其有亦為名教之罪人矣昔<lb/>
晏子以其君顯大有功於齊國景公為之作室晏子固<lb/>
辭而不居今某叨處滕㕓久荷髙明知遇於郡政未嘗<lb/>
有毫分裨益豈宜多受大賜况今老病龍鍾杜門待盡<lb/>
則陋巷蝸居乃其素分若復寵以廣廈髙堂而貽笑取<lb/>
譏於君子則為無妄之福寜不自取無妄之災深為可<lb/>
懼此某所以循墻退避而不敢當也伏望髙明察其卑<lb/>
悃即為停止而歛大恵以播揚仁風輕徭薄賦以全活<lb/>
<pb n="KR4e0126_WYG_002-32b"/>
八邑之罷民則某也受賜多矣<lb/>
　　　又<hi>時劉領土兵守遂安防江西之宼</hi>
自月初於蘭谿教塲送别一向不知動履何如惟切企<lb/>
仰今早忽奉手教聞江都閫又失利則賊愈無忌憚矣<lb/>
大槩此賊亦無深謀多是夜行偷劫及明行誑誘而我<lb/>
之統兵者罕有折衝禦侮之才行無紀律居無守備而<lb/>
肆意求安號令失宜進退無據而輕信寡謀故兵雖衆<lb/>
而反為賊所敗耳為今之計莫若嚴固隄防夙夜弗懈<lb/>
<pb n="KR4e0126_WYG_002-33a"/>
恐其乘虛掩襲又須多差乖覺兵士深入賊所體探事<lb/>
情使我軍常知彼之動静而彼不測我之虛實然後不<lb/>
時選鋭士出奇兵以攻其無備則賊必可破矣若夫招<lb/>
撫之説必須大勝一塲使其心膽喪破然後可行不然<lb/>
則我以偽招彼以偽應終於無益也<lb/>
　　　與謝木齋閣老<hi>遷</hi>
竊惟稽山鏡水孕靈毓秀篤生儒英以棟幹斯文黼藻<lb/>
王度為邦家之光者宰輔則有杜正獻李莊簡倫魁則<lb/>
<pb n="KR4e0126_WYG_002-33b"/>
有詹騤王佐莫不表表於當時然詹王乏杜李之相業<lb/>
杜李無詹王之大對猶未足盡發吾越山川之竒兼是<lb/>
二者其惟先生乎在成化中先生以雄文䆳學大魁天<lb/>
下時某由閩憲書滿入京始獲一瞻几几之容固已決<lb/>
知為今日之王沂公矣昨聞大拜某雖卧病窮山亦且<lb/>
踴躍而起為天下賀屢欲脩致一箋之敬又恐塵埃之<lb/>
姓名草茅之書問弗可上溷記曹以故不果近因門人<lb/>
董遵還自都下為言盛徳不鄙衰殘寄聲存問九鼎一<lb/>
<pb n="KR4e0126_WYG_002-34a"/>
言自雲霄飛下枯槁為之生春慰感當何如耶某也老<lb/>
大無成虛負此生又以罪逆不天遭罹大故倚廬待盡<lb/>
已絶望於斯世矣不意朝命誤有南雍之除雖君相之<lb/>
恩與天無極而庸劣老耄非所宜堪若貪冒寵榮忝竊<lb/>
非據非惟物論所不容而不模不範弗勝厥任豈不有<lb/>
負明揚盛心為先生諸公玷乎敢具奏牘備陳卑悃祈<lb/>
免新秩以安愚分若蒙鈞慈獲從所請終老山林不勝<lb/>
榮幸翹首門墻無由瞻拜聊憑泓穎以道區區辰下一<lb/>
<pb n="KR4e0126_WYG_002-34b"/>
陽復亨伏惟先生訏謨帝庭妙賛元化式膺道長之時<lb/>
敷錫大来之慶以福羣生某亦與受賜焉<lb/>
　　　又<hi>在監中寄</hi>
維秋之杪萬寳告成伏惟一徳元老端委廟堂恢張時<lb/>
雍天同神化百靈孚佑鈞候多福某竊聞之祥有開而<lb/>
必先運無徃而不復昔我聖祖開基以戊申踐祚十有<lb/>
七年嵗當甲子而經世之具制作大備一新寰宇垂萬<lb/>
世無疆之休迨今百數十年當豐亨豫大之後有日中<lb/>
<pb n="KR4e0126_WYG_002-35a"/>
月盈之虞法久弊生事窮當變損益盈虛勢所必至惟<lb/>
皇上以戊申御極今十有七年又當甲子豈非世道一<lb/>
新之㑹而黄帝堯舜通變之時乎乃者涣發綸音布告<lb/>
在廷謂弊政多端而欲求革弊事宜是乃天啟聖心以<lb/>
大有為之機也以大有為之君當大有為之時而秉鈞<lb/>
當軸又有諸老先生名世之賢従容帝所道叶乾心謨<lb/>
明弼諧必将以洪武聖政啟迪宸𠂻端本澄源立經陳<lb/>
紀使隂邪退聴公論顯行以復洪武之治以上副聖主<lb/>
<pb n="KR4e0126_WYG_002-35b"/>
圖任仰成之意則天下幸甚時不再来機難輕失先生<lb/>
其敬念之哉某衰老無似過蒙夾袋收録俾之待罪南<lb/>
雍又辱灑落翰墨曲賜存問慰藉勤厚而奨與過情豈<lb/>
勝愧感思竭駑鈍以報知已而才力有限疾病相仍不<lb/>
堪鞭策視事已踰期月課績全無毫分政教弛廢而莫<lb/>
能興舉士習偷惰畧無少變既負尸素之愆又加衰憊<lb/>
之甚将速顛躋恐為門墻之累敢用具疏乞骸願賜罷<lb/>
歸田里倘蒙鈞慈得従所請則其受賜有甚於一日三<lb/>
<pb n="KR4e0126_WYG_002-36a"/>
遷之厚也外有别疏具列監中積弊并希采擇酌所宜<lb/>
行則不惟監學諸生之幸民亦隂受其賜矣瞻望黄閣<lb/>
無由趨拜下風以盡所欲言萬惟上為國家益隆保衛<lb/>
以慰四海具瞻之望<lb/>
　　　與洛陽劉閣老<hi>健</hi>
某在成化初備數詞苑下僚嘗獲瞻拜几几之容竊伏<lb/>
下風久矣未㡬而以罪補外又未㡬而以病免歸以故<lb/>
弗克灑掃門下恒用慊然乃者獲聞大拜私竊慶幸欲<lb/>
<pb n="KR4e0126_WYG_002-36b"/>
為天下蒼生一伸賀忱而草茅疎賤無由徹聲於下執<lb/>
事惟夜望六符之光以致起居之頌而已比日秋清伏惟<lb/>
先生巋然舊徳格於皇天訏謨帝庭妙賛元化百靈孚<lb/>
佑萬福来崇良慰下懐某迂疎寡陋弗堪世用加以老<lb/>
病衰頽愈無足齒近蒙朝命待罪南雍仰荷陶鎔之賜<lb/>
與天無極而林尚書来又辱寄聲垂問九鼎一言自天<lb/>
飛下枯槁為之生春其感恩當何如耶思竭駑鈍以酬<lb/>
知已而才輕責重覆餗是虞日夕憂畏疾病侵加不能<lb/>
<pb n="KR4e0126_WYG_002-37a"/>
事事有辜委任恐為門墻之累敢用具疏乞骸願賜罷<lb/>
黜倘蒙鈞慈得從所請則其受賜有甚於一日三遷之<lb/>
厚也外有别疏具列監中積弊并希采擇酌所宜行則<lb/>
非惟監學諸生之幸民亦隂受其賜矣瞻望黄扉無階<lb/>
叅覲敢祈為國自愛以上副九重倚注之心下慰四海<lb/>
具瞻之望不勝拳拳頌禱之至<lb/>
　　　與李西涯閣老<hi>東陽</hi>
某竊惟自古大臣身任天下之重不難於明良際㑹之<lb/>
<pb n="KR4e0126_WYG_002-37b"/>
時而難於主少國疑之日故阿衡左右之功在太甲之<lb/>
克終厥徳而周召篤棐之勲在成王之揚文武烈厥後<lb/>
霍子孟諸葛孔明之托孤寄命固無負矣而輔成君徳<lb/>
猶有愧焉今先生二三元老處伊周之地膺顧托之重<lb/>
同寅協恭朝夕啟沃嘉謀嘉猷内告外順凡所論列皆<lb/>
係安危柱石乾坤永綏宗社天下之士莫不以伊周望<lb/>
先生而致吾君於太甲成王之盛先生其必有以副天<lb/>
下之望哉凡在陶鎔孰不欣賴某衰病餘生弗堪從宦<lb/>
<pb n="KR4e0126_WYG_002-38a"/>
昨因具疏乞骸妄以小夫竿牘上溷記曹荷蒙盛徳俯<lb/>
念陳人鈞畫陸離自天飛下不惟仰見位望勲業之隆<lb/>
自視欿然而於不肖曲賜奨借眷念有加曷勝感激三<lb/>
復鈞翰身教之言端為確論是惟躬行之君子能然而<lb/>
某非其人也何足語此哉慚罪慚罪示及方石之歸與<lb/>
直夫孔陽之不幸尤用憮然方石固非得已而下情之<lb/>
不得已者抑又甚焉陳荘之年與某相若而彼皆已逝<lb/>
矣衰病殘軀亦豈久於斯世哉首丘在念憂戚百集敢<lb/>
<pb n="KR4e0126_WYG_002-38b"/>
復再四申懇伏望鈞慈矜憫成全其歸則生死骨肉之<lb/>
恩也黄閣在望瞻拜無期乞為國家倍加崇重以光輔<lb/>
聖明永福群生不勝至願<lb/>
　　　與楊邃菴閣老<hi>一清</hi>
某以老病養疴田里獲聞先生徳業文章名於一世敭<lb/>
厯中外實大聲宏切懐願見求教之私而無由灑掃門<lb/>
下一瞻道徳之光徒用慊然繼聞大拜晉宅百揆位總<lb/>
三銓忝在陶鎔之下與斯世民物同一欣賴詎意荷蒙<lb/>
<pb n="KR4e0126_WYG_002-39a"/>
盛徳禮下以周公吐哺為心天下之士悉為桃李而衰<lb/>
耄不肖如某者亦辱存問近潘少卿及俞通判回兩辱<lb/>
家集之貺鈞畫陸離自天飛下枯槁為之生春顧惟庸<lb/>
劣何以獲此於大君子哉慚罪慚罪竊聞朱子有言天<lb/>
下将有非常之變天必預生非常人以儗之若漢平勃<lb/>
唐狄張宋李伯紀趙子立皆其人也乃者逆瑾擅命安<lb/>
藩不軌賴有先生宻賛大謀外平内誅不動聲色而措<lb/>
天下於泰山之安謂非天生非常之人能若是乎今四<lb/>
<pb n="KR4e0126_WYG_002-39b"/>
方多故而前星未耀有識凛凛慮有意外之虞畏天命<lb/>
而悲人窮以安社稷為悦此天下之所望於先生者也<lb/>
而或者乃謂先生近有乞歸之疏豈天意乎周公雖處<lb/>
流言之變而不忍逺去王室其意固有在也先生其念<lb/>
之哉仰止黄閣逈在峻極無階叅覲惟夜望六符之光<lb/>
以致起居之頌無任拳拳祝願之至<lb/>
　　　復鵝湖費閣老<hi>宏</hi>
僕徃年聞先生以雄文奥學大魁天下載董狐之筆判<lb/>
<pb n="KR4e0126_WYG_002-40a"/>
司馬之書四方想望其風采于時已懐求教之心而屏<lb/>
處窮山想玉堂西掖在紫薇碧落之間不啻蓬莱隔弱<lb/>
水三萬里可仰而不可近也徒切拳拳而已去年之春<lb/>
先生命駕還朝道經弊邑某時方在憂中與世疎絶竟<lb/>
不聞知所謂君子之至於斯而不能一見殆封人之不<lb/>
若矣愧甚恨甚忽拜誨緘寵以文帕乃知先生亦欲枉<lb/>
顧衡茅阻雨而返又何鄙人之不幸也及捧讀来教謙<lb/>
徳滿紙推予過情若施於所尊敬者豈不肖所敢當哉<lb/>
<pb n="KR4e0126_WYG_002-40b"/>
来教所論學易而欲求妙契四聖之心超乎象數之外<lb/>
有以仰見先生識之卓而志之偉不為世俗淺陋之學<lb/>
而不自滿足撝謙下問尤有以見盛徳之若無若虛為<lb/>
不可及也某非其人何足以辱来教敢誦所聞而求正<lb/>
焉盖自圖書出神物生而易之數顯髙下位方物殊而<lb/>
易之象著故聖人因其自然之象數而設之卦爻寓之<lb/>
蓍策以為卜筮之用若舍是則無以為用矣然一以貫<lb/>
之則畫前太極之理乃易道之根原所謂超乎象數之<lb/>
<pb n="KR4e0126_WYG_002-41a"/>
外者而實未嘗離乎象數之中也茍捨象數而求理則<lb/>
未免淪於虛無泥象數而不求理則未免淫於術數惟<lb/>
不泥於象數而亦不離乎象數斯可以言易矣故曰形<lb/>
而上者謂之道形而下者謂之器道非器不形器非道<lb/>
不立道亦器器亦道程子所謂體用一原顯㣲無間者<lb/>
也若乃四聖所以作易之心則朱子五賛於述㫖之篇<lb/>
已備言之所謂恭惟三古四聖一心者殆非虛語至於<lb/>
後人所以學易之方則朱子警學之賛與程子叙文所<lb/>
<pb n="KR4e0126_WYG_002-41b"/>
謂随時變易以従道者亦可謂明白而詳盡矣先生熟<lb/>
復而詳味之必将大有所得若區區之迂僻庸陋數墨<lb/>
尋行童習白紛者何足與語此哉而虛辱来教不勝其<lb/>
芒在背而顙有泚也罪逆餘生筆硯久荒是以有稽裁<lb/>
謝負罪不可言兹及免喪適姻友朱隆應貢之便謹布<lb/>
此以道區區<lb/>
　　　又<lb/>
近唐御史回辱鈞翰下頒兼賜絹帛以為區區得子之<lb/>
<pb n="KR4e0126_WYG_002-42a"/>
賀甚感甚愧顧惟衰耄久曠脩問負罪無量而過蒙盛<lb/>
徳眷存彌厚某年踰大耋而冢子冢孫繼喪止遺一子<lb/>
久患瘡疾未痊深以無後為憂今而得此雖可喜而亦<lb/>
可懼恐不能待其長成也姑以寛目前之慮而付命於<lb/>
天耳豈足以勞大君子之俯念而承重貺也耶乃者傳<lb/>
聞相府横罹外患傷及先墓甚為可恨但患非自掇乃<lb/>
易所謂无妄之災先生何尤焉昔魚朝恩使盗襲郭子<lb/>
儀父之塜捕之不獲朝廷憂其為變而子儀乃發罪已<lb/>
<pb n="KR4e0126_WYG_002-42b"/>
之言不咎諸人由是上下皆安先儒稱子儀能審輕重<lb/>
度大小以為可與權者豈可議其薄於孝乎今先生之<lb/>
盗意必有隂為之主者先生處之以道不窮極其訟又<lb/>
有得於易所謂訟不可成者非以子儀之心為心者乎<lb/>
可謂善處變矣敬嘆敬服辰下淑氣回春君子道長伏<lb/>
惟先生徳隆望重四海具瞻大来之福不假言矣但今<lb/>
時事多艱民困日甚西狩之歸未期祈招之詩不作君<lb/>
實豈容久於獨樂之園乎昔江古心以世道之責而委<lb/>
<pb n="KR4e0126_WYG_002-43a"/>
重於文状元履善老夫亦以先生為今日之履善也先<lb/>
生其亦以蒼生為念哉<lb/>
　　　與東白張學士廷祥<hi>元禎</hi>
竊聞古之良史其明足以周萬物之理道足以適天下<lb/>
之用志足以通難知之意文足以發難顯之情然後能<lb/>
勝厥任則史職豈不難其人乎唐以順宗實録命昌黎<lb/>
宋以英宗實録及五朝史事皆付南豐今我孝宗皇帝<lb/>
盛徳大業震耀古今而以先生首群儒總筆削天下莫<lb/>
<pb n="KR4e0126_WYG_002-43b"/>
不稱嘆得人是即今之韓曾也某久辱知愛與聞欣忭<lb/>
切願先生載董狐之筆刋司馬之書上以彰緝熙而揚<lb/>
洪烈下以表忠直而黜姦佞使元愷共鯀皆莫能遁其<lb/>
情以成一代之典不亦偉乎古語謂宰相能制生人史<lb/>
官兼制生死其權重於宰相先生其念之哉幸以夫子<lb/>
春秋為志萬勿以萋斐之言而自阻也某今年滿七十<lb/>
誼當納禄而衰病並臻弗能事事深負尸素之愆懼招<lb/>
負乗之宼以貽知已之羞敢用再四乞骸必冀矜從願<lb/>
<pb n="KR4e0126_WYG_002-44a"/>
借一言於當道處成全其歸則生死骨肉之恩也木天<lb/>
在望瞻拜無期萬希自愛<lb/>
　　　與馬太宰<lb/>
昔在先朝先生簮筆螭頭風采凛然而百僚以肅某時<lb/>
方舉進士忝綴末班獲覩伏犀於萬玉之表私竊傾慕<lb/>
而末由拜謁門下未㡬而獲罪補外又未㡬而以病免<lb/>
歸養疴林下㡬三十年側聞先生敭厯中外實大聲宏<lb/>
徳望重朝廷勲業著邊陲膏澤覆天下尤切嘉嘆以為<lb/>
<pb n="KR4e0126_WYG_002-44b"/>
天佑國家将使億萬年無疆維休用生耆儒篤棐元后<lb/>
明良之㑹豈偶然哉比日秋凉伏惟端委廟堂雍容道<lb/>
揆進退百職穹祇叶相鈞候多福為喜為慰第以勢分<lb/>
遼絶弗敢上訊起居而林冢宰来乃承盛徳垂問下僚<lb/>
鈞畫陸離自天飛下三復悚息曷勝感激某以非才誤<lb/>
辱薦進待罪南雍仰荷君相之恩與天無極而才徳淺<lb/>
薄奉職無状弗能變化士習造就人才以補報萬一虛<lb/>
負任使為知己之玷加以老病衰頽日甚一日不能事<lb/>
<pb n="KR4e0126_WYG_002-45a"/>
事竊禄何顔敢具奏疏乞賜罷免伏望鈞慈特為敷奏<lb/>
得從所請則為賜大矣外有别疏具列監中積弊並希<lb/>
采納酌所宜行<lb/>
　　　與韓知府<hi>燾</hi>
昨蒙示以鄉賢祠誌令某看詳其所立規模大體已善<lb/>
但於中節目有未安者敢以愚見開列求教<lb/>
一凡例云鄉賢位次各據其賢之道徳事業闗係輕重<lb/>
先後變常為次盖欲照依誌中所列六等為位次也未<lb/>
<pb n="KR4e0126_WYG_002-45b"/>
審祠中各自為室而分祀之乎抑亦共為一堂而合之<lb/>
乎如各自為室彼此各全其尊可也如或同堂合祀則<lb/>
恐有未安者盖謂之鄉賢者乃一鄉之賢者古人鄉黨<lb/>
莫如齒雖以孔子之聖亦恂恂於鄉不敢以賢知先人<lb/>
至於鄉人飲酒必杖者出而後出也豈肯儼然坐其上<lb/>
乎吾鄉吕成公諸老先生平生最執謙退尊尚先輩恐<lb/>
其心亦不肯安處於前輩之上如孔廟從祀周程張朱<lb/>
亦列漢唐諸儒之下若論其道徳豈可同哉若必如誌<lb/>
<pb n="KR4e0126_WYG_002-46a"/>
中所列則葉蓁為葉由唐之父鞏庭芝為鞏豐之祖将<lb/>
何以處之耶愚意郡城中東莱先生舊有麗澤書院之<lb/>
祀而何王金許又有四賢書院各專其祀既足以尊其<lb/>
道徳矣其他諸賢亦有所長不相上下則以世代先後<lb/>
為次而合祀之庶㡬彼此各盡而人無不安矣鄙見如<lb/>
此不知可否萬希見教<lb/>
一道徳一條題目最大非純乎聖賢之學者不足以當<lb/>
之如吕東莱及何王金許四先生者固無庸議其次則<lb/>
<pb n="KR4e0126_WYG_002-46b"/>
徐毅齋僑楊船山與立葉通齋由庚三先生可以亞之<lb/>
若更入他人則似乎汎濫而不純矣至於范浚潘墀時<lb/>
瀾應鏞卲囦呉師道雖深於經學皆有著述然道徳恐<lb/>
有所未及盖亦漢儒之類恐當以儒林目之王炎澤石<lb/>
一鰲戚仲賢吕浦則又其下者也此外傅寅馬之純孫<lb/>
道子胡長孺栁賈黄溍張樞胡助陳樵宋濓皆不過文<lb/>
章之士恐當以文學目之如此分别庶㡬游夏文學不<lb/>
混於顔閔之科使後人無得而議焉不知尊見以為何<lb/>
<pb n="KR4e0126_WYG_002-47a"/>
如幸有以見教<lb/>
一忠義條所列五人皆表表者但恐尚有遺漏若梅溶<lb/>
陳徳固輩恐當訪求而増入之為佳至如王子元則與<lb/>
宋先生同列可也<lb/>
一孝友一條止取四人恐遺漏尚多宋景濓先生有東<lb/>
陽十孝子賛其所取固已畧矣今又不及其數無乃太<lb/>
簡乎<lb/>
一政事條所列多表見之賢但中間决擇頗欠精當如舒<lb/>
<pb n="KR4e0126_WYG_002-47b"/>
元輿在唐為宰相無可稱恐不必録陳亮才氣不可及<lb/>
而未嘗見於政事恐當入他門賈廷佐吕祖儉皆以直<lb/>
言極諫著稱恐當在忠義之科龔應之許復道黄裳其<lb/>
政事不甚著聞恐更須斟酌其有政績著聞而不及録<lb/>
者宜増入之<lb/>
一才行條所録如駱賓王于房徐無黨杜汝霖鞏庭芝<lb/>
朱友聞何敏中王師古鞏豐方鳯呉師齊黄景昌皆以<lb/>
文學著稱朱臨楊昂則優於經學喻良能何恪陳炳則<lb/>
<pb n="KR4e0126_WYG_002-48a"/>
文古而氣豪其楊邁王永言則文行俱未有聞倪朴豪<lb/>
俠之才當與陳亮為一類惟錢適在朝則阿附蔡京而<lb/>
排擊元祐元符諸君子居鄉則具衣冠迎方臘而謗毁<lb/>
朝政以媚宼反為宼所戮唐仲友則以貪淫無耻為朱<lb/>
子所劾此二人雖有文學恐不必列之鄉賢也<lb/>
一隠逸類止六人亦似太畧若漢之龍丘萇梁之劉孝<lb/>
標與元之葉儀范祖幹皆隠逸也<lb/>
　　　與謝方石鳴治<hi>鐸</hi>
<pb n="KR4e0126_WYG_002-48b"/>
某罪逆餘生倚廬待盡百念俱灰獨於平生受知之地<lb/>
未嘗敢忘去之夏聞先生過金華辱寄示緦山集甚慰<lb/>
所懐而僻居山左弗獲一望顔色以承警誨恒用慊然<lb/>
今年春門生董遵回自都下始知先生膺召復出以斯<lb/>
道化辟雍而權衡天下士又陳昌言以裨時政甚惬輿<lb/>
望某時方哀恫罔極未暇悉其詳亦末由致一箋之敬<lb/>
慚罪慚罪邇者忽聞朝命有南雍之除自惟才徳淺薄而<lb/>
老耄及之豈足以歩先生後塵若貪冐寵榮不知遜避<lb/>
<pb n="KR4e0126_WYG_002-49a"/>
是為乗軒之鶴在墉之隼非惟物議所不容亦恐用非<lb/>
其人為當道諸公之累兹已具疏辭免願得先生一言<lb/>
為陳卑悃逹諸當道俾遂所請為榮多矣因門生陸震<lb/>
與舍姪拯㑹試之便聊此以道區區震拯亦夙欽盛徳<lb/>
志欲登龍聞一言以自壯倘蒙與進開之以大道之要<lb/>
而納諸聖賢之域是亦國子先生成就後學之盛心也<lb/>
某亦與受賜焉<lb/>
　　　與喬尚書<hi>宇時在兵部</hi>
<pb n="KR4e0126_WYG_002-49b"/>
伏惟先生以天生鴻碩若時登庸而材猷徳望名於一<lb/>
世訏謀樞宥之廷増重留都之勢朝廷之所倚毗四方<lb/>
之所具瞻永綏宗社鈞候萬福某夙欽令聞恒切傾企<lb/>
思欲一瞻顔色一聞緒論以慰鄙懐而弗克如愿荷蒙<lb/>
盛徳撝謙禮下時賜存問非好善而忘勢者能若是乎<lb/>
昨嵗門人董生歸自南雍又辱鈞翰下頒加以香帕㑹<lb/>
録之貺而奨與過情且謂不肖享平格之夀三肅拜賜<lb/>
曷勝惶汗但書所謂平格者盖指商之六臣能保乂有<lb/>
<pb n="KR4e0126_WYG_002-50a"/>
殷格於皇天而多厯年數故周公以勉召公而碌碌庸<lb/>
流曷足與語於此哉此某所以再拜稽首而循墻逺避<lb/>
也来教所言盖先生之自道耳方今大駕逺巡而前星<lb/>
未耀四方多故萬姓驚惶咸謂苞桑不繫伏莽可憂惟<lb/>
恐變出不虞患生所忽中外所望以扶持世教而康濟<lb/>
時艱者惟在於先生而已先生負有為之志當可為之<lb/>
時必将思所以廣儲蓄脩武備為足食足兵之計求異材<lb/>
結民心為制治保邦之謀于以壯皇圖於不㧞綿國祚<lb/>
<pb n="KR4e0126_WYG_002-50b"/>
於無疆則商周諸公不得専美於前矣異時推保乂之<lb/>
勲而享平格之夀者豈不在於先生乎因便布此以拜<lb/>
来教之辱<lb/>
　　　復東陽盧御史正夫<hi>格</hi>
某少時獲從先解元游荷教愛良厚夫何不幸玉樓仙<lb/>
去遂失麗澤之悦恒切歎恨比嵗獲聞先生以宏才碩<lb/>
學登髙第列顯官徳業文章表表當世竊懐願見之私<lb/>
而自衰病以来耕閑釣寂與世疎絶無由一望風采以<lb/>
<pb n="KR4e0126_WYG_002-51a"/>
承警誨徒切傾仰而已乃者過辱髙誼不鄙老朽寄示<lb/>
所著荷亭辨論副以火肉又厪手教累數百言陳義甚<lb/>
髙而推予過情若施於所尊敬者讀之使人汗背赬顔<lb/>
豈不肖所敢當哉及拜觀髙論研窮經史究極理義發<lb/>
為雄辯下視千古雖名世大儒萬代尊仰如朱夫子者<lb/>
亦且指其疵而闢其謬焉足以見先生之卓見絕識度<lb/>
越流輩逺矣乃復不自滿足而撝謙下問尤有以見盛<lb/>
徳之若虛若無而不可及也區區庸陋無聞平生為學<lb/>
<pb n="KR4e0126_WYG_002-51b"/>
惟知尋行數墨尊信儒先所謂讀書未到康成地安敢<lb/>
髙聲議漢儒者也豈能窺測髙明之萬一哉虛辱來教<lb/>
倍増慚悚間有鄙見一二求教<lb/>
荷亭辯論明白痛快而義理淵深非淺薄所能測識然<lb/>
於中有不能無疑者敢舉一二以求教焉<lb/>
一謂朱子集註四書不備著諸儒名氏使其老死著述<lb/>
而冺於無聞區區竊謂朱子初脩論孟集義精義等書<lb/>
及中庸輯畧皆已備録諸儒之言而著其名字又皆有<lb/>
<pb n="KR4e0126_WYG_002-52a"/>
或問以辯其言之得失則諸儒固不患於無聞矣至於<lb/>
集註不過節其精要之語以便學者之誦習耳則雖不<lb/>
詳録恐亦無害乎<lb/>
一謂孔子論易主義理無一語卜筮而朱子専主卜筮<lb/>
之説為非愚竊以為伏羲畫卦文王周公繫辭本為卜<lb/>
筮而作孔子於大傳如所謂開物成務興神物以前民<lb/>
用所謂定天下之吉凶成天下之亹亹者莫大乎蓍龜<lb/>
者皆以卜筮言也朱子本義無非因卜筮而發明其義<lb/>
<pb n="KR4e0126_WYG_002-52b"/>
理以示人如所謂語子惟孝語臣惟忠必中必正乃亨<lb/>
乃吉者是也則義理與卜筮豈可岐而二之哉若専論<lb/>
義理而不本卜筮則必流於王弼之祖尚清虛若専談<lb/>
卜筮而不根義理則為巫史之妄談禍福矣豈聖賢著<lb/>
述之意哉觀於左傳所載穆姜占艮之隨而論元亨利<lb/>
貞之義子服恵伯論南蒯占坤之黄裳而謂忠信之事<lb/>
則可不然必敗是易之不可以占險豈有不孝不弟為<lb/>
奸為盜而有卜筮大吉之理乎<lb/>
<pb n="KR4e0126_WYG_002-53a"/>
一謂綱目書法謂莽操懿裕楊堅皆同纂弑而有書莽<lb/>
書主書帝之異賈充楊素李勣李林甫罪惡百倍揚雄<lb/>
而書死書卒不同而為朱子之失愚竊以為鄭莊公之<lb/>
子死為世子而突乃庶子皆由祭伯而立春秋於忽止<lb/>
書世子而突書鄭伯晉獻公之子奚齊卓子皆為李克<lb/>
所弑而春秋一書殺其君之子一書弑君其例不同聖<lb/>
筆予奪固有深意則綱目之書莽書主書帝亦必有謂<lb/>
豈可以一例裁之乎彼充素與勣林甫皆無狀小人不<lb/>
<pb n="KR4e0126_WYG_002-53b"/>
足責而雄乃好古樂道以儒名者乃亦如是則綱目書<lb/>
死豈非春秋責備賢者之意乎區區淺陋荒疎加以老<lb/>
耄於先生之髙論多所未逹所欲請問者不止此數條<lb/>
也舉此以為之兆耳倘無吝教願竭兩端以發愚蒙則<lb/>
幸甚<lb/>
　　　與董編修文玉<hi>玘</hi>
南雍一别闊焉數載音郵不續懐仰可量適朱生回備<lb/>
悉近况出示手書喻及讀書所疑足見敏而好學不耻<lb/>
<pb n="KR4e0126_WYG_002-54a"/>
下問之意為喜為慰湛元明書尚未得見中庸大本之<lb/>
説程子與吕蘇問答固有未明而朱子於中庸或問及<lb/>
語類中剖析明白可以叅考其得失其切要處朱子已<lb/>
有已發未發之説具在大全集中試取而讀之則曉然<lb/>
無疑矣朱子與南軒辯論初雖未能無疑後與蔡季通<lb/>
問辯復取程氏書讀之凍解氷釋然後知性情之本然<lb/>
聖賢之㣲㫖亟以書報南軒南軒復書深以為然其説<lb/>
載在大全集中和舊説序中言矣某竊以為朱子晚年<lb/>
<pb n="KR4e0126_WYG_002-54b"/>
定説與程子初無少異雖孔子子思復生不能易其言<lb/>
不必以諸説之紛紛而致疑更欲復求他説也老拙徃<lb/>
時與吾友論讀書之法凡諸説義有兩端者各循其説<lb/>
而思之到有窒礙處却回頭别思必求其合而後已者<lb/>
盖欲求其所言合於聖經之本㫖者為是其有窒礙者<lb/>
則不可用非謂諸説之各為一端者欲求其合於一也<lb/>
吾友錯㑹其意欲求合一無怪乎其意愈雜而理愈窒<lb/>
也嘗觀朱子之序中庸集解有云讀是書者毋跂於髙<lb/>
<pb n="KR4e0126_WYG_002-55a"/>
毋駭於竒必沉潛乎句讀文義之間以㑹其歸必戒懼<lb/>
乎不覩不聞之中以踐其實庶乎優柔厭飫真積力久<lb/>
而於博厚髙明悠久之域忽不自知其至焉吾友能守<lb/>
朱子之訓而服行之亦何患思之不得也哉因便草此<lb/>
奉復其纎悉曲折處非楮墨所能罄也尚惟勉進徳業<lb/>
必期逺到以副友朋之望則幸甚<lb/>
　　　與許知縣補之<hi>完</hi>
昨承来教詢及賑濟事宜此君子學道愛人之要務也<lb/>
<pb n="KR4e0126_WYG_002-55b"/>
但昔人謂救荒無善政雖以朱子大賢浙東荒政其功<lb/>
徳及民甚大然猶自謂不過討得㡬本青綾冊子不能<lb/>
盡如其意則其他可知矣况區區淺見薄識豈足以仰<lb/>
承下問之勤然盛意不可以虛辱也姑就来教所及并<lb/>
區區舊日所親厯者畧陳一二以備髙明之采擇焉<lb/>
一来教謂毎圖貧戸擇其尤者四十戸報之此意亦可<lb/>
但不知令何人開報若付之糧里適以為其取錢作弊<lb/>
之資而貧無錢者不得報矣愚意只取黄冊圖眼將該<lb/>
<pb n="KR4e0126_WYG_002-56a"/>
圖里老親自審問假如某戸人口若干田糧若干以何<lb/>
事為業其有田産而富貴者不必言矣或無田産而為<lb/>
商賈工匠僧道醫卜諸伎藝之業者皆可自給惟無田<lb/>
産無職業及老幼殘疾者乃為真貧所宜賑濟其或戸<lb/>
有田糧而為他人所詭寄或同户各房有田糧而本身<lb/>
無有又無伎藝營生者亦為貧民亦宜賑濟此等事若<lb/>
非為政者先之勞之而付之手下之人則有無端賣弄<lb/>
作弊不惟無益而且有害矣<lb/>
<pb n="KR4e0126_WYG_002-56b"/>
一来教謂書記號薄填寫小帖甚善甚善但付之里長<lb/>
分散則其或散或不散亦不能無弊不若令里長呌来<lb/>
驗其人物饑瘦衣服藍縷者親自給散為無弊也<lb/>
一来教欲令里長排定資次責其彼此相識以防詐冒不<lb/>
若就依圖眼資次面審令其彼此相識又欲以一縣分<lb/>
作五日亦恐難以定限若事務忙冗再加數日亦不妨<lb/>
但恐厭其煩勞而付之於人則未免如昨書所言前官<lb/>
之弊矣<lb/>
<pb n="KR4e0126_WYG_002-57a"/>
一區區昔年在福建分巡至浦城適遇賑濟人紛紛来<lb/>
告不公及親到倉中看視見其手冊開報之人俱無籍<lb/>
貫詢問其實則皆坊長大戸招集四方無賴之徒来彼<lb/>
間治鐡冶毎一爐多至五七百人闗支倉榖而去近倉<lb/>
居民不得闗支忿其不平争告前来區區謂彼既不曾<lb/>
附籍在本縣當差如何該支賑濟即将各坊長問罪追<lb/>
還冒支倉榖人心始帖然而服及審所告之人雖係近<lb/>
倉之民然皆衣服整齊面帶酒容亦不類乎饑民不該<lb/>
<pb n="KR4e0126_WYG_002-57b"/>
賑濟退此二種之人次日方有十分饑窮之人来告却<lb/>
與賑濟其數亦不甚多其知縣亦是通士方自愧其所<lb/>
為之未善也以此觀之則今日之事不可不親自審察<lb/>
矣<lb/>
一區區昔年分巡至卲武正值饑荒米價極貴本府倉<lb/>
糧不能完納小民紛然告求賑濟而倉無顆粒之粟軍<lb/>
士羣然告缺月糧而查軍倉之儲僅可支兩月時將五<lb/>
月青黄不接分守裴叅議無可處置避而去之區區謂<lb/>
<pb n="KR4e0126_WYG_002-58a"/>
其軍士曰今倉中無糧與民之饑荒難以追米皆汝所<lb/>
知也吾欲每月給米五斗支銀三錢與汝則可延至八<lb/>
月八月以後則各處有米可糶與銀六錢任汝轉易軍<lb/>
皆樂從乃謂其民曰汝欲賑濟而無粟可發别無可為<lb/>
汝今徴糧上官每米一石該銀一兩二錢於法不該宥<lb/>
免我與汝减價止納六錢上官其餘六錢就與作賑濟<lb/>
民皆懽然曰得如此過於賑濟矣其有戸無田糧而貧<lb/>
困者乃借支布政司銀兩以賑之上下皆安不然㡬於<lb/>
<pb n="KR4e0126_WYG_002-58b"/>
激變矣今本縣科𣲖煩重又有散鈔散塩等項無藝之<lb/>
征若㑹計各圖饑民該用賑濟稻榖若干就令該圖里<lb/>
長領去糶賣以代貧民辦納料銀若干使民皆受其恵<lb/>
則官欠易完而免於豪滑冒支官榖之患雖不賑濟猶<lb/>
賑濟矣此乃權宜之法不知如何<lb/>
　　　又<lb/>
今年荒旱積年所無甚為可憂周官十二荒政所宜講<lb/>
求先輩有救荒活民之書亦宜時常檢看早為處置以<lb/>
<pb n="KR4e0126_WYG_002-59a"/>
防後患近聞官府榜示不許外郡来此販糴此乃世俗<lb/>
私小之見非公平正大之道既犯五伯之禁亦非朝廷<lb/>
之法一言之失弊端随起小民因此但見有榖船米船<lb/>
来徃者盡行搶奪搶奪不已將成大盜先年曾有明鑒<lb/>
矣不可不謹其始小民訛言皆謂官府許其搶奪此聲<lb/>
傳揚恐非美事必有受其咎者客商被奪必不甘休若<lb/>
徃上司訴理来此追捕縣中將被其擾易所謂行人得<lb/>
牛邑人災者亦所不免又况今官府催併物料皆要銀<lb/>
<pb n="KR4e0126_WYG_002-59b"/>
兩設不糶糴銀兩何従而出此皆理勢之必然不可止<lb/>
遏者也乞早除遏糴之令及嚴行搶奪之禁以免數者<lb/>
之患乃今日為政之急務也某居林下本不敢干預官<lb/>
府之政但以執事相愛之厚偶有所聞深懐隠憂不敢<lb/>
不以直告惟執事察焉<lb/>
　　　與李冬官一清<hi>滄永康人</hi>
久别無任懐仰某昨有謝恩一疏重勞吾友為之投進<lb/>
感謝感謝繼聞拜官起部分職南曹曹務頗簡而地位<lb/>
<pb n="KR4e0126_WYG_002-60a"/>
清髙仕學兩優而聲望日著為喜為慰使他人處此孰<lb/>
不以為宦成名立而自驕自足也来教兩書乃復以伯<lb/>
玉知非為念而不自滿假求脩已之要盡職之方尤見<lb/>
所志不凡度越流俗逺矣敬嗟敬羡某雖老耄無聞敢<lb/>
誦陳言以告若大學之敬中庸之誠論語之操存㴠養<lb/>
孟子之體驗擴充莫非脩已之要吾友之素所講習者<lb/>
若乃居官盡職之方則先儒所謂清慎勤三字亦吾友<lb/>
之所優為者惟在念念不忘而已豈有待於他求哉如<lb/>
<pb n="KR4e0126_WYG_002-60b"/>
或進而上之則大禹為司空而益垂為之佐以成大勲<lb/>
於天下萬世永賴者其詳具於典謨之書孟子所謂有<lb/>
為者亦若是亦在吾友為之而已耳愚見如此不識尊<lb/>
意以為何如<lb/>
　　　又<lb/>
别久無任懐仰老懶之便弗克以時附問去嵗冬辱書<lb/>
存問兼有俸金之恵深荷不遺之義且来教拳拳以求<lb/>
益為念足見吾友所志不凡將来所就未可量也今世<lb/>
<pb n="KR4e0126_WYG_002-61a"/>
之士但得登科第為美官則平生志願已足豈復有求<lb/>
益者哉如吾友所存度越流輩逺矣敬羡敬嘆所謂識<lb/>
破一切世味而欲克去聲色貨利之私又欲立志讀書<lb/>
提醒此心使不溺於人欲此正古人為已之學甚善甚<lb/>
善但謂職務煩瑣及應酬勞擾又謂終日在閙塲中難<lb/>
得長進恐誤入門枉走路而欲其安静若如此則如異<lb/>
端之徒絶人逃世而後可是又不然聖賢之學正欲先<lb/>
定此心以為應事之本於凡事物之来雖千緒萬端一<lb/>
<pb n="KR4e0126_WYG_002-61b"/>
一處之以義使各中其節而無少差謬何患乎煩瑣勞<lb/>
擾而擺脱不開雖處閙塲亦不至於誤入門枉走路矣<lb/>
此内外交養之功也朱子語類一書雖出門人所記不<lb/>
敢謂其字字句句皆無錯誤而其中所載大而天地鬼<lb/>
神之奥小而一事一物之宜凡所以窮理脩身應事接<lb/>
物與夫治國平天下之道靡所不備大有功於後學吾<lb/>
友若能熟玩詳味取其所是闕其所疑而叅互考訂以<lb/>
求其至當歸一之論以身體而力行之則其所益豈淺<lb/>
<pb n="KR4e0126_WYG_002-62a"/>
淺哉<lb/>
　　　與張冬官用載<hi>大輪東陽人</hi>
徃嵗辱髙軒見過貺之厚幣禮意厪厚非不肖所敢當<lb/>
甚感甚愧彼時獲瞻睟容固已知非俗士但匆匆而别<lb/>
不克相與論談以究所藴意甚缺然近聞執事不以髙<lb/>
第顯官自滿而好學不倦欲進乎其所未至以匹休於<lb/>
前聞人所志卓然夐出流輩尤所敬嘆吾金華自昔號<lb/>
小鄒魯士生於其間上者以道學相傳其次則以孝行<lb/>
<pb n="KR4e0126_WYG_002-62b"/>
忠義勲業政事清節著稱又其次則為文章大家項背<lb/>
相望皆表表名於一世他郡莫敢望而儗焉可謂盛矣<lb/>
國初以来諸老既沒正學不明徃徃溺於利禄科舉之<lb/>
習士風不振富貴是謀而前輩之徽音杳然絕響甚可<lb/>
恨也甚可恨也某嘗欲求吾黨之士可與進取者與之<lb/>
共學而難得其人徃年曾見永康李一清志向不凡既<lb/>
登進士為美官而勤學好問脩身慎行不自滿足惜乎<lb/>
未見其止而遽爾不禄可勝嘆哉今執事能自㧞於流<lb/>
<pb n="KR4e0126_WYG_002-63a"/>
俗而志向近道亦可謂之豪傑之士矣此老拙所以喜<lb/>
而不寐也古人謂學者當以明道希文自期待不可將<lb/>
第一等事讓與人做惟在執事常存此心勉勉不怠不<lb/>
已因便附此以道區區<lb/>
　　　又<lb/>
别經數載傾仰殊甚盛价来忽承手教兼有俸金之恵<lb/>
深荷髙誼不我遐遺但非衰耄所敢當慚罪慚罪来書<lb/>
所言看書欲自小學而及四書以馴致六經此正古人<lb/>
<pb n="KR4e0126_WYG_002-63b"/>
為學次第但當立志堅定不可以嵗月經久而畏難也<lb/>
又謂諸子史以及宋儒之言皆當究心此亦宜然為舉<lb/>
業者尚當如此而况於聖賢之學乎至如性命之㣲則<lb/>
宋儒論之詳矣至於天文地理禮樂兵刑厯數之類具<lb/>
載於諸經註疏及諸子史傳中若究心於諸書皆可以<lb/>
理㑹矣但其求之有序若欲一時並通則誠為難事吾<lb/>
友既有志於學先將小學及四書熟讀玩味字字句句<lb/>
皆究極精㣲務使其理貫徹於胷中一一體之於身而<lb/>
<pb n="KR4e0126_WYG_002-64a"/>
力行之如古人所謂今日辯一理明日辯一理今日行<lb/>
一難事明日行一難事積久純熟自當有脱然貫通處<lb/>
固不必盡讀天下之書然後為至尤不可如習舉業者<lb/>
但借聖賢言語以敷演為文字而已也若謂嵗月已邁<lb/>
再難從事於小學則當補之以敬朱子大學或問已有<lb/>
明説考而行之可也凡大學之格致誠正修身而始終<lb/>
一敬中庸之學問思辯篤行而表裏一誠與論語之操<lb/>
存㴠養孟子之體驗擴充數者工夫不可缺一皆不過<lb/>
<pb n="KR4e0126_WYG_002-64b"/>
以維持此心而存其天理惟恐其昏昧放逸而或失之<lb/>
也若此心一有人欲之萌則當禁止而遏絶之學庸所<lb/>
言謹獨之功是也欲謹其獨非誠敬不可程夫子教人<lb/>
有曰㴠養須用敬進學則在致知又曰以誠敬為入門<lb/>
以踐履為實地則誠敬二字乃為學之最切要所當先<lb/>
者而讀小學及四書者亦不過専用力於此耳程子所<lb/>
謂未學當知用力處固在於此而既學當知得力處者<lb/>
亦在於此也程子又言學者當以論孟為本論孟既治<lb/>
<pb n="KR4e0126_WYG_002-65a"/>
則六經可不治而明矣盖言其理之同所謂先聖後聖<lb/>
其揆一也今雖未敢便謂不治而明但能用力於四書<lb/>
而有所得焉則看治諸經皆易為力矣至於子史諸書<lb/>
以吾所得於四書者照之則其是非得失昭然可見又<lb/>
何難哉他如作詩作文先儒皆不過以寫其胷中之所<lb/>
得而已亦何嘗如唐人之苦心極力而為無益之言哉<lb/>
先儒程氏有分年讀書日程一書具載學者自幼至老<lb/>
為學讀書用功次第及所當讀之書皆備焉不但可以<lb/>
<pb n="KR4e0126_WYG_002-65b"/>
應舉及第而進於聖賢亦不外此見有刻版在太學中<lb/>
可印一本置諸座隅能用其法以為學而用功焉必將<lb/>
大有進益矣吾友其從事焉<lb/>
　　　答東陽徐子仁<hi>純</hi>
老病龍鍾僵卧陋巷不接人事忽承専使示以長書兼<lb/>
有佳果藥物之貺甚感甚慰来書中見足下有求道之<lb/>
志不得其門而入而以望洋為歎以為伊吕程朱之本<lb/>
原何如而何以學之某則以為伊咸有一徳吕之丹書<lb/>
<pb n="KR4e0126_WYG_002-66a"/>
與近思録及四書小學之所載皆程朱之本原也吾友<lb/>
於是而求之則其與天同體者可見矣又謂聖賢傳授<lb/>
或以中或以敬而其於内外本末茫無指歸若於中庸<lb/>
已發未發之論與朱子敬齋箴所言求之則其内外本<lb/>
末無不可見至於仁孝則以夫子所以告門人者合而<lb/>
觀之皆可得其要矣但不能身體力行則雖有所見亦<lb/>
無所用来書所言失意傳言誦言忘味者皆不體於身<lb/>
之故而吾友之危坐尋思無下手處亦未嘗見之於行<lb/>
<pb n="KR4e0126_WYG_002-66b"/>
也愚意欲吾友讀書講學而知行並進如讀學而時習<lb/>
之則求其所學所習者何事而真个學真个習必有所<lb/>
得於已如讀在明明徳則求明徳為何物若何而明之<lb/>
必止於至善而後已不但此二句而句句皆然不但此<lb/>
二書而諸書皆然積習既久必將有得何患愚之不明<lb/>
而柔之不强乎區區老病垂死無所知聞不足為髙明<lb/>
之助過承下問聊以是復餘非楮墨所能罄也<lb/>
　　　與董東湖道卿<hi>遵時貢在京聴選</hi>
<pb n="KR4e0126_WYG_002-67a"/>
别来半載豈勝懐想近辱書知已到京在途中及旅次<lb/>
俱平善甚慰甚喜前程事得失皆有定數非人力所能<lb/>
為者當聴其自然不必憧憧多勞擾也示及區區出處<lb/>
之事平生素履已定吾友所深知者過承孫文選許黄<lb/>
門潘秋官諸公眷念之厚繆以賤姓名形諸奏牘但某<lb/>
非其人不足以當明揚之意甚感甚愧幸吾友代言致<lb/>
謝而未敢以書奉凟盖諸公雖甚相愛而未為深知故<lb/>
也某平生於富貴利逹以不耕穫不菑畬古人壯而仕<lb/>
<pb n="KR4e0126_WYG_002-67b"/>
老而休區區四十一而休致今六十五而復欲求仕事<lb/>
之顛倒未有甚於此者豈不貽笑於天下乎新繡衣尚<lb/>
未到若其来有相强迫是使之進退維谷為羝羊之觸<lb/>
藩也須仗諸公為之解圍而後可幸吾友為之懇告於<lb/>
孔脩而乞憐也外聞近有邊患雖為廟堂之憂而處江<lb/>
湖者所當同憂但不得其詳不知此事已安静否因便<lb/>
并希示知某自三月以来目患赤腫生翳數月始愈至<lb/>
今尚未全明老親龍鍾日甚為可憂耳餘事皆如常不<lb/>
<pb n="KR4e0126_WYG_002-68a"/>
煩逺念因便姑此道意餘不縷縷<lb/>
　　　又<lb/>
區區出處之事不知者以為果於忘世若晨門荷簣之<lb/>
流殊不知君臣之義無所逃於天地之間聖人亦有不<lb/>
仕無義之訓豈可若彼之果然不過量能度分自知其<lb/>
不足有為故乞身而歸以免素飡之愧耳或者又議索<lb/>
髙價而希望美官者又非也位為五品方面亦自不卑<lb/>
若自彼時随群逐隊積累至今㡬三十年亦可以得大<lb/>
<pb n="KR4e0126_WYG_002-68b"/>
官矣何必假髙隠之名以求之哉只縁少時為學嘗有<lb/>
志於當世既而應舉得官乃不能一有所為仰愧古人<lb/>
俯慚後世故不得已而為是也吏部文書止是查勘猶<lb/>
可辭避但恐有特㫖則不容辭耳自揣愚分無官可做<lb/>
惟是専職無人掣肘者庶可展布一二亦不能大有所<lb/>
為若其他不過随羣逐隊無益於時不若不出之為愈<lb/>
也<lb/>
　　　又<lb/>
<pb n="KR4e0126_WYG_002-69a"/>
北敵為患自古有之但須觀其所為若志在金帛子女<lb/>
専以搶虜為事則滿其囊箧必自退去終不能為大患<lb/>
不過邊民受害但推選守邊之將嚴備以待之便可無<lb/>
事惟恐有豪傑生於其間若元昊阿骨打之流志不在<lb/>
小不為子女玉帛到處攻城畧地收拾人心則可憂者<lb/>
方大耳非有韓范之帥宗澤岳飛之將不能禦也今之<lb/>
為將者徃徃皆膏梁紈袴之子素不知兵聞其来則望<lb/>
敵先懼奏請益兵朝廷不務擇將而輕易出兵倘京軍<lb/>
<pb n="KR4e0126_WYG_002-69b"/>
到彼敵已先去及旋師而歸敵又再来兵疲財匱則不<lb/>
戰而自困矣非策之善者也愚意如此不知諸公議論<lb/>
如何吾友試與孔脩諸公論也<lb/>
　　　與黄御史夢弼<hi>傅時宰江隂</hi>
去嵗承専人致奠先妣几筵存殁有光曷勝哀感今兹<lb/>
又辱手書兼有束布糟魚之貺深荷眷存之厚禮意之<lb/>
勤但非不肖所敢當耳慚罪慚罪近得佳作數篇讀之<lb/>
詞藻既佳奇氣偉然仰見吾友不但政聲日著文益有<lb/>
<pb n="KR4e0126_WYG_002-70a"/>
名非仕學兩優知行並進能若是耶歆羡歆羡所謂老<lb/>
夫當避路豈但讓出一頭地哉愚民無知妄加誣詆事<lb/>
既别白幸無蔵怒更加以徳綏之使知悔過尤為盡善<lb/>
吾静觀世變向後未免多故吾友於作縣之餘當以宇<lb/>
宙内事為自己分内事凡古人所以經綸天下通變宜<lb/>
民若禮樂制度以及武備邊防之類皆須一一講究以<lb/>
俟他日大用舉而措之以繼鄉邦前輩陳同甫之志宗<lb/>
忠簡鄭北山諸公之業不亦偉乎此則區區所深望也<lb/>
<pb n="KR4e0126_WYG_002-70b"/>
其他皆吾友所當為者姑置弗論<lb/>
　　　與陸員外汝亨<hi>震</hi>
自春及夏兩辱恵書所論時事及築城利害甚當但其<lb/>
事至今未見移文恐亦寢矣果欲為之亦有肉食者謀<lb/>
焉非藿食所能與也近者令壻登名薦書而令器畢姻<lb/>
二喜並臻大為徳門之慶老懐不勝欣慰又聞殷職方<lb/>
言吾友亦有思歸之念但敵人深入而四方多事恐未<lb/>
能遂所圖也而今之計但當鞠躬盡力悉攄所藴賛大<lb/>
<pb n="KR4e0126_WYG_002-71a"/>
司馬為包桑之計以休時之否而已固未可以言歸也<lb/>
不識尊見以為何如老夫近蒙恩㫖令有司時加存問<lb/>
甚非不肖所敢當人謂此舉出自特㫖不可無謝恩之<lb/>
本今具奏稿一紙附去煩為看詳可否停當如可行就<lb/>
煩托人寫進為幸因章僑㑹試之便聊此以道區區<lb/>
　　　又<lb/>
别逾三載企懐如渇屢辱手書存問近又加以俸金之<lb/>
恵足見念老恤貧不我遐遺之盛心慚感慚感来書所<lb/>
<pb n="KR4e0126_WYG_002-71b"/>
論時政之弊及外患之多甚為可慮邃彭二公並有時<lb/>
望皆已去矣不知世道之責今屬何人西北二國雖肆<lb/>
侵略以予觀之彼中還未有豪傑不過志在金帛子女<lb/>
而已不為大患但守邊者如趙李牧漢郭伋輩何憂乎<lb/>
彼為今之計但當以選將為急務耳但今前星未耀而<lb/>
主器尚虛當道者在所當憂而吾友輩亦無所用其力<lb/>
也但遇有權力而懐大志者為之賛謀庶或有可為之<lb/>
機耳又未知天意如何也三復来教徃徃有青山白雲<lb/>
<pb n="KR4e0126_WYG_002-72a"/>
之懷在時義固亦宜然但恐或有師命則又不可以請惟<lb/>
是上下相安恬然無事則可以言及此矣鄙見如是吾<lb/>
友其細思之餘不縷縷<lb/>
　　　與姪以道<hi>時拯謫倅梧州</hi>
自汝别後得龍游客及胡僉憲家人前後四書備悉彼<lb/>
中消息甚慰老懐此間亦曾寄客人二書及林都憲書<lb/>
又托許大尹寄廣西叅議帶去書俱未知逹否忽得皂<lb/>
𨽻来有書及龍荔蜜煎三物足見相念之意尤深慰浣<lb/>
<pb n="KR4e0126_WYG_002-72b"/>
来書所言出處事退處最為髙致但以時勢論之汝年<lb/>
未老告病托故皆難直須棄官方可又須看機㑹何如<lb/>
恐不能久安貧賤則他尤難處矣胡文定公常言他事<lb/>
皆可與人謀惟出處一事當内決於心不可與人謀也<lb/>
近又聞有南寜同知之擢雖未可信然亦有此理若寜<lb/>
耐久之當更有遷轉但官愈大則愈難稱又恐别有不<lb/>
測之變吾嘗論人之處世如舟在江中或遇安或遭風<lb/>
浪任其飄蕩皆未知如何收煞非可逆料但當随時思<lb/>
<pb n="KR4e0126_WYG_002-73a"/>
其所以處之之計能不失於道則可矣雖聖賢亦不過<lb/>
如此耳汝當仔細籌度古人出外求全居中免禍者皆<lb/>
有成筭也路逺不及面談大意不過如此倘都堂處或<lb/>
有公事差官徃江西浙江者得求一便還家為好試兒<lb/>
在家終日喜樂即不曾一思父母今年已送上學頗有<lb/>
記性但時有小疾雖無大患未免妨讀書耳汝更不須<lb/>
懸念家中大小俱如故但我老病日甚恐不能久未知<lb/>
何時與汝相見也臨書惘然<lb/>
<pb n="KR4e0126_WYG_002-73b"/>
　　　又<hi>時拯以南京駕部郎中轉北部</hi>
前得汝淮安徐州二書備悉在途安好頗慰老懐近又<lb/>
得周以仁秋官書言汝謝病不允不免前進諒此時必<lb/>
抵京矣汝居官涖事要在勤慎事上接下更須翼翼小<lb/>
心不可失色於人既不能有所為亦不可以求容但求<lb/>
免禍見幾而作可也四方盜賊雖多俱無大志不日自<lb/>
當擒㓕但所任討賊者多非其人故至於猖獗耳汝在<lb/>
部但當愽訪實才以賛大司馬之推擇但得一二人如<lb/>
<pb n="KR4e0126_WYG_002-74a"/>
晉馬隆唐王式輩則盜賊即日可平矣所憂者本源之地<lb/>
無可着力則盜賊雖平亦未免有意外之虞耳吾鄉今<lb/>
年之旱百年以来所未有也田租之收十分不及一二<lb/>
中人之家亦皆缺食吾亦未知能免於死亡否民窮已<lb/>
極不能聊生而官府科徭日加煩重又以江西之宼多<lb/>
調官兵民快徃彼防禦數盈十萬宼實不来而老師費<lb/>
財不知紀極百凡所需及供億之費皆責金衢二郡何<lb/>
其苦也我謝恩本聞已上進不知有無㫖意本後伏候<lb/>
<pb n="KR4e0126_WYG_002-74b"/>
勑㫖四字誠為贅語不知曽為刪去否有便須報知<lb/>
　　　與族姪處仁<hi>僑時登第在京</hi>
汝幼從吾游而穎敏秀出吾固期汝之必将有成今幸<lb/>
登進士第老懐為之喜而不寐也國家取士以進士為<lb/>
重在内則列官朝著在外則郡縣正佐皆為顯仕足以<lb/>
行其所志異時為名卿賢大夫垂勲竹帛皆自此始不<lb/>
亦美乎又吾純孝鄉自昔號多賢士其隠居不仕則有<lb/>
三八行之孝義與仁山之道學皆冠絶當世其顯而仕者<lb/>
<pb n="KR4e0126_WYG_002-75a"/>
則有潘大卿父子范丞相兄弟皆以文章清節著稱至<lb/>
元則有唐元嘉之忠義在本朝則有卲以先黄夢弼之<lb/>
偉才傑節皆出於吾鄉而發身進士表表於時者也吾<lb/>
雖庸鄙無能而與姪拯及汝皆賴祖宗餘慶忝登進士<lb/>
吾朝夕乾乾兢惕勉脩學行惟恐仰玷先逹而俯慚後<lb/>
世爾今昏耄龍鍾死在旦夕無足言者所望以增光先<lb/>
達而昌大吾章氏之門者惟拯與汝而已詩云夙興夜<lb/>
寐無忝爾所生汝其勉之<lb/>
<pb n="KR4e0126_WYG_002-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楓山集巻二<lb/>
</p>
<p>
</p>
  </div>
<div>
                <head>楓山集巻三</head>
    <p>
<pb n="KR4e0126_WYG_003-1a"/>
欽定四庫全書<lb/>
　楓山集巻三　　　　　　　明　章懋　撰<lb/>
　　雜著<lb/>
　　　易論<lb/>
聖人作易葢為君子謀也而亦為小人謀乎易之於小<lb/>
人也深惡而痛絶之不使得志焉視之葢不啻禽獸異<lb/>
類其肯為之謀哉况乎黄裳元吉南蒯終以取敗元亨<lb/>
利貞穆姜不得而用也易果不為小人謀矣奚其謀曰<lb/>
<pb n="KR4e0126_WYG_003-1b"/>
此所謂不謀之謀葢至理之權輿聖人之至教欲使天<lb/>
下後世之皆為君子而不為小人也譬若明師之於弟<lb/>
子諄諄之誨固教也不屑之誨亦教也烏可謂諄諄者<lb/>
之為教不屑者之非教乎易為君子謀諄諄之教也其<lb/>
不為小人謀不屑之教也噫吾於是有以見聖人憂世<lb/>
之心矣天下之不能有君子而無小人猶造化之不能<lb/>
有陽而無陰也故聖人作易於陽則引翼之扶持之惟<lb/>
恐其不盛於陰則排擯之抑遏之惟恐其或盛凡易之<lb/>
<pb n="KR4e0126_WYG_003-2a"/>
所謂吉所謂亨所謂利者必多陽也否則陰之比陽應<lb/>
陽從陽而得正者也其所謂凶所謂悔所謂吝者必多<lb/>
陰也否則陽之比陰從陰應陰而失正者也故曰聖人<lb/>
之情見乎辭聖人之情何情也扶陽抑陰之情也扶陽<lb/>
固為君子謀而抑陰未必不為小人謀也是故拔茅征<lb/>
吉戸庭無咎謀出處也揚于王庭括嚢不害謀語黙也<lb/>
乾而惕厲震而修省損而懲忿窒慾益而遷善改過謀<lb/>
所以脩身也臨而保民觀而設教巽而申命行事噬嗑<lb/>
<pb n="KR4e0126_WYG_003-2b"/>
而明罰勑法謀所以治人也飲食於需宴息於隨避難<lb/>
於否致命於困反身修德於蹇則於處常處變之事無<lb/>
一不為之謀焉易之拳拳於君子者如此其於小人也<lb/>
則不然履霜則恐其堅娶女則憂其壯童牛是牿金柅<lb/>
是繫惡羸豕之躑躅戒剥床之㓕貞誠不為之謀矣然<lb/>
使小人知所悟焉必將曰覆餗而刑剭負乘而致宼易<lb/>
葢戒我不可以覆餗而負乘也獲狐於田射隼於墉易<lb/>
又教我不可以為狐而為隼也小人弗用小人弗克吾<lb/>
<pb n="KR4e0126_WYG_003-3a"/>
而不為小人則用矣克矣能反乎此則易之一言一字<lb/>
皆小人之藥石不為之謀者乃所以深為之謀也又况<lb/>
剥之六五許其貫魚之利復之六四美其獨復之道而<lb/>
否六二有包承之心遂為小人之吉所以開其遷善改<lb/>
過之門至矣為小人謀孰有加於易哉由是觀之則易<lb/>
之不為謀特不為之謀為小人之事耳小人而欲為君<lb/>
子易固未始不為之謀也<lb/>
　　　書論<lb/>
<pb n="KR4e0126_WYG_003-3b"/>
聖人之經將以垂訓天下後世也經而不訓何以經為<lb/>
是故其道易行其事易為依乎中庸不貴苟難使天下<lb/>
後世之人無智愚賢不肖皆可得而學焉者也書之為<lb/>
經帝王治天下之大經大法具焉吾意夫子所録必期<lb/>
之為法於天下傳於後世者也然有不能無疑者君臣<lb/>
父子定位為不易之常也君令臣從父傳子繼道之經<lb/>
也舜禹受終受命之禮具於典謨湯武鳴條牧野之事<lb/>
商周之書詳焉若此者非常不經果可以為訓乎曰聖<lb/>
<pb n="KR4e0126_WYG_003-4a"/>
人之經烏有不可訓者特在乎學者察而識之耳天下<lb/>
之事有常有變而處事之術有經有權堯舜朱均之父<lb/>
子湯武辛癸之君臣變也非常也未易以經言也自堯<lb/>
舜視之則全父子之恩者吾之私而為天下得人者公<lb/>
也吾不可以私而害公自湯武視之則守君臣之分者<lb/>
吾之私而為天下去暴者公也吾不可以私而廢公於<lb/>
是不得已而禪授焉放伐焉者權也權雖非常行固不<lb/>
可以為訓然使天下後世知夫不幸而遭人倫之變者<lb/>
<pb n="KR4e0126_WYG_003-4b"/>
有權以處之而不至於窮是獨不可以訓耶曰使人人<lb/>
而權焉則燕噲可堯舜莽丕可舜禹而勝廣項籍之徒<lb/>
皆湯武矣率天下之人而禍仁義者未必非帝王之書<lb/>
也聖經垂訓果若是乎曰經之所録葢亦著夫聖人處<lb/>
變之道而垂訓之意微寓乎其間耳非曰人人而可權<lb/>
也桐宫之事孟子以為有伊尹之志則可而致辟管叔<lb/>
雖周公亦不能無過故必有舜禹之德而天之厯數在<lb/>
焉然後足以當堯舜之譲茍惡不辛癸心非湯武而欲<lb/>
<pb n="KR4e0126_WYG_003-5a"/>
援鳴條牧野以實口則是天下之罪人也而可乎故曰<lb/>
權非聖人不能用也曰權必聖人用之而衆人不得用<lb/>
焉則是堯舜湯武之事不可法夫子雖著於經亦虗文<lb/>
耳其所以為訓安在曰惡是何言也堯舜之事不以訓<lb/>
人之父而可以訓其子湯武之事不以訓人之臣而可<lb/>
以訓其君為子者曰吾不可以朱均吾而朱均則父必<lb/>
堯舜矣為君者曰吾不可以辛癸吾而辛癸則臣其湯<lb/>
武乎於是莫不懼焉以自修處仁遷義皆為君子之歸<lb/>
<pb n="KR4e0126_WYG_003-5b"/>
而君君臣臣父父子子相安於太古無事之天此獨非<lb/>
聖經之訓耶彼以為帝王之事非中庸之道不可以訓<lb/>
者非知書者也<lb/>
　　　詩論<lb/>
詩之二南葢所以咏歌文王之化也聖人采民謠被管<lb/>
絃而用鄉人邦國以化天下以教後世鏗鍧炳燿馨馥<lb/>
汗簡固宜其誦聖德而美政治者無所不至也今攷其<lb/>
詩大率多述閨門之事與夫村謠野誦之聲其詞曽無<lb/>
<pb n="KR4e0126_WYG_003-6a"/>
少及於文王者是豈文王之德無足稱耶噫此文王之<lb/>
所以為至徳所謂其民皥皥而莫知為之者也夫關雎<lb/>
樛木之后妃宫人能知之鵲巢采蘋之夫人南國之家<lb/>
能知之兎罝之武夫羔羊之大夫在野者在朝者知之<lb/>
而甘棠之召伯人之蒙其惠者知之知之固可得而咏<lb/>
歌之至於文王之德穆穆深逺其孰得而知之哉舉一<lb/>
世之人咸囿於文王大造之仁鼓之舞之而莫測其用<lb/>
譬猶乾元黙運太虚無為而花木飛走群生之物發育<lb/>
<pb n="KR4e0126_WYG_003-6b"/>
長養於春風和氣之中不知所以然而然也其形諸咏<lb/>
歌亦不過如春鳥秋蛩感時令而自鳴其樂耳彼何有<lb/>
於文王之德而咏歌之哉又况髙厚不可繪而動植易<lb/>
以畫溟渤不可探而沼沚易以測仁厚之公子可以麟<lb/>
趾比仁心之諸侯可以騶虞言而文王之仁非特騶虞<lb/>
麟趾也彼雖欲歌頌之亦安所措其舌哉昔堯舜之為<lb/>
君也康衢謠之擊壌歌之但曰不識不知而已曰帝力<lb/>
何有於我而已而巍巍如天之德蕩蕩乎民無能名焉<lb/>
<pb n="KR4e0126_WYG_003-7a"/>
文王其堯舜矣乎詩詞之無及者無怪也雖然衆流涓<lb/>
涓皆大海之水隙光熒熒皆日月之明彼后妃夫人與<lb/>
其諸侯大夫之賢何莫非文王之化哉詩人知辭雖未<lb/>
嘗及於文王而實以深見文王之德轉移動化之妙始<lb/>
作於家邦終於四海無以復加者矣故孔叢子曰吾於<lb/>
周南召南見周道之所以盛也若夫歌聖徳而美政治<lb/>
則周公之雅頌詳焉所謂為聖人能知聖人者也彼二<lb/>
南詩人誠不足以及此<lb/>
<pb n="KR4e0126_WYG_003-7b"/>
　　　春秋論<lb/>
聖人在上則以其道行賞罰於天下而立一時之政治<lb/>
聖人在下則以其道寓賞罰於筆削而立萬世之政治<lb/>
先王之世五服以命有徳五刑以討有罪此賞罰之賞<lb/>
罰也夫子作春秋榮華衮於一字之褒凛鈇鉞於片言<lb/>
之貶是乃不賞之賞不罰之罰也賞罰之權僅可施諸<lb/>
其身而春秋之賞罰則其身雖死而罪不得逃焉賞罰<lb/>
之權僅能勸懲於一時而春秋之賞罰則足以勸懲於<lb/>
<pb n="KR4e0126_WYG_003-8a"/>
千百世之乆夫子雖窮不得位其功顧不大於有位者<lb/>
歟或者乃曰賞罰者天子之事夫子病諸侯大夫之僭<lb/>
也而作春秋而已則為之其何以責天下位公也道私<lb/>
也私不勝公則道不勝位道雖在我亦不得為有位者<lb/>
之事嗚呼為此説者何其不知春秋耶夫位者天下之<lb/>
公器道者天下之公理天下寧有位公而道私者乎位<lb/>
之所以公者以道存焉耳道之不存位獨能公耶首止<lb/>
之㑹周惠王將以私愛易嫡齊桓公合諸侯以定世子<lb/>
<pb n="KR4e0126_WYG_003-8b"/>
夫子則許之鄭文公奉王命而不與盟夫子則責之是<lb/>
皆以道不以位也道之公所以匡其位之有不公者也<lb/>
夏商之季位不在湯武而道在焉故湯武奉天命以行<lb/>
賞罰桐宫之際位不在伊尹而道在焉故伊尹奉先王<lb/>
以行賞罰道之所在皆不為僭其僭者皆不合乎道者<lb/>
也周之既衰禮樂征伐不出於天子而亂賊肆行無所<lb/>
忌也故夫子脩春秋明王法以誅亂討罪亦道之不得<lb/>
不然耳然於每嵗之首必書春王正月以見春秋之中<lb/>
<pb n="KR4e0126_WYG_003-9a"/>
或予或奪或進或退其所以賞罰之者皆王也而己無<lb/>
所與焉如是而假天子之權何不可者而猶以為僭乎<lb/>
或者又曰夫子作春秋賞罰之權不以自與而以與魯<lb/>
曰此魯之賞罰也葢魯為周公之後故假以天子之權<lb/>
是亦不然孟子記孔子之言曰罪我者其惟春秋乎又<lb/>
曰其義則丘竊取之矣葢素王實任之也而曰不以自<lb/>
與可乎春秋之作上以續往聖之道統下以立萬世之<lb/>
人極所以為百王不易之大法將以公諸天下後世而<lb/>
<pb n="KR4e0126_WYG_003-9b"/>
豈私以為魯哉若以春秋魯史為與魯之書則夫子不<lb/>
過假魯史以寓王法耳未見其與魯也若以請討陳恆<lb/>
為與魯之証則春秋之法亂臣賊子人人得而誅之亦<lb/>
非専為與魯也昔成王賜周公以天子禮樂夫子猶或<lb/>
非之曽謂魯為周公之後而獨許其假天子之權乎是<lb/>
皆不通之論也此其為説葢蹈襲漢儒黜周王魯之言<lb/>
而曲為辭其不足信也明矣<lb/>
　　　禮論<lb/>
<pb n="KR4e0126_WYG_003-10a"/>
世之論禮者皆曰三王異世不相襲吾以爲三王之禮<lb/>
正相襲也古之王者乘時有作正朔則改服色則易徽<lb/>
號則殊文章器械衣服則别焉異焉其禮可謂不相襲<lb/>
矣而奚襲曰相襲而不在於所襲者是其所以為襲也<lb/>
人皆知相襲之為襲而不知不相襲之為襲不相襲之<lb/>
為襲襲之大者也四時之運春令木其氣溫夏令火其<lb/>
氣燠秋令金其氣凉冬令水其氣寒各不相襲而所以<lb/>
相襲者不在於生百物成嵗功乎昔堯舜以天下與賢<lb/>
<pb n="KR4e0126_WYG_003-10b"/>
而禹則傳子禹所以襲堯舜也孔子大管仲之功而孟<lb/>
子卑之孟子所以襲孔子也然則三王之於禮其亦不<lb/>
襲之襲歟何者禮有本有文本者天地之常經不可以<lb/>
不相襲文者古今之通義不可以必相襲也譬之鼓瑟<lb/>
然今日之柱以如是而音調明日之柱又如彼而音始<lb/>
調所襲者其音也所不襲者其柱也音既相襲則其柱<lb/>
不必膠矣是故四璉六瑚八簋宗廟之禮不相襲而襲<lb/>
其尊祖敬宗之心夏序瞽宗頖宫學校之禮不相襲而<lb/>
<pb n="KR4e0126_WYG_003-11a"/>
襲其養老敬民之典冠而毋追章甫委貌服而山火龍<lb/>
章車而鈎車大路乘路旗而綏旂大白大赤名物固不<lb/>
相襲而所以尊瞻視明等威者則相襲也若巡朝若昏<lb/>
冠若喪葬儀文度數或損或益或隆或殺舉不相襲然<lb/>
而親諸侯成男女哀死亡之意又未始不相襲焉夫聖<lb/>
人豈不欲其制度文為一惟古之是襲哉顧法立而弊<lb/>
生時異而勢殊或有宜於古而不宜於今者不得不少<lb/>
有變革以順其天敘天秩之本然是則不相襲者乃所<lb/>
<pb n="KR4e0126_WYG_003-11b"/>
以深相襲也孔子曰殷因於夏禮周因於殷禮苟不相<lb/>
襲而何以為因乎<lb/>
　　　國子監䇿士<lb/>
問國學之設所以維持世教造就人才而非徒為粉飾<lb/>
太平之具也自昔以來其建學之制為教之法得才之<lb/>
效互有不同則游於斯者不可以不知也請以所疑從<lb/>
諸君質焉孟子論學為三代所共宜其無異名也而禮<lb/>
有上庠東序右學東膠成均璧雍之異何以不合於孟<lb/>
<pb n="KR4e0126_WYG_003-12a"/>
氏孔門傳大學之道不過三綱八目宜其無他道也而<lb/>
禮有三徳三行六藝六儀四術四教之目何以不同於<lb/>
大學師一也而有大司樂樂正師氏保氏司成司業之<lb/>
職何以分士一也而有曰選曰俊曰造曰進之義何所<lb/>
取周之五學與漢之三雍唐之七學宋之四學其數之<lb/>
不同亦各有説歟今太學之六堂其亦有同於古歟古<lb/>
之士以德業相先今乃行業不脩惟筭撥歴之月日豈<lb/>
以是為惜寸陰耶古之學以明經為務今乃經術不講<lb/>
<pb n="KR4e0126_WYG_003-12b"/>
群爭短差之甜苦豈以是為奪錦標耶欺誕相習每稱<lb/>
病以免坐堂奔競成風或附勢而求速化憚拘束而樂<lb/>
放縱避勤勞而求安逸若是者可望其有成材乎兹欲<lb/>
變化士心作新士習使為師者各舉其職不為倚席之<lb/>
博士為士者各修其業不為城闕之子矜爭先於學問<lb/>
而資格之不計相尚於道徳而奔競以為恥不負菁莪<lb/>
之化聿成棫樸之才何所施而可國初積分之法可復<lb/>
舉乎湖學經義治事之教程子吏師尊賢之議亦可用<lb/>
<pb n="KR4e0126_WYG_003-13a"/>
乎抑别有其道乎前代太學諸生有舉幡而救鮑司𨽻<lb/>
者有倡義而不汚朱泚者有殺身以爭宰相之用舍者<lb/>
有捲堂以論宰相之起復者亦有優劣之差乎諸君皆<lb/>
四海之英由貢舉而來肯自處若人下乎願一吐胸中<lb/>
之竒老夫當歛袵以拜下風<lb/>
　　　又<lb/>
問天生斯民立之司牧而寄以三事即孔子所謂庶富<lb/>
敎者是也然其設施之畧可得聞歟稽之周官則所以<lb/>
<pb n="KR4e0126_WYG_003-13b"/>
庶之者有九兩之繫與夫保息之養本俗之安焉所以<lb/>
富之者有九職之任與夫土㑹土宜土均之法荒政職<lb/>
事之頒焉其所以敎之者又有八統之馭十二敎之施<lb/>
與三物八刑五禮六樂之類不一而足其經制之詳可<lb/>
得而悉陳歟孔門諸子言志有三年而可使足民者有<lb/>
三年而可使知方者彼固有得於聖人之敎而其所以<lb/>
行之者何先漢唐諸臣為政有戸口増倍比室給足者<lb/>
有敎化大行道不拾遺者彼固未必能盡舉周官之政<lb/>
<pb n="KR4e0126_WYG_003-14a"/>
也而其所以致之者何由或謂制田里薄賦斂可以富<lb/>
之今之賦斂非不薄也而公私匱乏饑饉相仍浮殍載<lb/>
路其失安在或謂立學校明禮義可以敎之今之學校<lb/>
非不立也而流俗日弊欺詐相凌寇攘不息其咎誰執<lb/>
子諸生藏脩璧水習孔子之教明先王之道有年矣他<lb/>
日出而致用皆將處司牧之任有三事之責者也兹欲<lb/>
伸吟轉為謳歌盜賊化為君子于此比隆成周之盛而<lb/>
度越漢唐之治亦有其道歟其叅酌古今之宜講究設<lb/>
<pb n="KR4e0126_WYG_003-14b"/>
施之術以俟他日舉而措焉<lb/>
　　　讀西漢書<hi>髙祖紀</hi>
漢髙帝既定天下置酒洛陽南宫與羣臣論劉項之所<lb/>
以得失而曰吾能用三傑吾所以取天下項羽有一范<lb/>
増而不能用所以為我擒群臣咸服其言雖揚子雲亦<lb/>
有漢屈群策楚憞群策之語後世莫不以為然以愚觀<lb/>
之是亦所謂知其一而不知其二者也夫髙祖之得天<lb/>
下也以仁項羽之失天下也以不仁豈但用人不用人<lb/>
<pb n="KR4e0126_WYG_003-15a"/>
之間而已哉羽為慓悍猾賊所過無不夷滅坑秦卒屠<lb/>
咸陽殺子嬰燒宫室掠貨財婦女而又放弑義帝大逆<lb/>
不道天下之賊也以若所為雖用百范増謀之其能有<lb/>
天下乎帝也以寛仁大度為天下除殘賊其入關秋毫<lb/>
無犯與民約法三章而又舉軍縞素為義帝發喪是皆<lb/>
庶幾乎三王之舉所以得天下者其本實在於是若夫<lb/>
知人善任使雖足以為取天下之資然亦帝之餘事耳<lb/>
孟子曰不嗜殺人者能一之又曰不仁而得天下者未<lb/>
<pb n="KR4e0126_WYG_003-15b"/>
之有也斯言也實劉項興廢之辯而古今之確論也帝<lb/>
有是仁足以得天下而不知其然亦猶齊宣王有愛牛<lb/>
之仁而不自知也使當時孟子為之輔佐必能擴充其<lb/>
仁以盡繼周之治不徒雜覇而已惜乎帝之臣蕭曹起<lb/>
刀筆良平任智數陸賈叔孫通皆陋儒鄙士不足與語<lb/>
於斯也<lb/>
　　　讀西漢書<hi>王章傳</hi>
秉史筆者當以是非論不當以成敗論以成敗論人天<lb/>
<pb n="KR4e0126_WYG_003-16a"/>
下無全人矣成帝時大將軍王鳳以帝舅擅權用事京<lb/>
兆尹王章言鳳誣罔不忠不可任用宜更選忠賢成帝<lb/>
悦其言而不能用遂為鳳所陷以死班孟堅譏章不量<lb/>
輕重然則循黙充位全軀保妻子之臣乃為能量輕重<lb/>
者乎當是時五侯驕僭並作威福尚書九卿州牧郡守<lb/>
皆出其門大臣則奴顔婢膝如張禹孔光小臣則諛心<lb/>
佞舌如杜欽谷永朋黨比周天下之勢駸駸入於王氏<lb/>
朝臣自宗室劉向之外無一人為漢忠謀者况王章由<lb/>
<pb n="KR4e0126_WYG_003-16b"/>
諫大夫遷司𨽻校尉為京兆尹居重任享厚禄固非位<lb/>
卑而言髙者矣召見延問輙辟左右上寤曰非京兆尹<lb/>
直言朕不聞社稷計則章與成帝亦非交淺言深者矣<lb/>
如是之言似不為過盡忠於君不幸見殺是亦命而已<lb/>
耳顧何咎其不量輕重耶孟堅如惜其死第曰危邦不<lb/>
入亂邦不居可矣夫既委質事人盡忠乃其職也今必<lb/>
以為不量輕重獨非排死節否忠直者乎設使成帝能<lb/>
用章言抑外戚之與政求忠賢以自輔則漢室終無新<lb/>
<pb n="KR4e0126_WYG_003-17a"/>
都之禍作漢史者必將美章之功而稱其言之當矣豈<lb/>
有不量輕重之譏也嗚呼成敗論人如此古之所謂良<lb/>
史者果若是耶<lb/>
　　　讀東漢書<lb/>
漢光武以赤伏符即位由是深言符命之説其惑甚矣<lb/>
為史氏者宜以正論裁之庶幾可破萬世之疑夫何范<lb/>
蔚宗之史漢也歴敘光武生而神異以及舂陵佳氣舍<lb/>
南火光之屬累數百言謂其受命有符不然則無以乘<lb/>
<pb n="KR4e0126_WYG_003-17b"/>
龍以御天嗚呼是不幾於語怪也耶夫人事邇天道逺<lb/>
舍人事而言符命非知道者也昔舜禹之受命也以朝<lb/>
覲訟獄謳歌所歸湯武之受命也以徯后來蘇八百諸<lb/>
侯不期而㑹葢卜諸人心而已安有所謂符命哉王氏<lb/>
之暴民心思漢久矣光武以仁厚之資濟英雄之志其<lb/>
行司□也則舉舊章而識者屬心其鎮河北也則除苛<lb/>
政而吏民喜悦又能納鄧禹之策延攬群雄立髙祖之<lb/>
業救萬民之命以若所為其興也勃焉雖無符命固將<lb/>
<pb n="KR4e0126_WYG_003-18a"/>
乘龍而御天矣今皆不此之論而一一歸之於符是使<lb/>
天下後世皆廢人道之所當為而僥覬於不可知之天<lb/>
道也而可乎<lb/>
　　　讀蜀漢志<lb/>
漢昭烈將終謂孔明曰君才十倍曹丕必能終定大業<lb/>
若嗣子可輔輔之如不可輔君其自取嗚呼昭烈於是<lb/>
乎失言矣吾讀陳壽書至此未嘗不深為孔明懼也夫<lb/>
昭烈之為是言是疑孔明也是以操懿待孔明也吾不<lb/>
<pb n="KR4e0126_WYG_003-18b"/>
意魚水君臣而猶以智術相御有如是者於是托孤寄<lb/>
命之際而置嫌疑於其間安在其能托孤也設使昭烈<lb/>
旣没之後敵國乘之而為禄父之謀用田單陳平之間<lb/>
奸臣假之而興管蔡流言之變造夏竦伊霍之書則雖<lb/>
以成王之賢周公不免於居東宋仁宗之明范富竟至<lb/>
於罷相曾謂劉禪之昏庸而能任賢弗二者乎一言之<lb/>
失其禍將有不可勝言者矣孔明於此地嫌勢逼欲保<lb/>
其身且不可得况欲功名終乎然則讒間之不作漢祚<lb/>
<pb n="KR4e0126_WYG_003-19a"/>
之未亡葢亦幸焉而已此吾所以痛恨昭烈之失言而<lb/>
深為孔明懼也雖然昭烈固失言矣然愈足以見孔明<lb/>
之賢為不可及也苟非忠誠貫乎日月信義孚於天下<lb/>
真有伊尹之志可以對越神明而無愧者其孰能免後<lb/>
主之疑乎<lb/>
　　　讀蘇東坡足柳公權聮句<lb/>
昔梁惠王以鴻鴈麋鹿為樂孟子曰文王與民偕樂齊<lb/>
宣王有雪宫之樂孟子則曰人不得則非其上矣古之<lb/>
<pb n="KR4e0126_WYG_003-19b"/>
君子引君當道其固若是也唐之叔末宦寺柄國藩鎮<lb/>
弄兵賦役繁重民不堪命極矣文宗君臣正當焦心勞<lb/>
思相與戮力拯民水火之中而漠然不以為意方且從<lb/>
容聮句愛夏日之長而樂薰風之凉嗚呼此日此風特<lb/>
文宗君臣樂之耳彼夏畦之農夫邊城之戍卒寧得而<lb/>
共之耶文宗生於深宫其不知稼穡之艱難未足多譲<lb/>
為公權者既不能以孟子之言規其君又逢其君之意<lb/>
而詠美之難乎免於容悦之罪矣君臣上下無志於民<lb/>
<pb n="KR4e0126_WYG_003-20a"/>
如此唐室所以不競也雖然唐不足論矣方宋之盛時<lb/>
内苑賞花釣魚之宴其君臣終日飲酒賦詩稱誦太平<lb/>
亦未有以田里休戚為言者卒至熙豐聚斂殘民之禍<lb/>
而宋祚遂以中微豈獨唐之公權為可罪哉東坡所以<lb/>
足公權之詩其亦有感於當時也夫其亦有感於當時<lb/>
也夫<lb/>
　　　讀歐集<lb/>
唐李翺幽懐賦云衆囂囂而雜處兮咸嘆老而嗟卑視<lb/>
<pb n="KR4e0126_WYG_003-20b"/>
予心之不然兮慮行道之猶非歐公讀其文恨不得生<lb/>
其時與翺上下其論又以為在位君子皆不肯易其嘆<lb/>
老嗟卑之心而憂翺之憂公之心亦翺之心哉第不知<lb/>
後之讀歐文者亦有以救時行道為賢而憂公之憂乎<lb/>
嗚呼事有利害不切身而傷懷人有古今不同時而合<lb/>
志豈獨公之於翺哉予亦有所感矣<lb/>
　　　讀蘇集<lb/>
吾始讀東坡制科策及進策諸篇見其有更張百度之<lb/>
<pb n="KR4e0126_WYG_003-21a"/>
志有賈太傅流涕漢庭之風縱横氣習尚未盡除其所<lb/>
以異於臨川者幾希及觀其上神宗萬言書時政書及<lb/>
代張方平諫用兵等書憂深思逺忠厚懇惻思與天下<lb/>
休息之意藹然溢於言外然後見公之學識議論非復<lb/>
少年之比豈其懲創王氏之失而改之乎抑亦經歴世<lb/>
故之熟而所造愈深乎所謂更一事者長一智公其有<lb/>
焉有天下國家者輕棄老成人而遽使不經事少年為<lb/>
之其能不敗乃公事也耶<lb/>
<pb n="KR4e0126_WYG_003-21b"/>
　　　讀荆公集<lb/>
孟子謂誦其詩讀其書不可不論其世使公之文不傳<lb/>
於世也則吾不必論公之為人使公之學不用於時也<lb/>
則吾無以考公之為人孰謂文章節行髙一世可與歐<lb/>
曾三蘇並驅爭先而心術行事顧與吕蔡章惇為伍其<lb/>
可惜也夫其可惜也夫<lb/>
　　　題陶淵明集<lb/>
古今論淵明者多矣大率以其文章不群詞彩精拔冲<lb/>
<pb n="KR4e0126_WYG_003-22a"/>
淡深粹悠然自得為言要皆未為深知淵明者獨子朱<lb/>
子稱其不臣二姓有得於天命民彛君臣父子之義呉<lb/>
草廬稱其述酒荆軻等作殆亦欲為漢相孔明之事而<lb/>
魏鶴山則曰有謝康樂之忠而勇退過之有阮嗣宗之<lb/>
達而不至於放有元次山之漫而不著其迹觀是三言<lb/>
足以見其為人而節槩之髙文章之妙固有不待言者<lb/>
嗚呼若淵明豈徒詩人逸士云乎哉吾不意兩晉人物<lb/>
有若人也<lb/>
<pb n="KR4e0126_WYG_003-22b"/>
　　　題陸宣公奏議<lb/>
唐世賢相善謀善斷尚通尚法尚直尚文功業表表非<lb/>
無可稱然皆出於才質之美而未嘗根於學問殆不免<lb/>
乎朱子所謂村宰相者獨魏鄭公耻其君不為堯舜進<lb/>
諫論事每以仁義為勸頗為知學夫何建成之事君子<lb/>
病焉吾所敬服者惟陸宣公乎論諫數百炳若丹青雖<lb/>
當擾攘之際説其君未嘗用數今觀奏議一書若罪己<lb/>
改過之言用人聽言之方以及備邊馭將財用税法纎<lb/>
<pb n="KR4e0126_WYG_003-23a"/>
悉畢舉其學之純粹葢三百年間一人而已德宗僅能<lb/>
聽其一二尚能削平朱泚恢復舊物使盡行其所學貞<lb/>
觀之治尚足言哉嗚呼有王佐之臣而知之不用用之<lb/>
不終於公固無所損益然唐之天下則可悲矣<lb/>
　　　跋范仲淹答趙元昊書<lb/>
宋寳元中趙元昊逆命於西范公時經畧邊事乃以此<lb/>
書遺之元昊復書語多不遜公遂對使者焚其書當時<lb/>
朝議以仲淹不當輙通書又不當輙焚之遂以得罪嗚<lb/>
<pb n="KR4e0126_WYG_003-23b"/>
呼公豈不知其事之不克必且招謗乎顧其心急於救<lb/>
生民之患合天地之仁而一身之利害不遑恤耳昔漢<lb/>
文帝親屈萬乘之尊賜尉佗書至今以為美談人未有<lb/>
非之者曽謂范公以邊臣行之獨不可乎古者大夫出<lb/>
境有可以利國家安百姓専之可也况公此書深達事<lb/>
情究極利害凛凛乎詞嚴義正既不傷中國之體又足<lb/>
以折外夷之謀何可少哉其後宋人竟無以制元昊之<lb/>
死命亦不免乎招致諭降而已尤可見此書之不可無<lb/>
<pb n="KR4e0126_WYG_003-24a"/>
也至於曩霄來降卒見於范公復起之日得非此書先<lb/>
有以屈服其心乎論者徒以一舉不就遂訾其失其可<lb/>
乎哉<lb/>
　　説<lb/>
　　　自述字説<lb/>
冠而字周道也字必有説所以表其命字之義且示教<lb/>
也昔人有名其兄之子曰黙曰沉名其子曰渾曰深而<lb/>
為書戒之者有名其二子曰軾曰轍而為之説者皆此<lb/>
<pb n="KR4e0126_WYG_003-24b"/>
意耳懋之少也家君又將責以成人之道舉古冠禮以<lb/>
教懋齋宿筮日告于祠堂禮鄉之先生長者為賓設盥<lb/>
帨之具為帟幙之房冠服備陳族黨咸集主賓擯贊揖<lb/>
譲登降自始加以至再加三加一稽諸禮而行醮畢賓<lb/>
乃命懋之字曰徳且申之以祝詞曰吉月令辰冠禮既<lb/>
成昭告爾字式敬爾名農懋於耕禾稼乃榮工懋於作<lb/>
噐用斯精士而不懋忝厥所生其懋維何曰德之敬厥<lb/>
德伊何天之明命人待以生是曰德性衆理俱全萬事<lb/>
<pb n="KR4e0126_WYG_003-25a"/>
斯應君臣之義父子之仁曰禮曰智夫婦主賓信而朋<lb/>
友五品人倫斯德之大易失難存懋之之功學先格致<lb/>
誠敬入門踐履實地一動一靜一黙一語善必懋為惡<lb/>
必懋去不厭不倦勉勉循循内外交脩厥德乃尊稽古<lb/>
成湯有商聖君懋敬厥德日新又新周有畢公元老大<lb/>
臣亦云懋徳小物克勤咨爾小子方茂爾年尚充爾徳<lb/>
以希聖賢字爾徳懋有意存焉顧名思義弗懈益䖍覆<lb/>
簣成山無虧其巔井穿九仞貴在及泉爾服我言日夕<lb/>
<pb n="KR4e0126_WYG_003-25b"/>
乾乾無慚厥名惟德之全懋再拜曰懋雖不敏敢不夙<lb/>
夜祗奉退即録其語以為字説<lb/>
　　　陳麟允仁字説<lb/>
同年陳孟申有子麟生十九年矣將以今年八月八日<lb/>
加之首服孟申預請字之并丐其説以為教某曰冠而<lb/>
字賓禮也莆中文獻之懿故多鴻師碩儒君家行冠禮<lb/>
當必有字之者某不腆之言豈足辱命孟申曰以吾久<lb/>
宦學於外有子弗能教而筮賓筮日之禮又弗克親也<lb/>
<pb n="KR4e0126_WYG_003-26a"/>
故願得一言以代過庭之訓俾之顧名思義服膺終身<lb/>
焉若吾子以不賓辭是不屑教也某義不獲辭乃字以<lb/>
允仁而為之説曰麟為四靈之一不家畜不世有國風<lb/>
春秋及傳記百家之書靡不載述以為曠世竒瑞非取<lb/>
其麕身牛尾馬蹄形獨異也亦曰其為獸最仁生物不<lb/>
食生草不履自趾而定定而角舉一身無弗仁者以故<lb/>
人皆瑞之不然則亦牛羊犬馬虎豹麋鹿等耳麟不麟<lb/>
哉麟不麟哉夫獸且仁况靈而為人者乎其所以父子<lb/>
<pb n="KR4e0126_WYG_003-26b"/>
親君臣義夫婦别長㓜序朋友信視聽言語食息有禮<lb/>
動作威儀有則可以經緯天地曲成萬類超然獨異於<lb/>
物者以其性是仁也性本仁而吾弗能仁焉則獸之不<lb/>
若矣是故聖人安仁賢者利仁學者求仁若雍之敬恕<lb/>
曾之𢎞毅顔之克己復禮皆其方也麟也能志於仁始<lb/>
希賢終希聖真知允蹈全體不息抑亦可謂仁之麟也<lb/>
已詩曰振振公子吁嗟麟兮予竊有望焉孟申喜曰是<lb/>
吾命名意也遂書之<lb/>
<pb n="KR4e0126_WYG_003-27a"/>
　　　金仁甫字説<lb/>
壬辰之春正月望日大理少卿金公稽古典宿賓贊冠<lb/>
其子麟夀于庭命予字之予辭不獲乃字以仁甫而為<lb/>
之説曰麟者四靈之一不履生草不食生物獸之最仁<lb/>
者也麟非可以夀名而曰壽者語其仁也天地之仁生<lb/>
生相續悠久無疆其為壽也孰加焉人得天地之仁以<lb/>
生故仁者人之生理也生理存存無少間斷若木之於<lb/>
春油然其生有暢達而無夭閼有敷榮而無枯悴其有<lb/>
<pb n="KR4e0126_WYG_003-27b"/>
不夀者耶惟其或蔽於有我之私而生理為之梏亡生<lb/>
意遂至於濯濯始有不能壽者矣堯舜以仁帝天下禹<lb/>
湯文武以仁王天下臯䕫稷契伊吕周召以仁相天下<lb/>
其年皆百有餘嵗其民皆無夭殤札瘥而悉躋于仁夀<lb/>
之域所謂仁者之夀信有徵矣今子之冠也將責成人<lb/>
之道而成人之道抑豈外於仁哉茍能有志於仁而從<lb/>
事焉為顔之克復為曾之𢎞毅為雍之敬恕使夫内之<lb/>
所存外之所為無一念一事不出於仁而造次顛沛之<lb/>
<pb n="KR4e0126_WYG_003-28a"/>
不違則仁道在我小之壽一身大之為天下國家夀舉<lb/>
不外是固不必生草不履生物不食而後為麟亦何假<lb/>
乎鍊形服氣而後為壽哉公之所以命名而有望於子<lb/>
者其在是耶嗚呼麟壽尚亦顧名思義而求所以仁其<lb/>
身哉<lb/>
　　　背菴續説<lb/>
湖南憲副陳公時安之伯兄時泰自號背菴葢取易繇<lb/>
之艮其背者而云然也公為之説厯敘其平生孝友行<lb/>
<pb n="KR4e0126_WYG_003-28b"/>
于家信義聞于鄉為能知所止而止者而仕為下官耻<lb/>
於俯仰詭隨力辭以歸又合乎時止之義累數百言而<lb/>
終欲其敦所止焉可謂深切而著明矣公一日訪予山<lb/>
中出以相示又屬予廣其説予惟艮背之道時泰甫既<lb/>
有所得矣而不自為得乃復以名其菴公之為説美矣<lb/>
至矣而不自為至尤欲廣其義者其志將何如耶豈非<lb/>
有見於易道之無窮而不安於小成者乎顧予何人惡<lb/>
足與語於此辭之不獲乃僭為之言曰易之取象於背<lb/>
<pb n="KR4e0126_WYG_003-29a"/>
其義博矣周子以背為不見之處艮其背者止於所不<lb/>
見則靜止而無為故曰背非見也止非為也葢即太極<lb/>
圖主靜之意朱子以背為當止之所艮其背者止於所<lb/>
當止則止得其所故云背即止也止之所也又即大學<lb/>
止於至善之義焉二説雖殊各有攸當一以本心之體<lb/>
言一以應事之用言也人生天地間自身而家而國而<lb/>
天下大之人倫小之事物莫不有無極之真則亦莫不<lb/>
各有當止之所皆所謂背也豈一行一能之所能盡哉<lb/>
<pb n="KR4e0126_WYG_003-29b"/>
時泰甫尚與其昆弟子姓益明是道於家庭之内本之<lb/>
主靜以立其體而窮夫所當止者以盡其用必知之有<lb/>
定見守之有定力内焉不獲其身外焉不見其人時而<lb/>
止也以是道而止時而行也以是道而行斯足為艮其<lb/>
背矣若充其極焉則聖人之定以中正仁義而立極與<lb/>
大學之明明德於天下而無物不止其所者亦豈外於<lb/>
是哉此予之有志而未能者願與公之昆弟共勉焉<lb/>
　　銘<lb/>
<pb n="KR4e0126_WYG_003-30a"/>
　　　書室銘<lb/>
有崇其阿有幽其室髙不數仞廣惟容膝其蓄維何易象<lb/>
書詩春秋戴記周官禮儀諸子百家史志羣書牙籖萬軸<lb/>
森列左右編殘蠧魚文古蝌蚪一室之中靡或不有宋牕<lb/>
晨啟孫戸晝扄坐我管榻對我韓檠窮年兀兀誦習講明<lb/>
嗟世之人志在科第剽竊為工括貼是記於理茫然茍圖<lb/>
富貴亦有誦書為文是資口不絶吟手不停披含英咀華<lb/>
瓊琚其辭二者之學為人而已世俗所榮君子所鄙維彼<lb/>
<pb n="KR4e0126_WYG_003-30b"/>
哲人學求為已博文約禮夙夜拳拳所與歸者古昔聖賢<lb/>
科第文章繄我餘事我銘我室式勵厥志<lb/>
　　　尊經閣銘<lb/>
有閣峩峩屹立儒宫上摩奎宿下拱文峯閣中何有有<lb/>
圖有籍龍牒龜文蟲篆鳥跡外史所掌廣内所司九流<lb/>
七畧並蓄無遺翠藴丹函牙籖寳軸簡蠧香芸編殘汗<lb/>
竹惟閣有書莫尊於經聖筆刪定萬世典刑易象春秋<lb/>
詩書禮樂法言大訓灝灝噩噩世逺人亡斯文在兹何<lb/>
<pb n="KR4e0126_WYG_003-31a"/>
以尊之古聖是師丹碧輝煌匪閣之美昭昭人文天經<lb/>
地緯傑棟崢嶸匪閣之崇洋洋聖道蟠極蒼穹閣以藏<lb/>
書象彼東壁于經斯尊視此銘刻<lb/>
　　傳<lb/>
　　　劉僉憲小傳<lb/>
山東僉憲劉公時斆字用行成都内江人也自㓜頴敏<lb/>
嗜學博通經史天順己卯以某經魁鄉薦登甲申進士<lb/>
第授刑部湖廣清吏司主事以清慎自持讞獄詳勤尚<lb/>
<pb n="KR4e0126_WYG_003-31b"/>
書陸公瑜深噐重之嘗首閲十三司章奏歴本司員外<lb/>
郎遷山東按察司僉事始行部至東萊而前政怠弛犴<lb/>
獄充斥縲囚以百數有四五年不决者公剖斷如流不<lb/>
兩月而囹圄以空人推其能時山東諸郡旱澇相仍民<lb/>
苦饑衆莫知所措公怡然以為己任移書抗言於廵撫<lb/>
大臣謂安民以救荒為急救荒以防患為先於是借官<lb/>
廩飭戒備講求荒政靡所不至已而蟲傷繼作倉庾皆<lb/>
虚流徙載道奸宄竊發慮有意外之虞乃復致書巡撫<lb/>
<pb n="KR4e0126_WYG_003-32a"/>
乞奏請于朝得撥賜官廩米二十三萬石内帑銀四萬<lb/>
五千兩銅錢五百五十五萬分諸州縣隨在賑給又廣<lb/>
糴麥種予民使播種為續食之計且出榜諭軍民使各<lb/>
安其業母生異疑由是民獲更生而東土賴以無虞公<lb/>
噐識明果操履㢘介非義不苟取官屬有㢘能者奬之<lb/>
惟貪吏不少假借其折獄尚仁恕多所平反同官有屬<lb/>
威嚴以詰囚者則嘆曰何庸若是但平心聽之其情可<lb/>
得也其心誠於愛民勤於王事不憚驅馳竟以憂勞致<lb/>
<pb n="KR4e0126_WYG_003-32b"/>
疾而卒平生好為詩雖道路奔走案牘填委而吟咏不<lb/>
廢有素菴稿若干巻其在官日恆以去家萬里違親日<lb/>
乆弗獲歸養作思親説以見志而欲以事親之心為事<lb/>
君推愛親之心以及物焉有子瑞年十二始知向學即<lb/>
訓之經術開以聖賢之學於官所構書舍若干楹扁曰<lb/>
五清而自為之記著其所以為五清者又嘗大書涵養<lb/>
德性希古聖賢八字以授瑞卒成其子明經登第官翰<lb/>
林為檢討以文章名海内云贊曰予觀世之仕者往往<lb/>
<pb n="KR4e0126_WYG_003-33a"/>
惟富貴利達之慕而不得則熱中雖遺親後君有所不<lb/>
顧孰知以民之休戚為命乎有若公之所存以事親之<lb/>
心事君推愛親之心及物者其度越流輩逺矣能立是<lb/>
心而盡其道焉雖古君子何以加諸夫何天不假年而<lb/>
弗究厥施豈非公之遺恨也耶予少聞公名而弗獲一<lb/>
靣近檢討述公年譜而以書來俾為之傳乃為撮其大<lb/>
略如此<lb/>
　　　方母貞節傳<lb/>
<pb n="KR4e0126_WYG_003-33b"/>
方母姓章氏香溪人故封監察御史思恩之孫女也㓜<lb/>
有良質淑慧貞靜不妄言笑而好作女工凡績紡織絍<lb/>
剪製縫紉皆極其精父母愛之擇所宜歸字與同里方<lb/>
良規方亦名族乃唐𤣥英處士干之遺裔也既歸而事<lb/>
舅姑諧妯娌克勤婦道上下宜之不幸天不假年良規<lb/>
嬰疾蚤逝時章氏年方二十有七遺孤廷儀尚在襁褓<lb/>
晨夕悲慟如不欲生蓬首垢靣以奉几筵㗸哀茹苦以<lb/>
營喪葬未幾而其舅繼故姑亦老矣夫之昆弟先以析<lb/>
<pb n="KR4e0126_WYG_003-34a"/>
産異居莫之顧省㷀㷀孤嫠何以自存族人見其盛年<lb/>
恐不能守有以言撼之勸令改適者章氏毅然作色三<lb/>
復柏舟誓死靡他雖荐罹喪禍家計索然寒燈孤幌寂<lb/>
寞難堪而鐵心石腸始終不變晝夜劬劬惟以養姑教<lb/>
子幹蠱克家為務其事姑則左右就養承顔順志而得<lb/>
其歡心其理家政則正男女之别謹出入之防内外斬<lb/>
斬以嚴見憚事無不立課童僕以治農業率女侍以勤<lb/>
婦職外供賦役内給賓祭衣食之需皆量入為出謹身<lb/>
<pb n="KR4e0126_WYG_003-34b"/>
節用嵗積月累家日充裕而富倍於夫存之時矣其教<lb/>
子廷儀則崇儉朴去華靡謹修鄉行不為市道嘗治醫<lb/>
術施藥濟人人有假貸財物不能償者亦不責其償也<lb/>
鄉稱善人長者皆以為母教所致故前郡守劉公惟馨<lb/>
大書貞節以表其門而縣令蔣侯又具其事行以聞於<lb/>
朝云賛曰聖人傳易至坤以地道與妻道臣道並言而<lb/>
歸重於代有終其生物之功妻道臣道無不然也吾於<lb/>
臣道未暇致詳姑以妻道明之則夫之有子而代之教<lb/>
<pb n="KR4e0126_WYG_003-35a"/>
有家而代之理若文伯母之擇師而教子成人孟母之<lb/>
三遷而教子為賢又皆能躬績織以勤其家無非代夫<lb/>
以終其事也亦何異于地之代天終物之功哉吾鄉女<lb/>
婦往往夫死不嫁從一而終亦云貞矣而他善無聞於<lb/>
道猶有歉焉獨聞廷儀之母教子能善治家能富其夫<lb/>
雖沒無遺憾矣頗有得於坤道之代有終者故因廷儀<lb/>
之請為傳其事以示後之為母者焉<lb/>
　　墓誌銘<lb/>
<pb n="KR4e0126_WYG_003-35b"/>
　　　束鹿知縣三無黄先生墓誌銘<lb/>
黄先生姓也遯名也子嘉字也三無其别號也光之固<lb/>
始閩之侯官與莆先世所遷居也唐御史滔其始祖也<lb/>
元興化毉學教授大有皇朝工部主事文圭翰林檢討<lb/>
束鹿知縣夀生其曾祖祖父也贈孺人陳氏其母也安<lb/>
福儒學訓導祁州束鹿知縣其所歴官也以明經薦先<lb/>
生者安福教諭徐安祖也以學令堪縣令薦者刑部郎<lb/>
中邱重也以束鹿治行交章上聞者巡撫都御史陳泰<lb/>
<pb n="KR4e0126_WYG_003-36a"/>
保定守傅霖也博學多識於六經子史百氏之書無不<lb/>
蒐獵為文詞平實有理致有三無稿若干巻藏于家此<lb/>
先生之文也母孺人嘗有痰疾躬湯藥弗懈晝夜翰林<lb/>
卒京師匍匐數千里扶櫬以歸雖貧無以為喪而凡送<lb/>
終之具必謹於禮弗敢苟先是莆之宦遊而死者子孫<lb/>
多以貧故火之而歸其殖自翰林以禮葬而俗始變奉<lb/>
祭祀必誠必敬不以老若疾而少怠葺先祠及先塋之<lb/>
毁者弗憚勞費季父之孫與妻之内姪有孤貧不能自<lb/>
<pb n="KR4e0126_WYG_003-36b"/>
存者皆為娶妻而厚䘏之使有成立此先生之行也在<lb/>
安福日與諸生論説經義毫分縷析亹亹不倦必使厭<lb/>
所欲乃已經其指授者多取髙第為顯官而尤以行誼<lb/>
得士譽既去官餘三十年道其賢者如出一口此先生<lb/>
之為教也嘗考四川及山西鄉試當道者皆不得以私<lb/>
取人此先生之典文衡也束鹿為畿甸大邑多豪族貴<lb/>
人怙勢干政難治也先生律己嚴而臨民恕事無巨細<lb/>
一斷之以義不為利疚不為勢回彼雖不便於私而未<lb/>
<pb n="KR4e0126_WYG_003-37a"/>
嘗不服其公也民有訟曲直徑决於前不以屬吏官有<lb/>
徵發必躬閱版籍驗其丁産以為髙下人無所售其奸<lb/>
嵗嘗饑民無所得食乃令富人子弟入粟百石者補為<lb/>
吏得粟數千石而荒始有備縣故有牧馬地為豪右所<lb/>
侵者悉覈出之然後馬之芻秣及虧損者有所取給北<lb/>
方多曠土著令聽民有力者墾之不征其税而鬻産欲<lb/>
得售乃以其征税之田亦冒為所墾田皆以不税立劵<lb/>
於是業去税存而民愈困先生廉得其故令鬻田者各<lb/>
<pb n="KR4e0126_WYG_003-37b"/>
實其所有之税與田而以税均之受田之家當外寇之<lb/>
變衆心皇皇莫知所為有欲棄民社挈妻子而逸者先<lb/>
生獨毅然不可集吏民諭以禍福為之部分約束揭竿<lb/>
為旗剡木為戈誓以必死時畿内城邑多為寇所焚掠<lb/>
無遺積而束鹿實賴以完縣有城而圮不可弗治乃集<lb/>
諸童穉分畨為之不以妨農保定諸衞屯兵嘗暴於民<lb/>
者皆有所憚不敢肆外戚有請田滹池故地因而侵奪<lb/>
民田者必與力爭而歸之民不少假借有野蠶繭于桑<lb/>
<pb n="KR4e0126_WYG_003-38a"/>
上父老告曰是明府德政之祥也前此為令者嘗獻以<lb/>
取寵盍獻諸先生笑曰吾何有於德殆天以是衣吾民<lb/>
耳昔柳公綽居官不奏祥瑞吾何敢貪天之功為公綽<lb/>
之罪人哉卒不獻初邑之編戸不滿二千比去官乃至<lb/>
三千餘戸此皆先生之為政也秩滿且去而仍有束鹿<lb/>
之命民所留也詔増六品秩贈封其父母與妻旌治行<lb/>
也築室所居之西杜門謝事間與鄉之耆舊徜徉詩酒<lb/>
踵樂天香山之㑹而郡守岳正為樹諸坊者表耆德也<lb/>
<pb n="KR4e0126_WYG_003-38b"/>
甲子四百八十有五先生所享年也成化乙未十有一<lb/>
月某日卒之年月日也又明年丁酉正月壬寅葬之年<lb/>
月日也莆城南羅漢峰之原先生之所葬也同里太學<lb/>
生力乆之女封孺人鄭氏先一年卒而吾友行人司副<lb/>
莊孔易為誌其壙今附以葬者先生配也故雲南道監<lb/>
察御史曰深仲淵今南京大理左寺副曰潛仲昭者先<lb/>
生子也妻縣人林長熙者則其女也曰乾元先卒曰乾<lb/>
亨成化乙未進士曰乾剛曰乾清曰乾正者皆先生之<lb/>
<pb n="KR4e0126_WYG_003-39a"/>
孫也曰如金曰如塤其曾孫也敘次先生群行而徵銘<lb/>
以葬者即仲昭也按狀而為之銘者仲昭之友章懋也<lb/>
銘曰師而明吏則良儒之効何章章材孔碩行以方局<lb/>
於位施未光栽必培天之常躬不獲後其昌莆之原封<lb/>
若堂銘我詞昭無疆<lb/>
　　　楓林謝君墓誌銘<lb/>
予友楓林先生既沒且葬二十年矣今年秋其子處州<lb/>
通判諮具事狀以書來乞銘予與君舉進士同年在翰<lb/>
<pb n="KR4e0126_WYG_003-39b"/>
林同官且營道同術而志同方相知最故誼弗可辭乃<lb/>
按序而銘之君諱文祥字元吉姓謝氏别號楓林世居<lb/>
衡州耒陽之羅渡曾祖某祖某皆有鄉行父必賢以鄉<lb/>
舉進士歴官洛容江都知縣終無為知州母楊氏嘗感<lb/>
異夣生君於江都官舍㓜有竒質其孝友之性㢘隅之<lb/>
節夐異常兒及無為卒於官君年甫十有四哀毁如成<lb/>
人比長能刻意問學嗜書如飴晝誦夜思矻矻不少懈<lb/>
為文亦豪健有氣華問日流湖南人士從游者甚衆景<lb/>
<pb n="KR4e0126_WYG_003-40a"/>
泰癸酉與兄文華同薦於鄉成化丙戌登進士髙第選<lb/>
入翰林為庶吉士君得盡讀中秘書友天下士益加淬<lb/>
礪以充其所未至慨然欲有為於當世不肯碌碌以負<lb/>
所學也後二年擢授陜西道監察御史曰是足以行吾<lb/>
志矣侃侃立朝知無不言言無不盡數上疏忤犯大臣<lb/>
不少顧忌一時風采凛然有蛟龍在淵虎豹在山之勢<lb/>
而當道咸側目焉不數月遂左遷為南陵丞凡可以利<lb/>
民者皆欲次第為之而邑有令郡有守又有巡撫巡按<lb/>
<pb n="KR4e0126_WYG_003-40b"/>
諸大官事每掣肘弗克究其所為嘗值嵗㓙民以餒告<lb/>
君請於上不俟報而發廩賑貸焉民咸德之而巡撫都<lb/>
御史海南邢公持文法將以擅發罪君君曰若請而待<lb/>
報湏及數月民之殍者衆矣以是獲罪固所甘也卒亦<lb/>
不能罪君在邑二年自以不能毁方瓦合俛隨人後且<lb/>
牧人牛羊而求芻不得何可一朝居也乃以病謁告乞<lb/>
歸田里時年方三十有八日與鄉之耆舊徜徉山水鼓<lb/>
琴賦詩飲酒奕碁為樂不以一毫世故嬰心教諸子惟<lb/>
<pb n="KR4e0126_WYG_003-41a"/>
詩書禮義是崇不使趨於利也曰汝等能有成立庶幾<lb/>
可卒予志閑居九年忽一日無病而卒成化己亥八月<lb/>
十八日也距其生宣德癸丑得年四十有七明年庚子<lb/>
葬於邑之義興鄉辰岡山有遺文若干巻藏於家君娶<lb/>
李氏前雲南按察使璽之女有賢行子男六人長即諮<lb/>
次曰訥鄉舉進士曰誨曰諤皆邑庠弟子員曰言曰訪<lb/>
尚在家塾女二人劉甫資世英其婿也君狀貎魁傑而<lb/>
志鋭氣剛勇於為善事親能孝與人交有終始嘗與予<lb/>
<pb n="KR4e0126_WYG_003-41b"/>
抵掌談論謂天下事無不可為者恆以古人竒節偉行<lb/>
自許故其居官言人所不敢言為人所不敢為雖擯廢<lb/>
厄窮而意氣彌厲未嘗有憂戚不堪之色予亦謂才噐<lb/>
不凡足以有為天之困屈之者殆將堅其志老其才而<lb/>
大其用也孰謂君之遽止於是耶嗚呼悲夫銘曰矯矯<lb/>
謝君邦之司直有蘊無時一鳴輙斥吾身可斥吾節不<lb/>
渝靡容立仗爰用求芻厥或撓之吾其歸矣鼔枻洞庭<lb/>
濯纓湘水維材維志若以有為不位不年乃止於斯胡<lb/>
<pb n="KR4e0126_WYG_003-42a"/>
畀之瑤而奪之遽徒抱瑰英閟兹幽隧彼躬不獲惟後<lb/>
之貽爰作銘詩以永其垂<lb/>
　　　兵部員外郎鶴山陸君墓誌銘<lb/>
正徳己卯四月甲申兵部員外郎陸君汝亨卒於官僚<lb/>
友為具棺以殮厥配徐孺人擕㓜子自京師歸其喪諸<lb/>
孤奔赴及於中道遂相與扶櫬而殯於中堂予往哭之<lb/>
而卜宅尚未定也又明年始得地于瑞山鄉瑞山祖塋<lb/>
之左以十二月十有四日墳而厝焉其孤近仁親仁衰<lb/>
<pb n="KR4e0126_WYG_003-42b"/>
絰踵予門拜且泣曰先人少嘗從游門下荷教多矣今<lb/>
仕而登朝不幸死於其職願先生哀而賜之一言誌於<lb/>
幽堂以慰先人於溟溟則雖死猶不死矣予謂汝亨之<lb/>
死重於泰山而見素林公為表其墓足為不朽之托若<lb/>
予之昏耄垂死言不能文者何足為輕重哉因謝不敏<lb/>
而近仁兄弟堅以母命為請不獲卒辭乃按其執友董<lb/>
道卿之狀而述焉汝亨諱震姓陸氏汝亨其字也别號<lb/>
鶴山世為蘭谿純孝鄉人曾祖子昭祖宗南皆不仕父<lb/>
<pb n="KR4e0126_WYG_003-43a"/>
敬夫贈文林郎泰和縣知縣母陳氏贈孺人汝亨自少<lb/>
頴敏出衆年十五以父命入邑庠與同里黄夢弼共學<lb/>
皆有大志不屑為世俗之習與邑中名士姜仁夫實夫<lb/>
軰過從論學時或入山大為讀書計既而累舉不第乃<lb/>
與夣弼來從予游予語古人為己之學及先正截斷為<lb/>
人之語必湏講學克治知行並進然後可以有得於是<lb/>
務為窮理脩身孜孜不懈𢎞治己酉遂與夢弼並以易<lb/>
舉於鄉㑹試禮部夢弼先第而汝亨未偶怡然而歸築<lb/>
<pb n="KR4e0126_WYG_003-43b"/>
室白鶴山中日讀諸經史傳皆有程課講求玩索必求<lb/>
有得慨然有志於天下凡古今事變經濟大畧一皆理<lb/>
㑹以為天下事無不可為者一日促裝將往禮部忽值<lb/>
母疾遂止不行日侍湯藥衣不解帶夜焚香告天請代<lb/>
及殁而哀毁瘠甚殮殯及葬祭一皆以禮不作佛事繼<lb/>
遭父喪禮亦如之喪畢後以禄不及養欲絶意仕進人<lb/>
謂父有遺命不可違也乃循例北上適予亦被命承乏<lb/>
南雍而汝亨復來卒業講磨精至遂以戊辰登第差往<lb/>
<pb n="KR4e0126_WYG_003-44a"/>
諭雲南諸夷竣事而歸銓曹選授江西泰和知縣始至<lb/>
即訪求民情吏弊與賦役輕重風俗美惡而一新其政<lb/>
有事干上司而不便于民者即詣巡守及府中禀議而<lb/>
更易之有事渉可疑及重難者必親履其地廣詢于衆<lb/>
務得情而後已時逆瑾擅政以逋鹺誣民邑中船戸該<lb/>
償銀兩以萬計干連數百人諸邑皆急徵於民汝亨極<lb/>
力辯白而盡釋之鎮守中貴嵗取貢絺亦為告免得減<lb/>
其數民賴以甦其學久弛則飾文廟新祭噐増築學舍<lb/>
<pb n="KR4e0126_WYG_003-44b"/>
使士皆肄業其間而刋示宋諸儒講義使之誦習每與<lb/>
諸生論學必以忠孝禮義為先而重建忠義忠節等祠<lb/>
以風勵之若社稷二壇譙樓二亭皆新之又毁滛祠及<lb/>
新創寺院以正陋俗其行鄉飲則賓介必推其齒德之<lb/>
尊者不濫及也其行養老則擇其髙年之有徳與淳篤<lb/>
者而以齒數給之米肉絮帛不泛與也其與鄉宦相接<lb/>
必加禮貌不通私謁也其獄多滯囚皆立限完結無淹<lb/>
禁也其俗好健訟則日勤聽斷庭無留訟也府差下縣<lb/>
<pb n="KR4e0126_WYG_003-45a"/>
凌辱官吏取索害民則申文本府凡推徵追捕隨事緩<lb/>
急定以期限使其後先完解不勞遣人而差擾遂息凡<lb/>
里役除正辦外别有小日則為之裁節日費十減其九<lb/>
邑故有兊徵粮税皆陷粮里陪貱則召人首告及捜出<lb/>
冊中詭寄灑𣲖埋撇等米清出一萬五千餘石而税無<lb/>
虧耗舊僉民壯不公且不堪用則計粮五十石編定一<lb/>
名每名出銀若干當官雇募壯勇一人常川應役嵗運<lb/>
淮粮原撥呉城等處交兊其費甚重申淮贑軍就縣交<lb/>
<pb n="KR4e0126_WYG_003-45b"/>
兊而軍民兩便修理縣倉而造新厫一區於縣左措置<lb/>
積蓄及贖罪米穀以備饑荒其省耕下鄉則勸課農桑<lb/>
問民疾苦病者施藥死者給棺旌勸善良而禁治其強<lb/>
梁習非者無非欲其相安於田里時地方盜起則立保<lb/>
伍法使民隨所居村落相附多則五十家少或二三十<lb/>
家推其有材力為衆所服者為約長少壯者編為什伍<lb/>
各備噐械分夜巡警守望相助而境内以寧已而江西<lb/>
各處盜起嘯聚山洞攻城池掠府庫甚至官亦被執時<lb/>
<pb n="KR4e0126_WYG_003-46a"/>
汝亨北覲始歸議欲築城先事恤民乃重減科𣲖加恤<lb/>
小民操習民義倣武侯八陣圖法演習武藝朔望躬詣<lb/>
教塲校射士氣爭奮賊衆環視不敢入境因而措置築<lb/>
城内為磚城周七里有竒外築土城十里以備其不足<lb/>
所用磚石工料諸費規取有方民不知勞僅兩月而成<lb/>
功當道嘉其能城各郡邑皆委汝亨經畫又因調取狼<lb/>
兵撫按促回計議接應汝亨謂狼兵所經擄掠甚於刼<lb/>
盜乃請總制出令軍船不許灣泊若一船泊岸則刑其<lb/>
<pb n="KR4e0126_WYG_003-46b"/>
船戸十船為幫以次抵岸領受支應不許紊亂由是人<lb/>
皆肅然兵過後又取用於軍門而永豐新淦等縣黄柏<lb/>
等峒皆所督守擒獲賊首某等以功受賞又委督操袁<lb/>
臨吉三府兵快以防後虞而諸公每有旌薦必以為稱<lb/>
首焉己而秩滿三載攷績赴部課最還任未幾以急缺<lb/>
風憲召用民庶灑涕攀留遂相率為生祠祀之膺召赴<lb/>
京而銓曹拘於年例不果入臺乃授兵部武庫司主事<lb/>
奉勑追贈父如其官母為安人本部委令看本數月每<lb/>
<pb n="KR4e0126_WYG_003-47a"/>
與中人相忤辭不就改差督漕及督視武學又差巡行<lb/>
紫荆等關深嘆武備疎畧欲加整飭則事多掣肘又因<lb/>
論彭中丞及胡憲使事與當道不叶已有歸志時有太<lb/>
皇太后大喪聖駕自北狩奔歸僅數月復有㫖出狩汝<lb/>
亨抗疏謂謹大禮守大法以隆治道事開陳仁義指摘<lb/>
時弊憂深而情切義激而言直幾獲重譴賴大臣力救<lb/>
而免既而陞署員外郎吏曰宜持帕往謁印綬監汝亨<lb/>
獨不往遂移疾欲歸官長日使人速出視事吏胥郎曹<lb/>
<pb n="KR4e0126_WYG_003-47b"/>
迭往催迫不得已復出視事迨秋而大駕復北狩不復<lb/>
可言去矣但以時事日非憂悸成疾屢欲求歸求南求<lb/>
外補皆不得越明年駕回郊天未幾復有南巡之命汝<lb/>
亨與武選郎中黄君伯固皆欲有言遂相謂曰古者天<lb/>
子巡狩無非事者而一遊一豫民獲休助固為善也今<lb/>
乃巡遊無度而流連忘返使民胥讒作慝而供億煩費<lb/>
為郡邑之憂吾軰雖官非言責而輿馬侍衞之衆皆所<lb/>
職守苟舉而不法亦所當言不猶愈於工執藝事之諫<lb/>
<pb n="KR4e0126_WYG_003-48a"/>
乎况聞寧府久蓄異謀欲為不軌中外莫不知之設有<lb/>
博浪之變悔將何及乃各述所見而叅合為一疏聨署<lb/>
以進其疏所陳曰崇聖學通言路正名號戒遊幸去小<lb/>
人建儲貳六事而忠憤激烈詞氣剴切不自知其上逆<lb/>
龍鱗下忤權貴也疏既入日待罪闕下是後在廷群臣<lb/>
皆以是事伏闕而諫者二百人已而有詔以汝亨與黄<lb/>
伯固等六人首倡是議同下錦衣獄餘皆杖之而同負<lb/>
鉗校以跪於門者五日汝亨六人又三加訊杖而坐繫<lb/>
<pb n="KR4e0126_WYG_003-48b"/>
一月黜降為民餘皆降調有差汝亨在獄中嘗與伯固<lb/>
講易九卦明處憂患之道同獄人皆處分後事汝亨獨<lb/>
無一言及出獄還舍其孺人謂曰何自苦如此汝亨曰<lb/>
吾身所為吾弗悔也由是病勢日危一日索筆作書與<lb/>
諸子曰吾雖死汝等當勉為忠孝庶不負吾所教也明<lb/>
日與其配孺人拱手曰吾與汝别矣目遂瞑其日惟徐<lb/>
孺人與㓜子在側凡同鄉同年及同僚皆來弔哭而奠<lb/>
之相與經紀其喪越旬日而櫬行汝亨生天順甲申十<lb/>
<pb n="KR4e0126_WYG_003-49a"/>
一月七日終正德己卯四月二十七日得年五十有六<lb/>
徐孺人同里名家女有婦道善克其家子男五人近仁<lb/>
親仁縣學生友仁求仁體仁女一適南京刑部主事同<lb/>
邑姜綗孫男四女二俱㓜狀之所述如此是則汝亨所<lb/>
宜銘也已銘曰天之生才國士為竒侃侃汝亨脱頴嚢<lb/>
錐有學有識有猷有為卓乎其志匪夷所思出為人牧<lb/>
懇懇子民入官郎署念念畜君子民遺愛生祠載新畜<lb/>
君何尤角招未聞平生所立足垂不朽下臣獲考並遊<lb/>
<pb n="KR4e0126_WYG_003-49b"/>
顔厚取義成仁天胡不祐不于其躬用昌厥後銘以昭<lb/>
之少陽齊壽<lb/>
　　　松坡府君壙誌<lb/>
先府君姓章氏初諱糾後更諱蕃字申甫别號松坡世<lb/>
家蘭谿之純孝鄉循義里髙大父觀妣毛氏曾大父禧<lb/>
妣劉氏大父叔良妣髙氏父邦和妣徐氏世有隠德而<lb/>
大父遭元季亂後再植有家尤以德義聞於鄉邦洪武<lb/>
末嘗以材行徵至京師將授以政力辭而歸人因稱為<lb/>
<pb n="KR4e0126_WYG_003-50a"/>
徵仕府君生於永樂丙申七月乙已自㓜明敏有大志<lb/>
最為徵仕所鍾愛比長讀書好古手不釋巻自經傳史<lb/>
籍以及陰陽地理星命醫卜養生等書靡不精究而未<lb/>
嘗為術者所誑遇僧道巫祝凡左道誣民者輙痛斥之<lb/>
其自信之篤如此為人剛嚴方正語笑不妄飲食有常<lb/>
度言信行果義所當為者不計利害必為乃已克家幹<lb/>
蠱奮然有立其事祖若父處兄弟克盡孝友其教子孫<lb/>
必以詩書禮義弗納於邪蚤夜起居以身率之至其訓<lb/>
<pb n="KR4e0126_WYG_003-50b"/>
告鄉族子弟雖就事論事而要其歸卒不外乎安分循<lb/>
理愛人利物之意鄉閭稱厚德君子必歸之府君云成<lb/>
化壬辰以懋貴封文林郎南京大理寺左寺左評事𢎞<lb/>
治辛酉二月癸未無疾而終享年八十有六娶同鄉呉<lb/>
氏封孺人先府君八年卒子男三長懋成化丙戌以禮<lb/>
部第一人登進士第官至福建按察司僉事致仕次忞<lb/>
次憼孫男六曰擴曰㧞早卒曰捷曰拱曰擇曰拯業進<lb/>
士充邑庠弟子員女三長適趙儆早卒次適俞瀫諸葛<lb/>
<pb n="KR4e0126_WYG_003-51a"/>
誥曾孫男六訢詢誥詡諧譚女一姢尚㓜懋以是年三<lb/>
月甲寅窆於鄉之樓塘兆嘉山府君平日所自卜棺槨<lb/>
塚墓亦所預營治最為堅緻者也孤懋以愚不肖不能<lb/>
顯揚萬一敢敘次世系志業之梗槩刻置壙中且將請<lb/>
文作者以表其隧號慕隕縮昊天罔極嗚呼痛哉孤懋<lb/>
泣血謹誌<lb/>
　　墓表<lb/>
　　　耕雲處士董君墓表<lb/>
<pb n="KR4e0126_WYG_003-51b"/>
自予謝病歸田里餘二十年里少俊多辱與游予取古<lb/>
人為己之學若大學之敬中庸之誠論語之操存涵養<lb/>
孟子之體驗充廣者與之商確而從事焉往往以為非<lb/>
進取所急有厭棄而去者獨董生遵數軰以予言為可<lb/>
信過從最乆故其學講究必精操履必謹發於文詞不<lb/>
求合主司而求合於經不求通時好而求通於理用是<lb/>
累舉不偶而志不少變予愛之重之意其必有所自也<lb/>
今年春遵忽狀其父處士君之行而告于予曰孤不孝<lb/>
<pb n="KR4e0126_WYG_003-52a"/>
弗克自奮以顯揚其親為罪大矣今先人殁且二紀墓<lb/>
木既拱而墓石未有刻焉深懼先徳日就湮微愈重不<lb/>
孝之罪惟先生哀而賜之一言使後世有見焉則遵雖<lb/>
為明時棄物無憾也予與君雖同鄉邑而未及一識其<lb/>
靣將奚以為言哉然於遵則不容黙黙也乃按狀而述<lb/>
焉董為吾邑著姓其先有居望雲鄉者為八行先生師<lb/>
仲在宋宣和中以孝義有聞而居蘭陰山為教諭先生<lb/>
心傳嘗從禮部呉公游在國初時以文學知名葢君之<lb/>
<pb n="KR4e0126_WYG_003-52b"/>
六世族祖也君諱華宗字克振别號耕雲曾大父叔良<lb/>
大父子材皆有鄉行子材始自蘭陰别居東湖故今為<lb/>
東湖人父孟暘母陳氏君雖不及於學而天資孝謹事<lb/>
其母油油翼翼凡可以悦心志適口體者必竭力營致<lb/>
雖老弗懈事其兄如事嚴親不敢専所行不敢私所有<lb/>
母視其嫂子視其姪莫或間言雖至析㸑而友愛不衰<lb/>
外而族姻隣里以及嘗所與游之人靡不得其懽心凡<lb/>
嵗時㑹集與賔客往來必豐其具而不計窮空有假貸<lb/>
<pb n="KR4e0126_WYG_003-53a"/>
不能償者不復問也愛其子遵不使之勤生治産以隨<lb/>
俗謀利而教之為士年方覊丱即遣入邑庠求明師良<lb/>
友與之處縮衣嗇食以資給之期以大振厥宗惜其學<lb/>
未就而君弗能待也卒於成化甲午三月二日壽五十<lb/>
有二葬所居甘棠鄉新豊里東湖之滸應村之原則其<lb/>
年之十二月九日也娶城北杜氏有賢行子男一即遵<lb/>
也女一適江正孫男女各二其見於狀者如此嗚呼君<lb/>
雖浮沉里閈不求聞達而行修於家善稱于鄉教成於<lb/>
<pb n="KR4e0126_WYG_003-53b"/>
子貽謀逺矣而遵也又能明經砥行以揚君之休其所<lb/>
就有未可量者豈非韓子所謂蘊必發起而大者將於<lb/>
是乎在耶故書其大略使揭諸封隧以式其後人<lb/>
　　　按察使姜君墓表<lb/>
正德丁卯夏五月甲子河南按察使姜君終於家以某<lb/>
月日葬于其鄉甘露里余村之原僉都御史海陵儲公<lb/>
既為誌于幽堂矣其嗣子鄉進士清又以昔在太學嘗<lb/>
從予游又奉廣西方伯舒君某之狀衰絰來拜乞表其<lb/>
<pb n="KR4e0126_WYG_003-54a"/>
墓予以耄荒不文辭謝不能而清以君治命固請不已<lb/>
予雖不獲識君而舒君非阿所好者乃按狀而書之君<lb/>
諱綰字玉卿姓姜氏廣信弋陽人大考度為徳平訓導<lb/>
考璧母汪氏君生有至性五嵗失怙悲泣如成人稍長<lb/>
能自力於學德平竒愛之嘗樵採以供母暇輙誦書不<lb/>
輟後終母喪游學莆田業成而歸第成化戊戌進士授<lb/>
景陵知縣至則决滯囚去豪猾修復義河開陂築堤以<lb/>
興民利又新廟學設鄉校祀鄉賢教民婚喪以禮而革<lb/>
<pb n="KR4e0126_WYG_003-54b"/>
其陋俗以治最聞拜南京河南道監察御史抗直敢言<lb/>
不少顧忌嘗陳治道十事及論午朝宜及大政又論大<lb/>
臣之規起復及玷物議者衆皆側目有權貴擅侵蘆蕩<lb/>
之利君率同官九人合辭論其十罪反為所誣諸御史<lb/>
皆落言職出補外廷臣交章奏留不可得而九人聲望<lb/>
遂重於天下君判桂陽州不以遷謫渝其志節益究心<lb/>
民隱治如景陵上官重其能凡諸郡有大訟疑獄必以<lb/>
屬君而大治闕令檄君往治皆有惠於民遷寧國府同<lb/>
<pb n="KR4e0126_WYG_003-55a"/>
知僅及三年而去亦有治績民為立去思碑焉擢知慶<lb/>
逺府其地邊夷君不鄙夷其民而建儒學課生徒以興<lb/>
文教治樓櫓閲民兵以修武備民獠改觀先是客舟由<lb/>
柳江抵慶必假哨兵䕶行兵官遂以為利君一日自㑹<lb/>
府遡江還郡諸客舟皆隨以進賊憚其威名不敢犯自<lb/>
是舟行無復用哨矣蠻酋韋七旋韋萬妙乆為寇暴總<lb/>
戎者不能討君悉以計斬之七旋之黨合諸洞賊衆數<lb/>
萬來攻城君先約束四鄉民兵令賊至且勿與交鋒宜<lb/>
<pb n="KR4e0126_WYG_003-55b"/>
據險以待乃部署吏民乘城拒守賊進穴城城且潰君<lb/>
募敢死士擊穴城者殺數十人已而四鄉兵至合攻大<lb/>
破之斬首二百餘級追奔數十里威震南蠻而東蘭等<lb/>
州侵地皆歸右都御史劉公大夏謂君有文武材薦為<lb/>
廣西按察副使提督右江兵備乃别㢘貪决疑獄練將<lb/>
士繕兵甲實倉儲完城堡凡群賊出没二郡者悉討定<lb/>
之思恩岑濬擅興戎旅襲破田州逐其知府岑猛放兵<lb/>
四掠君疏其罪有詔㑹兵征討而遣君先往撫諭濬不<lb/>
<pb n="KR4e0126_WYG_003-56a"/>
受命狂悖益甚遂請總兵㑹討而時已有疾輿疾統衆<lb/>
抵其城下與諸將分道夾攻賊戰敗走保舊城其黨悉<lb/>
潰濬勢窮自盡而積年逋寇一旦盡平以猛始釁復拘<lb/>
之武緣君因上疏請以思田二州分設州縣改建流官<lb/>
統治勿使夷種得專土民庶幾用夏變夷而患可息條<lb/>
具建置事宜上聞朝議多是其言已而劉公去廣群論<lb/>
不叶弗克悉如所志君遂以疾乞歸弋陽已而吏部復<lb/>
奏起君為河南按察使到官未幾而舊疾復作疏乞謝<lb/>
<pb n="KR4e0126_WYG_003-56b"/>
事抵家數月而卒得年僅五十有二君天資果毅膽氣<lb/>
絶倫而勇於有為其居家孝友恆以禄不逮養為憾而<lb/>
事二兄尤篤恭愛居官以儉素率下視官事如家事與<lb/>
人交有終始處事必盡人謀臨變劇辦治不撓其用兵<lb/>
身同士卒甘苦不用鄉導而豫圖山川村落道路所由<lb/>
故兵行而人莫能測不調兵食而令土兵自持糗糒有<lb/>
獲即分給之故人樂效死而所至有功君配周氏善事<lb/>
君子德音不違子男三長即清次曰濟蚤卒季曰泓女<lb/>
<pb n="KR4e0126_WYG_003-57a"/>
二人裴朴陳誥其婿也昔漢張綱為御史嘗埋輪都亭<lb/>
條列梁冀兄弟無君之罪十五事京師震竦後雖為冀<lb/>
所中而出守廣陵又能化服劇賊數萬南州晏然非其<lb/>
倡言立朝威望有素能致然乎今觀姜君南䑓十罪之<lb/>
章聲聞朝野庶幾亦有綱之風焉則諸處治民之最績<lb/>
廣南破賊之竒功特餘事耳使當大任而悉行所志又<lb/>
豈不足以服蠻寇而息邊患耶若君者亦可謂國之勞<lb/>
臣矣故為之表以示其後人俾知所以崇德而象賢哉<lb/>
<pb n="KR4e0126_WYG_003-57b"/>
　　　文山先生吾君墓表<lb/>
吾友文山吾君以𢎞治甲子九月六日考終於家明年<lb/>
十二月十日葬於其鄉溪盤浦之原其子中書舍人翯<lb/>
既書其世胄履歴生卒嵗月刻置幽堂矣迨免喪而舍<lb/>
人與其弟進士翕來見以狀授予乞表其墓予之辱游<lb/>
於君最故而知之深也誼弗可辭第以耄荒不文而又<lb/>
遭子與孫之戚乆弗克為今年夏舍人復自京以書來<lb/>
促乃按狀而書之君姓吾氏<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>名景端其字别號黙齋<lb/>
<pb n="KR4e0126_WYG_003-58a"/>
世家開化之文山其父慎齋司訓長垣時生君於學宫<lb/>
㓜有異質敏悟絶人八嵗能咏詩達官長者皆以成人<lb/>
禮之比長而侍母於家治生之暇不廢講學初治書及<lb/>
左氏春秋既乃受易於僉憲方先生泌所作易義多所<lb/>
發明方深噐之以女弟妻焉天順己卯魁薦予以癸未<lb/>
㑹君京師與之論易造詣甚深而責善輔仁尤多禆益<lb/>
始定交焉後入太學與安福劉戩景元四明楊守祉維<lb/>
立為麗澤之㑹聲譽甚都一時士大夫咸慕與交貴游<lb/>
<pb n="KR4e0126_WYG_003-58b"/>
子弟爭從受業莫不以掄魁擬之既而劉楊皆進士及<lb/>
第位大僚而君五上春官俱不偶人謂宜再需後舉君<lb/>
曰吾親老矣可擇禄耶竟就乙科得教諭江浦楊文懿<lb/>
公以文送之曰三釡足樂萬鍾何加景端奚翅加人一<lb/>
等哉爰迎慎齋之官母夫人徐以廢視弗克偕乃留其<lb/>
妻若子侍養於家其在江浦嚴條約以身率物教人講<lb/>
學為文娓娓不倦而於禮義廉耻孝弟忠信之行尤惓<lb/>
惓焉學東有隙地數畝因其沮洳鑿池種蓮構亭其上<lb/>
<pb n="KR4e0126_WYG_003-59a"/>
扁以求樂且因以自號每侍慎齋遊息其間胸次灑然<lb/>
有吟風弄月之趣葢欲示人以周程之學而諸生未有<lb/>
能得其意者時定山莊孔易謝病家居日來亭上淪浹<lb/>
道德商確古今相樂也且為記焉其學宫文廟隘且圮<lb/>
欲改作之一勸募間上下樂助不費公帑而輪奐一新<lb/>
其所施為知急先務而能感人類如此上官之賢者皆<lb/>
以為有道賓禮之御史大夫戴公珊為御史提學南畿<lb/>
知遇尤深湖廣江西皆聘司文衡而崇雅黜浮時號得<lb/>
<pb n="KR4e0126_WYG_003-59b"/>
人居數嵗慎齋以桑梓為念因奉以歸還復之官每鬱<lb/>
鬱不樂作籠鳥賦以見志適有持憲節者責其逢迎以<lb/>
貴勢臨之歸志益決又以長子喪乞歸養當道重其去<lb/>
欲留之獨御史劉君謹謂君之歸係風化不小慨然從<lb/>
之既歸而父母年皆耋耄朝夕左右志養不違或具壺<lb/>
觴而燕適侍杖履以徜徉親心無不豫焉及二親相繼<lb/>
以壽終自殮至葬一以朱子家禮從事雖老而猶毁瘠<lb/>
雖乆而哀不忘人以為難縣令欲以孝行上聞力沮止<lb/>
<pb n="KR4e0126_WYG_003-60a"/>
之與其弟暕怡怡相樂終始無間言其族蕃大則追復<lb/>
逺祖祀田嵗時祭掃為宴集胥訓誥以聨合之有貧乏<lb/>
則加以周恤鄉鄰有忿争不平之訟皆化息焉其治生<lb/>
則種粟挿杉為終身之計日以詩書課其子姪無一毫<lb/>
外慕意獨每聞邊患及郡邑旱潦則憂形於色見公家<lb/>
弊政民所不堪則憤懣太息其為學雖不廢舉業而志<lb/>
専為己嘗類集朱子讀書法以存心主敬為先致知力<lb/>
行為務不溺於記誦詞章之習為文不事剽竊牽綴無<lb/>
<pb n="KR4e0126_WYG_003-60b"/>
險怪華巧惟以理勝善筆札尤精於草書自成一家人<lb/>
得之者如獲珙璧歸自江浦而家食者殆二十年鄉邑<lb/>
子弟及四方學者考徳問業戸屨嘗滿嘗書太極西銘<lb/>
以示為學本原及舉管子思之思之又重思之之語為<lb/>
窮理之要又嘗謂學者曰學貴有用然湏是養氣氣充<lb/>
天下何事不可辦故從之者隨其力分咸有所得學者<lb/>
不敢道其姓字皆即所居稱為文山先生令聞廣譽日<lb/>
新月盛工部主事林沂刑部主事潘府御史余㢘咸薦<lb/>
<pb n="KR4e0126_WYG_003-61a"/>
其才行可大用皆格不行楊文懿公在吏部欲用為提<lb/>
學亦不果甲子孟秋以慎齋忌辰主祭少勞重以傷感<lb/>
遂寢疾不起嘗曰消息存亡之理吾見之已審即死何<lb/>
憾一日強起索筆寫遺命數條大約以耕讀為業忠孝<lb/>
為念喪葬勿狥俗為禮語甚切要疾既革作一贊云濁<lb/>
質濁氣去物去蔽一㸃靈光依然尚在命孫謹書之語<lb/>
畢命遷正寢而終距其生宣德辛亥享年七十有四娶<lb/>
方氏行人司正瑛之女甚有婦道克配君子子男三長<lb/>
<pb n="KR4e0126_WYG_003-61b"/>
翀早卒次即翯由文安教諭第壬戌進士授今官季翕<lb/>
第戊辰進士今知長洲縣女二汪深孔憲其婿也孫男<lb/>
八曰讙誼謹誠譽諏譽誘其所著有五箴解朱子讀書<lb/>
法周易傳義㑹同等書所為詩文有太學江浦還三山<lb/>
稿藏於家其世繫本末具予所述慎齋墓誌而群行之<lb/>
懿備於門人方豪所狀者兹不悉著夫以君之所立如<lb/>
是而終不遇焉其殆天之未定或者將以啟其後耶乃<lb/>
為之表曰嗟嗟吾君其學為己其仕為親有卓其行有<lb/>
<pb n="KR4e0126_WYG_003-62a"/>
蔚其文人之所惜何蕃劉蕡子之所志茂叔伯淳求雖<lb/>
未至志則已勤禄位弗逮不顯其身經術有貽不亡者<lb/>
存聲聞奕奕子孫振振一時之屈來世之伸吁嗟乎吾<lb/>
君<lb/>
　　　陳府君繼芳墓表<lb/>
侍御陳君元習狀其曾大父繼芳府君之行而以書介<lb/>
其友東湖董道卿來謂予曰某不孝曽大父既殁且葬<lb/>
八十餘年矣而墓石未有刻文累世之積鬱而未章為<lb/>
<pb n="KR4e0126_WYG_003-62b"/>
之後者無所逃罪某自童丱讀祖父遺書即思所以顯<lb/>
揚光大之乃今雖叨末第從六察之後而乏濟時之具<lb/>
不能樹勲揚休以光昭其先朝夕思念願得執事一言<lb/>
為之表章使前人德善有聞于後以少逭不孝之罪是<lb/>
所望也予謝以庸耄不文不足辱命辭而去之已而侍<lb/>
御欽奉朝命出按雲南道經敝邑因介邑宰錢侯枉過<lb/>
陋巷復申前請必欲丐言以發幽潛於既往起永慕於<lb/>
方來則吾曽大父雖死不朽矣惟執事其哀之念之隨<lb/>
<pb n="KR4e0126_WYG_003-63a"/>
以狀進予辭不獲命乃按狀而述焉府君諱芳字繼芳<lb/>
姓陳氏蘇之海虞人自其曾祖伯陽祖孟逺父仲祥世<lb/>
以仁厚相承為邑城望族至君尤溫厚慈良敦尚禮義<lb/>
鄉稱長者遭元季之亂寇陷郡邑衆皆逃匿君與其父<lb/>
亦虗舍出外兼治農末克勤以儉再植有家迨及聖朝<lb/>
削平寇亂天下乂寧郡邑舉君總徵一縣租税君委身<lb/>
奉法使民惟正之供不以一毫自私民皆德之課入嵗<lb/>
充自洪武永樂至於宣德六十餘年如一日焉他若恤<lb/>
<pb n="KR4e0126_WYG_003-63b"/>
匱周貧拯人所急及興廢舉墜皆力行不倦邑中儒學<lb/>
頽弊舉君敦匠事而事事不苟速有成功其為善可謂<lb/>
有恆者矣君嘗於其家構堂五楹有一巨蜂來止中棟<lb/>
衆蜂以千計尾綴若旒不及地者二尺其餘蜂旋於外<lb/>
者不計其數人以為瑞徵云又嘗作重屋積書其中顔<lb/>
曰崇善日游息其間中嵗後悉以家政付其子凡門外<lb/>
諸勢利之事不復知也有司行鄉飲禮必延致為上賓<lb/>
云嘗自謂平生無非義之為子孫其殆有顯者乎某年<lb/>
<pb n="KR4e0126_WYG_003-64a"/>
月日以疾終于正寢得年八十有八葬于虞山東北麓<lb/>
祝家嶺之原其邑人為之罷市送者踵相接也君娶解<lb/>
氏慈祥簡淡好誦釋氏書平生不御葷肉生子男四長<lb/>
叔維克紹德義以孝行聞次叔綱叔瑛叔權孫男六曰<lb/>
穀禾積穗秩穆而積以子貴贈監察御史曾孫男十有<lb/>
六曰某某而察即侍御君寰為翰林檢討其最少者也<lb/>
觀狀之所述如是則府君之世德既有開於其先而遺<lb/>
澤又克昌於其後身雖居市不為市道而篤於為善不<lb/>
<pb n="KR4e0126_WYG_003-64b"/>
二其心謂為一鄉之善士非耶使其獲聞聖賢之教而<lb/>
務學以脩其行則所就豈止為今世之士哉昔韓昌黎<lb/>
誌貝州李司法之墓以翺為其孫有道甚文而謂李氏<lb/>
之蘊必發起而大者於是乎在今侍御與内翰皆府君<lb/>
曾孫而學道能文即今日之翺也陳氏之起而大者不<lb/>
在兹乎予淺陋不斐之言不足為輕重敢誦昌黎之陳<lb/>
言使刻諸墓上以告於後之人<lb/>
　　祭文<lb/>
<pb n="KR4e0126_WYG_003-65a"/>
　　　祭彭學士文<lb/>
惟公位登元輔而不自以為貴文魁天下而不自以為<lb/>
竒六經百氏之窮捜如將不及萬鍾九鼎之尊養若固<lb/>
有之在古昔而難備繄我公之優為方其少也縱横禮<lb/>
樂曾獨對於丹墀潤色鴻猷亦翹秀於紫薇挽文星於<lb/>
筆鋩驅海濤於硯池紬書金匱則馬班之良史自期視<lb/>
草玉堂則燕許之大手是推暨登廊廟佐理萬幾綢繆<lb/>
獻納從容論思心每先乎憂樂身亦任乎安危愛䕶人<lb/>
<pb n="KR4e0126_WYG_003-65b"/>
材誰毁誰譽調停國論靡激靡隨羮之以鹽梅之味而<lb/>
衆口自宜藥之以參苓之劑而衆疾自祛<lb/>
　　　祭陸政克深文<lb/>
惟公之生禀天間氣金玉其相珪璋其噐有學有守有<lb/>
猷有為志存逺大識洞𤣥微行類仲元不夷不惠政希<lb/>
山甫不茹不吐其氣之雄也驅駕風霆吞吐虹霓咲語<lb/>
掀天醉墨淋漓其文之懿也風雨一筆雲烟千紙流從<lb/>
肺腑掃盡糠粃妙齡英發頴脱嚢錐出其小技魁捷禮<lb/>
<pb n="KR4e0126_WYG_003-66a"/>
闈公不自竒益求未至窮探六籍旁捜百氏校書中秘<lb/>
藜火夜輝議禮祠曹蒲薦春宜列郡分符名藩佐理民<lb/>
庸載熙庶政時敘書來告我言不及私心之憂矣河患<lb/>
嵗饑廣益集思夙興夜寐蹇蹇匪躬庶其有濟考公所<lb/>
立賢哲是師揆公所至竹帛是期簡在帝心聿隆委寄<lb/>
宜永其年以昌厥施云胡不淑竟止於斯華涂方啓乃<lb/>
繫金柅儒林木萎薇垣星墜天不憖遺邦其殄瘁嗚呼<lb/>
惜哉易簀之際家無留貲僚友相顧嗟咨涕洟婚嫁未<lb/>
<pb n="KR4e0126_WYG_003-66b"/>
終田園已廢身後之憂孰為之計嗚呼悲哉遺文有傳<lb/>
遺愛有思死而不朽公又奚悲我辱年盟仍叨姻契相<lb/>
從莫逆嵗幾三紀善惟相勉過則相規溘先棄我予將<lb/>
疇依昔來訪公葢湖之滸皂葢朱旛輝煌故里今來哭<lb/>
公葢山之隅素車丹旐淒風愁予釣䑓舊約今其已矣<lb/>
一觴永訣老淚如雨嗚呼哀哉<lb/>
　<lb/>
　楓山集巻三<lb/>
</p>
<p>
</p>
  </div>
<div>
                <head>楓山集巻四</head>
    <p>
<pb n="KR4e0126_WYG_004-1a"/>
欽定四庫全書<lb/>
　楓山集巻四　　　　　　　明　章懋　撰<lb/>
　　序<lb/>
　　　送進士還鄉序<lb/>
吾少時讀柳子厚送苑論歸覲詩序見其有所謂風雨<lb/>
筆札雲烟簡牘與夫桂枝片玉光生於家曵裾峩冠榮<lb/>
南諸侯之邦者未嘗不羨其文章之富慕其登第之榮<lb/>
也及觀韓昌黎之贈張童子乃曰愈將進童子于道又<lb/>
<pb n="KR4e0126_WYG_004-1b"/>
曰童子宜暫息乎其已學者而勤乎其未學者然後知<lb/>
仁人君子愛人以徳者其用心固如此彼柳所誇者不<lb/>
過庸人之見世俗之言耳嗚呼士君子所當為者寜獨<lb/>
富文章取科第而已乎成化丙戌之春翰林學士劉公<lb/>
奉天子命品藻天下士某君某以雄文碩學擢髙第而<lb/>
懋亦幸與其列視昔之柳與苑韓與張同出顧公陸公<lb/>
之門者事頗相類已而君以天官奏得循例歸省其親<lb/>
老其問學以俟召用又與苑張之歸覲者適相似君子<lb/>
<pb n="KR4e0126_WYG_004-2a"/>
行也吾不敢以柳之言瀆君聴敢推明韓之所謂進於<lb/>
道者而贈君可乎夫聖賢之道載諸經具之吾心而著<lb/>
於日用事物人倫之間不可須㬰離者君歸尚當讀所<lb/>
未讀之書窮所未窮之理而以其平日講明之得諸經<lb/>
者若大學之敬中庸之誠論語之操存涵養孟子之體<lb/>
驗充擴一一反之身心實踐而力行之盡落其華以就<lb/>
其實用試厥政於一家則内而父子兄弟夫婦外而宗<lb/>
族鄉黨州里凡其事親事長處已待人應酬交際之間<lb/>
<pb n="KR4e0126_WYG_004-2b"/>
舉無或背於道求之吾心而無慊考之聖賢而不謬驗<lb/>
之内外而無怨則身修而家齊所以治國平天下者不<lb/>
外是矣他日立乎朝廷之上推其所學見諸實用功名<lb/>
事業直欲追踪古人不為漢唐以下人物夫然後上不<lb/>
負天子中不玷科目下不誤蒼生而於道其庶㡬乎茍<lb/>
徒充經笥茂文苑一舉及第便謂終身事業在是則草<lb/>
廬先生所謂鄙人而已何取哉懋不肖無似願與君共<lb/>
加勉焉<lb/>
<pb n="KR4e0126_WYG_004-3a"/>
　　　送劉世美還京序<lb/>
成化丙戌春三月廷試進士賜羅倫等三百五十有二<lb/>
人及第出身有差既而循故事選進士充庶吉士員居<lb/>
之翰林膳以大官而不勞以職務俾之盡讀中祕之書<lb/>
以修其所能充其所未至盖將儲養成就大其器業以<lb/>
大他日之用其為人才治道計者至重也惟時在列之<lb/>
士閩中林亨大王世英吉水宋爾章華亭張汝欽姚江<lb/>
邵惟貞天津劉世美莆陽黄仲昭東安施彥厚洛陽翟<lb/>
<pb n="KR4e0126_WYG_004-3b"/>
廷光淳安商懋衡安成李廷章耒陽謝元吉江浦荘孔<lb/>
昜石宗海貴溪畢廷珍新淦何惟一山海鄭克修甬東<lb/>
章元益上虞陸克深海虞李世賢番禺鍾美宣閩中王<lb/>
文魁張夀夫皆一時俊髦而懋之不肖亦獲厠名其間<lb/>
凡二十有四人咸以布衣首際隆遇罔不感憤思奮圗<lb/>
惟報稱相與切磨講習端乃心正乃學砥礪乃名節平<lb/>
居論議必以古人上不負天子下不負所學相規勉慷<lb/>
慨自許契誼相投盖金可斷而蘭與臭也豈非一時之<lb/>
<pb n="KR4e0126_WYG_004-4a"/>
幸哉居嵗餘而夀夫文魁相繼以卒亨大復以母喪去<lb/>
存者盖二十有一人未㡬而拜官之命下矣爾章世賢<lb/>
仲昭懋衡與某皆為翰林編修孔易檢討彦厚廷光元<lb/>
益皆給事中元吉克修汝欽惟貞惟一廷章皆監察御<lb/>
史世美世英宗海美宣主亊户部而克深禮部廷珍水<lb/>
部出視事於濟寜或官守或言責各有攸司曽未踰時<lb/>
而某與仲昭孔易俱以罪責補外仲昭知湘潭孔易判<lb/>
桂陽某亦待罪臨武遐荒萬里自分永與朋舊暌隔矣<lb/>
<pb n="KR4e0126_WYG_004-4b"/>
已而以言者留南都仲昭暨某評大理孔易副行人其<lb/>
後元吉以言事忤㫖出為南陵丞惟貞謫知浦江美宣<lb/>
謝病歸南海皆道出金陵邂逅一叙平生獨恨爾章又<lb/>
爾物故徒以旅襯過此某等又相與哭而送之江之滸<lb/>
追感疇昔寜不為之慨然也耶去年冬世美適以公事<lb/>
來南都寓於館人者四閲月因得數相過從間與道舊<lb/>
則世英復以憂去克修諸人亦往往㗸命走四方其朝<lb/>
夕聚首於京師者無㡬矣因相與竊歎向之二十四人<lb/>
<pb n="KR4e0126_WYG_004-5a"/>
者别㡬何時而去就存殁升沉離合不齊已若是而况<lb/>
於數十年之後三百五十人之衆乎其不齊殆必有甚<lb/>
焉者矣雖然事變之不齊者天也於萬變不齊之中而<lb/>
求所以齊者人也彼死生也去就也升沉也離合也天<lb/>
之所為者吾固不得而齊之若乃立身行已之道事君<lb/>
之義不以死生而變不以去就而移不以升沉離合而<lb/>
異吾徒之所以自許有不在天而在人者獨不可得而<lb/>
齊乎齊其所可齊而於所不可齊者有弗計焉則夫不<lb/>
<pb n="KR4e0126_WYG_004-5b"/>
齊也者又所以為齊也願因世美以諗諸同志尚能於<lb/>
人事不齊之後不忘久要之言乎世美歸金陵大夫士<lb/>
咸詩以餞别某病於不能詩也故叙此於簡首以道吾<lb/>
私云<lb/>
　　　急流勇退詩序<lb/>
井菴林生先貴實莆人也起家進士官六察經學行誼<lb/>
推髙一時其立朝有氣節侃侃論事不畏權貴其董畿<lb/>
内學校之政以平生所得忠孝為教士類翕然宗之居<lb/>
<pb n="KR4e0126_WYG_004-6a"/>
無何以疾在告盖家食者十餘年矣兹復奉命來按兩<lb/>
浙理鹺法剗政之疵剔民之蠧威行恵孚商農胥悦未<lb/>
朞月事皆就緒凡咨諏所及知無不言前後所陳時政<lb/>
數十事多見施行衆方仰其有為而先生又以疾作屢<lb/>
抗章乞致其事命未下聞代者至遂不復造朝亟遣人<lb/>
<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納其璽書符印而飄然以歸時先生春秋五十有九<lb/>
入仕踰二十載而在職者僅兩考嗚呼其可謂難進易<lb/>
退者矣外臺諸公重其去咸賦詩為餞而題其巻曰急<lb/>
<pb n="KR4e0126_WYG_004-6b"/>
流勇退盖取宋錢宣靖公若水故事而云然也詩既成<lb/>
提學憲副以某嘗受知井菴俾為之序某辭不獲命乃<lb/>
作而言曰世之仕者莫不易其進也而君子毎難之莫<lb/>
不難其退也而君子則易之其進其退天下國家輕重<lb/>
係焉夫豈徒哉如或進焉決性命饕富貴不能有為於<lb/>
當世退焉亂大倫羣鳥獸不能有補於名教惡在其為<lb/>
進退也耶姑以宣靖之事明之方其進而佐同州直玉<lb/>
堂副樞密也政事文章謀猷諫諍傑然有聞於時固非<lb/>
<pb n="KR4e0126_WYG_004-7a"/>
徒進者矣又其有感於吕蒙正劉昌言之事而蹝脱富<lb/>
貴若將凂焉亦豈茍焉而退者有宋三百年士風之美<lb/>
重道義輕爵禄難進而易退者皆自宣靖倡之而文信<lb/>
公之孤忠大節又嘗有慕於宣靖之為者則其有功名<lb/>
教豈下於桐江一絲扶漢九鼎者哉夫以宣靖之賢進<lb/>
退皆可稱道而麻衣獨以急流勇退目之者謂退之益<lb/>
尤有大於進也觀諸宣靖則知先生矣安知異時難進<lb/>
易退之風不自先生倡之耶諸公之作所以反覆咏嘆<lb/>
<pb n="KR4e0126_WYG_004-7b"/>
深致其意者得非有感於斯耶世之議者不察乎此顧<lb/>
乃以為無故而茍去矯俗而近名豈其然哉豈其然哉<lb/>
雖然宣靖之行髙矣道則未之盡也士君子所當為者<lb/>
何但如是而已乎古人有言願無以此舉自滿某也敢<lb/>
為先生誦之<lb/>
　　　追送謝侍講鐸赴召後序<lb/>
聖天子肇位四海𢎞闡大猷聿隆繼述詔起侍講謝先<lb/>
生於家食以修憲宗皇帝實録先生如京師取道吾婺<lb/>
<pb n="KR4e0126_WYG_004-8a"/>
中書王舍人允達率諸士友祖餞雙溪之滸衆各為詩<lb/>
以侈其行王君既以先生出處之義法乎聖賢者序其<lb/>
前矣然引而未發也某辱知先生最舊適有他故弗遑<lb/>
走送意甚缺然將欲贈之以言而兹行之端由非淺薄<lb/>
所能識也敢推本王君之論而質諸先生可乎昔夫子<lb/>
志在春秋行在孝經斯二者何休所謂聖人之極致治<lb/>
世之要務也世之君子莫不知宗孔氏而要其志行所<lb/>
歸有弗畔焉者寡矣先生少明孔氏經取進士髙第官<lb/>
<pb n="KR4e0126_WYG_004-8b"/>
翰林以文章名海内既而有所不樂逮遭喪而歸以疾<lb/>
在告杜門著述殆將十稔作㑹緦亭於祖塋之側以尊<lb/>
其祖以親其族凡所以修徳立功揚名顯親者莫非從<lb/>
事於孝經之行也其在先朝嘗與修英廟實録稽合同<lb/>
異褒貶得失書法嚴謹無愧良史今兹聞命又幡然出<lb/>
當載筆之任非有春秋之志者耶處非徒處孝經其行<lb/>
仕非茍仕春秋其志彼以猿驚鶴怨為疑者烏足以知<lb/>
先生哉是行也紬金匱石室之藏綜邦國四方之志揚<lb/>
<pb n="KR4e0126_WYG_004-9a"/>
洪烈彰緝熙表忠直黜奸佞大書特書上成皇明一經<lb/>
以續麟筆之絶以幸天下後世謂為善學孔氏者非耶<lb/>
雖然猶未足以究其志也吾夫子之作春秋盖有不得<lb/>
已焉今先生上遇堯舜之君前席召對從容啟沃凡春<lb/>
秋之惇典庸禮命徳討罪者一一見諸行事以措斯世<lb/>
於唐虞三代之盛非反袂泣麟之比豈徒曰志之云乎<lb/>
先生其尚以春秋之筆而竄定典謨之書哉不然則以<lb/>
行止驗天機若朱子送籍溪之云者亦莫不有孔氏家<lb/>
<pb n="KR4e0126_WYG_004-9b"/>
法存焉於先生何病乎然非所望於今日者也先生行<lb/>
哉某與天下蒼生同一引類<lb/>
　　　送中書王舍人汶赴召詩後序<lb/>
嗚呼三代而下儒以無用而取人之鄙薄訕笑者衆矣<lb/>
非儒之無用也儒焉非儒而盜名欺世之不足為用也<lb/>
安得真儒之効一白於天下而刷此恥哉吾友中書舍<lb/>
人齊山王先生允達自其先南稜先生得考亭再傳之<lb/>
學於其外祖通齋葉先生以儒名家者數世矣至待制<lb/>
<pb n="KR4e0126_WYG_004-10a"/>
忠文公始以文章鉅儒受知太祖而身殁王事弗䆒厥<lb/>
施博士公將繼志焉而享年弗永皆未覩為儒之効譬<lb/>
之火焉久鬰必發譬之水焉久蓄必流其有待於先生<lb/>
乎先生世其儒學以科第起家官鳯閣典絲綸在帝左<lb/>
右令聞日昭具駸駸乎顯庸矣而志有不為以病免歸<lb/>
豈天意猶有所待耶今天子出震繼離召用羣儒一新<lb/>
庶政慨然有意於唐虞三代之治時在廷之臣有以先<lb/>
生文行為言者部符下郡縣促令供職先生猶以疾辭<lb/>
<pb n="KR4e0126_WYG_004-10b"/>
而郡邑之大夫交勸駕焉不得已乃起而就道吾鄉諸<lb/>
士友喜相告曰儒道其亨矣乎爰即其道路所經分為<lb/>
十詠各賦詩以壯其行先生過予言别出以相示某於<lb/>
諸君之言竊有感焉昔蘇太史平仲謂人之出處皆天<lb/>
其處而修身出而行道則人之所以奉乎天也故儒之<lb/>
未用其責在天用之而弗覩其効無以奉乎天者其責<lb/>
在人天人交至則其道有弗亨者耶今先生之歸未嘗<lb/>
有意於出而以公論驅之出焉豈非天乎天其或者一<lb/>
<pb n="KR4e0126_WYG_004-11a"/>
試用儒之効於今日則先生之出夫豈徒哉但嶢嶢易<lb/>
缺皦皦易汚盛名之下其實難副先生之出亦良不易<lb/>
哉唯先生𢎞逺謨以禆新政奉明主於三代之隆毋使<lb/>
儒為無用而起人之鄙笑斯足以奉乎天而無愧矣先<lb/>
生其敬念之哉所以倡前人之業副友朋之望為儒道<lb/>
之光者不在兹行矣乎某之辱游於先生非一日矣敢<lb/>
竊取古人以規不以頌之義而書此於末簡以道其惓<lb/>
惓愛助之私云<lb/>
<pb n="KR4e0126_WYG_004-11b"/>
　　　送穀齋林先生典之鄖陽序<lb/>
人情莫不厭常而好異故天下之事往往廢於常而成<lb/>
於異盖常者其故異者其新也故者人所習見而玩之<lb/>
故厭且忽焉而其事以廢新者人所創見而貴之故好<lb/>
且趨焉而其事以成若風雲雨露之在天走飛草木之<lb/>
在地皆人所常見而玩者一有甘露之降慶雲之見鳯<lb/>
麟朱草之生則莫不爭先而快覩焉以其新而異也在<lb/>
物且然而况人與事乎國家故典凡學政教諭諸文學<lb/>
<pb n="KR4e0126_WYG_004-12a"/>
官必歴滿九載而謁選於吏部課其最者乃陞教授此<lb/>
用常制以待常材人不之貴也今天子厲精治理誕敷<lb/>
文教謂學校風化之原教授學官之長匪得其人民罔<lb/>
視效爰命天官妙簡學行優異之士不循常資而擢為<lb/>
教授以責其成盖始異其制也時則穀齋先生林君汝<lb/>
惇由西安教諭未滿考而躐拜鄖陽教授非以卓異之<lb/>
材而膺兹異數者乎故士林雷動而歆慕焉鄖故為襄<lb/>
陽屬縣僻在西南人稀土曠而天下之流民萃焉異時<lb/>
<pb n="KR4e0126_WYG_004-12b"/>
嘗有竊弄潢池之兵者至煩六師以戡定之頃年以來<lb/>
始歸皇化而悉附於版圗物衆地大由是陞為郡焉其<lb/>
郡新設其民皆新附之民非得於素教而預養之者先<lb/>
生以新制所用師儒而臨新設之郡教新附之民其事<lb/>
皆異於常焉則其為教必將有出於尋常舉業之外者<lb/>
矣昔安定之教蘇湖時俗多尚辭賦而獨明體用之學<lb/>
故士風為之丕變人材皆適於用而棟梁榱桷之頌興<lb/>
焉夫湖學之體用不外乎聖賢大學自新新民之道先<lb/>
<pb n="KR4e0126_WYG_004-13a"/>
生素所蓄積也推其所得以淑諸人舉舊染之汚而一<lb/>
新之使鄖陽之俗化鄒魯之風則其成功之美必有大<lb/>
異於常者奚止為文翁之蜀常衮之閩而已哉所謂事<lb/>
之成於異不在兹乎其門人以某之辱游於先生最久<lb/>
且故而來徴贈言某竊惟先生家學淵源與文行之懿<lb/>
焯焯乎在人耳目不假言矣而區區稱頌惜别之常語<lb/>
又不足為先生道也惟是鄖陽之行事異於常故欲先<lb/>
生有以成其異者使天下後世知君子之所為果有異<lb/>
<pb n="KR4e0126_WYG_004-13b"/>
於人焉先生其以愚言為然否<lb/>
　　　送羅司業欽順侍親南還序<lb/>
少司成泰和羅先生允升由内翰來官南雍即迎其嚴<lb/>
君栗齋先生以就養既二載而栗齋以桑梓久違松楸<lb/>
在念有歸志焉先生則以栗齋髙年逺涉江湖而二季<lb/>
皆官於外乏人侍養乃疏請於朝得賜假送親南還太<lb/>
學諸寮屬以為先生是行實關世教之重非但為家慶<lb/>
之榮也爰各賦詩以華其行謂某於同官有一日之長<lb/>
<pb n="KR4e0126_WYG_004-14a"/>
也俾為之序嗚呼天下有至徳要道得於降衷秉彛之<lb/>
初發於良知良能之天體之身而身修行之家而家齊<lb/>
推之國與天下無不治且平焉守約而施博者其惟孝<lb/>
乎先王庠序學校之設皆以申明乎此而司徒六行師<lb/>
氏三行之教必先乎此其朝夕從事於詩書者所以講<lb/>
求乎此肄習於禮樂者所以節文乎此而樂乎此也士<lb/>
之所以為學豈容外此而他有所事乎特患所以教之<lb/>
者無其本耳昔唐陽城以其孝友薰襲里閈及為司業<lb/>
<pb n="KR4e0126_WYG_004-14b"/>
而教學者以忠孝有三年不歸省者斥之由是羣生聞<lb/>
禮後學知孝而忠義之士若何蕃輩皆出其門國家卒<lb/>
有賴焉謂非本之身教而致然耶今先生以詞林魁彦<lb/>
膺師儒之任其教道之善職務之修立身揚名以顯其<lb/>
親者固無不至而迎養其親於是也朝夕左右夔䕫齋<lb/>
慄先意承志以恱其心非徒㫖甘温凊以奉口體而已<lb/>
兹復親導安輿錦歸故里則所以尊其親者又有加焉<lb/>
今聖天子厲精政理圗任責成凡羣臣以他事乞歸者<lb/>
<pb n="KR4e0126_WYG_004-15a"/>
皆莫之許而於先生侍養之奏即允其歸豈非欲以孝<lb/>
治天下而重先生之身教乎先生行矣戯綵髙堂薦羞<lb/>
先壟靡有不孝自求伊祜竣事而來隂感黙化則濟濟<lb/>
多士寜無克廣徳心而興於孝弟者耶殆將有徳有造<lb/>
不肅而成必有若君陳張仲者出而媚於天子以弼成<lb/>
孝治視彼陽城之生徒斤斤皆循法度者不足言矣某<lb/>
也親既歿而年已邁孝有不及弟有不時欲為先生之<lb/>
行不可得徒切慨歎無足為教願因先生之教有成而<lb/>
<pb n="KR4e0126_WYG_004-15b"/>
幸逃尸素之責焉故書此於簡首以道吾私云<lb/>
　　　新刋楊鐵崖詠史古樂府序<lb/>
昔者元氏之有天下也收南宋之遺才而廸簡在王廷<lb/>
風敎稍振故文章一脉代有作者未嘗絶響若虞伯生<lb/>
范徳機楊仲𢎞掲曼碩歐陽原功馬伯庸薩天錫暨吾<lb/>
鄉黄晉卿柳道傳諸人各以其詩文鳴莫不涵淳茹和<lb/>
出入漢唐郁乎郴郴何其盛也然其時衆作悉備惟古<lb/>
樂府未有繼者於是㑹稽楊鐵崖先生與五峯李季和<lb/>
<pb n="KR4e0126_WYG_004-16a"/>
始相倡和為漢魏樂府辭崛强自許直欲度越齊梁而<lb/>
上薄騷雅偉乎其志哉至如詠史則季和每推服鐵崖<lb/>
為上手鐵崖亦自謂余用三體詠史用七言絶句體者<lb/>
三百首古樂府體者二百首古樂府小絶句體者四十<lb/>
首絶句人易到古樂府不易到至小樂府則他人不能<lb/>
惟吾能之若此編所録者特其一體耳成化癸巳御史<lb/>
中丞江浦張公巡撫閩中涖政之暇出示某而語之曰<lb/>
鐵崖先生平日所為樂府詩最多今僅有存者天官少<lb/>
<pb n="KR4e0126_WYG_004-16b"/>
宰葉公與中曩為僉都御史出撫東廣嘗得其門人吳<lb/>
復所編若干首已鋟諸木矣近得此帙於前江西提學<lb/>
黄先生純之子知州<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>喜其詞古意古可興可觀讀之<lb/>
使人懲創感發隠然有三百篇之遺風特未得其全集<lb/>
耳兹將刻而傳之子盍為序某辭不獲命乃復於公曰<lb/>
自王迹熄而詩亡一變而騷再變而選而樂府而歌行<lb/>
諸作至三變而為律作者徒知從事聲偶之間而不能<lb/>
馳騁以極夫人情物理之妙其去古也逺矣獨先生之<lb/>
<pb n="KR4e0126_WYG_004-17a"/>
作逸於思而豪於才抑揚開闔有美有刺陳議論事婉<lb/>
而㣲章上下二千年間理亂興亡之故若指諸掌而其<lb/>
命辭皆即史傳故實櫽括而成叶諸金石若出自然昌<lb/>
黎所謂横空盤硬語妥貼力排奡者先生有之是宜公<lb/>
之甚好而欲永其傳也雖然鐵崖法乎魏漢者也公且<lb/>
好尚之若是如有國風雅頌之音則其好之宜何如哉<lb/>
公之於文詞且欲復古而况為政豈不欲行古道而使<lb/>
今之天下復於唐虞三代也耶斯則某也深有望焉乃<lb/>
<pb n="KR4e0126_WYG_004-17b"/>
若先生名系爵里與其文行之詳見於宋太史景濓所<lb/>
為墓誌者已暴於世矣兹不著云<lb/>
　　　重刋香溪范先生文集後序<lb/>
進士唐君尚虞之治蘭谿也用儒飾吏善於其職克協<lb/>
上下聲稱翕然乃於涖政之餘閱地志訪遺書禮鄉賢<lb/>
將以興廢舉墜隆化美俗於是香溪先生范公之後曰<lb/>
永昌者出其家藏之集二十有二巻盖先生從子右史<lb/>
蒙齋之所類也唐君讀而歎曰先生之文世知誦習者<lb/>
<pb n="KR4e0126_WYG_004-18a"/>
心箴而已他盖罕有知者今觀其言如以恥為入道之<lb/>
端以古之聖賢未有不由悔而成又謂學者覺也心且<lb/>
不存何覺之有皆超然自得於學極有警發不獨心箴<lb/>
為可取也故朱子有不知從誰學之語先輩謂其得於<lb/>
孟子者為多若先生者豈非所謂豪傑之士哉幸此集<lb/>
尚存惡可使之泯没而弗傳耶爰命鋟梓以惠學者而<lb/>
俾某識其末竊惟先生之學之文與其立身大節故侍<lb/>
郎陳公嚴肖禮部吳公正傳序之詳矣某生也晚弗獲<lb/>
<pb n="KR4e0126_WYG_004-18b"/>
接聞前輩餘論於先生所造未能窺其萬一尚何贊其<lb/>
辭哉獨念吾鄉聖賢之學前此未之聞也而濬其流者<lb/>
自先生始繼而後有東萊兄弟麗澤之講授又其後何<lb/>
王金許遂相繼以得考亭之統道學之傳於是為盛非<lb/>
先生之功而誰功今當道學不傳之餘而唐君復以先<lb/>
生之文倡焉其所望於吾黨之士者不淺豈天意又欲<lb/>
大昌斯道之傳也耶不然何閟於前而顯於今耶誦其<lb/>
詩讀其書而遐想其人於數百年之上能無奮然興起<lb/>
<pb n="KR4e0126_WYG_004-19a"/>
者耶此某於唐君是集之刻所以重有感云<lb/>
　　　鄉賢祠志後序<lb/>
古人祭有道有徳者於瞽宗又謂鄉先生沒而祭於社<lb/>
則鄉賢之有祀尚矣金華在故宋時嘗祀梅節愍宗忠<lb/>
簡潘黙成三賢於學宫祀東萊吕成公於麗澤書院至<lb/>
元則又有四賢書院以祀何王金許四先生後遭兵燹<lb/>
羣祠皆廢我朝成化初浙東僉憲辛公訪謂東萊既從<lb/>
祀孔庭而四賢講明道學以續考亭之緒其功尤大乃<lb/>
<pb n="KR4e0126_WYG_004-19b"/>
奏立正學之祠然宗潘諸公猶未及焉𢎞治丙辰浙藩<lb/>
㕘議湖南吳公旬宣所至庶政時敘乃攷方志修古典<lb/>
謂兹文獻大邦名公鉅儒彬彬輩出立徳立功立言者<lb/>
後先相望殆不可縷指而有道有徳鄉先生之祀僅若<lb/>
是焉非缺典乎宜有以舉其廢者於時巡按侍御東廣<lb/>
吳公觀風察政洗寃澤物適臨兹郡聞公之議亦謂其<lb/>
有補世教弗可緩也爰命有司綜理其事而同守薛侯<lb/>
敬之剛敏有為志崇先哲承命唯謹以學宫地隘弗稱<lb/>
<pb n="KR4e0126_WYG_004-20a"/>
妥靈而卜地於郡城南隅經斯營斯不日就緒公又以<lb/>
為郡故多賢弗可限之以三而著録於志傳者累數百<lb/>
人亦弗能通祀也乃推擇其名徳最盛者數十人而尸<lb/>
祝焉其已祀者則仍其舊間又雜取東萊四賢及祠中<lb/>
諸公之遺事遺文類而集之以為祠志欲人之誦其詩<lb/>
讀其書而論其世也其幸教吾黨之士者何其至耶既<lb/>
乃命某識其末簡嗚呼疇昔吾婺稱小鄒魯他郡莫敢<lb/>
望而儗焉夫何前修既沒徽音莫嗣衰㣲不振者於兹<lb/>
<pb n="KR4e0126_WYG_004-20b"/>
百年山川如故風氣不殊何古今人不相及耶亦其世<lb/>
降俗流未有以感發興起之耳古之化俗導民者非必<lb/>
其條教之詳法令之嚴也盖有隂感黙誘神而化之使<lb/>
自趨之之道焉昔廬陵有四節一忠之祠文丞相履善<lb/>
少嘗逰之而欣慕曰死不俎豆其間非夫也厥後文公<lb/>
果以精忠大節著於天下視前人益有光焉非祠之所<lb/>
感而然乎此侍御與公所以汲汲於是也後之人進而<lb/>
瞻於祠像退而考諸祠志遐想其人於數百載之上必<lb/>
<pb n="KR4e0126_WYG_004-21a"/>
將有奮然於中不能自已而思所以俎豆其間若文公<lb/>
之為者矣孰謂諸公是舉無關於風化也哉雖然祥有<lb/>
開而必先運無往而不復造化人事盛衰之理往往相<lb/>
仍而行百年曠典一朝而舉殆不偶然得非吾婺將復<lb/>
宋時之盛而天啟之乎邦人君子尚知勉哉尚亦無負<lb/>
於天無負諸公之望哉<lb/>
　　　蘭谿縣志序<lb/>
周官大司徒職方氏皆掌天下土地之圗而又有外史<lb/>
<pb n="KR4e0126_WYG_004-21b"/>
掌四方之志此後世郡邑之圗志所由始也吾郡在宋<lb/>
洪遵有東陽志元贍思又有續志皆統紀一郡之事而<lb/>
於諸邑未暇致詳故他邑亦皆各自為志獨蘭谿自唐<lb/>
咸亨始為縣歴宋元迄今八九百年未聞有為之志者<lb/>
其疆域山川民物貢賦人材風俗與政事之損益吏治<lb/>
之得失漫無登載缺典甚矣邑先正禮部吳公嘗著敬<lb/>
鄉録畧識前代碩儒才士名卿賢相之本末而附以詩<lb/>
文又取祠廟碑誌及鄉進士題名等記以存是邦之故<lb/>
<pb n="KR4e0126_WYG_004-22a"/>
實庶㡬可補邑乘之闕而書又亡逸不存可勝歎哉乃<lb/>
𢎞治癸丑崑山王侯用檢來為邑宰涖政之暇欲考圗<lb/>
經求故典而不可得謂是邦為浙東要㑹之區素稱望<lb/>
縣而文獻不足若是豈非為政者之責乎乃命庠士之<lb/>
秀者分詣各鄉訪遺老詢故事凡寺觀祠廟之壁題石<lb/>
刻故家名族之志傳譜集悉皆采摭以來而屬前進士<lb/>
靖江令鄭君威甫為之詮次予亦與焉鄭君暨予辭不<lb/>
獲命乃據洪贍二志為凖益以故所傳聞新所采録參<lb/>
<pb n="KR4e0126_WYG_004-22b"/>
諸史傳及先輩文集中有及於縣事者咸以類附其目<lb/>
五十有六釐為五巻草稿粗具未及刪定而王侯有召<lb/>
命入為臺察其事遂寢厥後西蜀許侯鵬舉欲踵成之<lb/>
而又不果正徳戊辰丹徒許侯補之始至適值艱嵗撫<lb/>
綏靡暇越再朞而政成愛立百廢具舉爰謂昔人所為<lb/>
有益於後人者弗可以莫之繼也乃取前稿躬自校閲<lb/>
重加審訂而損益之以成一邑之典仍繪圗以冠其首<lb/>
且將鋟梓以廣其傳以予於是昔嘗與有力焉俾述顛<lb/>
<pb n="KR4e0126_WYG_004-23a"/>
末識嵗月於其首予惟是編之成豈徒存故典表先哲<lb/>
以昭示無窮而已哉將使後之觀民設教者於是而求<lb/>
其故以盡更化善治之道論世尚友者於是而稽諸古<lb/>
以為多識畜徳之資亦未必無小補焉然非王侯創之<lb/>
於始則後將何述非許侯成之於終則先將何傳二侯<lb/>
之功殆未可以優劣也第區區輩學殖荒落聞見寡陋<lb/>
且生數百載之下而欲攷求紀述於數百載之上文獻<lb/>
既亡無從取徴而一邑之間又未能如太史公之周逰<lb/>
<pb n="KR4e0126_WYG_004-23b"/>
歴訪未免襲誤踵訛舉一廢百為可愧耳若乃窮捜博<lb/>
考續而書之以補其闕失者端有望於後之君子<lb/>
　　　吳烈婦詩序<lb/>
自闗雎之化熄而閭巷之間無復漢廣行露之風自彤<lb/>
史之職廢而閨門之内不聞婦訓姆儀之懿於是乎天<lb/>
理日㣲人欲日熾桑中濮上之音延於天下世<hi>闕</hi>
<pb n="KR4e0126_WYG_004-24a"/>
　<lb/>
　<lb/>
　　　　　　　　　　　　　　　而天理之在人<lb/>
心有不泯焉者故裙襦之中亦有能閑禮義守貞操不<lb/>
降其志不辱其身臨大節而莫奪赴水火而如歸若吾<lb/>
鄉吳烈婦者豈習俗所得而變耶盖烈婦為里人某妻<lb/>
遭亂與其夫倉皇避難去家西行一里許聞鼔噪聲足<lb/>
弱弗能步度不可勉乃謂其夫曰君宜自脱禍弗以妾<lb/>
<pb n="KR4e0126_WYG_004-24b"/>
為累夫曰子將若何烈婦曰妾義不受汚惟有死耳夫<lb/>
號泣不得已舍去既而逰兵四集將追及焉適道傍有<lb/>
池曰梅塘水潔且深遂投其身以沒後數日兵盡夫蹤<lb/>
跡至其處見烈婦屍浮池面雖盛暑而顔貎如生乃舉<lb/>
而葬焉時嵗戊戌之夏六月也其後好事者聞之為傳<lb/>
其事而薦紳能言之士又從而歌詠焉盖亦秉彛好徳<lb/>
之良心有不能已者今某之孫以其文若詩彚為一帙<lb/>
謁予而告曰先人有美而弗知不明也知而弗傳不仁<lb/>
<pb n="KR4e0126_WYG_004-25a"/>
也吾將以是傳之子孫俾無忘烈婦之訓願丐先生一<lb/>
言以張<hi>闕</hi>
　<lb/>
　<lb/>
　　　　　　　　　　　　　　　　　　之始而<lb/>
閭閻一二女婦已能自拔流俗而趨乎禮義豈非天意<lb/>
將興文明之治於今日而有開必先者乎異時國家采<lb/>
民風被管絃以比隆於二南之盛者不有取於是耶是<lb/>
<pb n="KR4e0126_WYG_004-25b"/>
又不但為一人一家之美而已故為序而不辭<lb/>
　　　繼慈哀些序<lb/>
浙藩㕘議衡山吳公某行部之暇訪予山中出示繼慈<lb/>
哀些一編而泣告於予曰吾母太宜人武氏者方其少<lb/>
時擇所宜歸不輕從人而至於愆期有孟光之志先户<lb/>
部公聞其賢求為繼室以鞠吾兄弟不幸于歸五載而<lb/>
喪所天則誓堅柏舟有共姜之節嫠居匹處朝夕劬劬<lb/>
躬炊㸑織績以衣食吾兄弟而進之於學卒成二子並<lb/>
<pb n="KR4e0126_WYG_004-26a"/>
以科第起家列官中外是雖翟母之織屨以隨方進者<lb/>
弗能過也晚嵗以某貴兩拜恩封某時為户部尚書郎<lb/>
官出使外藩得便道歸省承歡月餘方圗終養而竟以<lb/>
一疾奄然弗起其為悲痛可忍言哉不肖孤幼失怙恃<lb/>
賴先宜人長育成就式勤且瘁以有今日生不克養己<lb/>
抱中天之恨没又弗能昭示徳善以垂不朽其何以慰<lb/>
吾親於地下乎所以發潛闡幽而相予之哀者幸有諸<lb/>
君子之詩在焉願君子一言以序之也嗚呼世之為繼<lb/>
<pb n="KR4e0126_WYG_004-26b"/>
母者當夫存之時不困虐其子而使之食楟花衣蘆絮<lb/>
者鮮矣况於盛年夫亡而能守節以成其子若太宜人<lb/>
者乎迹其賢行雖程穆姜芒慈母豈能專美於前耶此<lb/>
㕘議公之所以感慕終身弗忘而諸君子之詩所以哀<lb/>
悼而嗟嘆之者亦豈無從之涕哉故為書諸首簡使後<lb/>
之讀是詩者得有考焉<lb/>
　　　文山吾先生夀詩序<lb/>
予友吾先生景端以淵博之學淳篤之行通敏有為之<lb/>
<pb n="KR4e0126_WYG_004-27a"/>
才英邁不羣之志温純典雅之文卓乎當世始出而論<lb/>
秀於鄉褎然魁薦比入京師游太學而六館之英斂筆<lb/>
推讓逹官名士内交恐後貴㳺子弟爭從受業莫不以<lb/>
掄魁擬之而五上春官不一偶盖工於瑟不工於求齊<lb/>
也嘗以親老棄進士舉俛就乙科得教諭江浦母夫人<lb/>
時已有疾弗任逺途乃獨侍尊翁慎齋先生以之官而<lb/>
留其妻若子養母於家居數嵗慎齋忽有所不樂遂復<lb/>
棄官以歸克施有政而宗黨外内莫或間言盖其爵以<lb/>
<pb n="KR4e0126_WYG_004-27b"/>
天不以人也教人講學為文亹亹不倦而於禮義亷恥<lb/>
孝弟忠信之行尤惓惓焉士類翕然興起及去江浦而<lb/>
家食者又十餘年矣四方學者考徳問業户屨常滿隨<lb/>
其才分咸有所得斯又其推以及人者也先生之表表<lb/>
若是而欿然不自足焉進徳之功老而彌篤其亦庶乎<lb/>
有道之士哉先生之生嵗在重光大淵獻而今兹之嵗<lb/>
又復在焉八月己酉其初度也以絳老之例推之盖歴<lb/>
三百六十有五己酉矣而精明强健無異壯時為夀未<lb/>
<pb n="KR4e0126_WYG_004-28a"/>
可量也吾黨之士姜仁夫實夫董遵道輩仰昌黎之山<lb/>
斗有不勝其祝願之私者相率賦詩以為夀觴之侑而<lb/>
屬予序之或曰死生富貴有命在天夀非人之所能為<lb/>
也其可以祝而得哉天之生物栽者培之以先生之所<lb/>
樹立栽之深矣則其因材而篤將必有培之者而奚假<lb/>
乎人言之祝哉或曰不然書稱人之所欲天必從之則<lb/>
天非有外於人也其不可以祝而得哉古三百篇所録<lb/>
若南山有臺若瞻彼洛矣若蓼蕭鳲鳩行葦既醉諸詩<lb/>
<pb n="KR4e0126_WYG_004-28b"/>
之頌其君往往以夀祝之亦豈無其理而為之者哉况<lb/>
乎周王夀考遐不作人則夀先生者斯文之所由夀也<lb/>
而可以不祝乎哉予謂二説雖殊各有攸當在先生者<lb/>
不容於祝而有必培之天在後學則不容不祝以覬乎<lb/>
從欲之天也天之所存其夀之所在乎若先生之所以<lb/>
自處則知天不貳而事天以終身俛焉孜孜不知年數<lb/>
之不足而前所謂二者之天又有不容計者豈曰夀之<lb/>
云乎以懋之辱㳺最久而荷教為獨厚也故不敢以他<lb/>
<pb n="KR4e0126_WYG_004-29a"/>
辭佞而述其所聞於先生者以為夀<lb/>
　　碑記<lb/>
　　　觀亭記<lb/>
聖天子臨御以來厲精求治監觀四方深燭民隱慮岳<lb/>
牧諸臣弗克以昭聖化海隅蒼生容有不被堯舜之澤<lb/>
者於是分命臺憲重臣撫治方岳亦古者分陜之意時<lb/>
則江浦張公以右副都御史實來於閩公之始至剗政<lb/>
之疵剔民之蠧癉惡彰善敷和於下既道大行民用康<lb/>
<pb n="KR4e0126_WYG_004-29b"/>
止爰命作亭於公署之後圃名之曰觀亭以待蒞事之<lb/>
暇而宴休焉盖取柳子所謂君子必有㳺息之物髙明<lb/>
之具而為之者歟然是亭也非有花竹泉石之勝山川<lb/>
林麓之適而奚以為觀耶在易有之風行地上觀先王<lb/>
以省方觀民設教盖古者天子親行巡狩以察四方則<lb/>
命陳詩以觀民風是之謂觀自王迹熄狩禮廢後世始<lb/>
命大臣巡省以代親行若漢之直指唐宋之安撫宣撫<lb/>
今之巡撫是已是其職固亦宜以觀民設教為事者也<lb/>
<pb n="KR4e0126_WYG_004-30a"/>
或者知不出此往往急於簿書期㑹甲兵錢榖之務而<lb/>
已嗚呼是果所謂一道徳同風俗者耶然則亭以觀名<lb/>
公之志可知矣閩之人庶㡬其有瘳乎夫以燕居閒適<lb/>
之地而不忘是心則其來旬來宣咨諏咨詢所以為下<lb/>
為民者宜何如哉雖然觀未易言也有所觀必有所以<lb/>
為觀所觀者民風所以為觀者我生也彼民生之休戚<lb/>
風俗之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡吏治之得失皆生於我之所行何如耳故<lb/>
曰觀我生觀民也而可以易言哉觀公旦者以周南觀<lb/>
<pb n="KR4e0126_WYG_004-30b"/>
公奭者以召南觀畢公者以東郊寜知異日之觀公者<lb/>
不在閩南也耶明聖當天邁迹三五將隆二南之化以<lb/>
風四方而公以耳目之臣當分陜之任其可使周召諸<lb/>
臣専美於前耶蔽芾甘棠勿剪勿伐必有賦是亭為公<lb/>
之所茇者矣庸記此以俟風化之成<lb/>
　　　東陽縣修學記<lb/>
浙水東文獻之邦婺為稱首東陽婺之屬邑由漢唐來<lb/>
其人以孝行忠義文學政事勲業名者彬彬可稱第進<lb/>
<pb n="KR4e0126_WYG_004-31a"/>
士者以百數其民俗亦樂善好施有立義塾置義田若<lb/>
范文正之為者皆他邦所希有何其盛也然人材風俗<lb/>
之盛衰在學校而學校興廢則係其令之賢否成化戊<lb/>
戌之秋溧陽繆侯以才進士出為是邑始至以故事祗<lb/>
謁於先聖先師顧視學舍皆壞漏弗支禮殿倫堂屋而<lb/>
未潤大懼不職以隳教基圗所以興其廢者而未知費<lb/>
之所出乃詢於衆得富室之好義者張惟大輩十人願<lb/>
以餘力分任厥事於是増葺其殿若堂之未備者改作<lb/>
<pb n="KR4e0126_WYG_004-31b"/>
其門廡齋序之欲仆者而棲士之舍㑹饌之堂習射之<lb/>
亭以及庫庾庖湢各以序為又撤去文昌土祇二祠之<lb/>
不在祀典者而别為之屋以祀邑之孝子與先逹諸賢<lb/>
其廟貌未嚴則考禮典按圗式以正冠冕服韍之飾而<lb/>
藻繪中度禮器有缺則命工範銅治竹木為之罇爵簠<lb/>
簋罍洗俎豆籩篚之屬而釋奠之用始具是役也衆心<lb/>
翕然如恐不及不煩程督競奏厥功而棟宇之崇宫庭<lb/>
之敞<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊丹雘之華式稱其為泮宫矣凡為大小以區<lb/>
<pb n="KR4e0126_WYG_004-32a"/>
計者若干為器若干肇事於其年之某月訖工於壬寅<lb/>
之十月盖有經始勿亟之意焉侯於規畫勸相不憚其<lb/>
勤而贊其事者則學之教諭某訓導某也學既成侯諏<lb/>
日之吉將率其僚吏諸生釋菜以落焉而以書來告曰<lb/>
吾之新是學諸父兄之力也幸為之記以永厥功且有<lb/>
以教其子弟使有所興起焉予惟今之為政不得罪巨<lb/>
室者寡矣况能出彼所有以相吾之興作者乎靈臺子<lb/>
來侯其近之爾諸父兄能率侯之令為所當為其視昔<lb/>
<pb n="KR4e0126_WYG_004-32b"/>
之立義塾者亦無愧焉固皆有可書者若乃侯之所教<lb/>
崇正學斥非鬼表先哲為前人之所未為以新士習以<lb/>
作士志則其可書又不但一時興作之功矣嗚呼賢哉<lb/>
彼邑之子弟學於是者其興起於侯之教宜何如耶念<lb/>
文昌之不屋必有以弄筆墨徼利逹為羞者聞先哲之<lb/>
遺風必有起髙山景行之思者望宫牆之數仞又必有<lb/>
思所以入其門而見宗廟之美百官之富者有感於中<lb/>
不能自己而早夜孜孜勉焉以求其至則小而匹休前<lb/>
<pb n="KR4e0126_WYG_004-33a"/>
烈大而為賢為聖夫豈無其人歟夫豈無其人歟庸書<lb/>
諸石以俟若前代建學之始與其廢興本末已有記之<lb/>
者兹不復云<lb/>
　　　東陽縣覈田記<lb/>
惟東陽金華望縣所𨽻十有四鄉民之係籍者至若干<lb/>
萬千百餘户其所有土田為畝若干萬千百有竒而輸<lb/>
二萬四千餘石可謂庶且富矣然賦之所出必於其田<lb/>
縣故有復熟官田若干畝名存實亡莫知其田之所在<lb/>
<pb n="KR4e0126_WYG_004-33b"/>
其米一千三百餘石皆無所徵為政者以為大農經費<lb/>
之入弗可虧也則以之抑配農民而責其償至其他官<lb/>
民之田之米無徵者又三百餘石其抑配亦如之嗚呼<lb/>
古之耕者助而不税其制不可及已後世有田則有税<lb/>
然各隨其所有多寡而徵焉民未以為病也至於無田<lb/>
而有抑配之稅則民之困極矣是豈真無田也耶盖版<lb/>
籍不明姦欺百出有田者不稅有稅者無田逋租匿役<lb/>
靡所不至政龎賦擾訴理紛紜非惟民所不堪而有司<lb/>
<pb n="KR4e0126_WYG_004-34a"/>
亦病之矣溧陽繆侯之為是邑剗政之疵剔民之蠧威<lb/>
行愛立訟清事舉既嘗一新其學以教民矣又謂仁政<lb/>
自經界始經界不正而田失其實則版籍以之不明而<lb/>
稅之逋陷民之憔悴無恠其然不有以更張之其弊何<lb/>
時已乎乃成化十有八年適國家著令重造版籍遂以<lb/>
右㕘政吳公之命首取洪武中魚鱗圗籍為之凖令人<lb/>
户各以狀陳所有田數而役民之善書數者使履畝而<lb/>
量之仍以鄉老之公正者為監量辯其官民之田與號<lb/>
<pb n="KR4e0126_WYG_004-34b"/>
名步畝稅糧之實沿革之故以及得業之人皆書之籍<lb/>
既覈矣而猶恐有蔽於私者又更其人易其地覆覈之<lb/>
且躬自臨視以發其隠伏正其爭訟焉夫然後宿弊潛<lb/>
奸披露首服有受人之田不認其稅者有以其稅而寄<lb/>
之他人者有寄之不收而棄其稅者有以官田隠為民<lb/>
田以上地冒作下地者諸若此類悉釐正之凡所覈官<lb/>
田若干畝民田若干畝以及職學買括等田其數皆與<lb/>
舊額相當獨義荘為有餘計其所餘田畝適符復熟之<lb/>
<pb n="KR4e0126_WYG_004-35a"/>
數侯乃歎曰吾知所處矣彼復熟田者即義莊而義其<lb/>
名也以有餘補不足何不可乎詢之父老僉謂其宜上<lb/>
于藩府藩府允焉而復熟於是有田其有陵谷變遷田<lb/>
之果不存者則以新所墾闢之數充之土田既正稅得<lb/>
所歸民業有經公租不負失業之民脫然若沉疴去體<lb/>
灑然若執熱遇濯而無復抑配之苦矣其定著為籍曰<lb/>
流水曰保類曰户類者皆明白可據乃以附諸國版登<lb/>
於天府焉凡民之任役者若干人始事於其年之春而<lb/>
<pb n="KR4e0126_WYG_004-35b"/>
訖役於其冬邑人既皆恱喜相與歸徳於侯而侯不自<lb/>
居也則謝曰版籍之正田稅之均實聖祖舊章明天子<lb/>
盛徳藩府大官之令爾諸父老之勤也吾何力之有哉<lb/>
雖然吾與若等所以救其弊於今日者非易易也異時<lb/>
或有兼并之徒惡其害己而去籍焉則不得善其後矣<lb/>
亦圗所以維持而勿壞使吾民永有賴乎乃謀伐石使<lb/>
來請記予於是深有感焉夫仁政之不行久矣昔朱子<lb/>
之守漳州也嘗欲推行經界以惠貧民時當道者惑於<lb/>
<pb n="KR4e0126_WYG_004-36a"/>
浮議迄不果行有志之士至今為憾則為後世之吏欲<lb/>
行其志不亦難乎今侯覈田於東陽雖未能為古經界<lb/>
而有經界之遺意焉可謂善學朱子者矣而獲乎上下<lb/>
莫或撓之則其時之所遭又有過於彼者豈非幸歟孰<lb/>
謂吏於今者不得行其志哉然以朱子之不得為者侯<lb/>
既為之則其所已為若水利若社倉若義役皆仁政之<lb/>
宜於今者亦豈不欲次第為之乎吾見人之蒙其澤者<lb/>
未可既也爾邑之父兄尚亦相與勉焉以贊其成哉若<lb/>
<pb n="KR4e0126_WYG_004-36b"/>
其維持而勿壞則後之人必有任其責者而區區不腆<lb/>
之言豈足以為永久之托姑用叙其嵗月使來者尚有<lb/>
考焉侯名樗字<hi>闕</hi>　起家進士而為是邑方以治行聞<lb/>
於時云其執役者之名氏與其鄉田土多寡税糧輕重<lb/>
之數則列之碑隂<lb/>
　　　衢州府重修儒學記<lb/>
衢故姑蔑之墟自唐天寳始為郡宋慶厯始有學其山<lb/>
川所鍾異人疊出後先相望若清獻之勲業逸平之道<lb/>
<pb n="KR4e0126_WYG_004-37a"/>
徳尤表表者非興學之効哉宋社既屋學燬於兵至元<lb/>
丁亥教授徐夢龍闢榛莽易瓦礫而宫牆之時則蛟峯<lb/>
方公實為之記繼而郡之賢長貳襲有興作日新月盛<lb/>
具於鄭鳴鳯洪焱祖孔思清鄭汝厚之記者可攷也我<lb/>
國家稽古右文時敕所司修明學政正統初同知張侯<lb/>
琛始作禮殿而堂廡齋舍之屬則知府王侯髙唐侯愉<lb/>
相踵成之書其事者郡人刑部尚書郎吳君錫也自時<lb/>
厥後繕治不時日就摧圯乃成化辛丑清源李侯汝嘉<lb/>
<pb n="KR4e0126_WYG_004-37b"/>
以尚書户部郎官來守是邦下車廟謁顧而歎曰失今<lb/>
弗圗後必甚費是棄前人之功而大厲吾民也適部使<lb/>
者李某奉璽書來董學政亦謂侯宜有以起其廢者於<lb/>
是經斯營斯具材興工易腐以堅闢隘而敞自殿而堂<lb/>
而門廡而齋序各因其舊而修之若師弟子藏修燕息<lb/>
之室廬若賓射觀徳之亭圃以及庫厨倉廩養牲之所<lb/>
咸撤其故而一新之其外則崇墉深池廣入門之塗樹<lb/>
育賢成俊二坊以壯其觀巍然焕然既完且美又以四<lb/>
<pb n="KR4e0126_WYG_004-38a"/>
齋之名舊無倫序而更之曰志道曰據徳曰依仁曰游<lb/>
藝以示教焉其為諸侯之學以布宣明天子之文命者<lb/>
於是為稱肇事於癸卯春二月而訖工於乙巳之冬凡<lb/>
為屋大小若干楹土木瓦石匠傭之資縻白金若干兩<lb/>
用人力若干工事集而費不奢役興而民不擾皆侯規<lb/>
畫有方所致相其成者則同守何侯通判李侯節推李<lb/>
侯也落成之日教授陳君告于衆曰是役也公不匱官<lb/>
私不病民存前美而不泯塞後費之無經事雖修舊功<lb/>
<pb n="KR4e0126_WYG_004-38b"/>
倍創始不可無以昭示方來乃具其顛末使諸生留某<lb/>
余某走余所居山中請書嵗月鳴呼今郡縣之政類多<lb/>
急於簿書期㑹而教化則未遑也間有事焉不過假興<lb/>
作以為利飾觀美以要譽而已亦何有於教化哉有如<lb/>
侯者獨垂意絃歌俎豆間非為利以要譽也謂非賢乎<lb/>
其為教也取夫子之所謂道徳仁藝者名其齋而不牽<lb/>
於俗學之陋非賢而能之乎是皆可書陳君與二三子<lb/>
者能弗替侯之功盖亦念侯之教也哉其志之必於道<lb/>
<pb n="KR4e0126_WYG_004-39a"/>
據之必於徳依之必於仁而後藝之㳺焉以無愧其所<lb/>
以名齋者則庶㡬乎從事於斯而不已焉雖逸平之所<lb/>
傳於程氏者亦將有得而清獻諸公之勲烈特餘事耳<lb/>
尚何科舉利禄之足云哉陳君與二三子其勉之山川<lb/>
如故典刑尚存三衢家傑肯甘為昔人下乎吾知賢侯<lb/>
所以作新而振起之者不為虛文矣異時濟濟多士克<lb/>
廣徳心必將有續泮水之頌者庸書諸石以俟<lb/>
　　　路西陳氏復義庄記<lb/>
<pb n="KR4e0126_WYG_004-39b"/>
先王有大宗小宗之法以收其族而人無不親其親者<lb/>
有百畝五畝之田宅以厚其生而人無不足於衣食者<lb/>
故當其時男有分女有歸老有所終壯有所用幼有所<lb/>
長而瘝寡孤獨廢疾者有所養也尚奚以義庄之賙恤<lb/>
為哉夫自宗法廢而親親之恩薄至有漠然相視如塗<lb/>
人者田制壞而生生之道㣲至有貧不能自存而轉乎<lb/>
溝壑者盖亦世降俗薄使之然者有仁人君子者弗忍<lb/>
其視如塗人而棄溝中瘠也於是推吾有餘資彼不足<lb/>
<pb n="KR4e0126_WYG_004-40a"/>
若文正范公之為義田以給宗族之在吳中者則其養<lb/>
之有道惠之有術而有得於古人親親之仁豈非禮之<lb/>
以義起者乎厥後吾婺之東陽路西陳徳髙氏聞風而<lb/>
興起焉亦有義庄以仁于其族大要不出文正之矩度<lb/>
而㣲有損益以適時變其事具於陸放翁之記者可攷<lb/>
也徳髙以布衣而能勤勞節約不私所有希當代名公<lb/>
位充禄厚者之所為其亦可謂難矣惜其後世浸以陵<lb/>
遲加之兵燹之餘世異事殊而庄之不屋已非一日僅<lb/>
<pb n="KR4e0126_WYG_004-40b"/>
有遺址存焉耳逮徳髙之九世從孫平仲讀書好禮雖<lb/>
遺榮弗居而志在澤物謂前人之業弗可久廢爰議修<lb/>
復以亢厥宗初庄之田畝以千計今則資非曩時之厚<lb/>
而力有未逮故所割田不能什之一而其弟熙重亦以<lb/>
田來助乃得百餘畝焉初田在塍頭昭福寺之傍者已<lb/>
為他人所有弗可復得則以已田之在北岸者充之去<lb/>
庄二里而近其規約視舊則又加増損焉凡族人之老<lb/>
而無子者幼而孤者婦之寡而守節者以及喪葬婚娶<lb/>
<pb n="KR4e0126_WYG_004-41a"/>
皆有給而子弟之有志於學者亦助其費其庄之産尚<lb/>
薄不能遍及同姓之疎逺則先其親之近者自九都巡<lb/>
府君而下其餘盖有待也以平仲之富不逮前人逺甚<lb/>
而欲興廢舉墜於數百嵗之下不亦尤難矣乎平仲之<lb/>
經營是庄也割田築室始自辛丑於今五稔乃克就緒<lb/>
而具其事來吿予曰願得一言以厲吾後人俾勿壊嗚<lb/>
呼義庄之設徳髙有文正之心矣義庄之復率乃祖攸<lb/>
行平仲某以徳髙之心為心乎親親之心徳髙以之繼<lb/>
<pb n="KR4e0126_WYG_004-41b"/>
述之孝平仲以之使為平仲之後者各殫厥心以繼以<lb/>
述則庄何自而壊耶不然則放翁之言為後世之慮者<lb/>
非不深且切也而何救乎是庄之壊哉爾子爾孫尚其<lb/>
念之雖然豈惟君之子孫哉戚戚兄弟莫逺且邇秉彞<lb/>
良心誰獨無之使世之貴富有財力者人懐是心各親<lb/>
其親而至於不獨親其親焉則天下豈有一人之不獲<lb/>
哉大道之行天下為公將不在古而在今日矣斯又予<lb/>
之所樂聞也故為記之<lb/>
<pb n="KR4e0126_WYG_004-42a"/>
　　　蘭谿縣新遷預備倉記<lb/>
洪惟我太祖皇帝以亶聰明作元后拯生民塗炭之苦<lb/>
而措諸袵席之安其大造之仁蔑以加矣然猶夙夜憂<lb/>
勤國恤民隱以謂嵗不能以無歉民不可以無食爰命<lb/>
所司出官鈔以易穀而儲之鄉社以備凶荒以恤艱阨<lb/>
謂之預備倉其即周人之委積隋唐之義廪宋朱文公<lb/>
社倉之遺意也豈非所謂竭心思而繼以不忍人之政<lb/>
者乎於時蘭谿始有東西南北四鄉之倉視嵗豐歉而<lb/>
<pb n="KR4e0126_WYG_004-42b"/>
斂散之民是以不饑列聖相承建其有極斂福錫民太<lb/>
平無事年穀屢登長民者懈於其職監視弗䖍所儲蓄<lb/>
者積而不散往往乾没於豪猾之手而倉随以壊矣宣<lb/>
正以來嵗或不收而生靈嗷嗷無所仰給朝廷始用大<lb/>
臣之議令天下郡縣勸募富人入粟於官以為荒備其<lb/>
輸粟至千石者賜以璽書旌為義民時無錫薛侯理常<lb/>
乃作大倉於縣城之南數里倉嶺之下儲穀以數萬計<lb/>
又謂之義民倉民固有獲其利者夫何歴時滋久奸弊<lb/>
<pb n="KR4e0126_WYG_004-43a"/>
百出而倉非曩時之舊矣𢎞治壬子之春崑山王侯倬<lb/>
以才進士兩載劇縣皆著能聲簡自天官來字吾民下<lb/>
車之初嵗適大祲民窮無告亟發廪以賑貸之而視其<lb/>
倉屋皆壊漏弗支所儲之穀失亡大半而在庾者又皆<lb/>
陳腐不可食矣侯為之太息流涕訪諸父老咸謂是倉<lb/>
地處幽僻四無民居監臨以政務紛冗弗遑時至而主<lb/>
守之人又皆一二十年弗與更代久而易懈至有死亡<lb/>
逃散而莫之守者其勢易為侵盜又在大河之濱盜者<lb/>
<pb n="KR4e0126_WYG_004-43b"/>
不勞負擔夜舟滿載而之四方者不知其㡬加以水濱<lb/>
卑濕隂潤所蒸在倉而腐者亦有之矣倉儲虧耗職此<lb/>
之由而守倉人役以虧耗責償而破蕩其家者甚衆則<lb/>
是倉雖曰惠民而適以為民害也侯乃歎曰法久而弊<lb/>
生勢所必至不有以變而通之其可久乎乃相地於縣<lb/>
治之東得廢寺焉其土燥剛無卑濕也附城而近監臨<lb/>
可常至也去水而逺盜舟弗能逹也在闤闠中十手目<lb/>
之所指視姦宄無所容也將謀改作以祛宿蠧而部使<lb/>
<pb n="KR4e0126_WYG_004-44a"/>
者少㕘韓公行部至焉聞侯之議深以為然乃具其事<lb/>
以白於鎮巡藩臬諸司得報如其請侯於是以義勸富<lb/>
人之堪事授之規畫分其程度俾各以力自占撤其舊<lb/>
以即於新中為㕔事㕔事之北為厫者三而左右對列<lb/>
亦各為厫者三屋之以間計者凡四十有五其旁餘地<lb/>
又皆可續而厫焉外則周以垣牆皆石其址而覆以瓦<lb/>
㡬二百餘丈前後重門以嚴出内而輪奐一新矣是役<lb/>
之興人皆懼勞費而難成然公不費官私不擾民經之<lb/>
<pb n="KR4e0126_WYG_004-44b"/>
營之在侯一心而義以感人其應如響凡富室之任其<lb/>
役者運材效力如治其私趨事赴工爭先恐後肇始於<lb/>
其年季冬之月而落成於來嵗之春子來之政何其易<lb/>
耶守倉之役前此多以鄉民則往來守視非其所便今<lb/>
而易以市人則朝夕不離乎是倉矣先以久無更代則<lb/>
虧耗數多而難於責償今而定為嵗一交盤之法則無<lb/>
久役而民不困矣倉雖既成人猶懼其儲蓄之弗廣侯<lb/>
以是嵗當重造版籍推割産税而受田之家皆物力富<lb/>
<pb n="KR4e0126_WYG_004-45a"/>
强者也隨其所收多寡計畝而勸之得白金二千七百<lb/>
餘兩易穀萬有千石自足當前虧損之數而倉儲不虛<lb/>
非復向之名存實亡者矣倉廪既成而儲蓄不虛備荒<lb/>
有具而困窮是賴邑之父老欣然而來告曰我侯涖政<lb/>
之初小試經綸之業不遑他務而汲汲於是倉欲為吾<lb/>
民深長計其所立之卓偉如是豈非推廣我皇祖仁覆<lb/>
天下之心而為政者乎使其進而羽儀天朝上佐天子<lb/>
以經綸天下則其他政之仁大庇吾民者可預推矣吾<lb/>
<pb n="KR4e0126_WYG_004-45b"/>
儕小人自今其有瘳乎將謀伐石以永其功俾子孫世<lb/>
世勿忘我侯之仁子盍為文以記其嵗月某乃作而言<lb/>
曰侯之為政非止一倉之仁而其志亦未嘗以是而自<lb/>
滿也尚奚以書為哉然愚於是竊有感焉是倉之成侯<lb/>
之仁吾民者固至矣若是倉能久而無弊則非所敢知<lb/>
也繼今為政者必有我侯至誠惻怛之心然後可以行<lb/>
是倉之仁又必有我侯逹權通變發奸擿伏之才然後<lb/>
可以袪是倉之弊而全是倉之仁後之君子其念之哉<lb/>
<pb n="KR4e0126_WYG_004-46a"/>
必切切焉視饑猶己亦以侯之心為心焉使是倉之仁<lb/>
久而弗壊則吾民之蒙其惠者容有既乎故為執筆而<lb/>
不辭<lb/>
　　　嘉樹亭記<lb/>
浙憲使無錫邵先生國賢書謂某曰寳之先自髙曽諸<lb/>
大父而下暨先君子世為邑之開原鄉税長而亷靜一<lb/>
徳嘗儲千畝之入以充公家雜役之需其賦民惟正之<lb/>
供未嘗過取一文誦其徳至今不忘故有涖事之室一<lb/>
<pb n="KR4e0126_WYG_004-46b"/>
區在城西倉北水次嵗久荒圯己屬他姓其牆外有椐<lb/>
木數株得其地者每曰此邵氏之樹也至虚其地而不<lb/>
忍伐焉寳過感之將為亭其間以志先徳君子為題曰<lb/>
嘉樹之亭少師西涯李公既篆其牓矣子盍為我記之<lb/>
某辭不獲命乃僭為之言曰昔韓宣子聘魯宴於季氏<lb/>
見有嘉樹而譽之季武子曰宿敢不封植此樹以無忘<lb/>
角弓遂賦甘棠此嘉樹之名所由始也今邵氏之樹自<lb/>
其鄉人視之勿翦勿敗固即以為召伯之甘棠不但如<lb/>
<pb n="KR4e0126_WYG_004-47a"/>
季孫之口誦其詩矣非世徳在人能若是乎若其前人<lb/>
之所樹不于他木而獨以椐焉夫豈無所取義乎宋王<lb/>
晉公嘗手植三槐于庭而期其子孫必為三公以槐為<lb/>
三公所位也况椐之為木詠於周雅可以扶老而為杖<lb/>
者不猶賢人君子之徳足以扶植名教為邦家之所倚<lb/>
仗乎其所以期望後人者又非止於三槐之名位矣蘇<lb/>
文忠公稱仁者必有後而謂魏公之業與槐俱萌則今<lb/>
日先生之業寜不與椐而俱萌耶先生其尚益加培植<lb/>
<pb n="KR4e0126_WYG_004-47b"/>
以大副先人之志罔俾王氏之槐専美於前視彼季氏<lb/>
之嘉樹而歸徳於他人者何可同日而語哉<lb/>
　　　浙南公館記<lb/>
古之聖人善推所為而一視同仁非惟田里熙熙無愁<lb/>
歎聲而行道之人亦無不被其澤故十里有廬三十里<lb/>
有路室而五十里又有候館宿息井樹無不具焉天下<lb/>
之旅所以恱出其途也春秋之世晉人崇大諸侯之館<lb/>
而賓至如歸子産所以美文公之伯而陳之司里不授<lb/>
<pb n="KR4e0126_WYG_004-48a"/>
館羇旅無所寓單襄公知其必亡則王政興廢其所係<lb/>
固不輕矣今天下郡縣視其道里逺近縱横經緯皆有<lb/>
驛舍以待往來非即先王無忘賓旅之意乎江浙天下<lb/>
首藩而錢塘為東南都㑹之地鎮巡藩臬諸司之治所<lb/>
皆在焉凡朝廷之逹官貴臣與四方之賓旅夷酋飛鷁<lb/>
奔軺旁午而至將迎之不暇由錢塘而南以逹富陽舊<lb/>
惟置驛江滸泛舟下上固不甚勞然以風濤不時之變<lb/>
而顛覆是虞故行者往往舍舟登陸而浙㑹二驛相距<lb/>
<pb n="KR4e0126_WYG_004-48b"/>
七十餘里沿水涯越山阜路多崎嶮卒遇風雨暴至潮<lb/>
汐漲壅憇茇無所雖部使者行屬亦不免假爨僧舍而<lb/>
湫隘弗堪人以為病乃𢎞治丙辰浙藩㕘議衡山吳公<lb/>
始欲作室中道以息勞瘁以避風雨而急於民瘼未暇<lb/>
也今年春復偕巡按侍御鄧公行部過之遂申前議侍<lb/>
御深以為然關白諸司悉叶厥謀乃卜宅錢塘富陽二<lb/>
邑之交得定山之南面勢清曠風景爽塏二驛至是道<lb/>
路均焉爰命錢富暨仁和各出公帑之贏市材購工以<lb/>
<pb n="KR4e0126_WYG_004-49a"/>
營候館中為之堂旁列廊序後為退室從以庖湢前設<lb/>
門屏繚以周垣扁曰浙南公館規制周正不陋不華奕<lb/>
奕乎停驂駐節之所式稱大藩之體矣經始於四月而<lb/>
訖工於九月凡為屋大小若干楹縻白金若干兩董其<lb/>
事者錢塘令吳君道也既竣事而公以書來俾某識其<lb/>
嵗月竊惟公與侍御諸公並以名世之賢膺方嶽之寄<lb/>
不忍人之疲於逺途無所安息而修舉周官路室候館<lb/>
之政其用心仁矣充是心焉則凡周官仁政有宜於今<lb/>
<pb n="KR4e0126_WYG_004-49b"/>
者夫豈不欲次第而為之乎又况是館之設在藩近郊<lb/>
諸公涖政之暇來㳺來觀于以省耕斂而行補助于以<lb/>
察民俗而施教化或有事而圗可否為禆諶之謀野而<lb/>
獲焉則其為益奚止於息行道之勞而已耶吾見浙人<lb/>
之蒙其休澤未可既也異時輿誦有作安知是館之不<lb/>
為甘棠乎視彼民隠之不恤王澤之不宣而汲汲乎飾<lb/>
厨傳事過客以取名譽者惡可同日語哉故為書之以<lb/>
示後人俾勿替是道焉<lb/>
<pb n="KR4e0126_WYG_004-50a"/>
　　　蘭谿縣重修大成廟記<lb/>
蘭谿為婺望縣其山有紫巖之秀水泛瀫波之紋最為<lb/>
竒勝而清淑所鍾英賢輩出有一鄉三八行者有一里<lb/>
兩賢良者有一門五髙者其他以經術政事文學死義<lb/>
名者後先相望而仁山先生講道著書為朱學世嫡居<lb/>
四賢之列尤為可稱謂非師友淵源之懿國家作養之<lb/>
功能若是乎其邑之廟祀先聖雖肇自有唐而即廟建<lb/>
學則始宋崇寜至紹興已未而知縣柴紱重建之及咸<lb/>
<pb n="KR4e0126_WYG_004-50b"/>
淳庚午而知縣薛至又撤而新之既自為文以紀其成<lb/>
矣有元至治之初知州𤓰爾佳珠爾噶圖病其卑陋弗稱<lb/>
王居始大其規而改作焉功未就而去崔雲翼嗣成之<lb/>
而先正禮部吳公師道為之記迨于聖朝稽古右文興<lb/>
學育材在永樂中則知縣宋哲作之趙克寛繼之而廟<lb/>
學嘗一新矣暨天順後則知縣王魯縣丞陳瓚始之唐<lb/>
韶蘇琰終之而廟學又再新焉然雖曰新之而僅取茍<lb/>
完弗克逺圗至於昨嵗乙亥之春三月乙丑之夕風雨<lb/>
<pb n="KR4e0126_WYG_004-51a"/>
大作忽聞廟中有聲異常及明視之則見其東北隅棟<lb/>
梁節梲悉皆崩壊獨宣聖廟像儼然如故得非天所祐<lb/>
乎時邑之令丞缺員而郡倅趙侯天定來掌邑事欲行<lb/>
改作而官帑久虛又罹荒歉弗忍勞民乃具其事聞於<lb/>
上而亞㕘某僉憲某命以廢官局之閑地貨鬻於民得<lb/>
白金若干鎰因以市材購工經斯營斯用良易朽以壯<lb/>
代橈其上之覆板不堪漏濕下之土牆難禦風雨則皆<lb/>
以甓為之務為經久之規而侯之視是役也日省月試<lb/>
<pb n="KR4e0126_WYG_004-51b"/>
衆心樂趨不日而竣事矣但其財用未周而兩廡尚有<lb/>
待焉己而海虞錢侯烱來為邑宰欲纘其緒而未有所<lb/>
處適侍御吳公奉璽書清理戎籍按行至邑具以告焉<lb/>
公遂以所罰贖刑白金若干鎰來助其成侯與邑簿陳<lb/>
侯某同寅協恭以事其事凡選材用甓及朝暮督視一<lb/>
如趙侯之為諸所營治皆鑒前事之失而不使至於速<lb/>
壊其祭器有缺陳侯又加以俸金而範銅為簠簋籩豆<lb/>
爵斚若干事以備釋奠之用焉工既落成而主教事髙<lb/>
<pb n="KR4e0126_WYG_004-52a"/>
君楷與諸生某等來告於某曰吾邑文廟毁而復新賴<lb/>
有侍御與藩憲諸公主議於上以足其財用茍非趙侯<lb/>
致力於始而錢侯續之於終何以成其能乎願丐一言<lb/>
以章之且因以啟其學者也予謂廟學之設將以隆化<lb/>
善俗非直為觀美也今吾邦上下諸公協心以為是舉<lb/>
豈非善於為政而急先務者乎若欲啓其學者則前有<lb/>
薛侯之記以為必有樂道者出望人以希顔子後有吳<lb/>
公之文以為博厚髙明可以自致又教人為中庸至誠<lb/>
<pb n="KR4e0126_WYG_004-52b"/>
之學也二公之言所以勉進後學者美矣至矣某顧何<lb/>
人而敢續貂其後乎髙君又謂二公之言雖皆至論然<lb/>
引而未發學者莫知所以用力幸為發其藴也某乃作<lb/>
而言曰欲希顔子之學必從事於博文約禮至於欲罷<lb/>
不能而竭其才庶幾可以有得欲造乎博厚髙明之域<lb/>
必致力於明善誠身至於誠之不息而久且徴焉然後<lb/>
可以馴致俗儒記誦詞章之習烏足與語此哉士誠有<lb/>
志於是焉則小可以度越前人大可以希賢希聖而不<lb/>
<pb n="KR4e0126_WYG_004-53a"/>
負諸公興學作人之盛心矣茍徒用弄筆墨以徼利達<lb/>
則昔人所謂二三子之羞者吾不敢以瀆告也吾邑之<lb/>
士勉乎哉<lb/>
　　　浦江縣遷建廟學記<lb/>
婺為東南文獻之邦其屬邑浦江故有先聖廟在縣治<lb/>
西南後徙縣南宋崇寜中始即廟建學迨今四百餘年<lb/>
廟學屢經遷易邑之賢令佐有事於修建重修遷建者<lb/>
不知若干人矣而相宅之卜猶未墨食乃正徳辛未崑<lb/>
<pb n="KR4e0126_WYG_004-53b"/>
山李君惟貞以進士乙科來署教事顧視殿堂敝漏懼<lb/>
無以庇俎豆而學舍荒僻墊濕弗堪居業且隣於浮屠<lb/>
恐壊士習欲謀遷改費無從出告于縣令毘陵鄒侯輗<lb/>
亦以為役鉅用殷未宜輕舉李君乃出捐學中公用白<lb/>
金四十兩送縣以為之倡鄒侯因遂節縮公費之餘措<lb/>
置百物之需以給其用而邑之一二富室之好義者間<lb/>
亦薄有助焉乃以甲戌之冬市材購工始事興作而未<lb/>
得吉地詢諸父老咸謂城隍廟在縣南一里許負華山<lb/>
<pb n="KR4e0126_WYG_004-54a"/>
而面秀峯左龍沙而右西溪形勝最佳宜徙廟學於其<lb/>
所而以廟學為城隍廟焉人謀既定龜筮協從鄒侯周<lb/>
視諸室故材惟前令虞侯坤所創尊經閣規制宏偉梁<lb/>
棟尚新遂撤取而修改之以為文廟若明倫堂若教諭<lb/>
官舍皆遷其舊而朽蠧者易之毁敗者補之無異於新<lb/>
作者焉未幾而鄒侯有召命事以中輟又明年而晉江<lb/>
郭侯楠以名進士來為是邑視學之日惟見殿堂始成<lb/>
餘皆未備大以為缺典而涖官之初未有所處亦行節<lb/>
<pb n="KR4e0126_WYG_004-54b"/>
縮措置漸次經營自㦸門而兩廡而兩齋以及鄉賢名<lb/>
宦之祠與訓道官舍一皆徙舊益新而成之亦若鄒侯<lb/>
之為至於櫺星儒林二門諸生號舍以及黝堊丹漆之<lb/>
華塗道垣墉之作泮池之鑿又皆郭侯之所増創者也<lb/>
夫然後規模軒豁氣象顯嚴躭躭翼翼巍然奐然式稱<lb/>
其為泮宫矣而贊成其事者邑之丞簿董侯黻李侯昶<lb/>
暨學之訓導陳君潔李君文安也工既落成李君又與<lb/>
諸生趙珊朱瓔來告於予曰吾邑廟學之遷鄒侯肇其<lb/>
<pb n="KR4e0126_WYG_004-55a"/>
始而郭侯成其終始者固不易而終者為尤難况其同<lb/>
心合徳如出一人雖興大役而上不費官下不厲民尤<lb/>
為可稱視彼假興作以謀利飾觀美以要譽者萬不侔<lb/>
矣是不可以無述也幸為之記以永其勞且因以教其<lb/>
學者使有所興起焉予謝以耄荒不文不足辱命而李<lb/>
君之請益堅不能卒辭竊聞浦陽山水竒勝清淑所鍾<lb/>
篤生英彦後先相望在前代時有以忠義孝友名者有<lb/>
以政事文學稱者而擢進士第至三十五人具于宋潛<lb/>
<pb n="KR4e0126_WYG_004-55b"/>
溪人物志者彬彬也下至鄉閭之間惇行雍睦累世同<lb/>
居門以義稱山林之下崇尚節義不臣二姓甘老肥遁<lb/>
皆他邦所罕有其人材之盛風俗之美何如哉夫何近<lb/>
世以來士風不競前輩徽音莫之或嗣良可慨歎山川<lb/>
如昨風氣猶存而古今人之不相及乃爾者得非政教<lb/>
未舉無以振起而作新之也耶今賢邦侯慨然以興學<lb/>
為務以昔之卜宅未吉今既改卜而遷之以昔之敝陋<lb/>
弗稱而更創以新之其加意於吾士者厚矣况當衆心<lb/>
<pb n="KR4e0126_WYG_004-56a"/>
思奮之時乃文運復興之兆爾邑之子弟㳺於是者瞻<lb/>
聖賢之儀容誦聖賢之典訓必將感發興起因廟學之<lb/>
新而思所以新其徳因廟學之遷而思所以遷其善早<lb/>
夜孜孜進修不懈徳之新也必如盤銘所言而新之又<lb/>
新使徳全於已善之遷也必如益象所示而見之必遷<lb/>
使善備於身則小可以匹休於鄉之先正大可以尚友<lb/>
於古之聖賢而決科登第乃餘事耳豈非爾多士之克<lb/>
廣徳心而無負於所教者乎誠若是焉則浦陽廟學不<lb/>
<pb n="KR4e0126_WYG_004-56b"/>
為徒遷而徒新矣邑之人士勉乎哉<lb/>
　　　金華縣修學記<lb/>
金華附郭為邑故有學在邑治東一里許元泰定丁卯<lb/>
始遷今所國初辛丑暨永樂甲辰再燬于火賢守令相<lb/>
繼有作具於舊記可攷也迨今又九十年矣歲久弗治<lb/>
屋老欲壓間有修者亦不過支傾補漏耳正徳已已玉<lb/>
山李侯玘以進士來為是邑謁廟視學喟然太息切有<lb/>
志焉而兩值艱嵗費無所出乃銖積公用之餘至於壬<lb/>
<pb n="KR4e0126_WYG_004-57a"/>
申之春始克興事其文廟若西廡若兩齋事在得已則<lb/>
易其朽敗新其漫漶而增飾之惟東廡及講堂頽圮尤<lb/>
甚乃重作焉堂東西各為廨舎以居其師齋後則為米<lb/>
廪以食其士又於堂後建閣以藏經籍其下為棲士之<lb/>
室而四圍有廂且濬渠引流於其前以絶囂塵而來清<lb/>
泚因名其閣曰清源使諸生講肄之餘於是而玩適焉<lb/>
凡為屋大小若干楹皆整然完美其規制雖若卑隘而<lb/>
氣象亦甚顯嚴且公不費官私不病民可謂善興作者<lb/>
<pb n="KR4e0126_WYG_004-57b"/>
侯於政暇亦時至學與諸生討論經義商確古今視其<lb/>
所業而勸相程篤落成之日學之長教何君某司訓洪<lb/>
君某汪君某相謂曰侯之幸教吾士者至矣不可無以<lb/>
垂示將來乃以書具其事使諸生陳某謁予為記且曰<lb/>
願有以啓其學者俾無負於侯之教也予以耄荒不文<lb/>
屢謝不能而請益勤不獲卒辭竊聞朱子論古之學者<lb/>
為已今之學者為人以為二者之分實人材風俗盛衰<lb/>
厚薄所係教者不可不審斯言至矣今觀侯之為政奉<lb/>
<pb n="KR4e0126_WYG_004-58a"/>
法勤職行所無事不為容恱以求獲乎上雖或見嗔而<lb/>
不屑意其邑雖設廟學而國家命祀所不及監司部使<lb/>
臨視所不至前政往往以為非務之急漫不加意侯獨<lb/>
謂庠序為教化本源在我職所當為豈計上官之臨與<lb/>
不臨也哉夙夜孜孜興學教人無一毫務外為人之私<lb/>
則其以身為教固得其道矣其濬源於學而榜以清源<lb/>
非徒有取於水盖欲士之清其心源而後可以修身而<lb/>
致用也然欲清之其道何由老氏有云天得一以清則<lb/>
<pb n="KR4e0126_WYG_004-58b"/>
天之源清矣而水生於天一故其源無不清也况乎士<lb/>
君子之生同禀天徳之清明為性其源又豈有不清者<lb/>
乎天清或昏於雲霧必有風日散之以全其清水清或<lb/>
汚於塵土必有淵潭澄之以還其清人或氣拘欲蔽而<lb/>
失其清也非由學問之功又何以滌邪穢融渣滓而復<lb/>
其清乎國家之建學立師以為教者無非欲人各復其<lb/>
清而學之為已為人則又清濁之所由分此侯之所以<lb/>
惓惓也金華在昔碩儒名公彬彬輩出號小鄒魯道學<lb/>
<pb n="KR4e0126_WYG_004-59a"/>
若東萊兄弟與何王許諸賢其著述傳於後世學行氣<lb/>
節若潘黙成勲業若鄭忠愍讜言善政若王莊敏煥章<lb/>
兄弟若王忠簡端明父子皆聲實卓乎當世非其學之<lb/>
為已而清明在躬者能若是乎先正既作於前侯復以<lb/>
身為教邑人士子來㳺於是者因其作新之機勵其景<lb/>
行之志奮然從事於為已之學博文而約之以禮明善<lb/>
以誠之於身不狥名不競利則其源清矣由是而深造<lb/>
自得若源泉之混混以放乎四海不蹈於溝澮盈涸之<lb/>
<pb n="KR4e0126_WYG_004-59b"/>
恥則可以立徳立功立言而垂不朽使先正之彬彬輩<lb/>
出者氣脉於是乎益昌而天下國家將有賴焉則是學<lb/>
不為徒修矣如或實行不修而以青紫為志記誦為習<lb/>
剽竊雕篆為文曲學阿世則是為人而已其源既濁末<lb/>
流何所不至彼雖文擢大魁位登元輔亦與草木同腐<lb/>
耳寜不有負于侯之所教也耶邑之人士其念之哉<lb/>
　　　金華府重建憲司澄清堂記<lb/>
金華為浙東劇郡元大徳中嘗即故郡治建肅政亷訪<lb/>
<pb n="KR4e0126_WYG_004-60a"/>
司以監治七郡聖朝因以是司為巡按御史及臬司重<lb/>
臣分巡出政之所其地後枕岡阜前雄麗譙而堂寢崇<lb/>
大廊廡宏敞重門深邃俗稱大司以其壯麗翬飛甲于<lb/>
諸郡也其聽政之堂曰澄清作於至治癸亥而燕處之<lb/>
堂曰一公作於元統乙亥逮今嵗久屋老風雨薄蝕一<lb/>
公雖尚可支澄清則梁欹棟撓凛若巖牆前政往往以<lb/>
役鉅費殷因循未果為乃正徳壬申涪陵劉公以前司<lb/>
諫來知府事顧視太息欲有事焉㑹隣壤用武周旋兵<lb/>
<pb n="KR4e0126_WYG_004-60b"/>
間亦未遑也又明年甲戌政成惠流度其可為乃以興<lb/>
作事聞於上官又皆慮其勞費未之諾焉公獨以身任<lb/>
之市材鳩工輦石陶瓦於澄清則撤而新之髙仍其舊<lb/>
使與一公相稱深若廣各縮焉以節其費凡為堂六楹<lb/>
東西廊廡各若干楹建重門于露臺南縮其深若干丈<lb/>
以便傳呼而以故重門為外門扁曰浙東第一臺以懸<lb/>
條章示告戒焉於澄清之後一公之前左右為二序以<lb/>
備庖湢以處厮役一公未甚敝則補其闕正其欹易其<lb/>
<pb n="KR4e0126_WYG_004-61a"/>
朽腐起其陷缺而增飾其漫漶者不改舊觀而堅固有<lb/>
加又於外門左右各設官㕔二所左㕔以處郡寮之候<lb/>
謁者其南則為清戎者涖政之所右㕔以處武職之禀<lb/>
節制者而其南又為縣官供事之所焉凡所以事上而<lb/>
逮下者纎悉畢具巨細咸宜可謂完而美矣事既竣二<lb/>
守張侯通守趙侯節推姜侯咸謂前守之更代者衆矣<lb/>
其於是司豈皆以傳舍視之哉非憚勞則避嫌耳不知<lb/>
釋今不治而馴至大壊則異時之勞費將倍蓰於今日<lb/>
<pb n="KR4e0126_WYG_004-61b"/>
矣公為是役經始於甲戌之冬落成於乙亥之春假子<lb/>
來之力為日若干殫匠事之技為工又若干而所用竹<lb/>
木瓦甓鐵石丹漆之費與夫飲食百用之需稱事旌能<lb/>
之賞為錢幾萬緡皆節縮郡中數年公用為之上不費<lb/>
官下不擾民固非克已者不能而籌度區畫於未為之<lb/>
先調度程督於既為之際務欲存前人之美省後日之<lb/>
費其心勞其力勤其慮周其所以為斯民計者仁且逺<lb/>
矣不可無以垂示方來乃以書具其事俾某識其嵗月<lb/>
<pb n="KR4e0126_WYG_004-62a"/>
竊惟堂以澄清名盖取范孟博攬轡故事而云然也凡<lb/>
居是堂者必皆天下之英才司天子之耳目其按行列<lb/>
郡所以代天子之時巡者也茍非孟博其人慨然有澄<lb/>
清天下之志者豈宜膺是任居是堂哉然有其志必有<lb/>
其政如周小宰六廉之弊漢刺史六條之按唐陸贄所<lb/>
謂五術八計者皆所謂澄清之政也居是堂而行是政<lb/>
以觀民風察吏治焉必能激揚殿最洗寃澤物使政清<lb/>
於上而黷貨殃民者無所容俗清於下而凌弱暴寡者<lb/>
<pb n="KR4e0126_WYG_004-62b"/>
無所遁斯足以稱厥居矣其或怙勢作威以沽名玩法<lb/>
顧忌而保禄吏弊滿前而不糾民寃載路而不理寜不<lb/>
有忝於是堂之居也耶今劉公營是堂雖上官所不欲<lb/>
為而必為之者豈直為觀美哉亦豈徒以省後費而已<lb/>
哉盖亦有志於澄清焉耳夫以繡斧之貴監司之尊而<lb/>
居老屋之下則無以安其身而亟欲去之雖有澄清之<lb/>
政亦不暇為矣故必崇大所館使至者如歸而安處於<lb/>
是庶得從容相與講求民瘼以肅清郡政則不惟民受<lb/>
<pb n="KR4e0126_WYG_004-63a"/>
大惠已亦得以匡正缺失增益其所未至此其公而無<lb/>
我之心亦子産不毁鄉校之仁也嗚呼休哉故書以告<lb/>
後之君子公名茞字惟馨起家進士拜户科給事中以<lb/>
忠義自許抗言時政排斥權倖奏章一出四方傳誦天<lb/>
下想望其澄清為逆瑾所忌去官而家食者數年矣今<lb/>
起守吾郡其為政急大體重風教不屑屑於細務云<lb/>
　　詩<lb/>
　　五七言絶句<lb/>
<pb n="KR4e0126_WYG_004-63b"/>
　　　題白頭翁<lb/>
底事頭成白何為志集枯覽輝甘寂寞不羨上林烏<lb/>
　　　院庭新様小戰車偶觀有作<lb/>
廟堂決䇿靜邊塵巧作戎車様製新莫道只知俎豆事<lb/>
胸中甲兵是何人<lb/>
漢破匈奴出武剛晉平𦍑虜用偏廂車攻原是先王製<lb/>
定許收功復舊疆<lb/>
　　　題介軒詩巻二首<hi>為賀克恭作</hi>
<pb n="KR4e0126_WYG_004-64a"/>
半㸃緇塵不肯容古來卓行許追踪東風門巷多桃李<lb/>
雪後徂徠一樹松<lb/>
平生髙誼薄秋空柔舌那能與世同柳下英風寥落久<lb/>
誰將一羽視三公<lb/>
　　　送容一之歸廣東二首<hi>名貫陳白沙門人</hi>
洙泗門庭海様寛望洋休歎問津難直從伊洛源頭去<lb/>
鼓棹中流任往還<lb/>
㸃瑟顔瓢萬古心箇中真境要追尋紫陽去後行人少<lb/>
<pb n="KR4e0126_WYG_004-64b"/>
門巷蕭條草色深<lb/>
　　　送同年謝元吉致政歸耒陽二首<lb/>
醒却邯鄲炊黍夢便尋湘水釣魚船詩人莫訝休官早<lb/>
還落文山後一年<lb/>
曽因立仗難緘口苦為求芻又乞身貧病獨憐歸未得<lb/>
送君重憶故鄉蓴<lb/>
　　　烟溪義渡四首<lb/>
立馬沙頭欲問津凴君一葦策竒勲一時義在烟溪上<lb/>
<pb n="KR4e0126_WYG_004-65a"/>
千古名芳太史文<lb/>
塵暗長途水拍堤行逢義士在烟溪殷勤為濟蘆中客<lb/>
莫愛官封楚執圭<lb/>
濟巨平生每自期歙南聊作小施為莫吟幽草黄鸝句<lb/>
未是春潮雨急時<lb/>
楫擊中流應有志舟横野渡豈無能獨憐亭長烏江上<lb/>
不及滹沱一寸冰<lb/>
　　　次吾景端韻二首<lb/>
<pb n="KR4e0126_WYG_004-65b"/>
行年己度知非日學易應思補過時珍重故人相問訊<lb/>
韋編三絶是心期<lb/>
臯比擁處樂何如春滿庭前草不除他日相從問無極<lb/>
文山風月未應虚<lb/>
　　　陳處士南園詩巻二首<lb/>
髙卧丘園嵗月賒閑將抱甕作生涯悠然得道忘機處<lb/>
笑看紛紛兩角蝸<lb/>
肉食無緣藿自安畦蔬聊欲媚春盤葵傷應有終年憾<lb/>
<pb n="KR4e0126_WYG_004-66a"/>
芹獻難忘一寸丹<lb/>
　　　雲津書院詩巻三首<hi>為金華教諭劉敔作</hi>
昔人黄巻青燈處滄海桑田幾變更獨有龍洲洲上水<lb/>
東流還作誦絃聲<lb/>
華構淪亡幾百年雲津風月故依然天留嘉定文章在<lb/>
應把貽謀啟後賢<lb/>
前宋衣冠迹己陳芳洲勝槩屬何人賢孫今紹箕裘業<lb/>
雲路還從此問津<lb/>
<pb n="KR4e0126_WYG_004-66b"/>
　　　挽葉侍郎盛二首<lb/>
華國文章老更竒康時才業未全施空餘歐范平生志<lb/>
不見功名上鼎彞<lb/>
金鏡朝端方委重玉樓天上更傳宣迂生不識平津閣<lb/>
因誦遺文亦泫然<lb/>
　　　夜坐得句寄示弟姪<hi>癸亥冬在南雍作兆嘉山先府君墓也</hi>
秋初一别又冬殘欲寫家書意萬端最是白頭千里外<lb/>
時時夢到兆嘉山<lb/>
<pb n="KR4e0126_WYG_004-67a"/>
　　　次韻題萍實橋二首<lb/>
汝墳江漢古名邦曾見周南化日長麟趾騶虞渾忘却<lb/>
謾誇萍實瑞昭王<lb/>
橋名萍實表南邦謡語流傳嵗月長書社不封千載恨<lb/>
空將伯業望君王<lb/>
　　五七言律詩<lb/>
　　　逰牛首山和沈仲律韻三首<hi>南雍作</hi>
乘興來山寺清樽共解顔院深春晝永香裊午風閑短<lb/>
<pb n="KR4e0126_WYG_004-67b"/>
屐行應遍危欄倦亦攀白雲飛不定何處是鄉關<lb/>
　　　又<lb/>
登臨長敗興塵世幾開顔償却三年債都來半日閑山<lb/>
泉寒可汲石磴絶難攀半榻能分我看書晝掩關<lb/>
　　　又<lb/>
丘壑真吾分簪纓是强顔無才堪世用多病愛身閑猿<lb/>
鶴驚相迓松蘿鬰可攀哦詩歸路晚乘月度重關<lb/>
　　　送張都憲瑄用陳公甫韻二首<lb/>
<pb n="KR4e0126_WYG_004-68a"/>
萬里無諸國旬宣僅一年稻收千澮雨榕翳㡬村烟保<lb/>
障多新政規模總昔賢設施嗟未究赤舄又言旋<lb/>
　　　又<lb/>
二南風不作道喪㡬千年行葦荒秋雨甘棠老暮烟繼<lb/>
周遭聖哲分陜况才賢好試經綸手乾坤一轉旋<lb/>
　　　登科<lb/>
太平天子御金鑾奎宿光芒午夜寒漢代文章推董賈<lb/>
唐家科第屬歐韓龍門浪暖成頭角雁㙮風髙快羽翰<lb/>
<pb n="KR4e0126_WYG_004-68b"/>
雖是看花年尚少莫將温飽問儒冠<lb/>
　　　瓊林賜宴<lb/>
風雲千載遇重華賜宴瓊林寵渥賒丹桂廣寒非月窟<lb/>
紫烟蓬島是天家食分綾餅堆紅玉酒出黄封瀉絳霞<lb/>
見説金明池上事有人聞喜不簪花<lb/>
　　　早朝<lb/>
未央鐘動曙光生隱隱初聞柳外鶯風靜御爐香篆細<lb/>
日髙斧座衮衣明螭頭陛擁黄麾仗豹尾班聯白玉珩<lb/>
<pb n="KR4e0126_WYG_004-69a"/>
最喜君王勤庶政蒼蠅聲裏問雞鳴<lb/>
　　　禁中聞鶯<lb/>
禁苑花深晝漏遲鶯聲遥在萬年枝不隨舞袖歌金谷<lb/>
却伴仙韶奏玉墀長信夢回欹枕處瑣闈吟罷倚欄時<lb/>
東風空費如簧舌不道明廷有鳯儀<lb/>
　　　玉孟端畫竹<lb/>
此君一别己經年今日披圗不厭看風度只疑揺翠佩<lb/>
月明應想下青鸞肯隨羣卉爭春色直伴孤松老嵗寒<lb/>
<pb n="KR4e0126_WYG_004-69b"/>
珍重鳯凰池上客盡將清節付毫端<lb/>
　　　圃東新井<lb/>
鑿井深深傍玉堂石根流沁一泓涼冰壺夜浸秋蟾濕<lb/>
雲液晴涵甘醴香苔蘚未生侵玉甃桐隂初長拂銀床<lb/>
寒泉可汲應須汲莫使行人為斷腸<lb/>
　　　秋日感興<lb/>
昨夜西風襲緼袍壯懐落落興飄飄全才人物思韓范<lb/>
雜伯功名陋管蕭閶闔萬言陳國論沙場百戰滅天驕<lb/>
<pb n="KR4e0126_WYG_004-70a"/>
前修未逺斯文在九辯何須賦寂寥<lb/>
　　　送楊總兵征西<lb/>
山西名將好男兒報國丹心一劎知貔虎銜枚嚴號令<lb/>
犬羊寒膽避旌旗九重雨露朝承詔八陣風雲夜出竒<lb/>
此去西𦍑應坐困功臣充國早班師<lb/>
　　　移菊<lb/>
白玉堂前種紫薇菊花開落在東籬為憐秋後香偏好<lb/>
故向春前手自移冉冉旋添承露葉亭亭先長傲霜枝<lb/>
<pb n="KR4e0126_WYG_004-70b"/>
樂天只愛黄昏伴一種幽香恐未知<lb/>
　　　送謝守之無為州<hi>其父先守是州其弟為庶吉士</hi>
東風躍馬錦溪傍重榜而翁太守章騎竹兒迎新皂盖<lb/>
愛棠人説舊黄堂野田雨秀雙岐麥燕寢春凝一篆香<lb/>
難弟正紬金匱史要看喬梓共循良<lb/>
　　　謁文丞相祠<lb/>
元宋興亡迹已陳忠臣祠宇尚如新夕陽古樹烟猶暝<lb/>
夜雨荒堦草自春慷慨六歌空灑淚間關百戰竟捐身<lb/>
<pb n="KR4e0126_WYG_004-71a"/>
穆陵地下應相見不負臚傳第一人<lb/>
　　　歸鴈<lb/>
靈囿池臺是舊逰西風萬里思悠悠陣横紫塞霜天曉<lb/>
影落澄江水國秋棲止更嫌蘆荻淺飛歸不為稻粱謀<lb/>
一封帶得邊城信要把平𦍑報冕旒<lb/>
　　　和鄭侍郎廷綱長至有懐<lb/>
學道年來絶愛憎肯随時俗競蝸蠅新陽已向今宵復<lb/>
老態應從此際增䞉喜舒長迎化日仍愁積姤至堅冰<lb/>
<pb n="KR4e0126_WYG_004-71b"/>
衰遲只合居林下重沐君恩報豈能<lb/>
　　　和鄭廷綱除夕感懐<lb/>
滿城簫鼓樂無央共説明朝是孟陽却笑流年成老大<lb/>
詎堪随衆厠班行厭聞爆竹除殘嵗謾對梅花憶故鄉<lb/>
何日得償林下願簿書鞅掌任渠忙<lb/>
　　　送林亨大以太宰考績<hi>分韻得東誰字</hi>
鸞聲旂淠忽匆匆元宰書勞覲合宫曾見昌言天動色<lb/>
還期大義日當空䞉栽桃李居門下多貯參苓在篋中<lb/>
<pb n="KR4e0126_WYG_004-72a"/>
老我依劉心正切不堪回首各西東<lb/>
　　　又<lb/>
三十餘年别故知重來京國話心期喜看大畜亨衢日<lb/>
正是清朝景運時身際風雲歸北闕志先霖雨活南畿<lb/>
武丁舊學甘盤在説命勲庸更屬誰<lb/>
　　　送韓司馬文赴北為大司徒<lb/>
杏園花下昔同逰南國相逢已白頭樞務賢勞輿望協<lb/>
板曹新任主恩優一分須用寛民力九式還應為國謀<lb/>
<pb n="KR4e0126_WYG_004-72b"/>
此别何時重執手不堪凝睇李膺舟<lb/>
　　　送馬侍郎廷用考績<lb/>
詞苑容臺久擅名東風奏績上宸京浪花滚滚催行色<lb/>
烟柳絲絲繫别情粉署郎君思侍教木天仙侣喜尋盟<lb/>
好將胸次經綸䇿宣室從容啟聖明<lb/>
　　　送吳學士儼考績<lb/>
玉堂學士舊宫臣器業文章更絶倫衮補合陪黄閣老<lb/>
錦歸先慰白頭親禁庭花柳關心久客路江楓得句新<lb/>
<pb n="KR4e0126_WYG_004-73a"/>
宣室從容應訪問豳風無逸好敷陳<lb/>
　　　送大司憲張公敷華還朝考績<lb/>
三十年前賢部使又來都下得相親憩棠南國民謡在<lb/>
横梃中臺吏喏頻龍衮體元新大化豸冠述職際昌辰<lb/>
這回司馬休歸洛四海蒼生望秉鈞<lb/>
　　　送程㕘議考滿<lb/>
伊昔仇鸞棲枳日鳯毛年少最風流别來四紀猶青眼<lb/>
到得重逢愧白頭粉署久勞明殿最銀臺今復著材猷<lb/>
<pb n="KR4e0126_WYG_004-73b"/>
東風奏績朝天去三接行膺寵數優<lb/>
　　　送太常李少卿赴史館<lb/>
聖徳神功夐絶倫纂修開局命儒臣龍頭望重三朝舊<lb/>
麟筆書成一代新待漏鳴珂金殿曉垂簾揮翰玉堂春<lb/>
好將斧衮酬天地揚厲光休啟後人<lb/>
　　　送王司馬致仕還鄉<lb/>
材猷勲烈重當朝抗疏辭榮重莫招曉日都門開祖帳<lb/>
輕風江渚泛歸撓魏公晚節吟秋圃裴老閑情寄午橋<lb/>
<pb n="KR4e0126_WYG_004-74a"/>
可是太平無一事角巾私第得逍遥<lb/>
　　　送大理汪少卿宗器還朝<lb/>
丹詔催歸九棘班桂花香裏泛樓船罰輕犯蹕追先哲<lb/>
望重埋輪記昔年爭看上書規走馬未須把酒詫登山<lb/>
日邊故舊如相問衰病惟應卧輞川<lb/>
　　　送姪拯之梧州通判任<lb/>
阿咸謫倅蒼梧郡骨肉相看悵别離皓首稀年吾老矣<lb/>
脩途六月子何之須防馬援遭薏苡且學東坡啖荔枝<lb/>
<pb n="KR4e0126_WYG_004-74b"/>
到手功名當努力瀧岡猶待樹封碑<lb/>
　　　懐古<lb/>
篝燈夜坐讀書臺懐古令人不寐來世逺唐虞文未喪<lb/>
俗經秦漢事堪哀周公禮樂真王佐管氏功名只伯才<lb/>
千古是非昭簡册豈容踪跡共塵埃<lb/>
　　　出京和莊孔易韻<lb/>
夕陽道路風塵暗明月孤村草樹稠郭隗臺前無逐客<lb/>
蕭家林下有行舟音書斷絶家何在踪跡飄零水共流<lb/>
<pb n="KR4e0126_WYG_004-75a"/>
此地經過多少事今年不似昔年遊<lb/>
　　五七言長篇<lb/>
　　　止賜酒<lb/>
君王念儒臣眷養良獨厚解帶食天厨日賜黄封酒飲<lb/>
食貴有節適時乃无咎昨詔酒云止曰兹炎暑候豈惜<lb/>
麴糵費狂藥恐作疚周書戒崇飲聖誥垂不朽嗟彼八<lb/>
達徒沉酗良作醜寜為攝生謀不問中聖否皇恩浩如<lb/>
天欲報慙何有<lb/>
<pb n="KR4e0126_WYG_004-75b"/>
　　　本院南新闢三圃<lb/>
聖門學為圃人皆陋樊遲借問玉堂客築圃將奚為儒<lb/>
冠安淡薄志不圗甘肥苦硬根可咬酸虀味可知在貴<lb/>
不忘儉藿食固所宜大哉君子心所存應在兹茍能充<lb/>
此志堪作和羮資試我鹽梅功濟彼閭閻饑孰云謀生<lb/>
計日夕勤敷菑不有公儀休㧞棄園中葵<lb/>
　　　送白沙先生陳公甫<hi>南都作</hi>
洙泗逈且深伊洛浩不息建溪一以逝末流日湮塞浙<lb/>
<pb n="KR4e0126_WYG_004-76a"/>
水泛功利西江浸虚寂寥寥宇宙間何人踐斯域陵夷<lb/>
二百年儒術轉乖僻爭先取青紫明經竟何益有美羅<lb/>
浮仙遺編自探索章甫非我心鏗然只鳴瑟尚友千載<lb/>
人充然如有得禮樂古三王刪修今六籍墜緒何茫茫<lb/>
仰鑽各致力回瀾障百川屹立中流石任重道路長行<lb/>
行慎無斁斯文諒有在前修未應没何當謝塵紛雲山<lb/>
隨杖舄共對梅花春細扣先天易<lb/>
　　　送春<lb/>
<pb n="KR4e0126_WYG_004-76b"/>
黄鸝啼老緑楊樹萋萋草滿王孫路落紅無數㸃蒼苔<lb/>
九十春光倐將暮東君何事駕言回典衣且盡花前盃<lb/>
殷勤相送共一醉後㑹又是明年來别離不用傷懐抱<lb/>
四時代序天之道君不見功成名遂便拂衣漢家疏傅<lb/>
辭榮早<lb/>
　　　賜粽<lb/>
細葛香羅試新暑太平時節逢重午五兵辟盡百邪消<lb/>
不用釵符懸艾虎九重天上宴芳辰菖蒲香泛宫壺春<lb/>
<pb n="KR4e0126_WYG_004-77a"/>
青青孤葉包金黍玉盆滿貯頒羣臣小臣何幸遭明主<lb/>
承恩共醉薰風裏願題官帖獻新詩納忠竊效歐陽子<lb/>
　　　賜扇<lb/>
祝融南來司火令大地鬱蒸如坐甑蓬萊宫中夏日長<lb/>
南薫有歌思解愠尚方新造宫扇成削玉裁雲形製精<lb/>
内侍傳宣賜卿士一揮頓覺炎塵清魯公詩句平生志<lb/>
願與君王除酷吏安得牧守皆循良逺播仁風慰黎庶<lb/>
　　　送撫寜侯朱永北征<lb/>
<pb n="KR4e0126_WYG_004-77b"/>
單于獵騎驚雲中羽書夜入甘泉宫君王撫髀思頗牧<lb/>
將軍勇畧千人雄去年征南聞凱奏侯印腰間大如斗<lb/>
今年北征初受脤劎鋒擬斫樓蘭首鐵馬横行塞草春<lb/>
隂山瀚海無烟塵歸來看取麒麟閣漢家衛霍何其人<lb/>
　　　挽張都憲敷華母姚節婦<lb/>
良人早峩金豸冠致身事主遭時艱邊人内犯烽烟起<lb/>
從征一去不復還偉矣閨中未亡人固窮志節金石堅<lb/>
孤燈寒幌矢靡他柏舟再續三百篇劬劬夙夜撫遺孤<lb/>
<pb n="KR4e0126_WYG_004-78a"/>
箕裘舊業期有傳中丞位望光前烈㡬經斷織丸熊連<lb/>
鏡鸞孤飛四十年官原宿草迷寒烟歸去九泉重執手<lb/>
此生端不負所天嗚呼夫死國兮婦死夫忠貞兩全誰<lb/>
與俱銘章昭垂千百載燕許大筆春秋書<lb/>
　　　太學釋菜古詩<lb/>
皇明右文治閭巷興膠庠橋門集多士冠佩紛蹌蹌少<lb/>
窺夫子宫巍巍數仭牆仰鑚靡所得矻矻窮十霜剽竊<lb/>
糟粕餘乘時幸飛翔釋褐謁堦墀對越儼洋洋采蘋薦<lb/>
<pb n="KR4e0126_WYG_004-78b"/>
溪毛執爵灌椒觴百拜舉彞典報本那可忘平生迂腐<lb/>
心峩冠講虞唐曰兹筮仕初矢心思激昂金石勵名節<lb/>
忠孝恒自將期不負明訓允以酬君王<lb/>
　　賦<lb/>
　　　中秋賞月賦<hi>丙戌内閣考試</hi>
素昊司時蓐收行政日道西陸斗回酉柄大火下於坤<lb/>
維虛宿中乎離正掃赤煒之煩酷布金行之清靜豆雨<lb/>
飽兮初歇梧風颯兮漸勁凉露零而金莖香灝氣浮而<lb/>
<pb n="KR4e0126_WYG_004-79a"/>
玉宇淨燕翩翩以東歸兮雁嘹嘹而南競蟬咽聲以不<lb/>
鳴兮鷹奮迅而欲横南吕之律始中西兌之始方盛繄<lb/>
三五之良宵適平分之秋令暮烟霽而雲容四歛潦水<lb/>
澄而天光遥映斯時也隂精陽彩坎象懸空西魄已載<lb/>
東魄未終望舒御兮駕氷輪於海東素娥舞兮調霓裳<lb/>
於曲中穆穆兮金波有影團團兮玉斧無功寒玉臂兮<lb/>
清輝皓皓濕雲鬟兮香霧濛濛既委照兮珠簾華屋亦<lb/>
容光兮甕牖桑蓬普真明而無私兮羌萬里之攸同人<lb/>
<pb n="KR4e0126_WYG_004-79b"/>
世總清虛之府皇都一蕊珠之宫予於是盍朋簪開賓<lb/>
筵酌清酤調朱絃暢幽懐於寥廓邀勝賞於嬋娟歌坡<lb/>
翁之水調兮唱晁叟之洞仙修歐陽之翫事兮賦希逸<lb/>
之佳篇喜美難之兼具樂風景之無邊已而銀河斜漢<lb/>
玉繩低纒爽籟發於林外天香散於庭前惜光隂兮易<lb/>
度愛良夜兮無眠羣囂既息衆音並傳㡬處樓臺絲管<lb/>
沸兮樂歌舞於芳年誰家門巷砧杵急兮碎窮愁之萬<lb/>
千嘅人間之憂樂感天上之缺圓徘徊俯仰不覺為之<lb/>
<pb n="KR4e0126_WYG_004-80a"/>
太息而凄然客有語予者曰賞心易負美景難留可人<lb/>
明月屬此清秋今夕之㑹也追玉堂之勝賞無天柱之<lb/>
逺遊據床笑傲兮若登武昌之樓咏詩諷誦兮如泛牛<lb/>
渚之舟騁清談之亹亹浩清興之悠悠人生有㡬不樂<lb/>
何求子獨感慨而惆悵兮殆有類乎宋玉之窮戚而悲<lb/>
憂予乃喟然歎曰子豈知予者哉予竊恠夫少年之偷<lb/>
閑兮寜能為時物而解顏吁嗟乎哲人之用心兮固將<lb/>
視一世以為悲歡月明而無貴貧兮人情見月抑忻戚<lb/>
<pb n="KR4e0126_WYG_004-80b"/>
之多端有天涯兮遊子家山萬里兮疎問安今兹之夕<lb/>
兮望白雲而倚欄有逺地兮孤臣懐耿耿兮寸丹今兹<lb/>
之夕兮念瓊樓之髙寒彼閭閻之饑饉兮十室九空擷<lb/>
草穗兮為糧對明月兮賦鴻鴈而自傷彼邊城之將卒<lb/>
兮胡笳𦍑笛老征戍於沙塲對明月兮指王關為故鄉<lb/>
月照兮深閨有佳人兮愁斷腸邊衣兮未寄盻良人兮<lb/>
天一方月照兮圜扉有縲囚兮悲夜長雉罹羅兮未脫<lb/>
刻木畫地兮那可忘富貴歡㑹兮貧苦憂思今夕之樂<lb/>
<pb n="KR4e0126_WYG_004-81a"/>
者㡬何人兮而悲窮悼屈者紛其若兹伊苦樂之相忘<lb/>
兮抑亦居之所移蹇予懐之鬱鬱兮良獨有感於斯志<lb/>
先憂而後樂兮謂希文其吾師彼風流之庾謝兮徒曠<lb/>
達其奚為今九重之仁聖兮憂元元之瘡痍恒宵旰以<lb/>
孜孜兮曾不暇乎樂漢武影娥之池顧書生之竊禄兮<lb/>
一升合皆民脂愧無才以上佐天子而下弔蒼生兮其<lb/>
何心乎樂明月而娛嬉子以予為悲秋之騷客兮其不<lb/>
淺之為小丈夫也耶嗚呼噫嘻客聞予言亦悚然若驚<lb/>
<pb n="KR4e0126_WYG_004-81b"/>
焦然而弗寜遂相與舉盃酹月稽首乞靈願國家隆唐<lb/>
虞之治使斯人為堯舜之氓老安少懐兮各得其所逺<lb/>
來近恱兮咸遂其生囹圄空兮永期有司之不犯兵甲<lb/>
洗兮寜復有苖之徂征家家見月兮有忻然之色人人<lb/>
對景兮無歎息之聲豈若唐人聨句而専長日之樂殆<lb/>
猶虞氏鼓琴而公解愠之情則吾與子非特誇今夕一<lb/>
時之樂事且將祝皇明萬世之太平<lb/>
　　贊<lb/>
<pb n="KR4e0126_WYG_004-82a"/>
　　　韓魏公贊<hi>内苑作</hi>
昔宋昭陵有臣魏國可屬大事重厚如勃允武允文有<lb/>
才有徳入司諫垣闕補衮職出司邊寄膽寒西賊執政<lb/>
三朝惟公是式定䇿受遺手扶紅日天下晏然泰山磐<lb/>
石身係安危國同休戚豐功盛烈鼎彞是勒於千萬年<lb/>
有赫奕奕<lb/>
　　　許冡宰像贊<lb/>
孕崧髙之秀鍾河洛之英氣剛以直質粹而清始薦名<lb/>
<pb n="KR4e0126_WYG_004-82b"/>
於鄉榜仍賜第於大廷内司言責則正色直詞著張桓<lb/>
之威望外贊兵機則運籌制勝樹韓范之勲名任司馬<lb/>
而禆廟謨於帷幄位冡卿而付公論於銓衡以道事君<lb/>
魯惠三黜而不以為辱竭忠謀國楚文三仕而不以為<lb/>
榮躬操蹇蹇之節心懐翼翼之誠張曲江之風度雖可<lb/>
模於方册裴晉國之靈臺則莫狀於丹青<lb/>
　<lb/>
　楓山集巻四<lb/>
</p>
<p>
</p>
  </div>
<div> <lb/>
    <p>
<pb n="KR4e0126_WYG_005-1a"/>
傳畧<lb/>
章先生諱懋字徳懋蘭谿純孝里人也自其幼時頴異<lb/>
師授書輙成誦比成童則已遍綜羣籍為博士弟子而<lb/>
嗜學精深盖盛寒暑未嘗輟持巻其學根據六經而尤<lb/>
邃於易天順壬午鄉舉明易冠等成化丙戌以南宫第<lb/>
一人奏第入翰林為庶吉士次補編修官得究覽中祕<lb/>
圗書國家典章法式之籍悉通練習之是時館中多儒<lb/>
賢章先生與修撰羅公倫編修黄公仲昭檢討莊公㫤<lb/>
<pb n="KR4e0126_WYG_005-1b"/>
等並任經濟以氣義相應引古者左右史箴王闕輒上<lb/>
言天下事屬上元縱燈火諸學士皆應制賦詩章先生<lb/>
曰此不足明上盛徳也即與昭㫤同疏諌忤㫖譴責皆<lb/>
斤外先是修撰倫亦坐論宰相起復事得謫時號翰林<lb/>
四諫云尋用廷臣論救章先生從臨武令改南京大理<lb/>
評事三年遷福建按察僉事章先生既儒重典内外刑<lb/>
司衆疑非所任而先生之在南廷視讞以經律相比附<lb/>
不為文深亟察而一稱平至是益以風望修振綱紀乃<lb/>
<pb n="KR4e0126_WYG_005-2a"/>
過習吏者閩籍山海姦竊多有章先生下令謹番舶經<lb/>
海田弛鑛禁平沙尤太寜巨冦通商惠工振窮均賦部<lb/>
内大治然竟以亷鯁不能逐時低卬又積勞觸瘴故倦<lb/>
游則因考績至都力引求罷宰臣慰勉留之再三終不<lb/>
可遂致仕盖年四十一矣其介決如此既歸日奉娛其<lb/>
親優游貧約湛如也時下帷講誦四方學者執經受業<lb/>
門下常數十百人賢士大夫之道吳越者必低回造請<lb/>
其廬或千里駕至中外大臣交章論薦皆不起於是海<lb/>
<pb n="KR4e0126_WYG_005-2b"/>
内視章先生出處占時興替矣敬皇帝方尊嚮師儒有<lb/>
詔徴拜章先生南京國子祭酒而先生方遭喪力辭朝<lb/>
廷虚位以聽終制章先生感上至意服除乃奉詔至太<lb/>
學修明敎化倡徳義厲亷恥飭矩矱著功令析經藝道<lb/>
訓典博士諸生翕然鄉風矣正徳紀元章先生首陳治<lb/>
要五事勸天子勤聖學隆繼述謹大婚重詔令敬天戒<lb/>
既報聞乃乞骸骨疏頻上不允因輒<hi>闕</hi>
遂歸追頃之逆閹怙擅公卿大臣多中斥辱者乃始服<lb/>
<pb n="KR4e0126_WYG_005-3a"/>
章先生先㡬云庚午以南京太常卿召辭乃更擢禮部<lb/>
侍郎力謝解則聽以侍郎致仕始先生家居盖數十年<lb/>
足不涉闤市㑹盜起江西越鄙騷動乃徙家城中其居<lb/>
如寒士金華守欲為稍治門堂先生不屑也守與部使<lb/>
者列疏章先生耆碩宜崇禮以風天下而給諌復從中<lb/>
論之詔所司嵗時禮餽務稱養老意焉今上即位敕加<lb/>
章先生南京禮部尚書固辭上温㫖褒重且遣大行存<lb/>
問而章先生已遘疾卒於家夀八十有六訃聞詔賜葬<lb/>
<pb n="KR4e0126_WYG_005-3b"/>
祭贈太子少保諡曰文懿其後從金華守言章先生清<lb/>
貧家無遺貲可官給養其孤接比長録太學生皆異數<lb/>
章先生始稱闇然子晚稱濲濱遺老學者即所講業楓<lb/>
木山中稱楓山先生先生為人龎樸長者而蓄徳深閎<lb/>
喜怒不形於色徳怨不槩於心矜虛不出於口驕泰不<lb/>
設於身其長不自見小疵不自掩人與之交則親語之<lb/>
言則信簡文而疎目恂恂如也坦坦如也至臨大節論<lb/>
事決議據辯確然不可易也其於勢利紛華一不入其<lb/>
<pb n="KR4e0126_WYG_005-4a"/>
中履素安土無强於世而特喜推汲士誨道人如恐不<lb/>
及焉為文章不尚工藻取逹而止或諷之著述則稱經<lb/>
傳之言至矣學者務反觀深造之故其所著惟婺鄉賢<lb/>
志若干巻蘭谿志若干巻遺文及語録若干巻藏於家<lb/>
其髙第弟子名位顯聞者若干人具見實紀而今越中<lb/>
治易洪範禮風雅論語孟子皆本章先生<lb/>
唐鉞曰余讀宋史諸傳病其繁蕪謬亂其細者類門生<lb/>
家乘禆官之例非太史體至所謂道學傳者乃復標異<lb/>
<pb n="KR4e0126_WYG_005-4b"/>
於儒其所揄揚欲過賢聖近乎誣矣疑不足傳信及觀<lb/>
章先生所著有宋史刋誤書未成編求之已逸迄不得<lb/>
其所指章先生其學本尊信宋儒而其行事持議特平<lb/>
實簡易不矜立門户其貶少宋史固以是與盖其所詣<lb/>
深矣其詳載實紀語中而門人所為傳顧在其未卒前<lb/>
而復多贅語余乃謹次其行履之大者如此章先生既<lb/>
尊顯國史當序列其傳非學者所得私然先生叢談小<lb/>
物舉有可師學者得備覽其書者焉至其立朝治官進<lb/>
<pb n="KR4e0126_WYG_005-5a"/>
退廉節卓然稱其好學可為一代鴻儒矣<lb/>
</p>
<p>
</p>
  </div>
        </body>
</text>\m</TEI>
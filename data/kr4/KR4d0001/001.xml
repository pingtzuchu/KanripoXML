<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_001-1a"/>
徐公文集卷第一<hi>賦詩上</hi>
　　　　　　東　海　徐　鉉<lb/>
　　頌徳賦　木蘭賦<lb/>
　　新月賦<lb/>
　　　　頌徳賦<hi>東宫生日獻</hi>
惟先王之建國體皇極而垂制仰則觀於辰象俯<lb/>
則察於地義前星為帝座之輔蒼震乃少陽之位<lb/>
非明徳與茂親不足膺兹主器故萬邦以貞而本<lb/>
枝百世是必天錫嘉祉神輸百祥山河資其正氣<lb/>
日月分其融光<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>期運以載誕配乾坤而永昌者<lb/>
<pb n="KR4d0001_SBCK_001-1b"/>
也惟我儲后昭明俊徳黄裳元吉沉潛剛克鉤湥<lb/>
致逺曾莫挹其津涯問安視膳毎或形扵顔色在<lb/>
昔冲譲髙追太伯乃剖麟符保釐東宅受道師傅<lb/>
稽疑典册化自誠心風行邦國乃擁于旌南徐之<lb/>
城左撫句呉前封敬亭京師河潤盛徳日新其畏<lb/>
如夏其恵如春謝傅圍棊静一方之沴氣條矦髙<lb/>
卧息萬里之驚塵令聞孔昭元功莫二人情不可<lb/>
以久鬱皇統不可以終避乃畏天命允兹儲貳鳴<lb/>
玉[車*犬]以徐来與春郊而揔至龍樓霧廓雞㦸風生<lb/>
珍符疊委和氣交迎百度以之而式序多壘以之<lb/>
<pb n="KR4d0001_SBCK_001-2a"/>
而載清史書有年衢傳頌聲豈人事之協賛信宗<lb/>
祊之䧏靈於是玄圃凝隂瑶山密雪宣猷之緹幕<lb/>
半下濛汜之曽冰乍結爰書慶誕之日始過嘉平<lb/>
之節麗正晨啓重明夙設調護之客娛侍之臣峩<lb/>
冠煒燁佩玉璘玢咸稽首而再拜獻多福於萬春<lb/>
有宫坊之下吏乃捧觴而進稱曰自古聖賢率由<lb/>
輔導伊狥名與課實故成敗之異効粤若成王史<lb/>
佚周召左右前後惟仁與孝靡過不舉無善不告<lb/>
兹君臣之一體故風聲之克劭䧏及後代亦慎厥<lb/>
𥘉實聘四老復延二踈咸由古道以佑皇儲若乃<lb/>
<pb n="KR4d0001_SBCK_001-2b"/>
征和戾園有思臺博望之盛貞觀承乾有玄齡魏<lb/>
徴之重或有其禮而無人或有其人而不用何擇<lb/>
禍之忘䡖信非賢而㒺共英英副君鑒古知今百<lb/>
揆在乎手萬務經其心朝廷之所寄者重蒼生之<lb/>
所望者深既賞興王之諫亦訪百官之箴故曰生<lb/>
民在勤好問則𥙿不躬不親人将孰信一游一豫<lb/>
樂有常度節八音以導其和平調五味以適其喜<lb/>
怒情義兼於家國故知無不為愛敬極於君親故<lb/>
惟道是諭儉以足用而施舎不可不行仁以接物<lb/>
而刑罰不可不具冗官冝省而才不可遺疆事漸<lb/>
<pb n="KR4d0001_SBCK_001-3a"/>
寧而偹不可去居安思危覩災而懼上分一人之<lb/>
憂以成天下之務俾中外之禔福與宗祧而永固<lb/>
伊下臣之不佞蒙國士之殊遇實含和而吐頌豈<lb/>
登髙之能賦願䧏鍳於芻蕘　効誠於塵露<lb/>
　　　　木蘭賦<hi>并序</hi>
頃歲鉉左宦江陵官舎數畆委之而去庭樹木蘭<lb/>
因移植於宗兄之家及鉉徵還席不遑暖又竄于<lb/>
舒庸吾兄感春物之載華擬古詩而見寄吟翫感<lb/>
歎謹賦以和焉雖不足繼體物之作庶幾申騷客<lb/>
之情爾<lb/>
<pb n="KR4d0001_SBCK_001-3b"/>
伊庭中之竒樹有木蘭之可悦外爛爛以凝紫内<lb/>
英英而積雪芬芬兮謝客之囊旑旎兮仙童之莭<hi>仙人</hi>
<hi>有紫旄之莭</hi>許蒲茸之竊比聴蘭芽之竝列於是辭下<lb/>
土之卑濕歴上京之繁華恥衒價於豪門乃託根<lb/>
於貧家<hi>此樹本自歴陽移植於庭中</hi>資幽人之賞豫有好事之<lb/>
稱嗟一旦逐客程逺君門路賖削閨籍與印組豈<lb/>
<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>留乎此花噫人屢遐棄花猶得地分兎苑之餘<lb/>
䕃向藩房而吐媚授簡多暇攀條屬思持香草以<lb/>
予比効騷辭而我寄感此生之百憂何斯物之足<lb/>
貴悲夫客館長吟山城夕隂想馨香之不改歎歡<lb/>
<pb n="KR4d0001_SBCK_001-4a"/>
　宴之難尋慿歸夢於飛翼冩商歌於素琴歌曰光<lb/>
　景兮愁暮别離兮易久真宰兮無黨貞心兮不朽<lb/>
　誠知異日重滋田氏之荆但恐相逢共歎桓公之<lb/>
　桞<lb/>
　　　　　新月賦<hi>庚午歳宿直作</hi>
　五月五日繁隂乍晴倬彼新月麗於太清映玉繩<lb/>
　而絢彩揜銀漢以騰精對鳷鵲西南之影歩明光<lb/>
　東北之楹歴歴遅漏悠悠我情雖萬古之不易感<lb/>
　一年而始生乃有騃女癡男朱顔稚齒欣春物之<lb/>
　駘蕩登春臺之靡迆雜佩璀錯輕裾颯纚紛乎拜<lb/>
<pb n="KR4d0001_SBCK_001-4b"/>
　祝怡然宴喜人歲嵗以潛換景年季而若此昔我<lb/>
　當年胡云不然世路多故流光暗遷易壮心於大<lb/>
　觀變玄髮於華巔顧一毛之無濟媿兩綬之徒懸<lb/>
　况乎萬象虗眀九門奥祕對宣室以方罷閲通宵<lb/>
　而不寐憂心似醉既慷慨於君恩急景如馳更凄<lb/>
　凉於往事想愬月以長歌遂抽毫而見意<lb/>
　詩<lb/>
　　　　　早春左省寓直<lb/>
　旭景鸞臺上微雲象闕間時清政事少日永直官<lb/>
　閒逺籟飛簫管零冰響珮環終軍年二十黙坐叩<lb/>
<pb n="KR4d0001_SBCK_001-5a"/>
玄關<lb/>
　　　　寒食宿陳公塘上<lb/>
垂楊界官道茅屋倚髙坡月下春塘水風中牧豎<lb/>
歌折花閒立久對酒逺情多今夜孤亭夢悠揚奈<lb/>
爾何<lb/>
　　　　将去廣陵别史員外南齋<lb/>
家聲曾與金張軰官署去居何宋間𧺫得髙齋臨<lb/>
静曲種成竒樹學他山鴛鸞終日同醒醉蘿薜常<lb/>
時共往還賤子今朝獨南去不堪回首望清閒<lb/>
　　　　将過江題白沙館<lb/>
<pb n="KR4d0001_SBCK_001-5b"/>
少長在維揚依然認故郷金陵佳麗地不道少風<lb/>
光稍望呉臺逺行登楚塞長殷勤語江嶺歸夢莫<lb/>
相妨<lb/>
　　　　登甘露寺北望<lb/>
京口潮來曲岸平海門風𧺫浪花生人行沙上見<lb/>
日影舟過江中聞櫓聲芳草逺迷揚子渡宿烟湥<lb/>
映廣陵城游人郷思應如橘相望須含両地情<lb/>
　　　　山路花<lb/>
不共垂楊映綺寮倚山臨路自嬌饒游人過去知<lb/>
香逺谷鳥飛来見影摇半隔煙嵐遥隠隠可堪風<lb/>
<pb n="KR4d0001_SBCK_001-6a"/>
　雨暮蕭蕭城中春色還如此幾處笙歌案舞腰<lb/>
　　　　　京口江際弄水<lb/>
　退公求静獨臨川揚子江南二月天百尺翠屏甘<lb/>
　露閣數㠶晴日海門船波澄瀬石寒如玉草接汀<lb/>
　蘋緑似煙安得乗槎更東去十洲風外弄潺湲<lb/>
　　　　　早春旬假獨直寄江舎人<lb/>
　省署皆歸沐西垣公事稀詠詩前砌立聼漏向申<lb/>
　歸逺思風醒酒餘寒雨濕衣春光已堪探芝蓋共<lb/>
　誰飛<lb/>
　　　　　從駕東幸呈諸公<lb/>
<pb n="KR4d0001_SBCK_001-6b"/>
吴公臺下舊京城曾揜衡門過十春别後不知新<lb/>
景象信來空問故交親宦游京口無髙興習隠鍾<lb/>
山限俗塵今日喜為華表鶴况陪鵷鷺免迷津<lb/>
　　　　重遊木蘭亭<lb/>
繚繞長隄帯碧潯昔年游此尚青衿蘭橈破浪城<lb/>
隂直玉勒穿花苑樹湥宦路塵埃成乆别仙家風<lb/>
景有誰尋那知年長多情後重凭欄干一獨吟<lb/>
　　　　賦得綵鷰<lb/>
縷綵成飛鷰迎和啓蟄時翠翹生玉指繡羽拂文<lb/>
楣詎費銜泥力無勞剪爪期化工今在此飜怪社<lb/>
<pb n="KR4d0001_SBCK_001-7a"/>
來遅<lb/>
　　　　送魏舎人仲甫為蘄州判官<lb/>
従事蘄春興自長蘄人應識紫微郎山資足後抛<lb/>
名路蒓菜秋來憶故鄉以道卷舒猶自適臨戎談<lb/>
笑固無妨如聞郡閣吹橫笛時望青谿憶野王<lb/>
　　　　題殷舎人宅木芙蓉<lb/>
憐君庭下木芙蓉嫋嫋<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>枝淡淡紅曉吐芳心零<lb/>
宿露晚摇嬌影媚清風似含情態愁秋雨暗减馨<lb/>
香借菊叢黙飲數杯應未稱不知歌管與誰同<lb/>
　　　　送史館髙貟外使嶺南<lb/>
<pb n="KR4d0001_SBCK_001-7b"/>
　東觀時閒暇還脩喻蜀書䨇旌馳縣道百越從軺<lb/>
　車桂蠧晨飱罷貪泉訪古𥘉春江多好景莫使醉<lb/>
　吟踈<lb/>
　　　　　春日紫巖山期客不至<lb/>
　郊外春華好人家帶碧溪淺莎蔵鴨戯輕靄隔鷄<lb/>
　啼掩映紅桃谷夤縁翠栁堤王孫竟不至芳草自<lb/>
　萋萋<lb/>
　　　　　宿蔣帝廟明日遊山南諸寺<lb/>
　便返城闉尚未甘更從山北到山南花枝似雪春<lb/>
　雖半桂魄如眉日始三松蓋遮門寒黯黯柳絲妨<lb/>
<pb n="KR4d0001_SBCK_001-8a"/>
　路翠毵毵登臨莫怪偏留恋游宦多年事事諳<lb/>
　　　　　賦得有所思<lb/>
　所思何在杳難尋路逺山長水復深衰草滿庭空<lb/>
　佇立清風吹𬒮更長吟忘情好醉青田酒寄恨宐<lb/>
　調緑綺琴落日鮮雲偏聚散可能知我獨傷心<lb/>
　　　　　贈王貞素先生<lb/>
　先生嘗已佩真形紺髮朱顔骨氣清道秘未傳鴻<lb/>
　寶術院深時聼歩虚聲遼東㡬度悲城郭呉市終<lb/>
　應變姓名三十六天皆有籍他年何處問歸程<lb/>
<pb n="KR4d0001_SBCK_001-8b"/>
　幽人春望本多情况是花繁月正眀竟夕無言亦<lb/>
　無寐繞堦芳草影隨行<lb/>
　　　　　愛敬寺有老僧甞遊長安言秦雍間事<lb/>
　　　　　厯歴可聼因贈此詩兼示同行客<lb/>
　白首柳禅者嘗談灞滻游能令過江客偏𧺫失鄉<lb/>
　愁室倚桃花崦門臨杜若洲城中無此景将子剰<lb/>
　淹留<lb/>
　　　　　游蔣山題辛夷花寄陳奉禮<hi>本約陳同游不至</hi>
　今歲游山已恨遅山中仍喜見辛夷簮纓且免全<lb/>
　為累桃李猶堪别作期晴後日髙偏照灼晚來風<lb/>
<pb n="KR4d0001_SBCK_001-9a"/>
　急漸離披山郎不作同行伴折得何由寄所思<lb/>
<pb n="KR4d0001_SBCK_001-9b"/>
</p>
<p>
</p>
  </div>
</body>
</text>
</TEI>
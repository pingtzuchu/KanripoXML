<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_024-1a"/>
　徐公文集卷第二十四<lb/>
　　　　　　　　東　海　徐　鉉<lb/>
　　　送潘湖州序　送刁桐廬序<lb/>
　　　送髙紳之官序　送汪遜序<lb/>
　　　送葉元輔秀才序　連珠詞五首<lb/>
　　　安金蔵畫象賛　参政李公真賛<lb/>
　　　玉芝賛　方竹杖賛<lb/>
　　　筠州三清觀逍遥亭銘<lb/>
　　　虎谿銘　龍山泉銘<lb/>
　　　晁錯論　伊尹論<lb/>
<pb n="KR4d0001_SBCK_024-1b"/>
　　　出處論<lb/>
　　　　　送潘湖州序<lb/>
　士君子所以貴於衆庶者以其能理民也理民者<lb/>
　莫若二千石其地廣其勢重仁以字之義以断之<lb/>
　文以行之信以成之於是乎優游暇豫以平其心<lb/>
　導其和數者闕一則不足以爲良二千石矣吴興<lb/>
　名郡新被大化延頸企聳以佇徳音以成徳之才<lb/>
　之道将明主憂勤之㫖而頒詔條當下車政成待<lb/>
　箴諷况蘋洲霅谿天下勝絶緩轡縱櫂嬉逰其間<lb/>
　發之以詩詠參之以弈思名教之樂何以過斯豈<lb/>
<pb n="KR4d0001_SBCK_024-2a"/>
　唯吴士民歡康固亦我曺企慕閣長隴西公敦義<lb/>
　聳善賦詩寵行懐文之士靡不間作視衆君子之<lb/>
　詞知成徳之為人矣某辱事舊之尤者是用冠于<lb/>
　篇首<lb/>
　　　　　送刁桐廬序<lb/>
　陶彭澤古之逸民也猶曰聊欲絃歌以為三徑之<lb/>
　資是知清真之才髙尚其事唯安民利物可以易<lb/>
　其志仁之業也元賔長官生鍾鼎之族處綺紈之<lb/>
　間懿文敏行角立傑出雲心鶴態蕭然物外而世<lb/>
　禄所及𥘉筮實從䇿名蘭臺寓直宫省挂冠觧紱<lb/>
<pb n="KR4d0001_SBCK_024-2b"/>
　至于再三終以地連肺腑時属憂患黽俛従事出<lb/>
　入十年及時移世改自以為獲平昔之志矣而物<lb/>
　有萬殊命不我與昔之朱紫盈門今則羣從無所<lb/>
　庇矣昔之金玉滿堂今則簞瓢不常給矣乃慨然<lb/>
　曰潔其身而忘其宗得為孝乎於是濯纓清流投<lb/>
　迹名路紆此茜綬涖于桐廬暮春三月飲餞都邑<lb/>
　傳曰人之所欲天必從之嘗聞桐廬江浙之勝景<lb/>
　也朱張顧陸遺墟邇焉王謝任沈舊迹存焉山水<lb/>
　林壑應接不暇夫以天下之廣而首獲此邑非天<lb/>
　從子之欲乎将惟新之化撫思乂之俗道在於巳<lb/>
<pb n="KR4d0001_SBCK_024-3a"/>
事至乃應誠接於物令行莫違弹琴詠詩角巾蠟<lb/>
屐推是而往所至必安朝市丘壑復何有異佗日<lb/>
豈失為東方曼倩哉離羣之思亦宜裁抑慎夏自<lb/>
愛無假多談<lb/>
　　　　送髙紳之官序<lb/>
髙生以俊造之科中聖明之選清秩解褐尹縣南<lb/>
荆少年得途其道光矣復能追歩前哲求以言贈<lb/>
愚也不佞試為子妄言之觀夫閭里之民皆能用<lb/>
天之道分地之利仰以事父母俯以蓄妻子重生<lb/>
畏法盖真性也其所冒沒詐偽由吏優之也吏所<lb/>
<pb n="KR4d0001_SBCK_024-3b"/>
　以能擾之由賦役之煩也賦役之煩由為政者從䛕<lb/>
　也大君之與下民其勢曠而不接故設守宰以代<lb/>
　一人之耳目焉受百里之寄當以百里為已任民<lb/>
　之舒慘由乎已已之窮逹存乎天率是道也其何<lb/>
　往而不可此老夫平生之所守吾子以為如何哉<lb/>
　　　　　送汪遜序<lb/>
　士君子懐道于已有志于時講學以聚之脩詞以<lb/>
　發之不苟且于名譽不隕穫於貧賤見之於汪生<lb/>
　矣生家世從䆠𥘉而孤子託迹於諸侯之門主人<lb/>
　武夫不知其善輕田文之下客棄衛青之舎人迨<lb/>
<pb n="KR4d0001_SBCK_024-4a"/>
　余季氏司貢籍克日将涖職悉出羣士所贄文共<lb/>
　詳之首舉一通乃生之文也相與驚歎曰此子文<lb/>
　甚髙而名甚晦是必守道寡合者也即與之上第<lb/>
　既而主人大慙乃<hi>今上御名</hi>造誣謗布於用事者由是乆<lb/>
　不得調余時參典選事抗䟽論事始得為嶺隅一<lb/>
　尉生亦怡然不以屑意厯佐二邑皆有善聲及至<lb/>
　天朝復幹郡椽考績稱最遷秩新都白髮青袍惠<lb/>
　然訪别君子曰士之處世不欺闇室不差小官游<lb/>
　心于自得之埸措身于無過之地以此行天下雖<lb/>
　蠻貊可也况右蜀之域列仙之都風景融和山水<lb/>
<pb n="KR4d0001_SBCK_024-4b"/>
竒秀一時之遇誰克知之行矣自愛無假詞費仲<lb/>
冬十一月序<lb/>
　　　　送葉元輔秀才序<lb/>
君子依仁據徳讀書為文孜孜於求已汲汲于持<lb/>
問葢将以行道濟物勤身存教然而有不偶者焉<lb/>
人君側席求賢懸科取士昧旦丕顯日旰忘食盖<lb/>
将以盡一國之才成天下之務然而有所遺者焉<lb/>
此古人所謂離合之由運命之謂也君子審其若<lb/>
此故退而無悶進而不矜豈以無可奈之命而撓<lb/>
不可奪之志間者愚及諸賢品第貢士於南宫其<lb/>
<pb n="KR4d0001_SBCK_024-5a"/>
　間髙等者數年之中登第略盡今所遺者唯葉生<lb/>
　而巳茍有良田何憂晚歲先後之間其與幾何哉<lb/>
　行矣葉君蘋洲若下清風朗月一時勝賞矧復故<lb/>
　鄉唯恐子青雲之志不得嘯傲于其間爾慎夏自<lb/>
　愛無假多談已丑歲孟夏序<lb/>
　　　　　連珠詞五首<lb/>
　背時則棄不必論貴賤之殊適用則珍不必論精<lb/>
　麤之異是以淳風既及抵金璧於山林考室已成<lb/>
　問泥塗于采萃<lb/>
　運不常偶體道者無憂時不常来抱器者無滯是<lb/>
<pb n="KR4d0001_SBCK_024-5b"/>
以霜露既䧏徂来不易其貞弓矢載櫜董澤不踰<lb/>
其利<lb/>
道不可以權行終則道䘮情不可以苟合乆則情<lb/>
踈是以兵諫愛君君安而忠敬已失同舟濟險險<lb/>
夷而取捨自殊<lb/>
先王之道或拙於合變之謀萬乗之權或輕於衆<lb/>
人之力是以時逢革命夷齊餓而吕望封運偶爱<lb/>
才綘灌强而賈生絀<lb/>
有用於物雖逺弗遺無功於時雖近猶棄是以楩<lb/>
柟在野見米於良工蒿艾在庭不容於薙氏<lb/>
<pb n="KR4d0001_SBCK_024-6a"/>
　　　　　安金蔵盡象贊<lb/>
　心腹腎腸所以爲人安公感激捨此求仁既已其<lb/>
　亂不愆厥身眉夀髙位唯天所親咨爾百世仰之<lb/>
　愈新<lb/>
　　　　　参政李公<hi>至</hi>字言幾年三十八真賛<lb/>
　金玉其相君子之容廟堂之器多士攸宗謀先帷<lb/>
　幄道合雲龍絶景横騖干霄直上黒頭三公風流<lb/>
　宰相人具爾瞻惟肖之像<lb/>
　　　　　玉芝贊<lb/>
　天地粹和之氣交感化成鍾於人事為仁孝鍾於<lb/>
<pb n="KR4d0001_SBCK_024-6b"/>
　植物爲芝英故以孝行感必芝草生以類至也宜<lb/>
　春易君延慶先君徙籍来占臨淮清節考終因葬<lb/>
　其郡君茹荼泣血廬墓終䘮申㒺極之哀盡善居<lb/>
　之禮里閭率化生植効祥乃有玉芝産於瑩域擢<lb/>
　本數十爛然叢倚柯條交<hi>今上御名</hi>玲瓏朗瑩樛枝俯映<lb/>
　間以葩華雪英碧蘂紛敷玓瓅客有好事者圖之<lb/>
　而來盖耳所及圗象所記未始有也余與君遇甚<lb/>
　邇而熟君伯氏聞君世家積善餘慶果生孝子且<lb/>
　有竒應以振淳風昔天台之琪樹唐昌之玉蘂皆<lb/>
　以珍麗見頌詩人比之於此曽何足貴乃爲賛曰<lb/>
<pb n="KR4d0001_SBCK_024-7a"/>
　英英玉芝生彼丘墳交柯離婁揚葩敷紛神之應<lb/>
　斯其意訰訰愷悌君子㷀然泗濵孝心潔白孝徳<lb/>
　升聞撫翼亨衢振衣衡門朂増爾䖍以永後毘<lb/>
　　　　　方竹杖贊<lb/>
　彼羙者竹確乎貞堅峻莭無撓虗心體玄用之扶<lb/>
　老可以竆年所不足者其形乃圎誰謂竒標產于<lb/>
　巴𤏡削成亷稜挺然端直既方既勁斯為全徳㑹<lb/>
　我素心寳爾無極<lb/>
　　　　　筠州三清觀逍遥亭銘<lb/>
　羽客吴君心馳窈㝠興隆道館陟䧏真靈綽有餘<lb/>
<pb n="KR4d0001_SBCK_024-7b"/>
𥙿建兹幽亭下臨曲池甘泉清泠環植嘉樹羣芳<lb/>
苾馨俯矚長川滄波帯縈前睇仙山竒峯翠横游<lb/>
者忘歸居之體寕君子修道物境與并必有福地<lb/>
居為殊庭勤行不已可臻層城我聞其風用刋斯<lb/>
銘<lb/>
　　　　　虎谿銘<lb/>
逺公宴居虎谿之陽将迎順禮歩武有常斯須或<lb/>
違猛摯為防其閑不逾其道彌光湯湯碧流與名<lb/>
俱長咨爾後學鑑之勿忘<lb/>
　　　　龍山泉銘<lb/>
<pb n="KR4d0001_SBCK_024-8a"/>
建康城北有雞籠山焉傍帯潮溝却臨後湖宋元<lb/>
嘉中改為龍山湖曰玄武紀瑞也雷次宗之儒學<lb/>
蕭子良之　邸遺蹤可識爽氣常留東麓有泉至<lb/>
清而甘水旱不増减道人令隠<hi>今上御名</hi>精廬于其陽酷<lb/>
爱此泉以為靈液因思前作皆有銘賛而此獨闕<lb/>
常欲𥙷之無何夕次松下恍忽若夢見一人玄巾<lb/>
素衣謂隠曰此泉已有銘矣因徴其文即髙吟四<lb/>
句吟罷不復見觀其詞意無以加也余聞而異之<lb/>
因篆于石其詞曰<lb/>
原發石中　派分塵外　如醴之味　與時而在<lb/>
<pb n="KR4d0001_SBCK_024-8b"/>
　　　　　晁錯論<lb/>
　愚因讀李觀所為文見其論晁錯盡忠於漢而袁<lb/>
　盎以私讎䧟之景帝過聼可為王者之羞誠皆然<lb/>
　也以愚觀之則盎錯之罪一也夫二子者才識度<lb/>
　量不相上下遭天下𥘉定文帝勵精求理能用善<lb/>
　言故盡忠論事並獲聼用而皆欲功名在我莫肯<lb/>
　急病譲夷故相與為敵非素有父兄之讎也及七<lb/>
　國兵起而錯遽欲按治袁盎宜知吴之計謀其吏<lb/>
　不聼而止盎聞之欋遂反譖錯焉然則忘公家而<lb/>
　務私怨其罪先在錯也夫古之君子為而不有功<lb/>
<pb n="KR4d0001_SBCK_024-9a"/>
成不居付物以能任之則逸故能成可久可大之<lb/>
業今二子者冒道家之所忌以智能為身榮故終<lb/>
於惡是知道不可離也如此<lb/>
　　　　伊尹論<lb/>
伊尹放太甲論者多惑其臣節請試論之太甲在<lb/>
諒隂百官聼於伊尹太甲不明者蓋居䘮之禮有<lb/>
闕修身之行不周伊尹訓而罔念慮不堪繼統故<lb/>
徙於成湯之墓使其親見松栢切感慕之心追思<lb/>
王業知艱難之迹三年之制纔終伊尹乃迎歸于<lb/>
亳非謂絶其大位幽于别宫也古之言質故與放<lb/>
<pb n="KR4d0001_SBCK_024-9b"/>
　逐同文亦猶君臣交相稱朕下告上亦為詔也霍<lb/>
　光憂昌邑王滛亂而不敢有異謀田延年盛稱伊<lb/>
　尹廢太甲以决大事宗社之故不得已也本非如<lb/>
　霍光之廢昌邑也聖人舉至公于前姦雄躡陳迹<lb/>
　於後自古而然非聖過也魏晉之後更相傾奪皆<lb/>
　引堯舜揖譲為詞亦當罪堯舜矣禹譲天下於益<lb/>
　益知天下歸啓故不敢當苟天下歸益益則為王<lb/>
　亦無愧也如令太甲遂失徳天下歸伊尹伊尹復<lb/>
　何辭哉今天下未忘成湯故尹復奉太甲無傷於<lb/>
　至公也夫古之有天下者一身處其憂責億兆蒙<lb/>
<pb n="KR4d0001_SBCK_024-10a"/>
　其富夀天下既理則辭之巢由是也天下不理則<lb/>
　受之湯武是也後之人役天下以奉其<hi>私使</hi>故比於<lb/>
　騎獸不可下歩驟之相逺如此豈可一㮣而論哉<lb/>
　　　　　出處論<lb/>
　人之為貴與天地參者也是則有四人焉食為民<lb/>
　天故農為政本工致天下之器用商通天下之有<lb/>
　無此三人者交相飬者也而士人者無所資於三<lb/>
　人而坐受其飬何也蓋為之君師而司牧之教其<lb/>
　不知䘏其不足安其情性遂其生成為之立上下<lb/>
　之節正長㓜之序闕一則亂故魯哀公曰信如君<lb/>
<pb n="KR4d0001_SBCK_024-10b"/>
　不君臣不臣父不父子不子雖有粟吾得而食諸<lb/>
　是則資三人之最切者也故享天下之禄而無愧<lb/>
　及世之衰也上之道不被於下下之情不逹於上<lb/>
　億兆困窮無所告訴在位者惠不及物徒以富貴<lb/>
　為身資君子恥之故逃之而隠於陵為農輪扁為<lb/>
　工弦髙為商如此者不可勝數是皆失路之人也<lb/>
　不肯無功而徼利故任力而自食以免貪冒之罪<lb/>
　非其所欲也不得已也而後之人不本其意以為<lb/>
　髙尚之士桎梏軒冕粃糠禄稍若爾則伊臯稷契<lb/>
　曷足貴哉或曰伯夷叔齊當文武之世曷為棄之<lb/>
<pb n="KR4d0001_SBCK_024-11a"/>
　而窮處也荅曰聖人一致而百慮殊塗而同歸天<lb/>
　下至大非一人所能無也力之所及擇處一焉當<lb/>
　是時十亂協心以著翦商之業沛有餘力矣故夷<lb/>
　齊不復措意於其間至於正君臣之大節垂百世<lb/>
　之大統則十亂不能兼也故夷齊以是為已任焉<lb/>
　方知扣馬而諫左右欲兵之太公曰此義士也扶<lb/>
　而去之夫以夷齊為義則明巳之不義矣故歸惡<lb/>
　於已以成立義之志是太公知夷齊之心也夫積<lb/>
　徳累仁之聖因八百諸侯之心以滅獨夫之紂盛<lb/>
　業如此而義士猶恥之不食其粟乃知以臣伐君<lb/>
<pb n="KR4d0001_SBCK_024-11b"/>
　之惡也大矣則後之帝王罪未及桀紂諸侯之徳<lb/>
　未及文武敢有闚竊者乎故春秋之時周室㣲弱<lb/>
　不絶如線以桓文之強大不敢自用乃糾合諸侯<lb/>
　以尊王室則夷齊之功所及也逮至秦漢興替之<lb/>
　際士君子濡足授手之時而南山四皓隠居自若<lb/>
　夫四皓者知漢髙之寛仁神武有三傑輔之足以<lb/>
　安天下無待於巳故也及太子之危留侯不能正<lb/>
　於是襃然而起以救其失若夫出處之分髙尚之<lb/>
　名皆不以屑意功成不有超然而去於以有應耀<lb/>
　者與四皓俱徴應獨不至時人為之語曰南山四<lb/>
<pb n="KR4d0001_SBCK_024-12a"/>
　皓不如淮陽一老彼應生者蓋知四皓足以安太<lb/>
　子無待於已故不出也不然豈獨潔其身乎斯皆<lb/>
　大人君子至公之舉而淺局者輕為襃貶不亦傷<lb/>
　乎<lb/>
　徐公文集卷第二十四<lb/>
<pb n="KR4d0001_SBCK_024-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_007-1a"/>
　徐公文集卷第七<lb/>
　　　　　　　東　海　徐　鉉<lb/>
　　　李厈明御史大夫制　宋齊丘知尚書省制<lb/>
　　　劉崇俊起復制　馮延魯江都少尹制<lb/>
　　　王彦儔加階制　李匡明舒州刺史制<lb/>
　　　趙丕御史中丞制　陳褒制<lb/>
　　　杜昌業江州制　招討妖賊制<lb/>
　　　魏王宣州大都督制<lb/>
　　　王崇文等並本州觀察使制<lb/>
　　　髙逸休夀州司馬制　李蕚節度副使制<lb/>
<pb n="KR4d0001_SBCK_007-1b"/>
　　　馮延已兼起居郎閻居常兼起居舎人制<lb/>
　　　王仲連米崇楷等制　查文道知雜制<lb/>
　　　張義方勤政殿學士制<lb/>
　　　劉彦貞觀察使制　外祖母追封制<lb/>
　　　刀紹工部尚書制　張義方左常侍制<lb/>
　　　李貽業宗正卿制　陳繼善工部侍郎制<lb/>
　　　蕭儼祠部郎中制　陳景進工部郎中制<lb/>
　　　　　李厈明御史大夫制<lb/>
　勑御史所職實為紀綱百官之邪得以糾正衆目<lb/>
　不理得以舉明使朝廷凛然㒺懈於住兹朕之攸<lb/>
<pb n="KR4d0001_SBCK_007-2a"/>
　賴而和庻政也向者治刑不暇官業靡申遂用省<lb/>
　其訊鞠之煩委以澄清之寄庻循理本諒在得人<lb/>
　通議大夫守吏部尚書柱國賜紫金魚袋隴西縣<lb/>
　開國子食邑五百户李厈明學術優深徳望清重<lb/>
　可副丞相以鎮時風中散大夫守右常侍判御史<lb/>
　臺事柱國賜紫金魚袋趙丕自掌憲司克勤於職<lb/>
　而侍從之列朝夕論思期於弼違宜在專任今以<lb/>
　庶獄移從理官可歸騎省以偹顧問各踐乃位允<lb/>
　期懋功厈明可御史大夫丕可守本官罷判臺事<lb/>
　　　　　宋齊丘知尚書省制<lb/>
<pb n="KR4d0001_SBCK_007-2b"/>
　勑両掖南宫樞機之地也元台上公股肱之寄也<lb/>
　况親賢在位中外具瞻式叙彛倫爰申明命夫真<lb/>
　宰之重大政咸歸岀納王言固當綜録侍中夀王<lb/>
　某向兼南省未協舊章宜罷判尚書省便領中書<lb/>
　門下兩省事太保齊丘雖道在經邦方資納誨而<lb/>
　事殷㑹府兼藉允釐可知尚書省事大元帥齊王<lb/>
　搃納百揆以貞萬邦凡百謨猷悉関獻替其三省<lb/>
　事並取齊王叅决朕允思恭己以荷景靈用一國<lb/>
　之才敢辭則哲成天下之務庻叶無為方俟沃心<lb/>
　豈勞多訓<lb/>
<pb n="KR4d0001_SBCK_007-3a"/>
　　　　　劉崇俊𧺫復制<lb/>
　勑匡時啓運功臣威邊将軍濠州都團練觀察處<lb/>
　置等使光禄大夫檢校太傳使特節濠州諸軍事<lb/>
　守濠州刺史渦口兩城使兼御史大夫上柱國彭<lb/>
　城縣開國于食邑五百户劉崇俊濠上觀風克昭<lb/>
　祖服光禄大夫檢校太保持節常州諸軍事守常<lb/>
　州刺史兼御史大夫上柱國劉佑晋陵守土允茂<lb/>
　政經而皆夙綀軍聲習知邊要方深朝寄遽属内<lb/>
　艱永言護塞之權宜舉墨縗之制俾加寵命改授<lb/>
　階資勉抑孝心以從王事並可𧺫復雲麾将軍餘<lb/>
<pb n="KR4d0001_SBCK_007-3b"/>
　如故<lb/>
　　　　　馮延魯江都少尹制<lb/>
　勅朝議郎行尚書虞部貟外郎武騎尉賜緋魚袋<lb/>
　馮延魯頃者尹縣留都首變田制克勤於事以利<lb/>
　於人自歸朝行已踰周嵗如聞衆庶未甚樂成矧<lb/>
　彼浩穣所宜均一是用假爾亞尹往畢舊功其在<lb/>
　條理淂中厚薄無撓俾乃比屋咸遂所安止於刑<lb/>
　讞之繁亦以公平為用務令稱職無忝加恩可以<lb/>
　本官判江都少尹公事<lb/>
　　　　　王彦儔加階制<lb/>
<pb n="KR4d0001_SBCK_007-4a"/>
　勑王者旌董戎之功重殿邦之任䟽寵之命因事<lb/>
　有加所以勸能而佇効也佐時䘙聖功臣建威将<lb/>
　軍康化軍節度池州觀察處置等使起復雲麾将<lb/>
　軍檢校太尉兼侍中使持節池州諸軍事池州刺<lb/>
　史上柱國太原郡𨳩國侯食邑二千户王彦儔作<lb/>
　鎮方隅克揚威信師謀不撓庶政有常肅爾先聲<lb/>
　宣我朝命向者起於哀制授以崇階禮適就於變<lb/>
　除寄方隆於藩屏俾從増邑式示推恩勉揚令圗<lb/>
　無替丕績可光禄大夫加食邑一千户餘如故<lb/>
　　　　　李厈明舒州刺史制<lb/>
<pb n="KR4d0001_SBCK_007-4b"/>
　勅通議大夫守御史大夫柱國賜紫金魚袋隴西<lb/>
　縣𨳩國子食邑五百户李厈明向縁時望命長憲<lb/>
　臺既歴歲時亦聞敬慎方佇茂績以光大猷遽覩<lb/>
　拜章固辭重位俾全寵遇宜輟準繩尚賴分憂無<lb/>
　忘守節可檢校司徒兼御史大夫使持節舒州諸<lb/>
　軍事守舒州刺史充本州團練使餘散官賜邑如故<lb/>
　　　　　趙丕御史中丞制<lb/>
　勑朕以御史未理庶政靡清思得良臣副吾慎選<lb/>
　中散大夫守右散騎常侍柱國賜紫金魚袋天水<lb/>
　縣𨳩國子食邑五百户趙丕再履憲署欽若攸司<lb/>
<pb n="KR4d0001_SBCK_007-5a"/>
　迭爲侍臣厈予不及俾授格心之寄宜<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>獨坐之<lb/>
　權夫才識兼通然後能得大體公正無黨然後能<lb/>
　肅百司糾正失中則紀綱撓顧避不言則職業墮<lb/>
　爾其欽哉無辱朕命可御史中丞餘官勲賜爵邑<lb/>
　如故<lb/>
　　　　　陳襃制<lb/>
　勅出身事主忠之効也以年致政古之制也淳風<lb/>
　将振斯道復行朕用嘉焉宜示優寵宣徽使某官<lb/>
　陳襃以敬慎之操俊乂之才輔予潜九之𥘉叶我<lb/>
　司聦之寄出納惟允佐佑盡規勤勞王家數紀於<lb/>
<pb n="KR4d0001_SBCK_007-5b"/>
　是永念耆徳方注虚懐遽從知退之言亟有懸車<lb/>
　之請雖面諭難抑豈舊功可忘而司衛列卿秋崇<lb/>
　務簡俾退辭近侍猶在立朝勉㢠髙尚之心式厚<lb/>
　君臣之義可衛尉卿<lb/>
　　　　　杜昌業江州制<lb/>
　勑十連之帥百城之長藩屏王室其揆一也隨時<lb/>
　省置何常之有焉朕祗荷慶基懋循古訓迭用舊<lb/>
　徳以頒詔條交修予違踐更爾位肆因大慶式舉<lb/>
　朝章金紫光禄大夫上柱國京兆縣𨳩國子食邑<lb/>
　五百户杜昌業始以明敏肅恭服勞近密出納惟<lb/>
<pb n="KR4d0001_SBCK_007-6a"/>
　允固慎無違先帝用能委之邦政明九伐以恢王<lb/>
　略堅一心以廸大猷六事允諧時乃之用将圗爾<lb/>
　効且盡其才朕以中流之寄九江為重控五嶺之<lb/>
　衝要鎮百蠻之驛騷属予相臣入揔樞務惟爾公<lb/>
　望克嗣其勲是用輟夏官之崇<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>外臺之職尚虗<lb/>
　使節以便理戎其往慎乃攸終遵我成憲簡易以<lb/>
　申令恩信以即師惟恵惟忠無忝朕命依前檢校<lb/>
　太保兼御史大夫使持節江州諸軍事江州刺史<lb/>
　本州團練觀察使散官勲如故<lb/>
　　　　　招討妖賊制<lb/>
<pb n="KR4d0001_SBCK_007-6b"/>
　朕聞先王之静人也四夷咸賔尚先慎徳之誡一<lb/>
　夫不獲則軫納隍之心是故導以仁聲浹之恵澤<lb/>
　猶不可化遂威有刑昨者嶺表遺甿聚為冦盗違<lb/>
　其上命犯彼戦鋒而敢乗我國哀伺我邉隟侵軼<lb/>
　我封部誘惑我黔黎保據谿山肆為剽掠朕以肇<lb/>
　<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>丕業先洽徳音矧彼狂徒皆吾赤子弗忍盡殺<lb/>
　兾其自新所以雖命師徒且令招撫而兇愚不革<lb/>
　結聚愈繁暴害吏民攻圍縣邑一至於此其能久<lb/>
　乎國有常刑吾又何愛仍聞衆軍致討累有殺傷<lb/>
　平人無辜曝骨于野興言及此永惻朕心况常賦<lb/>
<pb n="KR4d0001_SBCK_007-7a"/>
　及期三農失業特申矜恤更示懐來䖍州今年應<lb/>
　属省租税並可放免仍委諸縣長史安存編户宣<lb/>
　示國㤙防護警廵勿令優動妖賊張茂賢首為刼<lb/>
　盗罪在難容若能束身歸降亦與洗滌收録如聞<lb/>
　命之後因循未賔即令招撫諸軍分路進討如所<lb/>
　在百姓及徒黨中有能擒斬茂賢者不訐有官無<lb/>
　官並賜三品賞錢一萬貫荘一區并已分産業並<lb/>
　永放苗税差役傳之子孫此恩不改若能同心計<lb/>
　畫及數内或擒獲得稱王稱統軍軍使之属并次<lb/>
　第首級止於一隊一寨頭領者即約此例等降優<lb/>
<pb n="KR4d0001_SBCK_007-7b"/>
　賞放免苗税差役或能自出身歸投有田畆者各<lb/>
　令㱕業仍放三年賦租無田者委本道録奏各與<lb/>
　逐便優穏安排及重加賞賚如兇惡不廻為諸軍<lb/>
　擒獲者不問人數即便處斬明申威信汝自擇焉<lb/>
　諸軍将士有能斬獲茂賢殺戮支黨官賞之制並<lb/>
　越常規予不食言爾宜自勵朕永惟止殺許彼悛<lb/>
　心且妖賊等焼毁倉儲蹂踐禾稼聚食則資糧立<lb/>
　盡外取則榖實不收進則大軍扼其前退則領兵<lb/>
　掎其後况烏合之衆本不同心緩則茍避征租急<lb/>
　則各圗㤙賞函首來獻翹足可期咨爾羣黨等自<lb/>
<pb n="KR4d0001_SBCK_007-8a"/>
　保家郷共思寕息與其碎身於鋒刃孰若樂業於<lb/>
　閭里咨爾将士等各奮驍勇早成功績與其暴師<lb/>
　於境上孰若受賞於轅門體我深懐速清邊徼布<lb/>
　告本道咸使聞知<lb/>
　　　　　魏王宣州大都督制<lb/>
　勑惟先王體國經野建邦設都並立懿親以蕃王<lb/>
　室當畿服之地則任輔翊之重有戎昭之績乃増<lb/>
　督護之威是以王略恢而諸侯和矣宣城重鎮陪<lb/>
　京之南制天險之津梁據三楚之襟帯境環千里<lb/>
　邑聚萬民我朝以來戎寄尤切太師魏王受鉞先<lb/>
<pb n="KR4d0001_SBCK_007-8b"/>
　帝建牙是邦宣導皇風董齊師律生殖茂遂禮譲<lb/>
　興行時惟懋功叶此時論粤朕小子懼徳弗堪允<lb/>
　孚大猷其在叔父雖師保之命巳廸茂章而刺舉<lb/>
　之名未極公望宜升大府式壮中權於戲立愛之<lb/>
　恩予不敢怠敬保之義王其謂何勉啓乃心以底<lb/>
　于道可升宣州為大都督府以魏王為宣州大都<lb/>
　督府長史餘並如故仍編入䇿命宣降<lb/>
　　　　　王崇文劉仁瞻張鈞並本州觀察使制<lb/>
　勑守邉之要在乎崇垣翰而重威令也任能之方<lb/>
　在乎因善政而加寵秩也懋廸斯道時惟令猷金<lb/>
<pb n="KR4d0001_SBCK_007-9a"/>
　紫光禄大夫檢校太傅使持節吉州諸軍事守吉<lb/>
　州刺史兼御史大夫上柱國太原縣𨳩國男食邑<lb/>
　三百户王崇文儒雅飾身威猛宣用入奉旅賁之<lb/>
　列出申刺舉之能光禄大夫檢校太傅使持節袁<lb/>
　州諸軍事守袁州刺史兼御史大夫上柱國劉仁<lb/>
　瞻沉厚有謀明㫁能理護塞之略歴任弗遷光禄<lb/>
　大夫檢校太傅使持節歙州諸軍事守歙州刺史<lb/>
　兼御史大夫上柱國清河縣𨳩國子食邑五百户<lb/>
　張鈞踐履班行昭著聲問守土之効一心靡違而<lb/>
　皆克嗣乃勲誕揚我武恊比成績勤勞王家朕以<lb/>
<pb n="KR4d0001_SBCK_007-9b"/>
　渺躬欽承鴻業實賴良将綏爰四方肆於布慶之<lb/>
　辰而有加等之命就升使職並駕兼車仍崇馭貴<lb/>
　之封増立将軍之號併申寵寄尚示克終無懈乃<lb/>
　誠以底于理陟明有典予不敢忘崇文可光禄大<lb/>
　夫依前檢校太傅使持節吉州諸軍事守吉州刺<lb/>
　史兼御史大夫充本路都團練觀察處置等使進<lb/>
　封𨳩國子食邑五百户仍賜號威勇将軍散官勲<lb/>
　如故仁瞻可依前檢校太傳使持節袁州諸軍事<lb/>
　袁州刺史兼御史大夫充本州團練觀察處置等<lb/>
　使封彭城縣𨳩國男食邑三百户仍賜號貞威将<lb/>
<pb n="KR4d0001_SBCK_007-10a"/>
　軍散官勲如故鈞可依前檢校太傅使持節歙州<lb/>
　諸軍事守歙州刺史兼御史大夫充本州都團練<lb/>
　觀察處置等使進封𨳩國伯食邑七百户仍賜號<lb/>
　武威将軍散官勲如故<lb/>
　　　　　髙逸休夀州司馬制<lb/>
　勑朝議郎行袁州司馬賜緋魚袋髙逸休立身謹<lb/>
　行聞于朝廷負才好謙老于州縣先皇奨異錫以<lb/>
　銀章優秩自居十數年矣其子焴秉乃直筆為我<lb/>
　史臣適當均慶之𥘉先有腰金之命而愛敬之切<lb/>
　發于中誠乞循廻授之文庶遂顯親之義辭旨懇<lb/>
<pb n="KR4d0001_SBCK_007-10b"/>
　激覽之惻然俾允所陳且成其羙仍加寵秩以就<lb/>
　懸車噫望族舊人唯爾而已覩本朝之恢復拖紫<lb/>
　綬以優游孝子克家耆年致飬兹惟盛事足慰爾<lb/>
　心可檢校尚書水部貟外郎夀州都督府司馬致<lb/>
　仕賜紫金魚袋<lb/>
　　　　　宣州營田副使兼馬歩都指揮使李蕚<lb/>
　　　　　可節度副使罷軍職<lb/>
　勑王者官人之㫖必褒賢能而均勞逸也列辟垂<lb/>
　憲予弗之忘某官李蕚夙負壮圗少為禆将餘勇<lb/>
　可賈有勞不矜泗水剖符邉候寕晏宣城從帥連<lb/>
<pb n="KR4d0001_SBCK_007-11a"/>
　營輯和而将領之權久煩耆徳毗賛之任未極初<lb/>
　筵俾援尚齒之文就䟽加等之命勉承朝奨無替<lb/>
　忠誠可<lb/>
　　　　　駕部郎中馮延巳兼𧺫居郎屯田郎中<lb/>
　　　　　閻居常兼𧺫居舎人<lb/>
　勑朕凝旒端冕以臨萬邦而左右史臣執簡近侍<lb/>
　言動得失注記無違故布政㒺不臧承化㒺不若<lb/>
　惟聖攸賴慎柬難虗某官馮延巳君子之儒多聞<lb/>
　為冨發之為直氣播之為雄文某官閻居常行顧<lb/>
　樞機學臻精博得廷臣之體多長者之言而皆踐<lb/>
<pb n="KR4d0001_SBCK_007-11b"/>
　彼周行奉予元子或奏記有翩翩之譽或罇罍多<lb/>
　亹亹之談藹然春風叶此時望是宜兼領郎署咸<lb/>
　躋掖垣於戲君舉必書朕敢忘於恭已無徳不報<lb/>
　爾母怠於懋官各振公才副兹多訓可<lb/>
　　　　　侍御史王仲連可𧺫居舎人監察未崇<lb/>
　　　　　楷可右𥙷闕<lb/>
　勑朕嘗思古先哲王所以致理區中垂憲萬祀者<lb/>
　盖有史臣以記其過有諫官以弼其違或面諍于<lb/>
　庭或舉書于册故政令所及㒺不化成而怠惰之<lb/>
　心無自入矣将振斯典必求其人某官王仲連爰<lb/>
<pb n="KR4d0001_SBCK_007-12a"/>
　籍才能亟參秩序正已而率下盡莭而向公某官<lb/>
　米崇楷早負時名尋升閨籍佩韋以臨事慎獨以<lb/>
　修身而並服豸冠咸司綱憲或立朝多按劾之奏<lb/>
　或典刑有欽恤之心叶我懋章宜升右掖勉修官<lb/>
　業以副簡求直筆正言無有所諱可<lb/>
　　　　　水部貟外郎判刑部查文徽可侍御史<lb/>
　　　　　知雜<lb/>
　勑秦漢以御史掌四方之記我朝以雜端正百官<lb/>
　之邪其名則同所職實重副是慎選其惟通才某<lb/>
　官查文徽克負羙名早從交辟尋陟郎署升為王<lb/>
<pb n="KR4d0001_SBCK_007-12b"/>
　臣法讞之難俾其叅決而察情無不當持議無不<lb/>
　平俾止絶濫刑下知恥格率是幹用使持憲綱在<lb/>
　能振舉霜威肅清朝序爾其直躬以䖏衆正色以<lb/>
　當官糾繆繩愆無或顧避陟明有典可不懋哉可<lb/>
　　　　　左常侍張義方可勤政殿學士<lb/>
　夫珥金貂直騎省以偹顧問非不重也而文學之<lb/>
　選宜又加焉某是號名儒久登華貫臺閣踐歴聲<lb/>
　實相符侍極而來當官無撓朕祗奉先烈勤求大<lb/>
　中諮訪闕疑籍爾稽古特加近職以示𨳩懐順羙<lb/>
　弼違無忘讜直<lb/>
<pb n="KR4d0001_SBCK_007-13a"/>
　　　　　楚州刺史劉彦貞可本州觀察使<lb/>
　敕懋官之旨非増秩不足以示寵行邉之任非進<lb/>
　號不足以申威施之其人是為令典某寛厚得衆<lb/>
　深沉有謀克荷家聲累<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>朝寄百城觀政三郡底<lb/>
　寕而長淮上游地雄師衆刺舉之職未極當官亷<lb/>
　問之權實諧僉議因是敷寵更佇厥成噫千里之<lb/>
　長三軍之帥任遇斯重勲庸是圗爾其敬哉無墮<lb/>
　乃力可<lb/>
　　　　　外祖母追封某國夫人<lb/>
　勑昔帝欽明義先敦序九族既睦萬邦以懐矧乃<lb/>
<pb n="KR4d0001_SBCK_007-13b"/>
　推自業之恩䟽漏泉之澤有光茂典式表孝心外<lb/>
　祖母李氏麗徳坤儀垂訓内則儲慶漸生民之什<lb/>
　顯䰟𨳩石窌之田肆予渺躬弗忘祗禀而嗣<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>鴻<lb/>
　業若渉大川奉長樂以自寕過躍龍而軫念追逺<lb/>
　之數宜有加焉是用進啓大邦載崇懿號昭示戚<lb/>
　里知予永懐可<lb/>
　　　　　大理卿判户部刁紹可工部尚書<lb/>
　勑周禮六卿皆有軍政漢制尚書奏事禁中歴代<lb/>
　親重也如是今予有命亦屬其才某官刁紹始以<lb/>
　幹能屢參繁劇向由卿寺踐歴省垣制國用而無<lb/>
<pb n="KR4d0001_SBCK_007-14a"/>
　違登生齒而有羡丕顯成績是為才臣今朕祗嗣<lb/>
　丕圗永徳司㑹俾率諸吏表於南宫爰陟冬卿式<lb/>
　申慶澤爾其欽承彛訓修舉官司無忘克終以忝<lb/>
　殊渥可<lb/>
　　　　　兵部侍郎張義方可左常侍<lb/>
　勑某珥貂服冕侍從獻替騎省之任也必以儒學<lb/>
　大僚端方名士入<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>兹選允叶茂章而爾義方可<lb/>
　謂能矣踐歴臺省抑揚聲實純誠直道造次靡忘<lb/>
　今予眇躬嗣守丕訓弗恵厥徳思聞讜言乃均慶<lb/>
　恩命為常侍從容左右敬佇嘉猷爾其念哉無渝<lb/>
<pb n="KR4d0001_SBCK_007-14b"/>
　乃節可<lb/>
　　　　　太常少卿李貽業可宗正卿<lb/>
　勑先王睦親也必求宗姓之賢者朝行之名臣為<lb/>
　之表儀序其昭穆今我有命時惟舊章某官貽業<lb/>
　學以潤身文以行禮貞以幹蠱直以事君有一於<lb/>
　此是可嘉尚矧備四者非所謂名賢乎今朕嗣續<lb/>
　丕基敷遵慶澤是用選於掌樂為我司屬使吾宗<lb/>
　室有信厚之風非貽業而誰勉修厥官無忝多訓可<lb/>
　　　　　左司郎中陳繼善可工部侍郎<lb/>
　勑國有六職百工預其一焉我朝已來其選尤重<lb/>
<pb n="KR4d0001_SBCK_007-15a"/>
　矧自尚書郎而擢拜者不其鮮歟某官陳某以幹<lb/>
　蠱之才克<hi>今上御名</hi>之羙亟更庶尹遂歴省垣委之以繁<lb/>
　雜之務而事盆眀兼之以㩁筦之司而利不匱弘<lb/>
　羊心計亦莫加焉屬朕岀震嗣圗施令布慶二卿<lb/>
　之任頗難其人今以繼善為之爾其可以稱職噫<lb/>
　大僚之體存乎簡昜興利之要在乎亷平無渝乃<lb/>
　誠以撓我法可<lb/>
　　　　　水部郎中判刑部蕭儼可祠部郎中賜紫<lb/>
　勑某官蕭儼夫王者之為政也任能舉直理刑懋<lb/>
　功如斯而已矣今秋官卿佐皆闕爾儼實專其司<lb/>
<pb n="KR4d0001_SBCK_007-15b"/>
　定法察情克舉攸職切言直氣屢聞於朝靡私厥躬何<lb/>
　其愛朕之深也方将圗效適屬均恩是用就升名曹仍<lb/>
　加命服俾耀省闥時予寵章爾其念哉無易乃心無囘<lb/>
　乃行决獄以寛簡當官以公平一心克終予慎嘉汝可<lb/>
　　　　　屯田郎中李景進可工部郎中<lb/>
　勑某官李景進昔漢館陶公主為子求郎而不得<lb/>
　何者非其人也今汝景進亦吾外戚而謹愿儒雅<lb/>
　好學善言久為臺郎頗副時望故均慶澤擢轉名<lb/>
　曹彼漢推公而吾奨善両得其道不亦宜乎<lb/>
　徐公文集卷第七<lb/>
</p>
<p>
</p>
  </div>
</body>
</text>
</TEI>
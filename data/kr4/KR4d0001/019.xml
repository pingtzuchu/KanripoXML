<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_019-1a"/>
徐公文集卷第十九<lb/>
　　　　　　　東　海　徐◍◍◍鉉<lb/>
　　送謝仲宣貟外使北蕃序<lb/>
　　送賛善大夫陳翊致仕還郷詩序<lb/>
　　送張佖郭賁二先軰序<lb/>
　　送武進龔明府之官序<lb/>
　　送劉生序<lb/>
　　游衛氏林亭序<lb/>
　　　　　送謝仲宣貟外使北蕃序<lb/>
自昔新都盗國撓我中州建武𨳩元越在江左日<lb/>
<pb n="KR4d0001_SBCK_019-1b"/>
月之照不及河洛之地者四十年矣主上方恢逺<lb/>
略弘下武聖作物覩有𨳩必先故使偽邦失政胡<lb/>
馬大入山泉反覆羌渾沸騰五州遺甿二京故老<lb/>
引領南望庻幾撫予天子聞之憫然故命大司馬<lb/>
賈公使以觀變儀曹郎謝君副焉儀曹别予予應<lb/>
曰羙哉是行蒼生之福在斯舉矣始予及子同省<lb/>
予弟又與子同府交道深矣今子将之絶域無以<lb/>
為贈請贈以言夫格天地充四方莫先乎禮昔我<lb/>
太宗文皇帝革暴隋一㝢内屈己濟物虗心納諫<lb/>
故四夷君長歴代不賔稽顙闕下可謂徳矣聲明<lb/>
<pb n="KR4d0001_SBCK_019-2a"/>
文物垂三百年絶而復續可謂禮矣苟使踰百千<lb/>
代之有國家者猶當企聳下風奉行不墜况中興<lb/>
之嗣君乎周秦宫闕是本朝二宅貞觀徳禮是本<lb/>
朝家法若棄之而不念委之而不修非天子之意<lb/>
也主上躬行於内而使二君順之於外今強胡入<lb/>
貢中原無主聖人不能違時時至不可失也子其<lb/>
勉之哉思聖意顧人心犬羊百萬以攻戦為事不<lb/>
可以威武服也酋豪聚首以姦詐為常不可以智<lb/>
力勝也子其将之以徳慎之以禮衣冠餘緒必觀<lb/>
光于使臣一覩漢官威儀必感泣頓服宅心南向<lb/>
<pb n="KR4d0001_SBCK_019-2b"/>
苟或不爾是絶蒼生之望也可不慎歟鉉自束髪<lb/>
從宦則聞長者之論盛言為戦國者必以權道子<lb/>
視商周以䧏誰非戦國寧有以權道躋太平乎而<lb/>
言以人棄故事與願違今子王府元僚居可言之<lb/>
地逺使上介當可行之時勉之哉故人之願蒼生<lb/>
之望在此而已行矣文昌春風二月征塗萬里捨<lb/>
㳺宴之適就鞍馬之勞征虜亭下南朝送别之埸<lb/>
臨滄觀側茂弘思洛之所叙離懐古寕無情乎矧<lb/>
軺車所經觸緒牽思渡長淮則想清流映月之景<lb/>
過睢園則思愁雲零雪之興望鞏洛則傷麥秀之<lb/>
<pb n="KR4d0001_SBCK_019-3a"/>
詩指唐晉則感大風之歌綏懐之暇弹琴詠詩以<lb/>
祛鬱陶之慮還軫在爾不復多陳聊序鄙志爾<lb/>
　　　　送賛善大夫陳翊致仕還鄊詩序<lb/>
夫進退之機大易稱首止足之誡玄丈所宗君子<lb/>
動必乗時故言行而事立静惟體道故身貴而名<lb/>
全然則知之非艱行之不易去聖既逺引年益稀<lb/>
是以古之明君爰有成式重辭禄之士優懸車之<lb/>
禮賁飾寵秩靡限常均所以崇徳尚賢激貪勵俗<lb/>
者也皇風所及我有其人太子洗馬陳翊江浙炳<lb/>
靈郷閭獲譽棲遲下位而升聞自髙便蕃寵任而<lb/>
<pb n="KR4d0001_SBCK_019-3b"/>
祗畏日積時方多難寄切司聪将命無私臨事能<lb/>
断盤錯必觧風雨不渝及少海告符揺山表慶天<lb/>
下之本既正四郊之壘亦罷于是詠遂初之賦决<lb/>
髙謝之懐京口之西先有别墅前臨廣陌却枕長<lb/>
江田逾二頃桑都八百戴仲若軒懸之地不逺風<lb/>
煙蒲真人鹿迹之鄊依然川域詸茅築室素欲終<lb/>
焉其所闕者飛泉而已嘗因暇日䇿杖尋幽爰有<lb/>
道人指示嵓溜百歩之内一道懸流其清可鑑其<lb/>
味如醴縈崖潄石滌慮蠲痾信山川助其好尚亦<lb/>
心府資其瑩濯既而挂冠請命伏閤陳詞優詔嘉<lb/>
<pb n="KR4d0001_SBCK_019-4a"/>
之竟允其請錫金紫之服升賛善之資輕舟東浮<lb/>
盡室而去副君執手流涕似宜都之别弘景羣公<lb/>
供帳祖餞若都門之送二踈知與不知莫不稱歎<lb/>
殿下調髙雅頌文動星辰賦詩一章以寵行邁掩<lb/>
鄴中之舊制流樂府之新聲足以厚君臣之情敦<lb/>
風化之本縑緗麗色丘壑増華自周行之人與觀<lb/>
光之士靡然投贈粲爾成章逺比河梁之篇近擬<lb/>
白雲之集夫其貞退之節樂善之風實教義之所<lb/>
臻亦詠歌之盛觀也鉉名叅望苑迹本騷人敢言<lb/>
能賦之才濫奉言詩之賜敬序麗則冠于首篇<lb/>
<pb n="KR4d0001_SBCK_019-4b"/>
　　　　送張佖郭賁二先軰序<lb/>
君子所以章灼當時焜耀来裔者必曰進士擢第<lb/>
畿尉釋褐斯道也中朝令法雖百王不移者也自<lb/>
聖暦中興百度漸貞能興此羙者今始見張郭二<lb/>
生矣則知九仭之勢千里之仃凝雲逐日未可量<lb/>
也鉉也不佞生於先賢之後進在二子之前此羙<lb/>
不兼可以歎息然有事同而事異請試論之噫詞<lb/>
埸陻廢五十年矣故老之言議殆絶後生之視聴懵<lb/>
然今百辟有司逹于郡國吏徒見趨走公府中一<lb/>
尉耳焉知其餘哉而二君子調髙才逸年少氣盛<lb/>
<pb n="KR4d0001_SBCK_019-5a"/>
将以俊造之業自重責人以既廢之禮又将以堯<lb/>
舜之道為用議政於俗吏之間如是将與時大乖<lb/>
矣嗚呼彼衆我寡或者難以勝乎君子之道無施<lb/>
不可舒之彌四海卷之在掌握日磾見竒於牧馬<lb/>
元楊知名於水磑彼二人即公輔大器也豈以恥<lb/>
辱為累哉愚願二君子反已正身𨳩懐戢耀無望<lb/>
人以不知無強人以不能如斯而已矣今天子重<lb/>
文好古諸生懐才待用所以蒼生未䝉福者上下<lb/>
之勢殊中有間耳大易之義物不終否否極必㤗<lb/>
㤗之時在上者其道下䧏在下者其道上行君臣<lb/>
<pb n="KR4d0001_SBCK_019-5b"/>
相合然後事業逺矣吾以為斯道之復不逺吾子<lb/>
其勉之句曲仙郷廣陵勝地多難将弭春物将華<lb/>
琴棊詩酒足以為適贈言之㫖盡於斯焉<lb/>
　　　　送武進龔明府之官序<lb/>
古人有言士君子志意既立名譽不聞蓋朋友之<lb/>
過也嗚呼予於龔生有之矣始予居獻納之地生<lb/>
已為赤縣尉嘗竊議謂生宜參諫垣憲府之任而<lb/>
未果㧞茅之志遽為賦鵩之行生不旋踵亦左授<lb/>
天長用武之地朝廷置建武軍於其所使為将者<lb/>
治之習兵與儒其志不通也處長與佐其勢不均<lb/>
<pb n="KR4d0001_SBCK_019-6a"/>
也軍市之征日困於民王澤之流不被於俗及生<lb/>
之至官聮始舉刪煩革弊丕變舊風踰年告歸舉<lb/>
邑之氏相率遮道不聴去乃潛匿佛廟室中耆耋<lb/>
軰索而獲焉扶之上車擁之而還竟不得已中夜<lb/>
而遁異哉遺愛之風若此考功之吏弗聞丙辰歲<lb/>
予避兵于池陽遇生侍親郡中勉之東下是時甘<lb/>
泉有烽火之急天子下哀痛之詔予謂生必自致<lb/>
青雲之上以解天下之倒懸而岀入三年始為武<lb/>
進宰噫非朋友之過乎嘗試論之曰才不才在我<lb/>
用不用在時道之所存其人乃貴功名寵禄何足<lb/>
<pb n="KR4d0001_SBCK_019-6b"/>
算哉苟澤及於民教𬒳於物則百里之廣千室之<lb/>
富斯可矣與夫楊孟之徒坎軻閭巷垂空言於後<lb/>
世者不猶愈乎行矣龔生苟有良田何憂晚歲贈<lb/>
言之要其過此乎<lb/>
　　　　送劉生序<lb/>
彭城劉生為南畿令天官侍郎昌黎公作序以送<lb/>
盛稱故歴陽宰楊貟外光儒之為政以朂之鉉與<lb/>
楊君有姻深知其内行君清簡仁愛心無適莫自<lb/>
妻子僕妾及家族吏民接之無親踈之隔求之於<lb/>
形骸之外盖真純之氣充而感召之應逺民之好<lb/>
<pb n="KR4d0001_SBCK_019-7a"/>
競者皆相與言曰衆若嚚訟必撓吾貟外矣嗚呼<lb/>
其古人乎今劉生才俊於楊學優於楊觀其政績<lb/>
等然生猶有耿介不平之氣觀吏部之朂子與予<lb/>
之贈言蓋為是也子其平心蔵用㳷然與道合在<lb/>
古人上矣矧西山神仙之宅也旌陽其逺乎僕固<lb/>
<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>談生停驂已久故揚㩁以論之九月二十七日<lb/>
中書舎人徐鉉序<lb/>
　　　　游衛氏林亭序<lb/>
建康西北十里所有迎擔湖水木清華魚鳥翔泳<lb/>
昔晉元南渡壺漿交迓於斯今中興建都人烟<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>
<pb n="KR4d0001_SBCK_019-7b"/>
比於是其間百𤱔之地宫率衛君澣水之所也前<lb/>
有方塘曲沼之勝後有鮮原峻嶺之竒表以虚堂<lb/>
累榭飾以怪石珍木悦目之賞充牣其中待賔之<lb/>
具無求於外庻子王君諭徳蕭君賛善孫君與上<lb/>
臺僚甞游焉賢衛君也陶陶孟夏杲杲初日虚幌<lb/>
始闢清風颯然班荆䕃松琴奕詩酒登䧏靡迆闚<lb/>
臨駘蕩熈熈然不知世之與我之為異矣差夫天<lb/>
生萬物貴適其性君子有屈身以利物後已而先<lb/>
人或行道以致時交或効智以濟世用斯有貴乎<lb/>
自適者也朝市丘壑君得中道焉下雍道汙智劣<lb/>
<pb n="KR4d0001_SBCK_019-8a"/>
無益於事山資弗給歸計未從每尋幽選勝何逺<lb/>
不屇一踐兹境杳然忘歸凡我同游皆為智者徴<lb/>
文紀事其有意乎壬子歲夏五月祠部郎中知制<lb/>
誥徐鉉躊躇嘅嘆之所作也<lb/>
徐公文集卷第十九<lb/>
<pb n="KR4d0001_SBCK_019-8b"/>
</p>
<p>
</p>
  </div>
</body>
</text>
</TEI>
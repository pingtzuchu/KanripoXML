<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_025-1a"/>
徐公文集卷第二十五<lb/>
　　　　　　東　海　徐□◍◍鉉<lb/>
　　大宋李公徳政碑文<lb/>
　　大宋新建上清太平宫碑銘<lb/>
　　大宋重修蛾睂山普賢寺碑銘<lb/>
　　　　大宋推誠宣力翊戴功臣金紫光禄大<lb/>
　　　　夫檢校司徒使持莭齊州諸軍事齊州<lb/>
　　　　刺史充本州防禦使河隄等使關南兵<lb/>
　　　　馬都監前御史大夫上柱國隴西郡𨳩<lb/>
　　　　國侯食邑一千九百户李公徳政碑文<lb/>
<pb n="KR4d0001_SBCK_025-1b"/>
　臣聞四岳疇咨帝堯所以光宅惟良共理漢室於<lb/>
　是隆興然則運暦冥符風雲交感必有則哲文后<lb/>
　乃有稱職之臣用能逮肅邇安刑清俗富其或乆<lb/>
　於其道課最於時行邊桉部籍其能羣史萬民浸<lb/>
　其澤流芳金石舊典存焉公名漢超其先隴西人<lb/>
　因官移籍今為雲中人也柱下史之真源克昌厥<lb/>
　後前将軍之壮氣不隕其聲世有哲人多為名将<lb/>
　偹諸前載可以不書昔者同光之季荘宗失馭公<lb/>
　烈考諱覇徳實典親衛力扈乗輿奮不顧身有死<lb/>
　無二忠頭于國慶鍾于家及公之貴詔贈左監門<lb/>
<pb n="KR4d0001_SBCK_025-2a"/>
　衛将軍夫人石氏追封本縣太君道不虚行沒而<lb/>
　可作有後之報斯焉豈誣公方㓜而孤嶷然特立<lb/>
　英果之氣出於天性逺大之期志為時用年未弱<lb/>
　冠自奮從軍始負羽於魏侯復䇿名於鄆帥有周<lb/>
　受命選入禁軍夫忘歸之鏃非逢䝉無以宣利其<lb/>
　絶影之駿非造父無以騁其能<lb/>
　今上當厯試之辰受有征之任妙選比校公首預<lb/>
　焉上黨之役名書勲籍奏發硎之刅超漸陸之程<lb/>
　及眷命有歸飛天在運攀鱗之効捨爵攸先乃掌<lb/>
　句陳式嚴徼道恩威洽著而七萃知方夙夜惟寅<lb/>
<pb n="KR4d0001_SBCK_025-2b"/>
　而九重甘寝暮歲考績較然可稱<lb/>
　皇上以文武之任中外惟一有和衆之略必著撫<lb/>
　俗之能有衛社之勤必堪守土之寄越建隆二年<lb/>
　拜齊州刺史本州防禦使爾乃海岱封圻虗危躔<lb/>
　次歴下屯兵之地夙表要衝東陵聚衆之鄉素稱<lb/>
　暴桀公本以簡昜濟之強明恕已以兼容正身而<lb/>
　可象光之以孝悌故其民和則争訟息而囹圄虗<lb/>
　矣示之以誠明故其民信則賦役充而儲廪實矣<lb/>
　農時不奪故曠土闢而生殖滋關市無征故百貨<lb/>
　通而財用足於是舉廢典正國容樹門反坫以備<lb/>
<pb n="KR4d0001_SBCK_025-3a"/>
　制度髙閑厚垣以待客使蒸肴折爼以宴嘉賔椎<lb/>
　牛釃酒以享軍旅出於私積無以家為近悦而逺<lb/>
　懐家至而户到一年而宿弊革載稔而新政行郡<lb/>
　齋肅然清嘯而已由是知董戎之用可移之於頒<lb/>
　條露冕之風可推之於護塞乾徳二年詔公以本<lb/>
　官充關南兵馬都監幽都南際河間北壌守方之<lb/>
　要慎束為難至則逺斥堠審號令養士如子戢軍<lb/>
　無私威聲飊馳亭障山立絶闚邊之虜有狎野之<lb/>
　衆而郡之大事亦皆聼命千里之内若指掌焉二<lb/>
　職交脩七載如一𨳩寳二年召赴京師天言襃慰<lb/>
<pb n="KR4d0001_SBCK_025-3b"/>
　復遣還郡而戍士思慕甿俗繄慿故其年冬再為<lb/>
　關南監護公負倜儻之氣藴沈厚之謀民巳安而<lb/>
　政益修邊既寕而備愈謹績茂而不伐寵至而若<lb/>
　驚君子知福禄之攸歸郡人感惠澤而思報於是<lb/>
　僚吏之屬耆艾之徒相與上言願旌不朽且曰任<lb/>
　賢使能天子之明也計功稱伐先王之典也非有<lb/>
　理世孰揚頌聲優詔嘉之克遂其請昔者考父循<lb/>
　牆之頌非曰君恩當陽沈水之文真成自伐豈輿<lb/>
　情欣洽令譽升聞播樂石於無窮等髙山而可仰<lb/>
　永惟懿羙足煥文明爰命下臣勒銘紀實其辭曰<lb/>
<pb n="KR4d0001_SBCK_025-4a"/>
　茫茫禹迹畫為萬國建侯定守立民之極提封且<lb/>
　千屬城以百惟威惟懐有典有則威懐伊何君子<lb/>
　時中典則伊何二代同風以使則悦以令則從率<lb/>
　是古道兹惟李公濟水之南東陵之下伏生荒耄<lb/>
　盗跖狙詐嗟我蒸黎<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>聞道化至魯猶逺尊周靡<lb/>
　暇李公来思富之教之政先體要物必由儀夜犬<lb/>
　無撓晨羊不欺歸民影附末俗風移天下雖平四<lb/>
　方是守桓桓虎旅懾爾戎醜籍我兼資是率是糾<lb/>
　道合舞干威行戴斗郡政既成邊塵既清侁侁比<lb/>
　屋肅肅連營夫懐其惠人竭其誠欲報之恩思垂<lb/>
<pb n="KR4d0001_SBCK_025-4b"/>
頌聲明明大君知臣善使舉必至公義無虗羙用<lb/>
建隆碣永昭信史錫爾介福施于孫子晉稱峴首<lb/>
漢紀燕然風流不續寥落千年猗歟良牧無愧前<lb/>
賢髙深自改蘭菊當傳<lb/>
　　　　大宋鳯翔府新建上濟太平宫碑銘<hi>有序</hi>
臣聞鴻荒代序太極流形二儀肇判而猶通萬類<lb/>
交馳而未别巢居血飲孰知王者之尊物魅神姦<lb/>
尚作生民之患於是聖人継統大化宏𨳩畫八卦<lb/>
而序四時奠五山而分九服衣裳軒冕采章之制<lb/>
以庸動植飛沈性命之宜畢遂髙卑既位幽顯既<lb/>
<pb n="KR4d0001_SBCK_025-5a"/>
　分蒸嘗雩榮致其恭宗祝史巫紀其秩猶或觀其<lb/>
　道而設教依於人而後行通其變而不窮感於物<lb/>
　而遂動未始有極無得而名其或數偶三哭徳如<lb/>
　二季民懐慈惠帝念疇咨必有靈符允歸興運易<lb/>
　著與能之旨傳稱觀政之徵史遇之論至哉左氏<lb/>
　之書詳矣我國家受天之命如日之升御六氣而<lb/>
　平泰階麗大明而照萬國清亂略於百王之季反<lb/>
　淳風於遂古之𥘉天瑞呈祥羣靈受職粤　御暦<lb/>
　之元祀有神䧏于鳯翔府盩厓縣之望仙郷其象<lb/>
　不形其言可紀盖玄帝之佐命禺强之官聨真位<lb/>
<pb n="KR4d0001_SBCK_025-5b"/>
　参於紫㣲靈職分於井鉞其稱述則儒玄之奥㫖<lb/>
　其敷演則禳檜之嚴科教義之深也則友孝姻睦<lb/>
　之行興焉威力之大也則魍魎魑魅之害除矣由<lb/>
　是秦雍之地尸而祝之<lb/>
　太祖神徳皇帝聖智淵深睿謨黙識饗之明徳待<lb/>
　以不祈方且奉天時而荅靈心握玄符而齊七政<lb/>
　故得皇猷允塞庶績其凝舞両階而四隩來同正<lb/>
　九伐而庶邦承式得遺珠於㒺象協吉夢於華胥<lb/>
　乃知玄告之不誣駿命之如響豈止五車兩騎来<lb/>
　為牧野之祥赤帝素靈出表芒碭之應而已哉<lb/>
<pb n="KR4d0001_SBCK_025-6a"/>
　今皇帝千年應運二聖繼明恢大業而惟新浸深<lb/>
　仁而累洽如周王之翼翼若夏后之孜孜聖作無<lb/>
　方先幾靡測雲門大濩綜六代之昭聲稷下淹中<lb/>
　来百家之精意酌而不竭者衢罇之味仰之彌髙<lb/>
　者垂象之文王澤既流頌聲無斁而復念深徯后<lb/>
　義切勤民睿眷春臨　皇威電擊大禹㑹諸侯之<lb/>
　地盡入隄封宣王逐獫狁之鄉率従稽服舉無遺<lb/>
　䇿役不逾時聊存尉候之官已戢<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬之器瑶圗<lb/>
　之盛也如此珍符之至也如彼深惟肹蠁益騐昭<lb/>
　明而豐報未嚴夀宫不度非所以光敷景貺垂示<lb/>
<pb n="KR4d0001_SBCK_025-6b"/>
　方來者也夫庸庸祗祗為政之要元元本本致理<lb/>
　之端盖神之命受於天天之造始於道是用歸誠<lb/>
　衆妙訪制昭臺申畫福鄉聿崇仙館緬惟虗皇之<lb/>
　真境參以聖暦之嘉名詔立上清太平宫於所䧏<lb/>
　之地爾其星分玉井邑峙金城終南峻極鎮其前<lb/>
　渭水清深紀其後鮮原靡迤接漢皇訪道之䑓佳<lb/>
　氣鬰葱對𨳩令棲真之宅物皆茂遂風雨㒺愆人<lb/>
　盡淳和舟輿不用瞻新宫之為状也崇墉繚野綘<lb/>
　闕凌空秘殿雲髙俯軒櫺而轉眩修廊䋲直歩欄<lb/>
　宇而中疲極丹青黼藻之工窮銑鋈璧璫之飾玉<lb/>
<pb n="KR4d0001_SBCK_025-7a"/>
　几正御瑶壇在庭　帝座既嚴衆真畢饗鹿巾霞<lb/>
　帔之士霓旌䧏節之儀空歌洞章揚其旨紫煙素<lb/>
　雲散其彩飈歘之馭縹眇於太虗氤氲之氣充被<lb/>
　於羣有至矣哉元后之徳與天地合真人之應将<lb/>
　冨夀并亦何必定却鄏以卜年禅岱宗而探䇿者<lb/>
　也夫金石之刻雅頌之興所以示民不佻求啓厥<lb/>
　後况乎尊道貴徳廣清净之風窮神知化超言象<lb/>
　之表是宜吿於太史副在名山爰命下臣式揚丕<lb/>
　烈其銘曰上天之載無臭無聲恍惚有象氤氲化<lb/>
　成寄以神理發為昭明惟徳是輔惟皇作程赫矣<lb/>
<pb n="KR4d0001_SBCK_025-7b"/>
　元后悠哉遂古成有靈貺式昭天祚龜岀清洛鳯<lb/>
　臨玄扈赤字興尭玉書授禹䧏及商亳建於邠岐<lb/>
　天子所啓神亦格思牲玉有秩馨香孔儀弈奕宗<lb/>
　祝子孫保之道徳下㐮質文不復俗限楚夏運遷<lb/>
　水木時歎陵夷民嗟惨黷必有真人應圗受籙<lb/>
　皇哉帝宋大拯横流出自蒼震類兹九疇垂衣卷<lb/>
　領端拱凝旒永言建福式協人謀有煒明靈䧏從<lb/>
　玄極致帝之命觀政之徳用薦忠信寕惟黍稷籍<lb/>
　陋蕙蘭悵非甲乙運鍾二聖慶洽重光誕敷一徳<lb/>
　奄有八方時文載郁我武惟揚通幽受職罄宇儲<lb/>
<pb n="KR4d0001_SBCK_025-8a"/>
祥乃眷珍符本乎至道肇建仙館是彰玄造前望<lb/>
終南旁贍豊鎬泱泱平原崇崇新廟端闈特立祕<lb/>
殿宏𨳩九華之室方丈之臺平闚列闕直寫昭回<lb/>
崆峒邈爾姑射遼哉聖靡不通道無不在靈場既<lb/>
穆祀典無改福爾蒸黎格于四海用刻貞珉永垂<lb/>
千載<lb/>
　　　　大宋重修蛾眉山普賢寺碑銘<hi>并序</hi>
臣聞聖人阐化必有胥附之資賢士<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>期必垂不<lb/>
朽之迹是以顔回黙識冠師門於洙泗之濵尹喜<lb/>
受經應真氣扵崤函之右故得千載之下好學之<lb/>
<pb n="KR4d0001_SBCK_025-8b"/>
徒入其國而知其教思其人而愛其樹聖賢相遇<lb/>
有如此焉在昔像教權輿能仁命世綜百靈而貫<lb/>
羣動歸向如流窮絶國而亘諸天感通若饗爰有<lb/>
法王之子來従普勝之方慿翼真乗導揚宗極具<lb/>
大悲之願行綜十智之因縁従我立名斯為上首<lb/>
及乎慈航既濟慧炬分華乃暨衆真俱承佛敕乗<lb/>
六牙之瑞獸䧏右蜀之靈峯将以協井絡之㑹昌<lb/>
鎮金方之勁氣猶且潛而勿用明而未融闇持摩<lb/>
頂之仁騭隂含生之命故使神嬰青縷肈建國都<lb/>
路闢金牛始通華夏沈犀息沴李太守之玄功噀<lb/>
<pb n="KR4d0001_SBCK_025-9a"/>
酒救災欒尚書之妙用郡𨳩學校文翁廣洽於儒<lb/>
風樂播中和四子誕揚於帝徳藹爾褒斜之域穆<lb/>
然周漢之民非法力之攸慿豈人謀之獨得其後<lb/>
金人既應白馬斯來神𨳩顯俗之徴家識致誠之<lb/>
所於是祥符煥爛靈變紛綸或則銀色浮空與朝<lb/>
陽而共麗或則燈光並列将夜魄以俱明聖衆盤<lb/>
旋真容隠現竒蹤萬状不可勝圗瞻之者耳目咸<lb/>
新聞之者身心共肅一方欣賴歴代修崇遂於白<lb/>
水之源特建普賢之寺金土交運𨳩閉不常白毫<lb/>
之相長存法鼓之音靡絶夫以導江遺迹天漢各<lb/>
<pb n="KR4d0001_SBCK_025-9b"/>
　區必有道之見歸豈三分之能乆<lb/>
　太祖神徳皇帝文脩内禪武定中區正卿揚九伐<lb/>
　之威逺俗致七旬之格納蜀王之土貢受劉禅之<lb/>
　騾車重鈕坤維還銘劔閣于時王風𥘉被汙俗尚<lb/>
　繁游魂篁竹之間假息萑蒲之際匪輕刑之可禁<lb/>
　顧先甲以徒勤金地寳坊侵成藪澤田衣毳褐漸<lb/>
　致流離妖禽既就于焚巢紺宇終悲於閴户雖復<lb/>
　葺其撓棟繕彼垝垣而陛序猶卑基扄未廣<lb/>
　尊號皇帝長君嗣統二聖重熈覆萬物以如天廓<lb/>
　重昏而比日聿修成業欽若靈心尺書徴懐徳之君<lb/>
<pb n="KR4d0001_SBCK_025-10a"/>
　折箠定畏威之地盡炎洲而極玄朔尉候徒存亘<lb/>
　日域而浃流沙車書莫二然後勝殘去殺反朴斲<lb/>
　雕包干戈以虎皮鑄劔㦸為農器定大濩雲門之<lb/>
　樂舉淹中稷下之儀慈衛仁薰時和俗阜天地應<lb/>
　而慶雲甘醴律吕調而玉燭景風猶復成而不居<lb/>
　勤則有繼一㳺一豫表王度之惟常必躬必親示<lb/>
　庶民之光聖慮極氷霜之誡丨丨丨丨丨丨皇綱<lb/>
　畢舉睿思彌精以為象外㣲言無生妙理修于心<lb/>
　則圓通無滯被于物則福應来臻足以助王道之<lb/>
　和平致蒼生于仁夀乃申明詔厯選精廬唯此蛾<lb/>
<pb n="KR4d0001_SBCK_025-10b"/>
睂獨標殊勝天真人皇諭道之地楚狂接輿隠景<lb/>
之鄉封域之間氣象盤薄洪源奔注二江䨇流沱<lb/>
潜之川峻岊回環玉壘銅梁岷嶓之阻况禪披擢<lb/>
秀來自祗園法海餘波别䟽定水慈氏所相疇能<lb/>
廢之烝哉聖謨符此玄貺五年春申命中使率将<lb/>
杍人伐貞石于它山下瓌材于邃谷或子來而肆<lb/>
力或神運以標竒模制度于鷲峯極荘嚴于花界<lb/>
耽耽正殿䡾䡾飛甍玉甃丹楹金鋪瑣闥洞户順<lb/>
隂陽之候中宸變寒暑之威掲以端闈繞之周廡<lb/>
鑄鴻鍾之萬石貫猛簴之千鈞桀孽凌空鑑訇震<lb/>
<pb n="KR4d0001_SBCK_025-11a"/>
　野其後則層樓入漢飛陛連雲彩檻離婁冠餘霞<lb/>
　而上出璇題玓瓅綴列宿以旁廻神明之臺不足<lb/>
　以語其髙天梁之宫不足以矜其麗鑠金為字寫<lb/>
　大蔵之金祕于上逾五百函範銅為像擬普賢之<lb/>
　容設于下髙二十尺味其文則如来之宗旨可得<lb/>
　而觀禮其相則菩薩之威神于是乎在将使三蜀<lb/>
　之地一切有情皆冲氣以含和盡革凡而成聖則<lb/>
　知大雄之教漸于世也深焉元后之仁利于民也<lb/>
　至矣昔者軒皇訪道歴㐮野以猶迷漢帝祈年拜<lb/>
　竹宫而無得恭惟盛美允属皇猷若夫事以頌宣<lb/>
<pb n="KR4d0001_SBCK_025-11b"/>
　言以文逺作而不記後嗣何觀爰命下臣式旌不<lb/>
　朽其銘曰<lb/>
　允矣象教洪惟法王如河不竭比日同光有情斯<lb/>
　應無逺弗彰化自八國聲馳萬方爰有大賢是稱<lb/>
　逹者異境齊致同聲協雅聞道莫逆瞻顔不捨乃<lb/>
　演真乗来儀東夏蛾睂之阻羣帝之庭作固作鎮<lb/>
　棲真宅靈普賢至止潜耀千齡爾未我覿我疇爾<lb/>
　形經教既孚神明乃作瑞相顯晦圓光歘霍萬變<lb/>
　凌峯百雲溢壑信士歸依輿人駭愕崇崇梵宇於<lb/>
　此宏𨳩時遷末運數偶三災焚如魯廟傾若齊臺<lb/>
<pb n="KR4d0001_SBCK_025-12a"/>
　淳風必復聖日斯廻赫矣皇圗烝哉二聖混一區<lb/>
　宇受天明命與物皆春得人為盛式叙九疇迭脩<lb/>
　三正皇帝曰咨咨爾西人助我神化其惟正真為<lb/>
　爾祈福轉兹法輪禪林則舊寳刹惟新祕殿耽耽<lb/>
　髙門奕奕脩廊四注層樓百尺尊經聖像金文寳<lb/>
　質妙善周圓福釐繁錫乾光俯燭慧炬朝焞同𨳩<lb/>
　夀域共闢重昏貙珉之伍杜宇之魂乗是妙果俱<lb/>
　登法門明明大君照臨下土墜典咸脩靡神不舉<lb/>
　彼都人士式歌且舞掲此豊碑永傳終古<lb/>
　　　　　巫馬大夫碑銘<lb/>
<pb n="KR4d0001_SBCK_025-12b"/>
　大夫與宓子賤俱事仲尼迭宰單父宓子恢上聖<lb/>
　之道舉任賢之明故有鳴琴之化大夫勤以繼徳<lb/>
　身親其勞故有戴星之迹從師則同行道則背其<lb/>
　何故哉夫天下至大也萬物至衆也至大者不可<lb/>
　以一㮣量至衆者不可以一術治故君子出處語<lb/>
　黙屈伸變亿一致而百慮同歸而殊塗其要在存<lb/>
　至公于百代不私榮名于其身而已若夫上徳無<lb/>
　爲玄功不宰知人則哲付物以能功成身㤗神全<lb/>
　理勝與夫勞心焦思臞瘠胼胝勝負之間較然可<lb/>
　見狥名之士皆奔走之則将有智小而謀大行邇<lb/>
<pb n="KR4d0001_SBCK_025-13a"/>
而志逺推是以往天下必有受其弊者子期知之<lb/>
故就而為其節制並分聖人之體以極萬物之變<lb/>
効伯禹之力師文王之勤夙興夜寐不遑啓處仲<lb/>
尼識其志故譽子賤而不譏子期以此防民而西<lb/>
晉王夷甫之徒猶祖尚浮虗望空署白以亂天下<lb/>
則子期之慮不亦逺哉夫君子道積於躬恵加於<lb/>
物事至而應時動則隨功之豊約視事之細大力<lb/>
之勞逸繋時之險昜致理而已何常之有焉舉成<lb/>
績而較優劣難與言智矣泱泱舊國藉藉遺芳舊<lb/>
俗不偷頌聲未冺行太守事彭城劉君名察望髙<lb/>
<pb n="KR4d0001_SBCK_025-13b"/>
持憲寄重頒條以師古之學舉時中之政訟庭益<lb/>
簡祀典咸脩永懐前賢願紀貞石鉉也不佞承命<lb/>
為文其銘曰<lb/>
烈烈先聖侁侁衆賢升堂入室體道同玄其用無<lb/>
方萬化齊焉其教無窮百世賴焉文王既勤大禹<lb/>
盡力英英子期服勞継徳夙興夜寐自强不息苟<lb/>
利於後惟變是適季世道薄務華䘮真居簡行簡<lb/>
不躬不親亂由是生俗以之淪思我子期亡已為<lb/>
人瞻焉舊郷魯道之首邈哉二賢佐佑先後同焉<lb/>
皆得通則能久千齡旦暮敢吿邦守<lb/>
<pb n="KR4d0001_SBCK_025-14a"/>
　　　　江州彭澤縣修山觀碑<lb/>
混元資始玄造權輿道以久而化成樸既散而爲<lb/>
器聖人在位修之於天下則有明堂清廟表訓民<lb/>
事神之方賢者貞遯修之于身則有名山福地爲<lb/>
朝真䧏靈之所小大則異宗致惟均江州彭澤縣<lb/>
有修山焉瞰天險而髙標抗廬峯而特立氣雄而<lb/>
勢聳翠積而光寒峻屺深巖風雲蓄泄茂林穹谷<lb/>
材用繁滋游居之所走望真隠之所棲息考諸圖<lb/>
牒昔静莭先生㳺憇之地也杉松交影猶懐種柳<lb/>
之風水山清音尚想素琴之意遺徳所及仙祠以<lb/>
<pb n="KR4d0001_SBCK_025-14b"/>
興梁大同元年有句曲道士尉又光靈氣夙成隂<lb/>
功将滿遐擇勝地以恢妙門聿来此山益廣基<hi>今上御名</hi>
制度無闕標題載光越二年尉君白日登晨舉邑<lb/>
咸覿人民未改飈歘載還霓衣則殊鶴貌如故税<lb/>
駕之地甘棠永存故今有尉駕池焉而中山丹竈<lb/>
香鑪松壇石室儼然竒迹若奉宴居歴代嚴恭有<lb/>
如旦暮唐狄梁公履虎不咥絃歌此邦企仰仙游<lb/>
重加崇飾又朔髙宗大帝聖像以伸迭徃之誠朔<lb/>
望朝拜不失常禮復以錢五十萬為致田園厨廪<lb/>
所資至今猶賴李唐之世臨川宋震来為宰邑掘<lb/>
<pb n="KR4d0001_SBCK_025-15a"/>
　地得藥鼎藥合因見尉真人之室于東序設像以<lb/>
　奉之秩滿還鄉遂入麻姑山爲道士是知清心冥<lb/>
　契玄鑑孔昭青天白日孰云其逺道士謝又能早<lb/>
　参真籙夙負時名閑館靈埸偹嘗踐歴空談秘訣<lb/>
　悉詣精微克享修齡言歸廬岳郡侯敦請付以修<lb/>
　山闡教之心勤行匪懈棟宇之制日以増嚴端闈<lb/>
　屹其穹隆周廡粉其回合煥然藻繪藹爾重深清<lb/>
　澄之氣攸充汗漫之㳺斯在戊寅歲謝君觧化弟<lb/>
　子王省昂繼之方行才亦世出金石之刻僉曰其<lb/>
　宜鉉也欽羡真猷因爲之頌其詞曰<lb/>
<pb n="KR4d0001_SBCK_025-15b"/>
大道混成修之乃真必有勝境以居異人南楚之<lb/>
域玄風所臻邈哉修山棲靈䧏神陶令髙名尉師<lb/>
仙卿狄公元臣矯矯三賢干祀齊聲是相是宅載<lb/>
經載營䟽此翠巘列為殊庭響像玄圃規模赤城<lb/>
贍之者肅處之者寕心之所至道豈虗行刋名翠<lb/>
琰永告諸生<lb/>
徐公文集卷第二十五<lb/>
</p>
<p>
</p>
  </div>
</body>
</text>
</TEI>
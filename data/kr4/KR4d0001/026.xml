<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_026-1a"/>
　徐公文集卷第二十六<lb/>
　　　　　　　　東　海　徐口◍◍鉉<lb/>
　　　楊州府新建崇道宫碑銘<lb/>
　　　洪州奉新縣重建闓業觀碑銘<lb/>
　　　洪州西山重建應聖宫碑銘<lb/>
　　　驪山靈泉觀碑<lb/>
　　　洪州延慶寺碑銘<lb/>
　　　　　楊府新建崇道宫碑銘<hi>并序</hi>
　有天地然後有萬物有萬物然後有君臣有君臣<lb/>
　然後有教化教之大者當由其本則大道是已夫<lb/>
<pb n="KR4d0001_SBCK_026-1b"/>
道積乎中動合於真故能舉堯舜周孔之法奮禮<lb/>
樂刑政之用若道不在焉而守其籧廬則荘周於<lb/>
是糠粃仁義輪扁於是糟粕古書矣夫孝本因心<lb/>
而宗廟簠簋所以致孝也道本勤行而宫觀壇墠<lb/>
所以尊道也為政者有能原聖人之㫖以垂憲崇<lb/>
列真之宇以薦誠其殆庶乎廣陵大藩四海都㑹<lb/>
制度之盛雄視諸矦土徳既㣲三災斯<hi>今上御名</hi>井邑屢<lb/>
變城郭僅存<lb/>
皇宋<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>圖更造區夏雖天實輔徳亦世而後仁今<lb/>
上嗣位之六年詔太常博士孫君邁佐理斯郡復<lb/>
<pb n="KR4d0001_SBCK_026-2a"/>
　<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>古訓得意玄関以爲敎之不興民将安仰於是<lb/>
　相爽塏之地即清曠之墟創朝修之宫奉玄元之<lb/>
　御當崇墉之左次俯合凟之東涯出俸錢以昜置<lb/>
　運心匠以經營班倕方集畚錚既興未及僝功移<lb/>
　典秋浦同聲之應千里非遥太子右賛善大夫潘<lb/>
　君若冲負儒雅之才韞恬淡之量允<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>朝選代撫<lb/>
　斯民庻政交修能事畢舉惟兹靈宇既有成規於<lb/>
　是揆日庀徒克終懿績若乃殿堂陛楯之制閈閎<lb/>
　罘罳之列或躊躇以閑宴或<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱而曼延睟容肅<lb/>
　穆仗衛紛繹摇太霄之佩植紫旄之節拊洞隂之<lb/>
<pb n="KR4d0001_SBCK_026-2b"/>
磬扣豊山之鐘歘若經閬風而歴琳房飄如排玄<lb/>
雲而揖丹露風亭月觀之地紫氣浮空歌臺舞閣<lb/>
之基芝英擢秀學者假筌蹄而有得游者甘藥餌<lb/>
而斯留靄然福郷丕変浮俗既畢雲<hi>今上御名</hi>乃揚王庭<lb/>
有詔賜名曰崇道大矣哉聖人在上隧典咸修自<lb/>
成㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>之區何假崆峒之問是宜刻於樂石紀在<lb/>
方書某也素爲道民嘗學史氏以文見屬所不復<lb/>
辭銘曰<lb/>
大哉道原湛然常在其質無象其功不宰君子得<lb/>
之勤行不怠勤行伊何啓煥靈埸乃闢隙荒乃築<lb/>
<pb n="KR4d0001_SBCK_026-3a"/>
宫墻峨峨髙門屹屹崇堂祀事孔明玄儀載光淮<lb/>
海惟揚九州之奥厥民伊何富庶而教天仰靈<hi>今上御名</hi>
人知至道咨爾三方是則是效崑岡北峙刋水南<lb/>
通聖日麗天眞氣盤空煒煒煌煌䰟䰟㷱熊道民<lb/>
作頌永播　皇風<lb/>
　　　　洪州奉新縣重建闓業觀銘碑<hi>并序</hi>
道之為體也大大則衆無不容道之為用也柔柔<lb/>
則物莫與校南方之强也故沖氣之所萃異人之<lb/>
所生壇館之所宅景福之所生相乎域中南楚為<lb/>
盛先聖之論豈誣也哉洪州奉新縣闓業觀者案<lb/>
<pb n="KR4d0001_SBCK_026-3b"/>
　方志西晉邑人劉真君之故居也真君名道誠以<lb/>
　經明行修仕至刺史郡守金行不<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>仁獸非時知<lb/>
　㡬之賢有道之士卷懐而退修之于郷玄徳隂功<lb/>
　昭受靈貺故真君辭張邴之禄追茅許之風單車<lb/>
　還家勤行不息以永嘉二年八月十五日舉族上<lb/>
　升藹爾福郷依然舊址錦帷乍䧏玉舄長留後學<lb/>
　瞻望若仲尼之闕里遺民思慕如召伯之甘棠梁<lb/>
　大同元年乃建為觀爾其豫章垂䕃洪井儲靈華<lb/>
　林蒼翠當其陽馮水清泠環其域煙霞韜映竹樹<lb/>
　青葱居然人境之間自是仙游之地載祀四百朝<lb/>
<pb n="KR4d0001_SBCK_026-4a"/>
　市三移封域之間英靈不冺鹿巾霞帔之士徃往<lb/>
　冥升縉紳逢掖之流時時傑出存諸舊史是號名<lb/>
　區土徳既微羣方<hi>今上御名</hi>難城有復隍之患室多撓棟<lb/>
　之凶乃眷殊庭俄悲閴户而瓊藴之所秘霜鐘之<lb/>
　所懸屹爾麗譙儼然對峙有道門都監余守徵者<lb/>
　翦除宿莽草創精廬苦節忘形五十餘載修心以<lb/>
　化俗傳法以度人入室弟子龔紹元吴紹甄皆能<lb/>
　肅奏真科祗禀遺訓惟郷人之善者知歲計之有<lb/>
　餘髙士胡君名仲堯延慶簪纓息機丘壑師黄老<lb/>
　之術以虗方寸躬曽閔之行以睦閨門博施濟衆<lb/>
<pb n="KR4d0001_SBCK_026-4b"/>
　斯謂丨智以爲集靈之館祈福之埸陋而不度民<lb/>
　将安仰於是揆時屬役即舊謀新詢謀僉同<graphic n="KR2274" url="https://raw.githubusercontent.com/kanripo/KR-Gaiji/master/images/KR2274.png" mimeType="image/png"/>信<lb/>
　咸萃増湫下爲爽塏昜卑室爲崇<hi>今上御名</hi>棟宇之設則<lb/>
　因夫故基制度之中則考於經法凡殿堂門闕居<lb/>
　室厨廪延袤周徧殆且百區三尊衆真羽儀侍衛<lb/>
　精嚴肅穆不可爲状履端闈造廣庭恍然如從汗<lb/>
　漫之游即瑶階瞻玉座竦然若奉武夷之㑹既而<lb/>
　息徒已事日吉辰良明祀以告成功精意以答真<lb/>
　祐舉紫旄之節摇太霄之佩然九華之燭奏空洞<lb/>
　之章星斗廻光煙雲改色青天白日夫豈逺哉于<lb/>
<pb n="KR4d0001_SBCK_026-5a"/>
　時胡君以婣睦之行慈惠之澤里閭稱舉郡國拜<lb/>
　聞詔書褒美特加旌表掲以䨇闕蠲其追胥江楚<lb/>
　之間以為盛事是知玄風之被俗聖政之化人變<lb/>
　魯至道見于今矣夫如是則可以傳芳金石垂袼<lb/>
　昆雲俾乎好道之徒益勵齊賢之志云爾其銘曰<lb/>
　大道無名得之為真矯矯劉君知幾其神遜爾侯<lb/>
　社上為帝賔維梓之地甘棠之人峙此仙祠章江<lb/>
　之濵華表未歸桑田已改舊井誰渫髙臺尚在不<lb/>
　見芝英猶芳蘭茞佳氣鬱葱如将有待彼美胡君<lb/>
　州閭之英世味道腴家傳義聲歸誠玉闕奉贄金<lb/>
<pb n="KR4d0001_SBCK_026-5b"/>
　籝昜此穨<hi>今上御名</hi>化為殊庭乃眷福鄉實惟南楚閑館<lb/>
　相望飈輪交午真圗秘籙唯仁是與刻頌貞珉永<lb/>
　歸終古<lb/>
　　　　　洪州西山重建應聖宫碑銘<hi>并序</hi>
　先儒有言曰山者宣也宣氣生萬物者也然則崇<lb/>
　岳巨鎮盖氣之雄者也其間靈峯竒岫又氣之粹<lb/>
　者也是故帝以會昌神以建福感而生聖賢宅而<lb/>
　為洞天竒怪恍惚非尋常所能測已西山者作鎮<lb/>
　荆楚雄視衡巫勢靡迆而崇髙氣清虚而和暢動<lb/>
　植滋茂樵隠閒安物軌之洪崖先生所居於此洪<lb/>
<pb n="KR4d0001_SBCK_026-6a"/>
　井之右澗水之濵喬木森羅古壇猶在長阜回抱<lb/>
　是謂鸞岡北隅特髙仍有伏龍之號唐乾元初山<lb/>
　人申太芝上言其地有異氣詔於此立應聖之宫<lb/>
　抗玄元正殿于其前塑肅宗聖容于其上繚垣觀<lb/>
　闕仰法于紫宫路門納陛取規于丹禁光靈煥爛<lb/>
　薦獻精嚴上士勤行守臣涖丨職秩之盛莫之與<lb/>
　京廣明已還三災在運望拜之地闕而莫修遼東<lb/>
　之鶴徒還綘縣之人已老甲辰歲有道士王守玄<lb/>
　者緱山仙裔茅嶺名流受命藩侯来<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>道任翦荆<lb/>
　棘於髙閎之址<hi>今上御名</hi>茅茨于隆棟之基不岀焦光之<lb/>
<pb n="KR4d0001_SBCK_026-6b"/>
　廬自化庚桑之俗善言彌逺馴致其功二十許年<lb/>
　克甄舊制入室弟子劉徳淳氣沖貌肅節苦行髙<lb/>
　恪恭以居次謙和以接物既嗣其業遂成厥終又<lb/>
　十餘年締<hi>今上御名</hi>云畢凡内外殿宇百有餘區材用善<lb/>
　良工藝堅宻其藻飾也不踰奢儉之節其廣衰也<lb/>
　足展朝修之儀祕殿深嚴靈壇博敞睟容穆若列<lb/>
　侍參然鐘磬在懸苾芬具薦燦旭景於軒檻延夕<lb/>
　月于甍題蕭寥空洞之音希夷飈歘之御邈哉真<lb/>
　　無得而名鉉爰在弱齡服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>至道先君頃參戎<lb/>
　乗嘗涖斯邦依然棠樹之人自是桐郷之邑乃以<lb/>
<pb n="KR4d0001_SBCK_026-7a"/>
庚申歲遷奉松檟卜兆于鸞岡之陽敢言折臂之<lb/>
祥願占維桑之地明年復以王事再至山中祠虗<lb/>
皇于游帷之宫投龍簡于天寳之洞所經靈跡實<lb/>
契幽尋又是山有寳光𥘉至之夕即見扵中峯之<lb/>
上下至山麓倐忽聚散狀如野燎而精明眩目不<lb/>
可正視澗中有盤石石有三藥臼歲端午日未曙<lb/>
前常有擣藥之迹餘滓在焉水流至此甘香如蜜<lb/>
取以灌潄心府瑩然斯皆載于舊經親所覆視者<lb/>
也此山登晨之士接武而洪崖為之冠列仙之墟<lb/>
連屬而洪井為之宗然則閬風玄圃之在人間者<lb/>
<pb n="KR4d0001_SBCK_026-7b"/>
也宜其篆刻金石永齊穹壌鄙儒不佞敢作銘曰<lb/>
江之右楚之區峙靈岳為仙都洪井濵鸞岡隅建<lb/>
清宫應真符廢而興神之扶宫既成道既行校三<lb/>
官朝百靈集景福薦皇明復淳化遂嘉生億萬年<lb/>
流頌聲<lb/>
　　　　驪山靈泉觀碑<lb/>
蓋聞遂古洪荒既表大庭之庫皇猷炳煥亦尊軒<lb/>
后之臺是知聖哲相因比千年於旦暮質文迭用<lb/>
厯三正以循環斯之謂至公斯之謂不朽頌聲所<lb/>
作冊府存焉若乃天地絪緼隂陽孕毓神臯天府<lb/>
<pb n="KR4d0001_SBCK_026-8a"/>
　奠為王者之居靈液甘泉出奉聖人之用丹甑不<lb/>
　炊而自熟温谷不㸑而自然神妙無方所以存而<lb/>
　勿論蕩衺難老所以酌而不竭矧夫　都舊國東<lb/>
　井垂芒終南太一寓其精洪河清渭均其潤湛然<lb/>
　神井冠此崇山據九州之膏腴備萬乗之湯沐固<lb/>
　可以蹄筌衆壑畎澮百川猗歟無得而稱已在昔<lb/>
　唐之方有徳也禀金壼之道訓受羊角之禎符奄<lb/>
　四海而為家綿六葉而愈盛教宗玄黙心寄窈冥<lb/>
　卷領結繩幾致華胥之俗鳴鑾弭節常從汗漫之<lb/>
　期輿馬之音朝行而夕至玉帛之㑹天動而雲臻<lb/>
<pb n="KR4d0001_SBCK_026-8b"/>
　孝惟奉先仁不忘本乃於山之北趾建華清之宫<lb/>
　玄元之御當陽而玉瑩五聖之象列侍而星環别<lb/>
　館離宫連甍接棟朝元長生紀其號霓裳羽衣播<lb/>
　其聲至誠所通純嘏來應太平之運五十斯年三<lb/>
　代已還未始有也及夏庭兆釁戯水挻災因室之<lb/>
　亂雖平猒世之游遂往金莖露掌但有餘基樂水<lb/>
　雲謡聊無嗣響而巋然真宇儼若清都同光中𥘉<lb/>
　殄國讎永懐舊物載𢋫成制肅奉玄科因改命曰<lb/>
　靈泉之觀芝泥龍簡特修精禱之儀雲錦鳯羅歲<lb/>
　度勤行之士是知豊功盛業将歴運以有遷道㨗<lb/>
<pb n="KR4d0001_SBCK_026-9a"/>
玄関與虗元而共乆累朝寅奉五紀于兹素雲紫<lb/>
氣以常扉白鶴青牛而狎至國家朱光繼統緑字<lb/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>圗受白環于龜山得玄珠于赤水雖三秦父老<lb/>
猶牽望幸之心而九服蒸黎重覩𨳩元之日信皇<lb/>
天之輔徳諒百禄之咸宜道士武又玄沖氣内充<lb/>
仙才外挺紀綱道任啓煥靈埸薦享惟嚴羽儀若<lb/>
舊琳房浴殿如清蹕之時廵綘節珠旛想丹輿之<lb/>
下䧏幢幢御路弈矣宫墻或乗軺建節之賔或觀<lb/>
藝探書之客陟瑶壇而増肅瞻玉坐以長懐盖仁<lb/>
風之所被者深故遺徳之所加者逺是宜播爲雅<lb/>
<pb n="KR4d0001_SBCK_026-9b"/>
　頌告於神明敢摛紫素之文恭鏤苕華之玉其辭<lb/>
　曰<lb/>
　天地之氣宣以名山隂陽之英融為温泉聖人用<lb/>
　之益夀延年同岀於道同謂之玄逖矣伊唐蒸哉<lb/>
　六葉河圖帝籙鴻勲大業天秩孔明眞符屢接雲<lb/>
　蓋亭亭芝房燁燁歸功聖祖過享清宫周垣繚野<lb/>
　反宇凌空孝思不匱道徳惟公希夷有象肹蠁宜<lb/>
　通數有推移世分今昔屹爾雲<hi>今上御名</hi>依然聖迹藹藹<lb/>
　脩林湯湯神液備物荘嚴百祥繁錫至哉坎徳效<lb/>
　此神珍配靈上藥薦祉真人冥升自逺遺烈長新<lb/>
<pb n="KR4d0001_SBCK_026-10a"/>
　思玄之老頌徳之臣㝠懐靡所用勒貞珉<lb/>
　　　　　洪州延慶寺碑銘<lb/>
　若夫名區勝境真靈之所徘徊通都大邑游居之<lb/>
　所走望故其府朝之制度里閈之延袤宫廟壇墠<lb/>
　之嚴禋祀薦享之嚴無不及焉必可觀也豫章古<lb/>
　郡通楚要津萬靈所宗百寳攸集龍劔之氣炳耀<lb/>
　於烈星金冶之精騰光于峻岊飛錦帷于仙館植<lb/>
　鐡柱於重隂方志所傳竒蹤可見而故老復言晉<lb/>
　元帝即位之歲郡人有耕於東湖之艮隅者獲璃<lb/>
　像焉其髙三尺其状殊異守臣上啓詔立寺以處<lb/>
<pb n="KR4d0001_SBCK_026-10b"/>
　之歲紀迭更薦奉無絶至唐大和三年文宗皇帝<lb/>
　以夢寐通感特詔脩崇有僧普願者率勵衆力創<lb/>
　造飛閣極髙明之制盡臨觀之適瞻仰之徒勝賞<lb/>
　仍在㑹昌沙汰旋更殄夷時有寺主僧神確躬奉<lb/>
　瑞容瘞于堂下大中改制將復修完像遂堙沈永<lb/>
　不可得而靈迹所在羣心未忘咸通二年連帥嚴<lb/>
　譔表請重建因紀誕聖之節署為延慶之寺子来<lb/>
　之力雲<hi>今上御名</hi>如初廣明中巢冦亂常羣盗蜂𧺫三災<lb/>
　所及寺復焚如光啓二年亷使正師甫即其故基<lb/>
　又加營繕自時厥後百載于兹市朝屢更興廢不<lb/>
<pb n="KR4d0001_SBCK_026-11a"/>
及名人上士増飾相因國家奄有寰區普恢教法<lb/>
人識修心之㫖家懐祈福之誠此邦之人素多尚<lb/>
信千里之地頻致豊穣户有餘貲居多暇日監寺<lb/>
僧智清勤行其道時省其庸推誠以化人節用以<lb/>
成務峻其卑<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>緝其傾頽改作正殿及廊廡共七<lb/>
間踈楹廣厦雕甍藻棁瑣牎洞户珠網金鋪蹇産<lb/>
鴻紛深沈煥爛闕政偹矣能事畢矣觀其康荘旁<lb/>
逹閭伍綺分西則崇山隠天烟霞韜映乎其上前<lb/>
則平湖彌望魚鳥翔泳乎其中雖復觀雉接連車<lb/>
馬回合蕭然人外自逺世紛信乎棲息之埸習静<lb/>
<pb n="KR4d0001_SBCK_026-11b"/>
之地也僧契縁攝賛其事不朽是圖伐石為碑以<lb/>
文求我銘曰<lb/>
至哉玄貺邈矣坤珍凝為異像以祐斯民靈心所<lb/>
格精舎攸因其神或隠其迹寕淪廢興在運啓煥<lb/>
由人有美清師勤行其道彼都人士服義承教率<lb/>
是衆力完斯廟貌秘殿穹隆層軒窈窱勝事精嚴<lb/>
丹誠至到名山雄雄大江溶溶五侯之國千里之<lb/>
封靈埸隠軫道氣明融神明所相有感必通刋名<lb/>
法宇永播無窮<lb/>
徐公文集卷第二十六<lb/>
<pb n="KR4d0001_SBCK_026-12a"/>
</p>
<p>
</p>
  </div>
</body>
</text>
</TEI>
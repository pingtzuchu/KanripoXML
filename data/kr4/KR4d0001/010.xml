<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_010-1a"/>
　徐公文集卷第十<lb/>
　　　　　　　東　海　徐■口口鉉<lb/>
　　　武成王廟碑<lb/>
　　　蔣荘武帝新廟碑銘<lb/>
　　　武烈帝廟碑銘<lb/>
　　　重修筠州祈仙觀記<lb/>
　　　筠州清江縣重修三清觀記<lb/>
　　　　　武成王廟碑<lb/>
　下臣伏讀前史窮探政經莫不以兵戦為危事目<lb/>
　干戈為凶器異達人之格論蓋曲士之常談若乃<lb/>
<pb n="KR4d0001_SBCK_010-1b"/>
　上考洪荒遐觀擬象九疇垂範何嘗棄從革之功<lb/>
　五緯麗天詎可淪長庚之耀春生夏長非秋無以<lb/>
　收成雷動風行非霜不能肅殺先王設教疇敢渝<lb/>
　之垂衣裳以正其本為弧矢以申其用坂泉戡難<lb/>
　所以見軒后之神明丹浦庇人所以成帝尭之光<lb/>
　宅七旬來格本由舞羽之仁八百同辭始自葬枯<lb/>
　之恵故修文廟堂之上者武功之始折衝千里之<lb/>
　外者文徳之形丨如仁而忘兵則西夏偃王以之<lb/>
　而殞恃力而棄義則夫差嬴政由是而亡乃知文<lb/>
　徳不修則武功不立武功不試則文徳不昭相須<lb/>
<pb n="KR4d0001_SBCK_010-2a"/>
　而成其揆一也故立其教者謂之聖大其業者謂<lb/>
　之賢聖則應天順人西伯受代殷之任賢則開物<lb/>
　成務太師有佐命之功當其偃息朝歌盤桓渭水<lb/>
　量恢宇宙既處因而能通才冠生民亦俟時而後<lb/>
　動雲雷之屯已<hi>今上御名</hi>天人之契冥符暦數有歸君臣<lb/>
　相遇投釣而𧺫同車以還尊為王者之師我無慙<lb/>
　徳加之百官之上人絶異言大矣哉聖哲<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>期無<lb/>
　得而稱巳故能式遏亂略大拯横流把白旄而誓<lb/>
　師操黄鉞而助㫁解倒懸之困釋比屋之誅大統<lb/>
　既集天保已定然後軾廬表墓歸馬放牛申義風<lb/>
<pb n="KR4d0001_SBCK_010-2b"/>
　於夷齊授成事於旦奭宏開四履髙視五侯及其<lb/>
　徳澤将衰風流巳逺猶使紀侯大去不遺九世之<lb/>
　讎周室既卑更賴一厈之業自非道充四表功濟<lb/>
　三才孰能丕顯烈光若斯之盛者也其後聖人既<lb/>
　沒真風漸漓戦國如焚羣生殄瘁先王利器舉爲<lb/>
　争奪之資闕里諸生率用縦横之說遂使中都憤<lb/>
　歎聿興末學之詞柱史傷嗟始發不祥之論流遁<lb/>
　忘返積習生常則我武䕶之音将墜于地夫至公<lb/>
　所以應羣動上徳所以綜萬殊逹其㫖則左右咸<lb/>
　宜迷其本則弛張兩失自漢叅覇道魏濟姦雄藐<lb/>
<pb n="KR4d0001_SBCK_010-3a"/>
　爾千年荒哉七徳國家參墟發命扈水<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>圗羣黎<lb/>
　興徯后之辭八表有宅心之地髙祖奉天革政扇<lb/>
　牧野之髙風太宗屈巳師臣躡渭濵之盛軌施其<lb/>
　法則致其報入其國則思其人貞觀年中始於磻<lb/>
　谿立廟玄宗祗若先訓奮發神謀平内難於女戎<lb/>
　嗣鴻圗於代邸永言遺範重事嚴禋𨳩元中詔京<lb/>
　師及天下州府並立太公廟著良辰於上戊抗縟<lb/>
　禮於虞庠而復歴選前修式崇配享得其體者叅<lb/>
　入室升堂之列蹈其跡者儼摳衣函文之容穆矣<lb/>
　皇風煥乎甲令肅宗來朝走馬𥘉嚴避敵之師九<lb/>
<pb n="KR4d0001_SBCK_010-3b"/>
　五飛龍遂荷在天之命澆戈既戮商奄猶驕方資<lb/>
　戡定之勤更舉褒崇之詔禮尊南面位極真王取<lb/>
　其大告之稱以定易名之典歴代之闕文偹矣聖<lb/>
　皇之能事烝哉故得霊鍳孔昭羣臣競勸諸侯供<lb/>
　職函夏同文中興之功配天齊古雖復運逢興替<lb/>
　時有安危造周之徳既隆思漢之人常在烈祖沉<lb/>
　潜剛克神武有徴静氛癘於蕭墻功髙庖正掃攙<lb/>
　搶於丹徼業茂賔門由是四海樂推三靈眷命光<lb/>
　復舊物洪惟至公大道将行皇猷累洽今上允文<lb/>
　允武克長克君自出震見離發號施令雷行天下<lb/>
<pb n="KR4d0001_SBCK_010-4a"/>
　豐宜日中信及豚魚仁霑行葦若夫尚齒尊賢之<lb/>
　教宵衣旰食之勤制禮作樂之文返朴斵雕之質<lb/>
　固已紛綸帝籙掩映瑶編猶復叶比臧謀疇咨庻<lb/>
　政以爲五材並用廢一不可天下雖平忘戦必危<lb/>
　是故簡萬乗之人申九伐之令六官聮事百度惟<lb/>
　貞副君以介弟之尊當撫軍之任威而不猛動必<lb/>
　以仁大元帥齊王明徳茂親由諸王而宿衛副元<lb/>
　帥燕王敦詩閱禮以長子而帥師用能啓廸大中<lb/>
　張皇下武其餘西京名将霧集星羅北府竒兵飈<lb/>
　馳電騖並列雲䑓之像咸𨳩長水之營地利人和<lb/>
<pb n="KR4d0001_SBCK_010-4b"/>
　思深慮逺域中無事則用之於進賢興功四方有<lb/>
　變則用之於弔民伐罪故出車甌洛則係以長纓<lb/>
　鞠旅衡湘則舉為内地皆所以拯其塗炭之患㤙<lb/>
　其沉門之争非徒夸大兵威兼并土宇而巳至於<lb/>
　篁竹萑蒲之聚田昭屈景之宗或粗舉先聲或聊<lb/>
　分偏校莫不厥角稽顙請命即刑史不絶書野無<lb/>
　遺㓂斯乃聲明文物之外廟堂帷幄之間思未半<lb/>
　之功已倍矣加以為而不宰譲徳於天潔粢豊盛<lb/>
　靡違於時事春蘭秋菊逺𬒳於無文乃顧戎韜式<lb/>
　嚴邦政以為三王四代之事㒺不從師前哲令徳<lb/>
<pb n="KR4d0001_SBCK_010-5a"/>
　之人必将崇祀列聖盛典實啓孫謀乃復舊章爰<lb/>
　作新廟於是宗伯建位梓人授規入端門而右㢠<lb/>
　旁太學以西顧瞰康荘而列屏因爽塏而營基他<lb/>
　山之石咸移中伐之材畢萃成之不日自比靈臺<lb/>
　揆彼方中寧慙楚室崇堂屹以特𧺫髙門豁其洞<lb/>
　𨳩筵有籩豆之區階有賔主之位干戈在序鍾鼓<lb/>
　在庭繟然觀藝之埸藹爾致誠之地春秋二仲時<lb/>
　和氣清醴醆交羞牲牷不疾鶡冠礧劔展告虔薦<lb/>
　信之儀玉戚朱干儼象徳逹神之列中軍元帥出<lb/>
　建靈旗六郡良家來登勇爵斾旌鐃吹桓桓推轂<lb/>
<pb n="KR4d0001_SBCK_010-5b"/>
　之威金石絲篁穆穆燕毛之序觀之者亂臣知懼<lb/>
　比夫漢尊黄老詎臻清浄之源秦用刑名徒有刻<lb/>
　深之弊中庸之徳其在兹乎嗟夫聖人没而㣲言<lb/>
　絶王澤竭而頌聲息奚斯露寝諸侯之事何觀吉<lb/>
　甫清風衰世之音孰尚豈若帝圗光赫聖作宏新<lb/>
　人知鼓篋之方家識止戈之漸固可著之金石列<lb/>
　在鼎彛㣲臣學媿常師用慙兼偹承明再入固無<lb/>
　經國之才宣室徵還幸對受釐之問将使延州聼<lb/>
　樂長聞雅正之聲圯上受書世出帝王之佐敢揚<lb/>
　丕訓敬勒貞珉其銘曰<lb/>
<pb n="KR4d0001_SBCK_010-6a"/>
　於惟基命建用皇極實有武偹以昭文徳弗惠弗<lb/>
　廸是紏是殛天地剛柔惟帝之則是則是効文王<lb/>
　武王惟師尚父時惟鷹揚厈正天下綏爰四方微<lb/>
　禹之烈于湯有光肅肅牽牲皇皇表海簡禮從質<lb/>
　因民不改難老曰夀專征為大泱泱之風至今猶<lb/>
　在大道既隠明王不遭走鹿争逐頳魚告勞泯若<lb/>
　四履紛吾六韜我思古人心焉忉忉天或愛民物<lb/>
　無終否率此叛國歸於聖帝自葛𥘉征至牧乃誓<lb/>
　君子萬年本枝百世鴻圗再造二聖重光亦既大<lb/>
　賚寕惟小康六事允釐四維孔張夢寐卜獵咨嗟<lb/>
<pb n="KR4d0001_SBCK_010-6b"/>
　釣璜虎踞之陽龍蔵之涘爰作新廟畢從明祀設<lb/>
　枑交㦸米門納陛嵬㠑穹崇重深奥秘名光大告<lb/>
　禮重真王侑神祀食入室升堂威儀文物容貌采<lb/>
　章列聖有作兹焉不忘膠庠既成教義既明三湘<lb/>
　郎序百越來庭馬無南牧人怨東征烈烈政典洋<lb/>
　洋頌聲商郊車騎灌壇風雨績用不泯威神若覩<lb/>
　鏤金石以表徳薦馨香而受祜春蘭兮秋菊無絶<lb/>
　兮終古<lb/>
　　　　　蔣荘武帝新廟碑銘<lb/>
　臣聞南正司天授宗祝史巫之職春官掌禮詔犧<lb/>
<pb n="KR4d0001_SBCK_010-7a"/>
　牲玉帛之儀皆所以别類人神統和上下三時不<lb/>
　害力嗇以之普存百物阜安薦信猶其多品用能<lb/>
　舉明徳而徼景福播和樂以致靈祗三五已還皆<lb/>
　是物也若乃渾元宣氣山岳成形雲雨於是乎生<lb/>
　財用於是乎取故有毳冕之服璋邸之符或以肆<lb/>
　瘞垂文或以屣懸著法虞舜聖帝也而有徧予之<lb/>
　祀周武明王也而有惟爾之祈至於祊田髙邑之<lb/>
　都藻<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>桑封之秩稰稌有羡蘭菊無虧大典竒篇<lb/>
　論之備矣後王徂帝聞斯行諸金陵山者作鎮楊<lb/>
　都盤根福地峙天險之左次瞰臺城之北隅陽嶺<lb/>
<pb n="KR4d0001_SBCK_010-7b"/>
　前瞻包舉青林之苑隂崖右轉經營玄武之池絶<lb/>
　巘嶔岑蔽虧日月深巖窈窕吐納風雲層臺累榭<lb/>
　臨其嶺涌泉清池湛其下白鹿麏䴥騰其藪鴛雛<lb/>
　孔翠栖其林豫章杞梓之材橘柚樝棃之實赭堊<lb/>
　丹青之羙錫銀金碧之饒固以事異假珍富兼諸<lb/>
　夏登于軌物掌以虞衡矧復竒怪中潜絪緼上屬<lb/>
　真人來應瘞雜寳以祈年智士攸同指盤龍而建<lb/>
　國亦何必嵩丘發峻始號䧏神岷嶺騰精獨稱建<lb/>
　福自時厥後代冨靈㳺刺史還都即有栽松之地<lb/>
　諸生肄業非無講學之埸岫幌雲關訪徴君於幽<lb/>
<pb n="KR4d0001_SBCK_010-8a"/>
　谷鹿巾霞帔集道侣於中休斯亦羣帝之宻都先<lb/>
　王之冊府者也在昔霜鍾細品猶淹耕父之居反<lb/>
　景㣲光尚駐長留之駕况乎皇州列岳宅怪儲靈<lb/>
　不有吉神孰司隂隲蔣帝孕清明之氣禀正直之<lb/>
　資實九徳之所生與五籠而比翼自西江考績謝<lb/>
　聨事於玄夷北部申威輯庻功於黄綬于時祚終<lb/>
　四百運偶三分天懐塗炭之愁家有剥廬之痛帝<lb/>
　則勤勞狥物慷慨憂時既授張敬之俘即振李崇<lb/>
　之鼓赤丸未盡執漢節以忘生青骨難誣降北山<lb/>
　而受享飛蟲顯俗生民之舒惨依焉白馬耀竒平<lb/>
<pb n="KR4d0001_SBCK_010-8b"/>
　昔之威容如在故使中都之印式報隂功長水之<lb/>
　營旁旌同氣廬宫改命非因介子之焚廟貌崇壇<lb/>
　詎比愚公之徙自是光靈茂逺代祀綿長或昭德<lb/>
　而降祥或害盈而致罰黄旗紫盖奉五馬之禎符<lb/>
　朱鬛碧蹄殄髙山之巨盗賢如謝傳猶繄草木之<lb/>
　形親若始安亦假弟兄之助故得王封錫羡帝服<lb/>
　歸尊追炎昊以齊稱躅虞黄而接武事光典冊恵<lb/>
　浹幽遐任水木之逓遷顧髙深而自改國家緑圗<lb/>
　受祉黄鉞庇人分二木於土中包九有於宇下雖<lb/>
　十聮百里亟更守宰之權而四望五郊不昜宗彜<lb/>
<pb n="KR4d0001_SBCK_010-9a"/>
　之數及威儀暫失龜鼎中遷灜海飈廻坤輿幅裂<lb/>
　而盤礴之際常奉周正封域之間獨爲漢守衣冠<lb/>
　舊族宛洛遺甿咸趨懐徳之鄉共免永嘉之亂終<lb/>
　使皇天眷佑百姓與能克昌再造之基奄有六朝<lb/>
　之地烈祖功踰嗣夏體濬哲而致中興皇上徳邁<lb/>
　繼文懋元良而恢下武格天光表慰率土之謌謡<lb/>
　累洽重熈漸群黎之肌骨所以珍符揔至靈命畢<lb/>
　陳極金箧以標年盡瑶編而紀瑞襲於六藝貫彼<lb/>
　三墳矧復聖作無方神謀不測殷周損益文武弛<lb/>
　張制在先機申於後甲百吏奉行而不暇兆民日<lb/>
<pb n="KR4d0001_SBCK_010-9b"/>
　用而不知帝典恢弘天文貞觀摛華發藻决瞶披<lb/>
　聾丹浦非好戦之師兩階有誕敷之舞坐知千里<lb/>
　廓清五嶺之氛役不踰時底定七閩之難國風王<lb/>
　澤自北而南樹立之權由來尚矣康無專享止崇<lb/>
　藩屏之封穆弔不咸但著急難之詠未有極至公<lb/>
　之舉正太弟之尊大義鴻猷如今日之盛者也副<lb/>
　君<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>則哲之寄有聖人之資由上徳而貞萬邦用<lb/>
　英才而揔百揆麗正繼明之業仰奉神謀持謙敬<lb/>
　客之心甫懐庶品則有齊藩上寄紆盩綬而握兵<lb/>
　符燕邸真王珥貂冠而掌宫䈁周公則武王之弟<lb/>
<pb n="KR4d0001_SBCK_010-10a"/>
　夏啓則吾君之子故能緝熈帝載寅亮天工晏平<lb/>
　仲之論和北宫子之謂禮自家刑國草偃風行上<lb/>
　下之際既交華夷之情如一黑齒竒肱之俗欵塞<lb/>
　來王碧嵩素滻之濵除宫望幸后䕫典樂已播薰<lb/>
　絃司馬進稱行陳秘典功既隆矣徳亦厚矣尚復<lb/>
　徃而未止謙以益尊政靡不修思無不及以爲無<lb/>
　文咸秩訓誥之格言明祀是崇春秋之大義農祥<lb/>
　晨正豊㓗回馳密雲不雨馨香並薦載紆睿鑒爰<lb/>
　顧遺祠詔曰蔣帝受命上玄奠職兹土力宣往代<lb/>
　澤被中區所謂有益於人以死勤事者也今號位<lb/>
<pb n="KR4d0001_SBCK_010-10b"/>
　巳極名謚弗彰闕典未申朕甚不取其以勝敵克<lb/>
　亂之業為民除害之功因姓𨳩國追謚荘武仍令<lb/>
　有司修寝廟備制度焉於是即舊謀新審形面勢<lb/>
　農工告隙營室方中或懸水以為規或飭材而攻<lb/>
　木塼垣之工<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>至圬塓之伩星羅徑術常夷靡薙<lb/>
　王孫之草荆榛舊闢寧誅宋玉之茅百堵齊興旬<lb/>
　歲而畢繚垣十里重屋四周樹文玉於庭中交校<lb/>
　靃靡挺𨳩明於閾外詭状髬髵納陛逶迤碧疊元<lb/>
　州之石横梁天矯雪披後渚之梅豁朱户之瞳曨<lb/>
　陽光不夕悶深宫之霮䨴暮靄常霏堂上布筵楹<lb/>
<pb n="KR4d0001_SBCK_010-11a"/>
　間設奠筦磬鍾鼓羅於下邉豆簠簋肆於前再變<lb/>
　之音克諧永貞之祝無愧神光倐忽裷服連蜷孔<lb/>
　蓋翠旌若有來而㒺覿蕙肴蘭籍若有去而不忘<lb/>
　用是髙揖靈玄永司神嘏魍魎魑魅豈煩夏鼎之<lb/>
　圗風雨霜霜無待桑林之禱則知民和而後降福<lb/>
　事理而後不祈人祗之間如斯而已者也粤若先<lb/>
　王命祀神道教人前哲令徳之流九魁六宗之類<lb/>
　或以公族視秩或以户邑奉祠子晉之為帝賔真<lb/>
　階匪極傅說之騎龍尾景耀未融斯皆地勢本髙<lb/>
　升聞昜逹詎有權輕五校壌狹一同而能比敬軒<lb/>
<pb n="KR4d0001_SBCK_010-11b"/>
　臺分光尭日縱質文之迭改代奉典章及聖哲之<lb/>
　丕承更加崇飾故金簡玉字興王之繞可尋兩騎<lb/>
　五車受職之期斯在雖將歴選安得同年昔者崑<lb/>
　閬窮逰尚紀白雲之什燕然薄伐亦陳玄甲之銘<lb/>
　孰典㝠貺昭彰夀宫宏麗水通懸圃萃氣色於閭<lb/>
　門路接白楊煥丹青於駉野此而莫述後嗣何觀<lb/>
　㣲臣潤色無功討論奚取思問神於先聖姑欲事<lb/>
　君茍獲罪於玄穹曷容媚竈惟於舊史想見英風<lb/>
　適當罷役之𥘉爰奉屬辭之詔西州作頌誠慙邑<lb/>
　子見稱南國刋銘或望至尊所改庶使千八百國<lb/>
<pb n="KR4d0001_SBCK_010-12a"/>
　㑹執玉於兹峯七十二家配泥金於此地其銘曰<lb/>
　茫茫玄造萬物資始一經神怪一緯人理先聖則<lb/>
　之以著綱紀仰觀俯察上天下地髙卑既定品物<lb/>
　咸宜宣氣者山配地曰祗三公是擬九徳攸司天<lb/>
　作金陵蔣帝荒之巖巖金陵作鎮上國隂林巨壑<lb/>
　村生物植洞穴巖房逶迤詰屈隠士無言仙童不<lb/>
　食洪惟廟貌奠此名區位重天孫權傾陸吾薜荔<lb/>
　之服辛夷之車若自空桑來㳺下都翼翼京楊馮<lb/>
　馮輦轂運屬多壘聿祈深福峻殄堅夷勛亡景覆<lb/>
　肹蠁玄功威𬎼帝籙皇唐<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>命和悦人神崇名則<lb/>
<pb n="KR4d0001_SBCK_010-12b"/>
　舊受職惟新祥圗雜集祀典紛綸終全王土以俟<lb/>
　眞人再造延洪維文光大隂陽不測天地交泰沒<lb/>
　羽梯航雕題冠帯成民致力祭神如在猶防闕典<lb/>
　乃顧遺靈永懐簡冊欽若昭明克亂除害<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>兹大<lb/>
　名亦有制度備于祠庭式瞻昏定昏定既正爰揆<lb/>
　農時農時弗虧虞衡粛給般爾交馳加之礱斲益<lb/>
　以章施新廟既成神居既寧我有常祀蒸餚薦腥<lb/>
　匪榮匪祈歆我惟馨三時不害大庖不盈昔在周<lb/>
　家逮于漢室徒騁驥騄虗羅甲乙純嘏弗臻斯猷<lb/>
　愈失載返真風爰歸聖日五衢植木四照栽花馳<lb/>
<pb n="KR4d0001_SBCK_010-13a"/>
　煙驛霧晦景韜霞方介十巫何憂一車行觀吉玉<lb/>
　願折踈麻謝傅長逝王公不作獨我莊武先紆睿<lb/>
　略魯墳無棘遼城有鶴刻此茗華永傳嵩霍<lb/>
　　　　　武烈帝廟碑銘<lb/>
　臣聞昊穹凝命玄化不宰司契牧民之重授以聖<lb/>
　功益謙輔徳之明顯諸神道玉燭景風之瑞所以<lb/>
　報憂勤天時地物之妖所以警安逸是以古之聖<lb/>
　人覩災而懼因敗而成撥亂反正之勲偃武修文<lb/>
　之業延洪光大皆有幽賛者焉故禹奠九州受蒼<lb/>
　水繡衣之命武師牧野接五車兩騎之神或假靈<lb/>
<pb n="KR4d0001_SBCK_010-13b"/>
　於五将三門或取象於長庚北落竒怪惚恍歴代有之<lb/>
　然則㓗粢豊盛崇名紀號欽若天意丕顯隂功元元本<lb/>
　本政之大者也兹我后所以側身脩徳允濟時屯武烈<lb/>
　帝所以禦炎捍患光<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>帝服人神合應豈不偉哉惟帝<lb/>
　才冠生民道髙振古登賢能於郷老論昭穆於本朝若<lb/>
　夫忠孝文武之風信智言行之懿提綱案部之績夷兇<lb/>
　静亂之勤論道經邦之猷宫懸錫馬之寵忘身狥國之<lb/>
　節驚愚顯俗之竒固已炳煥丹青鏗鏘金石用能髙<lb/>
　標明祀大庇蒸民犠牲玉帛數有加於羣望備物典<lb/>
　冊禮遂縟于真王是知妙極無方數均不測告禎符於<lb/>
<pb n="KR4d0001_SBCK_010-14a"/>
<pb n="KR4d0001_SBCK_010-15a"/>
<pb n="KR4d0001_SBCK_010-16a"/>
　獨能雖通幽洞霊實聖哲之所務而問神語怪非<lb/>
　典冊之攸先故揚㩁而論蓋史臣之職也主上以<lb/>
　功成弗處無徳不報增封進號厥有舊章乃下詔<lb/>
　冊贈武烈帝備名數禮也於是正南面之尊窮大<lb/>
　壮之勢耽耽新廟奕奕崇堂雉門兩觀之嚴左墄<lb/>
　石平之制龍旂鑾輅雲罕軒懸兼三代之盛儀抗<lb/>
　五郊之殊禮與夫周人革命止陳玄牡之祈晉室<lb/>
　主盟但用朱絲之禱報功之典不亦盛乎常州刺<lb/>
　史何重貴𥘉領前軍獨當强㓂以忠貞為甲胄以<lb/>
　恩信為金湯首挫賊鋒力全郡壘褰帷之任因以<lb/>
<pb n="KR4d0001_SBCK_010-16b"/>
　疇庸坐樹之風更成徳譲皆足以光昭雅頌垂示<lb/>
　來雲後之君子知天命不可以智欺大福不可以<lb/>
　力勝幸災怙亂鬼得而誅背盟奸好人将誰與覆<lb/>
　車斯在殷鑒匪遥類委土以為師樹豊碑而紀事<lb/>
　下臣奉詔謹勒銘云<lb/>
　玄功不宰帝徳無為化機冥運羣動交馳必有神<lb/>
　道鑒而董之董之伊何帷帝之職惚恍有象隂陽<lb/>
　不測如岳䧏祥配天輔徳保我蒸民莫匪爾極偉<lb/>
　哉間傑多藝多才名馳八紘位重三槐祀典光啓<lb/>
　王封肇𨳩人思邵樹俗畏軒臺洪惟我后積仁累<lb/>
<pb n="KR4d0001_SBCK_010-17a"/>
　慶運啓再造功宣二聖金鏡在握璿璣以正隂陽<lb/>
　既和人神交應時災有數孰克違新靈命自天疇<lb/>
　能問之盗兵竊發玄貺冥期風雲鼓蕩氣厲殱夷<lb/>
　蔣侯助順霍山啓道卑聼匪逺誠明則到上曰欽<lb/>
　哉享兹昭告帝服加尊大名紀號多壘既平連營<lb/>
　既寧奕奕新廟崇崇百城民㒺疵癘年斯順成庭<lb/>
　有備物時殷頌聲禍福何常惟人所擇棄信毁義恃<lb/>
　衆與力上帝不蠲明神是殛勒石嚴祠敢告萬國<lb/>
　　　　　重修筠州祈仙觀記<lb/>
　筠州祈仙觀者東晉黄真君上升之地因為道館<lb/>
<pb n="KR4d0001_SBCK_010-17b"/>
　綿歴代祀互有增修國朝保大中元宗皇帝奉為<lb/>
　吴讓皇再加營<hi>今上御名</hi>金石具列此不備書夫言意假<lb/>
　象故立朝修之所形器有壊故資繕完之工此觀<lb/>
　當荆楚之要津實郵傳之便道過賔税駕逰子觧<lb/>
　装憧憧往來罕或虗月必葺之後二紀有餘閈閎<lb/>
　垣墉頺落且半道士羅自正緫攝真侣啓煥玄風<lb/>
　以為道由人弘德以勤繼下<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>不羙人其謂何於<lb/>
　是心謀躬行節用畜力授其徒之可任君會其士<lb/>
　之好道者月省歲計經之營之即舊謀新興廢補<lb/>
　闕十有餘歲其績大成凡建聖祖殿黄真君殿各<lb/>
<pb n="KR4d0001_SBCK_010-18a"/>
　一區峙瑶壇範洪鍾造横橋於通津植茂樹而蔽<lb/>
　野其修舊整壊者層樓重廊二十餘間其取材也<lb/>
　時其擇匠也良程之以壮首之以固瓴甋瑌磩尚<lb/>
　其宻藻繪丹雘尚其麗帑廪不費工庸不勞煥然<lb/>
　新宫峙此靈境君子是以知其能也夫神仙之事<lb/>
　史臣不論豈不以度越常均非擬議所及故邪仲<lb/>
　尼書日食星隕皆略其㣲而著其顯慮學者之致<lb/>
　惑也乂况於希夷恍惚之際乎然而載籍之間微<lb/>
　旨可得書云三后在天詩云萬夀無疆斯皆輕舉<lb/>
　長生之明效也及周漢而降則事迹彰灼耳目不<lb/>
<pb n="KR4d0001_SBCK_010-18b"/>
　誣天人交感民信之矣於是通儒洪筆始著于篇<lb/>
　至如許君黄君通幽洞㝠窮神極妙逮爾姻族與<lb/>
　夫家人乗景上隮超然絶俗故墟舊井真氣裴回<lb/>
　至其鄉而思其人仰其道而踐其迹斯觀之盛豈<lb/>
　徒然哉鉉頃歲扈從南廵有事於游帷之觀二宫<lb/>
　相距両舎而遥使指有程瞻望弗及逮今一紀無<lb/>
　日忘之㑹羅君状其功續圗其形勝見託紀述欣<lb/>
　然而書𨳩寳七年九月二十四日記<lb/>
　　　　　筠州清江縣重修三清觀記<lb/>
　元氣既判天地乃位氣之清明靈粹者鍾乎洞天<lb/>
<pb n="KR4d0001_SBCK_010-19a"/>
　福地名山大川之間眞聖之所戾也景福之所興<lb/>
　也然則游居走望乃建道館焉通都大邑往往而<lb/>
　在豫章之地實曰奥區帯豫章之通川據西山之<lb/>
　雄鎮鬰映磅礴神異所栖髙真十二震耀方夏方<lb/>
　靈軌轍靡迤蝉聨保大庚戌歲詔復髙安縣為筠<lb/>
　州析其北鄙為清江縣而三清觀負新邑之左瞰<lb/>
　長江之濵形勝髙竒壇宇嚴浄聞諸故老云昔吴<lb/>
　許二君嘗逰兹地夜觀青氣上屬于天相與嘆曰<lb/>
　此非凡地當為神仙之宅及二君登晨之後邑人<lb/>
　追感前言共<hi>今上御名</hi>茅茨歲時薦獻衆目為草堂道院<lb/>
<pb n="KR4d0001_SBCK_010-19b"/>
　函關紫氣事往名存盭屋草楼人非郭是年世彌<lb/>
　逺增修益崇𨳩成中始詔賜號三清之觀自時厥<lb/>
　後又踰十紀運逢治亂道有汙隆中興已還百度<lb/>
　咸復官得其守人盡其能道士吴宗无允廸玄風<lb/>
　克堪道任以為朝禮之域飈歘所臨不飾不羙衆<lb/>
　将安仰於是月考歲計庀工飭材補廢扶傾無所<lb/>
　不至建三清之殿造虗皇之臺設待賔之區敞飰<lb/>
　賢之室範華鍾之鏗訇<hi>今上御名</hi>層樓之苕亭回廊複<lb/>
　道重深奥秘於是<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>儀衛備器用肅然必洽煥焉<lb/>
　可觀夫其誠至者其禮修其守固者其事舉道<lb/>
<pb n="KR4d0001_SBCK_010-20a"/>
<pb n="KR4d0001_SBCK_010-21a"/>
<pb n="KR4d0001_SBCK_010-22a"/>
</p>
<p>
</p>
  </div>
</body>
</text>
</TEI>
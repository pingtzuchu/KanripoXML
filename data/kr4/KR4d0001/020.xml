<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_020-1a"/>
　徐公文集卷第二十<lb/>
　　　　　　　東　海　徐◍◍◍鉉<lb/>
　　　百官奏請行聖尊后册禮表<lb/>
　　　賀徳音表<lb/>
　　　謝詔撰元宗實録表<lb/>
　　　謝賜荘田表<lb/>
　　　為蕭給事與楚王書<lb/>
　　　又代蕭給事與楚王書<lb/>
　　　復方訥書<lb/>
　　　荅林正字書　荅左偃處士書<lb/>
<pb n="KR4d0001_SBCK_020-1b"/>
　　常夢錫行状　薦處士陳禹状<lb/>
　　册秀才文四首　祭文獻太子文<lb/>
　與中書官貟祭江學士文<lb/>
　　祭韓侍郎文　祭王郎中文<lb/>
　　祭劉司空文<lb/>
　　　　百官奏請行聖尊后册禮表<lb/>
文武百官臣某等伏奉制㫖以聖尊后册禮奉令<lb/>
㫖俟百日後上進者仰承嚴命固合遵行但以事<lb/>
有未安理須陳奏中謝伏以厯代已來嗣極之主<lb/>
禮之大者尊奉上宫儻或正儀未行庻事莫敢先<lb/>
<pb n="KR4d0001_SBCK_020-2a"/>
舉所以陛下裁<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>册禮即下制書長樂歸尊已先<lb/>
孝理百司承式将撰吉辰及金輅言還六宫即叙<lb/>
惟憂典禮已屬稽遲遽覩絲言備聼慈㫖在苴麻<lb/>
之次誠極感傷然凶吉之儀本無妨礙歴觀前載<lb/>
徧考儒臣法度具存事體至大况渙汗之澤普及<lb/>
諸侯簡册之行便當相次未修大禮交慊羣情伏<lb/>
乞陛下再禀嚴慈俯廻聼允臣等幸塵有位庻免<lb/>
曠官冒凟冕旒無任<hi>云云</hi>
　　　　賀徳音表<lb/>
文武百官某等言伏覩御札崇尚儉約克已庇民<lb/>
<pb n="KR4d0001_SBCK_020-2b"/>
節省服用去金玉之<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>减放嬪御屏聲色之娱供<lb/>
進珍羞製作竒巧中禁賜與内門資用並従損廢<lb/>
以緩征傜宸翰章明徳音流布凡百卿士至於兆<lb/>
人歡呼感動倍百常品中賀臣聞文武之政方册<lb/>
存焉知之非艱行之不易故自三代巳䧏繼體之<lb/>
君有師保之訓以制其情有諫諍之臣以救其失<lb/>
及其行也猶未臻焉豈有發自宸衷出於獨斷乾<lb/>
文昭煥至徳宏新聳動四方如此之盛者也伏惟<lb/>
陛下重熈撫運下武<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>期翼翼小心乾乾夕惕寅<lb/>
畏所感人神㒺弗和仁明所加細大㒺弗理然猶<lb/>
<pb n="KR4d0001_SBCK_020-3a"/>
勞謙訪道虗已求才日照天臨山蔵海納體唐堯<lb/>
之仁以親九族極虞舜之孝以奉上宫率天下之<lb/>
尊以承顔問安舉四海之富以扇枕調膳徳既充<lb/>
矣化亦孚矣然後卹小民之艱食閔羣吏之急徴<lb/>
息澤虞之征釋公田之禁崇足用之本近取諸身<lb/>
致九年之儲無求於外斥靡曼之色咸遂物情除<lb/>
玩珍之賜率由舊典去滛巧以急用罷私積以歸<lb/>
公生人之耳目惟新風俗之澆浮立變先皇帝貽<lb/>
翼子之訓垂聖人之資言有所未宣行有所未逺<lb/>
陛下奉揚先志推而行之數年之間盛羙斯偹向<lb/>
<pb n="KR4d0001_SBCK_020-3b"/>
若非陛下之孝心廣逹無以見先帝之聖作惟幾<lb/>
巍乎煥乎不可得而名已昔者成湯因歲旱而罪<lb/>
已周成動天威而責躬咸能即致時雍永錫繁祉<lb/>
豈若陛下春秋方富中外方寧制於幾先行此難<lb/>
事宗社之䧏靈可見邦家之流祚何窮率土之濵<lb/>
孰不幸甚則臣向所謂知之非難行之不易陛下<lb/>
既能行之矣臣又聞行之甚易終之實艱願陛下<lb/>
慎而守之則登三邁五夫何逺耶臣等幸塵班列<lb/>
無𥙷盛明徒慙充位之譏但賀蒼生之福措詞有<lb/>
盡順羙難周臣等無任瞻天仰徳歡呼躍踊之極<lb/>
<pb n="KR4d0001_SBCK_020-4a"/>
<hi>云云</hi>
　　　　謝詔撰　元宗實録表<lb/>
臣鉉伏奉詔諭以元宗皇帝實録命臣修撰才微<lb/>
任重恩厚責深拜捧絲綸若臨氷谷中謝臣聞握<lb/>
圖御宇既憲章於在昔創法垂統亦啓佑於後昆<lb/>
然則至徳無名玄功無迹惟日用而不竭豈淺局<lb/>
之能量是以良史之才歴代為重以南董之直而<lb/>
無聞於成編如遷固之能而不絶於浮議則知鋪<lb/>
陳王業昭灼皇圗求之當仁豈易䡖授伏惟元宗<lb/>
皇帝紹中興之統承累洽之基大孝邁於有虞仁<lb/>
<pb n="KR4d0001_SBCK_020-4b"/>
恕逾於漢祖愛人節用得孝文之風重學崇儒有<lb/>
建元之烈東京則光武章明以憂勤立政魏室則<lb/>
太祖陳王以文藻化人綜是全功允昭聖徳對越<lb/>
上帝敷佑下民二十年間慎終如始陛下嗣<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>寳<lb/>
暦欽若天明以累聖之資輔生知之哲導揚休命<lb/>
啓煥貽謀故得畏軒后之神更延三百配文王之<lb/>
祀永奉明堂必将著以丹青播於金石斯為重任<lb/>
宜在鴻儒如臣者章句末流記問微學遭逢之便<lb/>
塵玷司言豈意天鑒不遺宸慈過聼猥加寵寄及<lb/>
此非才進退莫遑怔忪失次然臣祗事先帝常忝<lb/>
<pb n="KR4d0001_SBCK_020-5a"/>
近司沐王澤以滋深欽皇風而永久報大君之厚<lb/>
徳誠有愚心厠作者之清塵其如公議戴恩愈極<lb/>
揣分彌驚未識津涯徒知慶躍<hi>云云</hi>
　　　　謝賜荘田表<lb/>
右臣伏蒙宸慈念及闕乏特䧏宣旨為置荘田仍<lb/>
且於少府監賜熟米二百石者望外之恩莫知所<lb/>
自撫躬拜命終懼且驚伏以臣禀性顓愚觸塗踈<lb/>
拙幸縁際㑹早玷清華禄秩之資既為過量吉凶<lb/>
之備皆沐優恩空費稲粱寧禆海嶽但以家傳清<lb/>
白族有覊孤雖欲居常終慙逼下蓋亦闇於世務<lb/>
<pb n="KR4d0001_SBCK_020-5b"/>
非敢竊效古人伏惟陛下明極燭幽仁深廣覆親<lb/>
加寵諭曲軫殊私昔者葛亮薄田不聞君賜孫弘<lb/>
脫粟尚獲時譏如臣非才何以致此辭譲則有辜<lb/>
閔惻祗受則更覺貪饕徒承推食之恩轉積素飡<lb/>
之懼乾坤之施無可上酬螻螘之軀惟知畢命<lb/>
　　　　爲蕭給事與楚王書<lb/>
世事推移長塗圯隔違離軒砌二十餘年追念生<lb/>
平有靦心目伏承大王英謀奮發妙略宏施長驅<lb/>
伐叛之師克正奪宗之罪奉大朝之正朔慰全楚<lb/>
之謳歌成功上簡於帝心恵澤逺敷於疲俗風猷<lb/>
<pb n="KR4d0001_SBCK_020-6a"/>
所及慶快同深儼早被恩私今通信問欣躍之極<lb/>
倍萬常情<lb/>
　　　　又代蕭給事與楚王書<lb/>
儼聞君子退人忠臣去國舊君有反服之禮交絶<lb/>
無惡聲之嫌以義始終古今一也某受性無術闇<lb/>
於事機佩師訓以周旋忘時態之險易追惟疇昔<lb/>
受遇先王國士之知何嘗暫忘某復曳裾侯館委<lb/>
質府庭松楸所依兄弟少長大義若此乃心如何<lb/>
而世事推移䜛言交<hi>今上御名</hi>忠信獲罪干戈日尋某雖<lb/>
不才非敢愛死過君以求名則不忍苟生以失節<lb/>
<pb n="KR4d0001_SBCK_020-6b"/>
則不能誠恐蕞爾之身終為執事之累所以仰冐<lb/>
嚴禁逃還故鄊出魯國以悲歌向西河而下泣子<lb/>
鮮去衛非欲立朝梁鴻適吴本期自質先皇帝恩<lb/>
深善貸義極綏懐采鄊曲之棄妻收荆岑之遺璞<lb/>
遂得服勤州縣歴職朝廷始望𥘉心豈将及此但<lb/>
封疆夐隔玉帛不尋奕世君臣一朝胡越愧三州<lb/>
之父子羡五部之弟兄外靦交朋俯慙章綬毎春<lb/>
秋代序霜露交零飛江南之羣鸎嘶岱北之朔馬<lb/>
悲興觸緒淚落霑襟自分沒身長懐永歎而天将<lb/>
厭亂人或與能大王以命世之資克清家難聖上<lb/>
<pb n="KR4d0001_SBCK_020-7a"/>
　以至仁之舉大濟横流車書既同冠蓋相望方承<lb/>
　大王念紉蘭之逐客哀叢棘之離人煦以恩光感<lb/>
　之意氣乗軒食肉有若平時始聼音塵猶疑夢寐<lb/>
　且悲且慰五情無主茍非大人之徳不以細故介<lb/>
　懐則恵好所臻孰能若是某又聞善父母者必推<lb/>
　錫類之感善兄弟者必廣棠棣之風故能功冠生<lb/>
　民道濟天下大王英謀逺略弘量深仁上國仰其<lb/>
　嘉猷全楚被其渥澤如某昔年事分曽無蠆介之<lb/>
　嫌今日支離合在昭蘇之數况東西一體道路無<lb/>
　虞儻蒙閔以懸旌全斯大造兄弟子姪並許還朝<lb/>
<pb n="KR4d0001_SBCK_020-7b"/>
　存者荷二天之恩沒者釋九原之恨則生死肉骨<lb/>
　未可比量瀝膽隳肝寕申萬一某以學古為家業<lb/>
　以感義為素懐空言虗詞且非說客皇天后土實<lb/>
　鑒此心猶覬拭玉張㫋或從行人之末棒禽執贄<lb/>
　重趨典客之傍丹懇獲申㣲願斯畢雖復身塡溝<lb/>
　壑猶望魂魄知歸攬筆陳詞悲來橫集<lb/>
　　　　　復方訥書<lb/>
　鉉以踈拙之性頑滯之資厠於人曹無足比數然<lb/>
　以荷先人之業猥踐清貫讀往聖之書頗識通方<lb/>
　累朝舊恩漸於肌骨至於行道濟物立身揚名報<lb/>
<pb n="KR4d0001_SBCK_020-8a"/>
　國士之知成天下之務竊不自揆頗有嘗心故<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>
　耳目之寄當津要之路侃然自任不以為憂而才<lb/>
　與心違命與運背言出而不能寤主身廢而無足<lb/>
　救時三年之中百艱備歴干戈擾於内地烽火照<lb/>
　於闕庭奔走道路容身靡所當此時也苟得耕於<lb/>
　南畆齊於一民以始終焉尚為幸也而副君将聖<lb/>
　王道漸亨博采遺賢以濟多難賛諭之任首及非<lb/>
　才拜命以來飜自憂媿何者儲后踐納麓之重而<lb/>
　處於承顔之地有從諫之善而立於無過之埸徒<lb/>
　欲持稊米以實太倉秉爝火以助羲御恐不足以<lb/>
<pb n="KR4d0001_SBCK_020-8b"/>
　副上徳之舉塞故人之望也但當正身潔己狥公<lb/>
　滅私使内不媿於本心外不違於所學而巳閤下<lb/>
　徳我太甚期我太深歴陽郡佐白君至京辱貺手<lb/>
　札慶譽優渥朂勵殷勤知已之情無以過此然此<lb/>
　日副君之垂顧乃昔時閤下前席題品之所致也<lb/>
　緘蔵佩服何日忘之今兵難少寕蒸民未泰頂踵<lb/>
　利物斯實其時閣下髙卧已久羣望頗鬱宣室之<lb/>
　召斯在不逺勉慎興居以副翹企悽悽之意遲用<lb/>
　面論不宣某再拜<lb/>
　　　　　答林正字書<lb/>
<pb n="KR4d0001_SBCK_020-9a"/>
　十二月日復書正字足下辱貺長牋詞髙㫖逺循<lb/>
　環捧讀欲罷不能見顧之深良足愧也吾子以老<lb/>
　成之智藴救世之心一言悟主俯拾𥘉筮雖位未<lb/>
　充量然升聞特逹超然獨異亦古之所難也推是<lb/>
　而往其道可知鉉也不才猥厠先逹雖復識不能<lb/>
　見之於未兆才不能濟之於已形然而振天下之<lb/>
　公議舉天下之公器推轂後進心無適莫庻幾不<lb/>
　下於昔賢吾子異日當知之不妄其古今之變安<lb/>
　危之勢忽乎㣲哉未可一二以言語盡也謹俟暇<lb/>
　日當接餘論聊奉還荅伏惟鍳悉徐鉉白<lb/>
<pb n="KR4d0001_SBCK_020-9b"/>
　　　　　答左偃䖏士書<lb/>
　日月東海徐鉉荅拜稽首復書䖏士<hi>足下</hi>鉉讀聖<lb/>
　人之書探作者之意出處語黙信非徒然故髙卧<lb/>
　尭舜之代不為背時濡足楚漢之際不為趣利嗟<lb/>
　夫天下兵𧺫百年于兹立功名取富貴者有之貞<lb/>
　苦節安徒歩者何寂寞而無聞也愚常疑亷耻之<lb/>
　風於是乎絶而足下負磊落之氣畜清麗之才褐<lb/>
　衣韋帯賦詩自釋介然之操其殆庻乎悠悠之人<lb/>
　尚未識其所謂惟韓君叔言知之以鉉愛竒好古<lb/>
　者也故屢稱足下之行亟誦足下之詩相視欣然<lb/>
<pb n="KR4d0001_SBCK_020-10a"/>
　以為今猶古也然鉉才名地望逺謝韓君故望廬<lb/>
　息心不敢當隠君子之厚顧足下徳我太甚惠然<lb/>
　而來咫尺之書則古人之道在其中百篇之詩則<lb/>
　作者之序冠其首先以溢羙之贈益以謙光之詞<lb/>
　發緘欣翫不能自巳又念昔之隠者消聲物外絶<lb/>
　迹時人今足下髙蹈如彼自屈若此得非以吾道<lb/>
　久否思發憤而振𧺫之爾鉉誠淺劣才足以堪願<lb/>
　契素交歲寒然後盛集續當歸納不宣鉉再拜<lb/>
　　　　　故朝散大夫守禮部尚書柱國河内縣<lb/>
　　　　　𨳩國男食邑三百户賜紫金魚袋常公<lb/>
<pb n="KR4d0001_SBCK_020-10b"/>
　　　　　行状　曽祖不仕祖泓邠州宣禄縣令<lb/>
　　　　　考脩成都府户曹叅軍京兆府萬年縣<lb/>
　　　　　洪固鄊曹貴里常夢錫字孟圖年六十<lb/>
　　　　　一狀<lb/>
　公宇量恢弘識度宏曠質重有氣博學多聞𥘉舉<lb/>
　秀才值世亂不克隨計西州羣后羔鴈交辟累爲<lb/>
　秦隴諸郡判官岐王茂貞據有扶風傳國二世承<lb/>
　制除公寳雞縣令兼監察御史是時京洛屢變幕<lb/>
　府驟更公審擇木之所宜乃瞻烏而來止烈祖肈<lb/>
　基王業物色異人得公甚喜授大理司直今上𥘉<lb/>
<pb n="KR4d0001_SBCK_020-11a"/>
秉機務慎求賔從公實預焉允塞時望既授禅遷<lb/>
殿中侍御史改禮部貟外郎寓直中書預聞機宻<lb/>
周慎詳敏冠於當時烈祖深器之擢拜給事中封<lb/>
駁奏議無所顧惮由是始為當塗者所疾今上嗣<lb/>
位恩禮甚優公以發號之𥘉四海瞻望機㣲所慎<lb/>
宜在斯時盡規極言如恐不及於是大忤權貴貶<lb/>
佐池州明年徴為户部郎中復拜給事中仍充翰<lb/>
林學士知貢舉天子以典司詔命最宜親宻乃别<lb/>
置宣正院於内庭以先朝選授公為稱職俾以内<lb/>
任專掌是司秋霜之操歲寒不易凡敢言之士皆<lb/>
<pb n="KR4d0001_SBCK_020-11b"/>
依賴焉甲辰歲諫臣皆貶公亦罷院事公深惟君<lb/>
臣之義思全進退之禮稍儲伏臘将卜優游又除<lb/>
吏部侍郎領御史臺事上復置文理院為司聦之<lb/>
寄以公為文理院學士承㫖公以椒蘭不雜綘灌<lb/>
方隆從容中道守正而已明年以疾固辭乃遷户<lb/>
部尚書領商州刺史上以公聞望夙重足以坐鎮<lb/>
雅俗強𧺫令知省事而病乆不復公私廢失為宰<lb/>
相所劾坐貶饒州上以羸瘵憂之詔留東都以便<lb/>
醫藥踰年小愈徴為吏部侍郎翰林學士改禮部<lb/>
尚書戊午歲冬十一月方與客談奄然而逝主上<lb/>
<pb n="KR4d0001_SBCK_020-12a"/>
　念藩邸之舊追亮直之誠罷朝悲悼贈送優渥以<lb/>
　嗣子方㓜詔中使監護其䘮惟公誠純性剛文髙<lb/>
　學富詞賦典麗而執筆甚稀名理精覈而吐論甚<lb/>
　簡多識故事洞明政體自昇元中至保大之𥘉便<lb/>
　蕃宻勿有犯無隠門絶私謁出則詭詞獨見先覺<lb/>
　邈然靡及政先古義而時方尚權論舉大體而人<lb/>
　丨㨗給彼衆我克故不能克主恩方重莫果歸田<lb/>
　之心世路未夷竟鬱濟時之用恥爲狷介之行以<lb/>
　邀皦察之名畜伎樂飲醇酒怡然自得聊以卒歲<lb/>
　啓手足之際無呻呫之聲古之逹者正當此耳丕<lb/>
<pb n="KR4d0001_SBCK_020-12b"/>
　以名法之學獲選丘門固非良史之才曷紀賢人<lb/>
　之徳庻為實録以俟易名謹狀<hi>此文與門生樹丕作</hi>
　　　　　薦處士陳禹状<lb/>
　右臣伏覩國家裒采羣才搜揚片善其有上書言<lb/>
　事者猶有可取必加甄録廣納之意遐邇知恩然<lb/>
　臣竊嘗觀之率皆淺近止於采取金寳檢榷賦租<lb/>
　製作舟車斬伐材木巡察關禁收捕冦攘既利害<lb/>
　相叅亦虗實略半食禄者衆成務者稀若乃先王<lb/>
　教化之源朝廷刑政之本謂之迂濶竟爾寂寥得<lb/>
　人之盛未可致也去夏有布衣陳禹詣獻納院上<lb/>
<pb n="KR4d0001_SBCK_020-13a"/>
䟽獨與衆異其言曰五常之教不立度量之器不<lb/>
均又曰江鄊之民存不事之以禮亡不祭之於室<lb/>
斯有實意于教化而不汩於流俗者也臣於是訪<lb/>
其爲人則鄊曲無過延之與語則静黙寡詞儻使<lb/>
行顧其言才副其識則古之循吏何以踰之願陛<lb/>
下以親民之職試其爲理考績之際自有常科臣<lb/>
忝預銓司顧慙則哲謬妄論薦俯伏兢惶謹奏<lb/>
　　　　冊秀才文四首<lb/>
自三五以還文質迭變百王之法六籍煥然及周<lb/>
室既衰諸侯異政賢俊之士分軌並馳至如管仲<lb/>
<pb n="KR4d0001_SBCK_020-13b"/>
霸齊之功商鞅强秦之令申韓之名法孫吴之戰<lb/>
陣李悝則務盡地力墨翟則崇尚節儉此其尤著<lb/>
者也盖百家之說雖其道不同奉而行之皆足以<lb/>
致理子大夫服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>聖道必盡幽深試論其中孰得<lb/>
周孔之㫖可為當今之用者悉心極慮以著於篇<lb/>
夫君者民之表也天下取則焉故慎其威儀定其<lb/>
聲色氣時其憲令審其好惡以此示之未有不化<lb/>
者也然而唐堯在上日用而不知聖祖立言親譽<lb/>
者其次夫如是則寂然不動澹乎無為使蚩蚩之<lb/>
甿何所則象而能革其浮偽驅之仁夀哉舉要立<lb/>
<pb n="KR4d0001_SBCK_020-14a"/>
中必有其説<lb/>
昔太公理齊因其俗故報政速而後世强伯禽為<lb/>
魯易其俗故報政遲而後世弱然則商辛淫虐之<lb/>
風不可不去也周家仁厚之化不可不被也修舊<lb/>
者未見其遷善之塗革故者豈傷於維新之義遲<lb/>
速之効强弱之由願聞嘉言以釋斯惑<lb/>
肉刑之法明王之制著於周禮垂憲無窮何故三<lb/>
苗行之以為虐秦人奉之以為暴漢文除之以為<lb/>
仁乎自魏晉以還議論間出理竟不决法竟不行<lb/>
豈時運之變有殊将聖賢之才或異願聞歸趣以<lb/>
<pb n="KR4d0001_SBCK_020-14b"/>
　正古風<lb/>
　　　　　祭文獻太子文<lb/>
　粤惟上天䧏鑑我李文昭武穆神孫孝子赫矣謨<lb/>
　訓昭哉圗史以濟時屯以永千祀恭惟盛烈仰屬<lb/>
　尊靈惟精惟一克長克君有信厚之風以睦公族<lb/>
　有孝敬之徳以奉天經避寵崇譲以正流俗主留<lb/>
　分陜以樹風聲恵下之政為民慈父平戎之績為<lb/>
　國長城聳多士之耳目煥萬古之丹青儲闈既正<lb/>
　鴻猷允塞雖主器而納揆更承顔而飬徳四海無<lb/>
　波百官成或光昭興運允答靈心宗祊之所託者<lb/>
<pb n="KR4d0001_SBCK_020-15a"/>
重蒼生之所望者深何國歩之已泰忽神儀之永<lb/>
沈陽光爲之而晝晦萬籟爲之而哀吟惟恩信之<lb/>
所洽孰憂傷之可任某等迹備三千義深凡百或<lb/>
選自朝廷或仰由推擇或方列於宫府或嘗陪於<lb/>
賔席分曹著位有先後之差辱顧推誠無髙卑之<lb/>
隔徒歲月以滋深愧涓塵之靡益今也徒御分散<lb/>
軒墀閴寂摧傷於望菀之前慟絶於華池之側實<lb/>
邦家之不幸豈臣吏之空惜嗚呼哀哉寝園斯啓<lb/>
逺日将從儼象輅以帷白建鸞旗而旐紅聼寂歴<lb/>
以無覩視杳冥而遂空撫躬弔影涕兩號風敢寓<lb/>
<pb n="KR4d0001_SBCK_020-15b"/>
誠於籩豆庻冩恨於心胸願賔天之下䧏鑑永慕<lb/>
之無窮嗚呼哀哉尚饗<lb/>
　　　　與中書官貟祭江學士文<lb/>
維年月日廣平游簡言隴西李貽業清河張緯東<lb/>
海徐鉉謹以清酌庻羞之奠敬祭于故翰林學士<lb/>
江公君章之靈眇眇玄造茫茫萬有若明若晦爲<lb/>
夭爲夀顔子不幸仲宣無後豈同㮣之能量實令<lb/>
名之不朽惟公之生俊徳髙名一日千里三頃五<lb/>
城乃邦之彦乃時之英藹然臺閣存此風聲惟公<lb/>
之没音容倐忽二子繼夭髙堂結髮有女垂髻摧<lb/>
<pb n="KR4d0001_SBCK_020-16a"/>
心裂骨門館秋風階庭夜月哀從中來云誰能遏<lb/>
簡言固陋夙奉光塵廟朝之舊豈無佗人西垣並<lb/>
入禁署相因二十年中心同道親曾無間隟靡或<lb/>
淄磷貽業不才依仁仰徳晚獲同舎因成近戚形<lb/>
忘累遣情深分宻柸酒痛飲光隂一擲豈料歡遊<lb/>
遽分今昔緯在三川論交早年才力工拙詞埸後<lb/>
先與之聲價借以騰騫徒欣踐迹敢曰差肩佗鄊<lb/>
胥㑹舊分依然倍成感歎轉奉周旋鉉實後生幸<lb/>
為同族聨事之好友于之睦以道相許以義相朂<lb/>
官路迍邅天涯譴逐千里關山它鄊心曲自帝里<lb/>
<pb n="KR4d0001_SBCK_020-16b"/>
連歸周行並復税駕未安捨我何速嗚呼君章魂<lb/>
遊何方非巫陽之可招非祖洲之可望平時笑語<lb/>
舊日顛狂何夢覺之不識何悲歡之不常惟四友<lb/>
之分義成終天之感傷雖山公之無託豈延陵之<lb/>
可忘有肴在御有酒盈觴死生之㑹終于此堂願<lb/>
公如在來為我嘗長號有慟迸淚無行薄奠云畢<lb/>
哀情未央嗚呼哀哉尚饗<lb/>
　　　　祭韓侍郎文<lb/>
維𨳩寳三年太歲庚午九月已亥朔七日乙巳東<lb/>
海徐鉉謹以清酌庻羞之奠昭祭于故中書侍郎<lb/>
<pb n="KR4d0001_SBCK_020-17a"/>
　贈相國昌黎公之靈天祐生民必生賢人數有治<lb/>
　亂道或亨屯君子處之全名保真窮不易節逹不<lb/>
　私身嗚呼明公與道為鄰其本也忠其動也仁折<lb/>
　而不撓屈則能伸懋此成績揚於王庭名聞天下<lb/>
　道合明君宜若張公上應台星宜如衛武享兹百<lb/>
　齡如何不淑與世同塵城郢遺忠感深紫宸黔婁<lb/>
　之衾賜從御府季子之印佩入泉扃知與不知孰<lb/>
　無悲辛嗚呼哀哉某惟不佞早奉光容傾葢之交<lb/>
　繾綣相從公之知我如我知公何義不協何言不<lb/>
　同寧懼觸鱗之忤豈防羸角之凶先號後笑無初<lb/>
<pb n="KR4d0001_SBCK_020-17b"/>
有終霰雪既消陽光乃融海郡山城幾怜煦沫南<lb/>
宫西掖近見搏風豈主恩之可報幸吾道之非窮<lb/>
今也歲月遒邁悲歡一空平生氣宇夙昔心胸極<lb/>
視聴而無所與造化而冥䝉露泫門桞霜凋井桐<lb/>
物感於外悲來自中生芻表徳絮酒申恭願貞魂<lb/>
之䧏鍳庶丹懇以斯通<lb/>
　　　　祭王郎中文<lb/>
維年月日朝議郎行秘書省秘書郎直門下徐鉉<lb/>
謹以庻羞之奠昭告于故郎中文人之靈惟靈立<lb/>
身行已之規理職奉公之節聞於士友著在官司<lb/>
<pb n="KR4d0001_SBCK_020-18a"/>
　今以銜悲豈容繁述伏思頃歲獨奉深知獲承于<lb/>
　妻之恩追序通家之舊邕和二族出入十年情不<lb/>
　間於𥘉終義實敦於骨肉去歲天恩舉善右掖登<lb/>
　賢幸以王事僅同省垣不隔陪侍靡違於旦夕興<lb/>
　居常在於見聞雖無光益之期且慰因依之望豈<lb/>
　謂悲歡迭代光景須臾才周旬歲之間奄<hi>今上御名</hi>終天<lb/>
　之痛追攀靡及哀慕何窮嗚呼哀哉昨聞訃之初<lb/>
　方當卧病不得親臨易簀躬奉遺言徒奄淚於漳<lb/>
　濵但痛心於夜壑嗚呼哀哉家存餘慶念属帝心<lb/>
　有後之期自符公議不孤之任豈在它人嗚呼哀<lb/>
<pb n="KR4d0001_SBCK_020-18b"/>
哉故國方遥良時未卜王畿寓殯逺日将臨霧昏<lb/>
而丹旐悠揚月落而繐帷蕭索凉風助慘行路同<lb/>
悲瞻望靈筵酸辛無地敬陳薄奠少道深懐髣髴<lb/>
明靈一賜臨䧏尚饗<lb/>
　　　　祭劉司空文<lb/>
惟靈氣禀沖和志推亷潔白璧藴孚尹之羙朱絃<lb/>
含清越之音操行純深性克全於天爵襟懐弘逺<lb/>
譽早播於人龍頃自奮迹清朝策名近侍既保後<lb/>
凋之節終諧貞退之心道因損而益光名以謙而<lb/>
更著優遊自得忠孝歸全求之古人我復何愧某<lb/>
<pb n="KR4d0001_SBCK_020-19a"/>
等幸承事舊况預姻連眷分過私襟期莫逆歴歲<lb/>
時而彌固經夷險而不回揖淡水以無厭仰髙山<lb/>
而何極今則佳城将啓逺日有期光容有隔於重<lb/>
泉醆斚聊申於薄奠仰惟貞魄俯鍳丹誠尚饗<lb/>
徐公文集卷第二十<lb/>
<pb n="KR4d0001_SBCK_020-19b"/>
<pb n="KR4d0001_SBCK_020-19b"/>
</p>
<p>
</p>
  </div>
</body>
</text>
</TEI>
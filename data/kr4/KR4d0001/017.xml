<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_017-1a"/>
　徐公文集卷第十七<lb/>
　　　　　　　東　海　徐◍◍◍鉉<lb/>
　　　岐王墓誌銘<lb/>
　　　故平昌君孟氏墓銘<lb/>
　　　故昭容吉氏墓銘<lb/>
　　　唐故鍾氏太夫人太原縣太君王氏墓銘<lb/>
　　　唐故太原府君夫人彭城劉氏墓銘<lb/>
　　　唐故隴西李氏夫人墓銘<lb/>
　　　唐故文水縣君王氏夫人墓銘<lb/>
　　　　　岐王墓誌銘<lb/>
<pb n="KR4d0001_SBCK_017-1b"/>
　天地之靈氣發為賢人邦家之積慶鍾于公族其<lb/>
　或富老成之智促殤子之年感羣情者自出於大<lb/>
　資垂英聲者非由於事業是以蒼舒軫悼於魏祖<lb/>
　表行曰哀夏王鍾愛於明皇錫名為一中興在運<lb/>
　代有人傑見於岐王矣王諱仲宣今上之第二子<lb/>
　也文武儲慶日月輸祥實太姒之子如魯桓之貴<lb/>
　天質秀發神機内融亦既免懐未遑就傅問安長<lb/>
　樂視膳寝門承歡愛於瑶齋極友弟於朱邸成人<lb/>
　之量宛由生知三歲受封為宣城郡公假大司馬<lb/>
　之秩維城之望日以光矣不幸<hi>今上御名</hi>疾甲子歲冬十<lb/>
<pb n="KR4d0001_SBCK_017-2a"/>
　月二日薨於閤内年四歲主上痛切敏之異極天<lb/>
　慈之懐詔輟朝七日冊贈司徒追封岐王既而感<lb/>
　上聖之忘情遵先王之從儉節哀簡禮以厚古風<lb/>
　即以其月十有八日備鹵部鼓吹葬於江寕府某<lb/>
　縣某里之原有司謚曰懐獻禮也惟王以襁褓之<lb/>
　年藴金玉之度異迹昭灼可得而言至如禁中娱<lb/>
　侍常在左右或異宫一日則思戀通宵翌旦未明<lb/>
　必親至御幄須奉顔色然後即安其孝也如此上<lb/>
　毎罷朝稍晏荘色未廻王則儼然侍立不妄言笑<lb/>
　須天顔悦懌則趨就膝下怡怡稚戯不失其儀中<lb/>
<pb n="KR4d0001_SBCK_017-2b"/>
宫以上之鍾愛恐漸於驕故撫字之方威克於愛<lb/>
每加教誨過於嚴厲而王凛然祗畏𥘉不壊容退<lb/>
或見上乃啼以自悔其敬也如此始二歲上親授<lb/>
以孝經雜言雖未盡識其字而每至發端止句之<lb/>
處皆黙記不忘至于寢疾近數千言矣時聼奏樂<lb/>
必振袂擊節咸中律度工人試中變其曲王輟止<lb/>
之曰非前曲也雖周郎之顧何以加焉其慧也如<lb/>
此受封之日見於内殿音詞宣朗容止閑習觀之<lb/>
者咸歎重焉其敏也如此凡玩好之物意有欲者<lb/>
瞬目賞譽未嘗求索或識其意持以與之必再三<lb/>
<pb n="KR4d0001_SBCK_017-3a"/>
　推却不肯即受其毅也如此上曰昔人謂王勣為<lb/>
　神仙童子今此兒近是乎及其薨也悼念之甚曰<lb/>
　吾見他人賢子弟猶惜之豈惟父子之性乎中宫<lb/>
　哀慟至於加疾自非英姿感動孰能臻此哉議者<lb/>
　以為列宿淪精髙真䧏迹表瑞王室今復還矣嗚<lb/>
　呼凡我臣庻暨乎藩戚瞻飛盖之何期慨神理之<lb/>
　難測寕盡羙于稱讃庻騰芳于簡冊詞臣奉詔謹<lb/>
　勒貞石其銘曰<lb/>
　粤我仙源流光慶延公族之異惟王生焉禮詩仁<lb/>
　孝斯之謂賢夙習非學生智自天既與之智胡奪<lb/>
<pb n="KR4d0001_SBCK_017-3b"/>
　之年瞻庭蘭刈顧掌珠捐孟冬寒氣京兆新阡鼓<lb/>
　吹簫簫旌旐翩翩踠逸躅于稚齒閟藩房于夜泉<lb/>
　已焉哉庻彭殤之一夢豈沒世之無情<lb/>
　嗚呼庭蘭伊何方春而零掌珠伊何在玩而傾珠<lb/>
　沈媚澤蘭隕芳馨人猶沮恨我若為情蕭蕭極野<lb/>
　寂寂重扃與子長訣揮涕吞聲噫嘻哀哉<lb/>
　　　　　又銘一首<lb/>
　至尊所作上省庭蘭掌珠之句謂得比興之實遂<lb/>
　廣其意發為斯文親迂宸翰批于𥿄尾足以厚君<lb/>
　親之義行孝慈之風是用勒石永光泉户謹記<lb/>
<pb n="KR4d0001_SBCK_017-4a"/>
　　　　故平昌郡君孟氏墓銘<lb/>
太歲癸卯五月十有九日大行皇帝諸妃平昌郡<lb/>
君殁於大内之别院享年四十有三嗚呼哀哉昔<lb/>
天保未定大東啟其疆魯道有蕩三桓紀其政實<lb/>
始孟氏代為强宗徳厚流光之符祥發慶<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>之効<lb/>
宜乎来裔生此淑人曾祖某祖造父及皆以含道<lb/>
居貞遯世無悶克家垂訓式永門風郡君麗窈窕<lb/>
之容秉肅雍之徳游依漢水氣兆河間乃<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>八月<lb/>
之求入預良家之選璧門受職彤管服勤恭順之<lb/>
心奉坤儀而得禮明恵之智導宫教而無遺爰屬<lb/>
<pb n="KR4d0001_SBCK_017-4b"/>
　造邦遂崇封邑路寢之後柔芳載揚既而千載上<lb/>
　仙宫車晏駕號遺弓於萬國感餘香於九御沈哀<lb/>
　共極美疹獨縈不延幽窆之期重惻上宫之念嗚<lb/>
　呼哀哉即以其年六月日葬于江寕縣安徳鄊徳<lb/>
　信里之原禮也青烏既吉覆斧斯營永光烈女之<lb/>
　風盡紀他山之石詞臣奉詔謹勒銘云<lb/>
　杳杳平野蕭蕭一丘原松積靄隴吹臨秋于嗟淑<lb/>
　女於此蔵舟委貞質兮厚野奉靈駕兮仙游惟惇<lb/>
　史兮未冺豈餘芳兮不休嗚呼哀哉<lb/>
　　　　　故昭容吉氏墓誌<lb/>
<pb n="KR4d0001_SBCK_017-5a"/>
　天子建内官必先令徳九嬪掌婦學以教六宫是<lb/>
　故壼則成風漢濵流化者矣昭容吉氏麗瑶姬之<lb/>
　質富班女之文治絲枲以服勤宫功有序徹粢盛<lb/>
　而舉職祀禮無愆用能妙簡皇心光<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>盛典頃錫<lb/>
　粉田之賦因𨳩左輔之封嗣服之𥘉日不暇給視<lb/>
　月卿而命秩近正朝㤙閲逝水以成川俄悲異物<lb/>
　春秋三十有三保大三年秋七月二日薨于别宫<lb/>
　皇帝悼之廢朝一日遺奠之禮有加等焉即以其<lb/>
　年月日葬于上元縣龍城鄊之原禮也昭容諱某<lb/>
　字某東海朐山人也曽祖徵朗州龍陽縣令祖黨<lb/>
<pb n="KR4d0001_SBCK_017-5b"/>
　夀陽縣令父彦輝海州懐仁縣令咸<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>鄊里之選<lb/>
　屈従州縣之勞有利物之能不享其位垂積善之<lb/>
　慶克茂其宗著籍金門移家戚里昭映惇史不甚<lb/>
　美歟詞臣奉㫖式揚懿徳庶使髙深自改長延丹<lb/>
　砌之恩金石無虧仰慰璧臺之念其詞曰<lb/>
　吉甫作頌穆如清風儲慶炳靈實生昭容史曰明<lb/>
　智詩云肅雍内職以理柔芳有融閱川宵奔燃膏<lb/>
　暁滅西陸移景凉風殺節虞殯流聲遣車成烈苕<lb/>
　華不磨蘭菊無絶<lb/>
　　　　　唐故鍾氏太夫人太原縣君王氏墓銘<lb/>
<pb n="KR4d0001_SBCK_017-6a"/>
夫人太原祁人也因官徙籍遂居豫章自緱嶺肈<lb/>
基晉陽錫壌光靈繁祉蔚為大宗圭組簮纓與世<lb/>
升䧏聖暦中否我亦不彰故祖考某皆藴道居貞<lb/>
流謙毓徳夫人有金玉之質桃李之姿柔順睦婣<lb/>
以奉慈訓組紃織紝聿勵家風宗族里閭莫不稱<lb/>
羙先公司徒纉戎嗣服實臨我邦夫人誕昭四徳<lb/>
之華用光九女之選門内之理實皆聼之家人尚<lb/>
嚴婦道貴順主饋以敬均飬以慈契闊夷險始終<lb/>
若一邦君内則皆取正焉嗚呼昊天不庸路寢即<lb/>
順夫人棘心蓬首率由舊章素尚空玄益所明習<lb/>
<pb n="KR4d0001_SBCK_017-6b"/>
　當齋居晏處諷誦真文雖祁寒盛暑未嘗廢也又<lb/>
　以恭儉孝悌文學道義訓勵子弟皆成其名保大<lb/>
　丨年詔封太原縣太君從子貴也二子長曰懐建<lb/>
　由校書郎歴東府掾以群從百口家于豫章于是<lb/>
　辭禄公朝歸綜司政因除洪州都督府司馬次曰<lb/>
　蒨以屬詞敦行從事戚藩累登臺郎為集賢殿學<lb/>
　士㑹中令齊王避親譲寵授鉞臨川朝廷慎選英<lb/>
　僚以光幕府除撫州觀察判官檢校屯田郎中既<lb/>
　拜而夫人疾亟交㤗元年春二月十八日卒于京<lb/>
　師嘉瑞坊之官舎享年七十有五即以某年月日<lb/>
<pb n="KR4d0001_SBCK_017-7a"/>
歸葬于洪州某縣某里之原禮也嗚呼富夀戬榖<lb/>
天所以祐善也金石銘譔世所以垂範也二者無<lb/>
愧可謂賢哉鉉早奉世親晚連姻好景行懿徳敢<lb/>
用直書其銘曰<lb/>
緱山不傾清淮不湮故我王氏實生令人衛姬之<lb/>
智益母之仁光昭祖禰垂慶來雲西山之陽章江<lb/>
之濵靈仙攸宅松櫝相因遐夀歸全以反吾真<lb/>
　　　　唐故太原府君夫人彭城劉氏墓銘<lb/>
夫人麗窈窕之容藴幽閑之徳孝敬肈于天性明<lb/>
恵本于生知光于六姻是謂賢女𥘉我大父殷考<lb/>
<pb n="KR4d0001_SBCK_017-7b"/>
遇皆立功興運蔚為将臣婚姻之盛冠彼當代故<lb/>
夫人既笄歸于我府君君諱承進夀州節度使相<lb/>
國公之第三子也二族斯睦百兩是将婦禮之嚴<lb/>
家道爰正府君性踈直喜賔客理劇如簡不以世<lb/>
務嬰心行已取適不以家財為重鍾鼎之族化為<lb/>
簞瓢夫人雅性冥符怡然自足慈和待物恭儉飾<lb/>
躬子弟以之而克家僕御以之而服教及罹蓬首<lb/>
之痛誓全柏舟之節柔芬方逺景命不融春秋四<lb/>
十有九戊午夏六月某日終于京師濵江坊里第<lb/>
子某等俯就成制號奉靈輀即以其年月日葬于<lb/>
<pb n="KR4d0001_SBCK_017-8a"/>
某鄊祔府君之塋禮也鉉幸叅諸婿獲從外姻載<lb/>
陳執紼之儀仍奉懐鈆之託敢書懿範以鏤貞珉<lb/>
其詞曰<lb/>
嗟淑女兮仁慈肅雍伊君子兮亮簡踈通合二姓<lb/>
兮五侯之宗垂内則兮素士之風悲秋霜與冬霰<lb/>
推女蘿與青松念光塵之倐忽獨天長兮無窮<lb/>
　　　　唐故隴西李氏夫人墓銘<lb/>
夫人諱某字某其先太原人故左司郎中贈太府<lb/>
卿諱潜之孫今太子洗馬裔之第三女也伯仲世<lb/>
父皆踐歴臺閣抑揚聲實相糾以孝相髙以譲芝<lb/>
<pb n="KR4d0001_SBCK_017-8b"/>
　蘭桃李閨庭粲然夫人襲圭組之英發為秀色鍾<lb/>
　婣睦之氣凝為淑性柔而有則愛而不驕紃組之<lb/>
　工翰墨之妙禀自天性能必過人及長歸于李君<lb/>
　君名俛故楚州刺史諱承嗣之孫今禮部尚書度<lb/>
　之少子也舅甥之故齊魯之匹好合之美潘揚之<lb/>
　風夫人移天睦族率由典禮不恃舊以廢職不矜<lb/>
　能而怠敬門内之理清芬穆然嗚呼嚴霜春零蕣<lb/>
　華朝墜享年二十有五某年月日卒于京師某里<lb/>
　之寓居二族悲慟六姻悽愴仁而不夀古則有之<lb/>
　以其年某月日葬于江寕縣某鄊里之原禮也東<lb/>
<pb n="KR4d0001_SBCK_017-9a"/>
　海徐鉉以世親之舊實維私之敬執紼永悼刋石<lb/>
　為銘銘曰<lb/>
　天之命兮不可知生此賢女兮鍾淑姿嬪于盛族<lb/>
　兮昭令儀與之才兮不與之夀永凋落兮芳時儼<lb/>
　黼翣道靈輀小江村兮長江湄千秋萬代兮草離<lb/>
　離空餘𥘉月如蛾眉<lb/>
　　　　　唐故文水縣君王氏夫人墓銘<lb/>
　夫人諱畹字國香其先太原人今為廬江人也祖<lb/>
　濳左司郎中贈太府卿考坦禮部郎中皆以貞幹<lb/>
　純懿見稱于時夫人麗窈窕之容秉明慧之性㓜<lb/>
<pb n="KR4d0001_SBCK_017-9b"/>
失所恃事繼親以孝聞在家不違於姆師移天不<lb/>
失於婦順初先姑之治也嚴而有惠通而得禮夫<lb/>
人觀刑禀教莫不率循故三十餘年門風家法凛<lb/>
然如舊性尚静退不樂世喧始愚之在要職也夫<lb/>
人憂形於色及其居貶所反欣然忘貧此其所以<lb/>
為異也雖門族素盛而世塗多故禄賜所入賙給<lb/>
無遺豐約同之親踈如一至於澣濯之儉組紃之<lb/>
勤蘩藻盡敬儒玄勵操環珮中節始終不渝少善<lb/>
秦聲長亦捨棄毎晨興誦五千言而巳享年五十<lb/>
戊辰歲八月一日終于京師舜澤里之官舎其年<lb/>
<pb n="KR4d0001_SBCK_017-10a"/>
　十月二十三日歸窆于西山洪崖郷鵉岡里從先<lb/>
　姑大塋禮也有子曰夷直女曰神華林華嗚呼愚<lb/>
　常以體道委命為懐而情之所鍾不知其慟銜涕<lb/>
　秉筆庻不冺其聲塵焉銘曰<lb/>
　緱嶺之靈生此淑人洪崖之濵寄此新坟生與道<lb/>
　俱沒與仙隣悠悠精爽豈或為塵嗚呼吾信積善<lb/>
　之必爾故攄恨於斯文<lb/>
　徐公文集卷第十七<lb/>
<pb n="KR4d0001_SBCK_017-10b"/>
</p>
<p>
</p>
  </div>
</body>
</text>
</TEI>
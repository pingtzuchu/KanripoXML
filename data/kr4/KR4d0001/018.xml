<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0001_SBCK_018-1a"/>
　徐公文集卷第十八<lb/>
　　　　　　　東　海　徐◍◍◍鉉<lb/>
　　　御製春雪詩序　後序<lb/>
　　　御製雜說序　北苑侍宴詩序<lb/>
　　　文獻太子詩集序　翰林學士江簡公集序<lb/>
　　　蕭庻子詩序　成氏詩集序<lb/>
　　　　　御製春雪詩序<lb/>
　臣聞堯尚文思書有諫言之目漢崇儒學史稱好<lb/>
　道之名所以澤及四海化成天下其後迂濶王道<lb/>
　蕩摇淳風正始之音闕而莫續魏帝浮雲之句不<lb/>
<pb n="KR4d0001_SBCK_018-1b"/>
　接輿詞王融曲水之篇無聞聖作将興古義允属<lb/>
　昌期我皇帝陛下常武功成右文業廣明踰日月<lb/>
　不以聖智自居思掞雲天不以才能格物其或南<lb/>
　薫有懌東作無憂民思秋稼之娱物茂冬蒸之禮<lb/>
　㤙覃在鎬調振横汾天籟發音疇非聳聼乾文垂<lb/>
　象寕隔仰瞻信可以暢列聖之謨猷變生人之耳<lb/>
　目者也於是歲躔作噩序首青陽玄鳥司啓之明<lb/>
　晨白獸稱觴之節日有唐中興之一紀皇上御暦<lb/>
　之七年地平天成時和歲稔衢樽之味普洽玄風<lb/>
　擊壌之聲散為和氣同雲竟野朔雪飛空急勢随<lb/>
<pb n="KR4d0001_SBCK_018-2a"/>
　風影亂東郊之仗凝華接曙光浮元㑹之筵星蹕<lb/>
　既移雲罍乃啓太弟以龍樓之盛入奉垂旒齊王<lb/>
　以鳳沼之崇来叅變几雲軒結轍華履齊趨唯陳<lb/>
　韶濩之音無取魚龍之戯喜油油之既洽顧奕奕<lb/>
　之方呈筆落天波言成帝典七言四韻宣示羣臣<lb/>
　乃命太弟太傅建勲翰林學士給事中朱鞏常夢<lb/>
　錫翰林學士中書舎人殷崇義㳺簡言吏部尚書<lb/>
　毗陵郡公景運工部尚書上饒郡公景遜左常侍<lb/>
　勤政殿學士張義方諫議大夫勤政殿學士潘處<lb/>
　常魏岑駕部貟外郎知制誥喬舜主客貟外郎知<lb/>
<pb n="KR4d0001_SBCK_018-2b"/>
制誥徐鉉膳部貟外郎知制誥張緯光禄卿臨汝<lb/>
郡公景遼鴻臚卿文安郡公景遊太府少卿陳留<lb/>
郡公景道左衛将軍樂安郡公弘茂駕部郎中李<lb/>
瞻等或賡元首之歌或和陽春之曲如葵心之傾<lb/>
日馭似蟄户之向當門二十一篇咸從奏御皆所<lb/>
以羙豐年之兆申萬物之情非徒載笑載言一吟<lb/>
一詠而已昔者白雲之唱七萃驅馳黄竹之詩萬<lb/>
人凍餒王猷且塞後嗣何觀孰若偃仰大庭優游<lb/>
六藝初筵有秩而六宫不移夜漏未央而百官巳<lb/>
事被之樂府授以史官煥乎文章無得而稱也有<lb/>
<pb n="KR4d0001_SBCK_018-3a"/>
　詔爲序以紀歲月<hi>御批云宿來健否酒醒詩畢可有餘力何妨一爲之序以紀歲</hi>
<hi>月呵呵</hi>天慈過聼猥屬㣲臣徐樂上書徒慙暮入<hi>其日</hi>
<hi>内宴臣鉉迨夜方赴</hi>安國作序幸冠首篇狂簡僅成兢憂㒺<lb/>
　措謹上<lb/>
　　　　　後序<lb/>
　昔者漢宫故事著成王負扆之圖魯殿宏規紀黄<lb/>
　帝垂衣之象用能昭文服物雖十世而可知如玉<lb/>
　如金更百王而不易况乎天統建寅之首皇猷累<lb/>
　洽之晨上瑞方呈宸游載穆拱北極而衆星咸在<lb/>
　祝南山而萬夀無踰明皇花蕚之樓風流不冺徳<lb/>
<pb n="KR4d0001_SBCK_018-3b"/>
　祖中和之節雅頌常垂實奕世之耿光為中朝之<lb/>
　盛觀固當騰之竹帛飾以丹青襲六藝以同明與<lb/>
　天文而共麗皇太弟重離普照博望凝思敦古道<lb/>
　以致君法前經而作事命千秋而指畫召立本以<lb/>
　趨馳粲然後素之功焯爾彰施之象煦如就日肅<lb/>
　不違顔萬國式瞻若奉衣裳之㑹羣臣仰止似聞<lb/>
　輿馬之音盛徳形容於斯大備者也𥘉外朝既罷<lb/>
　内宴方陳赴召者上自副君逮于戚里銅壺已晏<lb/>
　聖藻爰飛或逡廵而載歌或蹈詠而不作既而有<lb/>
　詔出示羣官臣建勲義方鉉等聞命在前援簡先<lb/>
<pb n="KR4d0001_SBCK_018-4a"/>
就因承中㫖入奉斯筵而兩省衆篇翌日咸集故<lb/>
奉和者二十一首而侍宴者十有四人前序闕遺<lb/>
被令重述謹上<lb/>
　　　　御製雜説序<lb/>
臣聞軒后之神也畏愛止乎三百唐堯之聖也倦<lb/>
勤及乎耄期文王之明夷也爻象周於六虚宣父<lb/>
之感麟也褒貶流於百代乃知功利之及物者與<lb/>
形器而有限道徳之垂憲者将造化而常新是故<lb/>
體仁者必懇懇於立言務逺者必勤勤於弘道然<lb/>
則封㤗山告成功七十二家正禮樂刪詩書一人<lb/>
<pb n="KR4d0001_SBCK_018-4b"/>
而已大矣哉立教之難也有唐基命長發祥符舊<lb/>
物重甄斯文不墜皇上髙明博厚濬哲文思既承<lb/>
累聖之資仍就甘盤之學鴻才綺縟理絶名言黙<lb/>
識泉深事符影響自祗<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>眷命欽若重熈廣大孝<lb/>
以厚時風勵惟精而勤庻政宥萬方而罪已體百<lb/>
姓以為心俗富刑清時安歲稔其或萬機暇豫禁<lb/>
籞宴居接對侍臣宵分乃罷討論墳典昧旦而興<lb/>
口無擇言手不釋卷嘗從容謂近臣曰卿軰從公<lb/>
之暇莫若為學爲文爲學為文莫若討論六籍游<lb/>
先王之道義不成不失為古儒也今之為學所宗<lb/>
<pb n="KR4d0001_SBCK_018-5a"/>
　者小説所尚者刀筆故發言奮藻則在古人之下<lb/>
　風以是故也其髙識逺量又如此焉昔魏武帝有<lb/>
　言老而勤學而所著止於兵書吴大帝亦云學問<lb/>
　自益而無聞述作風化之㫖彼其恧歟屬者國歩<lb/>
　中艱兵鋒始戢惜民力而屈已畏天命而側身静<lb/>
　慮凝神和光戢耀而或深惟遂古遐考萬殊懼時<lb/>
　運之難并鑑謨猷之可久於是屬思天人之際游<lb/>
　心今古之間觸緒研幾因文見意縦横毫翰炳耀<lb/>
　縑緗以為百王之季六樂道䘮移風易俗之用蕩<lb/>
　而無止慆心堙耳之聲流而不反故演樂記焉堯<lb/>
<pb n="KR4d0001_SBCK_018-5b"/>
　舜既往魏晉已還授受非公爭奪萌起故論享國<lb/>
　延促焉三正不修法弊無救甘心於季世之偽絶<lb/>
　意於還淳之理故論古今淳薄焉戦國之後右武<lb/>
　戯儒以狙詐爲智能以經藝爲迂濶此風不革世<lb/>
　雖未巳故論儒術焉父子恭愛之情君臣去就之<lb/>
　分則褒申生明荀彧俾死生大義皎然明白推是<lb/>
　而往丨無弗臻皆天地之深心聖賢之宻意禮樂<lb/>
　之極致教化之本㴟六籍之㣲辭羣疑之互見莫<lb/>
　不近如指掌煥若發䝉萬物之動不能逃其形百<lb/>
　王之變不能異其趣洋洋乎大人之謨訓也夫天<lb/>
<pb n="KR4d0001_SBCK_018-6a"/>
　工不能獨運元后不能獨理故有道無時孟子所<lb/>
　以咨嗟有君無臣鄭公所以歎恨庻乎斯民有幸<lb/>
　大道将行舉而錯之域中則三五之功何逺乎爾<lb/>
　臣又聞将順致羙鋪陳耿光布堯言於萬邦稱漢<lb/>
　徳於殊俗蓋詞臣之職也若乃嚮明而理負扆而<lb/>
　朝慶賞威刑豫游言動則有太史氏存焉又若雅<lb/>
　頌文賦凡三十卷鴻筆麗藻玉振金相則有中書<lb/>
　舎人集賢殿學士徐鍇所撰御集序詳矣今立言<lb/>
　之作未即宣行理冠皇墳謙稱雜說臣鉉以宻侍<lb/>
　禁掖首獲觀瞻有詔冠篇勒成三卷而三卷之中<lb/>
<pb n="KR4d0001_SBCK_018-6b"/>
　文義既廣又分上下焉凡一百篇要道備矣将五<lb/>
　千而並乆與二曜以同明昭示孫謨永光冊府謹上<lb/>
　　　　　北苑侍宴詩序<lb/>
　臣聞道物情而順時令者帝王之能事感恵澤而<lb/>
　發頌聲者臣子之自然况乎上國春歸華林雨霽<lb/>
　宸游載穆聖藻先飛雷動風行君唱臣和故可告<lb/>
　於太史播在薫絃帝典皇墳莫不由斯者巳歲躔<lb/>
　巳巳月属仲春主上御龍舟游北苑新王舊相至<lb/>
　於近臣並儼華纓同叅曲宴丨時也風晴景㳤<lb/>
　物茂人和望蔣嶠之嶔崟祝為聖夀汎潮溝之清<lb/>
<pb n="KR4d0001_SBCK_018-7a"/>
淺流作天波絲篁與擊壌齊聲醆<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>與君㤙共辭<lb/>
乃命即席分題賦詩睿思雲飄天詞綺縟文明所<lb/>
感蹈詠皆同既擊鉢以争先亦分題而較勝長景<lb/>
未暮百篇已成自揚大雅之風豈在遒人之職奉<lb/>
詔作序冠于首篇授以集書蔵之金匱謹上<lb/>
　　　　文獻太子詩集序<lb/>
鼓天下之動者在乎風通天下之情者存乎言形<lb/>
於風可以言者其惟詩乎粤若書契肈生雅頌乃<lb/>
作逹朝廷邦國之際其用不窮更治亂興替之時<lb/>
其流不竭六義浸逺百代可知若夫王公大人居<lb/>
<pb n="KR4d0001_SBCK_018-7b"/>
　尊履正其行道也無迹其成務也不宰所以可則<lb/>
　可象有功有親非夫詠言何以觀徳周文陳王業<lb/>
　之什召穆糾宗族之篇聖人輯之皇猷備矣子桓<lb/>
　振建安之藻昭明揔衆作之英禮有古今理無用<lb/>
　捨夫機神肈於天性感發由于自然𬒳之管絃故<lb/>
　音韻不可不和形於蹈厲故章句不可不節取譬<lb/>
　小而其指大故禽魚草木無所遺連類近而及物<lb/>
　逺故容貌俯仰無所隠怨刺可戒賛羙不誣斯實<lb/>
　仁者之愛人智士之博物王室光啓人文化成上<lb/>
　去刪詩綿二千祀其用益廣其制益精絶其流冗<lb/>
<pb n="KR4d0001_SBCK_018-8a"/>
結以周密王言帝典炳蔚于縑緗詞人才子充溢<lb/>
于圗牒若乃簡練調暢則髙視前古神氣淳薄則<lb/>
存乎其人亦何必以苦調為髙竒以背俗為雅正<lb/>
者也殿下挺生知之哲有累聖之資道冠三才學<lb/>
兼百氏虞庠齒胄騰聲于就傅之年侯社錫圭底<lb/>
績于為邦之際隨城封壌人歌召伯之棠浙右控<lb/>
臨時賴京師之潤戎機鞅掌曽不勞神閑館娱游<lb/>
未嘗釋卷深逺莫闚其際喜愠不見於容唯奮藻<lb/>
而摛華則縁情而致意至鍾山樓月登臨牽望闕<lb/>
之懐北固江春眺聴極朝宗之思賞物華而頌王<lb/>
<pb n="KR4d0001_SBCK_018-8b"/>
　澤覽穡事而勸農功樂清夜而宴嘉賔感邊塵而<lb/>
　閔行役沈吟命筆顧眄成章理必造于玄微詞必<lb/>
　関于教化或寓言而取適終持正于攸歸著于簡<lb/>
　編凡若干首及玉符来覲玄圃歸尊臨飛閣之華<lb/>
　池即洊雷之講肄斯文間作盛徳日新蓋曠代之<lb/>
　宗英實一時之師匠以鉉幸塵賛論嘗典絲綸謂<lb/>
　可言詩因令視草聴鈞天之奏徒欲動心酌滄海<lb/>
　之波唯知滿腹敬抽短翰式繼頌聲謹序<lb/>
　　　　　翰林學士江簡公集序<lb/>
　士君子蔵器于身應物如響成天下之務者存乎<lb/>
<pb n="KR4d0001_SBCK_018-9a"/>
事業通萬物之情者在乎文辭然則日月不知人<lb/>
亡政息瞻之則渺然在羲軒之上蹈之則肅然若<lb/>
旦暮之間自非遺文餘教則作者之道或幾乎息<lb/>
矣嗟夫天地長久英靈超忽鄴中才子與樂事以<lb/>
俱淪江左名臣及玄譚而共盡清流可揖勝氣猶<lb/>
生閲蠧簡以凄凉撫絶韋而慷慨斯文未丧何代<lb/>
無人濟陽江公鍾川嶽之粹靈禮角犀之竒相芳<lb/>
蘭十歩本自天資建木千尋非求外奨弱齡聞道<lb/>
夙歲知名竹箭稱美于東南来充王府天馬擅竒<lb/>
于西北入奉乗黄于時聖暦中興賢才間出公從<lb/>
<pb n="KR4d0001_SBCK_018-9b"/>
容冠葢之際頡頏臺閣之閭文髙學深職優理勝<lb/>
虚襟接物簡易多通正色當官直方無優定祖宗<lb/>
之大號功𥙷神明端風憲之直䋲氣懾姦宄身可<lb/>
屈而名不辱用即行而捨即蔵故叢棘三年雅懐<lb/>
自若承明再入時望彌髙人無間然道亦光矣嗚<lb/>
呼運逢上聖年在中身人之云亡空嗟殄瘁死而<lb/>
可作誰與同歸詩所謂胡不萬年傳有云古之遺<lb/>
愛者也昔㐮陽孟浩然年五十有二疾發背而亡<lb/>
公豈其後身歟何符合之若此惟公以進士擢第<lb/>
以詞賦馳名事藩邸叅管記之司登朝籍專掌綸<lb/>
<pb n="KR4d0001_SBCK_018-10a"/>
　之任奏議表啓時然後言詩筆歌頌和者彌寡絶<lb/>
　文埸而逺騖横學海以孤飛綜南北之清規盡古<lb/>
　今之變體優游兩制不亦宜乎然而初無簡編文<lb/>
　乃亡逸嗣子翹門生王克貞等或捜諸經笥或傳<lb/>
　于人口或焚藁之外或削材之餘彚聚群分凡得<lb/>
　十卷授之執友以命冠篇鉉族近情親官聮迹密<lb/>
　毎西垣景晏北第風清忘形罇爼之間淂意筌蹄<lb/>
　之表西江東海俱為賦鵩之鄊北門右掖並對受<lb/>
　釐之問嗟乎相如既往空存封禅之書季子云來<lb/>
　但有心期之劔寢門流慟已隔生平都門長送遽<lb/>
<pb n="KR4d0001_SBCK_018-10b"/>
成今昔追託言于夙契申永悼於斯文援毫悲吒<lb/>
存諸梗㮣云耳<lb/>
　　　　蕭庶子詩序<lb/>
人之所以靈者情也情之所以通者言也其或情<lb/>
之深思之逺鬱積乎中不可以言盡者則發為詩<lb/>
詩之貴於時久矣雖復觀風之政闕遒人之職廢<lb/>
文質異體正變殊塗然而精誠中感靡由於外奨<lb/>
英華挺發必自于天成以此觀其人察其俗思過<lb/>
半矣此夫澤宫選士入國知教其㝡親切者也是<lb/>
以君子尚之蕭陵蕭君江左之英詩菀之精其為<lb/>
<pb n="KR4d0001_SBCK_018-11a"/>
人也樂易其處世也静黙忘形衡泌之下苦節戎<lb/>
馬之間其道日新其名益震諸侯虗左五府交辟<lb/>
今晉王殿下樹藩作相樂善愛才幕府𥘉𨳩君實<lb/>
首冠由典檢書至儀曹郎出入兩宫官無虗授優<lb/>
游多士交必正人毎良辰羙景登髙送逺適莫不<lb/>
存於心府勢利不及於笑談含毫授簡唱予和汝<lb/>
其性淡故略滛靡之態其思深故多清苦之詞大<lb/>
雅之士何以過此鉉與君為友幾将二紀其間聚<lb/>
散窮逹罕或寕居淡成之懐終始若一静言投分<lb/>
想見古人丁已歲撫王髙譲承華出分陜服君以<lb/>
<pb n="KR4d0001_SBCK_018-11b"/>
官省舊徳復踐𥘉筵撰行之夕俾予視草鉉也不<lb/>
佞無足揚君之羙徒欲申别恨叙交情故作斯文<lb/>
冠于篇首云爾<lb/>
　　　　成氏詩集序<lb/>
詩之㫖逺矣詩之用大矣先王所以通政教察風<lb/>
俗故有采詩之官陳詩之職物情上逹王澤下流<lb/>
及斯道之不行也猶足以吟詠情性黼藻其身非<lb/>
苟而已矣若夫嘉言麗句音韻天成非徒積學所<lb/>
能盖有神助者也羅君章謝康樂江文通丘希範<lb/>
皆有影響發於夢寐今上谷成君亦有之不然者<lb/>
<pb n="KR4d0001_SBCK_018-12a"/>
何其朝捨鷹犬夕味風雅雖世儒積年之勤曽不<lb/>
能及其門者邠逮余之知已盈數百篇矣覩其詩<lb/>
如所聞接其人如其詩既賞其能又貴其異故為<lb/>
冠篇之作以示好事者云戊戌歲正月日序<lb/>
徐公文集卷第十八<lb/>
<pb n="KR4d0001_SBCK_018-12b"/>
</p>
<p>
</p>
  </div>
</body>
</text>
</TEI>
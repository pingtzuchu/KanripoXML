<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻十三</head> <lb/>
    <p>
<pb n="KR4d0255_WYG_013-1a"/>
欽定四庫全書<lb/>
　絜齋集巻十三<lb/>
　　　　　　　　　　　　　宋　袁燮　撰<lb/>
　　行狀<lb/>
　　　龍圖閣學士通奉大夫尚書黄公行狀<lb/>
公諱度字文叔系出建寧之浦城後徙婺之金華今家<lb/>
于紹興之新昌六世墳墓在焉曽大父諱巽大父諱惠<lb/>
之考諱仁静皆以賢徳著稱于鄉黨大父事母至孝考<lb/>
<pb n="KR4d0255_WYG_013-1b"/>
純厚而曠逹晚益超悟欣然有得止齋陳舍人傅良聞<lb/>
其語而異之曰此非由師授而得也公生七年而喪母<lb/>
祖母太孺人俞氏親拊育之始就學聰警過人長尤卓<lb/>
犖慨然有傑出流輩興起門户之志作科舉業出語驚<lb/>
人其師秘書郎張淵以為似曽南豐隆興之元擢進士<lb/>
第寖歴清貫迄位常伯累封親為朝奉大夫命服金紫<lb/>
贈中奉大夫妣沈氏潘氏俱贈碩人繇白屋起家赫然<lb/>
震耀為東州右族語人物堪重任者僉言屬公非志操<lb/>
<pb n="KR4d0255_WYG_013-2a"/>
逸羣豈能成就如此之偉哉公初以左迪功郎為温州<lb/>
瑞安縣尉邑瀕海潮壊民田築塘以捍之河行其中蓋<lb/>
永嘉瑞安大河之支别也有勢力者圍塘外塗地為田<lb/>
而穴塘引河以溉民譁然不平公攝邑事命窒之穴者<lb/>
復請増置斗門以水平為準溢則啓否則閉均及塘内<lb/>
外田參政王公之望為郡檄公相視公言惟石岡月井<lb/>
二處依山其下有石置斗門便他土皆浮虚不可立斗<lb/>
門斗門既少所洩㡬何圍田灌溉不足將不顧水平而<lb/>
<pb n="KR4d0255_WYG_013-2b"/>
穴塘如故塘日穿漏則無以障海矣窒之便王公初疑<lb/>
其説徐悟乃從之邑逋絹三千疋俾公督焉期以三日<lb/>
請竟一月許之乃閲版簿責一最甚者械之獄得其交<lb/>
通黠吏竄易簿書之姦而告之曰輸所負釋汝且許吏<lb/>
得自言由是輸者日至未半月得十之五請蠲其餘毋<lb/>
竭澤王公悦又從之嵗大疫挾醫巡問人給之藥而嚴<lb/>
巫覡誑惑之禁全活者衆海㓂縱横朝㫖督捕親獲之<lb/>
而歸其功于一時共事掌土兵者止齋聞其賢欣慕之<lb/>
<pb n="KR4d0255_WYG_013-3a"/>
一日來見未及通謁望其氣貌迎謂曰君非陳君舉耶<lb/>
笑曰然于是定交若素相友善者侍郎蔡公㓜學止齋<lb/>
之高弟而齒末也少于公十有六嵗噐重其人不以輩<lb/>
行為間秩滿延止齋家塾侍郎從之交情益厚焉乾道<lb/>
六年循左從政郎張秘書官于朝數為虞丞相言公之<lb/>
賢將用之以議事不合而止差充處州州學教授未至<lb/>
丁繼母憂淳熙三年差分教隆興尋兩易平江府府學<lb/>
教授吳地雖繁㑹而教養疎略士風不競公首葺二齋<lb/>
<pb n="KR4d0255_WYG_013-3b"/>
擇有志者居焉弦誦有程講説不勌或延之坐上或親<lb/>
至其肄業處為談經理設疑叩之各述所見為之折衷<lb/>
日有開益來者滋多増葺而容之比終任所葺殆遍吳<lb/>
中士子始深于義理之學經公指授皆為善士十二年<lb/>
改宣教郎知秀州嘉興縣值嵗亢旱日視諸鄉高下察<lb/>
其得雨早晚博諮于衆具得其詳州縣每以八月聽民<lb/>
訴旱及按視之刈獲已竟不可復攷公請于郡先一月<lb/>
受詞不旬日即遣官巡行又以素所聞者參騐之于是<lb/>
<pb n="KR4d0255_WYG_013-4a"/>
蠲放皆實時孝宗在御留意民瘼樞密羅公㸃為常平<lb/>
使者手書問公所以為旱備公言救荒無出勸分米價<lb/>
翔踴誰不愛惜中産力薄何暇及人所以皆不樂從名<lb/>
勸而實彊之今雖旱甚而下鄉猶有熟者願假常平錢<lb/>
五萬緡糴米三萬石自冬徂春米貴已甚糶如糴價非<lb/>
甚勿糶以充常平無科擾之害而有賑卹之實民獲其<lb/>
利而官無所虧羅公難之公乃悉召富人酌其資力動<lb/>
以誠意勉其推已及人至興發則又量地逺近為糶先<lb/>
<pb n="KR4d0255_WYG_013-4b"/>
後多寡勞逸均平無頗是嵗勸分所糶及獻助所給凡<lb/>
為米三萬二千石給居三之一減價于市亦三之一公<lb/>
每病數十年來州縣救災類不滿人意精思方略至忘<lb/>
寢食經畫精詳綱目具舉侵欺乞取之弊革之殆盡旱<lb/>
之始作也亟使人籍生齒以上合濟糶之數又擇鄉豪<lb/>
寄居及向來攷覈之不實者許釐正既詳且密而後縣<lb/>
官攷焉又不實則罰之其隄防曲盡如此同僚猶有疑<lb/>
其僥倖者公命取其籍令受粟者自誦其家之丁壯老<lb/>
<pb n="KR4d0255_WYG_013-5a"/>
弱男女嵗數無一不合疑者乃服患差役之多訟因舊<lb/>
法而變通之坊郭户充役于某都而别都増産者不許<lb/>
輒改鄉村户自狹徙寛者役于新處則狹鄉常有役戸<lb/>
不偏聚于寛鄉又保正保長以通差為便或都内無以<lb/>
充保長則選于曽充保正者及充保正則理往日催科<lb/>
之勞以足今役月日務通人情既以告羅公遂自行之<lb/>
為政三年大得邑人之心十六年光宗嗣位九月有㫖<lb/>
令赴都堂審察十月監登聞鼓院紹熙二年五月除國<lb/>
<pb n="KR4d0255_WYG_013-5b"/>
子監主簿面對言自古人君莫不因所遭之時而觀天<lb/>
下之動今以東南凋瘵之民奉王業于一隅事體日開<lb/>
國力遂屈宴安江沱崇飾華靡風俗日以浮薄士大夫<lb/>
日以偷惰中原土宇淪于强敵祖宗陵寢隔在異域嵗<lb/>
月既久讎恥寖忘此陛下所遭之時也而為治三年未<lb/>
有端緒朝夕所行不過乎中外除目州縣期㑹而已豈<lb/>
大有為之事業哉臣願乘時赫然昭明聖志以示天下<lb/>
使小大之臣各展所長以應陛下之所為其二言生民<lb/>
<pb n="KR4d0255_WYG_013-6a"/>
之力弊于兵天下之勢屈于兵故本朝二百餘年雖全<lb/>
盛如慶歴嘉祐有司猶患財力之不給自駐蹕江南版<lb/>
圖僅存天下三之一而財賦之入過于煕豐兵費居十<lb/>
之六高宗偃兵息民而無休養之功孝宗恭儉節用而<lb/>
無富庶之效朝廷朝夕講求裕民之政而無名科歛不<lb/>
可蠲減茶鹽𣙜酤日求増羨皆兵之為也必欲救天下<lb/>
之患使稍循古制莫若復唐府兵府兵廢已數百年固<lb/>
未易遽復天下募兵㡬五六十萬亦豈易遽罷莫若修<lb/>
<pb n="KR4d0255_WYG_013-6b"/>
復屯田以漸圖之自今募兵有闕勿補收其衣糧稍給<lb/>
屯兵授之田復其税教以耕戰以二十年功力為之募<lb/>
兵老死且盡而吾之府衛立矣其三言李燾續資治通<lb/>
鑑長編以廣記備言為體觀者每患其繁乞選命諸儒<lb/>
節録以進蓋藝祖入京師市不易肆平五彊國盡收天<lb/>
下生殺予奪之權其神謨聖略至宏逺也仁宗天覆地<lb/>
載四十二年其仁澤在人心至深厚也神宗厲精為治<lb/>
整齊法度為子孫萬世之業其立綱陳紀至精密也自<lb/>
<pb n="KR4d0255_WYG_013-7a"/>
王師既平河東遂征燕薊而邉疆始擾自東封西祀用<lb/>
度寖廣而財計日屈自紹聖至崇寧小人傾君子而國<lb/>
勢遂移自宣和至靖康金人乘中國而國勢益弱凡此<lb/>
皆繫治忽盛衰當知其所以然者深求列聖之迹精察<lb/>
義理之㑹則操縱取舍皆有楷模矣上深然之公又乞<lb/>
令侍從講讀官反覆議論治忽所繫上曰讀書須與人<lb/>
激揚義理乃見遂取長編于國子監又取諸祕書省令<lb/>
經筵節録上始聞養兵之費嗟嘆良久令條具屯田府<lb/>
<pb n="KR4d0255_WYG_013-7b"/>
兵之便公申述十二篇上之又言國家向來彊盛垂百<lb/>
五十六年古所未有一旦兵革之禍亦古所無皆非偶<lb/>
然者惟陛下留神攷察明于祖宗立國之大意體統既<lb/>
正庶事何患不理三年七月遷國子監丞上久不朝重<lb/>
華宫遇過宫日輒報免一日將恭請兩宫置酒慈福至<lb/>
日中而輟又一日將詣重華有司奉車宰執侍從扈蹕<lb/>
衛兵巡徼日曛而竟不出公上疏諌曰陛下之事壽皇<lb/>
猶嘉王之事陛下也嘉王日當朝謁忽無故歴時而不<lb/>
<pb n="KR4d0255_WYG_013-8a"/>
朝陛下能不怪其然乎不朝既久忽欲趁赴朝參班定<lb/>
而不果入又欲置酒宫中席設而復不至陛下能無怒<lb/>
乎陛下勿謂事親盡情而止何恤人言人子晨昏定省<lb/>
本不可一日離左右獨以異宫之故車駕不可數出姑<lb/>
定為一月四朝其將朝也固宜中宵而興雞鳴而出幸<lb/>
于一覩慈顔少侍飲膳今乃至四五十日闕焉不朝愛<lb/>
敬之誠于何而見而曰能盡其情可乎其開導明切如<lb/>
此四年八月除監察御史首論御史之官天子之耳目<lb/>
<pb n="KR4d0255_WYG_013-8b"/>
也自古為重至本朝尤重危言鯁論無日無之直節英<lb/>
風至今凛凛所以二百年間無内姦無外亂近者臺諌<lb/>
不得其職乃至于踰月而不見連章累牘入而不報者<lb/>
祖宗本患中書之重能壅天下之事情故設臺諫之官<lb/>
糾中書之闕失今欲自行聖意盡遏言官有如姦臣以<lb/>
濟己私彈擊不從論列不聽則謗議萃于陛下而姦利<lb/>
歸于中書主權寖移私黨寖盛而朝廷輕矣履霜堅冰<lb/>
漸不可長臣之所甚憂也故首為陛下言之㑹壽皇服<lb/>
<pb n="KR4d0255_WYG_013-9a"/>
藥上闕于侍疾公言壽皇聖性嚴重父子之間未免責<lb/>
善然本出于親愛陛下自為諸王時恭敬祇恪至今猶<lb/>
然此乃孝敬之徳兩宫本無疑阻直恐姦邪之流不識<lb/>
事體交亂其間遂致太嚴而不相接太憚而不敢親陛<lb/>
下誠能入侍左右嘗藥視膳共為子職則前日藴蓄不<lb/>
通之情不俟終日而盡觧矣時有㫖殿帥將兵三千人<lb/>
教閲禁中公奏近者星變其占為兵乞寢此舉以應天<lb/>
戒不報公遂言道有本末事有先後無非事也而莫大<lb/>
<pb n="KR4d0255_WYG_013-9b"/>
于事親莫嚴于事天臣所以懇切言之而迂愚無取不<lb/>
足以感寤遂使陛下有不用臺諫之名臣不敢久居此<lb/>
職求一外任再疏不許尋罷内教公以㑹慶節甚近慮<lb/>
上復不出乃建調䕶之請願先遣宰執至重華宫具言<lb/>
陛下思慕之意壽皇聖情渙然冰釋然後躬率百官奉<lb/>
觴上壽則兩宫交歡天下慶幸上乃諭葛邲等如公言<lb/>
時諌官已有攻邲者矣邲私謂其客曰上調䕶之語未<lb/>
必誠然公遂劾奏邲敢肆詆誣謂陛下為不誠原其情<lb/>
<pb n="KR4d0255_WYG_013-10a"/>
狀得非與羣小之交亂者相表裏乎邲隂結此輩事皆<lb/>
有迹若不亟去姦朋相應聖心愈疑則過宫未有日又<lb/>
曰今太白熒惑失次黒祲互天衡嶽山摧劍門峯墜行<lb/>
都地震有聲如雷皆變異之大者推其日月實當邲獨<lb/>
相之時望速罷免以答天意時臺諫交疏論邲無慮數<lb/>
十邲雖屢乞罷政而未能決去公謂本朝故事大臣被<lb/>
劾雖人主恩意隆盛終不敢留邲隂有附託將要陛下<lb/>
以逐言者紀綱所係利害非輕惟特發英斷去之勿疑<lb/>
<pb n="KR4d0255_WYG_013-10b"/>
邲由是罷蜀吳氏世領興州積威難制屯兵皆在劍閣<lb/>
之外嵗自嘉瀘諸州泝流漕粟以餉之率用錢萬五千<lb/>
而致一斛民力大困是嵗挺死公奏乞合利州為一路<lb/>
置安撫使于興元使盡䕶諸將平居則兵權散主緩急<lb/>
則專責統帥成都梓潼相為唇齒謂之東西川今宿兵<lb/>
劍北東西川蕩然空虚宜稍徙興州興元之兵于劍南<lb/>
以實之使足制劍北罷成都制置為安撫與潼川安撫<lb/>
皆兼節制之任兵屯既分嵗減餽運三之一則蜀民稍<lb/>
<pb n="KR4d0255_WYG_013-11a"/>
蘓矣五年正月公又言聞有㫖趣吳曦赴闕曦饒于財<lb/>
來必大納賄求襲挺位挺之歿也朝廷可收數十年寖<lb/>
失之權若又授曦非二十年不可復取乞下臣前疏與<lb/>
大臣議之如猝難盡行則速置興州都統漸分兵柄上<lb/>
與公徃復議論良久乃從其言以張詔為之而興利置<lb/>
帥無敢任責後曦竟領興州尋以蜀叛于是咸伏公先<lb/>
見之明公嘗因對進仁皇從諫録且言仁宗以朝政付<lb/>
中書而公論在臺諌故大臣不敢行其私而政事罔或<lb/>
<pb n="KR4d0255_WYG_013-11b"/>
不理陛下温恭寛厚兼覆天下有仁宗之仁事無鉅細<lb/>
責成二府而臺諫切直之言靡不嘉納仁宗致治之要<lb/>
亦既得之矣然直雖不拒而忠亦未能盡從朝綱寖弛<lb/>
主勢遂孤宜防其漸伏惟鑒觀此録體之于身其如仁<lb/>
宗者益勉之不如者務去之參之于事合于慶歴嘉祐<lb/>
者増益之不合者亟更之則聖徳日新庶政日美矣時<lb/>
監司守臣案發贓吏朝廷罕所施行公奏藝祖患贓吏<lb/>
侵漁百姓故明法以禁之世寖承平尚恩用寛始有貸<lb/>
<pb n="KR4d0255_WYG_013-12a"/>
死免刺之比然藝祖之法未嘗一日廢今跡狀著見而<lb/>
典憲不施遂使姦貪無所忌憚甚者邪險相傾劾詞交<lb/>
上臣以為皆當鞫治究見其實是嵗江浙饑詔給寧國<lb/>
府米五萬石信州三萬石充賑糶公以為兩郡歉甚民<lb/>
間枵然豈復有錢可糴乞直作濟散太平池饒衢州廣<lb/>
徳軍諸暨嵊縣皆以饑告而未聞興發宜亟選朝士忠<lb/>
信可倚者巡視江浙攷察官吏奉行荒政能否勤惰具<lb/>
以名聞如一郡中有一二縣旱甚一縣中有一二鄉旱<lb/>
<pb n="KR4d0255_WYG_013-12b"/>
甚皆許撥樁積米以朝命濟之又言一二年間國勢摇<lb/>
動今兹不雨安危存亡繫焉陛下既不自憂懼而二三<lb/>
大臣又不為陛下憂懼不知誰當任此責者昔周成王<lb/>
時天大雷電以風禾盡偃成王悔悟天雨反風嵗則大<lb/>
熟乃知天人相與止在目前若陛下下詔罪已大臣格<lb/>
王正事必能感召和氣盈尺之雨可銷萬憂既而有詔<lb/>
禱雨是夜風雨暴至頃之而止公言天道甚邇本易感<lb/>
通而所以未能滂霈者由陛下未極憂畏之誠耳夫隆<lb/>
<pb n="KR4d0255_WYG_013-13a"/>
父子之恩正彝倫之叙宴飲佚逰務從稀簡緇黄伶優<lb/>
盡令止絶節冗費以裕民力惜名噐以重天位皆應天<lb/>
之實也願陛下力行之時内侍楊舜卿陳源林億年離<lb/>
間兩宫臺諫同班奏事論列其罪上目公公言羣小闇<lb/>
于義理不獨逢迎陛下意皆有所蓄藏源億年舊嘗不<lb/>
得志于壽皇而舜卿為之謀士此三人者今日之禍根<lb/>
也臣聞天下有道則庶人不議今人人皆議聖徳惟陛<lb/>
下加察因力陳本朝宦官之禍覆轍在前不可不戒上<lb/>
<pb n="KR4d0255_WYG_013-13b"/>
曰壽皇自有左右親信之人公曰豈非離間者耶上曰<lb/>
然公言所謂離間者親見其事耶抑得諸傳聞耶若得<lb/>
于傳聞豈可不審是日上意㡬悟後數日公又言唐肅<lb/>
宗謂李輔國曰上皇慈仁豈應有此輔國曰上皇固無<lb/>
此其如羣小何輔國不自以為蔽惑肅宗而反謂高力<lb/>
士輩讒間明皇肅宗不悟己之左右為姦而反疑明皇<lb/>
之左右離間蓋為舜卿輩發此論也先是公連疏乞歸<lb/>
養不許諫既不行復言以孝事君則忠臣親年八十菽<lb/>
<pb n="KR4d0255_WYG_013-14a"/>
水不親動經嵗月事親如此何以為事君之忠蓋借己<lb/>
為諭冀以感悟上心也仍報不允乃御筆也時上于臺<lb/>
諫論事少所省閲公因辰州蠻猺之擾劾奏守臣林洪<lb/>
乞罷之隨即報可簡眷非不厚而調䕶兩宫不無扞格<lb/>
公深愧焉遂出修門申省乞罪言職諭使仍舊奏本朝<lb/>
故事有言責者不得其言當去臣惜道義過于寵禄畏<lb/>
公論過于刑誅理難復入壽皇升遐上久未執喪公言<lb/>
陛下與壽皇生死永隔孝養無及矣宜即詣殯宫擗踊<lb/>
<pb n="KR4d0255_WYG_013-14b"/>
哭泣悔過念咎猶足以盡送終之禮不報今天子受禪<lb/>
始奉詔復入時浙西淮南苦旱浙東被水公言淳熙丁<lb/>
未嵗江浙大饑四方奏請朝上夕報發廪捐賦無請不<lb/>
從計朝廷所發不過三四十萬石安能盡給而所為不<lb/>
至于流徙者心知天子之憂軫下民足以憑藉故寧忍<lb/>
饑就死不敢自棄分多均寡以俟嵗熟而已今陛下初<lb/>
即大位有仁聖之徳而未及著見必將于是發之乞下<lb/>
三省檢照諸路所申全傷之處下户夏税並與倚閣已<lb/>
<pb n="KR4d0255_WYG_013-15a"/>
輸者理為來嵗之數秋苗亟為檢放令諸路常平司㑹<lb/>
計錢米以待賑濟出内帑數百萬緡以行初政之仁天<lb/>
下聞之孰不鼓舞與其他小小施惠殊不侔矣不然四<lb/>
方習知壽皇故事妄謂朝廷恤民之政不逮乾道淳熙<lb/>
間為聖徳累大矣八月論鎮江守馬大同以苛刻著平<lb/>
江守雷潨以縱弛聞皆不可推行賑濟徳意劾奏罷之<lb/>
丞相留公頗賢此二人聞之不悦樞宻羅公舊嘗偕諸<lb/>
可以公為薦既執政乞避之上不許丞相請許之除兩<lb/>
<pb n="KR4d0255_WYG_013-15b"/>
浙漕命既出覆奏更之除公右正言先是憲聖因光宗<lb/>
御筆有勌勤之語欲命上履帝位大臣揣知其意而不<lb/>
能自達以知閤門事韓侂胄后族之姻也宻令奏禀侂<lb/>
胄遂自以為功邀求節鉞留丞相抑之丞相去國侂胄<lb/>
知公嘗因論奏不合意公必擠之公語同列曰留公已<lb/>
去擠之易耳長小人聲燄可乎侂胄自是亦不樂公矣<lb/>
出入宫禁弄權植黨有陵駕當世心公憂之九月具疏<lb/>
將乞對侂胄微聞之遽請御筆除公直顯謨閣知平江<lb/>
<pb n="KR4d0255_WYG_013-16a"/>
府公一再申省力辭其二云祖宗朝人主雖獨斷于上<lb/>
而天下事必由中書小事則進熟狀大事則議定禀㫖<lb/>
而行未嘗直以御筆裁處崇觀間蔡京當國始挾主威<lb/>
以制天下凡所施行必請御筆可為深戒近者臺諫給<lb/>
舍屢有更易中書無所參預御筆寖多事勢烜赫實駭<lb/>
觀聽因欲三兩日間求對清光論奏其事俄有平江之<lb/>
命復以御筆行之某雖有列于朝未嘗得望威顔而兩<lb/>
旬之間既驟用之忽遽捨之恐非明主待士大夫之體<lb/>
<pb n="KR4d0255_WYG_013-16b"/>
借日繁劇之地不可闕守亦宜謀諸大臣選擇以往遽<lb/>
輟諫官誰實使之止緣排故相者未快其心冀某為助<lb/>
某方顧惜大體不欲推波助瀾遂忤其意以至于此大<lb/>
藩華職誰不欲之顧不由于中書而由于近習義所未<lb/>
安謹不敢受丞相趙公見之袖而入言于上曰黄某再<lb/>
辭平江乞垂睿覽置諸坐側而退公歸志已決固請養<lb/>
親許之詔以所除職主管沖佑觀十月起知婺州慶元<lb/>
元年五月知蘭溪縣張元㢸以贓得罪言者以是咎公<lb/>
<pb n="KR4d0255_WYG_013-17a"/>
降直徽猷閣罷二年七月復領舊祠因任者三權臣素<lb/>
嚴憚之故終其身不復敢加詆公亦不為所怵嘉泰二<lb/>
年復直顯謨閣知泉州以親老辭進寳文閣奉祠如故<lb/>
舊嘗買地于㑹稽之東郭本𤣥真子故宅鑿池築堂榜<lb/>
曰遂初環以名花修竹深衣幅巾挾策吟嘯陶然自適<lb/>
故學者咸稱遂初先生又愛上虞之小江風景秀美前<lb/>
對東山多王謝遺迹康樂山居在焉買山其間嵗自故<lb/>
廬一再至東郭往來必憩焉累日而後反又自號小江<lb/>
<pb n="KR4d0255_WYG_013-17b"/>
釣侣海内人士仰公名節僉曰他日羣隂衰熄正人復<lb/>
用公其首也咸屬望焉開禧元年丁中奉公憂三年十<lb/>
一月韓侂胄誅嘉定元年正月有㫖召公赴行在公以<lb/>
疾辭又以年過七十乞致仕皆不許入對首論天下之<lb/>
勢貴静而惡動國家二十年間變故迭興災孽屢作兵<lb/>
革暴起旱蝗相繼權臣内訌驕將外叛皆非安静之勢<lb/>
㡬跌而遽起頻危而復安天心之孚佑至矣願益尊有<lb/>
徳聽哲謀以定國論酌古今合内外以正大體止事端<lb/>
<pb n="KR4d0255_WYG_013-18a"/>
重名噐以息人心賤貨賄斥奢滛以美風俗存名義察<lb/>
理勢以應敵情表循良去苛暴以固民志君懋其徳臣<lb/>
務其業上下儆戒日謹一日庶㡬羣動盡息俟天命之<lb/>
休復又言陛下即位之始首擢臣為諌官未一月忤韓<lb/>
侂胄而罷今十五年矣臣實病不能朝念往者未嘗得<lb/>
望穆清之光故扶拽此來上曰卿去國久得復至此相<lb/>
與扶持甚善公奏陛下居嘉邸時黄裳為翊善彭龜年<lb/>
為直講臣嘗言于先帝乞為陛下置講讀記友等官左<lb/>
<pb n="KR4d0255_WYG_013-18b"/>
右前後不厭正人之多先帝未及施行今東宫既建願<lb/>
攷本朝典故精擇方正博聞之士自師傅至于中書舍<lb/>
人皆使備官臣聞陛下龍飛裳龜年翊賛之功為多必<lb/>
能記憶上曰然皆賢人也可惜皆已致仕公曰二人若<lb/>
在今日復覩天日清明必朝夕在陛下左右上首肯公<lb/>
又言本朝給舍臺諫慶歴元祐時實賴其力始變于熙<lb/>
豐再變于崇觀三變于紹興至于侂胄假彈擊以惑主<lb/>
聽託繳駁以益邦誣則流風餘俗靡有遺者今更新大<lb/>
<pb n="KR4d0255_WYG_013-19a"/>
化扶植忠賢願知慶歴元祐之所以得熙豐崇觀之所<lb/>
以失上嘉納之除太常少卿尋兼國史院編修官實録<lb/>
院檢討官初王師北伐取泗州既而棄之㧞其民南徙<lb/>
漣水人李全與其孥來歸賜名孝忠既復議和敵約歸<lb/>
濠梁三關求侂胄首且欲得李全與其家及泗人之在<lb/>
本朝者公言于廟堂謂今之議者動稱國勢方弱難與<lb/>
敵争竊以為天子無失徳諸賢相維持轉弱為彊夫豈<lb/>
無術誠使合義理順人心酬應無不當則氣勢恢張雖<lb/>
<pb n="KR4d0255_WYG_013-19b"/>
弱必彊違義理逆人心酬應失其節則氣勢銷沮雖彊<lb/>
必弱甲申議和唐鄧海泗皆以還敵則今日聞要濠梁<lb/>
自應歸我不足為恩函侂胄首古無是事李全決不可<lb/>
殺泗人決不可還時廟議已定莫能用也自去嵗之冬<lb/>
至今年春夏不雨間有之亦不通洽四月癸巳有㫖幸<lb/>
太一宫明慶寺禱雨是日雨作越二日雷雨交作乘輿<lb/>
既出雨傾如注公上奏稱述感格之美因以為戒謂雨<lb/>
雖通濟巳為後時螟蝗翅長漸能飛動若天心孚祐國<lb/>
<pb n="KR4d0255_WYG_013-20a"/>
家則有反風起禾螽蝗相食故事變化亦不為難惟陛<lb/>
下常盡此心恭承天意而已不然當此大壞極弊之後<lb/>
旱憂過于敵國蝗患深于㓂攘雲漢之詩所謂大命近<lb/>
止非細故也六月除權吏部侍郎兼修玉牒官陞同修<lb/>
國史實録院同修撰公入謝奏稱江南立國且八十年<lb/>
始以金人内侵兵挐不觧故竭東南民力以應軍須至<lb/>
于今日民窮甚矣願因天子恭儉之美當敵國休息之<lb/>
際取八十年暴賦横歛而寛減之異時淮甸屯兵常欲<lb/>
<pb n="KR4d0255_WYG_013-20b"/>
自耕患豪占者衆而無其地今因流民遺業檢覈得實<lb/>
斯可耕矣巴蜀餉軍常苦道逺今乘吳氏之敗而行臣<lb/>
前所陳分兵之策斯不逺矣此皆已至之機不可失也<lb/>
昔高宗渡江兵不滿二千今合吳蜀之兵三十萬而州<lb/>
縣廂禁土軍弓手又三十萬中産之户十養一兵以六<lb/>
百萬户養六十萬兵國安得不蹙若減兵五萬為錢五<lb/>
百萬緡減兵十萬為錢千萬緡則賦歛之重皆可漸省<lb/>
内帑之别供朝廷之封樁不靳而時出之則茶鹽酒税<lb/>
<pb n="KR4d0255_WYG_013-21a"/>
取贏已甚者亦可漸減民寛則國富非府藏偏聚之謂<lb/>
也古者有戰兵有守兵戰兵之數甚少藝祖選天下精<lb/>
兵教于殿庭張瓊將之萬人而止夫不務精而務多不<lb/>
蒐不練望敵輒奔前日之事可為鑒矣上隨語酬應公<lb/>
遂論本朝專任宰輔得失之效仁宗用吕夷簡杜衍韓<lb/>
琦皆專任也而此三人者皆賢相雖專任之而不敢自<lb/>
專必引天下之賢人君子布之朝廷各任以事元祐之<lb/>
用司馬光也亦然神宗之用王安石徽宗之用蔡京亦<lb/>
<pb n="KR4d0255_WYG_013-21b"/>
專任也安石迂僻自用故誤神宗京姦諛蠧國卒致金<lb/>
人之禍高宗之任秦檜專矣而險毒害正天下多故高<lb/>
宗收還威柄而後復安陛下前日用韓侂胄亦專矣而<lb/>
敗壞天下至于不可支持今威柄復還正與高廟同高<lb/>
廟末年宰執常兼任欲其協和同濟國事而已願陛下<lb/>
更留聖意又曰給舍臺諫人主自用之則威權在己或<lb/>
臣下得而用之則威權去矣侂胄所以能奔走羣臣無<lb/>
不附己者由給舍臺諫用舍之柄在其手耳上皆然之<lb/>
<pb n="KR4d0255_WYG_013-22a"/>
銓法進納人年二十五以上試中方許注闕開禧用兵<lb/>
誘豪民助邉許與䕃補同且免試公奏官自簿尉而上<lb/>
為治人而設直以錢得之有虧國體乞遵用孝宗詔書<lb/>
惟歉嵗出粟賑濟者聽補官其銓法並從舊制二年正<lb/>
月公以疾連疏求去除集英殿修撰知福州兼福建安<lb/>
撫使上躬御寳墨黄某頃居言路首論權臣直諒老成<lb/>
朕方眷用力求補外宜有襃陞可特除寳謨閣待制七<lb/>
閩重鎮在昔率用鉅人罕親細務公始至訟牒千餘吏<lb/>
<pb n="KR4d0255_WYG_013-22b"/>
請委官屬不許隨事裁決旦及日中而畢予奪輕重咸<lb/>
當人情大悦閩為士區公一切待以齊魯之俗故士大<lb/>
夫益自重而民亦恥犯法論者稱舊帥陳正獻公正大<lb/>
有體公實似之是嵗江淮洊饑金陵尤甚盗發濠楚朝<lb/>
廷患之以公威望夙著十月進龍圖閣待制知建康府<lb/>
兼江東安撫行宫留守江淮制置使辭不獲命過闕請<lb/>
對言盗賊固所當急饑民尤不可緩若饑民不能全活<lb/>
則盗賊得以為資賑恤之令所宜速行興發之請亦宜<lb/>
<pb n="KR4d0255_WYG_013-23a"/>
速應國力固不可使屈民心尤不可使離與其後而無<lb/>
益于事孰若早而能全其生今事勢已亟米運難待積<lb/>
粟藏鏹不可不發安固民心使知尊君親上之義銷弭<lb/>
㓂盗使無扇摇結集之憂此臣之至願也又言江淮命<lb/>
使正欲表裏形勢州郡奏請朝廷施行務在關通使血<lb/>
脉相應若所部敢有狃習故態苟簡輕蔑者容臣奏劾<lb/>
上並從之錫帯以寵其行二年正月公至建康僵殍相<lb/>
望室廬半空官司科糶雖稍輸送未免苛擾公悉罷之<lb/>
<pb n="KR4d0255_WYG_013-23b"/>
精思所以救民者具有成式面授郡縣官俾躬其勞又<lb/>
請于朝選置官屬以分董之誠心惻怛約束堅明人皆<lb/>
樂為盡力無敢欺者窮閻委巷山巔澗曲家至而人撫<lb/>
之病者予藥亡者瘞焉異時抄録不親多所遺落勺合<lb/>
小惠僅活朝夕日日伺之他業遂廢公既盡得其實仍<lb/>
併給之得以自營其利始溥活饑民百六萬八千三百<lb/>
餘人厥費錢以緡計四十六萬有竒米以石計九萬五<lb/>
千有竒流民仰哺于官布滿僧舍而來者不絶又收養<lb/>
<pb n="KR4d0255_WYG_013-24a"/>
之置場十九被其惠者滋衆時商販不通米價甚貴雖<lb/>
有主業之家不免艱食公命發廪平之且以帥司招糴<lb/>
鹽鈔下元估三之一誘致米商又念賑施催科不應並<lb/>
行錢十五萬九千八百餘緡米四萬四千五百餘石並<lb/>
停勿催尋奏蠲之比三嵗蠲閣緡錢凡七十萬郡境西<lb/>
接當塗横山鬱山羣盗所聚私立名字剽掠行旅公初<lb/>
至之日有盗夜刦城東居民列炬嘯呼越二目城南盗<lb/>
作亦如之發于倉猝觀公設施或不能制将肆其毒公<lb/>
<pb n="KR4d0255_WYG_013-24b"/>
賞厚而信不日禽之繼禽横鬱之盗誅止渠魁奏援龔<lb/>
遂渤海故事宥其黨與俾復田里數月之間民氣和豫<lb/>
境内清肅田夫野老相率拜庭下既立公祠且家繪其<lb/>
像尊事之語留都之政者咸曰劉忠肅公之績今無愧<lb/>
焉然公兼制三路安危休戚所關尤廣往時淮甸救荒<lb/>
非緩不及事則微而無補公檄任其責者面戒之以無<lb/>
蹈前失推誠卹民乃克有濟自是無敢不恪初盗發鹽<lb/>
城郡守欲捕而帥欲招之議久不合賊遂得志及縣鎮<lb/>
<pb n="KR4d0255_WYG_013-25a"/>
被其虐帥司始出兵討之遇賊輒潰賊愈猖獗有詔許<lb/>
其自新惟兇渠不貸公至即班布之且推廣徳意開諭<lb/>
首惡能束身自歸當為奏免誅若怙終不服有能殺之<lb/>
者與推恩時主將恃功驕恣偏校多故羣盗隂與賊通<lb/>
賊雖約降實款我師欲乘官軍之懈四出為暴公乃督<lb/>
厲諸將以平蕩為期用命者厚賞連戰皆㨗遂分淮西<lb/>
兵戍定逺以扼其西又令淮東鹽司募兵使以生力出<lb/>
戰給之糧仗賊氣寖奪其酋卞整以千人降而公所布<lb/>
<pb n="KR4d0255_WYG_013-25b"/>
赦令始達山陽守臣即遣四輩揭大旗入賊巢諭之渠<lb/>
帥胡海將降别賊沈剛擁衆襲之海死將校得其首以<lb/>
獻餘黨饑疫官軍乘之于是觧散公請于朝凡良民之<lb/>
為賊誘脅者並貸前罪歸業之後敢讎殺者以殺人之<lb/>
罪罪之分遣官屬撫定揚楚泰高郵盱眙五郡歸業者<lb/>
五十二萬八千餘人給錢三十九萬三千餘緡米二千<lb/>
七百餘石瘞遺骸以二萬計自中興加恩淮甸寛其租<lb/>
賦嵗下展免之㫖而州縣以財計不充履畝計粟謂之<lb/>
<pb n="KR4d0255_WYG_013-26a"/>
撮課朝廷嘗蠲放矣或欲于不經殘破之地自行催理<lb/>
公以為師旅一興科敷抑配均出諸郡兵氛既觧旱蝗<lb/>
相續饑民猶未蘓也又可並緣征求乎屢言于朝申明<lb/>
明主美意且移書屬郡告戒甚切以明其決不可復取<lb/>
者濠楚再創于墾闢未廣公尤加意安集貸以種糧既<lb/>
復蠲之比公去鎮又奏免撮課一年始終保䕶惟恐吾<lb/>
民不安其業初金陵遵奉朝㫖通明淮甸鐵錢隱不復<lb/>
見商旅憚于折閲而不通細民艱于經營而坐困公鋭<lb/>
<pb n="KR4d0255_WYG_013-26b"/>
意罷之乃密察廛市黙計多寡昭然見其事情遂發米<lb/>
以糶而許糴者純用鐵錢所收略盡又出銅錢楮幣易<lb/>
之未三旬鐵錢屏迹銅錢流布人以為神開禧之用兵<lb/>
也流民奔迸權臣令部使者厚貲招募而與之約不征<lb/>
行不教閲惟欲扞衛鄉井事已即散號雄淮軍㡬十萬<lb/>
人和好既通其存者尚衆改刺武定分屯淮右者三萬<lb/>
人又刺忠勇别屯巢縣者三千人嵗費緡錢四百餘萬<lb/>
米斛三十餘萬朝廷憚于重費深欲縱遣其人本皆耕<lb/>
<pb n="KR4d0255_WYG_013-27a"/>
農事定亦思歸而士大夫疑畏不能決惟公與廬帥李<lb/>
郎中大東淮西憲傅郎中識協謀定計又遣官屬博采<lb/>
帥憲及主将之論密察軍人願歸之情皆審知之乃奏<lb/>
請命其将佐以官使不失職願歸者人給錢四萬復役<lb/>
十年有田者先歸無田者繼遣不願歸者仍𨽻尺籍滁<lb/>
陽三軍曰督府敢勇效用亦皆一時招募其願歸者併<lb/>
縱遣之明年互遣郡丞撫存賑卹田里生聚無失業者<lb/>
然公不自居其功力薦帥憲于朝曰臣所以得效尺寸<lb/>
<pb n="KR4d0255_WYG_013-27b"/>
者實惟大東之條畫明備誠之議論簡切臣所據依以<lb/>
從事者也願賜襃擢其推賢遜能如此四年正月詔以<lb/>
職事修舉進寳謨閣直學士公篤于仁政増養濟兩院<lb/>
以安窮民之無告益南北義阡以葬死者之無歸大江<lb/>
津渡薄其征税繕修舟楫以利民涉海舟剽刦精選偏<lb/>
校嚴于遏絶以肅江面秋苗之輸無或淹留乃得自潔<lb/>
以防侵刻此皆金陵之美政也是冬更定楮令金陵得<lb/>
新㑹三百萬公謂楮幣不通至此極矣不可以不變若<lb/>
<pb n="KR4d0255_WYG_013-28a"/>
惟以新劵一易舊劵二人皆能之恐非朝廷軫念留都<lb/>
之意乃遣官僚巡問閭里諭以朝廷本㫖惟欲便民使<lb/>
咸曉然無疑且悉書所藏多寡許易于官而示之均發<lb/>
銅錢兑如朝㫖優潤之數而示之信隨苗輸錢聽以舊<lb/>
㑹一千五百當新㑹一千以優農民期令新㑹散于細<lb/>
民使得展轉相易以便裨販委曲周至上尊君命下為<lb/>
民利者如恐不及金陵軍民雜處舟車輻凑米麥薪炭<lb/>
醝茗之屬民間日用所須者悉資客販商賈逆知舊㑹<lb/>
<pb n="KR4d0255_WYG_013-28b"/>
将廢人所不惜驟増物價以術籠之米麥一旦絶市舊<lb/>
㑹無所售公急救之發官米三萬石下舊直之半許民<lb/>
以舊㑹赴糴招米商平其價而糶于官場所得舊劵易<lb/>
之以新大略如前日所以收鐵錢救饑民者及其他物<lb/>
價種種裁定人莫敢増視舊或反賤至于今頼之儀真<lb/>
商旅所萃山陽屯兵安豐互市事關邉徼敵國所覘皆<lb/>
以新㑹給之由是四境通行自金陵始民有訴交易違<lb/>
令者公詰曰汝何自知之曰吾與之為契劵算陌折閲<lb/>
<pb n="KR4d0255_WYG_013-29a"/>
公曰鄉民何知汝設此陷之恐喝不從則訴于官耳詞<lb/>
屈杖之自是良民謹守新令而姦猾無敢告訐迄公之<lb/>
去鞭背估籍之法未嘗輒施公當世儒英而練達時務<lb/>
尤詳邉防利害其論屯田大畧祖晁錯何承天李泌之<lb/>
説平時藏富于民緩急各自為守練卒務精不貴其多<lb/>
則國勢可安而民力亦裕非若世之計田斂粟以求目<lb/>
前之效者邉郡或以是叩公公報之曰人授田若干免<lb/>
其租調自食其力暇日稍習蹶張令足自衛凡田率從<lb/>
<pb n="KR4d0255_WYG_013-29b"/>
官給舊有私田者増及其數而畀之過其數者勿減丁<lb/>
壯數多猶有餘力别給之業即古所謂餘夫也擇高燥<lb/>
之地為營五六處每處三百人以上至于千人室廬聨<lb/>
比情意親睦益以桑麻果蓏之區溝洫布列廣深如式<lb/>
以資灌溉以設險阻使與城郭相應營立于内田周其<lb/>
外環以大濠塞下無復曠土則田租之入在官在民皆<lb/>
足以實邉矣時刑寺所下奏案重囚當論決者十三人<lb/>
公覆視之則二人罪狀不著當貸其死于是停決上奏<lb/>
<pb n="KR4d0255_WYG_013-30a"/>
罪疑惟輕前聖明訓本朝著令殺人無證佐者皆許奏<lb/>
讞多得原貸蓋失不經不過枉有司之法而殺不辜則<lb/>
將為盛徳之累願從仁聖丐此二人于是俱免常以牧<lb/>
養之寄守令為先安集之始尤當注意故凡有學行者<lb/>
有材業者有用違其材而當别任以職者有績效已著<lb/>
而猶未見省録者悉以上聞率如其請公益以為己任<lb/>
人望所歸推輓不休每曰無報惟有此耳雖識鑒高明<lb/>
而卑謙自牧廣咨博訪擇善而從以故大得賔僚之助<lb/>
<pb n="KR4d0255_WYG_013-30b"/>
在金陵三年日益整暇則與其屬登覽江山訪求六朝<lb/>
遺跡即王逸少謝安石悠然遐想之地創治城樓又以<lb/>
卞驃騎之藏于斯也闢忠孝堂棟宇宏傑景物呈露遂<lb/>
為此邦偉觀晉元帝故有廟公復新之以嵇侍中紹侑<lb/>
坐東房王丞相𨗳謝太傅安配食西房兩廡繪從祀劉<lb/>
司空琨至陶彭澤潜三十有二人又葺卞祠嚴像設劉<lb/>
侍中超鍾將軍雅並侑以旌清溪三賢死事之節作通<lb/>
史倣春秋葬劉子例書謝公卒葬以表抗温卻秦再安<lb/>
<pb n="KR4d0255_WYG_013-31a"/>
晉室之功皆所以興起人心扶助風教也公雅意巖壑<lb/>
加以上氣之疾懐思故鄉引年之請至于十上累詔不<lb/>
允五年十月以禮部尚書兼侍讀召再辭詔趨入覲公<lb/>
論藝祖垂子孫萬世之統一曰純用書生二曰務惜民<lb/>
力列聖承之以為家法乃自狂儒盗權標立名號斥逐<lb/>
忠良于是儒生廢放源流不竭願以廣大并包為心以<lb/>
長養成就為事自古賢者在位能者在職其所謂賢道<lb/>
徳之士是也其所謂能材藝之士是也故必以修身善<lb/>
<pb n="KR4d0255_WYG_013-31b"/>
行為端本以尊君愛民為専務以詩書易春秋為典法<lb/>
以仁義禮樂為實用重廉退崇節義抑輕鋭禁利口四<lb/>
五年間庶㡬後生小子曰就作成人材輩出藝祖取民<lb/>
之制僅使足用餘散州縣以蘇凋瘵建炎用兵江南川<lb/>
蜀増取之數無慮數十兵既息矣合還之民而有司反<lb/>
利之其不能收拾委之汚吏姦人者不可勝計願専以<lb/>
休養民力為本以撙節冗費為急其増取甚者漸斥還<lb/>
民上納其言仍奬之曰江淮清晏卿之功也公謂尊賢<lb/>
<pb n="KR4d0255_WYG_013-32a"/>
使能俊傑在位省刑罰薄税歛孟子所言萬世不易之<lb/>
常道也今日惟寛裕民力可以祈天永命此時務之最<lb/>
急者故數為上言之公之為制帥也朝廷將城滁陽命<lb/>
公攷訂公奏淮南自古號為戰場其戍守有常處遼曠<lb/>
空荒之地不復經理得間則使人耕作有急則棄捐而<lb/>
去不為久居計今為郡十有七若皆築城郭則皆當固<lb/>
守常時論將不能以一二數今日安得如是之多乎况<lb/>
滁陽有古羅城西南與山寨接亦足守禦附城聚落既<lb/>
<pb n="KR4d0255_WYG_013-32b"/>
衆為闗城以域之吾守羅城闗城雖虛賊安敢入假令<lb/>
攻城吾引山寨之兵表裏夾射賊安得至其或安坐不<lb/>
攻吾居山上視賊動息日攻而夜擾之彼亦吾虞豈能<lb/>
暫安乎其言堅確故未果築及是邊郡爭言築城之便<lb/>
功役繁興公言于廟堂曰天子有道守在四夷舜咨十<lb/>
二牧曰食哉惟時柔遠能邇惇徳允元而難任人蠻夷<lb/>
率服<hi>案惇徳原本避宋光宗諱作崇徳今改從經文</hi>此帝王制中外之上䇿也<lb/>
今若増築江南珠聨棊布非十餘萬兵不可守形勢易<lb/>
<pb n="KR4d0255_WYG_013-33a"/>
格事機難周一城失利百城皆聳昔韓欲弊秦使鄭國<lb/>
獻鑿涇之策秦人覺之國曰渠成亦秦之利乃卒鑿之<lb/>
今日之築城安知不為他國之利乎慮之既熟故持是<lb/>
説不變上注意方深天下亦望公得政而數以病在告<lb/>
九月七日入侍經帷讀明皇開元末用李林甫斥張九<lb/>
齡事奏曰此唐室治亂之所由分願陛下退朝之暇更<lb/>
反復之上曰朕方頼卿輔佐朝廷是晚疾復作固乞歸<lb/>
三請乃除煥章閣學士知隆興府辭改提舉玉隆萬夀<lb/>
<pb n="KR4d0255_WYG_013-33b"/>
宫比歸㑹稽㡬月而病益侵遂致其仕除龍圖閣學士<lb/>
十月己酉公薨天下識與不識皆痛惜之享年七十有<lb/>
六積階自改秩九遷為中奉大大爵新昌縣開國子食<lb/>
邑六百户遺奏聞贈通奉大夫官其後如格公體貌魁<lb/>
碩徳宇凝粹言動有矩矱為兒時俞夫人命日事大父<lb/>
或值假寐則鞠躬端立以俟久而益謹人皆異之俞夫<lb/>
人性嚴罕當其意者獨能順適得其歡心事中奉公左<lb/>
右無違奉繼母如實生已雍睦無間言中奉既飭家事<lb/>
<pb n="KR4d0255_WYG_013-34a"/>
勿復闗白具圖籍立規畫井井有條以授諸弟有無出<lb/>
入因不復問公官中都中奉時就養焉性不喜紛華率<lb/>
未久而去公心慊焉不知官達之榮而以不得朝夕親<lb/>
旁為恨直道不容排斥而歸杜門屏居不以時不我用<lb/>
為戚而以得日侍庭闈為歡執杖履奉尊斚往來谿山<lb/>
間愛敬交至中奉天年考終公亦年㡬七十執喪哀毁<lb/>
一遵古制嘗取士喪禮設為問荅酌其可行者以授子<lb/>
孫郊恩先奏弟廡洎諸弟皆以場屋自進始命長子以<lb/>
<pb n="KR4d0255_WYG_013-34b"/>
官睦姻念舊周卹難阨始終不衰事君如事親造次不<lb/>
忘雖家居聞朝政之美喜不能寐否則憂形于色平生<lb/>
澹泊一室蕭然無耳目之娛獨嗜書至老不勌時時誦<lb/>
習且手抄之日有程雖官事紛沓不廢自六經百氏天<lb/>
象地理禮樂官名井田兵法莫不研究交友皆天下名<lb/>
士講貫日新停蓄充溢義理所在必極精㣲毫髪有疑<lb/>
昭晰乃已蚤以經濟自負當孝宗時每日吾得一見足<lb/>
矣光宗初政一言契合所請節録通鑑長編雖講官以<lb/>
<pb n="KR4d0255_WYG_013-35a"/>
為繁重而止帝終不忘屢形聖訓公感激圖報耿耿此<lb/>
心嘗稱古大臣之義身與宗社同其休戚不以悻悻取<lb/>
名誠意日積自然宻移有格天之功偉哉言乎其深于<lb/>
本原之論乎世之知公者惟曰奏疏鯁切爾曰敢抗權<lb/>
要爾而不知其又有進于此者人不足與適政不足與<lb/>
間而惟以格心為急此大人之事也而公有志焉可謂<lb/>
深于本原矣有書説二十巻詩説二十卷周禮説五巻<lb/>
發明精切有先儒所未及止齋以周禮名家聞公論鄉<lb/>
<pb n="KR4d0255_WYG_013-35b"/>
遂所疑頓釋司馬公通鑑于漢紀吕后新莽于三國進<lb/>
魏黜蜀于東晉用五胡僭號于唐末繫五代心疑焉更<lb/>
立書法名通史編年未絶筆也今止四巻又以三國南<lb/>
北攻守不同有歴代邊防六巻藝祖憲監三巻仁皇從<lb/>
諌錄三巻奏議及雜著若干巻屯田便宜一巻既寢疾<lb/>
自知不起手書建宗立佐所以維持家法者告于祖禰<lb/>
而敬藏之娶髙郵洪氏淑徳令儀克配君子先公二十<lb/>
二年卒贈碩人子男四人邁登甲辰進士第授迪功郎<lb/>
<pb n="KR4d0255_WYG_013-36a"/>
鎮江府司户參軍踰年卒章承奉郎新提領户部犒酒<lb/>
庫所幹辦公事遵貢于鄉而卒準修職郎新鎮江府丹<lb/>
徒縣丞公之教子本于躬率不令而從皆修謹務學足<lb/>
世其家女二人秘書省正字周南知衢州王棐其壻也<lb/>
孫男四人元直承務郎元䕶元貺元真孫女七人初公<lb/>
葬洪碩人于上虞縣葛仙鄉之鳯凰山嘉定七年八月<lb/>
十日諸孤將奉公柩以合葬貽書于某以行述為請某<lb/>
不才敢當此筆然受知于公既三紀矣某亦知公最詳<lb/>
<pb n="KR4d0255_WYG_013-36b"/>
公之篤學精思胸中富有取之不窮發于事業煒然可<lb/>
紀立朝大節始終無玷固某之所心服也尚安敢辭乃<lb/>
詳著其實而敬授之以備太史氏之采擇謹狀<lb/>
　<lb/>
　<lb/>
　<lb/>
　<lb/>
　絜齋集巻十三<lb/>
</p>
<p>
</p>
  </div>
</body>
</text>
</TEI>
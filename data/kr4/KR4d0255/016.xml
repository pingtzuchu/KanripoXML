<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻十六</head> <lb/>
    <p>
<pb n="KR4d0255_WYG_016-1a"/>
欽定四庫全書<lb/>
　絜齋集巻十六<lb/>
　　　　　　　　　　　　　宋　袁燮　撰<lb/>
　　行狀<lb/>
　　　邊汝實行狀<lb/>
汝實慶元邊氏諱恢世著籍於鄞曽大父諱日章大父<lb/>
諱用和皆不仕父承奉郎諱友誠無子子順昌丞諱友<lb/>
聞之子是為汝實也生而穎悟少小讀書迥然異常兒<lb/>
<pb n="KR4d0255_WYG_016-1b"/>
承奉公教之嚴未嘗令出入閭巷延師家塾俾専其習<lb/>
黃州通判舒君烈其姊壻也篤學多聞相與處累年開<lb/>
其端倪故自年十四五時已知學問之大畧矣㡬冠就<lb/>
學城南距家數里行必厯闤闠義方益嚴日使以肩輿<lb/>
往來竒麗紛華不役耳目凡所以培植美質充養徳性<lb/>
而卒為善士者家庭之教也幼習聲律長而愈工論説<lb/>
古今能達意所欲言辭采俊麗自律愈謹篤厚而詳慎<lb/>
痛母楊氏蚤喪事承奉公不少懈處宗族鄉黨甚敬以<lb/>
<pb n="KR4d0255_WYG_016-2a"/>
和不自矜衒不與乖忤而人望其徳容無敢侮之太學<lb/>
俊秀所萃師儒多當時選汝實年二十二補諸生念講<lb/>
學之機不可失也刳心求益甚於飢渇師無不傾盡日<lb/>
夜磨切智識愈明舍選較錙銖嚴梯級得者實艱汝實<lb/>
安義命不汲汲獨以所能屢戰摧堅卒預其選以故聲<lb/>
名日出領袖一齋謹守繩約諸生有請於監中規免費<lb/>
者汝實不許曰學校乆例何可越也監官以臺察意風<lb/>
之汝實曰即如是吾去其職耳終莫之奪其守正如此<lb/>
<pb n="KR4d0255_WYG_016-2b"/>
登紹熈元年進士甲科時太上皇龍飛策士汝實廷對<lb/>
數千言其略曰不以堯舜之道告其君者不忠也不知<lb/>
其君可以興堯舜之道者不智也堯舜之治必可興於<lb/>
今日堯舜之道皆已具於聖心知陛下所以垂問者悉<lb/>
聖心所形則不必他求矣臣觀自昔人主始初清明勤<lb/>
於政治者固亦無間於聖人之心而明者卒昬勤者卒<lb/>
怠何哉雖有是心而不能自知則亦不能自信爾今陛<lb/>
下有堯舜之聖心而形於政治未如其心盍亦反而求<lb/>
<pb n="KR4d0255_WYG_016-3a"/>
之乎心所是者行之心所疑者去之高明光大其則不<lb/>
遠齊宣王不忍一牛之觳觫孟子指之曰是心足以王<lb/>
矣況陛下聖明堯舜之道已具於聖心乎辭意婉切指<lb/>
陳時政具有本末識者韙之授鎮江軍節度推官始汝<lb/>
實嘗受教於金谿陸公有所啓發對䇿之語葢得於講<lb/>
切者擢第而歸不以所學為足覃思經籍探其精粹名<lb/>
物度數靡不硏究孜孜於司馬氏通鑑攷理亂興亡之<lb/>
迹而推其是非得失之原諸子百氏亦掇其要葢其志<lb/>
<pb n="KR4d0255_WYG_016-3b"/>
大故所資者廣其業専故所得者豐凡其充於身行於<lb/>
家者皆由是得之先是承奉公齊家有法闔門肅雍表<lb/>
儀鄉社汝實敬承其意端榘矱嚴限制翦浮末培本實<lb/>
家政益修焉承奉公年踰八十恩封疊至命服光華邦<lb/>
人以為寵汝實婉容愉色左右無違合親賓惠窮乏觀<lb/>
意所欲而敬行之庭闈欣懽人無間言承奉公歿執喪<lb/>
哀甚寢不離次飲食不御酒肉顔色慘悴體若不勝衣<lb/>
猶以奪於家務哀敬不純為恨將及大祥而汝實亦病<lb/>
<pb n="KR4d0255_WYG_016-4a"/>
矣平居謹肅自持雖病不改其度有問之者拱揖致敬<lb/>
語言酬對自若惟以除祔不時為憂氣息寖㣲猶能自<lb/>
力飭家人具祭索哀服加諸身如對几筵妻孥以其疾<lb/>
甚哭不出聲汝實曰焉有喪祭而不哀者命之哭葢訖<lb/>
事之翼日而卒實慶元三年十月二十九日也年三十<lb/>
有八娶李氏子三人長及次皆蚤亡幼子之元汝實卒<lb/>
後亦亡一女亦夭以從子之深為後三年十二月甲申<lb/>
葬於縣之桃源鄉石橋㠗之原自古道不明淺局之士<lb/>
<pb n="KR4d0255_WYG_016-4b"/>
梏於資稟趣向之偏剛者忤物柔者順從言理者遺事<lb/>
博覽者溺心徳厚者短於才才勝者涼於徳偏而不反<lb/>
患莫大焉汝實天資甚粹濟以剛學甚要輔以博才甚<lb/>
俊養以徳葢不安於偏而求至於大全其志詎可量哉<lb/>
狀貌頽然語若不出諸口而其中奮發勇於自立以古<lb/>
人為則以禮經為據事闗名教毫髪必計見其砥礪節<lb/>
行自奮於功業者心深敬之喜讀兵書曰知兵固儒者<lb/>
事祖宗立國規模講之必精宣和靖康渡江中興本末<lb/>
<pb n="KR4d0255_WYG_016-5a"/>
訪求惟恐弗獲充其心固將有所建立光明於時終身<lb/>
力學僅收一第未及設施而師友稱道其賢咸曰是篤<lb/>
實不欺堪為世用者聞其殁無不痛惜之嗚呼可貴也<lb/>
已葬有日其叔父以某交親最乆熟其平生為人俾狀<lb/>
其行不敢辭汝實初字汝度某嘗為言子之名廣大之<lb/>
謂也大而不實焉用之盍配以實乎汝實唯唯遂易今<lb/>
字云謹狀<lb/>
　　　先公行狀<hi>代叔父作</hi>
<pb n="KR4d0255_WYG_016-5b"/>
先兄諱文字質甫姓袁氏明之鄞人也曾祖左朝奉大<lb/>
夫知處州贈光祿大夫諱轂曾祖妣永嘉郡夫人葉氏<lb/>
祖左朝議大夫尚書倉部郎中諱灼祖妣恭人石氏考<lb/>
承事郎諱坰妣夫人林氏先君從大父守隨無子禱於<lb/>
大洪之神夜夢神告曰與而二子是生先兄及章先兄<lb/>
資稟尤厚少小聰警讀書數過成誦詩語驚人先君深<lb/>
器異之為擇賢師敬待以禮日偵視顔色㡬㣲不悦痛<lb/>
自刻責豈其拂之何乃若是苟悦矣而後釋然里士大<lb/>
<pb n="KR4d0255_WYG_016-6a"/>
夫咸謂袁公教子可以為法而先兄亦曰吾父敎我如<lb/>
是不自植立何以為子蚤夜孜孜苦心刻意求所以承<lb/>
親志者手抄口誦不知飢渴寒暑於是里士大夫曰袁<lb/>
氏有子其門不墜矣成童以能賦稱既冠覃思經學尤<lb/>
深於書攷質非一師乆乆通貫得古聖賢意勇於為善<lb/>
而恬於進取甫踰壯嵗厭舉子業而讀書益勤不懈一<lb/>
書精熟始更他書几間未嘗有二書此前輩讀書法也<lb/>
為人亮直中無留藏入與家人言出與鄰里鄉黨言是<lb/>
<pb n="KR4d0255_WYG_016-6b"/>
是非非率由中出凡世間面譽背毁機巧鉤距之態秋<lb/>
毫不存遇人無貴賤能否長幼必以誠敬恂恂卑謙若<lb/>
無尺寸可稱者醇醲之氣藹然見於面目即其貌聽其<lb/>
言知其為故家遺俗也中年益務沈晦徜徉里閭無歆<lb/>
羡富貴之心有園數畝稍植花竹日涉成趣性不喜奢<lb/>
靡居處服用率簡樸然頗喜古圖畫器玩環列左右前<lb/>
輩諸公遺墨尤所珍愛時時展對想見其人雅尚清致<lb/>
俗塵不到胸次猶以是為累晚嵗泊然平生所好視之<lb/>
<pb n="KR4d0255_WYG_016-7a"/>
若無圃亦茀不治獨好書之意彌篤自言吾雖老壯心<lb/>
猶在觀書作字一如少時平旦即起日抄書數千字端<lb/>
勁有力自經史子集下至稗官小説奥編隱帙多所記<lb/>
覽好觀厯朝故事既錄其大者又掇拾其小者為名賢<lb/>
碎事餘三十巻字百餘萬皆手所自抄也無惰筆雜著<lb/>
一編目曰甕牖閒評凡制度之沿革事物之原本傳記<lb/>
之訛舛風俗之變遷先世之模範與古今之善可法惡<lb/>
可戒者咸在每以為髙明之士糠粃小學非所以通類<lb/>
<pb n="KR4d0255_WYG_016-7b"/>
格物故其讀書雖以大體為本而節目纖悉亦必精研<lb/>
於方言聲韻字書之學尤精取古三百五篇參之方言<lb/>
概以韻語往往多合由是以觀昔人銘詩酹辭之屬音<lb/>
韻若不諧者悉皆有本非苟作也字書流傳乆益失真<lb/>
雖六經不免博攷參訂務歸於是偏旁㸃畫毫釐不遺<lb/>
榜所居小齋曰卧雪自號逸叟人皆戚戚我獨恬愉至<lb/>
其憂深思遠時亦愀然不樂其行已兢惕其處心慈祥<lb/>
其於鰥寡孤獨貧不自勝者哀矜惻怛如已疾痛宗族<lb/>
<pb n="KR4d0255_WYG_016-8a"/>
有窘於財者力雖不及獨屬念不忘諸孫滿前撫愛均<lb/>
一無有厚薄童僕有過不加譴責勞則佚之病則藥之<lb/>
撫之如一體仁不嗜殺所全活飛潜之類不可勝數惟<lb/>
不肯治産業為後日計或諷以稍立基址者油然笑曰<lb/>
人自不達耳德則不勝多藏何為吾以清徳傳家其為<lb/>
基址不既多乎訓誨諸子小有不善必怒之曰汝曹不<lb/>
自努力其若門户何諸子所友賢士必加敬禮每曰吾<lb/>
不特敬其人而其人之父兄吾亦加敬焉謂學問之要<lb/>
<pb n="KR4d0255_WYG_016-8b"/>
惟精惟専恐分其志未嘗累以俗務至於世間榮辱得<lb/>
喪謂有命焉不為欣戚以故諸子遂其初志學者不求<lb/>
速成而仕者安於義命蓋家庭義方之教使然紹熙之<lb/>
元先兄春秋七十有二矣鬚髪鬒黑神明不衰親友咸<lb/>
以福壽未艾為慶而先兄獨自疑我筋力不逮徃時何<lb/>
以能乆及秋果屬疾自謂必不起若前知者區處家務<lb/>
稱物平施語言不亂氣度自若視聽益精明屬其子燮<lb/>
曰吾甕牖一書盍寳藏之鼻息漫㣲有所咳唾猶不以<lb/>
<pb n="KR4d0255_WYG_016-9a"/>
汚衽席翛然而往無怛化意八月八日也無親疎近逺<lb/>
皆痛惜之娶戴氏子男五人長曰覺鄉貢進士篤學守<lb/>
正後學多從之游與先兄偕抱病病且革聞先兄殁不<lb/>
勝悲痛質明而殂次曰燮登進士第儒林郎新沿海制<lb/>
置司幹辦公事次曰藻次幼亡次曰槱兩貢於鄉女二<lb/>
人長適宣教郎紹興府諸暨縣丞戴樟次未行孫男七<lb/>
人女八人諸孤將以三年正月丙午葬先兄於縣之陽<lb/>
堂鄉穆公山之原惟四明袁氏自我曾祖以儒學辭藻<lb/>
<pb n="KR4d0255_WYG_016-9b"/>
起家名振一時厯事四朝直道寡合卒老一州先大父<lb/>
復以名節自勵嘗守東陽以法誅蔡氏黨親曹宗觸京<lb/>
怒得罪時論韙之而誌墓者有所諱忌軼其事先君孝<lb/>
友温恭與物無競里中稱為長者至於先兄又以彊學<lb/>
好善有聞於鄉君子謂家聲不殞焉初東坡蘓公守杭<lb/>
州我曾大父實佐之志同道合倡酬篇什甚衆流風遺<lb/>
韻被於後昆先兄尚友前修歌詩字畫必自蘓氏編錄<lb/>
本末尤詳此其風味淵源所自來者耶諸孤以先兄言<lb/>
<pb n="KR4d0255_WYG_016-10a"/>
行惟手足之愛知之為詳涕泣有請章與先兄少而共<lb/>
學同厯艱難友愛甚篤後章游太學塵下第隨牒州縣<lb/>
惟先兄之訓不敢忘今其永訣痛徹肺肝尚忍言之哉<lb/>
雖然本末之不錄則無以乞銘於當世君子是沒其美<lb/>
也而可乎因勉强綴緝以授諸孤用求銘焉當必有能<lb/>
發揮潛徳者謹狀<lb/>
　　　叔父迪功郎監潭州南嶽廟行狀<lb/>
君諱方字誠之慶元鄞人曾祖諱轂左朝奉大夫祖諱<lb/>
<pb n="KR4d0255_WYG_016-10b"/>
煇文林郎考諱圻自光祿以博學髙識顯名袁氏始大<lb/>
至於皇考端慤靖深一毫不妄取杜門隱約人罕識其<lb/>
面至今鄉評推之君朝夕親旁耳目所接無非善道雖<lb/>
年少時意氣頗豪逸及長克自磨揉卒為善士師事鄉<lb/>
先生宫講屯田鄭公浙東簽判沈公又從從兄常徳通<lb/>
守講學服膺經訓尤精於詩以鄉薦舉送試禮部不得<lb/>
志刻勵奮發益取三百五篇研覃奥旨鄉人為子弟擇<lb/>
賢師者爭館致之東涉大海雪浪浩渺南踰粤嶺風木<lb/>
<pb n="KR4d0255_WYG_016-11a"/>
凄吼飄然往來其問安於所遇顔狀自若敝廬纔蔽風<lb/>
雨薄田不足於食婚嫁頻仍生理日窄戰藝又輒左次<lb/>
人所難堪亦不慘戚焉每曰吾不能自奮其身獨不能<lb/>
教子乎夫學殖也長之養之今雖未獲獨不在桑榆時<lb/>
乎家教既嚴復受業於鄉曲之望故諸子皆篤志而仲<lb/>
子洽遂擢儒科人皆榮之君曰是進身之階爾丈夫植<lb/>
立於世一第而已乎及洽官會稽以廉勤聞受知於帥<lb/>
期以遠大君始差自慰焉年寖髙倦游場屋慶元五年<lb/>
<pb n="KR4d0255_WYG_016-11b"/>
以特科補雍州文學踰年調廸功郎鎮江府丹陽縣主<lb/>
簿舊得末疾沈綿嵗月及瓜幸小愈親故勉使之官君<lb/>
曰竊祿養疴非朝家設官意亟以祠請監潭州南嶽廟<lb/>
俸入無幾闔門仰給重以醫藥之費節約自持取不凍<lb/>
餒而止護衣篝一獠婢不憎疾之苟可役使而止病體<lb/>
支離猶能自力接親舊無倦容嘉定二年六月庚午卒<lb/>
年六十有七娶范氏男三人浹洽漸洽今為文林郎前<lb/>
南安軍大庾令二女適顧應龍貝自明孫男女七人明<lb/>
<pb n="KR4d0255_WYG_016-12a"/>
年九月丙午葬於縣之陽堂鄉南㠗之原君内無城府<lb/>
外蔑巧令神安氣清履道平坦人有過忠告之或面折<lb/>
之不恤善則亟稱揚之直已而發無容心焉舍後小圃<lb/>
花竹秀野時游息其間命酒引滿百慮冰釋不知宇宙<lb/>
之寛此身之㣲也尤喜賓客投轄共飲非盡歡不得去<lb/>
胸中渾融如古達者不慕貴勢不諂上交不責人以所<lb/>
不足其心休休無所怨恨與夫執徳不固僥倖苟求不<lb/>
得則熱中忿恚者不其大相逺乎參知政事樓公篤於<lb/>
<pb n="KR4d0255_WYG_016-12b"/>
雅故念其病且貧也存問不輟遺之良藥以扶其衰日<lb/>
覬其愈而君則死矣窀穸有日諸孤貽書屬狀其行將<lb/>
請銘於樓公雖我叔父之賢可攷不誣而辭之不達懼<lb/>
無以發揮也猶豫乆之既而釋然曰兹不過紀實爾不<lb/>
假諸此銘不可得將無以為不朽之託是沒叔父之美<lb/>
也而可乎乃述其平生大概而謹授之謹狀<lb/>
　　　叔父承議郎通判常徳府行狀<lb/>
公諱章字叔平慶元鄞人曽祖諱轂左朝奉大夫知處<lb/>
<pb n="KR4d0255_WYG_016-13a"/>
州贈光祿大夫妣永嘉郡夫人葉氏祖諱灼左朝議大<lb/>
夫尚書倉部郎中妣恭人石氏考諱坰以公升朝累贈<lb/>
朝奉郎妣安人林氏倉部守隨朝奉祈子于大洪山之<lb/>
神夢與二子是嵗生某之先君明年從倉部官京師而<lb/>
公生焉公天資雋敏十嵗徧誦五經十二能賦翹然秀<lb/>
出竒童之譽籍甚而嚴重靜深不苟言笑識者知其偉<lb/>
器朝奉志尚高潔恬於榮利惟敎子是急金先生彦博<lb/>
模範一鄉俾公受業日偵伺顔色惟恐毫髪不當其意<lb/>
<pb n="KR4d0255_WYG_016-13b"/>
未有室家為之聘娶餉遺無虚日公承親志愈自刻苦<lb/>
日不足繼以夜隱几而寐覺復誦書聞者異之曰是固<lb/>
未嘗寢耶居庭闈間婉容愉色無纖芥子弟之過一日<lb/>
燕語偶字姊壻朝奉曰姊壻尊行也奈何字之自此未<lb/>
嘗語及其字執喪哀毁㡬於滅性火爇其體曾莫之知<lb/>
其篤孝如是既冠志氣彌强從李莫二先生質疑請益<lb/>
聞見日廣諸經皆通大義尤䆳於書入太學交友皆英<lb/>
俊有司程其藝能屢為之最公試高等其選甚艱嘗再<lb/>
<pb n="KR4d0255_WYG_016-14a"/>
得雋焉自秦丞相柄朝諱言程氏學士以雕琢靡麗相<lb/>
髙公介於其間人所不嗜日嚌嚅之時見謂樸學戰或<lb/>
不利公持之不變退而授徒於鄉以所學淑後進開明<lb/>
良心消釋鄙倍從游者日盛里中推為碩師年㡬五十<lb/>
未脫韋布磨礪不倦尚書汪公應辰以鴻儒領貢舉取<lb/>
士先本實後詞藝公始得在選中遂登乾道五年進士<lb/>
第左迪功郎紹興府諸暨縣主簿始至講求利害見其<lb/>
封畛廣戸口衆而怪其征科之難也悉索累年簿書攷<lb/>
<pb n="KR4d0255_WYG_016-14b"/>
校其實而匵諸㕔事多寡强弱官有定賦而有田者不<lb/>
得不輸雖老姦巨猾無敢復為欺者傳之後人遂為經<lb/>
乆之利用舉主闗陞從政郎為泰州州學教授秩滿教<lb/>
授和州淮俗安於故習知學者鮮庠序雖設視為游戲<lb/>
之地羣焉而食既食而出以為常公曰士豈有不可教<lb/>
者每旦入學招諸生勉以進修毋自棄暴訓之以禮義<lb/>
之大經聖賢之旨趣陶染濯熏善端既開矣則又束以<lb/>
規矩出入必時課試如式所以防其放逸者具有條目<lb/>
<pb n="KR4d0255_WYG_016-15a"/>
有來見者不以蚤暮寒暑從容延接隨叩而鳴如一家<lb/>
中父子兄弟款密無間時人以為真能任職髙宗慶壽<lb/>
及光宗登極恩再循儒林郎用薦者改通直郎簽書南<lb/>
康軍判官廳公事郡事清簡號稱道院而朝夕勤勤不<lb/>
敢以無事處若振窮民懲猾吏蠲逋負療疫疾一時善<lb/>
政力贊其長如恐不及僚吏有善極口延譽若自已出<lb/>
有過委曲覆護冀其感悟守有長於治郡以能吏稱者<lb/>
人少合其意于公獨心服時就見之既還朝語中都士<lb/>
<pb n="KR4d0255_WYG_016-15b"/>
大夫曰吾之為郡得賢者佐之爾問其人以公對由此<lb/>
名重朝廷皇上踐阼轉奉議郎祀明堂賜緋衣銀魚主<lb/>
管台州崇道觀再任踰年通判常德府待次於鄉年登<lb/>
上壽精明不衰晨起整衣冠熟復周易一卦折輩行與<lb/>
賢士交講明立身之要日進不止每與人曰吾以貧故<lb/>
愧未納祿可亟望為郡耶將申祠請藁具而屬疾彌月<lb/>
弗廖遂致其仕轉承議郎病且革神色怡暢語言自若<lb/>
略不及家事晏然而終實慶元五年十二月二日也享<lb/>
<pb n="KR4d0255_WYG_016-16a"/>
年八十娶汪氏封孺人二子燾熹皆先卒孫男二符䇿<lb/>
女二適進士戴廙呉桷曾孫男二魯孫英孫嘉泰元年<lb/>
九月壬申符等奉其喪葬於慈溪縣西嶼鄉東嶺之原<lb/>
公於學博自少至老未嘗廢書雖疾病不去手曰吾每<lb/>
觀書不知沈疴之去體也對賔客無雜言問古今事其<lb/>
答如響有一不知深自愧怍嘗從人借書手自抄之蠅<lb/>
頭細字一一精謹洽聞多識殆少其比而謙恭自將與<lb/>
人言如恐傷之雖幼且賤一與均禮書字必楷小心齋<lb/>
<pb n="KR4d0255_WYG_016-16b"/>
肅行步卑弱如不勝衣晏居危坐劇暑無惰容筆古人<lb/>
格言日日對之以自警勵小有差失必載之冊謂之書<lb/>
過聞人一善亦手識之謂之日志食味不重衣服不華<lb/>
小齋容膝無一長物几席凝塵恬弗為動忤之而不愠<lb/>
迫之而不驚事雖方殷從容處之未嘗疾言遽色如春<lb/>
之温如玉之潤如麒麟鳳凰之為嘉祥古所謂徳人之<lb/>
容睟面盎背者公信有焉進退窮達安於義命海陵將<lb/>
終更薦書闕下宗伯許之剡奏曰少俟兩月其可公曰<lb/>
<pb n="KR4d0255_WYG_016-17a"/>
來者獨不欲得錄耶利於己而虧交承之義吾弗忍也<lb/>
遂去之時宰欲處以京局辭焉或問其故曰吾老矣能<lb/>
復奔走車塵馬足間耶常平使者行部南康亟稱其賢<lb/>
欲表薦之固止之乃已其靜退類此臨財亦然非其義<lb/>
一介不取居官廉靜以法不以例及可以取可以無取<lb/>
者未嘗輒受主郡王公正已將漕淮南首以薦牘及之<lb/>
或問之曰他人求而不得此不求而與何耶王公曰吾<lb/>
觀今人宦遊而歸鮮不買田而斯人鬻産以自給廉可<lb/>
<pb n="KR4d0255_WYG_016-17b"/>
知矣吾是以推之里中有冒法抵罪室廬入官者公輸<lb/>
錢于郡既得之矣其人踵門拜曰某不幸自速其禍孥<lb/>
無所歸願公垂憐立索槖中錢數萬畀之無難色或言<lb/>
歳所入㣲宜稍廣基址公曰昔人為仕宦貧好消息也<lb/>
吾敢豐殖以自取戾迄無所增卒之日室中蕭然無以<lb/>
棺斂質貸而後辦自擢第至殁餘三十年而生理若是<lb/>
聞其風者可以自警矣某年十有五奉先君命學於叔<lb/>
父殷勤教督不啻己子自是每見無不傾盡挹其貌耳<lb/>
<pb n="KR4d0255_WYG_016-18a"/>
其言孝弟恭遜之心油然而生某之官於越也貽書語<lb/>
及新功自謂胷中融融有無涯之樂某竊惟耄期稱道<lb/>
不倦古難其人而況今乎他日還鄉朝夕親炙庶可少<lb/>
進此念方切而公則死矣藥弗及羞斂弗及視睟和之<lb/>
貌不可復見丁寧深切之語不可復聞痛可勝言哉葬<lb/>
有日符等將求銘屬某敘述其行某不敢辭則泣而書<lb/>
之謹狀<lb/>
　　　李太淑人鄭氏行狀<lb/>
<pb n="KR4d0255_WYG_016-18b"/>
　　曾祖中節故不仕妣鄭氏<lb/>
　　祖正倫贈奉議郎妣孺人陳氏<lb/>
　　考昺故任承議郎京西路轉運判官贈中大夫妣<lb/>
　　令人林氏<lb/>
太淑人諱和悟福州閩縣人也其先家於光之固始五<lb/>
季末徙焉三世俱有令徳至運副公其門始大嘗為樞<lb/>
密院編修官因奏對受知於孝宗將驟用之或梗之而<lb/>
止既殁主眷猶不忘太淑人穎異而孝謹為兒時聞人<lb/>
<pb n="KR4d0255_WYG_016-19a"/>
誦父母之年不可不知也一則以喜一則以懼輒流涕<lb/>
不止長而愈篤每與人言必以孝悌為訓故刑部侍郎<lb/>
湜其季弟也志操堅正談論無不契合宗族姻黨翕然<lb/>
稱之曰是真可謂賢姊弟矣年二十三歸於故朝奉郎<lb/>
監都進奏院贈正奉大夫李公諱松戸部侍郎忠肅公<lb/>
諱彌遜之子紹興中秦丞相決䇿議和忠肅力爭之坐<lb/>
是閒廢不用張忠獻公帥閩深念其貧以書招之分俸<lb/>
給焉遂挈家自臨漳歸於三山守道固窮嘗賦詩曰不<lb/>
<pb n="KR4d0255_WYG_016-19b"/>
作田舍謀不為子孫計旁人大笑之不會箇中意海内<lb/>
咸髙其節正奉公恪遵先訓寓居精藍不調者十餘年<lb/>
無田以自給無祿以代耕一室枵然有人所不能堪者<lb/>
太淑人安之自若經紀家務身親其勞秋毫不以累夫<lb/>
子奉其姑碩人徐氏謹甚日進甘脆承顔順志周旋無<lb/>
違賓祭之費有所不足鬻簪珥不靳及正奉官中都脫<lb/>
州縣之勞以為自是少泰矣天不假年齎志以殁李氏<lb/>
之窮殆未易瘳也然忠肅之忠貫通神明正奉又能守<lb/>
<pb n="KR4d0255_WYG_016-20a"/>
家傳清白之操世載其徳豈遂湮㣲而不振乎厥後二<lb/>
子皆能超然奮發厯官中外聲名煒煜於是士大夫皆<lb/>
曰積善之後慶果有餘矣然太淑人敎督愈嚴每曰今<lb/>
日之光榮而祖而父之徳也其可稍自侈汰而不念前<lb/>
人之清約乎培本根續氣脈惟恐家聲之或墜識髙慮<lb/>
遠殆少其比壽考康寧備膺五福葢有相之者嘉定十<lb/>
二年四月己丑終於金陵之府治享年八十有四七封<lb/>
為太淑人子珏寳謨閣學士太中大夫江淮制置使兼<lb/>
<pb n="KR4d0255_WYG_016-20b"/>
知建康府江東安撫使兼行宫留守司公事琪朝奉郎<lb/>
守國子司業兼玉牒所檢討官三女長適鄉貢進士陳<lb/>
景傑次學浮屠法次適免解進士劉砥孫男四人修通<lb/>
直郎新知邵武軍泰寧縣任宣教郎江淮制置司書寫<lb/>
機宜文字似蚤卒億尚幼女五人長適承直郎葉棠次<lb/>
適奉議郎浙西常平司幹辦公事何處智次學浮屠法<lb/>
餘皆幼曾孫男昌朝承務郎女尚幼是嵗某月某日二<lb/>
孤奉其柩與正奉合葬於閩縣大義古城山之原太淑<lb/>
<pb n="KR4d0255_WYG_016-21a"/>
人秉心篤實形於氣貌見於言語無一毫矯偽以此事<lb/>
上以此接下尊卑長幼交相敬愛和氣滿堂内慈而外<lb/>
嚴閨門整肅不過於嘻嘻以失其節不傷於嗃嗃而情<lb/>
意不通雖古人齊家不越於此而太淑人乃克為之可<lb/>
不謂賢乎居處服用崇尚素樸不喜浮靡諷誦佛書深<lb/>
味其旨有所感發每曰此可以明心見性乃受用之地<lb/>
火宅塵網不可染著以故神爽不衰年垂七十躬執婦<lb/>
道定省無闕儀狀豐碩進止雍容如山如河可觀可象<lb/>
<pb n="KR4d0255_WYG_016-21b"/>
尚書累更重任凡所厯官每見卹民利物寛刑惠下喜<lb/>
見顔色有雋京兆之母風討捕峒寇全䕶江淮尚書勤<lb/>
苦至矣勉以王事盡忠圖報其迎養中都也體力尚强<lb/>
間至湖山覽勝不勌司成持浙東使節亦就養焉田夫<lb/>
野叟夾道觀迎炷香羅拜誰實使之或者尚書舊牧是<lb/>
邦與部使者俱有善政越人徳之故敬其母亦如是耶<lb/>
此亦足以知家庭教子之驗矣及板輿至金陵時方多<lb/>
故思念鄉闗歸心日切尚書累表陳情庶寛慈抱天子<lb/>
<pb n="KR4d0255_WYG_016-22a"/>
以重寄在焉未許也變興庭闈遂至大故聞者皆傷惜<lb/>
之嗚呼在家則為賢女既嫁則為賢婦為賢母自初及<lb/>
終無有玷闕蓋生長名門而又作配名族風聲氣習薰<lb/>
炙涵濡所以臻此豈世俗所能知哉某筮仕澄江得與<lb/>
尚書同寮升堂拜母首尾三載屢獲進見及尚書通守<lb/>
四明保釐東郊入儀從橐皆得瞻望慈顔且侍燕席心<lb/>
服其賢起敬起愛聞訃驚怛念此賢母不可復見矣能<lb/>
無悲乎二子摭其善行屬某次第之某不敢辭稍加櫽<lb/>
<pb n="KR4d0255_WYG_016-22b"/>
括識其梗概以求銘於當世宗匠必有能發揮盛美傳<lb/>
之無窮者謹狀<lb/>
　<lb/>
　<lb/>
　<lb/>
　<lb/>
　<lb/>
　絜齋集巻十六<lb/>
</p>
<p>
</p>
  </div>
</body>
</text>
</TEI>
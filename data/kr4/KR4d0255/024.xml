<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻二十四</head> <lb/>
    <p>
<pb n="KR4d0255_WYG_024-1a"/>
欽定四庫全書<lb/>
　絜齋集巻二十四<lb/>
　　　　　　　　　　　　　宋　袁燮　撰<lb/>
　　近體詩<lb/>
　　　渡江<lb/>
浮天傳自昔萬古一澄清月耿光猶爛風號勢欲傾滔<lb/>
滔原不竭漠漠却無聲便欲乘槎去臨風試濯纓<lb/>
　　　送樓尚書赴詔<lb/>
<pb n="KR4d0255_WYG_024-1b"/>
聽履辭榮反舊廬髙堂燕坐每申如肯隨流俗趨邪徑<lb/>
要使吾身宅廣居告老未能三閱月趣歸已奉十行書<lb/>
願公努力扶皇極展盡胸中萬巻餘<lb/>
　　　和孫吉父登第二首<lb/>
幾載英名表一鄉今年仙籍始浮香恩隆雲漢頒宸翰<lb/>
燕賜韶鈞出教坊父子同登尤煒煜詩騷為貺轉鏗鏘<lb/>
願言努力酬天造勉使吾君冠百王<lb/>
生平心事渺無涯老去情悰豈復嘉便合扁舟歸故隱<lb/>
<pb n="KR4d0255_WYG_024-2a"/>
却尋小圃種幽花癡兒僥倖居前列樸學流傳本故家<lb/>
第一不宜貪顯宦更煩師友護蘭芽<lb/>
　　　倚天閣<lb/>
西川劒閣偉岡巒雖復崢嶸苦未寛豈意危欄臨楚望<lb/>
獲瞻喬岳峙江干雌雄並立排鋒刃紫翠相縈繡帨鞶<lb/>
珍重主人貪好景邀賓攬秀俯林端<lb/>
　　　和治中雪後<lb/>
名利那須較有無登臨樂處即吾廬興濃不覺朔風勁<lb/>
<pb n="KR4d0255_WYG_024-2b"/>
景好貪看晴雪餘竟日送青娯座客先春解凍躍潛魚<lb/>
與君不但分風月水色山光總一如<lb/>
　　　大雪與俞少卿二首<lb/>
由來臘雪兆年豐新嵗還應與臘同可喜三陽纔應律<lb/>
便看六出驟漫空緘藏摰獸安林下約束遺蝗入地中<lb/>
積至尺餘猶未已始知嘉政與天通<lb/>
歉嵗隆冬水不冰鈴齋誰與破愁城繽紛忽作纖腰舞<lb/>
照曜俄添老眼明玉不堅牢終可貴花非剪刻自然成<lb/>
<pb n="KR4d0255_WYG_024-3a"/>
大田來嵗應多稼看取倉箱處處盈<lb/>
　　　寄陳伯耕二首<lb/>
　　　　時郊外賑濟邀伯耕同之偶攝秋官過時不<lb/>
　　　　至以詩督之<lb/>
風梳雨沐厭馳驅我馬虺隤我僕痡惟有風流髯主簿<lb/>
才髙不肯混泥塗<lb/>
阡陌周旋約已成妓圍纔合更渝盟宴安有毒君休戀<lb/>
亟為蒼生決此行<lb/>
<pb n="KR4d0255_WYG_024-3b"/>
　　　贈毛希元二首<lb/>
浮世塵勞墮渺茫真儒器業要韜藏誰知寂寞空山裏<lb/>
修省工夫未易量<lb/>
當年罵賊真忠激今日藏身似隠淪抱負如君豈無用<lb/>
會看膏澤潤斯民<lb/>
　　　贈史坑冶二首<lb/>
吾儒根本在修身恬淡無為樂性真此性本無塵可去<lb/>
去塵猶是未離塵<lb/>
<pb n="KR4d0255_WYG_024-4a"/>
公子詞鋒莫敢當更兼世故飽更嘗區區殘寇猶侵侮<lb/>
願試胸中却敵方<lb/>
　　　再用前韻二首<lb/>
乞取刀圭救病身韓公于此枉天真何如夜坐忘軀殻<lb/>
但有纖毫俱是塵<lb/>
無味之中味最長東湖居士獨先嘗迺知此藥真良藥<lb/>
何必求他肘後方<lb/>
　　　贈陸伯微三首<lb/>
<pb n="KR4d0255_WYG_024-4b"/>
勝士由來挽不前肯臨髙興復翩然浮雲可籋真天馬<lb/>
應笑駑駘走市廛<lb/>
斗大書齋以絜名冰壺表裏要清明如今塵土填胸臆<lb/>
幸挽滄浪為濯纓<lb/>
自古真才多命薄欣聞同志不長貧堪嗟世道今如許<lb/>
願為吾君致此身<lb/>
　　　贈京尹八首<lb/>
妙年志氣已超然不肯隨羣苟目前才美驟為當世用<lb/>
<pb n="KR4d0255_WYG_024-5a"/>
青雲直上躡天躔<lb/>
彈壓工夫妙入神能令晉盜總奔秦盤根錯節游餘刃<lb/>
奏課當為第一人<lb/>
儒學當年究指歸服勞王事不言疲遙知今日張京尹<lb/>
不暇閨房畫婦眉<lb/>
年纔六十已為卿際會明時蚤顯榮祿厚恩深何以報<lb/>
惟當努力罄忠誠<lb/>
吾徒切已無他事萬善根源一片心外若崢嶸中有愧<lb/>
<pb n="KR4d0255_WYG_024-5b"/>
何殊麋鹿强冠襟<lb/>
美名疇昔藹循良重任今茲典浩穰摯若蒼鷹非不健<lb/>
何如鸞鳯效嘉祥<lb/>
前古哲人端可法遺編遐躅尚堪尋公餘莫厭頻繙閱<lb/>
要使胸中廣且深<lb/>
上醫醫國豈無方讜論扶持弱必强屹若中流為砥柱<lb/>
男兒如此是真剛<lb/>
　　　與韓撫幹大倫八首<lb/>
<pb n="KR4d0255_WYG_024-6a"/>
故國由來重世臣芬芳絫葉鎮如新中興第一功臣裔<lb/>
卓犖如君信有人<lb/>
肯隨流俗慕紛華閉戸觀書遍五車器業要為當世用<lb/>
直須渟蓄渺無涯<lb/>
等閒援筆賦新篇句法新竒思涌泉絶勝唐人作詩苦<lb/>
推敲一字强雕鐫<lb/>
㡬年慣踏軟紅塵終日眉攅氣不伸每到山齋聞好語<lb/>
令人胸臆便生春<lb/>
<pb n="KR4d0255_WYG_024-6b"/>
劇談時事言皆驗籌略知非小丈夫獨恨人微言不效<lb/>
未能推挽上亨衢<lb/>
思君風度心如結何日從容迭獻酬凉入郊墟能過我<lb/>
奉陪童育兩山游<hi>原註天童山阿育王山並在鄞縣東</hi>
年㡬五十無知己乘興將為劒閣行從此與君尤隔絶<lb/>
興懐疇昔若為情<lb/>
作詩真欲挽君留蜀道平寧倚運籌他日功名成遂後<lb/>
猶能枉顧絜翁不<lb/>
<pb n="KR4d0255_WYG_024-7a"/>
　　　和圓通禪老韻三首<lb/>
浮世營營只自私誰參落葉與枯枝西來面壁原無語<lb/>
却費圓通㡬首詩<lb/>
新詩的皪綴明璣道行清通照碧溪塵絆無因到蘭若<lb/>
聊將兩絶當留題<lb/>
　　　贈天童監寺<lb/>
平生樸拙本無竒珍重髙人不我遺自顧原無一滴水<lb/>
何能復有兩篇詩<hi>原註楊誠齋詩歸來大衆空歡喜只有誠齋兩首詩</hi>
<pb n="KR4d0255_WYG_024-7b"/>
　　　贈卜道人二首<lb/>
道人徧閱世間人休咎先知若有神多少媸妍歸藻鑑<lb/>
秖緣唐許是前身<lb/>
道人怪我年如許宿債胡為未盡償寜識吾心烈於火<lb/>
得歸林下便清涼<lb/>
　　　郊外即事七首<lb/>
春風簸雨濕郊原春水沄沄復舊痕寂寞道傍堪歎處<lb/>
柴門茅屋數家村<lb/>
<pb n="KR4d0255_WYG_024-8a"/>
舟中無事閱陳編千古髙風挹聖賢奔走徒勞竟何補<lb/>
興懐舊隠思凄然<lb/>
雨聲初斷暮雲横天意欲晴猶未晴好向長空施巨手<lb/>
掃除氛翳見清明<lb/>
清香忽向暗中來應為梅花取次開愛汝風標真絶俗<lb/>
何當環繞百千迴<lb/>
㡬處汪汪成巨浸傳聞昔日盡良田興除利害寧無䇿<lb/>
忍把膏腴乆棄捐<lb/>
<pb n="KR4d0255_WYG_024-8b"/>
隂雲解駮晴光好藜杖逍遙足自怡月色漸遲風力細<lb/>
初春便是浴沂時<lb/>
乍從塵土俯澄泓瑩徹心神眼倍明天下淵泉有如此<lb/>
流清端的自源清<lb/>
　　　遊靈山二首<lb/>
何人題作一靈山千古佳名不可刊欲識此聲非浪得<lb/>
試于髙處一憑欄<lb/>
湖山秀美冠東南況此山椒枕碧潭眼界寛平無限景<lb/>
<pb n="KR4d0255_WYG_024-9a"/>
箇中好處不容參<lb/>
　　　雨中度東湖<lb/>
宿靄埋山未肯收晚風吹雨濕衣裘漁舠一葉烟波裏<lb/>
添我胸中萬斛愁<lb/>
　　　望東湖五首<lb/>
澄泓萬頃浸冰輪千尺驚看玉塔新滿目輝光相照耀<lb/>
乾坤何處不精神<lb/>
天上金波印水心心中波浪亦成金小舟蕩漾金波裏<lb/>
<pb n="KR4d0255_WYG_024-9b"/>
陡覺廣寒宫殿深<lb/>
世故紛紛賺白頭何如良夜一扁舟霜風拂面心神肅<lb/>
塵慮寜容一髪留<lb/>
五十頽然一秃翁湖山清興渺無窮扁舟欲學鴟夷子<lb/>
未有平吳霸越功<lb/>
世上功名姑置之微茫心事要深思水光月色精神好<lb/>
長使襟懐似此時<lb/>
　　　又二首<lb/>
<pb n="KR4d0255_WYG_024-10a"/>
重巒疊嶂巧縈紆中有汪汪萬頃湖山色水光相映發<lb/>
清輝含處妙難摹<lb/>
平生酷愛水浮天每到東湖意豁然要識此湖功利溥<lb/>
早時無限䕃民田<lb/>
　　　天童道上二首<lb/>
嶪岌嶄碞太白峯髙名千古獨稱雄放懐擬向山頭立<lb/>
宇宙都歸一望中<lb/>
太白峯前三十里古松夾道奏竽笙清輝秀色交相映<lb/>
<pb n="KR4d0255_WYG_024-10b"/>
未羨山隂道上行<lb/>
　　　登塔二首<lb/>
塵俗區區咫尺間著身髙處眇人寰平生望塔今登塔<lb/>
聊向風前一解顔<lb/>
逺望巍峩聳百尋今朝特達快登臨最髙未是真髙處<lb/>
無盡應須更盡心<lb/>
　　　百步兴<lb/>
一山屹立萬山朝壯觀稜稜倚碧霄惆悵故交埋玉處<lb/>
<pb n="KR4d0255_WYG_024-11a"/>
髙名千古共岧嶢<hi>原註故交謂沈國錄也沈葬象坎在百步兴之下</hi>
　　　山中<lb/>
古松竒石水潺潺小小茅庵一兩間野性自知難適俗<lb/>
山林僻處且偷閒<lb/>
　　　山居二首<lb/>
舍北巑岏萬疊青門前列岫巧相迎天公有意憐寒士<lb/>
錫與公侯百雉城<lb/>
城居未免囂塵役野處閒觀徳性初究竟孰為清與濁<lb/>
<pb n="KR4d0255_WYG_024-11b"/>
此心安處即吾廬<lb/>
　　　和姜子謙遊晁景迂祠<lb/>
百年風節仰英遊喜見新詩為㸃頭微詆大賢雖可恨<lb/>
不妨千載略同流<hi>原註景迂先生大節不愧古人獨于孟氏有疑令人怏怏雖然此景迂之</hi>
<hi>見也與夫世之隨聲是非不自已出者固有間矣剛大之氣老而彌篤不以榮辱得喪動其心有孟氏之風焉</hi>
<hi>故子表而出之</hi>
　　　題景范堂<lb/>
曾子才髙事事能就中一事最堪稱前賢拯救蒼生意<lb/>
<pb n="KR4d0255_WYG_024-12a"/>
賴有斯人解服膺<lb/>
　　　書先塋二首<lb/>
我卜山岡畝百金家貧自嘆力難任杉松盡是親栽植<lb/>
寄與樵人念此心<lb/>
杖藜數數款松闗豈為多情酷愛山痛念慈顔隔泉壤<lb/>
此心那得片時閒<lb/>
　　　覽鏡二首<lb/>
朝來覽鏡一何衰髪秃容枯半白髭老態侵尋光景促<lb/>
<pb n="KR4d0255_WYG_024-12b"/>
著鞭從此勿遲遲<lb/>
工夫一日不專精面目塵埃已可憎何必鑑人明得失<lb/>
青銅相對即良朋<lb/>
　　　聞鶯<lb/>
春曉園禽百族鳴未知黄鳥可人心閒中靜聽緜蠻語<lb/>
絶勝歌喉要眇音<lb/>
　　　觀魚<lb/>
波清日暖足優游去去來來總自由只為貪心除未得<lb/>
<pb n="KR4d0255_WYG_024-13a"/>
竟隨香餌上金鈎<lb/>
　　　桔橰<lb/>
誰作機闗巧且便十尋繞指汲清泉往來濟物非無用<lb/>
俯仰由人亦可憐<lb/>
　　　織婦<lb/>
列屋閒居曳綺羅霜刀裁剪競新磨那知紅女經營苦<lb/>
軋軋寒機㡬萬梭<lb/>
　　　梅雨<lb/>
<pb n="KR4d0255_WYG_024-13b"/>
江鄉梅熟雨如傾茅屋低頭困鬱蒸小小悶人人莫厭<lb/>
解教禾稼勃然興<lb/>
　　　秋霽<lb/>
怪底中秋尚鬱蒸滂沱三日勢如傾今朝雨霽新涼入<lb/>
始信清秋本自清<lb/>
　　　霜<lb/>
肅肅嚴威不可干劒鋩莫作等閒看丈夫砥礪平生節<lb/>
到此孤忠激肺肝<lb/>
<pb n="KR4d0255_WYG_024-14a"/>
　　　新月二首<lb/>
昨夜璇霄素魄淪一痕初復便精神輝光萬里從兹始<lb/>
今夕端倪即是真<lb/>
至精那得乆沈淪造化回環自有神滿意只須三五夜<lb/>
十分全體見天真<lb/>
　　　霜月<lb/>
霜氣横空月色明寒侵肌骨不勝清支笻忍凍遊山徑<lb/>
胸次都無世俗情<lb/>
<pb n="KR4d0255_WYG_024-14b"/>
　　　山月<lb/>
好風吹雨到山前月與山翁故有緣靜夜相看兩寥寂<lb/>
水流碞下瀉潺潺<lb/>
　　　冬至二首<lb/>
朝來雲物效嘉祥和氣初萌日漸長相慶紛紛緣底事<lb/>
由來人道貴陽剛<lb/>
陽剛初復一何微萬彚亨嘉肇此時只此胚胎須護惜<lb/>
要教宇宙總熙熙<lb/>
<pb n="KR4d0255_WYG_024-15a"/>
　　　冬日<lb/>
茅簷窮臘負朝暾不羨紅爐獸炭温始信太陽和氣别<lb/>
擬將此味獻金門<lb/>
　　　和東林湛堂禪師喜雪韻五首<lb/>
去嵗寒雲乆積隂四郊雪片臘中深今年一稔民安業<lb/>
老守區區慰此心<lb/>
祈禱精誠覬上通嘉祥未與去年同老懐日夜憂無奈<lb/>
安得寒花屢舞風<lb/>
<pb n="KR4d0255_WYG_024-15b"/>
恨無佳政布民間賦斂猶繁獄未寛來嵗若非禾稼熟<lb/>
窮檐何以免饑寒<lb/>
皇皇有若救頭然為計無聊只籲天殲厥遺蝗須尺瑞<lb/>
由來積玉兆豐年<lb/>
寂寞東林一老禪殷勤念我惠佳篇敢煩見在慈悲佛<lb/>
為我投誠過去僊<lb/>
　　　玉簮<lb/>
琉璃為葉玉為葩妙質天然不汝瑕精彩照人香絶俗<lb/>
<pb n="KR4d0255_WYG_024-16a"/>
遺簪端的自仙家<lb/>
　　　紫薇花二首<lb/>
䝉茸曲經紫薇花㡬載藤蘿巧蔽遮暫借斧斤還舊觀<lb/>
依前萬蘂吐新葩<lb/>
紫薇花對紫薇郎何事齋前一樹芳造物似教人努力<lb/>
他年凖擬侍君王<lb/>
　　　芙蓉<lb/>
淺深紅穗遶汀洲笑舞西風體力柔雅意陂塘非玩物<lb/>
<pb n="KR4d0255_WYG_024-16b"/>
令人却憶蓼花遊<lb/>
　　　乆不見竹堂髙篇輒以湘蓴索之兩詩繼至因<lb/>
　　　用其韻<lb/>
壺中老子興不淺豐頰樽前勝玉梅肯為蓴羮下犀箸<lb/>
聊憑催促好詩來<lb/>
往時䞉喜親標格今日無因款話言兀坐書齋飽蔬食<lb/>
想公飲客厭熊蹯<lb/>
　　　詠凌霄花<lb/>
<pb n="KR4d0255_WYG_024-17a"/>
松柏扳援有女蘿紅英亦復蔓髙柯侵尋縱上雲霄去<lb/>
究竟依憑未足多<lb/>
　　　拒霜花<lb/>
誰將名字强稱揚弱質區區敢傲霜霜隕葉枯紅粉落<lb/>
元來棖也未為剛<lb/>
　　　園蔬六首<lb/>
攜鋤抱甕不辭勞要使霜根足土膏我去艱難生理窄<lb/>
卻疑學圃屬吾曹<lb/>
<pb n="KR4d0255_WYG_024-17b"/>
白菘肥脃真佳品紫芥蒙茸亦可人環舍滿畦多且旨<lb/>
寒儒專享未為貧<lb/>
深林十月飽清霜寒氣侵凌味轉長世上甘腴有如此<lb/>
擬排閶闔獻君王<lb/>
良朋過我食無魚茅屋相尋只茹蔬莫道藜羮滋味薄<lb/>
要知𤓰祭必齊如<lb/>
朱門終日飫甘肥綺繡盤筵鱠縷飛寧識山林枯槁士<lb/>
清風千古首陽薇<lb/>
<pb n="KR4d0255_WYG_024-18a"/>
葷羶屛去忽三年筋力扶持老尚堅所養固知先大體<lb/>
人生何苦嗜肥鮮<lb/>
　　　黄葉<lb/>
黄葉紛紛舞勁風反膏收液嵗成功明年滿眼春容好<lb/>
卻在今時索寞中<lb/>
　　　詠橘<lb/>
風勁霜清木落時金丸粲粲壓枝垂貧家不作千奴計<lb/>
一樹庭前也自竒<lb/>
<pb n="KR4d0255_WYG_024-18b"/>
　　　謝王恭父惠石巖花二首<lb/>
巖畔移來漫一叢鮮鮮忽發十分紅細看頗與鬷明類<lb/>
言善方知美在中<lb/>
生平悃愊了無華投老胡為也愛花家釀朋壺助清興<lb/>
會看落筆吐天葩<lb/>
　　　梅花四首<lb/>
百卉芳菲二月時先春梅萼著疎枝只緣姑射風姿别<lb/>
不怕寒威損玉肌<lb/>
<pb n="KR4d0255_WYG_024-19a"/>
清香妙質總宜人老幹青枝更絶塵徹骨風流真我友<lb/>
竹籬茅屋故相親<lb/>
寒花得水或成仙體素含香亦可憐韶嫩有餘清不足<lb/>
此花獨步信無前<lb/>
其間妙處不容評玉潔冰清亦强名要識此花高絶處<lb/>
解成佳實作和羮<lb/>
　　　病起見梅花有感四首<lb/>
不費春工巧剪裁自然精彩粲瓊瑰也知受命如松柏<lb/>
<pb n="KR4d0255_WYG_024-19b"/>
故向隆冬取次開<lb/>
霜月交輝色愈明風標髙節聖之清諦觀毫髪無遺恨<lb/>
始信名花集大成<lb/>
古澗荒郊人迹少㡬枝摘索為誰芳因思陋巷甘岑寂<lb/>
為已工夫味更長<lb/>
病餘百念不闗心偶見幽芳只自驚世故紛紛易湮沒<lb/>
會須借此滌塵襟<lb/>
　　　臘梅<lb/>
<pb n="KR4d0255_WYG_024-20a"/>
金相玉質舊同科暗裏清香萬斛多絶俗風流寧不似<lb/>
調羮功用竟如何<lb/>
　　　小松二首<lb/>
瑣瑣新松雜穉杉青青數寸倚嶄岩牛岡自有神呵護<lb/>
未怕林間走鹿饞<lb/>
初栽凖擬雨如膏無奈晴暄思鬱陶造物見憐甘澤霈<lb/>
倚天會見百尋高<lb/>
　　　咏竹<lb/>
<pb n="KR4d0255_WYG_024-20b"/>
此君林下靜無塵苗裔生來便逸羣頭角嶄然圓玉峙<lb/>
養成直節要凌雲<lb/>
　<lb/>
　<lb/>
　<lb/>
　<lb/>
　<lb/>
　絜齋集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0255_WYG_025-1a"/>
絜齋集後序<lb/>
渾然天成者有道有徳之言也道徳不足言辭雖工所<lb/>
為天者已不全矣君子奚尚焉我先君子之屬辭也吐<lb/>
自胷中若不雕鐫而明潔如星河粹潤如金玉真所謂<lb/>
渾然天成者乎先君子自言兒時讀書一再過即成誦<lb/>
精神純固無寒暑晝夜之隔及壯寢多不寐凡所著述<lb/>
率成枕上至暮年亦然記覽甚博渟蓄日富然未嘗襲<lb/>
人畦逕尤不喜用難字每誦先聖之言曰辭達而已矣<lb/>
<pb n="KR4d0255_WYG_025-1b"/>
立朝抗疏懇惻忠愛不為矯激至其指事力陳略無回<lb/>
撓入侍經幄講讀從容每援古誼以證時務啓沃之功<lb/>
良多訓誘後進開明本心一言一字的切昭白聞者感<lb/>
動其他論著多有補於世敎凡矜夸粉飾峭刻竒險之<lb/>
語一無有焉非全於天而能若是乎嗚呼先君子往矣<lb/>
遺編猶在不肖孤不能窺其彷彿又安能擬諸形容惟<lb/>
是散落人間兄弟相與裒輯尚多闕略姑取其已彚次<lb/>
者刻梓以惠後學俾知有道有徳之言渾然天成葢若<lb/>
<pb n="KR4d0255_WYG_025-2a"/>
此不肖孤倘未即死庶幾旦旦熟復以自警云紹定初<lb/>
元八月既望男朝奉郎權知衢州軍州兼管内勸農事<lb/>
甫拜手謹書<lb/>
</p>
<p>
</p>
  </div>
</body>
</text>
</TEI>
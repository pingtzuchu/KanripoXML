<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻二</head> <lb/>
    <p>
<pb n="KR4d0255_WYG_002-1a"/>
欽定四庫全書<lb/>
　絜齋集巻二<lb/>
　　　　　　　　　　　　　宋　袁燮　撰<lb/>
　奏疏<lb/>
　　輪對建隆三年詔陳時政闕失劄子<lb/>
建隆三年二月甲午詔自今每五日百官以次轉對竝<lb/>
須指陳時政闕失朝廷急務或刑獄寃濫百姓疾苦事<lb/>
關急切者許非時上章不候次對<lb/>
<pb n="KR4d0255_WYG_002-1b"/>
臣聞國家之務有緩有急急者宜先緩者宜後不可易<lb/>
也苟不明乎先後之序而緩其所當急譬之拯溺救焚<lb/>
而欲從容以待之其能免于焚溺乎太祖肇造區夏虛<lb/>
懷聽納凡轉對臣僚必欲指陳急務且許非時上章聖<lb/>
訓如此當時羣臣誰敢以泛泛不切之語上瀆天聽哉<lb/>
孟子曰智者無不知也當務之為急堯舜之智而不徧<lb/>
物急先務也聖如堯舜不可復加矣而不過乎急其所<lb/>
當急然則緩急之序其可紊乎今天下之務固有甚急<lb/>
<pb n="KR4d0255_WYG_002-2a"/>
者矣而羣臣進對者不能盡遵皇祖之訓或陳不急之<lb/>
務苟塞一時之責是誠何心哉爵祿之念重指陳利害<lb/>
或與時忤有妨榮進不若姑舉細故下可以計日俟遷<lb/>
上可以不次拔擢自為身計不得不然操是心以事君<lb/>
豈得謂之忠臣哉惟其言不盡忠所以刑獄之寃濫百<lb/>
姓之疾苦凡事關急切者明主不得以盡知且夫人命<lb/>
至重賊殺不辜漢法甚嚴雖張敞之才不免罪廢今仁<lb/>
聖在上而牧守苛酷或罪不至死輒行腰斬或盜不盡<lb/>
<pb n="KR4d0255_WYG_002-2b"/>
獲誅及主將輕蔑朝廷專恣無忌此藝祖所謂刑獄寃<lb/>
濫者陛下亦聞之乎吾民困于征斂非一日矣而近年<lb/>
尤甚已放而復催已輸而復納刻肌及骨無所赴愬此<lb/>
正藝祖所謂百姓疾苦者陛下亦聞之乎北方大擾羣<lb/>
雄竝興中原遺黎皆欲相率以歸我納之則未有供億<lb/>
之資拒之則失其歸嚮之意所當深思極慮求兩全之<lb/>
策而江淮帥臣敢行一切之政所在張榜流民竝與約<lb/>
回盜賊竝行𠞰戮夫慕義來歸不過此兩項爾而拒絶<lb/>
<pb n="KR4d0255_WYG_002-3a"/>
如此之嚴安得不怨古人有言愚夫愚婦一能勝予怨<lb/>
豈在明不見是圖今使北方之民皆與我為仇敵皆將<lb/>
致死于我不知吾之帥臣將何以禦之力不能禦苟為<lb/>
所勝則江陵不固而吳蜀斷而為二豈小故哉此正藝<lb/>
祖所謂事關急切非時上章者陛下亦聞之乎臣願陛<lb/>
下申嚴藝祖之訓凡轉對臣僚惟急務是陳敢有循襲<lb/>
舊態毛舉細故者黜責一二以勵其餘則佞諛之風變<lb/>
而為忠鯁矣北人來歸嚴于拒絶事關安危不可不審<lb/>
<pb n="KR4d0255_WYG_002-3b"/>
欲望明詔大臣廣咨博訪求夫策之至當有安而無危<lb/>
者此今日最急之務也惟明主亟圖之<lb/>
　　輪對乾德三年内庫金帛用度劄子<lb/>
乾德三年三月太祖以軍旅饑饉當預為之備不可臨<lb/>
時厚斂于民乃于講武殿後別為内庫以貯金帛號曰<lb/>
封樁凡歲終用度贏餘之數皆入焉至景德四年十月<lb/>
眞宗謂羣臣王旦等曰太祖以來有景福内庫太宗改<lb/>
名内藏庫所貯金帛備軍國之用非自奉也二聖平荆<lb/>
<pb n="KR4d0255_WYG_002-4a"/>
湖西蜀嶺表江左河東所費巨萬皆出于是不取于民<lb/>
以陳彭年所撰内藏庫記示之<lb/>
臣聞傅説告高宗曰惟事事乃其有備有備無患國朝<lb/>
之有内帑所以為軍旅凶荒之先備也歲月愈深則儲<lb/>
蓄愈富自太祖肇始至于太宗財貨山積毎千計用一<lb/>
牙籖記之名物不同籖色亦異制敵救荒之具沛然有<lb/>
餘此眞宗所以形于嘆美也今陛下躬行儉約崇尚樸<lb/>
素雖大禹之菲飲食惡衣服卑宮室何以過此不知内<lb/>
<pb n="KR4d0255_WYG_002-4b"/>
帑之積足以為兵荒之備否乎聞之道路陛下宮中用<lb/>
度比之先朝僅及其半此節儉之至也不知所節之財<lb/>
皆歸諸内帑否乎七八年來東内無供億之費而房廊<lb/>
宮莊之入無異往時大農不得而預也不知悉輸于内<lb/>
庫否乎淳熙間臨安守臣始以羨餘緡錢為獻毎歲十<lb/>
萬復益之每季一獻遂至四十萬皆入禁中以充博弈<lb/>
之用此乾道以前之所無有也陛下游心淡泊不邇聲<lb/>
色宮掖之内無復此樂不知此四十萬緡復何所歸乎<lb/>
<pb n="KR4d0255_WYG_002-5a"/>
如使此等錢皆歸内帑日積月累財計安得不裕神宗<lb/>
元豐中所儲羨財凡三十二庫較之三朝又過之矣神<lb/>
宗志在有為所以先為之備不得不然也陛下可不鑒<lb/>
觀于此哉金人衰微行且滅矣金亡之後羣雄紛然皆<lb/>
與我為敵國而吾所以待之者亦惟曰和戰兩端而已<lb/>
與之戰乎安得兵力如是之勁與之和乎安得歲幣如<lb/>
是之多此誠未易處也然則今日之内帑其可不汲汲<lb/>
為緩急之先備哉藝祖嘗言北人精兵不過十萬我以<lb/>
<pb n="KR4d0255_WYG_002-5b"/>
二十絹易一首級費絹二百萬而北裔盡矣偉哉英姿<lb/>
雄略經畫大事如指諸掌惟其先事而有備也陛下當<lb/>
今日可為之時誠能講求乎可為之具亦何向而不濟<lb/>
此内帑之儲所以不可不愛惜也抑人有言累土可以<lb/>
為山何者積之使然也又曰江海不能實漏巵何者有<lb/>
所自洩也故儲蓄則為莫大之利而滲漏則為莫大之<lb/>
害謹其隄防明其要束常如先朝之時則内帑之豐亦<lb/>
當無異于先朝矣惟聖主亟圖之<lb/>
<pb n="KR4d0255_WYG_002-6a"/>
　　輪對咸平元年彗出營室北劄子<lb/>
咸平元年正月甲申有彗出營室北三月甲午詔百官<lb/>
極言得失上謂輔臣曰朕即位以來罔敢暇逸今彗出<lb/>
甚異奈何宰臣呂端等言變在齊魯分上曰朕以天下<lb/>
為憂豈獨一方耶參知政事李至曰陛下此言可以卻<lb/>
妖矣丁酉彗滅<lb/>
臣聞人主克謹天戒凡有災異皆當恐懼修省益修厥<lb/>
德豈有此疆爾界之别耶譬之人有疾病或發于頭目<lb/>
<pb n="KR4d0255_WYG_002-6b"/>
或發于胸腹或發于手足雖所在不同皆吾身也其可<lb/>
或憂或否乎彗者除舊布新天之大變也分野之説古<lb/>
雖有之然通天下一體齊魯之災即京師之災也庸君<lb/>
姑以分野自寛聖主則惟災異是懼眞宗自謂以天下<lb/>
為憂豈獨一方可謂聖君之謨訓矣昔宋景出人君之<lb/>
言三熒惑為之退舍今眞宗畏天之言深切著明如此<lb/>
其感悟宜如何自甲午至丁酉甫三日爾而彗遽滅天<lb/>
人之感通豈不捷哉聖主遇災而懼同符周宣而陰陽<lb/>
<pb n="KR4d0255_WYG_002-7a"/>
占驗之語猶曰某分某野不無避忌此乃諛悦之言不<lb/>
可不察也天下之患莫大乎聽諛悦之言諛言進則正<lb/>
論息矣惟聖主審思之<lb/>
　　輪對熙寧三年太白晝見劄子<lb/>
神宗熙寧三年九月二十五日司天監言太白晝見距<lb/>
九年冬數出晝見占者以為主兵而河湟湖南安南用<lb/>
兵兹其應也<lb/>
臣聞夜則見晝則伏不敢與太陽敵星之常也當伏而<lb/>
<pb n="KR4d0255_WYG_002-7b"/>
見與日爭明失其常矣故其占主兵兵戈將動于下則<lb/>
金星先變于上吁可畏哉我神宗皇帝憤北方之彊故<lb/>
先從事于西戎所以斷匈奴臂也于是乎復洮岷克梅<lb/>
山降木征而南則有交州之役兵連而不解金星晝見<lb/>
之應昭然不誣自陛下踐阼以來星變屢矣而太白之<lb/>
失常未有如今歲之甚者盖自五月二十一日以迄于<lb/>
今渉厯五旬晴必晝見前代之所無有史策之所不載<lb/>
有識之士深為國憂之陛下誠心畏天每遇水旱減膳<lb/>
<pb n="KR4d0255_WYG_002-8a"/>
徹樂憂形于色引咎責躬齋潔致禱凛乎有淵冰之懼<lb/>
今而星變異常其占主兵乃疆埸將擾事變方殷之兆<lb/>
也而九重之上晏然自若不以為憂何哉董仲舒有言<lb/>
國家將有失道之敗而天乃先出災異以譴告之不知<lb/>
自省又出怪異以警懼之尚不知變而傷敗乃至以此<lb/>
見天心之仁愛人君而欲止其亂也金星晝見之久可<lb/>
謂怪異矣此乃天心仁愛陛下欲出此大異以警懼之<lb/>
也而陛下曽不以為虞迨夫傷敗之至雖悔其可追乎<lb/>
<pb n="KR4d0255_WYG_002-8b"/>
臣仰觀乾象俯察人事竊料今日之勢雖欲幸其無變<lb/>
而不可得夫既不能無變而吾之將帥則庸懦師徒則<lb/>
畏怯財用則匱乏藩籬則疎漏其果可以應敵乎將擁<lb/>
兵于外而專事交結多方掊尅以充苞苴軍人愁苦無<lb/>
聊而主將恬不加恤名曰敎閱未始頒賞無以激厲誰<lb/>
復振作以不教之卒而使之戰鬭則有望風遁逃而已<lb/>
此今日之大弊也自古名將守邊其財皆得自用以勵<lb/>
士卒則人人慕賞爭自奮于功名以遣間諜則冒死不<lb/>
<pb n="KR4d0255_WYG_002-9a"/>
顧密窺敵之動息太祖之任邊將得此道矣中興之初<lb/>
岳飛韓世忠之流皆有不可勝用之材此所以能擒敵<lb/>
而制勝也今之任將毋乃與此異乎城壁之經營固所<lb/>
當務也而板築竝興則恐力有不及不若擇其至急者<lb/>
先之合數城之力以築一城則無患乎不堅合數城之<lb/>
兵以守一城則無患乎不足他日或有遺力則又築其<lb/>
次急者至于公論皆以為可緩者則姑已之昔者漢惠<lb/>
帝之三年春發長安六百里内男女十四萬六千人城<lb/>
<pb n="KR4d0255_WYG_002-9b"/>
長安六月發諸侯王列侯徒隷二萬人城長安五年發<lb/>
長安六百里内男女十四萬五千人城長安九月長安<lb/>
城成夫以漢家全盛之時築一城易事爾而三年之間<lb/>
三興大役始克為之今邊方單弱如是而乃欲于一二<lb/>
年之内辦集兹事其可得乎力既不及飾辭罔上勢所<lb/>
必至其可恃以為固乎臣所謂藩籬疎漏者此也陛下<lb/>
誠能因此星變慨然發憤大修武備將帥也師徒也財<lb/>
用也藩籬也皆大變于前日則可以待不虞矣不然固<lb/>
<pb n="KR4d0255_WYG_002-10a"/>
未知其所終也臣不勝憂國愛君之心惟聖主察之<lb/>
　　輪對紹興十一年高宗料敵劄子<lb/>
紹興十有一年二月丙子上謂大臣曰中外議論紛然<lb/>
以金逼江為憂殊不知今日之勢與建炎不同建炎之<lb/>
間我兵皆退保江南杜充書生遣偏將輕與金戰故敵<lb/>
得乘間猖獗今韓世忠屯淮東劉錡屯淮西岳飛屯上<lb/>
流張俊方自建康進兵前渡金窺江則我兵皆乘其後<lb/>
今雖虛鎭江一路以檄呼其渡江亦不敢來後卒為上<lb/>
<pb n="KR4d0255_WYG_002-10b"/>
所料<lb/>
臣聞英主之興所以能折服彊敵尊崇國勢者惟其經<lb/>
營處置得其要而已捕鱣鮪者必以網罟捕虎豹者必<lb/>
以陷穽設之于此而使鱣鮪虎豹墮其術中則足以制<lb/>
其死命矣高宗之制勁敵用此術也金人既陷壽春乘<lb/>
勝進兵衆人皆以為憂而高宗曽無懼色豈姑以是安<lb/>
衆心哉盖先事經營多方布置至嚴至密敵或迫江則<lb/>
王師皆尾其後彼雖兇彊豈敢輕舉妄動而送死于我<lb/>
<pb n="KR4d0255_WYG_002-11a"/>
哉高宗之制敵可謂得其要矣今日金運既衰蒙古方<lb/>
盛聞已提兵渡大河圍陳蔡攻潼關金人之勢益蹙其<lb/>
亡指日可待則是朝廷所當熟慮者非金人乃䝉古也<lb/>
方興之勢精鋭無敵豈可不豫為之備誠得中興諸將<lb/>
分布于江淮襄漢之間委之閫外聽其所為或衝其胸<lb/>
或擣其脊或擊其左右使敵人躊躇四顧而不知所出<lb/>
則吾可以必勝矣雖然良將未易得也採之于公論公<lb/>
論之推必人材之傑然者也紀律必嚴敎閱必精方畧<lb/>
<pb n="KR4d0255_WYG_002-11b"/>
必審威聲必震而何患乎大功之不集哉竊聞今之邊<lb/>
防疎略未備守禦諸將多不得人而蒙古之勢駸駸將<lb/>
逼甚可懼也經營布置能如高宗則亦可以如高宗之<lb/>
不懼矣惟聖主亟圖之<lb/>
　　代武岡林守進治要劄子<lb/>
臣一介庸愚寸長無取誤䝉陛下拔擢付以邊壘伏自<lb/>
思念無以稱塞夙夜兢惕靡敢遑處今兹獲造闕廷咫<lb/>
尺天顔平生管見得以效其萬一天下大務固非疎逺<lb/>
<pb n="KR4d0255_WYG_002-12a"/>
小臣所敢僭議然聖明在上千齡一遇而不能以此時<lb/>
罄竭愚忠仰酬天造則臣之罪大矣臣自待次累年屏<lb/>
伏田里因能究觀古今頗識興衰理亂之故嘗以為物<lb/>
有綱領事有管攝五寸之矩足以盡天下之方惟其要<lb/>
而已為治而不得其要則艱苦而無成論治而不舉其<lb/>
要則散漫而無統是用述所聞誦所學作書十篇名曰<lb/>
治要其目曰一代之興自有規模書稱成憲詩歌舊章<lb/>
遵先王之法而過者未之有也作遵法言路四闢則下<lb/>
<pb n="KR4d0255_WYG_002-12b"/>
情無壅于上聞作求言捜選不遺則賢能爭奮于巖穴<lb/>
作舉賢民者邦之本也固其本則邦寧作安民風俗國<lb/>
之脈也其脈不病雖瘠不害作正俗官所以治事也在<lb/>
得其人毋取于繁作省官兵所以衞國也貴其可用徒<lb/>
多無益作省兵官與兵省而財不匱矣作裕財刑者侀<lb/>
也一成而不可變作恤刑居安思危有備無患古之善<lb/>
經也作制敵臣之區區雖不能盡知天下之利害然蚤<lb/>
夜以思妄論天下之要務無出于此十者位卑而言高<lb/>
<pb n="KR4d0255_WYG_002-13a"/>
何所逃罪伏惟陛下赦其狂愚萬幾之閒特賜省覽儻<lb/>
有可采裁而行之豈惟少裨聖治而微臣遭逢聖代死<lb/>
且不朽矣取進止<hi>案原目十篇今缺舉賢安民恤刑制敵四篇又省兵裕財二篇僅有數語</hi>
<hi>缺文亦多今無可攷補</hi>
臣聞治天下之道不可以溺于卑亦不可以過于高自<lb/>
三代而後類皆趨近效而無逺圖以為吾紀綱粗張法<lb/>
度粗修民生粗安斯亦足矣豈必建宏逺之規模而成<lb/>
帝王之極功乎是之謂溺于卑間有英鋭之主謂治效<lb/>
<pb n="KR4d0255_WYG_002-13b"/>
不當如是之瑣瑣也乃慕高逺求諸上古必欲蕩蕩巍<lb/>
巍之治復見于今志則大矣而其效邈然是之謂過于<lb/>
高夫溺于卑者固不足論而過于高者徒勞無益斟酌<lb/>
二者而求乎至當其惟一代之家法乎自古帝王之興<lb/>
必有家法規模于開創之初持守于太平之日後世子<lb/>
孫遵而行之自足以治豈必慕高逺而求諸上古哉繩<lb/>
祖武者可以安天下由舊章者可以固王業紛更高皇<lb/>
之約束雖嘉唐虞樂商周而無益也得失是非黑白較<lb/>
<pb n="KR4d0255_WYG_002-14a"/>
然則當今之務宜將安取臣竊以為治要所在惟我成<lb/>
憲是訓是式則可以不勞而成功矣在昔五代之際四<lb/>
海殽亂民用不寧上帝憫之生我藝祖以神聖英武之<lb/>
資首攘姦凶光啓洪業王道廢而復興人紀亂而復正<lb/>
規模廣大傳之無窮列聖承之靡所更改此我宋帝王<lb/>
之業所以與天無極者也繼自今文子文孫舍祖宗何<lb/>
法哉今夫有一家者乃祖乃父規模于前為子孫者猶<lb/>
必世守之況以天下之大神聖之所建立哉盖我祖宗<lb/>
<pb n="KR4d0255_WYG_002-14b"/>
之御天下道德仁義以為之本法制紀綱以為之具其<lb/>
更事多故其燭理明其為慮逺故其立法密損益前代<lb/>
斟酌事宜根本乎聖心發揮乎事業坦然大中至正之<lb/>
道質諸百聖而不慙建諸天地而不悖如大禹之有典<lb/>
有則以貽子孫如文武之有謨有烈以啓後人也聖上<lb/>
緝熙之學日就月將固嘗御經幄命儒臣進讀寶訓繼<lb/>
以正説所以繩祖武由舊章者至矣盡矣臣復何言而<lb/>
臣聞之李絳曰知之不行無益也行之不至無益也方<lb/>
<pb n="KR4d0255_WYG_002-15a"/>
憲宗慨想貞觀開元之盛欲庶幾二祖之風烈而李絳<lb/>
告以斯言所以勉其君者切矣故臣願吾君雖聖性得<lb/>
之猶復加聖心焉且臣聞之有遵法之君要必有奉法<lb/>
之臣唱焉而不和則治道闕矣夫崇寛大而本忠厚此<lb/>
祖宗之心聖上之心也而奉承于下者未必不失之嚴<lb/>
刻裕州縣以寛民力此祖宗之心聖上之心也而奉承<lb/>
于下者未必不厚于取民其餘庶事懼或皆然則大有<lb/>
戾于祖宗之訓是豈吾君之心哉要必致察于此使中<lb/>
<pb n="KR4d0255_WYG_002-15b"/>
外臣子罔不惟成憲是守斯可矣臣所言者凡十皆治<lb/>
要也而以遵法冠于篇首則尤其要者行之以一則是<lb/>
九者無所不合豈不復見祖宗之盛乎漢魏相以為古<lb/>
今異制方今務在奉行故事而已數具漢興以來國家<lb/>
便宜奏請施行之相豈不能逺取前代顧以為由漢之<lb/>
治自足以致治云爾由是言之論治道于今日者亦奚<lb/>
必為過高之説哉<hi>案以上遵法篇</hi>
臣聞下情之通塞安危理亂之所由分也天下如人之<lb/>
<pb n="KR4d0255_WYG_002-16a"/>
一身血氣周流則可以乆安而無疾上下交通則可以<lb/>
常治而不亂昔者先王欲通其情而憂其不能自達也<lb/>
是以求之甚急上自公卿大夫服休服采無不可諫雖<lb/>
百工之微猶各執藝以諌初未嘗設為定員也庶人謗<lb/>
于道則庶人有諫商旅議于市則商旅有諫猶懼此心<lb/>
之未孚也于是有諫鼔有謗木有進善之旌又懼夫勇<lb/>
者雖諫而怯者或未能也則為之法曰臣下不匡其刑<lb/>
墨<hi>案不匡原本避宋太祖諱作不正今改從經文</hi>遒人以木鐸徇于路儆以不<lb/>
<pb n="KR4d0255_WYG_002-16b"/>
諫之刑古之人豈求夫從諫之美名哉亦惟曰鯁切之<lb/>
不聞則幽隠之不達人主深居九重而海内是非利害<lb/>
之實莫能周知此非小故也破崖岸去邊幅虚心以求<lb/>
之和顔以受之猶懼忠告之不至而況拂抑之沮遏之<lb/>
使不得盡其情歟臣嘗讀唐史見李絳對憲宗之語以<lb/>
為始欲陳十事俄而去五六及將以聞又憚而削其半<lb/>
故上達纔一二未嘗不深悲之夫以忠言進于君此亦<lb/>
臣子所當然而乃蓄縮畏忌一至于是此無他順從則<lb/>
<pb n="KR4d0255_WYG_002-17a"/>
利隨違忤則害至利害之心勝故其勢不得不畏非彼<lb/>
自畏也雷霆之所擊萬鈞之所壓不能使之不畏也夫<lb/>
使臣下有所畏而不敢言則諂諛相師寖以成俗而人<lb/>
主不得聞其闕失矣宮禁之崇深等級之遼絶耳目之<lb/>
所不及者雖至大之事迫切之情且不得而知而民之<lb/>
疾苦何自而伸乎昔我祖宗之際詢訪羣臣如恐不逮<lb/>
晝日不足繼之以夜朝臣轉對許以指陳闕失言事之<lb/>
官其多至二十員諫列因循或下詔而警之臣有忠言<lb/>
<pb n="KR4d0255_WYG_002-17b"/>
或漆匣而藏之非止在廷之臣得以盡規也雍丘一尉<lb/>
妄言嬪嬙布衣皂囊書辭狂悖而皆不加罪所以容納<lb/>
讜言䕶養風俗類皆以犯顔敢諫為忠至于濮議新法<lb/>
之起爭之者雖以罪去而繼之者其言益危彼獨何恃<lb/>
而不恐哉意者舍己從人從諫弗咈其風聲氣習固應<lb/>
有是耶比年以來饑旱相仍星緯失度天災時變如此<lb/>
可言者亦衆矣而中外臣庶能奮不顧身以忠言劘上<lb/>
者罕聞焉此豈有所畏而不敢哉抑有由焉盖自中興<lb/>
<pb n="KR4d0255_WYG_002-18a"/>
之初用事之臣力主和議嚴用刑罰以鉗不附己者之<lb/>
口偷合苟容習以成俗故雖聖君相繼急聞切直而士<lb/>
氣猶未伸也動其敢言之機而作其敢言之氣使其心<lb/>
奮發不能自已者其必有在矣夫瑰奇珍怪產于遐方<lb/>
異域人皆得而用之事固未有不求而得求而不得者<lb/>
雖然求言易從諫難古所謂從諫者非徒求之謂也忠<lb/>
雖不忤善亦不從以規為瑱是謂塞聰斯其為聽言也<lb/>
末矣惟知人臣進諫之難而樂聞過失虛懷以改庶乎<lb/>
<pb n="KR4d0255_WYG_002-18b"/>
忠言罄竭而下情畢通是則求言之實也<hi>案以上求言篇</hi>
臣聞風俗之弊有可以復返之理患為政者不能以是<lb/>
為急爾簿書期㑹斷獄聽訟世每以是為急而至于俗<lb/>
流失世敗壞則因恬而不知怪是何急于彼而緩于此<lb/>
也簿書期會斷獄聽訟一日不治其害立見而風俗所<lb/>
在雖有不善未為深害也見其可緩之形而不見其不<lb/>
可緩之實培養之不加而縱尋斧焉廉恥日喪忠信寖<lb/>
薄頽靡廢闕以至于不可收拾嗚呼風俗國之元氣也<lb/>
<pb n="KR4d0255_WYG_002-19a"/>
元氣枵然則身隨之風俗既壞則國從之雖秦之强隋<lb/>
之富而元氣不存則危亡可立而待是果可緩耶昔者<lb/>
先王知其甚急也是以省觀風俗苟有不善則切切焉<lb/>
以為憂陶冶作成必使粹然醇厚人有士君子之行以<lb/>
為吾代天牧民勿使失性其職當如是也古人以是為<lb/>
急務而後世則忽之教化不明而質樸日消此亦無足<lb/>
怪者我國家列聖相承美化流行習俗丕變既與古匹<lb/>
休矣而審觀詳察則尚有所當正者承平既乆而侈靡<lb/>
<pb n="KR4d0255_WYG_002-19b"/>
成風也末習之好而去本寖逺也富者競為驕夸貧者<lb/>
傾貲效之歆艶以成俗侈靡以相高旦旦伐之而本眞<lb/>
微矣臣觀漢文帝以敦樸先天下而海内望風成俗翕<lb/>
然化之唐太宗戒靡麗珍奇之好而當時風俗素樸衣<lb/>
無錦繡夫此二君者其道德未純于古也躬行于上而<lb/>
俗移于下源清流潔表端影直其效固如此也聖上清<lb/>
心正本無他嗜好乘輿服御一切減損所以躬率者至<lb/>
矣而求諸習俗未覩其效意者躬行雖力而法制猶未<lb/>
<pb n="KR4d0255_WYG_002-20a"/>
備歟今夫侯王富戚之家宮室藻繪之飾器用雕鏤之<lb/>
巧被服文繡之麗極侈窮奢蕩心駭目公卿大夫之家<lb/>
婦人首飾動至數萬燕豆之設備極珍羞其侈汰如此<lb/>
及從而問其然則曰吾有所效也京邑四方之極古人<lb/>
所以原本樞機者在是而靡麗為甚來者無所取則亦<lb/>
惟末習是效故近歲以來都邑之侈徧于列郡而達于<lb/>
窮鄉此豈小故而可不正哉唐柳澤有言驕奢起于親<lb/>
貴綱紀亂于寵倖制之于親貴則天下從禁之于寵倖<lb/>
<pb n="KR4d0255_WYG_002-20b"/>
則天下畏我眞宗時銷金服飾其禁嚴甚然累下制令<lb/>
而犯者不絶故内則自中宫以下外則自大臣之家悉<lb/>
不得以金飾衣服復申嚴禁布于天下自此無復犯者<lb/>
以其自近始而法禁明也聖上恭儉之化形于宮掖聞<lb/>
于天下乆矣而臣猶慮夫貴戚大臣之家有漸于薄俗<lb/>
而侈靡相尚者法禁之行當自是始行于一二以勵其<lb/>
餘而風俗可移矣古人舉事必有以大服天下之心故<lb/>
法禁可行寛于貴戚大臣而急于士民之家則人不服<lb/>
<pb n="KR4d0255_WYG_002-21a"/>
何者彼固以為吐剛而茹柔也躬行以為之本法禁以<lb/>
為之具而行之自貴戚大臣始貴戚大臣既正則逺近<lb/>
莫不一于正此則正俗之要也<hi>案以上正俗篇</hi>
臣聞唐虞官百夏商官倍成周六卿之屬三百六十建<lb/>
官如此之簡也夫其建官之簡宜其庶事多闕而至纖<lb/>
至悉靡有不舉夏商之制臣不得其詳而成周之制則<lb/>
有周官在今可覆也自衣服飲食之微羽角茶炭之末<lb/>
陰陽巫祝之技至于鼃黽之去蠧物之除妖鳥之射類<lb/>
<pb n="KR4d0255_WYG_002-21b"/>
有職掌而當時不病其冗也古之制官因事而設理之<lb/>
所不可無也書曰無曠庶官天工人其代之夫所謂天<lb/>
者豈逺于人乎即理之所當然者是矣有是理則有是<lb/>
事即有是官設官分職惟理所在則雖繁而甚簡何者<lb/>
理盡而止不容有贅焉者也三代而上公卿百執事之<lb/>
職一定而不可増損達此理而已矣兩漢而下建置漸<lb/>
繁至隋唐而尤甚體統不明官職紊亂于是乎省官之<lb/>
議興焉夫當流弊既極之後豈可無變通之術而所謂<lb/>
<pb n="KR4d0255_WYG_002-22a"/>
變通者未易言也省之而得其道則人心帖然誰敢不<lb/>
服省之而悖于理則怨謗四集未能革弊而人心先不<lb/>
悦矣此不可以不深察也昔張延賞嘗省官矣而道路<lb/>
訾謗柳仲郢亦嘗省官矣而議者厭服省官一也而人<lb/>
心之應乃爾不同此無他延賞不得其道而仲郢能當<lb/>
于理故也在理不可不省而人心皆以為當然何為而<lb/>
不服哉省官之説在今日誠不可緩而理所當然者不<lb/>
可不講也某局事至簡也而官猥衆省之可也某局事<lb/>
<pb n="KR4d0255_WYG_002-22b"/>
至劇也而官亦多勿省可也或出于先王之所創立或<lb/>
出于末世之所建置當因則因當革則革概之以理可<lb/>
也舉事以理而私意不行焉則人心必服雖有不服者<lb/>
事乆論定而亦從之矣雖然此猶其流也遏其流不若<lb/>
疏其源今日之官所以冗豈非所從入者太多乎即其<lb/>
所從入者裁節之此所以疏其源也昔藝祖之法自臺<lb/>
省六品五品諸司一郊而任一人自兩制以上一歲而<lb/>
任一人而仁宗之世則損其數至于神宗之初宗室袒<lb/>
<pb n="KR4d0255_WYG_002-23a"/>
免之外不復推恩袒免之内以試出任夫聖人豈樂此<lb/>
矯拂人情哉盖曰此而不節則來者日衆官不足以處<lb/>
之而日益冗矣紹興之初以一官而兼數職今也以一<lb/>
官而分數人閒曹冗局可省者衆推求其端何以至此<lb/>
近者聖斷赫然自宰執以下任子無不減損固已疏其<lb/>
源矣持之至堅確乎不變可也延閣秘殿之職任子之<lb/>
自出者勿庸輕授可也戚里恩澤之濫可損者損之府<lb/>
史胥徒之員可汰者汰之凡無益于國而坐糜廪祿者<lb/>
<pb n="KR4d0255_WYG_002-23b"/>
省之又省而冗官之弊革矣夫舉事而咈人情固聖人<lb/>
所不為惟理所在而能疏其源則其弊自去而人不驚<lb/>
又何以至于怨哉易曰通其變使民不倦神而化之使<lb/>
民宜之臣以為省官之方要必出于此可也<hi>案以上省官篇</hi>
自古患無良將不患無精兵得良將以統率之御之以<lb/>
道束之以法怯者可使勇弱者可使强<hi>案以上省兵篇</hi>
冗官之未省冗兵之未汰皆不可言政事此蠧財之大<lb/>
者也<hi>案以上裕財篇</hi>
<pb n="KR4d0255_WYG_002-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0255_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集巻二<lb/>
</p>
<p>
</p>
  </div>
</body>
</text>
</TEI>
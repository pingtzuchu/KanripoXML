<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集卷十四</head> <lb/>
    <p>
<pb n="KR4d0255_WYG_014-1a"/>
欽定四庫全書<lb/>
　絜齋集卷十四<lb/>
　　　　　　　　　　　　　宋　袁燮　撰<lb/>
　　行狀<lb/>
　　　秘閣修撰黄公行狀<lb/>
公諱犖字子邁其先婺州金華人有仕江南者以著作<lb/>
郎宰分寧樂其土俗因徙居焉分寧之四世孫朝散大<lb/>
夫諱湜以儒學奮一門兄弟共學于修水上芝臺書院<lb/>
<pb n="KR4d0255_WYG_014-1b"/>
道義相磨才華競爽時人謂之十龍後登第者彊半朝<lb/>
散之長子曰康州太守庶有詩名實生太史氏庭堅朝<lb/>
散之次子公之曽大父也諱㢘熙寧元豐間屢將使指<lb/>
體量京東河決活饑民二十五萬官至朝散大夫給事<lb/>
中贈少師妣楚國夫人劉氏南康髙士太子中允渙之<lb/>
女大父諱叔敖政和中將漕河朔疏㢘訪使者李滋之<lb/>
姦于朝黥𨽻衡陽時論快之紹興中為户部尚書徽猷<lb/>
閣學士左宣奉大夫贈少師妣秦國魏國夫人皆李氏<lb/>
<pb n="KR4d0255_WYG_014-2a"/>
元配尚書常之女繼室郎中莘之女二父俱有盛名東<lb/>
坡蘓公賦詩所謂何人修水上種此一雙玉者是也考<lb/>
諱霦守袁永吉三州皆有惠政官朝請大夫贈通奉大<lb/>
夫妣碩人夏氏九江使君倪之女使君之名見江西詩<lb/>
派中公既生長名族而外氏又皆當世聞家耳目所接<lb/>
典刑猶在清標勝韻自然逸羣讀書往往成誦落筆無<lb/>
世俗態以通奉公郊恩補將仕郎未㡬丁外艱執喪以<lb/>
毁瘠聞既即吉哀慕不衰再閲嵗始以易試銓曹占髙<lb/>
<pb n="KR4d0255_WYG_014-2b"/>
等時户曹闕筠最近吉倍之公應得筠或言親老且貧<lb/>
不堪淹久幸遜我公與之非雅故欣然許之即改注吉<lb/>
部胥相顧駭曰聞有急近次而爭者矣未聞有遜人者<lb/>
未上丁太夫人憂服除主吉之龍泉簿吉大邦田租之<lb/>
輸累巨萬計姦弊總總郡檄公莅之始至吏或密請使<lb/>
令公瞪視之請不置訪其故乃前此有吞其飲噐之餌<lb/>
拱手聽所為莫敢誰何者一日復請公數之曰爾謂我<lb/>
不知耶吾忍而不發不欲暴前官之短爾亟去無汚我<lb/>
<pb n="KR4d0255_WYG_014-3a"/>
遂罷遣之擇愿吏平槩量除常嵗多取之虐人情大悦<lb/>
㑹邑長病不任治劇郡俾兼領公敬長如舊事必咨焉<lb/>
宰感悦嵗餘以憂去公竟攝之葺學宫増弟子員立程<lb/>
蔡吕先生祠示學者以趨向建梯雲橋民不病涉創大<lb/>
豐陂溉田二萬頃慮其久且廢也買田千畝山九百畝<lb/>
以備修築之費立長若副分番掌之以均工役之勞隄<lb/>
防周密遂為長利侍郎孫公逢吉深歎美之為識其事<lb/>
以諗來者嘗出見民有空舍老嫗卧其下旁無一物屋<lb/>
<pb n="KR4d0255_WYG_014-3b"/>
猶堅壯心疑焉使人問故婦曰兒賈人將鬻此廬以就<lb/>
婦舍嫗弗忍也甘此獨卧公驚歎曰詎有此風耶立逮<lb/>
其二子俱來一窶且瘁一壯而悍者賈人也公曰此豈<lb/>
待拷掠而得其情哉欲置之法嫗以天性之愛祈免甚<lb/>
苦賈人亦痛自刻責請後不敢公因其機而訓飭之母<lb/>
子于是不暌寺簿劉公清之以比古循吏篤于風教者<lb/>
因贈行述其事于詩以美之再調汀州連城令創邑纔<lb/>
六十年介萬山中民俗獷戾一語不相能即挾刃相向<lb/>
<pb n="KR4d0255_WYG_014-4a"/>
縣以包鹽為課北團悍甚稍追呼之羣聚發矢石官莫<lb/>
能制公曰豈有具耳目為人而不可以善化者也乃出<lb/>
版教諭之曰汝内郡良民非居八荒之外者負固若此<lb/>
如王法何令尹甫到官吏首言汝鄉不輸官物不請包<lb/>
鹽官一繩以法令尹弗忍是用誨汝其自今盡去舊習<lb/>
輸租以時請鹽以額縣不汝逮且率先者賞民喜更相<lb/>
語曰今令尹不我棄善教我矣是吾父也父可捍乎獨<lb/>
可澄者實為首惡公請于郡冶之如法自是無梗政者<lb/>
<pb n="KR4d0255_WYG_014-4b"/>
大修學政増益棟宇厚給生徒屬尉薛士頴以訓𨗳而<lb/>
時時躬勉勵之視龍泉有加焉士知向風始有預計偕<lb/>
者縣圃有松老而連理公名之曰義松取先太史翊真<lb/>
觀義松之作圖而刻之邑人歌誦謂公徳政所召龍泉<lb/>
及是邑皆立祠以奉焉改宣教郎知湖州歸安縣近輔<lb/>
劇邑多貴臣大姓素難治平心處之既不肯吐剛茹柔<lb/>
以自欺亦不專抑强扶弱以自異巨室有訟理不直而<lb/>
以私請一斷以法僧為惡少所誣脅取財物無以自明<lb/>
<pb n="KR4d0255_WYG_014-5a"/>
立伸其枉催科甚寛而信寛故民力可辦信故期會不<lb/>
可違公私兩便足為世法女巫遊仙夫人者誑惑寓公<lb/>
逹于官府公判其牒云信巫不信毉此愚俗之病衣冠<lb/>
右族豈宜淪胥滛祠不毁蠧民益甚迺杖其人而盡取<lb/>
其土木偶投洪流中及其他挾邪術惑民聽者一切蕩<lb/>
刷無遺類巫風遂息既觧印貧尼其歸僦居郡治之側<lb/>
吳興士大夫敬之不替客或過之曰為邑者幸而終更<lb/>
恨去不速惡人之厲已也今公寓是邑而邦人加敬則<lb/>
<pb n="KR4d0255_WYG_014-5b"/>
必有道矣公曰吾滯于此囊無餘貲耳豈意得此于苕<lb/>
霅之人乎部使者交薦有㫖堂察尋幹辦諸軍審計司<lb/>
公之為邑也每患民有艱厄力不能贍及是面對首言<lb/>
祖宗盛時京師有福田院諸路有廣惠倉愛惜生靈恩<lb/>
深澤厚薄乎天淵今州縣煎熬素無餘羨金榖出入悉<lb/>
有成數其或水旱間作疫癘流行雖有良吏盡心力而<lb/>
為之所及幾何甚非陛下愛養元元之意竊見州縣多<lb/>
沒人之産非豪强請佃則形勢侵冒時或鬻之欺弊萬<lb/>
<pb n="KR4d0255_WYG_014-6a"/>
端黠胥納賄寖成乾沒于公家何補謂宜根括諸路凡<lb/>
未鬻之田與相繼沒入者别為一籍許見佃及旁近良<lb/>
民之願耕者各眡其鄉斗斛輸租為嵗災之備病者有<lb/>
以毉療死者有以塟埋責守倅令丞掌之如常平法時<lb/>
論韙之遷軍噐監主簿轉為丞又遷司農寺丞武臣有<lb/>
部綱無折閲者吏不與批書及鈔反以法不得部運抑<lb/>
之公言于長曰上官不察役使下位彼安敢辭事幸而<lb/>
集顧以為罪可乎長深然之即日給鈔且為申明使得<lb/>
<pb n="KR4d0255_WYG_014-6b"/>
霑賞時詔許百官上封事公言前後臣僚奏陳多切于<lb/>
今日者言而不行行而不力雖日有總章之訪無益也<lb/>
不若行其所未行力行其所已行則政治有日新之功<lb/>
而太平之基立矣遷大宗正丞莅職之日吏以知宗已<lb/>
施行事請同書之公曰官必有屬正欲詳輕重度可否<lb/>
而後白長官行之法也懵不知何事而苟焉書之可乎<lb/>
曰例如此爾公曰審如是一知宗足矣何以丞為吏不<lb/>
能對自是事必先白攝司封郎官朝㫖委糴米三十萬<lb/>
<pb n="KR4d0255_WYG_014-7a"/>
經畫有方未三旬而足居數月除大理正兼官仍舊公<lb/>
言故事未有以理官兼他職者力請補外除浙西提舉<lb/>
常平茶鹽事陛辭乞取百司省記條付敕令所刪修可<lb/>
行者明著之令不然者去之毋存此名以惠姦吏上可<lb/>
之既至官建請僧牒五百易緡錢四十萬糴米十七萬<lb/>
有竒以備歉嵗謂義倉所儲不應混于省倉則為甲乙<lb/>
歴頒給所部日入米若干謹書而别貯之毋得侵用謂<lb/>
浙右鹽本不足貰于亭户商人輸錢而後償之平居無<lb/>
<pb n="KR4d0255_WYG_014-7b"/>
以自給私鬻者衆則多方經營務殖其本先期給之謂<lb/>
鹽場闕官法許兼攝勞無賞虧有罰非所以勸請計其<lb/>
日月推賞與正員等遂著于令時陳便宜者或請斷諸<lb/>
港以絶私販朝廷施行之公言浙西支流甚衆小人競<lb/>
利朝禁暮撤私鬻未戢而日治撤防之罪秖益其擾命<lb/>
工圖寫曲折力為廟堂言之乃止役法不均民多嚚訟<lb/>
公諭令丞實具物力高下參以歇役久近聚㕔定差後<lb/>
有訴不當而果然者令丞坐之置東西義阡以收遺骸<lb/>
<pb n="KR4d0255_WYG_014-8a"/>
創居養院以處孤老癈疾仍嚴不舉子之禁滿嵗召為<lb/>
郎中入見乞増減鹽額其説曰鹽課之虧由未明變通<lb/>
之法而已因産多寡立額輕重祖宗之意夫豈不善然<lb/>
嵗月既久風濤不常斥鹵之地亦隨而轉産有増損之<lb/>
殊官守一定之額故有増于舊而額尚低者亦有損于<lb/>
舊而額猶高者低者其額易足鹽雖有餘官難强買往<lb/>
往以私自售高者其額難及不足則有罪私販亦有罪<lb/>
等罪爾孰若私販之為利官課闕失職此之由且以浙<lb/>
<pb n="KR4d0255_WYG_014-8b"/>
西言之臨安巖門錢塘仁和等處嵗増數及七八分常<lb/>
受増秩之賞嘉興之下砂砂腰青村等處嵗虧數及九<lb/>
釐常受衝替之罰豈受賞者皆能吏而被罰者皆庸才<lb/>
地之所産今昔不同而法之變通或未之思爾臣愚欲<lb/>
乞行下諸路提監司取各場嵗帳就與推排十五年内<lb/>
皆増取其中數立為定額十五年内皆虧念其難辦特<lb/>
與量減取彼有餘補此不足誠為均一臣又嘗觀江淮<lb/>
守令亦有如此増減者若推排無私陞降得實則諸場<lb/>
<pb n="KR4d0255_WYG_014-9a"/>
無課額不均之患官司無賞罰不當之失遷吏部郎中<lb/>
有以鬻爵得官援十二年減舉主改秩者吏得所欲請<lb/>
與之公曰是别有條欲減舉員倍其年可也其精明類<lb/>
此除樞密院撿詳踰月兼都承㫖時邊事繁興盗權者<lb/>
欲引公自助公不然之遂大與忤密院施行皆由吏出<lb/>
公曰吾豈可復在此位耶力求去以為右司郎中尋將<lb/>
指江壖賑濟流徙至金陵閲寺觀中僵尸枕籍存者僅<lb/>
有餘息而來者纍纍未已公蹙然曰是救焚之時曽子<lb/>
<pb n="KR4d0255_WYG_014-9b"/>
固河北救災議可行也先是朝㫖人日給米二升錢二<lb/>
十公與留守徐侍郎誼計之曰是以勺水救涸轍可濡<lb/>
頃刻不可以活請口多者月給之寡者併兩月給徐公<lb/>
恐無以繼公曰不然日給之彼終日纔仰此為哺所及<lb/>
微矣併與之彼得以展轉自營不猶愈乎㑹副樞丘公<lb/>
崇赴鎮公迎謂之曰紓一旦之急將命者之責還定安<lb/>
集之政在制閫矣丘公異其言屏騎從至館寓促膝語<lb/>
甚久公因勸以收集潰卒等事丘公然之使還屬時更<lb/>
<pb n="KR4d0255_WYG_014-10a"/>
化朝論知公植立之正仍為宰椽嘗白當路四方奏報<lb/>
稽留何以責禀令者今輦下死囚俟報或幾年不下况<lb/>
逺方乎于是以公兼左司公念省司繁重日力不逮率<lb/>
以清夜端居静室秉燭炷香躬閲獄案黙禱之曰若有<lb/>
寃當使我心目豁然盡得其情至操擬筆則又曰汝當<lb/>
死矣其信然否取案再閲之猶幸其可生也至事干名<lb/>
教亦不苟貸一婦人欲殺其夫毒所饋羮夫未及食他<lb/>
人索之婦不敢言竟以此斃獄上以無意于殺得不死<lb/>
<pb n="KR4d0255_WYG_014-10b"/>
公曰此人之死雖非婦意獨不欲死其夫乎兹不可赦<lb/>
之大者卒論殺之遷大府少卿未浹旬除中書門下省<lb/>
檢正諸房公事金始修好以為接伴使舊例前期一月<lb/>
被命得以參攷故實講求典禮時迺初使且趨行甚急<lb/>
或謂公何以應之曰吾應之以理而已既至都梁兵革<lb/>
始息饑民滿野傾囊中齎易鐵錢分給之北使踰淮以<lb/>
錫燕撤樂疑不即赴官屬不知所出公諭之曰本朝成<lb/>
肅皇后几筵未撤皇帝未即吉國樂未舉非有他也且<lb/>
<pb n="KR4d0255_WYG_014-11a"/>
北使值國諱日猶不預宴况于國卹重輕較然尚何疑<lb/>
乎北使矍然聽命遂伴至京口道千秋橋歸正人之子<lb/>
陳享者遮道疾呼稱歸朝人北使欲與之語未及也比<lb/>
入館將命者以為言公曰適輿中所見一病風狂夫爾<lb/>
驚動信使皇恐官府已懲治之曰非為此也承命而來<lb/>
謂用兵時恐國人有軼于南者因令體訪今斯人有歸<lb/>
朝之語故欲面叩之爾公曰此非送伴所敢預聞朝廷<lb/>
盡索北人發還已竟假有存者拘轄必嚴詎容輒出其<lb/>
<pb n="KR4d0255_WYG_014-11b"/>
非俘掠明甚國信必欲見之當以聞于朝獲㫖而後可<lb/>
其人語塞求一紙道所以然歸以為驗公令述其事付<lb/>
之詞約指明聞者自屈廟堂加敬愛焉有武臣自陳求<lb/>
路鈐者閲其資歴雖已更數任而居官任職實不過一<lb/>
攷公曰此乃以計取朝廷名噐者兵鈐可遽得耶亟令<lb/>
赴部注合入闕錢塘富人錢氏子詣省援例乞書填叔<lb/>
父輸粟軍前所給綾紙同列將從之公不許曰是有可<lb/>
疑他人為請甚力卒不許後一時授官者例以偽獲罪<lb/>
<pb n="KR4d0255_WYG_014-12a"/>
而是子以不書填也獨免除直顯謨閣兩浙轉運判官<lb/>
尋陞副愛惜財物一不輕用惟救民病卹死喪無所靳<lb/>
嘗因䕶客見挽繂者踣冰雪中深念之及是應辦為置<lb/>
絮衲别給雨具而厚與之糧自都至京口令所部郡邑<lb/>
甃挽路人不知泥滑之苦金使見亦嗟嘆遷大府卿寺<lb/>
事多𨽻版曹惟和劑局專領往時藥物取諸雜買場不<lb/>
即與直商人憚與官市故藥多闕闕而求之其價輒倍<lb/>
公乃命場吏有以藥售者亟齎錢楮與偕來吾面給之<lb/>
<pb n="KR4d0255_WYG_014-12b"/>
商人麕至率得平直廟堂喜曰使居官者皆如黄卿之<lb/>
為何事不辦每嵗頒藥兩總所至局如中都官吏供億<lb/>
徒有重費請從本司自遣人至彼鬻之歸其直于局朝<lb/>
廷從之太府司農二寺軍噐將作監嵗久頽毁公建議<lb/>
勿葺而徙諸韓氏故居又遷和劑局與外府鄰以便檢<lb/>
覈焉輪對稱今兵革重費之餘朝廷日夜所憂莫急于<lb/>
治財而財所從出未有不取諸民者今日民力豈可復<lb/>
困要莫如省費一費省則一利積朝廷及州縣冗費皆<lb/>
<pb n="KR4d0255_WYG_014-13a"/>
省則在在有積矣又言春秋傳記楚子入莒莒以城惡<lb/>
而潰比者維揚襄陽城守不可犯全椒儀真蹂踐于金<lb/>
可以為鑒故修城為當今急務而議者必謂大費非今<lb/>
所堪臣觀漢世役民多取諸有罪者今鯨卒布天下用<lb/>
以修築毋責成于一切而使後人續之秩滿具數來上<lb/>
自此天下皆堅城矣上施行之公屢請補外朝廷雖黽<lb/>
勉聽去而猶未許就闕除淮南轉運副使兼提刑趣之<lb/>
就道加祕閣修撰以寵之北方俶擾使不時至浮言扇<lb/>
<pb n="KR4d0255_WYG_014-13b"/>
動富商有束擔理柂而他之者公迺治圃修橋示以閒<lb/>
暇而内謹防範人情按堵隆冬冰淮千夫撞之僅能移<lb/>
篙公因巡歴疏決有為人誣愬而反繫其父子者有誣<lb/>
以私販沒入財賄而猶桎梏者有罪不至甚而踰年不<lb/>
決者人人閲實又相視築滁陽城遂感寒疾及遷治所<lb/>
楮令方新民間閉市公猶力疾慰安閭巷出鐵錢收舊<lb/>
劵發倉實平糴價列肆旋復百姓益喜而公病深矣嘉<lb/>
定四年正月十日竟至大故壽六十有一積階至朝請<lb/>
<pb n="KR4d0255_WYG_014-14a"/>
郎淮人老㓜出涕元夕舉市無鼓吹聲連城之民思其<lb/>
遺愛聚哭于所奉祠下而又奠于臨川此足以知其至<lb/>
誠感人有不可觧于心者矣宜人徐氏朝請大夫鄼之<lb/>
女子三人堮迪功郎監鎮江府都酒務崖將以遺澤補<lb/>
官坡先六年卒女三人長適修職郎新岳州華容縣尉<lb/>
洪慥先公卒次適從事郎新袁州宜春縣丞燕季子次<lb/>
適承直郎監池州城下税務王挺孫男女各一人諸孤<lb/>
將以七年某月某日奉公之柩塟于撫州臨川縣天堂<lb/>
<pb n="KR4d0255_WYG_014-14b"/>
之麓公資性篤實用心于内不汲汲于榮禄初試吏時<lb/>
侍郎劉公頴持節江介諷公達意于帥樞王公藺同薦<lb/>
其才公恥自媒而止後為列院參政婁公時為同舍見<lb/>
公造請希闊深愛重焉及丞戎監同列有貴家子阿附<lb/>
權要語公曰人之所趨不得不趨第俛首一見美官立<lb/>
可得公正色曰君可徃某則不可觀風浙右之日有蘓<lb/>
師孟者夤緣師旦補官占一卒養私馬于官廐公曰是<lb/>
敢爾耶沒入之黥其黨親為吏而犯法者師旦雖含怒<lb/>
<pb n="KR4d0255_WYG_014-15a"/>
公弗顧也方羣隂用事則介然自持及公道復開亦恬<lb/>
然無愧名流以是推之每謂公若不限以科第豈容我<lb/>
輩獨在臺閣公曰假令某以科第進亦必不在臺閣居<lb/>
朝列十三年循序而陞未始超越故制詞有云安于平<lb/>
進澹然無營起居王舍人介稱其明白洞達禮部倪尚<lb/>
書思以先太史勉之深感其言服膺無斁謂子弟曰先<lb/>
太史名播海内而官不過員郎位不過著作今吾徳業<lb/>
未充而禄位過之豈不有愧汝等但宜篤志力學毋更<lb/>
<pb n="KR4d0255_WYG_014-15b"/>
求過入于侈靡其有定分者分寸不可彊枉尺直尋徒<lb/>
喪所守爾公之立身垂訓大槩若此尤隆于友愛兄將<lb/>
之官夷陵未至而沒于荆南子㓜喪不能歸公馳赴之<lb/>
經大澤中迷失道間關久之始得草廬宿焉或告曰虎<lb/>
方食人而去瀕于殆矣而無他虞若有相之者既達江<lb/>
陵復走數百里從親舊假貸諸公多其誼争餽之躬䕶<lb/>
旅櫬挈其家而歸既畢窀穸餘助昏嫁族黨姻戚急難<lb/>
之際鰥寡孤獨之家分俸給之有捐數百金者家藏山<lb/>
<pb n="KR4d0255_WYG_014-16a"/>
谷與族弟靖民判官帖謂吾儕所以衣冠而仕者豈已<lb/>
力哉皆高曽以來積累所致冲和之氣偶在此一支爾<lb/>
其實相去不逺每過馬鞌墳未嘗不愧汗也常誦斯語<lb/>
而敬行之又摘冲和二字求東宫大書以名其堂攻愧<lb/>
參政樓公記之生平不治産業惟法書名畫古噐物是<lb/>
好一日得山谷帖數十巻直千金傾槖而償之對客卷<lb/>
舒津津喜見眉睫曰吾不貧矣又樂與名勝燕集不計<lb/>
費故其家屢空士人或獻詩云官大屢持節家貧猶典<lb/>
<pb n="KR4d0255_WYG_014-16b"/>
衣公曰此子善形容我者家藏書萬餘巻縱觀博采苟<lb/>
片言有可取亦誦味不休詩律字體大略祖述山谷而<lb/>
時出新意自成一家大字尤竒壯東宫欲見之書中庸<lb/>
大學以獻既覽之喜錫賚良厚其所稱舉皆當世佳士<lb/>
中書舍人陳公希㸃嘗稱仁和丞老成練達為求表薦<lb/>
既許之矣㑹陳公卒有欲攘之者公曰吾豈可以生死<lb/>
貳其心哉卒如初諾風規秀整進止安詳朝㑹立大廷<lb/>
中紳緌屬目嘗于夢寐中與神人問答皆達生語其少<lb/>
<pb n="KR4d0255_WYG_014-17a"/>
也夢游大官府丹碧晃耀與塵世殊金書淮南二大字<lb/>
高揭其上戊辰之嵗䕶客維揚仰視所揭適與夢符歎<lb/>
曰人生萬事莫非前定今日驅馳王事乃兆于四十年<lb/>
前之夢信不偶然將漕于淮竟此易簀是豈真有數耶<lb/>
年不配徳飛不盡翰賢士大夫皆傷惜之雜著二十巻<lb/>
介軒詩詞三十巻藏于家某頃充員樞屬公為檢正率<lb/>
數日一見見即傾倒磨切講貫之益深契此心後官臨<lb/>
川二子䕶喪還里追念疇昔令人霣涕二子屬狀其行<lb/>
<pb n="KR4d0255_WYG_014-17b"/>
顧惟荒陋未敢許葬有日不逺千里走介遺書具公行<lb/>
已居官本末甚悉重以為請乃為之櫽括而敬授之于<lb/>
以求銘必有能發揮盛美者謹狀<lb/>
　　　通判沈公行狀<lb/>
　　　曽祖開故不仕妣趙氏<lb/>
　　　祖子霖惠州博羅主簿妣應氏<lb/>
　　　父銖承務郎簽書鎮東軍節度判官母太孺人<lb/>
　　　孫氏<lb/>
<pb n="KR4d0255_WYG_014-18a"/>
君諱煥字叔晦四明沈氏也世居定海中徙鄞自君之<lb/>
祖主簿公經行修明恬于仕進鄉里高其節考簽判府<lb/>
君嘗聞道于焦先生授指伊洛忠信孝友克紹先徳後<lb/>
進皆師尊之而沈氏之門益大隆于教子諸子皆修飭<lb/>
有聞而君尤偉特有大志自始知學潛心經籍精神静<lb/>
專未嘗騖于末習既冠成人尤奮勵自强慨然有追蹤<lb/>
古人主盟當世之心頎而美髯偉儀觀尊瞻視音吐鴻<lb/>
暢羣居鄉校以嚴見憚屬辭有典則清逺雄麗務以義<lb/>
<pb n="KR4d0255_WYG_014-18b"/>
理自勝不類舉子語年二十四鄉舉第二明年監補第<lb/>
一又四年遂以行藝優諸生時師友道喪雖首善之地<lb/>
合席同筆硯鮮有講磨之功君勇于進修不主先入始<lb/>
與臨川陸公子壽為友一日盡舍所學以師禮事焉陸<lb/>
公極稱君志氣挺然有任道之質君益自信晝夜鞭䇿<lb/>
有進無退求友如不及潛觀密察至有頽然衆中不自<lb/>
矜衒人莫之識而推之為不可及者囊空無資冬或不<lb/>
絮忍窮勵志惟講習為急既與諸賢定交又以諗後來<lb/>
<pb n="KR4d0255_WYG_014-19a"/>
者此天子學校英俊所萃吾曹生長偏方見聞固陋不<lb/>
以此時資明師畏友廓然開之何由自知不足前無堅<lb/>
敵短兵便為長技大可懼也聞者悚惕因君以交諸賢<lb/>
五六年間朋從日盛相與講明立身之要務本趨實為<lb/>
不朽計皆自君唱之乾道五年試藝南宫主文自汪公<lb/>
應辰以下皆一時鉅儒奏君名第二君忠義天挺勇不<lb/>
顧利害危言切論指陳闕政無隱居次甲授迪功郎紹<lb/>
興府上虞縣尉待次里中益講學不倦自以資禀剛勁<lb/>
<pb n="KR4d0255_WYG_014-19b"/>
非所以歡庭闈痛自砭劑大書祭義深愛和氣愉色婉<lb/>
容數語于寢室之壁日省觀焉嬰兒之慕不忘其初深<lb/>
以嚴威儼恪為戒簽判公每對賔客君常拱立其旁侍<lb/>
酒則竟席不敢去小不合意嚴誨飭之不以年長故假<lb/>
借父子自為師友講論道義閨門肅雝士益信而歸之<lb/>
門人弟子决疑請益者自逺而至啓告簡嚴榘矱端肅<lb/>
初若不可親已而昏者明柔者立鄙吝者意銷中心悦<lb/>
服師道益尊尉曹三年不卑其官端居終日雖隆冬酷<lb/>
<pb n="KR4d0255_WYG_014-20a"/>
暑不少懈砥礪名節無秋毫私増葺學舍訓𨗳有法馭<lb/>
下嚴紀律毋得輒至鄉井不得已而遣期以某日某時<lb/>
反命毋敢蹉跌訪求版籍得之胥史家曰是政本也而<lb/>
此曹私之不謹隄防何以經久則鐍而藏諸榜其庫曰<lb/>
經界而歸權于其長有所閲視宰必關尉尉必請于宰<lb/>
始得啓封約束堅明吏姦莫措邑人頼之聲望藹然舉<lb/>
薦相屬固辭不受或稱之政府諷使來見卒無所詣調<lb/>
揚州州學教授未上除太學錄時淳熙八年春也自成<lb/>
<pb n="KR4d0255_WYG_014-20b"/>
均造士寖失古意官其間者率皆安静養名少所設施<lb/>
賔接有時物情頗隔君始至則延諸生日與周旋見者<lb/>
不以蚤暮遂欲整齊宿弊稍修教養法士争歸之而長<lb/>
官始不樂矣先是舍法取士行藝優劣一决于試㧞其<lb/>
尤者使職于學君欲參以譽望司業難之君持議如初<lb/>
㑹攷試殿廬唱第之日有司俟命于廷壽皇熟視偉君<lb/>
遣中貴人詢名氏及官有簡記意丞相復稱君居官匪<lb/>
懈以風切其餘忌者滋多君介然自若或謂君姑安而<lb/>
<pb n="KR4d0255_WYG_014-21a"/>
職何行道為君太息曰道與職豈有二哉因發策諸生<lb/>
稱孟子之言曰立乎人之本朝而道不行恥也今赧然<lb/>
愧于中者可無其人乎詞㫖頗切不知者以為訕己相<lb/>
與媒孽其言紛紛御史惑焉遂論君與長官争議非安<lb/>
静者宜少抑之養其噐業異時㧞用未晚君方㑹食監<lb/>
中聞命不驚食罷夷然叙别而出謂其友曰吾豈不知<lb/>
詭隨苟容自取光寵哉吾朝夕兢兢淪胥是憂故不為<lb/>
也不愧友朋去無所恨在職纔八十日有㫖補外得高<lb/>
<pb n="KR4d0255_WYG_014-21b"/>
郵教官闕明年丁簽判公憂服除幹辦浙東安撫司公<lb/>
事久之始以年勞進秩上距觧褐十有八年帥屬少事<lb/>
同列頗以閒冷自逸君曰設官分職安有閒冷者翼賛<lb/>
其長心所未安懇懇忠告省閲案牘如處要職下至場<lb/>
務宿弊悉革去之作永元陵百司次舍供帳酒肉之需<lb/>
州縣奉承不暇君以為國有大戚而臣子宴樂飲食自<lb/>
如安乎亟言于帥帥屬君條奏且表薦為修奉官君復<lb/>
移書御史修奉大事宜先治喪紀喪紀著明人心曉然<lb/>
<pb n="KR4d0255_WYG_014-22a"/>
知君上典禮之重貪求自息科擾自戢可不煩弹治而<lb/>
肅御史深然之帥去官君亦辭修奉後帥至復委以按<lb/>
察君直道而行械吏之並縁為姦者而還其科率之不<lb/>
當者人情按堵是嵗旱荒領常平者以上虞餘姚二邑<lb/>
𨽻君賑救躬履阡陌人人撫之詢户口察顔色飾貌者<lb/>
逡巡自退而饑民皆遺之食迄無流移部使者才之亟<lb/>
剡奏稱君治行帥露章獨薦尤力侍從亦舉君自代章<lb/>
合上壽皇猶憶其風度曰是向為學官人物甚偉者乎<lb/>
<pb n="KR4d0255_WYG_014-22b"/>
將召用之媢嫉者復至而左丞相既家居矣小人無計<lb/>
沮君疇昔所與有欲自明其非黨且因用君名作為黨<lb/>
論復列其圖為三疏士大夫三十四人姓名于下某已<lb/>
去某猶在己不與焉而謂君為之欲激衆怒合謀并力<lb/>
以梗其入謗語果喧有一從班以百口保君明其不然<lb/>
者遂稍息終不復召秩滿改宣教郎知徽州婺源縣君<lb/>
有高名臺閣羽儀之選善類素推之而自學省下遷及<lb/>
是累嵗顧滯于銓調視往時同列邈不可跂公論以為<lb/>
<pb n="KR4d0255_WYG_014-23a"/>
屈由是丞相合前後薦君者數奏力陳于上始有陞擢<lb/>
之命通判舒州該皇上登極恩轉奉議郎賜緋衣銀魚<lb/>
家故清貧敝廬數間隘不可居隨所寓止性輕財常誦<lb/>
李趙公之言曰錢盡再來㡬事一失不可復得室無私<lb/>
蓄辭受取舍雖小必謹嘗游中都浙西帥雅聞君名而<lb/>
知其貧欲饋之豐因所厚者言之君曰受則傷義拒則<lb/>
違俗以既歸告之其可即日出郊官㑹稽時故人典方<lb/>
面者贈以白金君反之曰向也閒居賜何敢辭今禄矣<lb/>
<pb n="KR4d0255_WYG_014-23b"/>
義無兼受資用屢竭㢘約自守意氣軒豁未嘗有悴色<lb/>
口不言貧不知君者雖謂之不貧可也奉母謹甚左右<lb/>
無違日進甘脆問為宴集以歡樂之與弟友愛深篤倡<lb/>
率妻孥撫養孤妷恩意隆洽略無少間故人孤女窶甚<lb/>
聘以為冡婦富室欲聨姻諸子請之勤勤卒拒不許鄉<lb/>
閭有喪不時舉女孤不嫁者念無以助聞㑹稽有義田<lb/>
惠浹窮乏其稱甚美乃請于鄉老鄉大夫為之表倡二<lb/>
公欣然意合果于集事以君鄉評所推屬所以諷諭者<lb/>
<pb n="KR4d0255_WYG_014-24a"/>
君不憚勞苦告諭諄諄誠意孚格樂助者甚衆未㡬得<lb/>
田數百畝儲峙有所職掌有人出納有法毋苟求毋徇<lb/>
私必核其實品量多寡用而不匱有餘益市膏腴愈久<lb/>
愈多其惠愈博鄉人義之咸曰此無窮利也規約甫立<lb/>
而君則病矣病日侵猶自整厲不改其度與朋友别惟<lb/>
以母老為念善類凋零為嘆嗚呼可哀也已得年五十<lb/>
三紹煕二年四月戊寅終于寓舍十二月丁酉葬于縣<lb/>
之翔鳯鄉象坎山龍尾之原配楊氏祔焉楊氏有賢行<lb/>
<pb n="KR4d0255_WYG_014-24b"/>
順于舅姑和于娣姒叔妹而相夫子以禮甚柔而正時<lb/>
有規切語君每謂之良友卒于淳熙己亥之嵗君深悼<lb/>
之擇可為繼室者難其人吏部郎中豐公誼清敏之孫<lb/>
能世其家者故與君相知深曰吾長女可配君子遂以<lb/>
歸之子男四傳曽魯曽省曽敏曽女四長適舒鈃次許<lb/>
嫁吕喬年餘㓜自君之沒朋友親故哭之皆慟四方賢<lb/>
士大夫識與不識咸為世惜之此豈一日之積哉攷其<lb/>
平生大節寧終身固窮獨善而不肯苟同于衆寧齟齬<lb/>
<pb n="KR4d0255_WYG_014-25a"/>
與時不合而不肯少更其守凛然清風震聳頽俗使時<lb/>
見用必能振朝廷之綱折姦囘之萌屹立中流為世砥<lb/>
柱亦可謂難矣然世之知君者如此而已至于日進其<lb/>
徳駸駸焉自期于純全博大者鮮能知之雖人品高明<lb/>
而其中未安不苟自恕嗜學如飢渴攷察精密其為言<lb/>
曰晝觀諸妻子夜卜諸夢寐兩者無愧始可以言學矣<lb/>
知非改過踐履篤實其始面目嚴冷清不容物久久寛<lb/>
平可敬可親面攻人之短退揚人之善切磋如争歡愛<lb/>
<pb n="KR4d0255_WYG_014-25b"/>
如媚古所謂直而温毅而𢎞者殆庶㡬乎篤愛其親以<lb/>
曽子為法而復以名諸子以孝謹為家傳沈氏其未艾<lb/>
矣始居家塾非聖哲書未嘗誦習及游太學亦然嘗作<lb/>
詩箴其友曰為學未能識肩背讀書萬巻空亡羊每稱<lb/>
陶靖節讀書不求甚觧㑹意欣然忘食此真善讀書史<lb/>
籍傳記采取至約後與東萊吕公伯仲極辨古今始知<lb/>
周覽博攷之益凡世變之推移治道之體統明君賢臣<lb/>
之經綸事業孳孳講求日益廣深君子以是知君胸中<lb/>
<pb n="KR4d0255_WYG_014-26a"/>
之藴有足以開物成務者矣終身沈于下位而聲名流<lb/>
于四方抑之愈高困之愈堅死且不隕是豈偶然嗚呼<lb/>
其可敬也夫諸孤將求銘以詒之無窮故為之叙述其<lb/>
本末雖無能發明要摭實非溢美貴其可信而已惟當<lb/>
世篤論君子擇焉謹狀<lb/>
　<lb/>
　<lb/>
　<lb/>
<pb n="KR4d0255_WYG_014-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集巻十四<lb/>
</p>
<p>
</p>
  </div>
</body>
</text>
</TEI>
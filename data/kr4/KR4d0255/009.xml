<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻九</head> <lb/>
    <p>
<pb n="KR4d0255_WYG_009-1a"/>
欽定四庫全書<lb/>
　絜齋集巻九<lb/>
　　　　　　　　　　　　　宋　袁燮　撰<lb/>
　　記<lb/>
　　　唐十六衛記<lb/>
圓穹垂象宿曜環峙居氐之角厥惟騎官而羽林天軍<lb/>
列陣營室旄頭鉤陳拱布帝座皆天子虎賁士所以宿<lb/>
衞輔翼者也王者仰稽天文故乗輿所在爰備爪牙周<lb/>
<pb n="KR4d0255_WYG_009-1b"/>
禮宫正掌王宫戒令糾禁夕擊柝而比之秦立衞尉漢<lb/>
有甘泉建章未央長樂等卿各董其官職又屯南北軍<lb/>
於京師周廬千列徼道綺錯植鎩垂<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>警夜巡晝郎官<lb/>
交㦸悉大臣子弟以重其任武帝復置長水胡騎八校<lb/>
衞宣曲屯禦唐有天下鋭意兵政初踵隋制開十六衛<lb/>
武德五年遂改左右翊衞曰左右衛府<hi>案唐書無府字</hi>驍騎衞<lb/>
曰驍騎衞府<hi>案唐書唐初因隋舊為驍衞府不名驍騎</hi>屯禦二衞曰威衞<hi>案唐</hi>
<hi>書改屯衞為威衞係龍朔二年事</hi>領軍衞備身曰左右府<hi>案唐書唐初因隋舊名置</hi>
<pb n="KR4d0255_WYG_009-2a"/>
<hi>領軍衞無改為左右府事</hi>顯慶三年<hi>案唐書/係五年</hi>改左右府為千牛<hi>案唐書顯</hi>
<hi>慶五年以左右領左右府為千牛府左右府上應脱左右領三字</hi>龍朔二年衞驍武各<lb/>
省府字<hi>案唐書是年去驍衞府府字左右衞武衞舊不名府</hi>改監門府曰衞以威<lb/>
衞為武威<hi>案唐書是年改屯衞為威衞無再改制事</hi>武候衞為金吾千牛為<lb/>
奉宸後復曰千牛衞光宅元年又以驍武威領四衞為<lb/>
武威鷹揚豹韜玉鈐衞中宗即位始定制不易曰左右<lb/>
衞掌宫禁宿衞凡五府外府皆總制焉折衝府驍騎番<lb/>
上者受其名簿以配其職曰驍衞曰武衞曰威衞曰領<lb/>
<pb n="KR4d0255_WYG_009-2b"/>
軍衞分掌翊衞外府豹騎熊騎羽林之士曰金吾衞掌<lb/>
宫中京城巡警烽候道路水草之宜師田則執左右營<lb/>
之禁大功役與御史巡行曰監門衞掌諸門禁衞門籍<lb/>
九品以上月送籍於衞朝參奏對及儀仗出入必閲其<lb/>
數以器用入宮則籍而判之曰千牛衞掌侍衞僕御兵<lb/>
仗朝㑹升殿列侍射則率屬以從衛有左右上将軍大<lb/>
将軍各一人専判衞事将軍二人副之屬吏有長吏録<lb/>
事以為倉兵騎胄四曹參軍武吏有中候司階戈㦸長<lb/>
<pb n="KR4d0255_WYG_009-3a"/>
上合為員五百二十有四中郎郎将三衞校尉旅師隊<lb/>
正合七千六百二十有六而士卒弗著嗚呼亦云備矣<lb/>
時天下折衝逾八百府皆挈其政更休迭處居則扈從<lb/>
法駕折中外未萌之變四方有警命将帥之出征事已<lb/>
輒罷此高祖太宗致治之本而防微杜患之意也昔晉<lb/>
文之入也無衞馴致呂卻之難微勃鞮之言晉不國矣<lb/>
及秦伯遺紀綱之僕國勢既振城濮一戰而霸晉一侯<lb/>
國也以三千之卒而成敗較然况赫赫天子可無軍旅<lb/>
<pb n="KR4d0255_WYG_009-3b"/>
之容環之轂下而壮國體哉惟十六衞之設事大體重<lb/>
有唐詞宗相望未聞援毫以識本始誠闕文焉謹次叙<lb/>
往牒追書為記若夫官制沿革宂長特甚紀事備成不<lb/>
可以無述故併采周漢之蹟而著之以示後世云<lb/>
　　　顔蘓二公祠記<lb/>
自古人才有卓然闗繫世道者其惟節義之士乎蓋水<lb/>
必有防防決則水不可制屋必有棟棟折則屋無以立<lb/>
惟人亦然必有節義之士確乎不可奪者為之標準則<lb/>
<pb n="KR4d0255_WYG_009-4a"/>
人心興起而公道著明不然者反是其所關繫豈不甚<lb/>
大哉嗚呼若唐之顏魯公本朝之蘇長公履險蹈難終<lb/>
其身未嘗少屈真節義之士乎安禄山之變顏公忠憤<lb/>
奮發首唱大義興起一時士大夫之心卒能摧折姦兇<lb/>
再安唐室李希烈之使心知其危冒死而不顧其剛毅<lb/>
特立有如此者蘇公力爭新法遂以忠鯁顯名羣邪媢<lb/>
嫉投諸散地元祐間與諸賢竝進志稍伸矣猶不得久<lb/>
安於朝紹聖元符之際逺謫窮荒而氣不懾其砥節勵<lb/>
<pb n="KR4d0255_WYG_009-4b"/>
行無愧於顏公故至今論人物者皆推尊之初呉興廟<lb/>
祀顏公而祀蘇公廟之廡郡守陳侯汶始立寳積院之<lb/>
祠以奉顏公楊侯長孺始立黄龍洞之祠以奉蘇公二<lb/>
公皆此邦良牧人心所不能忘也然黄龍洞之祠雖楊<lb/>
侯創之實陳侯續之及今太守趙侯希蒼之至顧瞻此<lb/>
祠據爽塏之地思前人創立之艱圖所以永久勿壞者<lb/>
益究心焉輪奐之美功力之堅有加於往日則合顔蘇<lb/>
二公共為一祠前臨震澤波瀾浩渺廣吞三郡旁揖卞<lb/>
<pb n="KR4d0255_WYG_009-5a"/>
山形勢崷崒雄鎮一方登堂一望則蒼翠之色泓澄之<lb/>
輝上下交映使心形俱泰以二公之賢而血食於兹真<lb/>
不忝矣發乎讜論同一肺腸行乎正途同一軌轍此侯<lb/>
所以合而祀之也嗚呼周公管蔡不相為謀禹稷顏子<lb/>
可以同道是心一差雖竝時而生未免乖戾是心無間<lb/>
雖或先或後自然契合顔蘇之節義其時異而心同者<lb/>
歟表先賢之景行為今日之丕式使苕霅之人則而象<lb/>
之洗濯其背公營私之習振發其守節徇義之心則雖<lb/>
<pb n="KR4d0255_WYG_009-5b"/>
後顔蘇而生其堅正不囘之操必有能繼之者矣傳曰<lb/>
有為者亦若是尚論古人謂之善友此侯所望於郡人<lb/>
者貽書屬余為識其事是舉也實關風教不敢以淺陋<lb/>
辭遂敬書之<lb/>
　　　濓溪先生祠堂記<lb/>
儒者得正大之傳人道之所由立也人與羣物竝生於<lb/>
覆載間而人所以獨貴者道在焉爾道之切身甚於饑<lb/>
渴而室焉弗通終身冥行奚別於物故必有出羣拔萃<lb/>
<pb n="KR4d0255_WYG_009-6a"/>
之彦發揮精微斷然號於天下曰如是而為道人心曉<lb/>
然知所適從而後三綱五常不墜不絶矣昔者孔氏之<lb/>
門惟曾顏最知道顔子蚤死夫子哭之慟痛斯道之無<lb/>
託爾幸而曾子得之傳之子思傳之孟子皇皇乎正大<lb/>
之統昭晰無疑毫髮不差此吾道所以與天地同流日<lb/>
月竝明也自時厥後豈無儒宗然雖有求道之心而未<lb/>
有得道之實揣度其義故不能無疑依倣其説故不能<lb/>
無差所謂儒宗者視餘子為優爾聖人之堂奥豈其能<lb/>
<pb n="KR4d0255_WYG_009-6b"/>
深造之哉於是乎道統寖微不絶如綫寥寥至於我宋<lb/>
乃始有若濓溪先生者精思宻察窺見其真得顔氏子<lb/>
之樂潛養既深蹈履既熟乃筆之書乃見諸行事二程<lb/>
氏之學淵源於兹遂以斯道師表後進迄今學者趨嚮<lb/>
不迷繄誰之力實惟先生復開其端豈可忘所自哉先<lb/>
生嘗為理掾矣囚或罪不至死而轉運使欲殺之力爭<lb/>
不合棄官将歸使者感悟囚卒不死持節嶺表者再荒<lb/>
崖絶島巡歴殆徧切于為民忘其為瘴毒之侵也嗚呼<lb/>
<pb n="KR4d0255_WYG_009-7a"/>
先生此心足以對越上帝無愧古人矣趙清獻公始嘗<lb/>
疑之後乃大服曰天下士也吕正獻公深知其賢力薦<lb/>
諸朝東坡蘇公不輕許可而賦濓溪詩則曰先生本全<lb/>
徳亷退乃一隅此名未易得也太史黄公又以光風霽<lb/>
月比之想其翛然塵外表裏融明能使當代人物斂袵<lb/>
起敬如此是可尚也通守零陵之日為拙賦以見志紹<lb/>
興間贛川曾君迪為倅亦創一堂以拙名之嘉定八年<lb/>
郡丞呉興臧君辛伯始繪其像祠於廰事西偏濟南吕<lb/>
<pb n="KR4d0255_WYG_009-7b"/>
君昭亮丞相忠穆公孫也來繼其後思表先賢以勵薄<lb/>
俗乃闢地於拙堂之左聿新棟宇特設嚴像實九年閏<lb/>
七月旬有一日此俗吏之所未暇及者而汲汲為之有<lb/>
加於舊可謂逹於風教之原矣後之居是官者毋忘兹<lb/>
意稍弊則葺之使先生之道徳永為邦人矜式不亦善<lb/>
乎此吕君之志也遂為之書<lb/>
　　　故節士詹公祠堂記<lb/>
死生之變人情之所甚畏也然大義所在有冒死不顧<lb/>
<pb n="KR4d0255_WYG_009-8a"/>
者義重於死焉爾雖然當論其世世方尚嚴失其守者<lb/>
必殺無赦與其全軀而死孰若全節而死則其趨死也<lb/>
不甚難勢有所迫故也若夫忠厚之朝不惟守節者褒<lb/>
焉而失其守者亦宥焉儂智高之叛棄州而遁者不以<lb/>
失守之罪罪之憫其無堅城也況小官乎家法相傳前<lb/>
後一揆當宣和間睦賊猖獗凡服勞於下位者縱不能<lb/>
死豈遽加戮而有挺然特立固守吾節不卑其所居之<lb/>
官不計其所遇之世可免於戮而不肯自全是必天資<lb/>
<pb n="KR4d0255_WYG_009-8b"/>
忠義無秋毫趨利避害之心所以不俟勉强不煩擬議<lb/>
而其大節偉如也若嚴陵詹公諱良臣者真其人矣縉<lb/>
雲一尉百寮之末也年七十筋力衰薾而當逆儔方鋭<lb/>
之鋒其不敵明矣人勸公去公曰逐捕吾之職也奈何<lb/>
捨我職業而求活草間吾有死而已被執脅降不懾不<lb/>
屈發憤大罵極口而死朝廷高其節贈通直郎後以子<lb/>
貴贈光禄大夫嗚呼常人之所甚愛者此身也而實不<lb/>
能自愛君子身膏白刃若不自愛也而實能愛其身何<lb/>
<pb n="KR4d0255_WYG_009-9a"/>
者義而死雖死亦榮不義而生雖生亦辱榮者為自愛<lb/>
乎辱者為自愛乎此不待剖判而黑白分矣自公之死<lb/>
節也大義一倡孰不興起其有志為善者豈不益自勉<lb/>
勵哉其執徳不固者豈不有愧怍哉公道以明正脈以<lb/>
續深有補於世教官若是之卑志若是之烈而名若是<lb/>
之高秋霜其嚴砥柱其壮金城其堅此之謂真男子此<lb/>
之謂人中傑此之謂不失本心百世之下精明不滅與<lb/>
夫苟且偷安草木俱腐者豈可同日而語哉今括蒼郡<lb/>
<pb n="KR4d0255_WYG_009-9b"/>
丞公之曾孫也遊宦公死節之邦追想先烈庸建祠宇<lb/>
俾邦人知前輩典型高山景行服膺無斁屬識之因得<lb/>
附託以傳不朽亦某之志願也於是乎書<lb/>
　　　元城横浦劉張二先生祠堂記<lb/>
鄉友蒋君徳循通守安南且攝郡事始立元城劉公横<lb/>
浦張公二祠以其嘗寓此邦也貽書屬余幸為我識之<lb/>
余聞長民之職教化所首所以啓良心成美俗也然告<lb/>
詔雖切人未必諭取夫前輩典型公論所推者倣古人<lb/>
<pb n="KR4d0255_WYG_009-10a"/>
祠先賢於學之意是崇是奉俾瞻其像者肅敬而聞其<lb/>
風者興起兹其為教化也大矣劉公為諫大夫直徳讜<lb/>
言無避忌謫居南荒瀕於九死確乎不可拔其言曰吾<lb/>
欲為元祐全人嵗晚閒居或問之曰先生何以遣日公<lb/>
正色曰君子進徳修業惟日不足而可遣乎旨哉用力<lb/>
於仁造次不舍宜其能為全人也張公萬言正對皆當<lb/>
世所切經帷勸講語極精微思陵深美之權臣擯焉久<lb/>
謫而不悔亦劉公之流也兩公俱天下偉人一言一動<lb/>
<pb n="KR4d0255_WYG_009-10b"/>
可為世則而徳循尊之慕之高山仰止景行行止且率<lb/>
邦人同心致敬如對嚴師不敢慢易以興其善以救其<lb/>
失真前修之用心哉賈生有言移風易俗使天下囘心<lb/>
向道類非俗吏所能為也徳循其拔俗者歟氣貌温温<lb/>
語若不出於口而其中介然律己以亷莅官以公明於<lb/>
淑慝忠邪之辨觀此兩公之祠而尚徳之心著矣徳循<lb/>
名紃故吏部尚書諱猷之曾孫也崇寧初尚書為太常<lb/>
少卿忤執政意出倅此邦而徳循復踐是職祖孫相望<lb/>
<pb n="KR4d0255_WYG_009-11a"/>
俱有令聞古所謂克世其家者歟余既深知其賢又嘉<lb/>
其能則象先賢也於是乎書<lb/>
　　　豐清敏公祠記<lb/>
行天下之大道立天下之大節惟豪傑之士能之蓋豪<lb/>
傑之士天資高學力固不為世俗氣味之所誘怵此所<lb/>
以甚異於常人也嗚呼若尚書清敏豐公者真所謂豪<lb/>
傑之士也歟歴事三朝以道自任巍乎如泰華之崇確<lb/>
乎如金石之堅凜乎如冰霜之潔夷險一致始終不渝<lb/>
<pb n="KR4d0255_WYG_009-11b"/>
公道賴以維持善人賴以植立至今海内咸推尊之蓋<lb/>
嘗誦公之詩有曰日来月往無成期好把心源蚤夜思<lb/>
而後知公之所以特立者源乎是心而已大哉心乎天<lb/>
地同本精思以得之兢業以守之則亦可以與天地相<lb/>
似簞食豆羮得之不得死生分焉嘑而與之不受蹴而<lb/>
與之不屑人之本心何嘗不剛哉物欲搖之不能無動<lb/>
而本然之剛轉而為弱矣弱而不返以順為正自同妾<lb/>
婦豈不悲哉公之使絶域涉巨海震風折檣勢若覆矣<lb/>
<pb n="KR4d0255_WYG_009-12a"/>
恬弗為懼正色立朝辨宣仁之誣排章蔡之姦論熙寧<lb/>
之法度以為當改寧與時忤不為己計非有得於心能<lb/>
如是乎内而退朝之後外而公事之餘獨處一室恬無<lb/>
他好惟以圖史自娯不侈奉養不畜妾媵蕭然一山林<lb/>
學道之士也名位清顯餘三十年所得俸賜散與親故<lb/>
家無餘貲嵗晚還鄉有田纔十畝敝廬僅十餘間陶然<lb/>
自適年逾從心鬚髪不白陳忠肅公謫居於鄞於是得<lb/>
朋病且危猶與陳公對語清爽如平日然所養之深於<lb/>
<pb n="KR4d0255_WYG_009-12b"/>
是可占矣公之四世孫有俊牧儀真崇尚風教以公熙<lb/>
寧中嘗主簿六合也爰即縣庠繪像祠之晤乃祖高風<lb/>
勁節而屬某識其事惟公言行之懿難以枚舉然其源<lb/>
於是心者後學之所當知也表而揚之觀者悚然濯磨<lb/>
舊習跂慕前修而知立身之要者如是庶有益乎雖然<lb/>
公之踐履非有意為之也真積力久徳盛仁熟自頂至<lb/>
踵全體精明循而行之亦不自知所以然也蓋有本者<lb/>
如是無本於中襲取於外雖有小善的然可觀豈能日<lb/>
<pb n="KR4d0255_WYG_009-13a"/>
進無疆老而彌篤哉覽者盍致思焉<lb/>
　　　舒元質祠堂記<lb/>
士生於世以篤實不欺為主對越上帝而無嫌質諸古<lb/>
人而不怍微有差焉痛自懲艾無復毫髮之矯偽是謂<lb/>
篤實嗚呼若鄉友舒君元質者真其人歟元質状貌不<lb/>
逾中人而雅有大志恥以一善自名每自循省苟不聞<lb/>
道無以為人汲汲乎不啻於饑者之嗜食寒者之索裘<lb/>
也遊太學結交皆良友時張宣公官中都元質請益焉<lb/>
<pb n="KR4d0255_WYG_009-13b"/>
有所開警又與其兄西美弟元英同親炙象山先生西<lb/>
美元英皆頓有省悟元質則曰吾非能一蹴而入其域<lb/>
也吾惟朝夕於斯刻苦磨礪改過遷善日有新功亦可<lb/>
以弗畔云爾元質此語某實親聞之躬行愈力徳性益<lb/>
明與其兄弟家居講貫若合符契罔有差別而後公論<lb/>
翕然竝稱之徽學雅稱多士而自規繩廢弛寖不如昔<lb/>
前官每有不可為之歎及元質典教此邦奮然曰士之<lb/>
媺惡獨不在我乎則以身率之時猶在選調同寮有為<lb/>
<pb n="KR4d0255_WYG_009-14a"/>
之經營薦舉者元質力止之曰是非我志也既而令聞<lb/>
藹然諸公推輓惟恐後元質始受之不稱門生不以駢<lb/>
儷語為謝蓋信道甚篤利禄之念截然不萌故諸公亦<lb/>
深亮焉教人以躬行諸生知嚮方矣加之不憚勤勞日<lb/>
日詣學隆寒酷暑未嘗少懈暮夜亦間往又築風雩亭<lb/>
㑹集其上日有講求涵泳之功質或不美毋庸忿疾端<lb/>
吾榘矱需其自新久乃有勇進不可遏者此邦之人追<lb/>
思至今僉曰吾鄉學問之源窒而復通者此先生實開<lb/>
<pb n="KR4d0255_WYG_009-14b"/>
之也舊祠於學庳陋已甚拜跪不能容席獻享不共未<lb/>
稱所以尊崇之意校官李君以制及其諸生有請於郡<lb/>
中乃營新基為堂三間宏敞明潔非曩時比所以示不<lb/>
忘也嗚呼人心之不能忘其惟有徳之君子乎才能智<lb/>
術事無劇易皆辦非不可喜也翰音之登溝澮之盈何<lb/>
以能久豈若有徳之可貴哉元質之賢行可稱述者多<lb/>
矣要以篤實不欺為主是主也萬善之根本自信不疑<lb/>
而後人信之如圭璋璧琮人信其為美玉如麒麟鳯凰<lb/>
<pb n="KR4d0255_WYG_009-15a"/>
人信其為嘉祥攷其生平發於言論率由中出未嘗見<lb/>
其一語之妄此易所謂有孚盈缶者可不謂有徳乎元<lb/>
質既殁諸子壹遵先訓秩然有倫相勉以善道鄉黨中<lb/>
以為儀表非有徳之後典刑猶在而能爾乎行乎家者<lb/>
如是宜其新安之教入人之深雖久而不能忘也祠宇<lb/>
告具李君貽書于某曰事關風教幸為我識之某不敢<lb/>
辭<lb/>
　　　鎮江都統司題名記<lb/>
<pb n="KR4d0255_WYG_009-15b"/>
京口自晉世為東南重鎮王蘇之變繄丹陽是賴卒安<lb/>
晉室國朝南渡之後尤所倚重故握勁兵者皆一時宿<lb/>
将自蘄忠武王始蘄王勲名同鄂武穆至今天下稱為<lb/>
韓岳忠勇可知矣淳熙間帶御器械劉公都統是軍者<lb/>
凡三年孝皇嚴於主帥之選而任用如此蓋亦器能之<lb/>
偉然者也嘉定五年賢子吉州刺史君復踐舊職榮寵<lb/>
爛焉将筆其名氏而題者已徧無餘續碑於是乎作前<lb/>
碑以蘄王為冠而此碑以劉侯為首或者他時擁旄仗<lb/>
<pb n="KR4d0255_WYG_009-16a"/>
節分茅胙土與蘄王相望俱為第一功耶侯之守邊也<lb/>
嬰孤城捍彊敵能使之逡巡退卻江湖峒寇之擾奉詔<lb/>
討之不専以殄戮為功而多方沮撓其謀兇渠震懼相<lb/>
繼屈膝天子嘉之由貳而長陞諸南徐重帥權壮國威<lb/>
讋鄰敵僉曰公哉此選也勒名于斯觀者起敬侯益自<lb/>
勉焉若古有訓功崇惟志業廣惟勤侯之功業亦既表<lb/>
見矣志以崇之勤以廣之旂常之紀雲臺凌煙之繪焜<lb/>
燿無極此則侯所以自期者故余亦以是期之<lb/>
<pb n="KR4d0255_WYG_009-16b"/>
　　　江隂尉司新建營記<lb/>
江陰舊兩尉蓋控扼之地不得不然東尉既省事併而<lb/>
専其責逾重弓兵嘗置二百人視旁邑為多養之亦加<lb/>
厚所以銷姦宄安善良為江壖之保障也始余得尉兹<lb/>
邑或曰阻江而盗多予甚憂之既至而攷弓兵之籍多<lb/>
闕不補詢武藝之教亦復久廢乃多方招募營葺射亭<lb/>
謹閲習法而至者常先後不齊察其故則逺者居數里<lb/>
外近者猶二三里而家於尉曹之旁者纔數人予喟然<lb/>
<pb n="KR4d0255_WYG_009-17a"/>
歎曰比曹之設本以備不虞爾羣焉而居猶懼弗及散<lb/>
而不聚如緩急何欲擇便地為營役大用艱莫開其端<lb/>
乃請於常平使者羅公求頃嵗傭錢之未給者千七百<lb/>
餘緡與夫在官之田為之基公忻然從之田散而不屬<lb/>
以易私田廣三十畝鄰於閲習之場爽塏寛平卜云其<lb/>
吉鳩工庀財攷極相方矣㑹御史呉公力言弓兵利害<lb/>
宜拘之營以革散處之弊上施行之太守侯公奉命惟<lb/>
謹乃輟郡計錢以緡米以石者皆二百木三百章以佐<lb/>
<pb n="KR4d0255_WYG_009-17b"/>
其費羅公行部至而觀焉復給錢三十萬以竟其役蓋<lb/>
經始于丁未之仲春而告具於是年之季冬凡為屋百<lb/>
七十六間而棲神有宇宿甲有房觀功有亭凡授屋人<lb/>
處其一有功者加半或倍之董役而有勞者三之未有<lb/>
室者兩人同之於是向之散處於外者合而為一等級<lb/>
相承上下有列而又穿渠瀦水足以備災斲石為梁無<lb/>
或病涉里中好義數家復以地假我乃翦榛莽闢道途<lb/>
而營壘備矣凡役之興謀之而無沮為難謀之無沮而<lb/>
<pb n="KR4d0255_WYG_009-18a"/>
又有功焉尤其難也是役也諸所興為悉倣軍營制度<lb/>
而瓦木竹葦之直皆豫給之事克有濟而於民無擾得<lb/>
非沮之者微而助焉者衆歟然猶有懼焉蓋自古業無<lb/>
鉅細其能傳諸久逺者皆作者經營於前而繼者維持<lb/>
於後也予鄙人也罷精憊思而不敢告勞以備不虞姑<lb/>
盡吾心焉若夫因其緒業加之潤色使居其中者常聚<lb/>
而不散聞其風者畏憚而不敢發得無望於後人乎兹<lb/>
予所以為之記也<lb/>
<pb n="KR4d0255_WYG_009-18b"/>
　　　江隂軍司法㕔壁記<lb/>
決曹為郡僚列糾掾理官下品秩微矣然律令所在職<lb/>
有常守自二千石之勢臨制境内如古諸侯可謂貴重<lb/>
矣至於斷獄弊訟不敢専也必取平焉官雖卑賢者為<lb/>
之可使郡政如權衡之公是豈可忽哉雖然持平之難<lb/>
久矣世變推移科條益宻而疑似多端縁之而輕重出<lb/>
入皆可於是乎有舞法之吏習俗澆訛機變百出而僥<lb/>
倖其㦯免於是乎有玩法之民方其設官之初職守是<lb/>
<pb n="KR4d0255_WYG_009-19a"/>
謹不以勢位為間兹意寖失自下承上意所與奪不可<lb/>
以力勝於是乎忠厚清謹之士志不得伸者多有之嘻<lb/>
其難哉上以貴壓我下以智欺我而吾欲持平其間平<lb/>
固未易持也反躬内省行有不得推原其所以然者庶<lb/>
其可乎若姑蘇李君夢聞於此有志焉異時以明法進<lb/>
者官之中都近嵗不歴法曹不得任評刑李君之來澄<lb/>
江遵近制也不卑其官公勤自持以承其上以臨其下<lb/>
有所不合則曰我未至也既大修公宇書吕刑屏間日<lb/>
<pb n="KR4d0255_WYG_009-19b"/>
以古人法語大訓自策勵推其心豈徒欲以一善自名<lb/>
哉歎持平之難念前日之庀其職者欲盡書之而是軍<lb/>
也廢置不常弗能紀逺自紹興三十有一年同於列郡<lb/>
復置是官而得居焉者十一人刻諸石陷諸壁間而屬<lb/>
予為之記予以為書名氏列嵗月此記者之常體爾将<lb/>
存其人嘉言善行庸可弗録往者吾不能知得於所見<lb/>
者可無傳乎故併述之来者觀焉知持平之本正已而<lb/>
勿求諸人則法行而政良矣蓋李君之志也<lb/>
<pb n="KR4d0255_WYG_009-20a"/>
　　　四明支鹽倉㕔壁記<lb/>
國家資鹽筴以裨用度其來尚矣而自浙江以東惟四<lb/>
明之利為博景徳四年置都鹽場政和三年更名支鹽<lb/>
倉每嵗支發以袋計者五萬一千八百六十有五商人<lb/>
執券以請輸錢以佐之所輸愈多則其本益厚而課益<lb/>
增為無窮之利厥有吏誅求而商人罕至重以侵漁而<lb/>
本錢日微又何以裨國用乎此倉官所以貴得人也惟<lb/>
勤則出納謹惟公則吏姦戢惟倡率於上者有以興起<lb/>
<pb n="KR4d0255_WYG_009-20b"/>
於人心而後下得以舉其職今監察御史章公之使浙<lb/>
東也勇於集事不憚改作又與幕下之英精講而亟圖<lb/>
之嚴誅求之禁謹侵漁之防革本錢不以時給之弊賣<lb/>
諸鹽戸計直而給然隨取隨與躍然樂從願與官市鹽<lb/>
於是乎大積是嵗溢於額者二萬六千有奇一轉移之<lb/>
間而明效大驗應不旋踵事果有不可為者耶括蒼何<lb/>
君出納是職適逢斯時亦能以才業奮又得同寮王君<lb/>
瑑相與悉心經畫檢核姦欺而課益增羨乃以餘力修<lb/>
<pb n="KR4d0255_WYG_009-21a"/>
官廨葺錢庫闢憩息之所榜曰和軒而翼以兩室左曰<lb/>
枝安右曰如艓下而吏舍庖湢之屬咸具火備亦修既<lb/>
而慨夫居官者不為不衆而未有所登載博詢詳攷裒<lb/>
其可以次第者而識諸壁此皆職業之所當為者未之<lb/>
前聞昉於今日得非心之興起有不能自已者耶上率<lb/>
其屬下舉其職於是乎俱可紀焉方朝家更化之初首<lb/>
選章公以振臺綱推前日慨然革弊之心力扶公道誰<lb/>
不奮發何君才俊而志篤充其恪共厥志之心又豈可<lb/>
<pb n="KR4d0255_WYG_009-21b"/>
量哉余既深美之而又深期之故備著焉君名處順慶<lb/>
元間參政知樞之從子云<lb/>
　<lb/>
　<lb/>
　<lb/>
　<lb/>
　<lb/>
　絜齋集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻十</head> <lb/>
    <p>
<pb n="KR4d0255_WYG_010-1a"/>
欽定四庫全書<lb/>
　絜齋集巻十<lb/>
　　　　　　　　　　　　　宋　袁燮　撰<lb/>
　　記<lb/>
　　　通州州學直舍記<lb/>
士患無美質耳質既美學以充之其孰能禦余往者承<lb/>
乏成均日延四方俊秀與之款語質美者甚衆乃知人<lb/>
才之生何世蔑有惟先王盛時訓迪有方良心著明所<lb/>
<pb n="KR4d0255_WYG_010-1b"/>
以人有士君子之行今雖教飬不至日以淪胥而美質<lb/>
猶在未有不可啓發者矧長淮奥壤宻邇神臯風聲氣<lb/>
習大抵直諒而醇厚其質尤美豈可不益自砥礪求日<lb/>
新之功哉鄉友王君典教通州以長育為己任營葺學<lb/>
宫郡太守林侯實助成之遂得與諸生朝夕從容磨切<lb/>
以道義夫郡之有學風化之原也學之有直舍師生講<lb/>
習之所也其講習者果何事亦惟曰成就其美質而已<lb/>
天之賦人英靈純粹本無一毫之雜良知良能形於日<lb/>
<pb n="KR4d0255_WYG_010-2a"/>
用亦無一毫之偽見所尊者不期而自恭見可憫者不<lb/>
約而興念合於義者人皆以為當悖於理者人皆以為<lb/>
非若此之類何所從來美在其中故自如是爾其生稟<lb/>
也昭然無疑其積習也昧然無辨道心惟微我與聖人<lb/>
同一本根是可慶也人心惟危少不克治儕於下流亦<lb/>
可懼也然則學其可已乎雖曰務學而未至於自得猶<lb/>
弗學也精思宻察跬步不忘道心豁然全體著見非智<lb/>
巧所能揣摩口耳所能傳授是之謂自得諧頑嚚友傲<lb/>
<pb n="KR4d0255_WYG_010-2b"/>
象難處之極而忘其為難三過其門而弗顧其子手足<lb/>
胼胝而不知其勞厄於陳蔡之間七日不火食而弦歌<lb/>
不絶此豈揣摩傳授之所可得哉水之寒火之熱天性<lb/>
則然耳艮其背不獲其身行其庭不見其人渾然無間<lb/>
内外兩忘此自得之功也執玉捧盈罔敢失墜改過遷<lb/>
善毫釐不差全吾所自得也嗚呼休哉嗚呼偉哉<lb/>
　　　建寜府重修學記<lb/>
嘉定四年夏六月前吏部侍郎倪公奉天子命開藩建<lb/>
<pb n="KR4d0255_WYG_010-3a"/>
寧始至謁先聖周視郡學慨然有葺治興起之意冬十<lb/>
月鳩工庀徒遂大修之明年季春以訖功告肄業之士<lb/>
徳之屬某識其事某惟學校之立所以存人心也人之<lb/>
一心至貴至靈超然異於羣物天之高明地之博厚同<lb/>
此心爾此心常存善則行之如履康荘不善則避之如<lb/>
避坑谷此心放逸舍康荘而弗由墜坑谷而不悟自古<lb/>
及今智愚之殊途正邪之異位君子小人判然為二者<lb/>
原於此而已擇師儒羣俊秀朝夕講切發其精微秉彞<lb/>
<pb n="KR4d0255_WYG_010-3b"/>
之懿若揭日月而人心豈有不存乎此學校之立所以<lb/>
不可緩也既立矣嵗久必壞物理之常葺而復之輪焉<lb/>
奐焉常若其初真有助於風教因循弗葺頽敝日甚謀<lb/>
食者苟焉居之而嗜學者懣焉去之其何以崇化勵俗<lb/>
此學校之修所以不可緩也建為今大邦自昔號稱多<lb/>
士公以講殿詞林之傑作牧於兹興崇學校振起儒風<lb/>
士固以此望公公亦曰是我所當先者節宂費以豐其<lb/>
財擇官僚以莅其役役於官者日與之庸鬻於官者隨<lb/>
<pb n="KR4d0255_WYG_010-4a"/>
給其直費廣不靳無擾於民自奎畫所蔵及先聖先師<lb/>
之祠至於兩廡重門自講堂及直廬至於諸生所居傾<lb/>
敧者正之朽蠧者易之飾不鮮者潤色之瓦斷絶者撤<lb/>
而新之既甃十二齋又為几與案與榻皆百餘計既修<lb/>
其祭器又為祭服以起其恭敬冠帶以肅其出入益買<lb/>
諸書齋必寘焉所以便繙閲也築圃及亭教之射藝所<lb/>
以觀徳行也麤立小學訓飭童穉又所以謹其初也糜<lb/>
金錢四百餘萬而闗於教養切於人心者咸具規模既<lb/>
<pb n="KR4d0255_WYG_010-4b"/>
恢拓矣公於是數詣焉延諸生教督之程其藝業束以<lb/>
規矩食焉而不處者有禁過焉而不改者有罰大書禮<lb/>
記儒行一篇揭諸明倫堂上昭示學者篤於躬行以古<lb/>
純儒為法又作勸學詩勉以誠慤忠孝堅素守辨義利<lb/>
者其説甚備惓惓之心庸有既乎儒學隆於上善教達<lb/>
於下良心著焉美俗成焉雖强弗友亦将化焉先是此<lb/>
邦之俗尚氣而喜爭白晝大都之中猝然交鬭或至殺<lb/>
傷而生子不舉之風尤熾自公之至教由士始陶然遷<lb/>
<pb n="KR4d0255_WYG_010-5a"/>
革延及齊民迄今閭閻之間更相勸勉無犯公令桀暴<lb/>
之俗日以銷釋其效既可覩矣久而益深又将有進於<lb/>
此者昔魯僖公既修泮宫風化所覃羣醜屈焉時則有<lb/>
懷我好音之歌百世之下於以仰其高躅然則今日學<lb/>
校之修感格之效其可無述乎公之官成均也某為諸<lb/>
生服膺模範舊矣今又觀其善政急於先務卓乎為一<lb/>
邦盛事雖欲勿書焉得而勿書公名思字正甫呉興人<lb/>
莅是役者知建安縣事鄭君俌自始暨終實専其事云<lb/>
<pb n="KR4d0255_WYG_010-5b"/>
　　　韶州重修學記<lb/>
唐人有言中州清淑之氣至嶺而窮信斯説也踰嶺而<lb/>
南氣皆昬濁而乖戾耶鍾而為人不若中州之可貴耶<lb/>
天地之徳陰陽之交鬼神之㑹五行之秀氣人之所以<lb/>
為人也人無有不善清淑之氣宜周流而不窮而截然<lb/>
為之疆界可乎韶為州藐在嶺表士生其間亦有竒偉<lb/>
逸羣者焉故在唐則有若名宰相張公九齡在本朝則<lb/>
有若名侍從余公靖今猶昔爾豈獨無其人哉毗陵張<lb/>
<pb n="KR4d0255_WYG_010-6a"/>
君篪典教此邦知長才秀民之不乏也思成就之而學<lb/>
宫陋甚朽蠧攲傾若将壓焉蓋建立於慶歴備具於元<lb/>
祐葺治於紹興闕焉不修者五十有三年矣欲撤而新<lb/>
之役大費廣力不能支則擇其最急者告於郡請由大<lb/>
成殿始方侯信儒亟捐金倡率之越兩月殿巋然如初<lb/>
經略廖公徳明聞而餽之明年将營葺其餘率諸生重<lb/>
請於郡張侯思惠然助竟其役學宫成復益以餼廩之<lb/>
贏於是自講堂及兩廡至於師生之所舍重門垣墉倉<lb/>
<pb n="KR4d0255_WYG_010-6b"/>
廩庖湢闗於養士者咸具為屋八十餘間材良工堅規<lb/>
制奕奕非直為士觀美抑将使學者羣居於斯講切磨<lb/>
勵求日新之功焉夫道在邇不必求諸逺事在易不必<lb/>
求諸難規矩有自然之方圓準繩有自然之平直上帝<lb/>
降衷有自然之粹精保而勿失大本立矣萬善皆由是<lb/>
出不根於此而自外求之似是而實非直躬之直申棖<lb/>
之剛仲子之亷鄉原之忠信楊墨之仁義皆不免於君<lb/>
子之譏惟不根諸心而已天下無心外之道安有不根<lb/>
<pb n="KR4d0255_WYG_010-7a"/>
於心而可以言道者乎是故儒者當汲汲於學學如不<lb/>
及本心著明庶無負於聖天子設學校修人紀之意是<lb/>
則賢師儒所望於諸生者而屬余識其事故因以告之<lb/>
　　　盱眙軍新學記<lb/>
當邊烽未息之時而興崇學校可謂知務乎曰此乃知<lb/>
時務之要者也夫人生天地間所以自别於禽獸者惟<lb/>
此心之靈知有義理而已義理之在人也甚於饑渴饑<lb/>
渴之害不過傷其生爾義理之忘将無以為人害孰大<lb/>
<pb n="KR4d0255_WYG_010-7b"/>
於此乎學校之設所以明此義理也如是而為忠為孝<lb/>
如是而為姦為慝判然殊塗不啻黑白此天地之大閑<lb/>
也軍事雖殷閑不可廢人道之所由立也豈可謂不急<lb/>
之務哉盱眙之學創於紹熙之癸亥嵗迨今辛巳代馬<lb/>
南牧墟焉乾道二年再建而開禧以兵燬嘉定二年更<lb/>
造既累嵗矣㑹太守葛侯洪徙郡治於山城學宫亦将<lb/>
從之於是校官陳君徳林求可為新基者得諸玻璃門<lb/>
之内其廣五十畝高君熙績繼之始營殿址余君元廙<lb/>
<pb n="KR4d0255_WYG_010-8a"/>
又繼之鋭欲圖新而力未能也始即舊學教育諸生己<lb/>
夘之春捍禦北敵諸軍攘之狼籍滋甚統帥劉侯琸雖<lb/>
在軍旅不忘俎豆既攝事奠謁之始顧瞻咨嗟亟命専<lb/>
官董新學之役面勢正平殿宇崇敞重門複廊一堂四<lb/>
齋有職掌之舍有儲峙之所夏季經始孟秋告具資於<lb/>
郡計者寡取諸軍帑者多廩無餘粟又助之諸生脱墊<lb/>
隘而由高明弦誦不輟業履日新所居所養固有移其<lb/>
氣體者矣侯於是自慰曰吾道其昌乎古者受成於學<lb/>
<pb n="KR4d0255_WYG_010-8b"/>
獻馘於泮軍旅之設學實始終之脈理固相關也矧韋<lb/>
布之彦生長邊陲天資慷慨習知軍旅事情足以為折<lb/>
衝禦侮之助正庠序中所當收拾者乎且三代之學惟<lb/>
以明倫君臣父子人之大倫也集俊彥以磨勵之昭揭<lb/>
大倫俾皆竭忠致死以衞君父尤今日守封固疆之臣<lb/>
所不可緩者宜乎侯之亟為是舉也嗚呼其真時務之<lb/>
要也<lb/>
　　　四明教授㕔續壁記<lb/>
<pb n="KR4d0255_WYG_010-9a"/>
國朝庠序之設徧於㝢内自慶歴始由隆建以來迄於<lb/>
康定獨有所謂書院者若白鹿洞嶽麓嵩陽茅山之類<lb/>
是也其卓然為後學師表者若南都之戚氏泰山之孫<lb/>
氏海陵之胡氏徂徠之石氏集一時俊秀相與講學涵<lb/>
養作成之功亦既深矣而問其鄉校惟兗潁二州有之<lb/>
餘無聞焉及慶歴興學之後雖陋邦小邑亦弦誦相聞<lb/>
而課其績效乃有愧於私淑諸人者何耶道義相與根<lb/>
於中心之誠而法令從事則與有司無異本末固不侔<lb/>
<pb n="KR4d0255_WYG_010-9b"/>
也雖然當法嚴令具之時能以道義為本而不規模乎<lb/>
有司之所為則亦不大戾於古人矣中興以來四方校<lb/>
官廰壁有記其間名氏煒煜迄今稱賛者必以道義為<lb/>
本皆君子也前碑既窮不可復書今郡博士李君又從<lb/>
而新之李君乃名侍從忠肅公之曾孫力行古道不墜<lb/>
家聲勤於職業而不可干以私其亦以道義為本者歟<lb/>
人品既高冠於新碑之首似非偶然者故因作記而竝<lb/>
及之<lb/>
<pb n="KR4d0255_WYG_010-10a"/>
　　　東湖書院記<lb/>
秘閣胡公以江西計使兼鎮隆興疏化原禮髦俊如恐<lb/>
不及通守豐君有俊言曰古者學校既設復有澤宫今<lb/>
長沙之嶽麓衡陽之石鼓武夷之精舍星渚之白鹿羣<lb/>
居麗澤服膺古訓皆足以佐學校之不及此邦為今都<lb/>
㑹而不能延四方之名流講誦磨切殆非所以助成風<lb/>
教請築館焉胡公大然之既浚東湖徘徊橘亭遺址之<lb/>
上望徐孺子亭及其祠宇及三李堂想前賢之高躅有<lb/>
<pb n="KR4d0255_WYG_010-10b"/>
契於心且愛其風景之勝長堤囘環栁陰四合水光照<lb/>
耀芙蕖舒紅爛如雲錦重之以古木森列飛梁之外佳<lb/>
致無窮此固拔俗之士所欲藏修息游於其間者計臺<lb/>
及郡丞皆曰美哉此景營棟宇叢簡編以便賢雋之繙<lb/>
閲而榜之曰東湖書院惟是為宜僉言允恊郡博士劉<lb/>
君餘慶慨然躬任兹事爰以學宫嵗用之贏竝湖增築<lb/>
東西十有餘椽南北十有九椽門庭堂宇宏麗崇深庖<lb/>
湢器用咸備無缺糜錢二百萬米百餘石以竟其役規<lb/>
<pb n="KR4d0255_WYG_010-11a"/>
制益廣合三十有四間經始於辛未之仲秋而告具于<lb/>
仲冬此所以安其居也若夫供億之費胡公既以湖之<lb/>
嵗入東自二臺西及閘亭給之某即從豐君之請而益<lb/>
以公田之租又所以致養也區處周悉賓至如歸領袖<lb/>
之英金蘭之契萃十有一郡之書縱觀博采擷其精華<lb/>
所獲者富矣雖然君子之學豈徒屑屑於記誦之末者<lb/>
固将求斯道焉何謂道曰吾心是也無偏無黨王道蕩<lb/>
蕩無黨無偏王道平平去其不善而善自存不假他求<lb/>
<pb n="KR4d0255_WYG_010-11b"/>
是之為道志之所至詩亦至焉詩之所至禮亦至焉禮<lb/>
之所至樂亦至焉樂之所至哀亦至焉哀樂相生天理<lb/>
自然人為之私一毫不雜是之謂道儒者相與講習有<lb/>
志於斯以養其心立其身而宏大其器業斯館之作固<lb/>
有望於斯也豈非急務哉某懼夫後之人不達此意或<lb/>
廢而為游觀燕衎之所故書此以諭之<lb/>
　　　洪都府社倉記<lb/>
漢耿壽昌建請築倉邉郡榖賤時增價而糴貴減價而<lb/>
<pb n="KR4d0255_WYG_010-12a"/>
糶謂之常平其稱甚美宣帝亟從之而蕭望之獨言其<lb/>
不然史稱望之非壽昌而不明著其語故莫得而攷然<lb/>
壽昌常糴關内榖矣望之以為習於商賈分銖之事意<lb/>
者常平見譏亦若此爾觀元帝時諸儒言是倉可罷毋<lb/>
與民爭利則望之之言尤信洪惟我朝養民以仁雖常<lb/>
平之置襲前代之迹而徳意所存與前代不類民有囏<lb/>
阨趨而拯之如救其子豈暇因以為利哉雖然博施濟<lb/>
衆堯舜猶病之今發倉廩以惠困窮惟大饑之嵗不以<lb/>
<pb n="KR4d0255_WYG_010-12b"/>
道逺而輟苟非時有所賑恤及於耳目之所接者而止<lb/>
豈不欲逺力不足也然則何以處之曰自古制法固有<lb/>
不能獨行者常平之惠未博精思熟講求可以相輔者<lb/>
兼而行之惠斯博矣社倉之設其常平之輔乎有餘則<lb/>
斂不足則散與常平無以異然常平裒聚於州縣而社<lb/>
倉分布於阡陌官無逺運之勞民有近糴之便足以推<lb/>
廣常平賑窮之意此所謂輔也已洪都今為大府而土<lb/>
非膏腴民鮮積貯年豐則僅給嵗歉則流殍邦人病之<lb/>
<pb n="KR4d0255_WYG_010-13a"/>
郡丞豐君有俊請復社倉自南昌新建二邑始郡捐錢<lb/>
千萬屬里居之賢連江宰陶君武泉幕友裘君萬頃擇<lb/>
士之堪信仗者分糴之以待來嵗之用将漕胡公聞而<lb/>
是之運米二千斛助成兹事廥於佛廬於道觀者十有<lb/>
一端緒既開推之他邑可以次第而舉時乎價貴亟下<lb/>
其估與民為市賤復糴之如環斯循為吾民便何時已<lb/>
耶夫天下之最不便於民者二敢於為蠧有黠吏焉巧<lb/>
於漁利有豪民焉今置是倉也委之士類公其出納則<lb/>
<pb n="KR4d0255_WYG_010-13b"/>
黠吏莫措其姦嵗有不登米無甚貴則豪民不閉之糴<lb/>
増益之俾加厚維持之俾可久及其進於此也不惟減<lb/>
價而糶而直以糴價糶之純於為民無利心焉可不謂<lb/>
仁政乎昔者周官大司徒之屬有遺人者惟施惠是職<lb/>
鄉里門關野鄙縣都皆有委積班班相望供億惟謹今<lb/>
之社倉毋乃依倣於是相時發斂均被無遺膏澤沾濡<lb/>
既優既渥以繫民心以培邦本嗚呼真良法也可為常<lb/>
平之輔也夫<lb/>
<pb n="KR4d0255_WYG_010-14a"/>
　　　建昌軍藥局記<lb/>
陰陽風雨晦明天之六氣也過則為菑人以蕞爾之軀<lb/>
常與是六者相遭護養不至有感於氣之過差不病者<lb/>
希矣若古先民念斯民受病之苦也非藥不去而藥之<lb/>
為性有溫有熱有寒有平其品不一於是乎名之曰君<lb/>
曰臣曰使佐而為制之方精切宻微毫髮不差隨其病<lb/>
而施之或補或㵼抑其過助其不及而反之和平此全<lb/>
濟羣生之大用也而罔市利者輒欲以瑣瑣私意而增<lb/>
<pb n="KR4d0255_WYG_010-14b"/>
損劑量之可乎今建昌太守豐侯廉直自将果於為善<lb/>
以乃祖清敏公自律其倅洪都也屬嵗大疫挾醫巡問<lb/>
周徧於委巷窮閻之間察其致病之源授以當用之藥<lb/>
藥又甚精全活者衆郡人甚徳之及來盱江仁心惻怛<lb/>
如在南昌時慨念先大父為政此邦如古循吏追述厥<lb/>
志而敬行之捐錢三百萬創兩區萃良藥惟真是求不<lb/>
計其直善士尸之一遵方書不參己意具而後為闕一<lb/>
則止愈疾之效立見人競趨之而不取贏焉貽書屬余<lb/>
<pb n="KR4d0255_WYG_010-15a"/>
識所以設局不規利意庸告後人余以為視民如子牧<lb/>
守職也子疾父母療之真情之發自不容己豈曰利之<lb/>
云乎哉成周醫師之職統於天官邦有疾病分而救之<lb/>
為民而已公家無所利焉侯固有志於古者直給之藥<lb/>
夫豈不願顧有限而難繼貿易之舉雖不能直給要相<lb/>
續而不竭侯於是有取焉藥物既良不責其息亦不戾<lb/>
於古矣侯之救民不惟爾身之康抑又康爾心焉秉彛<lb/>
之懿戕於物欲不爾鄙夷善教而藥之所以康爾心也<lb/>
<pb n="KR4d0255_WYG_010-15b"/>
身與心俱康此所謂國其瘳者耶若夫計較纖悉急於<lb/>
牟利藥不及精與市肆所鬻無別雖嵗時民病且莫能<lb/>
瘳又豈能康爾心耶君子是以知侯之為賢也侯名有<lb/>
俊字宅之四明人<lb/>
　　　紹興報恩光孝四荘記<lb/>
㑹稽郡城之東南有佛刹焉高明偉傑枕山之椒其名<lb/>
曰報恩光孝賜田十頃科徭悉蠲蓋我高皇帝孝思罔<lb/>
極荘嚴像設以為昭考追福之地故異於他寺焉田本<lb/>
<pb n="KR4d0255_WYG_010-16a"/>
山陰膏腴禪衲雲委仰給無乏而自圖籍漫漶農習為<lb/>
欺雖豐富租不實輸況凶年乎官督所負責之必償其<lb/>
嚚自若以故嵗大減圭撮丐粟以餬其口僧徒病之紹<lb/>
熙中長老惠公住持此山求所以核姦欺實廩廥者熟<lb/>
慮而得其策屬耕者與約中分田租吾與汝均汝不吾<lb/>
欺吾不汝訟歡如一家兹為無窮之利衆曰唯唯誠如<lb/>
師言要約既堅乃築四荘荘為屋七楹以受農功之入<lb/>
在梅市者曰寳盆在感鳯者曰寳林溫泉曰阮社承務<lb/>
<pb n="KR4d0255_WYG_010-16b"/>
曰木柵秋聲颯然刈穫登場分割適均資儲寖廣而日<lb/>
加葺焉有圃有籓有閘有船有度僧局裒錢百四十萬<lb/>
積其贏以貿牒而耕夫之家亦皆室有儲粟野有遺穗<lb/>
欣欣然見於顔色彼我兼足客主相安雖歉嵗無憾心<lb/>
孰與夫彼欺此訟而交相為瘉乎事之當否昭晰如是<lb/>
而審於決擇實自今始惠公之識有過人者矣一日訪<lb/>
予言其本末求為之記余惟佛教顯行緇徒日盛高堂<lb/>
邃宇不耕而食古盛時所無有為吾儒者縱不能廬其<lb/>
<pb n="KR4d0255_WYG_010-17a"/>
居食其粟又從而登載稱美以助發之可乎雖然斯寺<lb/>
也乃人主致孝思所在尊崇之極供億宜厚非他寺比<lb/>
是宜書惠公始從荼毒委以牋翰者再掉頭不顧今乃<lb/>
勇於集事裕已及物衆皆稱之非他人比又宜書合是<lb/>
二宜雖欲勿書焉得而勿書觀吾言者致察焉可也<lb/>
　　　廉清閣記<lb/>
余官浙東得與孟君達父為僚一日謂余曰吾為閣於<lb/>
廰事之旁未有以名子為我名之余往登焉周覽勝槩<lb/>
<pb n="KR4d0255_WYG_010-17b"/>
負秦望之崇挹臥龍之奇連岡疊嶂爭雄競秀照映几<lb/>
席蓬莱麗譙邦君之居巋然翼然助我佳致旁臨闤闠<lb/>
比屋如櫛而不聞市聲虚静軒豁俗氛逺屏有似乎高<lb/>
人勝士秉節勵操表表自立者楚辭云寧亷潔正直以<lb/>
自清乎此古人之素心也是閣之作是心寓焉請以亷<lb/>
清為名亦因以旌達父之心達父曰古修潔之士畏人<lb/>
知之今揭諸此非吾之所敢當也余曰此士之常爾簞<lb/>
食豆羮蹴爾而與乞人不屑況士乎至亷而不貪至清<lb/>
<pb n="KR4d0255_WYG_010-18a"/>
而不汚良心則然無計乎人之知不知也而達父何疑<lb/>
焉達父以茶鹽為職財貨之樞一路趨之而能抱公潔<lb/>
己秋毫非義之餽不至其門檢核吏姦號稱任職非所<lb/>
謂亷清者耶夫亷清特士之一節而孟子論伯夷之風<lb/>
聞者興起以為百世之師斯亦偉矣達父力學尚志勇<lb/>
於進德充其心必将冰清玉潔始終不渝期造於古人<lb/>
之域可不謂賢乎賢者所為事雖甚微亦必絶俗故是<lb/>
閣之勝超然塵外榜以亷清其名為宜有如達父之賢<lb/>
<pb n="KR4d0255_WYG_010-18b"/>
其徳亦宜達父真無愧於斯矣後之居是官登是閣者<lb/>
顧瞻斯名惕然自省力為修潔之行則又余所望也達<lb/>
父曰唯唯遂為之書<lb/>
　　　静齋記<lb/>
吾友臨川黄君申之潔修好古名其書齋曰靜而語余<lb/>
曰此先君子之遺訓也幸為我詳言之余以為學問之<lb/>
要得其本心而已念慮之未萌喜怒哀樂之未發表裏<lb/>
精純一毫不雜靜之至也其初則然而保之養之無時<lb/>
<pb n="KR4d0255_WYG_010-19a"/>
不然雖酬酢萬變而安靜自若則本心不失矣今夫雷<lb/>
出地奮震驚百里可謂壮矣而非有意以為之也故雖<lb/>
震驚之極而實未嘗不靜今夫大風之作萬竅怒號可<lb/>
謂烈矣亦非有意而然故雖怒號如許而亦未嘗不靜<lb/>
日往則月來月往則日來天象之自然也寒往則暑來<lb/>
暑往則寒來天時之自然也豈有意於其問哉惟人亦<lb/>
然目視而耳聴手舉而足履天機之動不期而應冬裘<lb/>
而夏葛饑食而渴飲日用之間孰非自然時止則止非<lb/>
<pb n="KR4d0255_WYG_010-19b"/>
有意於止時行則行非有意於行此所謂無思無為寂<lb/>
然不動也此所謂惟精惟一允執厥中也此所謂不識<lb/>
不知順帝之則也嗚呼非天下之至靜其孰能與於此<lb/>
學者潛心此道趨向既正體驗既明未可以為足也此<lb/>
道此心相與為一如水之寒如火之熱天性則然非由<lb/>
外假造次顛沛未嘗不靜此則吾之本心與天無間者<lb/>
乎若夫異端曲學如槁木如死灰胥於寂滅之域非吾<lb/>
聖門之所謂静也申之其謹擇焉<lb/>
<pb n="KR4d0255_WYG_010-20a"/>
　　　嚥爽亭記<lb/>
雲巢居士王公臨川人物之英也嘗宦遊矣而雅意静<lb/>
退以放懷林壑為樂雲巢蓋公别墅故紫微舍人于湖<lb/>
張公實名之嘉定五年余至臨川居士仙去久矣而識<lb/>
其二子修謹好禮有故家風味因與之遊一日出其先<lb/>
君子詩篇示余讀之亹亹不厭清警之句有所謂爽氣<lb/>
真可嚥者似餐朝霞飲沆瀣等語余擊節賞音又觀其<lb/>
先友蘇侯所記雲巢佳趣益知居士擺脱塵累醉心書<lb/>
<pb n="KR4d0255_WYG_010-20b"/>
史植花竹玩圖畫登高臨深翛然奇逸可敬人也其曰<lb/>
爽氣可嚥豈虚言耶因謂二子盍即別墅築亭名曰嚥<lb/>
爽以無忘先大夫之高致七年春余官成均長子貽書<lb/>
曰嚥爽既營将斷手矣請識諸余惟天地間清爽之氣<lb/>
周流無窮與人心之爽本無間隔由昬於利欲故扞格<lb/>
而不入疏瀹而澡雪之去其所以昬我者耳目所接山<lb/>
川風雪四時佳景入我懷抱豈不澄然瑩然休休然有<lb/>
無涯之樂哉爽氣非靳嚥之也而不能嚥是必有恝置<lb/>
<pb n="KR4d0255_WYG_010-21a"/>
者矣甚哉爽之可貴也古之君子虛明洞徹萬理昭融<lb/>
至於興衰理亂之故靡不精察周公曰爽邦由哲是己<lb/>
彼反是者迷於是非之分一身之間過行日積子產曰<lb/>
兹心不爽而昬亂百度是己涇渭清濁由此區別有志<lb/>
於道者當安所決擇哉晉人尚清談居官不事其事或<lb/>
問之以手板拄頰曰西山朝來致有爽氣若甚曠達者<lb/>
而時穢其行或口不言錢巖巖清峙壁立千仞而羯胡<lb/>
劉石之亂畏死祈哀不知愧恥是皆不得古人之真爽<lb/>
<pb n="KR4d0255_WYG_010-21b"/>
自謂超俗俗莫甚焉雲巢之嚥爽固異於此矣二子亦<lb/>
達斯理者余故併以是語之<lb/>
　　　耐軒記<lb/>
沈括夢溪筆談記丞相向公之除僕射也真宗自謂即<lb/>
位以來未嘗除端揆於是為首意公必喜使李宗諤視<lb/>
之至則門闌悄然賀之則唯唯而已賓客親戚亦無宴<lb/>
飲者既而復命上稱其大耐官職公之徳度可謂宏矣<lb/>
然自咸平祥符拜僕射者凡六人至天禧之元年公始<lb/>
<pb n="KR4d0255_WYG_010-22a"/>
為之時宗諤之殁已四年矣括所記乃如是此所以啓<lb/>
觀者之疑遂與聖訓之所褒者亦疑之嗚呼是豈可誣<lb/>
也哉元老大臣受知明主褒嘉之辭洋洋乎與二帝三<lb/>
王典謨相為表裏真聖人之言也而可以括之記載不<lb/>
能盡實而併疑之乎故君子深信焉公之裔孫震之闢<lb/>
軒於私第旁求名於余告之曰耐其可乎此君家故事<lb/>
也先正之徳之量不以大官大職動其心充養蹈履輩<lb/>
古王佐後嗣子孫取則焉可也昔者伊尹非其道義禄<lb/>
<pb n="KR4d0255_WYG_010-22b"/>
以天下而弗顧繫馬千駟而弗視周公身貴而愈恭家<lb/>
富而愈儉厥徳洪毅如海斯涵如嶽斯峙非富貴之所<lb/>
能怵也榮耶悴耶我無欣戚通耶塞耶我無加損萬變<lb/>
交於前而在我如一嗚呼真偉人也哉彼小丈夫不知<lb/>
如是之為可尚也而本然之心類多不明富貴不能滛<lb/>
貧賤不能移人之本心也慕富貴而苟就之惡貧賤而<lb/>
輕去之失其本矣自本心之不明也目誘於色耳誘於<lb/>
聲口誘於味四肢誘於安逸所誘者無窮而非高爵重<lb/>
<pb n="KR4d0255_WYG_010-23a"/>
禄則無以遂其欲於是乎喪其所守而屈意求之汲汲<lb/>
乎惟恐其不我得也得之則躍然以喜不得則戚然以<lb/>
悲朝夕念慮不出於耳目口腹肢體之間又豈能任天<lb/>
下之重乎人之度量相越其逺如此大耐官職之褒信<lb/>
其為一代之宗臣也震之作樂山堂既已有志於此心<lb/>
之不動矣復以耐名軒旦旦觀之警策砭鍼以古王佐<lb/>
及先正為法以溺流俗耽富貴者為戒庶有益乎震之<lb/>
曰然盍為我識之於是乎書<lb/>
<pb n="KR4d0255_WYG_010-23b"/>
　　　止善堂記<lb/>
乾道淳熙間象山陸先生以深造自得之學師表後進<lb/>
其道甚粹而明其言甚平而切凡所啟告學者皆日用<lb/>
常行之禮而毫髮無差昭晰無疑故天下翕然推尊而<lb/>
其教尤著於所居之金谿至今邑多善士趨向不迷有<lb/>
志斯道而恥為世俗子學蓋其源流逺矣嘉定中蕭君<lb/>
禹平宰是邑新學宫講肄之堂而以止善名之欲使學<lb/>
者求大學之指要而續象山之氣脈其訓告切矣蓋嘗<lb/>
<pb n="KR4d0255_WYG_010-24a"/>
語余曰此吾所究心而不能忘者幸為我識之余聞道<lb/>
無窮盡充滿天下無非斯道然必有歸宿而後定於一<lb/>
故易曰艮其止止其所也書曰安汝止又曰欽厥止詩<lb/>
曰於緝熙敬止凡易詩書之所稱皆純乎正大無纖微<lb/>
之差者也故一定而不可易大學之止於至善其亦無<lb/>
一毫之差者乎如金之至精如玉之至粹如規矩為方<lb/>
圓之至如準繩為平直之至於此乎止則真得其所止<lb/>
矣伯夷止於清伊尹止於任栁下惠止於和非不善也<lb/>
<pb n="KR4d0255_WYG_010-24b"/>
而孟子所願學者獨集大成之夫子蓋必若夫子始可<lb/>
以為至善也射必破的其藝始精幾於的而不能中則<lb/>
亦不精矣惟道亦然隠諸中心而安質諸聖人而合始<lb/>
可為據依之地微有差焉於道歧矣禹平名堂之意所<lb/>
望於諸生蓋如此雖然執柯以伐柯睨而視之猶以為<lb/>
逺見其為至善吾從而止之可謂不差矣然未能相與<lb/>
為一則猶未善也全體渾融了無間隔斯其善之至乎<lb/>
學者於此盍致思焉發憤力學期於自得庶可以續象<lb/>
<pb n="KR4d0255_WYG_010-25a"/>
山之傳而無負於禹平所屬望者禹平名舜咨昭武人<lb/>
也今為太學博士云<lb/>
　　　徳齋記<lb/>
詩云伐柯伐柯其則不逺中庸記先聖之言曰執柯以<lb/>
伐柯睨而視之猶以為逺言不能無間也如是而為道<lb/>
吾循而行之夫豈不善然不能無間故雖近而猶逺也<lb/>
嗚呼聖人啟告學者何其精微哉舜處人子之至難而<lb/>
克諧以孝夫子七日不火食而弦歌不絶顔子簞瓢陋<lb/>
<pb n="KR4d0255_WYG_010-25b"/>
巷不改其樂曾子執親喪水漿不入口七日此常情之<lb/>
所不能聖賢則不待勉强何哉水之寒火之熱天性則<lb/>
然耳然則可學而至歟曰天下無二道人皆有之何為<lb/>
其不可學也朝夕而思之造次不舍一旦豁然清明在<lb/>
躬出處語黙無有間隔昭昭乎其不可誣也是之謂自<lb/>
得徳者得也由是而存養由是而踐履形於運用發於<lb/>
事業何往而非此心耶番陽馮君聖與有志於斯者也<lb/>
既以徳名其齋遂申斯言告之<lb/>
<pb n="KR4d0255_WYG_010-26a"/>
　　　敬義立齋記<lb/>
始余受徒里社汪氏之子名敏中字耐翁者實從余學<lb/>
其性資端良而嗜書不倦知其為佳子弟而已未知其<lb/>
志之不羣也其後耐翁筮仕為戸掾南徐太守耿公秉<lb/>
循吏也一見而氣類合便為知己迨夫為總屬宰壮縣<lb/>
倅名邦秉心如一職業愈辦而公論益歸之蓋嘗語人<lb/>
曰吾昔者讀易有感於敬義立而徳不孤之語自是服<lb/>
膺拳拳不敢失墜持身莅官無大愧怍皆由是出余然<lb/>
<pb n="KR4d0255_WYG_010-26b"/>
後知耐翁篤志於學培根浚源者如此夫敬以直内義<lb/>
以方外聖人所以賛坤徳也坤體柔順而以直方言之<lb/>
異乎世俗之所謂柔順者矣兢業之謂敬敬則不欺故<lb/>
直斷制之謂義義則不屈故方合内外之謂道夫焉有<lb/>
所倚故不孤天生斯人孰無此敬義而立者實鮮見善<lb/>
不明則懵於所立信道不篤則立而不固誘之則動撓<lb/>
之則弱撼之則傾不可與言立矣是故修身則道立立<lb/>
愛惟親立敬惟長立人之道曰仁與義古人之所以切<lb/>
<pb n="KR4d0255_WYG_010-27a"/>
切於是者貴乎本固爾耐翁之宰南豐也貽余書曰人<lb/>
戴天履地靈於萬物要當出羣拔萃與古人為徒余壮<lb/>
其言而知其胸次所期有不可量者既以經訓名其書<lb/>
齋又求余言發揮之将日觀省益懋厥徳可謂有主矣<lb/>
魯穆叔有言太上有立徳其次有立功其次有立言雖<lb/>
久不廢此之謂不朽夫惟不朽是圖雖更歴萬變而敬<lb/>
義不虧參前倚衡無非斯道此則耐翁之志也余是以<lb/>
嘉之<lb/>
<pb n="KR4d0255_WYG_010-27b"/>
　　　直清亭記<lb/>
嘉定十有四年始闢西塾作小亭於叢竹之間名之曰<lb/>
直清此君子之徳也而竹實似之今夫竹之始生也拔<lb/>
地而出曾不浹旬己有凌雲之勢俊敏超軼殆不可禦<lb/>
初種不過數叢其鞭横逸瓦石所不能制未幾成林蔚<lb/>
然在植物中得地之利成功之速未有過焉者豈天之<lb/>
賦生固迥然獨異耶其中則虚有似乎君子之虚其心<lb/>
其節則勁有似乎君子之守其節體正而氣肅又有似<lb/>
<pb n="KR4d0255_WYG_010-28a"/>
乎君子望之可尊即之不厭能使人襟懷灑落俗氛不<lb/>
入直清之名於是為不忝矣竹有是徳所以取重可以<lb/>
人而不彼若乎書曰直哉惟清直天徳也人所以生也<lb/>
本心之良未有不直囘曲繚繞不勝其多端者非本然<lb/>
也率性而行不勞巧智可不謂直乎表裏昭融洞徹無<lb/>
間可不謂清乎直則清清則不累其初矣亭所以名得<lb/>
非欲觀之以自警乎夫美惡不同而愛憎隨之人情然<lb/>
也鳯凰芝草賢愚皆以為美瑞則無愛憎之別竹之直<lb/>
<pb n="KR4d0255_WYG_010-28b"/>
清也亦然無賢不肖稱賛一辭吾之培植於此非徒供<lb/>
耳目之玩抑愛其為公論所歸因以自勉日進厥徳人<lb/>
皆心服則於竹乎何愧不然失諸正鵠反求諸己可也<lb/>
此誠君子立身之要凡我同志盍共圖之<lb/>
　　　是亦樓記<lb/>
余築小樓於敝廬之東而以是亦名之或疑焉余告之<lb/>
曰直不高大爾是亦樓也人生天地間所欲無窮必求<lb/>
所以滿足其欲非道而取何所不至養其小而失其大<lb/>
<pb n="KR4d0255_WYG_010-29a"/>
淪胥不仁不義之域豈不哀哉此余所甚懼而不敢也<lb/>
樓之深廣尋有五尺崇近廣而微殺材甚𦕈體頗具故<lb/>
曰直不高大爾是亦樓也其前絫石為山高不過丈餘<lb/>
雖無怪奇偉特之觀是亦山爾依山植丹桂六樓之右<lb/>
復一桂架酴醿以相接及雜花木數本品雖不多是亦<lb/>
花木爾推之於一服御飲食錢財及使令之人皆然又<lb/>
至於宦情亦薄每曰直不高顯爾是亦仕也自奉者甚<lb/>
狹而取於世者甚廉此心休休無所羡慕自適其適齒<lb/>
<pb n="KR4d0255_WYG_010-29b"/>
髮雖彫而神明不衰聊以是自慰焉雖然身外之物可<lb/>
以寡求而易足若夫吾身與天地竝廣大高明我固有<lb/>
之朝夕磨礪善必遷過必改追古人而及之可也豈徒<lb/>
儕於庸凡而曰是亦人爾乎哉此又余所以自警且以<lb/>
誨子孫者故書以識之<lb/>
　　　願豐樓記<lb/>
君君臣臣天地之大經也雖在畎畝不忘其君臣子之<lb/>
至情也時和嵗豐國家之上瑞也凶年饑饉天下之大<lb/>
<pb n="KR4d0255_WYG_010-30a"/>
菑也夫尊卑雖異休戚一體朝野雖殊忠愛一心故年<lb/>
豐則君臣同其慶而嵗歉則共其憂忠臣事君始終一<lb/>
致無日不以國家為念則無日不以豐登為期豈敢以<lb/>
出處逺近貳其心哉余舊有足疾嘉定中繫官於朝思<lb/>
歸甚切念吾廬不足以養疴欲求逺於卑濕而便於燕<lb/>
閒者惟樓居為宜爰俾兒曹營於舍旁及還故里而兹<lb/>
樓適成求所以為名者余曰臣子家居萬慮冰釋其不<lb/>
能忘者必也豐登乎乃取老杜在家常早起憂國願年<lb/>
<pb n="KR4d0255_WYG_010-30b"/>
豐之句遂以名之是樓也東則太白西則四明南則金<lb/>
峨諸山重岡疊嶂歴歴可覩自北而東則鄞江抱焉覽<lb/>
觀城中則郡治之雄屹然相望學宮之邃相與為隣及<lb/>
其他棟宇宏壮者鱗鱗相屬足以舒懷抱足以養性情<lb/>
足以集賓友而蔵書數千卷又足以披閲四時風景無<lb/>
不可人余本一寒儒餘生得此恬愉自適可忘其為老<lb/>
矣而耿耿此心以嵗豐凶為己忻戚非有官守言責而<lb/>
憂國如立朝之時豈古人所謂君子思不出其位者乎<lb/>
<pb n="KR4d0255_WYG_010-31a"/>
蓋嘗聞之大義所在當思而思即吾位也自叨獻納時<lb/>
進苦言仁聖寛容不以為忤且屢有忠直之褒去國之<lb/>
後簡記不衰可謂深知矣臣子之心豈能一日忘吾君<lb/>
哉嫠不恤緯而憂宗周之隕女居漆室而念嗣君之弱<lb/>
此天地之常經人心之靈所不能自已者況嘗服休服<lb/>
采者乎在易有之拔茅貞吉志在君也書曰雖爾身在<lb/>
外乃心罔不在王室吾心如此則吾位亦如此何出之<lb/>
云彼以出為戒者義所不當思爾嵗之豐凶國之大利<lb/>
<pb n="KR4d0255_WYG_010-31b"/>
害存焉無三年之蓄曰國非其國盜賊之猖獗四鄰之<lb/>
侵侮皆嵗不登民不安之所致也此豈小故而可不關<lb/>
於念慮乎衆人之念慮不出於一身君子之念慮必周<lb/>
於天下夫生於覆載無私之中而瑣瑣焉朝思夕慮囿<lb/>
於一己之私其亦狹矣君子一視同仁天下之大猶吾<lb/>
身也必欲家給人足極三登太平之盛豈以出位為嫌<lb/>
哉遂書以識之<lb/>
　　　是亦園記<lb/>
<pb n="KR4d0255_WYG_010-32a"/>
開禧間余作小樓於舊廬之東而以是亦名之其説曰<lb/>
直不高大爾是亦樓也嘉定中余又作樓於新居之旁<lb/>
既崇以宏不可以言是亦矣乃取杜子美憂國願年豐<lb/>
之句而名之曰願豐樓之左右前後有山有水有竹有<lb/>
花稍稍成趣而其地纔二畝有竒强名曰園而仍以是<lb/>
亦名之曰直不深闊爾是亦園也客或謂余曰甚哉子<lb/>
之隘也夫君子之為圃必也寛閒幽邃繚繞曲折争奇<lb/>
競秀可以觀可以遊可以怡神養性良辰美景周旋其<lb/>
<pb n="KR4d0255_WYG_010-32b"/>
間不厭不倦而後有無涯之樂故陶靖節可謂淡泊矣<lb/>
念田園之蕪賦歸去來辭有曰窈窕而尋壑﨑嶇而經<lb/>
丘則不為不廣司馬公可謂簡約矣記獨樂園亦云其<lb/>
廣二十畝蓋不如是不足為樂也今子之規模毋乃太<lb/>
小乎其初固曰吾将以縱步也步未及縱而地已窮矣<lb/>
奚樂之云竊為子不取余告之曰是非客所能知也吾<lb/>
聞有世俗之樂有君子之樂耳目所接一時欣然無復<lb/>
餘味者世俗之樂也内省不疚油然而生日新無窮者<lb/>
<pb n="KR4d0255_WYG_010-33a"/>
此君子之樂也世俗以外物為樂君子以吾心為樂樂<lb/>
在吾心清明四達無適而非道則亦無適而非樂彼池<lb/>
臺苑囿得之不得我無加損又何以歆羡為哉顔子簞<lb/>
瓢陋巷非有娛悦耳目之具而不遷怒不貳過乃有不<lb/>
可勝言之樂今不取諸此而導人以世俗之所玩不已<lb/>
末乎且吾聞之慶歴人物之盛范公實為稱首子弟嘗<lb/>
以治圃洛陽為請公曰洛中名園相望誰獨障吾遊者<lb/>
卓哉道義之養充然有餘無待於外也客曰是則然矣<lb/>
<pb n="KR4d0255_WYG_010-33b"/>
陶公司馬獨非真賢乎曰陶公徘徊三徑盼庭柯撫孤<lb/>
松所樂者如是而止司馬公之花竹雖秀而野牡丹紅<lb/>
藥各不過二本其儉也如此察兩公之心亦豈役於外<lb/>
物者乎客無以難是亦之名遂不復易此則吾之素心<lb/>
猶往時所以名其樓者豈敢忘哉<lb/>
　　　秀野園記<lb/>
昔資政范公之鎮杭也子弟請治地洛陽因闢圃為佚<lb/>
老之地公曰人苟有道義之樂形骸可外況於居室且<lb/>
<pb n="KR4d0255_WYG_010-34a"/>
西都名園相望誰獨障吾遊者禄賜之餘以贍宗族可<lb/>
也奚以圃為子弟敬遵其令無敢復言姑蘇義荘遂為<lb/>
無窮之利司馬丞相亦公輩人也創獨樂園以極燕居<lb/>
之適自為之記實廣二十畝而東坡蘇公賦詩有曰中<lb/>
有五畝園花竹秀而野抑又何哉<hi>原註此當以記為正</hi>雖然公亦<lb/>
非以遊觀為樂者培植名花或不過一二本曰吾記其<lb/>
種而已矣自言踽踽焉洋洋焉不知天壤之間復有何<lb/>
樂可以代此是豈以遊觀為樂者乎然則先正二公之<lb/>
<pb n="KR4d0255_WYG_010-34b"/>
心實未嘗不同也某家故清貧自宦遊至今田不過四<lb/>
百畝念族人之貧思有以賙之力不能及毎以為恨又<lb/>
思先君無恙時空乏甚矣而舍旁猶有三畝之園植花<lb/>
及竹日與其子若孫周旋其間攷徳問業忘其為貧後<lb/>
以為子舍兹事遂廢此吾家不可闕者與其增膏腴數<lb/>
十畝而傳之後裔孰若復三畝之園而不墜其素風乎<lb/>
於是乎決意為之曰怡顔曰蒙養曰觀妙曰含清皆所<lb/>
以為進徳之地也平生酷好泉石為山而水環之雖秀<lb/>
<pb n="KR4d0255_WYG_010-35a"/>
而野不事華飾達於西塾厥廣倍之而圃不復加闢矣<lb/>
稍有贏餘燕及宗族此固君子之所樂也豈徒遊觀之<lb/>
謂哉昔者樊遲子張同登聖師之門皆以崇徳辨惑為<lb/>
問夫子於遲則有善哉之稱而張也則否函丈之間聖<lb/>
師臨之門人侍焉切己之問不約而發舞雩之下風景<lb/>
可嘉此心凝然如侍函丈此樊遲所以為善也士之渉<lb/>
此園者思樊遲之所以問聖師之所以答者而有契於<lb/>
心嗚呼兹誠進徳之機也哉<lb/>
<pb n="KR4d0255_WYG_010-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻十九</head> <lb/>
    <p>
<pb n="KR4d0255_WYG_019-1a"/>
欽定四庫全書<lb/>
　絜齋集巻十九<lb/>
　　　　　　　　　　　　　宋　袁燮　撰<lb/>
　　誌銘<lb/>
　　　滁州司理李君墓誌銘<lb/>
自古忠賢之後雖更歴數世耳目不接而氣脉流傳未<lb/>
嘗間斷則必有篤厚之士著稱于時此孟子所謂故家<lb/>
遺俗者矧惟剛毅正直光輔明主于天禧明道間有若<lb/>
<pb n="KR4d0255_WYG_019-1b"/>
丞相李公之賢積之有餘流而不竭其後裔當何如耶<lb/>
君諱十鑑字季明丞相之六世孫也丞相生太子少師<lb/>
東之少師生中散大夫贈金紫光禄大夫孝孫金紫生<lb/>
朝奉大夫偉朝奉生知淮揚軍贈奉直大夫晟奉直生<lb/>
浙東提舉茶鹽宗質即君之皇考也妣安人夏氏先世<lb/>
家于濮陽少師徙洛中提舉宦遊浙東謀所定居者樂<lb/>
四明風土遂為鄞人君初以考遺恩補官為迪功郎湖<lb/>
州武康縣主簿調處州録事參軍折獄精明根于慈恕<lb/>
<pb n="KR4d0255_WYG_019-2a"/>
鞭撻不慘自得其情時時為設酒肉躬自察之嚴寒酷<lb/>
暑尤加之意潔爾杻械燥爾寢處籌度再三不得已而<lb/>
後辟執政之族有殞于非命而罥罣一婦人者上官欲<lb/>
重其法力爭獲免陞從政郎滁州司理參軍惟刑之恤<lb/>
如在括蒼時淮東漕臣知其賢將延入幕以自近辟為<lb/>
儀真戸曹未㡬漕以論罷君亦觧官而歸自是倦遊不<lb/>
復為仕進計燕處六年鑿池累石環以花竹幅巾藜杖<lb/>
鶴鹿自隨時與故交極歡而罷嘉定十四年九月己丑<lb/>
<pb n="KR4d0255_WYG_019-2b"/>
以疾卒享年六十有七娶韓氏先三十有九年卒葬于<lb/>
陽堂鄉太白之原長子曰津次曰潛皆蚤世季曰源孫<lb/>
裕君沒之次年九月丙午啓夫人之窆而合葬焉君雖<lb/>
歴官至淺而兩郡决獄之平人皆稱之夫獄重事也古<lb/>
訓有之曰一成而不變故君子盡心焉又曰悉其聰明<lb/>
致其忠愛以盡之毫髮有差死生所係豈可忽哉然此<lb/>
理甚明居是官者孰不知之而鮮有能遂其志者曷為<lb/>
而然曰反諸心而已矣是心清明得失利害無得而昬<lb/>
<pb n="KR4d0255_WYG_019-3a"/>
之自然不屈于上官不蔽于私禱獄安得而不平察其<lb/>
情偽究其纎悉民安得而寃夷攷君之平生不得罪于<lb/>
公議而晚節益有光勇决閒退恬然自處無聲色之奉<lb/>
無侈靡之飾室廬僅蔽風雨圖史列于左右委天順命<lb/>
不以紛華動其心每曰利禄之樂不如林泉之樂無所<lb/>
羡慕如此則其涖官行法豈有不遂其志者哉昔于公<lb/>
自言我治獄多隂徳後必有興者既而果驗君之設心<lb/>
無愧古人後嗣其將昌乎是誠可書也已孤請銘不敢<lb/>
<pb n="KR4d0255_WYG_019-3b"/>
辭銘曰眇然一官名迹隱微勇于為善厥徳有輝彼賤<lb/>
丈夫非不顯榮敢于為惡實敗其名猗歟李君取舍克<lb/>
謹遹追先徳令名不隕我作斯銘大書深刻咨爾後昆<lb/>
于此取則<lb/>
　　　台州僊居縣主簿戴君墓誌銘<lb/>
某之先叔父常徳通守之末弟也以徳行經學師表後<lb/>
進里中俊秀多從之遊戴君徳甫亦受業焉徳甫諱日<lb/>
宣自少嗜學未嘗一日廢書鄉先生李公若訥胡公仲<lb/>
<pb n="KR4d0255_WYG_019-4a"/>
臯俱耆儒宿望徳甫師事所蓄富矣而自視闕然復請<lb/>
益于我叔父叔父屢稱之嗚呼師道之尊其學者之司<lb/>
命歟學而無師猶不學也漢儒雖不逮古而師資之益<lb/>
猶汲汲焉故司馬談學天官于唐都受易于楊何習道<lb/>
論于黄子夏侯勝既從始昌受尚書又師事簡卿又請<lb/>
業歐陽氏蕭望之始事后蒼復事白竒又從夏侯勝問<lb/>
論語禮服所學皆非一師宜其講習之精見聞之廣也<lb/>
然則徳甫之求師至于再三其亦篤于問學者歟吾鄉<lb/>
<pb n="KR4d0255_WYG_019-4b"/>
之士習經術者惟書最衆三年大比無慮數百人以名<lb/>
貢者纔一而止徳甫得之可謂難能矣而試南宫輒不<lb/>
利徳甫曰吾豈可以小不售怠吾逺業益奮勵讀書而<lb/>
努力為善徳甫性寛平不設防畛遇人無貴賤老少敬<lb/>
之如一小有過差痛自懲艾以觀過名其齋蓋有意于<lb/>
切已之學世居慶元之奉化曽祖垕祖藴父光世蚤失<lb/>
所怙奉母劉氏謹甚該恩者再始封太孺人後賜冠帔<lb/>
諸儒榮之嘉定元年以累舉特恩受迪功郎台州僊居<lb/>
<pb n="KR4d0255_WYG_019-5a"/>
縣主簿官雖卑平生所藴自是少伸矣六年十二月四<lb/>
日以疾終享年七十有七士之窮達固有定分而才徳<lb/>
如徳甫良可惜也配湯氏有婦徳先十五年卒葬于程<lb/>
㠗九年閏七月壬寅諸孤葬君于忠義鄉傅嶼之原從<lb/>
先塋也迺遷程㠗之藏以合焉子三人度庶皆業進士<lb/>
亮蚤亡女四人其壻曰舒鑄蔣處厚舒鉉袁守孫男二<lb/>
人興祖顯祖孫女九人適舒鍧承節郎趙汝棅舒錙湯<lb/>
叔全戴義路李灝餘未行徳甫清儉而篤義嫁親族孤<lb/>
<pb n="KR4d0255_WYG_019-5b"/>
女之貧者數人鄉人有疾饋之藥有垂死而活者掩骼<lb/>
埋胔加惠既歿舊廬頗宏敞使令輩不戒于火一夕灰<lb/>
燼敝屋數間居之自如余嘗訪焉不見其有愠色其徳<lb/>
量又如此度等請銘不敢辭銘曰猗嗟良朋如古三益<lb/>
師我叔父合堂同席舊好之篤迄今不忘勒銘幽宫厥<lb/>
徳有光<lb/>
　　　從仕郎汪君墓誌銘<lb/>
君諱伋字及甫其先自歙徙明明陞府遂為慶元奉化<lb/>
<pb n="KR4d0255_WYG_019-6a"/>
人家于雙溪之上非通都也持家謹恪不自表暴非干<lb/>
譽之士也而名聲日出藹然芬芳取重于士大夫下至<lb/>
閭里細民亦稱之曰君子人也迨其歿皆痛傷之人心<lb/>
愛敬如此豈易得哉培其根浚其源所由來者逺矣曽<lb/>
祖諱康世妣徐氏祖諱邦式高州助教妣孺人陳氏父<lb/>
諱汝賢常州録事參軍妣安人張氏君自為兒時識趣<lb/>
已不凡長益嚴重有植立之志宜州通守舒公之未第<lb/>
也已有盛名録參公器之妻以女君與之款密薫染浸<lb/>
<pb n="KR4d0255_WYG_019-6b"/>
灌新益有加美質増長遂因舒公而熟聞四方師友學<lb/>
問操履之詳故太學録沈公嚴毅不苟合君勤勤請益<lb/>
以得親炙為幸又從將作監楊公講立身之要一話一<lb/>
言服膺無斁夫以君之志操而周旋于明師畏友之間<lb/>
進而不止誰能禦之故雖生長巨室而食飲被服與寒<lb/>
素無異遵規矩履繩約不溺于驕侈之習而非嗇于財<lb/>
者義所當為勇决不靳其于族屬也高年者敬餽之匱<lb/>
乏者周恤之可教者奬拔之或資以脩脯勉使從學或<lb/>
<pb n="KR4d0255_WYG_019-7a"/>
畢其嫁娶或助其喪葬里有重費則以為己任更新縣<lb/>
學材良工堅有助風教建石梁于雙溪新既壊于南江<lb/>
續惠政于歸湖建炎十年中興興大役費緡錢殆數百<lb/>
萬嵗租減價而糶凶年捐廪賑饑代輸口賦關征以寛<lb/>
民旅仁心孚洽聞風起敬士之過其里者必求見焉大<lb/>
學曰仁者以財發身其斯之謂歟淳熙中鄉士大夫列<lb/>
其行義于朝補迪功郎該思陵慶壽恩循修職郎調漢<lb/>
陽尉不赴紹興四年郡太守表薦其材超轉從事郎請<lb/>
<pb n="KR4d0255_WYG_019-7b"/>
祠監南嶽廟自是不復調矣雖恬于仕進居官之美不<lb/>
克著見行乎閨門者是亦為政也事親惟謹年垂六十<lb/>
愉色養母慕若嬰孺承其志意而敬行之凡輕財樂施<lb/>
皆庭闈意也不尚峻急而家人憚之如侍嚴師不事苛<lb/>
細而家政有條疾徐得所尤急于教子以身率之雞鳴<lb/>
而起盥頮誦書有程㸃勘訛舛手自親之心所未安質<lb/>
之同志筆其格言大訓朝夕對之勉自警策至老而不<lb/>
倦以故諸子皆知務學又嘗遣其長子受業于永嘉其<lb/>
<pb n="KR4d0255_WYG_019-8a"/>
志念深矣雅意林壑幅巾藜杖逍遥自適時以棊酒自<lb/>
隨款故人隱士之廬譚論竟日精神不衰既屬疾知不<lb/>
可為語人曰吾將逝矣胸中了無一事正巾整冠有問<lb/>
者必拱而對至屬纊亦拱臨死生之變而泰定如此寔<lb/>
嘉定十一年十月七日也享年七十一娶王氏先三年<lb/>
卒葬于邑之松林鄉安住山子男三人龍友嘗偕漕計<lb/>
龍紀龍允女四人長適甥袁邦度次適迪功郎景陵尉<lb/>
鄭次申次適承事郎長興丞謝奕修次適迪功郎前於<lb/>
<pb n="KR4d0255_WYG_019-8b"/>
潛尉陳祖開孫男一介孫女一君歿之次年諸孤來見<lb/>
泣且言曰龍友等將以十有二月壬午奉先君之喪啓<lb/>
先妣之窆以合葬焉敢以徳銘為請余雖老且鈍然四<lb/>
十年交游之久知之深矣奚可以辭于是勉從之銘曰<lb/>
汪氏一門鄉評所宗都漕種徳久而愈豐偉歟及甫前<lb/>
規是蹈造次不忘可謂克孝猗歟渥歟及甫之澤咨爾<lb/>
後人續次血脉<lb/>
　　　朝奉郎王君墓誌銘<lb/>
<pb n="KR4d0255_WYG_019-9a"/>
慶元初余備數成均與國子監書庫官王君為僚未㡬<lb/>
余以罪去國後九年王君卒又十有六年君之二子見<lb/>
余中都具言徃者權姦用事一時士大夫靡然趨之先<lb/>
君未嘗一造其門遂大與之忤書庫終更例遷學官次<lb/>
則掌故而先君獨否義不苟求卒從外補狀其行者雖<lb/>
知賢而姦臣猶存不敢登載今嵗月已深恐遂湮沒重<lb/>
念先君雖屈于當時猶可伸于後敢以墓銘為請君之<lb/>
中表司農寺丞樓君伯仲稱道其美亦然嗚呼此人之<lb/>
<pb n="KR4d0255_WYG_019-9b"/>
大節也于此不撓其餘可占矣遂敬諾之而未及作今<lb/>
奉祠里居乃克為之君諱中行字知復曽祖諱直臣故<lb/>
朝議大夫贈金紫光禄大夫妣夫人時氏陳氏祖諱俁<lb/>
故<hi>闕</hi>部尚書贈光禄大夫妣夫人黄氏宋氏考諱逺國<lb/>
子司業妣宜人張氏其先大名府人三槐丞相之近族<lb/>
也五世祖修撰徙居宛丘尚書復寓餘姚至今家焉尚<lb/>
書以剛正為時宰所忌司業流落北方間關來歸俱有<lb/>
盛名于世以故門户赫奕海内推仰君蚤嵗頴悟不羣<lb/>
<pb n="KR4d0255_WYG_019-10a"/>
熟諸經史居親旁時時黙誦數百千言以尚書遺恩補<lb/>
官調迪功郎婺州武義縣主簿將上以司業持節閩中<lb/>
逺于膝下易四明之慈溪又遲次兩載夫筮仕之始孰<lb/>
不以資攷為急而君獨不然恬于進取天性則然矣黠<lb/>
吏豪宗邑之巨蠧也君始為簿領吏試以事觀其所為<lb/>
精明燭姦痛繩以法莫不驚服巨室或憑仗勢要故不<lb/>
輸賦令末如之何郡檄君代之懲其最甚者以儆其餘<lb/>
不一月輸者畢集復被檄塞海隄之決父老爭言堤所<lb/>
<pb n="KR4d0255_WYG_019-10b"/>
以圮蛟齧實使然先祭之乃可君弗聼籠巨石舟夾而<lb/>
投之衆力齊舉隄復堅壯嘗攝理掾時皇子魏王出鎮<lb/>
四明君閲獄囚百餘輩多連坐者有司疑焉久繫不決<lb/>
君曰皇子作牧疑則縱舍豈復效俗吏屑屑苛細耶即<lb/>
日白而釋之長史舍人莫公濟喜曰名父之子固自不<lb/>
凡丁司業憂既祥監打套局丁宜人憂服除充書庫官<lb/>
出為湖北提刑司幹辦公事澧之慈利有訴殺人祭鬼<lb/>
者君取其案反覆推究且訪其土俗咸以為設此祭者<lb/>
<pb n="KR4d0255_WYG_019-11a"/>
必以兩目手足先登于俎而此獄所驗目及手足無不<lb/>
具者言于憲曰是豈可遽加以法乎時人服其精察改<lb/>
宣教郎知嚴州建徳縣君通練明敏事之至前者是非<lb/>
立決嚴于馭吏如為主簿時視民如子聼訟導之使言<lb/>
務盡其情征科取之有制不求餘羨而差役則盡公無<lb/>
私且深念其勞常左右之飲食之外不買一物漆蜜土<lb/>
産也親故有請者皆辭之不得已則委曲他人㮣以時<lb/>
價徳政流行人人感悦轉通直郎秩滿趨朝偶屬疾致<lb/>
<pb n="KR4d0255_WYG_019-11b"/>
其事轉奉議郎嘉定三年八月三日卒明年正月二日<lb/>
葬于餘姚縣鳯棲山雙林之原司業公之墓側享年五<lb/>
十有三娶曽氏禮部侍郎㡬之孫女大理卿逢之女也<lb/>
封孺人二子大臨通直郎知建康府江寜縣叔達迪功<lb/>
郎新監常州糴納倉女先卒孫筌後君以長陞朝累贈<lb/>
朝奉郎君資禀既髙而力學不怠又周旋于名父賢婦<lb/>
翁之間涵養薫陶培本浚源日厚月深其之官慈溪也<lb/>
司業作詩送之有曰惟畏實過寡惟勤無功虧既至官<lb/>
<pb n="KR4d0255_WYG_019-12a"/>
即㕔事為堂請名于婦翁翁因以勤畏名之君于是刻<lb/>
詩堂上朝夕觀省且終其身遵而行之小有過差必自<lb/>
咎曰吾親所以誨我者何如而我若是也司業既捐館<lb/>
舍躬率其婦奉母夫人謹甚喜交賢士大夫議論人物<lb/>
深取夫篤厚平實表裏無異者樓宣獻公姊婿也相期<lb/>
保全名節故皆無所附麗憲屬職卑而地逺人皆為不<lb/>
平恬然自若方以得訪湖湘山水為喜迨夫歸自建徳<lb/>
學省舊同僚有執政者二人皆喜其至欲寘諸朝列而<lb/>
<pb n="KR4d0255_WYG_019-12b"/>
君則死矣雖死而名存所獲不既多矣乎語曰不知命<lb/>
無以為君子凡升沈得喪莫不有命君博于記覽引筆<lb/>
行墨不勞苦思而清雄贍蔚一第易得爾而不過乎三<lb/>
登禮部宦塗齟齬又不得大見施設豈非命乎餘姚臨<lb/>
大江飛橋久壊司業欲為而不果君克承先志發藏鏹<lb/>
九千緡復新之徃來其上如履坦途遂為久長之利推<lb/>
此心也何事不集而止于此傷哉惜哉嗚呼兹余所以<lb/>
不能自已也銘曰中州之俗醇厚而直故家流傳遺風<lb/>
<pb n="KR4d0255_WYG_019-13a"/>
未息三槐之王源委深長餘波所漸典刑不忘悼末習<lb/>
之浮薄踵前修之忠篤一官雖卑名則不辱雙林之藏<lb/>
過者必肅<lb/>
　　　陳承奉墓誌銘<lb/>
公諱邦臣字季良姓陳氏慶元鄞人也曽祖全祖孜考<lb/>
公權妣孫氏李氏娶林氏先公四十六年卒長子從從<lb/>
事郎徽州錄事參軍次徽衢徠衍女六人楊叔信林鵷<lb/>
汪應祥鮑緯蔣繹樓浗其壻也孫駒駿驤驎騏彌壽彌<lb/>
<pb n="KR4d0255_WYG_019-13b"/>
堅孫女適紀樞沈昱朱銓餘二人未行曽孫女二人紹<lb/>
熙四年該慈福慶壽恩封承務郎是嵗皇上登極轉承<lb/>
奉郎開禧二年正月戊子卒壽八十有五明年十月己<lb/>
未葬于奉化縣溪口新建之原公天資孝謹奉繼母如<lb/>
實生己人不見其有先後之間敬順皇考意倡率諸弟<lb/>
厲志為學故宗丞張公遜鄉之賢大夫也方未第時居<lb/>
與之鄰輩行相若同師承同出處有交相浸灌磨礱之<lb/>
益中嵗進取稍怠還桃源故居勤儉葺理伏臘僅足而<lb/>
<pb n="KR4d0255_WYG_019-14a"/>
能厚于宗族凡孤苦無依者悉撫教之隨其能而任以<lb/>
事季弟早亡以其産均給諸弟纎介無取胷次寛平未<lb/>
嘗面指人過事或紛至處之無難舒徐排解無不適當<lb/>
喜服金石藥多蓄之有以疾告者與之不靳年益高耳<lb/>
目聰明飲啖如壯嵗步武輕便其保養固自有道抑誠<lb/>
心實徳黙相之者至矣平生所履可書者衆而教子有<lb/>
法尤為人所稱道既朝多訓飭之又擇明師俾之受業<lb/>
從師事國博楊先生學有源流擢進士第尉玉山甚有<lb/>
<pb n="KR4d0255_WYG_019-14b"/>
能名為糾掾受知郡太守無問細鉅委以參訂家庭義<lb/>
方之教不既信矣乎兩被恩寵閭里歆艶亦足以自慰<lb/>
矣葬有日從泣請銘姻家之誼不可以辭乃述其大槩<lb/>
而系之曰其徳不耀其賢可紀天報以福亦既豐只命<lb/>
服耋耄蕃蕃孫子凡今之人如公鮮矣<lb/>
　　　武翼大夫沈君墓誌銘<lb/>
嘉泰中余官富沙有東南副將沈君者姿沉毅善治兵<lb/>
約束嚴甚于其教也卒皆奔走以赴稍或愆期即大懼<lb/>
<pb n="KR4d0255_WYG_019-15a"/>
曰吾將性剛必痛懲我矣以故人人奮勵武藝精習嗚<lb/>
呼使掌兵之官皆能舉職如是豈復有不可用之卒哉<lb/>
余愛其才因與還往訪其家世則武功大夫成州團練<lb/>
使諱徳之子也武功嘗𨽻大將少保岳公麾下親見其<lb/>
謀略勇鷙禽敵決勝之方以語其子習聞舊矣軍政之<lb/>
熟教閲之嚴兹其所自來者耶君諱世顯字光祖世居<lb/>
開封今為廬陵人曽大父諱福大父諱全生武功其門<lb/>
始大贈其親武顯郎奏補君承節郎初調湖南提刑司<lb/>
<pb n="KR4d0255_WYG_019-15b"/>
緝捕官次沅州大田巡檢宻迹蠻猺有剋日欲侵擾者<lb/>
君督厲士卒俘十餘人為首者罪焉羣猺固以請君不<lb/>
許俾從至境上斷頭以示之皆怖而走自是無敢犯者<lb/>
尉衡之茶陵為漳之沿海㢘之管界二巡檢攝合浦石<lb/>
康二縣皆以治辦稱漳人為之立祠充東南第十將副<lb/>
將分駐于建秩滿陞東南第十三將駐于邕管先是買<lb/>
馬有勞捕峒宼時峒長黄□坐法繫獄朝家督馬方急<lb/>
無應之者郡將良窘僚佐共議君曰使功不如使過□<lb/>
<pb n="KR4d0255_WYG_019-16a"/>
誠有罪而蠻人之所信宥而遣之必感恩盡力從之未<lb/>
旬日事果辦嘉定六年正月九日以疾卒壽六十三官<lb/>
至武翼大夫娶蕭氏先二十一年卒贈宜人子四人師<lb/>
宗從義郎雷州徐聞令餘竝補承節郎師孟先卒師尹<lb/>
監潭州衡山酒税師臯監邕州都作院女三人進士劉<lb/>
應運張孝祥陳士豪其壻也士豪嘗鄉貢孫六人應期<lb/>
以遺恩補承信郎次應麟應誠應符應龍應瑞孫女六<lb/>
人七年三月七日葬于廬陵縣儒林鄉長崗之原君秉<lb/>
<pb n="KR4d0255_WYG_019-16b"/>
心忠實居處樸陋疎財篤義其在邕也士大夫之家有<lb/>
落拓不能歸者為教其子而助其孀幼道里費還之故<lb/>
鄉設心如是其撫愛士卒當如何哉掊剋之政奉一已<lb/>
之欲君之所必不為也故教閲雖嚴而人不怨可尚也<lb/>
已師尹請銘余不敢辭銘曰養兵之費吾民膏脂養而<lb/>
不教雖衆奚為猗嗟若人汲汲于兹豈不懐安是心敢<lb/>
欺相彼流俗知此者希興懐若人我心傷悲<lb/>
　　　胡府君墓誌銘<lb/>
<pb n="KR4d0255_WYG_019-17a"/>
士君子生乎斯世非必器業宏偉名位顯榮足以取重<lb/>
也修身為善無大玷闕足以行于家人信于鄉黨亦可<lb/>
謂之賢矣嶮巇以規利緣飾以沽名反諸其中恧然不<lb/>
安雖復光榮于一時必將得罪于公議則亦奚足貴哉<lb/>
嗚乎若吾友壻胡君諱玘字致廣者真鄉黨之善人也<lb/>
頽乎其貌訥乎其辭循循謹飭若無異于常人然攷其<lb/>
平生稽諸公論實有非衆人之所能及是則可貴也君<lb/>
之上世家于金陵避五季之亂徙四明之慈溪曽祖諱<lb/>
<pb n="KR4d0255_WYG_019-17b"/>
奕祖諱祚俱不仕考諱竦累贈中大夫君襁褓而孤伯<lb/>
氏修職君撫養之恩意備至又延師以教督之束以規<lb/>
矩故能保其真淳不遷于末俗待人以信一言之發金<lb/>
石弗渝居家嚴整雖隆暑不袒裼無聲伎之奉無遊觀<lb/>
之娛無戲謔之語每旦早作至老不倦人或犯之恕而<lb/>
不校無一毫害物之心家故饒財當兄弟析産之時未<lb/>
習于事生理寖微率先儉約衣不華采食不擇味又得<lb/>
賢配為之助資用以豐然有所貿易聽其自至未嘗籠<lb/>
<pb n="KR4d0255_WYG_019-18a"/>
以智術所儲榖粟務在濟人不多取贏嵗歉尤不靳故<lb/>
朝奉大夫知澧州諱瓘者君之兄也自少至老雍睦無<lb/>
間兄宦游既久至綰郡符雖同處然無欣慕之心蓋嘗<lb/>
補官歴階而上亦足以為榮安于定分不求加益雖澧<lb/>
州不能强也以道義終其身焉平生寡嗜慾善調養高<lb/>
年華髪顔渥如丹病且革謂諸子孫曰生必有死吾亦<lb/>
何憾晏然而終寔嘉定十年七月十日享年八十五娶<lb/>
孫氏朝議大夫宗孟之女先五十一年卒葬于金川鄉<lb/>
<pb n="KR4d0255_WYG_019-18b"/>
覺林僧舍之南岡繼室邊氏先十有二年卒子五人該<lb/>
先十七年卒詳諤宜革女一人適進士高賢之孫男十<lb/>
二人源淮浩灝浤正餘早亡孫女八人其壻曰沈端臣<lb/>
章楷高麟之方克柔高益謙陳傅弼高櫄伯馮惟信曽<lb/>
孫男六人橚橞植桶楎樸曽孫女二人明年十二月壬<lb/>
寅諸孤奉公之喪與元配合葬焉初季子革勇于自立<lb/>
不得志于儒科必欲以武奮仕為鎮江府都統司左軍<lb/>
統領帥甚重之駸駸榮途志不克遂君未葬而先卒蓋<lb/>
<pb n="KR4d0255_WYG_019-19a"/>
嘗囑某銘其先君子之墓既諾之矣遂敬為之銘曰居<lb/>
家孝友是亦為政㫖哉斯言發于先聖人道之立篤實<lb/>
不欺賢若斯人奚以仕為<lb/>
　　　統領胡君墓誌銘<lb/>
君諱革字從之慶元慈溪人也少從余學余愛其氣質<lb/>
之純茂志操之堅確名之曰諶字以實之讀書窮日夜<lb/>
不懈忘饑渇不知寒暑苦心刻意自期有立而拙于辭<lb/>
華度不足以進取喟然嘆曰吾終于此而已乎吾不得<lb/>
<pb n="KR4d0255_WYG_019-19b"/>
志于場屋吾習騎射讀兵書結交豪傑智勇之士獨不<lb/>
能自奮其身乎由是逸氣駸駸班定逺投筆之興不可<lb/>
復遏矣每曰志士不忘在溝壑勇士不忘喪其元遂更<lb/>
其名并字易之取從革之義圖變通之功也嗚呼亦可<lb/>
謂不羣矣曽祖祚祖竦父玘妣孫氏邊氏祖以子瓘仕<lb/>
至朝奉大夫知澧州累贈為中大夫澧州于君為伯父<lb/>
竒君而愛之尤與之謀議語及出處勸以止足四任祠<lb/>
禄遂掛衣冠者從忠告也君既欲以武發身乃不憚逺<lb/>
<pb n="KR4d0255_WYG_019-20a"/>
役周旋江淮襄漢之間審觀形勢熟察事宜雖二廣煙<lb/>
瘴之域亦深入焉九江大軍所駐謁其主帥一見契合<lb/>
遂從之遊峒寇之平君預有勞焉又嘗至京口軍帥尤<lb/>
器重之得㫖權馬司準備將久之改鎮江都統司準備<lb/>
再陞副將遂權統領竟以竭誠盡力勞瘁得疾至于大<lb/>
故寔嘉定十二年四月二十三日也享年五十有五統<lb/>
帥劉侯歸其喪于故鄉且厚給之娶戴氏諸暨丞樟之<lb/>
女一男濟一女適進士馮信道十三年十一月壬寅葬<lb/>
<pb n="KR4d0255_WYG_019-20b"/>
于縣之金川鄉龍山應㠗之原君事親篤孝承顔順志<lb/>
克敬以和家于狹鄉役頻費廣將無以自立每以門户<lb/>
為念求所以興起者然不忍一日輒離親傍偶讀山谷<lb/>
詩有云但使新年勝舊年即如常在郎罷前乃知立身<lb/>
揚名不必朝夕膝下始有驅馳四方之志父嘗屬疾危<lb/>
甚奔走營求不勝痛切得善醫者治之立愈人以為誠<lb/>
感後母嚴毅察其意向奉承惟謹母為之感悦大監慈<lb/>
湖楊公今之師表也君嘗親炙誨益服膺不忘楊公聞<lb/>
<pb n="KR4d0255_WYG_019-21a"/>
君輕財賑窮無所靳惜語人曰此君家不甚裕而能施<lb/>
乃爾未易得也其在京也撫愛士卒病則藥之雖疫癘<lb/>
流行而挾醫躬問覬其安全不遑自恤故有疾者多愈<lb/>
嗚呼有如君之志節推以事君必能盡忠捐軀徇國之<lb/>
舉心誠甘之天不假年齎志以殁余故表而出之使人<lb/>
觀焉壽雖不究爵雖不貴而衆推其賢與夫眉壽高爵<lb/>
而公論弗歸者其孰為愈亦足以警斯世矣然則可無<lb/>
述乎銘曰士而懐居不足為士先聖此言端有深㫖君<lb/>
<pb n="KR4d0255_WYG_019-21b"/>
如驊騮致逺不倦豈若駑駘棧豆是戀草居露宿艱阻<lb/>
備嘗卒隕于途可為悲傷人皆傷之我則壯之裹屍藁<lb/>
葬古人尚之<lb/>
　　　訓武郎荆湖北路兵馬都監顧君義先墓誌銘<lb/>
昔我曽大父宣和間由倉部郎中出知泗州待次于鄉<lb/>
屢與東湖顧君還往金人肆虐避地其家相親倚如骨<lb/>
肉夫曽大父何如人哉其守婺也以法誅蔡氏黨親曹<lb/>
宗觸京怒獲罪及登省屬時事紛紛嘗因面對力勸徽<lb/>
<pb n="KR4d0255_WYG_019-22a"/>
皇清心省事安不忘危敢于犯顔不顧利害其堅正如<lb/>
此詎肯交非其人哉而顧君乃與同其休戚相與甚厚<lb/>
則其賢可知路分君緣先世之契遇某亦不薄路分歿<lb/>
其孤哀泣請銘其墓辭之不獲乃敬述之君諱義先字<lb/>
忠卿慶元鄞人曽祖将仕郎宗明與先倉部交遊者也<lb/>
祖文彊考成忠贈武義大夫妣宜人畢氏故史越王之<lb/>
童幼也曽祖竒其風骨曰他日必甚貴既冠而壯每接<lb/>
對必款語太師位登台鼎果如平昔所期眷之不衰燕<lb/>
<pb n="KR4d0255_WYG_019-22b"/>
及諸孫得以為依歸之地君之補官太師所奏也承信<lb/>
郎十遷為訓武郎歴浙運催綱軍器所受給樞宻院正<lb/>
將京畿第二將提舉邕州左江四鎮兵馬都監主管華<lb/>
州雲臺觀軍器所久不葺物多朽腐増造屋百餘間經<lb/>
畫有方出納有時庋之而不壊秩之而不紊計慮深長<lb/>
隄防嚴宻而躬率以公亷凡服役其中者無所容其姦<lb/>
而宿弊革矣同寮有以病卒而家貧甚者為經紀其棺<lb/>
歛纎毫無闕多費而不靳京師之卒所以増壯國威彈<lb/>
<pb n="KR4d0255_WYG_019-23a"/>
壓姦宄關繫至不輕也而向來為將者多以私意撓之<lb/>
凡公宇營葺之費從者供給之物悉取辦于軍伍君深<lb/>
念之曰是安從出捐金自為絲毫不擾察其饑寒而犒<lb/>
之訪其疾痛而藥之官用不給常為之助無不感悦而<lb/>
閲習則甚嚴雖執役于朝士者無敢不至恩威竝用弛<lb/>
張隨宜人人爭奮緩急可仗嘗攷此軍顛末本東京畿<lb/>
邑駐兵建炎間調發以平陳通遂留錢塘指揮十六凡<lb/>
七千六百六十六人及嘉定十一年春教閲纔一千六<lb/>
<pb n="KR4d0255_WYG_019-23b"/>
百七十二人軍弱如此君深慮之盡復其舊誠難猝辦<lb/>
稍増于今而定為定額春秋大閲之時募其子弟試以<lb/>
武藝有闕隨補則兵不至寖虧而糧不至于頓増已具<lb/>
槀矣㑹得疾而歸不果上此君居官之大畧也敬奉二<lb/>
親凡可以養其體悦其心者委曲周盡父母既終兄弟<lb/>
四人相依為命産雖已析故廬猶在日集于此歡然無<lb/>
間對人如賓客酷暑亦正衣冠肅乎其嚴温乎其和親<lb/>
故以急難告必竭力拯救之其子之師妻喪未舉不俟<lb/>
<pb n="KR4d0255_WYG_019-24a"/>
其有請捐地葬之閭巷困窮施惠不倦鄉為義役首以<lb/>
膏腴倡之人情孚洽厥應如響遂次第其高下循環為<lb/>
之無復異議錢湖之葑嵗嵗滋長水利日虧君每欲糾<lb/>
率鄉人合錢買田嵗收其入買葑而逺運之葑減則水<lb/>
増誠無窮之利前太守程公經理此事頗與君合因助<lb/>
成之其始約束以物力最髙者為典領未為不善也然<lb/>
敷買民田官自為之則非私家之所得專數年之後郡<lb/>
計不足未免移用典領之家故為遏之而買葑之本于<lb/>
<pb n="KR4d0255_WYG_019-24b"/>
是寖微矣輸租稍稽追逮立至民又不堪其擾此所謂<lb/>
未覩其利先見其害也君以為此事正如義役聽民之<lb/>
所自為以官司參之乃可以經久念之至熟將以為請<lb/>
而君已疾不起矣卒之日寔嘉定十五年三月丙子也<lb/>
享年七十有七娶陳氏封孺人先六年卒葬于邑之翔<lb/>
鳯鄉青雷峯之原三子錡鏞皆蚤世泳之女適奉議郎<lb/>
添差通判紹興府趙師俌朝奉郎通判建寧府趙善并<lb/>
通直郎前主管城北石廂汪之綱孫似道立道孫女適<lb/>
<pb n="KR4d0255_WYG_019-25a"/>
國子監進士陳鉅是嵗十有一月壬申泳之舉君之柩<lb/>
啓陳夫人之窆而合葬焉君操心有常䇿名仕路不無<lb/>
知已而局于天分不甚如其志晚所得闕又抱疾不克<lb/>
徃是其真有命耶然其居家効官處鄉黨皆行善道有<lb/>
補于當世夫士患無補爾安于卑陋不能奮發自同于<lb/>
鄙夫賤𨽻而尺寸無補于時者竟何為哉此亦足以知<lb/>
君之所為賢于衆人也士有一節猶當書之況此數美<lb/>
乎此余所以不能自已也銘曰拔足閭里之中致身簪<lb/>
<pb n="KR4d0255_WYG_019-25b"/>
纓之列苟無其才胡能曄曄我懐故交悵焉永訣銘以<lb/>
昭之庶不泯滅<lb/>
　<lb/>
　<lb/>
　<lb/>
　<lb/>
　<lb/>
　絜齋集卷十九<lb/>
</p>
<p>
</p>
  </div>
</body>
</text>
</TEI>
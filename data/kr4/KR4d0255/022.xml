<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻二十二</head> <lb/>
    <p>
<pb n="KR4d0255_WYG_022-1a"/>
欽定四庫全書<lb/>
　絜齋集巻二十二<lb/>
　　　　　　　　　　　　宋　袁燮　撰<lb/>
　　廟碑<lb/>
　　　簽書樞密院事王節愍公廟碑<lb/>
紹興十有四年七月戊午故簽書樞密院事王公不屈<lb/>
于金死之公之使金也以天子命諭其帥歸我河南地<lb/>
以和其帥聴命惟謹事且集矣烏珠惡其専譖而殺之<lb/>
<pb n="KR4d0255_WYG_022-1b"/>
留公河間者六年彊以偽命公義不辱罵敵以死嗚呼<lb/>
大節巍然于是乎貫日月通神明矣蓋嘗論國家之興<lb/>
非獨腹心之臣謀謨于内爪牙之士戰伐于外仗以成<lb/>
功也亦惟有肝膽忠烈達于大義冒死不顧者為之砥<lb/>
柱焉故齊以田單存而王蠋亦有功漢以三傑昌而紀<lb/>
信周苛亦有功唐以李郭復振而顔杲卿張巡盧奕之<lb/>
流亦有功焉然則我宋之中興趙張岳韓之功信偉矣<lb/>
而全節如公者亦豈可少哉公始至敵廷問二聖起居<lb/>
<pb n="KR4d0255_WYG_022-2a"/>
悉心經營卒達上意厥後迎梓宫迎太母犯難而行曽<lb/>
不自顧每先以酈食其唐儉自處屢言于上苟有可乗<lb/>
之機毋以臣故憚于進取又言臣昔在金知烏珠幾為<lb/>
我擒山東河朔日徯王師時不可失此豈區區怯懦専<lb/>
以成好為足恃者河間之留歲月既深金以公備嘗艱<lb/>
阨不堪其苦可啗也而終不少屈堂堂乎與忠愍李公<lb/>
英風義概前後相望迄今聞者莫不興起其有補于世<lb/>
道豈不博哉君子之所為固有初若昧昧而其後昭昭<lb/>
<pb n="KR4d0255_WYG_022-2b"/>
者公秉心如是而持正論者詆時宰議和之失并以及<lb/>
公蓋未覩其忠爾時宰忘國讎恥自為身謀和議既決<lb/>
不易宰相著為信誓豈忠臣之用心哉彼惟固位公乃<lb/>
捐軀邪正之辨明于黒白故要其終而途轍判矣時宰<lb/>
恥其不若不以實聞既歿天子始知公之死節孝宗嗣<lb/>
位官其三孫至光宗時賜諡節愍逮我皇上襃贈有加<lb/>
以公葬呉陽山乃詔廟祀于吳卜築于子城之真慶坊<lb/>
時公孫柟尹正京邑建請于朝故有是命柟遵奉之乃<lb/>
<pb n="KR4d0255_WYG_022-3a"/>
斥私財是營是度崇閣屹如寢堂翼如豁以髙軒繚以<lb/>
長廊處祝史于旁舍募道流以汛掃買良田收其入以<lb/>
贍給之規模既備具矣㑹遭内艱故雖賜額忠肅而碑<lb/>
猶未建既免喪復拜京輦之命始録顛末而屬某潤色<lb/>
之某雖寡陋然髙山仰止之詩詠之久矣兹不敢辭公<lb/>
諱倫字正道大名人景德祥符間名宰相魏公之諸孫<lb/>
也先是晉公手植三槐于庭曰吾子孫必有興者源深<lb/>
流長奕世顯融至公復以節著明于君臣之義達于死<lb/>
<pb n="KR4d0255_WYG_022-3b"/>
生之説本心卓然俯仰無愧可謂一代之竒傑矣嗚呼<lb/>
金人無道戕我忠臣天實惡之數傳之後迫于强鄰奔<lb/>
迸竄伏不絶如綫我有忠臣不屈于金天實右之列聖<lb/>
相承迄今昌盛天之福善禍淫豈不甚昭然哉公之忠<lb/>
誠向也未白時宰抑之也然斯人之後湮沒無稱而公<lb/>
有賢孫振興門户福善禍淫之理益信不誣公之所存<lb/>
天固知之矣雖更百世英靈如在于其祭也其可無歌<lb/>
以侑之歟乃作詩曰河朔人物如渾金稟資篤厚天機<lb/>
<pb n="KR4d0255_WYG_022-4a"/>
深故家遭亂悲陸沈南來氣骨猶蕭森惟公貌古氣駸<lb/>
駸自請掉舌鋤驕淫剛腸憤激涕沾襟一死如蜕獲我<lb/>
心乾坤倐變晴為隂雪雹隨雨風號林精誠上徹天監<lb/>
臨誰其蔽之繄孔壬事久論定昭純忱有嚴廟貌峩冠<lb/>
簪牲肥酒冽神其歆可解民愠如薫琴驅彼疫癘無敢<lb/>
侵油然層雲旱為霖豐我廩庾髙于岑神有大賜民其<lb/>
欽<lb/>
　　祭文<lb/>
<pb n="KR4d0255_WYG_022-4b"/>
　　　祭參政大資樓公文<lb/>
嗚呼元老大臣國之表儀萬姓所仰天子是毗不有人<lb/>
傑孰堪尸之人皆謂公寛平樂易并包兼容𣺌無涯涘<lb/>
孰知其德濟𢎞以毅自登瑣闥髙節凛然守正排姦弗<lb/>
撓于權屏居甬東閲十三年更化伊始歸見天子遂參<lb/>
政機寵光有煒人皆謂公若無同異孰知其心有一無<lb/>
二自古共由惟一坦途苟適他岐兹惟姦諛公之燕居<lb/>
榜曰攻媿行已大端其敢有戾身雖廊廟心則巖壑念<lb/>
<pb n="KR4d0255_WYG_022-5a"/>
念歸休庻無愧怍帝惜其去固挽留之疾云甚矣始容<lb/>
其歸歸纔浹辰奄焉易簀訃聞四方孰不痛惜古也有<lb/>
訓生榮死哀人哀其亡豈易得哉某實憃愚荷公誘掖<lb/>
兹還班綴值公寢疾日俟其愈得復親炙公今往矣我<lb/>
將疇依遐想音容悵不可追薄奠一觴涕泗交頤嗚呼<lb/>
哀哉<lb/>
　　　祭倪尚書文<lb/>
嗚呼自古為國必有正人主張維持公道以伸故立于<lb/>
<pb n="KR4d0255_WYG_022-5b"/>
朝廷則忠言讜論不知有身而位乎岳牧則撫民如子<lb/>
養之如春其或退而歸休則德望巋然人皆覬其復用<lb/>
及夫不幸而歿而人心盡然莫不為之傷痛此公始終<lb/>
之大致也博通古今探索精㣲詞華炳蔚端有指歸方<lb/>
當盛年早登青貫屢起屢仆卓然不亂年未六十剛腸<lb/>
窒慾清明温潤如冰如玉更化之始正位常伯瑣闥封<lb/>
駮正途斯闢自爾居閒山巔水濱逍遙自適不緇不磷<lb/>
遺奏懇切有規有戒死不忘君可謂深愛此公之始終<lb/>
<pb n="KR4d0255_WYG_022-6a"/>
無愧也嗚呼曽謂盛德如斯而不克究其設施乎某始<lb/>
以諸生事公成均及官于閩模範益親我性好直惟公<lb/>
能容有所切磨靡不樂從我或抱疾問勞不絶亦既見<lb/>
止改容歡悦平生知已如公實希幽顯永隔再見無期<lb/>
追念疇昔澘然霣涕薄奠一觴昭此誠意<lb/>
　　　代宰執堂祭林樞密文<lb/>
自古公朝必登正人屹然特立標凖薦紳紀綱迺張風<lb/>
采聿新公秉直道出逢昌辰學有根源行無緇磷聖主<lb/>
<pb n="KR4d0255_WYG_022-6b"/>
嘉之如獲鳳麟寘諸周行温温其仁仁固有勇力回萬<lb/>
鈞其在柏臺忠不顧身其在省闥直氣益伸兩繇禁槖<lb/>
出牧小民吏治藹聞如古之循彼何人斯妒我忠純逃<lb/>
讒于鄉巖隈澗濱藝花植竹恬養天真屬時更張拯溺<lb/>
亨屯起公既老倚其經綸宥密本兵碩輔龎臣中國可<lb/>
尊四裔可賓甫六閲月大故遄臻人望霣傾誰不酸辛<lb/>
矧我同列心跡俱新忽焉僊去挽留無因惟有痛哭涕<lb/>
泗霑巾公之憂國生死則均正途方闢不可復榛公道<lb/>
<pb n="KR4d0255_WYG_022-7a"/>
方明不可復堙追惟此心敢有所遵相期努力慰公之<lb/>
神薄奠一觴矢心以陳嗚呼哀哉<lb/>
　　　祭提舉趙公文<lb/>
嗚呼公之此心天日可鑒人不盡知公則無憾公方壯<lb/>
歲仕已有名剖決從容繩直準平更歴中外始得一壘<lb/>
吏畏其明民誦其美帝用嘉之擢之庾司周爰咨度民<lb/>
瘼究知乃趨嚴召指日清切誰其間之事復中輟公于<lb/>
權臣親雖舅甥公則不阿直道而行權黨曰蘇炙手可<lb/>
<pb n="KR4d0255_WYG_022-7b"/>
熱公深疾之彼乃媒孽折簡要地諷使逐公心苟無瑕<lb/>
喪與得同大化既更公應復起竟以前累棲遲故里才<lb/>
非不髙窮達在天奄焉長辭齎志九泉某官于閩充員<lb/>
賓幕困躓之蹤賴公橐籥出谷遷喬誰實為之匪公奬<lb/>
拔曷臻于斯永懷此德其敢忘報屢言公賢曽不少效<lb/>
天族之英薦紳所推位不配德孰不嗟咨矧惟門牆辱<lb/>
知不淺豈期一朝遽隔幽顯欲拊其官身縻于兹恫哉<lb/>
此心寓此一巵<lb/>
<pb n="KR4d0255_WYG_022-8a"/>
　　　祭大丞趙公幾道文<lb/>
嗚呼人才之難久矣幸而卓犖不羣器能足以任重謀<lb/>
慮足以經逺者又不幸而正途荆榛時論枘鑿戛戛乎<lb/>
其難合則亦終不得以有所展布嗚呼公乎何其才之<lb/>
傑而命之屯乎英明敏達是非立㫁宦游所至聲稱籍<lb/>
籍天資可謂髙矣學問以充之師友以磨之養之以寛<lb/>
洪守之以堅正寧陸沈于下位恥阿世以苟求迨夫賢<lb/>
輔當國推揚甚偉可以奮飛矣時事驟變巻而懷之棲<lb/>
<pb n="KR4d0255_WYG_022-8b"/>
遲巖壑樂道無悶潛心于義理之精㣲周覽乎記載之<lb/>
浩博國朝之本末源流中興之經營建立講之尤詳固<lb/>
將以有為也此志未伸獨以所學施諸閫内勞則身先<lb/>
之財則衆共之雍雍肅肅人無間言善類推輓漸為時<lb/>
用禮樂筆削之選亦稍清矣其若沮之者何沮之未害<lb/>
也其若病之者何病猶未愈也重以内艱朝方更化久<lb/>
屈復伸而公獨不預沈綿兩年竟不起疾嗚呼何其才<lb/>
之傑而命之屯乎公之隕傾海内所痛矧惟姻親痛當<lb/>
<pb n="KR4d0255_WYG_022-9a"/>
如何雖然士生于世患乎斯心有愧而已苟無愧心窮<lb/>
猶達死猶生也公復何憾若夫天下之元氣惟得善人<lb/>
保養之則邪氣不能干天下之公論惟得善人主張之<lb/>
則邪論不能勝公之存沒所繫匪輕是則可憾焉爾想<lb/>
公精明如在目前薄奠一觴千里寓誠嗚呼哀哉<lb/>
　　　祭郎中詹公子南文<lb/>
昔我與公同僚會稽道義磨切古人相期惟公秉心篤<lb/>
實不欺學有根源象山是師維此象山發揮精㣲毫髮<lb/>
<pb n="KR4d0255_WYG_022-9b"/>
不差昭晰不疑公遊其門累年于兹既疏瀹之又培植<lb/>
之充此美質如璋如圭天台之政吏戢民依自列于朝<lb/>
人望益歸典司宗祏蘭省有輝出牧大邦仁恩是施貴<lb/>
名方起胡擿其疵心苟無瑕孰為成虧一疾不起曷止<lb/>
于斯吉人云亡孰不嗟咨矧我恩親諧如塤箎喪此良<lb/>
友孰箴孰規欲拊其棺職守所縻平生交情寓此一巵<lb/>
我心之悲曷其已而<lb/>
　　　祭李蘄州文<lb/>
<pb n="KR4d0255_WYG_022-10a"/>
嗚呼父母全而生之子全而歸之古之明訓也所謂全<lb/>
歸者豈獨其形體哉雖殺其身苟得其正即全歸也故<lb/>
曰志士仁人無求生以害仁有殺身以成仁嗚呼若公<lb/>
者可謂能全其仁矣可謂不負所學矣大義所在視死<lb/>
如歸高節凛然夫復何憾所可惜者朝家失此真賢朋<lb/>
友喪此彊助國事將如之何吾徒將如之何嗚呼哀哉<lb/>
嗚呼痛哉<lb/>
　　　祭通判舒公元質文<lb/>
<pb n="KR4d0255_WYG_022-10b"/>
某與吾兄金蘭之契餘三十年義均兄弟聞兄之疾旦<lb/>
旦懸繫自温還明休息勞勩謂沈痾之既痊每拊躬而<lb/>
自慰曽不幾時遽以訃至驚呼失聲何以至是喪我良<lb/>
友如之何不痛心霣涕也嗚呼兄乎天稟之粹如彼鳳<lb/>
麟為時嘉瑞自始奮發蜚聲槐市經術淵源辭采宏麗<lb/>
退然不矜日益磨厲隆師親友刳心刻意思古聖賢標<lb/>
準萬世仰攀髙躅謂必可繼操行有常屋漏無愧不求<lb/>
名聲不貪榮利䕶養良心毋敢失墜孚于家人施諸政<lb/>
<pb n="KR4d0255_WYG_022-11a"/>
事教養作成士賢而藝吏畏其公民懷其恵平生力學<lb/>
纔見一二謂福履之方隆俄一朝而川逝嗚呼兄乎孰<lb/>
能盡力閨門如兄之躬行孝悌乎孰能保養名節如兄<lb/>
之肝膽忠義乎又孰能舉世信之如兄之不遭譏議乎<lb/>
攷其終身蹈履純備死生夜旦夫復何喟而所可深痛<lb/>
者朋友乏切磨之益而後學失歸依之地也聞兄之喪<lb/>
欲徃莫遂拊棺慟哭形于夢寐寓哀情于一觴望靈帷<lb/>
而涕泗嗚呼哀哉<lb/>
<pb n="KR4d0255_WYG_022-11b"/>
　　　祭豐宅之文<lb/>
嗚呼公乎生長名門人品卓如長纔六尺膽大于軀見<lb/>
義勇于必為見惡果于驅除若大川之決勢莫能禦若<lb/>
莫邪之刃利無與俱自參謀于宣幕始漸展于鴻圖洎<lb/>
丞郡于豫章憫疾疫之毒痡委巷窮閭徧歴勤劬人給<lb/>
之葯病者以蘇推是心于作牧達民情之慘舒推是心<lb/>
于建臺究邦用之盈虛當邊陲之驛騷分閫寄于名都<lb/>
氣讋强鄰誰敢侮予帝深念其勞勩俾易鎮于南徐俄<lb/>
<pb n="KR4d0255_WYG_022-12a"/>
一疾兮不起飛丹旐兮歸歟殊勲未立真才先徂朝家<lb/>
失所倚仗壯士為之長吁生輕財而重義歿傾囊兮無<lb/>
餘信清敏之裔孫庻乃祖兮無殊嗟我與公肝膽交孚<lb/>
屢貽我以書尺豁此心之鬱紆覬復接于誨言講濟時<lb/>
之規模此志莫酬愴焉欷歔念牽帷兮一慟纒衰病兮<lb/>
躊躇陳薄奠兮一觴表素心之區區嗚呼哀哉<lb/>
　　　祭胡達材文<lb/>
維兄資稟端良德宇粹夷刻意為學古人自期求師友<lb/>
<pb n="KR4d0255_WYG_022-12b"/>
于四方探聖賢之淵㣲不違世以立異不同流而詭隨<lb/>
恬澹自守不求聞知此善類所資以磨琢而吾道所賴<lb/>
以扶持謂降年其有永何一往而莫追信夭壽之不可<lb/>
必而造化之未易推也頃年以來四海師資彫零亡幾<lb/>
猶有友朋相與發揮孰謂吾達材氣方盛志方篤德業<lb/>
方茂平生抱負百未一施而遽為九泉之歸也自達材<lb/>
之歿朋友痛悼哭過乎悲而予縈于世故病不得問其<lb/>
疾死不得撫其尸葬不得臨其穴愧吾顔以忸怩兹行<lb/>
<pb n="KR4d0255_WYG_022-13a"/>
役之既返始克奠于靈帷嗟亡友之永隔滂涕泗以交<lb/>
頤平生交情寓此一巵<lb/>
　　　祭戴宣義文代先淑人作<lb/>
嗚呼昔我先君積善成德燕及後昆圑欒之樂萃于一<lb/>
門遭時艱虞老穉驚奔慶源未竭數口猶存雙親兩兄<lb/>
與已而五喪亂既平幸且安處嗟我㣲軀阨于棄捐保<lb/>
抱擕持賴兄以全親闈辭世終天抱痛猶有兩兄白首<lb/>
康共相期百年三夀作朋云何不淑喪我伯兄惟我伯<lb/>
<pb n="KR4d0255_WYG_022-13b"/>
兄色和氣清處已待物一根于誠天屬之愛同氣之親<lb/>
情義相與始終惟均典刑未泯篤老不昬自古有死哀<lb/>
哉若人有懷疇昔五人相倚豈謂今者兩人而止窀穸<lb/>
有期幽顯永隔祖奠一觴心焉如割嗚呼哀哉<lb/>
　　　祭叔父通判文<lb/>
昔我先君與吾叔父曽無間言俱敏于學好是懿德厥<lb/>
有本原其學維何洪河長江衆流所奔其德維何拱璧<lb/>
大圭天然粹温先君既歿每見叔父如親猶存教我誨<lb/>
<pb n="KR4d0255_WYG_022-14a"/>
我六經百氏靡不討論叔父之賢智愚戚疎誰不敬尊<lb/>
典教兩州贊治一邦名徹帝閽年登上夀好古嗜書神<lb/>
明不昬謂當期頤永錫難老福禄便蕃如何不造武陵<lb/>
風月曽不平分位不配德倐然長往孰招其魂二子早<lb/>
世克承其家賴有二孫畢力經營蔚其新阡董溪之墳<lb/>
吉人云亡行路霣涕矧某弟昆喪我叔父孰開其明孰<lb/>
導其源追念平昔警䇿諄諄永矢弗諼無以報德惟當<lb/>
勉勵不辱吾門輀車首途幽顯永隔有淚如飜嗚呼哀<lb/>
<pb n="KR4d0255_WYG_022-14b"/>
哉<lb/>
　　　鄉人祭魯國夫人文<lb/>
人傑之生必有賢配聲氣相符天作之對猗歟夫人生<lb/>
長名族左圖右史景仰髙躅來嬪大門蔚有令儀承上<lb/>
接下德無不宜儷我元宰曲盡婦道相對如賓琴瑟靜<lb/>
好元宰賴之閨門肅雝乃得專精興起治功君恩日深<lb/>
相門益大人所甚榮不忘敬戒象服魚軒湯沐大都人<lb/>
所歆羡視之若無克儉克勤始終惟一克齊其家井井<lb/>
<pb n="KR4d0255_WYG_022-15a"/>
秩秩平生學道了達死生曽不怛化時行則行人亦有<lb/>
言仁者必夀天胡嗇之其年不究皇情愴然念我宗工<lb/>
失此良助此心其恫乃頒䘏典載優載渥旌我柔嘉慰<lb/>
此冥漠夫人之亡孰不悲傷矧我諸人枌榆相望痛念<lb/>
淑德當今鮮儷薄奠一觴將此誠意<lb/>
　<lb/>
　<lb/>
　<lb/>
<pb n="KR4d0255_WYG_022-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集巻二十二<lb/>
</p>
<p>
</p>
  </div>
</body>
</text>
</TEI>
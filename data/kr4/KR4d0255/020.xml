<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集卷二十</head> <lb/>
    <p>
<pb n="KR4d0255_WYG_020-1a"/>
欽定四庫全書<lb/>
　絜齋集卷二十<lb/>
　　　　　　　　　　　　　宋　袁燮　撰<lb/>
　　誌銘<lb/>
　　　章府君墓誌銘<lb/>
君諱煥字昭卿慶元慈溪人曽祖翊祖詔父景初家于<lb/>
藍溪之上或曰黄巢之亂其先世避地自睦徙焉迄今<lb/>
三百年矣而常為合族夫有盛則有衰有興則有廢自<lb/>
<pb n="KR4d0255_WYG_020-1b"/>
古及今皆然其或常盛而不衰常興而不廢必有道焉<lb/>
上而公卿大夫之能世其家下而鄉閭庻士之能保其<lb/>
業皆非偶然得之所以培其根壽其脈者既深且逺矣<lb/>
章氏之先德余不能悉知詢諸鄉論是家温厚長者篤<lb/>
實不浮稱美無異辭當建炎兵禍之酷君大父攜家避<lb/>
之自長及幼下逮僕役無及于難者室廬囷倉器皿養<lb/>
生之需咸在人皆以為積德之報敵退大饑米斗千錢<lb/>
傾其積以食餓者病給之藥愈然後去逺不能歸者託<lb/>
<pb n="KR4d0255_WYG_020-2a"/>
諸其親不幸死者葬之後適他邦有拜于途者有書其<lb/>
名氏炷香而祝之者人益歎其施惠之博考及君又皆<lb/>
力于為善温厚篤實之德無忝前人故雖門户寒素而<lb/>
藹然芬芳與衣冠蟬聨世濟其美者等此非余所謂培<lb/>
其根夀其脈既深且逺者耶君初刻意學問能為詞賦<lb/>
通易大㫖有俊邁之稱矣顧家務方殷念其親之勞也<lb/>
以身任之經畫井井家日益裕學力遂分然稍暇即繙<lb/>
習不終廢考未六十而卒痛事親日淺每誦昔人語樹<lb/>
<pb n="KR4d0255_WYG_020-2b"/>
欲靜而風不寜子欲養而親不待閲遺書必流涕終身<lb/>
追慕不衰色養母夫人趙氏竭誠畢力務適其意勉諸<lb/>
弟力學弗任事弟亦皆服其能信其公一聴于兄友恭<lb/>
之美著于家庭達于鄉黨母夫人以是自慶髙堂燕頤<lb/>
陶然歡樂者幾二十年君志識通明才有餘地而臨事<lb/>
謹審務當于理其治家也勤而不貪儉而不固有餘而<lb/>
能散歉歳官賦無缺而輸已租者必減憫其服勞竟歳<lb/>
而一飽之難覬也曰吾寜自損爾又曰救人之饑自吾<lb/>
<pb n="KR4d0255_WYG_020-3a"/>
家故事何敢忘之里中艱食多賴君以濟躬行善道不<lb/>
為空言每語諸子稼穡艱難之不知先世勤勞之弗念<lb/>
浮薄是習福祚不長今人大患也吾家居此地若是其<lb/>
久而緜延弗替者皆吾先世厚德積累以致此汝曹識<lb/>
之續而不絶則吾家愈久矣聞人善行稱道以為法其<lb/>
有薄惡苦口以為戒寛平樂易心焉休休達于面目粹<lb/>
如也然性本嚴正重然諾不戲狎非良士弗與為友中<lb/>
外親姻不以貧富有所厚薄其舊游或往來不絶仕有<lb/>
<pb n="KR4d0255_WYG_020-3b"/>
達者幾不相聞以為交游在道義而非勢力之謂也恨<lb/>
少壯時學不竟力而磨厲諸子不少休擇師從之禮敬<lb/>
備至家庭燕語訓之以日月之可惜年少之不足恃平<lb/>
旦盥櫛以躬先之且命其子皆早起曰鷄鳴而起孳孳<lb/>
為善者舜之徒也晚喜觀史尤熟于通鑑又俾其子日<lb/>
誦習之嗚呼篤厚植其本而發揮以學業諸子之進修<lb/>
其可量哉此余所以知章氏之門興盛而未已也嘉泰<lb/>
二年正月乙亥以疾卒又十日夫人張氏亦亡夀俱六<lb/>
<pb n="KR4d0255_WYG_020-4a"/>
十有六夫人婉嫕有賢操與君處自始暨終克敬以和<lb/>
子男三人麟鳳龍女五人壻曰胡諤施佐楊瑑圭璞張<lb/>
容孫男四人女二人四年十一月甲申諸孤奉君之喪<lb/>
葬于紹興府餘姚縣通德鄉文後山之原窀穸有期麟<lb/>
等泣請銘始余授徒里校君俾麟受業自是往還熟其<lb/>
賢行餘二十年相與如始識契好深矣敢以衰朽辭乃<lb/>
叙其平生大畧而繫之曰行修于閨門名著于鄉閭緜<lb/>
緜其傳慶則有餘與夫宦達之徒熒煌之居牆髙基厚<lb/>
<pb n="KR4d0255_WYG_020-4b"/>
未幾為墟者孰為智愚哉<lb/>
　　　李府君墓誌銘<lb/>
余嘗論士生于世人品固不齊矣然能卓然奮發有以<lb/>
自見者皆非庸庸之男子也或起于書生遭時得君垂<lb/>
功名于不朽者其人信可尚矣或終身不遇無所用其<lb/>
才而能經理其家寖致興盛者亦豈可少哉雖然是有<lb/>
道焉遵道而行不任智術者斯為可貴亦猶委質立朝<lb/>
特立不撓可也不然何貴之有此余所以因李君之賢<lb/>
<pb n="KR4d0255_WYG_020-5a"/>
有感于心也君諱必達字伯通曽大父交大父修父唐<lb/>
輔舊占籍四明至大父始徙餘姚有子三人唐輔為長<lb/>
仲將以特恩補官為吉之安福尉季唐卿登進士乙科<lb/>
終于承議郎婺之義烏宰而贈其親為承事郎長子無<lb/>
子子承議公之子即君是也生而穎悟長而貧學不肯<lb/>
録録與俗子為伍從師四明知以義理為宗歸即閉門<lb/>
不出發憤力學雖隣里有不識其面者先是祖母孫夫<lb/>
人鬻嫁時裝具買國子監書數千巻君朝夕孜孜披覽<lb/>
<pb n="KR4d0255_WYG_020-5b"/>
諷誦擷其菁華發于辭藝可以決勝矣而試終不利乃<lb/>
知天分素定非人所能為惟修身為善是誠在我盍自<lb/>
勉乎自始知學取古人格言大訓書之四壁旦旦觀之<lb/>
常自警勵謂百行以孝為首而為人後者彌縫稍闕嫌<lb/>
隙易開人子所難處也母馮氏年七十餘矣多疾君謹<lb/>
奉湯劑調適㫖甘惟恐不當其意誠心感格歡愉無間<lb/>
人不知其非已出其始生理甚微痛自撙節久而寖裕<lb/>
又久而益裕人見其有餘也而推尋機巧籠絡之術曽<lb/>
<pb n="KR4d0255_WYG_020-6a"/>
不一見其諸異乎人之治生歟古人有言無政事則財<lb/>
用不足非獨為國也治家亦然君之平生獨能修其家<lb/>
政井井有條故效驗自如此爾豈智術之云乎哉遇歉<lb/>
歳平價而糶國人賴之親故以匱乏告賙之無靳色吾<lb/>
友孫君應時貽書稱伯通以寒苦起家而不倦于周朋<lb/>
友之急可謂難能此足以知其所存矣嘉定十二年正<lb/>
月甲申以疾卒享年六十有五是歳十一月庚申葬于<lb/>
上林鄉梅㠗之原娶張氏子男二人長師尹鄉貢進士<lb/>
<pb n="KR4d0255_WYG_020-6b"/>
先七年卒次師説女五人長適四明沈唯曾次適甥馮<lb/>
興宗次適同里髙鑑二蚤亡孫男一人孫女二人窀穸<lb/>
有期師説泣請銘余雖不識君而久聞其賢義不容已<lb/>
初友人沈君炳家居甚貧以經學教授鄉里君遣長子<lb/>
師事之又以長女室其子吾弟樂平丞某亦非有餘者<lb/>
聘其女為介婦惟賢是與曾不問其豐約可謂明于義<lb/>
利之辨矣銘曰屯有時而亨塞有時而通穮蓘不輟雖<lb/>
饑必豐觀髙門之興盛知積善之在躬勒諸堅珉以詔<lb/>
<pb n="KR4d0255_WYG_020-7a"/>
無窮<lb/>
　　　胡君墓誌銘<lb/>
吾友胡正之修謹士也一日訪余具言其從兄詳之之<lb/>
賢且自謂天資憃愚所以獲親師友勉自磨厲無大玷<lb/>
闕者兄實使然也兄之將終語及執事曰是翁吾所敬<lb/>
弟其為我求銘今累歳矣追念其勤勤之意欲託于不<lb/>
朽異乎苟自菲薄者敢以為請余于詳之雖獲瞻其顔<lb/>
色猶未能深探其所存將何以發揮之然我先叔父常<lb/>
<pb n="KR4d0255_WYG_020-7b"/>
德郡丞之授徒于豐山也詳之實從之學叔父不妄許<lb/>
可而稱詳之為佳士則既有可紀之實矣乃不敢辭詳<lb/>
之諱處約詳之其字也慶元奉化人曽祖嗇祖建澄父<lb/>
宗宗該慈福慶夀恩補迪功郎妣孺人屠氏詳之幼有<lb/>
識趣長而貪學晨昏不懈後以幹蠱之勞雖稍分其志<lb/>
然立身處事未嘗不以前言往行為凖尚氣節重然諾<lb/>
或以義舉告躍然從之無難色毎曰吾無他長惟信義<lb/>
二字終身不敢違其親若故亦曰是非吾欺者晚築室<lb/>
<pb n="KR4d0255_WYG_020-8a"/>
于萊山之麓下瞰碧泉取大易山下出泉之象牓其堂<lb/>
曰育德朝夕觀省涵養此心又將招致賢師日與子若<lb/>
孫講肄其間如已所以自警䇿者其志念深矣嘉定八<lb/>
年二月癸夘以疾終夀六十四娶戴氏通敏謹慤善綜<lb/>
家務十一年四月丙辰卒夀六十有七十四年二月甲<lb/>
申合葬于邑之松林鄉賈溪之原祔迪功之墓子二人<lb/>
潛浹孫六人琪琢琥琬球瑄孫女一人詳之平居簡淡<lb/>
不干名譽而心聲所發自有協于古訓者蓋孟子嘗曰<lb/>
<pb n="KR4d0255_WYG_020-8b"/>
求則得之舍則失之是求有益于得者也求在我者也<lb/>
求之有道得之有命是求無益于得者也求在外者也<lb/>
訓告後學可謂著明而不達是理者多逆施之固有不<lb/>
可力求而求之甚切者亦有不可不求而未嘗用力者<lb/>
此義命之所以不明也詳之則不然詔其子曰爾曹讀<lb/>
書以考弟忠信為本此可求者也富貴利達天分素定<lb/>
豈可求哉深有合于孟氏之指可謂教以義方不納于<lb/>
邪矣嗚呼兹其所以為佳士歟銘曰人有道心天所均<lb/>
<pb n="KR4d0255_WYG_020-9a"/>
賦遵道而行孰不欽慕猗嗟若人孚于鄉閭咨爾後昆<lb/>
尚克勉諸<lb/>
　　　居士阮君墓誌銘<lb/>
東萊呂君子約某之畏友也長子喬年巽伯克肖厥父<lb/>
議論勁正不阿一日訪余具言居士阮君持身律家信<lb/>
于鄉黨有古君子風又旬日與阮君之子泰發偕過我<lb/>
泰發出其先居士行實一編泣且言曰先君篤志為善<lb/>
鄉評所推也惟是窀穸有期而徳銘未立無以昭示來<lb/>
<pb n="KR4d0255_WYG_020-9b"/>
世不肖孤大懼泯沒不逺數百里徒歩重趼敬以為請<lb/>
幸哀而許之閲其行實則巽伯之辭也盛有所推許而<lb/>
皆著其實可信不誣余不敢辭乃叙而銘之君諱某字<lb/>
元向婺州武義人也昔阮氏有名孚者仕晉為鎮南將<lb/>
軍葬是邑明招山有名瑤者隠居不仕廟食白楊與明<lb/>
招相望厥今諸阮皆其族類而君之祖考人咸稱為長<lb/>
者曽祖良杭州助教祖端彦承信郎父鴻修武郎監行<lb/>
在豐儲倉君天姿純茂故中書舍人汪公涓嘗與豐儲<lb/>
<pb n="KR4d0255_WYG_020-10a"/>
府君俱官武昌器君于童幼中使與子弟共學曰得良<lb/>
友矣長補初品官試計臺不利既終父喪年幾四十慨<lb/>
然有感于陶公富貴非吾願之語遂厭科舉業閉門不<lb/>
出刻意讀書不為章句辭藻之學取古格言筆諸屋壁<lb/>
觀以自省嚴于義利之辨嘗曰世人之所謂利者非吾<lb/>
所利也家世衣食田疇乃于舍旁修隄防闢曠土植桑<lb/>
千本曰昔人稱齊魯千畆桑與千户侯等非吾力所及<lb/>
顧此豈不足耶人有乞假惻然與之或負不償亦不以<lb/>
<pb n="KR4d0255_WYG_020-10b"/>
綴意宅負山近村樵焉不忍禁也故雖材木叢茂而日<lb/>
益稀負租者習其寛厚督賦者狃于循良俱弗深較故<lb/>
雖名田數頃而用不足津梁道路有不便往來者倡率<lb/>
鄉閭協力修治貧有疾者與藥或珍異不可得者徧閲<lb/>
方書參之本草取其易辦者亦足以愈疾里中生女或<lb/>
不舉委曲開譬之周其乏絶全活者衆或以私憤鬬䦧<lb/>
必為平之以故同里無深相讎隙者每言世道如砥非<lb/>
有艱深迴曲古人所謂作善降之百祥作不善降之百<lb/>
<pb n="KR4d0255_WYG_020-11a"/>
殃作者所以著其修為之實積善之家必有餘慶積不<lb/>
善之家必有餘殃必者所以表其決定之辭積善有餘<lb/>
慶毋以小善為無益而不為也積不善有餘殃母以小<lb/>
惡為無傷而不去也凡與人語必推廣此義雖田夫野<lb/>
老亦因事訓告亹亹不厭嘗自言教人以善謂之忠吾<lb/>
其庻乎然非徒頰舌必本躬行尤篤于閨門之内八歳<lb/>
喪母夫人汪氏事繼母劉氏謹甚得其歡心伯兄既殁<lb/>
友其季弟歡若童孺未嘗一日暫舍弟幼官金陵弗忍<lb/>
<pb n="KR4d0255_WYG_020-11b"/>
訣别與之俱行歿䕶其喪以歸哀感行路天倫之愛如<lb/>
此可謂有本矣晚節擺脱塵累専以治圃為娛名花竒<lb/>
果儼然成列凭欄穿徑竟日忘歸時時見于篇詠長于<lb/>
攝生鬚髮有復生而黒者儀觀豐碩襟度坦夷薫然以<lb/>
和無所怨惡人皆愛敬之神亦歆焉邑有支大夫祠毎<lb/>
遇旱暵鄉人勉君致禱無不響答此皆巽伯所以稱述<lb/>
君者余雖不及識君觀所稱述其賢可知矣昔者成周<lb/>
盛時鄉大夫賓興賢能出長入治無不為當世用古今<lb/>
<pb n="KR4d0255_WYG_020-12a"/>
殊制故以君之抱負終身沈淪不得見于施設可為慨<lb/>
歎然積善在躬私淑諸人玉在山而木潤淵生珠而崖<lb/>
不枯有助于風教不既多矣乎君之疾篤也精爽不亂<lb/>
盡屏左右曰母使婦人近我以嘉定十二年七月十八<lb/>
日卒享年七十有七娶劉氏繼母之姪也先二十一年<lb/>
卒葬于東臯之唐山子男五人長即泰發也以嘗預修<lb/>
厯特㫖免解次修次洵鄉貢進士次康次奉符女一人<lb/>
嫁邑子葉綬餘一女一男皆夭孫男七人女十人明年<lb/>
<pb n="KR4d0255_WYG_020-12b"/>
某月某日葬君于清溪石佛山之麓而選唐山之窆以<lb/>
祔焉泰發深于古學世儒所不能通者多能通之蓋師<lb/>
事子約源流有自士友咸曰阮氏之昌殆未艾也此亦<lb/>
足以觀君積善之報矣銘曰善人天地之紀三綱五常<lb/>
不闕不壞繄善人是賴賢哉阮君一夫之微隠約田里<lb/>
炳乎光輝雖藏器兮不用而公論兮攸歸有補世道從<lb/>
古所希我偉斯人兹焉發揮<lb/>
　　　應從議墓誌銘<lb/>
<pb n="KR4d0255_WYG_020-13a"/>
余外兄户部侍郎林公之次子寜海軍節度推官密數<lb/>
為余談外舅應君之賢應君卒且葬又為叙其家世歴<lb/>
官行已之大略請銘其墓余不敢辭按應氏故居相州<lb/>
中興南渡散處于信于婺于台于紹興君紹興餘姚人<lb/>
也諱洙字師魯曾祖佑妣張氏祖常文林郎贈中奉大<lb/>
夫妣令人呂氏張氏章氏考袞通直郎妣孺人董氏陳<lb/>
氏通直莅官通州敵騎至淮人情岌岌時君年甚少已<lb/>
能勉其父效死不去而與其家俱歸長途帖然人以為<lb/>
<pb n="KR4d0255_WYG_020-13b"/>
難居家孝謹庭闈無間言自少嗜學有拔足凡陋致身<lb/>
榮達興起門户之志磨厲刻苦藝日益精數見擯有司<lb/>
于是乃為瑣㕔計娶濮邸武顯郎不懾之女補承節郎<lb/>
監泉州興化銅場慶元府慈溪縣酒税調江陵府江陵<lb/>
縣尉以憂不赴自承節六遷為從議郎監建康府轉般<lb/>
倉性通敏而處事精審亷勤自將吏姦無所措故所至<lb/>
皆辦金陵適當軍興尤以才著上官多委任之罷于酬<lb/>
應得疾弗瘳遂以開禧三年三月戊寅卒享年五十六<lb/>
<pb n="KR4d0255_WYG_020-14a"/>
長子早卒次相一女即林氏婦相奉其喪歸是歳十一<lb/>
月甲申葬于蘭風鄉新湖之原君倜儻好誼喜周人急<lb/>
敬禮佳士筆端有警䇿語賢公卿大夫爭薦進之儒學<lb/>
榮名平生所覬見宗族之派别者決科相望而叔父亦<lb/>
登進士科毎慨然曰吾何以録録沒其身乎終于齟齬<lb/>
則恪共厥職以自表見而讀書不輟曰吾讀後世書爾<lb/>
此君子所以哀其志也銘曰惟古治世仕無殊途修其<lb/>
職業奚分細麤猗歟若人居今志古職業既修何嫌乎<lb/>
<pb n="KR4d0255_WYG_020-14b"/>
武<lb/>
　　　吳君若壙誌<lb/>
四明賢士大夫有卓然可稱者故樞密院計議官吳公<lb/>
諱秉彞及其弟吏部侍郎諱秉信俱服膺儒學決科起<lb/>
家遂為鄞著姓計議有子諱魯卿家居不仕自號芝堂<lb/>
潛夫有子諱鑑之即某之親友名适字君若之先考也<lb/>
本嚴陵人七世祖徒焉潛夫篤于教子聞鄉先生簽判<lb/>
沈公之女淑而才聘以為子婦及君若長可娶厥考追<lb/>
<pb n="KR4d0255_WYG_020-15a"/>
述先志聘某妹以為婦某家與沈氏寒素相若也而君<lb/>
若之祖考皆不以多貲為貴直欲臭味不殊以德義相<lb/>
熏炙爾君若㴠濡義方自幼警敏長益奮厲渉筆屬辭<lb/>
不肯録録母舅以戴氏禮名家君若師承焉一時流輩<lb/>
皆曰君若俊人也期以逺到周旋庭闈得其歡心執喪<lb/>
哀甚遇吾妹有恩禮睦于諸弟處人倫中蓋庻乎寡過<lb/>
者而連蹇不偶寖成羸疾竟以嘉定七年十月丙申終<lb/>
于家年四十有一諸弟哭之皆過乎哀自喪紀廢壞人<lb/>
<pb n="KR4d0255_WYG_020-15b"/>
多易而寡戚君若弟兄乃能與流俗殊故家典刑不在<lb/>
兹乎長子曰祈次曰裕十年二月壬申葬于陽堂鄉崔<lb/>
㠗之原某知君若最詳哀君若之不幸其葬也為書其<lb/>
平生大略而納諸壙亦以寫我心之悲云<lb/>
　　　舒君仲與墓誌銘<lb/>
舒氏之子名沂字仲與後更其名曰衍四明之佳士也<lb/>
始余授徒里中仲與寔來氣貌清臞若不勝衣而志念<lb/>
殊不録録習禮經作舉子業屬辭奔放不為場屋程度<lb/>
<pb n="KR4d0255_WYG_020-16a"/>
所窘束余甚異之曰此子未易量也始與深語益知其<lb/>
勉自植立修身進德之要不敢忘于心嘗登名禮部矣<lb/>
試輒不利發憤讀書青燈熒然夜分未寢非徒擷菁華<lb/>
膏筆端而止古人堂奥將䇿而進焉親炙鄉先生沈楊<lb/>
二公又從東萊呂君子約質疑請益聞見日廣智識日<lb/>
明而踐履不倦色養以孝聞侍疾彌旬衣不解帶執喪<lb/>
哀毁寢處不離次蔬食三年兄弟自為師友非義理不<lb/>
談論古人物分别邪正如辨黒白聞善人為時用則喜<lb/>
<pb n="KR4d0255_WYG_020-16b"/>
苟非其人憂見于色表裏真淳鄉黨信重之稱其賢無<lb/>
異辭曾祖勔故通直郎知嚴州建德縣祖邦臣父霔母<lb/>
孔氏有于熙寜間為中執法者則其髙叔祖也以仲與<lb/>
之才取一第易爾而終于無成齎志以歿為可哀也然<lb/>
力學修身足以行乎家人厥配袁氏郡人也奉舅姑惟<lb/>
謹處娣姒無間言其家政肅而和喪其夫亦如夫所以<lb/>
喪其親者儀刑固有自矣仲與以嘉定六年八月壬辰<lb/>
卒夀五十有一八年八月壬申葬于鄞縣豐樂鄉櫟斜<lb/>
<pb n="KR4d0255_WYG_020-17a"/>
之原袁氏以十一年十一月丁夘卒年四十有九次年<lb/>
九月丙午合葬于仲與之墓二子長曰鍔次曰錫一女<lb/>
適國子進士樓棁鍔等請銘余知其賢不敢辭銘曰先<lb/>
聖有言匹夫不可奪志此志苟篤誰能禦之嗟吾仲與<lb/>
薾然<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>儒有志斯道膽大于軀雖坎壈兮終身秉厥志<lb/>
兮弗渝瞻彼流俗厥徳不洪我懷斯友勒銘幽宮<lb/>
　　　李雄飛墓誌銘<lb/>
雄飛慶元奉化李氏名鶚雄飛字也乾道中吾友楊子<lb/>
<pb n="KR4d0255_WYG_020-17b"/>
嘉授徒里中雄飛師事之余時時往訪子嘉因識雄飛<lb/>
見其氣貌之深厚學業之精専而知其不自菲薄也既<lb/>
又従太學録沈公今將作監楊公學雖余之淺陋亦受<lb/>
業焉雄飛家于金谿沈公嘗曰吾觀此地山川未為竒<lb/>
麗而人物秀出乃有若雄飛者耶雄飛工詞賦作䇿言<lb/>
當世得失甚辨決科無難而試每不利退而誨其徒乃<lb/>
有得雋場屋至于擢第者余然後知雄飛藝而不售蓋<lb/>
有命焉曽祖晟祖崇父鼎母王氏三世俱不顯而乃翁<lb/>
<pb n="KR4d0255_WYG_020-18a"/>
隆于教子其徙城中便二子之從師也雄飛發憤讀書<lb/>
亦欲仰副親意力學精思一語不輕發始若難合既久<lb/>
相與乃厚共學者咸愛敬之事親不有私財執親喪惟<lb/>
謹户部尚書李公時倅吾邦欲遣其子就學一日訪焉<lb/>
端憂遜謝不敢以衰服見李公歎美而返余讀孟氏書<lb/>
有天爵人爵之辨且曰人之所貴者非良貴也三復其<lb/>
言乃知良貴在躬人爵不足多羡雄飛隠約閭巷而取<lb/>
重當世是必有優于宦達者矣嘉定八年五月戊寅以<lb/>
<pb n="KR4d0255_WYG_020-18b"/>
疾終享年六十娶何氏子四人泳灝洙瀛女一人適進<lb/>
士周某十年正月丁酉葬于金谿縣鄭㠗之原泳走京<lb/>
都乞銘攷其平生誠有可記者余不敢辭銘曰維貴與<lb/>
賢所得孰多賢而不貴命也柰何無慊于心足以不磨<lb/>
　　　路子齡墓誌銘<lb/>
路氏世居河南金據中原有諱覲者義不臣屬渡江南<lb/>
歸厯官州縣樂四明象山風土始定居焉為人渾厚質<lb/>
直終從議郎娶趙氏生康字子齡容貌嶷嶷氣醇以方<lb/>
<pb n="KR4d0255_WYG_020-19a"/>
有父風刻意學問事親從兄惟謹遇諸弟友愛而嚴與<lb/>
朋友篤信義始終如一貧無餘貲潔亷自將非其有不<lb/>
取遇所當費亦無所靳惜精舉子業詞賦尤工屢不利<lb/>
有司益自磨淬求古人進徳修業之實不敢自欺人亦<lb/>
敬信之内而家人外而朋友僉曰是真可信者其躬行<lb/>
有騐矣嘗從余學余調官江隂為子擇師將與之俱時<lb/>
娶婦屬邇婦黨尼之子齡勇不顧曰吾亦欲卒業也蓋<lb/>
歳餘而後歸其篤志如此真州守林侯以禮招致道京<lb/>
<pb n="KR4d0255_WYG_020-19b"/>
口遇之官安豐者陳其姓相與款語因俱至儀真秦氏<lb/>
夫婦僕妾病疫甚無敢近者子齡挾醫數候視人皆危<lb/>
之諫止不聴已而病者皆愈非雅故激于義不自止嗚<lb/>
呼充子齡之心使之仕進略見于施設其濟人及物豈<lb/>
少哉終身齟齬卒窮以死可哀也先娶姚氏繼葉氏黄<lb/>
氏一子一女年四十有四卒于慶元二年五月丁亥以<lb/>
其年十二月己酉葬于縣之政賢鄉大㠗之原子齡始<lb/>
僑寓無尺寸生産業既婚姚氏始有田三十畆以贍兄<lb/>
<pb n="KR4d0255_WYG_020-20a"/>
弟姪又經營于外以佐其乏然則孚于家于鄉豈偶然<lb/>
哉弟廣請銘某不得辭系曰猗歟若人似不能言生而<lb/>
人信之歿而人哀之其必有原中州遺俗醇厚以直其<lb/>
德之美而年之嗇此古人所以重世家也<lb/>
　　　邊友誠墓碣<lb/>
紹熙五年九月庚辰承奉郎四明邊公以疾卒夀八十<lb/>
有一越十一月丙午葬于鄞縣桃源鄉石橋㠗之原子<lb/>
恢泣請銘銘所以發幽光余則安能然鄉黨老成有如<lb/>
<pb n="KR4d0255_WYG_020-20b"/>
公者可無傳乎公信厚人也余為童子時已聞公賢長<lb/>
娶公兄女獲從之逰挹其貌肅而温聴其言簡而真徐<lb/>
察其人安常務實不自表襮恂恂退遜有前輩典刑余<lb/>
深敬之而未知所以用力者一日入其室視其銘諸座<lb/>
右者有曰逆心行事必生安吾分無他恨余然後喟然<lb/>
歎曰公可謂知本矣流俗滔滔不反諸心故去古人逺<lb/>
甚今公以心為師其本如是其為安分大矣美在其中<lb/>
功深力久其有不可掩者嗚呼豈偶然哉公諱友誠字<lb/>
<pb n="KR4d0255_WYG_020-21a"/>
仁叟一字應叟世家于鄞曽祖玘祖日章考用和三世<lb/>
俱不顯及公習儒學游場屋則又屢不得志屏居深念<lb/>
求所以自表見雖生理未裕經畫勤勤而雅志為善不<lb/>
用世人詭譎牟利之術財日裕徳亦日充處已應物必<lb/>
誠必敬行雖遽必端直坐雖久不傾倚品節内外井井<lb/>
秩秩庻乎孔門所謂不驕且好禮者尤嚴于祭祀先事<lb/>
敬戒備物以薦鞠躬屏氣如將見之年益髙持敬愈篤<lb/>
雖細故不敢忽所使令亦加敬毎誦昔人此亦人子之<lb/>
<pb n="KR4d0255_WYG_020-21b"/>
語曰敬人所以敬已也以是自律復以教子自嬰孩時<lb/>
飲食好惡毋得自肆長而繩約愈嚴家事無鉅細躬其<lb/>
勞縱恢使學恢游成均親四方師友衆皆稱之公曰吾<lb/>
門户有望矣凡財計事無復綴意一日翻然取曩所以<lb/>
治生者盡更其轍棄末從本益發儲蓄散給親黨饋無<lb/>
虛月費廣不靳貧士登門延之坐敬與之每曰人不當<lb/>
為財役又曰錢財所以輔養吾氣當與人時吾心快適<lb/>
其髙致如此夫人孰不憚繩檢而公行篤敬孰不欲専<lb/>
<pb n="KR4d0255_WYG_020-22a"/>
利而公志及物所謂師心而行者于是可驗焉紹熙初<lb/>
恢擢甲科得鎮江軍節度推官該慈福慶夀恩封公為<lb/>
承務郎今天子嗣位進承奉郎鄉閭榮之夫人楊氏先<lb/>
二十三年卒至是合葬焉一子恢也一女適承議郎知<lb/>
湖州德清縣舒烈孫男曰驩老公篤于信道清心寡欲<lb/>
雅好書尤喜讀論語若有所契合終身披翫目昏不輟<lb/>
晚多疾或勸之修鍊答曰論語一書無非養生法何以<lb/>
他為有味其言非口傳耳授者平生少怒既老益習不<lb/>
<pb n="KR4d0255_WYG_020-22b"/>
怒曰怒未必人畏先自亂心無損于人祇以自損余以<lb/>
是知公德度非淺丈夫所及可尚也夫銘曰嗟吉人兮<lb/>
端良雖則幽潛其究芬芳久彌光兮石橋之藏<lb/>
　　　邊用和墓誌銘<hi>案本集夑自為夫人邊氏壙誌云邊氏祖諱用和父諱友益前</hi>
　　　<hi>篇邊友誠墓碣云長娶公兄女是夑為友益之壻友誠其丈人行而用和實為邊氏夫人之祖</hi>
　　　<hi>此篇題為用和墓誌銘而誌中孫女七人無適袁氏者末云某之室公兄女也又子男三人愉</hi>
　　　<hi>懐恮無友益友誠其人而愉懷恮三子之名適與友誠墓碣中所稱子恢字義相伯仲已大可</hi>
　　　<hi>疑計友誠卒于紹熙五年夀八十有一實生于徽宗政和四年甲午今稱用和享年七十有六</hi>
<pb n="KR4d0255_WYG_020-23a"/>
　　　<hi>卒于慶元六年實生于徽宗宣和七年乙巳反少友誠十一歳則此誌銘非用和明矣且發端</hi>
　　　<hi>即云邊氏家慶元之鄞始猶未著公與其兄五人俱有植立門户之志語氣亦似突如當由篇首</hi>
　　　<hi>脱去諱字郡邑數行而篇中公諱用和妣劉氏云云公字為父字之譌標題遂因譌附㑹兹就</hi>
　　　<hi>其生卒歳月參互攷證其為邊用和之子而友益友誠之季弟無疑特原名不復可考姑仍舊</hi>
　　　<hi>文謹識于此</hi>
邊氏家慶元之鄞始猶未著公與其兄五人俱有植立<lb/>
門户之志讀書立身頡頏爭奮久乃有仕進顯名州縣<lb/>
者有子擢甲科該恩再封者餘雖不得仕而皆行誼卓<lb/>
<pb n="KR4d0255_WYG_020-23b"/>
然起敬鄉黨少相友愛長而彌篤通有無共休戚協和<lb/>
議論修整禮法秩然有倫炳乎相輝又皆隆于教子服<lb/>
膺儒業率由矩矱諸兄既皆考終公益維持不懈以故<lb/>
里中德門推邊氏公諱用和<hi>案公當作父説見前案</hi>妣劉氏王氏<lb/>
公五嵗而孤育于伯兄長游鄉校嗜學如飢渴閉户不<lb/>
出遨嬉殆絶輩類多方撼之弗能動也口誦手抄以精<lb/>
勤聞在舉場二十年既不得志而生理闕然謀所以致<lb/>
豐裕者不為世俗龍㫁之術始若難就苦心刻意惡衣<lb/>
<pb n="KR4d0255_WYG_020-24a"/>
菲食期必裕乃已久之果裕又久而益裕卜築小湖之<lb/>
濱地勢爽塏風景殊勝髙堂䆳宇規為既廣矣而所好<lb/>
不存焉惟日孳孳益種厥德材質既美培養加厚語若<lb/>
不出諸口而誠心達于面目其樂易可親其謹肅可敬<lb/>
望而知為吉人良士也生理雖贍服用飲食儉約如舊<lb/>
人疑其陋而處之怡然舍旁有圃不加葺治曰任其天<lb/>
然華者自華實者自實吾随取而随得如是足矣自以<lb/>
不及養親終身追念造次不能忘有荘焉歲久將圮或<lb/>
<pb n="KR4d0255_WYG_020-24b"/>
請新之公愀然曰此吾先人舊廬何可毁乎毎至卧故<lb/>
塌上雖甚敝不忍易曰吾生焉于此乎寢念劬勞也公<lb/>
之喪親年方童幼幼而壯壯而老七十餘年之間思慕<lb/>
如一日天性之厚如此承祭祀奉丘壠必誠必敬推是<lb/>
心于宗族相與欣歡無纖芥隙有貧乏者月必饋之貸<lb/>
久不償置而不問推之旁親亦皆恩意周浹婦翁既歿<lb/>
子女皆幼為畢喪葬而字其孤迨長為之嫁娶子卒無<lb/>
嗣而妻更嫁復營其葬而俾其族子後之又為之娶疎<lb/>
<pb n="KR4d0255_WYG_020-25a"/>
財貴義有前輩風又推之鄉閭飲人以和惟恐傷之其<lb/>
鄰始多桀暴有見陵者公不與較而語之曰吾在此當<lb/>
使汝輩人人循理既久果然皆敬以服而修頖宮建義<lb/>
莊濟饑民之類又皆樂助不靳鄉評益歸重焉治家有<lb/>
常度寛而不弛嚴而有恩綱目井井可觀可法躬率惟<lb/>
謹而教子甚篤擇鄉之賢德俾師事焉不専為進取計<lb/>
一器一物必書中字曰吾欲與汝曹事事適中無過不<lb/>
及也教之恭謹曰母不敬人必自侮而後人侮之晚又<lb/>
<pb n="KR4d0255_WYG_020-25b"/>
闢書室以教諸孫將使詩禮之傳相承而不絶志念深<lb/>
矣而世味益薄端居黙養從容自適嘗有掇過去行見<lb/>
在準未來之說自謂吾行已處事有得于釋教者如此<lb/>
然實自孔氏每三復君子務本之語或問何者為本曰<lb/>
胸中有主作事務實而已味其言攷其平生顛末大抵<lb/>
皆由是心推之君子以是知公著稱一鄉非偶然者慶<lb/>
元六年二月二十五日以疾卒享年七十有六娶夏氏<lb/>
子男三人愉懷恮女一人適鄉貢進士沈晟孫男八人<lb/>
<pb n="KR4d0255_WYG_020-26a"/>
之本之機之樞之萃之烈之阜之權之模女七人長適<lb/>
迪功郎湖州長興尉張珩次許嫁宗子希偤餘尚幼嘉<lb/>
泰元年四月乙酉諸孤舉其柩葬于鄞縣桃源鄉西山<lb/>
稠㠗之原始公樂其處豫有規畫為屋數間數往來不<lb/>
厭諸子遵其志不敢易云葬得日愉等泣請銘某之室<lb/>
公兄女也義不得辭系曰猗歟若人宅心吉祥積德在<lb/>
躬深潛而芳猗歟若人考思罔極揭諸幽堂百世之則<lb/>
　　　從兄學録墓誌銘<lb/>
<pb n="KR4d0255_WYG_020-26b"/>
君四明袁氏諱濤字巨濟曾祖諱灼左朝議大夫尚書<lb/>
倉部郎中祖諱㻣迪功郎考諱有年妣范氏君自幼不<lb/>
羣長嗜書如饑渴嚴寒酷暑披覽諷誦未嘗暫輟以能<lb/>
賦稱叔父常德郡丞以儒學教授里中君親炙焉質疑<lb/>
請益聞見日廣屬辭典雅清壯尤覃思經籍叔父稱美<lb/>
之某君之再從弟也年十七八時共學于鄉校嘗一日<lb/>
起差晏呵之曰何若是昏怠耶屢為某言髙大父光禄<lb/>
公有大名于當世倉部繼之無忝前人吾家固嘗興盛<lb/>
<pb n="KR4d0255_WYG_020-27a"/>
矣某因是有所感發自誓曰先世如是吾當復之未嘗<lb/>
一日忘于心其言歴歴今猶在耳也君試庠序屢占前<lb/>
列至鄉舉輒不利乃自歎曰是真有命非人力所可為<lb/>
縱不得志于場屋獨不能勉于進修求所以自表見者<lb/>
乎同郡夏氏頗饒于財盗胠其篋夏意某人為之訴諸<lb/>
有司君時寓館其家察其不然也固止之不聴囚竟以<lb/>
瘐死既而真盗始獲人服其精識親喪蔬茹家雖至貧<lb/>
棺殮窀穸必誠必信服膺聖哲之言潛心義理之學久<lb/>
<pb n="KR4d0255_WYG_020-27b"/>
而益明乃作易説詩指意論語管窺孟子説餘力所及<lb/>
貫穿歴代史采摭諸子百代于是乎有三國箋辨有記<lb/>
林有蘧窻叢編手自抄之至老而不倦每見世之儒其<lb/>
衣冠者弗能忍窮經營書問干叩官府其俗至陋恬不<lb/>
知愧為之太息故雖清貧至骨終不肯低首下氣有求<lb/>
于人沈酣簡策自得其趣無慕于外舊廬既燬屏居蕭<lb/>
寺門雖設而常闗外言不入内言不出如女子深藏莫<lb/>
識其面亦足以知家法之嚴謹矣耋耄不忘儆戒大書<lb/>
<pb n="KR4d0255_WYG_020-28a"/>
于座右正以行已謙以待人勤以積學靜以凝神此其<lb/>
平生為人之大略也郡博士深知其賢延請為學録以<lb/>
倡率諸人皆起敬焉嘉定十二年六月二十四日以疾<lb/>
卒享年八十二娶朱氏先二十五年卒三子機栝棅俱<lb/>
業儒而機棅先卒女適進士徐南林度初君弟瀹既歿<lb/>
猶未葬二子亦然十五年十二月二十三日栝舉君之<lb/>
柩及三喪之未窆者俱葬于天童小白山金㠗之原從<lb/>
先兆也栝請銘不敢辭銘曰四壁蕭然無儋石儲藏書<lb/>
<pb n="KR4d0255_WYG_020-28b"/>
滿室其樂有餘彼豪家子珍寳山積腹兮空虛寜無愧<lb/>
色<lb/>
　　　亡弟木叔墓誌銘<lb/>
嘉定六年九月丙午余弟木叔卒于樂平之官舍將終<lb/>
謂其子向曰吾無他憾獨恨不及見吾兄爾哀哉余尚<lb/>
忍聞之亟遣子肅往偕向䕶喪歸葬向求銘余痛傷不<lb/>
能為又念不可無述乃叙而銘之木叔名槱慶元鄞人<lb/>
自髙大父光禄公以儒學起家袁氏始大曾祖諱某左<lb/>
<pb n="KR4d0255_WYG_020-29a"/>
朝議大夫尚書倉部郎中祖諱某考諱某俱朝奉郎妣<lb/>
令人戴氏木叔天資穎悟年十四五時已知景慕前修<lb/>
清敏豐公嘗有詩云日來月往無成期好把心源蚤夜<lb/>
思木叔大書之壁以自規警長益奮發究心羣書不専<lb/>
治舉子業持身惟謹事親愉色婉容與余處怡怡無間<lb/>
而切偲兼之嘗作論語説有所未合余告之曰儒者能<lb/>
解釋此經始見學問功夫木叔自是研求奥㫖日有新<lb/>
益味虞夏商周書有所感發曰吾道固如是讀荘子曰<lb/>
<pb n="KR4d0255_WYG_020-29b"/>
是有傲心非所敢知也余尉江隂秩滿有㫖陞擢而遲<lb/>
之數月木叔曰是豈可復俟力贊之決余感其言亟求<lb/>
制屬木叔之識髙矣兩上禮部退而授徒里中榘矱端<lb/>
嚴私淑者衆門人相繼決科而師猶未第晏如也敝廬<lb/>
倚脩竹因以為名求古人草廬之趣以累舉特恩授迪<lb/>
功郎蘄州黄梅縣尉將之官㑹邊隙漸開退懦者多易<lb/>
闕内地木叔勇不顧挈其婦子以往時開禧二年冬也<lb/>
莅職纔月餘旁郡被兵邑人驚擾木叔以身任之曰朝<lb/>
<pb n="KR4d0255_WYG_020-30a"/>
廷張官置吏正為今日閲弓兵治器械無日不修守禦<lb/>
之備或曰事急矣寄孥彭澤儻可以逃難木叔又不許<lb/>
厥婦亦曰即有緩急共死于此聞者俱壯之先是尉廨<lb/>
將壓鄰有宗子森夫者請易以他地宰許之矣木叔至<lb/>
毅然曰是官舍也若他屬柰公論何不果易于是葺治<lb/>
之而又創營房置軍器庫舍北有鳳臺築亭其上名曰<lb/>
覽輝宣獻樓公為賦詩焉歲大祲捐俸為粥以活饑民<lb/>
郡委之賑濟異時官吏足跡不到處皆計口給食羅田<lb/>
<pb n="KR4d0255_WYG_020-30b"/>
有疑獄久不決被郡檄鞫之専精致思黙與理㑹具得<lb/>
其實吏民神之守大喜亟移為録參以自近毎事咨焉<lb/>
再調饒州樂平縣丞郡以前任人曠職留不遣而督其<lb/>
逋負甚急木叔請代之償許之嚴于束吏而寛其民既<lb/>
償宿負復有餘財不假鞭箠而辦邑長不幸卒木叔攝<lb/>
焉未幾亦病切于為民强起從事遂不可為卒之前一<lb/>
日生辰也整冠對客酬酢無倦容將易簀猶正身危坐<lb/>
招同僚與之訣語琅琅不亂夀六十有四累以恩賞進<lb/>
<pb n="KR4d0255_WYG_020-31a"/>
承直郎病益侵致其仕轉宣教郎明年二月丙申葬于<lb/>
縣之翔鳳鄉滄門里鍾保㠗之原娶林氏子三人今惟<lb/>
向在四女長適進士陳定次適保義郎新監信州在城<lb/>
酒税曹憼次適進士李師説次幼亡木叔才器不羣而<lb/>
强于為善執親喪寢處不離服舍丘壠之念終身不暫<lb/>
忘奉己儉居官亷未嘗敢妄取見人有侈費而苟求者<lb/>
每曰吾寜以儉嗇貽譏不欲以輕財邀譽潔白自將始<lb/>
終不變而于義甚急故交有貧病而死者為辦其喪葬<lb/>
<pb n="KR4d0255_WYG_020-31b"/>
而經紀其家斯心豈獨為一身計哉屬辭勁健有筆力<lb/>
年踰五十不衰䇿名之後復偕漕計詩語尤工新字畫<lb/>
亦清遒可愛喜交賢士大夫游君誠之呂君子約官于<lb/>
吾鄉木叔時請益焉講切精當共圖不朽其中未可量<lb/>
也而止于此交游且深惜之況同氣之親乎誠可痛也<lb/>
銘曰是為吾弟之藏匪為吾弟抑友之良失此三益我<lb/>
心悲傷曷其可忘<lb/>
　絜齋集巻二十<lb/>
</p>
<p>
</p>
  </div>
</body>
</text>
</TEI>
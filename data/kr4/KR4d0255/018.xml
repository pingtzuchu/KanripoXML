<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻十八</head> <lb/>
    <p>
<pb n="KR4d0255_WYG_018-1a"/>
欽定四庫全書<lb/>
　絜齋集巻十八<lb/>
　　　　　　　　　　　　　宋　袁燮　撰<lb/>
　　誌銘<lb/>
　　　侍御史贈通議大夫汪公墓誌銘<lb/>
慶元六年夏四月詔以起居舍人汪公為侍御史此朝<lb/>
廷清要之職古人所謂一臺正而天下治非虚言也自<lb/>
公道不明居此職者鮮能竭忠以報國類多倚法以立<lb/>
<pb n="KR4d0255_WYG_018-1b"/>
威凡已所不合者率以私意去之姦臣未折其萌而良<lb/>
士先罹其害公既正位臺端分别是非明于黒白公論<lb/>
所推許者常全䕶之可恃以無恐公論所不與者必裁<lb/>
正之毋得而苟容舉職如此可謂真御史矣故雖不滿<lb/>
三月齎志以歿而評品人物者稱之至今視一時虚譽<lb/>
如雨集溝澮朝盈暮涸者何其相逺哉此足以知公之<lb/>
所存矣公諱義和字謙之徽州黟縣人也曽祖贈太子<lb/>
太師諱才貴妣西安郡夫人黄氏建安郡夫人舒氏祖<lb/>
<pb n="KR4d0255_WYG_018-2a"/>
簽書樞密院兼參知政事諱勃妣同安郡夫人祝氏㑹<lb/>
稽郡夫人唐氏考湖北提舉贈通議大夫諱作勵妣碩<lb/>
人祝氏公未弱冠貢于鄉以郊奏補官主江陰簿被計<lb/>
臺首薦歴餘干丞改宣教郎宰隆興之新建時嵗大祲<lb/>
府檄公視之而使人私焉曰幸以郡計為念已而謁帥<lb/>
首言旱甚十蠲其八矣帥艴然曰不我告而專之可乎<lb/>
公曰農民已困將為餓殍賦安從出明示以所減數俾<lb/>
户知之猶足以繫其心必待禀明緩不及事奈何大忤<lb/>
<pb n="KR4d0255_WYG_018-2b"/>
其意以語見侵公曰某頭可斷言不可食帥黽勉從之<lb/>
諸邑長咸在無敢出聲公抗首力爭八縣饑民均被大<lb/>
惠府有東湖之勝嵗久不治屬公浚之計工五十餘萬<lb/>
日役數千人公言取之諸邑寧免追胥賦干近郊徒資<lb/>
游手于饑民無預且游觀之所非今所急也議由是寢<lb/>
時淳熈八年也是嵗擢進士科時宰欲處以他闕辭不<lb/>
敢當益勤于民事務以仁恕教化為本陶然珥筆息爭<lb/>
善俗獄犴遂清漕尤公袤丘公崈繼以治行聞被命審<lb/>
<pb n="KR4d0255_WYG_018-3a"/>
察通判紹興府作永思陵朝廷委計臣躬任其責每事<lb/>
舒緩欲以不擾取名公曰擾誠不便山陵大事而惜費<lb/>
如是可乎孝宗聞之甚怒移知鎮江府張杓帥越與公<lb/>
協力靈駕既至錢清公見其可渡也趣之漕以為未可<lb/>
而公趣之愈急甫畢而堰壞時論服其敏逹是邦和買<lb/>
之弊久矣莅官者不能精察虚偽日滋公深究其所以<lb/>
然之故既履畝而税務為均平又稍損科敷與之覈實<lb/>
實有是田始有是賦歴歴可攷莫之或欺于是乎宿弊<lb/>
<pb n="KR4d0255_WYG_018-3b"/>
寖革焉繼丁太夫人及提刑公憂服除知武岡軍武岡<lb/>
與辰為鄰紹熈三年辰之溆浦蠻猺侵邊作亂公之官<lb/>
至邵陽或言賊勢方張姑徐徐焉公曰天子有命急策<lb/>
疾趨猶懼不及又可緩乎倍道而行大修武備綱目具<lb/>
舉威聲震疊且開以大信許之自新迄無入境者武岡<lb/>
財用不能自贍仰于永邵者半朝家科撥舊有常數二<lb/>
郡輒負不償公弗與校舒徐以俟之曰吾惟過自撙節<lb/>
而已既而經常用度種種無乏又思之曰彼不吾與未<lb/>
<pb n="KR4d0255_WYG_018-4a"/>
覩其害而乾沒焉豈不惜哉爰請于朝以二郡元撥之<lb/>
數理為武岡上供而武岡上供截為留州之用有㫖從<lb/>
之遂為長利加以博訪官僚周知利害財計日益充衍<lb/>
公宇黌舍營壁橋道亭驛軍器之屬無一不葺三嵗貢<lb/>
士増于舊額溪洞八百餘團結以恩信良吏之績班班<lb/>
乎可觀矣慶元二年以治最為太常博士時權要炎炎<lb/>
羣邪翼之詆天下正論以為偽學無敢明其不然者公<lb/>
對清光力陳人才真實疑似之辨人所難言義不容已<lb/>
<pb n="KR4d0255_WYG_018-4b"/>
天子嘉納亟施行之誣善者皆悚三年遷吏部郎兼禮<lb/>
部四年除樞密院檢詳五年以左司兼檢討玉牒宰掾<lb/>
最為機要而壓于宰輔之威是非予奪多含糊其辭公<lb/>
則不然可則曰可否則曰否未嘗持首䑕兩端之説吳<lb/>
興有糾合兇人盡戕主家而火其廬延及一市者刑寺<lb/>
欲分首從定罪死者一夫而止公駁之曰殺人放火俱<lb/>
合抵死兇徒肆虐厥罪惟均何首從之有中都㑹子之<lb/>
獄抵罪者數人集議欲輕之公又曰偽造者斬法也犯<lb/>
<pb n="KR4d0255_WYG_018-5a"/>
而輕之是不信于民也何憚而不犯皆請論如律公平<lb/>
時居官雖一鞭扑未嘗輕用而于是獨嚴戢姦宄䕶善<lb/>
良兹其所以為仁爾九月除起居舍人直前奏事願取<lb/>
司馬光五規為保治龜鑑嘉言偉論固流俗所謂迂闊<lb/>
者鬱而復明聞者興焉又謂二史分日侍立宜謹書言<lb/>
動使有所攷信時人亦甚韙之明日遷侍御史兼侍講<lb/>
有阿附權要致身詞掖者植根之固殆未易拔公首劾<lb/>
之曰此俗吏也不足以塵髙選斯人既斥足警其餘矣<lb/>
<pb n="KR4d0255_WYG_018-5b"/>
每患學者各私其師趨向不一于是交攻建言昔我髙<lb/>
宗聖訓士當專以孔孟為師夫孔孟者萬世之標準也<lb/>
由之則為正道舍之則為他道孰有能加損毫末者哉<lb/>
當衆言淆亂之時發為正大之論如指迷途如藥錮疾<lb/>
深有當于人心莫不延頸以俟傾耳以聽望其由是日<lb/>
進讜言而孰謂公止于斯乎卒之日寔是嵗之六月六<lb/>
日也享年六十積官至朝議大夫贈通議大夫朝廷惜<lb/>
其喪賻贈如例娶程氏給事中叔逹之從妹也姑性嚴<lb/>
<pb n="KR4d0255_WYG_018-6a"/>
事之甚謹歡然無間言公得顓心任職不以家務自累<lb/>
抑内助為多封宜人以子陞朝封令人嘉定三年四月<lb/>
三日以疾卒享年七十有一贈碩人長子綱朝散大夫<lb/>
直焕章閣知紹興府兼權提刑次紀為公弟義的後終<lb/>
贛縣丞次統奉議郎通判楚州次縝宣教郎知興國軍<lb/>
永興縣女適奉議郎通判衢州朱拂孫曰萊曰榘曰棨<lb/>
曰泳之將仕郎孫女適修職郎江陰軍司户程熹次適<lb/>
進士朱任餘二人未行公自幼及長嗜書不倦手抄至<lb/>
<pb n="KR4d0255_WYG_018-6b"/>
百餘帙尤熟于左氏春秋辭華炳蔚援筆立成竄定不<lb/>
過數字前後奏篇無慮數十直已而發不事雕琢而皆<lb/>
當世切要蓋根于學問非苟作者其立身處事也亦然<lb/>
事親篤孝母有疾衣不觧帶者數月風儀峻整而謙抑<lb/>
自將事機立斷而持循惟謹義所難安雖微不取義所<lb/>
當與雖多不靳吏或以久例白一無所受貲産不逮其<lb/>
先世逺甚而賙恤窮乏一遵舊式推廣此心孰不歸仁<lb/>
兹非學問之力歟宰邑丞郡值歉嵗念常平倉儲蓄無<lb/>
<pb n="KR4d0255_WYG_018-7a"/>
㡬不足以賑窮言于帥守多方勸分人皆樂從以富鄭<lb/>
公青州救災之良策推而行之全活甚衆左右司檢正<lb/>
事至夥也以一身兼之隨宜區處諸務俱辦館伴北使<lb/>
禁樂之際偶聞樂聲金使遽以為請公使謂之曰此閭<lb/>
巷間為之耳几筵未徹國樂猶禁而可施此乎片言折<lb/>
之愧服而止此皆篤于學問積之有餘用之不匱故泛<lb/>
應曲當如此每語諸子吾年及耳順即謀歸休盡閲家<lb/>
藏未讀之書此志未易量也雖不克遂而心聲所形集<lb/>
<pb n="KR4d0255_WYG_018-7b"/>
三十卷粲若瓊玖其學亦富矣越帥既蔚有華問又倡<lb/>
率諸弟努力為學此所謂世濟其美者耶初公葬于邑<lb/>
西郭家塘之原碩人歿重于啓窆則葬于邑西雙溪之<lb/>
原嵗月深矣徳銘未立越帥貽書以是見屬某惟同年<lb/>
之誼有不可辭者敬諾之銘曰衣冠蟬聨斯世所貴古<lb/>
稱不朽非是之謂汪氏一門世有顯人顯以賢徳匪徒<lb/>
簮紳維侍御公樞參之裔公侯復始平生之志位雖不<lb/>
充徳則不忝霜臺諤諤繩彼姦諂天奪之速舉世所嗟<lb/>
<pb n="KR4d0255_WYG_018-8a"/>
施于後昆韡韡其華何以成之續此正脉克世其家令<lb/>
名有赫<lb/>
　　　刑部郎中薛公墓誌銘<lb/>
紹興間吾鄉年高徳劭者有五人焉其學問操履俱一<lb/>
邦之望時時合并有似乎唐之九老本朝之耆英故謂<lb/>
之五老繪而為圖傳之至今左朝奉大夫衡州使君薛<lb/>
公其一也公既與是四人者以道義相交而又得賢壻<lb/>
焉曰禮部侍郎高公學有根柢氣類相若講明義理日<lb/>
<pb n="KR4d0255_WYG_018-8b"/>
益精微于是乎家庭間肅肅雍雍薫蒸陶染不扶而植<lb/>
為子若孫者烏得而不賢哉刑部公之持身居官所以<lb/>
見推于士大夫者其源委蓋如是公諱揚祖字元振世<lb/>
占籍于明明陞府遂為慶元郡人曽大父諱唐贈朝議<lb/>
大夫大父諱朋龜即衡陽使君也嘗權工吏部二郎官<lb/>
考諱居實朝請大夫歴倉部郎中直祕閣帥淮東贈中<lb/>
散大夫妣朱氏宜人贈令人公資性穎悟風規秀整嗜<lb/>
書不倦以父任補官淳煕間辟淮東帥司書寫機宜文<lb/>
<pb n="KR4d0255_WYG_018-9a"/>
字丁外艱服除調處州司户參軍紹熙初監編估局門<lb/>
皇上履位宰婺之義烏通守金陵丁太夫人憂不赴既<lb/>
除喪主管浙西安撫司機宜文字監尚書六部門大理<lb/>
寺簿知漳州召為大理丞遷刑部郎中尋以疾請外得<lb/>
池州改主管沖佑觀公始為户掾軍校有怨軍事判官<lb/>
者伺其未明趨郡剚刃肩輿已而自首郡守送之獄公<lb/>
亟言曰軍校輒犯階級誅之法也事理明甚何必寘諸<lb/>
囹圄若訊他囚乎聞者皆快其壯局門事簡不足以觀<lb/>
<pb n="KR4d0255_WYG_018-9b"/>
設施丘公崈時為户部侍郎風裁甚髙見公而竒之曰<lb/>
此有用之才也為之延譽參政陳公騤亦驟稱之聲名<lb/>
藉藉改秩之劇不勞而辦邑有顔孝子墓嵗久荒圮首<lb/>
營葺之申嚴樵牧之禁有助風教一胥大為姦利白諸<lb/>
郡將黥之以警其餘莫不震懾率以五鼓視事夜漏下<lb/>
十刻始休三嵗之内無日不然以故庭無留訟獄無滯<lb/>
囚東江湍駛舟多覆溺乃創石梁捐已俸以先之樂助<lb/>
者衆費緡錢以萬計及守臨漳梁南江如東江之役故<lb/>
<pb n="KR4d0255_WYG_018-10a"/>
兩橋之成人皆以薛公名之為之立祠示不忘也漳僅<lb/>
有土城髙不過五尺無以禦寇公欲修築請于朝未之<lb/>
行也及為郎面對申言此州當閩廣徃來之衝去朝廷<lb/>
二千餘里而城壁不立徃時沈師竊發以無備故可為<lb/>
覆車之戒乞以臣任内樁積錢輒辦兹事上始從之詔<lb/>
守臣汝讜經畫如其言漳人賴之時州縣財用不足多<lb/>
以科罰從事公言民犯有司自有成法豈宜因以為利<lb/>
施之小罪已非息訟之道若罪至殺傷由此倖免寃枉<lb/>
<pb n="KR4d0255_WYG_018-10b"/>
何時伸乎此亦切于時務之言也溪峒猖獗湖廣江西<lb/>
均被其毒贛大州也恬不為備賊兵深入直趨郡城獨<lb/>
幸急撤浮橋僅免于禍不爾守其危哉漳距賊巢非若<lb/>
贛之壤地相接也而公豫為之防日繕甲兵積榖粟常<lb/>
若寇敵之至威聲所加足以禦侮不既賢矣乎省户之<lb/>
除天子固將用之不幸而病奉祠里居沈綿者九載竟<lb/>
至大故寔嘉定十二年七月癸酉也享年七十有三積<lb/>
官至朝奉大夫娶蔣氏吏部尚書大猷之曽孫女贈宜<lb/>
<pb n="KR4d0255_WYG_018-11a"/>
人又娶汪氏封宜人子男五人長師仁廸功郎監紹興<lb/>
府三江買納鹽場師誠師文師謙皆蚤卒師魯將該致<lb/>
仕恩女二人長適進士楊宗紹次未行孫男三人長安<lb/>
之餘未名公五歴官嵗月深矣而資産終不甚裕故多<lb/>
以亷吏為薦大資趙公入侍經帷薦慈湖楊公而公亦<lb/>
預焉時人以為榮初倉部公窆于奉化縣忠義鄉之雙<lb/>
谷去城㡬百里公每謂二子曰先隴若是之逺子孫憚<lb/>
其難至聲迹必暌吾歿之後得祔葬于此爾曹展省併<lb/>
<pb n="KR4d0255_WYG_018-11b"/>
及兩世則不至于遽疎吾瞑目無憾矣明年二月某日<lb/>
二孤敬遵先志克襄大事而屬某為之銘某雖老且病<lb/>
然鄉黨之誼不可辭也乃次第其本末繫之曰猗歟一<lb/>
門三世為郎象賢濟美厥徳有光猗歟刑曹甚敏而厚<lb/>
居官可紀有學有守味其遺訓先隴之思兹為不忘昭<lb/>
昭永埀<lb/>
　　　蘄州太守李公墓誌銘<lb/>
李公茂欽東萊吕成公之髙弟也淳煕中成公之弟子<lb/>
<pb n="KR4d0255_WYG_018-12a"/>
約為四明倉官茂欽不逺數百里訪焉余因是識之風<lb/>
規峻整志氣挺特明于義利之辨使人起敬入太學結<lb/>
交海内賢俊相與講切義理益明同舍生有病疫者多<lb/>
方拯救以身親之義所當為不遑自恤為學錄規繩井<lb/>
井諸生嚴憚留趙二丞相聞其賢風使來見一不徃嘉<lb/>
定中余同官于朝時時合并壯其風操每推許之異時<lb/>
履險蹈難以仗節死義稱者必斯人也及蘄春被圍余<lb/>
日日念之曰茂欽其死乎既而果死嗚呼賢如斯人而<lb/>
<pb n="KR4d0255_WYG_018-12b"/>
可死乎自古國家之立必有正人端士焉英特之氣與<lb/>
生俱生培之飬之益堅益壯足以興起人心維持三綱<lb/>
五常而壽其脉則社稷可以長保茂欽之生天之所以<lb/>
佑我宋也茂欽之死節所以緜我宋之無彊大歴服也<lb/>
寧不偉哉茂欽諱誠之世家于婺之東陽曽祖某祖某<lb/>
考某俱不仕考以茂欽該郊祀恩再贈宣教郎妣鄭氏<lb/>
贈孺人茂欽自幼莊重不苟言笑勤于務學既冠而邃<lb/>
于易登賢書試舍選俱第一慶元初解褐分教鄱陽丁<lb/>
<pb n="KR4d0255_WYG_018-13a"/>
考妣憂廬墓終喪幹辦福建安撫司公事性不喜覓舉<lb/>
或勉之則曰彼誠知我何必有求彼不吾知雖求何益<lb/>
以此絶口不求而帥若憲俱以其公論所歸而自舉之<lb/>
除刑工部架閣擢國子錄讒説肆誣臺評且上或言自<lb/>
辨可免茂欽曰吾不慣為此態惟有去爾及報罷舉朝<lb/>
寃之送别者袂相屬人更以為榮再朞起為江西運幹<lb/>
部使者稱提㑹子第其物力髙下輸錢以歛之茂欽以<lb/>
為富人至少自中家而下安所取辦而應此令何如循<lb/>
<pb n="KR4d0255_WYG_018-13b"/>
舊例止以鹽本錢通融可以無擾使者不悦曰商君之<lb/>
令猶能必行今乃齟齬如此茂欽愀然曰公以儒學發<lb/>
身而欲效商君之所為乎吾苦言難入求奉祠而歸使<lb/>
者遜謝罷令而後止改秩通判常州總司督經總制錢<lb/>
甚峻前此為倅者率以不辦取辱茂欽始至即為都簿<lb/>
具財賦若干之目言于主司立為定額分限輸錢罔有<lb/>
虧闕宿逋亦補焉不惟區處有方亦由潔㢘無私吏不<lb/>
容姦知郢州時制帥頗有風力而行事皆當茂欽以書<lb/>
<pb n="KR4d0255_WYG_018-14a"/>
勉之曰鎮壓不可以無威必和易以通下情斷制不可<lb/>
以不獨必博咨以盡羣策時以為名言揣敵必敗盟大<lb/>
修邊防戰攻守禦之具甚備厥費緡錢十萬舊有備邊<lb/>
下倉復置上倉糴米麥以實之及敵至荆西鄰州驛騷<lb/>
制府調兵為援亟發州兵及統司所益兵及保㨗民兵<lb/>
合二千五百人撫而遣之協古諸侯守在四鄰之義且<lb/>
力請于朝増新軍五百人痛節冗費財用常足保此一<lb/>
邦晏然如故茂欽之力也移知蘄州蘄為次邊中興以<lb/>
<pb n="KR4d0255_WYG_018-14b"/>
來未嘗被兵邦人皆謂金必不至茂欽曰備禦無素忽<lb/>
長驅而來將若之何相視城壁而増益之高與厚俱五<lb/>
尺而濬其濠塹厥深二尋而廣五之備樓櫓築羊馬牆<lb/>
教閲廂禁民兵激之以賞増倉厫二十積米以石計者<lb/>
四萬先是郡中酒庫月觧錢四百五十千為太守常俸<lb/>
茂欽一無所受寄諸公帑兵食之儲實此錢附益之提<lb/>
㸃刑獄兼知黄州何大節欲堅守沙窩黄土諸關茂欽<lb/>
曰古人守險敵無他岐可入故閉關足以絶其來今五<lb/>
<pb n="KR4d0255_WYG_018-15a"/>
關三四百里小路可入者以百數安能盡守若從小路<lb/>
繞出關背毋乃大被其毒乎不聽大節又以黄陂一路<lb/>
無山可守調民築堤且發蘄之民兵相與守關茂欽言<lb/>
黄陂之旁地多沮洳敵騎不能馳驟若隄為坦途則其<lb/>
來易耳民兵可保鄉井逺適必無固志皆不聽後悉如<lb/>
茂欽之揣金決策深入以兵牽制浮光而徑擣蘄黄二<lb/>
州時茂欽將受代維舟江滸欲遣其家先歸聞敵入邊<lb/>
恐人心不寧遂不果行而州兵迎新者半民兵復為憲<lb/>
<pb n="KR4d0255_WYG_018-15b"/>
司所分存者僅千餘人勢力微矣乃選擇城中壯丁參<lb/>
以寄居宗子分布城中金兵將至募敢死士三百人迎<lb/>
擊于十里外挫其先鋒大破之金為連珠寨百道攻城<lb/>
茂欽躬擐甲胄朝夕巡歴不復顧其家歸正人張竒久<lb/>
居于蘄茂欽察其有異志并其黨誅之金叩城呼張竒<lb/>
毋誤我則知其為間明矣造橋欲渡則奪之毀民居板<lb/>
木排牆以進則焚之積火欲燒戰樓者以水沃之鑿小<lb/>
渠欲洩濠水則盡殺而復窒之佩銀牌率衆來攻者則<lb/>
<pb n="KR4d0255_WYG_018-16a"/>
射而殪之又禽敵將七人池陽合肥皆遣兵三千來援<lb/>
金擊之皆敗走統帥有擁重兵而至境上者畏敵而不<lb/>
敢前敵知外援已絶而攻益急茂欽調兵奪其攻具殺<lb/>
兩大將又以鉤繫長繩拽其雲梯至前亂斧斫之墜者<lb/>
如雨又令死士夜入敵寨攻擊不得寧息又伏兵羊馬<lb/>
墻中俟其至掩之入濠死者甚衆製布囊以萬計盛土<lb/>
積城上礮不能傷灌鵝車洞子以金汁沃以膏油頃刻<lb/>
煨燼料地道所來之處熏以毒藥城得不陷埋甕地中<lb/>
<pb n="KR4d0255_WYG_018-16b"/>
令人潛聽動息皆知掘城基者擲火牛以燒之發鐵礮<lb/>
者張皮簾以障之金不得志將去㑹黄州失守併兵為<lb/>
一凡十餘萬城中大震茂欽神色自若指所儲倉實曰<lb/>
但自飽食毋憂也帥閫禆將徐揮以兵八百人來援茂<lb/>
欽疑之止令助守不令出戰揮詐稱欲迎援師又不許<lb/>
中夜率其衆縋而下教敵登城魚貫而進茂欽之子士<lb/>
允力戰而死茂欽率兵巷戰自子至寅殺傷相當士卒<lb/>
感其恩皆戰死無一降者茂欽于是死之將死呼其家<lb/>
<pb n="KR4d0255_WYG_018-17a"/>
人曰城已破汝等宜速死無辱于敵妻孺人許氏及婦<lb/>
若孫即赴水死時嘉定十四年三月十七日也金入郛<lb/>
語人曰非爾叛將送我登城我明日去矣聞者皆惜之<lb/>
積官至郎壽六十有九子士昭以守舍免次士逹蚤亡<lb/>
次士允次士介先一年卒女適進士許之選天子深知<lb/>
茂欽之忠贈朝散大夫祕閣修撰追賜紫章服封正節<lb/>
侯賜額立廟于蘄賻以銀二百兩絹二百疋仍賜爵迪<lb/>
功郎者三贈其妻令人士允通直郎子婦及孫女之歿<lb/>
<pb n="KR4d0255_WYG_018-17b"/>
于難者皆贈安人茂欽生長寒門備嘗艱阻授徒所入<lb/>
專以養親妻孥不預焉中嵗絶慾獨寢一榻泊如也奉<lb/>
使典州書尺饋遺未嘗入修門一心營職計慮深長至<lb/>
蘄之半年便民五事中力言六關不可恃宜别駐一軍<lb/>
扼其衝要不然必殆先見之明有如蓍龜又兩年間與<lb/>
其弟書豫以邊事為憂其言曰既任其責不敢顧其身<lb/>
又曰一身一家未保生死職任所在惟當盡死以守此<lb/>
其平居真情之所形也臨難捐軀豈俟擬議哉大義著<lb/>
<pb n="KR4d0255_WYG_018-18a"/>
明人心奮發通守秦君鉅教授阮君希甫皆守節以死<lb/>
茂欽實倡之夫茂欽豈徒死者哉世固有勇于徇義而<lb/>
無竒策拱手以就戮者是則徒死云爾張巡守睢陽賊<lb/>
百計攻之隨方捍禦出奇無窮茂欽居重圍中應敵之<lb/>
策班班可紀來攻者不遺餘力捍禦者綽有餘裕睢陽<lb/>
雖陷而有蔽遮江淮之功蘄城雖不全而有阻遏賊勢<lb/>
之績一郡罹其災他邦受其賜豈徒死而已哉既歿之<lb/>
三年二月七日其孤士昭葬之于邑東七里東山之原<lb/>
<pb n="KR4d0255_WYG_018-18b"/>
孤欲求銘于某其鄉人工部侍郎葛公為逹此意某得<lb/>
附此以傳不朽固所願也銘曰嗚呼茂欽萬夫之傑學<lb/>
有師表清明洞澈如水斯寒如火斯熱如金斯精如玉<lb/>
斯潔死生一致本無差别不榮幸生凛矣其烈豈無才<lb/>
士從容剖決亦有詞宗敷腴婉切如彼春華倐焉泯滅<lb/>
潢潦無源朝盈夕竭維此茂欽卓爾超越不辱其身全<lb/>
歸罔闕茂欽云亡梁傾棟折凡我同志未語先咽東山<lb/>
之麓我銘斯掲過者肅如斂衽祇謁<lb/>
<pb n="KR4d0255_WYG_018-19a"/>
　　　運判龍圖趙公墓誌銘<lb/>
嘉泰開禧間某官富沙閩漕趙公建臺是邦年既高矣<lb/>
清眸炯如道貌瑩如有出羣拔俗之態事無劇易從容<lb/>
裁決若不經意而皆當于人心某嘗叩請其故公曰吾<lb/>
無他長昔從事于伊洛之學得其㫖趣從此胸中無復<lb/>
凝滯某始知其非偶然者今觀道施君狀公之行具言<lb/>
丞太和時邑宰周君賓遇公甚厚凡所以啓告者率根<lb/>
本伊洛公服膺焉石韞玉而山輝水懐珠而川媚發于<lb/>
<pb n="KR4d0255_WYG_018-19b"/>
容貌形于事業皆有本而然此公之所以深可敬也公<lb/>
諱充夫字可大魏悼王之七世孫也始名逹夫字㢘善<lb/>
孝宗為更其名公併字易焉曽祖諱報之保大軍承宣<lb/>
使妣惠國夫人王氏祖諱公懋中奉大夫妣令人孫氏<lb/>
徐氏考諱彦孟朝散大夫贈金紫光祿大夫妣安康郡<lb/>
夫人孟氏永寜郡夫人羅氏自中原俶擾金紫公避地<lb/>
婺源娶都督孟公庾之女遂從外舅寓居于信之鉛山<lb/>
公穎悟而嗜書外祖奇之室以孫女以金紫䕃補官主<lb/>
<pb n="KR4d0255_WYG_018-20a"/>
永福簿丁父憂服除調太和丞監青龍鎮辟涔水檢踏<lb/>
官知宜興縣簽書淮南軍節度判官知新喻縣通判湖<lb/>
州守臨汀嘉禾吳興三郡奉祠起知道州辭不赴仍賦<lb/>
祠祿擢提舉淮東常平茶鹽公事直祕閣福建轉運判<lb/>
官告老進直敷文閣與祠再告老陞龍圖閣致其事初<lb/>
孝宗屬意錢幣公以舉為泉屬患場兵應募者之寡請<lb/>
役諸路黥𨽻嶺南之人五年無過給據自便就役者以<lb/>
千計久之新至者欲為變公驅車以徃號召從役收捕<lb/>
<pb n="KR4d0255_WYG_018-20b"/>
無遺自是無敢叛者茶寇頼五方熾駸駸至廣提㸃刑<lb/>
獄林公光朝謂公曰場中黥卒得無有從亂者乎公保<lb/>
無他虞既而帖然林公因咨禦寇之策公言贛吉間有<lb/>
㨗徑數百里接詔之仁化宜分兵捍禦亟遣摧鋒軍控<lb/>
扼其處賊果至殱其先鋒餘黨奔逸自是不能復振新<lb/>
喻絶産之家有專其利官不得預公許其自陳減租二<lb/>
之一永以為業而悉蠲其宿負靡不樂輸砂錢禁嚴犯<lb/>
者猶衆公言上供空用銅錢錢荒則多偽銅楮相半弊<lb/>
<pb n="KR4d0255_WYG_018-21a"/>
斯革矣諸司皆許之盗鑄遂息而綱運之費亦嵗省二<lb/>
十餘萬臨汀擇守光宗命公為之閩帥趙忠定公議置<lb/>
莊倉公以為此固甚善後有逋負未免追擾何如冬儲<lb/>
粟春糶畧收一分之息糴本稍増而民食無闕經久之<lb/>
利也帥大然之朝㫖欲行經界俾公籌之公謂汀税産<lb/>
雖多而所收十纔六七自足郡計若行經界則省額一<lb/>
定不容擅減必均于民輸將重于曩時必有流離失業<lb/>
之患條陳利害甚悉平生好古而隨時處事不膠古制<lb/>
<pb n="KR4d0255_WYG_018-21b"/>
者類如此郡城頽圮鋭意修築而易募役及堪負重者<lb/>
補闕額而蠲雜費得百餘人不勞而辦公之始至也營<lb/>
卒怯懦不知紀律申嚴號令日日教習時自臨之區别<lb/>
武藝頒賚有差士皆勇奮㑹寧化妖民廖大興等作亂<lb/>
聲摇諸郡命左翼將高特率兵討之巡尉屬焉授以方<lb/>
畧銜枚宵行五里為一鋪直抵其穴斷其糧道遮絶外<lb/>
援力罷而後取旁郡兵繼至咸遵約束妖氛遂清吳興<lb/>
上供嵗額百十五萬而累政所發至百餘萬版曹督索<lb/>
<pb n="KR4d0255_WYG_018-22a"/>
無虚月公奏蠲之人情懽然公曰此天子之徳意也郡<lb/>
計既寛捐以與民未納者代輸焉催征者併閣焉皇上<lb/>
雅聞公名俾司庾事相度淮田耕種利害謂平曠之土<lb/>
水無源流仰雨浸灌稍旱則乾何以殖榖惟當益浚陂<lb/>
塘官給工役之費則于民無擾而其利至溥又言民既<lb/>
執役而復責免役之錢是重困之也請以沒官田産隨<lb/>
鄉分廣狹當役者給之助其不足以紓民力鹽商胥吏<lb/>
共為姦利以既支未抺之鈔重請公推見弊源任官而<lb/>
<pb n="KR4d0255_WYG_018-22b"/>
不任吏莫之或欺其將漕也于鹽事尤加意郡邑有大<lb/>
小户口有多寡計其日用之數定其日用之額彊不可<lb/>
多得弱不至乏絶時論稱其公平殿司左翼軍分屯汀<lb/>
建泉邵始用禦寇出戍増給小劵名為一兵而有二兵<lb/>
之費公以漸消之招補闕額止給本俸行之不驚人無<lb/>
怨言此皆公之善政可為後法者也時望傾屬聲名焯<lb/>
然顧何施不可而公雅意静退以道義為樂人所汲汲<lb/>
我則徐徐始以丞攝尉全獲彊盗改秩法也推以與尉<lb/>
<pb n="KR4d0255_WYG_018-23a"/>
及攝龍泉復以盗賞畀之鄰邑安恬之稱已藉藉于搢<lb/>
紳間矣况學問涵養日進不止豈復以世俗所樂累其<lb/>
清明耶守吳興時忤時宰之親遄歸故里結亭二十有<lb/>
五放懐巖壑若將終身彊而後起名流多稱慕之而誠<lb/>
齋楊公知之最真有契于心爾時權姦妄開邊隙公深<lb/>
言其不然雖拂其意不恤也非輕視軒冕其能爾乎有<lb/>
樓曰一經有館曰東塾子孫滿前課以學業嘗著論言<lb/>
人而能仁道足以生生則安安則久魯論一書求之可<lb/>
<pb n="KR4d0255_WYG_018-23b"/>
也審處其方以藥已病病去則仁仁則日新日新則樂<lb/>
美哉言乎其古人進徳之心乎筋力尚彊謝事而歸優<lb/>
游自適者十有三年人生真樂何以尚此嘉定十一年<lb/>
正月丁亥終于正寢享年八十有五積階朝請大夫賜<lb/>
四品服所著有進策奏槀及東山詩集宜人孟氏先公<lb/>
十有五年卒葬于鉛山縣鵝湖鄉之東山四子時授從<lb/>
政郎監江淮等路都大提㸃鑄錢司金銀場時升迪功<lb/>
郎衢州司户先卒時牧迪功郎福州司户時稷三女源<lb/>
<pb n="KR4d0255_WYG_018-24a"/>
伯潛鄭欽崇傅煴其壻也伯潛今為迪功郎某州州學<lb/>
教授孫男若璜若璋若琅若琛若璣若璪若珍若瑺孫<lb/>
女一適迪功郎隆興府司户周景舒十月丙午諸孤奉<lb/>
其喪合葬于宜人之墓某不才辱公薦舉遂為知己又<lb/>
獲從公之長子遊契分不薄矣貽書求銘義不敢辭謹<lb/>
摭其表表可稱者掲諸幽堂昭示無極銘曰皇祖維宣<lb/>
篤生悼王天監厥衷子孫繁昌維此龍圖克嗣先烈有<lb/>
始有終天潢之傑不究于用君子惜之我懐斯人播以<lb/>
<pb n="KR4d0255_WYG_018-24b"/>
聲詩<lb/>
　　　通判泉州石君墓誌銘<lb/>
淳熙中余游太學得直諒多聞之友曰石君諱範字宗<lb/>
卿婺州浦江人也其先占籍青社國初徙焉君天資俊<lb/>
茂志氣超卓師事東萊吕公有所啓告服膺無斁而羣<lb/>
居共學又多一時佳士薫炙涵浸氣質増美肄業膠庠<lb/>
能道其師之賢徳學問甚悉余竦然異之遂與定交後<lb/>
君仕日有名嘗調官中都權臣氣焰方烈其黨有依勢<lb/>
<pb n="KR4d0255_WYG_018-25a"/>
用事能軒輊一時士大夫者與君有舊諷以一登權門<lb/>
美官可立得君曰吾儒者改秩為邑義固當爾奚以僥<lb/>
倖為卒不詣余以是服君自待甚厚而守正不撓如此<lb/>
嗚呼兹其師訓之所自來耶曽祖諱沔儒學起家宰明<lb/>
之慈溪年纔六十念母年高隨牒逺適非所以養致其<lb/>
仕而歸時論高之祖諱楶考諱知言君既歴官贈考為<lb/>
承事郎妣于氏繼母喻氏俱為孺人初君以紹熙元年<lb/>
擢進士科為奉化尉嵗饑民貧相率貸糧境内騷動君<lb/>
<pb n="KR4d0255_WYG_018-25b"/>
曰是之不戢乃吾失職也單車疾驅開諭而儆戒之利<lb/>
害明白聽者冰釋又為白官長亟請于牧守監司多方<lb/>
賑貸其黨遂散不戮一夫海寇有逞其威虐大為民害<lb/>
延及鄰境者君設方畧一日就禽改承奉郎知處州麗<lb/>
水縣大修版籍嚴詭挾之禁申自首之法姦民猾吏毋<lb/>
得表裏交蠧條畫既井井矣㑹以繼母憂去徽之婺源<lb/>
素號難治令以罪罷者踵相接無敢向邇者君獨奮曰<lb/>
心誠求之何事不集核吏姦節冗費裕財之源不事科<lb/>
<pb n="KR4d0255_WYG_018-26a"/>
罰月樁緡錢嵗以二萬計鑿空取辦民力大屈君深念<lb/>
之建請蠲什之二其言懇切感動人心將漕者亟從之<lb/>
由是大得民譽賦輸如期財用自足通判袁州峒寇陸<lb/>
梁衡潭贛吉被禍尤酷袁當四郡之衝人情懔懔君攝<lb/>
郡事練禁旅閲民兵廣儲蓄博訪守禦之䇿爭効所長<lb/>
威聲甚震盗無敢向者通守泉南兼南外宗正丞又佐<lb/>
舶司而左翼養軍之費復𨽻焉事亦叢矣剖析隨宜莫<lb/>
不中節余益信君才力敏裕非若腐儒之膠固不通而<lb/>
<pb n="KR4d0255_WYG_018-26b"/>
俗吏之所為君亦不屑也可不謂賢乎哉嘉定六年九<lb/>
月二十三日終于官舍享年六十有六官承議郎既納<lb/>
禄轉朝奉郎八年十月乙酉葬于邑之松塘原娶陳氏<lb/>
封孺人子武戩戡女適永嘉進士宋纓次未行孫男一<lb/>
人仰孫女三人君敬奉庭闈得繼母歡心拊教幼弟恩<lb/>
意深篤喜道人善亦嫉惡居官㢘潔俸入外一不敢妄<lb/>
取奏院劉君狀其善行詳矣將葬武持以請銘余曰子<lb/>
之先君吾同堂合席金蘭之契也子不我屬猶將稱述<lb/>
<pb n="KR4d0255_WYG_018-27a"/>
之况請之勤耶乃作銘曰才之裕莫邪銛兮行之潔冰<lb/>
霜嚴兮老于一倅取之㢘兮兹為幽宫<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>兮瞻兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0255_WYG_018-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻四</head> <lb/>
    <p>
<pb n="KR4d0255_WYG_004-1a"/>
欽定四庫全書<lb/>
　絜齋集巻四<lb/>
　　　　　　　　　　　　　宋　袁燮　撰<lb/>
　　奏疏<lb/>
　　　論蜀劄子一<lb/>
臣竊觀當今之務惟邊防最切而其間利害有未易言<lb/>
者自淮甸以迄蜀皆邊面也形勢至廣不勝其備要當<lb/>
斟酌時宜而善處之淮甸廹近中都論者皆以為急然<lb/>
<pb n="KR4d0255_WYG_004-1b"/>
以臣視之近者固不可緩逺者尤不可忽臣請先言蜀<lb/>
中之利害可乎葢昔者張浚既失五路力不足以養兵<lb/>
乃以五路財賦均之西蜀增立名色謂之折估蜀人由<lb/>
是重困馴致于今資用耗竭人情既岌岌矣往嵗金人<lb/>
至邉淮襄之間日尋干戈獨此一方互市自若遂啓敵<lb/>
心乘間深入殺戮不可勝計忠義之徒痛其家之碎於<lb/>
敵也縞素復讐義固當爾而我師追而還之金躡其後<lb/>
無所逃死安得不怨怨讟並興慮其難制盡散之以為<lb/>
<pb n="KR4d0255_WYG_004-2a"/>
農則安得而不叛敵窺其意從而誘之幸以忠義自名<lb/>
終不甘為敵役及其未固汲汲招集其亦可也而事權<lb/>
不出於一諸司各行其意于是乎紀綱紛亂姦宄並作<lb/>
而闗外四郡遂莽為盜墟此關乎安危之時也若救頭<lb/>
然<hi>案此句上疑有缺文</hi>雖危可安失今不圖噬臍何及萬一四郡<lb/>
失守則西蜀之心搖矣惟蜀與楚相依以立蜀人乖亂<lb/>
楚將若何唇亡齒寒之憂近在眼中矣淮甸其能自安<lb/>
乎中都寜不震乎可為寒心可為慟哭此其利害豈直<lb/>
<pb n="KR4d0255_WYG_004-2b"/>
安危也哉智者圖事因禍為福轉敗為功原紛擾之由<lb/>
求康濟之䇿推赤心置人腹中則銅馬之流莫不感悦<lb/>
釋賊將用其計謀則李祐之徒皆能成功不疑于物物<lb/>
亦誠焉古人此論可謂著明矣淮西山東之豪所以為<lb/>
我盡力者誠心待之蜀之當是任者誠能效其所為開<lb/>
示大信堅于金石孰不樂為吾用竝邉忠義聲勢相接<lb/>
若左右手之交相為援若兄及弟之共禦其侮智謀迭<lb/>
出則殘敵不能支矣此所謂因禍為福轉敗為功者也<lb/>
<pb n="KR4d0255_WYG_004-3a"/>
揚雄有言御得其道則天下狙詐咸作使御失其道則<lb/>
天下狙詐咸作敵御之為言結之以恩信閑之以法度<lb/>
不疾而徐巧于調伏有致逺之能而無泛駕之患也苟<lb/>
非其人孰任兹事擯黜其庸懦不才者更用其望實夙<lb/>
著者號令一新精采俱變元氣既充外邪消伏挈諸擾<lb/>
攘之中置之安全之域豈惟蜀安天下舉安事之樞要<lb/>
昭然在是也惟陛下亟圖之<lb/>
　　　論蜀劄子二<lb/>
<pb n="KR4d0255_WYG_004-3b"/>
臣不佞去嵗六月八日獲對清光極陳蜀中利害親聆<lb/>
玉音有忠直可見之褒足以仰窺聖心垂意于坤維者<lb/>
如此葢此一方去天萬里安危休戚艱于上達形勢何<lb/>
以聯屬警急何以赴援非其他諸路比也故聖心深慮<lb/>
之殘宼稔惡時有侵犯今春大入歴興元寇金洋遂至<lb/>
大安我師勦之殆無遺類威聲既震疊矣然變詐之性<lb/>
巧于窺覘萬一乘我少懈奪我江源順流而下聲摇東<lb/>
南將若之何不可不慮也夫藩籬嚴宻彼安得以窺我<lb/>
<pb n="KR4d0255_WYG_004-4a"/>
根本堅壯彼安得以搖我昔孝宗皇帝光臨萬㝢中外<lb/>
敉寜矣而猶切切焉惟蜀是憂命執政大臣繼踵宣威<lb/>
者至于三四又詔制置司同諸帥臣銓釋兵將庸懦不<lb/>
堪倚仗者而易置之夫宣威之設不于他路而獨于蜀<lb/>
兵將之易置不施之他路而獨施之蜀聖哲之心深知<lb/>
天下安危實繫乎此重此一方所以重國勢也陛下可<lb/>
不繩其祖武而加重于此哉葢今日蜀之急務有六臣<lb/>
請為陛下略陳之夫階成和鳯蜀之垣墉也其地險絶<lb/>
<pb n="KR4d0255_WYG_004-4b"/>
為吾障蔽則關内諸郡雖不立城壁自然安固焚蕩以<lb/>
來外無垣墉之可恃内無城壁之可依表裏俱虛寇寜<lb/>
不益肆其毒乎人情岌岌避難而逃者無復歸志非小<lb/>
故也毋憚大費亟為之圖度僧鬻爵費廣不靳而責成<lb/>
于郡邑視其多寡以為殿最磨以嵗月庶可漸復此其<lb/>
急務一也自古巴蜀號稱多士諸葛亮奮于隆中豪傑<lb/>
歸之如水赴壑勲名爛然前後相望可以今日而無其<lb/>
人乎屬者沔帥察其姦欺立談之間斷此大事此固蜀<lb/>
<pb n="KR4d0255_WYG_004-5a"/>
中之儒英也如此人物搜揚簡拔推誠而任用之何由<lb/>
不濟此其急務二也自古立國賞必以信况捐軀犯難<lb/>
尤為可念者乎故曰軍賞不踰時欲民速得為善之利<lb/>
也而議者或曰是不宜厚厚則貪功而生事以宋璟不<lb/>
賞邉功為説而不知其時之不同多難之秋正藉其力<lb/>
庸可抑乎大安之戰其功甚偉醲賞以厲其餘誠不為<lb/>
過此其急務三也巴蜀天險民生其間類多勁武勇于<lb/>
戰鬭其天性也然聚而不教與無兵同教而無别與不<lb/>
<pb n="KR4d0255_WYG_004-5b"/>
教同擇其傑異者豐其犒賜養其力精其藝而勵以忠<lb/>
義之節則有勇而知方矣推之田野之間因農隙以習<lb/>
戰若雄邉子弟所以著稱于唐者則民兵亦精矣此其<lb/>
急務四也蜀之境土與羣蠻隣非我族類未易調伏今<lb/>
殘宼敢爾憑陵安知蠻之不吾窺乎昔李徳裕之節度<lb/>
劔南也建籌邉樓而圖其形勢復卭峽關以奪其險阻<lb/>
威望赫然數年之内犬吠不驚其所施設必有深服其<lb/>
心者矣已然之效足以為法此其急務五也蜀本富饒<lb/>
<pb n="KR4d0255_WYG_004-6a"/>
之地自折估之法嚴財益匱民益貧重以金人之擾窮<lb/>
悴無聊何所越愬所宜選擇良吏撫摩愛養如保赤子<lb/>
如烹小鮮仁民之政務在必行逋負之物蠲以惠下以<lb/>
紓民力以結人心以為手足捍衞頭目之備不亦善乎<lb/>
此其急務六也兼此六者推而廣之則今日之蜀猶往<lb/>
時之蜀也如其不然潰裂四出不可復救矣昔我藝祖<lb/>
肇造區夏先取荆南以通入蜀之路繼取全蜀以圖混<lb/>
一之功宵衣旰食勤苦至矣陛下嗣守丕基可不念當<lb/>
<pb n="KR4d0255_WYG_004-6b"/>
時取蜀之難而思今日保蜀之策哉是故國事之可憂<lb/>
者莫如蜀外障之難防者亦莫如蜀何者其地至逺也<lb/>
有才而無識者不足以為蜀帥有勇而無謀者亦不足<lb/>
以為蜀帥何者其任至重也先朝遴選于衆必以張詠<lb/>
之徒為之中興以後吳玠吳璘兄弟實任其責其才氣<lb/>
之雄智略之偉立乎千萬人之上折衝禦侮談笑間爾<lb/>
然則今日之典方面鎮全蜀者其可不以前修自勵哉<lb/>
付之以衆人所不敢當之事期之以衆人所不能成之<lb/>
<pb n="KR4d0255_WYG_004-7a"/>
功兼總四路專其委寄則威望日益隆優選寮佐為之<lb/>
强助則謀慮日益廣此方之疾庶其有瘳乎西陲既安<lb/>
則東南恃以無恐臣所以披肝瀝膽控告君父者非獨<lb/>
為蜀計為天下計為宗社計也嫠不恤緯憂在宗周惓<lb/>
惓之忠惟陛下察之取進止<lb/>
　　　論備邊劄子一<lb/>
臣竊惟當今之務有不可一日緩者邉防是也自陛下<lb/>
更化以來今十年矣築城壁浚濠塹繕甲兵積芻粟習<lb/>
<pb n="KR4d0255_WYG_004-7b"/>
武藝申軍律未嘗一日不為備禦計也勤勤葺理至于<lb/>
今日宜其十全無闕物物可仗邉疆隠然有不可敵之<lb/>
威强鄰帖然無敢為寇之意其理固當然也近者竊聞<lb/>
垂亡之寇輒敢率其餘衆侵我疆場掠我人民焚我廬<lb/>
舍偃然有輕視中國之心陛下知其所以然乎然則我<lb/>
之所為邉防者未必真可恃也將帥者三軍之司命往<lb/>
時稍有勞績之人率以罪罷凡今所用新進為多孰為<lb/>
智孰為勇朝廷不得而知也孰為傑出孰為中材朝廷<lb/>
<pb n="KR4d0255_WYG_004-8a"/>
不得而知也四顧乏使聊且用之是謂之嘗試任嘗試<lb/>
之將而責以真才實能之事豈不難哉然則何以得良<lb/>
將曰朝廷之上改絃更轍作其怠惰苟安之氣則良將<lb/>
出矣敵雖微弱而交聘未已所以猶敢桀驁一旦絶之<lb/>
出其不意寜不震懾若猶侵犯以兵驅之觀其戰鬭而<lb/>
智勇傑出之才因是表見折衝禦侮不患無人此乃邉<lb/>
防之首務也講和誓書質諸天地邀諸鬼神不如約者<lb/>
墮其國可謂嚴矣誰敢違之而敵人輒敢渝盟豈不自<lb/>
<pb n="KR4d0255_WYG_004-8b"/>
知其非哉直欲邀我嵗幣故為此小撓爾我從而與之<lb/>
是畏其威也是示之弱也堂堂大朝而見脅于衰殘之<lb/>
小敵惟其所欲略不敢較茲其為恥辱也大矣使彼猶<lb/>
在燕山其國尚强未嘗棄好雖與之可也今失其險阻<lb/>
不絶如縷又已渝盟其可與乎稽諸公論萬口一辭謂<lb/>
不當與惟淺謀寡識者或以為當與爾一或與之我氣<lb/>
先索何以立國方今韃靼最强及其他豪傑崛起于北<lb/>
地者甚衆見吾怯弱如此將有吞噬之心豈不尤為可<lb/>
<pb n="KR4d0255_WYG_004-9a"/>
慮乎昔紹興中北方强盛而徽皇梓宫未歸太母隔在<lb/>
沙漠高宗不得不與之和所給嵗幣减于全盛者半而<lb/>
當時忠臣義士猶以死爭之及金亮叛盟親提重兵大<lb/>
入淮甸而完顏雍已入于北方亮尋隕于非命而雍盡<lb/>
反其所為其國再安欲尋舊好故孝宗減幣而與之和<lb/>
今之殘寇與其强盛之時固萬萬不侔也而我之與幣<lb/>
增于隆興一如紹興之數毋乃太不稱乎毋乃太卑辱<lb/>
乎借寇兵資盜糧古人之所深戒也彼既渝盟是為敵<lb/>
<pb n="KR4d0255_WYG_004-9b"/>
國迺以重幣資之衰弱之餘一旦得此以激厲其衆又<lb/>
豈中國之利也哉善立大事者能反而用之不以是資<lb/>
敵而反以制敵夫今之所患者財用未充也然嵗幣之<lb/>
數不為不厚足以募勇敢足以旌戰功自今以往邊防<lb/>
于此取辦國威由此復伸此天所以祐我國家也其弱<lb/>
也易兼其昧也易攻摧枯拉朽不勞餘力此天所以授<lb/>
陛下復讐雪恥之機㑹也殘寇折而入我蒙古及夫羣<lb/>
雄知中國有人莫不惕息此天所以啓我昌運也陛下<lb/>
<pb n="KR4d0255_WYG_004-10a"/>
内揆于心曉然見夫嵗幣之不可與固守而確持之則<lb/>
可以奉順天意矣臣聞孔子之言曰為君難何為其難<lb/>
也決大疑定大計措其國于泰山之安天下無敵焉所<lb/>
以難也勢則不强威則不振患人之見陵重賂以求免<lb/>
中才常主亦能為之何待于聖君乎願陛下審思之臣<lb/>
不勝惓惓取進止<lb/>
　　　論備邊劄子二<lb/>
臣竊惟當今之務備邊為急要當精講而熟計之吳吕<lb/>
<pb n="KR4d0255_WYG_004-10b"/>
範有言同舟渉海一物不牢則俱受其病此至論也然<lb/>
則今之邉防其可有一事不備乎臣職在獻納不敢緘<lb/>
默謹以今日六事公論以為未備者上徹淵聼臣聞古<lb/>
之立大事者必定其規模而乘其機㑹譬如農功日夜<lb/>
以思之思其始而圖其終行無越思所謂規模也始如<lb/>
處女敵人開戸後如脱兎敵不及拒所謂機㑹也夫惟<lb/>
規模素定于胷中緩急先後有如王朴平邉之䇿故守<lb/>
不為徒守而戰不為浪戰機㑹未至則舒徐以待可為<lb/>
<pb n="KR4d0255_WYG_004-11a"/>
之時機㑹可乘則果決以奮有為之略大功之所由集<lb/>
也今之防邉亦果能若是否乎此公論以為未備者一<lb/>
也臣聞古之善料敵者必察其虛實而知其强弱避實<lb/>
擊虛避强擊弱則易為力今自問探不明懵不知其所<lb/>
向不擣其虛而𢷬其實不攻其弱而攻其强豈惟無益<lb/>
必將自斃又何以決勝乎此公論之所以為未備者二<lb/>
也臣聞古者百將一心三軍同力如腹心手足之交相<lb/>
為用如父子兄弟之無有間隔泰誓曰受有臣億萬惟<lb/>
<pb n="KR4d0255_WYG_004-11b"/>
億萬心予有臣三千惟一心此興亡之所以殊也今人<lb/>
各有心異論蠭起不以國事為念而惟己私是逞甚者<lb/>
他人有能己則嫉之造作浮言播于朝路使有功者不<lb/>
能自安豈忠于事君者乎此公論以為未備者三也臣<lb/>
聞兵不在多以精為貴國初兵籍不過十五萬而征伐<lb/>
四出莫不如意惟其精也自秦檜當國隂與金人相結<lb/>
沿邉不宿重兵故大軍屯于江山有急出戌給之生券<lb/>
不為不多矣然皆習于驕惰不堪戰攻故議者以為不<lb/>
<pb n="KR4d0255_WYG_004-12a"/>
若令歸舊屯而以其生劵給沿邉武勇之士公家支費<lb/>
不增于前而守禦得人逺勝于舊有安居之樂而無出<lb/>
戍之勞新卒列營相望則大軍可以漸減闕額勿補以<lb/>
計消之誠强兵省費經久無窮之利也而不聞施行此<lb/>
公論之所為未備者四也臣聞善馭軍者必嚴其紀律<lb/>
白刃在前不敢不蹈以為退郤者必死而前進者猶可<lb/>
兾其或生也故惟知主將之可畏而不知敵人之可畏<lb/>
出師之日坐者涕沾襟卧者涕交頤一死將至所以悲<lb/>
<pb n="KR4d0255_WYG_004-12b"/>
爾今軍人遇敵望風而奔葢以為前進多死而退卻可<lb/>
幸免也紀律之不嚴亦至于此乎此公論以為未備者<lb/>
五也臣聞善養兵者必厚其貲財國初沿邉諸將久于<lb/>
其職關市之征皆得自用以招募勇士以旌賞有功以<lb/>
資給間諜裕然有餘未嘗匱乏中興大將所蓄之財亦<lb/>
不可勝計紹興之末内帑所賜犒軍緡錢多至千萬無<lb/>
所靳惜今日軍用不饒既無以豐犒戰士又主將朘削<lb/>
而軍人益貧平居憔悴無聊臨難豈能死敵此公論以<lb/>
<pb n="KR4d0255_WYG_004-13a"/>
為未備者六也即此六事推之其他未備者亦多矣區<lb/>
區殘寇敢抗天威苟不能克為千載笑伏惟陛下嚴飭<lb/>
内外大臣大修軍政如臣所陳六事靡不更張以實邉<lb/>
防以彊國勢當今之急務也惟陛下亟圖之取進止<lb/>
　<lb/>
　<lb/>
　<lb/>
　<lb/>
<pb n="KR4d0255_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集巻四<lb/>
</p>
<p>
</p>
  </div>
</body>
</text>
</TEI>
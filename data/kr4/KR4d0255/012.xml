<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻十二</head> <lb/>
    <p>
<pb n="KR4d0255_WYG_012-1a"/>
欽定四庫全書<lb/>
　絜齋集巻十二<lb/>
　　　　　　　　　　　　　宋　袁燮　撰<lb/>
　　行狀<lb/>
　　　端明殿學士通議大夫簽書樞宻院事崇仁縣<lb/>
　　　開國伯食邑七百戸食實封一百戸累贈太保<lb/>
　　　羅公行狀<hi>案累贈上原本有致仕二字攷本傳㸃扈從齋宫得疾卒此文後云還私</hi>
　　　<hi>第三日薨無致仕事應屬衍文今剛</hi>
<pb n="KR4d0255_WYG_012-1b"/>
　　　曽祖諱起贈太子太保妣陳氏贈文安郡夫人<lb/>
　　　祖諱琢贈太子太傅妣鄧氏贈蘄春郡夫人<lb/>
　　　考諱朝俊贈太子太師母繆氏封永寧郡夫人<lb/>
公諱㸃字春伯姓羅氏羅本熊姓顓帝之裔也春秋時<lb/>
為小國能抗彊楚左氏傳紀之立國之地即今襄陽之<lb/>
宜城後徙南郡之枝江子孫不忘厥初因以國為氏自<lb/>
秦漢至唐雖時見于史策然罕有功業宏大名位顯榮<lb/>
者故莫詳其世系五季時公之先世實居江西之豫章<lb/>
<pb n="KR4d0255_WYG_012-2a"/>
我宋之興徙于撫之崇仁厥居髙垍族黨寖繁大父太<lb/>
傅又徙于髙垍之五星源遂占籍焉公天資頴悟八九<lb/>
歲時能援筆屬辭及長志向卓犖念其家世修儒業而<lb/>
門戸未振思所以大興起之擺脱凡陋刻意講學結交<lb/>
英俊每以追躡前修自勵兩貢于鄉淳熙三年<hi>案三年原本誤</hi>
<hi>二年今據宋史本傳改正</hi>進士甲科時孝宗皇帝以俗儒少實頗有<lb/>
厭薄公對策曰臣聞儒者之道與天地相為終始與古<lb/>
今相為表裏與風俗相為盛衰與治亂相為升降昔者<lb/>
<pb n="KR4d0255_WYG_012-2b"/>
天地之始民生其間混然無别聖人者作為之正君臣<lb/>
以相接為之篤父子以相愛夫婦則相賓貴賤則相資<lb/>
上下則相維儒者之道已黙行于其間矣至今賴之以<lb/>
安以佚以生以息而不為匪僻邪暴者誰實使之故曰<lb/>
與天地相為終始聖人猶慮後世之無傳也書之簡編<lb/>
示之標凖如是而安治如是而危亂可以為師可以為<lb/>
戒後人得以按籍而求隨索而獲故曰與古今相為表<lb/>
裏夫風俗之美非自美也常自仁義始風俗之惡非自<lb/>
<pb n="KR4d0255_WYG_012-3a"/>
惡也常自功利始儒者之道必尚仁義必緩功利仁義<lb/>
之效遲功利之效速人情厭遲而喜速所以舍彼而取<lb/>
此然久而後成者又不可以遽壞旦暮可獲者不足以<lb/>
久安故曰與風俗相為盛衰夫儒者之道非必廣學校<lb/>
増生徒也畏天修己任賢愛民恭儉樂諫不自用不變<lb/>
古此用儒之實也如是者必治儒道之不用非必擯斥<lb/>
士類毁廢經籍也忽天自怠棄賢虐民恣玩好惡諫臣<lb/>
自恃其聰明輕變其成法此不用儒之實也如是者必<lb/>
<pb n="KR4d0255_WYG_012-3b"/>
亂故曰與治亂相為升降昔漢髙帝不喜詩書輕毁儒<lb/>
生而遇子房四皓也良厚惟恐赤松之志一動而採芝<lb/>
藥不改此所謂務實也患莫甚于名是而實非人主當<lb/>
求其真不可惑于似如穀粟之必可以養生如藥之必<lb/>
可以伐病是真賢也言之若可聽而用之則罔功是腐<lb/>
儒也惟真賢是用而毋以腐儒參之則治具畢張矣其<lb/>
大指如此天子覽而嘉之擢為第二時年二十六調定<lb/>
江軍節度推官趙忠定公將漕江西公往見之相與語<lb/>
<pb n="KR4d0255_WYG_012-4a"/>
因及獄事云部内有訴貪殘者令某官鞫之而屬之曰<lb/>
得其情則與剡薦公曰斯人之罪已知之否曰未也公<lb/>
曰真偽未可知而以利誘之是示之己意而欲鍜鍊其<lb/>
罪也無乃不可乎趙公悚然曰微君言吾慮不及此建<lb/>
安游君九江魁傑士也時為九江録參一見契合相與<lb/>
為莫逆之友丁太師公憂服除除太學博士十年二月<lb/>
召試館職其鯁切之語有曰國無盡心瘁力之臣則事<lb/>
不濟今皆悦夫背公營私者矣國無危言極論之臣則<lb/>
<pb n="KR4d0255_WYG_012-4b"/>
徳不進今皆悦夫偷合苟容者矣國無仗節死義之臣<lb/>
則勢不彊今皆悦夫全身遠害者矣夫用人之患有七<lb/>
授之非宜進之太拘責之太備待之太輕任之不專辨<lb/>
之不明保之不力皆非用人之道善用人者必反諸身<lb/>
溺晏安欲速成任喜怒疎忠良私好樂有一于此皆為<lb/>
害政為人主者戒之謹之奏御天子不以為忤甚稱㢡<lb/>
焉拜秘書省正字六月遷校書郎尋兼國史院編修官<lb/>
天旱詔求直言公上封事曰臣聞天下將治必有萌象<lb/>
<pb n="KR4d0255_WYG_012-5a"/>
將亂亦然聽其議論則正直是與柔佞是惡觀其朝廷<lb/>
則大臣任責而不自疑小臣盡情而無所隱治之象也<lb/>
聽其議論則訕侮正言仇讎正士觀其朝廷則大臣持<lb/>
禄而不敢極諌小臣畏罪而不敢盡言亂之象也祖宗<lb/>
立國以來言兵不如前代之彊言財不如前代之富惟<lb/>
有開廣言路涵養士氣人物議論足以折姦枉于未萌<lb/>
建基本于不㧞則非前代所及崇觀而後此道寖衰假<lb/>
紹述之名而賢人盡逐設朋邪之禁而諫者有刑創豐<lb/>
<pb n="KR4d0255_WYG_012-5b"/>
亨豫大享上之説而姦諛日甚馴致靖康禍不勝酷今<lb/>
陛下訪天下之事非不至求天下之言非不切曩之竊<lb/>
弄威福者既赫然逐之矣而羣下猶畏縮苟且以言為<lb/>
戒或者今時議論凡陋驅之使然無所可否則曰得體<lb/>
與世浮沉則曰有量衆皆黙己獨言則曰沽名衆皆濁<lb/>
己獨清則曰立異此豈陛下所望于臣子者哉今欲大<lb/>
有為于天下破此凡陋而後可夫天理人事感應甚明<lb/>
自旱暵為虐陛下禱羣祠赦有罪曽不足以感動及朝<lb/>
<pb n="KR4d0255_WYG_012-6a"/>
求讜言則夕得甘雨天心所示昭然不誣獨不知陛下<lb/>
之求言果欲用之否乎誠欲用之則願以所上封事置<lb/>
籍禁中時時省閲當者審而後行疑者咨而後決宏謀<lb/>
偉論從容召見以質其言以觀其才而揣意迎合者必<lb/>
斥治之萌象日長亂之萌象日消矣十一年五月面對<lb/>
言臣聞虚誕之風勝則紛擾而生事偷惰之習成則頽<lb/>
靡而廢事陛下初載急于事功小人乗時以才自進久<lb/>
之皆以虚誕紛然擾敗聖意厭之由是韜晦斂縮日趨<lb/>
<pb n="KR4d0255_WYG_012-6b"/>
偷惰頽靡之域其失等爾臣願陛下復振起之大而達<lb/>
于國家之大體當世之急務小而熟一方之利害精一<lb/>
事之本末莫不簡記選擇以備任使始之議論必如趙<lb/>
充國之陳邊事往復再三叩竭其蘊終之施行必如劉<lb/>
晏之主邦計遲久以湏其成假借以重其任則無不詳<lb/>
之事理亦無不盡之材力矣十二年二月遷秘書郎兼<lb/>
皇太子宫小學教授凡所開陳必以正理講論經義日<lb/>
昃始退蓋嘗未午而國公欲入公止之乃觀書不輟至<lb/>
<pb n="KR4d0255_WYG_012-7a"/>
晡時可以入矣故不入左右以為請公曰國公務學正<lb/>
爾得趣奈何促之顧使令輩取被以入吾將宿此左右<lb/>
曰是間豈託宿之地耶國公遜辭懇之公然後退五月<lb/>
皇孫進封平陽郡王仍以公兼教授采摭古人行事明<lb/>
白易曉可為勸戒者合為一書名鑑古録蓋以古為鑑<lb/>
可知興替之義日講一事恭淑之始作配也公以為道<lb/>
之造端于是乎在而自古論修身齊家者惟大易家人<lb/>
一卦最為彰明較著乃取先正司馬公所書發揮其義<lb/>
<pb n="KR4d0255_WYG_012-7b"/>
以為端本正始之助六月除著作郎上知公既深將不<lb/>
次用之然欲觀其民庸乃以為提舉浙西常平茶鹽事<lb/>
時十有三年正月也陛辭之日進言自古大有為之君<lb/>
必有同心同徳之臣陛下宵旰求治二紀于兹未有攸<lb/>
濟向者喁喁跂須機會之念顧計本根之慮矣人人上<lb/>
決于淵衷物物取裁于睿斷君勞而臣逸雖有大志不<lb/>
得達于天下甚可惜也臣願陛下于股肱心膂之地更<lb/>
留聖慮精攷察于先篤倚信于後明白洞達毋存形迹<lb/>
<pb n="KR4d0255_WYG_012-8a"/>
而後與之進退人才圖畫治道為之一日則有一日之<lb/>
效為之一歲則有一歲之效矣先是崑山華亭之間有<lb/>
澱山湖洩諸水道戚里豪强之家占以為田水由是壅<lb/>
公既領庾司有訴其事者察得其實奏請開之且為圖<lb/>
以進天子親覽亟從公言貴勢無敢沮撓百姓勇于赴<lb/>
功不日而畢乃刻石具述其事以防他日築塞之患民<lb/>
甚便之常州無錫縣財賦舊額五萬九百貫而每歲所<lb/>
入止三萬九千貫以耗剰補之僅能充數而羣將意未<lb/>
<pb n="KR4d0255_WYG_012-8b"/>
足也别委一官受輸于縣令無得與知縣事陳世修之<lb/>
之官也謁公呉門訪以為邑規模對曰財用誠今日之<lb/>
急務要以恩信為本恩信既洽不憂不辦必欲如今之<lb/>
俗吏所為有去而已公察其持心之近厚也意甚嘉之<lb/>
世修既至毗陵固請催科仍舊貫守不許度不可為不<lb/>
就職而遽去公與提刑王尚之奏稱其賢乞復以一邑<lb/>
畀之平江守王公希吕罷酒官程師禮怨希吕之嘗督<lb/>
過也當官吏餞别之日攘臂詬之公奏陛下進退羣臣<lb/>
<pb n="KR4d0255_WYG_012-9a"/>
自有典章師禮敢然殆非所以令衆見也陵夷之風漸<lb/>
不可長乞黜之以正名分從之安定胡先生講道呉興<lb/>
一時賢俊學焉者甚衆既歿人尊敬之不衰郡太守每<lb/>
以季春設祭其墓久而寖廢公以事關風教檄舉行之<lb/>
十四年四月兼權平江府久旱祈雨惟祀典所載加敬<lb/>
天慶觀有何蓑衣者挾妖術以誑俗異時為郡者神之<lb/>
每祈雨罷必就見焉公獨不往何愠其不已謁也以杖<lb/>
擊僚吏之車厲聲辱之公亦不顧俄隨車驟雨邦人大<lb/>
<pb n="KR4d0255_WYG_012-9b"/>
悦時浙右諸郡多闕雨公豫為之備奏所領八州略計<lb/>
常平米不過三十四萬石宜及今米價未至騰踊廣糴<lb/>
以益之幸而歲豐不妨為他日用若其饑饉貧民知官<lb/>
司有備可無轉徙七月詔給度牒六十鹽官海鹽二縣<lb/>
被旱尤酷乞住催三等以下夏税和買役錢及往年宿<lb/>
負從之華亭河流斷絶邑宰劉璧相視青龍江可通潮<lb/>
而堙廢已久集丁夫給官米不越五日濬七十餘里潮<lb/>
逹縣市又濬河東六十里水及州城當旱涸之時有浸<lb/>
<pb n="KR4d0255_WYG_012-10a"/>
灌之益表薦于朝公誠心救菑凡可以活民命者知無<lb/>
不為而其大要則以寛賦得人為急其言曰水旱之來<lb/>
縁事而應民和則為豐年不和則為凶歲今歲之旱民<lb/>
氣不和之所致也州縣有無所從出之虚額斯民有不<lb/>
勝其擾之誅求往時歲額本非若是多也惟言利之臣<lb/>
不恤國體隂自増益或獻羡餘遂為定數民力愈困逋<lb/>
欠愈多徒桂簿書實難催理乞詔帥守監司公心參攷<lb/>
蠲減所増立為中制又言六月間海鹽流移甚衆自聞<lb/>
<pb n="KR4d0255_WYG_012-10b"/>
住催官物漸還故里蓋民之流移未必盡因闕食亦縁<lb/>
所收微薄舉目荒凉又慮刈穫之後官私逋負交相催<lb/>
逼所以輕去鄉井檢放之令誠不可緩時平江既除郡<lb/>
守而未上公言救荒一事州縣多不介意奉行滅裂臣<lb/>
不躬親巡歴督責官吏無以上寛憂顧請以府事委提<lb/>
刑兼領而臣得以驅馳原隰許之故禮部黄尚書度時<lb/>
宰嘉興中書陳舍人希㸃為平江觀察推官杜君申劉<lb/>
君允濟諸葛君千能皆一時僚吏有志于民者咸委用<lb/>
<pb n="KR4d0255_WYG_012-11a"/>
之且薦達焉海鹽宰鄭偉心不在民崇徳宰王迪簡勸<lb/>
分無術皆奏罷之聞海鹽丞陳祖永長興丞黄庸之賢<lb/>
則請以祖永攝海鹽庸攝崇徳淑慝區分以故人爭自<lb/>
奮公以忠誠自結主知拯救艱阨繄公是賴而將漕者<lb/>
從旁撓之公欲裕民漕欲裕財趨向殊塗鑿枘不相入<lb/>
久之漕䕶使客歸言于上臣舟行運渠兩岸禾稼雲委<lb/>
不可謂荒此特常平司所委官屬張大其事以希賞爾<lb/>
獨不思渠能載舟灌溉所及稼安得不茂稍遠則苗稿<lb/>
<pb n="KR4d0255_WYG_012-11b"/>
矣賴天子仁聖不信其言而信公愈篤故公益得以盡<lb/>
其力慮遠鄉之恩惠不及也分列諸場或近或遠雖窮<lb/>
僻之處無不受賜慮民力之不可過勞也勸分所得糶<lb/>
不出鄉毋使運于他處慮官司之耳目不能盡察也選<lb/>
用鄉豪能任事者理為充役歲月以酬其勞富人不恤<lb/>
窮民増價閉糴者必懲其罪姦民名為貸糧重擾巨室<lb/>
者亦寘諸法異時軺車巡歴吏卒紛然所至為患公則<lb/>
不然從行不過數人筆吏輿夫假諸所詣或徒歩十餘<lb/>
<pb n="KR4d0255_WYG_012-12a"/>
里訪求民瘼人不知其為部使者也有請于朝勤勤懇<lb/>
懇足以感動故所欲無不從分委官屬置歴議事筆而<lb/>
緘之故其情無不達事且竣矣餘米尚多普濟者三明<lb/>
主不疑其濫而公亦自信不疑宜其徳澤洋溢入人之<lb/>
深十五年二月召赴行在天子見公喜甚勞之曰一路<lb/>
饑民並無流移米價不長皆卿力也公惶恐稱謝歸美<lb/>
于上且言陛下矜憫黎庻從臣所請住催官物臣即躬<lb/>
行隴畝布宣徳意無不感泣甚大惠也而臣竊慮有司<lb/>
<pb n="KR4d0255_WYG_012-12b"/>
一旦督三年之賦如久病新起遽使負重何以堪之欲<lb/>
望聖慈捐此微利不然均諸三年以漸隨納亦足以少<lb/>
寛臣承攝呉門之日交割王希吕任内緡錢四十六萬<lb/>
而臣増為五十二萬以是知住催官物無損公家之利<lb/>
而足以繫斯民之心上皆然之除戸部員外郎五月兼<lb/>
太子侍講公之使浙右也聞上以髙宗升遐服喪三年<lb/>
而委皇太子參決庻務内而寺監丞外而郡守以下皆<lb/>
得專決奏疏云臣聞教子以事當以其漸凡除授許專<lb/>
<pb n="KR4d0255_WYG_012-13a"/>
决者欲皇太子具名宻奏陛下亦宻加可否審定而後<lb/>
行俟其進退人才熟悉愜當則盡委之至是又言陛下<lb/>
明燭四海慮周萬務髙出羣臣之表今而啓佑後人則<lb/>
制行當不以己堯舜禹授受之際曰允執厥中而已此<lb/>
聖人理天下之常道也陛下相傳之要其在兹乎十月<lb/>
遷起居舎人避祖諱改太常少卿兼侍立官直前奏事<lb/>
曰臣聞君子小人相為消長衆正進而後羣枉消羣枉<lb/>
消而後國是定國是定而後太平之基立自古聖明之<lb/>
<pb n="KR4d0255_WYG_012-13b"/>
君廣儲人才扶植善類使隂邪小人無間可入豈直為<lb/>
一時計哉今惡直醜正之徒私立名字隂阻善良稍相<lb/>
汲引者指為朋黨稍欲立事者目為邀功而獨以循黙<lb/>
謹畏者為時才此陛下好賢之美意所以猶未白于天<lb/>
下也願明詔大臣公心求才毋惑于邪説十六年正月<lb/>
又言臣聞石虎之殁晉朝咸謂中原可復褚裒進營北<lb/>
方蔡謨獨為朝廷憂之既而果有伐陂之困苻堅南牧<lb/>
衆心危懼桓沖深以根本為憂謝安夷然鎮之以靜既<lb/>
<pb n="KR4d0255_WYG_012-14a"/>
而果有淝水之捷此二臣者可謂深于謀國矣使吾徳<lb/>
政修明將相得人足兵足食根深本固敵雖盛强其若<lb/>
我何如若不然敵雖衰微未可喜也今金主已殁士大<lb/>
夫之論或謂後嗣誕逸嘗侮厥祖謂之不武自今以往<lb/>
疆場之事多或曰敵啓爭端必將有釁鄰國多難本朝<lb/>
之福也臣以為不然夫因敵盛衰為我喜懼國勢亦可<lb/>
闚矣先為不可勝以待敵之可勝事會之來豈有終極<lb/>
臣懼在廷之臣勇怯不得其當故願以古人之精識逺<lb/>
<pb n="KR4d0255_WYG_012-14b"/>
慮為公朝誦言之二月光宗即位遷中書舎人進言臣<lb/>
聞鄭子産曰政如農功日夜以思之思其始而成其終<lb/>
朝夕而行之行無越思如農之有畔自古人君未有不<lb/>
定規模于始而能成事功于其後也陛下有願治之誠<lb/>
有克勤之徳立志無慮不堅行之無慮不力所慮者始<lb/>
基或未審爾願詔大臣悉心講畫今日天下之事其綱<lb/>
要如何其凡目如何其施行之次第又如何條列以上<lb/>
陛下先隱之聖心而以其章下之侍從臺諫天下之百<lb/>
<pb n="KR4d0255_WYG_012-15a"/>
執事反復其説裁之至當按為國論守而行之始雖太<lb/>
詳終不愆素遲之五年而明效可覩矣上嘗訪公可為<lb/>
臺諫者公稱葉適呉鑑孫逢吉張體仁馮震武鄭湜劉<lb/>
崇之沈清臣此八人者皆有學識氣節通世務知國體<lb/>
不肯阿附苟合當今之選也被命使金夙有脾疾春夏<lb/>
間每作輙甚太夫人及子弟皆憂之公曰君命至重豈<lb/>
可為身謀哉先是遣使非有大故止以卿監為之上初<lb/>
登位故重其選公知金主喪服未除必阻我使副所服<lb/>
<pb n="KR4d0255_WYG_012-15b"/>
金帶豫以告掌儀者使答之曰此行也告登寶位宜以<lb/>
吉服將事既及境逆勞者果以為言如公所教折之不<lb/>
可公使謂之曰兩國通和已久豈可因此小節傷大體<lb/>
乎必欲易帶有死而己不敢從也持之甚堅金不能奪<lb/>
伴使有犯御嫌名者公以交際不便申諭之俟其更名<lb/>
始聽傳銜焉至河北金以告登位使不應加寶字屢以<lb/>
語相恐官屬失色公怡然曰我輩銜命而來以義為主<lb/>
頭可斷君命不可辱也及廷見授以國書金無語既辭<lb/>
<pb n="KR4d0255_WYG_012-16a"/>
復所寓館俄有宣徽使李盤者傳言信使此來國書稱<lb/>
寶字有傷國體回日宜奏言訖亟去公厲聲答曰聖人<lb/>
之大寶曰位不加寳字何以别至尊斷不敢奏聞者皆<lb/>
悚蓋彼所遣止云報諭而此稱寶位恥不我若不欲深<lb/>
較又不可不言故略及之翼日啓行公豫戒馬卒我與<lb/>
館伴語訖即可分馬及並轡而行正色謂之曰此來將<lb/>
禮為報皇帝登寶位自初逹名銜以至見辭曽不我疑<lb/>
乃于臨别忽以寶字為嫌不知何物臣僚輙發此論豈<lb/>
<pb n="KR4d0255_WYG_012-16b"/>
不知聖人之大寶曰位凡一官一職皆可以言位至尊<lb/>
豈得無别事理甚明不敢歸奏遂分馬伴使愕然不知<lb/>
所對人皆服公彊毅有守如此天子深器重之嘗謂公<lb/>
舊為宫僚非他人比有所欲言毋憚啓告公遂上疏曰<lb/>
自古君子得志常少小人得志常多臣嘗疑之深思其<lb/>
故蓋君子之志在天下國家而不在一己行必直道言<lb/>
必正論不忤人主則忤貴近不忤當路則忤時俗小人<lb/>
之志在一己而不在天下國家所行所言皆取悦之道<lb/>
<pb n="KR4d0255_WYG_012-17a"/>
也用其所以取忤者其得志鮮矣用其所以取悦者其<lb/>
不得志亦鮮矣若昔明主念君子之難進則極所以主<lb/>
張而覆䕶之念小人之難退則盡所以照臨而隄防之<lb/>
又言皇子嘉王春秋寖長已踰弱冠此乃親近師友進<lb/>
徳修業不可稍緩之時而官屬未備止于贊讀直講二<lb/>
員進見有時未有藏修游息之益皇支國本所繫非輕<lb/>
宜擇端良忠直之士參侍燕閒常在左右又曰兩淮荆<lb/>
襄昔號多士楚漢之起一時共功多淮楚之人光武奮<lb/>
<pb n="KR4d0255_WYG_012-17b"/>
于南陽二十八將大抵出于襄鄧宛葉至今風俗勁悍<lb/>
不能俯首程度以科舉進往往隱于屠沽伏于田野不<lb/>
緑用之其肯甘心與草木俱腐乎宜詔監司帥守多為<lb/>
搜訪擇其尤者猝然召見驟加襃進必將振勵奮發而<lb/>
人才愈出矣又曰人主憂勤則臣下協心人主偷安則<lb/>
臣下解體今道塗之人皆言陛下每旦視朝勉强聽斷<lb/>
意不在事宰執奏陳備禮應答侍從庻僚備禮登對而<lb/>
宫中燕游之樂錫賚奢侈之費己籍籍于衆多之口矣<lb/>
<pb n="KR4d0255_WYG_012-18a"/>
彊讎對境窺同間隙百姓嗟怨姦回生心此聲豈可出<lb/>
哉國家財賦無承平所入之半而用度無節過政宣奢<lb/>
汰之日民力至此其困極矣若復悠悠悔將無及惟陛<lb/>
下深慮之紹熙元年三月公力求去上不許殿中侍御<lb/>
史劉光祖改太府少卿公言光祖天資剛介謀身之計<lb/>
雖疎報國之心甚切未聞他過忽此改除中外相傳皆<lb/>
所未喻乞俾居舊職以昭陛下之徳七月拜吏部侍郎<lb/>
極言内降之弊救其流不若窒其源今有司雖許執奏<lb/>
<pb n="KR4d0255_WYG_012-18b"/>
而干求未有明禁則已求而復卻既卻而復求求者多<lb/>
則言者有時而瀆言者瀆則聽者有時而厭下瀆而上<lb/>
厭則名器有時而輕紀綱有時而紊矣昔仁宗皇帝有<lb/>
詔約束並許執奏推劾干請之人明正其罪夫仁宗聖<lb/>
徳恢洪與天同大然于内降之弊杜其本原如此此陛<lb/>
下之家法也兼修玉牒官十二月兼權刑部侍郎二年<lb/>
二月大雨震電繼以大雪公言天人之道各以類應天<lb/>
道有隂有陽人道有邪有正為君子為公朝凡出于正<lb/>
<pb n="KR4d0255_WYG_012-19a"/>
者皆陽類也為小人為後宫凡出于邪者皆隂類也邪<lb/>
不可使勝正隂不可使勝陽今陽春方動雷始發聲而<lb/>
隂邪乗之大雪繼作陽欲發而不遂隂宜伏而反縱求<lb/>
之天道則為隂勝陽驗之人事無乃邪勝正乎臣願陛<lb/>
下講切古道勵精為治常使邪不得干正隂不得勝陽<lb/>
則戾氣日消而聖徳日起奏仁宗嘗命楊惟徳等撰集<lb/>
景祐乾象新書凡有災異推其所自以類相從記晉建<lb/>
興元年十一月己巳大雨震電庚午大雪後來之應亦<lb/>
<pb n="KR4d0255_WYG_012-19b"/>
甚明白仁宗為之製序藏諸秘閣願陛下取而閲之上<lb/>
從公言亟索此書以進翼日遂詔侍從以下極言闕失<lb/>
公奏陳五事一曰務學問二曰肅宫禁三曰明黜陟四<lb/>
曰察左右五曰除國諱臣聞義理不先盡則多聽而易<lb/>
惑志意不先定則守善而易移人主雖有自然之聖質<lb/>
未有不資學問而能識治亂之原明善惡之歸辨邪正<lb/>
之分者陛下盛徳至行天禀甚厚而猶有宴游嗜好便<lb/>
嬖聲色之娯蓋未得所謂真樂者以勝之爾自古賢君<lb/>
<pb n="KR4d0255_WYG_012-20a"/>
閒暇之時未嘗廢學講求古今得失之理所以杜絶淫<lb/>
佚匪僻之好陛下誠能于退朝之隙日御經史以蓄其<lb/>
徳日接賢俊以究其義造次不忘精一不雜運天下于<lb/>
掌中將無難者豈非天下之真樂哉雖然此人主之利<lb/>
而非左右之利也惟剛健力行乃克有濟仇士良告老<lb/>
之言情態具見可不深念乎臣聞鉤陳九重華蓋萬乗<lb/>
垣直太紫庭儼雲龍闌入則有罪誤至則伏誅所以防<lb/>
未然限中外也今宫庭之間出入無度竊弄威福並縁<lb/>
<pb n="KR4d0255_WYG_012-20b"/>
為姦陛下用一人則指為某人之功去一人則指為某<lb/>
人之力帷箔游宴外無不傳譏謗之語籍籍于道豈可<lb/>
不求其故哉禦寒莫如重裘止謗莫如自修臣願陛下<lb/>
沖虛澹泊勤勞恭儉謹宫闈之禁嚴中外之别政事悉<lb/>
謀之外庭咨訪不及于左右則謗議不作矣易曰閑有<lb/>
家悔亡可不深念乎臣聞進人而不明其所以進則開<lb/>
請託之門退人而不著其所以退則來讒賊之口近者<lb/>
大小之臣紛紜去國逺近疑駭不知其罪而宰執不敢<lb/>
<pb n="KR4d0255_WYG_012-21a"/>
問臺諌不敢言至于節鉞之除出于御前直降雖臺諫<lb/>
攻之而不勝卒至于宣諭而後止夫人主所恃以共天<lb/>
下之事者宰執也宰執有所不及所恃以維持紀綱者<lb/>
給舍臺諫也御筆處分祖宗所無今紛焉四出不由進<lb/>
擬則宰執之職可廢矣不經鸞臺鳯閣何名為敇今而<lb/>
直降則給舍之職可廢矣陳善閉邪獻可替否者臺諫<lb/>
之任也事有未審可以宣諭而勿言則臺諫之職可廢<lb/>
矣孤立無援者去之如巻席交通附麗者攻之如㧞山<lb/>
<pb n="KR4d0255_WYG_012-21b"/>
自此言路之臣不過覘喜愠以自結順風㫖以納交賢<lb/>
者日退小人日進而陛下之勢孤矣傳曰無善人則國<lb/>
從之可不深念乎臣聞自古輿𨽻小臣未有久任事而<lb/>
不壞其國亦未有壞其國而不及其家與身者費無極<lb/>
趙髙江充息夫躬劉隗刁協朱异趙嚴之流家國俱禍<lb/>
覆轍可鑒彼其初豈故欲至此耶人主以情䙝易親與<lb/>
之謀謨帷幄而此曹以輿𨽻小智居之不疑君有問焉<lb/>
則曰安于泰山而懼君子之繩已則盡力擠之君子去<lb/>
<pb n="KR4d0255_WYG_012-22a"/>
矣國將危亂又懼其得罪且死于是乎纊君之耳使之<lb/>
無聞此禍之所由作也今左右近習雖不敢撓政而簪<lb/>
履微臣猶出入宫掖道途之語至謂宰執之拜罷臺諫<lb/>
之進退將帥之廢置章疏之可否非其人不决往來之<lb/>
間蹤蹟秘宻使人主受謗中外切齒亦豈門戸之福哉<lb/>
昔英宗一召見王廣淵周孟陽賈黯極諫以為示天下<lb/>
不廣可不深念乎臣聞古者帝王無所諱忌即位之始<lb/>
卿授之策曰慶者在堂弔者在閭拂心之論日陳于前<lb/>
<pb n="KR4d0255_WYG_012-22b"/>
而天下治安享國長久後世忌諱之多無若秦隋而所<lb/>
諱之事卒皆自蹈之今天下之所恃者陛下虚懷聽納<lb/>
下情得達爾然自一二小官以言語斥逐而忠讜路塞<lb/>
循黙成風至于近者求言之詔朝下而上書之士夕斥<lb/>
傳之四方誰不駭異祖宗崇奬忠直惟恐不聞草茅危<lb/>
言未嘗加罪惟崇寧之末以星變求言既而消伏則以<lb/>
應詔直言之士附于黨籍而治亂自此分矣可不深念<lb/>
乎臣愚不識忌諱僭言乘輿以及宫禁抵排貴要觸冒<lb/>
<pb n="KR4d0255_WYG_012-23a"/>
危機不得罪于今必得罪于後迫于愛君萬死不悔惟<lb/>
陛下察之四月兼侍講三年四月對于選徳殿論兩淮<lb/>
荆襄為國保障而今日經理曽無一事成就民兵未免<lb/>
于騷動城壁未免于難守財用未免于虚之朝廷平時<lb/>
選置牧守盡如内郡按格計資以補其闕此固不足以<lb/>
得人矣而又禁令太苛操切之者急采聽太輕牽制之<lb/>
者衆縱得其人亦豈能盡其用哉夫將委之以足食彊<lb/>
兵聚民固險之事固非苟簡倉猝之所能營十羊九牧<lb/>
<pb n="KR4d0255_WYG_012-23b"/>
之所能辦也審觀要害州郡備禦未周者凡幾處謹擇<lb/>
端重練逹之人分土授民專意綏撫官屬能否得自行<lb/>
黜陟財賦盈虧得自為輕重内之議臣毋責其細故外<lb/>
之監司毋拘以苛法寛以歲月假以權制結以恩信勵<lb/>
以賞罰三年而攷民庸五年而覈邊實則與今日不侔<lb/>
矣昔藝祖懲五季蕃鎮之亂盡收事權歸于朝廷君臣<lb/>
分嚴臂指勢順然所以備西北者規模與内郡不同所<lb/>
謂因事而制宜也為今之計不少寛其轡勒未見其可<lb/>
<pb n="KR4d0255_WYG_012-24a"/>
小雅曰皇皇者華廢則忠信闕矣忠信既衰禁防雖宻<lb/>
終不足以制變其人忠信委任而責成功蔑不濟矣惟<lb/>
陛下圖之權兵部尚書兼權刑部七月面對言恭惟仁<lb/>
宗在位四十餘年致治固非一端而要不出于愛惜人<lb/>
才一事人主之心常嚮善人天下之論常與善人公道<lb/>
常伸公議常勝雖與當路異趣時事背馳勢不兩立者<lb/>
然諒其本心終不擯棄范仲淹之攻吕夷簡歐陽修尹<lb/>
洙余靖之助仲淹雖皆補外屬有西事則起仲淹帥邊<lb/>
<pb n="KR4d0255_WYG_012-24b"/>
餘亦收用及仲淹參大政修靖遂列諫垣蔡襄亦牽聯<lb/>
同升其後石介作慶歴聖徳詩襃貶太切夏竦中以竒<lb/>
禍善類幾殆而富弼賴聖主保持迄登宰輔修亦執政<lb/>
襄靖俱為侍臣慶歴清明之治嘉祐隆平之福皆本諸<lb/>
此今天下人才固無他慮然或已經選用未究所長或<lb/>
因外遷遂不復入臣願陛下恢廣聖心稽參成憲博采<lb/>
而亟用之則野無遺賢朝不乏使而先朝致治之美可<lb/>
冀矣是歲日長至車駕將朝賀重華既而中止公奏曰<lb/>
<pb n="KR4d0255_WYG_012-25a"/>
自天子以至于庻人節序拜親無有闕者三綱五常所<lb/>
繫甚大治亂安危于此可卜不當以為常事而忽之既<lb/>
往之事悔之無及惟願于一二日間起愛起敬講家人<lb/>
之禮以安壽皇之心尋兼給事中時上過宫之意未决<lb/>
公與侍從合奏云陛下既涓日以告北宫壽皇必引領<lb/>
以俟陛下常人于朋友且不可無信况人主之事親乎<lb/>
唐肅宗之事上皇也時自夾城起居上皇亦時至大明<lb/>
宫其後少失歡心雖四方珍異莫不先薦而上皇日以<lb/>
<pb n="KR4d0255_WYG_012-25b"/>
不怡辟穀不食屛葷不茹寖以成疾肅宗于是負不孝<lb/>
之名萬世不磨今陛下久闕溫清壽皇欲見不可得萬<lb/>
一憂思感疾陛下將何以自解于天下哉四年三月對<lb/>
于清燕又言中外所傳或謂陛下内有所制不能遽出<lb/>
或云溺于酒色不恤政事以臣觀之恐未為然上曰安<lb/>
有是事公曰臣固知之竊意宫禁間或有櫻拂之事姑<lb/>
以酒自遣爾上頷之公曰今閭閻匹夫處閨門遇逆境<lb/>
容有縱酒自放者人主宰制天下此心當如青天白日<lb/>
<pb n="KR4d0255_WYG_012-26a"/>
湛然清明風雨雷電晴霽之後不停留一㸃有所拂逆<lb/>
便當釋然上確許以出公請上先期齋戒飲食起居皆<lb/>
當有節庻可感動父子之情上以為然八月轉對言呉<lb/>
蜀之相資輔車唇齒之勢也髙宗壽皇軫念全蜀寢食<lb/>
不忘寛民練兵選將擇守惟恐一事失當邇來水旱頻<lb/>
仍民力困倅識微之士懍懍于是久矣瀘南之變幾至<lb/>
滋蔓賴國威靈俄復殄滅呉氏世有威名軍情所附挺<lb/>
沒既久卹典不加能不怏怏重兵所屯不可一日闕帥<lb/>
<pb n="KR4d0255_WYG_012-26b"/>
制司差辟資望俱輕何以威服萬衆惟陛下深念而亟<lb/>
圖之九月上猶未詣重華公與侍從兩省同上封事云<lb/>
近者重陽聖節陛下既受羣臣萬年之觴恭上兩宫之<lb/>
壽忽報前所降㫖不復施行中外震駭不知所自向來<lb/>
猶是壽皇聖意今乃如此必傳㫖者一時鹵莽有此差<lb/>
誤宜顯黜之趣駕而行庻乎不遠而復羣疑消釋十月<lb/>
又奏竊聞嘉王生朝稱壽禁中以報劬勞之徳父子歡<lb/>
洽寧不動心上念兩宫延望之意又奏重華宫曰半年<lb/>
<pb n="KR4d0255_WYG_012-27a"/>
以來車駕數遇過宫每蒙慈眷有㫖姑免因循日久遂<lb/>
至疑惑皇帝兢業過甚懷不自安幾若嚴憚若非壽皇<lb/>
聖帝加意慰安竊恐漸成間隔今兹會慶聖節欲望先<lb/>
期諭㫖勉以必來愈加慈愛皇帝仁孝素篤必無遲回<lb/>
十一月公等以累請過宫上不能用再求罷黜不許並<lb/>
令仍舊供職復奏臣等誤蒙陛下㧞擢寘諸從列正欲<lb/>
因事獻忠有所裨益豈止為臣等爵禄之計若翠華未<lb/>
出而彊顔就列厥罪大矣伏惟聖心思宗社安危大計<lb/>
<pb n="KR4d0255_WYG_012-27b"/>
俯從愚言臣等扈從而退便當供職上意猶疑及會慶<lb/>
節羣臣拜表稱賀黄幄設而不御十一月有㫖同班宣<lb/>
引遂奏陛下臨御萬方以信為本父子之道天性也陛<lb/>
下朔望不出許以進香進香不出許以上壽而上壽復<lb/>
不出反汗如此臣恐朝廷之令自是不行于四方矣十<lb/>
二月拜兵部尚書五年四月上將幸玉津園公與侍從<lb/>
同奏陛下即位于今六年未嘗輕事遊燕今者日俟鳴<lb/>
蹕起居兩宫猶未有聞而忽聞遊幸物論沸騰實玷聖<lb/>
<pb n="KR4d0255_WYG_012-28a"/>
徳欲望車駕先過重華慈福然後徐為此行亦未為晚<lb/>
又曰陛下為壽皇之子四十餘年一無間言内禪以來<lb/>
孝慈彌篤止縁初郊之後聖躬違豫壽皇嘗至南内督<lb/>
過左右之人自此讒間遂興竊度聖懷必大有疑而自<lb/>
以闕于奉親可以無慮以臣觀之陛下所疑必無是理<lb/>
而所謂無慮則甚可憂何者壽皇與天下相忘久矣今<lb/>
大臣同心輔政百執事奉法循理宗室戚里三軍萬姓<lb/>
皆無貳志設有離間將共誅之何疑之有若深居不出<lb/>
<pb n="KR4d0255_WYG_012-28b"/>
久虧于道羣情解體衆口謗讟近日通衢之中固有持<lb/>
此指罵大臣無所避忌禍患將作可無慮乎上曰卿等<lb/>
可擇一腹心之人為朕調䕶壽皇黄裳對曰父子至親<lb/>
何俟調䕶公曰陛下一出便當無事上首肯公又于經<lb/>
筵率講讀官言之上曰朕未嘗不思壽皇對曰陛下闕<lb/>
定省之禮今已數月雖有此心何以見之五月壽皇不<lb/>
豫公與侍從臺諌隨宰執班入殿門閤門吏以無班止<lb/>
之公厲聲曰有職事欲上殿遂入宰執奏事畢伏上前<lb/>
<pb n="KR4d0255_WYG_012-29a"/>
公等遂升殿上拂衣起宰臣引上裾公等亟前環繞泣<lb/>
曰壽皇疾勢已危陛下不于生前一見後悔無及矣上<lb/>
遂入延和殿衆又隨之至福寧殿上甫入門内侍闔之<lb/>
衆皆慟哭而退越三日公隨宰執班起居詔獨引公奏<lb/>
事公言臣前日迫切獻忠舉措失禮蒙陛下赦而不誅<lb/>
然引裾亦故事也上曰引裾無妨何得輙入宫禁對曰<lb/>
辛毗引裾以諫不聽亦隨而入清明之朝乃有是事昬<lb/>
亂之世何敢爾乎昔汲黯在朝淮南寢謀夫以一人之<lb/>
<pb n="KR4d0255_WYG_012-29b"/>
切直姦謀遂息今外議紛紛如此而在位羣臣曽無一<lb/>
言三軍萬姓必以為蒙蔽陛下一旦發怒無禮則禍亂<lb/>
之原也此臣所以不得不諫上曰往而見卻如何公曰<lb/>
壽皇止有一子既付以神器惟恐見之不速萬無卻理<lb/>
上退語左右美公之明五月公復進言人情積憂則生<lb/>
疑積疑則生疾古人因事致疑如竊鈇之類因疑致疾<lb/>
如蛇影之類臣竊料陛下疑一旦過宫則禍變難測陛<lb/>
下試熟思之過宫則有禍不過獨無禍乎天子之勢至<lb/>
<pb n="KR4d0255_WYG_012-30a"/>
安至危其安也生殺予奪惟意所欲誰敢違之其危也<lb/>
雖欲為匹夫而不可得陛下以為不過宫可以免禍而<lb/>
不知乃所以速禍爾今君子見幾常有懼亂之心小人<lb/>
無知皆有幸亂之意陛下所行多失人心一旦禍生不<lb/>
測誰為陛下盡力者六月壽皇疾勢増劇公與侍從奏<lb/>
言竊聞慈皇以未見陛下故不肯服藥既見必大喜不<lb/>
藥而自愈矣上竟難之壽皇升遐公勸上奔喪許而不<lb/>
出合奏不報拜遺詔于重華宫退欲宿部有以為不必<lb/>
<pb n="KR4d0255_WYG_012-30b"/>
然者公曰鄰里有喪猶相與奔走不忍即安于家况至<lb/>
尊乎乃皆宿部翼日遂同奏云陛下為壽皇之子當袒<lb/>
括辟踊之時猶不肯一出以就喪位壽皇為天子父乃<lb/>
無主喪之人自有天地以來豈有此事時大斂將成服<lb/>
宰執欲率百官恭請于上公言此議甚善若不聽從則<lb/>
斷不可成服須得皇帝執喪服衰方見壽皇有子中國<lb/>
有君爾宰執又欲拜表請上御殿公言大行皇帝創行<lb/>
三年之喪雖敵人聞之至今加敬當事事舉行不可使<lb/>
<pb n="KR4d0255_WYG_012-31a"/>
苟簡之意出於臣下之請凡公所言時雖不能盡用然<lb/>
公論韙之又上奏曰祖宗以來外廷雖用易月之制宫<lb/>
中實行三年之喪至我壽皇聖帝久曠之典一朝而復<lb/>
垂示萬世永為成訓而臣下之禮未及講求人主衰服<lb/>
于上人臣吉服于下識者猶以為憾夫衰裳不可服勤<lb/>
易月之後羣臣雖權宜易服然以紅紫為飾無異于平<lb/>
時亦太薄矣臣以為羣臣燕居皆當去紅紫而服素衣<lb/>
則猶有哀戚之意詔令臺諌議之皆稱公所建請雖未<lb/>
<pb n="KR4d0255_WYG_012-31b"/>
純于古亦足以扶持衰俗補助名教于是施行之時上<lb/>
自稱疾眩朝野洶洶咸憂變故不測及皇上嗣位國喪<lb/>
有主而後人心始定六月拜端明殿學士簽書樞宻院<lb/>
事公謂上初臨御宜講其所先入歴陳持心守正等凡<lb/>
十事請退朝之暇時與大臣坐而論道或召侍從臺諫<lb/>
從容論説日輪講官二員便殿賜對上有事于明堂公<lb/>
扈從齋宫俄得氣疾遂還私第三日而薨實九月十有<lb/>
四日也享年四十有五積官至通議大夫爵崇仁縣伯<lb/>
<pb n="KR4d0255_WYG_012-32a"/>
食邑七百戸食實封百戸遺奏聞輟視朝一日賜賻以<lb/>
銀絹贈資政殿學士金紫光禄大夫仍令江西轉運司<lb/>
措辦喪葬遂以慶元元年九月己酉葬公于臨川縣長<lb/>
壽鄉梅坑之原娶黄氏贈秦國夫人繼室陳氏贈齊國<lb/>
夫人子端立朝奉郎通判福州思奉議郎通判潭州愈<lb/>
奉議郎監隆興府苗米倉先公卒愚承務郎監鎮江府<lb/>
丹陽縣延陵鎮税女適朝請郎直寶文閣知贛州留元<lb/>
剛孫揚祖通仕郎嗣祖承務郎次象祖次未名孫女一<lb/>
<pb n="KR4d0255_WYG_012-32b"/>
人公徳性寛平不為矯激崖異之行和氣藹如也而端<lb/>
介有守義利之辨明燭毫末事親篤孝周旋無違而務<lb/>
在養志擢第而歸待其親故加厚欲有請于州縣者則<lb/>
堅卻之攷論古今竟日忘倦或勉以偶儷詩歌之作則<lb/>
曰吾方篤志于致君澤民事業奚以是瑣瑣者為哉九<lb/>
江守潘侯慈明以公髙科不欲煩公吏事公曰食其食<lb/>
怠其事可乎職所當親恪共不懈或謂天下事非才不<lb/>
辦公曰亦當先論其心學術正而才不足所謂心誠求<lb/>
<pb n="KR4d0255_WYG_012-33a"/>
之雖不中不逺矣心則不正才雖過人非真才也平居<lb/>
講貫博取諸人至于進退出處之大義則心自決之免<lb/>
喪之後遲遲其行既入都未嘗干進止欲從吏部選尚<lb/>
書鄭公丙力以館學薦之趙忠定公時為天官貳卿語<lb/>
公曰前任既再攷矣自陳可改秩公謝不敢始登班列<lb/>
薦紳歸重期以公輔京畿聲望益偉太學院沈君煥勁<lb/>
正不阿聞風欣慕嘗稱公虚己中立以受一路之善士<lb/>
洎登禁林直道讜言氣壓羣枉其攝事省闥也直暫焉<lb/>
<pb n="KR4d0255_WYG_012-33b"/>
耳陳源之與内祠姜特立之趣召皆駁奏其姦命寢而<lb/>
後止其領憲部也常良孫以貪墨敗念其祖安民之忠<lb/>
獨申救之止竄遠地君子以是知公之論事悉由中出<lb/>
去惡如去草善善及子孫皆當于人心者如此皇上履<lb/>
位之初尊禮舊學延登樞府固將倚之為腹心也是非<lb/>
邪正之辨必能歴歴為上陳之上信公語凡所升黜允<lb/>
恊公論豈後來若是之紛紛者哉昊天不弔人傑淪喪<lb/>
國勢岌岌者十有二年然則公之存沒固安危理亂之<lb/>
<pb n="KR4d0255_WYG_012-34a"/>
所關也公之居家嚴而不猛和而不流中外井井悉有<lb/>
條理爵尊禄厚而自奉甚約先太師之薨也諸弟猶未<lb/>
立延師教之迄于有成又擇賢士以歸其妹始以明堂<lb/>
恩官介弟黙公薨之後復以遺恩奏勲壎二弟從公之<lb/>
治命也戒諸子曰我奮身白屋自致于此受知三朝捐<lb/>
糜難報可無愧于俯仰惟盡言無隱爾爾曹勉之益謹<lb/>
趨向益勤問學居官當亷居家當儉臨大事當仗節死<lb/>
義以是立身以是報國則人皆謂我有子矣平生論著<lb/>
<pb n="KR4d0255_WYG_012-34b"/>
有奏議若干卷書春秋孟子講義合若干卷制詞若干<lb/>
卷鑑古録若干卷雜著若干卷聞見録若干卷開禧二<lb/>
年以子陞朝加贈特進嘉定三年贈開府儀同三司六<lb/>
年贈少傅八年贈太保公之相祀明堂也實為禮儀頓<lb/>
遞二使所賜金器可兼得之病革矣家人陳列于前公<lb/>
顧見之命辭其一臨死生之變凝然不亂可敬也夫始<lb/>
某尉江隂公為常平使者推輓于朝遂為知己公薨既<lb/>
久易名之請因循至今諸子以知公本末莫詳于某俾<lb/>
<pb n="KR4d0255_WYG_012-35a"/>
狀其行庸以求諡焉力辭不獲敬書以授之謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0255_WYG_012-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋集巻二十一</head> <lb/>
    <p>
<pb n="KR4d0255_WYG_021-1a"/>
欽定四庫全書<lb/>
　絜齋集巻二十一<lb/>
　　　　　　　　　　　　　宋　袁燮　撰<lb/>
　　誌銘<lb/>
　　　蔣安人潘氏墓誌銘<lb/>
鄉友朝奉郎蔣君如晦嘉泰中為閩漕屬官之長時余<lb/>
亦為倉屬朝奉生長大家飲食衣服之奉宜與寒士不<lb/>
類而止以一子自隨主中饋䕶衣篝者咸不在余疑焉<lb/>
<pb n="KR4d0255_WYG_021-1b"/>
請問其故朝奉曰吾婦之不來憚逺而止爾固嘗飾一<lb/>
婢以従我吾以為古者妻不在妾御莫敢當夕著在禮<lb/>
經此所以弗與俱也余于是歎曰賢哉君之夫婦婦人<lb/>
之不妬男子之無欲自古所難今君婦選擇妾媵奉承<lb/>
君子確乎無妒忌之行君亦恬淡自處不累于欲蕭然<lb/>
若山澤之癯可謂夫夫婦婦矣度越流俗豈不逺哉朝<lb/>
奉欣然曰是知我夫婦者一時士大夫備聞此論亦皆<lb/>
兩賢之朝奉之婦安人潘氏也諱妙靜故家濟南金據<lb/>
<pb n="KR4d0255_WYG_021-2a"/>
中原父大宗正丞諱致祥與其兄郎中渡江南而寓四<lb/>
明之小溪因卜居焉郎中使金庭不辱命以正論忤權<lb/>
臣世髙其節宗丞亦以才氣不羣有聞于時故論名族<lb/>
者推潘氏安人自髫齔時端靜如成人年將及笄歸于<lb/>
蔣氏時族之尊行不啻百數皆屬目視其所為既而人<lb/>
人致敬禮無違者翕然譽之姑李氏莊簡公兄女也治<lb/>
家有法度嚴不可犯事之盡禮歡然無間言近親孤幼<lb/>
甚衆舅姑之無恙也實任撫育之責既歿克繼先志并<lb/>
<pb n="KR4d0255_WYG_021-2b"/>
包兼容有求響答厚爾供億畢爾嫁娶無不意滿而資<lb/>
用寖微矣多方撙節量入為出賴以均給焉朝奉天資<lb/>
鯁亮以亷節自勵安人敬而承之同德一心冰清玉映<lb/>
警䇿二子常以門户為念誨女若婦具有規繩嫠居之<lb/>
後備嘗囏阨者十五年日用幾不支矣而軫䘏孤寡扶<lb/>
助親黨無異于往時益勤益儉不資他人毎曰吾與其<lb/>
不足而有求孰若儉約而無求也可謂名言士大夫不<lb/>
能忍窮猶貪求以飽其欲而閨閫中持論乃如此豈不<lb/>
<pb n="KR4d0255_WYG_021-3a"/>
深可敬歟故家典型于是乎不墜矣兩該恩封嘉定十<lb/>
二年七月丁未疾卒夀七十有三是歲十二月壬午葬<lb/>
于奉川溪口之原袝朝奉之窆子亢宗克家俱力學克<lb/>
家嘗兩預鄉舉長女適兵部侍郎趙汝述次適進士潘<lb/>
倓伯父郎中之孫也孫師佑岳老葬有日二子泣請銘<lb/>
余觀自昔論婦德者率以柔順為貴柔順信可貴也然<lb/>
有志操殊常不以柔順自足者尤為可貴是故無違夫<lb/>
子雖婦人之德而夙夜警戒乃相成之道豈徒柔順而<lb/>
<pb n="KR4d0255_WYG_021-3b"/>
已哉安人之立身所可稱述者蓋如此固嘗學佛矣曉<lb/>
其大義而不喜誦經或問之則曰直心道場佛亦如是<lb/>
何以經為此達者之言也勒諸堅珉孰曰不宜于是敬<lb/>
諾之銘曰謂一于柔兮堅正乃爾謂列于才兮家政則<lb/>
理生于名門兮作配君子相觀而善兮宜爾具美門户<lb/>
之昌兮曷其有已<lb/>
　　　何夫人宣氏墓誌銘<lb/>
詩稱無非無儀惟酒食是議此言婦人之職不過乎中<lb/>
<pb n="KR4d0255_WYG_021-4a"/>
饋而止非若偉丈夫經營于外以才能自表見也鳴呼<lb/>
是則然矣不曰釐爾女士乎蓋所謂女士者女子而有<lb/>
賢士之行也其識髙其慮逺其于義理甚精而不移于<lb/>
流俗閨閫楷模于是乎在豈獨惟中饋是供乎此詩所<lb/>
以反復此義而余于宣氏夫人所以深有取也夫人諱<lb/>
希真上世家太末髙大父徙鄞故今為慶元鄞人曽祖<lb/>
士隆贈太子太保祖贈太子太傅考與言贈太子太師<lb/>
母史氏贈濟陽郡夫人故太師越忠定王之從妹也夫<lb/>
<pb n="KR4d0255_WYG_021-4b"/>
人天資穎悟五六歲時聞讀書聲即歴歴成誦曽不待<lb/>
教長益闓爽篤于事親而達于世故宮師每以事咨之<lb/>
皆據理以對深竒愛之今樞密同知夫人之弟也自幼<lb/>
端粹不羣宫師曰此兒他日必大吾門顧吾老不及見<lb/>
爾夫人于是勉同知以務學無負于宫師所以期待者<lb/>
年二十歸于同郡何公懋之不及養舅姑而奉伯兄夫<lb/>
婦與舅姑等叔有童丱者姑有未適人者皆依于夫人<lb/>
躬任其責彌縫順適成立而後止二子能言授以論語<lb/>
<pb n="KR4d0255_WYG_021-5a"/>
孟子及長徙居城中擇精于教導者俾師事焉歸必叩<lb/>
其學業而待其師禮敬甚備又以曲禮内則中庸大學<lb/>
冠婚鄉飲諸篇時時為兒輩諷誦而開警之生理素微<lb/>
而賓祭惟謹喜周人之急有告以寒不可耐者家止二<lb/>
衾輟其一以畀之盗入其室篋胠無餘有司以責里正<lb/>
不堪嚴急請代之輸何公以為非義質諸夫人夫人曰<lb/>
如此則非我遭冦乃里正遭冦爾何公然之遂不復訴<lb/>
科舉之士有得雋場屋又兼人以獲厚貲者頗自矜衒<lb/>
<pb n="KR4d0255_WYG_021-5b"/>
夫人曰士子當砥礪亷隅今嗜利無恥而不知其非又<lb/>
自以為能他日苟得一官豈不重為民害乎聞者深愧<lb/>
之衣冠之裔出贅既有子矣而厥婦亡夫黨以為未廟<lb/>
見也或尼其歸葬夫人曰納采問名已告其先矣婦之<lb/>
資装夫必得之矣矧又有子乎申告于廟以義起禮于<lb/>
我乎葬可也卒如其説中年晨興誦道釋書一日慨然<lb/>
曰虚無之言誦之何益孰若吾聖經修身齊家之道具<lb/>
在其中乎觀程氏遺書則曰義理之同然者固如是嘗<lb/>
<pb n="KR4d0255_WYG_021-6a"/>
夢人指其肩覺而肩痛家人以為疑夫人曰吾所以疾<lb/>
寒襲其膚也藥之而已又何疑焉既而果愈及其將歿<lb/>
也藥屢進而不效二子請禳之夫人曰汝曹執德不固<lb/>
乃若是耶蓋自宫師教以義方而又屬饜舅氏大夫公<lb/>
漸之訓昭晰無疑故卓然有力如此卒之日寔嘉定十<lb/>
四年五月癸丑也享年七十有七二子長錡次耕以夫<lb/>
人之教皆畏義而自修彊學而立志耕嘗以漕舉登名<lb/>
春官女二長蚤亡次適進士戴燧孫男三人女五人長<lb/>
<pb n="KR4d0255_WYG_021-6b"/>
適進士鄭宗魯初何公窆于鄞縣陽堂鄉下水陽山之<lb/>
原于今三年矣是歲十一月丙申二子奉夫人之喪合<lb/>
葬焉嗚呼見善則遷有過則改立身之要道也以小善<lb/>
為無益而不為以小惡為無傷而不去自學者不能免<lb/>
況婦人乎而夫人則異于是方髫齔時嘗省其外伯祖<lb/>
樞密公愛几間漆合取而玩之復置其處樞密之女曰<lb/>
中有可食汝欲之耶吾取以與汝夫人甚慚曰因好弄<lb/>
而見謂有欲是吾過也此豪髪之事爾而終其身深以<lb/>
<pb n="KR4d0255_WYG_021-7a"/>
為戒其志念篤切如此且非獨自淑其身而已時事得<lb/>
失未嘗不闗心聞蘄之禍不勝慘怛寤寐不能忘曰吾<lb/>
民何辜而至此極惟明智故多憂惟慈仁故博愛此夫<lb/>
人平生之所存也二子求銘稔聞其賢不敢辭銘曰吾<lb/>
觀夫人之歿賢弟同知追思痛切屬辭祭之其間有曰<lb/>
嗟吾姊兮非吾姊兮實吾畏友兮蓋若古有訓切偲怡<lb/>
怡今閨門之内乃兼有之此同知所賴以立其身原所<lb/>
繇來故意篤而語真亦足以知夫人之賢超絶乎等倫<lb/>
<pb n="KR4d0255_WYG_021-7b"/>
矣<lb/>
　　　林太淑人袁氏墓誌銘<lb/>
太淑人袁氏贈通議大夫林公諱勉之妻也林氏四明<lb/>
大家紹興中特進公為名侍従治家有矩矱謹擇冢婦<lb/>
知淑人柔順端肅為通議聘焉淑人事母篤孝夫人信<lb/>
愛異他女使掌珍藏無秋豪私及嫁歸諸母氏不以一<lb/>
物自隨其亷正如此時年十有七普寜郡夫人早世淑<lb/>
人不逮事姑事特進兄嫂以姑禮下氣怡聲供盥櫛奉<lb/>
<pb n="KR4d0255_WYG_021-8a"/>
食飲罷然後退諸姑有未行者損已以益之事無鉅細<lb/>
身親其勞罔不肅給人以為難能通議為黄姚支鹽將<lb/>
行㑹特進被命提鹽江東子若婦莫従淑人謂通議事<lb/>
親為重姑遲官期奉庭闈乎因留侍數月喻遣再三而<lb/>
後就道黄姚瀕海鬻鹽多私賈賤于官𣙜莅官者私焉<lb/>
淑人曰監臨敢爾可乎通議然之迄去買官鹽以食人<lb/>
服其清抑内有助焉通議嗜學不倦淑人既順適其意<lb/>
又自課諸兒讀書聲琅琅終日特進甚悦畀以所佩魚<lb/>
<pb n="KR4d0255_WYG_021-8b"/>
曰而子後必有達者通議官中都而卒淑人于是年二<lb/>
十七爾守節堅確誓無他志哀痛方切重以特進之喪<lb/>
備嘗艱棘念門户凋落欲振起之教子益嚴名儒碩師<lb/>
亟使請益所以培植磨厲者甚備後其子祖洽以學行<lb/>
材諝丞司農守三郡為時聞人賢母之教俱顯其亦勞<lb/>
矣而自視歉然若不及所至郡聞職辦喜見顔色即雨<lb/>
暘不時齋戒以助請禱嵗凶民饑趣使賑卹毋得少安<lb/>
言特進起家寒素亹亹不厭戒子孫勿敢忘自奉甚薄<lb/>
<pb n="KR4d0255_WYG_021-9a"/>
曰寜不足毋得逾分居不求安食不御肉寒暑絺紈僅<lb/>
給而止然義所當用不靳嵗時祭饋不問有無極于精<lb/>
潔周人之急過于己私甚者傾箱篋聴自擇無毫髪顧<lb/>
惜意親黨以此益賢淑人翕然稱曰雖古賢婦不過也<lb/>
天下是非之分實與不實而已淑人德非一端以篤實<lb/>
為本偏私巧偽不萌于心諛辭誑語未嘗一出于口易<lb/>
所謂有孚盈缶淑人有焉可不謂賢乎攷其平生為女<lb/>
為婦為母之道始終咸備不根諸篤實能如是乎凡七<lb/>
<pb n="KR4d0255_WYG_021-9b"/>
叙封晚益光華則其實德之報紹熙五年冬寺丞君以<lb/>
朝議大夫守真州奉板輿以行明年當慶元元年十一<lb/>
月二十八日淑人終于官舍夀七十六輀車還鄞遂以<lb/>
二年九月二十六日葬于陽堂鄉龍山之原蓋淑人之<lb/>
志云始通議君塋桃原西㠗今幾四十年矣弗果合淑<lb/>
人家世鄞人曽祖諱轂左朝奉大夫贈光禄大夫祖諱<lb/>
灼左朝議大夫考諱埴登仕郎子男四廣夀早卒次寺<lb/>
丞君也次祖夀次祖昌登仕郎亦皆早卒一女適朝請<lb/>
<pb n="KR4d0255_WYG_021-10a"/>
郎陸杞孫男岳修職郎密迪功郎嵤<graphic n="KR4429" url="https://raw.githubusercontent.com/kanripo/KR-Gaiji/master/images/KR4429.png" mimeType="image/png"/>孫壻儒林郎錢<lb/>
萃宣教郎陳卓曽孫男四女六維林氏世載令德閨閫<lb/>
多賢有蔡夫人者寺丞君之四世祖妣也婉淑有節操<lb/>
嫠居介然起敬鄉黨醉呼者過門亦羞愧自戢曰毋驚<lb/>
此母淑人聞其風而師焉每曰吾何法法蔡夫人爾冰<lb/>
寒玉潔前後相望有補于世教故宗黨為之語曰百世<lb/>
之紀蔡袁夫人淑人葬有日寺丞君雪泣屬某以銘某<lb/>
知吾姑為詳不敢辭乃繫之曰惟古賢婦聲于詩歌我<lb/>
<pb n="KR4d0255_WYG_021-10b"/>
名斯人千載不磨<lb/>
　　　太夫人戴氏壙誌<lb/>
太夫人戴氏明之鄞人免解進士諱冕之季女戴為鄞<lb/>
之桃原鄉著姓家故饒財外祖父始修儒業教子有法<lb/>
度以夫人聰明靜専柔嘉孝謹可教也授以諸經肄業<lb/>
如二兄母蔡氏誨之尤力婉娩聴従織紝組紃酒漿籩<lb/>
豆葅醢凡古公宫所教彤管所紀德言容功日従事焉<lb/>
惟謹字畫倣顔體甚婉而勁不喜遊觀博奕聲歌浮靡<lb/>
<pb n="KR4d0255_WYG_021-11a"/>
之習親黨愛重之年十八歸我先君惟志于學太夫人<lb/>
雅亦好書夙夜警戒相成之道如益友然先君執大父<lb/>
喪家務不理太夫人攻苦食淡斥房奩營喪葬償逋負<lb/>
買田宅恭儉恪勤生理粗立嵗時祭祀潔蠲盡誠睦宗<lb/>
族待賓客井井有條皆可為閨閫法先君教子甚切太<lb/>
夫人助之始學則教之書手寫口授句讀音訓必審長<lb/>
則期以逺業朝夕誨勵每自抄録自古人言行前輩典<lb/>
型與夫當今事宜班位崇卑人物髙下及民間利病休<lb/>
<pb n="KR4d0255_WYG_021-11b"/>
戚大抵皆能道之諸子從容侍旁議論往復亹亹不厭<lb/>
教孫如教子童幼既多羣嬉成市夫人頽然堂上且喜<lb/>
且戒課以讀書作字無敢不謹遇子婦以恩于妾媵不<lb/>
妒處事必度于義待物寜過于厚寛而明愛而公其德<lb/>
美未易于悉數其多能餘事至于尺牘之工屬辭措意<lb/>
為人傳玩晚而好佛讀其書甚悉委諸子家事澹然無<lb/>
營先兄承顔順志倡率家人奉之甚謹足以佚老矣不<lb/>
幸而嬰大戚晝哭之明日復晝夜哭變故非常積憂熏<lb/>
<pb n="KR4d0255_WYG_021-12a"/>
心淳熙辛亥之冬奉先君輀車及墓除夜漏未盡數刻<lb/>
腹疾作黎明益侵俄至不救寔三年正月朔旦諸子哀<lb/>
號隕絶罔知所為獨念先君葬日既卜不可復易迺翼<lb/>
日襄大事退而棺斂太夫人將奉以還里舍川涂間闗<lb/>
咸謂非宜即寓館為殯宫遂以其年閏二月壬申與先<lb/>
君合葬于陽堂鄉之穆公山嗚呼痛哉積善之報宜吉<lb/>
而凶事起倉卒不得竭力醫療不終于寢不殯于家冤<lb/>
乎酷哉享年七十有二長子覺鄉貢進士先太夫人十<lb/>
<pb n="KR4d0255_WYG_021-12b"/>
有七月卒次燮儒林郎沿海制置司準備差遣次藻次<lb/>
未名而夭槱預鄉舉長女適太夫人之姪宣教郎諸暨<lb/>
縣丞戴樟次未行孫男女八初吾家父母俱髙年兄弟<lb/>
相友愛綵衣團欒其樂也無涯歡娛未終酷罰及之追<lb/>
思俱存無故之時何可復得親庭慈愛隆于山岳人子<lb/>
補報未能毫末相繼淪喪慈顔永訣痛可勝言哉葬有<lb/>
日燮等忍死書歲月納諸壙當代人物必有能銘吾親<lb/>
者嗣將有請焉先君姓袁氏諱文字質甫男燮等泣血<lb/>
<pb n="KR4d0255_WYG_021-13a"/>
謹記<lb/>
　　　太儒人范氏墓誌銘<lb/>
昔我先伯祖十三府君清約自守不染俗塵若古所謂<lb/>
山澤之癯同里有范十九丈者倜儻尚氣遇事敢為若<lb/>
古所謂閭里之俠此兩公者氣質不侔而同于為善亦<lb/>
猶拱璧寳劔器物雖殊而同為可珍鄉曲公論俱推其<lb/>
賢足以合二姓之好故范氏之女遂歸袁氏實為先叔<lb/>
父迪功郎監南嶽廟贈通直郎諱方之室晚以仲子陞<lb/>
<pb n="KR4d0255_WYG_021-13b"/>
朝封太孺人者是也諱普元世家于鄞曽祖諱文祖諱<lb/>
佺考諱醇以承事郎致仕累贈奉議郎妣孺人楊氏太<lb/>
孺人之初嫁也年十有八而熟于禮節家裕于財而謙<lb/>
謹與寒女等伯祖見之大喜曰此我家之子婦也而叔<lb/>
父亦年十八志氣頗豪舉裁以正道勉使從學脩脯之<lb/>
費率由已出且經紀家事不以累其夫叔父于是乎收<lb/>
斂精神遵蹈規矩伯祖所居地不滿三畆欲稍闢之力<lb/>
不及太儒人謂通直曰褊小如是雖苟安目前獨不為<lb/>
<pb n="KR4d0255_WYG_021-14a"/>
子計乎㑹並鄰有求售者亟鬻嫁時所自隨之田以買<lb/>
之納其劵于舅舅驚喜曰有婦如此吾得所託矣其無<lb/>
所靳惜既有似乎迺翁之倜儻其薄于自奉又有似乎<lb/>
迺舅之清約得于薫炙兼此二美以故令名日出里中<lb/>
三歲大比精于詩學者纔取其一而通直得之其後累<lb/>
舉不利資用良窘太儒人苦心刻意累積纖㣲躬蠶桑<lb/>
若補紉等事男女滿前衣服楚楚曽不見其垢敝通直<lb/>
年五十餘多疾勸以清靜獨設一搨而調胹藥膳費無<lb/>
<pb n="KR4d0255_WYG_021-14b"/>
所靳迄獲痊愈察其心無一日不以門户為念警䇿諸<lb/>
子専精務學毋自棄暴仲子由是踐世科而通直亦以<lb/>
科補官平昔所期至是少遂矣既盡力于夫家而又深<lb/>
念其親不能暫忘親亦深愛信之奉議之寢疾也屏左<lb/>
右悉不用而専屬以湯劑之供昕夕卧内跬歩不敢離<lb/>
月餘衣不解帶以篤孝稱就養黄巖每聞箠楚之聲掩<lb/>
耳避之仲子敬承其意率以寛厚為本時分俸金賙給<lb/>
親族亦母氏之志也歲在庚辰鄉邦遭鬱攸之變延及<lb/>
<pb n="KR4d0255_WYG_021-15a"/>
舊廬聞之流涕曰百年之居燬于一朝前人遺跡略無<lb/>
存者是可痛也既而釋然曰吾賦禄之家力猶足以葺<lb/>
治生計蕭然全無可仗者何以堪之爰命其子亟走一<lb/>
介存問而補助焉其仁心惻怛如此所以培植本根者<lb/>
志念深矣長子雖未第而辭采可觀有進取之具諸孫<lb/>
亦多俊秀門户之昌其未艾乎維袁氏素以儒學起家<lb/>
而范氏亦然蓋自太儒人之兄臨川丞榘實啓其端而<lb/>
弟楷繼之今為諸王宫學教授宫教之子光又繼之今<lb/>
<pb n="KR4d0255_WYG_021-15b"/>
分教金陵兩家相望名節班班餘慶所鍾久而未歇非<lb/>
若尋常之流徼倖于一時易盈而易涸也君子以是知<lb/>
通直締姻之初采諸鄉評契合無間者豈偶然也哉仲<lb/>
子為邑滿秩以奉議郎通判紹興府密邇鄉邦禄廩差<lb/>
厚他日之官將母以往人子之至願也新居始成宏敞<lb/>
明潔殊與舊廬不類以垂白之年安處其中始足以極<lb/>
燕頤之樂旬有五日忽感疾焉百端治之沈綿累月竟<lb/>
至不起寔嘉定十五年二月丙申也享年八十子浹洽<lb/>
<pb n="KR4d0255_WYG_021-16a"/>
漸漸先一年卒女適進士顧應龍國子進士貝自成孫<lb/>
世公世範世仁世輔孫女長適張炳次許嫁孫源皆進<lb/>
士餘二人尚幼孤以其年十一月庚申舉太孺人之柩<lb/>
啓通直之窆合葬于鄞縣陽堂鄉南㠗之原哀泣請銘<lb/>
惟太孺人在家則為賢女既嫁則為賢婦及預家政又<lb/>
為賢母其為人也温柔可親而不失之弱聰達過人而<lb/>
不矜其能其相夫子也切磋如朋友而未嘗不和其御<lb/>
婢妾也雖不厲威而終不敢慢德厚而才裕識逺而慮<lb/>
<pb n="KR4d0255_WYG_021-16b"/>
深春秋雖髙精明自若凡我族黨論閨閫之賢行以為<lb/>
稱首此名豈虚得哉某辱在子姪之列知之悉矣不敢<lb/>
輒辭銘曰蘭生深林其薌自達玉韞石中其輝自發猗<lb/>
歟若人養德閨闥不求聲名乃爾烜赫慶源深長福基<lb/>
不拔猗歟若人端可為法<lb/>
　　　夫人邊氏壙誌<lb/>
吾妻邊氏慶元鄞人曽祖諱日章祖諱用和父諱友益<lb/>
年十九歸于我夫人母張氏嫠居守節教子女有法度<lb/>
<pb n="KR4d0255_WYG_021-17a"/>
每語之曰而夫之貧而父所知也為汝擇對惟以嗜學<lb/>
故毋敢不恪夫人敬遵之承上拊下服勤不懈男女八<lb/>
人自乳其七飢飽寒燠節適謹甚無頃刻不繫于心無<lb/>
毫釐不至之處自言吾之心寫于兒之身兒小不安終<lb/>
日抱持未嘗置之袵席委之他人也察之㣲䕶之謹故<lb/>
咸遂以長而無夭折之患一室纔丈餘隆冬不見日色<lb/>
而盛夏烈日暴之居其中者二十有九年安卑陋忍窮<lb/>
乏母家饒財曽不取貸焉與吾處外若少和察其私愛<lb/>
<pb n="KR4d0255_WYG_021-17b"/>
敬備至吾飲食衣服烹餁補紉常躬其勞而不使吾盡<lb/>
知之其用錢其遺人物雖甚㣲亦必以告每曰吾心如<lb/>
大路人皆可行言由中出行無外飾少壯時性頗嚴久<lb/>
而寖寛十餘年間婢妾無捶撻者雅意澹泊不貪榮利<lb/>
吾與子肅忝世科若固有之無欣喜色吾以罪去國達<lb/>
官有憫其失職欲稍致力者艴然曰若因人而得之何<lb/>
榮之有吾為浙東帥屬俸入或循舊例可以取可以無<lb/>
取間與之謀必以勿取告為子擇婦資遣厚薄聴其所<lb/>
<pb n="KR4d0255_WYG_021-18a"/>
為無幾㣲見于言色拊之均平愛憎之迹泯然無有家<lb/>
事細觕必親中歲猶然諫止之弗聴夜率彊半乃寢衣<lb/>
或三十餘年不易嫁時所服比其終之歲有可以見賓<lb/>
客者用雖甚儉禮無遺闕有綱有紀閨門間肅如也嘉<lb/>
泰三年春吾將之官閩中念其方屬疾也難之夫人曰<lb/>
家貧仰禄以給盍亟往既行閲篋中衣必有副或至于<lb/>
三以吾單車獨行慮有缺也嗚呼居疾病中不遑自恤<lb/>
而為吾區處纖悉如是此意詎可忘耶及秋疾平如常<lb/>
<pb n="KR4d0255_WYG_021-18b"/>
時有適閩之興十有二月疾遽劇旬有一日竟以不起<lb/>
凶訃至閩哀痛切骨追思平昔艱難辛苦人所不能堪<lb/>
者備嘗之乃不得一見而訣倉皇還家物是人非慘愴<lb/>
之懷何可具言哉男四人長喬次肅從事郎江州觀察<lb/>
推官次甫次商女四人長適從事郎監鎮江府寄樁庫<lb/>
林崈次適進士鄭景淵餘未行四年三月壬申葬夫人<lb/>
于縣之陽堂鄉穆嶺先墓之旁夫有美而弗書不仁也<lb/>
書之而溢美不信也摭其平生大略據實以書義所當<lb/>
<pb n="KR4d0255_WYG_021-19a"/>
然非私也葬之日納其石于壙兹吾妻之藏密邇先舅<lb/>
姑取古人族葬之遺意云<lb/>
　　　安人趙氏壙誌<lb/>
安人趙氏故太師郇王諱仲御之曽孫女太師韶王諱<lb/>
士樽之孫女而武節大夫諱不㤕之女也妣宜人黄氏<lb/>
繼母宜人髙氏年十六歸于今武經郎新樞密正將袁<lb/>
君任安人生長皇族耳目所接熟于豪華貴盛之習與<lb/>
寒素有間矣武經吾弟也自髙大父光禄公以儒起家<lb/>
<pb n="KR4d0255_WYG_021-19b"/>
子孫遵教居處服用率從儉約與貴家不類安人之來<lb/>
宜若不相契者而姿性婉淑篤志為善無驕暴侈泰之<lb/>
心奉承舅姑載祗載肅相夫子柔而正夙夜警戒有古<lb/>
賢婦風蘋藻吉蠲米鹽靡密織組補紉之事皆身親之<lb/>
殆有甚于寒女又遇下有恩無嫉妒行尤婦人所難能<lb/>
武經于是委以家政一無所預而得以専其精神勤修<lb/>
職業安人之内助為多開禧二年大饗覃霈封孺人嘉<lb/>
定五年郊恩封安人六年十二月六日卒于長沙之官<lb/>
<pb n="KR4d0255_WYG_021-20a"/>
舍享年五十反葬于鄞縣翔鳳鄉青山之原以九年二<lb/>
月乙酉窀子一人南補承信郎女一人適修職郎新紹<lb/>
興府司户參軍趙時擇葬有日武經痛賢助之亡追思<lb/>
不已請書其平生大略而納諸壙余平生喜道人善凡<lb/>
一節可稱者率録不棄矧吾弟婦德美著聞親黨交譽<lb/>
僉曰此閨閫之則也而可以無述乎遂書以授之<lb/>
　<lb/>
　<lb/>
<pb n="KR4d0255_WYG_021-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絜齋集巻二十一<lb/>
</p>
<p>
</p>
  </div>
</body>
</text>
</TEI>
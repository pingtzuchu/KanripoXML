<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0585_SBCK_002-1a"/>
東維子文集卷之二<lb/>
　　　　　　　　　　　　會稽鐵厓楊維楨廉夫著<lb/>
　序<lb/>
　　送帖山提舉序<lb/>
天下之仕之難於司杭征也歳一辨額賦十鉅萬雖輦轂<lb/>
地宣諫者不贏是無母錢以為之本無旁司以為之俠歳<lb/>
無論風雪隂雨水旱兵燹懋遷民通不通臨制者月鉤季<lb/>
校額稍褪即戮辱其人不啻罪姦偽且不得以他故愬其<lb/>
法外無漏内始獲扵是宻立關纂使亡賴㳺徼絡緯而鉤<lb/>
攔之其故脱而漏籍為㳺徼資者殆且過半蓋制無課吏<lb/>
禄食俾就食其征則不可貴其人之不盜也又其漏者多<lb/>
<pb n="KR4d0585_SBCK_002-1b"/>
勢要者不幸一敗獲不一日二日用　官令追呼脅持不<lb/>
從句挾衙校羣小竟排户撒其推去如取寄物賦之陷而<lb/>
不登類此間有不畏强圉誓以文法律人人即中傷之且<lb/>
入官五日職輪課綱一署其帳䐏勢不得登醇白自引于<lb/>
亡過之地故吏是者㓗入汙出號投墨海完来殘去號入<lb/>
火獄故曰天下之仕之難莫難於司杭征也今幸肆大之<lb/>
恩若洞見其難状舊之積陷既一日而蠲除新之日賦又<lb/>
據實而取焉使墨海火獄而復有潔白清涼之日於是舊<lb/>
官如帖山氏者始尋與吾徒給解而去吾既酌之酒爲彼<lb/>
此賀而又過求余文故道其不幸於難仕而又幸其㝵殊<lb/>
恩而墨海火獄有潔白清凉之慶也於是乎書<lb/>
<pb n="KR4d0585_SBCK_002-2a"/>
　　送關寳臨安縣長序<lb/>
北庭關寳氏擢春官弟　天子賜進士出身往監臨安縣<lb/>
以嘗從余遊且余同年德流公之子也過錢塘乞一言爲<lb/>
別余告曰方今盜起淮穎間挺禍于江浙民耗於兵興罷<lb/>
於奔命者四三年弗復休民之良胥陷於盜招之而未歸<lb/>
嘻豈吾民之樂爲盜哉撫字乖而飢寒之偪也水旱相仍<lb/>
而田不減賦婁子相流而農不息徭其秋害之原懸于州<lb/>
與縣州縣不聞之府府不聞之省臺借或聞而不信以至<lb/>
吾民財竭力窮財已竭力巳窮而賦徭愈急徴求愈繁民<lb/>
死道路者相藉幸而生者其不去盜也幾希生時百里已<lb/>
爲試政之初當推其情曰上恤乎民則民吾亦子上不恤<lb/>
<pb n="KR4d0585_SBCK_002-2b"/>
之則民吾㓂盜也不可畏哉邇者　皇帝下明詔哀痛遺<lb/>
民誠以民為邦本而本不可使我而耗也蠲之以賦寛之<lb/>
以征裕之以力凛乎若朽索之遇六馬且甲誡守牧者務<lb/>
在康濟生其上承　明天子之德意下軫吾赤子之困窮<lb/>
招㓂于民慎勿驅民於盜吾将見疲者甦流者復休養生<lb/>
息以還中統至元之治必自臨安始也生以余言勉之<lb/>
　　送龍孔昜序<lb/>
士有行年六十而强力如三二十人居貧困不支而恒如<lb/>
富盛人曰番之龍孔昜也今年客錢唐吾嘗與之往來見<lb/>
其才氣學識甄綜天人議論古今要害以節量天下之成<lb/>
敗治亂如鏡照蓍卜如孔鑰勘而左劵合也蓋可附諸古<lb/>
<pb n="KR4d0585_SBCK_002-3a"/>
豪傑者而與今之豪傑盜虚聲以誤天下者蓋異日道也<lb/>
然而急材者弗之舉也使之蓄其有而無所於施則取文<lb/>
墨氏聿櫝以代司㓂之斧鉞誅伐右之儉人諛子以警今<lb/>
之似者吁此孰使之然哉乃至正乙未秋八月中書兵部<lb/>
黄公昭承　天子明命出吊民江之左采天下之言以選<lb/>
天下之才更其於豪傑之遺去者意氣足以俫之權力足<lb/>
以振之吾将賀孔昜氏之有賢知已也無幾孔昜來別也<lb/>
余不時與子相嬉娛矣余槖鉛槧巳偕黄公計史卜明日<lb/>
行子何以贈我吾偉黄公之能得孔昜而孔昜之為黄公<lb/>
得也則為之言曰天下無事中材奉三尺而有餘天下多<lb/>
故則雖豪傑應變而不足安危優劣之相縣而一時人才<lb/>
<pb n="KR4d0585_SBCK_002-3b"/>
之所值者真有幸不幸哉今天下亦多故矣人才非幸之<lb/>
特矣行矣孔昜母自幸也重為我告黄公曰㧞一者孔昜<lb/>
㧞類者亦孔昜蘭悴而蕙傷　舉而鴻悦類不類吾将問<lb/>
諸黄公黄公問諸孔昜<lb/>
　　送慶童公翰林承㫖序<lb/>
承㫖非古官始唐以文學士備顧問出入侍從因時參謀<lb/>
議納諌諍署以翰林遂號内相惟承㫖尊為東閣第一人<lb/>
誠以其人老孰故常練達當世之務凡天子機命内外宻<lb/>
奏朝廷有大議擬廢置不時豫他人者承㫖得専受專對<lb/>
而安危成敗之決在焉吁仕之重若是而世以承㫖為安<lb/>
老置散不誤設官意乎至正十五年冬江浙省平章慶公<lb/>
<pb n="KR4d0585_SBCK_002-4a"/>
拜翰林承㫖東之人驚相謂曰朝廷以江浙爲東南大方<lb/>
面㓂盜日横楮幣日塞民日不聊生天子授公宻命賜五<lb/>
絞龍衣金虎雙珠之苻俾專理東方以便宜行事假以歳<lb/>
月期其克有成功遂陟相位已日廼今一旦挈而置之散<lb/>
地扵公優也東人何恃耶㑹稽楊維楨爲之解曰朝廷以<lb/>
公世臣且負重名天下出釐東土島夷革心猫兵受令文<lb/>
恬武熙折重千里扵笑談尊爼之外呉越遺民不見兵革<lb/>
者幾三年可謂無負　明天子東方之寄今天子内治益<lb/>
切歸公於東閣葢有寄之重於東方者已庸詎知承㫖非<lb/>
安老而置散承㫖非安老而置散則有任天子之重者公<lb/>
知之天子知之固非安老而置散也的矣公之行也傳提<lb/>
<pb n="KR4d0585_SBCK_002-4b"/>
舉生本而下為謌詩凡若干者推余為叙余不辭亦欲使<lb/>
公知東南之士有知公之深者固異於東南之人也公燕<lb/>
見天子時天子或問公以承㫖於東南士論為何如則<lb/>
吾文可出矣於是乎書<lb/>
　　送髙都事序<lb/>
傳稱子産為政其所能者亡他<hi>句</hi>能材彼其人焉而巳耳<lb/>
材彼其人<hi>句</hi>人各能其所能而子産之能無不能矣裨諶<lb/>
能謀子太叔文而能行馮簡子䏻斷大事公孫揮䏻知四<lb/>
海之為且一辯其人之族姓班位能否又善于辭令子産<lb/>
間四海之為於子羽使禆諶謀而簡子㫁然後授太叔行<lb/>
之是以鄭無敗事子産善扵材使之力也江浙平章左畣<lb/>
<pb n="KR4d0585_SBCK_002-5a"/>
納失公徂征涖夷總制於金陵急以材使人才為首務曰<lb/>
善謀曰善斷曰善行而善辭令者皆禮羅於幙府使各竭<lb/>
其所能此子産氏之善於能人之能也髙子令之秀而文<lb/>
者也又善知四國之為與其人之族姓班位能否而善于<lb/>
辭令者也是高子一人而兼古者二人之為此總之者之<lb/>
選於子如子産之選於太叔公孫揮也宜其有補扵總制<lb/>
而總制右無有敗事都之以幙府元僚不為過已抑余有<lb/>
詰于高子者今日之兵有田貓曰鶬者罔測甚於虜人知<lb/>
以貓鶬禦虜不知以虜待貓鶬既有烈於虜者叫知四國<lb/>
之為而辨其人之族姓班位能否者其有不察於此乎不<lb/>
察不智察不言不忠言不力不勇總制之稱善于材使者<lb/>
<pb n="KR4d0585_SBCK_002-5b"/>
　疑不若是故於高子申以問之<lb/>
　　　送魏生德剛序<lb/>
　庠序師有主教其次有正有録正錄而下有訓導訓導出<lb/>
　主教自辟或提學官以物論推擇之位若卑而其人之德<lb/>
　行文學則主教者之副相也主教其人或下之非宜副相<lb/>
　實賔師已故庠序不得賢主師得一賢賔師亦足以重學<lb/>
　校也吾同年同知安慶公之子關國用氏以明經擢第來<lb/>
　監杭之臨安以守令治本莫先於學校每朔望下學憫其<lb/>
　教非所教養非所養弟子員多闕之人材無所成就大懼<lb/>
　無以畣　聖天子崇傳責効之意于是走吏不遠百里外<lb/>
　捧檄幣于同門魏德剛氏禮為庠序大學師德剛戒行來<lb/>
<pb n="KR4d0585_SBCK_002-6a"/>
別余求一言今盜起淮泗挻禍於天下郡縣為郡縣者方<lb/>
以募兵調賦造弓矢器械為急務奚暇治學哉而國用以<lb/>
書謂余曰天下不可一日而無教赩衣赤幘色城絡野翦<lb/>
以斧鉞而不勝者有司之教衰而禮義之維缺也吾其可<lb/>
以廢學校一日之教哉魯邑絃歌不以劉項攘搶而暫廢<lb/>
今盜狗鼠爾吾又可以魯邑絃歌之裕棄其民也哉余既<lb/>
喜而復其書於魏生之行也必叙以送之且期其納民于<lb/>
禮義而還太平於今日當自臨安始<lb/>
　　送司農丞杭公還京詩序<lb/>
余友曹文炳過余次舍談大司農丞杭公之履厯行事公<lb/>
當儒塗世家鍾峨眉之秀負殊才遇今　主上開國金陵<lb/>
<pb n="KR4d0585_SBCK_002-6b"/>
以青年經術取法史以法史取郡邑牧以郡邑牧取相幙<lb/>
賓踰月而御翰親除今職不十年自下史至九卿進取捷<lb/>
速才之不負人也如是出使呉松經理僧道故官田土曽<lb/>
無苛察徼僥以話言爲期㑹訖不刑一箠而事集于兩月<lb/>
之閒今還京報命郡人士贈言未有當公意者望吾子一<lb/>
言出庸衆人右且不爲投之暗也余復之曰農國本也少<lb/>
呉氏以扈設正倉姬氏以稷開國秦漢以來曰治乗曰大<lb/>
農曰春卿曰司稼皆所以崇本也今稽古建官以大司農<lb/>
首列九卿可謂知天下之本矣而杭公方以才諝當御選<lb/>
之筆言聴計從非農之福耶其經理而歸也與人誦之考<lb/>
功書之吾人何敢以老羸而辭于一言遂爲序而又係以<lb/>
<pb n="KR4d0585_SBCK_002-7a"/>
古風人之辭曰十年農星晦無光太史昨夜占五潢國家<lb/>
大本重榖禄曰奎曰胃明天倉中書垣次大司農署秩列<lb/>
九卿尊大府春耕籍畝冬藏氷六十五官分九扈杭公均<lb/>
輸少卿屬賦足國家民亦之農田漕運一時了文如錦繡<lb/>
人知玉歸来奏議帝曰俞詔書寛大賜民租太平治象今<lb/>
日見不用再講貞元宰相均田圖<lb/>
　　又代馮縣尹送序<lb/>
司農在周官爲太府掌九賦九貢秦爲治粟内史屬官兩<lb/>
史屬官兩丞漢有司農丞謂之中丞唐置丞六人敘　主<lb/>
上開國金陵他府寺有未遑立而農正司先之蓋以錢榖<lb/>
金帛委積所在天子籍田耒耜京師百官禄廩朝會祭祀<lb/>
<pb n="KR4d0585_SBCK_002-7b"/>
賞賚之取給其務農重榖實為富國强兵之本故職司者<lb/>
非康成之文學牟融之達務不以授之元年冬十月大司<lb/>
農丞杭公仲玉奉　命來淞經理田賦功成朋上無漏無<lb/>
溢其用法不礉馭下不煩不越三月而事集郡縣稱美其<lb/>
人曰無杜中立䋲吏之急而有鄭荘千里不齎粮之効嘻<lb/>
其治行可知矣抑余有告于仲玉者　主上新收浙地官<lb/>
民田土風有成籍然仰人租額歳為地主有増無滅阡陌<lb/>
日荒庄佃日貧至于今蓋窮極無所措乎足矣農丞之秩<lb/>
上亞大卿而司吾庶土之生者歸覲　主上主上問呉民<lb/>
疾苦倘有以言之三呉之農幸矣是為序<lb/>
　　送淞江同知李侯朝京序<lb/>
<pb n="KR4d0585_SBCK_002-8a"/>
有明受　天新命開基金陵百辟効職百将効忠實君<lb/>
臣千載一時之會所以剏大業臣妾天下皆　國家善於<lb/>
用人也寳定李侯浩字師孟材足以任重智足以撥亂淞<lb/>
歸附𥘉奉　命來爲二守蓋以股肱心腹之舊授以勞來<lb/>
安集之寄厯政甫期賦役髙下以均倉庾出内以平功過<lb/>
黜陟以明利害典除以當關梁啟閉以嚴獄訟審録以寛<lb/>
淞士庶拜頌爲古循吏今年春中使銜　命下郡取爲機<lb/>
近法從侯不税冕行郡士民攀挽不可得乃行什伍伍相<lb/>
與餞之西關之郊舉爵於余乞一言爲贐余舉爵酌侯曰<lb/>
天子任股肱復之臣如侯者不幾也侯慎之再酌曰侯厯<lb/>
民間往當以生靈之憂爲已憂以荅　天子之大寵命三<lb/>
<pb n="KR4d0585_SBCK_002-8b"/>
酌曰海㝢尚有未賓服者願侯佐天子平定之無久勞金<lb/>
革爲也侯反爵謝余曰某不武敢忘先生之規已而上海<lb/>
祝大夫持縹軸來求書爲餞於是乎書<lb/>
　　送檢校王君蓋昌還京序<lb/>
士生亂世不以窶而苟售必遲遲堅忍俟其人焉而後興<lb/>
此非志之逺識之卓毅然大丈夫不能若今中書檢校王<lb/>
君蓋昌者是已余歸老淞學君與富春呉毅桐廬章水會<lb/>
乩張憲山東馬成呉門楊<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>減在髙才生之列時秦郵張<lb/>
氏據有六州憸佞明進欋椎盌脫謡於市者弗可計或有<lb/>
車君往者君曰咄哉醜爾秦郵豈王郎之主哉吾非惡仕<lb/>
也顧仕有時吾方慎俟其人也已而君辭余客泗水轉徙<lb/>
<pb n="KR4d0585_SBCK_002-9a"/>
下邳囍苦窮阨人有所不堪君方彈鋏自哦泰然無幾微<lb/>
見顔面　皇明受天明命君自賀曰天下定矣任有吾生<lb/>
矣徐守臣薦其所其于相國見　主上於謹身殿敷奏頃<lb/>
上偉其儀度礧其論裁大器之特授中書檢校嘻非其慎<lb/>
仕得時訖於真主之遇其能戾契致是哉吾謂志之逺識<lb/>
之卓者非其人歟今以使事至淞首謁大成宫釋奠先聖<lb/>
繼訪余草玄邸次展師友拜留若干日行郡守盛昇醼之<lb/>
泮堂諸客咸賦詩為君侈且為淞學校侈又必推余為首<lb/>
叙余重舉酒租之曰宰相佐天子以治天下者也檢校拾<lb/>
遺舉缺又賛宰相以治天下者也天子倚治於相相資失<lb/>
於檢校檢校相之弼友也任重矣哉任重矣哉以為序<lb/>
<pb n="KR4d0585_SBCK_002-9b"/>
　　送馮侯之新昌州尹序<hi>二首</hi>
余曩過田野見父老四三人聚首相與言縣令馮侯之賢<lb/>
者或泣或歎扣其故則曰自侯下車将二期民沐其福者<lb/>
不可枚計其馭事也簡其調役也均其徴賦也仁其理獄<lb/>
也雪而明民聽其令無有捍格自公自平若出鈞石之制<lb/>
者二期所行殆如一日而執臬者以毛髪細故裁之吾民<lb/>
疾苦顛連無告者三月不啻失父母余聞其言而識之今<lb/>
夕年春　天子遣使行各道覈郡縣吏名實審侯之行為<lb/>
至忠績為上最使復於上上曰馮公者岀吾御選宜其政<lb/>
之不負吾法也於是嘉其功陞新州守民又咸涕泣曰吾<lb/>
以侯為吾大官會府中今不得天何敓吾父母思以恩彼<lb/>
<pb n="KR4d0585_SBCK_002-10a"/>
人哉吾嘗論吏之良否為民之戚休得一良則一郡喜失<lb/>
之則一郡憂故漢吏重良二千石今侯自縣陞郡推華亭<lb/>
之治為新昌之政吾知其為中朝良二千石矣昊日復来<lb/>
甦吾民余日生望之<lb/>
　　又<lb/>
華亭為松江望邑貢税財賦當浙之什伍編户至百萬迄<lb/>
乎兵燹而之繁富者百不一二為邑者亦難乎其治矣丁<lb/>
未春烏江馮侯尹是邦以勞徠安集為已任流離者返之<lb/>
瘡痍者起之閱兩期而邑始成署所民欣然如痿者之紀<lb/>
行執熱者之濯清風弱裘者之歸故郷見父母也是年夏<lb/>
四月海㓂作詿誤逮華亭者幾百數侯誓死力辨于統兵<lb/>
<pb n="KR4d0585_SBCK_002-10b"/>
曰華亭素善地古二陸文物之邦民非畔法軌而從人于<lb/>
逆者統兵允其請而郡之生靈更生於　聖代者皆馮父<lb/>
之力也民為建生祠頌其德不忘其愍民之窮凡可為民<lb/>
所　者無不為上聞其人識其姓氏以為可吾之良二千<lb/>
石者遂陞守新州民父老㓜穉奔餞于四關之外遮馬首<lb/>
而泣曰吾田之賦侯均之吾丁之役侯節之吾訟之鬱而<lb/>
不平者侯伸以理之今去也均吾節吾而伸以理吾者将<lb/>
誰望歟其遑遑之情不啻子之失慈父而立于頭無人之<lb/>
境余為解之曰杜甫氏有言元使君得結單如十公落落<lb/>
参錯天下為邦伯萬物吐氣今使馮使君輩参錯天下列<lb/>
郡豈有萬物不吐氣者哉新昌之生息皆鋒鏑之餘吾想<lb/>
<pb n="KR4d0585_SBCK_002-11a"/>
民不未復地荒未闢者望吾侯父母之至如望歳然将見<lb/>
頌聲作其田里而無嘆息愁恨之聲者真我　朝良二千<lb/>
石之慶也他日秩滿歸賛中書政堂其澤天下者可勝計<lb/>
哉吾民其侯之又復何憾<lb/>
　　送楊明歸越覲親序<hi>二月八日</hi>
仕與親孰重曰親仕有時乎為親則仕非重乎曰禄足以<lb/>
逮親則仕禄不足以逮親則仕無愈乎啜菽飲水之為親<lb/>
樂也仕又何重乎宗姪子明辭烏府檄而歸里為堂有垂<lb/>
白之母也身雖居闕下凡耿耿乎定省之前東睡斗山之<lb/>
北白雲之思常在心目今年春自白下理舟楫過淞謁余<lb/>
草玄閣次急以別告問何之曰白雲之思日夕在倚門之<lb/>
<pb n="KR4d0585_SBCK_002-11b"/>
廬矣今乃行請翁一言以為教余以明在閭里時十歳以<lb/>
孝悌稱洎長豪爽不羈侍親强徤又孝婦善事姑遂起宦<lb/>
情欲伸所抱兵變備涉險患志不直遂而親且老矣庭前<lb/>
風木寕不有感乎宜且歸之晚也於其歸也序以送之又<lb/>
係之詩曰天西白雲天東飛烏臺春之烏依依髙堂游子<lb/>
歸未歸堂前春草生春暉行行舟發彭郎磯勿遺霜霜露<lb/>
露沾人衣<lb/>
　　送斷事官李侯序<lb/>
大梁李侯文彬氏以世居執法有决讞才簡知于今　天<lb/>
子天子親賞㧞為中書斷事轉都督斷事克于其職凡邊<lb/>
民有詿誤郡牧有不白案岀使推覆咸以平允取信　朝<lb/>
<pb n="KR4d0585_SBCK_002-12a"/>
廷今年春　㫖以田畜覆實事至淞旬沃間得成帳報于<lb/>
上淞官吏父老喜侯勾檢得失不苛優而一辨羣來乞言<lb/>
於㑹稽楊維楨維楨聞侯任天子耳目寄者已期年大明<lb/>
之古遺直也則為之言曰斷事在古為士客周為㓂晋為<lb/>
理秦漢為廷尉今為大理㫁事天下事有不平者平於君<lb/>
君以平於斷事斷事之寄不䡖也較然矣獄必以果而斷<lb/>
斷必以明而審明果俱至又必不為上所敚旁所撓則其<lb/>
法始伸職斯究矣有其明有其果而又無其旁撓上<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>者<lb/>
其稱譽比古漢于張用是占侯之峻躋華要内中書<lb/>
部使者郡二千石不俟龜蔡證矣吾與天下之民共望之<lb/>
洪武二年九月十日序<lb/>
<pb n="KR4d0585_SBCK_002-12b"/>
</p>
<p>
東維子文集卷之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0585_SBCK_020-1a"/>
東維子文集卷之二十<lb/>
　　　　　　　　　　　　會稽鐵厓楊維楨廉夫著<lb/>
　記<lb/>
　建德路重修兜率寺記<lb/>
寺在郡治西二百步按圖志建於唐神龍初名中興景龍元<lb/>
年改龍興開元中改開元宋大中祥符元年始改名今人<lb/>
呼陳尊宿道場者唐未有僧道明居之一時緇素居重<lb/>
加性尊宿太守陳操師尊之事見傳燈宋南渡紹興<lb/>
五年虜宿兵于寺寺燬十七年郡守蘇公簡至天中節齋<lb/>
禱歳必岀郊詣烏龍寺昕夕靡便遂呼寺僧祖照者<lb/>
經畫土木事十九年寺復興事見龍圖學士羅汝楫記<lb/>
<pb n="KR4d0585_SBCK_020-1b"/>
距今幾二百年幸脫冦焚而妄庸者居之視逆旅舍不<lb/>
翅支房別院盡化艸莽惟大佛殿與宿鐘之樓僅有風<lb/>
雨至正十五年鳳山僧真如師來主寺席嘆曰予不遇蘇<lb/>
使君五百年尊宿道埸其過遂廢已乎力以起廢為已<lb/>
任坐役逺近大家善散其宿居以相吾成績經始是年<lb/>
之冬越二年春告成大殿鐘樓因舊之外山門兩廡法堂<lb/>
戒壇與夫庖庫圊湢皆出鼎建荘嚴三佛大像傔侍<lb/>
者六湧壁金翠供張之具一一完整師介予友童原<lb/>
謁文為記予方悼世梗化者伏尸至數十百里割膾醢<lb/>
肉餧鴟鴉狗鼠者皆基於衆生一念之烈師以梵化行三<lb/>
吳吳人爭歸之貧者投力巧者投技貴富者投金粟土<lb/>
<pb n="KR4d0585_SBCK_020-2a"/>
木之輸盡良材宻石金碧之區遂為一方冠可為師之化<lb/>
制能也而又有大者焉吾聞法王妙利延被有情不嚴而<lb/>
威不疾而速我朝所以殖西教配黌廟也遲<hi>去聲</hi>其効於必<lb/>
世百年之乆而未得也何師䏻以大法王力圖融一切法性<lb/>
成就一切福德消惡氛於江表除青癘於海澨使萬年<lb/>
皇圖有以繫中興治綂非徒以兜率之龍光亦師之道有<lb/>
以振本教矣師聞言曰善哉大哉請勒諸石以為記師名<lb/>
儒氏乎自㓜讀書神解過人長從五結山佛日禪師講<lb/>
道要禪師每屈且嘆曰吾道東矣繫之偈曰<lb/>
　佛現諸王身　身住百佛刹　建無萬化利<lb/>
普遍河沙界　悟此化利者　是為大知識<lb/>
<pb n="KR4d0585_SBCK_020-2b"/>
　　一念生豺狼　父子化敵國　霄光晝晦㝠<lb/>
　　生齒盡凋耗　兜率世教師　佐我國王化<lb/>
　　山木與魚鱉　咸歸大佛道　無有一兇孽<lb/>
　　非我王衆生　無有一衆生　非我佛眷屬<lb/>
　　而况讓國者　山君與海王　我誦一切法<lb/>
　　皆隨有應現　窮樓與廣殿　如降兜率宫<lb/>
　　供張與飲食　迺至種種有　金帛競走犇<lb/>
　　天龍互旋繞　我若過天險　天險自然安<lb/>
　　我若遇劫火　劫火自消滅　一切大功用<lb/>
　　乃至不可議　我偈非强説　得之毗沙尸<lb/>
　　㮷首兜率尊　證我説真諦<lb/>
<pb n="KR4d0585_SBCK_020-3a"/>
　　郡安寺重建佛殿記<lb/>
吳興郡安禪寺在子城東北按圖志剏於唐光啟中刺史<lb/>
李師悦國郡人舍地而建乾寕中賜額居尼宋南渡嘉泰<lb/>
中廢澧恭惠王趙師揆徙之郡城東北至紹定而燬主僧清<lb/>
復建入國朝為至元二十一年又燬時例主僧梁漢師始<lb/>
買寺之南距一百步吳氏廢宅轉為寺已而無咎師來法堂<lb/>
興僧廬粗完而大佛寳殿實未建也至正七年法真師來當<lb/>
徭煩逋積之餘齋魚不鳴法龍不吼比丘尼徒有持鉢而<lb/>
去者師乃力振清規大樽浮費又不憚數百里艱苦持疏<lb/>
于蘇秀雲門之間而檀施以歸既而郡吏民咸有助一椽一<lb/>
瓦朝累暮以至周足遂經始於是年之秋越明年春落成<lb/>
<pb n="KR4d0585_SBCK_020-3b"/>
殿宇凡若干楹土木丹漆備極壮麗金資寳相以及供張<lb/>
之具一一完好復以餘力展山門之隘起庫樓之缺山門<lb/>
左右重翼雨廡凡前所未及者至是而完矣師以同姓<lb/>
府判公由辰爲其父之婭而府判嘗謂予同仕于台遂<lb/>
介判府孫桐生來求記辭不可則爲之言曰釋之爲教<lb/>
本以勸愚俗匹夫匹婦逃租徭以入浮屠者不難也而其<lb/>
世家鉅族有投笄落采脱洗染著以歸於究竟非其真<lb/>
智正覺的若有所見其能安於是乎不則滅倫裂紀<lb/>
不能免世教之儀予聞師笄年即有禪性蓋善根之<lb/>
宿植也二十遂辭親岀世挿艸爲宫講第一義悟衆<lb/>
生之於餘聞者莫不悲喜踊躍如弱喪有歸遂能<lb/>
<pb n="KR4d0585_SBCK_020-4a"/>
大勸于時而化瓦礫為寳坊其不難也夫佛之為言覺也<lb/>
将以覺羣生沙門之言息也将以息欲而歸于見性<lb/>
師演其教悉能啟羣迷為正覺轉惑為見真智而<lb/>
無吾世教滅倫裂紀之議若爾非有功於象教者乎請<lb/>
以是言復於師俾刻諸石為記師本郡趙氏子傳心於<lb/>
天池信元翁悟菴其自號云至正十年十月初吉<lb/>
　雞足山安定蘭若記<lb/>
去桐廬縣東三十里有山自孫天子象峯南下蜿蜒盤<lb/>
礴為岷為嶼嶼曰鷄籠髙不過百㣼蟠不過一牛鳴地<lb/>
中突仙人座東龍西虎關鍵重疊蓋桐廬之甲勝也<lb/>
至正甲申松峰禪師憶過此怱啞而笑曰西毒國迦葉<lb/>
<pb n="KR4d0585_SBCK_020-4b"/>
師座地有至復此耶吾自水頂趺之猶以未愜髙勝吾舍<lb/>
是何之遂駐錫此山還名雞足結茅四寒暑學佛者<lb/>
歸之如市檀施日不乏絶里人孫道富子蘭片地以歸鍾<lb/>
文周寕李郁孫引又相與力成之由是起建大殿方大有<lb/>
所講法有堂棲禪有室以及二門兩廡庫院庖湢厯不<lb/>
十年而以次悉舉鷄足之荒峨然象王一窟矣額曰定安<lb/>
取雞足一飛一止義也江浙平章慶童為之書樹石廡<lb/>
西将有所紀必求文章家登載而未獲其人余客馮氏<lb/>
義門師介大馮君士頤徵記余聞古佛徒之開迹也類<lb/>
以垢面毁體攻吾若敷淡為之本挿艸為宫擎鉢為食<lb/>
馴至蛇虎穴伏轉金碧之區鬼物悲嘯換鐘鼓之境<lb/>
<pb n="KR4d0585_SBCK_020-5a"/>
此豈世之庸妄人所能爲哉今之庸妄者托浮屠以規兔<lb/>
王徭志與吾民爭秋毫利髙至扵樹黨王公玉食而騎<lb/>
逰珍寳綺繡子女狗馬過於大姓名吁其於古佛初意<lb/>
何如耶求其人於古佛徒如憶者宜也以爲絶俗髙等之人<lb/>
吾徒君子亦所樂與也師袁州宜春人彭氏名法憶字無<lb/>
念號松峰初禮陜西藥佛山無極信復參江西絶學和<lb/>
尚識而得其道云辭曰<lb/>
伊彼西人　教及東土　布五色雲　如一味雨<lb/>
鷄足飛來　身毒國所　伽黎不懷　火寒水暑<lb/>
迺樹法幢　鷄足之剛　鐘鼓孔殷　梵言孔揚<lb/>
雲棟鱗輯　風簷羽翔　揭名定安　赫有慧光<lb/>
<pb n="KR4d0585_SBCK_020-5b"/>
　猗無念佛　為法出世　我力精猛　爾役聲勢<lb/>
　然火智燈　千光勿替　上申固釐　何千萬歳<lb/>
　隆福寺重脩寳塔并復田記<lb/>
去華亭縣之北二舍近其聚為青龍鎮鎮之南曰隆福寺刱<lb/>
扵唐天寳間寳塔七級凡若干尺造於長慶間其徒邵文<lb/>
知俞文富之所募縁也重修扵宋慶厤閱二百餘年風<lb/>
雨之所經兵燹之所更土水殆不支矣主僧普善覧其敗<lb/>
瓴斷礎不無愴然者廼發弘願白千里之大族宣慰使司<lb/>
任公仁發獲畣其請始損貲營建實大德之三年也致和元<lb/>
年公之子賢德繼厥志至正三年公之孫士質先述其事而<lb/>
後締搆之精荘嚴之麗日光霞景出雲雨上佛牙祕藏<lb/>
<pb n="KR4d0585_SBCK_020-6a"/>
登崇寳輪人天鬼神瞻仰賛嘆力餘及扵大佛殿東西<lb/>
兩㢘皆徹而一新又假錢若干萬緡為復其所失田三千頃<lb/>
然後象説有所栖其徒有所食飲而寺之敝稍振舊觀<lb/>
薦復遂状顛未介其鄉士王元來請田寺塔為一郡推古佛<lb/>
牙之所寄蘇塗之顛時出光景現相載在寺紀今幸任氏<lb/>
三世經營而壞始復完願有言以侈之予惟先王之剙民宇<lb/>
也室奥以庇生窽竁以送死堅而為牆垣城郭而髙為臺<lb/>
榭覧觀之所亾聞乎累浮屠之裂釋氏書謂佛滅後鐵輪<lb/>
王造塔八萬四千一日夜神役也中國倣之或以佛骨以舎利<lb/>
以金玉神像唐鳳翔法門寺塔有佛指骨在焉三十年輒<lb/>
一開開則歳豐人安天子為遣中使迎之今塔為佛牙所<lb/>
<pb n="KR4d0585_SBCK_020-6b"/>
在吾不知若干歲可開開抑何應塔之成壞實有數靈物<lb/>
之開闔當有時塔之崇非徒靡吾民力以視外觀而已也余<lb/>
嘗悼象教之徒未有一毛利益人而蚩蚩焉惟抑於人以給<lb/>
吾氓之辛苦墊隘者望風而趨其徒益繁則仰扵人者益<lb/>
廣主其教者既有以假佛之化現堅固相出大光明也以崇<lb/>
厥居而復有以慮其仰給者而圖長其食工教由是而展布<lb/>
兹非其徒之不善於彼者乎若普善者是已吾聞普善攻<lb/>
苦敷淡業既成而行亦有以動乎人與古佛師躬勞辱而<lb/>
有成者相師法比今之避農賦佛逃以生偷者其賢不肖<lb/>
相萬萬已彼尸居素食務法其荒唐之説以為竟祖教而<lb/>
訖無益扵教之殿最人目之為髙吾居之普善之蠧而已耳<lb/>
<pb n="KR4d0585_SBCK_020-7a"/>
書其説卑之使其人知所懼而且勿忘其居食之自則安知<lb/>
後人之無致力扵其所未備者如晋善施德扵将來者如<lb/>
任氏云相其役者耆德曰寳曰秀曰慶曰福知事曰通曰吉<lb/>
曰喜曰俊也任君士賈元朴居家以孝義聞便利及人者<lb/>
不獨浮屠氏也至正九年九月八日記<lb/>
　　惠安禪寺重興記<lb/>
秀之惠安寺在郡治西二百夕十步按郡志梁蕭王捨宅為<lb/>
寺以居尼唐光化賜名興善世以夏臈主寺事宋祥符元<lb/>
年改今額紹興七年刺史王公浚明請於朝始更十方禪<lb/>
刹命立僧眉山道立者來具見信安劉阜民記我朝至正<lb/>
戊子寺以民火延燬赤地無餘髙昌觀師領寺事道風法<lb/>
<pb n="KR4d0585_SBCK_020-7b"/>
器素為四衆依嚮悼法廷之地一旦化為葵麥虚之徒衆或<lb/>
浮寄他舍觀發弘誓以興復為已任不跡權貴之門不役<lb/>
耕作之力盡棄祖父所遺資是年之秋即經始法堂方丈芘<lb/>
風日地越三年而将得不募而至者檀施如千鳩工治材而<lb/>
大佛寳殿山門雨廊備極雄麗齋房庖庫各以序為三聖<lb/>
寳相十八應貞䕶㳒大神之像莊嚴殊特所用供帳什伯<lb/>
之具一一完好規置堅定彼攘經營者凡厯七年而汔于成<lb/>
其徒某狀其寺之廢興本末及師履行介予老友潜居徐<lb/>
公來請記予為之喟然曰天下廢式摩那之教於惠安而<lb/>
觀汶起其廢也數豈偶然哉吁觀貴胄青閨之秀也一誓<lb/>
不轉作殊勝事若此使觀為丈夫身有禄位于世其扶危<lb/>
<pb n="KR4d0585_SBCK_020-8a"/>
起仆功之書于筴者可勝道哉拆金聞金色女之教不以<lb/>
祝顔髪住阿蘭若為出家而以發大精進悟佛知見一切解<lb/>
脱究竟為出家蓋以法界為居大空為相而土木金石之區<lb/>
其成其壞關于世教者有不得涉吾無壞無成之舍矣余嘉<lb/>
觀之功能汶既廢之宫而又因其教以示佛覺之本庶有以<lb/>
振宗風於既往衍淨社扵将來者不窮也觀字無相鑑空<lb/>
其號已吉安路達魯花赤忽都海牙公之孫安陸府同知<lb/>
蠻子海牙公之子㓜即有禪性不茹葷血元統元年授<lb/>
皇太后旨賜金欄袈裟落笄髪受戒具至正七年承行院<lb/>
劄至本寺法席嗣于本寺隐岩靜顯師云十三年秋七<lb/>
月大日記<lb/>
<pb n="KR4d0585_SBCK_020-8b"/>
　　方丈室記<lb/>
儒之座云丈席釋之室云方丈仙之山亦云丈乎丈乎其二<lb/>
教之所度而則者乎東谷上人有室在治之惠因所而以方<lb/>
丈顔其名來見予姑蘇舍次出方丈圖請曰陸之天台與<lb/>
海之方丈並予出世幸在天台咒所居山有金鰲玉几之勝<lb/>
黄石仙之所留題宋髙皇之所託足已至今金鰲背上之<lb/>
詩爲恵因山川艸木之光故吾室以方丈名蓋不目知其逃<lb/>
佛而仙招仙而佛也西游誰吳且敷年一室之勝未嘗不<lb/>
笑其啚以行而未有列仙儒之言以志也先生愛予厚幸<lb/>
有以志而詠歌之方丈不在海嶠而在吾室不在吾室而<lb/>
在吾行槖矣予在台時嘗窮勝踐過惠因所時上人<lb/>
<pb n="KR4d0585_SBCK_020-9a"/>
方脱胎九齡也今予髪已種種漂泊道路慨念宿竟不<lb/>
翅若在弱流三萬外也上人歸其得無辭訊某山川之<lb/>
靈乎辭曰<lb/>
東萬山之羅絡兮縆赤城之盤紆瓊臺方廣鬰以出没<lb/>
兮聚仙佛之所廬東海之嵬岸兮架金梁之凌虚衰<lb/>
靈修之播遷兮來仙伯以導輿赤子兮如魚紛望思<lb/>
兮鼎湖嗟山川其如昨兮眇風景其愁兮予望海屋<lb/>
兮渠渠輓飛飈兮以為車上下風雨兮出入太初下<lb/>
視弱水兮黄塵滿區仙耶釋耶吾不知何誰兮羌從<lb/>
　汝兮歸諸<lb/>
　清溪亭記<lb/>
<pb n="KR4d0585_SBCK_020-9b"/>
呉之東禪寺僧文友自號松岩道人喜讀吾儒書多<lb/>
識前言經行一時士大夫樂與之游嘗築亭寺之西偏<lb/>
臨水之濆蒔花竹其傍故士大夫過寺者必訪松岩而松<lb/>
岩設酒茗必之乎亭之所亭之賦詠且将成卷矣然亭<lb/>
不以松岩名而必名清溪者蓋清溪其師正一之號也予<lb/>
未來呉時聞清溪君以吾儒寄迹墨氏而不縛墨氏律<lb/>
日與士大夫飲酒賦詩以風流自命非蔬筍衲流所能<lb/>
窺也及來吳而清溪已逝及見其徒如松岩者能不忘其<lb/>
師去之十餘年而號猶存扵新之亭非其學得於吾儒<lb/>
重本之義能若是乎宜吾徒之樂交其人而華其亭以<lb/>
賦詠也抑又聞寺有宋南渡僧曰林酒仙者居院不事<lb/>
<pb n="KR4d0585_SBCK_020-10a"/>
熏脩梵唄惟酒是嗜乎持鐵鍵搥日遊市間不問酒主<lb/>
名夜即卧酒壚底酒家争供以酒以爲聖師云若清溪之<lb/>
爲師弟子者得微猶有林望師之遺風乎嘻吾扵是而自<lb/>
感者已今之爲浮屠氏以絶倫屏葷酒若槁項黄馘之流日<lb/>
誦經鈔若下萬言以爲得佛之道而不知去道益逺而脱解<lb/>
禪縛如林酒仙之徒乃得稱聖焉乎習浮屠氏之法者可以<lb/>
辯其要矣亭剏於至正丙戌夏成於是年之秋明年秋七<lb/>
月記<lb/>
　　竹雪齋記<lb/>
至正八年冬積慶至僧臻上人於顧野王讀書堆之南闢一<lb/>
室以燕居所環種以竹上人每讀書其中至雪夜見八忩玲<lb/>
<pb n="KR4d0585_SBCK_020-10b"/>
瓏一室洞白上人必被五文衲戴白<graphic n="KR3539" url="https://raw.githubusercontent.com/kanripo/KR-Gaiji/master/images/KR3539.png" mimeType="image/png"/>笠或徒倚竹下吟嘯<lb/>
自若遂名其居曰竹雪明年冬介友生馬琬尋予三泖之<lb/>
上以記請予曰竹者至剛至虚之物也剛則不屈扵物虚則<lb/>
其道扵體雪之為物又至清至白之所形也清不自蔽其惡<lb/>
白不受涅之繼也方天地閉塞時竹獨秉後凋之操而玄冥<lb/>
之靈特因焉雪與竹若相軋而不知其適相得也上人於二<lb/>
物者乂適相遭於一室宜其取諸物者有得於其剛與虚<lb/>
清與白也嘻竹微雪無以章其秀之物雪微竹無以比其清<lb/>
之敵吾聞上人貞而白者也微雪與竹則又何以表見其人<lb/>
哉竹雪之相軋庸衆人之所得而知竹雪之相資者非人工之<lb/>
協之而誰邪雖無即然扵有竹也入有於無雪也春至雷作<lb/>
<pb n="KR4d0585_SBCK_020-11a"/>
作而萬角突至有扵無也金烏一睍而萬状立解無於有也<lb/>
無乃道之宗極之根也上人學浮屠浮屠氏之學以靜虚<lb/>
爲宗空無爲體上人心不爲欲回道不爲物損是能備竹之<lb/>
剛而虚嗷不自匿涅不是緇是能備雪之清而白矣推而極<lb/>
之以至扵聲臭之汦然則靜虚空無者将有得於二物之表<lb/>
上人以爲何如俾琬復上人書諸室爲記<lb/>
　　望雲軒記<lb/>
余逰海上得浮屠友三人曰靜菴鎮大明煜天鏡淨也淨修<lb/>
長書一通䞇余之見於靜菴所越三日又微致其所主院淨土<lb/>
招提入其門門草莽立棟宇吾知其有才也升其室繙徒<lb/>
斤斤魚貫立詔以吾聖人之書知其有學也已而燕客望雲<lb/>
<pb n="KR4d0585_SBCK_020-11b"/>
軒上求一言白其所以望者叩其以則曰吾非王謌客之望於<lb/>
矣㑹者浄有白髪母在黄龍之滸宁先人故廬不得迎以<lb/>
待此望雲者即狄孝子之登太行而注射其目者也余聞<lb/>
而異之曰金仙氏之教超於萬有之外而浄之有其親扵天性<lb/>
者不滑以真無誣之吾又知真性之與吾儒合狄孝子之忠<lb/>
於國仁於民者孝之推也浄推其孝移忠於君移敬於長移<lb/>
義於宗族移任恤於婣友覃乎民社則望雲者又何異於<lb/>
狄孝㢤宋有稱緇衣相者曰慧琳氏權至杭時宰直假清<lb/>
虚以資燕譚且以誤人家國又何望凈扵琳也哉至正二十<lb/>
年夏五月四日<lb/>
　　半雲軒記<hi>有詩</hi>
<pb n="KR4d0585_SBCK_020-12a"/>
雲間鑑上人住胥浦之無住精舍受法於金陵休居叟禅師<lb/>
休君命其所居軒曰半雲集賢趙公雍為之書而又介吾徒<lb/>
尚賢謝君來見余黄溪書舍請一言以為誌余讀宋僧顯萬<lb/>
詩曰萬松嶺上一間屋老僧半間雲三更雲去逐行雨回頭<lb/>
不似老僧閑怪萬之有心於閑不如無心之閑也雲之卷舒晴<lb/>
雨皆出於無心故雨人間其施也沛然則為出山之雲雨足而<lb/>
其體也悠然則為在山之雲施也體也雲何容心於其間哉<lb/>
萬笑雲之出而以不出之閑驕於雲也萬豈知雲者哉今上人<lb/>
號古心而上無住之庵是契心迹於雲者也半雲之命於其<lb/>
師知古心之足以朋雲於賔主間也雲豈敢以勞恥於古心而古<lb/>
心又豈以閑驕其雲也哉余以是言復古心古心曰唯唯遂書<lb/>
<pb n="KR4d0585_SBCK_020-12b"/>
為誌又繫之詩曰<lb/>
　我有山中屋　與雲相半之　雲去何所去<lb/>
雲歸何所歸　雲靜我心住　雲動我意飛<lb/>
　一動與一靜　隂陽互根依　是為古心法<lb/>
　我儒不能非<lb/>
　　海屋記<lb/>
談海屋者以海上有山山上有金銀宫闕限以黑弱水三萬<lb/>
麻姑云東海三變為桑田則知海屋有時而廢及觀海屋<lb/>
丈人掌計籌海塵籌充陳兩閒敝丈人海墨乂最靈而<lb/>
夀者乎吁吹萬物皆省弊惟㓜無所與造亦無所與弊故<lb/>
知夸仙談道不如浮圖氏之善言幻也九峰古鼎上人以<lb/>
<pb n="KR4d0585_SBCK_020-13a"/>
海屋自命其文室人間九峯非海島又室非鮫室屋何贅<lb/>
字於海二人謂吾四大觀皆幻求吾屋必海如牛渚犀見<lb/>
登州臺觀殆老姏尼之見焉耳何以稱丈夫佛爲清逺玄<lb/>
虚之神乎<hi>晋許榮曰怫者逺清去淸之神</hi>今之求浮屠道以老姏尼之見雖<lb/>
吾戒麄法不能竟况欲造清逺玄虚之界乎詣極扵幻清<lb/>
逺玄虚庶矣君其不信吾将與汝約淳芒與苑州臺觀光<lb/>
景魁磊非煙非塵謂之幻乎不幻乎會稽大瀛于聞其言<lb/>
而韙之曰海屋之幻豈上人然吾纍仙伯見已久矣上何見<lb/>
曰麟之屋殊之宫美人兮在中乗文魚以相從不知横波<lb/>
兮衛風此豈可與老姏尼輩道乎上人起作和南禮曰幸<lb/>
子䧺文録諸海屋以告迷而詰者已而上人呼三辰酒起戛<lb/>
<pb n="KR4d0585_SBCK_020-13b"/>
赤金鉢自歌海屋之歌曰烟飛九點三山覆搏桑吹灰點<lb/>
若水海籌甲子計瀛縮大𬈑不死尸不宿八柱靈波腐<lb/>
鼇足霞震旦東傾不動屋并録爲記<lb/>
　　小蓬萊記<hi>有詩</hi>
按越椉鏡水之上有山曰卧龍如海湧鼇脊郡宅據其顛<lb/>
唐人居之以蓬萊自侈山水樓臺之勝竊比於真宫道<lb/>
院是以假觀求蓬萊者也霅水之上子城之中有道士<lb/>
宫曰玄好無玉崑丹丘醴泉餌艸之異聞人師居一軒其<lb/>
在而亦以小蓬萊自命此非假觀也而以真幻求乎蓬萊<lb/>
者也嘻東方生記蓬萊者幻十之竟云耳萬有形皆幻<lb/>
池以幻示幻所以爲靈仙之教之神也子合神觀於馮閎<lb/>
<pb n="KR4d0585_SBCK_020-14a"/>
乎方壺員嶠不啻几案物也又安有弱水三萬里之隔哉吾<lb/>
試與子言幻黄初平得仙金華山中之石皆羊也其兄初<lb/>
起眼眼未換因見石而未見羊初平叱石石皆起成羊數<lb/>
萬頭此非神幻之至也耶然見師之小蓬萊者惟初平能<lb/>
見之不者皆初起之見金華山白石者耳見羊者小可也<lb/>
大可也見石者大小無一而可也師曰唯請書諸軒為記<lb/>
使世眼覷予小蓬萊者兹文為之大圜之鏡也且係師<lb/>
以詩曰<lb/>
　蓬萊在何許　渺在東海虚　其廻五千里<lb/>
　上有神人居　山川異百奥　風俗如三呉<lb/>
　仙官示狡獪　百丈神千軀　世人尋地脉<lb/>
<pb n="KR4d0585_SBCK_020-14b"/>
　弱流墊輕壺　徒聞羨門往　漫役君房愚<lb/>
　孰為靈仙府　乃是尺寸廬　燕坐吾玉几<lb/>
　天游我非車　揮斥九清表　飄然隘中區<lb/>
　豈蓬知大小　識無真<lb/>
　鳴鶴軒記<lb/>
道士徐中孚居錢唐宗陽之西廡嘗從游邵菴虞先<lb/>
生先生名其軒曰鳴鶴蓋取諸易中孚之繇也而廬陵歐<lb/>
陽太史又為記之繇之義盡矣又復求余文余聞鶴之<lb/>
鳴亦多變也已其鳴之信則警夜分鳴之逺則閗九天<lb/>
鳴之竒則晝夜六時中律吕至其鳴之神則空中語纍<lb/>
纍之詩豈真鳴内和外見象中孚之義哉抑余有感鶴<lb/>
<pb n="KR4d0585_SBCK_020-15a"/>
者不䏻不為中孚通也唐光和詩人嘗悼鶴以飽食易天<lb/>
真至爭腐雞鶩前狎羣鳥鳶之内東大夫軒遂有禄位則<lb/>
五音沉乎其無闐矣嗚呼利令昬非惟吾之物為然靈<lb/>
禽亦爾中孚於鶴其㓜飽之過而昬其霛也浮丘伯曰<lb/>
鶴一千六百年飲而不食與鳳凰且共鳴聖人之盛中孚<lb/>
學仙者果爾其有将而見其鳴聖人之盛而余　諗諸于<lb/>
六百年之後也中孚其能以長年訣㖟予<lb/>
　　玄霜臺記<lb/>
雲間劉煉師某築月臺于廬之西曰玄霜請扵箕尾<lb/>
叟曰幸先生費辭以記叟曰生物不射以臧天造化之母者<lb/>
吾取夫太隂之精太隂天地交媾之先數也在卦隂含昜<lb/>
<pb n="KR4d0585_SBCK_020-15b"/>
坎象也坎爲月中一畫真陽也萬物之生資此而後成故仙<lb/>
家指爲玄霜玄天也天地初交生物之始猶未離夫天故稱<lb/>
玄霜見霜也如玄露𥘉凝如綘雲漸積如瑞雲不流蓋元<lb/>
氣結成純乎生生之英結之爲霜化之爲液散於萬物賴<lb/>
以成賈是故木有三鑚則爲出紋之則爲水坎津也木得<lb/>
水以行曲宜之性無水則枯矣木有三滅則化土離象也<lb/>
真隂存乎其中水道也土無水則地脉竭矣金有三擊<lb/>
則爲火鎔之則成汁水象也金無水則不能從革矣天無<lb/>
天無水則不能雨地無水則不能雲人無水則神弊天<lb/>
下之物無一不資夫水水位扵坎高扵月象而爲玄霜<lb/>
非至精無以造是玄非至道無以凝是玄彼日繁霜則<lb/>
<pb n="KR4d0585_SBCK_020-16a"/>
盡零炎霜夏飛損物以行肅者殺謂霜之名則可謂玄<lb/>
則不可故玄也惟太隂之精當之吾嘗登是臺薄筄上覆<lb/>
曲欄旁植空一忩以接太虚之境淡方寸以生魄之際化<lb/>
槁木之形如玉毫之相吾将與汝蟬蛻穢濁而游子太<lb/>
清矣子能從之乎是為記<lb/>
<pb n="KR4d0585_SBCK_020-16b"/>
</p>
<p>
東維子文集卷之二十<lb/>
</p>
<p>
</p>
  </div>
</body>
</text>
</TEI>
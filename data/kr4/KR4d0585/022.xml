<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0585_SBCK_022-1a"/>
東維子文集卷之二十二<lb/>
　　　　　　　　　　　　　㑹稽鐵厓楊維楨廉夫著<lb/>
志<lb/>
　　讀書齊志<lb/>
醉李吳仲琚日㓜穎悟長有竒氣而於詩書無所不讀求天<lb/>
未見書如不及題其室曰讀書自課早讀若干萬言莫記誦若<lb/>
千萬言蓋出則於書少輟入室則又手披而口吟矣妻子責不理<lb/>
㾏及不䏻廢居居邑則曰我業蓋是仲琚於書其穎若是而余<lb/>
最號不善讀書者也性未能寡慾其讀也不能靜且顓即<lb/>
顓又性猝急苟且聞即亟涉欲竟為常恨自課不能如仲<lb/>
琚而仲琚求余文以誌室亡迺左乎重違其志則曰自瞽儒之<lb/>
<pb n="KR4d0585_SBCK_022-1b"/>
說有臯夔無書可讀而天下之學幾廢不知何雒之文天<lb/>
下之至書也帝典以前有皇墳之書大道所寄善讀者稱左<lb/>
史倚相斷自唐虞以下堯以是傳之舜舜以是傳之禹其炳然<lb/>
見於書與二曜齊明不䏻㓕也前聖既往後聖復起易也詩<lb/>
也書也禮樂春秋也皆聖人之書也善讀易者以知來善讀<lb/>
書者以辨事善讀詩者以正性善讀春秋者以知往善讀<lb/>
禮樂者以制行和德聖人其無餘藴矣學者幸而有聖人<lb/>
之書可讀則聖人之藴在我不在聖人然有不幸詁訓之溺<lb/>
詞章之隆也異端小道之亂也吁此非書之罪也讀書而不<lb/>
徹其藴之罪也讀書而不徹其藴則瞽儒之說勝也已斷<lb/>
輪扁有告扵齊之君者曰臣不能以喻臣之子臣之子亦不<lb/>
<pb n="KR4d0585_SBCK_022-2a"/>
䏻以愛之於臣行年七十老於斵輪古之人與其不傳者死矣<lb/>
君子之所讀其糟粕已矣吁兹非瞽儒之論也讀書而無有<lb/>
徹其藴之病也仲琚讀書二十年其於聖人之藴徹矣盈箱<lb/>
撁架者可以忘矣若舍之不善讀於扁方有愧焉韓非子<lb/>
曰慧者不以藏契書筴知者不以言語詔予願學而未能孟<lb/>
軻氏曰以友天下之士為未足讀其書以尚友乎古之書仲琚<lb/>
其似之<lb/>
　　鐵硯齋志<lb/>
硯之龍尾以其地名馬肝以其國名帝鴻銅雀以其古玉古瓦名<lb/>
竹漆以其靈植巧工名孔研非珍器也而以聖人之德名鐵研非<lb/>
珍器也而又以桑生之名志桑生為主司所忌有觀其不舉進<lb/>
<pb n="KR4d0585_SBCK_022-2b"/>
士者生鐵鑄為硯自警之曰研弊則吾業改也卒舉進士及<lb/>
第吁志之不可已也如是吾未論其人而尚其志孟子曰士尚<lb/>
志士尚志士而無志尚足以為士哉雲聞吕生恂從余授春秋五<lb/>
傳學名其脩業之齋曰鐵硯且鑄青州之鐵為淬頴之具生<lb/>
非尚其器尚音人之志也志不移吾見生之業成矣故曰志之所<lb/>
存雖逖而親雖缺而成彊裂壞斷不吾聞也吾觀者間得於<lb/>
貧窶之人而貴富大姓之子弟未聞也間有者大率以名始厪<lb/>
而未忽卒於不䏻竟成非此師父之罪也子弟之志不立也今<lb/>
生年踰冠矣妻妾矣子女矣父兄將以門事委之矣而且乞歳<lb/>
月之暇於父兄曰間志無地嗜之惟在文藝耳使恂得卒業<lb/>
於其師者幸矣於是屏逐妻子敕斷家事而朝焉夕焉於<lb/>
<pb n="KR4d0585_SBCK_022-3a"/>
是齋脩其業不以祈寒盛暑少輟也生之志不有竟成而光于<lb/>
桑氏者乎桑不幸生五代雖擢巍科登相垣蓋無足觀者生<lb/>
際盛代志一成事業蓋将過之吁君子非學之難學而無立<lb/>
志之患非志之難志而無令名之患生勉之生之門友曰馮生濬<lb/>
吳生毅盍亦以吾言警諸<lb/>
　　心樂齋志<lb/>
喜怒哀樂爱惡欲人之七情也樂居情一而聖賢之教每樂言<lb/>
乎心何也孔子稱回也其心三月不違仁又曰回也不改其樂是<lb/>
是非樂不足以語仁人之心心得其樂凡哀怒愛惡無有失其<lb/>
節者益未嘗有以損吾之樂也世俗不知仁人之樂仁人之樂<lb/>
也内世俗之樂也外外者物而已矣求樂扵物物益多而樂<lb/>
<pb n="KR4d0585_SBCK_022-3b"/>
益不足惟楽於内而凡天下可樂之物舉無以尚之此心樂之<lb/>
至也雲間吕希顔有志於顔子之學以心樂名其燕處之室<lb/>
求予言其樂予曰心樂豈易言哉心樂非孔顔不䏻有也子<lb/>
夏孔子之髙第弟子也出見紛華盛麗而喜入見聖人之道<lb/>
而樂二者交戰于心而不䏻有以自决此心樂之未至也希顔<lb/>
非簞瓢之士也一日之間聲色接乎耳目便佞訷乎左右狗<lb/>
馬珠玉之好雜然以售乎前者不一一而足也其喜于中者與<lb/>
商之喜者似矣其扵聖人之心樂爭彼此之勝負其亦有以<lb/>
自决已歟不然吾懼希顔之樂者商而已耳希顔得為顔<lb/>
之徒也哉希顔惕然避席曰甘言疾也苦言藥也先生之<lb/>
言某之藥也幸奉教於先生願書諸室以為志<lb/>
<pb n="KR4d0585_SBCK_022-4a"/>
　　養浩齋志<lb/>
孟子戰國之士也而得稱代之大丈夫小六國之君相者一浩然<lb/>
之氣也是氣也天地至剛至大之物也人得其浩然者山嶽不足<lb/>
為其雄也風雷不足為其厲也羆熊乕兕不足為其勇也秋之<lb/>
肅肅不足為其清春之生生不足為其富也千歳之日至不足為<lb/>
其逺也蘇子所謂不依形而至不恃力而行不隨存殁而有亡者<lb/>
推其盛至於参天地關盛衰之運豈不誠浩然已乎然其浩也必<lb/>
有養也孟子曰我善養吾浩然之氣得其養則浩極其用與天地<lb/>
凖失則暴矣故又曰志一則動氣氣一則動志又曰其為氣也配<lb/>
義與道無是餒也至哉浩乎或暴也或餒也顧其養之善不<lb/>
善者何如耳此孟子之浩然獨稱善養也吾嘗觀艨艟之舟<lb/>
<pb n="KR4d0585_SBCK_022-4b"/>
放于大水而致千里之逺者必乗載之人得其用舟之道又得其<lb/>
制載之具然後駕乎風清肆行千里而不虞乎溺不然制之之<lb/>
具苦用之之道踈舟不役於人而覆為再役也是覆溺道也故<lb/>
氣譬則舟也養則用舟之道一志配義則制舟之具也浩然之<lb/>
氣人是有之人欲以不學之才而覬其浩然者是乗舟不得用舟<lb/>
之道而無其制逺且有覆溺之患者也可不懼也哉雲間任子先<lb/>
好學不仕而尚友孟軻氏之為人名其燕處之室曰養浩禮部泰<lb/>
不花公既為書之而又求志於余余為推其浩之有失得其慮而養<lb/>
之者未備其道遺其説為記至正九年九月十日<lb/>
　　芳潤亭志<lb/>
君子論根源者莫大乎世澤之夀者莫大乎六藝之學也故得其<lb/>
<pb n="KR4d0585_SBCK_022-5a"/>
學者猥固而芳菲源深而潤數前人以是始之後人以是終之芳之<lb/>
菲無時而歇潤之敷無峕而涸矣世之言芳潤者與是異曰爵以芳<lb/>
其身而其芳也朝榮而夕悴曰富以潤其屋而其潤也乍濡而忽<lb/>
槁豈知六藝之芳潤者逺且大哉吾來吳中得所見之家證其信<lb/>
者曰琴虞氏也虞氏日某公至宣慰使公用六藝之學厚仁根義<lb/>
不食其報者已若干也宣慰始克享有榮名五十餘年而其子若<lb/>
孫林立穎發出典大縣者三掾史院者一以經行應賢能之書者<lb/>
不一而止其爲勞也彰矣潤渥矣此任氏講禮樂之亭而有名<lb/>
芳潤者非以林地華竹之勝世澤之元蹈也主是亭者爲伯璋宣<lb/>
慰公之第五孫也伯璋齒方北惇行孝友又善尊師好學先<lb/>
于前人二時名卿賢大天皆折行輩交之吾知任氏之芳澤交<lb/>
<pb n="KR4d0585_SBCK_022-5b"/>
全盛而未艾也不然何其子孫之多且賢歟吾不及識宣慰公而<lb/>
幸伯璋與吾逰嘗觴吾亭之上講求六藝之所深得且求言<lb/>
以爲志吾扵任氏之芳之潤益培而馥使世而彌章益疏而沃<lb/>
使物而彌天也實有望於伯璋故書<lb/>
　　竹西亭志<lb/>
客有二三子持竹西揚公子卷來見鐵厓道人者一辯曰大厦之<lb/>
西有嶰谷之竹斷兩節而吹之協夫鳳凰此吾公子之所以取號<lb/>
也一辯曰首陽之西孤竹之二子居焉清風可以師表百世此吾<lb/>
公子之所以取號一辯曰江都之境有竹西之歌吹騷人醉客之<lb/>
所歌詠此吾公子之所以取號也道人莞爾而笑曰求竹西者何<lb/>
其逺也哉伶倫協律扵嶰竹未既竹之用也孤竹之子餓終于<lb/>
<pb n="KR4d0585_SBCK_022-6a"/>
首陽亦未適乎中庸之道也廣陵歌吹又淫哇之靡竹之所嫌<lb/>
也地無往而無竹不必在淇在渭在少室在長石羅浮慈姥丈<lb/>
竹之所也公子居雲之澳滌蕩之所敷箇簵䇢之所蕞結亭<lb/>
一所在竹之右即吾竹西也奚求諸逺哉雖然東家之西廼西家之<lb/>
東也竹又何分於東西界哉吾想夕昜下春新月在庚閶闔從<lb/>
兌至公子鼔琴亭之所歌商聲岩出金石不知協律之有嶰谷餓<lb/>
隐之有西山騷人醉客之有平山堂也推其亭於免園莫非吾植<lb/>
椎其西於東南莫非吾美二三子何求西之隘哉三子者矍然失<lb/>
容惵然下意逡廵而退道人復為之歌明日公子來請曰先生之言<lb/>
善言余竹西者乞書諸亭為記歌曰望娟娟兮雲之篁結氤氲<lb/>
兮成堂百艸棼而易蘦兮孰與玩遺芳口美人之好飾兮辟氛台<lb/>
<pb n="KR4d0585_SBCK_022-6b"/>
而清涼豈大東之無所兮若稽首乎西皇虚中以象道兮體員以<lb/>
用方又烏知吾之所兮為西為東<hi>叶當</hi>
　　芝蘭室志<lb/>
芝瑞艸也非薫草孔子善人之論取以配蘭而言香何也蓋蘭有三<lb/>
秀如之者目曰芝蘭芝蘭非工物也之作蘭花則象山陸氏志故<lb/>
孔子以乏蘭對鮑為言晋人以芝蘭對玉樹言傳曰仲尼蘭鮑<lb/>
荀卿逢麻亦獨以蘭言也朱子蘭辯曰古之所謂香花葉皆香<lb/>
燥濕無變今之所謂蘭花雖僅香葉乃無氣質又脆弱豈古<lb/>
君子之可刈而佩者乎為之喟然曰古之善人吾不得而見之得<lb/>
也古之香斯可也言之香艸亦不見則艸木亦有隨時而變者乎<lb/>
離騷子悲於芳草豈可寓辭乎嗟未也而馬生者去偽以芝蘭<lb/>
<pb n="KR4d0585_SBCK_022-7a"/>
命室來謁記庸詎知其寳之芝蘭皆孔子之所稱者乎抑朱子<lb/>
之所謂不可為君子之佩者乎生愀然變色曰離騷子悲芳草之<lb/>
變者傷亂世之君子某之名芝蘭之室者其與無世之君子居也<lb/>
盛君子某幸首得見某人某人者天下士也次得見某人某人者<lb/>
一國士也又次得見某者人一鄉士也十年不得見先生而今日見<lb/>
之非某之所謂之世芝蘭乎世蘭芝乎不幸有變者雖當吾門而<lb/>
必鋤况入吾室乎其不變者難在野而必來况在吾室乎予聞其<lb/>
言而韙之為之歌曰芝蘭在野兮不以野而目傷芝蘭在室兮不<lb/>
以室而自慶<hi>叶遑</hi>世服艾以盈腰兮羌獨佩蘭以為常寫操兮歌<lb/>
吾商芳菲兮彌章<lb/>
　　虀罋志<lb/>
<pb n="KR4d0585_SBCK_022-7b"/>
　桐廬章木氏客處錢唐委巷中得一室陋而且隘自題曰虀罋<lb/>
　既得待制杜公本書其題又移書雲間請予志予復以裨官之<lb/>
　説寠士有三百罋為何神所請者子何樂以其請者自居乎<lb/>
　章木曰士不可以一日而忘虀味人味乎鸞脯鳳腊者有而未有<lb/>
　知虀味者十二日而不知虀味其道殆已予又復之曰虀又從韭<lb/>
　青齊奴作韭虀其味㝡天下生殺帳下奴之漏其術者子之虀<lb/>
　亦有是乎章木曰此吾同名而異味者青州奴烏知虀味哉使<lb/>
　知虀味金谷不墟二十四友不禽也予韙其言遂為論次曰漢穪<lb/>
　生眼空天下士謂荀彧差可語餘皆酒罋飯囊耳世以生民脂<lb/>
　膏養天下之酒罋飯囊民亦不幸甚哉守道息食于虀罋<lb/>
　而出而可天下生民飽食而廣居也子之罋其得自俠而人得而<lb/>
<pb n="KR4d0585_SBCK_022-8a"/>
過陋哉隸之辭曰罋之室兮儒之宫一室之隘兮天下之容吾何隘<lb/>
乎兮罋而志乎髙臺大墉罋之虀兮士之茹一茹之苦兮天下<lb/>
之腴吾何醜夫虀而志乎龍肝鳳脯<lb/>
　　潄芳齋志<lb/>
雲間吕生旬名其新闢書室曰漱芳取陸士衡語也而有請於<lb/>
余曰呉俗嗜好尚權利次貨殖婦女狗馬及方伎服食之祕也<lb/>
恂賴大人廕雅知有義方又賴先生教顓習在藝大時時䏻伸<lb/>
筆引舌潄其餘芳足以自腴蓋不知俗有權利貨殖婦女狗<lb/>
馬服食之祕之嗜已願先生有以志諸室以儆予入吳雅有喜<lb/>
吕氏父之善教其子也又喜生之嗜好異扵庸衆人而善承其教<lb/>
也而芳則難言也何也芳者大道之英至治之馨也世之泰其<lb/>
<pb n="KR4d0585_SBCK_022-8b"/>
芳在天下世之否其芳在六藝天下之得之者斟矣離騷子思<lb/>
得之曰芳菲芳而彌章至於悼時不得則曰哀衆芳之蕪穢<lb/>
其所以自呾於萬三千言者則亦徒得諸齒吻之膏觚櫝之馥<lb/>
而已耳其能沾溉全楚之國哉然其芳不溉全楚而溉于天下<lb/>
後世也逺矣故得其芳者嚼然泥而不滓與日月爭光焉可也<lb/>
嘻騷之芳且爾況聖人六藝之芳乎陸氏子服膺儒術者著之三<lb/>
百篇蓋亦有志於芳矣而實未嘗得之使其得也其能去舊鄉<lb/>
奸新國甘即戎服敗河橋以遺華亭老鶴不勝之怨哉方今聖<lb/>
天子思至治之馨表章六籍以取士士有不在六藝科者不得<lb/>
奸時以進生於六藝能潄其芳之所獨得異於陸氏子也而又遭<lb/>
逢盛時以大科進焉則其芳也肯為離騷乎離騷不為也又<lb/>
<pb n="KR4d0585_SBCK_022-9a"/>
肯為陸氏子乎生勉之父師之望生生之自期以畣父師望者<lb/>
不在是乎勿徒曰潄芳者自腴而已也異俗之嗜而已也至正<lb/>
九年夏五月十日<lb/>
　蠢物志<lb/>
雲間李彬家有園池池有卧石一具状類怪人題其顔曰蠢物<lb/>
彬嘗觴之所醉踞蠢物曰爾蠢烏知不有蠢如爾者乎彬曰爾<lb/>
不蠢吾蠢物還説乎余曰石氣之核也怪而以為用也　於禹<lb/>
隕而以為警也書於春秋曰嘉曰肺以為乎疲而達杜也設於周<lb/>
官鼔聲於桐魚鏡也鑑于月林劍也利于昆吾憑也醒酒於平<lb/>
泉之墅鍊也或至於補天焦也或至於縮海及其幻而不常也至<lb/>
羊立而人言物之靈若是而謂之蠢可乎今夫具隂易五行之秀<lb/>
<pb n="KR4d0585_SBCK_022-9b"/>
命之曰人與天地参而有㝠頑弗靈非人類也詩曰蠢爾蠻荆書<lb/>
曰蠢兹有苗以其冥頑匪人類不可以王化率故詩人古史皆以<lb/>
蠢加之吁蠢有不蠢而不蠢者蠢也抑又有説人之逞知覺<lb/>
舞聰明蠢號曰道人曰知士曰巧宫及其窮也通覆不如塞智<lb/>
覆不如愚而大巧覆不如大拙也雖欲為蠢物不能然則彼謂不<lb/>
物扵蠢而謂兹物扵蠢者孰愈孰劣哉君病夫不蠢者之弗蠢<lb/>
物若也故以之號而警之乎不然蠢物不蠢也<lb/>
　　濯纓亭志<lb/>
有三客者㑹於霅溪之上濯纓之亭各陳所謌詩以白所志一<lb/>
客歌曰桃花一實三千歳不識人間漢秦世溪上漁郎何處來<lb/>
溪水東流復西逝一客歌曰荷為衣兮葉為裳飲沆瀣兮餐<lb/>
<pb n="KR4d0585_SBCK_022-10a"/>
朝昜山蒼蒼兮水泱泱懷美人兮天一方一客謌曰我所思兮思<lb/>
故人尭舜之主臯夔臣箕之顛兮潁之濱飲牛豈弃巢由民<lb/>
又歌曰鑿則圖兮枘則方尺有所短寸有長文武之道一弛張龍<lb/>
伸蠖屈安厥常歌關以質於濯纓主人主人曰一客之辭逃世之士<lb/>
所志也二客之辭喪居之士之所思也三客之辭一隠一顯與時<lb/>
推移之士所為也如用之吾從三也歟三客者退録其辭者鐵<lb/>
厓道人會稽楊維楨主人者為中臺中丞公吳鐸也<lb/>
　　癡齋志<lb/>
余嘗疑顧愷之稱三絶而癡當其一癡者不慧之名也使愷之<lb/>
果癡尚能以才絶畫絶命世耶不知其癡黠所寄也桓温謂<lb/>
其癡黠各半吁愷之之黠果可以無惠求之耶晋士大夫往往用<lb/>
<pb n="KR4d0585_SBCK_022-10b"/>
癡飬慧如玉述王堪之流是也老子固嘗論辨與巧矣曰大辨<lb/>
若訥大巧若拙此晋人用癡道也錢唐盛生修齡自蚤年得<lb/>
癡名於人因此自命吾不生之癡果出扵無慧耶抑愷之寄之<lb/>
也生嘗從余游精悍堅確日讀書數千言嘿誦如流夜課詞<lb/>
章若干首不以祁寒劇暑少廢其吐言揚才若雷奮河決土<lb/>
墳而草木發也連試有司輒不利赴二千石辟為掌櫝吏<lb/>
志又不信則復理詞章試有司遂售其資其才與志若此而<lb/>
人以無慧之名名之生又以自命其果當乎不當乎雖然世貴<lb/>
曲通而生獨尚直世貴狎和而生獨尚介世貴巧辨偽容而生<lb/>
獨樸與誠也則有類乎癡而已矣抑豈知生之癡去俗為甚<lb/>
友而去道為甚近世務諧俗而不務道合者不少也又烏知<lb/>
<pb n="KR4d0585_SBCK_022-11a"/>
其癡之杲為癡乎不癡乎今之人有聦明自任廼至育妄擿<lb/>
惟顛隕於汙壑陷穽招之而不及呼之而不覺終其身有形植物<lb/>
累之憂者則其為癡也孰大焉生偕計上京師将有為政之<lb/>
日其母改乎類乎癡而未嘗癡者則其不為聰明不癡而永<lb/>
始不癡者的矣<lb/>
　　西齋志<hi>有詩</hi>
有二客持吳興趙公子西齋卷来見㑹稽鐵厓道人志一客辨<lb/>
曰首陽之西有孤竹二子者居焉清風足以師表百世此吾公子<lb/>
所以取號于西也一客辨曰伏翼之西有小桃源者在焉某地如<lb/>
洞天邈不與世接此吾公子所以取號於西也道人莞爾而笑曰<lb/>
竹孤之子餓終首陽未適乎中庸道也桃源之在人間世有<lb/>
<pb n="KR4d0585_SBCK_022-11b"/>
方外荒唐不經之説也公子雖習隐而好髙豈果之是哉吾<lb/>
知公子者公子素負竒氣有逺大之量思得明王以輔翼之而<lb/>
不果也遂宿其志扵西吾相其夕陽下舂新月在庚閶闔從<lb/>
兌至公子與客鼔琴亭之上歌商聲若出金石無與和者而<lb/>
有懷夫西方之美人曾不知首昜有餓隐之髙而伏翼有僊<lb/>
都之勝也二客於公子何求西之野哉二客者失容逡廵而退<lb/>
道人復為之歌明日公子來請曰先生之言善言於西者乞<lb/>
書諸室為誌而歌則吾将被之秋聲云歌曰<lb/>
　物生於東城於西兮有信有屈物不齊兮彼向而笑傎為<lb/>
　迷兮惟古有道物不羣兮大東之西孰我賓兮我所思<lb/>
　兮西方之美人兮<lb/>
<pb n="KR4d0585_SBCK_022-12a"/>
　　木齋志<hi>有詩</hi>
呉下殷生奎天質古茂一言一動醇乎其無偽者也人以<lb/>
水歸之生遂以木名齋今禮部尚書泰不花公愛其為人為書<lb/>
齋額求余言誌諸室世之置椎魯不聰者類曰木鄙為棄材<lb/>
亡所於用必多夫不木者曰便曰給曰機曰敬不知便給者蒙不仁<lb/>
之具而機警啓薄行之偕也孔子嘗論木矣必與剛毅者同稱<lb/>
曰近仁仁固可以木得之西不可以椎魯不聪棄之也夫大味不和大<lb/>
質不雕大樸不散其惟木也乎仁者至樸而亾偽之物故論仁<lb/>
惟木為近孔子之言豈欺我哉嘻木為聖人所器而論者棄之<lb/>
天下之能仁者寡矣抑論者之所棄則有矣士之為大有似焉<lb/>
而實非漢稱長者未之近仁者也惟勃近之而陽朴售至奸如<lb/>
<pb n="KR4d0585_SBCK_022-12b"/>
周仁之流則大似而大非其為不仁也甚矣今　聖人以深人治萬<lb/>
生使民剗偽還朴表民者類求長者吏若生之木固又今<lb/>
聖人之所器而又加之以聖賢之學使言仁者歸生生其不應表<lb/>
民之求乎吾聞生之王大父大父累世忠樸如生所種殆出於一家<lb/>
風氣之厚也殷氏四世而未易其當昌在生無疑者故吾敘而<lb/>
期之而又為賦詩極木之所詣以率䏻詩者繼之詩曰<lb/>
　七日混沌離　穿鑿爭七竅　碩果一失仁百體俱弗肖<lb/>
　巧詐日橫生　售朴至深溺<hi>周仁</hi>聖人憂世心世變若原燎<lb/>
　安得至木資　與世作津橋<hi>去聲</hi>學齋取木名衆巧不同調<lb/>
　回愚與参魯　入室得道要　豈是灰槁人㓕心比滅爝<lb/>
　君看記湏鷄　人方詆不鷂<lb/>
<pb n="KR4d0585_SBCK_022-13a"/>
　　䨮巢志<lb/>
䨮一也而苦樂之情異焉何也清也寒也者不知其清今者不知<lb/>
其寒此苦樂之情之辨也上古未有室廬則民有縣巢而居<lb/>
者至陶唐氏之世尚有巢父之流以樹為窟與羽族同栖者<lb/>
吾想其巢當霰䨮之集與木稼同冰是有䨮之寒無䨮之清<lb/>
者也後世乃有借光於竇者謂之䨮囱致爽於髙者謂之䨮<lb/>
樓而又有假屋於巢假巢於䨮者謂之䨮巢是有䨮之清無<lb/>
䨮之寒者也我所謂雪巢者崑之洪用氏治其棲客之室於䨮<lb/>
鶮堂之隂者是也用居髙門縣簿者幾世矣而無華靡之習<lb/>
炎赫之勢堂號取於䨮鶮蓋富而能清者也其名屋於巢名<lb/>
巢於䨮固宜雖然居其清於主與客接物潔之也處巢於窮隂<lb/>
<pb n="KR4d0585_SBCK_022-13b"/>
　沍寒之際一念之擴衣吾衣以及人之卒歳無以食吾食以及人<lb/>
　之朝夕費謀也此又及物之仁之義也子屢辱用觴於巢人固<lb/>
　尚其潔已擴而仁為為義者或懼弗及也故因其請記而為之<lb/>
　言具使賦䨮巢者不從思於古之巢寒者也<lb/>
　　　蔵六窩志<lb/>
　雲間錢子雲氏博學工文章才可用世而世不用也今老矣黄冠<lb/>
　野服脱落世累飄飄然有神仙致退而築一窩于鴛泊之上状<lb/>
　蓬蓬乎浮游于澨若龜然於是命之曰蔵六求予一言以為志予<lb/>
　謂藏六本坡翁語坡以失言蔵六子雲何失之可言哉嘻蔵山於<lb/>
　澤夜半有力者負之而走昧者不知也而况蔵六於一甲乎見者<lb/>
　不劂而刳則鑚扙而扣之矣是欲遁而不得其道者也是故<lb/>
<pb n="KR4d0585_SBCK_022-14a"/>
珠假藏於蚌而蚌拆王假藏於璞而璞剖又况假藏於身者此<lb/>
甲之靈於人而不靈於已者騐也子雲學道者吾請與子言藏<lb/>
曜靈晝而忽夜日之藏虚魄望而倐朓月之藏萬物闓於春<lb/>
養於夏成於秋而閉於冬是天地之大藏也天地之藏必有道<lb/>
焉放於六合而無外卷於一宻而無内是大道至蔵也子雲<lb/>
學道而欲效失者藏其六也不既愚且勞乎子雲作而謝曰吾<lb/>
不敏吾将從子游以闖夫大之藏也蔵道何如曰蔵于一故曰藏<lb/>
于一萬事畢<lb/>
　　俞同知軍功志<lb/>
杭自宋行都未歸服籍後生齒日愈繁無兵革灾者幾<lb/>
三百年至正十二年七月十日庚辰强冦至自昱關紅巾赭<lb/>
<pb n="KR4d0585_SBCK_022-14b"/>
服僭竊王號蹂躪我城池刼<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>我府庫鈔掠我子女上抗<lb/>
天討其悖甚矣越壬辰肅政使孛蘭公親按重兵㑹行垣大<lb/>
臣戮力翦賊時俞侯亢以仁和縣尉公承令合哈必元帥部位<lb/>
破賊於吳山癸已伏兵六部撟㨗獲兇頑若干人掩殺其部<lb/>
士者過半奪馬騾旗鼓器械莫勝算甲午追兵夀坊安賊潰<lb/>
走追襲至明慶僧寺蓋焚其窟落孛公壮侯智勇視他賞<lb/>
貲獨有㓛乙未沿井亭出衆安橋交賊鋒者三生禽渠魁一人<lb/>
及從黨若干人丙申追殺過北關復吾倉廪府庫之狼籍者若<lb/>
于所又生禽其掌記者二人獲所刼宣勅劄憑及偽命妖經之<lb/>
屬燒毁行寨拘截輜重賦盡北奔而杭城始復庚子復領哈必<lb/>
赤義兵西赴餘杭勦搏其殘孽八月辛丑朔遇賊西門交戰<lb/>
<pb n="KR4d0585_SBCK_022-15a"/>
獲首賊某都帥某妖師某總統某賊大敗捷書至憲府憲府論<lb/>
功授賞遂擬侯為杭州路同知府事閭民市夫咸手薰爐拜侯<lb/>
之勞之德士之業文章者𫐠為歌章以頌侯德之美開元道士<lb/>
徐以正又厯疏其始未來求文以誌于石予惟絳帊帕頭此神<lb/>
禹氏之軍容也夫何小醜敢僭其儀漢賊黄巾<hi>張角</hi>晋賊絳帽<lb/>
<hi>李辰</hi>非不憑陵州郡煽行妖孽以冐奸天器皆亡不旋踵而皇甫<lb/>
嵩華宏之徒資為大功蠢爾獠蠻復逞左道以速鼎鑊俞<lb/>
侯之功又豈下於華宏皇甫嵩之徒歟宜其十有旬日位躋四<lb/>
品而人不以為過也自是侯将右肅政府為國家始終殄賊獻<lb/>
戎功於　明天子天子将獲功賜秩見肅政府之善人用而侯<lb/>
為　國家一時才人之盛也豈非杭人之望乎侯尚以予言勉<lb/>
<pb n="KR4d0585_SBCK_022-15b"/>
　之侯名元字長卿世為錢唐人是歳十月初吉誌<lb/>
　　　王鎮撫軍㓛志<lb/>
　鎮撫官古之軍正司律令軍中得其人則都督之在體要<lb/>
　而坊逸部落之在下分立而情通不得人反是至正已春<lb/>
　皇帝命江浙行省平章定卜沿大江以東調諸道兵討紅<lb/>
　巾賊命至衰兵大閲謂都鎮譚汝楫曰師行千里草木不静<lb/>
　所過郡縣士卒将有勵吾民者君為我選公勤廉威者治士<lb/>
　卒勿譁汝楫曰唯唯乃舉前大府監器備庫使王君顯祖自<lb/>
　代平章視其丰儀卓犖論裁殊庸人即版授都鎮撫首陳<lb/>
　民情次兵機地里要害已而下令申約束士卒潜相戒曰軍中今<lb/>
　有王鎮撫剛毅人也吾輩無譁譁者死律一張民用大恊是夏<lb/>
<pb n="KR4d0585_SBCK_022-16a"/>
分率戎麾抵池以便宜決事率先諸将與賊相還嘬鞣建德剜<lb/>
自面渡鐵木田罔掀湖口撇彭澤行<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>盤陽城斬偽元帥者二<lb/>
磔賊将者二十有五從賊無算獲其廬帳輜重器械稱是明<lb/>
年餘城復冦東流君進謂平章曰東流粮道絶之危必死爭平<lb/>
章韙之遂引兵東下摽饒之石門拮東流大山三十餘戰深謀<lb/>
宻計用之無遺算而一時卒咸樂為之用用能屢建竒功民<lb/>
之犇命歸明者以萬計吾所謂官用得其人則居上者體要<lb/>
而功逸為下者分立而情通非歟省憲論功聞于朝士民被恩歌<lb/>
于道大夫士又作為歌詩以美之軍中之通歌謡者從而和焉<lb/>
此陽浮慕者哉然而大功未褒勞君不以為枉致身為所事君<lb/>
不以為難重子曰明其道不計其功正其義不謀其利君子達此<lb/>
<pb n="KR4d0585_SBCK_022-16b"/>
者此歟其徒葉一元以余為文章家司公論於當代且視信於<lb/>
後持其狀來求言於是乎言至正十四年七月初七日志<lb/>
東維子文集卷之二十二<lb/>
</p>
<p>
</p>
  </div>
</body>
</text>
</TEI>
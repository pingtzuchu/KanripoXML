<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0585_SBCK_005-1a"/>
東維子文集卷之五<lb/>
　　　　　　　　　　　　　㑹稽銕厓楊維楨廉夫著<lb/>
　序<lb/>
　　送劉主事如京師序<lb/>
聖朝設官莫嚴於守令莫要於風紀風紀上明天憲守令<lb/>
下逮民情然居風紀往往由守令之得其職者以喻下情<lb/>
而后可以申上憲也審官于守令風紀者不已重乎大梁<lb/>
劉公文大𥘉用茂才掾廣憲以識大體稱同知于姚州事<lb/>
大得民譽力行覈田事富者惟見貧者力紓建窮摘伏政<lb/>
號神民轉上海君剔弊黨振廢墜察譁民子撓于政者積<lb/>
訟盡疏獄市遂理杜浦民有殺越人子貨公至亟改過自<lb/>
<pb n="KR4d0585_SBCK_005-1b"/>
新胥吏濫而詐者遣歸讀書公暇建社學行鄉約禮凡民<lb/>
間簿書期㑹揭信于墻屋聴民自詣胥隷意公三年不出<lb/>
郊關民扶老将㓜聽教誨行禮讓刑錯不用由是大化秩<lb/>
未滿司舉者以公廉能遷主事户部民泣而留不得行未<lb/>
幾丁内艱執喪如禮躬盧幹山之墓民趨役者如子然始<lb/>
公尹邑之日咸謂公登風紀臺省薦剡且交上矣而遷主<lb/>
户部事與典邑諭民情者不殊科皆御史之階也制關覲<lb/>
京師吾知其不留部矣職風憲者方與循守令交調公其<lb/>
不副邑民之望乎果爾公去州郡承宣之勞而将受　明<lb/>
天子耳目之寄以東南民間利病不能徹當宁者公悉究<lb/>
知其情矣某事利某事弊某法因某法革使民無所病苦<lb/>
<pb n="KR4d0585_SBCK_005-2a"/>
而　明天子無赤子之憂非吾之人所期望公之所不自<lb/>
讓者乎邑人士歌詩以送者皆德于公而不能自已者辱<lb/>
與公交㝡善知㝡悉焉故敘其所歌詩而又著民之期望<lb/>
於公者如是至正九年秋八月七日<lb/>
　　送省理問所提控范致道序<lb/>
論吏者曰吏廉無才不若亡廉而才嘻才吏之推重于世<lb/>
者如是矧又才而廉者乎論者之推從可知也山東范君<lb/>
致道由簿出佐至提控理問所案牘蓋今之所謂廉而才<lb/>
者乎君在幕所在者府訊鞠事下持三尺論裁諸曹林立<lb/>
咸心儀君聽關决然後抱成案上署所所官意三二君攘<lb/>
決辨是否歸諸一至其確於辨也上政事堂與宰相而下<lb/>
<pb n="KR4d0585_SBCK_005-2b"/>
爭枉直故難决事必經君即不經君必後有失君既以廉<lb/>
律身廉則公公則明而又有才以制之具應事也如鏡見<lb/>
微惡議法也如度度短長權定䡖重毫杪不少忒嘻制謂<lb/>
理所為行中書法部得廉而才如范君者為賓佐非理所<lb/>
官之幸廟堂法部之幸也參府荘嘉王公嘗竒其才彼命<lb/>
南征特辟君幕府君即勇往參賛戒機雄略君交蓋其才<lb/>
而㢘者之所推無逆而不理年勞滿理所官咸嘆息不忍<lb/>
其去吾謂理所官為一所惜以君之廉為天下信以君之<lb/>
才為天下服范君當為天下用在古王制辨論官才而告<lb/>
扵上者司馬職也今之居是職者方復王制范君之名在<lb/>
辨論列則范君自此将為天下大吏矣拯吾民於塗炭還<lb/>
<pb n="KR4d0585_SBCK_005-3a"/>
太平於　聖王非范君吾誰望范君尚以吾言力論<lb/>
　　送杭州路推官陳侯執中序<lb/>
余嘗讀史竊嘆于定國之治獄無冤則福流子孫而燕士<lb/>
呼天六月飛霜東海殺孝婦三年大旱其變係于國者如<lb/>
是代人法吏興一獄至蔓延數百人積歳不能决卒陷之<lb/>
死地其傷天地之和者有矣我朝奄四海為家深慮一夫<lb/>
有不平者内有刑部外有刑所郡又置推官專刑獄之事<lb/>
蓋以變之係者文故慎之也余來錢唐見杭之推官陳侯<lb/>
執中者有定國之風焉杭之為郡地大民多最號繁劇刑<lb/>
之頗辟獄之放紛有不可勝言者侯居杭三年人仰之若<lb/>
父母畏之若神明咸頌之曰陳侯未來政苛獄繁陳侯既<lb/>
<pb n="KR4d0585_SBCK_005-3b"/>
來反薄而敦民蹶于所陳侯生之羊狼貪陳侯懲之于嗟<lb/>
陳侯執法不頌風霆霜露生意流行余聞而嘉陳侯以士<lb/>
君子待杭之人遂有士君子行且不忘陳侯之德而歌舞<lb/>
之乃至正十一年九月侯去杭覲京師士大夫謁余西湖<lb/>
之西出所集詩若干篇推余序之故得論其事略抑余聞<lb/>
陳氏之先有曰實者嘗為大丘長以德重於世而澤流子<lb/>
孫陳侯豈其後邪今陳侯治獄無冤又若此則省府上之<lb/>
臺憲察之必将大顯于天朝而福之流于子孫者固未可<lb/>
一二數也惟陳侯其勉之<lb/>
　　送李景昭掾史考滿詩序<lb/>
濟事李君景昭為江浙行中書省掾也以才器受知于丞<lb/>
<pb n="KR4d0585_SBCK_005-4a"/>
相府凡若干名稱赫甚考滿還里大夫士威作歌詩以道<lb/>
其意戀慕之私詩成一卷俾予序首子為之言曰夫世之<lb/>
所謂善於世其家者豈徒傅珪襲組之謂哉其家法之所<lb/>
以貽於後者必将繼志承訓圖以趾前人之美而不隕其<lb/>
家聲焉爾惟君之先大夫文昌公以父學政亊為時名卿<lb/>
其家則官䂓夫人之所取法而况於其子孫乎蓋吾於是<lb/>
而知君之善於繼承也始君游成均即有雋名繼用公䕃<lb/>
授鄴州鄄城縣丞既為推擇為掾君廉以律已公以莅事<lb/>
特文墨議論參贊碩畫奉工接下罔有弗周非所謂能趾<lb/>
前人之美而不隕其家聲者乎昔者孝孫行文之言以謂<lb/>
先大夫臧文仲教行父事君之禮行父奉以周旋弗敢失<lb/>
<pb n="KR4d0585_SBCK_005-4b"/>
墜其後行父九十為魯名卿由是言之世之所謂善于其<lb/>
家者必若行父而後可名君者豈非行父其人歟夫善于<lb/>
世其家者忠孝之道也道人之善而不䏻無言者詩人情<lb/>
性之厚也序詩人之意而必本其父兄者厚之至也時之<lb/>
知君者尚以予言為不佞㢤<lb/>
　　送沙可學序<lb/>
我國家混一天下地天民衆既内立中書以總其綱外復<lb/>
設行省十以分其治而方面之重土貢之多江浙實居最<lb/>
省故釐其地者其人為尤難某年某官來總行省事求從<lb/>
事掾之賢能者首得一人焉曰沙可學氏又得一人焉曰<lb/>
髙則誠氏又得一人焉曰葛元哲氏三人者用而浙稱治<lb/>
<pb n="KR4d0585_SBCK_005-5a"/>
蓋三人者天府登其鄉書大廷崇其髙等而拜進士出身<lb/>
賜任州理佐理之職者也宜其於簿書之繁劇筆櫝之纎<lb/>
細有不屑焉而三人者屑焉何也或曰掾年勞視州若縣<lb/>
加半三人者蓋利也夫　天子之所委重者惟一二大臣<lb/>
簡在上心者為股肱於内外内相為　天子得人為朝廷<lb/>
外相為　天子得人為四方欲内外無治不可也矧江浙<lb/>
之方面重而上貢多從事之掾不擇其人之賢能有治才<lb/>
足以贊畫諾辨是非可否明治理得失成敗而推習文法<lb/>
利刀筆者是取則何與為治哉治不治較諸一州一邑其<lb/>
大小䡖重何如耶今某官之求賢能掾於三人者始能羅<lb/>
而致之以禮三人者又䏻終不負其所求而相與以有成<lb/>
<pb n="KR4d0585_SBCK_005-5b"/>
也則三人者豈果利於年勞而私使其身圖者邪可學秩<lb/>
且滿大臣留之不将薦之中朝其於行書吾言以為贈蓋<lb/>
士以外相得人為天子賀而不已有用之學為進士出身<lb/>
者勉<lb/>
　　送嘉興學吏徐德明考滿序<lb/>
聖朝三歳一大比興其賢者䏻者布列中外蓋欲收儒效<lb/>
於天下而致隆平之治也猶慮所選者有遺才州郡庠序<lb/>
司之史復用文學生使以儒釋吏事其望儒之效切矣吏<lb/>
出於儒者學升於州升於郡等而上之或憲漕史或理曹<lb/>
帥閫史又等而上之則入流鈴于吏部簿部縣尞知幕府<lb/>
坐禄位而治入矣殆非刀筆有胥起廵尉所者可同日較<lb/>
<pb n="KR4d0585_SBCK_005-6a"/>
崇庳也朱方徐徳明氏世業儒其祖父皆以孝弟忠信為<lb/>
家風朝廷以孝義旌其門德明之才器涵育董陶有白來<lb/>
矣至正八年侍父遊嘉禾肄業郡庠學正應公學焉為學<lb/>
司吏德明之司櫝于學也凡春秋二丁朔望祭奠師儒之<lb/>
文吾生徒之膳養金粟之句詐營繕之書庸禅智竭慮一<lb/>
以奉公為心曩太守凌公留意學校政季試以作人才習<lb/>
大樂以奉祀事聽明奉承厥役靡惓于勤有成績至正三<lb/>
年教授康公來領學事藉其協贊者居多越明年府檄本<lb/>
學官吏自徴租入德明奉行惟謹推之以誠約之以信佃<lb/>
夫輸逋莫不悦服其有積曰門丁佃甲相根株為乾没者<lb/>
德明又能廉得之不煩垂楚而徵復九額觀德明之才敏<lb/>
<pb n="KR4d0585_SBCK_005-6b"/>
學優有功於學校者如此推此以往何試而不可乎年而<lb/>
既滿浩然有去志士友挽留不可相與崇酒于觴載内于<lb/>
爼餞之東關之外徳明又枉舟過余次舍求一言爲行贐<lb/>
夫千尋之本必自豪末而土萬里之途必由跬步而始繼<lb/>
自今将見徳明仕進之階曰高而日逺曰漕曰憲曰理曰<lb/>
節入流銓於省部吾所謂生禄位而治人者可指日俟徳<lb/>
明以子言勉之至正之三年秋七月日序<lb/>
　　送理問所掾史王安正考滿序<lb/>
至正之三年江浙行省理問所掾史東平王安正考滿杭<lb/>
士友咸餞以詩詩成卷屬于會稽楊維楨爲之序予惟仕<lb/>
之由史進者積年勞杜簿書循資格於流品者常才之所<lb/>
<pb n="KR4d0585_SBCK_005-7a"/>
能而能人之不能者必英才俊特者也吾見其人者安正<lb/>
王君者也淮賊猖獗一時繫仕版者非質惴而懼識鄙而<lb/>
逃則説軍功以資捷進者爾執有憂國如家委身狥職不<lb/>
以利鈍得失為却顧者哉邇者早章教化榮禄公統兵西<lb/>
計屬掾在選中者安正為首列安正起身理所議事用法<lb/>
人稱允及在軍中獻納謀畫卒能參贊成功凱還計賞當<lb/>
擢髙要而安正退就前考不敢自有其功以取一階半級<lb/>
之榮亦可以知安正之克守其正與一時繫仕版詭軍卒<lb/>
功以資㨗進者不俾交方今國家急才於有為有守之人<lb/>
安正雖不以軍勞資進取而為國求才者吾知其不安正<lb/>
捨矣惟安正戒嚴以俟至正十三年秋九月十日序<lb/>
<pb n="KR4d0585_SBCK_005-7b"/>
　　送浙江西憲書史李公錫序<lb/>
朝廷設官分職百司庶府要而重者無越于風紀天子之<lb/>
耳目寄焉生民之血脉貫與臺内外以總其綱廉訪十二<lb/>
道以張其目官於是者必思慎簡迺僚而書佐之吏例以<lb/>
通大法敦風操者在選列也而士之欲出身自見於世者<lb/>
不幸不為卿大夫所薦則亦於是願覩其所為主焉燕城<lb/>
李公錫之為浙右憲書吏也由憲府某官知其操行文藝<lb/>
之美而推擇之公錫於某官觀其所為主乃褒然而來如<lb/>
魚水之相得宫徴之相宣其為人廉介耿峭才髙而識遠<lb/>
司憲之長洎募府之寮無不以其言議為可否而公錫之<lb/>
執商獻替者未嘗不出于三尺之公嘗待某官調夬某所<lb/>
<pb n="KR4d0585_SBCK_005-8a"/>
而贊畫之長弭戢之功彰彰顯著今年秋年勞已滿瀕行<lb/>
五屬餞言以爲別先是公錫田成均造士筮仕善祐庫使<lb/>
遂厯刑部吏都水庸田照磨今以職官爲憲府史昱其老<lb/>
成才識諳時宜達政體有以贊畫評佐中書之政者可日<lb/>
月冀也嘻此海内之人所周望豈直吾屬之望而巳哉於<lb/>
其行也序以爲引至正十三年冬十月吉序<lb/>
　　送李仲常之江隂如事序<lb/>
江隂古延陵邑也在唐爲州宋爲縣復爲軍今地利日廣<lb/>
民齒日繁處以散州車隸者部與化列州屬會府者實殊<lb/>
故居幕府者皆受天子命與會府之賔僚等也其地在姑<lb/>
蘇右京口前控大江後帶滄海鵝鼻爲神禹之軀席帽爲<lb/>
<pb n="KR4d0585_SBCK_005-8b"/>
郭璞之宅翠君中立石鳳旁飛此又其流峙之勝也故鄉<lb/>
自魚稻之富市有珠犀之珎人秀而文有淮楚之風其官<lb/>
府事簡自宋以來稱道院間兩浙宦游于其地不亦優且<lb/>
樂哉然近者盜作魚龍之藪撓及漕賦文股推結且以江<lb/>
國之衣冠者相貨居官是邑者不無優焉東昜李君仲常<lb/>
去為其州知事仲常博識而敏于才好謀善斷掾内府十<lb/>
餘年以通了稱其應外務固恢乎其有餘裕矣仲常往哉<lb/>
佐其長以善道率其下以先勞吾見江隂之治有江山風<lb/>
月之勝魚稻珠犀之冨而魚龍之藪之警以病吾政也不<lb/>
在仲常乎贊畫之暇形為咏歌幸有以寄我<lb/>
　　送彭彦温直學滿代序<lb/>
<pb n="KR4d0585_SBCK_005-9a"/>
學者司許主金榖出内之吝猶有司之有庾氏也庾得其<lb/>
司則民無箕劒官無悖出之患計得其司則農無失征士<lb/>
無失養然則校有官主教而計主養也養足而後教可以<lb/>
行則計之有功於學校又豈可以有司出内之吝賤其人<lb/>
乎故著今必慎選其人年勞滿者為論録起階近更令雖<lb/>
以府邑土櫝吏易諭録而負才諝者得以一介之士上佐<lb/>
二千石出政令其功德之及民者順且易也視論録五年<lb/>
十年不得升次以行其志即得佐府邑去老死不逺者孰<lb/>
優孰劣乎㑹稽彭彦温氏家世儒者也鄉大夫嘗以經行<lb/>
舉之有司弗售猶不逺數百里從師于呉下由是呉學辟<lb/>
為學之司計其職乎計也能稽籍以為入量入以為出撙<lb/>
<pb n="KR4d0585_SBCK_005-9b"/>
節其横費千金縠之用恒有餘是其力于計而有㓛於學<lb/>
校者也年勞已滿教之官及學士大夫咸惜其去而恐繼<lb/>
者之求得如彦温氏也然彦温階此以司政櫝於府邑以<lb/>
佐二千石之事将見及人之力有大於學校者學士大夫<lb/>
又何惜乎其去也咸送以詩而屬予爲序彦温爲予鄉閈<lb/>
生其仲彦明又從予遊故序<lb/>
　　補過齋序<lb/>
松江守陳府公初涖政屬吏皆移病于外首鼠進退公曰<lb/>
吳兒欲以習詐爲俗耶下令召見諸曹史書佐視其可用<lb/>
者於若干人中得䔥蘭獨稱悃愊吏呐　似不䏻言者而<lb/>
中則慧了識事体府公前每曰事必兼數曹無一誤失者<lb/>
<pb n="KR4d0585_SBCK_005-10a"/>
諸曹䟽誕者學之而弗能萬一府公益獨竒之蘭愈恪謹<lb/>
退公輒閉置斗室翻閱往史及今令甲書又自命其齋曰<lb/>
補過取諸聖經之訓進盡忠退補過也命其外舅閬翁求<lb/>
一言於子楊子楊子喜淞之民上有良二千石下有悃愊<lb/>
吏一郡之慶也爲之敘曰昔李孝伯不就郡功曹曰委質<lb/>
事人亦何容易懼以職小咎大爲身辱耳子令有又何有<lb/>
於補云然古之大吏亦有閉閤思過者知矧郡功曹在擬<lb/>
議三尺書之未者乎於是乎叙而繫之銘辭過而不聞實<lb/>
懼尼父過而䏻補人爲舜禹性蕭史氏匪利筆力補過盡<lb/>
忠允中功曹　以悃愊之質加以周宻之理以行乎賢府<lb/>
公之成規過且無<lb/>
<pb n="KR4d0585_SBCK_005-10b"/>
　　鄉闈紀録序<lb/>
軍興貢舉事中廢士皆以弧矢易鉛槧之習至正十八年<lb/>
冬中書下議驛梗外省士人㑹試必道海道海必候風信<lb/>
于夏許先期春貢於是江淛行省以至正十九年夏四月<lb/>
羣試吳越之士斤斤百餘人議者謂戎馬生郊何暇閉門<lb/>
角文墨伎時左轄崔公專提調僉憲鄭公又監督之而大<lb/>
相開府達公力主於上平章光禄張公特助金谷之資假<lb/>
群堂為貢院所不　月竣事選中左右兩榜凡三十有六<lb/>
人備榜十有五人郡守謝節既以鹿鳴典故宴士又梓行<lb/>
選中程文及簾内外官唱和詩亦無附于篇首編成徴余<lb/>
敘余既預考文事不得辭夫文事得於盛明之時常不足<lb/>
<pb n="KR4d0585_SBCK_005-11a"/>
紀記得於喪亂多故之秋得非常也合敘以視後遂書是<lb/>
歳五月朔日<lb/>
　　送甘肅省忝政王公序<lb/>
自昔内外臣重輕逸勞之體各有差故調有左右之辨國<lb/>
家幅員之廣漢唐宋所未有也篤近舉逺衆建行省省各<lb/>
置者貳平章丞參是也雖逺方面如雲南甘肅而内中書<lb/>
臣交相出入不以輕重勞逸為辨與况天下在太平全盛<lb/>
之日則凡内臣之出參逺方面者豈果為左乎大梁王公<lb/>
可舉以文墨舊臣出參甘肅省政事吾黨之士謂公宜居<lb/>
中論事陳王道上前致其主於三代之隆也而出沽于邊<lb/>
逺在萬里外豈不誠主哉是未識國家衆建省理及吾聖<lb/>
<pb n="KR4d0585_SBCK_005-11b"/>
人篤近舉逺之意也甘肅右西戎地自受國家節制為冠<lb/>
帶之區數十年來興材取士其風一變與諸夏䓁然則寄<lb/>
一邊之重而廣之以聲教之盛非老成文臣不能宜公受<lb/>
命跋涉萬里外雖不在天子之側不吝也是行也公其可<lb/>
自左哉公之行也旬呉之海漕呉人有賦詩以餞者使余<lb/>
為之敘故為公道其職之重而且解左調之疑公者也至<lb/>
正七年冬十月初吉序<lb/>
東維子文集卷之五<lb/>
<pb n="KR4d0585_SBCK_005-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0585_SBCK_011-1a"/>
東維子文集卷之十一<lb/>
　　　　　　　　　　　　㑹稽鐡厓楊維楨廉夫著<lb/>
序<lb/>
　　贈杜彦清序<lb/>
余曩遊海上之小金山泊舟赤松溪上午夜月明如水聞<lb/>
水東歌聲纍纍乎如貫珠已而又聞𬗋鸞聲卒起林杪如<lb/>
雲端仙人挾笙鶴而去異而問其人則曰真定杜清氏之<lb/>
轉喉引商殺之歌間以湘竹之龍鳴也余明發開舟不及<lb/>
識其人今年秋再遊海上道過赤松而清來相見為余作<lb/>
慢辭古調及秦樓三弄遂出楮求一言以別昔賈充在落<lb/>
會夏統氏之客舟充以會稽土地閒曲叩之統為歌大禹<lb/>
<pb n="KR4d0585_SBCK_011-1b"/>
時朝㑹之歌及伍胥小海之唱其音節慷慨激烈天風雲<lb/>
雨為之響應又掀髯作一悲嘯沙塵煙起止之而後巳也<lb/>
吾後日舟還溪上約吾竹西老人當重叩爾土地間曲如<lb/>
伸御氏之不忘其郷者豈無龍山朝㑹焉國授化之遺音<lb/>
乎竹西當為余協調于欏挱之禮而發余鐵龍之不平者<lb/>
夢寐以之<lb/>
　　周月湖今樂府序<lb/>
士大夫以今樂成鳴者竒巧莫如關漢卿庾吉甫楊淡齋<lb/>
盧蘇齋豪爽則有如馮海粟滕王霄醖藉則有如貫酸齋<lb/>
馬昂父其體裁各異而宫商相宣皆可被於絃竹者也繼<lb/>
起者不可枚舉往往泥文宋者失音節諧音節者虧文采<lb/>
<pb n="KR4d0585_SBCK_011-2a"/>
兼之者實難也夫詞曲本古詩之流既以樂府名編則宜<lb/>
有風雅餘韻在焉苟專逐時變競俗餞不自知其流於街<lb/>
談市諺之陋而不見天錦臓繡腑之為懿也則亦何取於<lb/>
今之樂府可被於絃竹者哉四明周月湖文安美成也公<lb/>
之八葉孫也以詞家剰馥播於今日之樂章宜其於文采<lb/>
節音兼濟而無遺恨也間嘗今學于吳毅輯而成帙薫香<lb/>
摘艶不厭其多好事者又将繡諸梓以廣其傳也不可無<lb/>
一言以引之故為書其編首者如此至正七年十一月朔<lb/>
序<lb/>
　　李庸宫詞序<lb/>
大厤詩人後評者取張籍王建而建之宫詞非籍可能也<lb/>
<pb n="KR4d0585_SBCK_011-2b"/>
宫掖之事豈外人所能道哉建雖有春坊才非其老璫宗<lb/>
氏出入禁闥知史氏之所不知則亦不能顓美于是本朝<lb/>
宫詞自石田公而次亡慮數十家詞之風格不下建者多<lb/>
而求其善言史氏之所不知則寡矣東美李庸仲常為宫<lb/>
詞四十首流布縉紳間不特風格似建閣有史言氏之所<lb/>
弗知如金合草芽胡僧扇鼓漢記琵琶興隆巢笙内苑籍<lb/>
田室蚤繰事是巳蓋仲常以能詩客于館閣諸老者且十<lb/>
有七年矣其吏于徴政父長信得間見宫掖者亦熟矣然<lb/>
則代之善為宫詞者豈直慎怨興象之似建為得哉觀是<lb/>
詞者尚以是求之至正戊子八月甲午序<lb/>
　　沈氏今樂府序<lb/>
<pb n="KR4d0585_SBCK_011-3a"/>
或問騷可以被絃乎曰騷詩之流詩可以絃則騷其不可<lb/>
乎或於曰騷無古今而樂府有古今何也曰騷之下為樂<lb/>
府則亦騷之今呉然樂府出於漢可以言古六朝而下皆<lb/>
今矣又况今之今乎吁樂府曰今則樂府之去漢也逺矣<lb/>
士之操觚于是者文墨之游耳其於聲文綴於君臣夫婦<lb/>
仙釋氏之典故以警人視聽使癡兒女知有古今美惡成<lb/>
敗之觀懲則出於關庾氏傳竒之變或者以為治世之音<lb/>
則辱國甚矣吁關雎麟趾之化漸漬於聲樂者固若是其<lb/>
班乎故曰今樂府者文墨之士之游也然而媟邪正豪俊<lb/>
鄙野則亦随其人品而得之楊盧滕李馮貫馬白皆一代<lb/>
詞伯而不能不游於是雖依比聲調而其格力雄渾正大<lb/>
<pb n="KR4d0585_SBCK_011-3b"/>
有足傳者邇年以來小葉俳輩類以今樂自鳴往往流於<lb/>
街談市諺之陋有漁樵欸乃之不如者吾不知又十年二<lb/>
十年後其變為何如也呉興沈子厚氏通文史善為古詩<lb/>
歌間亦遊於樂府記余數年前客太湖上賦銕龍引一章<lb/>
子厚速和余四章皆傚銕龍體飄飄然有變雲氣心已異<lb/>
之今年余以海漕事往呉興者閲月子厚時時持酒肴與<lb/>
今樂府至至必命呉娃度腔引酒為吾夀論其格力有楊<lb/>
盧滕李馮貫馬白諸詞伯之風而其句字與小葉徘輩街<lb/>
談市諺之陋閔庾氏而有傳子厚氏其無傳吾不信也巳<lb/>
書成帙求一言以引重因而論次樂府之有古今為沈氏<lb/>
今樂府序至正十二年夏四月十四日序<lb/>
<pb n="KR4d0585_SBCK_011-4a"/>
　　沈生樂府序<lb/>
張右史嘗評賀方回樂府謂其肆口而成不待思慮雕琢<lb/>
又推其極至華如遊金張之堂治如攬嬙施之袪幽潔如<lb/>
屈宋悲壮如蘇李具是四工夫豈可以肆口而成哉益肆<lb/>
口而成者情也具四工者才也情至而此賀才子妙絶一<lb/>
世而文章鉅公不能擅其場者情之兩至也我朝樂府辭<lb/>
益簡調益嚴而勻葢葢流媚不陋自疎齊酸齋以後小山<lb/>
局於方黑劉縱於圓局於方拘才之過也縱於國恣情之<lb/>
過也二者胥矢之松江沈氏耑嘗從余朔南士間聽於音<lb/>
往能吹余大小鐵龍作龍吟曲十二章遂遊筆樂府積以<lb/>
成㠸求余一言重篇端披其帙見其情發於成　才者亦<lb/>
<pb n="KR4d0585_SBCK_011-4b"/>
似矣生益造其詣以小山之拘者自通黑劉之恣者自撙<lb/>
生之樂府不美於賀才子者吾不信矣生讀書强記有誌<lb/>
晋人帖南唐人畫樂府特其餘耳有求生之才者勿以是<lb/>
掩之<lb/>
　　瀟湘集序<lb/>
余在呉下時與永嘉李孝光論古人意余曰梅一於酸鹽<lb/>
一於鹹飲食鹽梅而味常得於酸醎之外此古詩人意也<lb/>
後之得意者惟古樂府而已耳孝光以余言為韙遂相與<lb/>
唱和古樂府辭好事者傳於海内館閣諸老以為李楊樂<lb/>
府出而後始補元詩之缺泰定文風為之一變吁四十年<lb/>
矣兵興來詞人又一變往往務工於語言而古意寖矣語<lb/>
<pb n="KR4d0585_SBCK_011-5a"/>
彌工意彌陋詩之去古彌逺吾不意得瀟湘集於四十年<lb/>
後尚有古詩人意也瀟湘為洮陽唐升氏字伯眘自湖湘<lb/>
流離越江漢厯閩嶠抵金陵過錢唐上會稽周流幾萬里<lb/>
無居與食然不肯少貶事王侯覔知巳顧容與於吟咏求<lb/>
海知言以質其所能此升之見余草玄閣也其詩多傷賢<lb/>
人君子不得志而不肖者合於世也其樂府古風謡平易<lb/>
不廹非有所記不著至憤頑嫉惡慷慨激烈者聞之足以<lb/>
戒而言之無罪矣三百篇以六義見諷刺瀟湘詩人不合<lb/>
扵古風人者寡矣於是賞㑹之餘為之評點使覧者知我<lb/>
朝之詩如瀟湘者亦可刻金石流管絃豈非吾儕遺老之<lb/>
至望哉至正丙午三月望日序<lb/>
<pb n="KR4d0585_SBCK_011-5b"/>
　　苗人備急活人方序<lb/>
醫莫切於對證證莫切於對藥藥投其對牛溲馬勃癩狗<lb/>
之寳能擅功于一時不然黄金水銀鍾乳琅玕沅之沙婆<lb/>
律之腦蛇之黄中無益其貴也餘姚醫學録苗君仲通論<lb/>
著備急活人方㑹粹諸家所載祖父所傳江湖所聞及親<lb/>
所經騐者筆成一編世有竒疾醫經所不備醫流所不識<lb/>
獨得於神悟理㑹而著為竒中之方此其難也夫人不幸<lb/>
抱竒疾至至醫經不備醫流不識遂謂無藥可活使病者<lb/>
待期以盡不亦可悼也哉妄庸者亂投藥餌以探疾重不<lb/>
幸速其斃是醫殺之也是書一出備醫經之未備識醫流<lb/>
之未識使天下不幸抱竒疾有對疾之證對證之藥不重<lb/>
<pb n="KR4d0585_SBCK_011-6a"/>
不幸為妄庸醫之所殺是不大可慶歟昔甄權不著方書<lb/>
其言曰醫者意也不可以著書權蓋以意得者自祕非淑<lb/>
後之仁也君推其獨得喜與天下後世共其用心廣狹何<lb/>
何如哉鋟諸梓而過徵余序於是乎序<lb/>
　　杏林序<lb/>
江陽許守中氏業醫己十數世至守中名愈大施愈廣人<lb/>
以疾<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>者無分貴富賤貧輒往往輒效而例不求施鄙宋<lb/>
清之施藥受劵為市醫而切慕董杏林之為人淞謝侯伯<lb/>
照嘗俾工畫者圖杏林以為贈而又求言于余子惟杏自<lb/>
托吾聖人為壇緇帷之林而六經之教始及天下澤覃於<lb/>
萬世無止噫杏之盛也蔑加此已神仙者流如董奉氏亦<lb/>
<pb n="KR4d0585_SBCK_011-6b"/>
託杏為施成林于廬山五老之間其施雖隘杏之惠猶未<lb/>
絶也其不愈於羯鼓催花驕兒婦人以造化立坊碎錦刺<lb/>
侈客於午橋之游衍者乎若托之卯金之帝有曰實大如<lb/>
梨文亦如橘食其味者可以辟榖而上仙則吾未之信而<lb/>
奉之杏也即嵩山之杏耳将無信乎嵩之杏以葛計其民<lb/>
遇飢年皆賴杏為命而奉之以杏一器易榖一器以贍飢<lb/>
者籍杏以為施仁亦至矣又何必神辟穀之杏乎吁此秦<lb/>
狡獪術也守中氏以其施為心而不藉狡獪以為神杏之<lb/>
植多植寡吾曽不計而况計粟之易多易寡乎此其為仁<lb/>
近吾聖人之仁而非狡獪之仁也使守中有計較心又何<lb/>
愈於宋清乎守中聞余言而謝曰擴予仁者先生之教也<lb/>
<pb n="KR4d0585_SBCK_011-7a"/>
　　贈醫士莫仲仁序<lb/>
淞之張涇有醫術道人名于士大夫者曰莫仲仁氏予來<lb/>
淞未識其人仲仁有謁余扣其術莫能對顧相視一笑耳<lb/>
從者曰仲仁氏病聾余怪聾若是何以聰于五聲之醫乎<lb/>
易其人且疑其術異而隣有以其病召之即療若神者始<lb/>
驚其術且又介馮生淵持弓謁文生為仲状曰邑人某病<lb/>
蠱衆異醫莫療仲仁氏以峻劑吐蟲若干升生立愈又某<lb/>
病寒逾九日讝口發狂隂且縮法死仲仁氏徐以常藥理<lb/>
之而平又某病噤痢不食餘七日氣始絶仲仁氏投以湯<lb/>
飲即内食飲而起又大官某氏病療醫衆争進藥期勝仲<lb/>
仁氏望之而走曰雖扁鵲不可醫巳出門而斃諗爾則仲<lb/>
<pb n="KR4d0585_SBCK_011-7b"/>
仁氏聾於心與目也桑君教扁鵲者以飲上池而使之視<lb/>
其五臓若神鏡見膽耳故鵲兄弟三人皆善醫長兄神于<lb/>
視色仲兄神於視豪毛醫固不貴於聰聽而貴於明視也<lb/>
諗矣余聞古至人者有明而不視聰而不聞蓋養明于不<lb/>
視而無不視蓋養聦于不聞而無不聞若仲仁之聾其養<lb/>
聦者非歟不然聾者視明瞽者聽聰絶一利原用師十倍<lb/>
仲仁氏聾於耳宣其聦于心與目者非妄痛師之可及也<lb/>
今之妄庸師師有推而為國師衣繡驅良從者後先以出<lb/>
入於王公貴人之門遇疾則雜投藥石以希倅中中輒繳<lb/>
美譚於文章家以登載其能不中不以咎之也若是者曷<lb/>
可算勝而仲仁氏復以病聾見遺於野是戢勁融於鷁之<lb/>
<pb n="KR4d0585_SBCK_011-8a"/>
退藏逸蹟於駮之伏者也其求余言與天衣繡驅良飾繆<lb/>
陋以繳美譚者異故予樂卑之以言至正庚寅春王三月<lb/>
有二日拜手書<lb/>
　　無聲詩意序<lb/>
雲間陶叔彬氏有畫帙題曰無聲詩意皆録代之名之也<lb/>
請予文序其端東坡以詩為有聲畫畫為無聲詩蓋詩者<lb/>
心聲畫者心畫二者同體也納山川草木之秀描寫于有<lb/>
聲者非畫乎覧山川草木之秀敘述扵無聲者非詩乎故<lb/>
能詩者必知畫而能畫者多知詩由其道無二致也叔彬<lb/>
名畫以詩意不惟知畫其知詩矣詩之弊至宋末而極我<lb/>
朝詩人往往造盛唐之選不極乎晋魏漢楚不止也畫亦<lb/>
<pb n="KR4d0585_SBCK_011-8b"/>
然吁此豈人性之有異哉世運否泰之異耳弟未知叔彬<lb/>
所蓄之畫繇宋而唐者幾何繇唐而晋魏者又幾何求之<lb/>
勒而藏之夥他日使余見之其畫顧長康陸探微張僧繇<lb/>
也尚有以卜余論之不誣人哉是爲序<lb/>
　　圖繪寳鑑序<lb/>
雲間義門夏氏孫名文彦字士良集厯代圖繪寳鑑凡若<lb/>
千卷由史皇封膜而下訖于有元凡若干人其詳博補郭<lb/>
若虚之所遺其用亦勤持矣其子大有持其編謂予草玄<lb/>
閣曰鄧椿有言其爲人也多文雖有不曉畫者寡矣其爲<lb/>
人也無文雖有曉畫者寡矣先生海内智文人與歐陽文<lb/>
忠東坡山谷後山宛丘淮海月岩漫仕龍珉諸公等聲價<lb/>
<pb n="KR4d0585_SBCK_011-9a"/>
敢乞一言標其端予曰書盛於晋畫盛扵唐宋書與畫一<lb/>
耳士大夫工畫者必工書其畫法即書法所在然則畫豈<lb/>
可以妄庸人得之乎宣和中建五嶽觀大集天下畫史如<lb/>
進士科下題掄選應詔者至如百人然多不稱上㫖則知<lb/>
畫之積習雖有譜格而神妙之品出于天質者殆不可以<lb/>
譜格而得也故畫品優劣關于人品之髙下無論候王貴<lb/>
戚軒冕才賢山林道釋世胄女婦苟有天質超凡入聖即<lb/>
可冠當代而名後世矣其不然者或事模擬雖入譜格而<lb/>
自家所得於心傳神領者則蔑矣故論畫之髙下者有傳<lb/>
形有傳神傳神者氣韻生動是也如畫猫者張壁而絶鼠<lb/>
大士者渡海而滅風翊聖真武者叩之而響應寫人真者<lb/>
<pb n="KR4d0585_SBCK_011-9b"/>
即能奪其精神若此者豈非氣韻生動機奪造化者乎吾<lb/>
顧未知寶鑑中事模擬而得名者亦士良亦能辨之否乎<lb/>
雖然梁武作厯代書評米元章作續平非神識髙者不能<lb/>
吾欲作厯代畫評以繼蕭米士良父子當有以贊予之品<lb/>
藻也而吾所屬大有圖畫紀詠則當亟成以繼寳鑑云是<lb/>
為序<lb/>
　　送寫神葉清友序<lb/>
古今稱傳神者晋之顧長康氏長康寫照非徒得人之形<lb/>
似而併以其情性精爽者得之此古今之妙稱也其寫裴<lb/>
叔則頰上益以三毛而裴之神明見寫謝㓜輿置之岩石<lb/>
之裏而謝之情性知傳神而不得其精爽情性徒求規<lb/>
<pb n="KR4d0585_SBCK_011-10a"/>
之形似其去土木之偶奚逺哉天台棄清友昏其父可觀<lb/>
覲京師嘗寫　天顔被命爲提舉梵像監清友紹其家傳<lb/>
嘗爲予寫鹿冠吹笛之象于五湖之間談者謂非徒得予<lb/>
形骨而又得予神明不在長康氏之下也予嘗論傳神如<lb/>
長康氏可謂絶古今之妙矣抑律之在古殷之畫工則長<lb/>
康氏又有所不能也髙宗夢賢於野俾畫工於象求之得<lb/>
諸傅說惟肖說以夢交於畫工也吾不知畫工何以而得<lb/>
肖于君之象也畫工之神蓋有隂敚造化之妙者矣<lb/>
聖天子方寤寐求賢版築之下亦有其人或俾圖像予試<lb/>
以畫工之神於商者神于今也長康氏之稱妙者又何足<lb/>
爲清友道哉<lb/>
<pb n="KR4d0585_SBCK_011-10b"/>
　　送周仙客談禄命序<lb/>
予嘗於談禄命者為之言曰德勝命者昌命勝德者亡推<lb/>
禄以命孰愈推禄以德因舉古德二事五代王延政守建<lb/>
遣一部将報事軍前後期當斬歸語其妻連氏連氏急遣<lb/>
逃之且資之金部将潜投江南李主隸查文徽麾下徽政<lb/>
延政部将領師城業䧟下令曰有能全連氏一門者賞連<lb/>
氏急告曰将軍不活建民妾請先死誓不獨生部将為之<lb/>
戢兵全城不殺至今連氏為建大族世食禄位官至卿相<lb/>
宋王方䞇上遣均兩浙田税錢氏時毒歛畝至三斗䞇陡<lb/>
减二斗使還上責陡减田額䞇對曰畝賦一斗此天下之<lb/>
通法兩浙既為王氏豈宜務循為國弊政上喜可其奏至<lb/>
<pb n="KR4d0585_SBCK_011-11a"/>
今浙田著无令䞇之遺澤也官驟升右司諫至京東轉運<lb/>
鹽使生五丈夫子臯凖覃鞏罕凖子珪官至宰相夫吕一<lb/>
将婦一税使存心仁厚其福身福家臣覃其子孫之慶者<lb/>
如此今食禄貴人任人家國事不肻出一言立一政吕利<lb/>
天下惟務全身保妻子以為福身能事而身或有不全妻<lb/>
子或中走其門者無虚日仙客談禄必先警其　更宜維<lb/>
古德事以啟之如連二氏之福身福家以覃其慶于子孫<lb/>
者仙客之術将有古君子之教也故疏以告之<lb/>
　　送楊懋昭占數序<lb/>
自星命之學代神蓍而易之數荒矣天地之大不逃乎數<lb/>
而况於萬物乎天地有定數則寒乗除有定算書曰先其<lb/>
<pb n="KR4d0585_SBCK_011-11b"/>
算命<hi>逸書</hi>今之數家有算術而可以推歩人之吉凶悔吝亦<lb/>
神蓍之余靈已乎西蜀楊懋昭算數以決人事人推爲神<lb/>
算非其算過於蓍蔡者乎吾觀世之術數亦衆矣必據人<lb/>
之生年月日時否必傳聲傳字畫而後數可依也懋昭不<lb/>
然占人意於㝠交默接之中而數生焉數生而卦象出焉<lb/>
卦象出而易之由灼見丁休咎之應吁亦神矣故曰算過<lb/>
于蓍蔡而知大易前民之用者未忘也雖然卦爻數也有<lb/>
理焉理制于數而理之順亦足以役數嚴遵以易占人而<lb/>
必依數言理與人子言依于孝與人臣言依于忠蓋約數<lb/>
以理也邴告以隂德延齡貢禹以守節愈疾非理之顯者<lb/>
足以役數乎懋昭言人以數盍亦参之以理庶先天後天<lb/>
<pb n="KR4d0585_SBCK_011-12a"/>
之道備而易之教行矣懋昭韙余言書其說以去<lb/>
　　送何心傳序<lb/>
世之非相地者曰古之葬者授地于百司無相地之術也<lb/>
昔之聖人仰觀俯察求利於吾人至於農獵之賤無不推<lb/>
其利害以詔於人使相地之術果信其何教不在農獵後<lb/>
也余嘗辨之曰卜其兆成以爲藏者安不可無也卜其脉<lb/>
絡形勝以爲生者貧賤富貴夀夭賢昏之辨則未必有也<lb/>
詩云既景乃岡相其隂陽則岡之隂陽亦有係于相宇之<lb/>
使不便者詩云卜澗水東瀍水西惟雒食則之東西亦係<lb/>
于遷邑之利不利也已然擇文尺之窆以覬福于百年之<lb/>
腐骨使人之愚子孫藏其祖考十年五年不即土者則狐<lb/>
<pb n="KR4d0585_SBCK_011-12b"/>
首指蒙之書之過也天台何心傳宋大學博士瓜隐先生<lb/>
之孫也家有六宜樓以延海内之名師傅講習之餘有傳<lb/>
其師玉平山人相地之術将挾是以遊京師求余一言以<lb/>
自儆余謂京師有公劉之相宇姬旦之遷邑子之術亦有<lb/>
應於詩書者不乎不然以狐首指䝉之書占一坏之土以<lb/>
虚喝旤利以售其術於人之愚子孫吾固來之予也玉平<lb/>
之師之曰悟流峙之法以闖河洛之祕藏探動靜之機以<lb/>
識乾坤之妙用此隂陽者流之上衍也心傳有傳于此則<lb/>
吾之所未子者其知免矣夫至正八年九月十日序<lb/>
　　贈相士孫德昭序<lb/>
戰國以來聖人之道不行士之急功利者變而為逰説為<lb/>
<pb n="KR4d0585_SBCK_011-13a"/>
滑稽為刑名然以三寸舌簧鼓天下之向背者則異甚於<lb/>
從衡押闔之術也漢有天下風俗稍一被從衡押闔者知<lb/>
其伎之窮則又轉時為談天相人之術敗君誤世者往往<lb/>
有焉而明昭往史亦不少也唐以後習相人術者益紛紛<lb/>
焉接是以為食則其售予人者急而罔於人者宜無所不<lb/>
至揣摩臆度言與其術自兵而有弗計也嘻以相求相者<lb/>
将有利于已之富貴慶祥以相相人尤将有利于人之富<lb/>
貴慶祥耳故相人者言慶言祥則求相者喜言妖言禍則<lb/>
求相者怒相人者将以為利也又安得言妖言禍以犯人<lb/>
之怒而絶已之利哉毋怪其揣摩臆度之説與其術自兵<lb/>
而有所弗計也雲間孫德昭氏於金陵山中得異人相術<lb/>
<pb n="KR4d0585_SBCK_011-13b"/>
其授受不苟其談相于人也善則云善惡則云惡善不善<lb/>
也由乎人利不利也由乎天而吾所首之術不明由人由<lb/>
天者有所改也所謂士之仰不愧俯不怍者歟相術而有<lb/>
人若是蓋亦近乎道以君子之論有所不惜也因其乞言<lb/>
遂書以為序至正九年夏五月十四日<lb/>
　　送陳生彦髙序<lb/>
藝必貴乎積稽而后化化而后神師曠氏之鼓琹也奏清<lb/>
徴而玄鳥集奏清角而風雲猝變者非其精而化化而神<lb/>
之効若是歟君子論古樂之人而動物者必曰琹而箏笆<lb/>
<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>篌有所不預焉於乎大雅之音無聞也則知今之樂有<lb/>
精而化化而神如師曠氏之琴也獨不動物乎松陵陳生<lb/>
<pb n="KR4d0585_SBCK_011-14a"/>
彦高博學多才萟尤䆳于音律余嘗扵三泖水雲之區聼<lb/>
其鼔十三弦之<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>作商声調林灝激發轉徽音而魚龍悲<lb/>
嘯縁情而鼓欲樂則樂欲悲則悲故喜者或墮淚戚者或<lb/>
起舞所謂萟之動物者非欤余聞晋謝仁祖喜筝歌秋風<lb/>
一詞而受遇於桓温亟引歸府生嘗東㳺甌越達官貴人<lb/>
有以温之引仁祖者引生矣今且給事漕府將有禄位扵<lb/>
民上矣吁非其萟之動物而遇於人者至是乎吁一萟之<lb/>
籍尚耳而况萟之尚扵生者乎因其請言故為萟說以其<lb/>
生之遇而歎儒人遇有不如生者非萟之罪也萟之精而<lb/>
至扵神者未至扵生也至正庚寅三月十五日序<lb/>
　　朱明優戯序<lb/>
<pb n="KR4d0585_SBCK_011-14b"/>
百戯有魚龍角觝髙縆鳯皇都盧㝷幢戯車走丸吞刀吐<lb/>
火扛鼎象人怪獸舍利潑寒蘇木䓁伎而皆不如俳優侏<lb/>
儒之戯或有関扵諷諫而非徒為一時耳目之玩也窟<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>
家起扵偃師獻穆王之伎漢户牖侯祖之以解平城之<lb/>
圍運機闗舞埤間関支以為生人後翻為信者戯具其引<lb/>
歌舞亦不過借吻角咇唧聲未有引以人音至於嬉笑怒<lb/>
罵備五方之音演為諧諢嚥咂而成劇者也玉峰朱明氏<lb/>
世習窟<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>家其大父應俳首駕前明手益機警而辨舌歌<lb/>
喉又悉與手應一談一笑真若出於偶人肝肺間觀者驚<lb/>
之若神松帥韓侯宴余偃武堂明供羣木偶為尉遲平㓂<lb/>
子卿還朝扵降臣民辟之際不無諷諫所係而誠非苟為<lb/>
<pb n="KR4d0585_SBCK_011-15a"/>
一時耳目玩者也韓侯既賚以金諸客各贈之詩而侯又<lb/>
爲之乞吾言以重厥伎於是乎書以遺之時至正二十六<lb/>
年三月二十有三日<lb/>
　　優戯録序<lb/>
侏儒竒偉之戲出於古忌國之君春秋之世陵轢大諸侯<lb/>
後代離析文義至侮聖人之言爲劇葢在誅絶之法而太<lb/>
史公爲滑稽者作傳取其謹言微中則感世道者深矣錢<lb/>
唐王曣集厯代之優辭有關于世道者自楚國優孟而下<lb/>
至金人玳瑁頭凡若干條太史公之旨其有㮣于中者乎<lb/>
予聞仲尼論諫之義有五始曰譎諌終曰諷諫且曰吾從<lb/>
者諷乎蓋一諷之效從客一言之中而龍逢比干不獲稱<lb/>
<pb n="KR4d0585_SBCK_011-15b"/>
良臣者之所不及也觀優之寓于諷者如漆城瓦衣兩稅<lb/>
之類皆一言之微有回天倒日之力而勿煩乎牽𥚑伏蒲<lb/>
之勃也則優戲之伎雖在誅絶而優諫之功豈可少乎他<lb/>
如安金藏之刳腸申漸髙之飲酖敬新磨之勉戮疲今楊<lb/>
花之飛易亂主于治君子之論且有謂臺官不如伶官至<lb/>
其錫教及扵彌侯解愁具死也足以愧北面二君者則憂<lb/>
世君子不能不　唶扵此矣故吾於曄之編為敘之如此<lb/>
使覧者不徒為軒渠一噱之助則知曄之感太史氏之感<lb/>
也歟至正六年秋七月序<lb/>
東維子文集卷之十一<lb/>
<pb n="KR4d0585_SBCK_011-16a"/>
</p>
<p>
</p>
  </div>
</body>
</text>
</TEI>
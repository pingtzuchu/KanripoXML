<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0585_SBCK_021-1a"/>
東維子文集卷之二十一<lb/>
　　　　　　　　　　　會稽鐵厓楊維楨廉夫著<lb/>
記<lb/>
　天風海濤樓記<lb/>
呉閶關之而其地清曠平衍去海僅若干里有築層樓<lb/>
與海湧峯之小呉軒相埓者其主或招海内豪客燕處<lb/>
其上八忩洞闢近見風濤汹湧在足底樓若浮而逝也<lb/>
全酌客以酒曰景若是䏻無言乎客亦酢酒扵主人樓<lb/>
惡名主曰未有以名敢請客遂稱天風海濤主以為然并<lb/>
以記請客曰壮天聲者風也而不知大塊之噫者聖也<lb/>
壮地險者濤也而不知曾瀾之積者信也故聖於隂昜<lb/>
<pb n="KR4d0585_SBCK_021-1b"/>
莫如風信扵晝夜莫如濤風之生扵天執之而不得逐<lb/>
之而不及惡究乎聖哉濤之岀於海禦之而不止激之<lb/>
而不回惡察夫信哉天地噫而為風隂陽以之鞲萬物<lb/>
也江海積而為濤晝夜以之凖萬古也風之聖濤之信大<lb/>
矣至矣及風天與海濤相薄也蓬蓬然起歙乎上嚢<lb/>
填乎太空不終日而萬里若一磅礴相射與激水之<lb/>
濤相軋吞天沃日走貔貅而吼犀兕獸駭于野龍拔<lb/>
于淵極天下之神觀無出此吁海濤不揚而安乎淵静<lb/>
大風不振而安順乎和委天下之神觀曷有焉惟人亦<lb/>
然厄扵窮巷逃于深谷患難奸其外煩懣忍其中然<lb/>
而厄與鬱相遭而激諸意氣之頡頑發諸悲歌之感<lb/>
<pb n="KR4d0585_SBCK_021-2a"/>
慨而天下稱竒曰丈夫士固不可以無竒也而竒不生於<lb/>
竒生於變故不鋧變無以知其竒不鋧竒無以見神也<lb/>
嗚呼戶牗之<lb/>
　錫老堂記<lb/>
華亭環南六十里為西川有老人曰殷純父氏者年八十<lb/>
餘無　衰憊態老人失子而得女二其長債曰顧審之<lb/>
氏居老人甥舘以終養且名老人燕處之堂曰錫老蓋<lb/>
私賀老人之年髙而假魯人煩燽之詞以為意也吁養<lb/>
外甥舅氏若審之氏者亦可謂恭也已矣審之以老人之<lb/>
姪孫奎受業予門遂因奔請錫老記予讀魯頌泮水<lb/>
之章其詞曰永錫難老順彼長道難老者難若出於<lb/>
<pb n="KR4d0585_SBCK_021-2b"/>
天錫不知固有難老之道而有以為錫之耳故曰順彼長<lb/>
道老人寔以之老者既無多男子以怵其愛憎家又饒樂<lb/>
素無服食窘其寒飢又求清靜術樂之遺棄夫嗔喜愛<lb/>
慾朝市之勢要聲利也皆其難老之繇而詩人所謂長道<lb/>
者抑吾於老人之錫者有感焉者昔者宓戲晨辳氏之民<lb/>
暝之<graphic n="KR4552" url="https://raw.githubusercontent.com/kanripo/KR-Gaiji/master/images/KR4552.png" mimeType="image/png"/>蹎不知所以然而然是以永年黄帝堯舜氏之民職<lb/>
職植弗天是以難老後世之俗不然<graphic n="KR0767" url="https://raw.githubusercontent.com/kanripo/KR-Gaiji/master/images/KR0767.png" mimeType="image/png"/>文之煩稱也機譎之<lb/>
互确也百状俱作萬怪横生水竭山崩宵光畫㝠石言大<lb/>
疴夏霜冬雷同不繆盭是以有父終其子兄終其弟者求老<lb/>
人之善自飬夫長道謂黄帝堯舜氏之民兆歟今　聖天<lb/>
子疾民之偷　偽還淳思納斯民於春臺熙曍之域以黄<lb/>
<pb n="KR4d0585_SBCK_021-3a"/>
唐玄恵格于上下旁通于四裔四裔之民不言而自化錫老之<lb/>
福且家至而户達何啻老人氏一堂而止哉吾将與人聫茵<lb/>
並几酌春酒堂上彈琴吹竹歌上古大庭氏之風以待逐<lb/>
俾奎復于老人刻諸堂為記<lb/>
　　江聲月色樓記<lb/>
浙江秋濤之壮秋月之英相上下月之英至秋分而極盛濤之<lb/>
聲亦至秋分而極壯濤與月一氣之得故江聲月色為天下兩<lb/>
竒絶也江反流溢而東南行其溺為湘湖湖之陽岐夀諸峰<lb/>
㦸而筆立腋江肘湖而襟諸峯之秀者則韓氏惟新之樓<lb/>
有焉元統元年秋惟新氏嘗觴于樓之上請予名樓予命<lb/>
之為江聲月色而記則未遑也惟新氏去世且十有餘年而<lb/>
<pb n="KR4d0585_SBCK_021-3b"/>
其孫奕來從予游猶知致祖初志以記請嗚呼世之言聲色<lb/>
之樂者有矣楚眉衛殖春韶月秀狎憑而眤茵爭憐而競<lb/>
悦悲絲烈筦朋從旅進鳳鸞嘯而鶯燕鳴引霓而諧調者<lb/>
若出金石此世之所謂聲色而人人之甚欲者不知甚欲必<lb/>
有甚惡故曰狂夫樂焉智士哀焉然則聲色之寄於俄然<lb/>
漠然之物而元其甚欲甚惡之累不為樂之至也哉今夫江之<lb/>
聲實以潮嗚乎天下其疾而哀也如風雨其突怒如雷霆其<lb/>
却而逺也如松風笙鶴人不以為聲而為聲之至也月之與<lb/>
潮相得而勝也其動如銀汞其起如金城其鋪而平也如<lb/>
積雪千里人不以為色而為色之絶也兹非悟其妙之微殆未<lb/>
可與耳遇目觸者同日道也吾留吳下久不見江月雄觀<lb/>
<pb n="KR4d0585_SBCK_021-4a"/>
秋且分矣業将與生買舟大泖口泝呉江抵海門夜泊湘南<lb/>
據胡床樓上以攬有樓之竒觀曰聲曰色探天地之大祕藏<lb/>
也則凡天籟之有聲皆吾韶釣天文地象之有色皆吾之西<lb/>
子南威也嗚呼樓之聲色若是取之無竭用之无禁而嗜之<lb/>
无荒是真樓之大祕藏而爾祖之樂以終其身而且以遺爾子<lb/>
孫傳世之玩於無窮期者乎生歸試誦吾言於父兄間爾祖<lb/>
有靈必以予言爲信<lb/>
　　舒嘯臺記<lb/>
雲間謝仲允氏甥館在石湖之隂館之左个植花木爲築治<lb/>
園堂其中命之曰舒嘯名客至允必延致于是今年春嘗觴<lb/>
于軒所酒酣爲予作蘇門之音且以志請按說文嘯者<lb/>
<pb n="KR4d0585_SBCK_021-4b"/>
蹙口成聲也古詩人以嘯與歌亦言則知嘯亦蹙口之歌<lb/>
耳不無五音之協五音協則金石絲竹可𬒳時允出名姬<lb/>
童鸞者佐酒吾将以玉笛尋其聲座客擬馬相如為樂府<lb/>
命之曰紫鸞回然采其音付童鸞歌之以備晋成氏子嘯聴<lb/>
之闕也雖然吾聞宫為君商為臣角為民宫荒則君驕啇<lb/>
陂則宫壞角亂則民其怨嘯協於宫使子聞之温舒而廣<lb/>
大協於商於角使予聞之方正而好義惻隐而好人吁此允<lb/>
之心聲也不知代之君驕宫壞而民怨也苐未知聞蘇門<lb/>
鸞者亦有是否人不知其心聲之得則乂烏知其嘯之舒者闓<lb/>
敝和平不媿晋處士者聊抑予聞劉越石在晋陽清嘯胡騎<lb/>
聞之悽然而退嘯之感人者又如是今西北之冦閉塞關梁<lb/>
<pb n="KR4d0585_SBCK_021-5a"/>
允能以越石之嘯慷慨激烈者使風雲動揺煙塵猝起又<lb/>
孰畏乎關梁之孽哉允勿靳是擬相如者又當作為出塞<lb/>
入塞以繼短簫鐃之曲也嘯之舒哉不亦韙哉<lb/>
　讀書堆記<lb/>
予入淞首慕顧野王讀書堆者在亭林蒼翠間未果往也<lb/>
上海釋慧自稱野王氏后介其師去東老人來請曰居之左个<lb/>
闢室蓄古今書數千百㢧貽其嗣達妙襲名於讀書堆敢丐<lb/>
一言以記記未及今年予逰鶴沙順流下黄龍江抵滄海觀<lb/>
濤泊舟古精藍下主僧出肅客廼慧也見其二子即妙達也<lb/>
夜分張燈敘舊話遂為援筆誌書堆夫書之能蔵者不難<lb/>
能讀者難能讀者不難能用者難也書蔵而不讀與無等<lb/>
<pb n="KR4d0585_SBCK_021-5b"/>
書讀而不用與不讀等張茂先蔵書至世乗而茂不善厥終<lb/>
李賛華載書數萬卷亦無捄於僇身非有書而不善讀讀而<lb/>
不善用者與代之衣冠家有積書如祕府至再世三世懵與書<lb/>
隔甚至售為聲伎資吁可悼也已若慧之書堆髙潔亭林<lb/>
磨水火而堆不毁經兵革而堆不遷使達也妙也又能翺翔<lb/>
於堆窮探力取以為脩業地非書之善藏而有善讀者歟<lb/>
苐未知達與妙之善讀讀之善用者何如耳宋聰道師善<lb/>
讀書一覧即　書　人叩則曰書貴行復何讀此方外士<lb/>
讀書法也惟二子以之至正二年夏四月卄六日<lb/>
　　夢蜨軒記<lb/>
有客三人者過夢外夢道人談夢一客吾夢為玄駒一客<lb/>
<pb n="KR4d0585_SBCK_021-6a"/>
曰吾夢為蜩唐一客曰吾不夢達魔而為達魔者所以夢起目<lb/>
歌曰巴中老人<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>仙橘化為達魔無處覔隨風一夜到漆<lb/>
園果入南華鬼無迹蜩唐者亦歌曰腹育出尸出宫風為<lb/>
食芳露為飲月令老翁候我占識侯能鳴復能瘄玄駒者<lb/>
亦歌曰大槐王臺臺九㳫充州一怒成烏合有時東海去觀鼇<lb/>
焉䏻死我鯪鯪甲道人曰夢玄駒者志富貴者也不知縁几<lb/>
登至尋人飲食而有焚如之<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>富貴何在哉夢蜩唐者志清<lb/>
高者也不知吉羌執翳而搏其後黄鵲又從而利之使漆園<lb/>
丈人捐彈而返走清髙何在哉惟達魔夢我者亦不知我夢<lb/>
達魔則志於物化與物忘彼我殆與造化游與大道㝠者也<lb/>
古之人得之者惟南華真人也予弟子文璧氏持縹文冊<lb/>
<pb n="KR4d0585_SBCK_021-6b"/>
來曰此某夢蝶軒集也請先生一語遂書此以遺之夢外夢<lb/>
道人者㑹稽楊維楨也<lb/>
　　真仁堂記<lb/>
雲間陸和伯自其先公某五世為良醫其藥區為真仁之堂<lb/>
未得儒先生之言以記和伯因予友吕輔之氏見且請記夫仁<lb/>
一惻隐之良心出於天而素無偽者也然世之行仁者則有<lb/>
誠不仁辨也梁惠王移民移粟非不仁而其心在於闢土地<lb/>
則非飢民為也宋襄公不禽二毛非不仁而其志在於求諸侯<lb/>
則非老人為也若是而言仁君子謂之偽可也仁之誠者必<lb/>
若禹稷湯武而後可禹視人溺如已溺稷親人飢如已飢湯<lb/>
不忍人之塗炭武不忍四海之荼毒此誠於仁者也吁此聖<lb/>
<pb n="KR4d0585_SBCK_021-7a"/>
人達而在上事也和伯不仕者也不有顔子之仁乎顔子願得<lb/>
明主而輔相之其曰願無伐善無施勞此顔子之仁未達禹<lb/>
稷也故孟子曰禹稷顔子易地則皆然陸氏世隐于醫而其<lb/>
仁之真積者當厚矣使繼之者有一念之偽則豈得為真<lb/>
仁也哉和伯學岐黄之外習吾聖人書能充之以顔子之學<lb/>
善無伐則善無偽矣勞無施則勞無偽矣無偽而仁有<lb/>
以同乎天下矣老人之老無以異乎吾之老㓜人之㓜無異<lb/>
乎吾之同胞兄弟也吁其為人也誠矣至矣雲間之疲癃<lb/>
殘疾困而無吿於人者尚有出於陸氏之仁之外歟夫子語<lb/>
顔淵曰天下與仁吾亦将屬和伯云書諸室為記<lb/>
　　海峯亭記<lb/>
<pb n="KR4d0585_SBCK_021-7b"/>
吾鐵門有貞秀峰者其為人爽朗有竒氣玄格髙情<lb/>
恒在物外每登髙逺跳若見東方生所稱三神山厯厯在<lb/>
眼底築亭鳯洲上名之曰海峯余遊海巫山生邀過鳳洲<lb/>
登其亭與之談仙家久視事因以記請按東方朔書謂海<lb/>
之東有三神山曰蓬萊方文瀛洲周廻五千里隔弱水三<lb/>
萬里非蜚仙不能到審是則三山不惟不可到亦非世眼<lb/>
所能覿也錢惟演賦逺山詩有秀出海三峯之句亦想像<lb/>
而賦之耳惟演不能有諸自貞秀顧欲有諸亭亭果有海<lb/>
峰乎無也秀曰吾得海外三峯竒覲於眼之所無者求<lb/>
於神而不求於迹也此非道與神合心與化并者不能得<lb/>
之得之則海峯不在海而在吾亭不在吾亭而在吾方<lb/>
<pb n="KR4d0585_SBCK_021-8a"/>
　寸蔵宻之地耳奚知有三萬弱水之隔哉予韙其言<lb/>
　而録之座客有謌海峰之謡而被之琴者歌曰<lb/>
　　神峯在何處　雲在東海虚　下負六鼇首<lb/>
　　上托羣仙居　世人尋地脉　弱水墊輕羽<lb/>
　　高人坐燕上　天游以蜚車　揮斤九清表<lb/>
　　飄然隘中區　咲呼一蓬粒　貯在壷公壺<lb/>
　幷録為記生名沐姓錢氏自號瓊臺仙史云<lb/>
　　　靜學齋記<lb/>
　吳人張氏性之以岐黄氏之術為學而東陽柳先生扁其<lb/>
　燕處之齋為靜學閱三年自予宗伯振君求余文為記<lb/>
　予叩靜之説於岐黄氏之書性之曰為懼懼無為欣欣婉<lb/>
<pb n="KR4d0585_SBCK_021-8b"/>
然從物與時偕行譚而不治是謂至治非靜無以得之<lb/>
也予曰此非君子之靜學也諸葛武矦之言非靜無以<lb/>
致逺又曰躁不䏻以理性此靜學旨也靜句躁君也性<lb/>
之其有意於理性舍躁之君治之以何哉性無有不善理<lb/>
之則從亂之則凶性從必生性惡必殃自然理也性之以岐<lb/>
黄氏之術務於生人靜學之地其必有得生之本者歟木<lb/>
得則道無不生矣雖無抑吾又有進於是者人生而靜天<lb/>
之性也靜之之初不容說也愚者昧之聖人復之爲大道<lb/>
之宗萬物之本也非虚無之境寂滅之鄉窈窈㝠㝠之<lb/>
物也感而通之靜之微也動之機也嘻使靜而不機動<lb/>
也奚以資生動而不根靜也奚以資始老氏之言歸根<lb/>
<pb n="KR4d0585_SBCK_021-9a"/>
曰靜是謂復命蓋與吾言性者近矣性之既知靜學以<lb/>
理之復知靜根以機之黄老氏養生之道尚有大於是者<lb/>
乎唯遂書諸齋以為張氏靜學志至正七年冬十月<lb/>
初吉記<lb/>
　游菴記<lb/>
古者四民各有所處士處閒燕工處官府商處市井農處<lb/>
田野母使雜居見異物而遷焉此四民之居有定止而業<lb/>
有顓能也後代民始有出於四業之外者則曰游民游民<lb/>
不得客於先王之世而後世縱焉此四民之有專能者寡<lb/>
矣子方唶於是而客有以游菴為名且徴文於予者曰劉<lb/>
子與氏也子輿以居無定止而名菴曰游其子輿之不幸<lb/>
<pb n="KR4d0585_SBCK_021-9b"/>
不生於先王之世乎抑幸而不生於先王之世得不專四民<lb/>
之業而由於游也子與氏好學之士也以游自由而不得比於先<lb/>
王之民是棄人也烏得為士乎子與之游游其居未嘗游其<lb/>
業也蓋子輿幼時侍大父居其所長而侍父居某所親殷而<lb/>
廬灾今又徙秀之廣陳所未知老而歸也迄今于何所望望乎<lb/>
如浮屠人之寄四方仲尼固曰東西南北之人也此游菴説也嗚<lb/>
呼戚施直鎛蘧蒢蒙璆侏儒扶盧曚瞍脩聲聾曠司火<lb/>
古者疾人猶不致於游而且為官師所材而職其能若是子輿<lb/>
氏鍾美天質懷抱利器而又敏扵問學其官師之所不裁者乎<lb/>
不得比夫先代之游民而棄之也諗矣惜吾位下官弗遑稱<lb/>
似其人也故重言之<lb/>
<pb n="KR4d0585_SBCK_021-10a"/>
　　五湖宅記<lb/>
海虞繆仲素新治鉅艦列几格置琴書其中茟床茶竈相<lb/>
左右容客可數十人時時遨湖海間且命其名曰五湖宅吾嘗<lb/>
與之讌是宅于具區之上仲素将觴有請曰吾宅五湖倐東<lb/>
忽西動而未嘗動止而未嘗止實玄真子之隣也曽不知世<lb/>
間有百萬買宅之宅先生既止予宅得無言乎予笑曰異哉子<lb/>
之宅其宅也今夫一畝之宫一區之宅必相陰昜度原隰未聞<lb/>
卜以吾因子宅有感矣王侯邸第之相甲也其穹焉如天深<lb/>
焉如海食客數千百指粉黛之人填樓而牣國風雨不動安<lb/>
若泰山自謂享於身傳及於後之人無窮也而近不十年二十<lb/>
年逺不二世三世宅已姓於他矣豈若子之宅若動而能静若<lb/>
<pb n="KR4d0585_SBCK_021-10b"/>
　危而能安若邇而能逺而且免傳舍之累也哉然物莫大於<lb/>
　宇宙而尤莫大於心善論心者謂之寸宅坧寸而大天地不<lb/>
　能容太虚吾室也八荒吾庭也日月吾扃牗也視子之宅五<lb/>
　湖一粟而已耳子之四海一區而己耳能由五湖以卒返斯宅<lb/>
　也居其居如鈞天廣居下睇地間渠渠夏屋真　殻哉況<lb/>
　湖之一粟乎仲素憮然若有所得釃酒臨風起而自歌曰水<lb/>
　之國兮秋秋水之宅兮浮浮招玄真以友兮鴟夷之與逰又歌<lb/>
　曰太虚兮吾序八荒兮吾隅居丹臺之廣居兮吾不知宅之<lb/>
　所如併録為記<lb/>
　　　書題<hi>附</hi>
　　　書烏馬沙侯德政記後<lb/>
<pb n="KR4d0585_SBCK_021-11a"/>
契世則以所著烏侯梅前州政績碑示余中敘禦畬冦一事尤<lb/>
詳余未識烏侯而世則之文可徴也因撫㢧嘆曰自罷侯置守<lb/>
而吏之識守土義者尠矣古者諸侯分土受之於君傳之於祖<lb/>
國存與存國亡與亡郡縣一裂吏卒三歳一易疆場有變輟<lb/>
望風引去閒有與城社共存亡者非出於其人之天性則學問<lb/>
之力也烏侯奉　天子命守梅城教千里外衆委敵而奔而<lb/>
矦獨誓與城社共存亡外攘虎狼卒完其竟往來羅李二<lb/>
冦弄兵南徼至動三省兵禽獮草薙而後已使守汀漳吏<lb/>
有烏侯者在焉則又何致狼籍城保為吾民荼毒哉子思居<lb/>
武城有越冦至盍去諸子思曰伋去君誰與守烏侯䏻為子思<lb/>
之所為其亦有得於學間者不誣矣推此節也為晝邑之蠋睢<lb/>
<pb n="KR4d0585_SBCK_021-11b"/>
陽之張平原之顔扶竪世教以利國家者固同一義也烏乎烏<lb/>
侯之志節其可畏巳哉文士頌其績者衆矣而守土之義未<lb/>
有發焉余故特發之至正十年六月廿日書<lb/>
　　書錢氏世科記後<lb/>
爵位之禪有延於數世者而文藝之傳及三葉者寡矣豈非<lb/>
爵位固本於世澤而文藝之濟美尤得於世德之至難者乎<lb/>
通川錢氏在宋淳熙迄于咸淳四世以經學領鄉薦者昔干<lb/>
人擢春官第者二人世科之盛猶未艾也而又有經學領延祐<lb/>
丁已之薦於是入本朝且五十年矣錢氏之澤何其長也歟<lb/>
吾聞鄉人俞日華氏曰錢氏之先曰聲逺公曰景髙公者皆能<lb/>
當冦盜時守衛其鄉又力城通川民免渡江避兵之患其鄉<lb/>
<pb n="KR4d0585_SBCK_021-12a"/>
民到于今思之嗚呼此固錢氏之世德歟有世德者子孫必顯理<lb/>
之常也雖然今觀世之顯子孫顯以貴富不知務德而蓄于身<lb/>
以及其家者多矣則固不若子孫之文且賢爲顯爲可人也此<lb/>
余讀錢氏世科記而慕之又爲之署其說云<lb/>
<pb n="KR4d0585_SBCK_021-12b"/>
</p>
<p>
　東維子文集卷之二十一<lb/>
<pb n="KR4d0585_SBCK_021-13a"/>
</p>
<p>
</p>
  </div>
</body>
</text>
</TEI>
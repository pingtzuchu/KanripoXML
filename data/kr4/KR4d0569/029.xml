<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_029-1a"/>
九靈山房集卷之二十九<lb/>
　　越㳺槀　男戴禮叔儀類編<lb/>
　　　序　從孫侗伯𥘉同編<lb/>
　　　　皇元風雅序<lb/>
昔者孔子刪詩盖以周之盛世其言出扵民俗之歌<lb/>
謡施之邦國郷人而有以為教扵天下者謂之風作<lb/>
扵公卿大夫陳之朝廷而有以知其政之廢興者謂<lb/>
之雅及其衰也先王之政教雖不行而流風遺俗猶<lb/>
未盡冺此陳古刺今之作又所以為風雅之變也然<lb/>
而氣運有升降人物有盛衰是詩之變化亦每與之<lb/>
相為扵無窮漢興李陵蘇武五言之作與凢樂府詩<lb/>
詞之見扵漢武之采録者一皆去古未逺風雅遺音<lb/>
猶有所徴也魏晋而降三光五嶽之氣分而浮靡卑<lb/>
弱之辭遂不能以復古唐一凾夏文運重興而李杜<lb/>
<pb n="KR4d0569_SBCK_029-1b"/>
出焉議者謂李之詩似風杜之詩似雅聚奎啓宋歐<lb/>
蘇王黄之徒亦皆視唐為無愧然唐詩主性情故扵<lb/>
風雅為猶近宋詩主議論則其去風雅逺矣然能得<lb/>
夫風雅之正聲以一掃宋人之積弊其惟我朝乎我<lb/>
朝輿地之廣曠古所未有學士大夫乗其䧺渾之氣<lb/>
以為詩者固未易一二数然自姚盧劉趙諸先逹以<lb/>
来若范公徳機虞公伯生掲公曼碩楊公仲弘以及<lb/>
馬公伯庸薩公天錫余公廷心皆其卓卓然者也至<lb/>
扵岩穴之隐人江湖之覊客殆又不可以數計盖方<lb/>
是時祖宗以深仁厚徳涵養天下垂五六十年之久而<lb/>
戴白之老垂髫之童相與歡呼鼓舞扵閭巷間熈熈<lb/>
然有非漢唐宋之所可及故一時作者悉皆餐淳茹<lb/>
和以嗚太平之盛治其格調固擬諸漢唐理趣固資<lb/>
諸宋氏至扵陳政之大施教之逺則能優入乎周徳<lb/>
<pb n="KR4d0569_SBCK_029-2a"/>
之未衰盖至是而本朝之盛極矣継此而後以詩名<lb/>
世者猶累累焉語其為體固有山林舘閣之不同然<lb/>
皆本之性情之正基之徳澤之深流風遺俗班班而<lb/>
在劉禹錫謂八音與政通文章與時髙下豈不信然<lb/>
歟頋其為言或散見扵諸集或為世之徼名售利者<lb/>
所采擇傳之于丗徃徃獲細而遺大得此而失彼學<lb/>
者扵此或不能盡大觀而無憾此皇元風雅之書所<lb/>
為輯也良甞受而伏讀有以見其取之博而擇之精<lb/>
扵凡學士大夫之詠歌帝載黼黻王度者固已烜耀<lb/>
衆目如五緯之麗天而隐人覊客珠捐璧棄扵當年<lb/>
者亦皆兼收並蓄如武庫之無物不有我朝為政為<lb/>
教之大凡與夫流風遺俗之可㮣見者庶展卷而盡<lb/>
得其有関扵世教有功扵新學何其盛也明徃聖之<lb/>
心法播昭代之治音舎是書何以㢤書凡若干卷東<lb/>
<pb n="KR4d0569_SBCK_029-2b"/>
海隐君子鶴年所輯鶴年之曽從祖左丞公以豐功<lb/>
偉績受知丗皇出入禁近者甚乆鶴年既獲濡染家<lb/>
庭之異聞而且日從鴻生碩士㳺粲然之文固厭飫<lb/>
扵平生一旦退䖏海隅窮深極宻與世不相関者㡬<lb/>
廿載扵是當代能言之士凋落殆盡而鶴年亦老矣<lb/>
乃取向所積萹章之富句抉字擿編集類次之而題<lb/>
以今名良竊遡其有合扵聖人刪詩之大端者為之<lb/>
序庶㡬同志之士共謹其傳焉<lb/>
　　　　餘姚海隄集序<lb/>
餘姚俯瞰大海而西北當其衝每歲海潮奔突颶風<lb/>
挟怒濤相輔為害率常破廬舎壊土田且将魚其人<lb/>
而沼其地當宋為縣時知縣事謝景𥘉甞為隄二萬<lb/>
八千尺施宿又為隄四萬二千尺而其中為石隄者<lb/>
五千七百尺其所以與海為抗者可謂至矣然土隄<lb/>
<pb n="KR4d0569_SBCK_029-3a"/>
善崩而舊涯日墊為斥鹵凢西北田之受灌陂湖者<lb/>
亦且溢入醎流歲用不稔國朝易縣為州四十餘年<lb/>
而國子葉先生来為其州判官行視敗隄亟與郷之<lb/>
父老圖所以弭之迺䂓貨食募匠傭揆日之吉鑿石<lb/>
為隄以尺計者捴二萬四千二百三十五其視前人<lb/>
之功可不謂益至矣乎扵是州之民相與誦羙之不<lb/>
巳既致辭走亰師請國子監丞陳公衆仲翰林學士<lb/>
王公師魯為文記其事而復退率州士之工乎詩者<lb/>
以及寓公過客作為樂府歌行五七言近體若干首<lb/>
以詠歌先生之功扵無極先生之子南䑓掾晋裒集<lb/>
為若干卷将鋟梓以傳而属余序之昔漢召信臣為<lb/>
南陽太守甞造鉗盧陂扵穣縣累石為隄以莭水势<lb/>
田獲羙溉民甚利之及後漢杜詩為太守復脩其業<lb/>
時人為之歌曰前有召父後有杜毋先生継謝施二<lb/>
<pb n="KR4d0569_SBCK_029-3b"/>
令為海隄視杜之継召作陂隄則同州人士歌思之<lb/>
又同所不同者彼盖漢史傳其事此則出扵民俗之<lb/>
誦羙而非太史氏之所紀錄也雖然杜之功僅齊扵<lb/>
召而先生之功則非謝施所可及庸詎知是隄之築<lb/>
不有待扵先生而後大顯扵丗乎則夫他日之秉史<lb/>
茟者固當以先生之紀録追見乎前事而召杜不得<lb/>
専羙兩漢矣詩曰惟其有之是以似之庸敢竊取斯<lb/>
義序所以作者之意如此先生入官之履歴作隄之<lb/>
歲月與夫為政之大凡載之記文得以互見者不贅<lb/>
焉<lb/>
　　　　宻菴文集序<lb/>
文主扵氣而氣之所充非本扵學不可也六經而下<lb/>
以文䧺世者稱孟軻氏韓愈氏孟軻氏曰我善養吾<lb/>
浩然之氣韓愈氏曰氣盛則言之短長聲之高下皆<lb/>
<pb n="KR4d0569_SBCK_029-4a"/>
宜然孟軻氏之養氣則既始之以知言而韓愈氏之<lb/>
氣盛亦惟三代兩漢之書是觀聖人之志是存耳文<lb/>
以氣為主氣由學以充見之二氏可考而知也後之<lb/>
學者乃或不是之求方貴華尚采粉澤以為工遒宻<lb/>
以為能吁亦末矣是故有見扵此而思務去之者豈<lb/>
不謂之有志之士乎若吾友謝君原功斯為有志之<lb/>
士矣原功自㓜強記捷識敏扵學問比壮經史百家<lb/>
皆搜抉槄擢毫分縷觧積之既乆<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>泓涌溢浩乎其<lb/>
沛然矣甞一試江浙郷闈不利輒謝絶塲屋抱其遺<lb/>
經見尚書貢公扵吴山公一見即待以竒士巳而同<lb/>
泛大海相與朝夕論辨一意古學刮摩淬礪訖為聞<lb/>
人後稍從軍淮右應聘中吴浮沉常調者數載則疆<lb/>
土内附例徙南亰逹官貴人有知原功者強起而致<lb/>
之逺郡扵是踰江渡河壮走齊魯登㤗山臨淄水而<lb/>
<pb n="KR4d0569_SBCK_029-4b"/>
文氣益壮柰何不二三年復以踈雋不檢棄去平生<lb/>
抱負百不一試而其志之可見者獨文而巳原功之<lb/>
文肖其為人其立論閑以挺其書事簡以悉其序記<lb/>
銘賛雅徤而竒警其詩歌彬蔚而穠麗庶㡬傑出一<lb/>
時流軰無敢與並者原功既東還故里携其所著宻<lb/>
菴槀若干卷授余曰吾所與㳺而文者誰歟惟是文<lb/>
槀宜有序敢以請扵子余不得辞謹為論次其學之<lb/>
有得扵孟韓者書之于首簡使丗知原功之文非徒<lb/>
粉澤遒宻之是務而其傑出一時者盖由有氣以充<lb/>
之而又能本之以學也原功㑹稽人名肅其字原功<lb/>
宻菴乃别號也故以題其槀云<lb/>
　　　　大梅常禅師語錄序<lb/>
學佛之人謂一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>語言皆壅蔽自心光明又謂語言<lb/>
者道之標幟也盖道之妙不可以語言傳而可以語<lb/>
<pb n="KR4d0569_SBCK_029-5a"/>
言見余觀常禅師𥘉見馬祖問如何是佛馬祖曰即<lb/>
心是佛後有一僧問云師見馬祖得箇什麽師曰馬<lb/>
祖向我道即心是佛僧曰馬祖近日佛法又别又道<lb/>
非心非佛師曰任汝非心非佛我只𬋩即心即佛馬<lb/>
祖聞之為之歎許大㢤言乎非道之所由以見者乎<lb/>
故自是而後師之道行日著而學徒之至如歸以至<lb/>
臨殁示衆物非他物一語洞見生死庭户無少留情<lb/>
信其為一代之偉人矣鄞大梅山之護聖寺盖師<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>
道之䖏寺舊有語録甞鋟梓以傳後燬于火不存者<lb/>
久之復言慥公主是寺之日為請文海郁公朝勘夕<lb/>
校裒集成帙而併採摭唐宋以来諸碩徳拈提頌古<lb/>
詩偈䓁萹及凢名人鉅公所為碑碣題詠之類附之<lb/>
語録之左復言方重入于梓未及成而退席矣本宗<lb/>
生公實𥙷其䖏乃急唱衣鉢命工完之仍介文海求<lb/>
<pb n="KR4d0569_SBCK_029-5b"/>
余序其首夫道以心而傳以言而顯言固不得與道<lb/>
抗而道實不離乎言粤自逹磨西来有所謂教外别<lb/>
傳不立文字之說學者遂至擯棄語言絶口而不及<lb/>
曰吾師逹磨甞云尓彼獨不思馬鳴龍樹百丈断際<lb/>
諸師皆前後逹磨而興者也或兼契經以造論或借<lb/>
龍宫之書以泛觀或精入乎三蔵或該練乎諸宗語<lb/>
言之顯夫是道者其可盡棄之㢤師爲馬祖的嗣而<lb/>
是録也一皆開闢正信直明一心以歸合佛祖之所<lb/>
示非世之應機酬詰以枝辞蔓說爲辨博鈎章棘句<lb/>
爲迅機岐道而二之者所可同日語也學者扵此苟<lb/>
能借言以顯其無言以求所謂道者而躬行之庶㡬<lb/>
大法全體離言語相用以證夫逹磨氏之說而扵教<lb/>
外之傳亦何同而何别乎夫如是則文海之所集不<lb/>
爲徒是復言本宗之汲汲扵刋布者不爲虚行矣雖<lb/>
<pb n="KR4d0569_SBCK_029-6a"/>
然學者其勉之師㐮陽人俗姓鄭氏世系入道之詳<lb/>
具見傳燈兹不贅述也<lb/>
　　　題䟦<lb/>
　　　　䟦㝎武帖<lb/>
右㝎武禊飲帖今為大慈寺主僧南宗禅師㝎公所<lb/>
蔵竊攷此帖真迹及石刻俱以殉塟昭陵唐末温韜<lb/>
彂其所蔵但取金玉而帖與石悉棄墓隧中宋𥘉耕<lb/>
民入隧見帖𥿄巳腐獨負其石歸以搗帛㝎州一㳺<lb/>
士見而竒之即以百金市去丗謂之古㝎本王君貺<lb/>
守長安取㽞公庫庫焚而石毀㝎武乃其别刻歴代<lb/>
蔵之御府石晋之末契丹自中原輦載貨寳圖記北<lb/>
至真㝎徳光死漢兵継至此石棄之中山慶暦中為<lb/>
李學䆒者所有其後宋景文公守㝎武乃取其石匣<lb/>
置郡齋熈寕間薛師正出牧其子紹彭好書因别刻<lb/>
<pb n="KR4d0569_SBCK_029-6b"/>
一石易之丗謂之薛氏本大觀中紹彭之弟嗣昌以<lb/>
所易本獻諸朝徽宗命龕貯宣和殿靖康之亂遂不<lb/>
知所在矣其所摸搨古㝎本差肥薛氏本稍瘦王順<lb/>
伯主肥者尤延之則以瘦者為真二公皆好古博雅<lb/>
其論此帖不同如是要必互有所見是本乃類瘦者<lb/>
其為薛氏本無疑盖㝎武𥘉刻丗之竒寳也舊蔵曺<lb/>
南吴志淳家禅師為買家旁良田若干畞貿而有之<lb/>
余一日謁禅師慈雲山中禅師出以相示而俾識諸<lb/>
後甞觀張彦逺法書要録謂右軍平生所書以禊飲<lb/>
帖最得意故㽞付子孫傳七丗至僧永乃付弟子辨<lb/>
才唐太宗遣䔥翼詭辨才以得帖既傳之扵僧而苐<lb/>
五行有僧字者盖是時搨本巳多惟僧永所蔵為真<lb/>
故扵行間以僧字押縫耳嗟乎僧永不可作矣去之<lb/>
六七百年而此帖復為僧家所蓄則襌師者豈永之<lb/>
<pb n="KR4d0569_SBCK_029-7a"/>
後身耶且其石刻一則曰古㝎一則曰㝎武皆因㝎<lb/>
之人士及㝎牧守所蔵而得名今禅師名㝎而實有<lb/>
乎此帖百世之下庸詎知不稱為僧㝎所蔵本耶夙<lb/>
有縁契扵斯見之矣然付之弟子頗難其人使能知<lb/>
所寳愛如辨才者猶不保其不失况下此者乎禅師<lb/>
後人尚加慎矣㢤<lb/>
　　　　䟦康里公臨懐素論草書帖<lb/>
右懐素論草書帖語康里文獻公所臨按懐素唐僧<lb/>
字蔵真以善草書擅名大暦間頃見其一帖云王右<lb/>
軍草書不及張芝又一帖云張芝草書非老僧莫入<lb/>
其體則懐素自謂抗芝而過右軍矣不知此論然乎<lb/>
否乎藝家相薄豈自昔有之乎文獻公書名之重不<lb/>
在懐素下其䟦此帖乃尊之為竒寳視懐素之論右<lb/>
軍抑何過厚耶與權家蔵此卷非獨愛其字畫之妙<lb/>
<pb n="KR4d0569_SBCK_029-7b"/>
盖亦重乎徳矣<lb/>
　　　　龍山古蹟記後題<lb/>
嗚呼是惟先師待制栁公之遺墨公提舉江西儒學<lb/>
時正宗匡公方主龍興之上藍暇日過從甚相好也<lb/>
後二三年公既受代歸婺而正宗亦謝事還鄞之龍<lb/>
山婺與鄞相去数百里逺而公扁舟訪之宿㽞是山<lb/>
㡬一載古蹟記作扵此時于時公年已七十後二年<lb/>
召入禁林又一年而殁去之十六年所而正宗亦示<lb/>
寂矣乆之正宗之法孫仲猷闡公由海上使還偶檢<lb/>
故箧見公此文䑕蠧中爲之傍偟瞻覩念前脩之䆮<lb/>
逺痛遺澤之日微亟命装治成卷且俾志諸左方嗟<lb/>
乎公以道徳文章爲丗大儒而其平生乃多喜與方<lb/>
外諸尊宿㳺故其遺墨流落人間者士大夫罕能蓄<lb/>
之而每見諸山人野士之室今觀此文所以拳拳是<lb/>
<pb n="KR4d0569_SBCK_029-8a"/>
寺之始末正宗之交好者如此其信道為法之勤可<lb/>
謂透脫情境者矣昔人謂蘇文忠公為五祖戒禅師<lb/>
後身故其為文漫衍浩蕩一自般若中出若公者豈<lb/>
其人歟嗚呼公今已矣覧其遺墨尚足以増兹山之<lb/>
勝氣也<lb/>
　　　　䟦薮上人所書蓮經後<lb/>
四明甘露寺沙門龍淵薮公手書妙法蓮華經七卷<lb/>
以報佛㤙乙卯之春余㳺龍山訪龍淵扵甘露禅室<lb/>
龍淵出以相示而命志諸後余聞一忉契經皆佛所<lb/>
演而此經獨為諸經之王至其引蓮為喻則以三丗<lb/>
同時十方同㑹方其開時即有果而扵果中即有因<lb/>
盖其諸子雖分布而㑹聚無隔断此其所以名蓮而<lb/>
蓮之為言連也所以明上承圎教開權顯實之微意<lb/>
也經云如来以一大事因緣故出現扵丗而所謂開<lb/>
<pb n="KR4d0569_SBCK_029-8b"/>
示悟入即其旨也昔人有誦持此經至以秦王所贈<lb/>
二物託之母手而降生者亦有書寫此經即身為爛<lb/>
瓜香舌為青蓮香者一皆夙净願堅固力之所致龍<lb/>
淵之書是也亦豈徒然也㢤龍淵為人純素質直無<lb/>
世間心而作此字點畫勻整意態簡逺其為知㤙精<lb/>
進盖可知矣宗風凋弊之餘或至飽食終日増上慢<lb/>
者其視龍淵亦可少愧㢤龍淵甞首衆杭之靈隐後<lb/>
由永樂移至甘露時年六十五云<lb/>
　　　　䟦袁學士詩後<lb/>
此六詩袁文清公為啇隐師作也元之盛際文清以<lb/>
學問辞章名震天下而斥言隻字人視之如圭璋珠<lb/>
貝願一覩之而不可得然獨扵啇隐無所爱吝如此<lb/>
則啇隐必有大過人者按啇隐乃龍山永樂寺僧文<lb/>
清甞與同叅横川和尚横川時住玉几山之育王寺<lb/>
<pb n="KR4d0569_SBCK_029-9a"/>
雲項源師乕丘永師亦與之同叅詩中所言玉几雲<lb/>
項虎丘者盖指此三人也此詩今為啇隐法孫本歸<lb/>
所蓄間出以相示余祝之使蔵諸名山庶十百年後<lb/>
知啇隐之結交文清猶如佛印之扵東坡靈源之扵<lb/>
山谷其趣味相同真是山間林下之人與夫假士大<lb/>
夫之名以粉飾樷林者異矣啇隐諱予其字啇隐甞<lb/>
岀世里中之開壽寺文清諱桷字伯長官翰林為侍<lb/>
講學士其謚文清與啇隐同里閈四明人<lb/>
　　　　䟦東坡手帖後<lb/>
右蘇文忠公與方逢逹帖墨迹刻本通七紙聮為一<lb/>
卷其中所言皆煩碎小事無足深論而傳之至今不<lb/>
廢者丗知貴重其人故耳此卷舊蔵逢逹家後為他<lb/>
姓所得今復歸之扵方氏政如寳玉大弓之在魯自<lb/>
我失之自我得之方氏子孫可以慨然扵此矣<lb/>
<pb n="KR4d0569_SBCK_029-9b"/>
　　　　題倪樂工瓊花燈詩卷<lb/>
餘姚樂工倪昌年事母能盡孝一日母病甚昌年禱<lb/>
之神有應乃手製瓊花燈薦之祠下以昭荅神貺其<lb/>
燈備極諸巧緜時㦄月乃成逺近觀者咸唶唶歎賞<lb/>
不巳扵是縣之老儒攖寕<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>公庸菴宋公俱為詩文<lb/>
以寵之而且請余題其左嗟乎樂工賤伎也瓊花燈<lb/>
淫巧也二者皆士君子所不道攖寕庸菴士君子之<lb/>
標的也而扵昌年頋乃樂道之如此豈非有取扵孝<lb/>
而然乎夫孝衆行之本萬善之紀也人而能此雖甚<lb/>
微且陋亦有足稱者焉唐史所載孝弟事如萬年王<lb/>
丗貴䓁乃多閭巷之民而禮記言小孝用力盖思慈<lb/>
愛以忘勞也以今昌年觀之樂工之伎誠賤矣其視<lb/>
閭巷之民庸有間乎一燈之巧固滛矣比之忘勞之<lb/>
孝又豈甚戾乎攖寕庸菴所為樂道而不置者盖亦<lb/>
<pb n="KR4d0569_SBCK_029-10a"/>
得夫作史記禮者之遺意矣余不知昌年然以二公<lb/>
之言為足信故申其意題諸後<lb/>
　　　墓誌銘<lb/>
　　　　蔡莭婦夏氏墓誌銘<hi>并序</hi>
鄞人有蔡敬者䘮其母踰再期而哀慕猶不巳益求<lb/>
世之大夫士為詩若文以抒無窮之悲焉余甞取而<lb/>
閱之為之喟然歎曰昔者先王之治必始之家而後<lb/>
及扵國與天下故女子自㓜至長皆有師傳之教是<lb/>
以化成扵内外而其俗易羙王道廢熄之餘閨門之<lb/>
行既非世教所奨成而其事實又不獲顯揚扵為士<lb/>
者之手亦何所恃而勸耶此蔡莭婦之死余固不宜<lb/>
無一言厠諸公之後也又况其孤之有請耶是用不<lb/>
譲而受其辞按莭婦諱某字守貞㝎海夏文華女年<lb/>
二十四歸鄞縣蔡志善歸三年生子敬未及晬而志<lb/>
<pb n="KR4d0569_SBCK_029-10b"/>
善死時海上兵起居人錯愕不自安莭婦泣以涖事<lb/>
自歛至塟無違禮迨服除父母兄弟憐其年壮而寡<lb/>
又蔡氏方衰無所養間使諷之欲奪而改適莭婦即<lb/>
怒且泣曰人不以大莭勉我頋欲使我爲常婦人且<lb/>
姑老子在襁褓中有能奉之而字之者乎因誓之曰<lb/>
所不與蔡氏相始終者有如河父母兄弟知其意之<lb/>
莫囬也卒不強之隣有[婺-矛+牙]婦甞相與誓死守義後竟<lb/>
易其心而更誘之以甘言莭婦謝絶之終其身弗與<lb/>
見莭婦後姑年七十餘以志善非已出且蚤亡也益<lb/>
慮無所依但語輒泫然流涕莭婦事之無戚踈一日<lb/>
遘病甚革莭婦焚香爇臂乞以身代其病乃旋愈教<lb/>
子必納扵矩度甞戒之曰汝生十月而父死吾寳汝<lb/>
如掌上珠即不幸有所虧闕吾寕從父扵地下不願<lb/>
與汝俱生矣其子化服惴惴不敢肆莭婦兄弟以財<lb/>
<pb n="KR4d0569_SBCK_029-11a"/>
䧺扵鄊姻族蕃衍而盛大莭婦拊循應接親踈大小<lb/>
得其宜然未甞以貧故一舉口及扵利悪衣悪食御<lb/>
之不愠絲蓄粒聚以克有家卒使蔡氏之胤瀕絶而<lb/>
復續婦徳之脩母道之著庶㡬古昔之遺風焉有司<lb/>
髙其行為摭其實上之部使者轉聞于　朝以旌異<lb/>
之事未報下而莭婦不待矣莭婦年五十有二卒扵<lb/>
某年某月某甲子而塟扵某年某月某甲子墓在某<lb/>
縣之某原子一即敬孫女一尚㓜余甞獲與莭婦兄<lb/>
弟㳺而莭婦之章章如是者盖皆得諸見聞可以考<lb/>
按而不誣嗚呼是有以傳信扵後世矣銘曰<lb/>
惟古有治盖由内始世弊俗傷女教乃亡不迹而踐<lb/>
維夏之媛暨嬪于蔡卒守大戒夫夭子孩志苦心哀<lb/>
一莭自誓[婺-矛+牙]居二紀既荅于夫亦迪于孤母儀婦則<lb/>
尚嫓古昔瞻彼南山松栢丸丸琢辞墓石為後丗式<lb/>
<pb n="KR4d0569_SBCK_029-11b"/>
　　　　項止堂墓誌銘<lb/>
永嘉有䔍行之士曰止堂項君諱某字某以某年某<lb/>
月某日卒于杭之寓舎享年八十有三其子昕以道<lb/>
梗不能奉柩歸塟遂遵治命火化于郭外之七寳山<lb/>
後若干年為某年某月某日始克凾骨卜瘞于餘姚<lb/>
某鄊之某原前事昕奉故著作郎李公孝光之㧋蹐<lb/>
門泣告曰先人之死既不得以禮塟而墓上之石又<lb/>
未知所刻吾子不以昕之無所肖似而辱與之交失<lb/>
今弗啚恐後或墜闕以重不孝之罪敢以状請幸矜<lb/>
而卑之銘嗚呼余之晚陋豈足以銘君而昕之望之<lb/>
也則至矣其何敢不諾按状君之曽大父某大父某<lb/>
俱豐扵財積而能散父某益以仁及物以義維家同<lb/>
居合食尼七世有堂曰同愛歲時吉㐫之㑹食指盖<lb/>
千餘焉然比三世未有以官業知名于時者至君始<lb/>
<pb n="KR4d0569_SBCK_029-12a"/>
試吏瑞安平陽二州轉浙東肅政㢘訪司奏差辟䖏<lb/>
州路総𬋩府史遷紹興秩滿借授杭州路橫塘務副<lb/>
使改山隂縣典史終焉君所至有㢘聲而強敏介直<lb/>
無所阿避人不畏守與令而畏君其行事尤著者則<lb/>
在瑞安時有尹喜者其妻爲勢家子所奪愬之州州<lb/>
弗敢詰反抵告者罪君抱牘而諍勢家子恐囊白金<lb/>
夜謁君怒曰理與法吾忍以金屈耶卒直其冤而尹<lb/>
以妻歸在紹興時朝廷遣使决大獄命君捴理諸囚<lb/>
君悉爲剖析出其無死罪者七人使者以案上中書<lb/>
俱從所議七人得不死在横塘時務循舊弊以月觧<lb/>
餘金私之君毅然持不可盡歸之官俾輕啇稅什之<lb/>
一在山隂時郡飢民之流亡者過半守選君賑恤所<lb/>
至多所全活百姓爲之歌曰噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>頻月之飢今飽<lb/>
而君前後𬒳郡檄推鞠各縣事凡若干莫不稱允而<lb/>
<pb n="KR4d0569_SBCK_029-12b"/>
不及大用以老惜㢤君豐頥巨目丰神秀偉而孝友<lb/>
盖本乎天性事兄如事父撫兄弟之子女如己之子<lb/>
女嫁其從妹之孤貧者四人御下以嚴群從弟姪有<lb/>
不遵教者輒加箠辱始若不甚堪而終服其識量或<lb/>
議分有其先業君沮之不可則曰餘從所請但某所<lb/>
得者不敢受其業至今存焉人目為義産云君自蚤<lb/>
歲即慕道家虚無之說後遇一異人授以不傳之秘<lb/>
而其學日粹晚益研覈妙旨演為金碧大丹之圖其<lb/>
扵隂陽造化之理有難遽曉者則假帝江問荅别為<lb/>
書若干言其有得如此以故春秋雖髙而視聴歩履<lb/>
如強壮齒之落者更生髮之白者日以黒至其属纊<lb/>
之日猶索筆大書謂昕曰汝能聴吾言死且無憾遂<lb/>
奄然而逝娶杜氏早卒継翁氏子男一人即昕福建<lb/>
行中書掾史博學多能而尤以醫顯孫男一曰恕能<lb/>
<pb n="KR4d0569_SBCK_029-13a"/>
世其父學銘曰<lb/>
天之降村兮用必以時時不盡用兮或嗇其施君村<lb/>
則大兮其聀則卑百圍之木兮斧柯是為民有疾痛<lb/>
兮固<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>吾肌惟澤之淺兮卒止扵斯乃惇孝友兮紹<lb/>
家之肥乃啓玄秘兮葆其枯羸一朝乗化兮蝉蛻而<lb/>
歸巋焉斯丘兮儲祉在兹越山欝葱兮其石如脂揚<lb/>
芬載羙兮刻此銘詩<lb/>
　　　　唐莭婦姜氏墓誌銘<lb/>
三代盛時詩書之教非獨行之賢士大夫雖至女婦<lb/>
之間亦未始不加諸意以故上而后妃下而諸矦大<lb/>
夫之妻與夫江漠汝墳之婦一皆以禮自防見諸歌<lb/>
詠去三代逺矣内外之教舉廢自賢士大夫固巳鮮<lb/>
能知所自守而况扵女婦乎扵斯之時有如四明唐<lb/>
莭婦者能以少艾之年<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>屋而[婺-矛+牙]居青燈静夜影隻<lb/>
<pb n="KR4d0569_SBCK_029-13b"/>
形单攻苦食辛罔有變志卒至長諸孤扵方稺續遺<lb/>
㣧扵将絶扵夫為令妻扵子為賢母扵丗為莭婦嗚<lb/>
呼其可銘也巳乃以孤子賔原之請為序而銘之序<lb/>
曰莭婦姜氏郡之慈溪人祖諱宗益考諱文尭莭婦<lb/>
年十九歸同郡㝎海唐君榮祖歸十三年而唐君卒<lb/>
莭婦持䘮盡哀理家盡瘁課耕農以為食躬紡績以<lb/>
為衣男迪之學女示之行遇人恂恂一由扵禮及春<lb/>
秋既髙扵内外属為尊行而慈㓜字微親踈咸附悍<lb/>
强頑鄙亦無悪斁先是唐君甞命㓜弟珎為子莭婦<lb/>
愛珎甚扵巳出曰吾爱之勝吾子然後家人爱之能<lb/>
不異扵吾子也平居奉養未甞有所擇晚益絶去葷<lb/>
胾脩浄土業有厭丗之心焉子男二人長請銘者次<lb/>
曰璲女二人長適姜賔和次適王子志孫男三曰文<lb/>
與曰林曰太平孫女二俱在室生扵元至元甲午十<lb/>
<pb n="KR4d0569_SBCK_029-14a"/>
月十二日卒扵洪武癸丑二月十九日其夀至于八<lb/>
十以丁巳歲九月甲辰塟于慈溪縣徳門鄊之石湫<lb/>
原余既與莭婦之諸子㳺甞得拜之扵堂上而又竊<lb/>
銘唐君之墓矣其知莭婦誠莫余若是宜賔原之有<lb/>
請也銘曰<lb/>
女之扵夫猶士扵君從一而終其莭乃伸世弊俗媮<lb/>
㦯替常度士逐頽波女犯行露㳤惟姜氏有卓斯時<lb/>
大莭潔然匪闕匪虧婦徳既脩母道亦行孰輔而告<lb/>
惟性之成士厲扵為其迹易顯女䖏于私幽而莫闡<lb/>
我作銘辞鑱厥墓門以警于世以慰其後昆<lb/>
　　　　汪彦貞墓表<lb/>
四明汪君彦貞有賢妻陳氏自君之死悪衣糲食居<lb/>
數年乃克塟君鄞縣陶奥之原其将塟也泣謂于其<lb/>
孤子曰汝父不得壽其身猶可永其名其孤子長號<lb/>
<pb n="KR4d0569_SBCK_029-14b"/>
以告扵宗人㝎海令汝懋求次其事而銘之以納諸<lb/>
壙塟之数年又泣謂于其孤子曰汝父獲銘于壙中<lb/>
曷若表之扵墓上扵是孤子常久詣余乞文刻諸墓<lb/>
余以不識君譲常乆㗸哀跣行伏而告曰先君之棄<lb/>
代也不肖孤纔四歲㓜孩甚騃罔有識知吾母守莭<lb/>
自誓力扵衣食長之教之俾知向方乃訓之曰汝父<lb/>
生十四年而孤又十年而死吾為汝家婦僅数年汝<lb/>
父死時吾年僅二十餘然何所恃而能自守耶盖知<lb/>
汝父之有子庶㡬有待扵汝也汝父既蚤孤每春秋<lb/>
祭先人俯仰齋慄如見其享之者巳祭未甞不悲哀<lb/>
事母盡孝晨昏㝎省不少怠睦親戚和上下恂恂惟<lb/>
恐有弗及田桒有餘輒以賙其鄊里讀書取大義通<lb/>
而巳然尤喜學易為人守綱紀尚氣莭不馳騁衒鬻<lb/>
以為名其操履如此是真有志者耶不幸材未試行<lb/>
<pb n="KR4d0569_SBCK_029-15a"/>
未充而短命死矣吾聞嗇扵其前者則必𥙿扵後此<lb/>
所以知汝父之有子也以汝父之有子則汝之成立<lb/>
從可待矣吾雖不能必汝之成立然能必汝父之有<lb/>
子也汝宜識之常乆泣而蔵諸心重惟先君遺事既<lb/>
不克以盡知幸而有聞扵吾母者又不得令辞以登<lb/>
載緜歴歲年以至于今而猶強顔斯丗者何如人也<lb/>
先生言可垂後而志在恤孤其尚有以盖覆吾汪氏<lb/>
也㢤固敢以請嗟乎余不及識君矣然余之故人方<lb/>
彦中實為贅婿扵汪氏與君居同室食同㸑相親之<lb/>
意不以生死而或殊固丗所謂賢者也以彦中之賢<lb/>
可以卜君之必賢而君之孤子又述其母夫人之言<lb/>
以請遂悲而輯其辭使刻扵君之墓君諱弥亨彦貞<lb/>
字也其先歙人宋吏部尚書贈少師謚荘靖者扵君<lb/>
為六丗祖諱與合諱佑世者君之大父父也母陳妻<lb/>
<pb n="KR4d0569_SBCK_029-15b"/>
盖其姪女子一即常乆生扵某年月日卒扵某年月<lb/>
日嗚呼人之所難得乎天者村與行也天能以人之<lb/>
所難得者與人而不假以年則其所得有不暇脩爲<lb/>
以少見于丗如君者是巳君之村行如是使幸而至<lb/>
扵中壽則其有見扵丗者當何如㢤然竟止扵此其<lb/>
命也夫其可哀也夫<lb/>
　　　　趙君夫人戴氏墓誌銘<lb/>
洪武三年冬十有一月庚戌浚儀趙君之夫人譙郡<lb/>
戴氏卒于浦江徳政鄊之正寢卒後二年秋九月庚<lb/>
午塟家西四里華表山之原又一年仲弟良始克囬<lb/>
自東海望墓門而哭嗚呼夫人之卒良既不得慿其<lb/>
棺其塟也又不得舉其紖歴歲踰月痛慕無及徬徨<lb/>
踊頓㡬不能生巳而哀子友亯乃以銘墓之辞来属<lb/>
且曰吾母将終甞以不及見舅爲恨他日又甞謂舅<lb/>
<pb n="KR4d0569_SBCK_029-16a"/>
恭而有文倘辱為之銘吾母之神庶幸安焉嗚呼夫<lb/>
人有弟不閑扵訓教猖狂播徙卒阻窮裔以致斯極<lb/>
也猶欲强飾不令之言號慟而為之書悲苦抑塞尚<lb/>
堪措一辭耶雖然夫人之徳之懿非良不能以䆒知<lb/>
也盖良既乳即以先夫人之命育扵夫人其後受室<lb/>
趙君之妹取友卜隣又皆夫人是依自㓜至老未始<lb/>
一去其左右故夫人之為女為婦為母之道咸目覩<lb/>
而心識之夫人生而氣靈孩而性婉長而志慤工足<lb/>
以致羙而不華徳足以配禮而不繁其在母家先君<lb/>
先夫人恩遇特厚夫人之奉之也生而侍側俻敬養<lb/>
之禮殁而當䘮竭悼慟之情撫諸弟以仁接宗黨以<lb/>
義在夫家移其事父母者事舅姑接宗黨者接姻族<lb/>
舅盖故諸王孫居家庭間無可當其意者獨扵夫人<lb/>
無違言年九十而終嘱以後事夫人泣而涖之憂勞<lb/>
<pb n="KR4d0569_SBCK_029-16b"/>
踰月遽纏大酷姑尤性嚴難犯夫人承之以恭事之<lb/>
以謹威怒之教始終不形相夫具塩醯時種作廣垣<lb/>
屋凡供養教育婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>䘮祭之費一資扵經畫夫好簡<lb/>
静晚益耽慕老荘之無為置家事不問夫人調護聴<lb/>
順必稱所欲中年得子保持尤至慈恵以臨之惻怛<lb/>
以導之訓之誨之迄至于成夫弟之子蚤失怙樓氏<lb/>
甥有家難夫人皆子蓄之雜已子中無異㤙夫人諱<lb/>
如玉其考曰我先君諱暄妣曰我先夫人劉氏趙君<lb/>
諱良本其考曰梅石䖏士諱必俊妣曰朱氏夫人生<lb/>
二十二年而歸趙君距卒時得年六十有八子男一<lb/>
人即友亯孫男二人季昇季昱曽孫男三人嗚呼良<lb/>
不敏無以褒叙令㳤貽<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>後来㩀實書辝聊以抒哀<lb/>
思云爾銘曰<lb/>
猗歟夫人秉懿柔女婦盡軄母道脩兩族英英昭令<lb/>
<pb n="KR4d0569_SBCK_029-17a"/>
猷曰徳之恒行之周天啓其祥地掩休佳城欝欝茂<lb/>
松揪母弟勒銘告諸幽洪武七年九月重陽日仲弟<lb/>
戴良誌<lb/>
　　　祭文<lb/>
　　　　祭亡妻趙氏夫人文<lb/>
嗚呼吾之伯姊趙氏之冢婦也二族之好異扵他門<lb/>
故夫人歸于我夫人以吾從師問友之便遂即女氏<lb/>
家焉𥙷苴罅漏彌縫闕略未始一日<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>安也自時<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>
後吾乃不常家居或旅食扵人門或逐微禄扵鄊校<lb/>
二紀之中與夫人共䖏者数歲而巳一歲之中與夫<lb/>
人共圖家事者數日而巳夫人奉養四親長育二男<lb/>
二女畢䘮塟婚嫁十餘既艱且勤一不以吾之不巳<lb/>
助爲念吾獲免堕他業而以文墨相始終者皆夫人<lb/>
之力也吾年㡬半百始提舉儒學于淮南夫人同在<lb/>
<pb n="KR4d0569_SBCK_029-17b"/>
官者僅三載即徃武林視其孥明年兵起倉卒復挈<lb/>
其孥冐濤江之險以東還吾時北至齊魯東出吴越<lb/>
為孟浪之㳺益不以家為意夫人扶衰救弊食淡攻<lb/>
苦又十餘年而䘮亂稍平門户稍静方撫二子以業<lb/>
耕率子婦以蚕織期成家以待吾嗚呼孰謂遽棄吾<lb/>
而死乎前年夏夫人遣二子省吾鄞江之上二子謂<lb/>
夫人精力尚強飲啖尚善而兩鬂猶<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>黒吾長夫人<lb/>
二歲時属病脾氣息奄奄日食不数合而鬂髮之種種<lb/>
者且<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>白矣吾恐一旦殞命他所夫人阻逺不得<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>
哭泣之位為終天恨嗚呼孰謂夫人竟死而吾反存<lb/>
乎夫人始病時得兄子温書扵㑹稽云夫人近病痰<lb/>
氣甚憊吾意痰氣夫人之故病也雖憊無害継見倪<lb/>
氏婿其言與温同且加劇焉吾始䰟驚心壊是夜參<lb/>
半即星馳而東越三日抵家見夫人神氣尚完語言<lb/>
<pb n="KR4d0569_SBCK_029-18a"/>
尚爽朗日者又謂及秋必愈吾益意夫人之病雖憊<lb/>
然終可無害也嗚呼孰謂以是而孽其軀乎豈吾之<lb/>
迂不事事貽艱投悴于夫人實有以累其壽乎自今<lb/>
巳徃孰與撫吾之子率吾之子婦以成吾之家乎吾<lb/>
之所望扵後来者孤矣其扵斯丗亦無復乆居之志<lb/>
矣天倘假以數歲之期惟當縛一椽扵墓上待盡其<lb/>
餘齒以與夫人共蔵扵兹土如斯而巳矣嗚呼哀㢤<lb/>
嗚呼哀㢤吾扵夫人少壮不得以相樂老不得以相<lb/>
守病不得以相扶名爲夫婦實無異扵過客之相遇<lb/>
吾上悖扵天倫下乖扵人道致使夫人生而衘恤以<lb/>
思殁而齎恨以别天之爲乎抑人之爲乎吾懐之悲<lb/>
曷月而止矣猶幸夫人有子頗知書有女能盡孝菽<lb/>
水湯藥不虧扵生前衣衾棺槨不儉扵死後又得吉<lb/>
壌迫近女家之左側而且塟以踰月合乎先王制禮<lb/>
<pb n="KR4d0569_SBCK_029-18b"/>
之意庶㡬神心恱矣體魄安矣零丁孤苦之懐亦扵<lb/>
是乎其少慰矣嗚呼吾言有盡吾痛其有窮乎一奠<lb/>
告誠老淚如瀉尚饗<lb/>
九靈山房集卷之二十九終<lb/>
</p>
<p>
</p>
  </div>
</body>
</text>
</TEI>
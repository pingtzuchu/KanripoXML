<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_005-1a"/>
九靈山房集卷之五<lb/>
　　山居槀　男戴禮叔儀類編<lb/>
　　　記　從孫侗伯𥘉同編<lb/>
　　　　浦江縣脩學記<lb/>
浦江之在婺蕞爾縣也而制宜有學治門之東南其<lb/>
學在焉然歲乆且壊比數十年雖屡加繕理而僅取<lb/>
苟完無經乆意今縣大夫始至乃喟然興歎謂學之<lb/>
所急惟田與廬今監縣㢘矦阿年八哈既甞歸其侵<lb/>
疆矣頋兹屋廬之圯壓吾得辭其責㢤遂與主簿劉<lb/>
矦師稷合謀脩治而俾教諭祝君應昇宣其勞應昇<lb/>
既受命即為禮致知經之士張天錫吴實飭材徴工<lb/>
率先凢役而他有籍于學者因皆相勵而趋為之自<lb/>
殿庭門廡以逮泮池論堂齋舎墙垣廩庾庖湢之属<lb/>
悉皆易弊為良有加扵昔始事至正辛卯之秋九月<lb/>
<pb n="KR4d0569_SBCK_005-1b"/>
及冬十一月而成扵是應昇暨學之耆碩方先生摴<lb/>
相與属茟扵良以記其役良屡謝非其人不獲命乃<lb/>
記之曰春秋之法凢一工役之興必備書以示譏盖<lb/>
所以重民力也若僖公之脩泮宮固亦甞用其民力<lb/>
矣考之扵經乃不與南門諸役者並存豈不以學校<lb/>
為有國之先務而僖公脩之實為其所當為㢤為其<lb/>
所當為而不書雖謂見與扵春秋可也嗚呼僖公不<lb/>
可作矣今縣大夫之能若是不亦僖公之徒歟然僖<lb/>
公之脩泮宮也魯人甞作泮水之詩以頌之先儒孔<lb/>
氏彂詩人之意不特謂僖公能脩其宮又謂僖公能<lb/>
脩其化是則所謂脩者豈止乎棟宇之岧嶤丹雘之<lb/>
華鮮而巳㢤亦曰有政焉耳縣大夫又所當思以圖<lb/>
之而無媿乎僖公可也泮水之詩其首章有曰思樂<lb/>
泮水薄采其芹縣大夫之嘉恵吾邑之士者至矣其<lb/>
<pb n="KR4d0569_SBCK_005-2a"/>
二章有曰載色載笑匪怒伊教吾邑之士尚扵縣大<lb/>
夫而重有望焉縣大夫大梁人名文質字彬祥姓蕭<lb/>
氏以儒林郎来為今官未㡬治三皇廟葺故所有書<lb/>
院月泉上㝷興是役以嘉来學是可謂知為政者矣<lb/>
　　　　黄氏歸田記<lb/>
諸暨東行六十里是為孝義鄊為其鄊之望者曰黄<lb/>
君松松故儒家由科苐居顯䆠者若干人而百年之<lb/>
喬木甞盛矣及一旦衰松之孫某遂以愚騃盡廢其<lb/>
先業至以百金産僅易一醉飽富豪之家争為巧計<lb/>
圖之而族人之無頼者又從而皷扇其間以故田凡<lb/>
八百餘畞屋凡二百餘楹無一步一椽存者維楊欒<lb/>
侯来署州事行視州境遂察知其弊一日召買産之<lb/>
家及某立庭下厯以古者仁厚之化義禮之俗開陳<lb/>
之而且反躬念過至扵泣下衆因俯伏首實告曰惟<lb/>
<pb n="KR4d0569_SBCK_005-2b"/>
賢矦命是從至夜漏半矦復列香烥對天誓衆俾伸<lb/>
者右抑者左衆又恱脫當右者右當左者左扵是冒<lb/>
取者償其業低直者益其金金入則贖其質田之應<lb/>
期者曽不滿一月不笞一人得田如干畞屋如干楹<lb/>
歸其家俾其母妻弟姪之散亡他䖏者咸群居聚食<lb/>
如家之盛時矦猶慮其乆而莫継也益選宗親之富<lb/>
而賢曰義曰鏞者以掌出入之數而且經紀其家事<lb/>
扵是義與鏞及凡黄氏之族莫不得矦之爲碩得余<lb/>
文記之庶㡬永矦之徳扵無窮乃以張君辰所序事<lb/>
介宋君時憲以請嗚呼若矦者其賢扵丗吏逺矣盖<lb/>
自授田之法壊而兼幷之俗興冨右豪強乗民之愚<lb/>
以<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>取其家業者有矣然民未甚病也迨夫聴訟之<lb/>
吏出焉考覈之不明剖决之靡中搆辞累歲而元姦<lb/>
宿猾因舞手以䂓民而民始病矣丗吏之不賢其重<lb/>
<pb n="KR4d0569_SBCK_005-3a"/>
病民多如此由是而言則為矦之民者雖不幸遭家<lb/>
之中変其亦庶乎無憾焉昔韓延壽守左馮翊時民<lb/>
有訟田者延夀為之引咎自責其民深自悔悟碩以<lb/>
田相移終死不敢争史書其事至于今傳之矦之此<lb/>
舉固史臣之所取而後世之所宜傳也其可記以永<lb/>
乆者有不在余文矣<lb/>
　　　　自得其樂齋記<lb/>
金華朱原良以自得其樂名所居之齋禮部尚書達<lb/>
不花公甞為書之間乞余言以記之余則復扵君曰<lb/>
君之所樂可得而聞之乎凢世之可以快耳目娱心<lb/>
志者其為物至夥崑崙之玉南海之珠涪水之金蜀<lb/>
之文繍象犀乕豹之齒角皮革豈君之所樂也㢤君<lb/>
曰非也此盖世之人之所樂也重珪累組髙牙大纛<lb/>
以至孤貉之裘瑚璉之噐萬鍾千駟之奉列鼎之食<lb/>
<pb n="KR4d0569_SBCK_005-3b"/>
豈君之所樂也㢤君曰非也此盖丗之人之所樂也<lb/>
然則君之所樂者可得而知矣湯之盤孔之鼎岐陽<lb/>
之皷岱山鄒嶧㑹稽之石刻師曠之琴孔子之文章<lb/>
與夫漢魏隋唐之栢碑彛器銘詩記序下及古文篆<lb/>
籕分隷諸家之字書皆可喜可玩而昔人之所以深<lb/>
樂之者也丗人之所樂者非君之所取則昔人之所<lb/>
取者必君之所甚樂也然昔人之樂亦豈易㦲君惟<lb/>
視世人之可樂者不一動其心乃能退而獲樂扵斯<lb/>
彼丗之人能致其樂矣而其不得蒹焉者獨昔人之<lb/>
樂耳惟世之人不得兼然後君得以取之而自得亦<lb/>
豈偶然也㢤雖然余甞因君之樂以求夫聖賢之所<lb/>
謂樂者矣聖賢之所樂者盖樂乎其内也非以其在<lb/>
外者言之也樂乎其内者道也則凡在外之物孰得<lb/>
而加之㢤斯樂也孔子得之顔淵継之顔淵沒得之<lb/>
<pb n="KR4d0569_SBCK_005-4a"/>
者鮮矣然則君之所得者其亦有得扵此否乎苟得<lb/>
之人且謂之有道之士矣君曰某不敏敢不敬蚤夜<lb/>
求從子之教遂書其本末以爲記<lb/>
　　　　樂善堂記<lb/>
秉彛王君和陽人雖累歲﨑嶇戎馬間然雅意不忘<lb/>
交友甞扵所寓闢堂曰樂善以延天下之善士扵是<lb/>
一時知名之彦咸喜從之㳺毎風晨月夕則相與坐<lb/>
堂上或談性命道徳之奥或論古今人事之得失民<lb/>
生之利害或雅歌投壷弹棊撃筑以盡其歡忻其所<lb/>
與㳺而最宻者如劉君伯温章君三益胡君仲申皆<lb/>
甞獲登斯堂爲文以頌君之羙君猶以爲未足而復<lb/>
乞言扵余余聞之駭且愧焉鄙人扵善無所聞君之<lb/>
所樂者烏得而知之縦知之又豈能出扵三君所言<lb/>
之外㢤雖然三君之文皆以樂乎在已之善言之也<lb/>
<pb n="KR4d0569_SBCK_005-4b"/>
予則以為君之闢斯堂也固将以延天下之士矣則<lb/>
君之所樂者固樂乎天下之善也而豈一巳云乎㢤<lb/>
請得而䘚言之可乎夫世之所以快耳目娱心志者<lb/>
其為類衆矣而君子弗好之弗好之則弗樂之君子<lb/>
之所樂者惟在乎天下之善也以天下之善為可樂<lb/>
古之人有行之者矣叔向之在晋樂乎<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>蔑之善而<lb/>
用之也鮑叔之在齊樂乎管仲之善而舉之也樂官<lb/>
属丞吏之善而進之者鄭當時也樂兩龔兩唐之善<lb/>
而奨之者何武也以至孔融之聞善必薦陸傪之樂<lb/>
善孜孜是皆以天下之善而樂之也天下之善一也<lb/>
惟得其位則用之舉之奨之進之薦之不得其位則<lb/>
樂之而巳今君猶未得乎其位者也以是為樂不亦<lb/>
宜乎雖然君之樂乎天下之善者固将以成夫一己<lb/>
之善也成夫一已之善則人之樂扵君者亦多矣故<lb/>
<pb n="KR4d0569_SBCK_005-5a"/>
君之出入軍旅非一日求其同列有䧟其父母者矣<lb/>
有踣其妻子者矣有鋒鏑其身者矣今君之父母既<lb/>
皆以令終而其妻子則固自若也身之無恙則猶前<lb/>
日也此皆樂善之效也彼之不能以若是者盖以其<lb/>
所樂者富與貴耳富貴之毒人也甚扵鴆惟其樂之<lb/>
深也故其毒愈深猩猩之樂扵酒魚之樂扵餌彼豈<lb/>
知其爲亡身之具㢤由是而言則君之賢扵人亦逺<lb/>
矣傳曰人之彦聖其心好之尚亦有利㢤予敢以是<lb/>
爲君慶君曰子言信矣雖然某也不敢當不敢當則<lb/>
請書之壁間朝夕鍳觀焉<lb/>
　　　　栁待制墓表碑隂記<lb/>
先生沒後之七年其友烏傷黄公爲著石表辭一通<lb/>
凡若干言良得而讀之未甞不歎公之深扵知先生<lb/>
也先生家浦陽江之上自其先世頗能文而先府君<lb/>
<pb n="KR4d0569_SBCK_005-5b"/>
以科苐顯至先生遂以文擅扵天下天下之士識與<lb/>
不識咸䏻道其姓字雖武夫俗吏不通文義者亦争<lb/>
得先生之文以為榮先生之見知扵當世乆矣然其<lb/>
所以知先生者徒以其文爾而徳之藴扵躬者人未<lb/>
必盡知之也今想其温如春風肅如秋霜粲如雲霞<lb/>
之卷舒凝如崖嶂之森峭恢恢乎而有容也汪汪乎<lb/>
而莫測也澄澄乎而不可撓也以之正家而家齊以<lb/>
之莅官而官治盖将無所施而不可然則先生之學<lb/>
豈直文而已㢤嗚呼先生已矣其不可傳之妙亦既<lb/>
與物而俱化矣自非石表之辞厯叙而鋪張之後之<lb/>
人何自而知先生雖然非公之善扵形容又曷足以<lb/>
致是㢤良故歎公之深扵知先生也世之以文求先<lb/>
生者視公為何如㢤公少先生七歲而其出㳺扵耈<lb/>
老成人間乃皆與先生接及先生之㦄任中外也又<lb/>
<pb n="KR4d0569_SBCK_005-6a"/>
未始不與之相先後是盖交友中之最親且乆者惟<lb/>
其交也乆故知之深知之深故書之審公非有私扵<lb/>
先生也良猶記寒夕宿先生齋閣中先生擁衾語良<lb/>
曰余之交友滿天下然知我者莫若黄公我死必求<lb/>
表其墓嗚呼先生之有望扵公至矣而公固有以慰<lb/>
先生之望㢤先生之子卣将刻公所著表辞于荆山<lb/>
之阡良因書公之所以知先生者附見于碑隂世欲<lb/>
求先生之為人更當有考扵斯<lb/>
　　　　脩楔集後記<lb/>
右脩禊詩一卷予友宋先生㬌濂為之序鳴呼㬌濂<lb/>
之為此序不既至矣乎自晋以来序脩禊者多矣其<lb/>
為古今所共取莫若王右軍然右軍之言亦不過區<lb/>
區生死之間惜時序之迭遷歎斯人之易老于以致<lb/>
其感慨之情耳至扵聖賢之大道則固未之有及也<lb/>
<pb n="KR4d0569_SBCK_005-6b"/>
惟其奠及扵道也遂致晉之士習䘚以不振清虚勝<lb/>
而禮法衰曠逹興而名檢廢雖謝安之功業可尚孫<lb/>
綽之問學足稱然其雅好㳺談耽嗜華藻亦不免扵<lb/>
君子之所譏原其故右軍豈得辭其責㢤今㬌濂則<lb/>
不然懼斯道之不聞而末俗之益媮也既以舞雩之<lb/>
詠勗之復以山隂之集戒之終萹數語凛乎其可畏<lb/>
嗚呼使晉諸人而聞此咸以惜時歎老之心而為汲<lb/>
汲求道之舉則當時士習寕有不振者乎獨恨㬌濂<lb/>
不生扵彼時不得與之言又恨晉諸人不生扵今不<lb/>
及取衷㬌濂之論也雖然晉之諸人亦既扵道無聞<lb/>
矣則凡諸君之有聞扵㬌濂者又可不思所以自勉<lb/>
㢤苟不以之而自免則雖功業如謝安學問如孫綽<lb/>
亦非君子之所予况未必爾乎諸君扵此惟䆒心焉<lb/>
可也良也不敏然甞叨與斯㑹矣故扵㬌濂之言不<lb/>
<pb n="KR4d0569_SBCK_005-7a"/>
䏻不有㮣扵其心申繹其意扵末簡盖所以勉諸君<lb/>
而且以自勉焉爾<lb/>
　　　序<lb/>
　　　　經筵録後序<lb/>
經筵檢討鄭君仲舒裒其所進勸講之文若干萹爲<lb/>
一卷題之曰經筵錄携歸浦陽山中属良序之良以<lb/>
古之聖王雖有聦明敏逹之資然至其成徳則未甞<lb/>
不由學而致是以髙宗之在殷也三年弗言恭黙思<lb/>
道其質亦既羙矣而傅說告之乃更勤勤<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學之勉<lb/>
載諸說命之萹者不曰學于古訓則曰惟斆學半不<lb/>
曰惟學遜志務時敏則曰念終始典于學豈不以羙<lb/>
質易得至道難聞必也質羙而學脩然後所造爲益<lb/>
深所積爲益厚而聖徳之成有不其然而然矣豈惟<lb/>
髙宗唐虞三代之君莫不盡然故楊子曰學之爲王<lb/>
<pb n="KR4d0569_SBCK_005-7b"/>
者事乆矣堯舜禹湯文武汲汲其已乆矣斯言豈欺<lb/>
我㢤然自周衰已来道術不明爲人君者莫知學先<lb/>
王之道以成其徳爲人臣者莫知勉其君以學先王<lb/>
之道上下之間一皆卑近淺陋以各趨所便其能卓<lb/>
然扵當時者惟漢之文宣唐之太宗耳然而此三君<lb/>
者亦不過以近羙之質彂爲一代之治至扵爲學則<lb/>
曾未之及故其所就僅有以賢扵後丗之庸主若論<lb/>
唐虞三代之盛徳則邈乎其逺矣由是觀之帝王之<lb/>
聖否其不繋扵<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學之興廢㢤<lb/>
今天子寛仁眀睿天性自然踐祚以来務遵莭儉食<lb/>
菲而衣締䑓卑而囿小不溺情扵便嬖不惑志扵㳺<lb/>
畋可謂有不丗出之資矣然猶痛念漢唐失學之弊<lb/>
慨然欲上追唐虞三代遐逺之迹荐開經筵以訪多<lb/>
士自大丞相而下及凢侍從窣執之有與扵勸<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>者<lb/>
<pb n="KR4d0569_SBCK_005-8a"/>
莫不畢趨　禁近俾得推演化原以講求其意舉<lb/>
六藝載籍之文而紬繹其說至扵講文之作則檢討<lb/>
軄也居是軄如仲舒者又極一時之選故其所進悉<lb/>
皆不以卑近淺陋為言其所言者無非先王之至道<lb/>
然又論議詳明情辞懇切有足以感動其聖心毎一<lb/>
勸<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>間必為之首肯者數四嗚呼仲舒䓁之盡忠<lb/>
天子之受盡言何必古人此非書傳所載講學之事<lb/>
乎此非唐虞三代之君臣乎昔伊川程子之在元祐<lb/>
講筵屡甞以正心之說為聖學之勉𬗋陽朱子之在<lb/>
淳熈經幄亦甞以誠敬之言為聖學之勸然皆不能<lb/>
見聴扵時君徒以一誦而遂罷今仲舒是錄既無愧<lb/>
乎二子之所陳而又因縁勸講之臣以悟　當宁<lb/>
之聴䘚使海宇之内隂𬒳其賜而不知可謂竒逢幸<lb/>
會千載一時而<lb/>
<pb n="KR4d0569_SBCK_005-8b"/>
君臣之際何其盛㢤嗚呼吾黨之士以其文字見知<lb/>
扵丗難矣况得施扵<lb/>
朝廷而又當<lb/>
人主講學之時則夫後丗讀仲舒之文者必将欷歔<lb/>
感慕有不可及之歎然後知其時為難遇而是録之<lb/>
傳非徒表仲舒扵不朽然且有以明<lb/>
天子之盛徳扵無窮矣<lb/>
　　　　送葉賛玉序<lb/>
昌黎韓子甞謂清㳤之氣蜿蜒扶輿磅礴而欎積其<lb/>
水土之所生必有魁竒忠信才徳之民豈不信然歟<lb/>
廣信為郡西連江右南控閩粤而玉山氷溪之勝又<lb/>
盤旋乎左右故其清㳤之氣毎鍾而為人西亰而下<lb/>
唐宋為盛唐姑不論宋渡江後如陳公康伯以中興<lb/>
事業著見一時謝公疊山以風莭行義照耀千古他<lb/>
<pb n="KR4d0569_SBCK_005-9a"/>
若俞公大雅則以𬗋陽髙弟為後學所宗師而傅公<lb/>
季魯又以象山門人為當丗所貴重嗚呼是果何以<lb/>
致是㢤盖山川之所鍾徃徃見之扵是郡故也我<lb/>
國家混一以来是郡人物之衆固未易一二數余所<lb/>
託交者則有葉君賛玉葉君才髙而學廣上而群經<lb/>
樷史下而廋辭僻句靡不悉該善議論能文辞甲申<lb/>
間甞以禮記髙選貢于鄊有司用新例授婺之月泉<lb/>
山長到官未㡬新祭噐之朽弊者復土田之侵奪者<lb/>
屏學徒之貪蠧者扵是㑹集儕流招徕學子為子敷<lb/>
楊先聖人之道三年政成受代而歸邦之人士咸相<lb/>
率賦詩以惜其去不以良之固陋俾為之序嗚呼若<lb/>
葉君者殆向所謂魁竒忠信才徳之民非耶則夫廣<lb/>
信之地靈人傑固非陳謝軰所能獨當也余猶恨葉<lb/>
君居陳謝二公之鄊其才與學又不在陳謝二公下<lb/>
<pb n="KR4d0569_SBCK_005-9b"/>
乃不能如二公之得位行道以自見于時頋獨抱其<lb/>
遺經而扵朱陸之門弟子有志焉不亦重可惜乎雖<lb/>
然海内寕謐日乆<lb/>
皇上銳意儒術日與二三學士大夫講議經帷以復<lb/>
二帝三王之治葉君固将自是登名吏部進之舘閣<lb/>
以共圖太平他日見諸行事亦豈在陳謝二公後㢤<lb/>
崧髙之詩曰維嶽䧏神生甫及申山川之鍾秀扵葉<lb/>
君厚矣又曰維申及甫維周之翰葉君尚舊乃志以<lb/>
無負山川之所鍾可也余既喜廣信之代不乏人而<lb/>
又嘉葉君之克継前武故因序詩而併致其期望之<lb/>
私若此云<lb/>
　　　　喜雨詩序<lb/>
至正辛卯夏六月大梁蕭君来治婺之浦江時境内<lb/>
巳弥月不雨民心弗寕君愀然憂形扵色視事之日<lb/>
<pb n="KR4d0569_SBCK_005-10a"/>
即齋沐率僚佐遍禱諸神越翌日癸卯乃雨甲申又<lb/>
雨既而不雨者復弥月公聞縣南有白石湫為神龍<lb/>
所宅遂赤日走大澤中以祈其應乃七月乙亥雨至<lb/>
八月戊寅而止君猶以為未足因與龍約三日内雨<lb/>
足次日癸未輒大雨竟夕甲申雨乙酉雨自是泉之<lb/>
竭者悉巳溢禾之槁者<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>巳蘇民之病者悉巳愈而<lb/>
我君之憂亦釋而為喜矣邑之大夫士因交相吿語<lb/>
曰吾属作扵是息扵是以克享有豐年扵是者皆我<lb/>
君之賜也其可無情乎㢤爰相率賦詩以歌羙之以<lb/>
良受知扵君為特深俾執筆序其首良惟春秋記魯<lb/>
十二公之行事獨僖公三年書夏四月不雨以志其<lb/>
閔雨書六月雨以志其喜雨自餘羣公則固未之聞<lb/>
也然觀僖公之在魯不過曰有志乎民與之以同其<lb/>
憂樂耳而孔子之取之者正以當時諸侯罕能如是<lb/>
<pb n="KR4d0569_SBCK_005-10b"/>
也夫以三代之季人村猶盛求其有爱民之心者巳<lb/>
罕見之若是去三代逺矣民情日以渙散吏治日以<lb/>
偷惰有能如我君之用心者豈易得㢤惜丗無孔子<lb/>
不得取之簡冊使與僖之名並傳扵天壌間也乃今<lb/>
明良相逢進賢用能如不及他日君以政成而去必<lb/>
将疇其民庸而圖任之則位當益崇利澤之及人當<lb/>
益厚宜有史氏之茟大書特書以見諸詞翰垂之汗<lb/>
青者僖公固不得而専羙之也是用弗譲而志其歲<lb/>
月于萹端以俟<lb/>
　　　　送浦江主簿劉君滿歸序<lb/>
大梁多䆠家而傳世之乆稱劉氏劉氏之先有累官<lb/>
河南路二十八軍州軍民都捴𬋩者與其弟懐安陽<lb/>
門馬歩都元帥從<lb/>
太祖皇帝㝎地有功其所至又皆以不殺為務當攻<lb/>
<pb n="KR4d0569_SBCK_005-11a"/>
破金汴時所頼以全活者甚多捴𬋩公兄弟亦既以<lb/>
功拜官而其長子遂皆継<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>父軄珪組相傳者五人<lb/>
巳而元帥之仲子亦以武功起家為河南路轉運使<lb/>
其後有為州郡牧守者有為縣令及轉運同知者有<lb/>
為理官及主簿司者劉氏傳世之乆如是㢤良生也<lb/>
後不及拜捴𬋩公兄弟扵馬前以覩夫衣冠之盛而<lb/>
幸獲識其諸孫之佐遂有以詢其家世之一二之佐<lb/>
主吾婺之浦江簿能以簡易為治用法匪峻而豪右<lb/>
自服遇人有恩而請託不行亦劉氏之佳公子也今<lb/>
既滿三載而去邑之人士咸為賦詩以道其去思良<lb/>
扵之佐為最故又更為之序竊考漢史所載兩漢之<lb/>
将相如陳平鄧禹者皆其有功扵當時者也然陳氏<lb/>
既卒其子即以有罪國除後竟無顯者而鄧氏之後<lb/>
乃累世貴寵為公侯及大将軍牧守侍中者凢若干<lb/>
<pb n="KR4d0569_SBCK_005-11b"/>
人此其故何如㢤平之言曰吾世多隂禍吾世即廢<lb/>
終不能復興而禹則曰吾将百萬之衆未甞妄殺一<lb/>
人後丗必有興者由是觀之則鄧氏之後所以異扵<lb/>
陳氏者豈非其所積有不同耶嗚呼二氏之事既巳<lb/>
考諸史而有見乃若劉氏之傳世獨久亦豈難知㢤<lb/>
必也捴𬋩公兄弟能以不殺為務故其後嗣得以世<lb/>
食其報庶㡬乎鄧氏之代不乏人向使其所積者一<lb/>
有所不然吾恐故家喬木榮悴之不常雖欲自異扵<lb/>
陳氏之後不可得矣興廢之来夫豈偶然㢤之佐扵<lb/>
此其尚思自奮激以保有乎先澤可也雖然之佐之<lb/>
治縣既不以苛政而殺人而其冡嗣又方由祖䕃入<lb/>
官不乆且調自餘諸子亦皆力學好脩有仕資則夫<lb/>
積善之報又復目之佐始豈直保有先澤而巳㢤良<lb/>
扵是益有以卜劉氏之後為鄧而不為陳也大梁䆠<lb/>
<pb n="KR4d0569_SBCK_005-12a"/>
家寕復有出其右者乎之佐行有日凢頌羙之辞惜<lb/>
别之賦巳見扵羣公之萹什良故特為論次其傳世<lb/>
之乆者題諸首簡云<lb/>
　　　　甘棠集序<lb/>
北庭㢘侯来長婺之浦江浦江之民咸爱戴之如父<lb/>
母畏敬之如神明倚賴之如山岳三年政成治任将<lb/>
歸而黄童白叟涕泣以遮㽞者動千百計巳而矦之<lb/>
去志浩不可挽又皆退而悲思啇賈相與歎扵市行<lb/>
旅相與歎扵塗耕農相與歎扵野低佪頋盻不知所<lb/>
圖則推夫吾黨之工乎詩者作為聲詩以詠歌之一縣<lb/>
之士詠歌之不足則五縣一州又從而詠歌之五縣<lb/>
一州詠歌之不足則旁近他郡又從而詠歌之扵是<lb/>
萹章之富合若干首縣之好事君子遂擇取其尤者<lb/>
編而為集以我民之思侯無異扵召南之思召公故<lb/>
<pb n="KR4d0569_SBCK_005-12b"/>
名其集曰甘棠集且俾良序而刻諸梓良甞讀詩至<lb/>
甘棠之萹盖深有取夫召南之思召公者矣召南之<lb/>
思召公固無徃而不在然乃必扵甘棠而見之者豈<lb/>
不以召公之在當時甞布文王之化且或舎扵是樹<lb/>
之下故國人之𬒳其化者因皆思其人而惜其物惜<lb/>
其物則欲其勿翦之矣欲其勿伐之矣既欲其勿翦<lb/>
伐之又欲其勿敗之又欲其勿拜之噫何其思之至<lb/>
者歟今我民之思矦固亦無所不用其至矣然其所<lb/>
以見之扵思者乃不能如召南之託之扵其物頋徒<lb/>
有以託之扵其詩豈我侯之宣化扵是地曽無一物<lb/>
之可指耶意者是物之在天地間風雨之所飄揺霜<lb/>
露之所剥蝕雖其惜之之深保之之至或不能不免<lb/>
乎異日之必衰詎如是詩之作播之扵一時傳之扵<lb/>
百世無風雨霜露之虞有深長悠久之意是則託之<lb/>
<pb n="KR4d0569_SBCK_005-13a"/>
扵其物固不若託之扵其詩矣又况彼之有思扵召<lb/>
公者僅著乎召南之一國至扵他國則曽未之及若<lb/>
我侯之見思不惟著之扵一縣抑且形之扵他縣不<lb/>
惟形之扵他縣又且溢之扵他郡然則我民之思矦<lb/>
豈果在召南下㢤我民之思侯既不在召南下則是<lb/>
集之命名舎甘棠而誰宜序而刻之良盖不得而辞<lb/>
也集凢二卷他文字之有紀扵侯者具見集中矦名<lb/>
阿年八哈字㬌淵云<lb/>
　　　　送祝彦明詩後序<lb/>
三衢祝君彦明以儒入官為浦江文學三年政成受<lb/>
代而歸義門鄭彦貞氏命諸子姓作為詩歌以道其<lb/>
惜别之懐而吾友宋先生景濂實為之序良雖不敏<lb/>
竊甞納交扵彦明又且受知為特厚獨能巳扵言乎<lb/>
三衢古稱太末其地四通五逹而士之生扵其間者<lb/>
<pb n="KR4d0569_SBCK_005-13b"/>
徃徃文武忠義沛乎非他郡所能及自今觀之清獻<lb/>
趙公則以淳徳髙莭師表天下屯田劉公則以易學<lb/>
藴奥開悟後来彦猷宅卿二徐公叔縝毛公則以守<lb/>
死善道感奮當世其他自北而南以徙居其土者亦<lb/>
皆卓犖一時有足稱道趙丞相范侍讀馬諫議其人<lb/>
也衣冠文物之懿詩書禮樂之傳郴郴然郁郁然其<lb/>
𣏌梓之茂林鳳麟之靈囿歟既而故國淪亡文獻殘<lb/>
缺而士友之來自三衢者每從而叩之則遺言逸行<lb/>
巳皆失所考徴盖至是而百年之耆舊邈乎逺矣比<lb/>
歲以来一二俊傑雖稍稍㧞起而良之寡陋又不足<lb/>
有所接識以觀其為學之所至良之所接識者彦明<lb/>
一人而已彦明生當諸老告謝之餘獨能集其舊書<lb/>
誦而傳之以時時稱說其履厯之所自庶㡬夫流風<lb/>
餘韻之可見者乎至正𥘉甞以憲府之薦調官吾學<lb/>
<pb n="KR4d0569_SBCK_005-14a"/>
需次㡬十年始克領其教事然其識趣恬退曽不以<lb/>
閑曺冷局爲嫌毎旦深衣幅巾巍然髙坐以彂明聖<lb/>
經賢傳之指歸諸生列䖏齋廡手披口誦自晨興至<lb/>
夜分不得休以爲常由是士習之陋日以除俗學之<lb/>
靡日以変而吾鄊學校之設不爲具文矣至如復土<lb/>
田之侵奪新屋廬之朽敗先逹之未祠則祠之文㑹<lb/>
之未舉則舉之此在時人以爲能而扵吾彦明直其<lb/>
餘事耳嗚呼彦明之成<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>如此其殆有所自耒㢤遡<lb/>
鄊學之淵源㬌前人之風裁以其得諸巳者㳤諸人<lb/>
譬猶有源之泉愈出而愈不竭苟𬒳其灌溉沾其潤<lb/>
澤𥘉不待扵時雨之滋而條逹暢茂自不期然而然<lb/>
矣傳曰魯無君子斯焉取斯何其言之甚似歟雖然<lb/>
彦明之在浦江筮仕之始也軄下而事拘曽未及従<lb/>
容政洽之塲以行其所志他日位益顯年益増道益<lb/>
<pb n="KR4d0569_SBCK_005-14b"/>
懋其所設施當必大過扵人雖趙公之師表天下劉<lb/>
公之開悟後来徐公毛公之感奮當丗趙馬范三公<lb/>
之卓犖一時無難到者又可以今之所<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>為巳足㢤<lb/>
彦明扵此尚有以勉之可也良也塊䖏窮鄊邈焉寡<lb/>
侣晝耕夜讀質問無從其扵彦明之去寕不䀌然有<lb/>
動頋惟禍患餘生筆硯乆棄莫攄情素以寫别懐徒<lb/>
以三衢人物之盛序之末簡庶乎期望之私少寓一<lb/>
二云<lb/>
九靈山房集卷之五終<lb/>
<pb n="KR4d0569_SBCK_005-15a"/>
</p>
<p>
</p>
  </div>
</body>
</text>
</TEI>
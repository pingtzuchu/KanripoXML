<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_022-1a"/>
九靈山房集卷之二十二<lb/>
　　鄞㳺藁　男戴禮叔儀類編<lb/>
　　　題䟦　從孫侗伯𥘉同編<lb/>
　　　　余豳公手帖後題<lb/>
至正丙午秋良與臨安劉庸道同客四明一日從庸<lb/>
道閱篋中舊書得余豳公所遺貢尚書帖三讀之盖<lb/>
不知涕泗之横流也𥘉公僉浙東㢘訪時良獲進拜<lb/>
雙溪之上而師焉而問焉扵是知公學問該博汪洋<lb/>
無涯其證㩀今古出入經史百子亹亹若珠比鱗列<lb/>
為文章操𥿄筆立書未嘗起草然放恣横從無不如<lb/>
意至古詩詞尤不妄許可其視近代諸名公蔑如也<lb/>
他若篆隷真行諸字畫亦徃徃深到有漢晋作者之<lb/>
遺風嗚呼其盛矣爰自浙東謝事居太夫人憂于合<lb/>
肥淮南盗起行省強起為淮西宣慰副使守安慶累<lb/>
<pb n="KR4d0569_SBCK_022-1b"/>
功至淮南左丞當其圍守時以孤城抗賊者㡬十載<lb/>
其後援絶食盡猶血戰兩月城始䧟死之<lb/>
朝廷贈公攄誠守正清忠亮莭功臣榮禄大夫淮南<lb/>
䓁䖏行中書省平章政事柱國豳國公謚忠宣立廟<lb/>
以祀此帖作扵守安慶之三年帖中云從軍雖極勞<lb/>
瘁心甚安之則公之捐軀報國盖素志然也或傳公<lb/>
死之日神降于私苐之前庭曰我有易說為賊中某<lb/>
小校所得當取以授吾故人某使刋之時公二子已<lb/>
遇害妻妾亦投井中死是書之存否皆不可知公在<lb/>
浙東清有所著易說五十卷良嘗請以䘚業公曰天<lb/>
假數年所見當不止此他日相示未晚意謂即此書<lb/>
也帖中猶欲就閩物色易書三五家以為亂思遺老<lb/>
之計則公扵此書沒身而已矣公與尚書公有同朝<lb/>
之好時持莭閩中故以此帖寄之後五年尚書公亦<lb/>
<pb n="KR4d0569_SBCK_022-2a"/>
下世帖㽞其徒庸道䖏庸道以良嘗出公門下俾題<lb/>
左方昔尚書公之在閩也見公之遺事志以二十九<lb/>
言曰公之行不愧乎董賈公之忠烈不譲乎張許其<lb/>
文章可以踵班馬而繼韓歐善言公者無以易此矣<lb/>
良復何云㢤公唐兀氏諱余闕字廷心元統癸酉甲<lb/>
科進士其歴官次弟言行政治具見國史此不著九<lb/>
月朔日門生良謹書<lb/>
　　　　䟦錢舜舉所臨閻立本西域圖<lb/>
此呉興錢舜舉臨唐閻中令西域圖中令藝絶古今<lb/>
張彦逺記歴代畫苐為上品而西域圖實在所録也<lb/>
盖當是時天下巳定而外國𥘉入貢故詔中令寫外<lb/>
國圖而扵西域則奉詔其真蹟有李伯時題識者舊<lb/>
蔵廬陵王侍郎家大觀間詔取上進廬陵令張逹淳<lb/>
軰竊取摹之扵是有摹本彦逺又云當時王知慎亦<lb/>
<pb n="KR4d0569_SBCK_022-2b"/>
嘗一摹榻而海外髙䴡䓁國徃徃有唐摹則此圖之<lb/>
傳世非特一本矣苐不知舜舉所臨者果自真蹟中<lb/>
来耶抑亦摹本之所出耳因茅元禮携至求題姑志<lb/>
所聞如是博雅君子必有能諗之者<lb/>
　　　　䟦孫伯敬所蔵十八學士圖<lb/>
宋徽廟居東宫日嘗親洒宸翰畫唐十八學士并書<lb/>
姓名序賛以賜近侍張公叔夜靖康𥘉張以南道緫<lb/>
管領兵勤王其子慈甫從行慈甫之妻携是畫南来<lb/>
有挟勢力索取之者令作贗本遺之丞相李公綱為<lb/>
製頌序乃以為閻立本所畫禇亮所賛而御書十八<lb/>
人姓名刻之豫章者即其本也張婦所蔵真蹟後為<lb/>
參政樓公鑰家所得樓為天台倅時刻諸公𪠘中則<lb/>
天台所刻本視豫章刻有真贗之不侔矣石刻之在<lb/>
當時已難得其真如此况丹青之見扵綃素者呼此<lb/>
<pb n="KR4d0569_SBCK_022-3a"/>
本有元𥙿之張仲舉題識盖京師達官家故物孫氏<lb/>
兄弟購得之信希世之竒寳也幸謹襲蔵以俟博雅<lb/>
君子鍳定焉<lb/>
　　　　題貢尚書二詩<lb/>
尚書貢先生晨坐公堂及公舘夜坐二詩甚有陶韋<lb/>
思致予時病脾踰月偶讀數過不覺栩栩然去體乃<lb/>
知檄愈頭風古誠有是事㢤<lb/>
　　　　題貢尚書手帖<lb/>
右玩齋貢先生與劉子明都事手帖言令子學多進<lb/>
益且㽞此後遣其囬所謂令子即庸道也去之十有<lb/>
五年而庸道遂以文學知名為貢門髙弟使玩齋而<lb/>
在則待庸道當益厚不異韓昌黎之扵李翺皇甫湜<lb/>
矣<lb/>
　　　　題楊慈湖所書陸象山語<lb/>
<pb n="KR4d0569_SBCK_022-3b"/>
陸文安公之學曰中庸尊徳性而入故其用工不以<lb/>
循序為階梯而以悟入為䆒竟所謂傳心之學是已<lb/>
斯學也江右諸公多得其傳浙水之上傳之得其宗<lb/>
者惟楊文元公文元官冨陽時獲見文安而進拜焉<lb/>
立談之頃即領道要故其所就卓卓視文安有光文<lb/>
安此帖有家之興替在徳義不在冨貴之語盖亦心<lb/>
學之所發耳文元書之以自厲且署門人楊某于後<lb/>
非有得扵心學之傳者若是乎夫文安之學聖人之<lb/>
學也韓子謂求觀聖人者必自孟子始予亦謂求觀<lb/>
文安者必自文元始師程知慕二公取其言與字尊<lb/>
信而表章之是亦文元之徒也歟<lb/>
　　　　題劉庸道浮海百韻<lb/>
昔予觀木玄虚海賦每疑其言㶀㵧湠漫不可端倪<lb/>
及以王事航海自南而北過黒水洋抵登莱見所謂<lb/>
<pb n="KR4d0569_SBCK_022-4a"/>
浮天之浪浴日之波有吞江納漢包乾括坤之勢然<lb/>
後知玄虚之言爲可徴非善扵詠海者不足以及此<lb/>
今觀吾友庸道浮海百韻詩扵是又知有庸道者也<lb/>
玄虚之賦與海同其大而庸道之詩與海同其深其<lb/>
大其深皆海之爲體然也兩人之所作相學爲不朽<lb/>
矣雖然後之觀此詩者苟不親渉其境以求夫大與<lb/>
深者而目擊之亦未必不以予之疑玄虚者疑庸道<lb/>
焉溟鵬井蛙夫亦以其所見有不同耳妄議詞章者<lb/>
尚戒之㢤<lb/>
　　　　䟦孫伯睿所蔵絳帖<lb/>
唐太宗購求前代法帖刻版蔵禁中大臣初登二府<lb/>
者詔賜一本謂之官帖丞相劉公沆守長沙日以所<lb/>
賜帖摹刻二本一置諸郡一蔵于家自此法帖盛行<lb/>
于世今所取重者絳潭二郡及兩劉潘趙四家所刻<lb/>
<pb n="KR4d0569_SBCK_022-4b"/>
凢六本自餘無足觀矣然求其所從来亦皆官帖之<lb/>
苗裔官帖不可得下此惟綘帖近之盖其華潤有肉<lb/>
神氣動人非若他帖之枯瘠也此本盖是絳帖無疑<lb/>
且其𥿄墨俱舊装潢亦甚精緻誠可寳也二十年来<lb/>
禍亂相仍在在兵起士大夫家所蔵舊物羽化殆盡<lb/>
而孫氏兄弟乃能保有此帖扵分崩蕩柝之餘神物<lb/>
扵此固有黙相之者然是家遺澤亦可見其持乆而<lb/>
不泯矣子子孫孫尚永寳之以無忘前人玩好<lb/>
　　　　䟦脩禊帖<lb/>
右軍蘭亭序古今所共寳而入石者非一大扺當以<lb/>
定武本為最勝然世之所傳者毎有肥瘦之不同宋<lb/>
尤延之謂瘦者為真武定而王順伯則主肥者二公<lb/>
皆好古博雅其辨古今石刻真偽甚為當世所推重<lb/>
而扵定武一帖所論不同如此何耶孫氏蔵此二本<lb/>
<pb n="KR4d0569_SBCK_022-5a"/>
一類痩者其一差肥使二公而在當必互有所稱許<lb/>
矣其家尚寳蔵之他日子孫有能書者當推此為書<lb/>
種<lb/>
　　　　䟦黄庭經<lb/>
黄庭經為王氏父子所書者皆不可復見宋儒評其<lb/>
小字殘缺者盖是永禪師書字差大者是呉通微書<lb/>
差長而瘦勁則徐浩筆耳此帖掲祕監稱其温潤可<lb/>
喜當是世之善本苐不知果出永禪師茟耶抑通微<lb/>
之與浩也東坡山谷軰復生當必能辨之矣<lb/>
　　　　䟦東方朔畫賛<lb/>
黄山谷謂東方朔畫賛疑是呉通微所書觀其遣筆<lb/>
結體絶與通微黄庭外景經相類山谷一代名人其<lb/>
論此帖猶稱疑而不敢質後學尚何言㢤<lb/>
　　　　䟦趙文敏所臨蘭亭序<lb/>
<pb n="KR4d0569_SBCK_022-5b"/>
前軰論逸少筆迹真者當祖之臨者冝子之既鐫之<lb/>
石而又摹臨之者其属猶近繼此盖逺矣文敏所臨<lb/>
本豈属之近者非耶然傳之扵世真贗常相半此本<lb/>
舊蔵四明袁徳平家文敏與徳平友善故書以遺之<lb/>
奉化陳士申慈溪孫原道皆徳平姻家子原道得之<lb/>
扵士申而士申得諸徳平前後相傳不出他族其為<lb/>
真蹟無疑矣原道與弟原理皆善書其必知所珎矣<lb/>
　　　　題馬元徳伯仲詩後<lb/>
元徳騎鯨上天六七年矣平生詩詞流落人間者六<lb/>
丁取之殆盡獨此三詩猶為其弟鶴年所蓄鶴年聮<lb/>
之為卷且追書和荅之作併題四韻于後予得而得<lb/>
之扵是知二君之詩為足傳矣元徳由進士起家嘗<lb/>
掾南䑓宰定海守奉化昌國皆有善政可紀鶴年當<lb/>
武昌失守奉母夫人避地鎮江母夫人下世依元徳<lb/>
<pb n="KR4d0569_SBCK_022-6a"/>
居越臺省交薦其卓行俱以禄不逮飬堅辤弗起元<lb/>
徳之政事鶴年之髙風豈他人所可及㢤則其所作<lb/>
之在世雖一詩律之微亦宜傳之永乆而不廢矣昔<lb/>
東坡子由伯仲名徳盖天下而後世以能詩称予嘗<lb/>
歎息之然名徳之重故世珎其所作盖理之固然二<lb/>
君之詩盍亦以是論之<lb/>
　　　　倪仲權索予書所作詩文題其後<lb/>
予㓜時好作詩文而未得其要每一執茟如痿者之<lb/>
欲行瘖者之思語不自知其力之弛而聲之窒也年<lb/>
踰弱冠從鄊先生柳翰林㳺前後㡬十寒暑始覺茟<lb/>
底如意無前二者之病然可指笑者亦多矣今五十<lb/>
餘歲而来四明見先生所嘗與㳺者曰倪君仲權一<lb/>
笑相頋年俱老大而嗜好特未除索予向時所作予<lb/>
客䖏既乆舊藁俱已遺失姑手書近和陶靖莭詩辤<lb/>
<pb n="KR4d0569_SBCK_022-6b"/>
數篇以寄且戯之曰昔逹觀禪師在宋𥘉士大夫多<lb/>
以能詩善荅稱之師笑曰觧荅諸方話能言五字詩<lb/>
二般俱好藝只是見錢遲仲權覧予所寄亦将指笑<lb/>
其繆耶抑閔所學之無𥙷也<lb/>
　　　　題米元暉烟雨圖<lb/>
米元暉眼中閣烟雨胸次有丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>故含毫和墨即澄<lb/>
心堂𥿄為此圖四明袁文清公居舘閣時所嘗牧蓄<lb/>
者也後為郡人夏叔宜家所得叔冝兄弟争相寳秘<lb/>
毎䄂以相誇秦割十五城以求璧而荆山之人則用<lb/>
之而抵鵲豈非物以罕見為貴世固無定情耶文清<lb/>
乆㳺京國厭飫冨貴之餘思欲一覩家山而不可得<lb/>
見夫畫笥所有而收蓄之冝矣叔宜兄弟居江山勝<lb/>
䖏一開户牖則千岩萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>不呼而登几格其扵是圖<lb/>
亦收蓄而寳秘之如此何乃兼人之所好㢤<lb/>
<pb n="KR4d0569_SBCK_022-7a"/>
　　　　題文與可盤谷圖<lb/>
文湖州以寫竹名天下而山水人物世固未之覩甲<lb/>
寅之秋夏叔冝兄弟出其所作盤谷圖相示曰此盖<lb/>
湖州得意時茟也予為之把玩不釋手盖湖州胸次<lb/>
之髙足以冠絶天下翰墨之妙足以追配古人去之<lb/>
四百餘年覧此一圖尚足使人油然感動如李愿𥘉<lb/>
入盤谷韓昌黎與酒作歌時也此圖係袁文清公家<lb/>
舊物監㝎真蹟無疑<lb/>
　　　　題般若波羅蜜心經<lb/>
般若波羅蜜多心經靈智妙心者也心之妙不可以<lb/>
語言傳而可以語言見盖語言者心之縁也予觀此<lb/>
經其言蕳而要融通而無盡學者尊信而敬持之庶<lb/>
㡬言之所及即心之所縁而悟心成佛𥘉無障礙矣<lb/>
然諸佛巳信而持之者也學者今信而持之者也惟<lb/>
<pb n="KR4d0569_SBCK_022-7b"/>
衆生類貪恋生死飄流諸趣未信而未持因焚香三<lb/>
拜篆此一通以寄象先象先夙有護法閔俗之慈倘<lb/>
即是所書轉施而普告之則諸佛學者以至一切衆<lb/>
生皆得以無為法罔有差别而所謂毗盧海蔵盖自<lb/>
象先啓之矣<lb/>
　　　　題棲道人書華嚴經賛<lb/>
宋𥘉有棲道人者嘗閔世俗之迫隘手書華嚴經十<lb/>
萬偈扵方冊覺範禪師為作此文賛之其發揚栖公<lb/>
之精進可謂無遺藴矣玉庭老師閔世之心有不在<lb/>
栖公下而誦持是經之夙智通力又非但書寫之<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>
勤而巳然世無大手茟如覺範者為之称賛予故篆<lb/>
其所以賛栖公者㽞鎮育王山中盖欲世之君子觀<lb/>
乎是文則知玉庭之盡心扵四種無礙而所謂願力<lb/>
之猛利心思之精特舉無異扵覺範之所陳矣使覺<lb/>
<pb n="KR4d0569_SBCK_022-8a"/>
範而在亦必以予為知言<lb/>
　　　　題竹牎詩卷<lb/>
香嚴閑禪師參道扵溈山乆而不契歸菴南陽遂擊<lb/>
竹而有悟朽石師之有取扵是竹得非慕閑之道見<lb/>
竹如見其人歟題詠諸公乃多指白太傳竹牎詩為<lb/>
說曽無一語及本宗事此君有知當不聴受矣予至<lb/>
慈濟方與大年議論及此忽見氷霜面目凛凛牎牖<lb/>
間而髙標㧞俗充然有抱道者氣象相視一笑疑其<lb/>
為朽石後身也<lb/>
九靈山房集卷之二十二<lb/>
<pb n="KR4d0569_SBCK_022-8b"/>
</p>
<p>
</p>
  </div>
</body>
</text>
</TEI>
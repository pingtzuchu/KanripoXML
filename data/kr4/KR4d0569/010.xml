<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_010-1a"/>
九靈山房集卷之十<lb/>
　　吴㳺槀　男戴禮叔儀類編<lb/>
　　　碑　從孫侗伯𥘉同編<lb/>
　　　　長洲縣丞楊君去思碑<lb/>
國家置縣令以治其縣事丞者令之貳所以述縣事<lb/>
而輔令者也是故輔之無缺則一縣䝉其福毫髮有<lb/>
間則百里爲之不寕矣丞之設豈虚也㢤長洲爲吴<lb/>
大縣按其圖廼泰伯仲雍過化之地其土疆沃羙碩<lb/>
大有江湖川澤原隰之富其植物豐茂繁暢有黍稌<lb/>
秬秠之饒其俗有樹藝啇賈之利則丞是縣冝乎其<lb/>
益重矣然自國𥘉縣始置吏扵今㡬百年而爲之丞<lb/>
能以智慮措諸事徳澤施扵人豈可以一二數㢤頋<lb/>
無語言以宣之文字以逹之而智慮之見諸事功者<lb/>
不得以乆著徳澤之浹乎人心者或至扵遺忘得非<lb/>
<pb n="KR4d0569_SBCK_010-1b"/>
記載之缺文而士民之遺恨乎乃者錢塘龍井寺僧<lb/>
子元以為㤗州楊君之為丞是縣也政治㢘明他縣<lb/>
吏所不及今以年勞改調㽞之既不得則退而圖所<lb/>
以昭永乆者以余方執筆從諸公後来請紀述其事<lb/>
以慰縣人去思之情余以不知譲子元則告吾僚友<lb/>
陳子經氏子經来言曰昔崔思立為藍田丞僅以破<lb/>
崖岸而為之陳南仲為武功丞僅以蕳靖輔之昌黎<lb/>
韓子河東栁子猶為之作文誇羙以傳示後来今君<lb/>
之政有不在二人下而子元之請之也固宜余扵是<lb/>
有不得而終辞者矣今相國之治吴也以便宜擢君<lb/>
扵戎行方佐治崑山施於有政决羣疑扵片語而細<lb/>
民之服之也深集庶務扵移刻而長守之倚之也重<lb/>
其来而䖏斯軄也帖姦戢暴植善翼良上不畏乎强<lb/>
禦下不聴乎私謁惟知執法以奉公竭勞以盡軄時<lb/>
<pb n="KR4d0569_SBCK_010-2a"/>
當藩翰事殷用兵未息東南民力乃多在扵吴郡吴<lb/>
郡所需乃多出扵長洲長洲爲縣名之日都者三十<lb/>
歲出田賦上送扵官者爲在五十餘萬君之未至也<lb/>
每以疲弊之貧民配之兼并之大家都鄙之間常紛<lb/>
然不安而民病甚矣及君之来取其都之田而分計<lb/>
之受差之家悉凖其田之多少田多者應重差而不<lb/>
可辞田少者稱其所出而無倖免均齊方正較若畫<lb/>
一而中下無吿之民庶乎其少康矣迩者大彂民開<lb/>
白茅河所在縣邑騷動而君嚴立法程俾貧者出其<lb/>
力富者輸其財爲之茇舎資粮屝屨酒胾醫藥以勞<lb/>
徕之而居者無艱瘁之虞行者無寒餓之厄是以功<lb/>
成而民不知優此其爲治之大畧也君以某年某月<lb/>
某日上以某年某月某日受代在任歲月與衆人同<lb/>
而其所著見獨章章如是亦難矣㢤扵是吴之士大<lb/>
<pb n="KR4d0569_SBCK_010-2b"/>
夫與夫在邑在野之民以及外教之流咸以君之去<lb/>
為可惜願得伐石瑑辞述其去後之思而余則以子<lb/>
元之請特為次苐其言采其歌誦而載之其詞曰<lb/>
扵維我國恵綏黎蒸既設之令復佐之丞維吴有縣<lb/>
甲是南土維是楊丞民之父母丞之未至孰父母佘<lb/>
我民倀倀莫寕其居丞来撫之乃遂食息卒不追呼<lb/>
吏不墮突民有征徭豐儉倍蓰丞来均之大小具宜<lb/>
民有力役我是用瘁丞来舒之如舟斯濟丞之視民<lb/>
如鑑之明善良顯跡姦䆒遁形丞之守已如水之潔<lb/>
出無文車居不華梲匹夫匹婦感慕靡忘豆羔必祝<lb/>
蘄之夀康吾儕小人朝不及夕獲保室家皆丞之錫<lb/>
老者日亡壮者日衰我丞之澤民得以知載歌載謡<lb/>
託之貞石于千百年紀此成績<lb/>
　　　賛<lb/>
<pb n="KR4d0569_SBCK_010-3a"/>
　　　　蔡履菴畫像賛<lb/>
有倬蔡君實聦實懿侁侁而貞婉婉而智以聖賢為<lb/>
學而伊傅是期以法令為師而風雲自致得君子之<lb/>
時有霸王之噐既髙歩扵省垣復秉忠扵師紀借籌<lb/>
乎帷幄之宻賛化扵經綸之始乃駕仁而荣勇乃翼<lb/>
忠而羽義粹然圭璋之見屹然山嶽之峙信邦家之<lb/>
老成儼士林之綏履圖而肖之萬一窺其涯際矣<lb/>
　　　　道衡禪師平公畫像賛<lb/>
觀道扵衡其道躍躍謂衡即道其道斯邈士之有身<lb/>
猶物之衡具此靈光道以是生道以是生而身非道<lb/>
為道寫身豈如来教緊道衡公身短而豐道衡視之<lb/>
幻化是同既同幻化惟道靡壊孰謂道衡丹青可畫<lb/>
　　　葴<lb/>
　　　　汪一誠字葴<hi>并序</hi>
<pb n="KR4d0569_SBCK_010-3b"/>
嚴陵汪先生甞筮日宿賔冠其子復而字之曰一誠<lb/>
請余製辞以葴之<lb/>
扵皇上帝降衷羣生相厥攸𥘉孰匪是誠誠斯無妄<lb/>
一而不二其體渾然乃聖之至氣或内窒欲仍外訌<lb/>
是誠日消為愚為庸嘻彼愚庸亦克由聖卒間霄淵<lb/>
妄為之病惟賢善學必復其𥘉其𥘉既復斯聖之徒<lb/>
伊汪氏子命名曰復字以一誠聖學是朂咨是汪生<lb/>
受性則靈聞詩聞禮復自過庭今既加巾製辞訂義<lb/>
可以冠裳媿厥名字欲求妄愧宜慎是思思而克誠<lb/>
聖豈逺而<lb/>
　　　　退思齋銘<lb/>
天有闕石以𥙷之君有過惟賢是禆禆之曷以我退<lb/>
而思思則斯得不思何為嗚呼君之過兮我知我之<lb/>
過兮正者其誰出入是齋兮鑒此銘詩<lb/>
<pb n="KR4d0569_SBCK_010-4a"/>
　　　說<lb/>
　　　　山泉說<lb/>
余讀易至山下出泉䝉曰嗟夫泉者水之始逹而䝉<lb/>
則君子之所以養其徳焉者也余友天台葛君名䝉<lb/>
而自署其號曰山泉是殆以君子之學自勉耶君曰<lb/>
碩吾子之教之也余復之曰亦甞觀扵海乎磅礴而<lb/>
洶湧注洄而震蕩放乎太空掉乎無垠浩浩然洋洋<lb/>
然𬒳萬里莫之端倪畢萬古莫之終始何其深且廣<lb/>
也然即其源視之則濫觴扵崑崙經始扵岷山然後<lb/>
衝底柱下龍門轉巫峡率百川以委輸焉海乎海乎<lb/>
其所以致夫深且廣者非山之泉乎雖然方其混混<lb/>
潏潏未知其所出也苟或窒其源而遏其流使無以<lb/>
遂其逹之之性雖欲自致乎大荒之澨渤澥之尾不<lb/>
可得矣善爲學者苟知此說其亦可以少警也乎學<lb/>
<pb n="KR4d0569_SBCK_010-4b"/>
者之欲至扵聖賢猶泉之求逹夫海也不以聖賢自<lb/>
䖏而學之者是窒其源而遏其流也窒之遏之則泛<lb/>
濫茫洋無所底止其不爲衆人者㡬希此養䝉之訓<lb/>
所以爲學者之先務也人生而㓜其於辨事接物之<lb/>
際雖䝉而未逹然天所命以聖賢其人者固以具扵<lb/>
純一無偽之本然矣苟不矜其所得而慢扵學則其<lb/>
至扵聖賢也孰得而禦之㢤然求所以至之之道焉<lb/>
尤未有得扵養者不䏻也是故詩書六藝所以養其<lb/>
心弦歌洗爵俯仰之容升降之節所以養其耳目手<lb/>
足祭祀鄊射養老之禮又所以養其恭敬其心以爲<lb/>
不如是則其不至扵聖賢者不可以罪吾之徳也夫<lb/>
聖人者人倫之至也余以是知自聖人以至扵衆人<lb/>
皆有此徳也聖人至而衆人弗至也求至焉賢者之<lb/>
事也然亦養之扵䝉而後可也故曰君子以果行育<lb/>
<pb n="KR4d0569_SBCK_010-5a"/>
徳又曰䝉以養正聖功也君性睿而質羙則所得扵<lb/>
天者厚矣又能偲偲乎以<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學為軄業其扵山泉之<lb/>
義庶㡬㢤因廣其說以為贈<lb/>
　　　書<lb/>
　　　　投知已書<lb/>
正月間辱示厚意戰掉悚慄若無所容嗟乎㒒生五<lb/>
十有餘年矣雖足跡不出乎吴越交㳺不及乎卿相<lb/>
而徃還扵士大夫間亦多矣泛泛市道者固不足言<lb/>
其以斯文相親爱不啻如親骨肉者亦且不少矣然<lb/>
方無事時未甞不慷慨激彂期刎<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>以相死一旦遇<lb/>
小故未至利害之相関即変顔反目遽然相背負有<lb/>
矣或攘臂而擠之如怨家仇人者亦有矣至扵望望<lb/>
然若不識知不肻出一語辨黒白而反附和焉者則<lb/>
㴞㴞皆是也扵斯之時而能以道始終不以時而去<lb/>
<pb n="KR4d0569_SBCK_010-5b"/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>不以利而厚薄考之言行而無二窺之度量而不<lb/>
見其畦畛者惟閤下一人而巳朋友道絶㒒乃幸遭<lb/>
逢扵閤下寕不為之感荷也乎乖隔之餘毎欲致一<lb/>
書以陳此情語短意長将發復止行自念方當窮深<lb/>
極宻與時世不相接雖閤下之我爱亦無從欵曲以<lb/>
道其離别之思故不得不有言以告㒒受質甚愚下<lb/>
扵書不䏻多讀讀亦不能記憶凢其艱苦而僅得者<lb/>
不過用以資扵文與詩而扵古聖賢人之大道則固<lb/>
未之有聞也以故心志不明暗扵事㡬見夷不能履<lb/>
見險不能避踉蹡顛頓為士類羞若夫妄言妄行不<lb/>
頋是否同扵狂惑䘮心者之所為則誠有不敢知我<lb/>
信我乃不為流言之所移嗟乎世豈復有如閤下者<lb/>
乎丗之如閤下者既少則彼之造事以詬我攘臂以<lb/>
擠我尚何恃而不懼㢤然則如之何而可亦在乎反<lb/>
<pb n="KR4d0569_SBCK_010-6a"/>
躬自省擇夷而履之望險而避之一舉一動皆由扵<lb/>
正使之無隙之可乗無迹之可議如斯而已耳頋以<lb/>
力微才少莫知所從其道云逺有若望洋兼之病妻<lb/>
弱子累乎中衣服飲食迫乎外㒒之事其使閤下悲<lb/>
也嗟乎閤下之知我深矣其信我至矣乃今不特知<lb/>
我信我而重以悲我則㒒扵閤下當何如報㢤報不<lb/>
報在閤下未有所損益所以如此云云者盖将明吾<lb/>
之心耳然㒒扵閤下亦豈待扵有言而後明耶山中<lb/>
風氣多寒入夏暑熱更甚将息之道為難閤下春秋<lb/>
既髙宜益安居静䖏使内有所養而外邪無従入庶<lb/>
㡬身可康強而永保夀年此固鄙心之所綣綣者然<lb/>
不能自恱而持以献諸人閤下得無閔笑之乎雖然<lb/>
閤下亦加慎矣㢤相望正逺何時一見以罄此懐不宣<lb/>
　　　傳<lb/>
<pb n="KR4d0569_SBCK_010-6b"/>
　　　　丹溪翁傳<lb/>
丹溪翁者婺之義烏人也姓朱氏諱震亨字彦脩學<lb/>
者尊之曰丹谿翁翁自㓜好學日記千言稍長從鄊<lb/>
先生治經爲舉子業後聞許文懿公得朱子四傳之<lb/>
學<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>道八華山復徃拜焉益聞道徳性命之說宏深<lb/>
粹宻遂爲専門一日文懿謂曰吾卧病乆非精扵毉<lb/>
者不能以起之子聡明異常人其肻㳺藝扵醫乎翁<lb/>
以毋病脾扵醫亦粗習及聞文懿之言即慨然曰士<lb/>
苟精一藝以推及物之仁雖不仕扵時猶仕也乃悉<lb/>
焚棄向所習舉子業一扵醫致力焉時方盛行陳師<lb/>
丈裴宗元所㝎大觀二百九十七方翁窮晝夜是習<lb/>
既而悟曰撡古方以治今病其势不能以盡合苟将<lb/>
起度量立䂓矩稱權衡必也素難諸經乎然吾鄊諸<lb/>
醫鮮克知之者遂治装出㳺求他師而叩之乃渡淅<lb/>
<pb n="KR4d0569_SBCK_010-7a"/>
河走吴中出宛陵抵南徐逹建業皆無所遇及還武<lb/>
林忽有以其郡羅氏告者羅名知悌字子敬世称太<lb/>
無先生宋理宗朝寺人學精扵毉得金劉完素之再<lb/>
傳而旁通張從正李杲二家之說然性𥚹甚恃能厭<lb/>
事難得意翁徃謁焉凡數徃返不與接巳而求見愈<lb/>
䔍羅乃進之曰子非朱彦脩乎時翁巳有醫名羅故<lb/>
知之翁既得見遂北面再拜以謁受其所教羅遇翁<lb/>
亦甚<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>即授以劉張李諸書為之敷揚三家之旨而<lb/>
一断扵經且曰盡去而舊學非是也翁聞其言渙焉<lb/>
無少凝滯扵胸臆居無何盡得其學以歸鄊之諸毉<lb/>
泥陳裴之學者聞翁言即大驚而咲且排獨文懿喜<lb/>
曰吾疾其遂<graphic n="KR2716" url="https://raw.githubusercontent.com/kanripo/KR-Gaiji/master/images/KR2716.png" mimeType="image/png"/>矣乎文懿得末疾醫不能療者餘十<lb/>
年翁以其法治之良驗扵是諸醫之笑且排者始皆<lb/>
心服口譽數年之間聲聞頓著翁不自滿足益以三<lb/>
<pb n="KR4d0569_SBCK_010-7b"/>
家之說推廣之謂劉張之學其論臓腑氣化有六而<lb/>
扵濕熱相火三氣致病為最多遂以推陳致新瀉火<lb/>
之法療之此固髙出前代矣然有隂虚火動或隂陽<lb/>
兩虚濕熱自盛者又當消息而用之謂李之論飲食<lb/>
勞倦内傷脾胃則胃脘之陽不能以升舉并及心肺<lb/>
之氣䧟入中焦而用𥙷中益氣之劑治之此亦前人<lb/>
之所無也然天不足扵西北地不滿扵東南天陽也<lb/>
地隂也西北之人陽氣易扵降東南之人隂火易扵<lb/>
升苟不知此而徒守其法則氣之降者固可愈而扵<lb/>
其升者亦從而用之吾恐反増其病矣乃以三家之<lb/>
論去其短而用其長又復㕘之以太極之理易禮記<lb/>
通書正䝉諸書之義貫穿内經之言以尋其指歸而<lb/>
謂内經之言火盖與太極動而生陽五性感動之說<lb/>
有合其言隂道虚則又與禮記之養隂意同因作相<lb/>
<pb n="KR4d0569_SBCK_010-8a"/>
火及陽有餘隂不足二論以彂揮之其論相火有曰<lb/>
陽動而変隂静而合而生水火木金土然火有二焉<lb/>
曰君火曰相火君火者人火也相火者天火也火内<lb/>
隂而外陽主乎動者也故凢動皆属火以名而言形<lb/>
質相生配扵五行故謂之君以位而言生扵虚無守<lb/>
位禀命故謂之相天主生物恒扵動人有此生亦恒<lb/>
扵動然其所以恒扵動者皆相火助之也見扵天者<lb/>
出扵龍雷則木之氣出扵海則水之氣也具扵人者<lb/>
寄扵肝腎二部肝属木而腎属水也膽者肝之府膀<lb/>
胱者腎之府心胞絡者腎之配三焦以焦言而下焦<lb/>
司肝腎之分皆隂而下者也天非此火不能生人非<lb/>
此火不能以有生天之火雖出扵木而皆本乎地故<lb/>
雷非伏龍非蛰海非附扵地則不能鳴不能飛不能<lb/>
波也鳴也飛也波也動而為相火者也肝腎之隂悉<lb/>
<pb n="KR4d0569_SBCK_010-8b"/>
具相火人而同乎天也或曰相火天人所同東垣何<lb/>
以指為元氣之賊又謂火與元氣不兩立一勝則一<lb/>
負然則如之何而可使之無勝負乎曰周子曰神發<lb/>
知矣五性感動而萬事出五者之性為物所感不能<lb/>
不動謂之動者即内經五火也相火易動五性厥陽<lb/>
之火又從而扇之則妄動矣火既妄動則煎熬真隂<lb/>
隂虚則病隂絶則死君火之氣經以暑與熱言之而<lb/>
相火之氣則以火言盖表其暴悍酷烈有甚扵君火<lb/>
也故曰相火元氣之賊周子曰聖人㝎之以中正仁<lb/>
義而主静朱子亦曰必使道心常為之主而人心毎<lb/>
聴命焉此善䖏乎火者也人心聴命扵道心而又能<lb/>
主之以静彼五火将寂然不動而相火者惟有扶助<lb/>
造化而為生生不息之運用尓夫何元氣之賊㢤或<lb/>
曰内經相火注言少隂少陽矣未甞言及厥隂太陽<lb/>
<pb n="KR4d0569_SBCK_010-9a"/>
而吾子言之何也曰足太陽少隂東垣甞言之治以<lb/>
炒柏取其味辛能瀉水中之火戴人亦言膽與三焦<lb/>
肝與胞絡皆從火治此歴指龍雷之火也余以天人<lb/>
之火皆生扵地如上文所云者實廣二公之意耳或<lb/>
曰内經言火者非一徃徃扵六氣中見之而言臓腑<lb/>
者未之有也二公豈他有所㩀耶曰經以百病皆生<lb/>
扵風寒暑濕燥火之動而為変者岐伯歴指病機一<lb/>
十九條而属火者五此非相火為病之出扵臓腑者<lb/>
乎考之内經諸热瞀瘛則属之火諸狂躁越則属之<lb/>
火諸病胕腫痛酸驚駭則属之火又原病式曰諸風<lb/>
掉眩属扵肝火之動也諸氣膹欝病痿属扵肺火之<lb/>
升也諸濕腫滿属扵脾火之勝也諸痛痒瘡痬属扵<lb/>
心火之用也是皆火之為病出扵臓腑者然也噫以<lb/>
陳無擇之通逹猶以暖熾論君火日用之火論相火<lb/>
<pb n="KR4d0569_SBCK_010-9b"/>
是宜後人之聾瞽㢤其論陽有餘隂不足有曰人受<lb/>
天地之氣以生天之陽氣為氣地之隂氣為血然氣<lb/>
常有餘而血常不足何為其然也天大也為陽而運<lb/>
扵地之外地居天之中為隂而天之大氣舉之日實<lb/>
也属陽而運扵月之外月缺也属隂而禀日之光以<lb/>
為明者也則是地之隂巳不勝夫天之陽月之隂亦<lb/>
不敵扵日之陽天地日月尚然而况扵人乎故人之<lb/>
生男子十六歲而精通女子十四歲而經行是有形<lb/>
之後猶有待扵乳哺水糓之養而後隂可與陽配成<lb/>
乎人而為人之父母古人必近三十二十而後嫁娶<lb/>
者可見隂氣之難扵成而古人之善扵保養也錢仲<lb/>
陽扵腎有𥙷而無瀉其知此意者乎又按禮記注曰<lb/>
人惟五十然後養隂者有以加内經年至四十隂氣<lb/>
自半而起居衰矣男子六十四歲而精絶女子四十<lb/>
<pb n="KR4d0569_SBCK_010-10a"/>
九歲而經断夫以隂氣之成止為三十年之運用而<lb/>
竟已先虧可不知所保養也經曰陽者天也主外隂<lb/>
者地也主内故陽道實隂道虚斯言豈欺我㢤或曰<lb/>
逺取諸天地日月近取諸男子之身曰有餘曰不足<lb/>
吾巳知之矣人在氣交之中今欲順隂陽之理而為<lb/>
攝養之法如之何則可曰主閉蔵者腎也司踈泄者<lb/>
肝也二蔵皆有相火而其系上属扵心心君火也為<lb/>
物所感則易扵動心動則相火翕然而随聖賢教人<lb/>
收心養心其旨深矣天地以五竹更迭衰旺而成四<lb/>
時人之五臓六腑亦應之而衰旺四月属巳五月属<lb/>
午為火大旺火為肺金之夫火旺則金衰六月属未<lb/>
為土大旺土為水之夫土旺則水衰况腎水甞藉肺<lb/>
金為毋以𥙷助其不足古人扵夏月必獨宿而淡味<lb/>
兢兢業業保養金水二蔵正嫌火土之旺尓内經又<lb/>
<pb n="KR4d0569_SBCK_010-10b"/>
曰冬蔵精者春不病温十月属<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>十一月属子正大<lb/>
氣潜伏閉蔵以養其本然之真而為来春升動彂生<lb/>
之本若扵此時不恣𣣔以自戕至春升之際根本壮<lb/>
實氣不輕浮尚何病之可言㢤扵是翁之毉益聞四<lb/>
方以病来迎者遂輻湊扵道翁咸徃赴之其所治病<lb/>
凢㡬病之状何如施何良方飲何藥而愈自前至今<lb/>
驗者何人何縣里主名得諸見聞班班可紀浦江鄭<lb/>
義士病滯下一夕忽昏仆目上視溲注而汗瀉翁侯<lb/>
之脉大無倫即告曰此隂虚陽暴絶也盖得之病後<lb/>
酒且内然吾能愈之急命治人參膏而且促灸其氣<lb/>
海頃之手動又頃而唇動及參膏成三飲之甦矣其<lb/>
後服參膏盡數斤病巳天台周進士病悪寒雖暑亦<lb/>
必以綿䝉其首服附子數百増劇翁侯之脉滑而數<lb/>
即告曰此熱甚而反寒也乃以辛涼之劑吐痰一升<lb/>
<pb n="KR4d0569_SBCK_010-11a"/>
許而䝉首之綿減半仍用防風通聖飲之愈周固喜<lb/>
甚翁曰病愈後湏淡食以養胃内觀以養神則水可<lb/>
生火可降否則附毒必發殆不可救彼不能然後告<lb/>
疽彂背死浙省平章南征閩粤還病反胃毉以爲可<lb/>
治翁侯其脉告曰公之病不可言也即出獨告其左<lb/>
右曰此病得之驚後而使内火木之邪相挟氣傷液<lb/>
亡膓胃枯損食雖入而不化食既不化五臓皆無所<lb/>
禀去此十日死果如言鄭義士家一少年秋𥘉病熱<lb/>
口渇而妄語兩顴火赤毉作大熱治翁侯之脉弱而<lb/>
遟告曰此作勞後病温惟當服𥙷劑自巳今六脉皆<lb/>
搏手必涼藥所致竟以附子湯啜之應手而瘥浙東<lb/>
憲幕傅氏子病妄語時若有所見其家妖之翁切其<lb/>
脉告曰此病痰也然脉虗弦而沉數盖得之當暑飲<lb/>
酸又大驚傅曰然甞夏因勞而甚渇恣飲梅水一二<lb/>
<pb n="KR4d0569_SBCK_010-11b"/>
升又連得驚數次遂病翁以治痰𥙷虚之劑䖏之旬<lb/>
浃愈里人陳時叔病脹腹如斗醫用利藥轉加翁侯<lb/>
之脉數而濇告曰此得之嗜酒嗜酒則血傷血傷則<lb/>
脾土之隂亦傷胃雖受糓不能以轉輸故陽升隂降<lb/>
而否矣陳曰某以嗜酒前後溲見血者有年翁用𥙷<lb/>
血之劑投之驗權貴人以微疾来召見翁至坐堂中<lb/>
自如翁診其脉不與言而出使詰之則曰公病在死<lb/>
法中不出三月且入鬼録頋猶有驕氣耶後果如期<lb/>
死一老人病目無見使来求治翁侯其脉微甚為製<lb/>
人參膏飲之目明如常時後數日翁復至忽見一醫<lb/>
在庭煉礞石問之則巳服之矣翁愕曰此病得之氣<lb/>
大虗今不救其虚而反用礞石不出此夜必死至夜<lb/>
參半氣奄奄不相属而死一男子病小便不通毉治<lb/>
以利藥益甚翁診之右寸頗弦滑曰此積痰病也積<lb/>
<pb n="KR4d0569_SBCK_010-12a"/>
痰在肺肺為上焦而膀胱為下焦上焦閉則下焦塞<lb/>
譬如滴水之器必上竅通而後下竅之水出焉乃以<lb/>
法大吐之吐已病如失一婦人病不知人稍蘇即號<lb/>
呌數四而復昏翁侯之肝脉弦數而且滑曰此怒心<lb/>
所為盖得之怒而強酒也詰之則不得扵夫毎遇夜<lb/>
引滿自酌觧其懐翁治以流痰降火之劑而加香附<lb/>
以散肝分之欎立愈一女子病不食面北卧者且半<lb/>
載毉告術窮翁侯之肝脉弦出左口曰此思男子不<lb/>
得氣結扵脾故耳叩之則許嫁夫入廣且五年翁謂<lb/>
其父曰是病惟怒可觧盖怒之氣撃而属木故能衝<lb/>
其土之結今苐觸之使怒耳父以為不然翁入而掌<lb/>
其面者三責以不當有外思女子號泣大怒怒巳進<lb/>
食翁復潛謂其父曰思氣雖觧然必得喜則庶不再<lb/>
結乃詐以夫有書旦夕且歸後三月夫果歸而病不<lb/>
<pb n="KR4d0569_SBCK_010-12b"/>
作一婦人産後有物不上如衣𥚑醫不能喻翁曰此<lb/>
子宮也氣血虚故随子而下即與黄茋當歸之劑而<lb/>
加升麻舉之仍用皮工之法以五倍子作湯洗濯皴<lb/>
具皮少選子宫上翁慰之曰三年後可再生児無憂<lb/>
也如之一貧婦寡居病癩翁見之惻然乃曰是疾世<lb/>
號難治者不守禁忌耳是婦貧而無厚味寡而無欲<lb/>
庶㡬可療也即自具藥療之病愈後復投四物湯數<lb/>
百遂不發動翁之為毉皆此類也盖其遇病施治不<lb/>
膠扵古方而所療皆中然扵諸家方論則靡所不通<lb/>
他人靳靳守古翁則操縦取舎而䘚與古合一時學<lb/>
者咸聲随影附翁教之亹亹忘疲一日門人趙良仁<lb/>
問太極之旨翁以隂陽造化之精微與醫道相出入<lb/>
者論之且曰吾扵諸生中未甞論至扵此今以吾子<lb/>
所問故偶及之是盖以道相告非徒以醫言也趙出<lb/>
<pb n="KR4d0569_SBCK_010-13a"/>
語人曰翁之醫其殆槖籥扵此乎羅成之自金陵来<lb/>
見自以為精仲㬌學翁曰仲㬌之書收拾扵殘萹断<lb/>
簡之餘然其間或文有不備或意有未盡或編次之<lb/>
脫落或義例之乖舛吾每觀之不能以無疑因畧摘<lb/>
疑義數條以示羅尚未悟及遇治一疾翁以隂虚發<lb/>
熱而用益隂𥙷血之劑療之不三日而愈羅乃歎曰<lb/>
以某之所見未免作傷寒治今翁治此猶以芎歸之<lb/>
性辛温而非隂虚者所宜服又况汗下之悮乎翁春<lb/>
秋既髙乃詢張翼䓁所請而著格致餘論局方彂揮<lb/>
傷寒辨疑本草衍義𥙷遺外科精要新論諸書學者<lb/>
多誦習而取則焉翁蕳慤貞良剛嚴介特執心以正<lb/>
立身以誠而孝友之行實本乎天質奉時祀也訂其<lb/>
禮文而敬泣之事母夫人也時其莭宣以忠養之寕<lb/>
歉扵已而必致豐扵兄弟寕薄扵巳子而必施厚扵<lb/>
<pb n="KR4d0569_SBCK_010-13b"/>
兄弟之子非其友不友非其道不道好論古今得失<lb/>
慨然有天下之憂世之名公卿多折莭下之翁為直<lb/>
陳治道無所頋忌然但語及榮利事則拂衣而起與<lb/>
人交一以三綱五紀為去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>甞曰天下有道則行有<lb/>
枝葉天下無道則辞有枝葉夫行本也辞從而生者<lb/>
也苟見枝葉之辝去本而未是務輒怒溢顔面若将<lb/>
涚焉翁之卓卓如是則毉又特一事而巳然翁<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學<lb/>
行事之大方巳具吾友宋太史濂所為翁墓誌兹故<lb/>
不録而竊録其毉之可傳者為翁傳庶使後之君子<lb/>
得以互考焉<lb/>
論曰昔漢嚴君平博學無不通賣卜成都人有邪悪<lb/>
非正之問則依蓍龜為陳其利害興人子言依扵孝<lb/>
與人弟言依扵順與人臣言依扵忠史稱其風聲氣<lb/>
莭足以激貪而厲俗翁在婺得道學之源委而混迹<lb/>
<pb n="KR4d0569_SBCK_010-14a"/>
<pb n="KR4d0569_SBCK_010-15a"/>
<pb n="KR4d0569_SBCK_010-16a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_030-1a"/>
九靈山房外集卷之三十<lb/>
　　　賛<lb/>
　　　　九靈先生畫像賛<lb/>
其神之清秋髙露寒而青田鶴鳴也其氣之温光含<lb/>
輝潜而充然如赤瓊也其文之昭盆盎紛如而古罍<lb/>
洗獨精明也具此三羙所以歛英毅而集衆長葆醇<lb/>
熈而孚群情也懿㢤斯人盖智遍乎物行飾乎躬而<lb/>
學本乎誠者也<lb/>
　　　　又賛<lb/>
窅乎其凝者以道為家燁乎其澤者振徳之華悄然<lb/>
而深思者所以周其變沛然而大肆者又将暢其葩<lb/>
是皆丗之所知也至扵困而亨窮而㤗齊喜戚扵夢<lb/>
幻棄利祿猶泥沙吾欲從而䆒之巳莫辨其津涯况<lb/>
可得而賛耶<lb/>
<pb n="KR4d0569_SBCK_030-1b"/>
　　余三十年間兩賛叔能之像辭各異焉以見叔<lb/>
　　能年既髙而徳愈進也因令侍史并書之前翰<lb/>
　　林學士金華宋濂記<lb/>
志慮髙潔秋水寒潭器局嚴慤峭壁危巖峻不可踰<lb/>
静無弗涵是謂徳人為衆之詹<lb/>
　　　　　　　　　　　義門鄭濤敬賛<hi>元太常禮儀院博士</hi>
懿兹臞仙金華之英造道自得脩辞立誠持樂之和<lb/>
秉衡之平出䖏翛然風月同清<lb/>
　　　　　　　　　　　周伯琦<hi>鄱陽人元翰林學士</hi>
温温乎容貌之可即抑抑乎威儀之有㜫跡雖寄乎<lb/>
朝著而與充詘者殊科志常慕乎山林而與矯崛者<lb/>
異軌長松之隂消摇曵屣人殆疑其為遯丗之逸民<lb/>
而不知其為抱道之君子吾甞觀其飭躬而操踐端<lb/>
實纉言而論著宏侈可謂其行則儒其文則史者矣<lb/>
<pb n="KR4d0569_SBCK_030-2a"/>
　　　　　　　　　　　楊翮<hi>金陵人</hi>
仁義爲飭身之本忠信爲奉國之基彂爲文章其聲<lb/>
也希天将以斯人鳴太平之盛必使翔而後集覧徳<lb/>
輝而下之若人也其視時爲去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>而以道爲樞機也耶<lb/>
　　　　　　　　　　　陳基<hi>臨海人</hi>
安履其素不傲以肆志廓通其變不苟以阿丗夐乎<lb/>
蚤歲之芳華藹乎前脩之氣味人方睹紫芝扵眉宇<lb/>
之間吾将求叔度扵言論之外也<lb/>
　　　　　　　　　　　胡翰<hi>金華人</hi>
蕭蕭乎氷雪之姿濟濟乎山林之服萃和氣以中充<lb/>
藹髙標而外肅雖著𫐠之富有年于兹而進脩之功<lb/>
惟日不足庶㡬儒林文苑之間継昔賢之芳躅吾安<lb/>
得爲之執鞭叅翺翔而追逐<lb/>
　　　　　　　　　　　王禕<hi>義烏人翰林院待制</hi>
<pb n="KR4d0569_SBCK_030-2b"/>
仙華之峯欎乎蒼蒼儲英孕靈粲然文光偉才賢之<lb/>
迭興接踵武而相望有羙君子粹如珪璋言若不出<lb/>
口而其文則有千里朝宗之勢貌若不勝衣而其志<lb/>
則有百錬不折之剛玩天機之流動集藝苑之芬芳<lb/>
觀其用心盖将追古人而頡頑者也夫身之退者徳<lb/>
必進跡之晦者名必揚造物者既俾若人以絶出之<lb/>
長則必使之鳴　國家之太平和儀鳯之鏗鏘豈肯<lb/>
置之扵山林泉石之鄊也耶<lb/>
　　　　　　　　　　　吴沉<hi>蘭溪人</hi>
皥皥温温如三春曦是公徳容之腴炳炳彪彪如㤗<lb/>
山芝是公文藻之輝此固足見其著外之羙而不知<lb/>
其中自得之妙殆将追孔孟而爲師是以操七寸之<lb/>
觚以開䝉蔀扵學苑破萬卷之書而獵精華扵道機<lb/>
盖不屑扵嗣人藝士之爲而直欲由伊洛而遡泗沂也<lb/>
<pb n="KR4d0569_SBCK_030-3a"/>
　　　　　　　　　　　鄭淵<hi>浦江人元月泉書院山長</hi>
神清氣温乃道之充學淳行卓為士之䧺瑟彼和氏<lb/>
之壁勁㢤繁弱之弓或出或䖏與時卑隆紀甲子見<lb/>
趣捨之正考春秋窮茟削之工丗之人皆以窮逹為<lb/>
得䘮而不知其特立獨行契古人之髙風<lb/>
　　　　　　　　　　　張士諤<hi>永嘉人浦江縣儒學教諭</hi>
九靈先生捐舘之八年伯衡過其鄊邑從其子禮拜<lb/>
其遺像追為之賛曰<lb/>
緒接二戴之後道探兩漢之上卓爾為人中之英隐<lb/>
然負海内之望威儀文采尚莫能髴髣精神心術矧<lb/>
可以名状其䟦渉道途也類子房之報韓其徬徨山<lb/>
澤也猶正則之自放丗今若山斗之共仰公遽駕風<lb/>
霆而長徃後死者之瞻遺像安得不慨斯文之将䘮<lb/>
也歟　蘇伯衡<lb/>
<pb n="KR4d0569_SBCK_030-3b"/>
温乎其容維徳之充粹乎其文維學之純斯丗之人<lb/>
斯丗之珎吾将與歸非公其誰<lb/>
　　　　　　　　　　劉中<hi>臨安人</hi>
其容粹然其心靄然其文沛然非髙視物表以樂其<lb/>
天者乎是宜論道廟堂之上唱道為儒林之先胡為<lb/>
而遯世頋嘯傲乎風烟然身遁而名随聞之者亦興<lb/>
起而慕焉<lb/>
　　　　　　　　　　　烏斯衜<hi>四明人</hi>
直而温寛而栗䖏事雖蕳殊無傲色志乎聖賢之學<lb/>
充乎君子之徳廓然有容卓爾有立䆒千古之淵微<lb/>
為一丗之矜式行當彂揮所藴以見扵世豈容深䖏<lb/>
髙遯扵泉石也耶<lb/>
　　　　　　　　　　　徐元<hi>蘭溪人</hi>
才可以濟民而位弗稱徳可以厚俗而時弗容是造<lb/>
<pb n="KR4d0569_SBCK_030-4a"/>
物之嗇扵公耳然宏辞偉論所以宣人文昭聖學而<lb/>
垂扵無窮者又不可謂不擅其豐也<lb/>
　　　　　　　　　　趙友同<lb/>
𬒳山野之裳衣懐琬琰之文辞其充然者豈從人而<lb/>
贏縮其退然者亦與道而委蛇放乎丘壑襟韻之夷<lb/>
曠視㓜輿将何用扵當丗出乎埃壒神情之散朗歎<lb/>
叔夜不可得而同時<lb/>
　　　　　　　　　　　黄賔<hi>豫章</hi>
冲然而中虚脩然而外頎将用于世也其才良其行<lb/>
羭或困于時也其神完其體紓若人者寔廊廟之具<lb/>
匪山澤之臞盖其扵學也深得虖道之妙詎丗俗之<lb/>
可窺雖摛文弄藻嘲風謔月特其緒餘要當與秦太<lb/>
虚黄庭堅並駕而齊軀者矣舎是之外則非吾可得<lb/>
而知也㢤<lb/>
<pb n="KR4d0569_SBCK_030-4b"/>
　　　　　　　　　　　姚廣孝<hi>姑蘇人太子少師</hi>
萃乾坤清㳤之姿無山林枯瘠之氣其出也石渠天<lb/>
禄固争睹蒼梧翠竹之英標其䖏也苑屋石田未必<lb/>
减金馬玉堂之髙致湛盧之劒匣蔵則風雨時鳴琬<lb/>
琰之碧玉藴而山川增麗嗚呼浦陽人物耳目之所<lb/>
接者若容州文學之風雅遺音蜀山居士之咸韶<lb/>
帝制至扵金㫪玉應交振而錯陳則長薌山長後先<lb/>
而並丗率皆騎箕跨尾而神㳺乎上玄鞭霆馭風以<lb/>
歴覧乎無際然則狂瀾砥柱之障誰復任之而九鼎<lb/>
一絲之懸<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>其可畏前軰之所作成後生之所期望<lb/>
惟君與宋景濂氏而已<lb/>
　　　　　　　　　　　趙良恭<hi>蘭溪人</hi>
　　　祭文<lb/>
　　　　祭雲林先生文<lb/>
<pb n="KR4d0569_SBCK_030-5a"/>
斯道與宋俱遷南東文獻卓然婺為之宗各尊所聞<lb/>
丕緒大統風行日臨山立海涌有元之棄耆老淪亡<lb/>
惟四先生揚其末光懿文太史事<lb/>
明天子長山華川内外鼎峙惟九靈公逺跡自蔵嬉<lb/>
㳺物表不耀其章譬諸寳噐致用先毀頋瞻四傑䘮<lb/>
其三矣幸公尚存為學者師孰是寡佑一老不遺自<lb/>
昔聖賢莫不有死死有可傳禍福同軌公之表著實<lb/>
可不磨視彼區區何足少多前有千祀後有萬丗百<lb/>
年之間盖不必計人囿大化如氷在川成壞斯須烏<lb/>
可控搏有盡之形歸諸造物其無盡者終古不沒得<lb/>
失之理公巳無疑我獨何悲傷道之微星辰在上河<lb/>
嶽在下孰扶其衰尚徯来者嗚呼哀㢤<lb/>
　　　　　　　　　　蘇伯衡<hi>金華人翰林院編脩</hi>
　　　　故九靈先生戴公墓誌銘<lb/>
<pb n="KR4d0569_SBCK_030-5b"/>
九靈先生既殁之二十八年次子樂述其平生行實<lb/>
来<lb/>
京師授友同曰先君捐館巳乆而墓石未銘樂年且<lb/>
垂老恐一旦溘先朝露是終無以暴其懿羙于丗子<lb/>
扵先君為内姪又甞有師弟子之分知先君者莫若<lb/>
子也銘烏忍不為友同拜且泣曰是故友同之夙夜<lb/>
不遑自寕者第念先生乃一代名儒冝託諸能言之<lb/>
士以垂不朽今旣乆而未有所屬尚敢以愚陋辞㢤<lb/>
遂叙而銘之先生諱良字叔能姓戴氏其先杜陵人<lb/>
十八丗祖昭唐咸通間任淛之東道五部兵馬大元<lb/>
帥平南節度使銀青光禄大夫檢校太子尚書令仲<lb/>
子堂始遷㜈之浦江好馳馬試劍故名所居里曰馬<lb/>
劍厥後子孫日益緐夥樂善業儒為縣之望族曽大<lb/>
父諱錫大父諱濤父諱暄皆隱德弗耀先生天資警<lb/>
<pb n="KR4d0569_SBCK_030-6a"/>
敏性至孝母劉夫人病日侍湯藥抱持寢興衣不觧<lb/>
帶者餘年㞐父母䘮哀毁㡬不能生每遇忌辰輒嗚<lb/>
咽流涕䖏兄弟傋盡恩愛長姪恭早䘮父敎之踰已<lb/>
子早従烏傷朱震亨先生習醫業後以其術大顯于<lb/>
時官至太毉院使皆先生力也生平嗜讀書雖𥘉寒<lb/>
盛暑恒至夜分乃寐故天文地理毉卜佛老之書靡<lb/>
不精䆒其㫖𥘉治經習舉子業尋棄去専力為古文<lb/>
時栁文肅公貫黄文獻公溍吴文貞公莱皆以文章<lb/>
鳴浙水東先生徃来受業門下盡得其閫奥與文肅<lb/>
公尤親宻公之死為經紀其家持心䘮三年始歸余<lb/>
忠宣公闕持憲莭過婺州聞先生善歌詩数相過從<lb/>
論古今作者詞㫖優劣公欣然曰士不知詩乆矣非<lb/>
子吾不敢相語乃盡授以平日所得扵師友者而先<lb/>
生詩名遂雄視乎東南矣家居逺城邑朋㳺講習頗<lb/>
<pb n="KR4d0569_SBCK_030-6b"/>
囏即買地縣西結屋数十楹日與同軰討論濓洛性<lb/>
理之微言家事有無悉置不問親黨或勸以营産業<lb/>
為子孫計先生謝曰子孫貧冨非吾可知且家丗業<lb/>
儒詩書之外亦不能有他圖也居無何起為月泉書<lb/>
院山長後生士子接其風猷無不已踐履實學相勸<lb/>
勉至正辛丑以薦者擢授中順大夫淮南江北䓁䖏<lb/>
行中書省儒學提舉然時事已不靖無可行其志乃<lb/>
携從子温浮海至中州欲與豪傑交而卒無所遇遂<lb/>
南還四明四明多佳山水耆儒故老徃徃流寓于兹<lb/>
先生每相與宴集為樂酒酣賦詩撃莭歌詠聞者以<lb/>
為有黍離秀麥之遺音焉<lb/>
國朝洪武壬戌以禮幣徴先生至<lb/>
京師即日<lb/>
召見試文辤若干篇<lb/>
<pb n="KR4d0569_SBCK_030-7a"/>
命大官予饍留會同舘名公鉅卿見無虚日甚或以<lb/>
師禮事之旣而<lb/>
上欲用先生先生以老病固辞頗忤<lb/>
㫖待罪乆之一日感微疾即爲書謝諸親舊猶拳拳<lb/>
以忠孝大莭為語迨疾亟召樂謂曰吾罪戾本深頼<lb/>
聖恩寛貸獲保首領以死念無報効汝䓁幸自勉以<lb/>
盖前人之諐乃為賢子孫耳語畢遂端坐卒于寓舎<lb/>
實癸亥四月十七日也享年六十有七樂以道逺不<lb/>
克扶柩南還乃擇地火化奉其骨而歸以是年十一<lb/>
月十五日葬于縣南嘉興鄉西山之原配趙氏故宋<lb/>
宗室梅石處士必俊之女有賢徳先公八年卒至是<lb/>
合窆焉子男二人長禮本縣儒學訓導後十三年卒<lb/>
次即樂今為本縣毉學訓科女二長適張琪次適倪<lb/>
佐孫男八孫女三先生神氣爽朗羙鬚髯不妄喜怒<lb/>
<pb n="KR4d0569_SBCK_030-7b"/>
終日危坐無惰容與人言必吐露情實善誘掖後進<lb/>
甞以所居在九靈山晚年自號九靈山人故學者咸<lb/>
以九靈先生称之所著述有和陶詩一卷九靈山房<lb/>
集三十卷春秋經傳考三十二卷蔵于家嗚呼先生以<lb/>
盛年遭丗多故晚遇<lb/>
聖朝而進扵老病故終身莫克伸其志然志雖不伸<lb/>
一時而文章之鏗鍧炳耀所以光前修啓後武維持<lb/>
斯文而振其遺緒者固自足伸扵永乆也銘曰<lb/>
身之彊也時則巳非時之逢也身則巳衰韜英歛華<lb/>
大昌厥後辝雖不獲薦郊廟而亦有足樂扵山巔水<lb/>
涯嗚呼先生之髙也豈後人而無知<lb/>
　文淵閣修書官修職郎本毉院御毉門生趙友同撰<lb/>
九靈山房集卷之三十終<lb/>
</p>
<p>
</p>
  </div>
</body>
</text>
</TEI>
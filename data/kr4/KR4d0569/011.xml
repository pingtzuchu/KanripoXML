<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_011-1a"/>
九靈山房集卷之十一<lb/>
　　吴逰槀　男戴禮叔儀類編<lb/>
　　　記　從孫侗伯𥘉同編<lb/>
　　　　重脩甫里書院記<lb/>
吴郡甫里書院者祠唐甫里先生陸公而列扵學官<lb/>
者也先生諱龜蒙字魯望居松江之甫里史稱其學<lb/>
通六經而尤粹扵春秋舉進士一不中即歛退海隅<lb/>
與其學徒<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>明授受不厭不倦而髙風逺識何可及<lb/>
也然性頗髙放雅不喜與流俗交乗一小舟設蓬席<lb/>
齎書冊茟床茶竈釣具徃来江湖間時謂江湖散人<lb/>
又謂之天随子其曰甫里先生者則又尊之以其地<lb/>
也唐末甞以髙士聘不起後又召拜右拾遺詔下而<lb/>
先生卒甫里故有先生祠書院之在吴郡則始於國<lb/>
朝之元統二年盖其裔孫徳厚請扵郡而以巳貲創<lb/>
<pb n="KR4d0569_SBCK_011-1b"/>
之亦既事聞于朝建學立師如書院之制而書院之<lb/>
所宜爲者巳皆次第舉之矣獨以前逼民居門術弗<lb/>
稱雖甞入錢請佃其南官地以啚改作而豪民怙势<lb/>
竟擅其利爲巳有搆訟連數歲不决由是路僅右旋<lb/>
而靈星之門遂缺而弗置徳厚歿子孫散居他䖏弗<lb/>
遑于兹者垂三十載有司校官亦且視爲非急無能<lb/>
一舉而問焉平章朱公之守吴也其居苐去書院甚<lb/>
迩一日過而歎曰歲時有事于夫子而周旋升降揖<lb/>
拜跪起殆不容接武扵戸庭之間則何以奉楊文治<lb/>
以㳤吾邦人乎亟命治其南門而端其術道仍易旁<lb/>
近民間地廣之民居之當撤則資之力以遷而凢書<lb/>
院之未具與夫既具而中壊者悉新之山長啜靄山<lb/>
實交賛其事而躬程督之勞則省知印朱居敬及千<lb/>
夫長王允中蔡庸也屋以間計者凢三十有竒完舊<lb/>
<pb n="KR4d0569_SBCK_011-2a"/>
者曰夫子殿曰甫里先生祠曰明倫堂曰求志軒曰<lb/>
明道正義兩齋曰東西廡曰儀門曰泮池新増者曰<lb/>
泮池槗曰靈星門曰外門甃南出之路而崇其墉垣<lb/>
浚北逹之河而通其舟楫藻繪髹<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>照暎輝煌階墄<lb/>
唐甃廡縝髙固而規制與郡學侔矣庀事扵至正乙<lb/>
巳之七月辛未而訖功扵某月某日扵是郡守王矦<lb/>
椿年来言曰書院之始創也翰林待制栁公貫既為<lb/>
文記之子為栁公弟子則所以紀兹興脩之役者尚<lb/>
得而辭㢤余聞宋之季年郡縣學校之教其士子者<lb/>
大率以科舉之業相尚本之則無有也是以識者病<lb/>
之或即先儒之遺跡或因山川之名勝别為精舎以<lb/>
<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學焉敦道義而絶功利以私㳤諸人盖取睢陽白<lb/>
鹿書院之遺制而名之國家承宋之舊而書院之建<lb/>
遂徧滿扵天下十數年来中原釁難逺近繹騷江淮<lb/>
<pb n="KR4d0569_SBCK_011-2b"/>
閩浙之間所在兵起侵軼官宇蹂踐民廬則所謂書<lb/>
院者常十廢其八九求其脩儒服爼豆事扵干戈之<lb/>
際世固未見其人焉惟公以藩翰重臣而當禦侮制<lb/>
勝之暇孜孜焉以興脩書院為已任脫民生扵鋒鏑<lb/>
之餘正人心以絃歌之事不亦君子之用心乎昔僖<lb/>
公之脩泮宮魯人頌之有曰矯矯乕臣在泮獻馘又<lb/>
曰不告于訩在泮献功公之文武並用所以克成是<lb/>
役者既視僖公為無愧庶㡬獻馘獻功之墜典復見<lb/>
扵今而魯人之頌且将継是而有作余何人也猥令<lb/>
載筆而為之記其䏻鋪張盛羙敷陳偉績以昭垂于<lb/>
永乆也㢤今姑叙次其廢興之歲月以復郡矦之所<lb/>
請若夫先生之行義與出䖏之大凢見扵栁公之所<lb/>
論述者則不敢贅及也<lb/>
　　　　上海横溪義塾記<lb/>
<pb n="KR4d0569_SBCK_011-3a"/>
自亰師及郡縣皆有學置師弟子貟而教之以詩書<lb/>
六藝使知古聖賢之道此國家之常制也然窮鄊下<lb/>
里僻左之民去學每遼逺為其上者或病其㳺歌之<lb/>
無所又别為義塾以分教之其亦布宣徳化淳一風<lb/>
俗之一事乎横溪在上海西去縣治百餘里一日縣<lb/>
主簿陳君以公事至其地偶見頽垣廢址隐隐荆棘<lb/>
中進父老而問焉則前縣尹何君緝所建社學也盖<lb/>
䂓制将完而蕩然扵兵火又北行若千里復見所謂<lb/>
孔宅者宅巳墟而先聖人之廟獨存愚民以異端土<lb/>
偶雜祠廟中禱禳祈禬必扵是乎在君曰嘻吾其可<lb/>
以継何之志矣遂撤土偶投諸水遷聖人像于向所<lb/>
建學䖏徙其廟為禮殿以居之而益之以四配仍設<lb/>
兩齋棲師弟子具祭器嚴春秋二丁之祀事且勸慕<lb/>
義之士出田二百五十畞以供祭祀教養之費亦既<lb/>
<pb n="KR4d0569_SBCK_011-3b"/>
畢事矣乃言扵其尹掲之為横溪義塾率鄊之士民<lb/>
舎菜扵先聖先師落成之後數月其士民為之請記<lb/>
嗚呼古之長民者惟治與教而巳此外無他事也後<lb/>
世有簿書期㑹徴調供億趋走逢迎之煩私計之迫<lb/>
而仕扵其時者不過以審獄訟時賦役慎保守為軄<lb/>
業豈復有為治之具而况扵教乎惟其教之或熄也<lb/>
故世之人淪胥而為異端之歸凢浮屠老氏之宮既<lb/>
竭其力以興之而其心術又且大壊扵其說數百年<lb/>
来膠扵見聞曽莫之悟也孰謂俗衰政弊之餘而君<lb/>
僅以一縣之佐断断焉撤土偶以示異端之當屏新<lb/>
學廬以明王教之宜崇使斯民也歸乎塗轍之正而<lb/>
不惑由乎門户之中而無疑豈非古長民者之用心<lb/>
乎而横溪去縣治既逺風氣清淳習俗渾厚其民固<lb/>
易使也継今以徃復能以君之所期待者尊信而從<lb/>
<pb n="KR4d0569_SBCK_011-4a"/>
事之識察乎問學之愽攷驗乎躬行之實端其心志<lb/>
以㝎其本棤諸事業以施諸用他日人材之盛彬彬<lb/>
然自斯塾而出則君之遺爱又豈有既乎四方長民<lb/>
之吏聞君之風且有作而興者而况扵継君之後者<lb/>
乎君名聚字敬徳臨海人<lb/>
　　　　守愚齋記<lb/>
江浙行省㕘政周公治小齋扵居第之右名之曰守<lb/>
愚而命余記之余曰公以髙才雅望致位通顯則凢<lb/>
所以用夫精神智慮者可謂勞矣扵是即清閑髙曠<lb/>
之室以休息之此其涵養本源沉潜理趣之至功而<lb/>
余也何足以知之又何足以言之雖然公之命不可<lb/>
以虚辱也廼為其文曰夫天之扵日月所以耀其光<lb/>
明扵下土者盖以中之而能<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>滿之而能虧也其扵<lb/>
雷霆風雨霜雪所以寄號令而行恵澤者盖以春之<lb/>
<pb n="KR4d0569_SBCK_011-4b"/>
震者冬即蔵晨之施者晚即收也何為其然也彼之<lb/>
不數用其光明號令恵澤者正所以成其為用也其<lb/>
扵人也亦然人之有聡明聖智猶日月之有光明雷<lb/>
霆風雨霜雪之有號令恵澤也光明號令恵澤之在<lb/>
天者且不可以數用而况扵人乎故孔子曰聦明聖<lb/>
智守之以愚夫愚者<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之虧之蔵之收之之事也以<lb/>
是而自守豈有數用之失㢤而其為用也又豈有既<lb/>
㢤是故有人扵此其聦也如聾其銳也如鈍勿表暴<lb/>
勿浮躁勿淺露涵養乎闇室屋漏之中沉潜乎不睹<lb/>
不聞之地而聡明聖智不可勝用矣老子有云大成<lb/>
若缺其用不弊大盈若冲其用不窮殆謂是歟雖然<lb/>
余誠不足以知不足以言也姑誦所聞以復扵公請<lb/>
以是記之<lb/>
　　　　三樂軒記<lb/>
<pb n="KR4d0569_SBCK_011-5a"/>
吴郡從事中山韓惟敬先生名其所寓之室曰三樂<lb/>
軒既求浙省左丞鄱陽周公隷古書之復請余記其<lb/>
所以名者余乆而未有以爲言也然其請至扵三四<lb/>
而不倦乃爲之言曰求之書傳得孟子之所謂三樂<lb/>
者矣父母俱存兄弟無故一樂也仰不愧扵天俯不<lb/>
怍扵人二樂也得天下英才而教育之三樂也釋之<lb/>
者曰此三樂者一係扵天一係扵人而其可以自致<lb/>
者惟不愧不怍而巳先生蚤甞起家憲史後以年勞<lb/>
賛郡于吴曽未及期而南北兵起遂杜不出無仕進<lb/>
意及今年既耄老孑然環堵之中四顧䔥然而䖏之<lb/>
晏如是其自致者固仰不愧而俯不怍矣然上無父<lb/>
兄可以盡其孝養之心下無佳子弟可以廣其教育<lb/>
之澤則係之天與人者猶有所未得焉而扵三者之<lb/>
樂何居先生之意若曰吾之係扵天者雖有所未得<lb/>
<pb n="KR4d0569_SBCK_011-5b"/>
然以先人之遺訓食士之禄稽諸國典可得推恩扵<lb/>
泉壌生不迨扵養而死猶或及扵榮豈非爲人子者<lb/>
之所碩乎係之扵人者雖亦有所未得然年逾七十<lb/>
未甞或䧟扵非義則古所謂以身教者庶乎其有在<lb/>
不能㳤諸人而猶可以及諸子孫又豈非人生之所<lb/>
欲乎二者皆人之所碩𣣔而吾乃今有之扵是充充<lb/>
乎其自足也洩洩乎其無求也休休乎其不知冨貴<lb/>
之爲冨貴貧賤之爲貧賤也而天下之樂有如此者<lb/>
豈不去流俗千百十一㢤是則先生三者之所樂夫<lb/>
豈盡戾扵孟子㢤然余觀先生之樂而竊有㮣扵余<lb/>
衷者矣始余之壮也父母俱巳物故而兄弟之存焉<lb/>
者亦寡及今叨塵仕版濫䖏師軄而一時之英才又<lb/>
不能教育其一二日出而作日入而息雖不敢有一<lb/>
時之間㓜而學之壮而行之雖不敢有一事之失然<lb/>
<pb n="KR4d0569_SBCK_011-6a"/>
退而自省焉所可愧怍者多矣是三者皆余之所憂<lb/>
而先生乃得而樂之其相去豈不霄壤㢤昔荘子與<lb/>
恵子㳺扵濠梁之上荘子曰鯈魚出逰是魚樂也恵<lb/>
子曰子非魚安知魚之樂荘子曰子非我安知我不<lb/>
知魚之樂余扵先生亦既相去霄壌矣則凢先生之<lb/>
所樂豈得而知㢤先生之所樂余既不得而知矣則<lb/>
扵所以名軒者又豈能執筆而言其萬一㢤頋以居<lb/>
金華時甞識先生扵淛東憲幕及今㡬三十載而獲<lb/>
豋先生之軒先生命為之記而不敢不以知譲也先<lb/>
生尚有以教余也㢤<lb/>
　　　　剡源記<lb/>
奉化陳君子經圖其剡源之境属余而叙以書曰奉<lb/>
化之西六十里有山夹溪而出蓊然而深茂者剡源<lb/>
山也謂之剡源者以其近越之剡縣名之也剡源之<lb/>
<pb n="KR4d0569_SBCK_011-6b"/>
中有水蜿蜿若白虹西来益折而東流者嵩溪也嵩<lb/>
溪盖剡源之支流也剡源之溪以曲數者凡九其苐<lb/>
二曲而為蹕駐者吾七世祖宋殿中監公當五代時<lb/>
以文學行義潜焉吴越忠懿王親徃顧之俗故以是<lb/>
名也自蹕駐東迤北匯為兩湖湖有大石離立不可<lb/>
名状去石數百歩有潭甚清冽魚百許頭可數所謂<lb/>
小盤谷也又北東而為蓮葉峯三石溪皆幽麗可觀<lb/>
至苐五曲則其境尤勝大抵異石最多岈然洼然若<lb/>
垤若穴而穹然若室者其大可坐十人上有丹霞二<lb/>
字隐隐如朱書有洞窈然入之甚寒問其深則其好<lb/>
逰者不能窮也謂之丹山赤水之天而赤水不常有<lb/>
也此盖吾六世祖隆國文蕳公之所居也又東折至<lb/>
六曲而為茅渚則吾始祖奉化公居之公扵唐末自<lb/>
長安使吴越遭亂不能還錢氏㽞為奉化尉故居之<lb/>
<pb n="KR4d0569_SBCK_011-7a"/>
也又北東而與班溪水㑹又北流為髙嶴又東流為<lb/>
公棠而入為鄞扵是九曲之溪始盡也然九曲之溪<lb/>
與群山交絡且百里其間土地入吾族之籍者什常<lb/>
八九也吾之丗居扵此者亦既有山可樵有水可漁<lb/>
而又有宅可以桒麻有田可以稼穑有圃可以筍茹<lb/>
此吾之所以樂扵䖏而自逐也吾少而安焉及壮而<lb/>
從事四方今又出應方面之聘當事物之紛沮世故<lb/>
之艱難則未甞不思退扵此以自休也子幸為我記<lb/>
之使吾後之人有以知吾之志也余惟陳氏自奉化<lb/>
公始居剡源迨今四百餘年矣其子孫出而以㢘謹<lb/>
名者殆不可以數計䖏而以莭義禮譲自守者亦累<lb/>
累焉此固山川秀氣之所鍾而其先世之遺澤要不<lb/>
可誣也盖其先世之居此也凢居䖏之樂衣食之奉<lb/>
一無待扵外而自足使其子孫在官無内頋之憂在<lb/>
<pb n="KR4d0569_SBCK_011-7b"/>
家無不給之患行義求志無施而不可故其出者皆<lb/>
有㢘謹之名䖏者皆有節義禮譲之行至于今不絶<lb/>
也然則子經之未出也則樂扵䖏以自遂其既出也<lb/>
則志乎退以自休而扵出䖏之際從容如此者豈非<lb/>
先世之澤乎夫称人之善而不推本其所從来非知<lb/>
言者也庸因作記而具道之如此<lb/>
　　　　六栁荘記<lb/>
六栁者何主人所以名荘也曷為以六栁名因荘之<lb/>
所有也荘有栁而遂名之主人知取夫栁也卉木之<lb/>
品類夥矣何獨扵栁焉取之盖是栁也先春而萌未<lb/>
秋而凋㕘剛柔以㝎體應中和以屈伸者也枊烏乎<lb/>
生五沃之土冝栁山西鳯伯直陵平丘栁最多而柴<lb/>
桒之栁則以陶潜著五枊先生傳故其名獨顯六栁<lb/>
云者所以竊擬夫潜也然則不謂之五栁者嫌其自<lb/>
<pb n="KR4d0569_SBCK_011-8a"/>
同扵潛也潛以時之将乱觧縣綬而去之門適有栁<lb/>
者五故取以自號也潜知取乎栁主人知取夫潜也<lb/>
或曰潛棄祿仕歸故里主人即故里爲祿仕其出䖏<lb/>
不同吾不知主人之取扵潛者何也人有矌百丗而<lb/>
相同者不于其迹而于其心惟其心之同也則主人<lb/>
不必不爲潛也人不同乎迹而同乎心物不同乎人<lb/>
而同乎天也是故主人即潜潜即栁也或曰劉悛之<lb/>
栁子厚非潜之心矣曷爲亦取乎是栁二人扵栁雖<lb/>
欲忘已取之而栁不爲其取也不爲其取而強取之<lb/>
猶不知取夫栁也傳曰惟其有之是以似之主人有<lb/>
焉主人孰謂謂沈君也沈其姓逹卿其字也記之者<lb/>
誰九靈山人戴良也<lb/>
　　　　小丹丘記<lb/>
臨海之東有山焉南騖而出扵天台或曰山之土多<lb/>
<pb n="KR4d0569_SBCK_011-8b"/>
赤故名為丹丘或曰上有丹光煜煜也名以志其異<lb/>
學士陳君居是山之下宜其日與之接也然乃繋官<lb/>
吴門未甞一攬其勝焉故其心有不能以相忘而小<lb/>
丹丘之所為名齋也齋之始名也君與僚属賔佐頋<lb/>
而樂之或有病君之取義者以為昔人作天台賦有<lb/>
曰仍羽人扵丹丘則丹丘者固臨海之名山而亦神<lb/>
仙家之所樓息焉者也今君以國之文儒軄太史居<lb/>
乎玉堂之署則世所謂蓬莱方丈瀛洲者亦既身宅<lb/>
其地矣又何慕乎安期羡門而頋托是以為樂乎余<lb/>
聞而咲曰是盖燭乎其外而闇乎其内者言君自官<lb/>
吴門以来釋道路之勞而<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>車馬之安舎衡茅之陋<lb/>
而居府寺之羙人固疑君之可樂矣然䖏之既乆而<lb/>
貌不加豐髮之黒者日以白扵是浩然将歸老于家<lb/>
而有所未能姑以治吾之園圃潔吾之庭宇脩𥙷弊<lb/>
<pb n="KR4d0569_SBCK_011-9a"/>
壊為苟完之計而日放情肆志扵其間悠悠然與顥<lb/>
氣俱栩栩然與造物㳺方是時固不知是山之在吴<lb/>
也抑在越也山之在吴與越且不知又豈知是身之<lb/>
為儒耶為仙耶扵是乎丹丘者常足為君之樂而不<lb/>
足為君病常足為君之樂者樂乎其内而不以其外<lb/>
也或人忻然而悟曰有是㢤遂書之壁間以為君小<lb/>
丹丘記<lb/>
　　　　旌表金氏義門記<lb/>
吴之金氏聚族而居者六丗有司為請于朝而旌表<lb/>
之迨今㡬二十年一時名公卿徃徃為詩歌羙之然<lb/>
未有紀諸金石以永上賜者謂余方待罪翰墨且知<lb/>
金氏為最深因復使執茟焉金氏不詳其𥘉所由徙<lb/>
宋将仕郎諱鑄者居吴之東門天性孝友與其弟鈞<lb/>
同居共㸑斗粟尺布弗敢私至今鄊鄰兄弟之不恊<lb/>
<pb n="KR4d0569_SBCK_011-9b"/>
者其長老必属之曰汝䓁得為金将仕乎鑄之子曰<lb/>
履曰順鈞之子曰益曰謙俱以善継聞順尤倜儻好<lb/>
義能濟人之急至順之子曰昱曰晟曰昇昱之子曰<lb/>
伯逹晟之子曰伯榮曰伯祥昇之子曰伯廸而其族<lb/>
䆮盛合食甞至千餘指遭值宋季兵疫荐臻東西逃<lb/>
匿家遂不能以乆完及江南内附流亡四歸昇挈諸<lb/>
子姓伯榮䓁来歸故里即所謂金将仕院者而基<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>
焉昇卒伯榮痛自刻厲銖積絲累殆四十年乃始復<lb/>
其舊業伯榮孝慈天至事叔父母如事父母待兄弟<lb/>
之子若已子然性儉約雅不尚華采子孫服稍麗則<lb/>
熟視而変容後易以朴素乃喜妻吴得婦道甚毎恨<lb/>
無姑可養而扵養叔母也惟謹但衣裳垢必親為澣<lb/>
濯進之以為常伯榮曰是可為我家婦矣伯榮之子<lb/>
六人從禮公大蚤亡其仲弘道與弟復善止善元善<lb/>
<pb n="KR4d0569_SBCK_011-10a"/>
益思継承先志務以禮法齊其家弘道天質夙異伯<lb/>
榮常竒之曰集吾事者必是子也至是果䏻力任家<lb/>
政上下斬然事母吴尤盡孝家居無事未甞斯湏去<lb/>
左右吴好㳺弘道毎率諸弟輿之庭廡間兾得其歡<lb/>
心一日吴病癕弘道口吮以潰且焚香籲天乞以身<lb/>
代之巳而病随愈人以為孝感所致其遇諸弟克盡<lb/>
和孺之情其有幹才者則委以家事有仕資者則給<lb/>
使出仕妻早世弘道抱弟之子以為嗣而終身不再<lb/>
娶屏䖏一室中無長物茶竈香鼎敗書數千卷而巳<lb/>
弘道儀状清緊羙鬚髯衣冠非三代之制不御望之<lb/>
儼然而即之也温無侮無傲無謔辞無窘歩平居正<lb/>
身率下内外不少譁自鑄至弘道聚族凢六世縣若<lb/>
府為列状以聞乃至正七年十一月丁未中書以禮<lb/>
部之議移行中書下有司命旌其門曰義門云余惟<lb/>
<pb n="KR4d0569_SBCK_011-10b"/>
義門之名不見扵三代盛時而每稱之扵後世者盖<lb/>
以三代之時凢所以扶導吾民之具無乎其不備民<lb/>
生斯丗雖有剛柔緩急之不同然皆可納扵中道以<lb/>
成智仁聖義忠和之徳以全孝友睦婣任恤之行而<lb/>
天下之大四海之廣且至比屋而可封義門之名若<lb/>
之何而見之及乎既衰上之所以扶導吾民者一切<lb/>
廢去而風俗之壊乆矣扵是老師宿儒有不能知當<lb/>
時童子之所知豪傑名士有不䏻行當時鄙人之所<lb/>
行者以迄于今乃有特起扵千載之外明先王之道<lb/>
以善其身而及其家豈非難得也㢤有國家者安可<lb/>
不褒之羙名以為之勸㢤朝廷之扵金氏特名其門<lb/>
曰義門者正以斯世之如金氏者鮮而欲藉之以為<lb/>
厚倫移風計也書曰彰善癉悪樹之風聲彰以勸之<lb/>
癉以懲之吾知金氏之接迹當世矣遂刻石以記之<lb/>
<pb n="KR4d0569_SBCK_011-11a"/>
　　　　日月牗記<lb/>
丗之人有竭匠氏之巧盡木石之麗以為牗者客至<lb/>
而非之曰胡乃以是為㢤自昔豪傑之士惟思奮志<lb/>
扵事功而不耻居乎貧陋故有以甕為牖而名著當<lb/>
時者穴土刳木曽何足儷乎則又有非之者曰客之<lb/>
言似矣然其役心扵有為孰若肆志扵無為故道家<lb/>
之書有曰耳者體之牖然聴衆則牖閉而决牗之術<lb/>
無為而巳耳則夫以甕而為牗豈若以耳為牗㢤扵<lb/>
是在座之士又非之曰是固道家之所謂牗而非大<lb/>
人先生之牗也大人先生以萬期為湏臾以八荒為<lb/>
庭衢故其扵友也非土非木非甕非耳獨以日月而<lb/>
為之日謂之晨明月謂之夜光晨夜相継則無時不<lb/>
明矣無時不明則㡬扵天道矣牖乎牖乎是豈丗人<lb/>
之所能知乎扵是㕘政陳公治牖方成適聞座客之<lb/>
<pb n="KR4d0569_SBCK_011-11b"/>
言即矍然曰余四明人也明以日月為義而余牖以<lb/>
日月名頋不可乎遂命為說以釋之余曰日月之照<lb/>
臨初無限量也人心之光明亦豈有限量之可言㢤<lb/>
此吾儒之心學所以貴夫擴充也彼大人先生者雖<lb/>
所趨有不同然其負才放曠逹乎事物之表亦于其<lb/>
心而巳矣凢其光明如日月無有限量之可言者豈<lb/>
不廓然扵胸中也乎今公以吾儒致位通顯亦既賛<lb/>
戎機㕘大政矣扵是功成名遂乃思退居田里以自<lb/>
放扵山巔水涯而彼大人先生之心學因亦窺見其<lb/>
一二故遂歛其致君澤民之思盎然自足扵户牖之<lb/>
間則其謂之日月牖也不亦冝乎公曰善㢤其為言<lb/>
也雖然吾儒之心學衆所共聞大人先生之心學誠<lb/>
未之聞焉請書其說以告夫丗之未聞者遂書以為<lb/>
記<lb/>
<pb n="KR4d0569_SBCK_011-12a"/>
　　　　上海鶴砂義塾田記<lb/>
上海鶴砂義塾者皇慶二年縣人雅州守瞿君時學<lb/>
之所建前為廟後為塾而廟有殿殿有廡廡有門塾<lb/>
有<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>堂東西有齋舎有庖有庫而先聖先師之祭祀<lb/>
師弟子之廩饍則有田一十四頃以給之視州縣學<lb/>
盖無差䓁矣其後瞿氏子孫日以陵遅田既易主而<lb/>
塾亦随廢至正十八年縣大夫何君某始即故基而<lb/>
重搆之宏壮麗宻比舊有加仍勸知經之士割田七<lb/>
頃有竒以供祭祀廩膳之費及蘇君宗瑞之来為縣<lb/>
也乃以學政弗舉生徒散去遂延禮某郡易䝉俾主<lb/>
其塾事䝉扵教養之暇益以興脩廢墜為巳責祠宇<lb/>
之未具者増之禮噐之弗完者足之租稅之不實者<lb/>
正之其屋廬之多寡田畞之廣袤亦既立簿正以稽<lb/>
其數嚴契劵以表其畔猶懼後之人或失之也又謹<lb/>
<pb n="KR4d0569_SBCK_011-12b"/>
伐石載始末請一言而表之嗚呼上海為吴之近邑<lb/>
㤗伯仲雍之遺化在焉其人固易使也䝉能興善教<lb/>
以正人心羙風俗使之知禮義㢘耻而不欺其上則<lb/>
所以質信扵簿正契劵者且不必又何取扵咫尺之<lb/>
石㢤雖然継䝉之後者来讀余文其亦有所徴矣<lb/>
九靈山房集卷之十一終<lb/>
</p>
<p>
</p>
  </div>
</body>
</text>
</TEI>
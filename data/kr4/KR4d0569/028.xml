<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_028-1a"/>
九靈山房集卷之二十八<lb/>
　　越㳺槀　男戴禮叔儀類編<lb/>
　　　記　從孫侗伯𥘉同編<lb/>
　　　　全有堂記<lb/>
人之有是身也必有是心有是心也必有是理若仁<lb/>
義禮智四者之為性盖皆人所固有而非由外至也<lb/>
然或不能知其性之所有而全之者則以梏扵氣動<lb/>
扵欲亂扵意有所䧟溺而然耳是以聖人因人之所<lb/>
固有而為之教焉喜怒哀樂之情人之所固有也以<lb/>
其固有之情而羙刺之扵是乎有詩詩者人之情也<lb/>
情雖易放而辞譲之心則其所固有也以其固有之<lb/>
心而為之莭文扵是乎有禮禮者敬也敬則自䖏卑<lb/>
矣以其自卑之勢而又有書書者上所以通乎下之<lb/>
言也上下既通然後以其吉㐫悔吝之機而作易焉<lb/>
<pb n="KR4d0569_SBCK_028-1b"/>
易作而春秋継之盖至扵春秋則人之固有者舉亡<lb/>
之矣然亦以其是是非非而爲之断焉聖人爲教之<lb/>
備如此而其大要則務使人開其梏制其動治其亂<lb/>
皆知是性之所有而全之也然所以使人知其性之<lb/>
所有而全之者其文雖存乎易詩書禮春秋之籍而<lb/>
其實則行乎君臣父子兄弟夫婦朋友之間也孟子<lb/>
所謂父子有親君臣有義夫婦有别長㓜有序朋友<lb/>
有信是也由是而觀則上之所以教下之所以學其<lb/>
亦可知也巳夫自丗變俗衰聖人教人之法盡壊而<lb/>
士之爲學不過釣聲名干利祿靡然從事乎其外幸<lb/>
而或知是理之在我而有意乎内求者又徃徃收視<lb/>
反聽一以取足諸心爲事其弊卒堕異說而不知噫<lb/>
此後之學者所以不及扵古也不及扵古者由不能<lb/>
全乎其所有也欲全其有寕有道乎曰知與行而巳<lb/>
<pb n="KR4d0569_SBCK_028-2a"/>
知盖窮乎易詩書禮春秋之理而行則盡夫君臣父<lb/>
子兄弟夫婦朋友之事也知以有之行以全之此學<lb/>
之所以㡬扵古也詩曰天生蒸民有物有則民之秉<lb/>
彛好是懿徳是盖爲學之大端也學者舎是而欲求<lb/>
入扵聖賢之域者不亦難矣㢤余友黄君元輔有志<lb/>
乎古學者也故甞以全有名堂而属余記之余惟全<lb/>
有之云見之扵朱子之書者誠萬丗學者之塗轍今<lb/>
元輔重取斯言而用以名其室則其扵學也可謂得<lb/>
其要矣是尚奚以余言爲㢤余雖有言亦豈能出扵<lb/>
朱子所言之外㢤况若余者方矻矻自保之不暇又<lb/>
安能有及扵朋友㢤然則是記也非所以勉元輔而<lb/>
惟将以自警焉爾<lb/>
　　　　怡顔堂記<lb/>
鄞之孫氏有兄弟三人長曰伯敬而伯睿伯恭其次<lb/>
<pb n="KR4d0569_SBCK_028-2b"/>
也三人甞即所居西偏隙地雜植桒柘𣏌椊諸木而<lb/>
名其堂曰怡顔凢當耕讀之餘應酬之暇則必退即<lb/>
是堂以息以休以觀夫諸木之欝茂使目諧其所見<lb/>
神謀其所接而怡然之樂溢諸顔間故因其事之所<lb/>
以然而為之名盖取陶淵明歸去来辞言也噫其可<lb/>
謂善取樂扵卉木之間矣雖然三人之樂吾能言之<lb/>
夫自丗教下衰而兄弟之間或不能以相睦者有矣<lb/>
或至相視如怨家仇人者亦有矣今三人者乃能相<lb/>
維以義相守以和上友下恭薫為禮俗而是木也適<lb/>
與宴私之堂直三人一舉目間豈不曰吾父其木之<lb/>
本也吾兄弟其柯也衆柯同出扵一本猶吾兄弟同<lb/>
生扵一父也則所以盻其柯而知兄弟不可以相逺<lb/>
者頋不在扵是木乎善觀物者必有以驗夫人此則<lb/>
三人之所樂也一卉木之微豈三人之樂㢤乃三人<lb/>
<pb n="KR4d0569_SBCK_028-3a"/>
所以寄興扵斯也昔者詩人常以常棣之華興兄弟<lb/>
之和樂不曰兄弟既具和樂且孺則曰兄弟既翕和<lb/>
樂且湛所謂和樂之云亦在扵兄弟而不在扵常棣<lb/>
矣且夫子有曰兄弟怡怡如也怡怡固其樂之見扵<lb/>
兄弟者也是則三人之有取於怡顔者其言雖出扵<lb/>
淵明而其意則非淵明之所知也淵明且不之知况<lb/>
世人㢤則凡丗人所與同登扵是堂者其不内愧扵<lb/>
心㢤而予也又以菲徳之言綴名是堂間其又不内<lb/>
愧扵心㢤<lb/>
　　　　谷口荘記<lb/>
鄞鄭君彦博名其隐居之所曰谷口荘臨川危太史<lb/>
爲隷古題之余至鄞數與君㳺乃求余記其所以名<lb/>
之義余未及爲而去後一年復㑹君于鄞而求之益<lb/>
力余不得辞也谷口爲漢鄭子真隐䖏君乃子真之<lb/>
<pb n="KR4d0569_SBCK_028-3b"/>
苗裔因其故地以爲名盖寓懐思前人之微意且示<lb/>
後人使知所本爾按子真居谷口時耕于巖石之下<lb/>
而名震亰師至成帝朝王鳯以禮聘之不屈其清風<lb/>
髙莭足以激貪而勵俗楊子稱其爲近古之逸民信<lb/>
知言㢤君博學善文自其壮歲即稍出爲丗用一旦<lb/>
倦㳺而歸逡廵乎山砠海涯佳聲羙譽方焱起而水<lb/>
涌然懼有力者之或奪也乃益縮然退蔵即所謂谷<lb/>
口荘者而居之雖谷口與鄞相去㡬半萬里庶㡬植<lb/>
杖而思釋耒而望未甞不神飛情越而日徃来乎其<lb/>
間也山空歲晏遺響寂寥而鄭氏一宗歴数百年之<lb/>
逺數十世之乆以耕而隐猶如一日是孰使之然㢤<lb/>
大同之世余不得而見之此余因君之事所以深有<lb/>
歎扵斯時也士負有爲之志而不欲輕試扵不可爲<lb/>
之時故惟擇夫所得爲者而爲之得爲者何畊焉而<lb/>
<pb n="KR4d0569_SBCK_028-4a"/>
止爾然氣運之消長徃来無常人事之隐顯每與之<lb/>
相為終始雷在地中復而陽氣巳動扵黄泉吾恐君<lb/>
之不能乆耕谷口也明彂有懐前人未逺朝作夕息<lb/>
若将終身抑君之素志然乎此余所以不辞而為之<lb/>
記也亦所以示君之後人也<lb/>
　　　　安貞堂記<lb/>
由郡東門行五里所里巨室夏氏居之余方客授其<lb/>
家而夏氏之賢子弟璿再拜請曰吾先子兄弟實共<lb/>
有此屋扵是先子下丗而吾母扵属為尊行故専居<lb/>
中堂而扁曰安貞先生幸辱為之記使子若孫得以<lb/>
考覧焉余未暇作而西㳺越上舟且行璿復追送十<lb/>
里逺執别之次亦未始不以堂記為言且曰吾先子<lb/>
在時吾母敬之如賢賔語言容止必婉以順脫有甚<lb/>
怒亦怡然䖏之其扵内外親族戚䟽大小撫循應接<lb/>
<pb n="KR4d0569_SBCK_028-4b"/>
皆有禮下至姬媵臧獲之賤亦悉待之以恩厚雖悍<lb/>
强頑鄙者猶知敬慕其為賢以故一家之内男女數<lb/>
十人莫不欣欣化服然事無巨細一聴扵先子閫以<lb/>
外不敢有所與閫以内必咨而後行迨至先子棄諸<lb/>
孤而始終一莭凛凛家庭者又吾母之所安焉者也<lb/>
嗚呼吾母所恃以佚其老者以有吾兄弟也吾兄既<lb/>
從軍萬里外不得内頋其私親而璿也又不能有所<lb/>
樹立以稍娱其心志謂惟文字可以著其不朽倘得<lb/>
因緣堂記而併及懿行之一二庶有以慰吾母之平<lb/>
生此璿所以請文扵先生之勤也余既與璿兄弟㳺<lb/>
而甞得拜其母扵堂上見其色和其容謹聴其言儉<lb/>
而恭退而聞其為婦順為母慈與璿所言無不合知<lb/>
其享有是堂之名者其宜也巳乃本命名之義而記<lb/>
之曰安貞之云見扵大易之坤者可考而徴也其曰<lb/>
<pb n="KR4d0569_SBCK_028-5a"/>
西南得朋東北䘮朋安貞吉說者謂西南隂方東北<lb/>
陽方隂必從陽乃有安貞之吉得其常則安安扵常<lb/>
則貞是以吉也夫乾坤二卦俱有貞然在乾為剛固<lb/>
在坤為柔順盖乾為陽夫道也坤為隂婦道也婦先<lb/>
唱則迷失其道後和則得其常理此安貞所以為婦<lb/>
教之大端也婦教非一事何獨有取扵安貞貞者正<lb/>
也夫夫婦婦而家道正然夫正者正其身婦正者正<lb/>
其家也家正則化行而俗羙故易扵家人又曰利女<lb/>
貞扵恒又曰婦人貞吉從一而終也夏母當夫之存<lb/>
既能體貞以順令其死也又能秉貞以守義卒使一<lb/>
家之内數十人之衆一歸扵正而無有異心則其有<lb/>
得扵大易之教為何如而斯堂之命名不獨示訓扵<lb/>
夏門且将化迩而慕逺矣傳曰一家仁一國興仁一<lb/>
家譲一國興譲夏母其庶㡬矣乎予以是復扵璿璿<lb/>
<pb n="KR4d0569_SBCK_028-5b"/>
能刻之扵堂壁百丗之下安知無徴辞考徳扵斯文<lb/>
者乎<lb/>
　　　　重建東皋福昌寺記<lb/>
東皋福昌寺在明之慈溪其地去縣𪠘可二里所而<lb/>
東北諸山腋市區南下起者如騖伏者如踞靡迤而<lb/>
西出者如附如趋南為大江江流循支港前匯則又<lb/>
繚焉而縈泓焉而蓄縣之近壌最為勝䖏然乆蔽翳<lb/>
扵荒榛灌莾未有居焉者宋淳祐間法慧大師以為<lb/>
像教之行莫盛扵吾郡靈宮秘宇相望森列無非髙<lb/>
人上士化迹之所寓而諸方緇錫之奔走嚮風道出<lb/>
是縣者尚乏依止乃相兹土創精廬為接待垂三十<lb/>
年始有殿堂庫院如他浮啚居且白状于郡守以聞<lb/>
得賜今額益増置山林田園陂池俾儲峙愈充矩度<lb/>
悉備而桔榻之安糲鉢之飽徃来者頼之大師甞曰<lb/>
<pb n="KR4d0569_SBCK_028-6a"/>
吾為接待而度徒弟不為徒弟而建接待又曰入門<lb/>
不問方隅託鉢不限鍾鼓其守心平廣盖如此大師<lb/>
告寂其徒甲乙授受百有餘年逮國朝至正丁酉閏<lb/>
月寺以灾毀大師之七丗孫思緝方主是席念前人<lb/>
創置不易振衰舉墜誓殚厥心謀諸徒弟文述法孫<lb/>
一源克丕耆舊如標行成相與掇拾遺燼廣拓故基<lb/>
首建庫堂為居者之出納次建茶亭為行者之棲息<lb/>
逹官大姓以及好事之家覩是勝縁争輸財薦貨以<lb/>
佐功役扵是歛田之入以為食度錢之多寡以供費<lb/>
諏日之吉而庀事焉程督勸相則悉諉之源與丕不<lb/>
數年間佛殿三門兩廡既潰于成而伽藍之祠祖師<lb/>
之堂以至寮舎庾蔵庖湢之属一無所闕殿之髙六<lb/>
尋七尺有畸其深六尋廣如其深之數三門髙深視<lb/>
殿之尋尺差少而廣如之像設繪事具盡荘嚴瓴甓<lb/>
<pb n="KR4d0569_SBCK_028-6b"/>
杇墁俱極縝壮遂為縣之大招提始作扵某年冬十<lb/>
月某日以某年某月某日訖功為屋凢如干間其比<lb/>
舊制崇廣加倍緫費錢以緍計者如干米以石計者<lb/>
如干既而緝公以老病退席述公嗣領其事乃益竭<lb/>
慮悉力莭縮浮蠧啚建法堂僧堂鍾樓丈室凢緝公<lb/>
欲為而未睱者皆以次<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>緒㑹南北搆兵征役荐至<lb/>
未及成而止頋謂大師創始之績緝公起廢之勲乆<lb/>
未有述恐来者不知所自無以述之扵永乆爰伐貞<lb/>
石奉清漳比丘郁公所為事状属余記之余惟教典<lb/>
有云建寺飯十方僧其人獲福不可稱量而阿含經<lb/>
言能𥙷故寺是謂二𣑽之福大師以菩蕯心利益人<lb/>
人為衆依怙緝公𫐠公又皆以壊為成示現有為作<lb/>
如幻事其為福也豈止如向所云而巳前䂓後随盖<lb/>
在来者其可無言以告俾勿墜其巳成之業終其所<lb/>
<pb n="KR4d0569_SBCK_028-7a"/>
欲為之志以資佛福扵無窮㢤是用備記其顛末授<lb/>
之使刻焉<lb/>
　　　　思爱庵記<lb/>
王君景善預為樂丘扵燭湖之梁山而築庵其旁曰<lb/>
思愛一日語余曰吾百歲後子必誌吾之墓與記吾<lb/>
之菴然不若及吾之見也吾之平生子既辱為之傳<lb/>
矣雖無誌焉可也而庵壁之石未有刻辞幸重為我<lb/>
執筆焉景善越之餘姚人世著隐徳至景善始有禄<lb/>
位于時中歲以還時属多故即退䖏故山益買田宅<lb/>
為子孫計及今壽年餘八十因自念曰吾以艱苦起<lb/>
家蚤夜畏飭不敢斯須暇豫而外以奉公上内以給<lb/>
私親與接世故之不得巳者亦良勤矣今吾老且病<lb/>
其亦可以少自休乎乃悉取産業付諸子置家事不<lb/>
問放浪湖山即所謂思愛庵者以徃来㳺息焉且割<lb/>
<pb n="KR4d0569_SBCK_028-7b"/>
田百畞入之是菴以供營脩祭享之費俾子若孫世<lb/>
掌之扵是景善可謂善教子矣思愛之云見扵禮祭<lb/>
義之萹說者謂思父母慈愛忘已躬耕之勞用天分<lb/>
地以養父母也盖古者不為祿仕則退而躬耕躬耕<lb/>
以養而忘其勞非䔍扵思愛者能之乎雖然此猶庶<lb/>
人之學爾若賢人大夫士則尊重扵仁安行扵義而<lb/>
心無勞倦心無勞倦亦思其愛而巳矣能思其愛則<lb/>
一舉足不敢忘父母一出言不敢忘父母矣若夫知<lb/>
事君不忠之非孝則言必思忠知涖官不敬之非孝<lb/>
則事必思敬知居䖏不荘之非孝則色必思温貌必<lb/>
思恭亦皆思父母之我愛而忘乎其勞也夫愛者所<lb/>
以成吾之身也吾其可弛焉而弗思乎孔子曰立愛<lb/>
自親始教民睦也㬌善後人将充愛親之心則名庵<lb/>
之訓何日忘之㢤<lb/>
<pb n="KR4d0569_SBCK_028-8a"/>
　　　　大慈寺上䝉堂記<lb/>
洪武四年十月大慈山教忠報國禅寺灾住持沙門<lb/>
南宗㝎公收合餘燼結屋集徒蟻穴蜂房亦既遍䖏<lb/>
山間林下然念名緇竒衲来㳺是山者上雨旁風無<lb/>
所障盖乃建上䝉堂以居之為屋前後各四楹間中<lb/>
為堂而旁列四室室置二榻焉經始扵某年某月某<lb/>
日後某月某日落成既成馳書海上俾余為之記昔<lb/>
宋大覺璉禅師主四明育王寺即寺建蒙堂以延九<lb/>
峯韶佛國白叅寥潜同居以<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>道自後諸方禅席咸<lb/>
慕效而為之蒙堂之建盖有自来矣至扵蒙之為義<lb/>
或者有未觧也易蒙之象曰山下出泉蒙說者曰䝉<lb/>
稚也泉之始出乎山未知所適若童稚然蒙之所以<lb/>
命名也若夫名緇竒衲尋流而得源覩物而悟意其<lb/>
扵道也固巳知所適矣何乃假䝉以示訓㢤余釋之<lb/>
<pb n="KR4d0569_SBCK_028-8b"/>
曰學道無他求至乎聖而巳人莫昧扵蒙而莫明扵<lb/>
聖猶水之微乎泉而鉅乎海也䝉雖昧至乎聖則明<lb/>
泉雖微至乎海則鉅君子觀䝉之象而果行育徳非<lb/>
特施扵山下出泉時也扵其所自有養之而不䘮也<lb/>
扵其所當行决之而不疑也此學道者所以長養聖<lb/>
胎扵是堂䖏則養之以不䘮出則行之以不疑而大<lb/>
覺之有功扵叢社可謂至矣南宗當是寺囬祿之餘<lb/>
而首興是役得非君子之用心而大覺之徒歟南宗<lb/>
扵此亦既無愧扵大覺矣苐不知居是堂者其亦無<lb/>
愧扵九峯韶佛國白參寥潜三人者否乎余扵是堂<lb/>
之成固未始不爲南宗喜而又不能不爲諸公憂也<lb/>
憂之如何欲其如三人而巳矣然三人之道不可以<lb/>
言喻而可以象明諸公出入是堂觀䝉之示訓而求<lb/>
山下之出泉也則知自心靈源𥘉未甞竭始乎養正<lb/>
<pb n="KR4d0569_SBCK_028-9a"/>
終乎聖功亦本諸此而巳苟或不然非惟有愧扵三<lb/>
人而亦有負南宗作堂之意矣扵是或人豁然而觧<lb/>
請䟽其說以為記<lb/>
　　　　歸菴記<lb/>
鄞之龍山有招提曰永樂天寕禅師仲猷闡公之所<lb/>
居也師以髙行僧召至南亰尋奉　旨使日本畢事<lb/>
歸奏　詔許歸隐山中乃名所居之菴曰歸余嘗與<lb/>
客造焉客有言扵其座者曰至㢤其名菴也靡不懐<lb/>
歸畏此簡書願歸而不可得者言也師既得歸名之<lb/>
所以志其願乎或起而非之曰是固吾族之歸而非<lb/>
學佛者之所謂歸也夫學佛者以靈知為心何徃非<lb/>
歸以虚空為體何寓非菴師雖逺杭巨海徃還萬里<lb/>
而三千丗界一一須彌無去無来非彼非此以歸名<lb/>
菴何必龍山㢤則又有非之者曰客之言是巳然獨<lb/>
<pb n="KR4d0569_SBCK_028-9b"/>
不聞先佛之言乎佛經有言譬如良醫逺至他國其<lb/>
子飲藥悶亂是時其父来歸乃以好藥速除苦惱今<lb/>
師所度子孫亦有䖏此而不悶亂者乎其歸之也固<lb/>
将除苦惱尓然則願歸是山豈徒然㢤扵是在座之<lb/>
人又相與非之曰假醫以歸自是一理必若客言則<lb/>
行者常非歸者常是悪覩所謂真歸㢤人之未生寂<lb/>
然本無既生矣強認為有苟認為有則營營生死周<lb/>
流而不息佛制八萬四千法門不過使人知所歸耳<lb/>
故曰歸原性無二又曰歸根得㫖又曰萬法歸一原<lb/>
也根也一也道而巳矣且所歸者菴能歸者人一刹<lb/>
那頃能所俱壊能所俱壊而空不壊道固然耳歸之<lb/>
扵道是謂真歸師之名庵以此而巳師聞客言唖然<lb/>
笑曰吾菴扵此而歸扵此固以為名諸君何以有是<lb/>
譊譊也余亦笑曰師豈離言語相離文字相示人以<lb/>
<pb n="KR4d0569_SBCK_028-10a"/>
真歸乎師復唖然而笑遂書以為記<lb/>
　　　　檀特嚴精舎記<lb/>
檀特巖在漳之龍溪由郡城北遡大江舟行五十餘<lb/>
里始至其地前瞰江流後連崖谷江有九龍潭每夜<lb/>
參半神珠煜煜光動循江而南是名香松二州折而<lb/>
西為細栁營乕渡橋皆是郡之勝巖其最勝䖏地位<lb/>
峻絶風物清曠幽篁羙木森布錯陳而且夏涼冬燠<lb/>
有類檀特仙聖之所居故以為名精舎之建則自鏡<lb/>
中禅師始鏡中郡之保福寺僧也法道日著鄊邦慕<lb/>
之遂施其巖為搆兹宇巳而鏡中之嗣徳松徳松之<lb/>
嗣壽泉光郁法迪法鞏咸甲乙傳次以領其事一日<lb/>
壽泉之嗣明徹㦄軄杭之净慈以歸視其上漏旁穿<lb/>
不可枝梧乃罄衣盂之資以供土木之費闕者𥙷之<lb/>
仆者起之殿堂門廡庫庾庖湢之属無不畢具且扵<lb/>
<pb n="KR4d0569_SBCK_028-10b"/>
巖北増築二壙以俻本宗派下之埋瘞其䂓制悉倣<lb/>
禅刹而差次之扵是光郁逰方日乆将啚歸老故山<lb/>
盡空諸相而獨以開山鏡中之本末尚闕紀載明徹<lb/>
營脩之功亦未及篆諸樂石大懼日<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>湮沒無以昭<lb/>
垂永久用勸来者乃手書梗㮣属余書之夫佛刹之<lb/>
興固每資乎地之勝而其所以為勝者則未始不由<lb/>
乎人漳為東南奥區而兹巖又漳之勝䖏其風氣之<lb/>
㑹清㳤所鍾閉蔵扵空荒寂寥之中亦巳乆矣而造<lb/>
物者一旦啓之寳搆法幢熾然建立髹彤金碧絢爛<lb/>
林丘見者改觀而聞者讀歎豈非以其人㢤然地之<lb/>
勝亘古今而無窮人之勝将歲月而俱化自今以往<lb/>
苟䏻継継承承不徒使其棟宇之新與山川相乆逺<lb/>
而所以恢弘祖道扶植教基者亦且蝉䏈而起他日<lb/>
易精舎為鉅刹宏模偉觀固當屡書不一書矣今以<lb/>
<pb n="KR4d0569_SBCK_028-11a"/>
光郁之請誼不容辞姑為之記俾刻以俟焉<lb/>
　　　　四華世界記<lb/>
距錢湖五里許有阿蘭若曰大慈竺曇瑞師居之其<lb/>
居之室名之曰四華丗界而命余為記余問四華丗<lb/>
界之說則知西方過十萬億佛土有丗界曰極樂有<lb/>
佛曰阿弥陀其人無有三悪八難十纏九惱有能誠<lb/>
心大願歸心是度者苟念力具足至盡命時精誠不<lb/>
亂則佛為現瑞光攝受俾得随願以徃生焉其土極<lb/>
嚴浄琉璃為地而飾以七寳行樹中有八功徳池池<lb/>
有華曰優鉢曇曰拘佛頭曰波斯迦曰芬陀利是謂<lb/>
四華也又云佛之難值猶優鉢曇華之時一瑞丗故<lb/>
師名瑞字竺曇而以四華丗界名其室云或曰大䧺<lb/>
氏憫人之溺扵染著是以讃歎極樂勸之徃生而非<lb/>
實有之也故曰惟心浄土自性彌陀則所謂四華丗<lb/>
<pb n="KR4d0569_SBCK_028-11b"/>
界果何在耶今師既舉以名室而又寓夫嚮徃之私<lb/>
焉則似泥夫迹之有也失其旨矣師曰吾佛之道雖<lb/>
有之而不有雖不有之而有非智識所能知非言議<lb/>
所能辨子方譏我以泥夫有而我又懼子之溺扵無<lb/>
也苟一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>時不着扵佛不善扵法而浄穢兩忘能所<lb/>
俱泯超然無有之表則啓䖏周旋固未甞離乎浄土<lb/>
而四華丗界亦豈逺在十萬億佛土之外㢤或不能<lb/>
爾吾見情以境遷識以事變言有則泥夫有語無則<lb/>
溺扵無則雖日坐四華之中而浄土之逺有不啻十<lb/>
萬億佛土之外而巳夫如是則四華丗界又可以有<lb/>
無論之㢤余聞而異之且愛其言理而明因筆受為<lb/>
之記使丗之求乎無生之生者有以知夫舟筏之在<lb/>
是焉<lb/>
九靈山房集卷之二十八終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_024-1a"/>
九靈山房集卷之二十四<lb/>
　　越㳺槀　男戴禮叔儀類編<lb/>
　　　辭　從孫侗伯𥘉同編<lb/>
　　　　和陶淵明歸去来兮辞<lb/>
余客海上追和淵明歸去来詞盖淵明以既歸為髙<lb/>
余以未歸為逹雖事有不一要其志未甞不同也<lb/>
歸去来兮時不我偶将安歸念此生之如寄忽感悟<lb/>
而増悲老冉冉其将及體力歘乎莫追旁人見余以<lb/>
驚愕曰影是而形非望東南之歸路想児女之牽衣<lb/>
頋迷途之巳逺愧前賢之知微緬懐故山若蹲若奔<lb/>
欝乎松楸擁我衡門田園故在圖書尚存散襟頽簷<lb/>
亦有一尊無囂聲之入耳無憂色之在顔比鷦鷯與<lb/>
蝘蜓固無適而不安胡出疆以載質脂余舝之間関<lb/>
奉先師之遺訓兾國光之一觀豈祻福之無門乃一<lb/>
<pb n="KR4d0569_SBCK_024-1b"/>
出而一還因傷今以懐昔心欲絶而桓桓歸去来兮<lb/>
姑放浪以遐㳺既反觀而内足復扵丗以何求使有<lb/>
榮而有辱寕無樂以無憂匪斯丗之可忘懼夫人之<lb/>
難疇我之所歴如水行舟始欹傾扵灘瀬終倚泊乎<lb/>
林丘視末路之狂瀾覩薄俗之横流知此来之幸濟<lb/>
誠祖考之餘休巳矣乎富貴真有命利逹亦有時時<lb/>
命未至誰為㽞歲云莫矣今何之古人不可見来哲<lb/>
亦難期逐猿鶴以長徃俯隴畞而耘耔歌接輿之古<lb/>
調和淵明之新詩為一丗之逸民委運待盡盖無疑<lb/>
　　　五言古詩<lb/>
　　　　和陶淵明雜詩十一首<lb/>
大鈞播萬類飄忽如風塵為物在丗中倐焉成我身<lb/>
弟兄與妻子扵前㝎何親生同屋室䖏死與丘山鄰<lb/>
彼蒼無私力宵盡巳復晨獨有路旁堠長閱徃来人<lb/>
<pb n="KR4d0569_SBCK_024-2a"/>
　　　　又<lb/>
憧昔客吴山門對萬松嶺松下日行㳺况值長春景<lb/>
竭来卧窮海時秋枕席冷還同泣露蛩唧唧吊宵永<lb/>
豈無栖泊䖏寄此形與影行矣臨逝川前途無由騁<lb/>
以之懐徃年一念詎能静<lb/>
　　　　又<lb/>
羲馭不肯遟榮悴詎可量舉頭望穹昊日月巳宿房<lb/>
隕霜凋衆類慘慘未渠央李梅忽冬實又復值愆陽<lb/>
物化苟如此秪乱我中腸<lb/>
　　　　又<lb/>
遜黙度危時無如荘與老膏火終受焚樗櫟庶自保<lb/>
我昔獻三筞論辨吻常燥一聞倚伏言頗恨歸不早<lb/>
此理端足信明月耿中抱愁絶舊同𫀆學廣未聞道<lb/>
　　　　又<lb/>
<pb n="KR4d0569_SBCK_024-2b"/>
我無猛烈心出䖏毎猶豫或同燕雀棲或逐梟鸞翥<lb/>
向焉固非就今者孰爲去去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>本一途何用獨多慮<lb/>
但慮末代下事事古不如從今便束装移入醉鄊住<lb/>
醉鄊固云樂猶是生滅䖏何當乗物化無喜亦無懼<lb/>
　　　　又<lb/>
東漢有兩士㓜安與程喜爰得交友心知音乃餘事<lb/>
伯牙絶其絃豈亦㑹斯意如何百代下不與昔人值<lb/>
渉江採芳馨頽波正奔駛四頋無寄者三嗅復棄置<lb/>
　　　　又<lb/>
唐堯忽以逺遺風浸𥚹廹子陵識其機竟别洛陽陌<lb/>
自非大聖人誰能試堅白長嘯望前途宇宙乃尓窄<lb/>
徘徊東海上庶遇烟霞客此事巳荒唐且向環中宅<lb/>
　　　　又<lb/>
朝耕谷口田暮採陌上桒歲晚望有收嗟㢤成粃糠<lb/>
<pb n="KR4d0569_SBCK_024-3a"/>
白頭去逐食所謀惟稲梁嗷嗷天海際何異鴈随陽<lb/>
昨宵得竒夢可喜復可傷為言東海上却粒有其方<lb/>
早晚西王母酌以瑶池觴<lb/>
　　　　又<lb/>
天地有常運隂陽無㝎端夏䖝時不永安覩歲月遷<lb/>
嗟我在丗中倐忽巳華顛何能得仙訣拾取朝霞飡<lb/>
蓬莱去此近欲徃無由縁從今棄諸事盡付悟真篇<lb/>
　　　　又<lb/>
秦灰未遽吟扵古何所稽前行有衢路徃徃變巖崖<lb/>
我来一問津感歎傷人懐是道在天地大可六合弥<lb/>
諸儒拾煨燼破裂日愈離遂令髙丗才放蕩莫控覊<lb/>
時無洛中叟此事諒終虧<lb/>
　　　　又<lb/>
文武乆不作周徳日以涼老聃隐柱史荘叟避濠梁<lb/>
<pb n="KR4d0569_SBCK_024-3b"/>
正聲淪鄭衞禮俗變邅鄊是来談治道夏䖝以鳴霜<lb/>
悠悠遡黄唐古意一何長<lb/>
　　　　和陶淵明擬古九首<lb/>
皎皎雲間月濯濯風中栁一時固云好相看不堅乆<lb/>
我昔途路中談笑得石友殷勤無與比常若接杯酒<lb/>
當其㝎交心生死肯余負一朝臨小利何者為薄厚<lb/>
平居且尚然緩急復何有<lb/>
撫劍從覉役歲月巳一終借問所經行非夷亦非戎<lb/>
中遭丗運否言依盖丗雄塵埃縦滿目肯汚西来風<lb/>
舉丗嘲我拙我自安長窮孤客難為辭寄意一言中<lb/>
　　　　又<lb/>
白日忽巳晚流光薄西隅老人閉関坐慘慘意不舒<lb/>
日月我户牖天地吾室廬自非奪元化此中寕乆居<lb/>
今夕復何夕涼月滿平蕪悠悠望去途歎息将焉如<lb/>
<pb n="KR4d0569_SBCK_024-4a"/>
　　　　又<lb/>
我昔年少時髙視隘八荒惟思渉險道誰能戒垂堂<lb/>
南轅與北軌所歴何杳茫一旦十年後盡化争戦塲<lb/>
豈無英雄士㡬人歸北邙撫此重長歎壮志失軒昻<lb/>
歛退就衡宇蹙蹙守一方徃事且棄置身在亦奚傷<lb/>
　　　　又<lb/>
圭玷猶足磨甑堕不可完素行有一失誠負頭上冠<lb/>
孔門諸弟子賢者是曽顔超然季孟中窮逹了不関<lb/>
我甞慕其人相從叩兩端形影忽不及咄咄指空弹<lb/>
取琴置膝上以之操孤鸞寸心固云苦中有千歲寒<lb/>
　　　　又<lb/>
天運相尋繹丗道亦如兹王孫泣路傍寕似開元時<lb/>
所以古逹人是心無磷緇弁髦視軒冕草澤去不疑<lb/>
西方有一士與丗亦久辞介然守窮獨富貴非所思<lb/>
<pb n="KR4d0569_SBCK_024-4b"/>
豈不瘁且艱道勝心靡欺恨無史氏茟為君振耀之<lb/>
誰是知音者請試絃吾詩<lb/>
勸君勿沉憂沉憂損天和尊中有羙酒胡不飲且歌<lb/>
我觀此身丗變幻一何多無相亦無壊信若空中花<lb/>
戚戚以終老君今其奈何<lb/>
故國日巳乆朝暮但神㳺誰謂相去逺夙昔隘九州<lb/>
此計一云失坐見歲月流歲月未足惜恐遂忘首丘<lb/>
在昔七人者抱莭去衰周不遇魯中叟履跡将安求<lb/>
　　　　又<lb/>
墻頭有樷菊粲粲誰復採蹉跎歲年晚香色日以改<lb/>
我欲一徃間渺渺阻煙海遥知霜霰繁莖葉不余待<lb/>
亦既輕去國巳矣今何悔<lb/>
　　　　和陶淵明飲酒二十首<hi>并序</hi>
余性不觧飲然喜與客同倡酬士友過從輙呼酒對<lb/>
<pb n="KR4d0569_SBCK_024-5a"/>
酌頽然竟醉醉則坐睡終日此興陶然壬子之秋乍<lb/>
遷鳯湖酒既艱得客亦罕至湖上諸君子知余之寡<lb/>
歡也或命之飲或饋之酒行㳺之暇輒一舉觴飲雖<lb/>
至少而樂則有餘因讀淵明飲酒二十詩愛其語淡<lb/>
而思逸遂次其韻以示里中諸作者同為啇確云耳<lb/>
　　　　其一<lb/>
今晨風日羙吾行欲何之平生慕陶公得似斜川時<lb/>
此身巳如寄無為待来兹况多載酒人任意復奚疑<lb/>
山顛與水裔一觴歡共持<lb/>
　　　　其二<lb/>
好鳥不鳴旦好水不出山入冥而止坎古亦有遺言<lb/>
所以彭澤翁折腰愧當年不有酣中趣髙風竟誰傳<lb/>
　　　　其三<lb/>
淵明曠逹士未及至人情有田惟種秫似為酒中名<lb/>
<pb n="KR4d0569_SBCK_024-5b"/>
過飲多患害曷足稱養生此生如聚沬忽忽風浪驚<lb/>
沉醉固無益不醉亦何成<lb/>
　　　　其四<lb/>
一鳥乗風起逍遥天畔飛一鳥堕泥塗噭噭鳴聲悲<lb/>
升沉亦何常時去兩無依我昔道力淺磬折久忘歸<lb/>
迩来觧其㑹百念坐自衰惟尋醉郷樂一任壮心違<lb/>
　　　　其五<lb/>
昔出非好榮今䖏非避喧中行有前訓恐遂堕一偏<lb/>
啇扵四老人遺之在西山朝歌𬗋芝去暮逐白雲還<lb/>
當其扶漢儲亦復吐一言<lb/>
　　　　其六<lb/>
紛紜丗中事夢幻無乃是方夢境謂真既覺竟随毀<lb/>
豈惟丗事然我身亦復尓請看竺乾書此語諒非綺<lb/>
　　　　其七<lb/>
<pb n="KR4d0569_SBCK_024-6a"/>
幽蘭在浚谷衆卉沒其英清風一吹拂卓然見髙情<lb/>
萬物皆有時㤗至否自傾蟄雷聲久閟未必先春鳴<lb/>
有酒且歡酌何用歎此生<lb/>
　　　　其八<lb/>
三春布陽徳萬物彂華滋凌霄直微類近亦附喬枝<lb/>
低迷衆無覩髙出乃見竒煌煌九霄中榮夸遽尓為<lb/>
我道似不爾一笑懸吾覊<lb/>
　　　　其九<lb/>
我卜山中居𬗋門林際開湖光并野色一一入吾懐<lb/>
勿言此居好殆與素心乖越鳥當北翔夜夜思南栖<lb/>
蛟龍去窟宅常懐蛰其泥此土固云樂我事寡所諧<lb/>
惟扵酣醉中歸路了不迷時時沃以酒吾駕亦忘囬<lb/>
　　　　其十<lb/>
悠悠從羇役故里限東隅風波豈不悪㳺子念歸途<lb/>
<pb n="KR4d0569_SBCK_024-6b"/>
朝随一㠶逝暮逐一馬驅如何十舎近翻勝千里餘<lb/>
在丗俱是客且此葺吾居<lb/>
　　　　其十一<lb/>
我如北塞駒困此東南道有力不獲騁長鳴至于老<lb/>
苒苒隂陽移萬物逓榮槁既無騰化術此身豈長好<lb/>
一朝委運徃恐遂失吾寳何當携麯生縦浪逰八表<lb/>
　　　　其十二<lb/>
靡靡歲云晏此巳非吾時深居執蕩志逝将與丗辞<lb/>
破屋交悲風得䖏正在兹握粟者誰子無煩决所疑<lb/>
道䘮士失已莭義乆吾欺扵心苟不愧窮逹一任之<lb/>
　　　　其十三<lb/>
丗間有真樂除是醉中境可能得羙酒一醉不復醒<lb/>
陶生乆巳沒此意竟誰領東坡與子由當是出囊<lb/>
和陶三四詩粲粲夜光炳<lb/>
<pb n="KR4d0569_SBCK_024-7a"/>
　　　　其十四<lb/>
里中有一士爱客情亦至生平不觧飲而獨容我醉<lb/>
我亦髙其風徃還日㡬次爾汝且兩忘何知外物貴<lb/>
尚懼數見踈淡中自多味<lb/>
　　　　其十五<lb/>
老我愛窮居蒿蓬荒繞宅與丗罕所同車馬絶来迹<lb/>
寓形天壌内㡬人年滿百頋獨守區區保此堅與白<lb/>
若復不醉飲此生端足惜<lb/>
　　　　其十六<lb/>
大男逾弱冠粗甞傳一經小男年十三玉骨早巳成<lb/>
亦有兩女子家事幻所更女觧事舅姑男可了門庭<lb/>
<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>如黄口雛未食巳先鳴此日不在眼何以慰吾情<lb/>
　　　　其十七<lb/>
五十知昨非伯玉有遺風而我豈謂然野蓬生麻中<lb/>
<pb n="KR4d0569_SBCK_024-7b"/>
年来更丗患頗悟窮與通所失豈魯寳所亡非椘弓<lb/>
　　　　其十八<lb/>
栖栖徒旅中羙酒不常得偶得弗爲飲人将嘲我惑<lb/>
天運恒徃還人道有通塞伊洛與瀍澗㡬度吊亡國<lb/>
酒至且盡觴餘事付黙黙<lb/>
　　　　其十九<lb/>
結交數丈夫有仕有不仕静躁固異姿出䖏盡忘已<lb/>
此志不獲同而我獨多耻先師有遺訓䖏仁在擇里<lb/>
懐此頗有年兹行始堪紀四海皆弟兄可止便須止<lb/>
酣歌盡百載古道端足恃<lb/>
　　　　其二十<lb/>
陶翁種五栁蕭散本天真劉生荷一<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>似亦返其淳<lb/>
歩兵哭途窮詩思日以新子雲草太玄亦復賦劇秦<lb/>
四士今何在賢愚同一塵當時不痛飲爲事亦徒勤<lb/>
<pb n="KR4d0569_SBCK_024-8a"/>
嗟我百代下頗與四士親遥遥渉其涯歛然一問津<lb/>
但懼翻醉墨汙此衣與巾君其恕狂<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>我豈獨醒人<lb/>
　　　　和陶淵明移居二首<hi>并序</hi>
余去歲六月遷居慈溪之華嶼迨今逾一年僻䖏寡<lb/>
儔頗懐鳯湖士俗之盛意欲居之後㳺其地得錢仲<lb/>
仁氏山齋數椽遂欣然徙家焉因和此二詩以呈仲<lb/>
仁<lb/>
昔我客華嶼古寺分半宅窮年無俗調看山閱朝夕<lb/>
知何舎之去遥遥從兹役朋㳺方餞送賦詩仍設席<lb/>
共言新居好今更勝疇昔髙歌縦逸舟持用慰離析<lb/>
　　　　又<lb/>
我未踐斯境巳賦考盤詩懐此多年歲二㕓今得之<lb/>
陶翁徙南村言笑慰相思斗酒洽鄰曲亦有如翁時<lb/>
投身既得所何能復去兹鷦鷯一枝足古語不余欺<lb/>
<pb n="KR4d0569_SBCK_024-8b"/>
　　　　和陶淵明歲暮荅張常侍一首<lb/>
長蛇驚赴壑逸騎渇奔泉歲月亦如是吾生復何言<lb/>
容鬂乆巳衰矧兹憂慮繁俯仰念今昔其能免厥愆<lb/>
馬老猶伏櫪鳥倦尚歸山一来東海上十載不知還<lb/>
竟如庭下栢受此蔓草纏莖葉日巳固何有挺出年<lb/>
人生無㝎在形迹憑化遷請棄悠悠談有酒且陶然<lb/>
　　　　和陶淵明連雨獨飲一首<hi>并序</hi>
吾居海上旅懐欝欝方錢諸地主時饋名酒慰此寂<lb/>
寥悶至輒引滿獨酌坐睡竟日乃和此詩以寄<lb/>
平生不觧醉未飲輒頽然近頼好事人置我嵇阮間<lb/>
一酌憂盡忘數斟思巳僊似同曽點軰舞此風雩天<lb/>
人道何所本乃在羲皇先如何末代下莫挽淳風還<lb/>
淫雨動連月此日復何年履運有深懐酒至巳忘言<lb/>
　　　　和陶淵明詠貧士七首<hi>并序</hi>
<pb n="KR4d0569_SBCK_024-9a"/>
余居海上之明年適遭歲儉生計日落飢乏動念况<lb/>
味蕭然乃和此七詩以寄鶴年且<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>同賦諸志諸公<lb/>
　　　　其一<lb/>
烏鵲失其羣栖栖無所依豈不遇良夜誰共星月輝<lb/>
兩翮巳云倦何力求奮飛遥見青松樹决起一来歸<lb/>
孤危正自念復慮歲晚飢苟遂一枝託安知溝壑悲<lb/>
　　　　其二<lb/>
大道邈難及我巳後羲軒代耕非所碩十年躬灌園<lb/>
晨興當抱甕破突寒無烟寥寥千古心豈暇相磨研<lb/>
鳯兮有遺歌三歎諷微言餘生倘可企託知此前賢<lb/>
　　　　其三<lb/>
永夜寒不寐起坐弹鳴琴清㢤白雪撡丗巳無知音<lb/>
座上何所有五窮迭相尋呼酒欲與酌塵罍屡罷斟<lb/>
簞瓢丗所棄鼎食衆争欽固窮有髙莭誰見昔賢心<lb/>
<pb n="KR4d0569_SBCK_024-9b"/>
　　　　其四<lb/>
長吟望穹昊煜煜明降婁時秋属收歛此願竟莫酬<lb/>
自余逢家乏歲月㡬環周姬公忽以逺白屋終懐憂<lb/>
我豈忘丗者嗟㢤誰與儔伯夷本不隘此說君當求<lb/>
　　　　其五<lb/>
陶翁固貧士異患猶不干公田足種秫亦且居一官<lb/>
我無半<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>宅三旬纔九餐况多身外憂有甚飢與寒<lb/>
委懐窮櫩下何以開此顔清風颯然至髙歌吾掩関<lb/>
　　　　其六<lb/>
僦居當陋巷舉目但蒿蓬豈忘翦刈心家窶罕人工<lb/>
且兹敦苦莭竊附椘兩龔其人不並丗兹懐誰與同<lb/>
有榮方覺辱無屈豈求通適值偶耕者欣然将徃從<lb/>
　　　　其七<lb/>
疇昔觧塵鞅撫劍㳺東州飢劬十年乆遂與樵牧儔<lb/>
<pb n="KR4d0569_SBCK_024-10a"/>
丗人見不識翳然成俗流子㢘感妻仁靖莭爲子憂<lb/>
因念南歸日此責復難酬吾事可柰何終以愧前修<lb/>
　　　　題巽上人㳺息軒<lb/>
名山欎岧嶤飛軒起弘敞覺花堕檻明忍草縁堦長<lb/>
日落萬壑冷風振百泉響掃庭驅虎出倚欄延月上<lb/>
雲影共棲息山光同偃仰晚磬度筠清夕窓含澗爽<lb/>
偶造幽人境獲陪芳景賞談玄悟道言觀妙滅塵想<lb/>
良㳺雖暫適多累詎長徃所以俗中人昏昏在天壌<lb/>
　　　　次韻荅張静虚<lb/>
天運無停晷星紀奄已中悠悠悲逝景靡靡慚化工<lb/>
貞操失蒼蒨弱植謾䓤蘢益夀乏丹木養生疑絳宮<lb/>
仙㳺時既晚客行歲屡終驚塵歎斐斐駭浪聽㳘㳘<lb/>
魯連寕蹈海殷浩苐書空庶思抱微尚豈謂表孤忠<lb/>
扵焉遇鄊耋乆亦隐墻東形類啄苔鶴心同避弋鴻<lb/>
<pb n="KR4d0569_SBCK_024-10b"/>
觀器驗覆昊察人識盈冲常時𬒳芳訊及兹聆緒風<lb/>
聯栶彰愛昵列飲慰覊窮蘭巵遵近約綺席示前豐<lb/>
䔍頋荷吟伯陪次辱文雄談諧重珠玉榮願薄苓通<lb/>
揆情情巳惬即道道巳隆孤葩耀霜逕獨鶚奮秋嵩<lb/>
昔聚動春作今離觀歲功繁翰承存故希聲忸聴聦<lb/>
誠言非外奨徳意自中充鳴嚶固睦耳躧歩當省躬<lb/>
寡和難為繼㳤貺豈所䝉属羙謝巴曲撫志愧南翁<lb/>
　　　　觀雨憶竹梅翁<lb/>
陽景蔽秋莭愁霖乆未收既騰舜江水亦涌秦湖流<lb/>
朝旦振衣起言豋川上樓兩目固云曠撫事多離憂<lb/>
為懐我儔侶年大雪盈頭近縁促官課滯彼海東州<lb/>
滷液入庭潤塩烟當座浮行潦作蹊逕沉泥壅道周<lb/>
跬歩不能出元若坐虚舟得似客㳺日長途騁驊騮<lb/>
九靈山房集卷之二十四終<lb/>
</p>
<p>
</p>
  </div>
</body>
</text>
</TEI>
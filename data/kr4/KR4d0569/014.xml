<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_014-1a"/>
九靈山房集卷之十四<lb/>
　　吴㳺槀　男戴禮叔儀類編<lb/>
　　　墓誌銘　從孫侗伯𥘉同編<lb/>
　　　　王䖏士墓誌銘<hi>并序</hi>
吴門王翥喪其天之三月以㓙服詣余之故人而語<lb/>
之曰吾釋先人之殯謁子于城之西盖竊有請也吾<lb/>
先人之生有徳藴扵躬而施扵家然不獲顕扵丗今<lb/>
其死宜得銘以傳而丗之工言能使不朽者又知之<lb/>
莫能深則吾先人之所存其卒扵無傳耶然聞子之<lb/>
友曰九靈先生者方居儒䑓掌教聀其言為可徴子<lb/>
幸為我求為銘蔵之墓中庶可顯扵今而傳扵後余<lb/>
故人以告余歎曰誠若是余其可辭耶則取翥所自<lb/>
為状為之誌而銘之誌曰君諱某字仲和甞署其號<lb/>
曰中和䖏士其先㑹稽人後徙居吴之長洲縣永昌<lb/>
<pb n="KR4d0569_SBCK_014-1b"/>
溪上父曰某妣某氏君循循雅飭毅然不好戯弄而<lb/>
孝友盖出扵天性早失母惟致養扵其父凢志之所<lb/>
在不以已一扵父而巳至扵服食之需苟力䏻應之<lb/>
悉舉以進雖歲甚儉而致豐扵父者終不廢也其遇<lb/>
親戚宗黨一本扵禮譲人有患難必急拯之如水火<lb/>
家居益延良師友課子姓以學而翥以文行知名縉<lb/>
紳間君娶周氏有子一人即翥女三人皆嫁為士人<lb/>
妻生扵至大已酉五月某甲子卒扵至正甲辰十二<lb/>
月某甲子得年五十有六卒後三月卜塟于縣之鳯<lb/>
凰山先塋之次禮也夫自鄊舉里選之法壊而士之<lb/>
有徳者常不勝扵詞章葩藻之才故君之生不獲顯<lb/>
扵丗而死也世之知其行者復少焉以君為已之心<lb/>
勝雖無憾扵此可也然自吾黨而觀之使為善者不<lb/>
得榮扵前而又無以譽扵後亦何所恃而勸耶此余<lb/>
<pb n="KR4d0569_SBCK_014-2a"/>
所以不辞而銘之也銘曰<lb/>
生不得扵彼死何有扵此納銘幽宮以慰其子嗚呼<lb/>
已矣夫<lb/>
　　　　殷府君墓誌銘<lb/>
君諱徳輅字乗之其先丁氏盖濟陽大族君六丗祖<lb/>
麟飛徙湖之徳清今為華亭人者則君大父益之所<lb/>
遷也益之祖儀扵君為髙祖娶華亭之殷氏至益仕<lb/>
宋為武翼都鈐時與阿术戦敗逃匿殷氏家故以殷<lb/>
為籍遂家焉益生吉甫無子君由從子為之後扵是<lb/>
君生八歲矣君未弱冠而吉甫卒乃奉祖母王如其<lb/>
父在時後以貧故為上海縣吏民有病飢染盗者縣<lb/>
大夫憫而欲貸其死罪然持扵僚吏不果行君為辨<lb/>
其情輕之人服其剛恕厯塩司横浦調嘉興僧師僧<lb/>
告其族賊殺事吏讞四月餘不白移君讞君微得其<lb/>
<pb n="KR4d0569_SBCK_014-2b"/>
賊而𬒳冤者二十人悉平反出之又甲民訴乙民縛<lb/>
其子屍于水連十餘人縣讞又不白君鞠之乃他姓<lb/>
疾子為盗私捶殺而誣乙也良民有與盗首疑名者<lb/>
吏脫正犯而收之君白諸長令即日釋去既而調平<lb/>
江録事司掌承天萬夀僧獄事皆䏻雪其冤由是以<lb/>
舉陞平江路史郡守道童公雅器重之事難决者必<lb/>
需君决荐調杭郡盗入廣濟庫株逮者百餘人平凖<lb/>
庫守兵首鈔禆偽株逮者八十餘人君獨疑非他盗<lb/>
謂鞠法當以典守者為始既而果然東南隅獲亡姓<lb/>
女屍隣仇婦指某氏婦挺死官以為實某氏婦且誣<lb/>
服君獨曰聴仇婦一言以断大獄可乎後果獲真犯<lb/>
乃他婦捶死義女也由是郡長㢘公守任公俱以䏻<lb/>
績舉陞江浙財賦茶運司吏巳而以省檄對調湖州<lb/>
湖守髙公舉廣東憲史檄且至君以疾辞乃以行中<lb/>
<pb n="KR4d0569_SBCK_014-3a"/>
書選出長縉雲縣幕縣豪號兩虎者閉户歛跡終君<lb/>
三年不敢肆居無何冨民坐令門竪捶殺平民連七<lb/>
人司牘吏欲出甲繫乙且以脫富民君問故曰甲多<lb/>
子女繫之必有詞乙獨且鰥不慮也君罵曰人苟以<lb/>
势利殺無子者尚謂有天道乎遂用正其法君之為<lb/>
吏盖如此君晚年強徤如少壮時忽一曰謂子弼曰<lb/>
吾吏㳺四方者四十年矣而先人墓廬圯廢弗輯非<lb/>
孝也即日謝事歸治田築室扵先墓之側日狎田夫<lb/>
野老為耕牧樂甞属弼曰汝當從大儒先生學以紹<lb/>
隆其先業勿復為刀筆吏弼遂出㳺浙東西厯聘諸<lb/>
老生而師事之著書以自見君之教也君娶葉氏生<lb/>
子一人即弼今辟樞宻分院㕘謀官女二人長適盛<lb/>
某次適㑹稽縣主簿毛彦穎再娶蒋氏無子弼之弟<lb/>
垕盖庶出也君生扵至元癸巳十月廿三日申時及<lb/>
<pb n="KR4d0569_SBCK_014-3b"/>
卒同其年月日時得年六十有一以某年月日塟于<lb/>
上海髙昌鄊之陽洷原與葉氏同竁監察御史張公<lb/>
士堅以君守正不阿題其墓曰正齋殷君之墓而金<lb/>
華戴良為之銘銘曰<lb/>
丁為顯宗濟陽其始居湖四世趙宋始徙君之大考<lb/>
逃乱華亭遂匿厥先以殷嗣丁猗君之生實配前徳<lb/>
頎而陽陽而心翼翼亦既筮仕歸忠于<lb/>
君施約則已播恵在民嗟嗟我君宜貴而顯何施之<lb/>
深而力之淺維其有子克大厥家天祉正人非在兹<lb/>
耶<lb/>
　　　　止軒居士金君墓誌銘<lb/>
嗚呼自三王不作所以教養天下之士者有不至而<lb/>
風俗之壊乆矣扵此有人焉能以孝友行扵身化扵<lb/>
家使其子孫丗守而不失如唐之張氏五季之陳氏<lb/>
<pb n="KR4d0569_SBCK_014-4a"/>
宋之孫氏陸氏其風聱氣㮣豈不足為世勸㢤此吴<lb/>
門金氏其事有可叙述焉而居士盖其卓卓者也居<lb/>
士大梁官族五世祖諱鑄始自大梁来徙因家焉鑄<lb/>
業儒與其弟鈞甚和恊不分財異居友爱之聲聞扵<lb/>
吴吴人無逺近親䟽皆習知其為人至今言者猶為<lb/>
之慨然也鑄之子曰履曰順鈞之子曰益曰謙至順<lb/>
之子曰昱曰晟曰昇昱之子曰伯逹晟之子曰伯榮<lb/>
曰孟祥昇之子曰伯迪而家䆮盛然未始以富而廢<lb/>
禮伯榮生子六人而居士其仲也居士諱弘道字逹<lb/>
可晚乃自號止軒居士自㓜天質粹羙恂恂蹈䂓矩<lb/>
惟謹伯榮甞竒之曰集吾事者必是子也至是果能<lb/>
刻苦自脩復以孝友帥其家居士事毋吴夫人甚至<lb/>
吴好逰居士每與諸弟輿之庭廡間冀得其歡心一<lb/>
日吴病疽居士晨夕抱持不少懈迨革居士口吮其<lb/>
<pb n="KR4d0569_SBCK_014-4b"/>
疽以潰且焚香籲天碩以巳年益母夀吴扵夢寐中<lb/>
忽聞震聲如驚雷者三病以尋愈及吴卒居士持䘮<lb/>
盡禮居扵倚廬言必戚哭必哀比塟隂雨浃旬居士<lb/>
毎夜泣禱上下神祗辞極悽椘至期乃霽既窆雨復<lb/>
如𥘉人以為皆孝感所致居士扵兄弟克盡和儒之<lb/>
情諸弟有幹才者則委以家事有仕資者則給使出<lb/>
仕至扵事育之責一以身任之既而伯季皆早死獨<lb/>
其仲復善在兩人友爱尤䔍𬒳服飲食同之憂悲愉<lb/>
樂共之居士蚤失配偶而終身不再娶屏䖏一室旁<lb/>
絶姬侍惟左圖右書焚香獨坐遇夜則課諸子以學<lb/>
且喻之曰吾世儒家汝䓁當紹承先志母堕其業及<lb/>
復善之子起以諸生起家為常熟同知仲兄公大之<lb/>
子璹中浙省鄊試未甞不喜動顔間先是有士人與<lb/>
名鄊薦者當㑹試禮部貧不克行居士既資其行槖<lb/>
<pb n="KR4d0569_SBCK_014-5a"/>
復給其家使無後頋憂其士遂豋名上苐為時名臣<lb/>
人有以白金寄居士者未㡬兵起居士倉皇出避暨<lb/>
還空其家無一物遺居士乃别具金歸之且曰即前<lb/>
所寄物也人唶唶稱異曰吾聞古有義士者扵今始<lb/>
見之矣居士衣食有餘輒以賙其鄊里之不足親戚<lb/>
宗黨待居士而婚塟者若干人居士性甚嚴家庭之<lb/>
間曽不少假以色辞及至接官長交朋友則言温氣<lb/>
和如在春風中然雅爱名山川暇日則扁舟出㳺翛<lb/>
然忘返平居讀書手不釋卷尤喜吟詠以自陶寫有<lb/>
止軒随茟若干卷貧樂吟槀若干卷蔵于家居士年<lb/>
老而康強一日病忽作謂復善曰死生之道猶晝夜<lb/>
然人之所必至無足憾者汝弟益脩其家政以迓續<lb/>
前人我死其瞑目矣言巳而逝居士生扵大徳丁酉<lb/>
六月六日丁酉䘚扵至正乙巳閏十月十七日辛未<lb/>
<pb n="KR4d0569_SBCK_014-5b"/>
踰月一日甲申塟于婁門王村先塋之次享年六十<lb/>
有九娶曺氏無子以季弟止善之子權為後孫一曰<lb/>
夀同居士不樂仕進集賢院甞錫其號曰貞逸先生<lb/>
而有司則以居士兄弟同居至六丗為請于<lb/>
朝而旌表之號曰義門嗟夫世之享有隆名盛位或<lb/>
身不終或至子孫而失者多矣而居士一門乃以孝<lb/>
友相傳至扵永久而弗墜何其賢㢤銘以彰其徳亦<lb/>
以勗其嗣人云銘曰<lb/>
有斐君子在吴之中本支六世燔㸑同門燁旌書双<lb/>
表崇四國頼以敦澆風敦澆風徳何厚白石可爛銘<lb/>
不朽<lb/>
　　　　申屠先生墓誌銘<hi>并序</hi>
鳴呼是惟申屠先生之墓先生家于暨之陽距余居<lb/>
不二舎近而辱與為忘年交者餘二十載從余從禄<lb/>
<pb n="KR4d0569_SBCK_014-6a"/>
四方歸而復求先生扵暨上而先生死矣嗚呼悲夫<lb/>
先生諱某字某申屠其氏也大父某父某皆隐居而<lb/>
終先生夙有異姿自成童時嶷嶷不與凢子齒然家<lb/>
故貧稍習吏事以自給未㡬金華黄文獻公為其州<lb/>
之判官一見即大竒之謂曰子何以吏為㢤遂教之<lb/>
治經為舉子業習之數年自謂功名可覆手取不煩<lb/>
乆苦一室中乃治装出㳺踰濤江而西宿㽞吴門客<lb/>
丹丘柯公九思所丗之名人魁士鮮不與善而亰兆<lb/>
杜公本武威余公闕臨川危公素永嘉李公孝先尤<lb/>
號為知已至是諸公交相引重一時聲譽藹然騰在<lb/>
人上及<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>試鄊闈其軰歛袵畏服皆曰莫先申屠生<lb/>
然屡舉不利僅中辛巳甲申副榜以新例授徽州路<lb/>
歙縣儒學教諭改信之貴溪序遷婺州路月泉書院<lb/>
山長所至扶善遏過得師道甚先生學負經濟慨然<lb/>
<pb n="KR4d0569_SBCK_014-6b"/>
有志扵當時頋厄扵下位噤不得一施遂韜光歛耀<lb/>
與世相浮沉然人咸知其可用至正間師旅飢饉並<lb/>
臻逺近騷動方面大臣以不稱聀罷去相望浙東肅<lb/>
政㢘訪副使百家訥公方獨署一道事思得髙才之<lb/>
士為已助或薦先生之才不在諸葛亮下即走幣以<lb/>
聘欲以㕘謀㽞幕府先生辭不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>乃以五經師起之<lb/>
舎諸郡庠事無大小公悉諮之而後行乃増築城郭<lb/>
遏至姦盗黜贓吏賑貧民浙東之政為天下苐一者<lb/>
先生之助居多先生年且老行将堅卧空山為終老<lb/>
計而東南兵起鄊邑失寕蹙蹙靡所止居有間関歸<lb/>
國之心焉巳而疆土内附荐徙逺地先生益危言危<lb/>
行不少貶損而䘚以徙死嗚呼悲夫先生學通春秋<lb/>
而深扵左氏傳鄊之諸生執經考疑者継于門而所<lb/>
著春秋大義熟在人口然㝡喜為詩勾章棘句洒然<lb/>
<pb n="KR4d0569_SBCK_014-7a"/>
有杜甫之遺音至扵作字則清妍宛宻雖楮遂良薛<lb/>
稷復生殆不是過平居議論風發品藻古今人物亹<lb/>
亹不能休座客聞之率為之奪氣而諧謔調笑卓詭<lb/>
不覊又一䖏以和且善飲酒賔客朋㳺必劇醉雅歌<lb/>
投壷窮日夜不厭行槖雖屡空無所問也治家嚴而<lb/>
有禮伉儷相敬如賔課諸子以學家庭之間而自為<lb/>
師友其遇童㒒有恩意故臨禍患無一離判者娶東<lb/>
平呂氏河南道肅政㢘訪使唐臣之孫女曲阜縣尹<lb/>
貞之女有賢行以憂致疾亡子男二人長濬次<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>皆<lb/>
能丗其業女二人長適文獻公之孫某次適某生扵<lb/>
某年月日䘚扵某年月日得年六十䘚之日惟濬在<lb/>
左右即收焚之将凾骨以歸然竟坐貶不克後三載<lb/>
以例放還始負其骨塟于其鄊先塋之次原曰某原<lb/>
某年月日也扵是濬䓁踵門泣拜曰先人所為㳺而<lb/>
<pb n="KR4d0569_SBCK_014-7b"/>
有文者誰乎幸哀而賜之銘使死者有知将不抑欝<lb/>
扵土中矣先生𬒳遣時甞託余經紀其家事巳而家<lb/>
属在遣中未能少承其所託豈意今者遽銘其墓耶<lb/>
嗚呼悲夫銘曰<lb/>
才可大施而位不贏何志之忠䘚與禍并惟其乆閟<lb/>
以唘厥聲吁嗟先生<lb/>
　　　　方大年墓誌銘<hi>并序</hi>
某年月日暨陽方君大年䘚扵金華之寓舘既卒舘<lb/>
人輿而致諸家閱五日始克大小歛成喪明年十二<lb/>
月乙卯塟于其鄊之髙湖前事之月其子文燧舎杖<lb/>
笑拜使者以書来告曰先人不幸以死累夫子今将<lb/>
以日月塟敢以銘墓之辞重爲夫子累不肖嗣方居<lb/>
次不得跣以請余受書哭曰嗚呼吾尚忍銘吾友也<lb/>
耶又數日大年之弟楨来速銘且曰不得銘無以塟<lb/>
<pb n="KR4d0569_SBCK_014-8a"/>
廼叙其族世名字及事始終而銘之大年諱椿字大<lb/>
年其先睦人也後遷越之暨陽大父鐡贈奉訓大夫<lb/>
同知紹興路事父洵沅州路䝉古學正大年之宗素<lb/>
盛且好禮自其曽從祖甞大開義塾聘明師儒以㳤<lb/>
其家之子弟及四方之學徒扵是吾邑淵頴先生吴<lb/>
公實為義塾師大年時未弱冠己能執經考義嶄然<lb/>
出諸生右諸生方業應書䂓利祿大年獨鄙而不習<lb/>
曰大丈夫不能為相扵朝堂佐天子致太平則當将<lb/>
三軍之士立功業扵邊陲苟皆不得寕退而隐䖏抱<lb/>
吾才以沒丗誰能抑首促促習此俳優語以僥倖扵<lb/>
萬一耶故其為人慷慨有大志善謀議負膽畧儼然<lb/>
戰國諸君子之遺風時東南搆兵連數歲不觧大年<lb/>
毎偃卧一室計其勝負成敗百不失一二然所守以<lb/>
正不欲為苟出聘幣継于門弗頋也大年遇<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>黨以<lb/>
<pb n="KR4d0569_SBCK_014-8b"/>
㤙接賔客以禮九族之親或愚待之不以愚而慢士<lb/>
大夫之賢雖失势待之不以失勢踈一時人士聞大<lb/>
年之風者無不與之㳺大年輒刲羊貰酒詼調醉呼<lb/>
以為樂雖經時歷歲未甞有所厚簿勤怠也扵是近<lb/>
逺諸郡邑日入扵乱大年心懐憂欎得唾血病者乆<lb/>
之一日出逰金華舎余之近舘余方與之豋八詠樓<lb/>
誦沈約之詩俯仰溪山追逐風月以舒其志觧其憂<lb/>
然未㡬病作唾血數升翼日又大作唾出數斗許遂<lb/>
䘚大年兄弟四人長大年季曰梴曰禎曰棐皆以和<lb/>
恊稱其妹適福建行中書平章関僧配曰石氏生子<lb/>
男二長文炳早死次即請銘者有父風孫男一曰墜<lb/>
孫女一俱㓜生扵延祐四年丁巳歲七月十七日距<lb/>
卒時得年四十六嗚呼余與大年俱淵穎門人有同<lb/>
門之好辱交既宻且乆有同志之樂術業同而出䖏<lb/>
<pb n="KR4d0569_SBCK_014-9a"/>
同至扵生之年又同則交友如大年者指不再屈矣<lb/>
禍患餘生方資大年以為助而大年乃託我以死銘<lb/>
以誄之固有所不忍者焉銘曰<lb/>
筐不可以持屋驊騮不可以服車橇不可以履川守<lb/>
正之士不可使從邪此大年之墓後百十載人将過<lb/>
之而咨嗟<lb/>
　　　　亡妾李氏墓誌銘<lb/>
妾姓李氏河西人故江南行御史䑓治書侍御史䔍<lb/>
魯迷失公之妻姪女也公以李之恵敏且早孤抱之<lb/>
為已女未㡬公薨其義母復抱以適維楊董氏董亦<lb/>
河西貴族與太尉御史大夫髙公太尉丞相荅失帖<lb/>
木児公皆姻婭兩公既官江南而其諸子又皆從仕<lb/>
浙東西有祿食故遂携家即錢塘居焉扵是李年十<lb/>
九以至正乙巳冬自錢塘歸余為妾余時以淮南儒<lb/>
<pb n="KR4d0569_SBCK_014-9b"/>
學提舉㽞吴門與妻金華縣君居李入門事余恪敬<lb/>
以順事金華縣君肅恭畏謹歲時率諸女婦進拜捧<lb/>
觴稱夀無違禮家庭之素習然也李氣貌頗荘重兩<lb/>
頥豐下耳長而垂或以爲禀之天者宜厚然竟以事<lb/>
余之次年感暴疾以亡距入門時僅六閱月丙午六<lb/>
月三日也亡後三日用浮屠法火厝于吴東門外凾<lb/>
其骨塟滅度橋水裔吴之士友自學士陳公而下咸<lb/>
来歸賻而大夫公之子㕘政安安公亦蹐門吊哭後<lb/>
一月金華縣君徃錢塘命子禮擇道士之有功行者<lb/>
爲醮以度之集慶路同知宣君昭實啇其醮事且成<lb/>
焉又一月余始追刻其事扵石納諸水爲銘<lb/>
　　　　衞莭婦墳記<lb/>
丞相掾姚翥書其外祖夫人衞莭婦之行事丗次而<lb/>
使圖所以傳後世者按莭婦諱覺善姓王氏家臨江<lb/>
<pb n="KR4d0569_SBCK_014-10a"/>
之新喻父諱惟逺生十八年而歸維揚衞桓歸十一<lb/>
年而桓䘚莭婦悪衣悪食御之無愠色井臼中饋之<lb/>
事親之惟謹紉縫之勞聀之不廢以止有吾姑也故<lb/>
致其養愈勞而不懈以其失所天也故奉其先愈人<lb/>
而猶悲平居訓諸子以恭儉待婣舊以慈爱化女婦<lb/>
以柔順而内外親無戚踈愚良軰者附卑者慕曰可<lb/>
矜法也當桓之亡莭婦年尚少父母之家欲奪而嫁<lb/>
之莭婦泣曰吾夫既亡吾不忍即死者期有以飬吾<lb/>
之姑奉吾之祭祀撫吾之諸子如斯而巳它非所敢<lb/>
知也其賢如此至正戊子間郡守程公鐸以事聞淮<lb/>
東部使者姚公<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>加察詳焉表其門曰莭婦王氏之<lb/>
門乆之淮南兵起里有姚丗亨者莭婦壻也謀避地<lb/>
江南因輿莭婦行且挈其一孫以從行至姑蘇遂僦<lb/>
居焉至正戊戍九月一日莭婦䘚扵丗亨之寓舎得<lb/>
<pb n="KR4d0569_SBCK_014-10b"/>
年八十以某年月日塟吴縣之吴山湯家原子男二<lb/>
人長曰國祥次曰國珎女二人長妙㳤適陳某先䘚<lb/>
次曰妙清世亨妻孫男一人曰庸丗亨生三子長曰<lb/>
習次曰翥即請文者季曰翀皆莭婦撫養以成盖妙<lb/>
清出也嗚呼古者婦人不識<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>屏笑言不聞扵鄰里<lb/>
名不出其境而善行止扵閫以内今莭婦生則署其<lb/>
行以表焉沒則紀其事以傳焉不亦戾古之道乎雖<lb/>
然丗不古若自公卿大夫無完莭而彼婦人者能之<lb/>
則表而傳焉宜也是亦道之熄也嗚呼悲㢤為述其<lb/>
㮣刻而記諸墓<lb/>
　　　　陳㢘訪壙記<hi>代孤子</hi>
嗚呼我先公諱允文字昭祖姓陳氏其先柘城人扵<lb/>
通議大夫簽河南省事贈正議大夫吏部尚書文肅<lb/>
公諱思濟追封穎川郡夫人王氏之室為孫贈嘉議<lb/>
<pb n="KR4d0569_SBCK_014-11a"/>
大夫禮部尚書諱某贈穎川郡夫人李氏之室為子<lb/>
朝列大夫僉廣西道肅政㢘訪司事中議大夫中山<lb/>
府知府致仕諱誠贈穎川郡夫人某氏之室為從子<lb/>
先公乃知府公所出尚書公無嗣故以文肅公命為<lb/>
之後焉先公由儒士試吏憲部歴御史大夫丞相掾<lb/>
授承直郎禮部主事尋奉特命改太禧院断事官經<lb/>
歴轉奉議大夫陕西諸道行御史䑓監察御史遷江<lb/>
南諸道行御史䑓監察御史改西䑓都事擢奉政大<lb/>
夫復拜監察御史除朝請大夫浙東海右道粛政㢘<lb/>
訪副使継以中順大夫移副江西憲陞太中大夫海<lb/>
北廣東道肅政㢘訪使以嘉議大夫禮部尚書致仕<lb/>
先公晚值中原兵起徙居毗陵尋又避地于吴竟即<lb/>
吴門寓舎薨焉生扵至元壬午歲十一月十八日丑<lb/>
時薨扵至正乙已歲而同其生之月日時夀年八十<lb/>
<pb n="KR4d0569_SBCK_014-11b"/>
有四以是年十二月戊午塟于吴縣十三都之沙洷<lb/>
村制字墩娶徐氏早丗継髙氏南䑓中丞髙公文甫<lb/>
之女俱贈穎川郡夫人子男二人長介次今天女二<lb/>
人長適福建道肅政㢘訪副使贈翰林直學士李文<lb/>
肅公之孫煜次適中順大夫同知湖州路捴𬋩府事<lb/>
王某嗚呼維文肅公以恢宏之才勤敏之學事我<lb/>
丗祖皇帝徳位並著為時名臣維先公𬒳服祖訓早<lb/>
有榮名歴踐華要隮秩三品而寛厚樂易之政忠勤<lb/>
㢘譲之聲布于中外論者以為有文肅遺風然乃遭<lb/>
時不㳤莫寕家居艱苦覊窮十有餘載卒至属纊之<lb/>
日貧無以歛豈非命也夫不肖孤方俯伏草土未能<lb/>
乞銘當代君子以豋載盛羙姑叙爵里甍塟歲月納<lb/>
之壙中<lb/>
　　　　祭陳夫人文<lb/>
<pb n="KR4d0569_SBCK_014-12a"/>
百乗之家碩大且昌坐役群醜駕堅驅良不有徳人<lb/>
孰提其綱夫人之生和𥙿敦厖寔夷寔訐寔厚寔方<lb/>
寔聦寔懿寔靖寔荘遂配君子于先有光君子發身<lb/>
爰自文塲借籌幙府秉律戎行曽不㡬時荐賔于王<lb/>
廼亢宗係乃盖鄊邦亦由夫人以佐以相既相君子<lb/>
尤孝姑嫜生具甘旨死謹烝甞有男鵠峙有女鸞翔<lb/>
靡間嫡孽一以槩量人有妾媵忌嫉是常彼方穽深<lb/>
我不機張人䖏豐盈鮮克自防彼為驕侈我則匪揚<lb/>
福善禍淫道由彼蒼載觀夫人宜夀而康如何一疾<lb/>
竟却水漿緜延三月卒至淪亡吾儕小子乆厠門墻<lb/>
遂及諸婦亦至于堂或笑或言或飲以觴昔焉叙歡<lb/>
今則増傷輀車既駕丹旐央央里閈州閭躑躅周章<lb/>
矧扵我属俾也可忘<lb/>
<pb n="KR4d0569_SBCK_014-12b"/>
九靈山房集卷之十四終<lb/>
</p>
<p>
</p>
  </div>
</body>
</text>
</TEI>
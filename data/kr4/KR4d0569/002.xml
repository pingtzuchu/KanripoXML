<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_002-1a"/>
九靈集卷之二<lb/>
　　山居槀　男戴禮叔儀類編<lb/>
　　　五言古詩　從孫侗伯𥘉同編<lb/>
　　　　山中度歲<lb/>
去年當歲暮我方家市邑時復掃新居親朋為之集<lb/>
天運不可常周辰今已及投迹此山中酒杯與誰執<lb/>
故歡随歲去新愁帶春入唯獨聞爆聲依然如舊習<lb/>
　　　　丁酉除夕效陶體<lb/>
亹亹冬春易悠悠時運傾一歲只今宵胡能不心驚<lb/>
我觀寰宇内誰非爱其生其生竟㡬何倐忽巳頽齡<lb/>
長風向夕起寒雪沒前庭緑竹且<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>壓衆草豈復青<lb/>
萬事盡如是何須動中情児女方在側尊酒亦既盈<lb/>
今我不為樂後此欲何成咲歌東軒下且遂陶性靈<lb/>
　　　　正月五日逰石門懐所遅客<lb/>
<pb n="KR4d0569_SBCK_002-1b"/>
開歲已五日良辰誠蹉跎悟彼時鳥鳴徃逰山之阿<lb/>
平明彂隂壑亭午憇陽坡崖障獻竒峭水木呈清華<lb/>
幽谷既深入茂林仍逺過迢迢蹊絶蹤隐隐泉齧沙<lb/>
渉澗固洄㳂陟峴復巍峩舎輿挹飛流停筞引芳柯<lb/>
石畬忽雲擁岩广亦星羅土嗇念唐風民勤懐豳歌<lb/>
羽檄起淮甸烽火連淛河無地可投足此山思結蘿<lb/>
良儔愆我素䇮苒當如何長嘯臨逝川汨汨感人多<lb/>
　　　　飲酒古墓下作<lb/>
峩峩溪南山上有雙髙墳白楊夹徑路過者為悲辛<lb/>
人生此世中如日難再晨有酒不肻飲奈此墳下人<lb/>
惟此墳下人生慮亦良勤營營復優擾将事百年身<lb/>
安知奄忽間巳與山鬼隣愚者固乆泯賢才亦長湮<lb/>
吾今且行逰遑恤賤與貧<lb/>
　　　　哭趙隐君<lb/>
<pb n="KR4d0569_SBCK_002-2a"/>
泉䑓一以閉長夜㡬時曉傷心九原上但見青青草<lb/>
因懐我疇昔從君瀫氷邊雪㳺南浦屐月泛西溪舡<lb/>
萍蓬無㝎蹤忽復異彼此固嫌乆隔闊豈料到生死<lb/>
斯人已巳矣此意竟誰陳弟兄既無有嗣子惟一人<lb/>
一人謂巳多承宗能孝思采衣正朝舞丹旐忽暮飛<lb/>
我来哭吞聲亦以嗣子故平生一掬淚盡洒墳上樹<lb/>
嗣子泣挽我日暮投山扉寂寞沙頭路空聞畫角悲<lb/>
　　　　題蘭溪東峯亭<lb/>
昔余駐蘭隂頗得溪山趣日上東峯亭遥望水東注<lb/>
别去曾㡬何重来已遲莫一時同逰者太半髮垂素<lb/>
亦或卧空墳翳彼梅花樹因之念所思倚欄聊四顧<lb/>
安知㳺目時翻是傷心䖏咄兹露電身誰似金石固<lb/>
此生縦滿百會合能㡬度獨有溪上山年年只如故<lb/>
　　　　有感<lb/>
<pb n="KR4d0569_SBCK_002-2b"/>
芙蓉在華沼粲粲有餘姿觀者日以至朝暮𬒳恩私<lb/>
奄忽秋景逢華葉兩紛披昔焉眷顧情一旦成棄遺<lb/>
時物今尚然人事那可期故妻泣空房嬿婉歌重帷<lb/>
彼情無厚薄我貌有盛衰願君屏荒翳馳光到幽㣲<lb/>
不照妾容老但照妾心悲<lb/>
　　　　送河南生<lb/>
累歲事行役携家逃世患巳謂計頗周如何尚間関<lb/>
道路滿飛塵湖海盡驚湍去此亦何之對我多苦顔<lb/>
将軍急籌筞英傑方未間茍能慎所擇何憂行路難<lb/>
夙昔翰墨塲髙歩巳莫攀及今白羽箭復看挿腰間<lb/>
征人懐逺道拘士恋故山離隔在須臾尊酒且同歡<lb/>
　　　　東明山賞紅葉<lb/>
苒苒秋向夕凄凄天欲寒衆木謂巳凋翻見其葉丹<lb/>
葉凋猶有色人老無芳顔於今淂羙酒如何不為歡<lb/>
<pb n="KR4d0569_SBCK_002-3a"/>
况此秋林下惟多古丘墦時来弗自樂時去良足歎<lb/>
茫茫大化中隂陽方逓遷明朝事莫知今日且盤桓<lb/>
　　　　陪鍾伯紀逰溪南山<lb/>
一春苦昏墊今晨收宿霏因憶謝公語出㳺娱清輝<lb/>
溪流深可厲草露泫未晞林木相映蔚時禽逓鳴悲<lb/>
佛廬巳髙㩀鳥道方仰窺危峯枕樓閣細竹擁堦基<lb/>
窈窕趨南征徘徊欵東扉倚䦨眺懸瀑企檻引松枝<lb/>
地僻慮自淡身閑意無違此理誰識察悟心惟朋知<lb/>
　　　　莭婦操為賈妻作<lb/>
父母嫁妾時遺妾双鴛綺双鴛既同生亦復與同死<lb/>
當知妾有夫結言亦如此妾夫今在逺妾身偶獨止<lb/>
恐為行露侵莫與双鴛齒飲恨赴長川川竭恨乃巳<lb/>
　　　　病起承諸公携餉見過<lb/>
弱齡巳孤㷀中歲轉多難正兹懐苦心矧復嬰病患<lb/>
<pb n="KR4d0569_SBCK_002-3b"/>
綿綿諸祟作擾擾五情亂入夜碩㬢昇及晨思㬌晏<lb/>
巳謂吾此身奄忽成夢幻亦既告宗祧併用别親串<lb/>
逝捋委運徃知命尚奚憾造化難預謀禍福昩前算<lb/>
憔悴㡬何間荐覺復神觀幸生差足喜慰勞傾里閈<lb/>
携肴兼命酒羅列稍盈案縦飲非吾事且從性所翫<lb/>
未知從此去㡬囬同咲粲民生鮮常在百年况巳丰<lb/>
客養衰病軀寜復㡬昬旦金石尚銷毀人物終變換<lb/>
不共芳顔樂徒貽皓首歎念此動余懐終觴染斯翰<lb/>
　　　　病中承宋編脩見過<lb/>
負痾南軒下展轉兩渉旬藥石不時驗衆苦交我身<lb/>
常恐大化盡無由見故人夫君一何厚抱杖来江濆<lb/>
慰我仍戒我眷戀巳良勤継以習静言益復知為親<lb/>
我病既稍除君遂輕别分雲山百里外有語難為陳<lb/>
㑹合本不常亦知當索羣但我病中懐願得稍相因<lb/>
<pb n="KR4d0569_SBCK_002-4a"/>
既巳莫能遂且復安吾神<lb/>
　　　　立秋日言懐<lb/>
六龍不可頓四序忽復移氣変感人心愴然巳秋時<lb/>
池荷挺素質園葵曄芳蕤豈無一日好不乆還當衰<lb/>
覧物惜年邁撫㬌傷志違日暮坐空堂此懐當告誰<lb/>
獨有王子喬可以觧吾悲<lb/>
　　　　中秋無酒<lb/>
彼莭忽巳易吾年信難㽞含情及玄夜逝将秉燭遊<lb/>
皎皎明月光照我城南樓常時猶足賞矧乃當素秋<lb/>
東隣有羙酒飲之祛百憂客途無由得虚使時運流<lb/>
未知明年月還如此夜不既無典衣事空歎将誰尤<lb/>
　　　　郡齋夜飲分韻得晝字<lb/>
郡齋無所為兀坐度清晝如何趋府客亦此共臻湊<lb/>
悠悠至深夜忽忽殊氣候驚飈觸簷檻皓月窺窓牖<lb/>
<pb n="KR4d0569_SBCK_002-4b"/>
羙㬌感人心嘉㑹洽時秀壷既秉燭投詩亦援毫就<lb/>
起視夜何其曙色錯星宿欲去復遲㽞兹歡恐難又<lb/>
人生一世中誰似金石夀今我不為樂知有後㑹不<lb/>
為勸座上人且盡杯中酒明晨索鏡看吾顔巳非舊<lb/>
　　　　送别胡仲子二首<lb/>
昔與二三子徘徊在中林拊翼玩文羽長鳴懐好音<lb/>
何意㑹飄風吹汝起髙岑朝尚同枝條暮飛還異㝷<lb/>
川流有急波征途無緩驂舉酒欲為歡離憂巳沉沉<lb/>
豈不懐耿介送逺難為心<lb/>
行逰途可極餞送恨何長臨分将列筵屢歎復停觴<lb/>
我如雀卑栖子若鴈髙翔髙卑既殊势遇合寕可當<lb/>
事違巳憂慄形单重周章歸卧一室中誰知我心傷<lb/>
　　　　逰赤松山分韻得弟字<lb/>
旦彂東郭門晚憇北山趾乍離城市喧益羡丘壑羙<lb/>
<pb n="KR4d0569_SBCK_002-5a"/>
舎車陟嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>停筞玩清泚㳺目蒼崖顛放情白雲裏<lb/>
攀林感落英渉磵悲逝水兾憑栖遁踪徃遇冥寂士<lb/>
忽見山阿人彷彿平與起何當乗素烟相與嚼丹蕋<lb/>
牧羊事巳乖錬石情徒止長揖謝荒祠永愧爾兄弟<lb/>
　　　　别宋潜溪<lb/>
昨宵郡齋宿今旦赴行舟官程不敢違可使須臾㽞<lb/>
掩泣别故交強顔逐前儔未甞去鄊邑詎䏻千里逰<lb/>
金陵古帝鄊雄跨東南州至今開甲苐燁燁居公矦<lb/>
冠盖若雲擁車馬如川流厚禄不虗授髙才将見牧<lb/>
如何獨多念去去懐百憂<lb/>
　　　　寄王子充<lb/>
燕燕何從来其羽巳差池飛入華堂内意在巢君帷<lb/>
君帷豈不好傷㢤非故知引去方未能欲㽞復逥疑<lb/>
噭噭徒曉風翾翾空暮闈<lb/>
<pb n="KR4d0569_SBCK_002-5b"/>
　　　　送胡仲子之三衢<lb/>
倦駕忌登陸疲舲驚出浦不䖏孤蹇間誰知别離苦<lb/>
伊昔忝嘉招經年<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>同侶前歡未云畢後感巳㝷緒<lb/>
去春客江介今秋彂溪滸乆傳飛鞚出及此髙㠶舉<lb/>
終然衢士心枯苕望来雨我意固遟囬君行勿躊躇<lb/>
　　　　送人赴廣信軍幕<lb/>
慊慊促夜絃翩翩戒晨軸臨分将列觴指㬌念出宿<lb/>
覊思無㝎端官程有成速含思登逥陌抱疢度遥陸<lb/>
前峯日㗸岫後蹊風出谷欲投近村去惟見逺烟緑<lb/>
氷溪渺森沉玉山欎駢矗方逺悲路長逾前歎期促<lb/>
邊障固優暇邊情易翻覆賛政諒匪难布徳在所勗<lb/>
古来固疆圉豈皆藉頗牧<lb/>
　　　　謁趙朝列墓<lb/>
含辛度連岡掩泣赴孤阡而我為誰悲懐人在九泉<lb/>
<pb n="KR4d0569_SBCK_002-6a"/>
西北兵既動東南旋遘患一朝烈㷔起鄰壌頓燒燔<lb/>
長風當夏急亦知将燎原不謂事之及乃在奄忽間<lb/>
天道幽且逺禍福茫昧然方晨家盡煆夕暮身復捐<lb/>
平生欽若人銳氣盖當年鋤頑務刑肅决壅思化宣<lb/>
矧兹大莭在可使非義干日月易為乆墓草巳芊芊<lb/>
園林滅㳺跡祠宇有餘閑既乗徃化盡何用空名傳<lb/>
　　　　九日宴迎華觀<lb/>
授服當素莭登䑓瞰清穹野明棲菊霜林動振條風<lb/>
良辰感情慮嘉㑹合音容劍佩止肅肅冠帶来雍雍<lb/>
四座錯觴豆中堂藹絲桐託䕃栢䑓下寄身霄漢中<lb/>
為歡情有盡報徳心無窮碩我賢主人功業日以隆<lb/>
為臣慕姫旦為子追魯公<lb/>
　　　　題赤松山清風楼<lb/>
仙家十二樓恒在瀛海間豈意逐飄風飛颺到兹山<lb/>
<pb n="KR4d0569_SBCK_002-6b"/>
翔<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>出林表飛陛躡雲端𬗋舘髙與齊金洞遥相連<lb/>
何年赤松子掲此清風顔每来恣登覧㡬為增慨歎<lb/>
隂陽無停晷江漢有奔瀾莭徃速飛箭時侵逾激絃<lb/>
巳難駐衰暦何用羡華年容鬂坐自凋齒骨徒空堅<lb/>
澡真能脫屣煉液觧騰天凢心倘可除神道尚堪傳<lb/>
便将棄囂俗終徃訪靈仙飛身此樓上千齡猶未還<lb/>
　　　　送人從戎<lb/>
世事諒難必伊人去從戎平生二三筞乃用軍帳中<lb/>
東郊巳春陽北陌尚寒風千里違鄴城㡬日到邊封<lb/>
漢幟正星羅淮騎亦雲從巳入青油幕猶帶駢角弓<lb/>
願言帷幄士勉賛戎馬功但期膺厚賞不忌捐薄躬<lb/>
庶㡬邊上人咸識尓為䧺<lb/>
　　　　友人使還<lb/>
分壌蕃帝室摛堞奠公家羣士盡歸徃若人更才華<lb/>
<pb n="KR4d0569_SBCK_002-7a"/>
一朝㗸命出千里飛佩　大志眇滄海微功騰尺波<lb/>
遂将恋主心調入望鄊歌嚴軍彂婺城去棹指齊河<lb/>
復命喜事畢問程憂路多憂喜君不渝眷眷将謂何<lb/>
　　　　送人歸姑熟<lb/>
一官冒風塵十載犯霜露豈伊懐祿情亦以娱親故<lb/>
長途忽榛棘四海益氛霧父母且不知妻子豈得頋<lb/>
閩海非我鄊淛河幸余渡誰知消息近反使心魂懼<lb/>
桒梓半不存骨肉㝎何䖏掩骼古則然脫驂今豈遇<lb/>
言歸雖有期悲情将焉訴<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>虫昧葵堇晨雞識晦雨<lb/>
君自䖏平世安知我心苦<lb/>
　　　　送人赴辟<lb/>
江路西南逺江波東北流客行惜奔㬌日暮赴輕舟<lb/>
輶軒急才彦岩穴盡羅搜名既上公車身可安舊丘<lb/>
人生遇昭世誰能老遐陬武夫效命力君子輸智謀<lb/>
<pb n="KR4d0569_SBCK_002-7b"/>
入夜無輟棹侵星有飛輈不見百川水汨汨俱不休<lb/>
　　　　贈賈思誠<lb/>
短碩本有涯長憂自無端道心日逈絶衰病坐連綿<lb/>
瑶琴廢不理金鏡掩莫看誰能蠲兹疾併用駐吾顔<lb/>
澡真藉靈草測化竒神丹神丹法巳閟靈草名尚傳<lb/>
或求向蓬島或采自鍾山何彼巫咸軰竟堕伎術間<lb/>
椘辞称九折周禮稽十全問名未爲恱染味方自歎<lb/>
賈生妙斯理輶使旌其賢莫言相遇易知音古猶難<lb/>
　　　　題李愷傳<lb/>
有元值陽九羣兇方搆患大将擁旄莭受命徒空専<lb/>
李生在下位世頗稱其賢一朝慕許厯敗軍惟片言<lb/>
東嘉巳電掃古括猶禍連既豋壮士籍身名寕兩全<lb/>
負戈馳入境轉戰溪谷間智勇自無匹英䧺偶迍邅<lb/>
事業不可竟忠莭乃所安凭軒撿遺事三讀使我歎<lb/>
<pb n="KR4d0569_SBCK_002-8a"/>
功名固自薄竹帛向堪傳<lb/>
　　　　寄友分韻得枝字<lb/>
彼山猶有崖此木猶有枝而我懐所思憂来獨無時<lb/>
我有澤上蘭春至甞猗猗折柔欲有贈延意及秋期<lb/>
秋期日巳逝蘭葉日巳衰人生非草木勿爲寒暑移<lb/>
九靈山房集卷之二<lb/>
<pb n="KR4d0569_SBCK_002-8b"/>
</p>
<p>
</p>
  </div>
</body>
</text>
</TEI>
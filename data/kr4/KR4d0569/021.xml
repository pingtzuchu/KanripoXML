<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_021-1a"/>
九靈山房集卷之二十一<lb/>
　　鄞㳺藁　男戴禮叔儀類編<lb/>
　　　序　從孫侗伯初同編<lb/>
　　　　鶴年吟藁序<lb/>
昔者成周之興肈自西北而西北之詩見之扵國風<lb/>
者僅自豳秦而止豳秦之外王化之所不及民俗之<lb/>
所不通固不得繫之列國以與邶鄘曺檜䓁矣我元<lb/>
受命亦由西北而興而西北諸國如克烈乃蠻也里<lb/>
可温囬囬西蕃天笁之属徃徃率先臣順奉軄稱藩<lb/>
其沐浴休光沾𬒳竉澤與京國内臣無少異積之既<lb/>
乆文軌日同而子若孫遂皆舎弓馬而事詩書至其<lb/>
以詩名世則馬公伯庸薩公天錫余公廷心其人也<lb/>
論者謂馬公之詩似商隱薩公之詩似長吉而余公<lb/>
之詩則與隂鏗何遜齊驅而並駕此三公者皆居西<lb/>
<pb n="KR4d0569_SBCK_021-1b"/>
北之逺國其去豳秦盖不知其㡬萬里而其爲詩乃<lb/>
有中國古作者之遺風亦足以見我朝王化之大行<lb/>
民俗之丕變雖成周之盛莫及也鶴年亦西北人其<lb/>
視三公差後起家世以勲業著而鶴年兄弟俱業儒<lb/>
伯氏之登進士苐者三人鶴年乃泊然無意扵仕進<lb/>
凢幽憂憤悶悲哀愉恱之情一扵詩焉發之觀其古<lb/>
體歌行諸作要皆䧺渾清䴡可喜而注意之深用工<lb/>
之苦尤在扵七言律但一萹之作一語之出皆所以<lb/>
寓夫憂國愛君之心閔亂思治之意讀之使人感憤<lb/>
激烈不知涕泗之横流也盖其音莭格調絶類杜子<lb/>
羙而措辤命意則又兼得我朝諸閣老之所長故其<lb/>
入人之深感人之妙有非他詩人之所可及嗚呼若<lb/>
鶴年者豈向所謂三公之流亞歟然三公之在當時<lb/>
皆逹而在上者也世之士子孰不膾炙其言辤鶴年<lb/>
<pb n="KR4d0569_SBCK_021-2a"/>
遭夫氣運之適衰方獨退䖏海隅為此<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>苦無聊之<lb/>
語以自慰其能知夫注意之深用工之苦者㡬何人<lb/>
㢤知與不知在鶴年未足輕重苐以祖宗涵喣百年<lb/>
之乆致使遐方絶域之詩亦得繫之天子之國而所<lb/>
以着明王化民俗之盛者将遂泯泯無聞矣不亦重<lb/>
可悲乎予故取其吟藁若干卷序而傳之以俟世之<lb/>
知鶴年者相與諷詠焉耳鶴年之清莭峻行巳具載<lb/>
之髙士傳中兹不復論也<lb/>
　　　　四明袁氏譜圖序<lb/>
異時文獻之盛稱東州東州文獻鄞為盛而袁氏又<lb/>
鄞之最盛者也袁氏之居鄞者三族曰西門袁氏曰<lb/>
南袁氏曰鍳橋袁氏鍳橋袁氏有蒙齋㓗齋二先生<lb/>
者以風莭行誼為時所敬仰南袁氏有清容先生謚<lb/>
文清者以奥學䧺文為世所宗師而西門袁氏則有<lb/>
<pb n="KR4d0569_SBCK_021-2b"/>
名鏞字天與者其以忠貞莭義著聞于時鄊人士至<lb/>
今口之不置鏞之四世孫珙與予善示予以先世譜<lb/>
圖予受而觀之為之歎息不已袁盖舜之後也周封<lb/>
其裔孫胡公滿于陳滿之十一世孫諸字伯爰子孫<lb/>
以字為氏代有顯人曰滂曰安俱為漢司徒曰粲仕<lb/>
宋為僕射曰昻仕梁為司空曰恕已相唐中宗曰滋<lb/>
相憲宗其他為執政為侍從為制帥為郡為縣者多<lb/>
至數十百人趙宋渡江曰子誠者自南昌扈駕為臨<lb/>
安知府遂居鄞子孫四世皆大官至鏞以進士死國<lb/>
難而族稍微自是而後獨以儒世其家恂恂自檢束<lb/>
鏞之子衍無子而子其弟澤民澤民之子寕老以為<lb/>
弟繼兄後扵禮非宜乃白諸有司奉澤民歸本宗而<lb/>
巳為衍子倫序復正識者韙之寕老博記善文從之<lb/>
學者稱之曰菊村先生珙盖其冡嗣也讀父之書蚤<lb/>
<pb n="KR4d0569_SBCK_021-3a"/>
以才名為諸公所器重今又佩服父訓取其所次譜<lb/>
諜圖而衍之深得一本合族之道此予所以觀其書<lb/>
而歎息也嗚呼世之氏族孰非古帝王盛徳之後㢤<lb/>
然歴世浸逺支派日分盛衰隱顯之迹有不齊矣死<lb/>
生患難慶吊收恤之禮不能以相及矣同氣相視如<lb/>
途人矣是故無譜非賢子孫莫能修也有譜非賢子<lb/>
孫莫能傳也珙亦袁氏之賢子孫㢤自東漢至趙宋<lb/>
上下數千百年蟬聮奕葉而文獻足徴矣柰何自鏞<lb/>
死莭之後子孫僅守儒素雖珙之賢亦且浮沉于時<lb/>
不䆒扵用豈天益逺其世以昌其後人乎傳曰公矦<lb/>
之世必復其始未有先世徳業深厚而其子孫不繁<lb/>
衍盛大者也今珙率其宗族子姓覧譜圖之相續志<lb/>
先徳而益勵西門之族其可量也㢤<lb/>
　　　　遯齋小藁序<lb/>
<pb n="KR4d0569_SBCK_021-3b"/>
遯齋小藁若干卷定海縣尹汪君所著君家建徳之<lb/>
淳安至正<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>巳秋以春秋試浙闈僅中乙榜考官翰<lb/>
林待制桞公有遺才之憾因上言行中書特署丹陽<lb/>
文學旌之君自丹陽入官其後昇教鄊郡辟淛東帥<lb/>
閫攝令鄊縣皆有羙譽可稱及官定海五載而善政<lb/>
益著飢者哺之逃者復之抑者伸之媚學者知所習<lb/>
行義者知所勸已而徳溢化流旁及異類龍以靈而<lb/>
應禱虎以暴而懼誅史人紀諸傳大夫士詠諸詩至<lb/>
其為文則以理為之體以氣為之充以學為之輔其<lb/>
小篇之瀏亮若宫商金石之相諧大篇之浩汗若水<lb/>
之輸海若雲之興㤗山而議論之髙潔矩度之森整<lb/>
又若奏韶濩以破桒濮之音用孫呉以擊虎豹之陣<lb/>
恢恢乎其有餘也井井乎其不亂也扵是碑銘序記<lb/>
書檄歌詩䓁作皆分稡成秩其子明復持以詣予請<lb/>
<pb n="KR4d0569_SBCK_021-4a"/>
為之序予既受以伏讀歎曰夫自文學政事之殊科<lb/>
而世之學者多偏扵一長能文辭者或嗇扵為政善<lb/>
政治者又或扵文章家有未暇焉故漢之文名不在<lb/>
扵龔黄而唐之政聲不盛扵韓桞其所由来逺矣君<lb/>
以諸生起家歴膺民社之寄徳刑政治亦既馳譽一<lb/>
時又能存心藝苑揚聲士林庶㡬作者之流亞可謂<lb/>
兼有二者所長矣昔者　仁廟設進士科以取士或<lb/>
病進士之無實效也仁皇則曰千百人中豈無一范<lb/>
仲淹者乎使君扵此時獲掇巍科以大其所用豈不<lb/>
有副神聖之所望乎此予序君之文必有及扵為政<lb/>
之大畧者盖将使後之人知君為有用之學而不可<lb/>
徒以文字求也君名汝懋字以敬遯齋其學者所稱<lb/>
故以題其藁云<lb/>
　　　　禮學㓜範序<lb/>
<pb n="KR4d0569_SBCK_021-4b"/>
古者小學教人以<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>掃應對進退之莭事親敬長隆<lb/>
師親友之道所以為脩身齊家治國平天下之本也<lb/>
今其全書雖不可見而紫陽朱子嘗以其雜出扵傳<lb/>
記者蒐輯為内外萹庶㡬小學之教復明扵後世嚴<lb/>
陵汪君學朱子者也以為曲禮一萹正其㓜稺所宜<lb/>
行之禮但漢儒所記多不以類而從學者頗艱扵致<lb/>
力遂取萹中凢為人子及侍先生長者與夫飲食言<lb/>
動冠昏䘮祭等禮類聚而編之至扵緫言禮之本原<lb/>
則又别自為類以標諸萹首仍<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>鄭氏注語及濓洛<lb/>
諸儒之論附見焉間有未安則足以已意合為七卷<lb/>
謂之禮學㓜範書成俾予題其端夫陶人之治土也<lb/>
必揉木以為範冶人之治金也必搏土以為範是故<lb/>
帝有帝範家有家範至其為子弟為女婦也則又有<lb/>
師範女範之教焉有以見天下之事無大無小無貴<lb/>
<pb n="KR4d0569_SBCK_021-5a"/>
無賤必資範而後成况夫人之㓜也欲以其所宜行<lb/>
之禮講而習之使其習與智長化與心成而無扞格<lb/>
不勝之患可獨無說以爲之範㢤此禮學㓜範之書<lb/>
不可以不述也其傳世之逺當與朱子小學相爲終<lb/>
始云君名汝懋字以敬官至定海縣尹<lb/>
　　　　深衣圖考序<lb/>
深衣者何古所以名衣也曷爲以深名以其爲制之<lb/>
深微故取以名也取其圜直以象天方曲以象地崇<lb/>
之爲三才而卑之爲三極也然則烏乎服有虞氏深<lb/>
衣以飬老諸侯大夫士夕深衣自天子至于庶人一<lb/>
也禮所以辨貴賤决嫌疑何獨扵深衣焉一之盖是<lb/>
衣也可以用之文可以用之武可以用之扵擯相可<lb/>
以用之扵軍旅而又可以常服也後世不逹乎天子<lb/>
不用扵常服此制之所以乆失也制既乆失則圖考<lb/>
<pb n="KR4d0569_SBCK_021-5b"/>
一書雖欲不作烏得而不作或曰記有深衣萹而諸<lb/>
儒論之俻矣何有乎圖考圖考之折衷扵諸儒其大<lb/>
莭有四謂續袵爲連續旁縫鈎邉爲左右交鈎則以<lb/>
蔡氏之說爲當守而楊氏方氏以襟爲袵司馬氏以<lb/>
裾爲袵吕氏陳氏衣裳各有袵之說皆非也謂方領<lb/>
當循頸而下方折以抱胸則以鄭注孔䟽爲可従而<lb/>
司馬氏别施一衿映所交領别爲一物折之領上與<lb/>
夫交領直領之議皆非也謂辟二寸爲緫言帶辟之<lb/>
廣再繚四寸爲緫言帯之結紐則以陸氏之意爲可<lb/>
推而注䟽家士用單練廣二寸再度繞腰亦四寸之<lb/>
言皆非也嗚呼此圖考之不可以不作也或曰朱子<lb/>
作家禮亦有圖說可徴矣然則彼皆非歟朱子之家<lb/>
禮多本司馬氏之家儀司馬氏扵前四者之失巳不<lb/>
暇詳考而精求是冝家禮之難徴也圖考烏乎祖祖<lb/>
<pb n="KR4d0569_SBCK_021-6a"/>
之經也祖之經則諸儒紛紛之議可得而折衷矣古<lb/>
語云諸儒異同稽諸聖衆說混淆折諸經圖考有焉<lb/>
圖考孰作睦汪君也汪其姓汝懋其名也序之者誰<lb/>
越人良也<lb/>
　　　　東山賞梅詩序<lb/>
戊申之冬豫章龍君子髙偕慈溪桂君彦良王君彦<lb/>
貞訪沈師程氏于東山巳而錢塘劉君庸道及一二<lb/>
士友亦来㑹時東山梅花盛開粲粲夾徑路師程置<lb/>
酒花下邀諸君子賞焉酒且半龍君請即席賦詩以<lb/>
東閣觀梅動詩興為韻各賦古律一首輯為一編而<lb/>
虚其首蕳徴予序嗟乎花于窮隂盛寒而不與衆卉<lb/>
争榮者惟梅為然盖其色能受變香能䖏清而操能<lb/>
立獨有仁人義士之髙致諸君以之而賞愛冝也雖<lb/>
然使其出䖏去就之際一或有戾扵是梅縦從而賞<lb/>
<pb n="KR4d0569_SBCK_021-6b"/>
之而是梅不為其賞矣今夫諸君子者固世所謂仁<lb/>
人義士而能受乎變䖏乎清立乎獨有凌寒之態無<lb/>
争榮之思其扵是梅乃嘗友而兄之者矣師程之賞<lb/>
之也非賞是梅也盖所以賞諸君子之髙致也然則<lb/>
師程亦是梅之知巳歟梅若有知當亦為賢主賔一<lb/>
索笑也<lb/>
　　　　書畫舫讌集詩序<lb/>
歲己酉十月初吉予偕天台毛雲荘出㳺慈水之上<lb/>
主東山沈師程氏于時東平李先生元善四明桂先<lb/>
生同徳錢塘錢君明逺劉君庸道及諸能賦之士咸<lb/>
在焉明日師程之友羅彦直氏邀予與諸公列飲所<lb/>
居之書畫舫罇爼既陳肴羞維旅洗爵奠斚載献載<lb/>
酬而李先生攝衣以起執爵而謌衆賔交倡迭和愉<lb/>
愉如也洋洋如也酒既䦨先生復請座人各賦古律<lb/>
<pb n="KR4d0569_SBCK_021-7a"/>
一章章十二句以程伯子雲淡風輕近午天傍花随<lb/>
柳過前川為韻序其年齒而先後之合詩凡十四首<lb/>
亦既繕寫成卷彦直徴予為序引予讀詩至伐木之<lb/>
萹扵是知古人之扵朋友未嘗不假酒食以相樂自<lb/>
今觀之不曰寜適不来微我有咎則曰民之失徳乾<lb/>
糇以愆夫酒食之微固非君子之所尚而詩人之意<lb/>
則以為人之所以失朋友之義者非必皆有大故而<lb/>
或始扵酒食之不施以奪其歡心故我扵今惟知具<lb/>
酒食以相樂也酒食之不施亦微過耳扵過之微而<lb/>
猶不敢有則其大者可知矣嗚呼此䖏朋友之要道<lb/>
而詩人所為拳拳者也彦直之為是飲其殆伐木詩<lb/>
人之徴意乎先生既巳歌之扵其前復率在座諸公<lb/>
賦之扵其後亦可謂得夫是詩之遺音者矣予既嘉<lb/>
彦直䖏朋友之有道而又羡先生之能兩盡其道也<lb/>
<pb n="KR4d0569_SBCK_021-7b"/>
扵是乎書<lb/>
　　　　脾胃後論序<lb/>
昔者黄帝之論四時以飬胃氣為之本伊尹之製十<lb/>
大方以守中氣為之先叔和之評三部脉以得胃氣<lb/>
為之主盖脾胃居乎人之中而土配之自餘四蔵則<lb/>
分居扵上下而為木火金水也木火金水資乎土土<lb/>
病則木火金水皆從而病矣是故天之邪傷乎人之<lb/>
上地之邪傷乎人之下而中焉之受傷則以水糓寒<lb/>
熱之邪人所自致者焉中而不傷雖有天地之邪且<lb/>
無自而入之則脾胃者豈不為百病之所始㢤脾胃<lb/>
為百病之始世醫不能辨之乆矣至金李明之始大<lb/>
明斯理著為脾胃論一書盖傑然扵當時者也然其<lb/>
所言止及内傷之一事其他諸證則未暇以詳及永<lb/>
嘉項君彦昌自蚤歲習毉得外大父杜曉村之家傳<lb/>
<pb n="KR4d0569_SBCK_021-8a"/>
後拜明善韓先生扵越上仝父戴先生扵金陵而又<lb/>
師事陳白雲爲最乆遂以所聞扵諸君子與平日之<lb/>
自得用之而有徴驗者作爲脾胃後論若干言凡内<lb/>
外傷之有關扵脾胃而爲病者莫不條舉而縷𫐠之<lb/>
仍以對病之方與夫臨時加减之法系于后信有以<lb/>
𥙷東垣之未俻而衞生家可一覧而見矣彦昌與余<lb/>
交最厚因携至海上乞一言爲叙引竊謂毉之爲學<lb/>
自唐令列之執枝之流而吾儒罕言之世之習此者<lb/>
不過斳斳焉知守一定之方書以幸其病之偶中不<lb/>
復深探逺索上求聖賢之意以明夫隂陽造化之㑹<lb/>
歸至扵近世先知先覺之士迭起而發明之學者既<lb/>
有以知夫前日之爲陋遂或徒誦一家成說以爲髙<lb/>
而又不能博極群言采擇衆議以資論治之權變甚<lb/>
者至扵屏棄古方附㑹臆見展轉以相迷而其爲患<lb/>
<pb n="KR4d0569_SBCK_021-8b"/>
反有甚扵前日之為陋者嗚呼是豈聖賢恵慈生民<lb/>
之本意㢤彦昌家故業儒而其所與㳺者又皆世之<lb/>
大儒先生故其為毉自素難諸經而下無言之不習<lb/>
無理之不窮上既明夫隂陽造化之精微下復䆒乎<lb/>
論治之權變庶㡬一掃二者之弊而為毉家之大成<lb/>
矣其為此論以三墳古書為主本以秦漢唐宋諸賢<lb/>
所論為羽翼以古今名方為格法正而不迂竒而不<lb/>
僻博而無餘約而無闕是殆識証之元龜治病之指<lb/>
南也歟序而歸之余固不能而苟辤也彦昌名昕博<lb/>
學多能雖音律繪畫之事亦皆優入閫奥為世所稱<lb/>
云<lb/>
　　　　孫氏瑞萱堂詩序<lb/>
慈溪孫氏母寡居有年二子曰經曰綸事之能盡孝<lb/>
扵是所植之萱有冬榮之瑞而扁其楣間曰瑞萱堂<lb/>
<pb n="KR4d0569_SBCK_021-9a"/>
秘書少監豫章掲先生記之詳矣而邑士之賢者亦<lb/>
皆作為銘賛歌詩以諷詠之經與綸復虚右蕳授予<lb/>
俾為之序引夫萱小草也本盛而花翹其敷榮恒在<lb/>
乎𥘉夏今乃獨開扵窮冬盛雪中介然與松竹梅三<lb/>
者争竒而並茂有類乎[婺-矛+牙]母孤子之抱莭䖏畸超越<lb/>
乎流俗而其風莭有不可及者且是萱也一本而兩<lb/>
花當聮芳合秀時經與綸朝夕侍母行堂上徘徊頋<lb/>
瞻豈不亦曰吾母其本也吾兄弟其花也兩花同出<lb/>
扵一本則吾兄弟弗可以相逺也弗可以相逺則圖<lb/>
報扵吾母也其㡬矣昔者詩人以棘心興母氏之劬<lb/>
勞白華羙孝子之潔白棘心白華不聞有感應之異<lb/>
詩人猶取之以况母勞而子孝則是萱之在孫氏冝<lb/>
乎諸君子言之不足而再言也孫氏兄弟當益封植<lb/>
兹卉母若世人之剪其枝葉以戕其本相則庶乎作<lb/>
<pb n="KR4d0569_SBCK_021-9b"/>
者之微意焉詩文凡若干首請以是序之<lb/>
　　　　求我齋文集序<lb/>
昔人謂文章與世相髙下然亦恒發扵山川之秀本<lb/>
諸文獻之傳以鄞一郡觀之其地環以大海而四明<lb/>
驃騎諸山徃徃趨海而盡士生其間者率偉茂博冾<lb/>
有古作者之遺風由宋而上固不必論國朝以来踐<lb/>
<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>清華出入禁近所以鬯宣皇仁黼黻休光扵無窮<lb/>
則文清袁公其人也託迹丘園㳤艾来學而指畫口<lb/>
授使疑者氷開虚心者滿懐則敬叔程公其人也扵<lb/>
是以道鄭先生之出實與二公相先後朝講夕辨學<lb/>
日以肆自經史傳記諸子以及天文地理暦筭兵刑<lb/>
食貨毉卜釋老之書罔不<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>䆒其所為文章雖不盡<lb/>
守近世師儒繩尺而規模論議要不随人之後至其<lb/>
佳䖏自可追配古人嗚呼若先生者豈非有得扵山<lb/>
<pb n="KR4d0569_SBCK_021-10a"/>
川之所發文獻之所傳而致然耶先生且沒其子駒<lb/>
携其所著求我齋藁三十三卷示予俾序其萹首先<lb/>
生生扵名郡負鴻厖之質抱經濟之才而陸沉于時<lb/>
窮烟霏以履泉石年過五十始用薦者為衢州路龍<lb/>
㳺縣教諭到官未㡬即棄去其後天子遣使經畧南<lb/>
方使者至鄞舉先生婺州路教授執政有阻之者乆<lb/>
之乃改䖏州而先生老矣故其所學百不一試而扵<lb/>
文章曽不及從袁公之後以大其制作頋獨扵程公<lb/>
為有合焉此予所為掩卷歎息而不巳也雖然文所<lb/>
以載道而道之行扵身者身死則遂泯著扵事業者<lb/>
事過則日忘千百載之下所可託以不朽者獨文章<lb/>
而巳向使先生𥙿扵彼而嗇扵此未見其為得也且<lb/>
有其實而辤其名者冝有後駒與二弟曰真曰騏皆<lb/>
明經善文克自樹立以繼承先志天其昌先生之後<lb/>
<pb n="KR4d0569_SBCK_021-10b"/>
以永其休聲乎然則先生之所託以不朽者固不止乎<lb/>
文章而遂已也先生諱覺民字以道求我齋其自號<lb/>
也年夀䘚葬具見前太史危公銘墓之辤此不著<lb/>
　　　　錢氏三樓詩序<lb/>
定海縣北行八十里地瀕大海境接平湖山勢周廽<lb/>
風氣綿宻是名鳯浦里者錢氏居之盖三世矣徃年<lb/>
嘗搆新堂㩀夫湖山勝䖏丁未之冬伯氏孟禧復旁<lb/>
起一樓翼乎新堂之左其弟仲仁亦扵其右作樓以<lb/>
對之季髙又樓扵東南以與堂左之樓直左樓扁曰<lb/>
棲碧右樓扁曰攬秀而東南之樓則以玩清名焉是<lb/>
縣㳺居之彦咸為賦詩以詠三樓之羙觀仲仁虚其<lb/>
首蕳俾予為之序夫所謂捿碧攬秀玩清者李太白<lb/>
之詩云然也太白以天才冠世不得志扵朝思欲放<lb/>
浪江湖之上浮㳺山林之間而為是彂憤自遣之辤<lb/>
<pb n="KR4d0569_SBCK_021-11a"/>
仲仁兄弟既有湖山之勝而曰碧曰秀曰清者且日<lb/>
接扵其目亦何慕夫太白之所詠而必湖上之碧山<lb/>
芙蓉之秀色與夫松月之清輝是尚㢤然借碧山以<lb/>
棲息假芙蓉而結攬託松月以愛玩吾之山即太白<lb/>
之山吾之心即太白之心扵是乎日登三樓翺翔萬<lb/>
物之表慿虚取風飄飄然有神㳺八極之意窅乎若<lb/>
挟群仙而上下則所以慕夫太白之謫仙者又可拘<lb/>
拘以名實求㢤且予聞之東海之上有山曰蓬莱山<lb/>
之中多樓居古稱列仙之所舎錢氏去海僅咫尺家<lb/>
之後山為逹蓬言自是可逹扵蓬莱則仲仁兄弟之<lb/>
三樓固與安期羡門王喬之居相掩映而謫仙人不<lb/>
在扵太白而在仲仁兄弟矣况仲仁詩人也詩人見<lb/>
景而生情觸物而起興興盡則情盡情盡則人景俱<lb/>
忘而所謂詩中之仙亦且兼太白而有之名樓之義<lb/>
<pb n="KR4d0569_SBCK_021-11b"/>
夫豈有悖乎㢤予喜錢氏之有是三樓也又愛其命<lb/>
名之適合故為序諸萹什之首云<lb/>
　　　　夏孝子詩序<lb/>
孝敬成而人倫厚人倫厚而教化羙風俗移詩之為<lb/>
教然也予讀夏孝子詩扵是知南陔白華諸作未嘗<lb/>
亡而先王之遺澤至于永乆而不泯矣𥘉孝子之父<lb/>
文徳君當大徳中轉粟以供京師亦既浮海而北舟<lb/>
至海津鎮文徳君溺焉時孝子在側即倉皇號救躍<lb/>
又洪波戴其父以出文徳君得不死而孝子以力竭<lb/>
沉水舟人求之弗獲人皆唶唶驚歎稱之曰夏孝子<lb/>
厥後三弟追痛其兄之死孝也益以孝義維其家居<lb/>
同室而食同㸑有司上之朝旌其門曰孝義之門而<lb/>
東南之言孝者歸夏氏矣扵是一時大夫士相率賦<lb/>
詩以歌羙之孝子之子㮒将銓次以傳請予為之序<lb/>
<pb n="KR4d0569_SBCK_021-12a"/>
天之生斯人也孰不知孝其親㢤而夏孝子之名獨<lb/>
聞鄊邦称之士君子信之四方傳之豈天有私扵夏<lb/>
氏而致然耶何其乆而益聞也夫父父子子當安居<lb/>
無事時晨昏有定省之禮焉冬夏有温清之問焉飲<lb/>
食有甘㫖之奉焉固未知何者為能孝也不幸而有<lb/>
禍患之變倉卒之来委性命以求遂决死生而不疑<lb/>
知有父子之親而不知此身之為重然後能孝之名<lb/>
立能孝之名立而世教扵是乎興矣嗚呼此夏孝子<lb/>
所以有関扵世教而諸君之詩将以是成孝敬厚人<lb/>
倫羙教化而移風俗者也南陔白華夫豈有二道㢤<lb/>
雖然以予觀扵夏氏之事孝子之啓扵其前者如此<lb/>
後人之繼之也如彼朝廷又從而竉嘉之旌異之他<lb/>
日當有史氏之茟大書特書以紀之汗青垂之千古<lb/>
者諸詩之作又特其一事耳庸因請序姑志歲月于<lb/>
<pb n="KR4d0569_SBCK_021-12b"/>
萹端以俟孝子名永慶字章甫四明人<lb/>
　　　　贈毉士周原啓序<lb/>
金源有國時毉者三人者曰劉守真氏曰張子和氏<lb/>
曰李明之氏守真子和當金之盛然且地有北方風<lb/>
氣堅勁而禀受䧺渾飲食充厚而保飬慎宻故其治<lb/>
疾也毎以大實大滿視之而用瀉法以攻其有餘明<lb/>
之則當國勢向衰師旅饑饉相尋扵邦域之中其人<lb/>
多憂驚而氣耗矣故其持論毎以固根本為重而用<lb/>
𥙷法以助其不足三人用是咸擅名扵其國元之混<lb/>
一三人皆巳物故而所著書始見稱扵江南讀其書<lb/>
而得其學者惟金華朱彦脩許昌滑伯仁而彦脩伯<lb/>
仁之扵毉以人之有餘也則用䟽利之劑以瀉之人<lb/>
之不足也則用温平之味以𥙷之盖称亭三人之意<lb/>
而不滯扵一偏者也由是彦脩伯仁之名日重扵當<lb/>
<pb n="KR4d0569_SBCK_021-13a"/>
時其視三人之在金若無異焉者淵源之懿何其盛<lb/>
㢤予來越上見越之毉者聞三人之風輙抵掌扰腕<lb/>
争起而用其說然求其不謬扵𥙷瀉之法如彦脩伯<lb/>
仁者曽不一二焉盖亦難乎其為術矣暇日與諸公<lb/>
論至扵此未嘗不為斯世有疾者憂乆之乃言其郡<lb/>
有新進之士曰周君者多讀三人之書其說亦時時<lb/>
及𥙷瀉之法苟遇外邪則先攻而後𥙷遇内邪則先<lb/>
𥙷而後攻郡之大夫士及民庶之家用之良驗予喜<lb/>
而詢之則予姻原啓也盖原啓生長彦脩之鄊嘗私<lb/>
㳤其所學其扵居越也又宻迩伯仁所寓而獲親承<lb/>
其指授故其随疾施治徃徃與他毉異嗟乎毉而若<lb/>
原啓者亦豈苟然也㢤他日擅名扵一時又将與彦<lb/>
脩伯仁相先後矣故嘗因是而歎曰昔秦越人非遇<lb/>
長桒君則不能明見五蔵郭玉非得程髙為之師則<lb/>
<pb n="KR4d0569_SBCK_021-13b"/>
不能伎盡六徴世之言毉者人擅其業家有其書而<lb/>
授受無聞焉其視原啓何如也予與原啓别且二十<lb/>
餘載而不意其扵毉也如是之精到故因兒禮過門<lb/>
使伸𥿄和墨書此以為贈異日艤舟一見又将扵原<lb/>
啓徴之<lb/>
　　　　送秋崖<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>師住資教詩序<lb/>
鄞之沙門曰旻公秋崖踈通而粹羙精深而敏慧嘗<lb/>
以叢林妙選入延慶為懴首延慶乃一郡望刹之冠<lb/>
内而耆年宿衲外而逹官貴人莫不雷動雲集肩摩<lb/>
而踵接秋崖佐主僧從容酬應勃窣趍迎當世故艱<lb/>
難之際宗教陵遲之餘而能牧衆行道作大佛事如<lb/>
一日秋崔隂相之力居多扵是行業日益著譽望日<lb/>
益隆諸山咸願迎禮講出世法㑹資教法席虚遂起<lb/>
秋崖主之道俗聞者咸謂秋崖吾刹之福田其可終<lb/>
<pb n="KR4d0569_SBCK_021-14a"/>
聴其去也予觧之曰秋崖苦海之法舟又可漆<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>然<lb/>
扵一刹㢤且資教為寺與延慶相伯仲歲月之乆廢<lb/>
為荒丘秋崖扵世有勝縁他日幻頽址為化城易朽<lb/>
敗為丹碧而耆年宿衲之棲息逹官貴人之㳺從當<lb/>
復如延慶時矣豈不盛㢤况是䖏山水甲諸方望春<lb/>
白鶴乳泉之清㳤磅礴而欝積馬祖謂紫玉曰山水<lb/>
之秀可居後當益汝道氣秋崖是行又将有得扵此<lb/>
乎秋崖行矣予亦幅巾杖屨從入此山以終老矣秋<lb/>
崖倘不以予為可棄相與登髙臨下坐苔石以望白<lb/>
雲濯磵流而聴清籟庶㡬舒徐容曳之情勝賞幽尋<lb/>
之趣厭飫扵平生矣秋崖亦有以念之否乎扵是道<lb/>
俗之挽㽞秋崖者咸相率賦詩以道其離别之思而<lb/>
書予言扵首蕳<lb/>
　　　　重刋禪林僧寳傳序<lb/>
<pb n="KR4d0569_SBCK_021-14b"/>
禪林僧寳傳者宋宣和初新昌覺範禪師之所譔次<lb/>
也覺範嘗讀唐宋髙僧傳以道宣賛寕文陋而識暗<lb/>
其扵爲書徃徃如户㛰按檢不可属讀乃慨然有志<lb/>
扵論述凡經行諸方見夫博大秀傑之衲能袒肩以<lb/>
荷犬法者必手録而蔵之後居湘西之谷山遂盡發<lb/>
所蔵依倣司馬遷史傳各爲賛辤合八十有一人分<lb/>
爲三十卷而題以今名亦既鋟<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>以傳積有歲月二<lb/>
十年来南北兵興在在焚燬是書之存十不一二南<lb/>
宗定公時住大慈名刹慨念末學晚軰不見至道之<lb/>
大全古人之大體因取其書重刋而廣布之且以序<lb/>
文属予俾書始末傳之永乆古者左史記言右史記<lb/>
事而言爲尚書事爲春秋遷盖因之以作史記而言<lb/>
與事具焉覺範是書既編五宗之訓言復著諸老之<lb/>
行事盖聴言以事觀覺範可謂得遷之矩度矣而或<lb/>
<pb n="KR4d0569_SBCK_021-15a"/>
則曰遷盖世間之言覺範則出世間者也出世間之<lb/>
道以心而傳心彼言語文字非道之至也扵此而不<lb/>
能以無滯則自心光明且因之而壅蔽其扵道乎何<lb/>
有是大不然為佛氏之學者固非即言語文字以為<lb/>
道而亦非離言語文字以入道觀夫從上西竺東震<lb/>
諸師固有兼通三蔵力弘心宗者矣若馬鳴龍樹永<lb/>
嘉圭峰是也學者苟不致力扵斯而徒以撥去言語<lb/>
文字為禪冥心黙照為妙則先佛之微言宗師之規<lb/>
範或㡬乎熄矣覺範為是懼而譔此書南宗亦為是<lb/>
懼而刋布之欲使天下樷林咸法前軰之宗綱而所<lb/>
言所履與傳八十一人者同歸扵一道則是書之流<lb/>
傳豈曰小𥙷之㢤傳曰雖無老成人尚有典刑又曰<lb/>
君子多識前言徃行以蓄其徳後之覧者勉之㢤<lb/>
<pb n="KR4d0569_SBCK_021-15b"/>
</p>
<p>
九靈山房集卷之二十一<lb/>
</p>
<p>
</p>
  </div>
</body>
</text>
</TEI>
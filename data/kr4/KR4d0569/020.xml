<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_020-1a"/>
九靈山房集卷之二十<lb/>
　鄞㳺藁　男戴禮叔儀類編<lb/>
　　　記　從孫侗伯𥘉同編<lb/>
　　　　一經齋記<lb/>
一經齋者四明唐起賢教子之室也起賢不以予為<lb/>
無似嘗館致是齋俾與子林相周旋一日喟然語予<lb/>
曰吾僻居東海交際不及扵公卿行㳺不出乎呉越<lb/>
然面目之所及見耳之所及聞亦多矣環海之濵民<lb/>
居軄軄有資累鉅萬者焉有田連阡陌者焉有家豐<lb/>
禄食者焉曽不㡬時其人巳死而子若孫不能以乆<lb/>
守問其資則庫蔵墟矣問其田則易主屢矣問其禄<lb/>
則歸之官矣噫彼之為子孫計者不亦淺淺㢤吾年<lb/>
㡬五十而止有一息上而宗祀之所寄下而嗣㣧之<lb/>
所託在是而巳豈不欲效世人稍隆産業以為無窮<lb/>
<pb n="KR4d0569_SBCK_020-1b"/>
之遺㢤頋以覆轍之鍳痛入吾心因取漢韋賢遺子<lb/>
黄金滿籝不如一經之言名所居齋以勗之子幸為<lb/>
我記其事而且有以教林也予乃作而言曰經者出<lb/>
扵聖人之手而存乎易書詩禮樂春秋孔孟氏之藉<lb/>
以故世有四經五經以至六經九經十三經之名今<lb/>
起賢以一經名齋其言固有自来然所以教其子者<lb/>
不既狭矣乎徐而思之學者盖欲明夫天理民彛自<lb/>
然之物則也天理民彛之所在固有不依文字而立<lb/>
者然古之聖人欲明是理扵天下而埀之萬世非託<lb/>
文字則不能以自傳也故自伏羲至于孔子而垂世<lb/>
立教之具粲然矣後之學者必将由是沈潜參伍以<lb/>
明乎在我之本然然後知有所至而力行以終之其<lb/>
為道不既蕳且易乎然自世變俗衰為師者不知所<lb/>
教為子弟者不知所學則其求之扵文字者乃在乎<lb/>
<pb n="KR4d0569_SBCK_020-2a"/>
記誦訓詁文辤之間是以書愈繁而理愈晦學愈勞<lb/>
而心愈雜此無他盖不知天理民彛之本然在我而<lb/>
不在彼也學者扵此苟能棄其俗學之繁勞以求聖<lb/>
學之蕳易則一經既明而諸經之理皆㑹之扵方寸<lb/>
所謂由書而心由心而身由身而國而天下追踪古<lb/>
昔有不期然而然矣雖然昔人有三年而讀一經者<lb/>
有皓首而窮一經者亦有白首而不能通之者其用<lb/>
力也深其收功也逺一經之教詎可以易心求㢤林<lb/>
也能以而父之心爲心知夫天理民彛無待扵外求<lb/>
而静以持之敬以存之使此心之神明清虚純一有<lb/>
以爲受學之地然後謹之以條約嚴之以矩度大玩<lb/>
經中之所藴真積力乆日就月将異日彬彬而起爲<lb/>
國效用雖匡衡以一經致宰相師丹以一經位三公<lb/>
公孫弘以一經䖏台鼎可馴至矣韋公之言夫豈欺<lb/>
<pb n="KR4d0569_SBCK_020-2b"/>
我也㢤敢以是復扵起賢起賢改容謝曰善乎其為<lb/>
言也請書之壁間以為吾兒楷範<lb/>
　　　　春暉樓記<lb/>
春暉樓者慈溪方君景良與其弟景輔奉母之樓也<lb/>
𥘉景良之父即世夫人撫其遺孤以立其家業扵是<lb/>
景良服詩書之訓成人矣念無以報母之徳惟得禄<lb/>
以為飬庶可以娯親乃以才諝自效為鳴鶴塲司令<lb/>
毎公退率昆弟子姓晨昏定省寒暑温清恭和愉恱<lb/>
之容甘旨滫瀡之味適其意不違其禮既又作樓扵<lb/>
寝室之左以奉之扁曰春暉盖取唐孟東野詩語也<lb/>
景良将以乆歲月而傳子孫伻来徴文以記之嗚呼<lb/>
其情亦切矣凢物之自形自色以緫緫林林扵兩間<lb/>
者何莫而非天之所生㢤天不能以自生而春代之<lb/>
生則陽和之暉靄乎而在天者其發育萬物固不止<lb/>
<pb n="KR4d0569_SBCK_020-3a"/>
乎一草矣且是草物之微乎微者也東野乃獨取之<lb/>
以報夫三春之暉盖極言人子之不能報其母之徳<lb/>
也子不能報其母之徳亦猶草之不能報其春之暉<lb/>
此東野親愛之至誠䔍之深口不能言而姑託是以<lb/>
爲喻也景良之心其東野之心乎東野不能以自言<lb/>
而託寸草以喻之景良不能以自喻而假東野以明<lb/>
之其情不既切矣乎詩曰母也天只又曰欲報之徳<lb/>
昊天罔極景良有焉予扵景良無能爲役而寸草一<lb/>
心實同有之故因請記既爲之文而復繫之以歌曰<lb/>
春日兮載陽寸草兮芬芳頋瞻斯草兮使我心傷心<lb/>
傷兮何極念吾母兮曷報之徳春陽兮燠燠寸草兮<lb/>
馥馥匪春何生兮匪母何育奉吾母兮闢吾居掲春<lb/>
暉兮遵孟模豈人有心兮曽是草之不如<lb/>
　　　　四景樓記<lb/>
<pb n="KR4d0569_SBCK_020-3b"/>
慈溪北行可二舎有隙地曰横塘方氏之族居之方<lb/>
氏避睦州之亂蹈海而東適海舟漂蕩至兹所遂㽞<lb/>
家焉迨今若干世矣其地去海纔二三里近荒塗斥<lb/>
鹵土不毛食雖有山川丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>未見其為勝也自方氏<lb/>
以来居者附行者止地闢人稠閭閻枕籍方氏益廣<lb/>
苐舎治樓居樓成而境大勝前俯平原後臨巨浸島<lb/>
嶼拱其左阡陌亘其右而旁近諸浦溆逶迤南折北<lb/>
匯而入于海如虹飲江而馬奔廐也主人凭欄望逺<lb/>
見海氣騰上與林光山色相蕩漾倐兮昻青忽兮浮<lb/>
白渺乎欝乎如抹如畫而雲霞風雨之晦明花草竹<lb/>
樹之榮悴四時景物之變皆輸竒獻秀扵几席之間<lb/>
則斯樓又勝扵横塘矣<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥之春予来自定川方氏<lb/>
之彦徳原邀予至横塘徘徊樓上與之望五壘之山<lb/>
睇雙澗之水挹杜湖之波瀾攬鳴鶴諸峯之秀愛其<lb/>
<pb n="KR4d0569_SBCK_020-4a"/>
江山如昨景物不殊而方氏先澤邈乎其未泯寜不<lb/>
悠然而思愴然而感慨然而歎乎徳原語予曰斯樓<lb/>
也吾先世嘗以四景名之而未有記其所以名者吾<lb/>
子幸為我執筆焉乃告之曰二氣流行生生不巳日<lb/>
徃則月来寒徃則暑来而四時之景物迭變無窮也<lb/>
以無窮之景物御夫有限之光隂吾與徳原其能乆<lb/>
樂斯樓之勝乎然天地之造化不常而山川之風氣<lb/>
固在方氏自五代居此上下數百年間故家凋謝無<lb/>
復存者而是家子孫獨能世其詩書之業乆其田宅<lb/>
之利徳原又以純厖之質誠篤之行為邦人所貴重<lb/>
豈非山川風氣所鍾而致然耶山川風氣之鍾扵方<lb/>
氏既云<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>矣則夫徳原之樂乎是楼也豈止見之一<lb/>
身而已㢤不止扵一身雖謂乆有乎斯樂可也予東<lb/>
西南北之人其登斯樓固有乆近之不同然獲與徳<lb/>
<pb n="KR4d0569_SBCK_020-4b"/>
原極幽遐之目空得䘮之懐亦且不知樓之髙身之<lb/>
寄矣紀世徳扵兹樓使来者之有考尚得而苟辤也<lb/>
㢤遂書是以為記<lb/>
　　　　安莭堂記<lb/>
易以明中正之道而中正之在莭盖由内兊而外坎<lb/>
以說而行險也人扵所說則不知巳遇艱險則思止<lb/>
說以行險非莭之得扵中正乎莭之中正而必以安<lb/>
為言者則以四居九五之下以隂而比陽以柔而從<lb/>
剛有安行承上之象無勉強矯為之意中也正也扵<lb/>
是乎守之而可常矣世以守莭之女婦况之亦以其<lb/>
安而能常也㢤然上古盛世三光平寒暑時天下夀<lb/>
昌民不夭扎惡覩所謂安莭之事後世聖人憫民生<lb/>
之不遂傷風俗之日偷而安莭之名立焉則安莭者<lb/>
固聖人之所取而非其所願也慈溪翁氏女自㓜恪<lb/>
<pb n="KR4d0569_SBCK_020-5a"/>
慎孝祗父母以爲賢而選所嫁得同里方君琬生子<lb/>
原三歲而琬䘚年少寡居或疑其不能安也翁曰吾<lb/>
聞婦人不事二夫夫天也今死而遂去之是背天也<lb/>
背天不祥死不再適乃益經紀家政夜張燈紡織晝<lb/>
課童奴樹藝歲時奉祀一如琬在時有司上之朝既<lb/>
旌其門寵異之原復爲安莭之堂日夕奉翁坐堂上<lb/>
食鮮茹羙以享有其餘慶予嘗造焉謁原而拜翁扵<lb/>
堂下原徴予記乃爲其文曰莭有中正之道而中正<lb/>
扵人無乎而不在翁之爲人婦也亦不過盡其所當<lb/>
守者耳獨不幸安莭之名盖因䘮其所天而後著也<lb/>
故人莫不幸其莭之不守而尤莫不幸其莭之特著<lb/>
翁之安莭固可取也而非其可願也雖然莭有亨之<lb/>
義焉故曰莭亨又曰安莭亨翁當踰七望八之年康<lb/>
強無恙而原以髙才懿行爲鄊之善士原之二子亦<lb/>
<pb n="KR4d0569_SBCK_020-5b"/>
皆循循雅飭福禄方来而未艾則其爲亨也人又何<lb/>
其厚幸扵翁若是㢤然則斯堂之作當與翁之餘慶<lb/>
同一永乆矣作堂者名原字景淵唐詩人玄英先生<lb/>
之裔名堂而題其扁者鄱陽周太史伯温引易之辤<lb/>
而記之者九靈山人戴良也<lb/>
　　　　蓬莱山房記<lb/>
東海之上逹蓬山之陽黄氏世居之黄氏之彦炳文<lb/>
即所居之西偏闢爲一室以領山海之勝右闞波瀾<lb/>
左撫林麓前岡後阜如揖如拱毎晨曦東昇夕月西<lb/>
出窅乎而列缺倒景冷乎而沆瀣降精青鳥翥扵雲<lb/>
間白鹿走扵烟際囂聲逺遯幽意畢来人居其中殆<lb/>
不知有人間世也炳文曰自吾之闢是室日與良友<lb/>
勝友昆弟子姓㳺焉息焉或騁懐以舒嘯或㳺目而<lb/>
望逺恍兮惚兮若從赤松子扵朱宫黄石君扵紫府<lb/>
<pb n="KR4d0569_SBCK_020-6a"/>
而羡門安期為之後先也因名之曰蓬莱山房間以<lb/>
語囂囂生願請記之生聞而歎曰炳文亦世之髙士<lb/>
㢤世傳蓬莱方丈灜洲在東海中列仙居之然人莫<lb/>
有至之者秦皇嘗令徐福采藥其地䘚亦莫能以一<lb/>
至焉惟其不可以幸至也故世之慕清閑而樂虚逺<lb/>
者徃徃託之以自髙若灜洲之擬扵吾儒方丈蓬莱<lb/>
之榜扵道家異人盖累累也炳文之先多大儒先生<lb/>
而炳文與諸子又皆世守其業如一日自他人言之<lb/>
孰不欲以吾儒登灜之事為已任然乃棄此不務頋<lb/>
有取扵道家異人之說以名其居室有以見炳文之<lb/>
髙風逸韻逈邁䓁倫比年以来齒益髙而操益厲遂<lb/>
<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>歛其致君澤民之思退蔵扵一室<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
                    <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>然與顥氣<lb/>
俱栩栩然與造化㳺于以超出乎六合之表遐觀乎<lb/>
八荒之外而彼蓬莱之不可以幸至者且在乎室中<lb/>
<pb n="KR4d0569_SBCK_020-6b"/>
矣况其所居一皆岸海而屋其去蓬莱為甚近昔人<lb/>
求仙欲由之以善逹故字其山曰逹蓬炳文兾遇真<lb/>
仙而不得得夫昔人求仙之䖏則低徊慕恋之不已<lb/>
不亦人之常情㢤抑又聞之古之列仙皆忠孝仁義<lb/>
之人或有所譴則謪降人間混迹以自晦若炳文者<lb/>
豈仙之謪歟不然果髙世之士也因援琴為皷蓬莱<lb/>
之操而歌之曰蓬山兮峩峩築室兮山阿山可㳺兮<lb/>
室可歌冝扵此兮婆娑婆娑兮樂只望群仙兮不逺<lb/>
伊迩朝却粒兮莫脫屣誓飄飄兮遐舉遐舉兮焉極<lb/>
返吾室兮聊逍遥以容與遂併書以為之記囂囂生<lb/>
别號九靈山人云<lb/>
　　　　愛日堂記<lb/>
愛日堂者餘姚王在奉母之堂也在痛事父之不逮<lb/>
乃一其孝扵母水菽甘旨之飬不違乎朝夕毎歲時<lb/>
<pb n="KR4d0569_SBCK_020-7a"/>
為酒食以召郷鄰族親坐堂上率婦子弟姪列拜堂<lb/>
下捧觴進夀以娯恱其母心母亦樂其有子也未嘗<lb/>
不盡其歡適在取孝子愛日之義題其楣曰愛日堂<lb/>
走書東海之上乞予一言以張之予嘗㳺越過其鄊<lb/>
而辱與在交在盖世家衣冠詩書之澤未泯而先府<lb/>
君又以文學行誼聞于時至在兄弟既文而且孝而<lb/>
斯堂之命名又足以化邇而慕逺予也乃獲與執茟<lb/>
其何敢辤夫愛其親而望其夀人子之心豈有限量<lb/>
㢤然由扵天者有不可以必得也得其夀而致其飬<lb/>
其心亦豈有窮巳㢤然繫扵人者有不可以強能也<lb/>
由扵天者不可以必得扵是乎喜夀懼衰之心起焉<lb/>
繫扵人者不可以強能扵是乎思愛忘勞之念生焉<lb/>
喜夀懼衰之心起則無跬歩之或忘矣思愛忘勞之<lb/>
念生則無湏臾之或暇矣此孝子愛日之誠自有所<lb/>
<pb n="KR4d0569_SBCK_020-7b"/>
不能巳也日徃則月来寒徃則暑来而禮所謂日䆒<lb/>
日畜者豈虚言㢤在之奉母斯堂也觀日之昇而憶<lb/>
母年之䆮髙視日之沒而憂子飬之不足雖大禹之<lb/>
惜寸隂陶侃之惜分隂不越是矣若此則愛日之名<lb/>
堂豈不有所示警扵在㢤是不獨在之所當警而凢<lb/>
士君子之愛其親者皆其所樂道也予故爲之記而<lb/>
併侑之辤使在兄弟聮臂踏歌以爲其親夀以助其<lb/>
歡云<lb/>
姚之江越之水儼髙堂翼䆳宇誰其作之王氏子前<lb/>
軒後牖形制煥且羙升堂奉母母心喜母年老矣時<lb/>
不與堂標愛日陶孝理陶孝理兮弟與兄<hi>叶</hi>湏臾罔<lb/>
暇兮跬歩靡忘時之豫兮歲之穣舂黍稌兮釃酒漿<lb/>
賔客上坐兮子孫在旁母欣欣兮樂康披綵衣兮進<lb/>
霞觴夀吾母兮愛日之堂從朝至暮兮其樂無央<lb/>
<pb n="KR4d0569_SBCK_020-8a"/>
　　　　百猿圖<lb/>
右顔輝所畫百猿圖一卷所以圖猿之為状九百數<lb/>
兩臂掛樹仰而斜立者一蹲而背視者一戯而群折<lb/>
樹上葉亦或引水欲飲纍纍如貫珠者五左手攀蘿<lb/>
右手反掬飛瀑者一兩手鈎樹上行復相携俯<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>石<lb/>
上草者三髙懸如蹴踘者一揚臂相頋者二坐而為<lb/>
子齕蝨者一困卧樹者一或嘯或墜或蹲或懸或俯<lb/>
或仰者六首戴子者一聮臂下取澗中泉者三群㳺<lb/>
岩前獨樹宛轉相頋盻者九衎衎大樹上呼號食息<lb/>
者四竄身樷竹上下相追逐者十有二徃来引子者<lb/>
三掛枝欲堕者二匿身樹隂者二擁子者一抱樹相<lb/>
向者二躑躅枯枿者五蔽虧榛莾者四怒相擊喜相<lb/>
戯者十擧手嚇飛鳶者二寒相附者二凢猿之大者<lb/>
一百有四黒者七十八黄者二十六其子之戴者負<lb/>
<pb n="KR4d0569_SBCK_020-8b"/>
者行者立者陟者降者痒搔背者舒臂群呼者坐母<lb/>
首者驚附母懐者走挟母腋者任母背者倚母捫蝨<lb/>
者跳擲岩下樹者出沒崖壁隱隱如蒼䑕者亦皆曲<lb/>
盡態可喜而可愕凢猿之小者二十有一黒者十六<lb/>
黄者五而大小之數通百二十有五焉至正季歲予<lb/>
附海舟南還至四明舘人夏叔冝兄弟出此圖以示<lb/>
予扵是重有所感矣嗟乎猿之與㺅其形相近也其<lb/>
舉動相若也然猿之性類乎仁遇稼穡不踐踏見小<lb/>
草木必環之以行木實未熟則守之㺅之為性恒反<lb/>
是反是則㡬扵暴矣猿多産之扵西川而㺅莫盛扵<lb/>
東海予居東海萬山中厭㺅之暴而慕夫猿之仁也<lb/>
嘗抗巨海抵淄水登㤗山以望巫峽遡川陜将求猿<lb/>
之所在而寓目焉然道路阻絶不果也及還四明乃<lb/>
得是圖而觀之能不有感乎遂從叔冝假之㽞月餘<lb/>
<pb n="KR4d0569_SBCK_020-9a"/>
叔冝請予題其上故為記其形状與數而歸之且懼<lb/>
觀者之不審也或至目猿以為㺅因併著其外同而<lb/>
内異者如此柔兆敦牂之歲良月朔日記<lb/>
　　　　九曲山房外記<lb/>
四明夏贇嘗為予言吾宗之居此也連數歲不振至<lb/>
吾父而家益落吾母徐夫人佐吾父理家治生力勤<lb/>
攻苦餘三十年而有田有廬家日以𥙿凢吾兄弟頼<lb/>
以成立而免流離困踣之患者實吾母罔極之恩也<lb/>
然不獲享有髙年僅及下夀而傾背吾兄弟忍死營<lb/>
葬地于慈溪之九曲山且扵墓左闢屋四楹間将奉<lb/>
其神而祠焉亦既發引有日而贇也實以金陵之役<lb/>
慟哭而上道自遷柩至掩壙不得與幸而獲保首領<lb/>
以歸而吾母之入土乆矣毎歲時偕吾兄弟省墓下<lb/>
退即其祠而泣祭焉未嘗不徬徨頋慕以抱恨扵無<lb/>
<pb n="KR4d0569_SBCK_020-9b"/>
窮先生幸賜一言䟽于壁既以記其祠而且舒吾之<lb/>
恨也予聞其言而悲之因思先王制禮縁人情而約<lb/>
之中故自命士以上家必有廟庶人無廟惟祭之寝<lb/>
後世定為祠堂之制上下同之而先王禮意行乎其<lb/>
中墓之有祠豈亦縁情以起禮者歟雖然是禮之文<lb/>
也若其本則孝而已矣夫孝子之身親之身也親有<lb/>
難則死之盖以親之身重乎巳之身也贇以其父㑹<lb/>
逮扵金陵生死未可知即釋母殯代之行是代父以<lb/>
死也代父以死者孝之大而禮之本也盡事生之道<lb/>
斯盡事死之道贇盖務本以致兹文乎今世冨貴家<lb/>
之葬其親也亦莫不有墓祠以寓其哀敬僅一再傳<lb/>
莽焉而丘墟者有之無他子孫去禮之本而失之也<lb/>
今贇盖務其本以俟夫後之人吾見九曲之祠傳之<lb/>
世世而愈固矣人服孝徳天降之福其夏氏之謂乎<lb/>
<pb n="KR4d0569_SBCK_020-10a"/>
繼贇之志者尚有徴扵斯言㢤贇之兄曰贅弟曰貞<lb/>
曰蕡曰質俱有孝行可称而貞善詩徐夫人之年夀<lb/>
䘚葬及是祠營建之歲月已具見楊君所為祠記兹<lb/>
故不録録贇請文之語以為外記云<lb/>
　　　　春風堂記<lb/>
四明羅䖏士家有春風之堂子孫聚居其中三世矣<lb/>
䖏士之子康請文以追記之予謂記堂之成可也堂<lb/>
成己乆何以記為康曰吾先子之所以垂休委祉者<lb/>
庶其在此不可以無述也乃徴名堂之義而為其文<lb/>
曰羅氏唐末望族世家虎林居四明者自䖏士之七<lb/>
世祖始七世祖以鎮東莭度推官攝四明之慈溪今<lb/>
遂㽞家焉盖當五代之際兵革未息盗賊滋熾羅氏<lb/>
獨能脩其孝義扵家庭之間歴宋而元世濟其羙至<lb/>
䖏士兄弟五人復以髙年耆徳薫為太和浙東部使<lb/>
<pb n="KR4d0569_SBCK_020-10b"/>
者上其事于朝而旌異之朝野諸鉅公咸為詩文題<lb/>
詠傳觀逺迩亦盛矣㢤夫䖏田野揚聲譽靄然為當<lb/>
世所推重者非祖宗之積累則其力行之所致也今<lb/>
觀羅氏以春風名其堂豈不然㢤盖嘗論之春為四<lb/>
時之首而風者大塊之所噫也以言乎天則陽剛之<lb/>
所以資萬物之始者此春風也以言乎地則隂柔之<lb/>
所以資萬物之生者此亦春風也以言乎四時則萬<lb/>
物之所以長育而凝成之者皆一春風之所為也人<lb/>
能順天以成化因地以成功體時以成徳則大和在<lb/>
身無虧無間雖冨貴烜赫如驕陽之在夏而春風之<lb/>
融扵吾心者不得而淫也雖威武肅殺如嚴霜之在<lb/>
秋而春風之暢扵吾懐者不得而屈也雖貧賤震凌<lb/>
如寒雪之在冬而春風之煦扵吾體者不得而移也<lb/>
風無一日之不春則身無一日之不和羅氏累世以<lb/>
<pb n="KR4d0569_SBCK_020-11a"/>
来即以孝義維其家而䖏士兄弟又能老而知徳協<lb/>
和扵骨肉則是祖父子孫同一春風之和矣春風者<lb/>
何仁焉而巳尔仁者人心也親親為大此䖏士之名<lb/>
堂所以垂休委祉扵後人也歟康之兄弟與其子姓<lb/>
日登是堂涵濡乎孝義之中皷舞乎大和之内有以<lb/>
知昔日之春風在羅氏而不在天地在累世而不在<lb/>
一時而仁之為用大矣噫不有作也孰能述之䖏士<lb/>
之後人其母忘尓柤名堂之訓㢤<lb/>
　　　　戴氏祠堂記<lb/>
人之生也自父母而兄弟其属為甚迩其情為甚宻<lb/>
退視其子姪則己有間矣况群從以降愈逺而愈䟽<lb/>
者乎䖏愈逺愈䟽之勢而能視逺為迩視䟽為宻使<lb/>
有以一其尊專其敬扵先世非尊祖敬宗之君子莫<lb/>
能也四明戴氏世居鄞縣之桃源族稍繁衍至茂兄<lb/>
<pb n="KR4d0569_SBCK_020-11b"/>
弟而家益𥙿乃營祠堂正寝之東推從姪荘為宗子<lb/>
中設四龕以奉宗子之四世而以政為繼祖之宗已<lb/>
為繼襧之宗各奉其主而位以昭穆其旁附者亦随<lb/>
其宗以分别焉四時祭饗畧如朱文公所著儀式而<lb/>
參諸世守之舊牲殺器皿粢盛酒醢蘋藻之具称家<lb/>
有無必豐必㓗且懼貲費之不繼也復與弟升議買<lb/>
田若干畒歲入其租而命子弟輪掌之因扁其祠曰<lb/>
永思介同郡陳君撝来請記撝嘗客授其家以相成<lb/>
乎是舉故具以顛末語予俾<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>書之以訓其後人嗚<lb/>
呼若茂者殆所謂尊祖敬宗之君子㢤昔者先王建<lb/>
國命民以報功徳之臣謂其子孫衆多不可無維持<lb/>
之法也故因其嫡庶親䟽之分為之大宗一以重其<lb/>
本為之小宗四以聮其支此功臣世徳之家所以主<lb/>
祭祀而統族人者也去古既逺子孫降為黎庶而繼<lb/>
<pb n="KR4d0569_SBCK_020-12a"/>
别之大宗固不可行矣若繼髙曽祖禰之四小宗亦<lb/>
豈不得而行之乎近世士大夫家或未暇以及此而<lb/>
茂能行之新其祠宇俻其禮物以主諸群從之子姪<lb/>
何其有合扵先王制禮之深意㢤彼之各私其親視<lb/>
先世而邈如者聞茂之風亦可少愧㢤雖然禮非一<lb/>
家之所宜也推而放諸一鄊而凖放諸一邑而凖放<lb/>
諸四海而凖茂之後人苟能守之而弗墜将見逺近<lb/>
之人皆来取法則宗法之行必自戴氏始矣詩曰永<lb/>
言孝思孝思維則名祠之義其亦有在扵斯乎故予<lb/>
既勉其後人又以告世之好禮者<lb/>
　　　　二靈山房記<lb/>
鄞之名山水不可以一二數而東湖爲最竒東湖之<lb/>
名山水不可以一二數而二靈爲最竒二靈山房則<lb/>
又得夫二靈山水之最竒者也山有二靈寺即寺右<lb/>
<pb n="KR4d0569_SBCK_020-12b"/>
廡為山房寺與山房皆因山以為名而寺乃宋和禪<lb/>
師講道之䖏山房則今太沙門天淵濬公之所居也<lb/>
天淵自萬夀退歸已逃隱此山是時山房未成二靈<lb/>
山水未見其為竒也一日命僕人刜篠簜剪薪蒸闢<lb/>
其屋之隘陋而加葺焉且鑿東壁為牖以通明扵是<lb/>
山房成而境始竒盖東南諸山踊躍奮迅北走而逹<lb/>
于湖若奔馬之飲江若㳺龍之赴<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>其旁群峰羽翼<lb/>
乎兹山者亦皆效竒献巧若翔鳯之展翅而衆鳥為<lb/>
之後先環之以錦屏舒之以練帶巉然灣然如拱如<lb/>
揖凢境之最竒所以接乎目而交乎心者舉入乎山<lb/>
房矣天淵置圖書几研供張諸物扵其中客至則相<lb/>
與倚欄而立縦目以嬉不知日之将入但見澤氣上<lb/>
騰與林光山色相掩苒歘兮攅青倐兮浮白乍合乍<lb/>
歛翕忽蕩漾已而皓月微吐横射庭隙流汞下澈影<lb/>
<pb n="KR4d0569_SBCK_020-13a"/>
動虚櫺悄骨凄神恍不類人間世此又一竒也山房<lb/>
之境信竒矣然必得人焉而益竒向非天淵之居此<lb/>
也是山庭宇不過一廢區耳天淵至而山房之名出<lb/>
然後里邑之人慕天淵之學者皆徃㳺矣四方之人<lb/>
聞天淵之名者又皆徃㳺矣後来繼今聞風而興起<lb/>
者又将若是而山房之境傳之以不朽斯其為竒也<lb/>
願不益大矣乎噫此予所以慶二靈之有遭而山房<lb/>
之記所為作也或曰學佛之人不三宿樹下盖懼其<lb/>
有累也天淵知人間情縁之為累故棄之而學道知<lb/>
宗門荷負之為累又棄之而閒放今以一竒境之故<lb/>
而眷眷扵山房如此庸詎知是事之非累乎嘻為此<lb/>
說者非惟不足以知佛之為道而亦不足以知天淵<lb/>
矣天淵悟心乎空色而超神乎幻有其扵山房之竒<lb/>
境猶太虚空之容物明鏡之鍳妍虽而未嘗有意扵<lb/>
<pb n="KR4d0569_SBCK_020-13b"/>
容與鍳也目之所見果足以累其心㢤且見者我也<lb/>
境者物也我為能見物為所見苟物我兩忘能所俱<lb/>
泯則累惡乎生山房之不為天淵累也乆矣扵是或<lb/>
人頋予而笑曰願因吾子從之㳺遂併書之以為記<lb/>
九靈山房集卷之二十<lb/>
<pb n="KR4d0569_SBCK_020-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_015-1a"/>
九靈山房集卷之十五<lb/>
　鄞㳺藁　男戴禮叔儀類編<lb/>
　　　樂府　從孫侗伯𥘉同編<lb/>
　　　　短歌行五觧<lb/>
悠悠逝波歲月㡬何君子有酒式宴且歌<hi>一觧</hi>人無百<lb/>
年五十巳過来途漸少去途苦多<hi>二觧</hi>日不重旦春不<lb/>
兩和今我不樂顔䏻再酡<hi>三觧</hi>寒蟬在柳蟋蟀鳴莎情<lb/>
以秋悲髪以憂皤<hi>四觧</hi>旨酒旣傾短歌是哦聊樂一時<lb/>
孰知其佗<hi>五觧</hi>
　　　　門有車馬客<lb/>
門有車馬客駕言故郷至問訊辭未終相頋輒揮涕<lb/>
歎我久不歸流落江海裔空懐錦綉腸何有王覇器<lb/>
童僕失舊歡妻子生新喟昔如鷹脫鞲今作鵠垂翅<lb/>
仍聞邦族間近亦多凋弊市朝旣遷易衣冠恒殄瘁<lb/>
<pb n="KR4d0569_SBCK_015-1b"/>
松栢匝廣阡蒿莱蕪故苐天運無終窮人事有崇替<lb/>
彼道苟如斯此生安足恃已矣勿復言興衰自古然<lb/>
　　　　巫山髙<lb/>
巫山望欲極神女出何遲朝暮自雲雨君王徒夢思<lb/>
䰟乗林樹合心着峡猿悲婉孌陽臺夜不知今是非<lb/>
　　　　鴻鴈生塞北行<lb/>
鴻鴈何從来千里度江湘當春既北飛渉秋復南翔<lb/>
南翔違霜雪北飛迯畏陽豈不念郷塞所至有炎凉<lb/>
客子别家乆遥遥征路長朝㳺齊魯國暮行呉越郷<lb/>
何思㧞㤗茅惟憂繫否桑壮心移歳華徂貌委年霜<lb/>
蓬落繞木莖蓮飄恋舊房此邦雖樂土故郷焉可忘<lb/>
　　　　戰城南<lb/>
将軍西出塞冐頓北臨関欲戰䓗河道先奪枽乾源<lb/>
鐡騎巳雲集革車仍電奔綏邊吾豈敢聊報一餐恩<lb/>
<pb n="KR4d0569_SBCK_015-2a"/>
　　　　雜怨二首<lb/>
並翼猶有義比肩猶有情誰知歌扇妾虚負合歡名<lb/>
　　　　又<lb/>
君淚如朝露妾淚如春瀾朝露應時晞春瀾何日乾<lb/>
　　　　三婦豔辭二首<lb/>
大婦蕩湖船中婦歌采蓮小婦獨嬌態含羞辤未宣<lb/>
牽蓬掩花面何䖏不堪憐<lb/>
大婦剪羅衣中婦綴珠帷小婦獨無事月下理娥眉<lb/>
花落滿庭曲何從覔履綦<lb/>
　　　　飲馬長城窟行<lb/>
将軍西擊胡道過長城窟飲馬馬不前為有征人骨<lb/>
征人之骨朽且寒沉冤浸恨知㡬年當時亦為擊胡<lb/>
死流落孤䰟此水邊秦皇秦皇好征討誰識窮兵是<lb/>
無道為君無道天實亡不俻中朝備北方一朝禍自<lb/>
<pb n="KR4d0569_SBCK_015-2b"/>
蕭墻起囬首長城空萬里<lb/>
　　　　雉子班<lb/>
天地茫茫遂物情雉子班兮在林埛心懐耿介飛且<lb/>
鳴扇綺翼振錦膺文章盡稱麗意氣自多驚寜判帶<lb/>
箭死榛莾不肯為裘奉聖明韓信烹漢鼎仲由醢衞<lb/>
庭智勇難並立賢愚每相傾冝㢤避卋士徃同雉子<lb/>
逃其形<lb/>
　　　　城上烏<lb/>
城上烏翛翛尾畢畢逋體寒誰識得聲短強相呼為<lb/>
憶結巣岩穴日一歳還生八九雛羽成翮俻各飛去<lb/>
乃㽞阿毋向城隅向城隅何所止居烏将北㳺雛莫<lb/>
與俱我欲逺㗸汝力弱而口瘏方欲舎之行又恐秦<lb/>
家桂樹枯雛兮雛兮慎所如母毀汝巣毋閼汝軀<lb/>
　　　　有所思<lb/>
<pb n="KR4d0569_SBCK_015-3a"/>
我思羙人乃在瀛海之東隅去路何迢迢青碕緑浦<lb/>
相縈紆常時起向髙樓望羙人不見空愁予空愁予<lb/>
路難越夢裏縦窺巫峽雲覺来詎覩洞房月記得洞<lb/>
房年少時繡户文牎羅綺帷鸚鵡盃中酌芳酤鴛鴦<lb/>
褥上聽歌辤荏苒歲云暮佳期不得頋鏡臺朝揜學<lb/>
月眉花堦夜黯如雲歩羙人兮羙人年年此地暗思<lb/>
君碩君莫作秋来草一迴見之一廽老<lb/>
　　　　艾如張<lb/>
翠爲衿錦爲衣朝朝暮暮澤水飛澤中青草深且茂<lb/>
莫聽尓媒登壟雊壟頭西接桃李塲蓬藋艾盡有羅<lb/>
張羅雖可避機莫測尓誤觸之恐身傷請㸔舊日張<lb/>
羅䖏祥鳯冥鴻不肯頋<lb/>
　　　　朱鷺<lb/>
朱鷺何從止去啄金堤飲玉水朝随赤鴈暮碧鷄蕩<lb/>
<pb n="KR4d0569_SBCK_015-3b"/>
漾驚波不得棲有時挟子上林去網絲紛紛復難避<lb/>
不如歛翅江海湄逺却幽并㳺侠兒<lb/>
　　　　白頭吟<lb/>
莫把白頭吟来調縁綺琴蜀客當年聘私室兩情緫<lb/>
向琹中得誰信黄金買賦時已是青蛾辭竉日兎絲<lb/>
春来託女蘿雪霜未至尚纏柯若箇人心如草木不<lb/>
到白頭妾遭逐妾有嫁時緑玉簮時時挿髻恱君心<lb/>
一朝堕地双股折恰似君心中道絶我簮縦折猶共<lb/>
蔵君心一絶去他郷<lb/>
　　　　西門行<lb/>
出西門望崦嵫莫停乾軸駐坤維歎人生感盛衰夀<lb/>
命百年焉可期燕東逝鴈南歸今日不樂待何時鍳<lb/>
徂貌撫頽機起招親識飲華巵唱歌曲揮舞衣放情<lb/>
舒意觧憂悲<lb/>
<pb n="KR4d0569_SBCK_015-4a"/>
　　　　題羅氏五老圖樂府三觧<lb/>
五石隕東海鍾秀五老人五石隕東海鍾秀五老人<lb/>
厖眉鶴髮槁項癯身韜光飬晦葆精毓神年既孔髙<lb/>
福亦随臻歌以言之鍾秀五老人<lb/>
家居五磊山人與山俱夀家居五磊山人與山俱夀<lb/>
伯也居前叔兮在後上孤楚老下鄙燕竇如星之列<lb/>
如嶽之秀歌以言之人與山俱夀<lb/>
睢陽圖五老乃萃羅氏門睢陽圖五老乃萃羅氏門<lb/>
昔聮郷<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>今則同根昔在朋僚今作弟昆匪善曷致<lb/>
匪義奚敦歌以言之乃萃羅氏門<lb/>
　　　　日重光行<lb/>
日重光天命良悠悠日重光隂迴陽薄春復秋日重<lb/>
光人生百年苦易滿日重光黒髮㡬時還白頭日重<lb/>
光花謝必再開日重光人不再少老即休日重光堪<lb/>
<pb n="KR4d0569_SBCK_015-4b"/>
歎冨貴利逹日重光一時變滅如浮漚日重光何不<lb/>
學彼神仙日重光逍遥物外身長㽞<lb/>
　　　　月重輪行<lb/>
天運茫茫月重輪盛時難乆長月重輪窮通榮辱一<lb/>
来一去無常月重輪人生在世忽焉遷變如流光月<lb/>
重輪善㢤古昔人功立名揚身沒之後千載何煌煌<lb/>
愚覩一時聖視無疆我觀我生堪歎傷堪歎傷<lb/>
　　　五言古詩<lb/>
　　　　感懐十九首<lb/>
黄虞去我逺大道邈難追悠悠觀世運終古歎興衰<lb/>
王風哀以思周室日陵遲二伯方迭起七雄更相持<lb/>
兼并逮狂秦干戈益紛披復聞晋虜亂五胡乗禍機<lb/>
殺伐代相尋昏虐無休期群生困塗炭萬象翳氛霏<lb/>
豈無憂世者咄嗟吾道非楚狂隱歌鳳商山淪采芝<lb/>
<pb n="KR4d0569_SBCK_015-5a"/>
去去君勿疑古今同一時<lb/>
　　　　其二<lb/>
杪歲属揺落青蒲忽青青萌逹未㡬日大火已南明<lb/>
天運一如是廢興安得停商郊遷夏鼎殷士祼周京<lb/>
兾方既巳沒亳社亦巳平務光真逹道敝屣薄時榮<lb/>
　　　　其三<lb/>
大運淪三代髙人尚誰窺昭昭羊裘子乃悟白雲期<lb/>
身託富春耕心罥桐江絲髙視萬乗主清風振四垂<lb/>
世間驕豪軰驅逼正㘈㘈何當攀逸駕山顛與水湄<lb/>
　　　　其四<lb/>
寵極辱㑹至勢利真禍羅君㸔道旁木㡬曽成斧柯<lb/>
世中繁華子追恨每苦多芬芳有徂謝平地生風波<lb/>
陸機去華亭蘇子狭三河平生巳謂畢末路其如何<lb/>
　　　　其五<lb/>
<pb n="KR4d0569_SBCK_015-5b"/>
髙居觀群動役役将何爲巧智逓傾奪利欲争刀錐<lb/>
古昔有遺言財多怨之歸夭桃沭春雨灼灼能㡬時<lb/>
累愚不知戒永爲逹士嗤<lb/>
　　　　其六<lb/>
吾觀隂陽化浩浩靡有停圎光甫東照靈曜巳西傾<lb/>
以之歎斯世誰能獨乆生金仙談寂滅老聃示窈冥<lb/>
亦有羡門子道與元化并不死復不老翩然淩太清<lb/>
頋憐蚩蚩軰誑譎誤丹經<lb/>
　　　　其七<lb/>
秋風何蕭瑟一夜下庭緑登髙望宇宙悄悄傷心曲<lb/>
人生百年内四序相迫促衰顔與頽運去去不再復<lb/>
今晨與君㑹明旦成徃躅夸父走虞淵前途乃尓速<lb/>
世人不自悟朝暮營所欲氷炭滿襟抱殊無一朝足<lb/>
奄忽乗物化身名同草木<lb/>
<pb n="KR4d0569_SBCK_015-6a"/>
　　　　其八<lb/>
時秋救邊急喧呼聞點兵荒城接沙漠群馬盡嘶鳴<lb/>
荷㦸者誰子贏糧将逺征借問何所之天驕窺漢城<lb/>
西奔丁零塞北走單于亭窮冬氷雪交殊方不可行<lb/>
骨肉兩决絶悲極哭無聲怯卒當勁虜投魚饇長鯨<lb/>
巳分沙塲死暴骨無完形驅車舎之去不忍聴此聲<lb/>
聖人御㝢内早使太階平<lb/>
　　　　其九<lb/>
伐木音乆廢交友竟吾欺利害紛啖食迫逐方交馳<lb/>
晨起踐零露四頋将安之東路阻山海北走到臨淄<lb/>
臨淄古齊國淳風亦早衰惟聞管敬仲嘗受鮑叔知<lb/>
其人今巳歿鄊里失其依知音苟不存仗劔起旋歸<lb/>
　　　　其十<lb/>
蛩蛩分蟨食有難負以逃一飽不忘報况復成乆要<lb/>
<pb n="KR4d0569_SBCK_015-6b"/>
子大啄母腦亦有東山鴞同氣且相殘将復敦外交<lb/>
　　　　其十一<lb/>
蓬莱與方丈乃在東海湄中有一老翁人說是安期<lb/>
暁沭暘谷水夜燔若木枝手中碧玉笙時把𬗋鵉吹<lb/>
我欲訪仙術長跪前致辭飈車歘髙舉騰空掩徂輝<lb/>
躋攀莫䏻及望望成朶頥何時駕飛鸐揮手與世辭<lb/>
　　　　其十二<lb/>
玄圃有丹木八榦何亭亭光同白玉潤液比碧瑶清<lb/>
不知何年代産此至陽精仙經所嘗言服之可千齡<lb/>
吾将具舟檝渉海掇其英<lb/>
　　　　其十三<lb/>
良辰豈長遇隂晦在湏臾今日弗為樂明旦恐不如<lb/>
都門多佳䴡清囀當座隅促席道平素况有髙士俱<lb/>
列爼過三鼎傾酒盡百壺揮金娯心意慷慨不<graphic n="KR1346" url="https://raw.githubusercontent.com/kanripo/KR-Gaiji/master/images/KR1346.png" mimeType="image/png"/>儲<lb/>
<pb n="KR4d0569_SBCK_015-7a"/>
逹人毎㴞蕩俗士恒自拘白頭懐轗軻撫巳一長吁<lb/>
　　　　其十四<lb/>
在世忽如寄胡乃勞其生濁酒報𥘉熟頽然醉前榮<lb/>
日莫彩雲歛天宇湛虚明群動各已息一鳥忽嚶鳴<lb/>
感之欲長歎酒至還復傾陶公歿巳乆誰能喻吾情<lb/>
　　　　其十五<lb/>
索居将永矣浩然懐故都故都何䖏所限此江與湖<lb/>
時時起望之風波緬前途獨見双飛燕連翩還我廬<lb/>
我廬有樷菊近亦開㡬株恐從分别来靈根日就蕪<lb/>
請為語比鄰蚤把惡草除惡草除巳盡歎息復何如<lb/>
　　　　其十六<lb/>
落葉響空山覉鳥號莫林此時單居婦哀怨起瑶琴<lb/>
清商逐風轉三歎有餘音分明曲中意感此離根深<lb/>
空床亦易守時寒難獨禁凉飈一夕起逹曙懐重衾<lb/>
<pb n="KR4d0569_SBCK_015-7b"/>
君固執髙莭詎知傷妾心<lb/>
　　　　其十七<lb/>
家蔵兩寳劔巳合雌與䧺潜鋒在金匣謂當長相從<lb/>
何言風雨夕化作双蛟龍一㳺呉水西一落豐城東<lb/>
相去邈千里時時氣上衝神物終不隔歲晏㑹當逢<lb/>
　　　　其十八<lb/>
㳺魚返重淵飛鳥歸莫山行子别鄊國既乆何當還<lb/>
日落長風起稜稜氣遂寒居人息深帷浮客未遑餐<lb/>
憂虞銷素質風霜凋夙顔惟餘一寸心歳莫保貞堅<lb/>
　　　　其十九<lb/>
渉波采芳馨見此緑荷好褰莖折其絲芳情共纏繞<lb/>
良人乆離居欲寄隔逺道逺道不可即擥物坐空老<lb/>
　　　　㳺香山<lb/>
薄㳺東海日巳羡香山名飄泊遇知巳招邀諧夙情<lb/>
<pb n="KR4d0569_SBCK_015-8a"/>
漾舟孤浦彂抱䇿古原行迤邐遵浄域紆徐欵禪扃<lb/>
𬒳雲禮𣑽像漱玉事尊經洞尋佛迹古井瞰錫泉清<lb/>
前峯象騰勢後崖獅化形忍草林際碧覺花川上明<lb/>
塵中累可絶物外理冝冥碩言持有漏即此問無生<lb/>
　　　　㳺東湖<lb/>
漾舟疑港㫁進㠶喜湖廣境麗趣非一路迷心己徃<lb/>
雲峯互稠㳫烟波紛滉瀁𣑽宇浮鏡入淋宫躡屏上<lb/>
浪起孤嶼沉水落衆山長隱隱草畔堤悠悠蘆際榜<lb/>
幽懐自此多客情復誰奨身固脫虞穽心猶寄塵網<lb/>
安得超世姿来縦山泉賞<lb/>
　　　　㳺大慈山<lb/>
水行境謂盡陸岀路旋通乃即蒼松逕歩入青蓮宫<lb/>
連嶂既<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒宻林亦葱籠地渉清净界身㳺紫翠重<lb/>
臨流玩廣沼企石眺竒峯寒鏡湛秋夕碧玉劃晴空<lb/>
<pb n="KR4d0569_SBCK_015-8b"/>
蘭若與年峻象筵縁教崇謁祠慨鄊相尋僧叩禪宗<lb/>
契理已無像觀念豈有窮碩絶區中縁永依塵外蹤<lb/>
嗒然遺身世年齊天地終<lb/>
　　　　㳺天童山<lb/>
避囂去城市遣悶在川岑遂申獨徃意行此無盡林<lb/>
松篁儼映欝蒼翠邈深沉九隴山巳見三生石可尋<lb/>
列障圍招提傑閣俯嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>池光亂塔影澗流傳磬音<lb/>
龍化井巳竭虎去泉徒深周頋信靈迹遲㽞多賞心<lb/>
念未委塵妄事可息煩襟即理苟巳恊何用戀華簮<lb/>
　　　　㳺育王山<lb/>
栩栩招提㳺冥冥山海觀玉几峯影横金沙水流澷<lb/>
鷲嶺騫皦日鴈塔恃清漢逺睇朱甍起近覩丹宫煥<lb/>
金輪事巳徃舎利光猶爛亦有巨人迹不随塵刼換<lb/>
陟降境愈繁應接日旋晏耆闍固追衍泉石寜盡翫<lb/>
<pb n="KR4d0569_SBCK_015-9a"/>
浮生諒多途又動歸歟歎<lb/>
　　　　贈别汪㝎海三首<lb/>
兄弟本同氣恒如行路人誰知風塵交翻勝骨肉親<lb/>
異郷方繾綣中路遽華分素琴彈别鵠有耳不忍聞<lb/>
　　　　又<lb/>
前舟已云發後舟更誰待春事動江臯客愁滿山海<lb/>
别晷只湏臾㑹期知何在亦既違素心安得顔不改<lb/>
　　　　又<lb/>
故人忽巳别兀兀吾何適暮投甬東路不見徃来迹<lb/>
古寺静脩廊空齋冷虚壁獨有階上苔猶如舊時碧<lb/>
　　　　題盤隱軒<lb/>
曲蹊繚深碧廽澗澄遥清誰知慈水上亦有盤谷名<lb/>
慕巢屏世喧䓁李薄時榮仿像中原路迢遰太行行<lb/>
軒居儼映蔚甍棟歘峥嶸暑檻停緑樹夕堦飄素英<lb/>
<pb n="KR4d0569_SBCK_015-9b"/>
一翁臨暮齒二㣧當弱齡秫醑報𥘉熟瓢斚自同傾<lb/>
厭厭檢素展寂寂塵事冥窺鳥感歸翼觀魚悟潜形<lb/>
既已愜時物亦復諧友生琴書許交錯辤翰俾縦横<lb/>
老我記曽㳺遥途阻重征溪山寄幽夢林堂㽞恨情<lb/>
可随東浦月流光到君庭<lb/>
　　　　贈星士<lb/>
少小事㳺說南越仍北燕謀身難委數作事詎由天<lb/>
偶遇青囊術從䆒白衣年窮通三算裏出䖏九宫前<lb/>
乃知蟣蝨臣亦應箕斗躔諄諄造命訓粲粲非相篇<lb/>
其言固多辨乃不識子賢<lb/>
　　　　㳺慈湖<lb/>
青年尚竒偉末暮竟迍邅出㳺訪陳迹歷覧愧前賢<lb/>
湖光紛蕩漾山色互澄鮮人以㳤氣鍾境由名徳傳<lb/>
我来值𥘉夏物意盈化先渚蒲革曩悴雨荷媚新妍<lb/>
<pb n="KR4d0569_SBCK_015-10a"/>
披榛度南徑躧苔趋北原川岳無隱形祠宇有餘閑<lb/>
俛視淵底魚仰觀天上鳶撫化心巳愜即物理自全<lb/>
舞雩記曽詠濠梁憶荘言不見祠下人感激爲誰歎<lb/>
　　　　㳺㝎水<lb/>
常公開化地源師講經䖏人物有古今山川無新故<lb/>
槖駞既西峙鳴鸐亦東翥清泉冽廣沼蒼松夾永路<lb/>
入寺結青蓮愛方薫玉樹三足想後因四禪感前悟<lb/>
此生真幻化學道柰遲暮感歎頋昔心悵焉起遐慕<lb/>
　　　　蒲菴<lb/>
睠彼水中蒲采之将何以母老不下堂兒行在萬里<lb/>
空門隆孝思除是睦州師<lb/>
　　　　天香室<lb/>
咄此月中桂移根向金沙清香滿幽室天都亦未加<lb/>
憶在𣑽王家曽㸔優鉢華<lb/>
<pb n="KR4d0569_SBCK_015-10b"/>
　　　　中秋翫月<lb/>
前時避世亂遑遑齊魯間豈無中秋月掩淚不忍㸔<lb/>
南耒如昨日秋空月又圎時運尚環周客子未歸旋<lb/>
身覊逆旅舎迹隱滄海壖不惜歲年晚所悲窮路寒<lb/>
知心有好友置酒當前軒邀月與之俱怡我戚戚顔<lb/>
我顔固可怡我心亦可歡獨柰秋月輝鮮明非徃年<lb/>
　　　　次韻荅毛彛仲提學<lb/>
毛君扵為詩思擅語復老氣吞雲夢入力蹴崑崙倒<lb/>
杜壇時踔躍韓窟極探討晋宋失風騷齊梁譲葩藻<lb/>
謂當擇珉玉乃忽忘醜好<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛贈瑰詞錯落見龜寳<lb/>
泠泠伐木音亹亹太玄草光恠蟾陋室巧麗怛愚島<lb/>
朝諷巳推襟暮讀仍退抱戒亡擬刻琰懼泄思爇藁<lb/>
才髙毎遭忌命險真再造昔也赴湘流今兹蹈海潦<lb/>
人固有屈伸世豈無白皁羽翼低易摧聲名積難掃<lb/>
<pb n="KR4d0569_SBCK_015-11a"/>
指注者流俗鍳觀則穹昊誰其絃我歌為君薦神保<lb/>
　　　　客中冩懐六首<lb/>
　　　　　其一<hi>寄婦</hi>
結髮為夫婦所碩在偕老誰知頭白耒䘮亂不相保<lb/>
我昔從一官携汝登逺道芙蓉蕩風波寕有㡬時好<lb/>
猶記東門日别歸方草草再拜前致辭幽咽不能道<lb/>
手提小兒女慟哭向秋昊詎識是生離積骨白浩浩<lb/>
汝歸終可安我去事轉艱家既異疇昔去住亦俱難<lb/>
况乃畢㛰嫁百費萃兹年内方撫群小外復給上官<lb/>
日夜聲嗷嗷孰與分憂煎夫妻不同苦不如寡與鰥<lb/>
汝幸毋我尤我行偶迍邅人道無終乖天運乆亦還<lb/>
豈復長流蕩庶徃共飢寒<lb/>
　　　　　其二<hi>憶子</hi>
緜緜我瓜瓞引蔓空尓長有子将得力棄之徃他鄊<lb/>
<pb n="KR4d0569_SBCK_015-11b"/>
他鄊與故里兩地永相望獨有中天月逺照雙松堂<lb/>
双松我所植念之猶不忘况復児與女不見今六霜<lb/>
大兒踰弱冠有姊同己長想當望我時齊行松樹傍<lb/>
見樹不見父嗚咽淚成行小女年尚稚與弟走踉蹡<lb/>
相呼戯樹下何䖏褰父裳反哺有慈烏跪乳有羔羊<lb/>
人事獨睽乖俛仰我心傷<lb/>
　　　　　其三<hi>念姊</hi>
淮隂古壮士猶感漂母情而况我同氣由来恩愛并<lb/>
一朝遭世患舎之以徂征惟當欲去時涕泗下交傾<lb/>
荏苒歲年莫兩鬢各星星毎念焚鬚事怛焉心内驚<lb/>
老去成飄蕩所志在偷生頋枉申申詈詈我乆逺行<lb/>
我欲喻中懐獨有弦歌聲弦歌清且悲一鼓淚巳零<lb/>
再鼓三歎息四座不忍聼可随晨風去長跪陳素情<lb/>
　　　　　其四<hi>思弟</hi>
<pb n="KR4d0569_SBCK_015-12a"/>
将老計轉拙故里不得安兄弟各東西何用保餘年<lb/>
前時呉山上與汝酌東軒巳知是乆别盃行淚如泉<lb/>
征夫懐徃路居士恋故山音容從此隔望望兩心酸<lb/>
去冬得汝書知汝病未痊道逺不能頋掩書一長歎<lb/>
迩来頻夢汝喜汝無病顔生死方未知誰能詰其端<lb/>
自嗟農家子止合老田園才踈學更誤遂為塵網纏<lb/>
晚莭益零落何日得歸旋仰視雲邊鴈群飛必相連<lb/>
徘徊失所從愴然摧心肝<lb/>
　　　　　其五<hi>示姪</hi>
老来逃世難心力豈能及頼有平生親得免諸患入<lb/>
時當萬里行所向輒險澁山多虎豹虞水有風浪急<lb/>
自非吾骨肉誰能去鄊邑巳遂伯陽遁尚洒楊朱泣<lb/>
何邦為樂土仍期共棲集囊中黄金盡資用将何給<lb/>
豈惜終憔悴在困難獨立憮然念猶子詠言著斯什<lb/>
<pb n="KR4d0569_SBCK_015-12b"/>
　　　　　其六<hi>懐友</hi>
貴盛多士趍衰賤親交棄投老渉險艱誰人敦氣義<lb/>
徃歲客呉越保身無善計風雨交横来倉皇不知避<lb/>
隂雲竟日起龍蛇沸相噬咫尺且莫期千里詎䏻致<lb/>
徘徊畏途上所向色憔悴不有髙世士緩急吾何恃<lb/>
時時想舊情涕淚滿衣𬒮恨無縮地法一見陳徃事<lb/>
絶塞悲鴻鵠秋原老騏驥同心不在眼蹉跎愧前志<lb/>
　　　　賤生述懐呈在座諸公<lb/>
靡靡五月中忽忽值初度載觀此身世安得不悲慕<lb/>
我自弱冠来早已失恃怙莫攀墳上栢㡬歴歳華莫<lb/>
一官兾榮親乃與禍機遇不得頋妻孥誰能問丘墓<lb/>
三歲客東海月夜鵲飛樹餘年尚㡬何未知止息䖏<lb/>
幸有同心人相期此漂寓投身豈無所揆意難即去<lb/>
今日㝎何日兩鬢巳垂素猶子請揮觴邀賔強笑語<lb/>
<pb n="KR4d0569_SBCK_015-13a"/>
詎識忘憂物翻是傷心具我親長已矣我兒今孰撫<lb/>
一女年亦笄誰與畢㛰娶固頼慈母在艱難營近務<lb/>
終愧為人父有子不能頋盛衰豈人為賢愚亦天數<lb/>
苟不替宗桃何憂復何懼我躬且不閱尚暇身後慮<lb/>
　　　　近觀以大鶴年和韻諸詩因借韻呈二君<lb/>
　　　　　　子併述巳志云耳<lb/>
輝輝凌霜葉歲暮靄顔色冝㢤固窮士秉心如鉄石<lb/>
志乖尚欣豫道勝豈愁寂冠服自今兹操行真古昔<lb/>
挾冊時政寒照簷光巳夕孫生譲苦心袁安同至徳<lb/>
長風掃凝塵荒苔翳行迹知音諒巳稀守賤何所惜<lb/>
栖栖東鄰子亦脫卞公幘<lb/>
内懐松桂性外抱霜雪色心巳委窮通家豈問儋石<lb/>
義廩餉飢劬僧榻借禪寂晤歌度芳晝清嘯終遥昔<lb/>
避世多歲年臥病㡬晨夕使者求顔闔邦伯候龐徳<lb/>
<pb n="KR4d0569_SBCK_015-13b"/>
塵中既息交物外姑屏迹但期髙士賞豈頋癡人惜<lb/>
緼𫀆苟不恥無言受衣幘<lb/>
傷禽有驚韻逹士無怨色彼道政多岐我心非轉石<lb/>
遥途寄孤蹇衡茅守虚寂新喜絶方来故歡慚宿昔<lb/>
靡靡念平生厭厭閱朝夕青黄信為灾支離乃其徳<lb/>
老聃尚蓬累宣尼猶削迹蹈道苟勿愆沒身亦何惜<lb/>
且共酣中人一咲穿吾幘<lb/>
九靈山房集卷之十五<lb/>
<pb n="KR4d0569_SBCK_015-14a"/>
</p>
<p>
</p>
  </div>
</body>
</text>
</TEI>
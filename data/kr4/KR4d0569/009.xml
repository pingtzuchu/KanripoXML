<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0569_SBCK_009-1a"/>
九靈山房集卷之九<lb/>
　　吴㳺槀<lb/>
　　　五言古詩<lb/>
　　　　贈婦<lb/>
單居易為乆仳别難䖏心而况我佳儷有若比翼禽<lb/>
暮栖必並枝朝啄常共林中道一分散曠世絶形音<lb/>
跂彼双睢鳩翻飛河之潯徘徊逐儔侶每與同浮沉<lb/>
今我反不如迢迢江與岑可能施兩翮乗風起相尋<lb/>
　　　　婦荅<lb/>
妾昔舎閭里從君此西征為君是妾夫終逺父與兄<lb/>
豈知末路来與君亦分形茫茫畏途上惟携二竪嬰<lb/>
妾固知恋君君亦有妾情㳺䆠偶無終聊各趣所營<lb/>
碩勿以妾故沉憂損君生君軀㤗山重詎比妾身輕<lb/>
　　　　傷李氏妾<hi>李乃䔍魯迷失治書之女有女徳年十九歸吾為妾未㡬即死</hi>
<pb n="KR4d0569_SBCK_009-1b"/>
<hi>因賦此傷</hi>
皎皎彼姝子粲粲羙容華鮮肌暎朝日恵質闘晴葩<lb/>
借問何從来生自公矦家一爲箕帚妾歛已絶矜誇<lb/>
居䖏辞曩貴食飲避前奢奈何九秋霜竟殞三春花<lb/>
時時想爾形撫膺歎以嗟<lb/>
涼風撼房闥朗月照簾櫳佳人巳㝠㝠髣髴覩爾容<lb/>
入室撫遺跡茵在床竟空海闊無囬波葉落豈㽞蓬<lb/>
茫茫百年内私懐誰克從<lb/>
　　　　泛海<lb/>
仲夏彂㑹稽乍秋别勾章擬杭黒水海首渡青龍洋<lb/>
南條山巳断北界水何長逺近浪爲國周圍天作疆<lb/>
川后偶安恬天吴亦屛蔵蕩槳乗月疾掛席逐風揚<lb/>
零露拂蟠木旭日耀扶桒我行無休隙此去何渺茫<lb/>
東海蹈仲連西𬈑遁伯陽輕名兾道勝重已企時康<lb/>
<pb n="KR4d0569_SBCK_009-2a"/>
孰謂情可陳旅念坐自傷<lb/>
　　　　渡黒水洋<lb/>
舟行五宵旦黒水乃始渡重險詎可言忘生此其䖏<lb/>
𬗋氛蒸作雲玄浪蹙為霧柁底即龍躍㯭前復鯨怒<lb/>
掀然大波起歘與危樯遇入水訪馮夷去此特跬歩<lb/>
舟子盡號泣老篙亦悲訴呼天天不聞委命命何㩀<lb/>
川后幸戢威風伯并收馭偶濟固云喜既徃益増懼<lb/>
居常樂夷曠蹈險憂覆墜出䖏愧宿心禍福昧前慮<lb/>
皎皎乗桴訓持用慰情素<lb/>
　　　　望大牢山<lb/>
稍入東膠界即見大牢山峯攅侔劍㦸嶂疊類雲烟<lb/>
<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>
                    <graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>挿臣海渺渺漾中川波濤共突兀天日相澄鮮<lb/>
氓居接島嶼觀宇連術阡既舘茹芝士亦巢遁世賢<lb/>
客行積昏旦水宿倦舟船兹山思獨徃結茅徴碩言<lb/>
<pb n="KR4d0569_SBCK_009-2b"/>
柁師不我從太息歸中原<lb/>
　　　　抵膠州<lb/>
舟行無休期晨夜渉風水蹈越歴吴鄊乗椘造齊鄙<lb/>
逗浦波尚險即陸路纔砥依稀見州郭倉皇問官邸<lb/>
土墙訝半頽草屋驚全圯所幸民俗淳稍使客情喜<lb/>
北来既旬月西去尚㡬里嚴程謂巳近危途方始此<lb/>
沮洳浩茫茫菅茅復靡靡幽燕去䰟断伊洛望心死<lb/>
日暮坐空牀浩然念枌梓<lb/>
　　　　宿髙宻<lb/>
長途䟦且渉征車馳復息暁旦彂東膠落景次髙宻<lb/>
城居不㡬户驛舎僅容膝㒒馬立空曠徒侣話曛黒<lb/>
客情既牢落世議復紛惑前險雖幸過後艱方未測<lb/>
骨肉在逺道親朋皆異域縦云當别家胡乃輕去國<lb/>
明朝望鄊䖏嗚咽涙沾臆<lb/>
<pb n="KR4d0569_SBCK_009-3a"/>
　　　　過營丘<lb/>
營丘古齊國緜厯㡬千春軌路偶經從延瞰一悲辛<lb/>
郛郭盡阡陌濠湟半煙雲旦揺禾黍實暮走狐兎群<lb/>
陵遅世祀忽変換民居新廟寝想餘基文物憶前人<lb/>
在昔啇政熄扵時周徳聞聖賢相濟㑹文武共經綸<lb/>
太公扶大業伯夷守其仁首陽遺莭義東海爵功勲<lb/>
功勲誰獨乆莭義兩同湮物理有感觸長歎廽吾輪<lb/>
　　　　至昌樂<lb/>
秣馬安丘邑弭莭昌樂縣道路正搔首郡邑忽馳箭<lb/>
邯河巳虎㩀穆陵復豺戰西挋擁戈矛南出張組練<lb/>
倉茫走黎庶錯愕動纓弁我行日巳逺我力日巳倦<lb/>
亨衢兾栖息異事駭聞見如何命不㳤所至時輒乱<lb/>
既同喪家狗亦類焚巢燕㒒御心盡灰妻孥淚如霰<lb/>
我道苟如此安得髮不変<lb/>
<pb n="KR4d0569_SBCK_009-3b"/>
　　　　次益都<lb/>
我行何䖏所北海乃其地去家萬里餘爲客九秋際<lb/>
白楊夹軌路黄茅結官苐陸嫌泥活活水愁河㳽㳽<lb/>
逐寇騎宵馳防敵城晝閉疲甿巳星散驚塵仍霧起<lb/>
長嘯指牛山掩泣望淄水進退兩難啚徘徊尚誰恃<lb/>
易戒觸籓羝詩刺離罦雉巳矣可奈何愁来但甘寐<lb/>
　　　七言古詩<lb/>
　　　　題劉凝之騎牛圖<lb/>
日落未落西山前誰家老翁牛背眠短身曲局聳兩<lb/>
肩山花挿㡌㡌爲偏左手拊牛右捉鞭牛行不動稳<lb/>
若船一童衝冷手握拳迎風鼓势走欲先荒郊羃羃<lb/>
草纎纎云是匡廬古道邊匡廬山水好盤旋此日劉<lb/>
公𥘉掛冠劉公作令天聖間民物熈熈徳化宣世上<lb/>
浮榮直㡬錢白髮東歸耕石田當時出䖏亦偶然乃<lb/>
<pb n="KR4d0569_SBCK_009-4a"/>
留遺迹後人看長安城中足豪賢車騎駢羅氣灼天<lb/>
一朝変滅如雲烟姓字寥寥若箇傳我觀劉公差獨<lb/>
賢<lb/>
　　　　題平章公所蔵天馬啚<lb/>
君不見余吾水中天馬出赤鬛縞身朱兩翼割玉為<lb/>
鞍鞴不得錦衣使者捷若飛𬗋韁金勒看君騎却憶<lb/>
拂林𥘉献時鳯城五門平旦啓馳道行驕轡耳耳路<lb/>
旁見者誰不喜衆中牽出朝未央揮霧流洙滿道香<lb/>
毛帯㤙波眩日光龍眠老子識馬意行過天閑重囬<lb/>
視白筆描成落人世我公購之滦水濵百金市畫兾<lb/>
得真奔霄迢電何足云從今吹笛大軍起料知一日<lb/>
行千里<lb/>
　　　　次韻徐孟岳除夕行<lb/>
闔閭城中宿歲時千家萬家新祭祠炮羔烹豕設厨<lb/>
<pb n="KR4d0569_SBCK_009-4b"/>
供撃鍾列鼎宴賔墀髙風獨羡蔡諮議五陵豪士不<lb/>
肯視餕餘也復餉比鄰席上盡皆瑚璉噐主人揖客<lb/>
氣如虹手摛天巧天無功即同魏子歌蜡莭復與薛<lb/>
生吟歲窮<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>中更羡徐季海越州之英有渠在忽然<lb/>
示我除夕行一座驚看毛髮改主人爱詩兼爱酒老<lb/>
我對之顔獨厚交㳺栩栩滿樽前姓字寥寥落人後<lb/>
一年三百六十朝欲盡未盡只今宵無功可徼青史<lb/>
録何法能救朱顔凋行年五十纔欠二縦到百齡能<lb/>
有㡬何須富貴勢薰天何須辛苦慕長年但碩主翁<lb/>
酒常好時来取醉酒中老<lb/>
　　　　次韻春雪禁體<lb/>
孫生讀書光映薝楊公滌華色揺盌豈知今日物象<lb/>
新捴向三春堆積滿着地都将委瑣蔵拂池盡把瑕<lb/>
疵涴直愁芝菌埋沒平詎惜松篁摧挫短雜梅既無<lb/>
<pb n="KR4d0569_SBCK_009-5a"/>
北使折穿楊那有東風𬋩千逵暁滑乍羞明萬瓦夜<lb/>
寒仍待伴村村掩土蛰迷户䖏䖏壓林巢覆卵集遅<lb/>
固為入坎深消早豈縁侵座暖丗事巳如鴻印爪我<lb/>
生方類鹿行疃卧廬正慕焦寝安掃徑却嗟袁路断<lb/>
何人無事杖堪尋誰家有酒門可欵皓首書生自局<lb/>
束𬗋髯㕘軍毎蕭散方晨致命許降臨未午催詩戒<lb/>
遅緩徐君可是常勝家白戰先陳漢庭袒陽春一曲<lb/>
古難和凍筆閣来敢辞嬾<lb/>
　　　　湖州行送人作郡<lb/>
湖州歲歲脩城堡敵騎時燒城外草城外居民如野<lb/>
鹿目睽睽兮尾促促去輸官稅輸不足半在軍中半<lb/>
在獄獨㽞新婦餉姑前也執吴綃供稅錢吴綃巳盡<lb/>
歸未得復到官家候消息我相聞之憂爾湖命選賢<lb/>
矣此剖符賢矦若為湖作主便湏罷却徴求苦㽞得<lb/>
<pb n="KR4d0569_SBCK_009-5b"/>
湖民障兹土<lb/>
　　　　豕圖行<lb/>
胡風吹沙黄入天胡馬奔騰西出関邊頭人民格闘<lb/>
死路旁突出惟孤豕群胡竦馬逐豕逃弯弓奮㦸意<lb/>
氣豪一人自足當豕力衆騎盤旋追不得當時豈為<lb/>
一豕謀只恐功成恩寵休豈知此豕命既脫荐食郊<lb/>
原竟難遏秋来草黄馬正肥将軍䖏䖏事驅馳何時<lb/>
射豕得豕歸嗚呼何時射豕得豕歸<lb/>
　　　　賦㢘范五袴送馬太守<lb/>
成都婦何太苦官家火禁猛如乕夜長不得秉機杼<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>中小姊最堪怜箔蚕已老雪團團欲繅新蠒為匹<lb/>
帠有燭當䆫不敢燃㢘生字民識民意来把成都火<lb/>
禁㢮千家萬家夜燈起機聱軋軋滿城市成都婦笑<lb/>
開軒還引老姑齊拜天從今姑婦可安作廽晝為宵<lb/>
<pb n="KR4d0569_SBCK_009-6a"/>
亦不眠㢘生㢘生来何暮里巷至今傳五袴五袴傳<lb/>
来休重歌馬公為政勝㢘多馬公為政勝㢘多一朝<lb/>
去兮柰若何<lb/>
　　　　次韻白頭母<lb/>
錢王城中白頭母自言身是征人婦征人十五二十<lb/>
時有力纔堪折螽股一朝鼙皷動地聞却憶戰塲勛<lb/>
可樹弯弓㧞劔走山東鉄騎奔騰遇強虜壮士軍前<lb/>
不顧生賤妾城頭空獨語亦知力盡當觧圍山海悠<lb/>
悠沒歸路自從棄背今㡬時門巷蕭條雪滿蹊破衣<lb/>
露肘釵半折忍對故居成馬埒婦人老似鴉盤茶此<lb/>
日翻愁夫到家夫到家我顔那得新如花當𥘉本自<lb/>
同苦樂只嫌身貴情亦奢白頭母涕如雨我亦悽然<lb/>
倚庭柱㡬時斫得征馬蹄不載居人出門去<lb/>
　　　　題蕭隐士卷<lb/>
<pb n="KR4d0569_SBCK_009-6b"/>
有鳥結巢東海湄正值海風𥘉彂時飄飄起向天漢<lb/>
飛引以群鶵挟以雌豈知天漢風亦悲迫逐更有鴟<lb/>
鴞窺禍機未動巳心知中夜相失群廼離既離復合<lb/>
誰實爲鄊関迢迢千里歸却羡舊林多好枝<lb/>
　　　　故人子以早年中選喜而有賦<lb/>
吴門九月秋氣滿析析西風吹葉断忽傳一夜春信<lb/>
来千花萬花燈上開花開向君報君喜賢書暁到吴<lb/>
門裏羡君身着五采衣竟向文埸戰勝歸君年今纔<lb/>
十有九䏻使香名滿人口秖縁育得毛骨竒長頭廣<lb/>
額豐兩頥䨇眸燁燁復如電丗人見之驚且歎人說<lb/>
驊騮産駿駒叱撥不生凢馬軀有士如君事非偶畢<lb/>
竟而翁積来厚而翁當代稱才賢身懸𬗋綬色赭然<lb/>
居官不蹈紈袴習教子惟磨鉄硯穿莫恠君今致身<lb/>
早庭栽五桂應亦老湏識朱衣暗點時好是而翁濟<lb/>
<pb n="KR4d0569_SBCK_009-7a"/>
時了家澤如斯世所無生子只作蒼頭奴<lb/>
　　　五言律詩<lb/>
　　　　送歸安丞<lb/>
之子官何䖏湖流一舸通汀洲蘋影外城郭水光中<lb/>
夜泛苕溪月春吟箬下風若逢陳太守為報各衰翁<lb/>
　　　　送趙司令<lb/>
自入嫖姚幙從軍凢㡬年却縁塩䇲利去讀海王萹<lb/>
蜃氣侵官舎鮫人迎渡船看君未年邁暫出莫悽然<lb/>
　　　　除夜客中二首<lb/>
忽忽歲欲暮飄飄歎此生孤舟㳺子恨兩地老妻情<lb/>
數蹇頻思卜途窮懶問程遥知小児女猶自說昇平<lb/>
　　　　又<lb/>
巳就長途徃堪憐暮景斜一年惟此夜千里更誰家<lb/>
恋國心空赤憂時髮巳華此身如可乞只合老烟霞<lb/>
<pb n="KR4d0569_SBCK_009-7b"/>
　　　　歲暮㽞别二首<lb/>
五十明朝過何從託此身不堪垂老日翻作負覊臣<lb/>
四海無知巳長途惟見君明朝分别䖏草木為誰春<lb/>
　　　　又<lb/>
從䆠不得意歲䦨聊復歸親朋随地有情誼似君稀<lb/>
舟小容分榻裘單許借衣平生歲寒意臨别重依依<lb/>
　　　　自㝎川入海<lb/>
乍離東海郡又上北溟船紅見波中日青窺水際天<lb/>
鄊関千里隔身丗一㠶懸鄊信何從逹歸鴻落照前<lb/>
　　　　渡黒水洋<lb/>
舟行滄海上䰟断黒波前好似星沉夜仍逢雨至天<lb/>
鯨迷川后國龍觸佑胡船強起推蓬看惟應髮欠玄<lb/>
　　　　次大牢山下<lb/>
草樹樷祠古波濤仙掌清鍾聲千里闊㠶影一舟横<lb/>
<pb n="KR4d0569_SBCK_009-8a"/>
茅屋邊山戍泥墻傍海城中原風景異到此暗傷情<lb/>
　　　　至膠州<lb/>
自入東膠路鄊邦此地賖人悲西候日帆乱北𬈑霞<lb/>
民俗農爲業州城土作家驛樓何䖏是庭樹暮栖鴉<lb/>
　　　　宿髙宻<lb/>
客路信悠悠荒城許暫投黄塵齊地晚紅禁海邦秋<lb/>
燈影明官驛鍾聲度縣樓去家今㡬許猶自夢東州<lb/>
　　　　過營丘<lb/>
山川無変易人事有消亡堪歎鷹揚地都爲鹿卧埸<lb/>
故基穿井邑衰草半濠隍属有歸歟歎豋臨倍感傷<lb/>
　　　　寓昌樂<lb/>
淮海来時路東西㡬日程一年行萬里數口託孤城<lb/>
邯水方馳箭崤凾未罷兵餘年巳無㡬坐此欲何成<lb/>
　　　　次益都<lb/>
<pb n="KR4d0569_SBCK_009-8b"/>
使傳来遥甸估車馳近坰茅廬城外市楊樹驛邊亭<lb/>
淄水穿原緑牛山入郡青西㳺應未遂又復渡滄𬈑<lb/>
　　　　送班㬌道<lb/>
鄊邦南北異姓字獨先知忽見還成别重逢緫未期<lb/>
路分殘雨外馬度夕陽時莫動林居興轅門新拜師<lb/>
　　　七言律詩<lb/>
　　　　送路理問出使太原<lb/>
使君持莭欲何之好是中原酣戰時天逺儲闈淹歲<lb/>
月雲纒殺氣傍旌旗渭川浪急舟行速秦樹隂深馬<lb/>
去遅復命東藩還㡬日風霜看取鬂成絲<lb/>
　　　　次韻㳺寳華寺<lb/>
失脚江湖髩欲華尋僧姑啜趙州茶卓泉不復聞飛<lb/>
錫說法空傳見雨花水樂隔林迷𣑽唄雲衣入户乱<lb/>
袈裟同㳺賴有蘭䑓客時出新詩闘彩霞<lb/>
<pb n="KR4d0569_SBCK_009-9a"/>
　　　　次韻哀逝<lb/>
豈期偕老到如今却掩深情此水潯傷逝巳枯潘岳<lb/>
淚齊眉真負孟光心䰟迷東海何時返迹閟西湖與<lb/>
恨深老我每多墳墓感一聞椘些浩難禁<lb/>
　　　　次韻寄陳大參<lb/>
仙風乆仰羽人丘功業今歸户牖矦萬事糺紛難辟<lb/>
糓一秋衰謝獨豋樓思閑巳蠟逰山屐碩治方資濟<lb/>
海舟聞說中營頻倚注文園肺病㡬時瘳<lb/>
　　　　次韻憶張雲門<lb/>
年来巳草絶交書豈為青山不負吾自分迂踈非世<lb/>
用愧公才力應時湏文多每憶相如病道勝兼疑子<lb/>
夏癯有客維舟同感念詩筒還復寄来無<lb/>
　　　　次韻㳺上方<lb/>
故人<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>我破愁顔風磴雲巖尚可攀五色蓬䒹常近<lb/>
<pb n="KR4d0569_SBCK_009-9b"/>
郭一湖波浪欲浮山江皋極目寒楓落澗道傷心細<lb/>
菊班作客異鄊俱老大乗時相賞不知還<lb/>
　　　　次韻㳺靈巖<lb/>
白浪連天日下㫪杖藜此地躡層峯山從水上揺光<lb/>
碧樹向雲間結影重香徑晚風歸野衲琴䑓暮色度<lb/>
踈鍾懐人憶事空惆悵登眺何曽得暫從<lb/>
　　　　次韻謁范文公祠<lb/>
長憶當時将相門范公壮氣獨軒軒百年義膽聞強<lb/>
虜一片忠心奉至尊祠宇何年遺結搆子孫易代自<lb/>
便蕃白頭悵望空歸去垂𥙿誰人及後昆<lb/>
　　　　次韻逰湖山<lb/>
偶向西山傍鶴飛絶愁嵐氣<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>人微道旁野樹飄花<lb/>
盡湖上隂雲作雨歸青瑣追趋恩獨厚赤松導引事<lb/>
多非求仙何佀瀛洲好清切依然近𬗋薇<lb/>
<pb n="KR4d0569_SBCK_009-10a"/>
　　　　渡海<lb/>
結屋雲林度半生老来翻向海中行驚看水色連天<lb/>
色厭聴風聲雜浪聲舟子夜喧疑島近估人暁卜驗<lb/>
潮平時危歸國渾無路敢憚波濤萬里程<lb/>
　　　　黒水洋<lb/>
渉海纔經五日期深洋一望黒淋漓波淫月夜人先<lb/>
見船過雨天龍未知險勝呂梁漂鷁䖏悲同巫峡泣<lb/>
猿時平生一叚乗桴意莫為微軀到此疑<lb/>
　　　　豋大牢山<lb/>
海上名山誰作鄰數峯髙起自為羣林明夜見水底<lb/>
日浪動暮疑岩下雲渺渺乾坤何䖏辨迢迢齊椘此<lb/>
中分那看囬首東南地烽火連年警報聞<lb/>
　　　　至東膠<lb/>
海上驚聞報暁鷄人家只在水雲西小舟横浦潮𥘉<lb/>
<pb n="KR4d0569_SBCK_009-10b"/>
落茅屋壓<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>鴉乱啼縣市僅誇南貨聚州城獨許北<lb/>
軍棲平生自是多離恨一到中原便慘悽<lb/>
　　　　宿髙宻<lb/>
杳杳山城倚暮天依依墟里見寒烟海邦出息空今<lb/>
日齊地徴求異昔年俗鄙誰歌招隐曲道窮虚誦卜<lb/>
居萹故鄊囬望在天末一片歸心對月懸<lb/>
　　　　營丘<lb/>
空壕廢堞繞營丘一望凄然使我愁賜履封矦千古<lb/>
在委端霸業此時休鴉啼古木西膠暮鴈落平蕪北<lb/>
海秋囬首江南萬餘里異鄊如此為誰留<lb/>
　　　　次昌樂<lb/>
世乱何從託此身荒城牢落偶相親民情固洽𥘉来<lb/>
日兵氣終悲乍見人鉅鹿郡連来羽檄穆陵関近起<lb/>
烽塵携家避地頭俱白冦至更堪消息真<lb/>
<pb n="KR4d0569_SBCK_009-11a"/>
　　　　北海郡<lb/>
齊國西行㡬日程平原望望怯𥘉經雨途車過泥蔵<lb/>
轍晴巷馬来塵滿城野色北連三晋<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>河流東注兩<lb/>
淮清中原土俗古云樂老我今多萬里情<lb/>
　　　五言長律<lb/>
　　　　甲辰元日對雪䏈句<lb/>
三冬不作雪元日乃飛花殆似呈豐兆<hi>蔡</hi>還如獻歲<lb/>
華暁梅同璀璨<hi>戴</hi>凍蝶闘交加疊逕如拖縞<hi>徐</hi>旋空<lb/>
若攪車随風踈復宻<hi>蔡</hi>雜霰整還斜葩借雲為葉<hi>戴</hi>
光凝月在沙迷汀難辨鷺<hi>徐</hi>著栁易分鴉詠絮應輸<lb/>
韞<hi>蔡</hi>吟車欲過义寒将椒酒敵<hi>戴</hi>瑩比塞酥嘉刻畫<lb/>
天呈巧<hi>徐</hi>鋪張地掩瑕早朝光映笏<hi>蔡</hi>暝獵勢漫罝<lb/>
後臘寕非瑞<hi>戴</hi>先春益自誇拂林微見蕋<hi>徐</hi>綴草淺<lb/>
窺芽暖促庭倪化<hi>蔡</hi>陽催瓦雀呀土融偏潤麦<hi>戴</hi>水<lb/>
<pb n="KR4d0569_SBCK_009-11b"/>
活最便茶不雨簷常滴<hi>徐</hi>當隂砌或遮詩成燈屢剪<lb/>
<hi>蔡</hi>坐乆鼓頻撾路活妨廽騎<hi>戴</hi>城嚴畏奏笳歲寒同<lb/>
在旅<hi>徐</hi>春至倍思家此日堪来興<hi>蔡</hi>歸舟向若耶<hi>戴</hi>
　　　七言絶句<lb/>
　　　　由范荘過天平次夷白學士韻<lb/>
范家里巷子孫稠㡬度經過囬白頭自是平生重風<lb/>
義豈緣花栁數来㳺<lb/>
　　　　秋思二首<lb/>
我家逺在浙東西萬里悲秋思轉迷欲向長途寄安<lb/>
信歸鴻飛盡暮鴉啼<lb/>
徃事分明似夢中㢢衣破帽立西風河流不爲愁人<lb/>
計势逐長江日夜東<lb/>
　　　　山東九日二首<lb/>
去年南地過重陽種得籬花一丈長及到山東詢莭<lb/>
<pb n="KR4d0569_SBCK_009-12a"/>
物傷心惟見葉飄黄<lb/>
年年此日倍思親况在天涯作竄臣昌樂城中風雨<lb/>
急㡬囬和淚洒衣巾<lb/>
　　　　憶汪遯齋二首<lb/>
四明覊客近如何别去今纔一月過記得小齋多野<lb/>
思豆花隂裏唱離歌<lb/>
一身獨向中原去每到前途憶故知折得栁條無寄<lb/>
者小橋東畔立多時<lb/>
　　　　送陳仲宣東還<lb/>
長途漠漠思凄凄人盡東還我獨西家在江南消息<lb/>
断煩君問訊重悲啼<lb/>
<pb n="KR4d0569_SBCK_009-12b"/>
九靈山房集卷之九終<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>妙絶古今巻一</head> <lb/>
    <p>
<pb n="KR4h0050_WYG_001-1a"/>
欽定四庫全書<lb/>
　妙絶古今巻一<lb/>
　　　　　　　　　　　　　　宋　湯漢　編<lb/>
　　左氏<lb/>
范宣子為政諸侯之幣重鄭人病之鄭伯如晉子産寓<lb/>
書於子西以告宣子<hi>寓寄也</hi>曰子為晉國四鄰諸侯不聞<lb/>
令德而聞重幣僑也惑之僑聞君子長國家者非無賄<lb/>
之患而無令名之難夫諸侯之賄聚於公室則諸侯貳<lb/>
<pb n="KR4h0050_WYG_001-1b"/>
<hi>貳離也</hi>若吾子賴之則晉國貳<hi>賴恃用之</hi>諸侯貳則晉國壊晉<lb/>
國貳則子之家壞何沒沒也<hi>没没沈滅之言</hi>將焉用賄夫令名德<lb/>
之輿也德國家之基也有基無壞無亦是務乎有德則<lb/>
樂樂則能久詩云樂只君子邦家之基有令德也夫上<lb/>
帝臨女無貳爾心有令名也夫恕思以明德則令名載<lb/>
而行之是以逺至邇安毋寧使人謂子子實生我<hi>無寧寧也</hi>
而謂子浚我以生乎<hi>浚取也</hi>象有齒以焚其身賄也<hi>焚斃也</hi>
宣子說乃輕幣<hi>襄公二十四年</hi>
<pb n="KR4h0050_WYG_001-2a"/>
襄公薨之月子産相鄭伯以如晉晉侯以我喪故未之<lb/>
見也子産使盡壞其館之垣而納車馬焉士文伯讓之<lb/>
曰敝邑以政刑之不修冦盜充斥無若諸侯之屬辱在<lb/>
寡君者何是以令吏人完客所館髙其閈閎厚其牆垣<lb/>
以無憂客使今吾子壞之雖從者能戒其若異客何以<lb/>
敝邑之為盟主繕完葺牆<hi>葺覆也</hi>以待賓客若皆毁之其<lb/>
何以共命寡君使匄請命<hi>請問毁垣之命</hi>對曰以敝邑褊小介<lb/>
於大國誅求無時<hi>誅責也</hi>是以不敢寧居悉索敝賦以來<lb/>
<pb n="KR4h0050_WYG_001-2b"/>
㑹時事<hi>隨時來朝㑹</hi>逢執亊之不間而未得見又不獲聞命<lb/>
未知見時不敢輸幣亦不敢暴露其輸之則君之府實<lb/>
也非薦陳之不敢輸也<hi>薦陳猶獻見也</hi>其暴露之則恐燥濕之<lb/>
不時而朽蠧以重敝邑之罪僑聞文公之為盟主也宫<lb/>
室卑庳無觀臺榭以崇大諸侯之館館如公寢庫廐繕<lb/>
修司空以時平易道路圬人以時塓館宫室諸侯賓至<lb/>
甸設庭燎僕人巡宫<hi>巡宫行夜</hi>車馬有所<hi>有所/處</hi>賓從有代<hi>代客</hi>
<hi>役</hi>巾車脂轄<hi>巾車主/車之官</hi>𨽻人牧圉各曕其亊<hi>曕視客所當得</hi>百官<lb/>
<pb n="KR4h0050_WYG_001-3a"/>
之屬各展其物<hi>展陳也謂羣官各陳其物以待賓</hi>公不留賓而亦無廢<lb/>
事憂樂同之事則巡之<hi>巡行也</hi>教其不知而恤其不足賓<lb/>
至如歸無寧菑患<hi>言見遇如此寧當復有灾患邪</hi>不畏冦盜而亦不患<lb/>
燥濕今銅鞮之宫數里<hi>銅鞮晉離宫</hi>而諸侯舍於𨽻人<hi>舍如𨽻人</hi>
<hi>舎</hi>門不容車而不可踰越<hi>門庭之内迫迮又有牆垣之限</hi>盜賊公行而<lb/>
夭厲不戒<hi>厲猶灾也言水潦無時</hi>賓見無時命不可知若又勿壊<lb/>
是無所藏幣以重罪也敢請執事將何所命之<hi>問晉命已所止</hi>
<hi>之宜</hi>雖君之有魯喪亦敝邑之憂也<hi>言鄭與魯亦有同姓之憂</hi>若獲薦<lb/>
<pb n="KR4h0050_WYG_001-3b"/>
幣修垣而行君之惠也敢憚勤勞文伯復命趙文子曰<lb/>
信我實不德而以𨽻人之垣以贏諸侯<hi>贏受也</hi>是吾罪也<lb/>
使士文伯謝不敏焉晉侯見鄭伯有加禮厚其宴好而<lb/>
歸之乃築諸侯之館叔向曰辭之不可以已也如是夫<lb/>
子産有辭諸侯賴之若之何其釋辭也<hi>襄三十一年</hi>
子皮欲使尹何為邑<hi>為邑大夫</hi>子産曰少未知可否子皮曰<lb/>
愿吾愛之不吾叛也使夫往而學焉夫亦愈知治矣子<lb/>
産曰不可人之愛人求利之也今吾子愛人則以政猶<lb/>
<pb n="KR4h0050_WYG_001-4a"/>
未能操刀而使割也其傷實多子之愛人傷之而已其<lb/>
誰敢求愛於子子於鄭國棟也棟折榱崩僑將厭焉敢<lb/>
不盡言子有美錦不使人學製焉大官大邑身之所庇<lb/>
也而使學者製焉其為美錦不亦多乎僑聞學而後入<lb/>
政未聞以政學者也若果行此必有所害譬如田獵射<lb/>
御貫則能獲禽<hi>貫習也</hi>若未嘗登車射御則敗績厭覆是<lb/>
懼何暇思獲子皮曰善哉虎不敏吾聞君子務知大者<lb/>
逺者小人務知小者近者我小人也衣服附在吾身我<lb/>
<pb n="KR4h0050_WYG_001-4b"/>
知而慎之大官大邑所以庇身也我逺而慢之微子之<lb/>
言吾不知也他日我曰子為鄭國我為吾家以庇焉其<lb/>
可也今而後知不足自今請雖吾家聽子而行子産曰<lb/>
人心之不同如其面焉吾豈敢謂子面如吾面乎抑心<lb/>
所謂危亦以告也子皮以為忠故委政焉子産是以能<lb/>
為鄭國<hi>傳言子産之治乃子皮之力</hi>
齊侯使晏嬰請繼室於晉<hi>復以女繼少姜</hi>既成昏<hi>許昏成</hi>晏子受<lb/>
禮<hi>受賓享之禮</hi>叔向從之宴相與語叔向曰齊其何如晏子<lb/>
<pb n="KR4h0050_WYG_001-5a"/>
曰此季世也吾弗知齊其為陳氏矣公棄其民而歸於<lb/>
陳氏齊舊四量豆區釜鍾四升為豆各自其四以登於<lb/>
釜<hi>四豆為區容斗六升四區為釡釜容六斗四升登成也</hi>釜十則鍾<hi>六斛四斗</hi>陳氏三<lb/>
量皆登一焉鍾乃大矣<hi>登加也加一謂加舊量之一也以五升為豆五豆為區五區為</hi>
<hi>釡則區三斗釡八斗鍾八斛</hi>以家量貸而以公量收之山木如市弗<lb/>
加於山魚鹽蜃蛤弗加於海<hi>賈如在山海不加貴䟽曰如往也</hi>民參其<lb/>
力二入於公而衣食其一<hi>言公重賦斂</hi>公聚朽蠧而三老凍<lb/>
餒國之諸市屨賤踊貴<hi>踊刖足者屨言刖多</hi>民人痛疾而或燠休<lb/>
<pb n="KR4h0050_WYG_001-5b"/>
之<hi>燠休痛念之聲謂陳氏也</hi>其愛之如父母而歸之如流水欲無獲<lb/>
民將焉辟之箕伯直柄虞遂伯戲<hi>四人皆舜後陳氏之先</hi>其相胡<lb/>
公大姬已在齊矣<hi>胡公四人之後周始封陳之祖大姬其妃也言陳氏雖為人臣然將有國</hi>
<hi>其先祖鬼神已與胡公共在齊</hi>叔向曰然雖吾公室今亦季世也戎馬<lb/>
不駕卿無軍行<hi>言晉衰弱不能征討救諸侯</hi>公乘無人卒列無長<hi>百人</hi>
<hi>為卒言人皆非其人非其長</hi>庶民罷敝而宫室滋侈道殣相望而女<lb/>
富溢尤<hi>女嬖寵之家</hi>民聞公命如逃冦讐欒郤胥原狐續慶<lb/>
伯降在皁𨽻<hi>八姓晉舊臣之族也</hi>政在家門<hi>大夫專政</hi>民無所依君日<lb/>
<pb n="KR4h0050_WYG_001-6a"/>
不悛以樂慆憂<hi>慆藏也</hi>公室之卑其何日之有<hi>言今至</hi>䜛鼎<lb/>
之銘曰昩旦丕顯後世猶怠<hi>昧旦早起也丕大也言夙興以務大顯後世猶懈怠</hi>
况日不悛其能久乎晏子曰子將若何<hi>問何以免此難</hi>叔向曰<lb/>
晉之公族盡矣肸聞之公室將卑其宗族枝葉先落則<lb/>
公從之肸之宗十一族唯羊舌氏在而已肸又無子<hi>無賢</hi>
<hi>子</hi>公室無度<hi>無法/度</hi>幸而得死<hi>言得以夀終為幸</hi>豈其獲祀初景<lb/>
公欲更晏子之宅曰子之宅近市湫隘囂塵不可以居<lb/>
請更諸爽塏者<hi>爽明塏燥</hi>辭曰君之先臣容焉臣不足以嗣<lb/>
<pb n="KR4h0050_WYG_001-6b"/>
之於臣侈矣且小人近市朝夕得所求小人之利也敢<lb/>
煩里旅<hi>旅衆也</hi>公笑曰子近市識貴賤乎對曰既利之敢<lb/>
不識乎公曰何貴何賤於是景公繁於刑有鬻踊者故<lb/>
對曰踊貴屨賤既已告於君故與叔向語而稱之<hi>傳䕶晏子</hi>
<hi>令不與張趯同譏傳譏張趯無隠諱同見本年</hi>景公於是省於刑君子曰仁人<lb/>
之言其利博哉晏子一言而齊侯省刑詩曰君子如祉<lb/>
亂庶遄已其是之謂乎及晏子如晉公更其宅反則成<lb/>
矣既拜<hi>拜謝其宅</hi>乃毁之而為里室皆如舊則使宅人反之<lb/>
<pb n="KR4h0050_WYG_001-7a"/>
<hi>還其故室</hi>且諺曰非宅是卜唯鄰是卜二三子先卜鄰矣<hi>二三</hi>
<hi>子謂鄰人</hi>違卜不祥君子不犯非禮小人不犯不祥古之制<lb/>
也吾敢違諸乎卒復其舊宅公弗許因陳桓子以請乃<lb/>
許之<hi>昭公三年</hi>
楚子狩于州萊<hi>狩冬獵也</hi>次于潁尾<hi>潁水之尾在下蔡西</hi>使蕩侯潘子司<lb/>
馬督囂尹午陵尹喜帥師圍徐以懼吳楚子次于乾谿<hi>在譙</hi>
<hi>國城父縣南</hi>以為之援雨雪王皮冠秦復陶<hi>秦所遺/羽衣也</hi>翠被<hi>以翠羽飾</hi>
<hi>被</hi>豹舄<hi>以豹皮/為履</hi>執鞭以出僕析父從右尹子革夕<hi>夕莫見</hi>王<lb/>
<pb n="KR4h0050_WYG_001-7b"/>
見之去冠被舍鞭<hi>敬大臣</hi>與之語曰昔我先王熊繹<hi>楚始封君</hi>
與吕伋<hi>齊太公之子丁公</hi>王孫牟<hi>衛康叔/子康伯</hi>燮父<hi>晉唐/叔子</hi>禽父<hi>周公子伯</hi>
<hi>禽</hi>並事康王四國皆有分我獨無有<hi>四國齊晉魯衛分珍寶之器</hi>今<lb/>
吾使人於周求鼎以為分王其與我乎對曰與君王哉<lb/>
昔我先王熊繹辟在荆山<hi>在新城沶鄉縣南</hi>篳路籃縷以處草<lb/>
莽跋涉山林以事天子唯是桃弧棘矢以共禦王事<hi>桃弧</hi>
<hi>棘矢以禦不祥言楚在山林少所出有也</hi>齊王舅也<hi>成王母齊太公女</hi>晉及魯衛王<lb/>
母弟也楚是以無分而彼皆有今周與四國服事君王<lb/>
<pb n="KR4h0050_WYG_001-8a"/>
將惟命是從豈其愛鼎王曰昔我皇祖伯父昆吾舊許<lb/>
是宅今鄭人貪賴其田而不我與我若求之其與我乎<lb/>
對曰與君王哉周不愛鼎鄭敢愛田王曰昔諸侯逺我而<lb/>
畏晉今我大城陳蔡不羮賦皆千乘子與有勞焉諸侯<lb/>
其畏我乎對曰畏君王哉是四國者專足畏也<hi>四國陳蔡二不</hi>
<hi>羮</hi>又加之以楚敢不畏君王哉工尹路請曰君王命剥<lb/>
圭以為鏚柲<hi>鏚斧也祕柄也破圭玉以飾斧柄也</hi>敢請命<hi>請制度之命</hi>王入視<lb/>
之析父謂子革吾子楚國之望也今與王言如響國其<lb/>
<pb n="KR4h0050_WYG_001-8b"/>
若之何<hi>譏其順王心</hi>子革曰摩厲以須王出吾刃將斬矣<hi>以已</hi>
<hi>喻鋒刃欲自摩厲以斬王之淫慝</hi>王出復語左史倚相趨過王曰是良<lb/>
史也子善視之是能讀三墳五典八索九丘對曰臣嘗<lb/>
問焉昔穆王欲肆其心周行天下將皆必有車轍馬跡<lb/>
焉祭公謀父作祈招之詩以止王心王是以獲没於祇<lb/>
宫臣問其詩而不知也若問逺焉其焉能知之王曰子<lb/>
能乎對曰能其詩曰祈招之愔愔式昭德音<hi>愔愔安和貌</hi>思<lb/>
我王度式如玉式如金<hi>金玉取其堅重</hi>形民之力而無醉飽之<lb/>
<pb n="KR4h0050_WYG_001-9a"/>
心<hi>言國之用民當隨其力任如金冶之器隨器而制形故言形民之力去其醉飽過盈之心○朱文公云家</hi>
<hi>語貞觀政要形皆作刑盖剖剥之意</hi>王揖而入饋不食寢不寐數日不能<lb/>
自克以及於難仲尼曰古也有志克已復禮仁也信善<lb/>
哉楚靈王若能如是豈其辱於乾谿<hi>昭十二年</hi>
晉韓起聘于鄭宣子有環其一在鄭商<hi>玉環同工共朴自共為雙</hi>宣<lb/>
子謁諸鄭伯<hi>謁請也</hi>子産弗與曰非官府之守器也寡君<lb/>
不知子太叔子羽謂子産曰韓子亦無幾求<hi>言所求少</hi>晉國<lb/>
亦未可以貳晉國韓子不可偷也若屬有䜛人交鬬其<lb/>
<pb n="KR4h0050_WYG_001-9b"/>
間鬼神而助之以興其凶怒悔之何及吾子何愛於一<lb/>
環其以取憎於大國也盍求而與之子産曰吾非偷晉<lb/>
而有二心將終事之是以弗與忠信故也僑聞君子非<lb/>
無賄之難立而無令名之患僑聞為國非不能事大字<lb/>
小之難無禮以定其位之患夫大國之人令於小國而<lb/>
皆獲其求将何以給之一共一否為罪滋大大國之求<lb/>
無禮以斥之何饜之有吾且為鄙邑則失位矣<hi>不復成國</hi>若<lb/>
韓子奉命以使而求玉焉貪淫甚矣獨非罪乎出一玉<lb/>
<pb n="KR4h0050_WYG_001-10a"/>
以起二罪吾又失位韓子成貪將焉用之且吾以玉賈<lb/>
罪不亦銳乎<hi>銳細小也</hi>韓子買諸賈人既成賈矣商人曰必<lb/>
告君大夫韓子請諸子産曰日起請夫環執政弗義弗<lb/>
敢復也<hi>復重求也</hi>今買諸商人商人曰必以聞敢以為請子<lb/>
産對曰昔我先君桓公與商人皆出自周<hi>鄭本在周畿内桓公東遷</hi>
<hi>并與商人俱來</hi>庸次比耦<hi>庸用也用次更相從耦耕</hi>以艾殺此地斬之蓬蒿<lb/>
藜藋而共處之世有盟誓以相信也曰爾無我叛我無<lb/>
强賈無或匄奪爾有利市寳賄我勿與知恃此質誓故<lb/>
<pb n="KR4h0050_WYG_001-10b"/>
能相保以至于今今吾子以好來辱而謂敝邑强奪商<lb/>
人是教敝邑背盟誓也毋乃不可乎吾子得玉而失諸<lb/>
侯必不為也若大國令而共無藝<hi>藝法也</hi>鄭鄙邑也亦弗為<lb/>
也<hi>不欲為鄙邑事</hi>僑若獻玉不知所成敢私布之韓子辭玉曰<lb/>
起不敏敢求玉以徼二罪敢辭之鄭六卿餞宣子於郊<lb/>
宣子私覲於子産以玉與馬曰子命起舍夫玉是賜我<lb/>
玉而免吾死也敢不藉手以拜<hi>昭十六年</hi>
梗陽人有獄魏戊不能斷以獄上<hi>上魏子舒</hi>其大宗賂以女<lb/>
<pb n="KR4h0050_WYG_001-11a"/>
樂<hi>訟者之大宗</hi>魏子將受之魏戊謂閻沒女寛<hi>二子魏子之屬大夫</hi>曰<lb/>
主以不賄聞於諸侯若受梗陽人賄莫甚焉吾子必諫<lb/>
皆許諾退朝待於庭<hi>魏子朝君退而待於魏子之庭</hi>饋入召之<hi>召二大夫食</hi>
比置三歎既食使坐魏子曰吾聞諸伯叔諺曰唯食忘<lb/>
憂吾子置食之間三歎何也同辭而對曰或賜二小人<lb/>
酒不夕食<hi>言飢甚</hi>饋之始至恐其不足是以歎中置自咎<lb/>
曰豈將軍食之而有不足是以再歎<hi>魏子中軍帥故謂之將軍</hi>及饋<lb/>
之畢願以小人之腹為君子之心屬厭而已<hi>屬足也言小人之腹</hi>
<pb n="KR4h0050_WYG_001-11b"/>
<hi>飽猶知厭足君子之心亦宜然</hi>獻子辭梗陽人<hi>昭二十八年</hi>
邾黒肱以濫來奔賤而書名重地故也<hi>黑肱非命卿故曰賤</hi>君子<lb/>
曰名之不可不慎也如是<hi>是黒肱也</hi>夫有所有名而不如其<lb/>
已<hi>有所謂有地也言雖有名不如無名已止也</hi>以地叛雖賤必書地以名其<lb/>
人終為不義弗可滅已是故君子動則思禮行則思義<lb/>
不為利回<hi>回正心也</hi>不為義疚<hi>疚病也見義則為之</hi>或求名而不得或<lb/>
欲蓋而名章懲不義也齊豹為衛司寇守嗣大夫作而<lb/>
不義其書為盜<hi>求名而不得也二十年豹殺衛侯兄</hi>邾庶其莒牟夷邾黒<lb/>
<pb n="KR4h0050_WYG_001-12a"/>
肱以土地出求食而已不求其名賤而必書此二物者<lb/>
所以懲肆而去貪也<hi>物事也肆放也齊豹書盜懲肆也三叛人名去貪也</hi>若艱難<lb/>
其身以險危大人而有名章徹攻難之士將奔走之<hi>攻猶</hi>
<hi>作也奔走猶趨赴也</hi>若竊邑叛君以徼大利而無名貪冒之民將<lb/>
寘力焉<hi>盡力為之不顧於見書</hi>是以春秋書齊豹曰盜三叛人名<lb/>
以懲不義數惡無禮其善志也<hi>無禮惡逆皆數而不志記事之善者也</hi>故<lb/>
曰春秋之稱微而顯婉而辨上之人能使昭明善人勸<lb/>
焉淫人懼焉是以君子貴之<hi>昭三十一年</hi>
<pb n="KR4h0050_WYG_001-12b"/>
　　國語<lb/>
晉文公既定襄王于郟王勞之以地辭請隧焉<hi>賈待中云隧王</hi>
<hi>之葬禮闕地通路曰隧</hi>王弗許曰昔我先王之有天下也規方千<lb/>
里以為甸服<hi>規規畫而有之</hi>以供上帝山川百神之祀<hi>以其職貢供王</hi>
<hi>祭也</hi>以備百姓兆民之用以待不庭不虞之患其餘以均<lb/>
分公侯伯子男<hi>其餘向服之外地也</hi>使各有寧宇以順及天地無<lb/>
逢其災害<hi>順天地尊卑之義也若相侵犯則有災害</hi>先王豈有賴焉<hi>賴利也言無所</hi>
<hi>利皆均分諸侯</hi>内官不過九御<hi>九御/九嬪</hi>外官不過九品<hi>九品九卿</hi>足以<lb/>
<pb n="KR4h0050_WYG_001-13a"/>
供給神祇而已<hi>言嬪與卿主祭祀也</hi>豈敢猒縱其耳目心腹以亂<lb/>
百度亦唯是死生之服物采章以臨長百姓而輕重布<lb/>
之王何異之有<hi>輕重布之貴賤各有等也</hi>今天降禍災於周室予一<lb/>
人僅亦守府<hi>僅猶劣也府先王之府藏</hi>又不佞以勤叔父而班先王<lb/>
之大物以賞私德<hi>班分也大物謂隧也</hi>其叔父實應且憎以非予<lb/>
一人予一人豈敢有愛也<hi>應猶受憎惡也言晉文雖當私賞猶非我一人</hi>先民<lb/>
有言曰改玉改行<hi>玉佩玉所以節行步也君臣尊卑遲速有節言服其服則行其禮以言晉</hi>
<hi>侯尚在臣位不宜有隧也</hi>叔父若能光裕大德更姓改物以創制天<lb/>
<pb n="KR4h0050_WYG_001-13b"/>
下自顯庸也<hi>改物改正朔易服色也</hi>而縮取備物以鎮撫百姓<hi>縮引</hi>
<hi>也備物隧之屬</hi>予一人其流辟於裔土何辭之與有<hi>流放也言將放辟於</hi>
<hi>荒裔復何陳辭之有乎</hi>若由是姬姓也<hi>謂文公未更姓而王</hi>尚將列為公侯<lb/>
以復先王之職大物其未可改也叔父其茂昭明德物<lb/>
將自至<hi>言有天下則隧自至</hi>予敢以私勞變前之大章以忝天下<lb/>
<hi>章表也所以表明天子與諸侯異物</hi>其若先王與百姓何<hi>言無以奉先王鎮撫百姓</hi>何<lb/>
政令之為也<hi>何以復臨百姓而為政令乎</hi>若不然叔父有地而隧焉<lb/>
<hi>自制地為隧也</hi>予安能知之<hi>所不/敢禁</hi>文公遂不敢請受地而還<hi>西山</hi>
<pb n="KR4h0050_WYG_001-14a"/>
<hi>曰愚按此篇要領在班先王之大物以賞私徳一語後云余敢以私勞變前之大章蓋覆說此意也晉文公之</hi>
<hi>於定襄王自以為不世之大功其請隧也蓋駸駸乎窺大物之漸襄王目之曰私徳曰私勞所以折其驕矜不</hi>
<hi>遜之意玩其辭氣若優游而實峻烈真可為告諭諸侯之法</hi>
公父文伯退朝朝其母其母方績文伯曰以歜之家而<lb/>
主猶績<hi>言家有寵不當績也</hi>懼干季孫之怒也<hi>季孫康子也</hi>其以歜為<lb/>
不能事主乎其母歎曰魯其亡乎使僮子備官而未之<lb/>
聞邪居吾語女<hi>居坐</hi>昔聖王之處民也擇瘠土而處之勞<lb/>
其民而用之故長王天下夫民勞則思思則善心生逸<lb/>
<pb n="KR4h0050_WYG_001-14b"/>
則淫淫則忘善忘善則惡心生沃土之民不材淫也瘠<lb/>
土之民莫不嚮義勞也是故天子大采朝日與三公九<lb/>
卿祖識地徳<hi>大采衮織也祖習也識知也</hi>日中考政與百官之政事<lb/>
師尹維旅牧相宣序民事<hi>宣偏也序次也</hi>少采夕月與太史司<lb/>
載糾䖍天刑<hi>糾共也䖍敬也</hi>日入監九御使潔奉禘郊之粢盛而<lb/>
後即安<hi>即就也</hi>諸侯朝修天子之業命<hi>業事也</hi>晝考其國職夕<lb/>
省其典刑夜儆百工使無慆淫而後即安卿大夫朝考其<lb/>
職晝講其庶政夕序其業夜庀其家事而後即安<hi>庀治也</hi>士<lb/>
<pb n="KR4h0050_WYG_001-15a"/>
朝而受業晝而講貫夕而習復夜而計過無憾而後即<lb/>
安自庶人以下明而動晦而休無日以怠王后親織𤣥<lb/>
紞公侯之夫人加之紘綖<hi>說云紞冠之埀前後者昭謂紞所以縣瑱當耳者</hi>卿<lb/>
之内子為大帶<hi>卿之適妻曰内子大帶緇帶也</hi>命婦成祭服<hi>命婦大夫之妻</hi>列<lb/>
士之妻加之以朝服<hi>列士元士也既成祭服又加之以朝服也</hi>自庶士以下<lb/>
皆衣其夫<hi>庶士下士也下至庶人也</hi>社而賦亊烝而獻功<hi>社春分祭社也事農</hi>
<hi>桑之屬也冬祭曰烝烝而獻五榖布帛之功也</hi>男女效績愆則有辟古之制也<lb/>
君子勞心小人勞力先王之訓也自上以下誰敢淫心<lb/>
<pb n="KR4h0050_WYG_001-15b"/>
舍力今我寡也爾又在下位朝夕處事猶恐忘先人之<lb/>
業况有怠惰其何以避辟吾冀而朝夕修我曰必無廢<lb/>
先人爾今曰胡不自安<hi>欲使我不績而自安</hi>以是承先君之官余懼<lb/>
穆伯之絶祀也仲尼聞之曰弟子志之季氏之婦不淫<lb/>
矣<lb/>
叔向見韓宣子宣子憂貧叔向賀之宣子曰吾有卿之<lb/>
名而無其實無以從二三子吾是以憂子賀我何故對<lb/>
曰昔欒武子無一卒之田<hi>上大夫一卒之田</hi>其官不備其宗器<lb/>
<pb n="KR4h0050_WYG_001-16a"/>
<hi>宗宗官器祭器</hi>宣其德行順其憲則使越于諸侯<hi>越發聞也</hi>諸侯親<lb/>
之戎狄懐之以正晉國行刑不疚<hi>疚病也</hi>以免於難<hi>免弑君之</hi>
<hi>難</hi>及桓子驕汰奢侈貪欲無藝<hi>桓子欒書/之子黶也</hi>畧則行志<hi>則法</hi>
假貸居賄宜及於難而賴武之德以没其身及懐子改<lb/>
桓之行而修武之德<hi>懐子桓子之子盈也</hi>可以免於難而離桓之<lb/>
罪以亡于楚<hi>亡奔也</hi>夫郤昭子<hi>昭子郤至也</hi>其富半公室其家<lb/>
半三軍恃其富寵以泰于國其身尸於朝其宗滅于絳<lb/>
不然八郤五大夫三卿<hi>三卿郤錡郤至郤犨又有五人為大夫</hi>其寵大矣<lb/>
<pb n="KR4h0050_WYG_001-16b"/>
一朝而滅莫之哀也唯無德也今吾子有欒武子之貧<lb/>
吾以為能其德矣是以賀若不憂德之不建而患貨之<lb/>
不足將弔不暇何賀之有宣子拜稽首焉曰起也將亡<lb/>
賴子存之非起也敢專承之其自桓叔以下嘉吾子之<lb/>
賜<hi>桓叔韓氏之祖曲沃桓叔也○合求玉憂貧二事觀之宣子盖多欲矣居則賴叔向以存其亡出則因子</hi>
<hi>産以兔其憂而韓子卒稱君子且令終焉人其可無法家拂士乎哉</hi>
趙簡子使尹鐸為晉陽曰必墮其壘培<hi>墮壊也壘荀寅士吉射圍趙氏</hi>
<hi>所作壁壘也</hi>吾將往焉若見壘培是見寅與吉射也尹鐸往<lb/>
<pb n="KR4h0050_WYG_001-17a"/>
而增之簡子如晉陽見壘怒曰必殺鐸也而後入大夫<lb/>
辭之<hi>辭請也</hi>不可曰是昭予讐也郵無正進<hi>無正晉大夫郵良伯樂</hi>
曰昔先主文子少釁於難<hi>文子簡子祖趙武也釁猶離也難謂莊姬之讒趙氏見討</hi>
從姬氏於公宫<hi>姬氏莊姬趙朔之妻文子之母晉景公之姊也</hi>有孝德以出在<lb/>
公族<hi>為公族大夫</hi>有恭德以升在位有武德以羞為正卿有<lb/>
温德以成其名譽失趙氏之典刑而去其師保<hi>在公宫故無師</hi>
<hi>保也</hi>基於其身以克復其所及景子長於公宫<hi>景子文子之子簡子</hi>
<hi>之父趙成也從其王母在公宫</hi>未及教訓而嗣立矣亦能纂修其身以<lb/>
<pb n="KR4h0050_WYG_001-17b"/>
受先業無謗於國順德以學子<hi>學教也</hi>擇言以教子擇師<lb/>
保以相子今吾子嗣位有文之典刑有景之教訓重<lb/>
之以師保加之以父兄<hi>同宗之父兄</hi>子皆䟽之以及此難<hi>荀士</hi>
<hi>之難</hi>夫尹鐸曰思樂而喜思難而懼人之道也委土可以<lb/>
為師保吾何為不増<hi>言見壘培可以戒懼足當師保何為不増</hi>是以修之庶<lb/>
曰可以鑑而鳩趙宗乎<hi>鳩安也</hi>若罰之是罰善也罰善必<lb/>
賞惡臣何望矣簡子說曰微子吾幾不為人矣以免難<lb/>
之賞賞尹鐸<hi>免難之賞軍賞也言見戒而懼懼則有備是為免難也</hi>
<pb n="KR4h0050_WYG_001-18a"/>
左史倚相廷見申公子亹<hi>子亹楚申公史老也</hi>子亹不出左史謗<lb/>
之舉伯以告<hi>舉伯是大夫也</hi>子亹怒而出曰子無亦謂我老耄<lb/>
而舍我而又謗我左史曰唯子老耄故欲見以交儆子<lb/>
若子方壯能經營百事倚相將奔走承序<hi>承受事業次序</hi>於是<lb/>
不給而何暇得見昔衛武公年數九十有五矣猶箴儆於<lb/>
國曰自卿以下至于師長士<hi>師長大夫士衆士也</hi>苟在朝者無謂<lb/>
我老耄而舍我<hi>舍棄也八十曰耄</hi>必恭恪於朝朝夕以交戒我<lb/>
聞一二之言必誦志而納之以訓道我<hi>言謗譽之言志記也</hi>在輿<lb/>
<pb n="KR4h0050_WYG_001-18b"/>
有旅賁之規位宁有宫師之典倚几有誦訓之諌<hi>誦訓工師</hi>
<hi>所誦之諫書之於几</hi>居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴臨事有瞽史之道<hi>事戎祀也瞽樂</hi>
<hi>太師掌詔吉凶史太史也掌詔禮事</hi>㝠居有師工之誦<hi>師樂師工瞽矇也誦謂箴諫也</hi>史<lb/>
不失書矇不失誦以訓御之<hi>御進也</hi>於是乎作懿戒以自<lb/>
警也<hi>懿詩大雅抑之篇也懿讀曰抑</hi>及其没也謂之叡聖武公子實不<lb/>
叡聖於倚相何害周書曰文王至于日中昃不皇暇食<lb/>
惠于小民維政之恭文王猶不敢惰今子老楚國而欲<lb/>
自安也<hi>老老恃是國也</hi>以禦數者王將何為<hi>禦止也數者謂箴戒誹謗也為人臣</hi>
<pb n="KR4h0050_WYG_001-19a"/>
<hi>尚如此王將復何為</hi>若常如此楚其難哉子亹懼曰老之過也<hi>老子</hi>
<hi>亹名</hi>乃驟見左史<lb/>
鬬且廷見令尹子常<hi>鬬且楚大夫子常子囊之孫囊瓦也</hi>子常與之語問<lb/>
蓄貨聚馬歸以語其弟曰楚其亡乎不然令尹其不免<lb/>
乎吾見令尹令尹問蓄聚積實如餓豺狼焉殆必亡者也夫<lb/>
古者聚貨不妨民衣食之利聚馬不害民之財用<hi>貨珠玉之</hi>
<hi>屬自然物也</hi>國馬足以行軍<hi>國馬名/馬也</hi>公馬足以稱賦<hi>公馬公之戎馬</hi>
<hi>也稱舉也賦兵賦也</hi>不是過也公貨足以賓獻<hi>賓饗贈獻貢也</hi>家貨足以<lb/>
<pb n="KR4h0050_WYG_001-19b"/>
共用<hi>家大夫也</hi>不是過也夫貨馬郵則闕於民<hi>郵過也闕缺也</hi>民多<lb/>
闕則有離畔之心將何以封矣<hi>封封國也</hi>昔鬬子文三舍令<lb/>
尹<hi>子文鬬伯比之子於菟也舍去也</hi>無一日之積恤民故也成王聞子<lb/>
文之朝不及夕也於是乎每朝設脯一束糗一筐以羞<lb/>
子文<hi>糗寒粥也筐器名也羞進也</hi>至于今令尹秩之<hi>秩常也</hi>成王每出<lb/>
子文之祿必逃王止而後復人謂子文曰人生求富而<lb/>
子逃之何也對曰夫從政者以庇民也民多曠者而我<lb/>
取富焉<hi>曠空也</hi>是勤民以自封也死無日矣我逃死非逃<lb/>
<pb n="KR4h0050_WYG_001-20a"/>
富也故莊王之世滅若敖氏唯子文之後在至于今處<lb/>
鄖為楚良臣是不先恤民而後已之富乎今子常先大<lb/>
夫之後也<hi>先大夫子囊也</hi>而相楚君無令名於四方民之羸餒<lb/>
日日已甚四境盈壘<hi>言壘壁滿於四境之内</hi>道殣相望盜賊伺目<lb/>
民無所放<hi>放依也</hi>是之不恤而蓄聚不厭其速怨於民多<lb/>
矣<hi>速召也</hi>積貨滋多蓄怨滋厚不亡何待夫民心之愠也<lb/>
若防大川焉潰而所犯必大矣子常其能賢於成靈乎<lb/>
成不禮於穆願食熊蹯不獲而死靈王不顧於民一國<lb/>
<pb n="KR4h0050_WYG_001-20b"/>
弃之如遺迹焉子常為政而無禮不顧甚於成靈其獨何<lb/>
力以待之<hi>待猶禦也</hi>期年乃有柏舉之戰子常奔鄭昭王奔隨<lb/>
吳王夫差起師伐越越王勾踐起師逆之江大夫種乃<lb/>
獻謀曰夫吳之與越唯天所授王其無庸戰夫申胥華<lb/>
登簡服吳國之士於甲兵而未嘗有所挫也夫一人善<lb/>
射百夫決拾<hi>決鈎弦也拾捍也言申胥華登善用兵衆必化之</hi>勝未可成<hi>成猶必也</hi>
夫謀必素見成事焉而後履之不可以授命<hi>授命猶鬬命也</hi>王<lb/>
不如設戎約辭行成<hi>設兵自備約其辭以求平</hi>以喜其民以廣侈吳<lb/>
<pb n="KR4h0050_WYG_001-21a"/>
王之心吾以卜之於天天若棄吳必許吾成而不吾足<lb/>
也<hi>言越不足畏</hi>將必寛然有伯諸侯之心焉既罷弊其民而<lb/>
天奪之食安受其燼乃無有命矣<hi>吳無復有天命矣</hi>越王許諾<lb/>
乃命諸稽郢行成於吳曰寡君勾踐使下臣郢不敢顯<lb/>
然布幣行禮敢私告於下執亊曰昔者越國見禍得罪<lb/>
於天王<hi>見禍於天得罪謂傷闔廬也言天王尊之以名</hi>天王親趨玉趾以心孤<lb/>
勾踐<hi>孤弃也</hi>而又宥赦之君王之於越也繄起死人而肉<lb/>
白骨也<hi>繄是也</hi>孤不敢忘天災其敢忘君王之大賜乎今<lb/>
<pb n="KR4h0050_WYG_001-21b"/>
勾踐申禍無良<hi>申重也良善也</hi>草鄙之人敢忘天王之大德而<lb/>
思邊垂之小怨以重得罪於下執亊勾踐用帥二三<lb/>
之老親委重罪頓䫙於邊今君王不察盛怒屬兵將殘<lb/>
伐越國越國固貢獻之邑也君王不以鞭箠使之而辱<lb/>
軍士使冦令焉<hi>若禦冦之號令</hi>勾踐請盟一介嫡女執箕箒以<lb/>
䀭姓於王宫<hi>一介一人晐備姓庶姓也曲禮曰納女於天子曰備百姓</hi>一介嫡男奉<lb/>
槃匜以隨諸御<hi>御近臣宦豎之屬</hi>春秋貢獻不解於王府天王<lb/>
豈辱裁之亦征諸侯之禮也<hi>征稅也此亦天子征稅諸侯之禮</hi>夫諺曰<lb/>
<pb n="KR4h0050_WYG_001-22a"/>
狐埋之而狐搰之是以無成功<hi>搰發也</hi>今天王既封殖越<lb/>
國以明聞於天下<hi>言天下備聞</hi>而又刈亡之是天王之無成<lb/>
勞也雖四方之諸侯則何實以亊吳敢使下臣盡辭唯<lb/>
天王秉利度義焉吳王夫差乃告諸大夫曰孤將有大<lb/>
志於齊吾將許越成而無拂吾慮若越既改吾又何求<lb/>
若其不改反行吾振旅焉<hi>伐齊反振旅而討之</hi>申胥諫曰不可許<lb/>
也夫越非實忠心好吳也又非懾畏吾甲兵之强也大<lb/>
夫種勇而善謀將還玩吾國於股掌之上以得其志<hi>還轉</hi>
<pb n="KR4h0050_WYG_001-22b"/>
<hi>也</hi>夫固知君王之盖威以好勝也<hi>盖猶尚也</hi>故婉約其辭以<lb/>
從逸王志使淫樂於諸夏之國以自傷也使吾甲兵頓<lb/>
弊民人離落而日以憔悴然後安受吾燼夫越王好信<lb/>
以愛民四方歸之年榖時熟日長炎炎及吾猶可以戰<lb/>
也為虺弗摧為蛇將若何<hi>虺小蛇大</hi>吳王曰大夫奚隆於越<lb/>
<hi>隆盛也</hi>越曽足以為大虞乎若無越則吾何以春秋曜吾<lb/>
軍士乃許之成將盟越王又使諸稽郢辭曰以盟為有<lb/>
益乎前盟口血未乾足以結信矣以盟為無益乎君王<lb/>
<pb n="KR4h0050_WYG_001-23a"/>
舍甲兵之威以臨使之而胡重於鬼神而自輕也吳王<lb/>
乃許之荒成不盟<hi>荒空也</hi>
　　孫子<lb/>
孫子曰凡先處戰地而待敵者佚後處戰地而趨敵者<lb/>
勞故善戰者致人而不致於人能使敵人自至者利之<lb/>
也能使敵人不得至者害之也故敵佚能勞之飽能饑<lb/>
之安能動之出其所不趨趨其所不意行千里而不勞<lb/>
者行於無人之地也攻而必取者攻其所不守也守而<lb/>
<pb n="KR4h0050_WYG_001-23b"/>
必固者守其所不攻也故善攻者敵不知其所守善守<lb/>
者敵不知其所攻微乎微乎至於無形神乎神乎至於<lb/>
無聲故能為敵之司命進而不可禦者衝其虚也退而<lb/>
不可追者速而不可及也故我欲戰敵雖髙壘深溝不<lb/>
得不與我戰者攻其所必救也我不欲戰雖畫地而守<lb/>
之敵不得與我戰者乖其所之也故形人而我無形則<lb/>
我專而敵分我專為一敵分為十是以十攻其一也則<lb/>
我衆敵寡能以衆擊寡則吾之所與戰者約矣吾所與<lb/>
<pb n="KR4h0050_WYG_001-24a"/>
戰之地不可知不可知則敵所備者多敵所備者多則<lb/>
吾所與戰者寡矣故備前則後寡備後則前寡備左則<lb/>
右寡備右則左寡無所不備則無所不寡寡者備人者<lb/>
也衆者使人備已者也故知戰之地知戰之日則可千<lb/>
里而㑹戰不知戰地不知戰日則左不能救右右不能<lb/>
救左前不能救後後不能救前而况逺者數十里近者<lb/>
數里乎以吾度之越人之兵雖多亦奚益於勝哉故曰<lb/>
勝可為也敵雖衆可使無鬬故䇿之而知得失之計作之<lb/>
<pb n="KR4h0050_WYG_001-24b"/>
而知動靜之理形之而知死生之地角之而知有餘不<lb/>
足之處故形兵之極至於無形無形則深間不能窺智<lb/>
者不能謀因形而措勝於衆衆不能知人皆知我所以<lb/>
勝之形而莫知吾所以制勝之形故其戰勝不復而應<lb/>
形於無窮夫兵形象水水之形避髙而趨下兵之形避<lb/>
實而擊虚水因地而制流兵因敵而制勝故兵無常勢<lb/>
水無常形能因敵變化而取勝者謂之神故五行無常<lb/>
勝四時無常位日有短長月有死生<lb/>
<pb n="KR4h0050_WYG_001-25a"/>
　　列子<lb/>
子列子曰天地無全功聖人無全能萬物無全用故天<lb/>
職生覆地職形載聖職教化物職所宜然則天有所短<lb/>
地有所長聖有所否物有所通何則生覆者不能形載<lb/>
形載者不能教化教化者不能違所宜宜定者不出所<lb/>
位故天地之道非隂則陽聖人之教非仁則義萬物之<lb/>
宜非柔則剛此皆隨所宜而不能出所位者也故有生<lb/>
者有生生者有形者有形形者有聲者有聲聲者有色<lb/>
<pb n="KR4h0050_WYG_001-25b"/>
者有色色者有味者有味味者生之所生者死矣而生<lb/>
生者未嘗終形之所形者實矣而形形者未嘗有聲之<lb/>
所聲者聞矣而聲聲者未嘗發色之所色者彰矣而色<lb/>
色者未嘗顯味之所味者嘗矣而味味者未嘗呈皆無<lb/>
為之職也能隂能陽能柔能剛能短能長能圓能方能<lb/>
生能死能暑能凉能浮能沈能宫能商能出能没能𤣥<lb/>
能黄能甘能苦能羶能香無知也無能也而無不知也<lb/>
而無不能也<lb/>
<pb n="KR4h0050_WYG_001-26a"/>
造父之師曰泰豆氏造父之始從習御也執禮甚卑泰<lb/>
豆三年不告造父執禮愈謹乃告之曰古詩言良弓之<lb/>
子必先為箕良冶之子必先為裘女先觀吾趣趣如吾<lb/>
然後六轡可持六馬可御造父曰唯命所從泰豆乃立<lb/>
木為塗僅可容足計步而置履之而行趣走往還無跌<lb/>
失也造父學之三日盡其巧泰豆歎曰子何其敏也得<lb/>
之捷乎凡所御者亦如此也曩汝之行得之於足應之<lb/>
於心推於御也齊輯乎轡銜之際而急緩乎脣吻之和<lb/>
<pb n="KR4h0050_WYG_001-26b"/>
正度乎胷臆之中而執節乎掌握之間内得於中心而<lb/>
外合於馬志是故能進退履繩墨而旋曲中規矩取道<lb/>
致逺而氣力有餘誠得其術也得之於銜應之於轡得<lb/>
之於轡應之於手得之於手應之於心則不以目視不<lb/>
以䇿驅心閑體正六轡不亂而二十四蹄所投無差迴<lb/>
旋進退莫不中節然後輿輪之外可使無餘轍馬蹄之<lb/>
外可使無餘地未嘗覺山谷之險原隰之夷視之一也<lb/>
吾術窮矣汝其識之<lb/>
<pb n="KR4h0050_WYG_001-27a"/>
北宫子謂西門子曰朕與子並世也而人子達並族也而人子敬<lb/>
並貌也而人子愛並言也而人子庸並行也而人子誠並仕也<lb/>
而人子貴並農也而人子富並商也而人子利朕衣則裋褐食<lb/>
則粢糲居則蓬室出則徒行子衣則文錦食則粱肉居則連欐<lb/>
出則結駟在家熙然有弃朕之心在朝諤然有敖朕之<lb/>
色請謁不相及遨遊不同行固有年矣子自以德過朕<lb/>
耶西門子曰予無以知其實汝造亊而窮予造事而達<lb/>
此厚薄之驗歟<hi>謂徳有厚薄也</hi>而皆謂與予並汝之顔厚矣北<lb/>
<pb n="KR4h0050_WYG_001-27b"/>
宫子無以應自失而歸中途遇東郭先生先生曰汝奚<lb/>
往而反偊偊而步有深媿之色耶北宫子言其狀東郭<lb/>
先生曰吾將舍汝之愧與汝更之西門氏而問之曰汝<lb/>
奚辱北宫子之深乎固且言之西門子曰北宫子言世<lb/>
族年貌言行與予並而貴賤貧富與予異予語之曰予<lb/>
無以知其實汝造事而窮予造事而達此將厚薄之驗<lb/>
歟而皆謂與予並汝之顔厚矣東郭先生曰汝之言厚<lb/>
薄不過言才德之差吾之言厚薄異於是矣夫北宫子<lb/>
<pb n="KR4h0050_WYG_001-28a"/>
厚於德薄於命汝厚於命薄於德汝之達非智得也北<lb/>
宫子之窮非愚失也皆天也非人也而汝以命厚自矜<lb/>
北宫子以德厚自愧皆不識夫固然之理矣西門子曰先<lb/>
生止矣予不敢復言北宫子既歸衣其裋褐有狐貉之<lb/>
温進其茙菽有稻粱之味庇其蓬室有廣厦之䕃乘其<lb/>
蓽輅有文軒之飾終身逌然不知榮辱之在彼也在我<lb/>
也東郭先生聞之曰北宫子之寐久矣一言而能寤易<lb/>
悟也哉<lb/>
<pb n="KR4h0050_WYG_001-28b"/>
　　莊子<lb/>
庖丁為文惠君解牛手之所解肩之所倚足之所履膝<lb/>
之所踦砉然嚮然奏刀騞然莫不中音合於桑林之舞<lb/>
乃中經首之㑹<hi>經首樂章名</hi>文惠君曰嘻善哉技盖至此乎<lb/>
庖丁釋刀對曰臣之所好者道也進乎技矣始臣之解<lb/>
牛之時所見無非牛者三年之後未嘗見全牛也<hi>但見其理</hi>
<hi>間也</hi>方今之時臣以神遇而不以目視<hi>暗與理㑹</hi>官知止而神<lb/>
欲行<hi>司察之官廢縱心而順理</hi>依乎天理<hi>不横/截也</hi>批大郤<hi>有際之處因而批之令離</hi>
<pb n="KR4h0050_WYG_001-29a"/>
導大窽<hi>節解窽空就導令殊</hi>因其固然技經肯綮之未嘗<hi>游刃於空未嘗</hi>
<hi>經於微礙也肯着骨内也綮結處也</hi>而况大軱乎<hi>軱戾大骨衂刀刄也</hi>良庖嵗更刀<lb/>
割也族庖月更刀折也今臣之刀十九年矣所解數千<lb/>
牛矣而刀刄若新發於硎<hi>硎砥石也</hi>彼節者有間而刀刄者<lb/>
無厚以無厚入有間恢恢乎其於㳺刄必有餘地矣是<lb/>
以十九年而刀刄若新發於硎雖然每至於族<hi>交錯聚結為族</hi>
吾見其難為怵然為戒視為止行為遲<hi>徐其手也</hi>動刀甚微<lb/>
謋然已解如土委地提刀而立為之四顧為之躊躇滿<lb/>
<pb n="KR4h0050_WYG_001-29b"/>
志善刀而蔵之文惠君曰善哉吾聞庖丁之言得養生焉<lb/>
天道運而無所積故萬物成帝道運而無所積故天下<lb/>
歸聖道運而無所積故海内服明於天通於聖六通四<lb/>
辟於帝王之德者其自為也昧然無不靜者矣聖人之<lb/>
靜也非曰靜也善故静也萬物無足以撓心者故静也<lb/>
水静則明燭鬚眉平中准大匠取法焉水静猶明而况<lb/>
精神聖人之心静乎天地之鑒也萬物之鏡也夫虚静<lb/>
恬淡寂寞無為者天地之平而道德之至故帝王聖人休焉<lb/>
<pb n="KR4h0050_WYG_001-30a"/>
休則虚虚則實實者倫矣虚則静静則動動則得矣靜<lb/>
則無為無為也則任事者責矣無為則俞俞俞俞者憂<lb/>
患不能處年壽長矣夫虚静恬淡寂寞無為者萬物之<lb/>
本也明此以南鄉堯之為君也明此以北面舜之為臣<lb/>
也以此處上帝王天子之德也以此處下𤣥聖素王之<lb/>
道也以此退居而間游江海山林之士服以此進為而<lb/>
撫世則功大名顯而天下一也静而聖動而王無為也<lb/>
而尊樸素而天下莫能與之爭美夫明白於天地之德<lb/>
<pb n="KR4h0050_WYG_001-30b"/>
者此之謂大本大宗與天和者也所以均調天下與人<lb/>
和者也與人和者謂之人樂與天和者謂之天樂莊子<lb/>
曰吾師乎吾師乎虀萬物而不為戾澤及萬世而不為<lb/>
仁長於上古而不為壽覆載天地刻彫衆形而不為巧<lb/>
此之謂天樂故曰知天樂者其生也天行其死也物化<lb/>
靜而與隂同德動而與陽同波故知天樂者無天怨無<lb/>
人非無物累無鬼責故曰其動也天其静也地一心定<lb/>
而王天下其鬼不祟其魂不疲一心定而萬物服言以<lb/>
<pb n="KR4h0050_WYG_001-31a"/>
虚靜推於天地通於萬物此之謂天樂天樂者聖人之<lb/>
心以畜天下也夫帝王之德以天地為宗以道德為主<lb/>
以無為為常無為也則用天下而有餘有為也則為天<lb/>
下用而不足故古之人貴夫無為也上無為也下亦無<lb/>
為也是下與上同德下與上同德則不臣下有為也上<lb/>
亦有為也是上與下同道上與下同道則不主上必無<lb/>
為而用天下下必有為為天下用此不易之道也故古<lb/>
之王天下者智雖落天地不自慮也辨雖彫萬物不自<lb/>
<pb n="KR4h0050_WYG_001-31b"/>
説也能雖窮海内不自為也天不産而萬物化地不長<lb/>
而萬物育帝王無為而天下功故曰莫神於天莫富於<lb/>
地莫大於帝王故曰帝王之德配天地此乘天地馳萬<lb/>
物而用人羣之道也本在於上末在於下要在於主詳<lb/>
在於臣三軍五兵之運德之末也賞罰利害五刑之辟<lb/>
教之末也禮法度數刑名比詳治之末也鐘鼓之音羽<lb/>
旄之容樂之末也哭泣衰絰隆殺之服哀之末也此五<lb/>
末者須精神之運心術之動然後從之者也末學者古人<lb/>
<pb n="KR4h0050_WYG_001-32a"/>
有之而非所以先也君先而臣從父先而子從兄先而<lb/>
弟從長先而少從男先而女從夫先而婦從夫尊卑先<lb/>
後天地之行也故聖人取象焉天尊地卑神明之位也<lb/>
春夏先秋冬後四時之序也萬物化作萌區有狀盛衰<lb/>
之殺變化之流也夫天地至神而有尊卑先後之序而<lb/>
况人道乎宗廟尚親朝廷尚尊鄉黨尚齒行事尚賢<lb/>
大道之序也語道而非其序者非其道也語道而非其<lb/>
道者安取道是故古之明大道者先明天而道徳次之<lb/>
<pb n="KR4h0050_WYG_001-32b"/>
道徳已明而仁義次之仁義已明而分守次之分守已<lb/>
明而形名次之形名已明而因任次之因任已明而原省<lb/>
次之原省已明而是非次之是非已明而賞罰次之賞<lb/>
罰已明而愚知處宜貴賤履位仁賢不肖襲情必分其<lb/>
能必由其名以此事上以此畜下以此治物以此修身<lb/>
知謀不用必歸其天此之謂太平治之至也故書曰有<lb/>
形有名形名者古人有之而非所以先也古之語大道者五<lb/>
變而形名可舉九變而賞罰可言也驟而語形名不知<lb/>
<pb n="KR4h0050_WYG_001-33a"/>
其本也驟而語賞罰不知其始也倒道而言迕道而說<lb/>
者人之所治也安能治人驟而語刑名賞罰此有知治<lb/>
之具非知治之道可用於天下不足以用天下此之謂<lb/>
辯士一曲之人也禮法數度形名比詳古人有之此下<lb/>
之所以事上非上之所以畜下也昔者舜問於堯曰天<lb/>
王之用心何如堯曰吾不敖無告不廢窮民苦死者嘉<lb/>
孺子而哀婦人此吾所以用心也舜曰美則美矣而未<lb/>
大也堯曰然則何如舜曰天德而出寧日月照而四時行<lb/>
<pb n="KR4h0050_WYG_001-33b"/>
若晝夜之有經雲行而雨施矣堯曰然則膠膠擾擾乎<hi>自嫌</hi>
<hi>有事</hi>子天之合也我人之合也夫天地者古之所大也而黄<lb/>
帝堯舜之所共美也故古之王天下者奚為哉天地而已矣<lb/>
世之所貴道者書也書不過語語有貴也語之所貴<lb/>
者意也意有所隨意之所隨者不可以言傳也而世<lb/>
因貴言傳書世雖貴之哉猶不足貴也為其貴非其<lb/>
貴也故視而可見者形與色也聰而可聞者名與聲<lb/>
也悲夫世人以形色名聲為足以得彼之情夫形色<lb/>
<pb n="KR4h0050_WYG_001-34a"/>
名聲果不足以得彼之情則知者不言言者不知而世<lb/>
豈識之哉桓公讀書於堂上輪扁斵輪於堂下釋椎鑿<lb/>
而上問桓公曰敢問公之所讀為何言邪公曰聖人之<lb/>
言也曰聖人在乎公曰已死矣曰然則君之所讀者古<lb/>
人之糟魄己夫桓公曰寡人讀書輪人安得議乎有説<lb/>
則可無説則死輪扁曰臣也以臣之事觀之斵輪徐則<lb/>
甘而不固疾則苦而不入不徐不疾得之於手而應之<lb/>
於心口不能言有數存焉於其間臣不能以喻臣之子<lb/>
<pb n="KR4h0050_WYG_001-34b"/>
臣之子亦不能受之於臣是以行年七十而老斵輪古<lb/>
之人與其不可傳也死矣然則君之所讀者古人之糟<lb/>
魄已夫<lb/>
孔子見老耼老耼新沐方將被髮而乾慹然似非人<lb/>
<hi>寂漠之至</hi>孔子便而待之少焉見曰丘也眩與其信然與<lb/>
向者先生形體掘若槁木似遺物離人而立於獨也<lb/>
老耼曰吾遊於物之初孔子曰何謂邪曰心困焉而<lb/>
不能知口辟焉而不能言嘗謂汝議乎其將至陰<lb/>
<pb n="KR4h0050_WYG_001-35a"/>
肅肅至陽赫赫肅肅出乎天赫赫發乎地兩者交通成<lb/>
和而物生焉或為之紀而莫見其形消息滿虚一晦一<lb/>
明日改月化日有所為而莫見其功生有所乎萌死有<lb/>
所乎歸始終相反乎無端而莫知乎其所窮非是也且孰<lb/>
為之宗孔子曰請問遊是老耼曰夫得是至美至樂也得<lb/>
至美而遊乎至樂謂之至人孔子曰願聞其方曰草食之<lb/>
獸不疾易藪水生之蟲不疾易水行小變而不失其大常<lb/>
也喜怒哀樂不入於胷次夫天下也者萬物之所一也得<lb/>
<pb n="KR4h0050_WYG_001-35b"/>
其所一而同焉則四支百體將為塵垢而死生終始將為<lb/>
晝夜而莫之能滑而况得喪禍福之所介乎弃𨽻者若弃<lb/>
泥塗知身貴於𨽻也貴在於我而不失於變且萬化而未<lb/>
始有極也夫孰足以患心已為道者解乎此孔子曰夫子<lb/>
德配天地而猶假至言以修心古之君子孰能脫焉老耼<lb/>
曰不然夫水之於汋也無為而才自然矣至人之於德也<lb/>
不修而物不能離焉若天之自髙地之自厚日月之<lb/>
自明夫何修焉孔子出以告顔回曰丘之於道也其猶<lb/>
<pb n="KR4h0050_WYG_001-36a"/>
醯雞與微夫子之發吾覆也吾不知天地之大全也<lb/>
天下之治方術者多矣皆以其有為不可加矣古之所<lb/>
謂道術者果惡乎在曰無乎不在曰神何由降明何由<lb/>
出聖有所生王有所成皆原於一不離於宗謂之天人<lb/>
不離於精謂之神人不離於真謂之至人以天為宗以<lb/>
德為本以道為門兆於變化謂之聖人以仁為恩以義<lb/>
為理以禮為行以樂為和薰然慈仁謂之君子以法為<lb/>
分以名為表以參為驗以稽為決其數一二三四是也<lb/>
<pb n="KR4h0050_WYG_001-36b"/>
百官以此相齒以事相常以衣食為主蕃息蓄藏老<lb/>
弱孤寡為意皆有以養民之理也古之人其備乎配神<lb/>
明醇天地育萬物和天下澤及百姓明於本數係於末<lb/>
度六通四辟小大精粗其運無乎不在其明而在厯數<lb/>
度者舊法世傳之史尚多有之其在於詩書禮樂者鄒<lb/>
魯之士縉紳先生多能明之詩以道忠書以道事禮以<lb/>
道行樂以道和易以道隂陽春秋以道名分其數散於<lb/>
天下而設於中國者百家之學時或稱而道之天下大<lb/>
<pb n="KR4h0050_WYG_001-37a"/>
亂賢聖不明道德不一天下多得一察焉以自好譬如<lb/>
耳目鼻口皆有所明不能相通猶百家衆技也皆有所<lb/>
長時有所用雖然不該不徧一曲之士也判天地之美<lb/>
析萬物之理察古人之全寡能備於天地之美稱神明<lb/>
之容是故内聖外王之道暗而不明鬱而不發天下之<lb/>
人各為其所欲焉以自為方悲夫百家往而不返必不<lb/>
合矣後世之學者不幸不見天地之純古人之大體道<lb/>
術將為天下裂<lb/>
<pb n="KR4h0050_WYG_001-37b"/>
　　荀子<lb/>
聖人也者道之管也天下之道管是矣百王之道一<lb/>
是矣故詩書禮樂之歸是矣詩言是其志也書言是<lb/>
其事也禮言是其行也樂言是其和也春秋言是其<lb/>
微也故風之所以為不逐者取是以節之也小雅之<lb/>
所以為小雅者取是以文之也大雅之所以為大雅<lb/>
者取是以光之也頌之所以為至者取是以通之也<lb/>
天下之道畢矣<lb/>
<pb n="KR4h0050_WYG_001-38a"/>
人之城守人之出戰而我以力勝之也則傷人之民必<lb/>
甚矣傷人之民甚則人之民惡我必甚矣人之民惡我<lb/>
甚則日欲與我鬬人之城守人之出戰而我以力勝之<lb/>
則傷吾民必甚矣傷吾民甚則吾民之惡我必甚矣吾<lb/>
民之惡我甚則日不欲為我鬬人之民日欲與我鬬吾<lb/>
民日不欲為我鬬是强者之所以反弱也地來而民去<lb/>
累多而功少雖守者益所以守者損是以大者之所以<lb/>
反削也諸侯莫不懷交接怨而不忘其敵伺强大之間<lb/>
<pb n="KR4h0050_WYG_001-38b"/>
承强大之弊此强大之殆時也<lb/>
大饗尚𤣥尊爼生魚先大羮貴食飲之本也饗尚𤣥尊<lb/>
而用酒醴先黍稷而飯稻粱祭齊太羮<hi>齊讀為嚌至齒也</hi>而飽<lb/>
庶羞貴本而親用也貴本之謂文親用之謂理兩者合<lb/>
而成文以歸大一夫是之謂大隆故尊之尚𤣥酒也俎<lb/>
之尚生魚也豆之先大羮也一也利爵之不醮也<hi>醮盡也祭</hi>
<hi>告利成其爵不卒</hi>成事之俎不嘗也<hi>成事謂尸既飽禮成不嘗其爼</hi>三臭之不<lb/>
食也<hi>臭謂歆其氣皆謂禮畢無文飾復歸于朴</hi>一也大昏之未發齊也<hi>齊戒以告</hi>
<pb n="KR4h0050_WYG_001-39a"/>
<hi>鬼神</hi>大廟之未入尸也始卒之未小斂也一也大路之素<lb/>
未集也郊之麻絻也喪服之先散麻也一也<lb/>
禮者謹於治生死者也生人之始也死人之終也終始<lb/>
俱善人道畢矣故君子敬始而慎終終始如一是君子<lb/>
之道禮義之文也夫厚其生而薄其死是敬其有知而<lb/>
慢其無知也是姦人之道而倍叛之心也君子以倍叛<lb/>
之心接臧榖猶且羞之而况以事其所隆親乎故死之<lb/>
為道也一而不可得再復也臣之所以致重其君子之<lb/>
<pb n="KR4h0050_WYG_001-39b"/>
所以致重其親於是盡矣禮者謹於吉凶不相厭者<lb/>
也紸纊聽息之時則夫忠臣孝子亦知其閔已然而殯<lb/>
斂之具未有求也垂涕恐懼然而幸生之心未已持生<lb/>
之事未輟也卒矣然後作具之故雖備家必踰日然後<lb/>
殯三日而成服然後告逺者出矣備物者作矣故殯久<lb/>
不過七十日速不損五十日是何也曰逺者可以至矣<lb/>
百求可以得矣百事可以成矣其忠至矣其節大矣其<lb/>
文備矣然後月朝卜日月夕卜宅然後葬也當是時也<lb/>
<pb n="KR4h0050_WYG_001-40a"/>
其義止誰得行之其義行誰得止之故三月之葬其貎<lb/>
以生設飾死者也<hi>貎象也象生之所設器用飾死者三月乃能備之也</hi>殆非直留<lb/>
死者以安生也是致隆思慕之義也喪禮之凡變而飾<lb/>
動而逺久而平故死之為道也不飾則惡惡則不哀爾<lb/>
則翫翫則厭厭則忘忘則不敬一朝而喪其嚴親而所<lb/>
以送葬之者不哀不敬則嫌於禽獸矣君子恥之故變<lb/>
而飾所以滅惡也動而逺所以遂敬也久而平所以優<lb/>
生也禮者斷長續短損有餘益不足達愛敬之文而滋<lb/>
<pb n="KR4h0050_WYG_001-40b"/>
成行義之美者也<lb/>
君之喪所以取三年何也君者治辨之主也文理之原<lb/>
也情貌之盡也相率而致隆之不亦可乎詩云愷悌君<lb/>
子民之父母彼君者因有為民父母之說焉父能生之<lb/>
不能養之母能食之不能教誨之君者已能食之又善<lb/>
教誨之者也三年畢矣哉乳母飲食之者也而三月慈<lb/>
母衣被之者也而九月君曲被之者也三年畢乎哉得<lb/>
之則治失之則亂文之至也得之則安失之則危情之<lb/>
<pb n="KR4h0050_WYG_001-41a"/>
至也兩至者俱積焉以三年事之猶未足也直無由進<lb/>
之耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0050_WYG_001-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　妙絶古今巻一<lb/>
</p>
<p>
</p>
  </div>
<div>
<head>妙絶古今巻二</head> <lb/>
    <p>
<pb n="KR4h0050_WYG_002-1a"/>
欽定四庫全書<lb/>
　妙絶古今巻二<lb/>
　　　　　　　　　　　　　宋　湯漢　編<lb/>
　　國䇿<lb/>
莊辛謂楚襄王曰君王左州侯右夏侯輦從鄢陵君與<lb/>
夀陵君<hi>謂輦出則二人從之</hi>專淫逸侈靡不顧國政郢都必危矣<lb/>
襄王曰先生老悖乎將以為楚國妖祥乎莊卒曰臣誠<lb/>
見其必然者也非敢以為國妖祥也君王卒幸四子者<lb/>
<pb n="KR4h0050_WYG_002-1b"/>
不衰楚國必亡矣臣請避於趙淹留以觀之莊辛去之<lb/>
趙五月秦果舉鄢郢巫上蔡陳之地襄王流揜於城陽<lb/>
<hi>流謂走揜覆也謂自匿</hi>於是使人發騶徵莊辛於趙莊辛曰諾莊<lb/>
辛至襄王曰寡人不能用先生之言今事至於此為之<lb/>
奈何莊辛對曰臣聞鄙語曰見兎而顧犬未為晚也亡<lb/>
羊而補牢未為遲也臣聞昔湯武以百里昌桀紂以天<lb/>
下亾今楚國雖小絶長續短猶以數千里豈特百里哉<lb/>
王獨不見夫蜻蛉乎六足四翼飛翔乎天地之間俛啄<lb/>
<pb n="KR4h0050_WYG_002-2a"/>
蚉䖟而食之仰承甘露而飲之自以為無患與人無爭<lb/>
也不知五尺童子方將調飴膠系加已乎四仭之上而<lb/>
下為螻蟻食也蜻蛉其小者也黄雀俯噣白粒仰棲茂<lb/>
樹鼓翅奮翼自以為無患與人無爭也不知公子王孫<lb/>
左挾彈右攝丸將加已乎十仞之上以其類為招晝㳺<lb/>
乎茂樹夕調乎酸醎倐忽之間隊於公子之手矣黄雀<lb/>
其小者也黄鵠遊於江海淹乎大沼俯噣䱧鯉仰嚙䔖<lb/>
衡奮其六翮而凌清風飄揺乎高翔自以為無患與人<lb/>
<pb n="KR4h0050_WYG_002-2b"/>
無爭也不知夫射者方將修其碆盧治其繒繳將加已<lb/>
乎百仞之上引纎繳揚㣲波折清風而殞矣故晝遊乎<lb/>
江河夕調乎鼎鼐夫黄鵠其小者也蔡靈侯之事因是<lb/>
以<hi>新序作故是也</hi>南遊乎高陂北陵乎巫山飲茹溪之流<hi>續後語飲</hi>
<hi>茹溪之蔬注云茹溪巫山之溪</hi>食湘陂之魚左抱幼妾右擁嬖女與之<lb/>
馳騁乎高蔡之中而不以國家為事不知夫子發方受<lb/>
命乎靈王繫已以朱絲而見之也<hi>楚子誘靈侯殺之于申</hi>蔡靈侯<lb/>
之事其小者也君王之事因是以左州侯右夏侯輦從<lb/>
<pb n="KR4h0050_WYG_002-3a"/>
鄢陵君與夀陵君飯封禄之粟而載方府之金與之馳<lb/>
騁乎雲夢之中而不以天下國家為事不知夫穰侯方<lb/>
受命乎秦王填黽塞之内而投已乎黽塞之外<hi>填兵滿也江夏</hi>
<hi>有鄳即魏䇿鄳隘之塞</hi>襄王聞之顔色變作身體戰慄於是乃以<lb/>
執珪而授之為陽陵君而用計焉與舉淮北之地十二<lb/>
諸侯<hi>以新序參○鮑彪云此䇿天下之善規也襄王雖失之東隅而收之桑榆故其季年保境善鄰差為</hi>
<hi>無事此䇿為有力焉○李漢老有記文放此體</hi>
　　史記<lb/>
<pb n="KR4h0050_WYG_002-3b"/>
夫學者載籍極博猶考信於六藝詩書雖缺然虞夏之<lb/>
文可知也堯將遜位讓於虞舜舜禹之間岳牧咸薦乃<lb/>
試之於位典職數十年功用既興然後授政示天下重<lb/>
器王者大統傳天下若斯之難也而說者曰堯讓天下<lb/>
於許由許由不受恥之逃隠及夏之時有卞隨務光者<lb/>
此何以稱焉太史公曰余登箕山其上蓋有許由冢云<lb/>
孔子序列古之仁聖賢人如呉太伯伯夷之倫詳矣余<lb/>
以所聞由光義至高其文辭不少概見何哉孔子曰伯<lb/>
<pb n="KR4h0050_WYG_002-4a"/>
夷叔齊不念舊惡怨是用希求仁得仁又何怨乎余悲<lb/>
伯夷之意睹軼詩可異焉其傳曰伯夷叔齊孤竹君之<lb/>
二子也父欲立叔齊及父卒叔齊讓伯夷伯夷曰父命<lb/>
也遂逃去叔齊亦不肯立而逃之國人立其中子於是<lb/>
伯夷叔齊聞西伯昌善養老盍往歸焉及至西伯卒武<lb/>
王載木主號為文王東伐紂伯夷叔齊叩馬而諫曰父<lb/>
死不葬爰及干戈可謂孝乎以臣弑君可謂仁乎左右<lb/>
欲兵之太公曰此義人也扶而去之武王已平殷亂天<lb/>
<pb n="KR4h0050_WYG_002-4b"/>
下宗周而伯夷叔齊恥之義不食周粟隠於首陽山采<lb/>
薇而食之及餓且死作歌其辭曰登彼西山兮采其薇<lb/>
矣以暴易暴兮不知其非矣神農虞夏忽焉没兮我安<lb/>
適歸矣于嗟徂兮命之衰矣遂餓死於首陽山由此觀<lb/>
之怨邪非邪或曰天道無親常與善人若伯夷叔齊可<lb/>
謂善人者非邪積仁潔行如此而餓死且七十子之徒<lb/>
仲尼獨薦顔淵為好學然回也屢空糟糠不厭而卒蚤<lb/>
夭天之報施善人其何如哉盗跖日殺不辜肝人之肉<lb/>
<pb n="KR4h0050_WYG_002-5a"/>
暴戾恣睢聚黨數千人横行天下竟以夀終是遵何徳<lb/>
哉此其尤大彰明較著者也若至近世操行不軌專犯<lb/>
忌諱而終身逸樂富厚累世不絶或擇地而蹈之時然<lb/>
後出言行不由逕非公正不發憤而遇禍灾者不可勝<lb/>
數也余甚惑焉儻所謂天道是邪非邪子曰道不同不<lb/>
相為謀亦各從其志也故曰富貴如可求雖執鞭之士<lb/>
吾亦為之如不可求從吾所好歳寒然後知松栢之後<lb/>
彫舉世混濁清士乃見豈以其重若彼其輕若此哉君<lb/>
<pb n="KR4h0050_WYG_002-5b"/>
子疾没世而名不稱焉賈子曰貪夫徇財烈士徇名夸<lb/>
者死權衆庶馮生同明相照同類相求雲從龍風從虎<lb/>
聖人作而萬物覩伯夷叔齊雖賢得夫子而名益彰顔<lb/>
淵雖篤學附驥尾而行益顯巖穴之士趨舍有時若此<lb/>
類名堙滅而不稱悲夫閭巷之人欲砥行立名者非附<lb/>
青雲之士惡能施於後世哉<hi>朱文公嘗曰孔子言伯夷求仁得仁又何怨據史遷</hi>
<hi>一傳却是伯夷滿腹皆怨矣又云伯夷當時何曾指擬仲尼來發揮他耶○太史遠遊先生又嘗論之曰學者</hi>
<hi>載籍極博猶考信於六藝言衆言殽亂惟折𠂻於聖人也詩書雖闕然虞夏之文可知堯舜禹之相授傳天下</hi>
<pb n="KR4h0050_WYG_002-6a"/>
<hi>若斯之難而說者乃有許由務光等事此何以稱焉疑之也余登箕山乃有許由冢則信然矣孔子序列古之</hi>
<hi>仁聖賢人如太伯伯夷詳矣由光義至高而文辭不少概見此太史所為深惜之也蓋其馳騁上下數千載欲</hi>
<hi>求一節義最高者嚴立於其首有譲國之高節如由光而不見述於聖人是以無傳此伯夷傳之所以作也孔</hi>
<hi>子言伯夷叔齊怨是用希求仁得仁又何怨余悲其意睹軼詩可異焉觀采薇之詩則疑於怨矣叙其事述其</hi>
<hi>歌申之曰怨耶非耶其末雜引經傳之文而卒歸之伯夷叔齊雖賢得夫子而名益彰顔淵雖篤學附驥尾而</hi>
<hi>行益顯閭巷之人欲砥行立名非附青雲之士惡能施於後世又所以深悲由光之無傳而喜伯夷之遇夫子</hi>
<hi>也要其歸則不出最初兩語載籍極博考信六藝而已孰謂子長愛竒哉</hi>
屈原者名平楚之同姓也為楚懐王左徒博聞彊志明<lb/>
<pb n="KR4h0050_WYG_002-6b"/>
於治亂嫺於辭令入則與王圖議國事以出號令出則<lb/>
接遇賓客應對諸侯王甚任之上官大夫與之同列爭<lb/>
寵而心害其能懐王使屈原造為憲令屈平屬草藁而<lb/>
未定上官大夫見而欲奪之屈平不與因讒之曰王使<lb/>
屈平為令衆莫不知每一令出平伐其功曰以為非我<lb/>
莫能為也王怒而䟽屈平屈平疾王聽之不聰也讒諂<lb/>
之蔽明也邪曲之害公也方正之不容也故憂愁幽思<lb/>
而作離騷離騷者猶離憂也夫天者人之始也父母者<lb/>
<pb n="KR4h0050_WYG_002-7a"/>
人之本也人窮則反本故勞苦倦極未嘗不呼天也疾<lb/>
痛慘怛未嘗不呼父母也屈平正道直行竭忠盡智以<lb/>
事其君讒人間之可謂窮矣信而見疑忠而被謗能無<lb/>
怨乎屈平之作離騷蓋自怨生也國風好色而不淫小<lb/>
雅怨誹而不亂若離騷者可謂兼之矣上稱帝嚳下道<lb/>
齊桓中述湯武以刺世事明道徳之廣崇治亂之條貫<lb/>
靡不畢見其文約其辭㣲其志㓗其行廉其稱文小而<lb/>
其指極大舉類邇而見義逺其志㓗故其稱物芳其行<lb/>
<pb n="KR4h0050_WYG_002-7b"/>
廉故死而不容自疎濯淖汙泥之中蟬蛻於濁穢以浮<lb/>
游塵埃之外不獲世之滋垢皭然泥<hi>音涅</hi>而不滓者也推<lb/>
此志也雖與日月爭光可也<lb/>
燕惠王悔使騎刼代樂毅以故破軍亡將失齊又怨樂<lb/>
毅之降趙恐趙用樂毅而乘燕之敝以伐燕燕惠王乃<lb/>
使人讓樂毅且謝之曰先王舉國而委將軍將軍為燕<lb/>
破齊報先王之讎天下莫不震動寡人豈敢一日而忘<lb/>
將軍之功哉㑹先王棄羣臣寡人新即位左右誤寡人<lb/>
<pb n="KR4h0050_WYG_002-8a"/>
寡人之使騎刼代將軍為將軍乆暴露於外故召將軍<lb/>
且休計事將軍過聽以與寡人有隙遂捐燕歸趙將軍<lb/>
自為訃則可矣而亦何以報先王之所以遇將軍之意<lb/>
乎樂毅報遺燕惠王書曰臣不佞不能奉承王命以順<lb/>
左右之心恐抵斧質之罪以傷先王之明有害足下之<lb/>
義故遁逃走趙今足下使人數之以罪臣恐侍御者不<lb/>
察先王之所以畜幸臣之理又不白臣之所以事先王<lb/>
之心故敢以書對臣聞賢聖之君不以禄私其親功多<lb/>
<pb n="KR4h0050_WYG_002-8b"/>
者授之不以官隨其愛能當者處之故察能而授官者<lb/>
成功之君也論行而結交者立名之士也臣竊觀先王<lb/>
之舉錯有高世之心故假節於魏以身得察於燕先王<lb/>
過舉擢之賔客之中立之羣臣之上不謀父兄以為亞<lb/>
卿臣竊不自知自以為奉命承教可幸無罪故受令而<lb/>
不辭先王命之曰我有積怨深怒於齊不量輕弱而欲<lb/>
以齊為事臣曰夫齊霸國之餘業而驟勝<hi>史作㝡勝</hi>之遺事<lb/>
也練於兵甲習於戰攻王若欲伐之必與天下圖之與<lb/>
<pb n="KR4h0050_WYG_002-9a"/>
天下圖之莫若結於趙且又淮北宋地楚魏之所欲也<lb/>
趙若許而約四國攻之齊可大破也先王以為然具符<lb/>
節南使臣於趙顧反命起兵擊齊以天之道先王之靈<lb/>
河北之地隨先王而舉之濟上濟上之軍受命擊齊大<lb/>
敗齊人輕卒銳兵長驅至國齊王遁而走莒僅以身免<lb/>
珠玉財寳車甲珍器盡收入于燕齊器設於寜臺<hi>燕臺</hi>大<lb/>
吕陳於元英<hi>大吕齊鐘元英燕殿</hi>故鼎反乎磨室<hi>燕鼎前輸於齊今復反國䇿作</hi>
<hi>厯室</hi>薊丘之植植於汶篁<hi>竹田曰篁移燕薊丘所植植於汶篁</hi>自五伯以來<lb/>
<pb n="KR4h0050_WYG_002-9b"/>
功未有及先王者也先王以為慊<hi>嗛作慊</hi>於志故裂地而<lb/>
封之使得比小國諸侯臣竊不自知自以為奉命承教<lb/>
可幸無罪是以受命不辭臣聞賢聖之君功立而不廢<lb/>
故著於春秋蚤知之士名成而不毁故稱於後世若先<lb/>
王之報怨雪恥夷萬乘之強國收八百歳之蓄積及至<lb/>
弃羣臣之日餘教未衰執政任事之臣修法令愼庻孽<lb/>
施及乎萌𨽻皆可以教後世臣聞之善作者不必善成<lb/>
善始者不必善終昔伍子胥說聽於闔閭而呉王逺跡<lb/>
<pb n="KR4h0050_WYG_002-10a"/>
至郢夫差弗是也賜之䲭夷而浮之江呉王不寤先論<lb/>
之可以立功故沈子胥而不悔子胥不蚤見主之不同<lb/>
量是以至於入江而不化夫免身全功以明先王之迹<lb/>
臣之上計也離毁辱之非堕先王之名臣之所大恐也<lb/>
臨不測之罪以幸為利義之所不敢出也臣聞古之君<lb/>
子交絶不出惡聲忠臣去國不潔其名臣雖不佞數奉<lb/>
教於君子矣恐侍御者之親左右之說不察疏逺之行<lb/>
故敢獻書以聞惟君王之留意焉<hi>以國䇿參</hi>
<pb n="KR4h0050_WYG_002-10b"/>
楚人有好以弱弓㣲繳加歸鴈之上者頃襄王聞召而<lb/>
問之對曰小臣之好射鶀鴈羅鸗<hi>鸗野鳥也音龍鶀音其小鴈也</hi>小矢<lb/>
之發也何足為大王道也且稱楚之大因大王之賢所<lb/>
弋非直此也昔者三王以弋道徳五霸以弋戰國故秦<lb/>
魏燕趙者鶀鴈也齊魯韓衛者青首也<hi>小鳥有青首者</hi>鄒費郯<lb/>
邳者羅鸗也外其餘則不足射者見鳥六雙於王何取<lb/>
<hi>以喻下文秦趙等十二國故云六雙</hi>王何不以聖人為弓以勇士為繳時<lb/>
張而射之此六雙者可得而囊載也其樂非特朝夕之<lb/>
<pb n="KR4h0050_WYG_002-11a"/>
樂也其獲非特鳬鴈之實也王朝張弓而射魏之大梁<lb/>
之南加其右臂而徑屬之於韓則中國之路絶而上蔡<lb/>
之郡壞矣還射圉之東解魏左肘而外擊定陶則魏之<lb/>
東外棄而大宋方與二郡者舉矣且魏斷二臂顛越矣<lb/>
膺擊郯國大梁可得而有也王綪繳蘭臺<hi>綪縈也音爭</hi>飲馬<lb/>
西河定魏大梁此一發之樂也若王之於弋誠好而不<lb/>
厭則出寳弓碆新繳<hi>以石傳弋繳曰碆碆音波</hi>射噣鳥於東海還蓋<lb/>
長城以為防<hi>噣音畫謂大鳥之有鉤喙者以比齊也蓋者覆也言射者環遶蓋覆使無飛走之路</hi>
<pb n="KR4h0050_WYG_002-11b"/>
<hi>因以長城為防也</hi>朝射東莒夕發沮丘夜加即墨顧據午道則<lb/>
長城之東收而太山之北舉矣西結境於趙而北達於<lb/>
燕三國布<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>
                    <hi>音翅三國齊趙燕也</hi>則從不待約而可成也北遊目<lb/>
於燕之遼東而南登望於越之㑹稽此再發之樂也若<lb/>
夫泗上十二諸侯左縈而右拂之可一旦而盡也今秦<lb/>
破韓以為長憂得列城而不敢守也伐魏而無功擊趙<lb/>
顧病則秦魏之勇力屈矣楚之故地漢中析酈可得而<lb/>
復有也王出寳弓碆新繳涉鄳塞而待秦之倦也山東<lb/>
<pb n="KR4h0050_WYG_002-12a"/>
河内可得而一也勞民休衆南面稱王矣故曰秦為大<lb/>
鳥負海内而處東面而立左臂據趙之西南右臂傅楚<lb/>
鄢郢膺擊韓魏<hi>韓魏當秦之前故云膺擊俗本作鷹非</hi>垂頭中國<hi>言欲吞山東</hi>
處既形便勢有地利奮翼鼓<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>方三千里則秦未可得<lb/>
獨招而夜射也欲以激怒襄王故對以此言襄王因召<lb/>
與語遂言曰夫先王為秦所欺而客死於外怨莫大焉<lb/>
今以匹夫有怨尚有報萬乘白公子胥是也今楚之地<lb/>
方五千里帶甲百萬猶足以踊躍中野也而坐受困臣<lb/>
<pb n="KR4h0050_WYG_002-12b"/>
竊為大王弗取也於是頃襄王遣使於諸侯復為從欲<lb/>
以伐秦<lb/>
魯仲連者齊人也好竒偉俶儻之畫䇿而不肯仕宦任<lb/>
職好持髙節游於趙趙孝成王時而秦王使白起破趙<lb/>
長平之軍前後四十餘萬秦兵遂東圍邯鄲趙王恐諸<lb/>
侯之救兵莫敢擊秦軍魏安釐王使將軍晉鄙救趙畏<lb/>
秦止於蕩隂不進魏王使客將軍新垣衍間入邯鄲因<lb/>
平原君謂趙王曰秦所為急圍趙者前與齊湣王爭強<lb/>
<pb n="KR4h0050_WYG_002-13a"/>
為帝已而復歸帝今齊湣王已益弱方今唯秦雄天下<lb/>
此非必貪邯鄲其意欲復求為帝趙誠發使尊秦昭王<lb/>
為帝秦必喜罷兵去平原君猶豫未有所决此時魯仲<lb/>
連適游趙㑹秦圍趙聞魏將欲令趙尊秦為帝乃見平<lb/>
原君曰事將奈何平原君曰勝也何敢言事前亡四十<lb/>
萬之衆於外今又内圍邯鄲而不能去魏王使客將軍<lb/>
新垣衍令趙帝秦今其人在是勝也何敢言事魯仲連<lb/>
曰吾始以君為天下之賢公子也吾乃今然後知君非<lb/>
<pb n="KR4h0050_WYG_002-13b"/>
天下之賢公子也梁客新垣衍安在吾請為君責而歸<lb/>
之平原君曰勝請為紹介而見之於先生平原君遂見<lb/>
新垣衍曰東國有魯仲連先生者今其人在此勝請為<lb/>
紹介交之於將軍新垣衍曰吾聞魯仲連先生齊國之<lb/>
高士也衍人臣也使事有職吾不願見魯仲連先生平<lb/>
原君曰勝既已泄之矣新垣衍許諾魯連見新垣衍而<lb/>
無言新垣衍曰吾視居此圍城之中者皆有求於平原<lb/>
君者也今吾觀先生之玉貎非有求於平原君者也曷<lb/>
<pb n="KR4h0050_WYG_002-14a"/>
為乆居此圍城之中而不去魯仲連曰世以鮑焦為無<lb/>
從頌<hi>音從容</hi>而死者皆非也衆人不知則為一身彼秦者<lb/>
棄禮義而上首功之國也權使其士虜使其民彼即肆<lb/>
然而為帝過而為政於天下則連有蹈東海而死耳吾<lb/>
不忍為之民也所為見將軍者欲以助趙也新垣衍曰<lb/>
先生助之將奈何魯連曰吾將使梁及燕助之齊楚則<lb/>
固助之矣新垣衍曰燕則吾請以從矣若乃梁者則吾<lb/>
乃梁人也先生惡能使梁助之魯連曰梁未睹秦稱帝<lb/>
<pb n="KR4h0050_WYG_002-14b"/>
之害故耳使梁睹秦稱帝之害則必助趙矣新垣衍曰<lb/>
秦稱帝之害何如魯連曰昔者齊威王嘗為仁義矣率<lb/>
天下諸侯而朝周周貧且㣲諸侯莫朝而齊獨朝之居歳<lb/>
餘周烈王崩齊後往周怒赴於齊曰天崩地拆天子下<lb/>
席<hi>寢苫</hi>東藩之臣因齊後至則斮齊威王勃然怒曰叱<lb/>
嗟而母婢也卒為天下笑故生則朝周死則叱之誠不<lb/>
忍其求也彼天子固然其無足怪新垣衍曰先王獨不<lb/>
見夫僕乎十人而從一人者寜力不勝而智不若耶畏<lb/>
<pb n="KR4h0050_WYG_002-15a"/>
之也魯仲連曰嗚呼梁之比於秦若僕邪新垣衍曰然<lb/>
魯仲連曰吾將使秦王烹醢梁王新垣衍怏然不悅曰<lb/>
噫嘻亦太甚矣先生之言也先生又惡能使秦王烹醢<lb/>
梁王魯仲連曰固也吾將言之昔者九侯鄂侯文王紂<lb/>
之三公也九侯有子而好獻之於紂紂以為惡醢九侯<lb/>
鄂侯爭之強辯之疾故脯鄂侯文王聞之喟然而歎故<lb/>
拘之羑里之庫百日欲令之死曷為與人俱稱王卒就<lb/>
脯醢之地齊湣王將之魯夷維子為執䇿而從謂魯人<lb/>
<pb n="KR4h0050_WYG_002-15b"/>
曰子將何以待吾君魯人曰吾將以十太牢待子之君<lb/>
夷維子曰子安取禮而來吾君彼吾君者天子也天子<lb/>
廵狩諸侯辟舍納筦籥攝袵抱机視膳於堂下天子已<lb/>
食乃退而聽朝也魯人投其籥<hi>謂閉外門</hi>不果納不得入於<lb/>
魯將之薛假途於鄒當是時鄒君死湣王欲入弔夷維<lb/>
子謂鄒之孤曰天子弔主人必將倍殯棺<hi>陪音佩謂不在殯東階其</hi>
<hi>棺立西階上</hi>設北面於南方然後天子南面弔也鄒之羣臣<lb/>
曰必若此吾將伏劒而死固不敢入於鄒鄒魯之臣生<lb/>
<pb n="KR4h0050_WYG_002-16a"/>
則不得事養死則不得賻襚然且欲行天子之禮於鄒<lb/>
魯鄒魯之臣不果納<hi>言時君弱臣强故鄒魯之臣生死雖不得盡禮也然猶能不納齊也</hi>今<lb/>
秦萬乘之國也梁亦萬乘之國俱據萬乘之國各有稱<lb/>
王之名睹其一戰而勝欲從而帝之是使三晉之大臣<lb/>
不如鄒魯之僕妾也且秦無已而帝則且變易諸侯之<lb/>
大臣彼將奪其所不肖而與其所賢奪其所憎而與其<lb/>
所愛彼又將使其子女䜛妾為諸侯妃姬處梁之宫梁<lb/>
王安得晏然而已乎而將軍又何以得故寵乎於是新<lb/>
<pb n="KR4h0050_WYG_002-16b"/>
垣衍起再拜謝曰始以先生為庸人吾乃今日知先生<lb/>
為天下之士也吾請出不敢復言帝秦秦將聞之為却<lb/>
軍五十里適㑹魏公子無忌奪晉鄙軍以救趙擊秦軍秦軍<lb/>
遂引而去於是平原君欲封魯連魯連辭讓使者三終不<lb/>
肯受平原君乃置酒酒酣起前以千金為魯連壽魯連<lb/>
笑曰所謂貴於天下之士者為人排患釋難解紛亂而<lb/>
無取也即有取者是商賈之事也而連不忍為也遂辭<lb/>
平原君而去終身不復見<hi>以戰國䇿參修</hi>
<pb n="KR4h0050_WYG_002-17a"/>
安釐王十二年齊楚攻魏秦昭王發兵救魏魏氏復定<lb/>
魏王以秦救之故欲親秦而伐韓以求故地公子無忌<lb/>
謂魏王曰秦與戎翟同俗有虎狼之心貪戻好利無信<lb/>
不識禮義徳行苟有利焉不顧親戚兄弟若禽獸耳此<lb/>
天下之所識也非有所施厚積徳也故太后母也而以<lb/>
憂死穰侯舅也功莫大焉而竟逐之兩弟無罪而再奪<lb/>
之國此於親戚若此而况於仇讎之國乎今王與秦共<lb/>
伐韓而益近秦患臣甚惑之而王不識則不明羣臣莫<lb/>
<pb n="KR4h0050_WYG_002-17b"/>
以聞則不忠今韓氏以一女子奉一弱主内有大亂<hi>吕氏</hi>
<hi>曰韓世家不載其事必是時韓王少母后用事</hi>外交强秦魏之兵王以為不亡<lb/>
乎韓亡秦有鄭地與大梁隣王以為安乎王欲得故地<lb/>
今負强秦之親王以為利乎秦非無事之國也韓亡之<lb/>
後必將更事更事必就易與利就易與利必不伐楚與<lb/>
趙矣是何也夫越山踰河絕上黨而攻强趙是復得閼<lb/>
與之事<hi>四十五年趙奢敗秦閼與</hi>秦必不為也若道河内倍鄴朝歌<lb/>
絕漳滏水與趙兵决於邯鄲之郊是知伯之禍也秦又<lb/>
<pb n="KR4h0050_WYG_002-18a"/>
不敢伐楚道渉山谷行三千里而攻冥阨之塞<hi>括地志云石城</hi>
<hi>山在中州鍾山縣東南共一里攻冥阨即此山中州今信陽軍</hi>所行甚逺所攻甚難秦<lb/>
又不為也若道河外倍大梁右蔡左召陵<hi>徐廣云一無左字</hi>與<lb/>
楚兵决於陳郊秦又不敢故曰秦必不伐楚與趙矣又<lb/>
不攻衛與齊矣夫韓亡之後兵出之日非魏無攻已秦<lb/>
固有懷茅邢丘城垝津以臨河内河内共汲必危<hi>索隠日皆</hi>
<hi>縣名屬河内</hi>秦有鄭地得垣雍决濙澤水灌大梁大梁必亡<lb/>
王之使者出過而惡安陵氏於秦<hi>吕氏按戰國䇿安陵君曰吾先君成侯受</hi>
<pb n="KR4h0050_WYG_002-18b"/>
<hi>詔襄王以守此地蓋安陵趙襄子所封其後遂别為小國附庸於魏今魏反令使者譛之於秦也古史云魏襄</hi>
<hi>王所封</hi>秦之欲誅之久矣秦葉陽昆陽與舞陽隣聽使者<lb/>
之惡之隨安陵氏而亡之繞舞陽之北以東臨許南國<lb/>
必危南國雖無危<hi>正義曰在魏之南故曰南國</hi>則魏國豈得安哉夫<lb/>
憎韓不愛安陵氏可也夫不患秦之不愛南國非也<hi>吕曰秦得</hi>
<hi>南國則諸侯之勢危矣魏不可以為非已地而不恤也</hi>異日者秦在河西晉國之<lb/>
去梁也千里有河山以闌之有周韓以間之從林鄉軍<lb/>
以至於今<hi>吕曰自秦伐林鄉以來以至於今也</hi>秦七攻魏五入囿中<hi>索隠日囿</hi>
<pb n="KR4h0050_WYG_002-19a"/>
<hi>即圃田圃田鄭藪屬魏戰國䇿作國中</hi>邊城盡拔文臺堕垂都焚林木伐<lb/>
麋鹿盡而國繼以圍<hi>吕曰赧王四十年穰侯遂圍大梁</hi>又長驅梁北東<lb/>
至陶衛之郊<hi>吕曰陶即穰侯所封</hi>北至平監<hi>平即兖州平陸縣監即故關城在平陸縣</hi>
<hi>西南</hi>所亡於秦者山南山北河外河内大縣數十名都數<lb/>
百秦乃在河西晉去梁千里而禍若是矣又况於使秦<lb/>
無韓有鄭地無河山而闌之無周韓而間之去大梁百<lb/>
里禍必百此矣異日者從之不成也楚魏疑而韓不可<lb/>
得也今韓受兵三年秦撓之以講韓知亡猶不聽投質<lb/>
<pb n="KR4h0050_WYG_002-19b"/>
於趙請為天下鴈行頓刃楚趙必集兵皆識秦之欲無<lb/>
窮也非盡亡天下之國而臣海内必不休矣是故臣願<lb/>
以從事乎王<hi>謂合從事王也</hi>王速受楚趙之約而挾韓之質以<lb/>
存韓而求故地韓必效之此士民不勞而故地得其功<lb/>
多於與秦共伐韓而又與強秦隣之禍也夫存韓安魏<lb/>
而利天下此亦王之天時也通韓上黨於共寗使道安<lb/>
城<hi>戰國策作使道已通中吕曰是時秦欲取韓上黨故蚕食其地使與韓國  絶故信陵君勸魏假道使韓</hi>
<hi>得與上黨往來豈専為韓而已哉韓不失上黨則三晉之勢猶完也</hi>因而關之出入者賦<lb/>
<pb n="KR4h0050_WYG_002-20a"/>
之是魏重質韓以其上黨也今有其賦足以富國韓必<lb/>
徳魏愛魏重魏畏魏韓必不敢反魏是韓則魏之縣也<lb/>
魏得韓以為縣衛大梁河外必安矣今不存韓二周安<lb/>
陵必危楚趙大破衛齊甚畏天下西鄉而馳秦入朝而<lb/>
為臣不乆矣<hi>以戰國䇿參修○東萊吕氏曰信陵之言深切綜練識天下之大勢使魏王能用其</hi>
<hi>計紏率楚趙竭力以助韓則韓不至於失上黨趙不至於敗長平六國亦不至為秦所吞矣</hi>
秦既解邯鄲圍而趙王入朝使趙郝約事於秦割六縣<lb/>
而媾虞卿謂趙王曰秦之攻王也倦而歸乎王以其力<lb/>
<pb n="KR4h0050_WYG_002-20b"/>
尚能進愛王而弗攻乎王曰秦之攻我也不遺餘力矣<lb/>
必以倦而歸也虞卿曰秦以其力攻其所不能取倦而<lb/>
歸王又以其力之所不能取以送之是助秦自攻也來年<lb/>
秦復攻王王無救矣王以虞卿之言告趙郝趙郝曰虞<lb/>
卿誠能盡秦力之所至乎誠知秦力之所不能進此彈<lb/>
丸之地弗與令秦來年復攻王王得無割其内而媾乎<lb/>
王曰請聽子割矣子能必使來年秦之不復攻我乎趙<lb/>
郝對曰此非臣之所敢任也他日三晉之交於秦相善<lb/>
<pb n="KR4h0050_WYG_002-21a"/>
也今秦善韓魏而攻王王之所以事秦必不如韓魏也<lb/>
今臣為足下解負親之攻開關通幣齊交韓魏至來年<lb/>
而王獨取攻於秦此王之所以事秦必在韓魏之後也<lb/>
此非臣之所敢任也王以告虞卿虞卿對曰郝言不媾<lb/>
來年秦復攻王王得無割其内而媾乎今媾郝又以不<lb/>
能必秦之不復攻也今雖割六城何益來年復攻又割<lb/>
其力之所不能取而媾此自盡之術也不如無媾秦雖<lb/>
善攻不能取六縣趙雖不能守終不失六城秦倦而歸<lb/>
<pb n="KR4h0050_WYG_002-21b"/>
兵必罷我以六城收天下以攻罷秦是我失之於天下<lb/>
而取償於秦也吾國尚利孰與坐而割地自弱以強秦<lb/>
哉今郝曰秦善韓魏而攻趙者必以為韓魏不救趙也<lb/>
而王之軍必孤有以王之事秦不如韓魏也是使王歳<lb/>
以六城事秦也即坐而城盡來年秦復求割地王將與<lb/>
之乎弗與是棄前功而挑秦禍也與之則無地而給之<lb/>
語曰強者善攻弱者不能守今坐而聽秦秦兵不敝而<lb/>
得地是強秦而弱趙也以益強之秦而割愈弱之趙其<lb/>
<pb n="KR4h0050_WYG_002-22a"/>
計故不止矣且王之地有盡而秦之求無已以有盡之<lb/>
地而給無已之求其勢必無趙矣<hi>以戰國䇿參修</hi>
韓信為治粟都尉上未之竒也信數與蕭何語何竒之<lb/>
至南鄭諸將行道亡者數十人信度何等已數言上上<lb/>
不我用即亡何聞信亡不及以聞自追之人有言上曰<lb/>
丞相何亡上大怒如失左右手居一二日何來謁上上<lb/>
且怒且喜罵何曰若亡何也何曰臣不敢亡也臣追亡<lb/>
者上曰若所追者誰何曰韓信也上復罵曰諸將亡者<lb/>
<pb n="KR4h0050_WYG_002-22b"/>
以十數公無所追追信詐也何曰諸將易得耳至如信<lb/>
者國士無雙王必欲長王漢中無所事信必欲爭天下<lb/>
非信無所與計事者顧王䇿安所决耳上曰吾亦欲東<lb/>
耳安能鬱鬱乆居此乎何曰王計必欲東能用信信即<lb/>
留不能用信終亡耳王曰吾為公以為將何曰雖為將<lb/>
信必不留王曰以為大將何曰幸甚於是王欲召信拜之<lb/>
何曰王素慢無禮今拜大將如呼小兒耳此乃信所以<lb/>
去也王必欲拜之擇良日齊戒設壇場具禮乃可耳王<lb/>
<pb n="KR4h0050_WYG_002-23a"/>
許之諸將皆喜人人各自以為得大將至拜大將乃韓<lb/>
信也一軍皆驚信拜禮畢上坐王曰丞相數言將軍將<lb/>
軍何以教寡人計䇿信謝因問王曰今東鄉爭權天下<lb/>
豈非項王耶漢王曰然曰大王自料勇悍仁彊孰與項<lb/>
王漢王黙然良乆曰不如也信再拜賀曰惟信亦為大<lb/>
王不如也然臣甞事之請言項王之為人也項王喑啞<lb/>
叱咤千人皆廢然不能任屬賢將此特匹夫之勇耳項<lb/>
王見人恭敬慈愛言語嘔嘔人有疾病涕泣分食飲至<lb/>
<pb n="KR4h0050_WYG_002-23b"/>
使人有功當封爵者印刓弊忍不能予此所謂婦人之<lb/>
仁也項王雖霸天下而臣諸侯不居闗中而都彭城有<lb/>
背義帝之約而以親愛王諸侯不平諸侯之見項王遷<lb/>
逐義帝置江南亦皆歸逐其主而自王善地項王所過<lb/>
無不殘滅者天下多怨百姓不親附特刼於威強耳名<lb/>
雖為霸實失天下心故曰其彊易弱今大王誠能反其<lb/>
道任天下武勇何所不誅以天下城邑封功臣何所不<lb/>
服以義兵從思東歸之士何所不散且三秦王為秦將<lb/>
<pb n="KR4h0050_WYG_002-24a"/>
將秦子弟數歳矣所殺亡不可勝計又欺其衆降諸侯<lb/>
至新安項王詐坑秦降卒二十餘萬唯獨邯欣翳得脫<lb/>
秦父兄怨此三人痛入骨髓今楚彊以威王此三人秦<lb/>
民莫愛也大王之入武關秋毫無所犯除秦苛法與秦<lb/>
民約法三章耳秦民無不欲得大王王秦者於諸侯之<lb/>
約大王當王關中關中民咸知之大王失職入漢中秦民<lb/>
無不恨者今大王舉而東三秦可傳檄而定也於是漢<lb/>
王大喜自以為得信晚遂使信計部署諸將所擊<lb/>
<pb n="KR4h0050_WYG_002-24b"/>
漢三年秋項羽擊漢拔滎陽漢兵遁保鞏洛楚人聞淮<lb/>
隂侯破趙彭越數反梁地則分兵救之淮隂方東擊齊<lb/>
漢王數困滎陽成臯計欲捐成臯以東屯鞏洛以拒楚<lb/>
酈生因曰臣聞知天之天者王事可成不知天之天者<lb/>
王事不可成王者以民人為天而民人以食為天夫敖<lb/>
倉天下轉輸乆矣臣聞其下廼有藏粟甚多楚人抜滎<lb/>
陽不堅守敖倉廼引而東令適卒分守成臯此乃天所<lb/>
以資漢也方今楚易取而漢反却自奪其便臣竊以為<lb/>
<pb n="KR4h0050_WYG_002-25a"/>
過矣且两雄不俱立楚漢乆相持不决百姓騷動海内<lb/>
揺蕩農夫釋耒工女下機天下之心未有所定也願足<lb/>
下急復進兵收取滎陽據敖倉之粟塞成臯之險杜太<lb/>
行之道距蜚狐之口守白馬之津以示諸侯効實形制<lb/>
之勢則天下知所歸矣方今燕趙已定唯齊未下今田<lb/>
廣據千里之齊田間將二十萬之衆軍於厯城諸田宗<lb/>
彊負海阻河濟南近楚人多變詐足下雖遣數十萬師<lb/>
未可以歳月破也臣請得奉明詔說齊王使為漢而稱<lb/>
<pb n="KR4h0050_WYG_002-25b"/>
東藩上曰善乃從其畫復守敖倉而使酈生說齊王曰<lb/>
王知天下之所歸乎王曰不知也曰王知天下之所歸<lb/>
則齊國可得而有也若不知天下之所歸則齊國未可<lb/>
得保也齊王曰天下何所歸曰歸漢曰先生何以言<lb/>
之曰漢王與項王戮力西面擊秦約先入咸陽者王之<lb/>
漢王先入咸陽項王負約不與而王之漢中項王遷殺<lb/>
義帝漢王聞之起蜀漢之兵擊三秦出闗而責義帝之<lb/>
負收天下之兵立諸侯之後降城即以侯其將得賂即<lb/>
<pb n="KR4h0050_WYG_002-26a"/>
以分其士與天下同其利豪英賢才皆樂為之用諸侯<lb/>
之兵四面而至蜀漢之粟方船而下項王有倍約之名<lb/>
殺義帝之負於人之功無所記於人之罪無所忘戰勝<lb/>
而不得其賞拔城而不得其封非項氏莫得用事為人<lb/>
刻印刓而不能授攻城得賂積而不能賞天下畔之賢<lb/>
才怒之而莫為之用故天下之士歸於漢王可坐而䇿<lb/>
也夫漢王發蜀漢定三秦涉西河之外援上黨之兵下<lb/>
井陘誅成安君破北魏舉三十二城此蚩尤之兵也非<lb/>
<pb n="KR4h0050_WYG_002-26b"/>
人之力也天之福也今已據敖倉之粟塞成臯之險守<lb/>
白馬之津杜太行之險距蜚狐之口天下後服者先亡<lb/>
矣王疾先下漢王齊國社稷可得而保也不下漢王危<lb/>
亡可立而待也田廣以為然迺聽酈生罷厯下兵守戰<lb/>
備<lb/>
賈生之過秦曰秦孝公據殽函之固擁雍州之地君臣<lb/>
固守以闚周室有席巻天下包舉宇内囊括四海并吞<lb/>
八荒之心當是時也商君佐之内立法度務耕織修守<lb/>
<pb n="KR4h0050_WYG_002-27a"/>
戰之備外連衡而鬬諸侯於是秦人拱手而取西河之<lb/>
外孝公既沒惠文武昭襄䝉故業因遺册南取漢中西<lb/>
舉巴蜀東割膏腴之地北收要害之郡諸侯恐懼會盟<lb/>
而謀弱秦不愛珍器重寳肥饒之地以致天下之士合<lb/>
從締交相與為一當此之時齊有孟甞趙有平原楚有<lb/>
春申魏有信陵此四賢者皆明智而忠信寛厚而愛人<lb/>
尊賢重士約從離横兼韓魏燕楚齊趙宋衛中山之衆<lb/>
於是六國之士有寗越徐尚蘇秦杜赫之屬為之謀齊<lb/>
<pb n="KR4h0050_WYG_002-27b"/>
明周最陳軫召滑樓緩翟景蘇厲樂毅之徒通其意呉<lb/>
起孫臏帯他兒良王廖田忌廉頗趙奢之倫制其兵嘗<lb/>
以十倍之地百萬之師仰<hi>史作卭</hi>闗而攻秦<hi>顔曰秦之地形高而諸侯</hi>
<hi>之兵欲攻開中者仰嚮故云仰闗也今流俗書本仰字作卭非也</hi>秦人開闗延敵九國<lb/>
之師逡廵而不敢進秦無亡矢遺鏃之費而天下已困<lb/>
矣於是從散約敗爭割地而賂秦秦有餘力而制其敝<lb/>
追士逐北伏尸百萬流血漂鹵因利乘便宰割天下分<lb/>
裂山河強國請服弱國入朝施及孝文莊襄王享國之<lb/>
<pb n="KR4h0050_WYG_002-28a"/>
日淺國家無事及至始皇奮六世之餘烈振長䇿而馭<lb/>
宇内吞二周而亡諸侯履至尊而制六合執敲朴以鞭<lb/>
笞天下威震四海南取百粤之地以為桂林象郡百粤<lb/>
之君頫首係頸委命下吏迺使䝉恬北築長城而守藩<lb/>
籬却匈奴七百餘里胡人不敢南下而牧馬士不敢彎<lb/>
弓而報怨於是廢先王之道焚百家之言以愚黔首墮<lb/>
名城殺豪俊收天下之兵聚之咸陽銷鋒鑄鐻以為金<lb/>
人十二以弱天下之民然後踐<hi>史作斬</hi>華為城<hi>服䖍曰斷華山為城</hi>
<pb n="KR4h0050_WYG_002-28b"/>
<hi>晉灼曰踐登也顔曰晉說是</hi>因河為池據億丈之城臨不測之川以<lb/>
為固良將勁弩守要害之處信臣精卒陳利兵而誰何<lb/>
<hi>顔曰問之為誰又云何人其義一也</hi>天下已定始皇之心自以為闗中之<lb/>
固金城千里子孫帝王萬世之業也始皇既沒餘威震<lb/>
于殊俗然而陳涉甕牖繩樞之子<hi>服䖍曰以繩係户樞孟康曰瓦甕為牎也</hi>
甿𨽻之人遷徙之徒也材能不及中人非有仲尼墨翟<lb/>
之智陶朱猗頓之富躡足行伍之間而倔起阡陌之中<lb/>
帥罷散之卒將數百之衆轉而攻秦斬木為兵揭竿為<lb/>
<pb n="KR4h0050_WYG_002-29a"/>
旗天下雲合響應贏粮而景從山東豪俊遂並起而亡<lb/>
秦族矣且天下非小弱也雍州之地殽函之固自若也<lb/>
陳涉之位非尊於齊楚燕趙韓魏宋衛中山之君鉏耰<lb/>
棘矜非錟於鉤㦸長鍛也<hi>顔曰棘㦸也矜與<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>同謂矛鋌之把也鉤㦸㦸刅曲鉤者</hi>
<hi>也鍛鈹也言往者蠢銷兵刅陳涉起但用鉏耰及戈㦸之<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>以相攻戰也</hi>適戍之衆非抗於<lb/>
九國之師深謀逺慮行軍用兵之道非及曩時之士也<lb/>
然而成敗異變功業相反何也試使山東之國與陳涉<lb/>
度長絜大比權量力不可同年而語矣然秦以區區之<lb/>
<pb n="KR4h0050_WYG_002-29b"/>
地致萬乗之權招八州而朝同列百有餘年矣然後以<lb/>
六合為家殽函為宫一夫作難而七廟隳身死人手為<lb/>
天下笑者何也仁誼不施而攻守之勢異也<lb/>
太史公曰先人有言自周公卒五百歳而有孔子孔子<lb/>
卒後至於今五百歳有能紹明世正易傳繼春秋本詩<lb/>
書禮樂之際意在斯乎意在斯乎小子何敢讓焉上大<lb/>
夫壺遂曰昔孔子何為而作春秋哉太史公曰余聞董<lb/>
生曰周道衰廢孔子為魯司寇諸侯害之大夫壅之孔<lb/>
<pb n="KR4h0050_WYG_002-30a"/>
子知言之不用道之不行也是非二百四十二年之中<lb/>
以為天下儀表貶天子退諸侯討大夫以達王事而已<lb/>
矣子曰我欲載之空言不如見之於行事之深切著明<lb/>
也夫春秋上明三王之道下辯人事之紀别嫌疑明是<lb/>
非定猶豫善善惡惡賢賢賤不肖存亡國繼絶世補敝<lb/>
起廢王道之大者也易著天地隂陽四時五行故長於<lb/>
變禮經紀人倫故長於行書記先王之事故長於政詩<lb/>
記山川谿谷禽獸草木牝牡雌雄故長於風樂樂所以<lb/>
<pb n="KR4h0050_WYG_002-30b"/>
立故長於和春秋辯是非故長於治人是故禮以節人<lb/>
樂以發和書以道事詩以達意易以道化春秋以道義<lb/>
撥亂世反之正莫近於春秋春秋文成數萬其指數千<lb/>
萬物之散聚皆在春秋春秋之中弑君三十六亡國五<lb/>
十二諸侯奔走不得保其社稷者不可勝數察其所以<lb/>
皆失其本已故易曰失之毫釐差以千里故曰臣弑君<lb/>
子弑父非一旦一夕之故也其漸乆矣故有國者不可<lb/>
以不知春秋前有讒而弗見後有賊而不知為人臣者<lb/>
<pb n="KR4h0050_WYG_002-31a"/>
不可以不知春秋守經事而不知其宜遭變事而不知<lb/>
其權為人君父而不通於春秋之義者必䝉首惡之名<lb/>
為人臣子而不通於春秋之義者必陷簒弑之誅死罪<lb/>
之名其實皆以為善為之不知其義被之空言而不敢<lb/>
辭夫不通禮義之㫖至於君不君臣不臣父不父子不<lb/>
子夫君不君則犯臣不臣則誅父不父則無道子不子<lb/>
則不孝此四行者天下之大過也以天下之大過予之<lb/>
則受而不敢辭故春秋者禮義之大宗也夫禮禁未然<lb/>
<pb n="KR4h0050_WYG_002-31b"/>
之前法施已然之後法之所為用者易見而禮之所為<lb/>
禁者難知壺遂曰孔子之時上無明君下不得任用故<lb/>
作春秋垂空文以斷禮義當一王之法今夫子上遇明<lb/>
天子下得守職萬事既具咸各序其宜夫子所論欲以<lb/>
何明太史公曰唯唯否否不然余聞之先人曰伏犧至<lb/>
純厚作易八卦堯舜之盛尚書載之禮樂作焉湯武之<lb/>
隆詩人歌之春秋采善貶惡推三代之徳褒周室非獨<lb/>
刺譏而已也漢興以來至明天子獲符瑞封禪改正朔<lb/>
<pb n="KR4h0050_WYG_002-32a"/>
易服色受命於穆清澤流罔極海外殊俗重譯款塞請<lb/>
來獻見者不可勝道臣下百官力誦聖徳猶不能宣盡<lb/>
其意且士賢能而不用有國者之恥主上明聖而徳不<lb/>
布聞有司之過也且余嘗掌其官廢明聖盛徳不載滅<lb/>
功臣世家賢大夫之業不述堕先人所言罪莫大焉余<lb/>
所謂述故事整齊其世傳非所謂作也而君比之於春<lb/>
秋謬矣於是論次其文七年而太史公遭李陵之禍幽<lb/>
於縲紲乃喟然而歎曰是余之罪也夫是余之罪也夫<lb/>
<pb n="KR4h0050_WYG_002-32b"/>
身毁不用矣退而深惟曰夫詩書隠約者欲遂其志之<lb/>
思也昔西伯拘羑里演周易孔子戹陳蔡作春秋屈原<lb/>
放逐著離騷左丘失明厥有國語孫子臏脚而論兵法<lb/>
不韋遷蜀世傳吕覽韓非囚秦說難孤憤詩三百篇大<lb/>
抵賢聖發憤之所為作也此人皆意有所鬱結不得通<lb/>
其道也故述往事思來者於是卒述陶唐以來至于麟<lb/>
止自黄帝始維我漢繼五帝末流接三代統業周道廢<lb/>
秦撥去古文焚滅詩書故明堂石室金匱玉版圖籍散<lb/>
<pb n="KR4h0050_WYG_002-33a"/>
亂於是漢興蕭何次律令韓信申軍法張蒼為章程叔<lb/>
孫通定禮儀則文學彬彬稍進詩書往往間出矣自曹<lb/>
參薦蓋公言黄老而賈生晁錯明申商公孫𢎞以儒顯<lb/>
百年之間天下遺文古事靡不畢集太史公太史公<hi>漢書</hi>
<hi>無三字</hi>仍父子相續纂其職曰於戲余維先人嘗掌斯事<lb/>
顯於唐虞至於周復典之故司馬氏世主天官至於余<lb/>
乎欽念哉欽念哉罔羅天下放失舊聞王迹所興原始<lb/>
察終見盛觀衰論考之行事略推三代録秦漢上記軒<lb/>
<pb n="KR4h0050_WYG_002-33b"/>
轅下至于兹著十二本紀既科條之矣並時異世年差<lb/>
不明作十表禮樂損益律厯改易兵權山川鬼神天人<lb/>
之際承敝通變作八書二十八宿環北辰三十輻共一<lb/>
轂運行無窮輔拂股肱之臣配焉忠信行道以奉主上<lb/>
作三十世家扶義俶儻不令已失時立功名於天下作<lb/>
七十列傳凡百三十篇五十二萬六千五百字為太史<lb/>
公書序略以拾遺補藝成一家之言厥恊六經異傳整<lb/>
齊百家雜語藏之名山副在京師俟後世聖人君子<hi>以漢</hi>
<pb n="KR4h0050_WYG_002-34a"/>
<hi>史參修</hi>
　　劉訓<lb/>
輕天下則神無累矣細萬物則心不惑矣齊死生則志<lb/>
不懾矣同變化則明不眩矣衆人以為虚言吾將舉類<lb/>
而實之人之所以樂為人主者以其窮耳目之欲而適<lb/>
躬體之便也今高臺層榭人之所麗也而堯樸桷不斵<lb/>
素題不枅珍怪竒味人之所美也而堯糲粢之飯藜藿<lb/>
之羮文繡狐白人之所好也而堯布衣揜形鹿裘蔽寒<lb/>
<pb n="KR4h0050_WYG_002-34b"/>
養性之具不加厚而增之以任重責大故舉天下而傳<lb/>
之于舜若解敝蹝然非直辭讓議無以為也此輕天下<lb/>
之甚也禹南省方濟於江黄龍負舟舟中之人五色無主<lb/>
禹乃熙笑而稱曰我受命於天竭力而勞萬民生寄也<lb/>
死歸也何足以滑和視龍猶蝘蜒顔色不變龍乃弭耳<lb/>
掉尾而逝禹之視物亦細矣鄭之神巫相壺子林見其<lb/>
徵告列子列子行泣告壺子壺子持以天壤名實不入機<lb/>
發於踵壺子之視死生亦齊矣子求行年五十有四而<lb/>
<pb n="KR4h0050_WYG_002-35a"/>
病傴僂脊管高于頂<graphic n="KR2109" url="https://raw.githubusercontent.com/kanripo/KR-Gaiji/master/images/KR2109.png" mimeType="image/png"/>
                    <hi>音歇肝胷</hi>下迫頥兩髀在上燭營指<lb/>
天匍匐自窺於井曰偉哉造化其以我為此拘拘邪此<lb/>
其視變化亦同矣故覩堯之道乃知天下之輕也觀禹<lb/>
之志乃知萬物之細也原壺子之論乃知死生之齊也<lb/>
見子求之行乃知變化之同也<hi>精神訓</hi>
堯不以有天下為貴故授舜公子札不以有國為尊故<lb/>
讓位子罕不以玉為富故不受寳務光不以生害義故<lb/>
自投於淵由此觀之至貴不待爵至富不待財天下至<lb/>
<pb n="KR4h0050_WYG_002-35b"/>
大矣而以與他人也身至親矣而棄之淵外此其餘無<lb/>
足利矣此之謂無累之人無累之人不以天下為貴矣<lb/>
上觀至人之諭深原道徳之意以下考世俗之行乃足<lb/>
羞也故通許由之意金縢豹韜廢矣延陵季子不受呉<lb/>
國而訟閒田者慙矣子罕不利寳玉而爭劵契者媿矣<lb/>
務光不汙於世而貪利偷生者悶矣故不觀大義者不<lb/>
知生之不足貪也不聞大言者不知天下之不足利也<lb/>
今夫窮鄙之社也叩盆拊瓴相和而歌自以為樂矣嘗<lb/>
<pb n="KR4h0050_WYG_002-36a"/>
試為之擊逢皷撞巨鐘乃性仍仍然知其盆瓴之足羞<lb/>
也藏詩書修文學而不知至論之㫖則拊盆叩瓴之徒<lb/>
也<hi>精神訓</hi>
凡人所以生者衣與食也今囚之𡨕室之中雖養之以<lb/>
芻豢衣之以綺繡不能樂也以目之無見耳之無聞穿<lb/>
隙穴見雨零則快然而歎之况開户發牖從㝠㝠見昭<lb/>
昭乎從㝠㝠見昭昭猶尚肆然而喜又况出室坐堂見<lb/>
日月光見日月光曠然而樂又况登太山履齊封以望<lb/>
<pb n="KR4h0050_WYG_002-36b"/>
八荒視天都若蓋江河若帶又况萬物在其間者乎其<lb/>
為樂豈不大哉且聾者耳形具而無能聞也盲者目形<lb/>
存而無能見也夫言者所以通已於人也聞者所以通<lb/>
人於已也瘖者不言聾者不聞既瘖且聾人道不通故<lb/>
有瘖聾之病者雖破家求醫不顧其費豈獨形骸有瘖<lb/>
聾哉心志亦有之夫指之拘也莫不事伸也心之塞也<lb/>
莫知務通也不明於類也夫觀六藝之崇廣窮道徳之<lb/>
淵深達乎無上至乎無下運乎無極翔乎無形廣於四<lb/>
<pb n="KR4h0050_WYG_002-37a"/>
海崇於大山富於江河曠然而通昭然而明天地之間<lb/>
無所繫戾其所以覽觀豈不大哉<hi>泰族訓</hi>
　　揚子雲客難<lb/>
客難揚子曰凡著書者為衆人之所好也美味期乎合<lb/>
口工聲調於比耳今吾子乃抗辭幽說閎意眇指獨馳<lb/>
騁於有亡之際而陶冶大鑪旁薄羣生厯覽者兹年矣<lb/>
而殊不寤亶費精神於此而煩學者於彼譬畫者畫於<lb/>
無形弦者放於無聲殆不可乎揚子曰俞若夫閎言崇<lb/>
<pb n="KR4h0050_WYG_002-37b"/>
議幽㣲之塗蓋難與覽者同也昔人有觀象於天視度<lb/>
於地察法於人者天麗且彌地普而深昔人之辭迺玉<lb/>
迺金彼豈好為艱難哉埶不得已也獨不見夫翠虬絳<lb/>
螭之將登乎天必聳身於蒼梧之淵不階浮雲翼疾風<lb/>
虚舉而上升則不能撠膠葛<hi>撠拘也膠葛上清之氣也</hi>騰九閎日月<lb/>
之經不千里則不能燭六合耀八絃泰山之高不嶕嶢<lb/>
則不能浡滃雲而散歊烝是以宓羲氏之作易也綿絡<lb/>
天地經以八卦文王附六爻孔子錯其象而彖其辭然<lb/>
<pb n="KR4h0050_WYG_002-38a"/>
後發天地之藏定萬物之基典謨之篇雅頌之聲不温<lb/>
純滯潤則不足以揚鴻烈而章緝熙蓋胥靡為宰寂寞<lb/>
為尸大味必淡大音必希大語呌呌大道低回是以聲<lb/>
之眇<hi>音妙</hi>者不可同於衆人之耳形之美者不可混於世<lb/>
俗之目辭之衍者不可齊於庸人之聽今夫弦者高張<lb/>
急徽追趨逐耆則坐者不期而附試為之施咸池揄六<lb/>
莖發簫韶詠九成則莫有和也是故鍾期死伯牙絶絃<lb/>
破琴而不肯與衆鼓<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人亡<hi>
                        <graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>古之善塗塈者音乃高反</hi>則匠石輟<lb/>
<pb n="KR4h0050_WYG_002-38b"/>
斤而不敢妄斵師曠之調鐘竢知音者之在後也孔子<lb/>
作春秋幾君子之前睹也老耼有遺言貴知我者希此<lb/>
非其操歟<lb/>
　<lb/>
　<lb/>
　<lb/>
　<lb/>
　妙絶古今巻二<lb/>
</p>
<p>
</p>
  </div>
<div>
<head>妙絶古今巻三</head> <lb/>
    <p>
<pb n="KR4h0050_WYG_003-1a"/>
欽定四庫全書<lb/>
　妙絶古今巻三<lb/>
　　　　　　　　　　　　　宋　湯漢　編<lb/>
　　劉歆移太常博士書<lb/>
歆欲建立左氏春秋及毛詩逸禮古文尚書皆列於學<lb/>
官哀帝令歆與五經博士講論其義諸博士或不肯置<lb/>
對歆因移書太常博士責讓之曰昔唐虞既衰而三代<lb/>
迭興聖帝明王累起相襲其道甚著周室既㣲而禮樂<lb/>
<pb n="KR4h0050_WYG_003-1b"/>
不正道之難全也如此是故孔子憂道之不行厯國應<lb/>
聘自衛反魯然後樂正雅頌乃得其所修易序書制作<lb/>
春秋以紀帝王之道及夫子沒而㣲言絶七十子終而<lb/>
大義乖重遭戰國棄籩豆之禮理軍旅之陳孔子之道<lb/>
抑而孫呉之術興陵夷至于暴秦燔經書殺儒士設挾<lb/>
書之灋行是古之罪道術由是遂滅漢興去聖帝明王<lb/>
遐逺仲尼之道又絶灋度無所因襲時獨有一叔孫通<lb/>
畧定禮儀天下唯有易卜未有他書至孝惠之世乃除<lb/>
<pb n="KR4h0050_WYG_003-2a"/>
挾書之律然公卿大臣絳灌之屬咸介冑武夫莫以為<lb/>
意至孝文皇帝始使掌故晁錯從伏生受尚書尚書初<lb/>
出於屋壁朽折散絶今其書見在時師傳讀而已詩始<lb/>
萌芽天下衆書往往頗出皆諸子傳説猶廣立於學官<lb/>
為置博士在漢朝之儒惟賈生而已至孝武皇帝然後<lb/>
鄒魯梁趙頗有詩禮春秋先師皆起於建元之間當此<lb/>
之時一人不能獨盡其經或為雅或為頌相合而成泰<lb/>
誓後得博士集而讀之故詔書稱曰禮壞樂崩書缺簡<lb/>
<pb n="KR4h0050_WYG_003-2b"/>
脱朕甚閔焉時漢興已七八十年離於全經固已遠矣<lb/>
及魯共王壞孔子宅欲以為宫而得古文於壞壁之中<lb/>
逸禮有三十九書十六篇天漢之後孔安國獻之遭巫<lb/>
蠱倉卒之難未及施行及春秋左氏丘明所修皆古文<lb/>
舊書多者二十餘通藏於秘府伏而未發孝成皇帝閔<lb/>
學殘文缺稍離其真乃陳發秘藏校理舊文得此三事<lb/>
以考學官所傳經或脱簡傳或間編傳問民間則有魯<lb/>
國柏公趙國貫公膠東庸生之遺學與此同抑而未施<lb/>
<pb n="KR4h0050_WYG_003-3a"/>
此乃有識者之所惜閔士君子之所嗟痛也往者綴學<lb/>
之士不思廢絶之闕苟因陋就寡分文析字煩言碎辭<lb/>
學者罷老且不能究其一藝信口説而背傳記是末師<lb/>
而非往古至於國家將有大事若立辟雍封禪巡狩之<lb/>
儀則幽㝠而莫知其原猶欲保殘守缺挾恐見破之私<lb/>
意而無從善服義之公心或懷妬嫉不考情實雷同相<lb/>
從隨聲是非抑此三學以尚書為備謂左氏為不傳春<lb/>
秋豈不哀哉今聖上徳通神明繼綂揚業亦閔文學錯<lb/>
<pb n="KR4h0050_WYG_003-3b"/>
亂學士若兹雖昭其情猶依違謙讓樂與士君子同之<lb/>
故下明詔試左氏可立不遣近臣奉指銜命將以輔弱<lb/>
扶㣲與二三君子比意同力冀得廢遺今則不然深閉<lb/>
固拒而不肯試猥以不誦絶之欲以杜塞餘道絶滅㣲<lb/>
學夫可與樂成難與慮始此乃衆庻之所為耳非所望<lb/>
士君子也且此數家之事皆先帝所親論今上所考視<lb/>
其古文舊書皆有徴騐外内相應豈苟而已哉夫禮失<lb/>
求之於野古文不猶愈於野乎往者博士書有歐陽春<lb/>
<pb n="KR4h0050_WYG_003-4a"/>
秋公羊易則施孟然孝宣皇帝猶廣立穀梁春秋梁丘<lb/>
易大小夏侯尚書義雖相反猶並置之何則與其過而<lb/>
廢之也寧過而立之傳曰文武之道未墜於地在人賢<lb/>
者識其大者不賢者識其小者今此數家之言所以兼<lb/>
包大小之義豈可偏絶哉若必専已守殘黨同門妬道<lb/>
真違明詔失聖意以陷於文吏之議甚為二三君子不<lb/>
取也其言甚切諸儒皆怨恨<lb/>
　　諸葛忠武侯出漢中疏<lb/>
<pb n="KR4h0050_WYG_003-4b"/>
先帝創業未半而中道崩殂今天下三分益州疲敝此<lb/>
誠危急存亡之秋也然侍衛之臣不懈於内忠志之士<lb/>
忘身於外者葢追先帝之殊遇欲報之於陛下也誠宜<lb/>
開張聖聽以光先帝遺徳恢𢎞志士之氣不宜妄自菲<lb/>
薄引喻失義以塞忠諌之路也宫中府中俱為一體陟<lb/>
罰臧否不宜異同若有作姦犯科及為忠善者宜付有<lb/>
司論其刑賞以昭陛下平明之治不宜偏私使内外異<lb/>
法也侍中侍郎郭攸之費禕董允等此皆良實志慮忠<lb/>
<pb n="KR4h0050_WYG_003-5a"/>
純是以先帝簡㧞以遺陛下愚以為宫中之事事無大<lb/>
小悉以咨之然後施行必能禆補缺漏有所廣益將軍<lb/>
向寵性行淑均曉暢軍事試用於昔日先帝稱之曰能<lb/>
是以衆議舉寵以為督愚以為營中之事悉以咨之必<lb/>
能使行陣和穆優劣得所親賢臣遠小人此先漢所以<lb/>
興隆也親小人遠賢臣此後漢所以傾頽也先帝在時<lb/>
每與臣論此事未嘗不嘆息痛恨於桓靈也侍中尚書<lb/>
<hi>陳震</hi>長史參軍<hi>蔣琬</hi>皆悉貞亮死節之臣也願陛下親<lb/>
<pb n="KR4h0050_WYG_003-5b"/>
之信之則漢室之隆可計日而待也臣本布衣躬耕於<lb/>
南陽苟全性命於亂世不求聞達於諸侯先帝不以臣<lb/>
卑鄙猥自枉屈三顧臣於草廬之中咨臣以當世之事<lb/>
由是感激遂許先帝以驅馳後值傾覆受任於敗軍之<lb/>
際奉命於危難之間爾來二十有一年矣先帝知臣謹<lb/>
慎故臨崩寄臣以大事也受命以來夙夜憂勤恐付托<lb/>
不效以傷先帝之明故五月渡瀘深入不毛今南方已<lb/>
定甲兵已足當奬帥三軍北定中原庶竭駑鈍攘除姦<lb/>
<pb n="KR4h0050_WYG_003-6a"/>
凶興復漢室還於舊都此臣之所以報先帝而忠陛下<lb/>
之職分也至於斟酌損益進盡忠言則攸之禕允之任<lb/>
也願陛下託臣以討賊興復之效不效則治臣之罪以<lb/>
告先帝之靈責攸之禕允等之咎以彰其慢陛下亦宜<lb/>
自謀以咨諏善道察納雅言深追先帝遺詔臣不勝受<lb/>
恩感激今當逺離臨表涕泣不知所云<hi>董允傳載此數語云若無興復</hi>
<hi>之效則戮允等以彰其慢</hi>
　　出散闗䟽<lb/>
<pb n="KR4h0050_WYG_003-6b"/>
先帝慮漢賊不兩立王業不偏安故托臣以討賊也以<lb/>
先帝之明量臣之才故知臣伐賊才弱敵彊也然不伐<lb/>
賊王業亦亡惟坐而待亡孰與伐之是故托臣而弗疑<lb/>
也臣受命之日寢不安席食不甘味思惟北征宜先入<lb/>
南故五月渡瀘深入不毛幷日而食臣非不自惜也顧<lb/>
王業不可偏安於蜀都故冐危難以奉先帝之遺意<lb/>
也而議者謂為非計今賊適疲於西又務於東兵法乘<lb/>
勞此進趨之時也謹陳其事如左高帝明並日月謀臣<lb/>
<pb n="KR4h0050_WYG_003-7a"/>
淵深然陟險被創危然後安今陛下未及高帝謀臣不<lb/>
如良平而欲以長計取勝坐定天下此臣之未解一也<lb/>
劉繇王朗各據州郡論安言計動引聖人羣疑滿腹衆<lb/>
難塞胷今歲不戰明年不征使孫䇿强大坐并江東此<lb/>
臣之未解二也曹操知計殊絶於人其用兵也髣髴孫<lb/>
吳然困於南陽險於烏巢危於祈連偪於黎陽幾敗北<lb/>
山殆死潼闗然後偽定一時耳况臣才弱而欲以不危<lb/>
而定之此臣之未解三也曹操五攻昌霸不下四越巢<lb/>
<pb n="KR4h0050_WYG_003-7b"/>
湖不成任用李服而李服圖之委夏侯而夏侯敗亡先<lb/>
帝每稱操為能猶有此失况臣駑下何能必勝此臣之<lb/>
未解四也自臣到漢中中間朞年矣然喪趙雲陽羣馬<lb/>
玉閻芝丁立白壽劉郃鄧銅等及曲長屯將七十餘人<lb/>
突將無前賨叟青羌散騎武騎一千餘人此皆數十年<lb/>
之内所紏合四方之精鋭非一州之所有若復數年則<lb/>
損三分之二也當何以圖敵此臣之未解五也今則民<lb/>
窮兵疲而事不可息事不可息則住與行勞費正等而<lb/>
<pb n="KR4h0050_WYG_003-8a"/>
不及蚤圖之欲以一州之地與賊持久此臣之未解六<lb/>
也夫難平者事也昔先帝敗軍於楚當此時曹操拊手<lb/>
謂天下以定然後先帝東連呉越西取巴蜀舉兵北征<lb/>
夏侯授首此操之失計而漢事將成也然後呉更違盟<lb/>
闗羽毁敗秭歸蹉跌曹丕稱帝凡事如是難可逆見臣<lb/>
鞠躬盡力死而後已至於成敗利鈍非臣之明所能逆<lb/>
覩也<lb/>
　　韓子獲麟解<lb/>
<pb n="KR4h0050_WYG_003-8b"/>
麟之為靈昭昭也詠於詩書於春秋雜出於傳記百家<lb/>
之書雖婦人小子皆知其為祥也然麟之為物不畜於<lb/>
家不恒有於天下其為形也不類非若馬牛犬豕豺狼<lb/>
麋鹿然然則雖有麟不可知其為麟也角者吾知其為<lb/>
牛鬛者吾知其為馬犬豕豺狼麋鹿吾知其為犬豕豺<lb/>
狼麋鹿惟麟也不可知不可知則其謂之不祥也亦宜<lb/>
雖然麟之出必有聖人在乎位麟為聖人出也聖人者<lb/>
必知麟麟之果不為不祥也又曰麟之所以為麟者以<lb/>
<pb n="KR4h0050_WYG_003-9a"/>
徳不以形若麟之出不待聖人則其謂之不祥也亦宜<lb/>
哉<hi>麟以徳為祥若不待聖人而出是其徳之衰也故謂之不祥亦可矣以春秋之世而麟出焉故魯人以為</hi>
<hi>不祥然有仲尼識之是麟為仲尼出也則麟果不為不祥矣哉</hi>
　　圬者王承福傳<hi>西山云韓文當以此為第一</hi>
圬之為伎賤且勞者也有業之其色若自得者聽其言<lb/>
約而盡問之王其姓承福其名世為京兆長安農夫天<lb/>
寳之亂發人為兵持弓矢十三年有官勲棄之來歸喪<lb/>
其土田手鏝衣食餘三十年舍於市之主人而歸其屋<lb/>
<pb n="KR4h0050_WYG_003-9b"/>
食之當焉視時屋食之貴賤而上下其圬之傭以償之<lb/>
有餘則以與道路之廢疾餓者焉又曰粟稼而生者也<lb/>
若布與帛必蠶績而後成者也其他所以養生之具皆<lb/>
待人力而後完也吾皆賴之然人不能徧為宜乎各致<lb/>
其能以相生也故君者理我所以生者也而百官者承<lb/>
君之化者也任有小大惟其所能若器皿焉食焉而怠<lb/>
其事必有天殃故吾不敢一日捨鏝以嬉夫鏝易能可<lb/>
力焉又誠有功取其直雖勞無媿吾心安焉夫力易强<lb/>
<pb n="KR4h0050_WYG_003-10a"/>
而有功也心難强而有智也用力者使於人用心者使<lb/>
人亦其宜也吾特擇其易為而無愧者取焉嘻吾操鏝<lb/>
以入於富貴之家有年矣有一至者焉又往過之則為<lb/>
墟矣有再至三至者焉而往過之則為墟矣問其鄰或<lb/>
曰噫刑戮也或曰身既死而其子孫不能有也或曰死<lb/>
而歸之官也吾以是觀之非所謂食焉怠其事而得天<lb/>
殃者邪非强心以智而不足不擇其才之稱否而冐之<lb/>
者邪非多行可愧知已不可而强為之者邪將富貴難<lb/>
<pb n="KR4h0050_WYG_003-10b"/>
守薄功而厚饗者邪抑豐悴有時一去一來而不可常<lb/>
者邪吾之心憫焉是故擇其力之可能者行焉樂富貴<lb/>
而悲貧賤我豈異於人哉又曰功大者其所以自奉也<lb/>
博妻與子皆養於我者也吾能薄而功小不有之可也<lb/>
又吾所謂勞力者若立吾家而力不足則心又勞也一<lb/>
身而二任焉雖聖者不可能也愈始聞而惑之又從而<lb/>
思之葢賢者也葢所謂獨善其身者也然吾有譏焉謂<lb/>
其自為也過多其為人也過少其學楊朱之道者邪楊<lb/>
<pb n="KR4h0050_WYG_003-11a"/>
之道不可㧞我一毛而利天下而夫人以有家為勞心<lb/>
不肯一動其心以畜其妻子其肯勞其心以為人乎哉<lb/>
雖然其賢於世之患不得之而患失之者以濟其生之<lb/>
欲貪邪而亡道以喪其身者其亦遠矣又其言有可以<lb/>
警余者故余為之傳而自覽焉<hi>此篇大㮣以二又曰字述盡承福之為人後面</hi>
<hi>却就第二個又曰以下抑之就第三個又曰以下揚之</hi>
　　荅李翺書<lb/>
愈白李生足下生之書辭甚髙而其問何下而恭也能<lb/>
<pb n="KR4h0050_WYG_003-11b"/>
如是誰不欲告生以其道道徳之歸也有日矣况其外<lb/>
之文乎抑愈所謂望孔子之門墻而不入於其宫者也<lb/>
烏足以知是且非邪雖然不可不為生言之生所謂立<lb/>
言者是也生所為者與所期者甚似而幾矣抑不知生<lb/>
之志蘄勝於人而取於人者邪將蘄至於古之立言者<lb/>
邪蘄勝於人而取於人則固勝於人而可取於人矣將<lb/>
蘄至於古之立言者則無望其速成無誘於勢利養其<lb/>
根而俟其實加其膏而希其光根之茂者其實遂膏之<lb/>
<pb n="KR4h0050_WYG_003-12a"/>
沃者其光曄仁義之人其言藹如也抑又有難者愈之<lb/>
所為不自知其至猶未也雖然學之二十餘年矣始者<lb/>
非三代兩漢之書不敢觀非聖人之志不敢存處若忘<lb/>
行若遺儼乎其若思茫乎其若迷當其取於心而注於<lb/>
手也惟陳言之務去戞戞乎其難哉其觀于人也不知<lb/>
其非笑之為非笑也如是者亦有年猶不改然後識古<lb/>
書之正偽與雖正而不至焉者昭昭然白黒分矣而務<lb/>
去之乃徐有得也當其取於心而注於手也汨汨然來<lb/>
<pb n="KR4h0050_WYG_003-12b"/>
矣其觀於人也笑之則心以為喜譽之則心以為憂以<lb/>
其猶有人之説者存也如是者亦有年然後浩乎其沛<lb/>
然矣吾又懼其雜也迎而拒之平心而察之其皆醇也<lb/>
然後肆焉雖然不可以不養也行之乎仁義之塗游之<lb/>
乎詩書之源無迷其塗無絶其源終吾身而已矣氣水<lb/>
也言浮物也水大而物之浮者小大畢浮氣之與言猶<lb/>
是也氣盛則言之短長與聲之髙下者皆宜雖如是其<lb/>
敢自謂幾於成乎雖幾於成其用於人也奚取焉雖然<lb/>
<pb n="KR4h0050_WYG_003-13a"/>
待用於人者其肖於器則時用焉用與舍屬諸人君子<lb/>
則不然處心有道行已有方用則施諸人舍則傳諸其<lb/>
徒垂諸文而為後世法如是者其亦足樂乎其無足樂<lb/>
也有志乎古者希矣志乎古必遺乎今吾誠樂而悲之<lb/>
亟稱其人所以勸之非敢褒其可褒而貶其可貶也問<lb/>
於愈者多矣念生之言不至乎利聊相為言之<lb/>
　　送孟東野序<hi>趙南塘云凡有懐而欲吐者皆為不得其平非必有所憤激也</hi>
大凡物不得其平則鳴草木之無聲風撓之鳴水之無<lb/>
<pb n="KR4h0050_WYG_003-13b"/>
聲風蕩之鳴其躍也或激之其趨也或梗之其沸也或<lb/>
炙之金石之無聲或擊之鳴人之於言也亦然有不得<lb/>
已者而後言其謌也有思其哭也有懷凡出乎口而為<lb/>
聲者其皆有弗平者乎樂也者鬱於中而泄於外者也<lb/>
擇其善鳴者而假之鳴金石絲竹匏土革木八者物之<lb/>
善鳴者也維天之於時也亦然擇其善鳴者而假之鳴<lb/>
是故以鳥鳴春以雷鳴夏以蟲鳴秋以風鳴冬四時之<lb/>
相推奪其必有不得其平者乎其於人也亦然人聲之<lb/>
<pb n="KR4h0050_WYG_003-14a"/>
精者為言文辭之於言又其精也尤擇其善鳴者而假<lb/>
之鳴䕫弗能以文辭鳴又自假於韶以鳴夏之時五子<lb/>
以其歌鳴伊尹鳴殷周公鳴周凡載於詩書六藝皆鳴<lb/>
之善者也周之衰孔子之徒鳴之其聲大而遠傳曰天<lb/>
將以夫子為木鐸其弗信矣乎其末也莊周以其荒唐<lb/>
之辭鳴於楚楚大國也其亡也以屈原鳴臧孫辰孟軻<lb/>
荀卿以道鳴者也楊朱墨翟管夷吾晏嬰老聃申不害<lb/>
韓非慎到田駢鄒衍尸校孫武張儀蘓秦之屬皆以其<lb/>
<pb n="KR4h0050_WYG_003-14b"/>
術鳴秦之興李斯鳴之漢之時司馬遷相如揚雄最其<lb/>
善鳴者也其下魏晉氏之鳴者不及於古然亦未嘗絶<lb/>
也就其善鳴者其聲清以浮其節數以急其辭淫以哀<lb/>
其志弛以肆其為言也亂雜而無章將天醜其徳莫之<lb/>
顧邪何為乎不鳴其善鳴者也唐之有天下陳子昻蘓<lb/>
源明元結李白杜甫李觀皆以其所能鳴其存而在下<lb/>
者孟郊東野始以其詩鳴其髙出晉魏不懈而及於古<lb/>
其他浸淫乎漢氏矣從吾遊者李翺張籍其尤也三子<lb/>
<pb n="KR4h0050_WYG_003-15a"/>
者之鳴信善矣抑不知天將和其聲而使鳴國家之盛<lb/>
邪抑將窮餓其身思愁其心腸而使自鳴其不幸邪三<lb/>
子者之命則懸乎天矣其在上也奚以喜其在下也奚<lb/>
以悲東野之役於江南也有若不釋然者故吾道其命<lb/>
於天者以解之<lb/>
　<hi>此篇謂凡形之於聲皆不得已於不得已之中又有善不善者焉所謂善者又有幸不幸之分則係乎天</hi>
　<hi>也</hi>
　　送文暢序<lb/>
<pb n="KR4h0050_WYG_003-15b"/>
人固有儒名而墨行者問其名則是校其行則非可以<lb/>
與之游乎如有墨名而儒行者問其名則非校其行則<lb/>
是可以與之游乎揚子雲稱在門墻則揮之在夷狄則<lb/>
進之吾取以為法焉浮圖文暢喜文章其周遊天下凡有<lb/>
行必請於搢紳先生以求詠歌其所志貞元十九年春<lb/>
將行東南栁君宗元為之請解其裝得所叙詩累百餘<lb/>
篇非至篤好其何能致多如是邪惜其無以聖人之道<lb/>
告者而徒舉浮屠之説贈焉夫文暢浮屠也如欲聞浮<lb/>
<pb n="KR4h0050_WYG_003-16a"/>
屠之説當自就其師而問之何故謁吾徒而來請也彼<lb/>
見吾君臣父子之懿文物禮樂之盛其心必有慕焉拘<lb/>
其法而未能入故樂聞其説而請之如吾徒者宜當告<lb/>
之以二帝三王之道日月星辰之所以行天地之所以<lb/>
著鬼神之所以幽人物之所以蕃江河之所以流而語<lb/>
之不當又為浮屠之説而瀆告之也民之初生固若禽<lb/>
獸夷狄然聖人者立然後知宫居而粒食親親而尊尊<lb/>
生者養而死者藏是故道莫大乎仁義教莫正乎禮樂<lb/>
<pb n="KR4h0050_WYG_003-16b"/>
刑政施之於天下萬物得其宜措之於其躬體安而氣<lb/>
平堯以是傳之舜舜以是傳之禹禹以是傳之湯湯以<lb/>
是傳之文武文武以是傳之周公孔子書之於冊中國<lb/>
之人世守之今浮屠者孰為而孰傳之邪夫鳥俛而啄<lb/>
仰而四顧夫獸深居而簡出懼物之為已害也猶且不<lb/>
脱焉弱之肉彊之食今吾與文暢安居而暇食優游以<lb/>
生死與禽獸異者寧可不知其所自邪夫不知者非其<lb/>
人之罪也知而不為之者惑也悦乎故不能即乎新者<lb/>
<pb n="KR4h0050_WYG_003-17a"/>
弱也知而不以告之者不仁也告而不以實者不信也<lb/>
余既重栁請又嘉浮屠能喜文辭於是乎言<lb/>
　　平淮西碑<hi>西山枺本</hi>
天以唐克肖其徳聖子神孫繼繼相承於千萬年敬戒<lb/>
不怠全付所覆四海九州罔有内外悉主悉臣高祖太<lb/>
宗既除既治髙宗中睿休養生息至於𤣥宗受報收功<lb/>
極熾而豐物衆地大孽芽其間肅宗代宗徳順祖考以<lb/>
勤以容大慝適去稂莠不薅相臣將臣文恬武嬉習熟<lb/>
<pb n="KR4h0050_WYG_003-17b"/>
見聞以為當然睿聖文武皇帝既受羣臣朝乃考圖數<lb/>
貢曰鳴呼天既全付予有家今傳次在予予不能事事<lb/>
其何以見於郊廟羣臣震懾奔走率職明年平夏又明<lb/>
年平蜀又明年平江東又明年平澤潞遂定易定致魏<lb/>
愽貝衛澶相無不從志皇帝曰不可究武予其少息九<lb/>
年蔡將死蔡人立其子元濟以請不許遂燒舞陽犯葉<lb/>
襄等城以動東都放兵四刼皇帝厯問于朝一二臣外<lb/>
皆曰蔡帥之不廷授于今五十年傳三姓四將其樹本<lb/>
<pb n="KR4h0050_WYG_003-18a"/>
堅兵利卒頑不與他等因撫而有順且無事大官臆決<lb/>
唱聲萬口和附并為一談牢不可破皇帝曰惟天惟宗<lb/>
祖所以付任予者庶其在此予何敢不力況一二臣同<lb/>
不為無助曰光顔汝為陳許帥維是河東魏博郃陽三<lb/>
軍之在行者汝皆將之曰重𦙍汝故有河陽懐今益以<lb/>
汝維是朔方義成陜益鳯翔延慶七軍之在行者汝皆<lb/>
將之曰𢎞汝以卒萬二千屬而子公武集往討之曰文<lb/>
通汝守壽維是宣武淮南宣歙浙西四軍之行於壽者<lb/>
<pb n="KR4h0050_WYG_003-18b"/>
汝皆將之曰道古汝其觀察鄂岳曰愬汝帥唐鄧隨各<lb/>
以其兵進戰曰度汝長御史其往視師曰度惟汝予同<lb/>
汝遂相予以賞罰用命不用命曰𢎞汝其以節度都綂<lb/>
諸軍曰守謙汝出入左右汝惟近臣其往撫師曰度汝<lb/>
其往衣服飲食予士無寒無饑以既厥事遂生蔡人賜<lb/>
汝節斧通天御帶衞卒三百凡兹廷臣汝擇自從惟其<lb/>
賢能無憚大吏庚申予其臨門送汝曰御史予閔士大<lb/>
夫戰甚苦自今以往非郊廟祠祀其無用樂顔𦙍武合<lb/>
<pb n="KR4h0050_WYG_003-19a"/>
攻其北大戰十六得柵城縣二十三降人卒四萬道古<lb/>
攻其東南八戰降卒萬三千再入申破其外城文通戰<lb/>
其東十餘遇降萬二千愬入其西得賊將輙釋不殺用<lb/>
其䇿戰比有功十二年八月丞相度至師都綂𢎞責戰<lb/>
益急顔𦙍武合戰益用命元濟盡并其衆洄曲以備十<lb/>
月壬申愬用所得賊將自文城因天大雪疾馳百二十<lb/>
里用夜半到蔡破其門取元濟以獻盡得其屬人卒辛<lb/>
巳丞相度入蔡以皇帝命赦其人淮西平大饗賚功師<lb/>
<pb n="KR4h0050_WYG_003-19b"/>
還之日因以其食賜蔡人凡蔡卒三萬五千其不樂為<lb/>
兵願歸為農者十九悉縱之斬元濟於京師冊功𢎞加<lb/>
侍中愬為左僕射帥山南東道顔𦙍皆加司空公武以<lb/>
散騎常侍帥鄜坊丹延道古進大夫文通加散騎常侍<lb/>
丞相度朝京師進封晉國公進階金紫光禄大夫以舊<lb/>
官相而以其副總為工部尚書領蔡任既還奏羣臣請<lb/>
紀聖功被之金石皇帝以命臣愈臣愈再拜稽首而獻<lb/>
文曰唐承天命遂臣萬方孰居近土襲盜以狂往在𤣥<lb/>
<pb n="KR4h0050_WYG_003-20a"/>
宗崇極而圮河北悍驕河南附起四聖不宥屢興師征<lb/>
有不能尅益戍以兵夫耕不食婦織不裳輸之以車為<lb/>
卒賜糧外多失朝曠不嶽狩百隷怠官事亡其舊帝時<lb/>
繼位顧瞻咨嗟惟汝文武孰恤予家既斬呉蜀旋取山<lb/>
東魏將首義六州降從淮蔡不順自以為强提兵呌讙<lb/>
欲事故常始命討之遂連姦鄰陰遣刺客來賊相臣方<lb/>
戰未利内驚京師羣公上言莫若惠來帝為不聞與神<lb/>
為謀乃相同徳以訖天誅乃敕顔𦙍愬武古通咸綂於<lb/>
<pb n="KR4h0050_WYG_003-20b"/>
𢎞各奏汝攻三方分攻五萬其師大軍北乘厥數倍之<lb/>
常兵洄曲軍士蠢蠢既剪陵雲蔡卒大窘勝之邵陵郾<lb/>
城來降自夏入秋復屯相望兵頓不勵告功不時帝哀<lb/>
征夫命相往釐士飽而歌馬騰於槽試之新城賊遇敗<lb/>
逃盡抽其有聚以防我西師躍入道無留者頟頟蔡城<lb/>
其疆千里既入而有莫不順俟帝有恩言相度來宣誅<lb/>
止其魁釋其下人蔡之卒夫投甲呼舞蔡之婦女迎門<lb/>
笑語蔡人告饑船粟往哺蔡人告寒賜以繒布始時蔡<lb/>
<pb n="KR4h0050_WYG_003-21a"/>
人禁不往來今相從戯里門夜開始時蔡人進戰退戮<lb/>
今旰而起左飱右粥為之擇人以收餘憊選吏賜牛教<lb/>
而不税蔡人有言始迷不知今乃大覺羞前之為蔡人<lb/>
有言天子明聖不順族誅順保性命汝不吾信視此蔡<lb/>
方孰為不順往斧其吭凡叛有數聲勢相倚吾强不支<lb/>
汝弱奚恃其告而長而父而兄奔走偕來同我太平淮<lb/>
蔡為亂天子伐之既伐而饑天子活之始議伐蔡卿士<lb/>
莫隨既伐四年小大並疑不赦不疑由天子明凡此蔡<lb/>
<pb n="KR4h0050_WYG_003-21b"/>
功惟斷乃成既定淮蔡四夷畢來遂開明堂坐以治之<lb/>
　　柳子厚梓人傳<lb/>
裴封叔之第在光徳里有梓人欵其門願傭隟宇而處<lb/>
焉所職尋引規矩䋲墨家不居襲斵之器問其能曰吾<lb/>
善度材視棟宇之制高深圓方短長之宜吾指使而羣<lb/>
工役焉捨我衆莫能就一宇故食於官府吾受禄三倍<lb/>
作於私家吾收其直太半焉他日入其室其牀闕足而<lb/>
不能理曰將求他工余甚笑之謂其無能而貪禄嗜貨<lb/>
<pb n="KR4h0050_WYG_003-22a"/>
者其後京兆尹將飾官署余往過焉委羣材㑹衆工或<lb/>
執斧斤或執刀鋸皆環立嚮之梓人左持引右執杖而<lb/>
中處焉量棟宇之任視木之能舉揮其杖曰斧彼執斧<lb/>
者奔而右顧而指曰鋸彼執鋸者趨而左俄而斤者斵<lb/>
刀者削皆視其色俟其言莫敢自斷者其不勝任者怒<lb/>
而退之亦莫敢愠焉畫宫於堵盈尺而曲盡其制計其<lb/>
毫釐而構大厦無進退焉既成書於上棟曰某年某月<lb/>
某日某建則某姓字也凡執用之工不在列余圜視大<lb/>
<pb n="KR4h0050_WYG_003-22b"/>
駭然後知其術之工大矣繼而嘆曰彼將捨其手藝専<lb/>
其心智而能知體要者歟吾聞勞心者役人勞力者役<lb/>
於人彼其勞心者歟能者用而智者謀彼其智者歟是<lb/>
足為佐天子相天下法矣物莫近乎此也彼為天下者<lb/>
本於人其執役者為徒隸為鄉師里胥其上為下士又<lb/>
其上為中士為上士又其上為大夫為卿為公離而為<lb/>
六職判而為百役外薄四海有方伯連率郡有守邑有<lb/>
宰皆有佐政其下有胥吏又其下皆有嗇夫版尹以就<lb/>
<pb n="KR4h0050_WYG_003-23a"/>
役焉猶衆工之各有執伎以食力也彼佐天子相天下<lb/>
者舉而加焉指而使焉條其綱紀而盈縮焉齊其法制<lb/>
而整頓焉猶梓人之有規矩䋲墨以定制也擇天下之<lb/>
士使稱其職居天下之人使安其業視都知野視野知<lb/>
國視國知天下其遠邇細大可手據其圖而究焉猶梓<lb/>
人畫宫於堵而績于成也能者進而用之使無所徳不<lb/>
能者退而休之亦莫敢愠不衒能不矜名不親小勞不<lb/>
侵衆官日與天下之英才討論其大經猶梓人之善運<lb/>
<pb n="KR4h0050_WYG_003-23b"/>
衆工而不伐藝也夫然後相道得而萬國理矣相道既<lb/>
得萬國既理天下舉首而望曰吾相之功也後之人循<lb/>
跡而慕曰彼相之才也士或談殷周之理者曰伊傅周<lb/>
召其百執事之勤勞而不得紀焉猶梓人自名其功而<lb/>
執用者不列也大哉相乎通是道者所謂相而已矣其<lb/>
不知體要者反此以恪謹為公以簿書為尊衒能矜名<lb/>
親小勞侵衆官竊取六職百役之事日聽於府廷而遺<lb/>
其大者遠者焉所謂不通是道者也猶梓人而不知䋲<lb/>
<pb n="KR4h0050_WYG_003-24a"/>
墨之曲直規矩之方圓尋引之短長姑奪衆工之斧斤<lb/>
刀鋸以佐其藝又不能備其工以至敗績用而無所成<lb/>
也不亦謬歟或曰彼主為室者儻或發其私智牽制梓<lb/>
人之慮奪其世守而道謀是用雖不能成功豈其罪邪<lb/>
亦在任之而已余曰不然夫䋲墨誠陳規矩誠設髙者<lb/>
不可抑而下也狹者不可張而廣也由我則固不由我<lb/>
則圮彼將樂去固而就圮也則巻其術黙其智悠爾而<lb/>
去不屈吾道是誠良梓人耳其或嗜其貨利忍而不能<lb/>
<pb n="KR4h0050_WYG_003-24b"/>
捨也喪其制量屈而不能守也棟撓屋壞則曰非我罪<lb/>
也可乎哉可乎哉余謂梓人之道類於相故書而藏之<lb/>
梓人葢古之審曲面勢者今謂之都料匠云余所遇者<lb/>
楊氏潛其名<lb/>
　　杜牧之守論<lb/>
往年兩河盜起屠囚大臣刼戮二千石國家不議誅洗<lb/>
東兵自守反修大厯貞元故事而行姑息之政是使逆<lb/>
輩益横終唱患禍故作守論焉<lb/>
<pb n="KR4h0050_WYG_003-25a"/>
厥今天下何如哉干戈朽鈇鉞鈍含𢎞混貸煦育逆孽<lb/>
而殆為故常而執事大人曽不厯筭周思以為宿謀方<lb/>
且嵬岸抑揚自以為廣大繁昌莫已若也鳴呼其不知<lb/>
乎其俟蹇頓顛傾而後為之支計乎且天下幾里列郡<lb/>
幾所而自河以北蟠城數百金堅蔓織角奔為寇伺吾<lb/>
人之顦顇天時之不利則將與其朋伍羅絡郡國將駭<lb/>
亂吾民於掌股之上耳今者及吾之壯不圖擒取而乃<lb/>
偷處恬逸次第相符以為後世子孫背脅疽根此復何<lb/>
<pb n="KR4h0050_WYG_003-25b"/>
也今之議者咸曰夫屈强之徒吾以良將勁兵以為衘<lb/>
䇿高位美爵充飽其腸安而不撓外而不拘亦猶豢擾<lb/>
虎狼而不拂其心則忿氣不萌此大厯貞元所以守邦<lb/>
也亦何必疾戰焚煎吾民然後以為快也愚曰大厯貞<lb/>
元之間適以此為禍也當是之時有城數十千百卒夫<lb/>
則朝廷待之貸以法故於是乎闊視大言自樹一家破<lb/>
制削法角為尊奢天子養威而不問有司守恬而不呵<lb/>
王侯通爵越録受之覲聘不來几杖扶之逆息虜𦙍皇<lb/>
<pb n="KR4h0050_WYG_003-26a"/>
子嬪之裝縁采飾無不備之是以地益廣兵益强僣擬<lb/>
益甚侈心益昌於是土田名器分劃殆盡而賊夫貪心<lb/>
未及畔岸遂有淫名越號或帝或王盟詛自立恬淡不<lb/>
畏走兵四畧以飽其志者也是以趙魏燕齊卓起大倡<lb/>
梁蔡吳蜀躡而和之其餘混澒軒囂欲相效者往往而<lb/>
是運遭孝武宵旰不忘前英後傑夕思朝議故能大者<lb/>
誅鋤小者惠來不然周秦之郊幾為犯獵哉大抵生人<lb/>
油然多欲欲而不得則怒怒則争亂隨之是以教笞於<lb/>
<pb n="KR4h0050_WYG_003-26b"/>
家刑罰於國征伐於天下此所以裁其欲而塞其爭也<lb/>
大厯貞元之間盡反此道提區區之有而塞無涯之爭<lb/>
是以首尾指支幾不能相運掉也今者不知此非而反<lb/>
用以為經愚見為盜者非止於河北而已嗚呼大厯貞<lb/>
元守邦之術永戒之哉<lb/>
　　范文正公嚴先生祠堂記<hi>晦菴云胡文定父子最輕下人獨服此記云</hi>
先生光武之故人也相尚以道及帝握赤符乘六龍得<lb/>
聖人之時臣妾億兆天下孰加焉惟先生以節高之既<lb/>
<pb n="KR4h0050_WYG_003-27a"/>
而動星象歸江湖得聖人之清泥塗軒冕天下孰加焉<lb/>
惟光武以禮下之在蠱之上九衆方有為而獨不事王<lb/>
侯高尚其事先生以之在屯之初九陽徳方亨而能以<lb/>
貴下賤大得民也光武以之葢先生之心出乎日月之<lb/>
上光武之量包乎天地之外㣲先生不能成光武之大<lb/>
微光武豈能遂先生之髙哉而使貪夫亷懦夫立是大<lb/>
有功於名教也仲淹來守是邦始構堂而奠焉乃復為<lb/>
其後者四家以奉祠事又從而歌曰雲山蒼蒼江水泱<lb/>
<pb n="KR4h0050_WYG_003-27b"/>
泱先生之風山高水長<lb/>
　<lb/>
　<lb/>
　<lb/>
　<lb/>
　<lb/>
　<lb/>
　妙絶古今巻三<lb/>
</p>
<p>
</p>
  </div>
<div>
<head>妙絶古今巻四</head> <lb/>
    <p>
<pb n="KR4h0050_WYG_004-1a"/>
欽定四庫全書<lb/>
　妙絶古今巻四<lb/>
　　　　　　　　　　　　　宋　湯漢　編<lb/>
　　歐陽子送徐無黨序<hi>本春秋傳立徳立言立功之論</hi>
草木鳥獸之為物衆人之為人其為生雖異而為死則<lb/>
同一歸於腐壞澌盡泯滅而已而衆人之中有聖賢者<lb/>
固亦生且死於其間而獨異於草木鳥獸衆人者雖死<lb/>
而不朽愈遠而彌存也其所以為聖賢者修之於身施<lb/>
<pb n="KR4h0050_WYG_004-1b"/>
之於事見之於言是三者所以能不朽而存也修於身<lb/>
者無所不獲施於事者有得有不得焉其見於言者則<lb/>
又有能有不能也施於事矣不見於言可也自詩書史<lb/>
記所傳其人豈必皆能言之士哉修於身矣而不施於<lb/>
事不見於言亦可也孔子弟子有能政事者矣有能言<lb/>
語者矣若顔回者在陋巷曲肱饑卧而已其羣居則黙<lb/>
然終日如愚人然自當時羣弟子皆推尊之以為不敢<lb/>
望而及而後世更百千歲亦未有能及之者其不朽而<lb/>
<pb n="KR4h0050_WYG_004-2a"/>
存者固不待施於事况於言乎予讀班固藝文志唐四<lb/>
庫書目見其所列自三代秦漢以來著書之士多者至<lb/>
百餘篇少者猶三四十篇其人不可勝數而散亡磨滅<lb/>
百不一二存焉予竊悲其人文章麗矣言語工矣無異<lb/>
草木榮華之飄風鳥獸好音之過耳也方其用心與力<lb/>
之勞亦何異衆人之汲汲營營而忽焉以死者雖有遲<lb/>
有速而卒與三者同歸於泯滅夫言之不可恃也葢如<lb/>
此今之學者莫不慕古聖賢之不朽而勤一世以盡心<lb/>
<pb n="KR4h0050_WYG_004-2b"/>
於文字間者皆可悲也東陽徐生少從予學為文章稍<lb/>
稍見稱於人既去而與羣士試於禮部得高第由是知<lb/>
名其文辭日進如水涌而山出予欲摧其盛氣而勉其<lb/>
思也故於其歸告以是言然予固亦喜為文辭者亦因<lb/>
以自警焉<lb/>
　　蘓子美文集序<lb/>
予友蘓子美之亡後四年始得其平生文章遺藁於太<lb/>
子太傳杜公之家而集録之以為十巻子美杜氏壻也<lb/>
<pb n="KR4h0050_WYG_004-3a"/>
遂以其集歸之而告於公曰斯文金玉也弃擲埋没糞<lb/>
土不能銷蝕其見遺於一時必皆收而寳之於後世者<lb/>
雖其埋没而未出其精氣光怪已能常自發見而物不<lb/>
能揜也故方其擯斥摧挫流離窮厄之時文章已自行<lb/>
於天下雖其怨家仇人及嘗能出力而擠之死者至其<lb/>
文章則不能少毁而掩蔽之也凡人之情忽近而貴遠<lb/>
子美屈於今世猶若此其伸於後世宜如何也公其可<lb/>
無恨予嘗考前世文章政理之盛衰而怪唐太宗致治<lb/>
<pb n="KR4h0050_WYG_004-3b"/>
幾乎三王之盛而文章不能革五代之餘習後百有餘<lb/>
年韓李之徒出然後元和之文始復於古唐衰兵亂又<lb/>
百餘年而聖宋興天下一定晏然無事又幾百年而古<lb/>
文始盛於今自古治時少而亂時多幸時治矣文章或<lb/>
不能純粹或遲久而不相及何其難之若是耶豈非難<lb/>
得其人歟苟一有其人又幸而及出於治世世其可不<lb/>
為之貴重而愛惜之歟嗟吾子美以一酒食之過至廢<lb/>
為民而流落以死此其可以嘆息流涕而為當世仁人<lb/>
<pb n="KR4h0050_WYG_004-4a"/>
君子之職位宜與邦家樂育人材者惜也子美之齒少<lb/>
於予而予學古文反在其後天聖之間予舉進士於有<lb/>
司當時學者務以言語聲偶擿裂號為時文以相誇尚<lb/>
而子美獨與其兄才翁及穆參軍伯長作為古歌詩雜<lb/>
文時人頗共非笑之而子美不顧也其後天子患時文<lb/>
之弊下詔書諷勉學者以近古由是其風漸息而學者<lb/>
稍趨於古焉獨子美為於舉世所不為之時其始終自<lb/>
守不牽世俗趨舍可謂特立之士也子美官至大理評<lb/>
<pb n="KR4h0050_WYG_004-4b"/>
事集賢校理而廢後為湖州長史以卒享年四十有一<lb/>
其狀貌竒偉望之昻然而即之温温久而愈可愛慕其<lb/>
材雖高而人亦不甚嫉忌其擊而去之者意不在子美<lb/>
也賴天子聰明仁聖凡當時所指名而排斥二三大臣<lb/>
而下欲以子美為根而累之者皆䝉保全今並列於榮<lb/>
寵雖與子美同時飲酒得罪之人多一時之英豪亦被<lb/>
收采進顯於朝廷而子美獨不幸死矣豈非其命也悲<lb/>
夫<lb/>
<pb n="KR4h0050_WYG_004-5a"/>
　　答呉充秀才書<lb/>
前辱示書及文三篇發而讀之浩浩乎若千萬言之多<lb/>
及少定而視焉纔數百言爾非夫辭豐意雄霈然有不<lb/>
可禦之勢何以至此然猶自患倀倀然莫有開之使前<lb/>
者此好學之謙言也脩才不足用於時仕不足榮於世<lb/>
其毁譽不足輕重氣力不足動人世之欲假譽以為重<lb/>
借力而後進者奚取於脩焉先軰學精文雄其施於時<lb/>
又非待脩譽而為重力而後進者也然而惠然見臨若<lb/>
<pb n="KR4h0050_WYG_004-5b"/>
有所貴得非急於謀道不擇其人而問焉者歟夫學者<lb/>
未始不為道而至者鮮焉非道之於人逺也學者有所<lb/>
溺焉耳葢文之為言難工而可喜易悦而自足世之學<lb/>
者往往溺之一有工焉則曰吾學足矣甚者至棄百事<lb/>
不闗於心曰吾文士也職於文而已此其所以至之鮮<lb/>
也昔孔子老而歸魯六經之作數年之頃耳然讀易者<lb/>
如無春秋讀書者如無詩何其用力少而至於至也聖<lb/>
人之文雖不可及然大抵道勝者文不難而自至也故<lb/>
<pb n="KR4h0050_WYG_004-6a"/>
孟子皇皇不暇著書苟卿蓋亦晚而有作若子雲仲淹<lb/>
方勉焉以模言語此道未足而强言者也後之惑者徒<lb/>
見前世之文傳以為學者文而已故愈力愈勤而愈不<lb/>
至此足下所謂終日不出於軒序不能縱横髙下皆如<lb/>
意者道未足也若道之充焉雖行乎天地入於淵泉無<lb/>
不之也先軰之文浩乎霈然可謂善矣而又志於為道<lb/>
猶自以為未廣若不止焉孟荀可至而不難也脩學道<lb/>
而不至者然幸不甘於所僥而溺於所止因吾子之能<lb/>
<pb n="KR4h0050_WYG_004-6b"/>
不自止又以勵脩之少進焉<lb/>
　　豐樂亭記<hi>公與聖俞書云去年夏因飲滁水甚丼問之云云近時有讀書者評此記云始</hi>
　　　<hi>飲未詳葢未見此書耳</hi>
脩既治滁之明年夏始飲滁水而丼問諸滁人得於州<lb/>
南百步之近其上則豐山聳然而特立下則幽谷窈然<lb/>
而深藏中有清泉滃然而仰出俯仰左右顧而樂之於<lb/>
是䟽泉鑿石闢地以為亭而與滁人往遊其間滁於五<lb/>
代干戈之際用武之地也昔太祖皇帝嘗以周師破李<lb/>
<pb n="KR4h0050_WYG_004-7a"/>
景兵十五萬於清流山下生擒其將皇甫暉姚鳯於滁<lb/>
東門之外遂以平滁脩嘗考其山川按其圖記升髙以<lb/>
望清流之闗欲求暉鳯就擒之所而故老皆無在者葢<lb/>
天下之平久矣自唐失其政海内分裂豪傑並起而爭<lb/>
所在為敵國何可勝數及宋受命聖人出而四海一向<lb/>
之慿恃險阻剗削消磨百年之間漠然徒見山髙而水<lb/>
清欲問其事則遺老盡矣今滁介於江淮之間舟車商<lb/>
賈四方賔客之所不至民生不見外事而安於畎畆衣<lb/>
<pb n="KR4h0050_WYG_004-7b"/>
食以樂生送死而孰知上之功徳休養生息涵煦百年<lb/>
之深也脩之來此樂其地僻而事簡又愛其俗之安閑<lb/>
既得斯泉於山谷之間乃日與滁人仰而望山俯而聽<lb/>
泉掇幽芳而蔭喬木風霜氷雪刻露清秀四時之景無<lb/>
不可愛又幸其民樂其歲物之豐成而喜與予游也因<lb/>
為本其山川道其風俗之美使民知所以安此豐年之<lb/>
樂者幸生無事之時也夫宣上恩徳以與民共樂刺史<lb/>
之事也遂書以名其亭焉<lb/>
<pb n="KR4h0050_WYG_004-8a"/>
　　瀧岡阡表<lb/>
嗚呼惟我皇考崇公卜吉於瀧岡之六十年其子脩始<lb/>
克表於其阡非敢緩也蓋有待也脩不幸生四歲而孤<lb/>
太夫人守節自誓居貧自力於衣食以長以教俾至於<lb/>
成人太夫人告之曰汝父為吏亷而好施與喜賔客其<lb/>
俸禄雖薄常不使有餘曰母以是為我累也故其亡也<lb/>
無一瓦之覆一壠之植以庇而為生吾何恃而能自守<lb/>
邪吾於汝父知其一二以有待於汝也自吾為汝家婦<lb/>
<pb n="KR4h0050_WYG_004-8b"/>
不及事吾姑然知汝父之能養也汝孤而幼吾不能知<lb/>
汝之必有立然知汝父之必將有後也吾之始歸也汝<lb/>
父免於母喪方逾年歲時祭祀則必涕泣曰祭而豐不<lb/>
如養之薄也間御酒食則又涕泣曰昔常不足而今有<lb/>
餘其何及也始吾一二見之以為新免於喪適然耳既<lb/>
而其後常然至其終身未嘗不然吾雖不及事姑而以<lb/>
此知汝父之能養也汝父為吏常夜燭治官書屢廢而<lb/>
嘆吾問之則曰此死獄也我求其生不得耳吾曰生可<lb/>
<pb n="KR4h0050_WYG_004-9a"/>
求乎曰求其生而不得則死者與我皆無恨也矧求而<lb/>
有得者邪以其求而得則知不求而死者有恨也夫常<lb/>
求其生猶失之死而世常求其死也回顧乳者劔汝而<lb/>
立於旁因指而嘆曰術者謂我歳行在戌將死使其言<lb/>
然吾不及見兒之立也後當以我語告之其平居教他<lb/>
子弟常用此語吾耳熟焉故能詳也其施於外事吾不<lb/>
能知其居於家無所矜飾而所為如此是直發於中者<lb/>
也嗚呼其心厚於仁者邪此吾知汝父之必將有後也<lb/>
<pb n="KR4h0050_WYG_004-9b"/>
汝其勉之夫養不必豐要於孝利雖不得慱於物要其<lb/>
心之厚於仁吾不能教汝此汝父之志也脩泣而志之<lb/>
不敢忘先公少孤力學咸平三年進士及第為道州判<lb/>
官泗綿二州推官又為秦州判官享年五十有九葬沙<lb/>
溪之瀧岡太夫人姓鄭氏考諱徳儀世為江南名族太<lb/>
夫人恭儉仁愛而有禮初封福昌縣太君進封樂安安<lb/>
康彭城三郡太君自其家少㣲時治其家以儉約其後<lb/>
常不使過之曰吾兒不能苟合於世儉薄所以居患難<lb/>
<pb n="KR4h0050_WYG_004-10a"/>
也其後脩貶夷陵太夫人言笑自若曰吾處之有素矣<lb/>
汝能安之吾亦安矣自先公亡二十年脩始得禄而養<lb/>
又十有二年列官于朝始得贈封其親又十年脩為龍<lb/>
圖閣直學士尚書吏部郎中留守南京太夫人以疾終<lb/>
於官舍享年七十有二又八年脩以非才入副樞宻遂<lb/>
參政事又七年而罷自登二府天子推恩襃其三世故<lb/>
自嘉祐以來逢國大慶必加寵錫皇曽祖府君累贈金<lb/>
紫光禄大夫太師中書令曽祖妣累贈楚國太夫人皇<lb/>
<pb n="KR4h0050_WYG_004-10b"/>
祖府君累贈金紫光禄大夫太師中書令兼尚書令祖<lb/>
妣累封吳國太夫人皇考崇公累贈金紫光禄大夫太<lb/>
師中書令兼尚書令皇妣累封越國夫人今上初郊皇<lb/>
考賜爵為崇國公太夫人進號魏國於是小子脩泣而<lb/>
言曰嗚呼為善無不報而遲速有時此理之常也惟我<lb/>
祖考積善成徳宜享其隆雖不克有於其躬而賜爵受<lb/>
封顯榮襃大實有三朝之錫命是足以表見於後世而<lb/>
庇賴其子孫矣乃列其世譜具刻于碑既又載我皇考<lb/>
<pb n="KR4h0050_WYG_004-11a"/>
崇公之遺訓太夫人之所以教而有待於脩者並掲於<lb/>
阡俾知夫小子脩之徳薄能鮮遭時竊位而幸全大節<lb/>
不辱其先者其來有自<lb/>
　　唐史高祖紀賛<lb/>
自古受命之君非有徳不王自夏后氏以來始傳以世<lb/>
而有賢有不肖故其為世數亦或短或長論者乃謂周<lb/>
自后稷至於文武積功累仁其來也遠故其為世尤長<lb/>
然考於世本夏商周皆出於黄帝夏自鯀以前商自契<lb/>
<pb n="KR4h0050_WYG_004-11b"/>
至於成湯其間寂寥無聞與周之興異矣而漢亦起於<lb/>
亭長叛亡之徒及其興也有天下皆數百年而後已由<lb/>
是言之天命豈易知哉考其終始治亂顧其功徳有厚<lb/>
薄與其制度紀綱所以維持者如何而其後世或寖以<lb/>
隆昌或遽以壞亂或漸以陵遲或能振而復起或遂至<lb/>
於不可支持雖各因其勢然有徳則興無徳則絶豈非<lb/>
所謂天命者雖不顯其符而俾有國者兢兢以自勉耶<lb/>
唐在周隋之際世雖貴矣然烏有所謂積功累仁之漸<lb/>
<pb n="KR4h0050_WYG_004-12a"/>
而高祖之興亦何異因時而特起者歟雖其有治有亂<lb/>
或絶或㣲然其有天下年幾三百可謂盛哉豈非人厭<lb/>
隋亂而䝉唐徳澤繼以太宗之治制度紀綱之法後世<lb/>
有以慿藉扶持而能永其天命者歟<lb/>
　　五代史王進傳賛<lb/>
嗚呼予述舊史至於王進之事未嘗不廢書而嘆曰甚<lb/>
哉五代之君皆武人崛起其所與俱勇夫悍卒各裂土<lb/>
地封侯王何異豺狼之牧斯人也雖其附託遭遇出於<lb/>
<pb n="KR4h0050_WYG_004-12b"/>
一時之幸然猶必皆横身陣敵非有百夫之勇則必一<lb/>
日之勞至於進者徒以疾足善走而秉麾節何其甚歟<lb/>
豈非名器之用隨世而輕重者歟世治則君子居之而<lb/>
重世亂則小人易得而輕歟抑因縁僥倖未始不有而<lb/>
尤多於亂世既其極也遂至於是歟豈其又有甚於是<lb/>
者歟當此之時為國家者不過十餘年短者三四年至<lb/>
一二年天下之人視其上易君代國如更戌長無異蓋<lb/>
其輕如此况其下者乎如進等者豈足道哉易否泰消<lb/>
<pb n="KR4h0050_WYG_004-13a"/>
長君子小人常相上下視在上者如進等則其在下者<lb/>
可知矣予書進事所以哀斯人之亂而見當時賢人君<lb/>
子之在下者可勝道哉可勝道哉<lb/>
　　曽南豐新序目録序<lb/>
古之治天下者一道徳同風俗葢九州之廣萬民之衆<lb/>
千歲之逺其教已明其習已成之後所守者一道所傳<lb/>
者一説而已故詩書之文厯世數十作者非一而其言<lb/>
未嘗不相為終始化之如此其至也當是之時異行者<lb/>
<pb n="KR4h0050_WYG_004-13b"/>
有誅異言者有禁防之又如此其備也故二帝三王之<lb/>
際及其中間嘗更衰亂而餘澤未熄之時百家衆説未<lb/>
有能出於其間者也及周之末世先王之教化法度既<lb/>
廢餘澤既熄世之治方術者各得其一偏故人奮其私<lb/>
智家尚其私學者蠭起於中國皆明其所長而昧其所<lb/>
短矜其所得而諱其所失天下之士各自為方而不能<lb/>
相通世之人不復知夫學之有統道之有歸也先王之<lb/>
遺文雖在皆輟而不講况至於秦為世之所大禁哉漢<lb/>
<pb n="KR4h0050_WYG_004-14a"/>
興六藝皆得於散絶殘脱之餘世復無明先王之道以<lb/>
一之者諸儒苟見傳記百家之言皆恱而嚮之故先王<lb/>
之道為衆説之所蔽闇而不明鬱而不發而怪竒可喜<lb/>
之論各師異見皆自名家者誕謾於中國一切不異於<lb/>
周之末世其弊至於今尚在也自斯以來天下學者知<lb/>
折𠂻於聖人而能純於道徳之美者揚雄氏而止耳如<lb/>
向之徒皆不免乎為衆説之蔽而不知有所折𠂻者也<lb/>
孟子曰待文王而後興者凡民也豪傑之士雖無文王<lb/>
<pb n="KR4h0050_WYG_004-14b"/>
猶興漢之士豈特無明先王之道以一之者哉亦其出<lb/>
於是時者豪傑之士少故不能特起於流俗之中絶學<lb/>
之後也蓋向之序此書於今最為近古雖不能無失然<lb/>
遠至舜禹而次及於周秦以來古人之嘉言善行亦往<lb/>
往而在也要在慎取之而已故臣既惜其不可見者而<lb/>
校其可見者特詳焉亦足以知臣之攻其失者豈好辯<lb/>
哉臣之所不得已也<lb/>
　　南齊書目録序<lb/>
<pb n="KR4h0050_WYG_004-15a"/>
將以是非得失興壞理亂之故而為法戒則必得其所<lb/>
託而後能傳於久此史之所以作也然而所託不得其<lb/>
人則失其意或亂其實或析理之不通或設辭之不善<lb/>
故雖有殊功偉徳非常之迹將闇而不章鬱而不發而<lb/>
檮杌嵬𤨏姦回㐫惡之形可幸而掩也嘗試論之古之<lb/>
所謂良史者其明必足以周萬事之理其道必足以適<lb/>
天下之用其智必足以通難知之意其文必足以發難<lb/>
顯之情然後其任可得而稱也何以知其然邪昔者唐<lb/>
<pb n="KR4h0050_WYG_004-15b"/>
虞有神明之聖㣲妙之徳使由之者不能知知之者不<lb/>
能名以為治天下之本號令之所布法度之所設其言<lb/>
至約其體至備以為治天下之具而為至典者推而明<lb/>
之所記者豈獨其迹耶并與其深㣲之意而傳之小大<lb/>
粗精無不盡也本末先後無不白也使誦其説者如出<lb/>
乎其時求其指者如即乎其人是可不謂明足以周萬<lb/>
事之理道足以適天下之用智足以通難知之意文足<lb/>
以發難顯之情者乎則方是之時豈特任政者天下之<lb/>
<pb n="KR4h0050_WYG_004-16a"/>
士哉葢執簡操筆而隨者亦皆聖人之徒也兩漢以來<lb/>
為史者去之遠矣司馬遷從五帝三王既没數千載之<lb/>
後秦火之餘因散絶殘脱之經以及傳記百家之説區<lb/>
區掇拾以集著其善惡之迹興廢之端又創已意以為<lb/>
本紀世家八書列傳之文斯亦可謂竒矣然而蔽害天<lb/>
下之聖法是非顛倒而采摭繆亂者亦豈少哉夫自三<lb/>
代以後為史者如遷之文亦不可不謂雋偉㧞出之材<lb/>
非常之士也然顧不足以發難顯之情者葢聖賢之髙<lb/>
<pb n="KR4h0050_WYG_004-16b"/>
致遷固有不能達其情而見之於後者矣遷之得失如<lb/>
此况其他邪至於宋齊梁陳後魏後周之書葢無以議<lb/>
為也子顯之於斯文喜自馳騁其更改破析刻彫藻繢<lb/>
之變尤多而其文益下豈夫才固不可以彊而有邪數<lb/>
世之史既然故其辭迹曖昧雖有隨世以就功名之君<lb/>
相與合謀之臣未有赫然得傾動天下之耳目播天下<lb/>
之口者也而一時偷奪傾危悖理反義之人亦倖而不<lb/>
暴著於世豈非所托不得其人故耶可不惜哉<lb/>
<pb n="KR4h0050_WYG_004-17a"/>
　　雲峰院記<hi>西山云序事如太史公</hi>
分寧人勤生而嗇施薄義而喜争其土俗然也自府來<lb/>
抵其縣五百里在山谷窮處其人修農桑之務率數口<lb/>
之家留一人守舍行饁其外盡田田高下磽腴隨所宜<lb/>
雜植五穀無廢壤女婦蠶杼無懈人茶鹽蜜紙竹箭材<lb/>
葦之貨無有纎鉅治咸盡其力其勤如此富兼田千畆<lb/>
廩實藏錢至累歲不發然視捐一錢可以易死寧死無<lb/>
所捐其於施何如也其間利害不能以稊米父子兄弟<lb/>
<pb n="KR4h0050_WYG_004-17b"/>
夫婦相去若奕碁然於其親固然於義厚薄可知也長<lb/>
少族坐里閭相講語以法律意嚮小戾則相告訐結黨<lb/>
詐張事闗節以動視聽甚者畵刻金木為章印摹文書<lb/>
以紿吏立縣庭下變偽一日千出雖笞扑徙死交迹不<lb/>
以屬心其喜爭訟豈比他州縣哉民雖勤而習如是漸<lb/>
涵入骨髓故賢令長佐吏比肩常病其未易治教使移<lb/>
也雲峰院在縣極西界無籍圖不知自何時立景徳三<lb/>
年邑僧道常治其院而侈之門闥靚深殿寢言言棲客<lb/>
<pb n="KR4h0050_WYG_004-18a"/>
之廬齋庖庫庾序列兩旁浮圖所用鐃皷魚螺鍾磬之<lb/>
編百器備完吾聞道常氣質偉然雖索其學其歸未能<lb/>
當於義然治生事不廢其勤亦稱其土俗至有餘則斤<lb/>
散之不為黍累計惜樂淡泊無累則又若勝其嗇施喜<lb/>
爭之心可言也或曰使其人不汨溺其所學其歸一當<lb/>
於義則傑視邑人者必道常乎未敢必也慶厯三年九<lb/>
月與其徒謀曰吾排蓬藋治是院不自意成就如此今<lb/>
老矣恐泯泯無聲畀來人相與圖文字買石刻之使永<lb/>
<pb n="KR4h0050_WYG_004-18b"/>
永與是院俱傳可不可也咸曰然推其徒了思來請記<lb/>
遂來予不讓為申其可言者寵嘉之使刻示邑人其有<lb/>
激也<lb/>
　　徐孺子祠堂記<lb/>
漢元興以後政出宦者小人挾其威福相煽為惡中材<lb/>
顧望不知所為漢既失其操柄紀綱大壞然在位公卿<lb/>
大夫多豪傑特起之士相與發憤同心直道正言分别<lb/>
是非黒白不少屈其意至於不容而織羅鉤黨之獄起<lb/>
<pb n="KR4h0050_WYG_004-19a"/>
其執彌堅而其行彌厲志雖不就而忠有餘故及其既<lb/>
没而漢亦以亡當是之時天下聞其風慕其義者人人<lb/>
感慨奮激至於解印綬棄家族骨肉相勉趨死而不避<lb/>
百餘年間擅彊大覬非望者相屬皆逡巡而不敢發漢<lb/>
能以亡為存蓋其力也孺子於時豫章太守陳蕃太尉<lb/>
黄瓊辟皆不就舉有道拜太原太守安車備禮召皆不<lb/>
至蓋忘己以為人與獨善於隱約其操雖殊其忠於人<lb/>
一也在位士大夫抗其節於亂世不以死生動其心異<lb/>
<pb n="KR4h0050_WYG_004-19b"/>
於懷禄之臣遠矣然而不屑去者義在於濟物故也孺<lb/>
子嘗謂郭林宗曰大木將顛非一䋲所維何為栖栖不<lb/>
皇寧處此其意亦非自足於丘壑遺世而不顧者也孔<lb/>
子稱顔回用之則行舍之則藏惟我與爾有是夫孟子<lb/>
亦稱孔子可以進則進可以止則止乃所願則學孔子而<lb/>
易於君子小人消長進退擇所宜處未嘗不惟其時則<lb/>
見其不可而止此孺子所以未能以此而易彼也孺子<lb/>
姓徐名穉孺子其字也豫章南昌人按圖記章水北經<lb/>
<pb n="KR4h0050_WYG_004-20a"/>
南昌城西厯白社其西有孺子墓又北厯南塘其東為<lb/>
東湖湖南小洲上有孺子宅號孺子臺呉嘉禾中太守<lb/>
徐熙於孺子墓隧種松太守謝景於墓側立碑晉永安<lb/>
中太守夏侯嵩於碑旁立思賢亭世世修治至拓䟦魏<lb/>
時謂之聘君亭今亭尚存而湖南小洲世不知其嘗為<lb/>
孺子宅又嘗為臺也余為太守之明年始即其處結茅<lb/>
為堂圖孺子像祠以中牢率州之賔屬拜焉漢至今且<lb/>
千歲富貴堙滅者不可稱數孺子不出閭巷獨稱思至<lb/>
<pb n="KR4h0050_WYG_004-20b"/>
今則世之欲以智力取勝者非惑歟孺子墓失其地而<lb/>
臺可考而知祠之所以視邦人以尚徳故并采其出處<lb/>
之意為記焉<lb/>
　　王荆公潭州新學詩<lb/>
治平元年天章閣待制興國呉公治潭之明年正月改<lb/>
築廟學於城東南越五月告成孔子用幣潭人曰公為<lb/>
善政以徳我又不勩我而為此學以嘉我士子誰能詩<lb/>
乎以誦我公於無窮皆辭不敢乃使來請詩曰<lb/>
<pb n="KR4h0050_WYG_004-21a"/>
有嘉新學潭守所作守者誰歟仲庶氏吳振養矜寡衣<lb/>
之褰襦黔首鼓歌吏静不求乃相廟序生師所廬上漏<lb/>
旁穿燥濕不除曰嘻遷哉迫阨卑汚當其壞時適可以<lb/>
謀營地慮工伐楩楠櫧徹故就新為此渠渠潭人來止<lb/>
相語而喜我知視成無豫經始公升在堂從者如水公<lb/>
曰誨汝潭之士子古之讀書凡以為已躬行孝弟由義<lb/>
而仕神聽汝助况於閭里無實而夸非聖自是雖大得<lb/>
意吾猶汝耻士下其手公言無尤請歌我詩以遠公休<lb/>
<pb n="KR4h0050_WYG_004-21b"/>
　　書洪範傳後<lb/>
王安石曰古之學者雖問以口而其傳以心雖聽以耳<lb/>
而其受者意故為師者不煩而學者有得也孔子曰不<lb/>
憤不啓不悱不發舉一隅不以三隅反則不復也夫孔<lb/>
子豈敢愛其道驚天下之學者而不使其早有知乎以<lb/>
謂其問之不切則其聽之不専其思之不深則其取之<lb/>
不固不専不固而可以入者口耳而已矣吾所以教者<lb/>
非將善其口耳也孔子没道日以衰熄浸淫至於漢而<lb/>
<pb n="KR4h0050_WYG_004-22a"/>
傳注之家作為師則有講而不應為弟子則有讀而無<lb/>
問非不欲問也以經之意為盡於此矣吾可以無問而<lb/>
得也豈特無問又將無思非不欲思也以經之意為盡<lb/>
於此矣吾可以無思而得也夫如此使其傳注者皆已<lb/>
善矣固足以善學者之口耳而不足以善其心况其有<lb/>
不善乎宜其厯年以千數而聖人之經卒於不明而學<lb/>
者莫能資其言以施於世也予悲夫洪範者武王之所<lb/>
以虚心而問與箕子之所以悉意而言為傳注者汨之<lb/>
<pb n="KR4h0050_WYG_004-22b"/>
以至於今㝠㝠也於是為作傳以通其意嗚呼學者不<lb/>
知古之所以教而蔽於傳注之學也久矣當其時欲其<lb/>
思之深問之切而後復焉則吾將孰待而言邪孔子曰<lb/>
予欲無言然未嘗無言也葢有不得已焉孟子則天下<lb/>
固以為好辯蓋邪説暴行作而孔子之道幾於熄焉孟<lb/>
子者不如是不足與有明也故孟子曰予豈好辯哉予<lb/>
不得已也夫予豈樂反古之所以教而重為此譊譊哉<lb/>
其亦不得已焉者也<lb/>
<pb n="KR4h0050_WYG_004-23a"/>
　　蘇老泉族譜引<hi>有藏此文真蹟者注引云榖梁體詩云脊令詩</hi>
蘇氏族譜譜蘓氏之族也蘇氏出於高陽而蔓延於天<lb/>
下唐神堯初長史味道刺眉州卒於官一子留於眉眉<lb/>
之有蘓氏自此始而譜不及者親盡也親盡則曷為不<lb/>
及譜為親作也凡子得書而孫不得書者何也以著代<lb/>
也自吾之父以至吾之髙祖仕不仕娶某氏享年幾某<lb/>
日卒皆書而他不書者何也詳吾之所自出也自吾之<lb/>
父以至吾之高祖皆曰諱某而他則遂名之何也尊吾<lb/>
<pb n="KR4h0050_WYG_004-23b"/>
之所自出也譜為蘇氏作而獨吾之所自出得詳與尊<lb/>
何也譜吾作也嗚呼觀吾之譜者孝悌之心可以油然<lb/>
而生矣情見於親親見於服服始於衰而至於緦麻而<lb/>
至於無服無服則親盡親盡則情盡情盡則喜不慶憂<lb/>
不弔喜不慶憂不弔則塗人也吾所與相視如塗人者<lb/>
其初兄弟也兄弟其初一人之身也悲夫一人之身分<lb/>
而至於塗人吾譜之所以作也其意曰分至於塗人者<lb/>
勢也勢吾無如之何也幸其未至於塗人也使其無至<lb/>
<pb n="KR4h0050_WYG_004-24a"/>
於忽忘焉可也嗚呼觀吾之譜者孝悌之心可以油然<lb/>
而生焉矣系之以詩曰吾父之子今為吾兄吾疾在身<lb/>
兄呻不寧數世之後不知何人彼死而生不為戚欣兄<lb/>
弟之情如足於手其能幾何彼不相能彼獨何心<lb/>
　　仲兄文甫字説<lb/>
洵讀易至渙之六四曰渙其羣元吉曰嗟夫羣者聖人<lb/>
之所欲渙以混一天下者也葢予仲兄名渙而字公羣<lb/>
則是以聖人之所欲解散滌蕩者以自命也而可乎他<lb/>
<pb n="KR4h0050_WYG_004-24b"/>
日以告兄曰子可無為我易之洵曰唯既而曰請以文<lb/>
甫易之如何且兄嘗見夫水之與風乎油然而行淵然<lb/>
而留渟洄汪洋滿而上浮者是水也而風實起之蓬蓬<lb/>
然而發乎大空不終日而行乎四方蕩乎其無形飄乎<lb/>
其逺來既往而不知其迹之所存者是風也而水實形<lb/>
之今夫風水之相遭乎大澤之陂也紆餘委蛇蜿蜒淪<lb/>
漣安而相推怒而相凌舒而如雲蹙而如鱗疾而如馳<lb/>
徐而如徊揖遜旋辟相顧而不前其繁如縠其亂如霧<lb/>
<pb n="KR4h0050_WYG_004-25a"/>
紛紜鬱擾百里若一汨乎順流至乎滄海之濵磅礴洶<lb/>
涌號怒相軋交横綢繆放乎空虚掉乎無垠横流逆折<lb/>
濆旋傾側宛轉膠戾回者如輪縈者如帶直者如燧奔<lb/>
者如燄跳者如鷺躍者如鯉殊狀異態而風水之極觀<lb/>
備矣故曰風行水上渙此亦天下之至文也然而此二<lb/>
物者豈有求乎文哉無意乎相求不期而相遭而文生<lb/>
焉是其為文也非水之文也非風之文也二物者非能<lb/>
為文而不能不為文也物之相使而文出於其間也故<lb/>
<pb n="KR4h0050_WYG_004-25b"/>
曰此天下之至文也今夫玉非不温然美矣而不得以<lb/>
為文刻鏤組繡非不文矣而不可以論乎自然故夫天<lb/>
下之無營而文生之者惟水與風而已昔者君子之處<lb/>
於世不求有功不得己而功成則天下以為賢不求有<lb/>
言不得己而言出則天下以為口實嗚呼此不可與他<lb/>
人道之惟吾兄可也<lb/>
　　送呉侯職方赴闕引<lb/>
因天地萬物有可以如此之勢而寓之於事則其始不<lb/>
<pb n="KR4h0050_WYG_004-26a"/>
强而易成其成也窮萬物而不可變聖人見天地之間<lb/>
以物加物而不能皆長不能皆短於是有度見一人之<lb/>
手不能盛江河之沙礫而太山之谷納一石而不加淺<lb/>
於是有量見物横於空中首重而末舉於是有權衡長<lb/>
短之相形大小之相盛輕重之相抑昻皆物之所自有<lb/>
而度量權衡者因焉故度量權衡家有之而不可闕至<lb/>
於後世有作者出以為因物之自然以成物不足以見<lb/>
吾智於是作器使之不擊而自鳴不觸而自轉虚而欹<lb/>
<pb n="KR4h0050_WYG_004-26b"/>
水實其中而覆半而端如常器嗚呼殆矣吾見其朝作<lb/>
而暮廢也夫不忍而謂之仁忍而謂之義見蹈水者不<lb/>
忍而拯其手而仁存焉見井中之人度不能出忍而不<lb/>
從而義有焉無傷其身而活一人人心有之不肯殺其<lb/>
身以濟必不能生之人人心有之有人焉以為人心之<lb/>
所自有而不足以驚人也乃曰殺吾身雖不能生人吾<lb/>
為之此人心之所自有邪强之也强不能以及逺使人<lb/>
之心不忍殺人而亦不以無故殺其身是亦足以為仁<lb/>
<pb n="KR4h0050_WYG_004-27a"/>
矣乎嗚呼有餘矣誰能不忍視人之死而亦不肯妄殺<lb/>
其身者然則異世驚衆之行亦無有以加之也呉侯職<lb/>
方有名於當時其胸中泊然無崖岸限隔又無趨然躍<lb/>
然務出竒怪之操以震撼世俗之志是誠使刻厲險薄<lb/>
之人見之將不識其所以與常人異者然使之退而思<lb/>
其平生大方則淳淳渾渾不可遽測此所謂能充其心<lb/>
之所自有而天下之君子也呉侯有名於世三十年而<lb/>
猶於此為逺官今其東歸其不碌碌為此官矣哉<lb/>
<pb n="KR4h0050_WYG_004-27b"/>
　　蘇東坡六一居士集序<lb/>
夫言有大而非誇達者信之衆人疑焉孔子曰天之將<lb/>
喪斯文也後死者不得與於斯文也孟子曰禹抑洪水<lb/>
孔子作春秋而予距楊墨葢以是配禹也文章之得喪<lb/>
何與於天而禹之功與天地並孔子孟子以空言配之<lb/>
不已誇乎自春秋作而亂臣賊子懼孟子之言行而楊<lb/>
墨之道廢天下以為是固然而不知其功孟子既没有<lb/>
申商韓非之學違道而趨利殘民以厚主其説至陋也<lb/>
<pb n="KR4h0050_WYG_004-28a"/>
而士以是罔其上上之人僥倖一切之功靡然從之而<lb/>
世無大人先生如孔子孟子者推其本末權其禍福之<lb/>
輕重以救其惑故其學遂行秦以是喪天下陵夷至於<lb/>
勝廣劉項之禍死者葢十八九天下蕭然洪水之患葢<lb/>
不至此也方秦之未得志也使復有一孟子則申韓為<lb/>
空言作於其心害於其事作於其事害於其政者必不<lb/>
至若是烈也使楊墨得志於天下其禍豈减於申韓哉<lb/>
由此言之雖以孟子配禹可也太史公曰葢公言黄老<lb/>
<pb n="KR4h0050_WYG_004-28b"/>
賈誼晁錯明申韓錯不足道也而誼亦為之余以是知<lb/>
邪説之移人雖豪傑之士有不免者况餘人乎自漢以<lb/>
來道術不出於孔氏而亂天下者多矣晉以老莊亡梁<lb/>
以佛亡莫或正之五百餘年而後得韓愈學者以愈配<lb/>
孟子蓋庶幾焉愈之後三百有餘年而後得歐陽子其<lb/>
學推韓愈孟子以達於孔氏著禮樂仁義之實以合於<lb/>
大道其言簡而明信而通引物連類折之於至理以服<lb/>
人心故天下翕然師尊之自歐陽子之存世之不説者<lb/>
<pb n="KR4h0050_WYG_004-29a"/>
譁而攻之能折困其身而不能屈其言士無賢不肖不<lb/>
謀而同曰歐陽子今之韓愈也宋興七十餘年民不知<lb/>
兵富而教之至天聖景祐極矣而斯文終有愧於古士<lb/>
亦因陋守舊論卑而氣弱自歐陽子出天下爭自濯磨<lb/>
以通經學古為高以救時行道為賢以犯顔敢諌為忠<lb/>
長育成就至嘉祐末號稱多士歐陽子之功為多嗚呼<lb/>
此豈人力也哉非天其孰能使之歐陽子没十有餘年<lb/>
士始為新學以佛老子似亂周孔之實識者憂之賴天<lb/>
<pb n="KR4h0050_WYG_004-29b"/>
子明聖詔修取士法風厲學者専治孔氏黜異端然後<lb/>
風俗一變考論師友淵源所自復知誦習歐陽子之書<lb/>
予得其詩文七百六十六篇於其子棐乃次而論之曰<lb/>
歐陽子論大道似韓愈論事似陸贄記事似司馬遷詩<lb/>
賦似李白此非予言也天下之言也歐陽子諱修字永<lb/>
叔既老自謂六一居士云<lb/>
　　范文正公集序<lb/>
慶厯三年軾始總角入鄉校士有自京師來者以魯人<lb/>
<pb n="KR4h0050_WYG_004-30a"/>
石守道所作慶厯聖徳詩示鄉先生軾從旁竊觀則能<lb/>
誦習其詞問先生以所頌十一人者何人也先生曰童<lb/>
子何用知之軾曰此天人也耶則不敢知若亦人耳何<lb/>
為其不可先生竒軾言盡以告之且曰韓范富歐陽此<lb/>
四人者人傑也時雖未盡了則已私識之矣嘉祐二年<lb/>
始舉進士至京師則范公没既葬而墓碑出讀之至流<lb/>
涕曰吾得其為人葢十有五年而不一見其面豈非命<lb/>
歟是歲登第始見知于歐陽公因公以識韓富皆以國<lb/>
<pb n="KR4h0050_WYG_004-30b"/>
士待軾曰恨子不識范文正公其後三年過許始識公<lb/>
之仲子今丞相堯夫又六年始見其叔彛叟京師又十<lb/>
一年遂與其季徳儒同僚於徐皆一見如舊且以公遺<lb/>
藁見屬為序又十三年乃克為之嗚呼公之功徳蓋不<lb/>
待文而顯其文亦不待序而傳然不敢辭者自以八歲<lb/>
知敬愛公今四十七年矣彼三傑者皆得從之游而公<lb/>
獨不識以為平生之恨若獲掛名其文字中以自托於<lb/>
門下士之末豈非疇昔之願也哉古之君子如伊尹太<lb/>
<pb n="KR4h0050_WYG_004-31a"/>
公管仲樂毅之徒其王霸之畧皆定於畎畆中非仕而<lb/>
後學者也淮陰侯見高帝於漢中論劉項短長畫取三<lb/>
秦如指諸掌及佐帝定天下漢中之言無一不酬者諸<lb/>
葛孔明卧草廬中與先主論曹操孫權規取劉璋因蜀<lb/>
之資以爭天下終身不易其言此豈口傳耳受嘗試為<lb/>
之而僥倖其或成者哉公在天聖中居太夫人憂則已<lb/>
有憂天下致太平之意故為萬言書以遺宰相天下傳<lb/>
誦至用為將擢為執政考其平生所為無出此書者今<lb/>
<pb n="KR4h0050_WYG_004-31b"/>
其集二十巻為詩賦二百六十八為文一百六十五其<lb/>
於仁義禮樂忠信孝悌葢如饑渴之於飲食欲須臾忘<lb/>
而不可得如火之熱如水之濕葢其天性有不得不然<lb/>
者雖弄翰戯語率然而作必歸於此故天下信其誠爭<lb/>
師尊之孔子曰有徳者必有言非有言也徳之發於口<lb/>
者也又曰我戰則克祭則受福非能戰也徳之見於怒<lb/>
者也<hi>㫁句似文甫字説</hi>
　　樂全先生文集序<lb/>
<pb n="KR4h0050_WYG_004-32a"/>
孔北海志大而論高功烈不見於世然英偉豪傑之氣<lb/>
自為一時所宗其論盛孝章郗鴻豫書慨然有烈丈夫<lb/>
之風諸葛孔明不以文章自名而開物成務之姿綜練<lb/>
名實之意自見於言語至出師表簡而盡直而不肆大<lb/>
哉言乎與伊尹説命相表裏非秦漢以來以事君為悦<lb/>
者所能至也常恨二人之文不見其全今吾樂全先生<lb/>
張公安道其庶幾乎嗚呼士不以天下之重自任久矣<lb/>
言語非不工也政事文章非不敏且博也然至於臨大<lb/>
<pb n="KR4h0050_WYG_004-32b"/>
事鮮不忘其故失其守者其器小也公為布衣則頎然<lb/>
已有公輔之望自少出仕至老而歸未嘗以言徇物以<lb/>
色假人雖對人主必同而後言毁譽不動得喪若一真<lb/>
孔子所謂大臣以道事君者世遠道散雖志士仁人或<lb/>
少貶以求用公獨以邁往之氣行正大之言曰用之則<lb/>
行舍之則藏上不求合於人主故雖貴而不用用而不<lb/>
盡下不求合于士大夫故悦公者寡不悦公者衆然至<lb/>
言天下偉人則必以公為首公盡性知命體乎自然而<lb/>
<pb n="KR4h0050_WYG_004-33a"/>
行乎不得已非蘄以文字名世者也然自慶厯以來訖<lb/>
元豐四十餘年所與人主論天下事見於章䟽者多矣<lb/>
或用或不用而皆本於禮義合於人情是非有考於前<lb/>
而成敗有驗於後及其他詩文皆清遠雄麗讀者可以<lb/>
想見其為人信乎其為有似於孔北海諸葛孔明也軾<lb/>
年二十以諸生見公成都公一見待以國士今三十餘<lb/>
年所以開發成就之者至矣而軾終無所效尺寸於公<lb/>
者獨求其文集手校而家藏之且論其大畧以待後世<lb/>
<pb n="KR4h0050_WYG_004-33b"/>
之君子昔曽魯公嘗為軾言公在人主前論大事他人<lb/>
終日反覆不能盡者公必數言而决粲然成文皆可書<lb/>
而誦也言雖不盡用慶厯以來名臣為人主所敬莫如<lb/>
公者公今年八十一杜門却掃終日危坐將與造物者<lb/>
遊於無何有之鄉言且不可得聞而况其文乎凡為文<lb/>
若干巻若干首<lb/>
　　思堂記<lb/>
定安章質夫築室於公堂之西名之曰思曰吾將朝夕<lb/>
<pb n="KR4h0050_WYG_004-34a"/>
於是凡吾之所為必思而後行子為我記之嗟夫余天<lb/>
下之無思慮者也遇事則發不暇思也未發而思之則<lb/>
未至已發而思之則無及以此終身不知所思言發於<lb/>
心而衝於口吐之則逆人茹之則逆余以為寧逆人也<lb/>
故卒吐之君子之於善也如好好色其於不善也如惡<lb/>
惡臭豈復臨事而後思計議其美惡而避就之哉是故<lb/>
臨義而思利則義必不果臨戰而思生則戰必不力若<lb/>
夫窮達得喪死生禍福則吾有命矣少時遇隱者曰孺<lb/>
<pb n="KR4h0050_WYG_004-34b"/>
子近道少思寡欲曰思與欲若是均乎曰甚於欲庭有<lb/>
二盎以畜水隱者指之曰是有蟻漏是日取一升而棄<lb/>
之孰先竭曰必蟻漏者思慮之賊人也㣲而無間隱者<lb/>
之言有㑹於余心余行之且夫不思之樂不可名也虚<lb/>
而明一而通安而不懈不處而静不飲酒而醉不閉目<lb/>
而睡將以是記思堂不亦繆乎雖然言各有當也萬物<lb/>
並育而不相害道並行而不相悖以質夫之言其所謂<lb/>
思者豈世俗之營營於思慮者乎易曰無思也無為也<lb/>
<pb n="KR4h0050_WYG_004-35a"/>
我願學焉詩曰思無邪質夫以之元豐二年正月二十<lb/>
四日記<lb/>
　　韓文公廟碑<lb/>
匹夫而為百世師一言而為天下法是皆有以參天地<lb/>
之化闗盛衰之運其生也有自來其逝也有所為矣故<lb/>
申吕自嶽降傅説為列星古今所傳不可誣也孟子曰<lb/>
我善養吾浩然之氣是氣也寓於尋常之中而塞乎天<lb/>
地之間卒然遇之則王公失其貴晉楚失其富良平失<lb/>
<pb n="KR4h0050_WYG_004-35b"/>
其智賁育失其勇儀秦失其辯是孰使之然哉其必有<lb/>
不依形而立不恃力而行不待生而存不隨死而亡者<lb/>
矣故在天為星辰在地為河嶽幽則為鬼神明則復為<lb/>
人此理之常無足怪者自東漢以來道喪文敝異端並<lb/>
起厯唐貞觀開元之盛輔以房杜姚宋而不能救獨韓<lb/>
文公起布衣談笑而麾之天下靡然從公復歸於正葢<lb/>
三百年於此矣文起八代之衰而道濟天下之溺忠犯<lb/>
人主之怒而勇奪三軍之帥此豈非參天地闗盛衰浩<lb/>
<pb n="KR4h0050_WYG_004-36a"/>
然而獨存者乎蓋嘗論天人之辯以謂人無所不至惟<lb/>
天不容偽智可以欺王公不可以欺豚魚力可以得天<lb/>
下不可以得匹夫匹婦之心故公之精誠能開衡山之<lb/>
雲而不能回憲宗之惑能馴鱷魚之暴而不能弭皇甫<lb/>
鏄李逢吉之謗能信於南海之民廟食百世而不能使<lb/>
其身一日安於朝廷之上葢公之所能者天也其所不<lb/>
能者人也始潮人未知學公命進士趙徳為之師自是<lb/>
潮之士皆篤於文行延及齊民至於今號稱易治信乎<lb/>
<pb n="KR4h0050_WYG_004-36b"/>
孔子之言君子學道則愛人小人學道則易使也潮人<lb/>
之事公也飲食必祭水旱疾疫凡有求必禱焉而廟在<lb/>
刺史公堂之後民以出入維艱前守欲請諸朝作新廟<lb/>
不果元祐五年朝散郎王君滌來守是邦凡所以養士<lb/>
治民者一以公為師民既悦服則出令曰願新公廟者<lb/>
聽民歡趍之卜地於州城之南七里期年而廟成或曰<lb/>
公去國萬里而謫於潮不能一歲而歸没而有知其不<lb/>
眷戀于潮也審矣軾曰不然公之神在天下者如水之<lb/>
<pb n="KR4h0050_WYG_004-37a"/>
在地中無所往而不在也而潮人獨信之深思之至焄<lb/>
蒿悽愴若或見之譬如鑿井得泉而曰水専在是豈理<lb/>
也哉元豐七年詔封公昌黎伯故榜曰昌黎伯韓文公<lb/>
之廟潮人請書其事于石因作詩以遺之使歌以祀公<lb/>
其詩曰<lb/>
公昔騎龍白雲鄉手抉雲漢分天章天孫為織雲錦裳<lb/>
飄然乘風來帝旁下與濁世掃粃糠西遊咸池畧扶桑<lb/>
草木衣被昭回光追逐李杜參翺翔汗流籍湜走且僵<lb/>
<pb n="KR4h0050_WYG_004-37b"/>
滅没倒景不可望作書詆佛譏君王要觀南海窺衡湘<lb/>
厯舜九疑弔英皇祝融先驅海若藏約束鮫鱷如驅羊<lb/>
鈞天無人帝悲傷謳吟下招遣巫陽犦牲鷄卜羞我觴<lb/>
於粲荔丹與蕉黄公不少留我涕滂翩然被髮下大荒<lb/>
　　贊王元之畫像<lb/>
傳曰不有君子其能國乎予嘗三復斯言未嘗不流涕<lb/>
太息也如漢汲黯蕭望之李固呉張昭唐魏鄭公狄仁<lb/>
傑皆以身徇義招之不來麾之不去正色而立於朝則<lb/>
<pb n="KR4h0050_WYG_004-38a"/>
豺狼狐狸自相吞噬故能消禍於未形救危於將亡使<lb/>
皆如公孫丞相張禹胡廣之徒雖累千百緩急豈可望<lb/>
哉故翰林王公元之以雄文直道獨立當世足以追配<lb/>
此六君子者方是時朝廷清明無大姦慝然公猶不容<lb/>
於中耿耿然如秋霜夏日不可狎玩至於三黜以死有<lb/>
如不幸而處於衆邪之間安危之際則公之所為必將<lb/>
驚世絶俗使斗筲穿窬之流心破膽裂豈特如此而已<lb/>
乎始余過蘇州虎丘寺見公之畫像想其遺風餘烈願<lb/>
<pb n="KR4h0050_WYG_004-38b"/>
為執鞭而不可得其後為徐州而公之曽孫汾為兗州<lb/>
以公墓碑示予乃追為之贊以附其家傳云<lb/>
維昔聖賢患莫已知公遇太宗允也其時帝欲用公公<lb/>
不少貶三黜窮山之死靡憾咸平以來獨為名臣一時<lb/>
之屈萬世之信紛紛鄙夫亦拜公像何以占之有泚其<lb/>
顙公能泚之不能已之茫茫九原愛莫起之<lb/>
　<lb/>
　絶妙古今巻四<lb/>
</p>
<p>
</p>
  </div>
<div> <lb/>
    <p>
<pb n="KR4h0050_WYG_005-1a"/>
妙絶古今後序<lb/>
夫理道載於六籍文學著於四科聖人教人以文欲其<lb/>
因文以入道也然教以博文為先而文以體要為尚若<lb/>
畔經而離道文雖工而弗庸矣自秦以後士多有離道而<lb/>
為文者雖求古文於孔壁收竹書於汲冡家握鉛素未<lb/>
嘗不勤求其發明理道而羽翼聖經者葢未多見其人<lb/>
焉即梁昭明文選姚鉉文粹二書所録傳者果皆理道<lb/>
之正乎茲妙絶古今一書葢宋人所選謂文章之精絶<lb/>
<pb n="KR4h0050_WYG_005-1b"/>
者一代不數人而一人不數篇自春秋而迄歐蘇氏得<lb/>
七十有九首葢千載之英華萃矣觀其所載多左氏國<lb/>
語莊列荀揚韓栁之詞其體近乎古而其義切於用者<lb/>
然後取之其與後之騁虚詞而亡實用者異矣夫吾道<lb/>
本中庸而聖人無絶徳其云妙絶古今者謂文章必有<lb/>
法程而凡操觚染翰者固當究心乎體要歟宋真西山<lb/>
集文章正宗學者宗焉當時亟稱此書則在宋已爭傳<lb/>
矣䖍之蕭蘭氏得善本梓之今中丞十山談公序於首<lb/>
<pb n="KR4h0050_WYG_005-2a"/>
簡謂觀者當求於驪黄牝牡之外誠嘉惠後學之盛心<lb/>
也故題其跋焉嘉靖乙卯夏五月既望賜進士第中憲<lb/>
大夫江西南安府知府陵陽王廷幹書<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻十三</head>
    <p>
<pb n="KR4d0012_WYG_013-1a"/>
欽定四庫全書<lb/>
　武夷新集巻十三　　　　　宋　楊億　撰<lb/>
　　表狀二<hi>二十首</hi>
　　　賀劒門破賊表<lb/>
臣某言今月二十七日得本道進奏院狀報近有西川<lb/>
駐泊神衛右第三軍第二都虞侯王均等為惡作亂奔<lb/>
衝劒門已據劒門都監裴臻與知州李士衡同共殺敗<lb/>
者蠆毒甚微敢行稱亂鴟張未幾已覩成擒兇醜既殱<lb/>
<pb n="KR4d0012_WYG_013-1b"/>
朝野相慶臣某中謝竊以王者之謹闗梁所以備他盗<lb/>
用鈇鉞所以誅叛臣如王均等身率戎行地親藩衛禄<lb/>
廪優厚賜予便蕃饜飫膏粱被服輕煖出荷干城之寄<lb/>
曽無汗馬之勞乃敢結構異端脅從羣小苟圖不軌輙<lb/>
負大恩挺狼貪羊狠之謀為䑕竊狗偷之計天設之險<lb/>
爰肆憑凌鬼得而誅豈容越軼裴臻等任當要害職在<lb/>
誰何屬蛇豕之興妖乗貔貅之鼓怒遂推鋒而奮擊未<lb/>
旋踵以剪除元惡既就於梟懸餘黨更無於噍類寢皮<lb/>
<pb n="KR4d0012_WYG_013-2a"/>
食肉式快忠義之心犯門斬闗永破姦邪之膽天威所<lb/>
被井絡載寧賞典聿行輿誦斯愜臣忝分憂寄幸覩捷<lb/>
音慶抃之誠實萬常品無任云云<lb/>
　　　謝賜詔書欽恤刑獄表<lb/>
臣某言今月十日本州進奏院遞到勅書一通賜臣欽<lb/>
恤刑獄者臣當時集軍州官吏宣示仍下管内諸縣施<lb/>
行訖天網雖踈尚多於嬰拂夏日可畏用示於哀矜尺<lb/>
一之詔俯臨圜土之人何幸臣某中謝竊以世質民淳<lb/>
<pb n="KR4d0012_WYG_013-2b"/>
唐虞以之畫象政平訟息文景幾於措刑葢由五聴無<lb/>
寃三章不濫上懐欽恤之㫖下萌恥格之心用臻太和<lb/>
式符至治伏以崇文廣武聖明仁孝皇帝陛下憂勞庶<lb/>
政涵育羣生化逺被於不毛仁必沾於行葦隠悼伏念<lb/>
表視民之如傷震曜垂儀示臨下之有赫政經載肅治<lb/>
具畢張矧於流爍之辰獨軫係纍之苦皇華遣使在犴<lb/>
獄之已清紫素裁書復徳音之薦降慮及米鹽之細恩<lb/>
同雨露之濡疾疢者既示醫治貧困者仍加廪給昔周<lb/>
<pb n="KR4d0012_WYG_013-3a"/>
聚毒藥止療於邦畿漢設淖糜不沾於囹圄足以彰皇<lb/>
猷之冠古實以固率土之宅心佇去殺以勝殘永無為<lb/>
而無事臣忝分符竹肅奉絲綸徴慎罰之前言體泣辜<lb/>
之深㫖金科玉律期適於重輕叢棘黄沙敢令於繫滯<lb/>
誓傾勤瘁仰奉欽明臣無任歡呼激切之至<lb/>
　　　進承天節頌表<lb/>
臣某言運偶承平節臨載誕凡叨食於周粟盡願祝於<lb/>
堯年臣某中謝臣本自諸生偶干寸禄受兩朝之顧盼<lb/>
<pb n="KR4d0012_WYG_013-3b"/>
無馮唐不遇之嗟閱四部之圖書有黄香未見之恥雖<lb/>
研精而强力終昧道以迷津然而千載休辰萬邦大慶<lb/>
充庭任土慙非玉帛之云巢閣舞庭豈在飛走之末是<lb/>
敢罄竭庸鄙撰承天節頌一首獻於闕下吉甫作頌愧<lb/>
無清風之稱東方上書或希乙夜之覽臣無任云云<lb/>
　　　代人乞太宗御書表<lb/>
臣某言臣世受國恩名參閨籍竊仰先朝之述作欲期<lb/>
私室以秘藏輒露愚衷上干聖聴臣某中謝臣伏見太<lb/>
<pb n="KR4d0012_WYG_013-4a"/>
宗皇帝御製御書等思窮造化妙絶古今與六籍以攸<lb/>
同非二王之能及固已勒於琬琰掲在蓬萊名山大川<lb/>
深藏於副本石室金匱首冠於羣書皆所以博綜儒𤣥<lb/>
跌宕文史立言不朽乃孔氏春秋之徒懸法授人實唐<lb/>
堯厯象之比汾水之宸遊雖遠羽陵之墜簡多存如臣<lb/>
忝荷箕裘幸塵簪紱犬馬之志敢忘於糜捐龜龍之文<lb/>
徒思於鑽仰輒削章而有請實昧死以無疑伏望尊號<lb/>
皇帝陛下念先臣際㑹之由察賤子勤拳之懇特詔金<lb/>
<pb n="KR4d0012_WYG_013-4b"/>
縢之府許求玉字之書賚及下臣光生寒族威神如在<lb/>
固共畏於軒臺教化所資誓永藏於魯壁祈恩之至伏<lb/>
切愚衷<lb/>
　　　代中書乞罷免表二首<lb/>
臣某等言臣等竊以隂陽燮治之任實繫台司水旱䇿<lb/>
免之文具存載籍苟弼諧之無狀而災沴之或生姑務<lb/>
偷安靡思避位豈但妨於賢路深有負於國恩臣某等<lb/>
中謝恭以宰相之位實代天工四海之所具瞻一人之<lb/>
<pb n="KR4d0012_WYG_013-5a"/>
所注意必在彌綸百度綜覈羣材親附萬民折衝千里<lb/>
外清戎略使金革之不興上奉天時俾風雨之咸若然<lb/>
後彞倫攸叙比屋可封富庶而日用不知端拱而天下<lb/>
自治此輔相之職也自非懐經邦之略負命世之才補<lb/>
公衮以有餘據台槐而無媿若逢時而肆竊但積日以<lb/>
宴安豈惟累三光之明固亦致四夷之哂臣等内訟已<lb/>
久自知甚明苟不露於肺肝亦何靦於靣目如臣沆者<lb/>
本非竒特葢出遭逢先朝擢自禁林俾參機務曽乏訏<lb/>
<pb n="KR4d0012_WYG_013-5b"/>
謨之効備彰尸素之愆皇帝陛下以青宫之舊僚委黄<lb/>
扉之庶政深辜物望莫舉官常臣化基僅及中人曽無<lb/>
遠慮先聖偶加於委用明君未忍於棄捐尚待罪以如<lb/>
初實冐榮之滋甚臣敏中早親片善出自諸生固無經<lb/>
濟之能久玷樞機之任周旋兩府終始九年因循徒換<lb/>
於炎凉禆益莫施於塵露内省三臣之䝉鄙曷當萬乗<lb/>
之倚毗徒夙夜以自强終材力之有限履新居上既所<lb/>
置之非宜綆短汲深故雖勤而無効以至和氣不應庶<lb/>
<pb n="KR4d0012_WYG_013-6a"/>
績未凝烽火犯邊勞翠華而巡狩庸蜀作梗煩羽檄以<lb/>
徴兵繼遷輒肆於陸梁靈武尚艱於飛輓江吳之俗飢<lb/>
饉荐臻老幼流離户口减耗去年近輔淫雨為災今歲<lb/>
中春甘澤未降物増數倍之價國無九年之儲静思其<lb/>
由誠有所自葢臣等任過其量力不逮心上辜當宁之<lb/>
知下負蒼生之望决勝寡術不能束五兵於虎皮出令<lb/>
乖方不能和四時於玉燭延焦勞於宸極負愧恥於心<lb/>
顔況復日奉天慈動承清問凡於纎悉咸以咨詢曽不<lb/>
<pb n="KR4d0012_WYG_013-6b"/>
能畫一嘉謀出一竒計慕前哲沃心之説寛大君旰食<lb/>
之憂匪石之懇空堅挈瓶之智無取尚敢戀萬錢之厚<lb/>
俸玷三事之近司苟度朝昏自固恩寵進退以禮縱未<lb/>
忍於置淵鬼神害盈亦終當於瞰室國章雖緩隂譴是<lb/>
虞況乃多士盈庭異人間出道侔伊吕者非少才比管<lb/>
樂者實繁伏望陛下别選英髦置於輔弼令臣等退居<lb/>
散地用洽至公豈惟快華夷徯望之心固亦表君臣終<lb/>
始之分人惟求舊庶獲於保全鼎既不任免令於傾覆<lb/>
<pb n="KR4d0012_WYG_013-7a"/>
周章自失殞越靡遑干冐宸嚴期於得請<lb/>
　　　第二表<lb/>
臣某等言臣等近者䖍述懇誠共陳章奏葢以燮調之<lb/>
無狀乞行罷免之明文奉詔㫖以丁寧仰天威而殞越<lb/>
尚怔忪而待罪又僶俛以經旬輿頌益喧沴氣彌積膏<lb/>
澤未降漸成愆亢之災宸極至尊深軫焦勞之念上無<lb/>
禆於旰食下有負於具瞻猶尸禄於廟堂亦胡顔於天<lb/>
地臣等中謝竊以堯咨四岳用致時雍漢免三公以答<lb/>
<pb n="KR4d0012_WYG_013-7b"/>
天譴葢以任當輔弼職調隂陽苟愆伏之成災實憂責<lb/>
之攸繫須行邦典以肅朝經如臣等俱是短才謬膺大<lb/>
用在一人注意之地當萬方思治之秋聖徳誕敷無山<lb/>
甫將明之効宸襟虚佇乏傅說啟沃之言致君之譽蔑<lb/>
聞竊位之譏空積雖勤以補拙亦勞而無功斗筲之智<lb/>
空殫塵露之微何取爝火未息豈禆日月之光山木不<lb/>
材終非梁棟之任是致彞倫尚鬱至化未孚獄訟滋彰<lb/>
盗賊多有水旱作沴天災流行江吳薦飢京輔艱食王<lb/>
<pb n="KR4d0012_WYG_013-8a"/>
春已半甘雨未流終風且霾宿麥將瘁尊號皇帝陛下<lb/>
夕惕若厲視人如傷分命使臣並走羣望親詣列真之<lb/>
宇俯施百拜之恭屈萬乗之尊為兆民祈福牲玉靡愛<lb/>
惟馨之徳已聞雲漢彌高離畢之徴未覩豈精誠之不<lb/>
至實𤣥感之有由葢臣等猶執國鈞尚居台席俯慙百<lb/>
辟仰累三光雖君父之心不棄於遺簮墜屨而皇王之<lb/>
器何取乎蟠木朽株至於三臣之能固亦明主所見駑<lb/>
駘十駕終無致遠之功寒暑屢遷合舉黜幽之典若但<lb/>
<pb n="KR4d0012_WYG_013-8b"/>
妨於賢路必自速於靈誅伏望陛下惠以克終矜其不<lb/>
逮别求賢俊置在鈞衡令臣等退處班行得奉朝請如<lb/>
此即上𤣥之意訢合太平之化坐臻豈惟潤礎之祥實<lb/>
見垂衣之理鹽梅入用固便致於和羮琴瑟更張庶免<lb/>
成於膠柱顧惟孱末亦冀保全省分甚明祈恩是切臣<lb/>
等云云<lb/>
　　　代樞密陳諫議讓表<lb/>
臣某言伏奉誥命䝉恩特授守右諫議大夫同知樞密<lb/>
<pb n="KR4d0012_WYG_013-9a"/>
院事餘如故者絲綸之命忽降於九霄宥密之司俾參<lb/>
於萬務撫微躬而戰慄聴輿議以諠譁實出非常深知<lb/>
不稱某中謝竊以諫諍之官首冠七人之列樞機之地<lb/>
日䝉三捷之榮運籌帷幄之中議政巖廊之上葢號股<lb/>
肱之任必求柱石之材如臣者器本庸微識惟䝉鄙為<lb/>
學僅通於章句奮身早自於丘園先朝謬中於甲科初<lb/>
命便塵於史閣佐錢刀於㑹府投刃靡虚掌漕輓於番<lb/>
禺揚旌甚逺歸闕荷金章之賜安邊無銅柱之勲尋復<lb/>
<pb n="KR4d0012_WYG_013-9b"/>
命於紫庭遽叨榮於丹地奉論思於武帳謇諤無聞閱<lb/>
章奏於公車否臧莫辯顧官箴而是媿矧歲律之未周<lb/>
敢期渙汗之恩遽授彌綸之寄參决庶務況國政之所<lb/>
歸叨據上流實人言之可畏顧踐揚之猶淺且位望以<lb/>
甚隆苟徒竊禄以冐居不敢呌閽而瀝懇既負且乘豈<lb/>
致冦以非遥居髙必危亦疾顛而是懼須披肺腑仰凟<lb/>
冕旒伏望尊號皇帝陛下察以至誠寢兹新命職守且<lb/>
仍於舊貫名器免至於假人所希為官擇才聖朝無虚<lb/>
<pb n="KR4d0012_WYG_013-10a"/>
授之寵陳力就列下臣遂知止之心干冐宸嚴期於得<lb/>
請<lb/>
　　　代樞密馮諫議讓表<lb/>
臣某言伏奉制命授臣右諫議大夫同知樞密院事者<lb/>
任峻樞衡秩崇諫署雖荷自天之命彌増跼地之憂循<lb/>
省再三殞越無措中謝竊以中樞之設庶政攸歸地望<lb/>
處於深嚴職任推於宥密朝夕獻替得預於論思軍國<lb/>
機宜並令於參决苟非挺生民之秀負王佐之才嘉言<lb/>
<pb n="KR4d0012_WYG_013-10b"/>
嘉猷可陪於漢幄令聞令望素重於周行即何以膺兊<lb/>
澤於九天賛禁廷之萬務在於授受須允僉諧如臣者<lb/>
檮昧無聞迂踈有素早服膺於文史偶被薦於賢能東<lb/>
堂謬厠於髙科北省尋塵於近列曽乏當官之稱果貽<lb/>
竊禄之譏俄假一麾逺之五嶺萬里空嗟於日遠莫見<lb/>
長安六龍幸屬於天飛得還魏闕郎署驟遷於秩序計<lb/>
司令勾於簿書遽承乏於栢臺得觸邪於蓂砌選愞曷<lb/>
伸於職業因循徒厯於嵗時爰自中司便參近侍奉冕<lb/>
<pb n="KR4d0012_WYG_013-11a"/>
旒於武帳莫効謀猷提銓管於文昌豈分流品敢謂便<lb/>
蕃之澤俾叅密勿之司皁囊秩峻於七人丹地寵延於<lb/>
三接挈瓶之智頓覺於滿盈履薄之心不勝於戰慄實<lb/>
羣言之可畏亦省分以甚明須露至誠仰干𤣥造伏望<lb/>
尊號皇帝陛下矜其散拙察以勤拳特寝新恩且仍舊<lb/>
貫即微臣展四體以率職更誓恪居聖朝懸好爵以縻<lb/>
賢庶無虚授䖍切之至伏待允俞<lb/>
　　　代史館相公讓加門下侍郎表<lb/>
<pb n="KR4d0012_WYG_013-11b"/>
臣某言伏奉制命䝉恩特授門下侍郎依前同中書門<lb/>
下平章事加食邑實封餘如故者久塵鼎鉉已媿於妨<lb/>
賢忽奉璽書更䝉於進秩聞命之際屏息不遑中謝伏<lb/>
念臣識本顓愚器惟庸瑣徒學素王之道罔究微言偶<lb/>
塵造士之科驟縻好爵自先朝而振拔由近列以徊翔<lb/>
草漢詔於西垣代堯言於内署乃至叅萬機之政陪三<lb/>
事之班帷幄坐籌曽無謀於前筯廟堂肉食遂獲謗於<lb/>
素飡退歸封駮之曹出委保釐之務屬承華之肇建俄<lb/>
<pb n="KR4d0012_WYG_013-12a"/>
賓䕶以備員羽翼之勤實慙於商皓鹽梅之用復預於<lb/>
傅巖自再忝於鳯池已五新於蓂厯薦正公台之位顯<lb/>
司調爕之權曽不能少振國經仰禆帝載一人虛佇殊<lb/>
無造膝之言四海具瞻深負為霖之望合歸散地用表<lb/>
至公豈謂特霈殊私曲加異數瑣闥榮遷於秩序樞衡<lb/>
尚示於倚毗别増食菜之封更責濟川之効寵章繁縟<lb/>
輿議諠譁在於微臣豈不知分儻俯仰而祗受必傾覆<lb/>
以自貽晉文之寵趙衰雖云求舊漢皇之賜張武適足<lb/>
<pb n="KR4d0012_WYG_013-12b"/>
愧心須瀝丹衷仰干𤣥造伏望尊號皇帝陛下俯矜懇<lb/>
悃曲賜照臨特寢新恩用全大體豈惟聖朝之行爵出<lb/>
禄絶虛授之譏固亦微臣之責實循名免疾顛之禍干<lb/>
冒宸扆伏待允俞<lb/>
　　　代參政王侍郎讓恩命表<lb/>
臣某言伏奉制命䝉恩特授尚書工部侍郎參知政事<lb/>
餘如故者文昌六官驟遷於品秩黄樞萬務俾預於訏<lb/>
謨受寵若驚循涯自失臣中謝竊以輔弼之任實代天<lb/>
<pb n="KR4d0012_WYG_013-13a"/>
工柬求之時允資人傑況巖廊之上副師尹之具瞻車<lb/>
服以庸下丞相之一等豈宜濫處以累至公如臣者才<lb/>
不逮人學非稽古徒荷鯉庭之訓謬登漢殿之科金閨<lb/>
偶列於姓名蓬島獲窺於圖史尋掌綸於右掖復寓直<lb/>
於北門驟䝉振拔之恩獲預樞機之任參謀帷幄曽無<lb/>
前筯之籌受禄水衡深有素飡之媿方憂非據忽奉殊<lb/>
遷佐隂陽調爕之權亞輔相崇髙之秩斗筲至小殊覺<lb/>
於滿盈鼎鉉不任轉虞於傾覆苟貪榮寵靡敢敷陳豈<lb/>
<pb n="KR4d0012_WYG_013-13b"/>
惟鬼瞰以堪憂實亦人言之可畏伏望尊號皇帝陛下<lb/>
俯矜短拙曲賜保全特詔有司俾停新命既負且乘微<lb/>
臣免至於疾顛唯器與名聖代更無於虚授䖍切之至<lb/>
伏俟允俞<lb/>
　　　謝知制誥表<lb/>
臣某言伏奉制命䝉恩特授臣左司諫知制誥仍靣賜<lb/>
金紫者代言禁掖允謂難才賜服軒墀薦加異數實曵<lb/>
婁之非稱但跼蹐以靡遑臣中謝竊以青瑣之闥地望<lb/>
<pb n="KR4d0012_WYG_013-14a"/>
最崇紫微之垣天文是法設著位於赤墀之下開直廬<lb/>
於黄閤之中草尺一之詔書預五花之判事發為號令<lb/>
用誕告於萬邦裁成典謨必追蹤於三代自非髦俊豈<lb/>
副擬掄如臣者生自遐陬本惟寒士始從童丱偶涉藝<lb/>
文勤雖至於絶編學未能於覩奥先皇帝聞其姓字召<lb/>
赴京師試於鈎盾之中署以芸香之職犬馬之齒尚幼<lb/>
烏鳥之戀頗増獲歸省於庭闈久留連於鄉曲洎還象<lb/>
闕復隷麟臺尋奏伎於公車得閱書於東觀自爾賜太<lb/>
<pb n="KR4d0012_WYG_013-14b"/>
常之科第預仙殿之職名獻頌甘泉特頒命服賦詩栢<lb/>
殿屢揖衢樽屬聖政之惟新荷鴻私而首及擢厠從臣<lb/>
之列預修太史之書慙無直筆之稱莫述先朝之美俄<lb/>
切維桑之念堅求剖竹之行崇文廣武聖明仁孝皇帝<lb/>
陛下推從欲之深仁遂承顔之至懇㑹稽出守既諧晝<lb/>
錦之榮天禄言歸重勵草𤣥之業唯固窮而守道常省<lb/>
分以忘懐一畝之宫頗棲遲而無悶三千之牘誠衒鬻<lb/>
以為慙公府絶造請之儀禁掖非覬覦之地老於削槧<lb/>
<pb n="KR4d0012_WYG_013-15a"/>
是所甘心豈謂皇帝陛下察孤直之無徒念遭逢之有<lb/>
素當慎選之際垂特達之知拔於羣萃之中霈以殊常<lb/>
之澤補衮之闕驟進七人之班演絲成綸便裁五色之<lb/>
詔金印紫綬誠佩服以非宜珠網綺錢顧優游而何幸<lb/>
官箴斯在輿頌是虞至如漢馬卿之才華方令視草唐<lb/>
常衮之詞學纔善除書豈兹短才可以稱職然萬乗之<lb/>
知特異九天之命已行譬諸駑駘亦當鞭䇿其後至於<lb/>
鉛鈍敢不摩厲以須庶罄竭於誠明免廢墜於職業退<lb/>
<pb n="KR4d0012_WYG_013-15b"/>
循散拙彌負憂兢仰荷天慈臣無任云云<lb/>
　　　代參政王諫議陳情表<lb/>
臣某言臣聞昔者成王疑於姬旦徂東山者三年文侯<lb/>
信於樂羊示謗書之一篋葢貝錦萋斐者人臣之共畏<lb/>
珪璋特達者聖哲之攸難苟非明目達聰表微索隠獨<lb/>
觀於昭曠之道靡牽於衆多之辭使浸潤之說不行讒<lb/>
慝之口無狀不然者三月采葛徒積隠憂十人拔楊豈<lb/>
遑安處徒揣循而自慶實引喻以為煩臣某中謝伏念<lb/>
<pb n="KR4d0012_WYG_013-16a"/>
臣出自單平本非茂異由丘園而奮跡偶軒陛以䇿名<lb/>
叨佐幕於近畿但飲氷而從政尋効官於秘府復結綬<lb/>
以登朝方司闗市之征遽辱已知之薦皇帝陛下誤垂<lb/>
採聴逺賜徴還俾釐務於錢刀且推恩於章服俯仰從<lb/>
事唯盡瘁於公家顛沛不違誓服勤於官次曾未周於<lb/>
歲律俄擢掌於王言巳驚物議之喧騰曲荷天慈之全<lb/>
度金紫更光於凡質絲綸莫潤於皇猷纔踰朞月之間<lb/>
忽辱深嚴之召玉堂待詔極儒者之光華丹筆祥刑體<lb/>
<pb n="KR4d0012_WYG_013-16b"/>
明君之欽恤振拔之恩尤異傾輸之節彌殫裁五色之<lb/>
書雖發揮之無取評三尺之法固伏念以惟寅旋使巴<lb/>
庸之邦肅將寛大之詔撫兩川凋瘵之俗宣九重煦嫗<lb/>
之恩導徳澤於黔黎察能否於官吏適為注意之任敢<lb/>
辭奔命之勤纔伏奏於青蒲便超陞於黄閣位殊次補<lb/>
官匪序遷昔荀爽十旬誠非驟進虞卿三見徒是傳聞<lb/>
如臣無二子之器能有一時之際㑹曽未數年之内遽<lb/>
參四輔之班已覺滿盈果招謗議一昨訟端斯起詞語<lb/>
<pb n="KR4d0012_WYG_013-17a"/>
旁連固亦内省於心反求諸已檢生平之履行念身世<lb/>
之遭逢未嘗有出位之思安敢造欺天之罪坦無憂懼<lb/>
顒俟辯明豈期執憲之司反恣舞文之弊捶楚之下鍜<lb/>
錬而成構似是之巧詞結沈埋之寃氣上黷凝旒之聴<lb/>
欲希投抒之疑而陛下深慮矯誣别令訊鞠既從閲實<lb/>
果致平反使覆盆之幽獲被大明之照肺石之側免為<lb/>
無告之人苟非陛下燭物無私法天不宰慮五刑之或<lb/>
濫恐一物之非辜即衆口鑠金復誰分於枉直匹夫懐<lb/>
<pb n="KR4d0012_WYG_013-17b"/>
璧諒何免於悔尤見聖代之至公顧羣生而何幸臣自<lb/>
念秉孤直之操荷非常之知徒勵夙夜匪懈之誠固乏<lb/>
左右為容之助絶無黨援素少交親特出宸衷擢參相<lb/>
府常懐激勵仰戴恩私況處最靈豈有同於土木不能<lb/>
致逺亦願竭於駑駘其如旅翮甚危寒根易動孑孑孤<lb/>
立㷀㷀獨行雖恃明主之恩不顧黨人之議然而禍機<lb/>
莫測讒舌難防儻媒孽之復生恐别白而無路即陛下<lb/>
傷知臣之睿鑒微臣昧量力之格言進退之間儻獲於<lb/>
<pb n="KR4d0012_WYG_013-18a"/>
由禮保全之惠庶遂於克終既無損日月之明亦曲成<lb/>
螻蟻之志伏望陛下俯矜愚懇稍霈深仁俾罷去於台<lb/>
司獲退歸於散地青蠅止棘庶免於中傷金鼎和羮幸<lb/>
無於傾覆曲全大體以庇下臣慺慺之誠實在於此<lb/>
　　　代中書為靈州䧟沒待罪表<lb/>
臣某等言伏自狂胡作梗西鄙繹騷清逺一城去秋䧟<lb/>
失近者又覩奏報竊知靈州不守將吏淪胥百雉金湯<lb/>
曽無固䕶連甍士庶俱沒腥膻葢廊廟之乏謀致兇渠<lb/>
<pb n="KR4d0012_WYG_013-18b"/>
之肆毒動傷嗟於當宁貽媿恥於具臣臣某等中謝竊<lb/>
以鎮撫四夷决勝千里運竒兵於堂上視黠虜於目中<lb/>
使頑獷咸懐疆陲不聳將帥禀指蹤之効君親無旰食<lb/>
之憂此宰輔之任也若冕旒不减於焦勞蜂蠆尚聞於<lb/>
俶擾使蒼生赤子䧟于匪人亦尸禄素餐安用彼相實<lb/>
羣言之可畏諒竊位以何顔伏念臣等皆是常材謬當<lb/>
重任雖揣摩鉛鈍䇿勵疲駑智類挈缾終莫圖於逺大<lb/>
職思補衮但常懼於闕遺自黨項弗寧靈武孤絶皇帝<lb/>
<pb n="KR4d0012_WYG_013-19a"/>
陛下臨朝日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>求衣未明憤蛇豕之微妖惜膏腴之舊<lb/>
壤慮朔方之生齒委於餓虎之蹊亟比落以興師殱厥<lb/>
渠魁之首而帷幄曽無於成算塞垣幾至於輿尸去歲<lb/>
救兵逗遛醜類猖熾積石堅壘俄䧟賊鋒今春已來又<lb/>
失靈武北門巨屏遂至於丘墟比屋生民俱淪於塗炭<lb/>
葢臣等毎求咨度曽乏謀猷上負倚毗内懐靦厚況安<lb/>
危注意實在台衡夙夜憂邊誠為職業既彌綸之無狀<lb/>
乃咎責之攸歸苟畏避於簡書且因循於官次退思補<lb/>
<pb n="KR4d0012_WYG_013-19b"/>
過雖慕林父之事君用非其人亦慮匃奴之輕漢須傾<lb/>
丹欵仰黷宸嚴伏望陛下責以官箴俾從吏議特用黜<lb/>
免用洽至公别選英髦使代其任庶賢能之遞進示憲<lb/>
法之無私進退攸宜既俯全於國體和平可召固上洽<lb/>
於天心仰俟刑書臣等無任云云<lb/>
　　　謝表<lb/>
臣等言近以狂冦陸梁朔方覆沒葢廊廟素無於成算<lb/>
致士民俱䧟於匪人至尊深動於憫傷執政實甘於罪<lb/>
<pb n="KR4d0012_WYG_013-20a"/>
戾共陳奏牘方俟刑書承詔㫖以丁寧仰天威而殞越<lb/>
臣某等中謝竊以疆場之事爰守在於四夷帷幄之籌<lb/>
固折衝於千里況處弼諧之任必資經濟之能料敵伐<lb/>
謀動詢於方略憂邊思職克舉於官常然後塞四海之<lb/>
具瞻副一人之虛佇如臣等皆惟庸昧莫荷倚毗徒曠<lb/>
廢於天工豈彌綸於王度自胡雛作梗靈武阽危皇帝<lb/>
陛下憤蜂蠆之微妖惜金湯之堅壘軫堯心於黄屋遣<lb/>
漢將於文昌大興虓虎之師將平狡兎之穴庶肅清於<lb/>
<pb n="KR4d0012_WYG_013-20b"/>
氛祲用申畫於封圻而靈旗未出於塞垣巨屏已淪於<lb/>
冦孽實臣等早無規畫仰負咨詢徴龜玉毁櫝之由抱<lb/>
舟檝濟川之愧既宴安而非據期䇿免之是行豈謂陛<lb/>
下特降泥書曲形天㫖尚令備位未責曠官履薄自思<lb/>
但彌増於怵惕叩閽瀝懇固不敢以再三唯堅盡瘁之<lb/>
心少贖已然之咎<lb/>
　　　代參政王侍郎謝為陳乞不允表<lb/>
臣某言臣近者䖍拜封章乞歸班列忽奉手詔不賜允<lb/>
<pb n="KR4d0012_WYG_013-21a"/>
俞仰睿㫖之丁寧撫微躬而戰慄欲更披於肝膈慮有<lb/>
黷於君親中謝伏念臣孤直寡徒頑踈無取章句之學<lb/>
僅能齒於諸生清白之規固克傳於奕世自䇿名筮仕<lb/>
陳力當官塵右掖之清華踐内廷之嚴秘乃至典樞機<lb/>
之務叅輔弼之司並由旒冕之誤知豈副搢紳之公議<lb/>
小器固難於大受髙位唯恐於疾顛夙夜在公雖俯仰<lb/>
而從事負乗致冦亦跼踳之靡遑今者訟起下民辭連<lb/>
執政憲府職當於推鞫獄情遽至於矯誣既閲實以平<lb/>
<pb n="KR4d0012_WYG_013-21b"/>
反爰舉直而措枉已從明辯式正常刑其如中司長官<lb/>
是臣外舅踐文昌六卿之貴昧圜扉兩造之辭名挂簡<lb/>
書身繫非所實朝倫之共恥在戚屬以何顔是用瀝懇<lb/>
紫庭祈恩丹扆願退歸於散地庶允洽於至公豈謂皇<lb/>
帝陛下推洪覆之深仁示曲成之𤣥造特頒泥檢俯示<lb/>
綸言徴周書之舊章以其罪不相及推漢髙之大度且<lb/>
復待之如初仰承雨露之私内積氷淵之懼瀆尊之罪<lb/>
固不可以再三許國之心但益堅於方寸誓傾臣節上<lb/>
<pb n="KR4d0012_WYG_013-22a"/>
答天慈<lb/>
　　　代王氏為公主出降進財表<lb/>
臣貽慶言臣弟貽貞幸以孱微獲叨選尚單平之族驟<lb/>
集慶於髙門柔近之辰冀承榮於築館欲恭陳於厥篚<lb/>
須仰黷於凝旒臣某中謝竊以詩美王姬聿稱於下嫁<lb/>
易載帝妹亦重於有歸葢風化之所由諒古今之共貫<lb/>
自非閥閲寧得擬倫伏念臣世本文儒家惟寒素寢丘<lb/>
遺業幾至荒蕪扶陽舊封已嗟廢絶固弓裘之莫續亦<lb/>
<pb n="KR4d0012_WYG_013-22b"/>
堂構之將隳臣與弟貽貞每勵自强期於克荷誓不衰<lb/>
於孝謹庶有奉於蒸嘗敢謂尊號皇帝陛下察以顓愚<lb/>
憫其陵替俾聨姻於帝胄永庇族於天光顧孺子之何<lb/>
知實先臣之不朽預長安之戚里幸㑹居多開堂邑之<lb/>
山林榮華斯在今者禮當納幣事等獻芹載循菲薄之<lb/>
愆益負凌兢之懇黷尊彌甚獲戻是宜<lb/>
　　　代開封温尚書求解知府表<lb/>
臣某言臣聞陳力就列先儒有知止之言任重才微前<lb/>
<pb n="KR4d0012_WYG_013-23a"/>
史著疾顛之戒布在方䇿皎若丹青固大帶之攸書實<lb/>
元龜之斯在臣某中謝伏念臣聲猷素寡材略無聞徒<lb/>
以遭逢徧塵清近每憂官謗上負聖知一自掌禮秩宗<lb/>
預文昌之通顯牧民天府總京邑之浩穰唯堅夙夜之<lb/>
誠仰奉澄清之寄幸而輦轂之下桴鼓稀鳴閭井之間<lb/>
版圖増羡大姓偶無於侵小庶獄不至於稱寃葢縁毎奉<lb/>
天顔恭承睿訓俾之彈壓豪右撫字疲羸且形欽恤之<lb/>
仁深示招擕之㫖顧不畏於强禦並特出於主張挺金<lb/>
<pb n="KR4d0012_WYG_013-23b"/>
石之一心但依洪覆厯星霜之三載莫中巧言苟非當<lb/>
宁之曲成諒亦傾輈而坐致又伏念負重致逺誠非泛<lb/>
駕之材錯節盤根終乏投虚之刃米鹽靡密躬親而豈<lb/>
敢告勞鈎距神明精力而漸知不逮非輒圗於避事實<lb/>
恐至於敗官伏望尊號皇帝陛下察以䖍誠解兹重任<lb/>
庶保全於賤質免戕賊於勞生中臺職司願講求於故<lb/>
事未央朝會時瞻望於清光筋骸漸及於衰遲衡泌或<lb/>
希於頥養仰冀始終之惠少矜懇到之私<lb/>
<pb n="KR4d0012_WYG_013-24a"/>
　　　請加尊號第四表<lb/>
文武百僚南郊大禮使具銜臣呂某等與内外馬步諸<lb/>
軍將校僧道耆夀等謹詣東上閤門再拜稽首上言曰<lb/>
臣等一昨體上天之顧諟採萬國之謳歌願増益於鴻名<lb/>
用昭彰於盛徳再三之凟已負於刺芒億兆之誠彌堅<lb/>
於石席遽頒明詔未賜允俞朝野之間啓處無措臣<lb/>
某等中謝臣等伏以字之曰道葢出强名何言者天不<lb/>
聞讓徳佛唯大覺美號有百億之殊君乃至尊徽稱兼<lb/>
<pb n="KR4d0012_WYG_013-24b"/>
三五之盛若夫聖神之冲粹髙厚之儀刑非可管窺寧<lb/>
容臆度出於愛戴成此勤拳是故王者懋建大中載稽<lb/>
古訓握河洛之秘紀所以畏天之明順黎獻之歡心所<lb/>
以從人之欲略鳴謙之小節收輿誦之至公雖屈已以<lb/>
無辭誠當仁而不讓者也恭惟尊號皇帝陛下祗荷丕<lb/>
構茂宣重光法人文之化成體神武之不殺惟睿作聖<lb/>
有感必通居上克明無幽不燭泣辜扇暍示仁愛於羣<lb/>
生㓗粢豐盛展孝思於九廟躬帝皇之能事掩載籍之<lb/>
<pb n="KR4d0012_WYG_013-25a"/>
前聞而復探妙道於域中敷至徳於天下味希夷之㫖<lb/>
允契混成挺髙明之姿雅敦柔克極妙有𤣥元之理彰<lb/>
務滋邁種之勤度越古今充格上下故羣情之懇到述<lb/>
二美之形容願以大猷著於徽號而陛下固形冲挹猶<lb/>
鬱耿光莫髙匪天徒懐跼踳無私者日未賜照臨况郊<lb/>
杞有期方國咸在扢嘉壇而款太一宜昭答於神休奉<lb/>
灌鬯以見祖宗合紹隆於先志苟違遐邇之請曷副人<lb/>
祗之心臣等不勝勤勤懇懇敢固上尊號曰崇文廣武<lb/>
<pb n="KR4d0012_WYG_013-25b"/>
應道章徳聖明仁孝皇帝伏望陛下對越景靈祗膺純<lb/>
嘏特詔執事誕舉彞章以仲冬南至之辰天正上元之<lb/>
節畢禋燔於吉土覃渙汗於中區端拱穆清備物典䇿<lb/>
追九皇而比徳與三神以交歡快華夷徯望之心成宗<lb/>
社無疆之慶臣等幸甚天下幸甚謹四奉表陳請以聞<lb/>
　　　第五表<lb/>
臣某等言臣等稽合人謀形容帝徳願益庬鴻之號仰<lb/>
酬亭育之仁罄華夏之一心奉表章而四上仍降明詔<lb/>
<pb n="KR4d0012_WYG_013-26a"/>
未賜允俞遐邇之情殞越無措臣某等中謝臣等竊窺<lb/>
舊史載考前言夫名者實之賓葢名不可浮於實號者<lb/>
功之表非號何以明其功天地以不宰為先猶述髙明<lb/>
厚載之大徳堯舜以無為而治亦著重華放勲之美稱<lb/>
恭惟尊號皇帝陛下祗荷慶基誕敷駿徳臨下以簡視<lb/>
民如傷舞干羽以示懐柔卑宫室而訓恭儉作事必咨<lb/>
於龜筮乃至大同考言爰及於芻蕘克彰好問體𤣥元<lb/>
之清净法夏后之聲身至孝蒸蒸所以奉先而尊祖小<lb/>
<pb n="KR4d0012_WYG_013-26b"/>
心翼翼所以君國而子民懿鑠溥將淳熈光大是以由<lb/>
中及外不謀而同咸以為陛下總妙道於無方敷明徳<lb/>
於有截思範圍於休美用訢合於神祗蚩蚩之氓諒亦<lb/>
知於帝力巍巍之號固上契於天心而陛下載執撝謙<lb/>
未俞誠請忽邦家之大典忘祖宗之舊章況今祗事紫<lb/>
壇躬謁清廟四夷助祭知中國之有聖人羣后在庭見<lb/>
明堂之坐天子羽儀文物之震耀粢盛秬鬯之吉蠲三<lb/>
靈交歡諸神受記肹嚮昭苓戩榖具膺豈可徽懿之名<lb/>
<pb n="KR4d0012_WYG_013-27a"/>
簡略未稱矧復雷雨渙汗肆𤯝於九垓玉帛駿奔侍祠<lb/>
者萬國咸欲謝生於蒼昊歸美於穆清亦願覩冕旒之<lb/>
當陽觀典䇿之備物而陛下曲矜小節深抑大猷荷上<lb/>
帝之眷懐乃重違其成命為蒸民之司牧反固拒其歡<lb/>
心此臣等所以冐齊斧以上言伏蕭屏而俟報者也是<lb/>
敢不避萬死謹固上尊號曰崇文廣武應道章徳聖明<lb/>
仁孝皇帝伏望俯從衆欲式昭徳音干犯宸嚴必期得<lb/>
請臣等無任瞻天瀝懇激切屏營之至謹五奉表以聞<lb/>
<pb n="KR4d0012_WYG_013-27b"/>
　　　代集賢向相公待罪表<lb/>
臣某言竊以輔弼之司實一人之注意舉措之際乃四<lb/>
海之具瞻苟自輟於悔尤固不遑於啟處臣某中謝伏<lb/>
念臣本非茂異謬竊科名爰遭遇於先朝屢忝塵於華<lb/>
貫西垣掌誥甫及二年南海頒條逺踰萬里偶生還於<lb/>
闕下俄入直於禁中亟膺奨擢之恩俾佐樞機之務但<lb/>
傾駑拙仰奉憂勤累換星霜莫禆塵露崇文廣武聖明<lb/>
仁孝皇帝陛下紹膺丕構褒寵舊臣以先朝簮履之微<lb/>
<pb n="KR4d0012_WYG_013-28a"/>
不之遺棄顧微臣斗筲之量深覺滿盈遽陪四輔以調<lb/>
元獲從六龍而展義殊乏一言而啟沃曷寛萬乗之焦<lb/>
勞尋奉簡書逺巡邊徼恭承宸算遐震天威媿無前筯<lb/>
之籌尚軫宵衣之慮久塵重位方積厚顔去年陛下特<lb/>
出非常俾之爰立中外頗喧於輿誦君親益示於眷懐<lb/>
俯僂循牆靡容固讓負乗致冦果出自貽今者公相之<lb/>
家子孫構訟事連閨壼詞及錢刀葢臣遭逢已來賜予<lb/>
所得輒營别墅有爽素風脫粟拔葵既違於典訓䑕牙<lb/>
<pb n="KR4d0012_WYG_013-28b"/>
雀角遂起於争端致上浼於九重實先甘於三黜況臣<lb/>
位居黄閤俸入甚優日侍紫庭體貌尤異合敦操履以<lb/>
厲搢紳蔑聞市義之名乃有營私之謗横議喧騰於鄉<lb/>
校封章叠委於公車黷冕旒之聴聰罪誠莫贖玷朝廷<lb/>
之名器責亦何迯俯伏私門以俟公憲然望陛下推豁<lb/>
達之大度察方寸之微誠念臣久冐寵榮常傾丹赤固<lb/>
乏代天之業粗堅許國之心特霈鴻私得從輕典即臣<lb/>
摩頂至踵仰銜覆幬之仁雖死猶生終効糜捐之報臣<lb/>
<pb n="KR4d0012_WYG_013-29a"/>
無任云云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0012_WYG_013-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集巻十三<lb/>
</p>
<p>
</p>
  </div>
</body>
</text>
</TEI>
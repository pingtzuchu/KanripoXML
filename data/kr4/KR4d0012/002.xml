<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻二</head>
    <p>
<pb n="KR4d0012_WYG_002-1a"/>
欽定四庫全書<lb/>
　武夷新集巻二　　　　　　宋　楊億　撰<lb/>
　　詩二<hi>七十首</hi>
　　　戲贈潁州萬夀尉吳待問<hi>待問予之故人值雨留憩數日</hi>
宦途南北最情親嵗晏相逢潁水濱舊日青衿同學校<lb/>
暫時黄綬困埃塵樽中滿酌香醪美門外髙懸綵棒新<lb/>
鷄黍留歡已慵發可堪經雨折紗巾<lb/>
　　　題顯道人壁<hi>住萬夀縣精舍二十年矣</hi>
<pb n="KR4d0012_WYG_002-1b"/>
心似寒灰不復然尋常談論即彌天門臨潁水多年住<lb/>
法自曹溪幾世傳儒士誰同翻貝葉都人長見施金錢<lb/>
翰林詩版分明在曾與吾家有舊縁<hi>故侍讀尚書有贈先師詩著之于版</hi>
　　　史館阮比部知衢州因歸建陽别墅二首<hi>比部兄昭</hi>
　　　　<hi>濟隠居不仕</hi>
再入蓬丘席未暖飄飄又建隼旟行交朋莫惜河梁别<lb/>
鄉曲初期晝錦榮竹箭波聲隨一棹斧柯山色對雙旌<lb/>
子牟江海心應在頻上髙樓望帝京<lb/>
<pb n="KR4d0012_WYG_002-2a"/>
少小鄉關振大名武夷山翠落門庭郎君近折仙人桂<lb/>
伯氏髙分處士星城郭遼東應改易芝蘭謝圃自分馨<lb/>
吳民正待隨車雨莫苦淹留醉醁醽<lb/>
　　　集賢宿直寄中書李梁二舍人<lb/>
耿耿銀釭照直廬西風黄葉滿庭除愁心不忍聞賓雁<lb/>
病眼猶能拾蠧魚欹枕微吟空展轉遶廊閑步自躊躇<lb/>
銅龍漏滴傳鈎盾玉兎光芒射綺䟽薄宦乆淹滄海郡<lb/>
故交多入紫垣居洛陽已在拜塵後宣室那逢膝席初<lb/>
<pb n="KR4d0012_WYG_002-2b"/>
投閣寂寥深自愧抱關憔悴擬何如寧思西掖五花判<lb/>
且補河東三篋書桑梓任抛萬里外蓬萊試住十年餘<lb/>
釋之不調嵇康懶終待休官學灌蔬<lb/>
　　　翰林王學士奉使兩川<lb/>
萬里征西頻告捷九重喻蜀正裁書忽聞召對浴堂殿<lb/>
元是親乗使者車井邑凋殘經亂後軍城鼓舞拜恩初<lb/>
銅梁迢遞驅騶騎玉署深嚴鏁直廬星厯更須占李郃<lb/>
雪園應恨欠相如歸來便在三台席轉與交親禮數踈<lb/>
<pb n="KR4d0012_WYG_002-3a"/>
　　　董給事知洪州<lb/>
豫章南國一都㑹夕拜東臺最上流捧詔暫辭青鏁闥<lb/>
携家便汎木蘭舟褰帷聽訟民謡洽解榻延賓主禮優<lb/>
只恐徵黄在朝暮西山靈藥未容求<lb/>
　　　梁舍人奉使巴中<lb/>
藥署深嚴纔草詔劍關迢遞忽乗軺霜天歴歴巴猿苦<lb/>
山路駸駸莋馬驕梁苑寒風吹别袂瞿塘春水送歸橈<lb/>
紫垣遣使非常例應有星文動九霄<lb/>
<pb n="KR4d0012_WYG_002-3b"/>
　　　次韻和族弟日華寄編修諸學士之什<lb/>
鏁闈漫喜塵通籍蓬巷無人肯顧廬天禄解嘲纔答客<lb/>
集仙置使又修書非煙繚繞縈珠網流水潺湲逗石渠<lb/>
<hi>漢石渠署因渠得名</hi>何必銀臺號三昧此中更好味真如<lb/>
　　　次韻和光禄黄少卿學士感恩書事十六韻<lb/>
江夏門風盛東吳族望髙才雄吐白鳳志大釣靈鼇昔<lb/>
日參珠履<hi>嘗任淮海王記室</hi>多年汎碧桃陳琳巧書檄謝客占<lb/>
風騷曲宴飛三雅沈機佐六韜玳筵頻㟁幘楯鼻幾揮<lb/>
<pb n="KR4d0012_WYG_002-4a"/>
毫託乗同歸闕臨軒别賜袍未離王儉幕獨得吕䖍刀<lb/>
粉署因<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴朱門更鬱陶淮南荒桂苑騎省泣霜毛<hi>已上</hi>
<hi>並叙少卿昔在淮海府中及感舊之意</hi>去國踰千里為郎歴幾曹和鉛兼<lb/>
秘府懸磬寓神臯室靜秋生白庭閒雨長蒿禁林俄召<lb/>
試卿寺果垂褒道在心無悶恩深首重搔依前領圖史<lb/>
紬繹肯辭勞<lb/>
　　　次韻和史館盛學士朝退書懐之什<lb/>
金壺待傳㸃瑶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>初辨色闢仗開天閽垂旒操斗極百<lb/>
<pb n="KR4d0012_WYG_002-4b"/>
辟瞻堯眉九州蒙禹力朝政無闕遺諌官慙曠職<lb/>
　　　次韻和盛博士寄贈李四寺丞因以述懐<lb/>
錢郎滿腹貯精神坐上詩成壓倒人相識只從抛竹馬<lb/>
<hi>愚初至上都遊歴門館纔十餘嵗</hi>留歡長是鱠金鱗西園宴喜期清夜<lb/>
曲水追隨約暮春不到門墻欲旬浹巳應懸榻滿埃塵<lb/>
　　　次韻和盛博士寄贈虞部李郎中之什<lb/>
門墻日以峻徳望闇然彰弟草西垣詔身為南省郎塤<lb/>
箎歡並奏龍虎儼成行宴客牛心炙朝天雞舌香曲池<lb/>
<pb n="KR4d0012_WYG_002-5a"/>
春漲水碧瓦曉飛霜此景知何事留賓汎羽觴<lb/>
　　　次韻和守邦道人寄編修諸學士之什<lb/>
修書何幸佐鉛黄日接羣英道自光署近承明叨謁帝<lb/>
賦成平樂謬為郎孟堅巳分酬賓戲嚴助還思佩郡章<lb/>
共憶東林社中客滿池蓮葉吐清香<lb/>
　　　大名府大安閣主道者<hi>上幸魏郡親至其寺面賜紫</hi>
釋子修行與衆殊銅臺連接起精廬羣公共結二林社<lb/>
萬乗曾迴六尺輿衣惹天香親御座閣成雲構倚晴虛<lb/>
<pb n="KR4d0012_WYG_002-5b"/>
浮生自恨猶貪禄未得同翻貝葉書<lb/>
　　　次韻和盛博士寄許州任從事之什<lb/>
射䇿曽攀郄桂枝從軍猶賦仲宣詩陳琳草檄應非乆<lb/>
貢禹彈冠素有期<hi>任與盛君有推挽之約</hi>梁苑勝遊思霰雪潯陽<lb/>
舊隠廢茅茨<hi>任寄居星灣多歴年所</hi>初筵樽斚不須戀正好公車<lb/>
自薦時<lb/>
　　　次韻和盛博士雪霽之什<lb/>
六花新霽白皚皚爽氣颼颼拂靣來梁苑酒濃寒力減<lb/>
<pb n="KR4d0012_WYG_002-6a"/>
謝池風細凍紋開天邊幾陣聞歸鴈江外千家見早梅<lb/>
此際何人能訪戴剡溪清景好銜杯<lb/>
　　　次韻和太僕錢少卿寄贈編修主人宋承㫖李<lb/>
　　　　舍人之什<lb/>
春官宗伯魯諸生翰苑綸闈占大名一代典謨資潤色<lb/>
滿朝文物仰懸衡分班月殿趨金馬侍宴天池見石鯨<lb/>
即日雲屏應隔坐<hi>鄭𢎞任太尉舉第五倫為司空每見曲躬自卑詔置雲母屏風分隔焉</hi>
不須東觀待書成<lb/>
<pb n="KR4d0012_WYG_002-6b"/>
　　　宋殿丞廣南東路轉運<lb/>
天子憂南越公卿薦陸生九年須富國萬里便揚旌封<lb/>
部諸蠻接官曹六尚榮交州何日到鼓吹定相迎<lb/>
　　　次韻和中書李舍人勉元氏道宗奉宗兄弟之<lb/>
　　　　什<lb/>
二難文彩少人過落筆尋常只患多兎苑暫遊衝霰雪<lb/>
龍門曾上困風波一囊負米猶為客百步穿楊待决科<lb/>
更得詞臣贈詩句機雲入洛擬如何<lb/>
<pb n="KR4d0012_WYG_002-7a"/>
　　　送僧之棣州謁王工部<lb/>
雪晴河水正流澌風巻驚蓬滿眼飛客路飄飄携一錫<lb/>
禪房寂寂掩雙扉曹溪衣鉢何年得廬阜香燈幾日歸<lb/>
賢守相逢膜拜後都人爭勸施珠璣<lb/>
　　　次韻和錢少卿早春對景有懐諸學士<lb/>
草樹欣欣暖律迴謝家池沼凍紋開晴天獨向髙臺望<lb/>
春色先從上苑來且待郢人歌白雪莫聽羌笛怨殘梅<lb/>
乞逢休沐便湏去引滿何曾訴玉盃<lb/>
<pb n="KR4d0012_WYG_002-7b"/>
　　　閤門廖舍人知袁州<hi>舍人故連州刺史凝之子凝與弟融皆擅詩名於江</hi>
　　　　<hi>表</hi>
駸駸五馬動征塵太守風流世絶倫身事漢庭為小相<lb/>
家傳楚國是騷人煙波莫歎重湖逺桑梓仍將别墅鄰<lb/>
麥穗㣲黄稻苗緑朱轓入境便行春<lb/>
　　　次韻和李舍人拜命書懐寄館殿舊僚之什<lb/>
拜命入星垣偏承聖主恩黄扉陪漢相彩筆代堯言佩<lb/>
玉天顔近籝金世望喧下僚今隔品雲路仰髙軒<lb/>
<pb n="KR4d0012_WYG_002-8a"/>
　　　上元夜㑹慎大詹西齋分題得歌字<lb/>
帝里風光上元節烏衣舊巷喜經過樽中酒渌寧辭醉<lb/>
梁上塵飛只欠歌坐聽禁城傳玉漏起看河漢轉金波<lb/>
主人愛客春宵永彩筆題詩奈樂何<lb/>
　　　次韻和主人喜諸客見過之什<lb/>
金鴨噴香繞燭臺輕雲散盡月光來三千賓客連宵醉<lb/>
十二城門徹曉開何幸紫微容託乗更煩紅袖與傳盃<lb/>
明朝猶自放朝謁心喜當關不見催<lb/>
<pb n="KR4d0012_WYG_002-8b"/>
　　　坐中朱博士言今荆南張諌議典襄陽日嘗留<lb/>
　　　　意一妓公頗畏内終不得近及移郡荆渚泣<lb/>
　　　　别郵亭乃為歌詞流布巴郢予感其事𢋫而<lb/>
　　　　成詩<lb/>
駸駸五馬江陵去寂寂雙娥漢水頭一曲歌終眉黛斂<lb/>
十分酒盡涙珠流陽春郢客傳新唱暮雨髙堂夢昔遊<lb/>
瓊樹無人敢親近章臺京兆不勝愁<lb/>
　　　次韻和慎詹事述上元宵㑹之歡寄諸同舍之<lb/>
<pb n="KR4d0012_WYG_002-9a"/>
　　　　什<lb/>
休沐忻逢上元節華堂髙宴且盤桓峩冠屢舞人多醉<lb/>
刻燭狂吟夜向䦨月上珠簾侵坐白霜飛碧瓦透衣寒<lb/>
銅壺漏徹東方曙歸騎紛紛未盡歡<lb/>
　　　次韻和李舍人立秋祠太一宫宿齋書事之什<lb/>
太一祠宫肅齋居薦至誠巳將茅縮酒應用麵為牲<hi>梁武</hi>
<hi>祭宗廟用笋脯麵牲</hi>月映金天朗風來玉宇清𤣥談知理勝蔬食<lb/>
覺身輕仙馭排雲下空歌遶殿聲仍聞得丹訣簮紱頓<lb/>
<pb n="KR4d0012_WYG_002-9b"/>
忘情<lb/>
　　　同諸公寄閬州隆靈山王處士<lb/>
𤣥晏先生早著書聖朝未降輭輪車滿頭霜雪機心息<lb/>
三徑蓬蒿俗客踈千首好詩傳輦轂一枝仙桂耀門閭<lb/>
<hi>其子近年登進士科</hi>漢庭得意真知已應為清宵誦子虛<hi>今樞宻學士陳</hi>
<hi>公山人之執友也</hi>
　　　送僧之大名府謁長城侍郎<hi>上人能琴善詩</hi>
東吳舊寺寄巖隈駐錫神州乆未迴琴曲誰知流水意<lb/>
<pb n="KR4d0012_WYG_002-10a"/>
詩篇自占碧雲才廬峰巳結白蓮社鄴下暫尋銅雀臺<lb/>
仙殿主人偏好事春風鈴閤且徘徊<lb/>
　　　次韻和李寺丞寄石同院之作<lb/>
子雲常在草𤣥臺不覺春風滿眼來聞道後車長載酒<lb/>
無因曲水共流杯石渠盡日芸籖擁金谷何時綺席開<lb/>
珍重主人偏愛客乞逢休沐便追陪<lb/>
　　　賀太僕錢少卿直祕閣<lb/>
幾年宿衛向周廬頻貢文章白玉除纔換月卿歸少列<lb/>
<pb n="KR4d0012_WYG_002-10b"/>
又來天禄校中書東吳世胄王孫貴北第門䦨太僕居<lb/>
春草題詩欺謝客上林奏賦慕相如石渠講論應重席<lb/>
翠輦巡遊且奉車禁籞風光暮春月彯纓看是綴嚴徐<lb/>
　　　次韻和盛博士喜梅大丞授户部判官<lb/>
新來乘傳抵秦川㑹府須才果峻遷應見流錢從地上<lb/>
特聞聚米向君前聲華南國推髙士名姓丹臺綴列仙<lb/>
每話官曹苦拘束歸家長是夕陽天<lb/>
　　　次韻和李舍人憶北園尋春之作<lb/>
<pb n="KR4d0012_WYG_002-11a"/>
謝公别墅枕城闉蕭洒都無紫陌塵五色絲綸貪草詔<lb/>
一園桃李阻尋春早朝禁漏猶傳㸃下直殘陽巳滿身<lb/>
除是禁煙容洗沐直須偷暇賞芳辰<lb/>
　　　次韻和閤長李舍人喜薛梁二舍人及予同時<lb/>
　　　　拜命之什<lb/>
西垣清切本無倫虛薄將何綴侍臣承露盤髙雲際曉<lb/>
棲鷄樹緑省中春言成綸綍終非稱室藹芝蘭幸得親<lb/>
從此煙霄連步武宸遊長奉屬車塵<lb/>
<pb n="KR4d0012_WYG_002-11b"/>
　　　次韻和承㫖侍郎宿齋太一宫之什<lb/>
北斗城南太一祠羽人多著九霞衣竹宫肅穆珠旒拜<lb/>
華表飄颻鶴馭歸遶殿步虛幢影宻登壇酌獻珮聲微<lb/>
質明禮畢還臺去廐馬翩翩速似飛<lb/>
　　　十九哥赴舒州太湖簿仍得假歸鄉<hi>兩舉進士不第得學</hi>
　　　　<hi>究出身</hi>
初官佐邑少嗟咨且喜鄉關得告歸松菊門前三徑在<lb/>
煙波江上片帆飛枌榆舊社雖堪戀星火嚴程不可違<lb/>
<pb n="KR4d0012_WYG_002-12a"/>
莫為棲鸞尚卑屑悔將錦襖換蓑衣<hi>唐蔡京自進士應學究科當時有此</hi>
<hi>語</hi>
　　　酬謝光丞四丈見慶新命之什<lb/>
武夷歸路苦迢遥延閣官曹正寂寥彩鳳銜書俄錫命<lb/>
黄金刻印便懸腰紫微署近時當制建禮門深日趂朝<lb/>
咫尺天顔曾賜對熒煌台座得為僚鬼神清問憂前席<lb/>
松栢深情見後凋一曲陽春特相寄慙將木李報瓊瑶<lb/>
　　　信道人歸西京<hi>道人後唐相國之孫來獻其祖所著五書不報</hi>
<pb n="KR4d0012_WYG_002-12b"/>
寢丘遺業廢多年衣祴空藏命説篇北闕上書陳祖徳<lb/>
上林結社㑹時賢風塵不肯留京邑龍象重歸啟梵筵<lb/>
聞有道安雖未識定應談論巳彌天<lb/>
　　　邵奉禮歸鄉<hi>奉禮新定人</hi>
應制曾親白玉除桐君溪畔是幽居末登王子洛賓嵗<lb/>
巳讀黄香東觀書萬里歸寜承漢詔三牲供膳奉潘輿<lb/>
水衡得俸誠堪喜莫便揮金學二疏<lb/>
　　　史館盛學士以詩相賀因而答之<lb/>
<pb n="KR4d0012_WYG_002-13a"/>
前年出守縉雲城曾枉驪歌慰逺行今日代言青鎖闥<lb/>
又披郢唱見深情側聆九奏都忘味連得雙金自滿籝<lb/>
紅藥階前試吟嚼胸中鄙吝一時平<lb/>
　　　衢州阮比部學士得假歸鄉見過陋止留題詩<lb/>
　　　　什因以謝之<lb/>
千騎駸駸赴郡初曾迂旌斾訪吾廬天邊誰識郎官宿<lb/>
門外空迴長者車勸酒樽罍應引滿題詩屋壁是親書<lb/>
鄉人聞有神仙客逺近爭來看隼旟<lb/>
<pb n="KR4d0012_WYG_002-13b"/>
　　　致仕朱侍郎歸江陵<hi>侍郎自内署休致</hi>
二年分直浴堂門簮筆垂紳奉至尊日過八甎批漢詔<lb/>
宴開三殿挹堯樽忽聞抗表干君父切要懸車示子孫<lb/>
碧落改官旌舊徳黄金加賜見深恩羣公祖道爭飛盖<lb/>
故吏沾襟亦戀軒定是遼東嘆城郭肯同彭澤慮田園<lb/>
捧觴莫訴前為夀上馬猶能左屬鞬臨别延英對數刻<lb/>
已應惇史記嘉言<lb/>
　　　朱侍郎致仕南歸上特錫宴於玉津園仍詔兩<lb/>
<pb n="KR4d0012_WYG_002-14a"/>
　　　　制三館並預其㑹以伸祖送輙賦詩美之<lb/>
征輪軋軋出皇都行路咨嗟賢丈夫天子特令供祖帳<lb/>
國門聊且駐驪駒舊僚送别傾三省御醴分甘倒百壺<lb/>
下詔巳聞推異禮乞言猶自渴嘉謨<hi>上特詔荆南官吏嵗時存問如有章</hi>
<hi>奏附驛以聞</hi>馮公不是沉郎署賀老縁何歸鑑湖明主恩深<lb/>
若為捨夢魂應繞博山鑪<lb/>
　　　元道宗弟兄東遊<lb/>
王謝江東推世胄機雲洛下振才名忽思油幕從知去<lb/>
<pb n="KR4d0012_WYG_002-14b"/>
便挈幐囊冐暑行髙第自須求甲乙嘉招未用赴弓旌<lb/>
待看萬里摶羊角即是三秋聽鹿鳴朝彦賦詩爭送别<lb/>
藩侯置驛定相迎不知誰啖牛心炙又見清談一座傾<lb/>
　　　殿院卞侍御赴淮南轉運<hi>卞近自淮右副運歸闕為計司判官</hi>
莎庭治行推尤異梁苑聲華占上流早是都人避驄馬<lb/>
近陪計相運牙籌東南轉粟承新命淮海揚旌到舊遊<lb/>
騎置非時陳宻啓壺漿幾處望行舟黄金刻印大如斗<lb/>
白簡飛霜凛若秋嵗滿功成來㑹課多應便拜富人侯<lb/>
<pb n="KR4d0012_WYG_002-15a"/>
　　　省中當直即事書懐兼簡閣長李舍人<hi>李公北門之望</hi>
　　　　<hi>稍濃</hi>
兩掖深沉大帝居紫微西省掌泥書天閽啟鑰趨朝後<lb/>
侍史焚香起草初五吏援毫才患少萬錢分膳食無餘<lb/>
鳳池荀令連賓閤騎省潘郎對直廬煙氣霏霏生屋瓦<lb/>
雷聲隠隠度宫車滄波滿壁浮蘭橑修竹當軒䕃綺䟽<lb/>
<hi>南墻有董羽畫水舍人李程為之賛北軒有竹數百竿</hi>性懶無堪過叔夜思遲多<lb/>
病似相如繚垣直北銀臺路拭目看君侍玉除<lb/>
<pb n="KR4d0012_WYG_002-15b"/>
　　　中伏日省中當直<lb/>
火雲烘爀臨中伏青鎖深嚴直右曹吏散階庭時縱步<lb/>
詩成几案獨揮毫相烏影轉風微起仙掌隂斜日漸髙<lb/>
何處賜冰和郢酒誰人割炙動鸞刀紫泥封詔防稽緩<lb/>
寒水浮瓜散鬱陶丞相憂邊稀出沐延英三刻豈知勞<lb/>
　　　七夕<lb/>
東西燕子伯勞飛新月如鈎玉露垂河鼓天孫信靈匹<lb/>
鵲橋星渚有佳期穿針乞巧佇立乆織素成章報答遲<lb/>
<pb n="KR4d0012_WYG_002-16a"/>
定與黄姑享偕老晉宫休挿柰花枝<lb/>
　　　胡祕丞知潯州<lb/>
蘭臺進秩通閨籍熊軾臨民奉詔條風俗重尋南越志<lb/>
鄉關猶隔浙江潮懸知坐嘯謳謡洽更想行春意氣饒<lb/>
逺宦逢秋少悲吒潘郎𤣥鬢恐先凋<lb/>
　　　次韻和盛太博寄贈閣長宿齋太一宫之什<lb/>
漢武親祈泰一壇國朝特祭領祠官羽旗揺曳晨㬢上<lb/>
素瑟淒清夜漏寒駕鶴浮丘應暫下偷桃方朔合留殘<lb/>
<pb n="KR4d0012_WYG_002-16b"/>
齋居數宿徧蔬食定憶中厨政事餐<lb/>
　　　次韻和集賢李博士中元日見寄<lb/>
鳳池容出沐蝸舍喜端居罷草芝泥詔閑看紫素書曲<lb/>
肱銷永晝行樂遶前除鬢換二毛近林凋一葉初香街<lb/>
連甲第席户望朝車暫别同心友還嗟㑹靣踈<lb/>
　　　次韻奉和知府温尚書送致政朱侍郎十六韻<lb/>
拜章納禄便歸休祕殿親辭十二旒閣筆罷批丹鳯尾<lb/>
拂衣初下六鰲頭非縁荆渚依劉表定欲箕山訪許由<lb/>
<pb n="KR4d0012_WYG_002-17a"/>
北闕子牟終眷戀南朝安石本風流明庭顧遇違三接<lb/>
别墅生涯治一丘身健寧煩䇿鳩杖心閑無復夢刀州<lb/>
素風有子堪傳遺禪論將誰共對酬白璧賜多應尚在<lb/>
黄金散盡不須留人欽雅譽芝蘭馥帝憶嘉言水石投<lb/>
祖帳特令開上苑歸帆那肯待髙秋<hi>侍郎辭日上令待秋涼即路堅請便</hi>
<hi>行</hi>幾程郵驛經濃暑千里山川見舊遊已是抛官玉堂<lb/>
署尚思陪宴井幹樓時裁奏牘猶規諌旋冩丹經自校<lb/>
讎鄉里髙門表隂徳國朝惇史紀嘉猷枌榆舊業須重<lb/>
<pb n="KR4d0012_WYG_002-17b"/>
葺香火前縁莫廢修嵗計將何資伏臘龍陽千樹木奴<lb/>
洲<lb/>
　　　鄭漙赴汀州判官<lb/>
家近祝融峰登科遇至公悲秋雙鬢改佐幕十年中食<lb/>
蘗心常苦占蓍命未通甌閩路雖逺荆楚俗多同投刃<lb/>
應餘地當樽莫暫空援毫如草檄又是愈頭風<lb/>
　　　次韻和宗人安期見賀恩命之什<lb/>
分班曉入翔鸞闕直閣旁連浴鳳池彩筆閑批五色詔<lb/>
<pb n="KR4d0012_WYG_002-18a"/>
好風時動萬年枝勒移鍾阜慙歸晩稱疾文園恨思遲<lb/>
何事吾宗心倍喜春塘夢徹寄新詩<lb/>
　　　早秋<lb/>
楚客悲秋至庭柯一葉凋鶴天驚曉露蘭畹怯凉飈團<lb/>
扇流塵暗單衣爽氣饒江東菰米熟歸夢隔寒潮<lb/>
　　　義門胡生南歸<lb/>
南國烏衣族東京伯始孫一枝須折桂六闕舊旌門歸<lb/>
思鱸魚膾離筵竹葉樽秋風正揺落楚客莫銷魂<lb/>
<pb n="KR4d0012_WYG_002-18b"/>
　　　首座昇大師赴西京知教門事<lb/>
髙論彌天四海聞乆為龍象主空門雪峰傳法稱開士<lb/>
麟殿談經奉至尊香滿賜衣歸洛社苔封文室寄梁園<lb/>
梵書貝葉應携去齋罷與誰相對翻<lb/>
　　　度支梁諌議請病告以詩寄之<hi>梁深於内典</hi>
經旬不謁未央宫宴坐將誰笑語同蜀郡相如非避事<lb/>
浄名居士欲談空門前賓客窺行馬篋裏方書拾蠧蟲<lb/>
西省舊僚踈㑹面頓驚鄙吝滿胸中<lb/>
<pb n="KR4d0012_WYG_002-19a"/>
　　　諸公於石氏東齋宴鄭工部分韻得愁秋浮并<lb/>
　　　　序<lb/>
　古者㑹友以文賦詩言志良辰美景胥遇幾稀銜杯<lb/>
　潄醪其樂無量矧石氏二君克承堂構孝謹不衰滎<lb/>
　陽鄭公傑出士林名聲籍甚以乆要之契伸一獻之<lb/>
　娛而我閣老昌武與二三大夫退食自公方駕而至<lb/>
　乗秋髙㑹卜夜縱談抵掌盱衡樽罍方洽峩冠側弁<lb/>
　星漢未斜將何以窮綺席之宴嬉盡金壺之漏刻盍<lb/>
<pb n="KR4d0012_WYG_002-19b"/>
　賦一時之事各陳二雅之言物無遁形咸抽秘思朝<lb/>
　多君子庶為美談云耳<lb/>
楚客登臨處離懐重隠憂二毛初入髩一葉早驚秋旅<lb/>
鴈他鄉思悲笳絶塞愁憑何遣羈緒菊蘂滿杯浮<lb/>
　　　次韻和慎大詹中秋待月寄西掖三舍人之什<lb/>
涼飈送殘暑秋色望中新天逈迷星斗宵寒待月輪境<lb/>
同牛渚上詩寄鳳池人僚友東牀客冰清合許親<hi>同舍薛公</hi>
<hi>即其愛壻也合預兹夕之㑹</hi>
<pb n="KR4d0012_WYG_002-20a"/>
　　　成都鳳道人遊終南山謁种徵君<lb/>
何年出蜀訪南宗深鎖閑房翠蘚重振錫忽聞遊地肺<lb/>
題門兼得謁人龍行吟一路髙秋月投宿斜陽逺寺鍾<lb/>
到日彌天清論罷徧尋紫閣與圭峰<lb/>
　　　何大博知晉州<lb/>
平明東省發魚書便擁彤襜出上都别酒金英泛籬菊<lb/>
去程黄葉墮關榆叔孫舊禮妨綿蕝亷范新歌待袴襦<lb/>
滿腹經綸殊未展歸來看踐赤墀塗<lb/>
<pb n="KR4d0012_WYG_002-20b"/>
　　　孫寺丞知考城縣<hi>府尹温尚書即孫之座主又薦舉賢良方正</hi>
早得東堂桂一枝凌雲詞賦漢皇知從軍乆在紅蓮幕<lb/>
對䇿曾臨白玉墀霰雪陪遊應不晩絃歌為政莫嫌卑<lb/>
春官宗伯大京兆喜見門生趨府時<lb/>
　　　次韻和閣長修書畢退朝下直寄諸學士之什<lb/>
名園甲第接康衢國典新成下直初庭竹碧鮮吟不足<lb/>
盤飱方丈食無餘爐中九轉神仙藥案上百函親故書<lb/>
仍説顔回今飲酒<hi>閣長近日痛飲</hi>秋來寧遣宴遊踈<lb/>
<pb n="KR4d0012_WYG_002-21a"/>
　　　威道人歸鄉<lb/>
聞法靈山真佛子馳名南國本詩流二林曾有香燈約<lb/>
一鉢因為輦轂遊塵土化衣慵駐錫江湖收潦憶歸舟<lb/>
何年應制登麟殿犀柄談空對冕旒<lb/>
　　　弟偁歸鄉<lb/>
吾家文雅占關西五十年來桂兩枝<hi>自故侍讀尚書十五翁周顯徳中登</hi>
<hi>第至永十六兄纔兩人</hi>突弁後生還可畏籝金素業未應衰江湖<lb/>
去為思鱸鱠霧雨還歸養豹姿摩厲詞鋒莫中輟驚人<lb/>
<pb n="KR4d0012_WYG_002-21b"/>
專聽一鳴時<lb/>
　　　史館髙司諌紳知華州<lb/>
諌署纔聞滿嵗遷分符便見入秦川援毫厭賦梁園雪<lb/>
緩轡閑看華嶽蓮竹簡汗青妨約史縑囊封皁且論邊<lb/>
三峰洞穴多靈藥莫便抛官去學仙<lb/>
　<lb/>
　<lb/>
　武夷新集巻二<lb/>
</p>
<p>
</p>
  </div>
</body>
</text>
</TEI>
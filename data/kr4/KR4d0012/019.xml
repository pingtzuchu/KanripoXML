<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集卷十九</head>
    <p>
<pb n="KR4d0012_WYG_019-1a"/>
欽定四庫全書<lb/>
　武夷新集卷十九　　　　　宋　楊億　撰<lb/>
　　啟<hi>二十五首</hi>
　　　上陳州李相公啟<lb/>
比者肅奉簡書言旋京邑經涂攸出授舘未遑忽迂丞<lb/>
相之車俯及旅人之次置之右席接以温顔趨衛幕之<lb/>
嚴初令長揖設曹樽之味猶許獨醒乃至芻禾百車籩<lb/>
豆九品一日再駕式顧於郵亭終夕九迴不遑於肺腑<lb/>
<pb n="KR4d0012_WYG_019-1b"/>
加以預西園之宴陪東閣之賓奉簮履以為榮羨車魚<lb/>
而徒切禮唯異數恩實非常褒稱極華衮之殊顧矚比<lb/>
陽春之煦玉斚斟酌靡許固辭台座熒煌尋容下拜得<lb/>
厠原甞之上客復見陰郭之小侯且陪秉燭之歡仍恕<lb/>
吐茵之失挹江海之量寧測沖深聞爼豆之談自驚淺<lb/>
陋奬憐彌極短拙尤多燕昭築臺雖從郭隗而始陳蕃<lb/>
解榻誠非徐孺莫當以此揣循若為勝克幸盤桓於信<lb/>
宿得企仰於雲天屬發軔之靡遑嗟戀軒而何及既貺<lb/>
<pb n="KR4d0012_WYG_019-2a"/>
之雜佩又出次長亭元戎十乘以啟行清酒百壺而帳<lb/>
飲都人改觀行路增輝矧乃慮逆旅之餒而别輟萬錢<lb/>
之饌念中逵之勞止特假千里之駒使飽德之無厭且<lb/>
致逺而不泥何漢相之至重顧魯儒之太深吐握之勤<lb/>
實光於令德鳴吠之賤豈忘於大恩循載籍以遐思撫<lb/>
方寸而内激述王粲從軍之詠良或未諧慕馮諼市義<lb/>
之心終期有報感戴之至伏切下情云云<lb/>
　　　又<lb/>
<pb n="KR4d0012_WYG_019-2b"/>
近奉柔毫逺塵台聽敢冀巖廊之重特貽尺素之文華<lb/>
衮被躬自知其幸夜光在握誠足稱珍捧讀已還兢榮<lb/>
無措竊以漢薛宣之故事未嘗移書晉何曾之持衡不<lb/>
答小紙蓋丞相之尊重與庶位以懸殊名既不同禮亦<lb/>
異數如某者材質駑下門閥寒微謬參多士之林得食<lb/>
上農之禄雕蟲篆刻恥子雲之壯夫抱槧懷鈆非董狐<lb/>
之良史質于清議宛在下流自知甚明内省尤熟豈謂<lb/>
相公推好賢之雅㫖敦與進之虛懷採畵餅之名厚築<lb/>
<pb n="KR4d0012_WYG_019-3a"/>
金之禮憐潘岳之拙宦深嘆數竒許子夏之言詩曲加<lb/>
護短置于客右借以月評垂耳之駒驟增十倍之價拖<lb/>
腸之䑕如餌九轉之丹窮途有依鎩翮重奮比至京國<lb/>
傳聞搢紳假之餘光無不改觀矧又金簡玉字别示于<lb/>
温存圭竇蓽門頓生于氣𦦨恩極邱山之重心非木石<lb/>
之頑瞻儉幕之芙蓉雖遥盛府望傅巖之舟檝終濟迷<lb/>
津眷言蓬艾之微必期頂踵之報<lb/>
　　　謝太僕錢少卿啟<hi>少卿進咸平聖政録及詩自將軍改官</hi>
<pb n="KR4d0012_WYG_019-3b"/>
右某啟數日前少卿特枉軒車俯臨蓬蓽仍以編綴曲<lb/>
示顓䝉顔巷蕭條既迂長者之轍趙囊牢落忽得隨侯<lb/>
之珠緘縢載披毛髪俱聳竊以述作之妙謂之聖明賦<lb/>
頌之興本乎風化其有沿襲或異歩驟不同虞卿窮愁<lb/>
乃就著書之業揚雄寂寞始奮草𤣥之名靈均放詞初<lb/>
因于憔悴蘭成述賦實主于悲哀未有世傳帯礪之盟<lb/>
身居環列之尹敞北闕之甲第屋瓦生烟乗大宛之名<lb/>
駒汗血流赭列鼎而食執玉以朝名亞春陵勢奪張霍<lb/>
<pb n="KR4d0012_WYG_019-4a"/>
而乃賤青紫如拾芥比富貴於浮雲優㳺文史之塲躬<lb/>
親布素之行折莭待士多擁篲以先驅焦思窮經或下<lb/>
帷而終日以至學成麟角才掞天庭思若湧泉文類摛<lb/>
錦漢宮誦賦萬乘喜於同時梁苑陪遊羣公推於右席<lb/>
門登龍而比峻談揮塵以彌清諸生慕義以益勤名卿<lb/>
願交而斯衆芳猷載洽雅志將伸固已簡自天𠂻騰于<lb/>
物論紀一人之言動何讓策書貢二雅之聲詩有禆樂<lb/>
府召試鼇山之署式揺雞距之毫不加㸃以成章未旋<lb/>
<pb n="KR4d0012_WYG_019-4b"/>
踵而拜命亞卿班列既參惟月之崇太僕職司仍預奉<lb/>
車之寵昔漢光武之偃革諸將競鄉學之心唐憲宗之<lb/>
厭兵近臣有改名之請以珪璋特達之質當干戈載戢<lb/>
之秋捨蘭錡之師就儒冠之餙教閲詩禮昔為謀帥之<lb/>
資慷慨經綸今挺致君之志羽儀通籍輝映薦紳敢謂<lb/>
下顧蝸廬特留鳳藻享海鳥以九奏誠非所宜投井鼃<lb/>
以兼金都不之惜退自循省靡敢遑寜豈圯橋授書憐<lb/>
其可教將延陵聽樂許以知音唯蹈詠以忘疲庶傳玩<lb/>
<pb n="KR4d0012_WYG_019-5a"/>
之無斁願言厚意何以克勝其盛製輒留繕冩<lb/>
　　　代僧求薦啟<lb/>
右某啓某聞操刀必割君子慮其失時括囊不言先儒<lb/>
譏其有隱敢傾方寸上扣髙明蓋恃特達之知不虞進<lb/>
越之罪伏念某早親空諦尚昧真筌誦岐伯之方書勤<lb/>
拳斯乆辯農皇之藥品區别尤難名非三折之良術寡<lb/>
十全之妙所幸者每趨門仭席揖儀形以桑梓之情曲<lb/>
垂顧盼在苾蒭之列實覺輝光蓋香火之宿縁非頂踵<lb/>
<pb n="KR4d0012_WYG_019-5b"/>
之能報豈合輒披懇素仰瀆尊嚴誠際㑹之有因亦藴<lb/>
藏之無及伏覩聖節俯近兊澤將流在計相之大臣乃<lb/>
空門之外䕶並奏緇徒之名字得沾象闕之恩華以某<lb/>
法苑微流醫門末伎結二林之社豈敢攀縁瞻數仭之<lb/>
墻深思提挈願賜律師之號仍希廣濟之名俾塵跡之<lb/>
增華亦鄉關之改觀敢不窮青囊之祕訣以奉指蹤誦<lb/>
貝葉之真文用資壽考懇激之至無以喻陳<lb/>
　　　又代謝薦啟<lb/>
<pb n="KR4d0012_WYG_019-6a"/>
右某啟某近䝉侍郎台念特奏表聞伏奉勑恩授前件<lb/>
師號者絲綸之命雖薦降於九天緇褐之蹤若頓超於<lb/>
十地祗荷恩奬伏切兢榮伏念某奈苑微流曹溪末派<lb/>
偶抛塵累竊味真詮誦岐伯之方書莫探秘術開生公<lb/>
之講席徒慕遺馨幸以久寓神臯屢登峻闥維桑序舊<lb/>
最承一顧之私惡石獻能曾寡十全之効荷眷憐而實<lb/>
厚省孱冗以難勝所希且躋韻海之堂尚陟龍門之坂<lb/>
賓階請見或當休沐之辰藥劑服勤永奉指蹤之用豈<lb/>
<pb n="KR4d0012_WYG_019-6b"/>
謂莭臨于載誕便諧名逹于四聰特加溢美之稱實滿<lb/>
平生之願朋儕改觀價十倍以頓增頂踵酬恩身一毛<lb/>
而為喻此外精䖍香火祝頌雲天願慿衆善之因克遂<lb/>
至誠之懇台司書考與郭令以攸同仙籍延齡將老彭<lb/>
而為比所冀苾蒭之末永參桃李之餘託跡有歸捐軀<lb/>
何惜<lb/>
　　　上陳州李相公啟<lb/>
右某啓比者相公執玉來朝捧觴上壽彤庭就列為百<lb/>
<pb n="KR4d0012_WYG_019-7a"/>
辟之儀刑宣室疇咨見一人之體貎漢殿禮成于薦璧<lb/>
淮揚民望于迴轅子牟戀闕以雖勤申伯于藩而是賴<lb/>
十乘攸往見元戎之啟行九里非賖固京師而䝉福騎<lb/>
竹赴兒童之約依蓮慰賓客之心某特受奬稱逈殊倫<lb/>
等供東門之祖帳宜綴簮裳望南浦之仙舟合辭麾棨<lb/>
屬以編纂莫遂懇誠羨文學之託後車空馳精爽同燕<lb/>
雀之棲大厦彌戀恩知<lb/>
　　　又<lb/>
<pb n="KR4d0012_WYG_019-7b"/>
右某啟昨者相公榮自藩垣入朝宸極晝日三接載延<lb/>
乃眷之恩泰階六符式顯具瞻之貴東閤幸伸于趨拜<lb/>
中堂過沐于延容聽談柄以忘疲侍坐隅而甚久慙非<lb/>
子夏敢預于言詩竊媿穆生何勝于置醴矧又相如之<lb/>
四壁兩辱千秋之小車時屈丞相之尊親顧旅人之次<lb/>
一瓢牢落顔回之巷可哀三日氛氲荀令之香不散實<lb/>
交遊之光寵固里巷之輝華夫何下僚當此殊奬非木<lb/>
石之無識摩頂踵以不忘伏自莭過流虹禮成薦璧在<lb/>
<pb n="KR4d0012_WYG_019-8a"/>
鎬錫宴畢上公九獻之儀分陜言歸還天子二老之任<lb/>
旌斾將離于闕下壺漿巳擁于道旁南陽細民再得于<lb/>
父母河東近郡深倚于股肱恭惟仙舟尋達雄閫戎政<lb/>
甚肅同卧治之有餘品物向榮諒行春之非逺限以匏<lb/>
𤓰之繫莫叅簮履之微空瞻桂樹于小山深羨雞鳴之<lb/>
下客攀戀之至倍萬愚衷<lb/>
　　　又<lb/>
右某啟某伏念引籍金閨修書石室仰台階之符采宛<lb/>
<pb n="KR4d0012_WYG_019-8b"/>
在層霄感國士之恩知豈忘丹慊恨一官之所繫瞻數<lb/>
仭以為勞徒慿咫尺之書逺黷巖廊之聽敢期折簡俯<lb/>
及下僚屈伊鼎之崇髙顧魯儒之寒賤鄙條侯之倨貴<lb/>
曲示謙光憐顔子之固窮倍加存卹内省不材之質何<lb/>
酬特達之私春物向繁幕府多暇淮陽臥治况善政之<lb/>
已成征虜雅歌諒素風之斯在恭惟宴集之外福禄具<lb/>
膺王商儀形永居漢相叚干偃息長作魏藩載光夾輔<lb/>
之勲長享具瞻之貴禱頌之至倍萬常情<lb/>
<pb n="KR4d0012_WYG_019-9a"/>
　　　代人與淮南王轉運啟<lb/>
竊以山澤之利多出于東南漕引所經率由于淮海綿<lb/>
地萬里通貫五都實國計之是資乃邦本之攸繫苟非<lb/>
明達豈副選掄恭惟郎中識茂經綸學窮緗素决科虎<lb/>
殿由射策以馳名引籍鴛行遽揚旌而出使較縣官鹽<lb/>
鐵之利均郡國闗市之征析毫恥務乎纎微運算自成<lb/>
于餘羨奉千金之費物力靡殫精九嵗之儲倉廪皆實<lb/>
故得益隆眷注更委事權佐計相以如初商功利而尤<lb/>
<pb n="KR4d0012_WYG_019-9b"/>
宻運蜀漢之紅粟即見方船聚吳㑹之金錢便應朽貫<lb/>
出於餘地久屬全才昔漢倚闗東之奥區漕輓相繼唐<lb/>
置江西之留務財幣畢臻古今之形勢率同邦家之用<lb/>
度斯出心計素熟佇論駟馬之功賞典聿行須荷富人<lb/>
之拜實惟公議豈竭愚誠<lb/>
　　　與祕閣錢少卿啟<lb/>
右某啟伏審光奉聖恩榮升祕府恭惟慶慰竊以上帝<lb/>
藏書是開冊府近臣侍詔爰設直廬所以裒集秘文講<lb/>
<pb n="KR4d0012_WYG_019-10a"/>
求墜典復石渠之故事繼炎漢之得人若非竒才豈膺<lb/>
是選少卿學士家傳帯礪身襲龜緺忠謹樹勲吳芮早<lb/>
書於甲令積善餘慶畢萬獨享於魏封而自更宿周廬<lb/>
入升環衞貞師北落不倚將軍之尊襲爵東吳靡恃王<lb/>
孫之貴但絶編而嗜學常閉户而著書萬里立功頗輕<lb/>
定逺三都述賦髙揖太冲一人深喜於同時九寺俄遷<lb/>
於少列以才望之充積果恩寵之便蕃太僕奉車方欽<lb/>
於貴盛祕書内閣旋直於深嚴用旌稽古之功尤洽當<lb/>
<pb n="KR4d0012_WYG_019-10b"/>
仁之論眷惟職業素所藴崇校石室之遺編佇分四部<lb/>
侍柏梁之髙宴即賦七言然陪清蹕之遊更獻從臣之<lb/>
頌梁園㫖酒居客右以無疑謝砌蒼苔代王言而在即<lb/>
適增欣抃遽辱緘題仰承謙退之私何勝勤厚之意感<lb/>
激慙愧不任下懷<lb/>
　　　謝史館馬兵部啟<lb/>
右某啟伏審光奉聖恩榮升仙館恭惟慶慰伏以述作<lb/>
之任褒貶尤先歴代所難遺編可復闕里之七十子獨<lb/>
<pb n="KR4d0012_WYG_019-11a"/>
邱明之授經春秋之二百年唯董狐為良史矧設官之<lb/>
斯在固非賢而勿居側聽殊遷實由慎柬兵部學士學<lb/>
精𤣥史識茂經綸射策决科早擅場于多士彯纓就列<lb/>
久陪議于外庭出分郡守之圭符入佐縣官之塩鐡民<lb/>
謡載洽式露冕以行春國用益饒恥耕毫而言利屬巴<lb/>
岷之致討方臺閣以選賢爰整使車逺調兵食木牛流<lb/>
馬千金之費無虧玉壘銅梁三㨗之音繼至梟巢已盡<lb/>
騶騎爰來青蒲屡奏于便宜錦帳榮遷于秩序仍授載<lb/>
<pb n="KR4d0012_WYG_019-11b"/>
言之任克彰遺直之風延閣討論雖假獲麟之筆坤維<lb/>
漕輓猶煩乘馹之行豈增秩以勸能實藉才而集事佇<lb/>
及𤓰之受代方汗簡以成書某早仰芳猷幸陪清列適<lb/>
遂親仁之懇未伸致賀之儀敢冀恩私特遺緘尺願言<lb/>
内省非所克當<lb/>
　　　謝除左司諫知制誥啟<lb/>
右某啟伏奉制命䝉恩特授前件官知制誥仍改賜章<lb/>
服者代言之任實演于絲綸賜服之崇莫過于銀艾仍<lb/>
<pb n="KR4d0012_WYG_019-12a"/>
進東臺之秩便叅右掖之榮苟非名流不在兹選祗荷<lb/>
成命若無所容伏念某才不兼人學非博物關西清白<lb/>
徒襲于素風天禄校讎偶塵于美仕久居諫署莫貢皁<lb/>
囊預草國書謬刋青簡尋一麾而領郡凡再歲以歸朝<lb/>
宿于交㦸之中唯思幞被班在赤墀之下深媿彯纓蓋<lb/>
自知之甚明亦不能而將止衒鬻者千數豈敢詣于公<lb/>
車諫諍者七人未嘗攀于殿檻官守之方既失食浮之<lb/>
議已喧敢冀明恩併加殊寵補衮增秩任在于彌縫視<lb/>
<pb n="KR4d0012_WYG_019-12b"/>
草求才職思于潤色及奉延英之對更頒命服之榮鳳<lb/>
閣徊翔已玷巢阿之地鵜梁忝竊曷逃濡咮之譏矧惟<lb/>
星垣上法天象熒煌之座出處近于三台清切之司動<lb/>
静遵乎四禁紫宸揮翰垂作典謨紅藥裁詩形于騷雅<lb/>
為仕進之極美顧鄙陋以寧堪伏揣噐能深惟職業尺<lb/>
一之詔書填委但懼稽留六曹之奏議紛紜將何平决<lb/>
但省躬而增惕念奮跡之有因此蓋某官欽奉昌圖勤<lb/>
求片善採虛名而畵餅奬薄伎于雕蟲揮麈尾之談曲<lb/>
<pb n="KR4d0012_WYG_019-13a"/>
垂題品借羊角之勢使得搏扶敢不摩厲以須僶俛從<lb/>
事庶逭假人之謗用酬知已之私過此巳還未知所措<lb/>
　　　與史館晁司諌啟<lb/>
伏審光奉聖恩榮加寵命伏惟慶慰竊以周有司諫之<lb/>
職所以名官唐設大夫之階因而命服處諍臣七人之<lb/>
任超散官五品之榮仍兼史閣之資實聳士林之觀司<lb/>
諫學士瑰琦邁俗純粹積中負王佐之偉才擅人倫之<lb/>
嘉譽至誠遇物固璞玉以渾金餘力為文必摛錦而布<lb/>
<pb n="KR4d0012_WYG_019-13b"/>
繡自决科于丹陛便随牒於四方主父欲厭于宦遊賈<lb/>
誼始聞于召對職司直筆削青簡以惟勤班奉内朝服<lb/>
皁衣而已久果上書于闕下旋對策于禁中三道既成<lb/>
推平津于第一萬乘斯覽喜相如之同時遂詔有司亟<lb/>
遷好爵華衮之職俾効于彌縫名山之書再加于論次<lb/>
既臨軒而延見仍賜服以褒崇朱紱被躬式將旌德嘉<lb/>
魚發詠用慶得賢固將大樹風聲克揚職業三進及霤<lb/>
一言興邦更彰謇諤之名便厯訏謨之任豈但文石之<lb/>
<pb n="KR4d0012_WYG_019-14a"/>
上為鴛鷺之羽儀蘭臺之中正魯魚之譌謬顧惟祝望<lb/>
實異等倫<lb/>
　　　與祕閣黄少卿啟<lb/>
右某啟伏蒙尊慈以某忝奉天恩擢司帝誥特遺雅風<lb/>
之什過形溢美之褒捧閲已還榮抃交集竊念芻蕘末<lb/>
跡章句諸生秉筆屬文不過篆刻彯纓筮仕謬列校讎<lb/>
蘭臺既接于羣英文陛復叅于近列北闕之下本嘗貢<lb/>
于皁囊東觀之中但恣窺于縹帙徒荷掄材之惠尚迷<lb/>
<pb n="KR4d0012_WYG_019-14b"/>
進德之方莫談天禄之𤣥空索長安之米今者忽膺柬<lb/>
㧞驟荷甄陞進秩本司代言右掖銀青三品之綬已媿<lb/>
曵婁絲綸五色之書將何演暢矧宦遊之最美而地望<lb/>
之尤清上應紫垣法星辰於大象旁連黃闥接歩武于<lb/>
台司方輿誦而是虞忽雅言而為貺松茂柏恱蓋臭味<lb/>
之靡殊玉振金相但佩服之無斁矧推稱之太過實藻<lb/>
麗以相宣有二雅之遺風乃一時之絶唱隨侯明月既<lb/>
類暗投郢客陽春其如寡和但口吻而成誦仍筐笥以<lb/>
<pb n="KR4d0012_WYG_019-15a"/>
深藏然以薄才自此增價雌黃已定永依月旦之評華<lb/>
衮為榮更比春秋之字願言感佩曷可敷宣<lb/>
　　　與梁舎人啟<lb/>
右某啟伏自拜恩巳伸面賀恭惟舎人壺氷峻彩巖桂<lb/>
英標禀秀氣于岷峨振雄名于京洛學惟覩奥入聖域<lb/>
而已優辯可離堅占議圍而無敵品格素髙于月旦詞<lb/>
華早掞于天庭爰自先朝便升清貫内佐計相外剖使<lb/>
符體寛大以布詔條用文雅而餙吏事坐棠聽訟克播<lb/>
<pb n="KR4d0012_WYG_019-15b"/>
于歡謡視草求才果膺于急召爰九重而肆覲見萬乘<lb/>
以垂知宣室延登問鬼神于前席禁林試可給筆札於<lb/>
尚方一時之紙價頓髙翌日之絲言薦降南宫臥錦既<lb/>
改七兵之曹西掖封泥便裁五色之詔將啟迪於帝載<lb/>
實焜燿於儒林平奏議於省中佇申明於唐制頒號令<lb/>
於天下固誕布於堯言三代之風不日而復某聲塵無<lb/>
取名輩相遼偶諧附驥之誠亦在續貂之末幸依先覺<lb/>
必免至于面墻怯見大巫已自甘於閣筆然得親於蘭<lb/>
<pb n="KR4d0012_WYG_019-16a"/>
室須强厲於鉛刀顧函丈之有期忽尺題而為貺仰荷<lb/>
勞謙之㫖愈增反仄之懷内省庸虛何以勝克<lb/>
　　　謝諸學士啟<lb/>
某啟伏䝉尊慈以某近被渥恩獲塵禁掖猥以嘉什見<lb/>
奬薄材側聆變雅之音益認相先之分躭翫無斁愧赧<lb/>
彌增竊以省闥是分名數尤重中書右掖專掌於王言<lb/>
太微西垣取法於天象樹棲雞而閣巢鳳地望頗清堦<lb/>
翻藥而砌依苔頌聲猶在苟非才標國器名動京師何<lb/>
<pb n="KR4d0012_WYG_019-16b"/>
以草尺一之詔書當三府之奏記如某者學無師法行<lb/>
匪瑰琦顛沛未省於違仁迂闊終非於曉事徒荷兩朝<lb/>
之頋獲叅多士之林宦路乗軒有同野鶴諫垣緘口更<lb/>
類寒蟬自觧郡符尚塵書殿彯纓謁帝猶接先生之並<lb/>
行返服歸田欲賦幽人之長往不謂出於非次忽被殊<lb/>
遷擢居清切之司得裁寛大之詔進秩東省既絶曹於<lb/>
七臣請對西清仍賜服於三品顧官箴而彌懼忽風什<lb/>
以見貽曲借聲光備形藻繪盛餙嫫母豈足揜於陋容<lb/>
<pb n="KR4d0012_WYG_019-17a"/>
輕擲隨侯曽不惜於至寳絶唱固難于屬和厚意深切<lb/>
于佩銘唯將雅言徧示知者金相玉振已傳誦於搢紳<lb/>
墨妙筆精更深藏于篋笥珍重之至倍異等倫<lb/>
　　　與薛舎人啟<lb/>
右某啟伏自光奉天恩已伸拜賀伏以舎人汾陰令族<lb/>
稷下名流摛詞掞天聚學成海千文磊砢材實任于棟<lb/>
梁十德瑰琦器自標于瑚璉早踐揚于近署久薰灼于<lb/>
大名羣公懷居右之慙萬乘恨相得之晩調兩河之兵<lb/>
<pb n="KR4d0012_WYG_019-17b"/>
食遂輟輶軒裁五色之詔書爰陞瑣闥華星列位既上<lb/>
應于哀烏文石分班且日趨于翔鳳固已給北宮之雙<lb/>
筆判西掖之五花思若湧泉吏將脫腕盤石尚在念祖<lb/>
德之不忘青紙逺頒見王言之誕布固湯誥禹謨之可<lb/>
復豈元和長慶之足云某品格非髙資望素淺慕義不<lb/>
已徒顧于執鞭受寵若驚敢希于結綬附騏驥之尾或<lb/>
千里之可期草鳳凰之書憂一詞而不措北面永伸于<lb/>
師事東家豈悋于誨人庶承善誘之恩少逭曠官之責<lb/>
<pb n="KR4d0012_WYG_019-18a"/>
特䝉殊念曲示表牋仰戴重知無任下懇<lb/>
　　　謝賢良登科查正言啟<lb/>
某啟伏覩拜恩巳伸面賀竊以漢崇儒術始策問于賢<lb/>
良唐設制科多柬求于將相既公卿而表薦亦郡國之<lb/>
計偕延見于白虎之廷召試于紫宸之殿設以三道必<lb/>
人事而直言賓于四門咸茂才而異等由是仲舒鼂錯<lb/>
明精祲相盪之源居易微之中才識兼茂之選故西京<lb/>
號為得士貞元謂之尚文烈于聖朝聿修墜典萬乗端<lb/>
<pb n="KR4d0012_WYG_019-18b"/>
冕坐于武帳之中羣臣彯纓侍于文石之上設幄幕之<lb/>
九張給簡牘之三千賜盛饌于大官示温顔于前席束<lb/>
帛加璧顧未為優築館以金曾何足算而某官欽承清<lb/>
問奮發雄才翰動若飛文不加㸃吾丘之智略輻輳自<lb/>
謂少雙平津之條對精詳果居第一天子屢形於歎息<lb/>
諸公咸願于服膺足光仄席之求旋降出綸之命仍于<lb/>
翌日復對兩階天威不違猶恨相得之晩異人間出必<lb/>
立非常之功方偃伏于下風忽捧承于華檢仰窺謙退<lb/>
<pb n="KR4d0012_WYG_019-19a"/>
非所克當<lb/>
　　　代温大儀謝史館盛太博啟<lb/>
數日前特沐眷私曲貽編集窺捧之際降歎尤深竊以<lb/>
雅頌之興實由乎王澤風騷之妙别稟于天機苟非命<lb/>
世之流豈在言詩之列太博逸才泉涌麗藻星繁識窮<lb/>
象帝之先學覩孔堂之奥一自奮飛閨籍冠映儒林獻<lb/>
頌宸居固有凌雲之氣援毫史閣巳成繫日之書餘力<lb/>
霈然英詞煥發窮萬殊之奥賾究四始之本源探驪龍<lb/>
<pb n="KR4d0012_WYG_019-19b"/>
以得珠截文犀而取角不假江山之助而才過楚人非<lb/>
由夢寐之祥而思清謝客何連編之斯獲但成誦以忘<lb/>
疲便欲冩于屏風題于團扇同箴銘之例勒在盤盂比<lb/>
書札之珍置之懷袖表詠歌之不足庶佩服以無厭齊<lb/>
國聞韶雖巳臻乎忘味荆山抱璞亦終類于暗投感厚<lb/>
意之近臨豈多談之能盡<lb/>
　　　答舒州孫推官啟<lb/>
某啟數日前伏䝉尊慈以灊山詩筆兩編曲垂惠貺躭<lb/>
<pb n="KR4d0012_WYG_019-20a"/>
翫之際歎服彌深竊以王粲從軍嘗聞流詠蒙莊試吏<lb/>
亦復著書頗或名家兼彰傳誦其如文多齊氣深貽舒<lb/>
緩之譏道異丘門用成恢詭之說非優入於聖域尚垂<lb/>
厥于方來推官員外命世之才為時而出膺五百之運<lb/>
豈媿史遷冠三千之徒獨稱顔子矧于同氣俱負大名<lb/>
一枝連得于桂林兩驥並馳於金埒雄詞冠古將掞天<lb/>
庭後進望風如登龍坂為斯文之盟主擅當代之師門<lb/>
自屈佐于初筵亦久沉于下位矧羣舒之劇郡控九江<lb/>
<pb n="KR4d0012_WYG_019-20b"/>
之奥區皖伯古城舊主咎繇之祀灊峰勝地曾經漢武<lb/>
之遊真仙所慿司命有集靈之宇禪林特盛祖師開說<lb/>
法之堂朱邑桐鄉之遺祠麴令望江之舊治著于方志<lb/>
並在郡封標舉猶存風流未逺自昔登髙能賦始為大<lb/>
夫因事陳辭爰稱作者故涔陽極浦騷人所以寄懷太<lb/>
邱豐碑伯喈稱其無媿竊尋髙致實慕前修或奮發雅<lb/>
言建裁麗唱或磨礱翠琰載刻好辭叩寂課虛若𤣥珠<lb/>
之斯獲飛聲騰實同華衮之為榮其餘珪璧相輝咸韶<lb/>
<pb n="KR4d0012_WYG_019-21a"/>
並奏乍窺武庫徒懼于鋒鋩初渉天池豈知其涯涘頗<lb/>
同投暗但冀服膺顧惟倦談靡能盡意其盛製輒留繕<lb/>
冩<lb/>
　　　與史館陳大丞啟<lb/>
竊以國家柬求時彦論次國書用階炎漢之得人克就<lb/>
陶唐之大典頗重斯選實難其才蓋筆削是資褒貶攸<lb/>
出七十子之内雖卜商而不敢措詞數千載之間唯馬<lb/>
遷而斯為實録布在方策皎若丹青苟非洽聞豈能善<lb/>
<pb n="KR4d0012_WYG_019-21b"/>
繼太丞學士學探聖域道冠儒林鍾間氣于岷峨襲遥<lb/>
源于汝潁策名天府早登鄉老之書束帶周行久從大<lb/>
夫之後中都佐治殆絶飲羊南海頒條嘗聞祭鱷克紹<lb/>
昔賢之美聿彰循吏之稱式覩徵還爰從試可覽長卿<lb/>
之詞賦既喜同時任南史以策書允資遺直固將申明<lb/>
微㫖綴緝闕文石室明堂正圖籍之散亂甘泉太液奉<lb/>
輦輅之宴嬉載叅法從之榮更懋成書之業自聆美拜<lb/>
方愜丹𠂻敢辱牋題過形詞㫖<lb/>
<pb n="KR4d0012_WYG_019-22a"/>
　　　答集賢丁孫二寺丞啟<lb/>
竊以漢庭下詔是設賢良之科唐室聚書乃開麗正之<lb/>
殿非懷才傑出命世挺生識際天人學該𤣥史將何以<lb/>
敷陳三道塞清問於當陽區别九流究微言于墜簡此<lb/>
為慎選允屬當仁學士巖電竒姿天球逸韻翔而後集<lb/>
同威鳳之得時聲必成文類洪鍾之待扣一昨聖君虛<lb/>
佇明詔誕敷舉爾所知公卿開慰薦之路輔予不逮制<lb/>
策有勞謙之言供筆札于尚方臨軒墀而旰食文不加<lb/>
<pb n="KR4d0012_WYG_019-22b"/>
㸃益仰患多之才喜於同時猶恨相見之晚允契得賢<lb/>
之美果膺加等之恩佐惟月之卿曹升集仙之書府碌<lb/>
碌如玉固待價而巳沽菁菁者莪但育才而俟用某内<lb/>
惟慶幸獲覩騫騰白虎深嚴已窺條對紫微清切仍草<lb/>
除書亦契夤縁唯增企慕敢期眷念特示牋題仰披藻<lb/>
縟之詞彌切欽降之懇<lb/>
　　　答集賢李屯田啟<lb/>
伏以郎曹之設地望頗崇議三臺之政刑分六聨之事<lb/>
<pb n="KR4d0012_WYG_019-23a"/>
任更直建禮伏奏明光含香握蘭趨走於丹墀之下錦<lb/>
帳綾被偃仰於畫省之中選侍史以䕶衣賜大筆而起<lb/>
草應星纒於𤣥象振羽儀於周行自非挺田鳳之風標<lb/>
負黃香之問望賦成平樂枚臯擅於多才對罷雲臺鄧<lb/>
攸推其博識在於慎柬豈稱僉諧郎中學士名冠士林<lb/>
學探聖域梁園奏技曾參賦雪之流衞幕從軍幾擅愈<lb/>
風之妙自入奉於朝請仍典校於圖書屬膠庠大闡於<lb/>
素風屋壁傍求於墜簡正石經之訛舛鏤金版以流傳<lb/>
<pb n="KR4d0012_WYG_019-23b"/>
咨五行俱下之能辯三豕渡河之謬鉛黃斯畢克彰稽<lb/>
古之功綸綍載行式懋成書之業既望郎而進秩復仙<lb/>
殿以兼榮雖省闥以分曹且禁垣而通直佐八座以利<lb/>
擿時入文昌之宫接諸儒而討論未離羣玉之府實為<lb/>
清顯允稱翺翔載惟逺大之程固應翹企可俟<lb/>
　　　謝門下李相公啟<lb/>
伏䝉台慈特示及蘓州重𤣥寺彌陀院新大藏經碑草<lb/>
本者盥手捧持洗心諷誦醍醐灌頂頓覺清凉簫韶在<lb/>
<pb n="KR4d0012_WYG_019-24a"/>
懸自忘滋味豈嗟嘆之所及固鑚仰以彌堅恭惟相公<lb/>
以無礙辯才住第一義諦千方遊戲聊現宰官之身萬<lb/>
行圓成自是法王之子蓋以靈山付囑實託大臣震旦<lb/>
流傳雅資外䕶受佛真印為世導師運悲智以濟羣生<lb/>
體忠貞而翊明主心如金石功等塵沙一念不生諸相<lb/>
皆離推求靡得若環之無端應接忘疲猶鐘之待扣且<lb/>
以十二分之教五千軸之文始乃一事之因縁終由五<lb/>
性之差别捨文字而非法深念浄名之言㑹權實以歸<lb/>
<pb n="KR4d0012_WYG_019-24b"/>
宗思闡大雄之㫖因苾芻之勤請值廊廟之餘閒退食<lb/>
宴居虛室生白乘興灑翰湧思如泉煥乎文章所以聳<lb/>
動頽俗厯然境智所以誘掖迷途掲慧炬於昬衢指寳<lb/>
藏于貧宅祗園四衆誠所歸依秦市千金固難增損式<lb/>
䕶持于末法用佐佑于能仁又何必内史翻經廣譯五<lb/>
天之語長者著論深談九㑹之因諒簡妙之攸資非擬<lb/>
議之能及某謬窺教典殊懵端倪每咨事于閤中幸拜<lb/>
塵于牀下或因更僕之頃必聆出世之談既覺悟于輪<lb/>
<pb n="KR4d0012_WYG_019-25a"/>
迴方咨嗟于孤露入彌勒之閣頓獲圓通升闕里之堂<lb/>
敢希殆庶而相公憐其可教許以知言雄文纔絶於麟<lb/>
毫副本遽傳于蝸舎非子期之善聽豈辯流水之音雖<lb/>
野人之至愚亦識負暄之快然學道須資于勇猛至理<lb/>
豈尚于撝謙况䝉印可之私益勵勤行之志踴躍無巳<lb/>
得聞半偈之指歸主伴是期願見一生之補處慶幸之<lb/>
至倍萬常情<lb/>
　　　代人謝鄧州錢太傅啟<lb/>
<pb n="KR4d0012_WYG_019-25b"/>
竊以敦詩閱禮晉求元戎之才察俗觀風唐重亷車之<lb/>
任自非翁歸之文武兼備吾邱之智略少雙夙簡萬乘<lb/>
之心曷奉十連之寄太傅識推王佐道出生知鍾間氣<lb/>
于一時踐亨途于早歲掌命書于内署言成典謨總機<lb/>
務于中樞道光啟沃俄切北堂之榮養懇辭温室之近<lb/>
班鉛黃再就于圖書桴鼓尋清于京轂兩河作鎮祗談<lb/>
笑以安邊三輔乘軺得便宜而從事前席之恩彌厚出<lb/>
綸之命遂行雖南陽地雄巳列通侯之籍而東山望在<lb/>
<pb n="KR4d0012_WYG_019-26a"/>
未慰蒼生之心佇立竒功以駭羣聽用表法宮之命將<lb/>
如下九天便歸台席以致君式躋二帝顧惟善頌實在<lb/>
于兹<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0012_WYG_019-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集卷十九<lb/>
</p>
<p>
</p>
  </div>
</body>
</text>
</TEI>
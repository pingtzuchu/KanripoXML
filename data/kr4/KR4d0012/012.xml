<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻十二</head>
    <p>
<pb n="KR4d0012_WYG_012-1a"/>
欽定四庫全書<lb/>
　武夷新集巻十二　　　　　宋　楊億　撰<lb/>
　　䇿問<hi>十首</hi>
　　　咸平四年四月試賢良方正科䇿二道<hi>奉勅撰</hi>
朕聞古先哲王疆治天下親附萬民必先務農然乃足<lb/>
食故堯命四岳謹於授時禹别九州先於平土以地著<lb/>
為本故建步立畝克正經界之規以生齒為限故受田<lb/>
歸田式優筋力之禮繇是穡人狎野品物嘉生悉闢汙<lb/>
<pb n="KR4d0012_WYG_012-1b"/>
萊且無曠土雖有水旱不為凶年然後禮讓興行風俗<lb/>
歸厚勸功樂事靡遷其心既庶而富爰服於教此聖王<lb/>
域民之要道也自周行井田是為王制秦改阡陌乃成<lb/>
霸業漢抑末而敦本衣食滋殖魏屯田而積榖軍國富<lb/>
饒中代已還人散久矣我國家屢下寛大之詔深懲游<lb/>
惰之民闗市之征舟車皆算恐其騁於末游天災流行<lb/>
田租盡免慮其去於南畝廣行勸誘之術俾臻仁夀之<lb/>
域而廪庾之積未至陳陳相因流亡之人猶復稍稍而<lb/>
<pb n="KR4d0012_WYG_012-2a"/>
出郡國振業之不暇豪强倍稱而益滋未能小康乃至<lb/>
重困矧又西北冦孽作梗二邊飛輓供須靡有虛日千<lb/>
金之費尚煩於經度九年之儲何致於紅腐今欲復成<lb/>
周之法即表畷素定恐至擾人遵商君之術即貧富不<lb/>
均無以復古用李悝之平糴即頭㑹箕歛出於無名行<lb/>
夷吾之寓令即賦車藉馬適増重擾舉趙過代田之䇿<lb/>
即民服先疇既難變業專夀昌常平之議即市有二價<lb/>
罔或樂輸但賞罰以粟即贖罪失於不經賣官致於虛<lb/>
<pb n="KR4d0012_WYG_012-2b"/>
授若耕戰備冦即隴畝非可使卒塞垣難以安民子大<lb/>
夫明識經邦强學待問多識前訓博極羣書宜考歴代<lb/>
之是非以定當今之用捨强兵富國何者當行嘉謀嘉<lb/>
猷虛懐以佇<lb/>
　　　又<lb/>
問古者鄉老獻賢能之書登于天府樂正論造士之秀<lb/>
揚于王庭或以事以言以才以徳先選於州里然服於<lb/>
官常其後下三適之詔聿明賞典乗一封之傳令與計<lb/>
<pb n="KR4d0012_WYG_012-3a"/>
偕或以户口為差或以年齒為限經學章奏用别於文<lb/>
儒力田孝㢘益増於科目或但取世胄或專引孤平以<lb/>
王戎之清通猶有門調户選之謗以宣父之仁聖尚聞<lb/>
以貌以言之失自隋設進士唐氏遵行山東士人以不<lb/>
踐為恥朝廷卿相率由此而陞笑窮經白首之徒專篆<lb/>
刻雕蟲之巧婉媚綺錯既事於詞華敦樸遜讓罔求於<lb/>
行實流蕩忘返浸染成風故𤣥宗臨朝深歎於薄俗楊<lb/>
綰建議願復於明經雖不果行甚為嘉論然而沿襲已<lb/>
<pb n="KR4d0012_WYG_012-3b"/>
久改易為難儻舉選復行於州閭即人物之評未能折<lb/>
衷科級專求於經術即章句之學非可適時各舉所知<lb/>
乃有比周之黨陳牒自薦寧獲貞退之賢必取乎文質<lb/>
俱全更傷於求備但委乎郡國捜訪亦慮於遺才至如<lb/>
限之以年即顔回子竒豈須强仕計之以口即八龍三<lb/>
虎何必異鄉但取乎文華即組繡鞶帨徒為富艶唯務<lb/>
於學業即腐爛脣齒彌益迂踈國家官倍夏商地廣唐<lb/>
漢吏員萬數皆須得人百里一賢將何充選備陳歴代<lb/>
<pb n="KR4d0012_WYG_012-4a"/>
之略以副仄席之心用期酌中朕將親覽<lb/>
　　　咸平四年八月試賢良方正䇿一道<hi>奉勅撰</hi>
皇帝若曰朕祗若元符為人司牧昧旦丕顯䖍恭寅畏<lb/>
懼徳之弗類慮政之未孚葢念昔者周命百官皆箴王<lb/>
闕漢設三道用求直言誕舉舊章思聞讜議兹子大夫<lb/>
逢時奮庸有犯無隠之秋也夫五材並陳去兵未可八<lb/>
政具舉足食是先今國家北扞林胡西禦黨項歲遣介<lb/>
士以防盛秋弛邊備即越軼之是虞窮兵鋒又徴發之<lb/>
<pb n="KR4d0012_WYG_012-4b"/>
為擾堅壁翫冦固役車之未休繼好息民復文告之靡<lb/>
及故蒸庶不得安堵弓矢無由載櫜至如人獲四鬴之<lb/>
餘始免艱食國有九年之蓄乃為太平今曠土尚多游<lb/>
手未復勸課之道非不至賦斂之數無所加萬鍾之藏<lb/>
蔑聞於都鄙一榖不熟遂抵於流亡今欲倍算舟車且<lb/>
驅之未盡歸而貿遷斯壅給復租稅又惠之未及富而<lb/>
經費不充復常平之倉即市井之價或有二修平土之<lb/>
法即經界之制未可行自非時和而年豐不免困窮而<lb/>
<pb n="KR4d0012_WYG_012-5a"/>
轉徙又如總領衆職莫急於求賢審官申嚴百刑莫先<lb/>
於明罰飭法今疆宇遼夐吏員衆多必得其材然付以<lb/>
任故文王之徳在於能官人東漢之隆本於責吏事今<lb/>
但委有司之考課亦第閥閲之未精只遣使者之察㢘<lb/>
又飾厨傳而為患漢武之欲除吏田蚡非可擅權徳宗<lb/>
之擇縣令栁渾譏其失體遵荀朂省官之議即員難減<lb/>
者實多體薛宣換縣之規即才適用者殊少雖循名<lb/>
責實之斯切而政平訟息之未臻至若金科玉條竹書<lb/>
<pb n="KR4d0012_WYG_012-5b"/>
丹筆以禁多辟所期無刑其屬三千葢防於踰矩斷獄<lb/>
四百用冀於勝殘雖然慕陶唐之畫冠且免而無恥體<lb/>
漢初之踈網又姦乃益生必待臯陶作士師法寧可廢<lb/>
豈須定國為廷尉民乃不寃俟論報即久繫是虞但責<lb/>
成即舞文斯衆苟四目之罔及乃一人之向隅或罹非<lb/>
辜足傷和氣子大夫䇿慮幅臆智略輻湊兵者凶器必<lb/>
可使歸馬放牛食為民天必能致家給人足攷建官之<lb/>
意當俾百工之允釐稽立辟之由期措五刑而不用並<lb/>
<pb n="KR4d0012_WYG_012-6a"/>
揣厯代之略兼陳方今之宜揚㩁而言朕當親覽<lb/>
　　　咸平五年九月試武舉人䇿一道<hi>奉㫖撰試武舉人王</hi>
　　　　<hi>關</hi>
皇帝若曰夫五材並用誰能去兵七徳孔修於焉右武<lb/>
故軒轅受符於𤣥女所以興涿鹿之征吕望釣璜於磻<lb/>
溪所以著金匱之法歴代之簡編咸偹先民之軌迹具<lb/>
存孫吳著書首標竒正之説衛霍為將但問方略何如<lb/>
然述兵法者實祖於斯人稱天幸者亦聞於前史得失<lb/>
<pb n="KR4d0012_WYG_012-6b"/>
安取是非焉從至如魏武之善用兵亦以新書從事孔<lb/>
明之能勝敵乃云節制之師葛亮斯有凖繩何一時應<lb/>
變之寡術孟徳出於胸臆何諸將違律者喪軍豈師古<lb/>
有膠柱之嫌臨機有脫兔之急沿襲不同於前代弛張<lb/>
固在於隨時當舉要而劇談庶聞義而斯服今國家尚<lb/>
勤戎略式厲師貞所以威制羌夷保障生聚而黨項狂<lb/>
冦猶假息於朝晡葷狁殘妖頗肆毒於邊鄙調民轉餉<lb/>
遣戍防秋内費資儲外勤征役未能梟取虜首懸於槀<lb/>
<pb n="KR4d0012_WYG_012-7a"/>
街縳致胡鶵獻于清廟兹朝廷旰食之為念謀夫髙枕<lb/>
之未遑子大夫識擒縱之方練攻取之䇿五餌係虜賈<lb/>
誼之言可徴三章議邊晁錯之謀斯在敦詩閱禮何以<lb/>
得文武之全才籍馬賦車何以致兵農之一混約齎深<lb/>
入何以登瀚海而勒燕然保塞折衝何以按榆谿而清<lb/>
薊北伐蠻夷者豈煩中國形勢如何得地利者不如人<lb/>
和勝負安取參以前志舉爾所知講求便宜敷陳指要<lb/>
庶披確論用達善經<lb/>
<pb n="KR4d0012_WYG_012-7b"/>
　　　試草澤栁察䇿二道<lb/>
問王者專山澤之征實惟周制縣官設鹽鐵之禁葢自<lb/>
漢朝所以牢籠貨財抑奪豪右從來久矣何莫由斯國<lb/>
家奄有寰區外制邊徼用度斯廣經費實繁東南之邦<lb/>
茗荈攸産池海之利鹹鹺是資筦搉之法載嚴律令之<lb/>
文具備設憲網而雖密投罪罟者彌多葢衣食之所由<lb/>
縱水火而必蹈今欲盡弛其禁即九年之計不充習以<lb/>
為常即五刑之用未措子大夫深達治體必切事情幸<lb/>
<pb n="KR4d0012_WYG_012-8a"/>
揣當今之宜别陳經久之略<lb/>
　　　又<lb/>
問國家並建庶官分領衆職守宰之任風化出焉故大<lb/>
邑庇身子産徴於引喻惟良共理漢宣發於歎嗟今土<lb/>
宇混同郡邑紛布版圖羡溢吏員衆多守土之臣多輟<lb/>
於臺閣字人之長咸調於銓衡皆程其器能校其閥閱<lb/>
因清閒之宴必敷納以言虚已疇咨曽旰食而忘倦懸<lb/>
爵𢡟賞俟期月之有成雖慎柬惟勤而頌聲未洽或驅<lb/>
<pb n="KR4d0012_WYG_012-8b"/>
雞之無狀或治庖之不能或貪墨以敗官或嚴殘而剥<lb/>
下愷悌之化斯鬰循良之稱鮮聞至於分遣察㢘飾厨<lb/>
傳者率邀善譽專考科第拘殿最者多失鉅賢詔公卿<lb/>
各舉所知或稱匪其人恩移於下俾牧守自署其屬即<lb/>
愛不吾叛用必以私益知審官之難矧復長人之寄子<lb/>
大夫博探載籍深究政經當述選賢任能之方且明興<lb/>
化致治之本條對所問揚搉而言必考古以驗今庶可<lb/>
行而不悖<lb/>
<pb n="KR4d0012_WYG_012-9a"/>
　　　景徳二年三月試草澤劉牧䇿二道<hi>奉聖旨撰</hi>
問化成之道儒術為先故大學之興存於周禮博士之<lb/>
設始於秦官厯代相沿舊章咸在國家盛膠庠之制崇<lb/>
俊造之科鏤版以廣聖言祭菜以嚴祀典傳經請益必<lb/>
選碩儒講肄胄筵咸稽古訓而公卿之子弟鮮隸籍於<lb/>
成均州里之俊髦率登名於鄉老豈勸誘之未至將沿<lb/>
襲之或殊何以復杏壇槐市之規遵小成大成之制弦<lb/>
歌不輟誕揚洙泗之風生徒寖多克追唐漢之盛願聞<lb/>
<pb n="KR4d0012_WYG_012-9b"/>
嘉話用洽永圖<lb/>
　　　又<lb/>
問古者井田之設兵農混焉居常力耕不離於畎畝有<lb/>
事調發爰執於干戈葢三代之舊章厯戰國而無改施<lb/>
及秦漢沿襲漸殊京師建南北之軍郡國有材官騎士<lb/>
内増七校外置樓船自是已來不能復古而况五材並<lb/>
用誰能去兵天下雖安未可忘戰今國家勤修武備式<lb/>
遏外虞所以保障黎元震耀威徳將何以追司馬六軍<lb/>
<pb n="KR4d0012_WYG_012-10a"/>
之制遵提封百萬之規免飛芻輓粟之勞成家給人足<lb/>
之美寓令於疆畔其術如何講事於蒐苗厥㫖安在願<lb/>
聞婉畫以闡大猷<lb/>
　　　試草澤䇿一道<hi>景徳二年三月二日</hi>
問四民並設葢務穡之尤先九序惟歌實豐財而為急<lb/>
國家富有區夏勤恤黎元訓兵以備不虞建官以熈庶<lb/>
績乃至宗廟賓客之費名田奉邑之資嵗計所叢國用<lb/>
尤廣雖復頒行恩詔敦勸農功奉順天時聿修稼政罷<lb/>
<pb n="KR4d0012_WYG_012-10b"/>
不急之務去冗食之兵裁减賜予之規斥棄竒巧之玩<lb/>
敦本節用斯為至矣而九年之蓄物力未完一榖不登<lb/>
流亡乃出將何以致汚萊盡闢游惰悉歸足衣食而知<lb/>
禮文值凶荒而無菜色又何以致太倉之粟陳陳相因<lb/>
上林之錢往往而是然後家給人足頌聲浹於連甍國<lb/>
富兵强天威震乎殊俗子大夫博通載籍練達政經必<lb/>
有嘉謀悉以條對<lb/>
　　　景徳三年九月試賢良方正能直言極諫科䇿<lb/>
<pb n="KR4d0012_WYG_012-11a"/>
　　　　一道<hi>奉勅撰</hi>
皇帝若曰我國家奄宅中土勤恤庶邦念前代求賢之<lb/>
勞思昔王好問之裕濬發明詔詳延俊民樂聞讜言用<lb/>
禆至化兹子大夫韞櫝待價藏器俟時射隼有功逆鱗<lb/>
無忌之際也方今邊候徹警戎索載清與民息肩爰戢<lb/>
不祥之器為國生事深戒守方之臣葢已卧鼓滅烽賣<lb/>
劍買犢下勸農之詔朂游惰以反耕置常平之倉謹豐<lb/>
凶而平糴勸課之道斯至偹豫之術具頒而流庸未盡<lb/>
<pb n="KR4d0012_WYG_012-11b"/>
歸汙萊未盡闢陳陳之粟尚鬱京坻之謡蚩蚩之氓競<lb/>
逐錐刀之末倚市門者鄙於刺繡為馬醫者至於擊鍾<lb/>
使寒耕熱耘之民有粗衣菲食之歎厚生敦本何以盡<lb/>
驅於力田既富而教何以一變而至道若夫慎重名器<lb/>
先儒之格訓辯論官材為邦之令典著位峻於堂陛効<lb/>
用適於輪轅固亦周爰咨諏宴見敷納徴保任於公舉<lb/>
觀試可於吏能黜陟幽明稽有虞之彝制綜核名實遵<lb/>
漢宣之故事其有尤異之課即申以増秩之文若乃非<lb/>
<pb n="KR4d0012_WYG_012-12a"/>
常之才必待以不次之位我有好爵兹用縻賢國無敗<lb/>
官於焉致治而庶尹卿士郡邑牧宰暨於黄綬一命青<lb/>
綸半通雖有司殿最之申嚴外臺刺舉之詳察尚或貪<lb/>
墨以獲戾罷輭而廢職徇公者傷於苛刻賈譽者病於<lb/>
脂韋致有嚚訟升聞煩軺車之案劾具獄來上待丹筆<lb/>
之科條但採於風謡或察㢘之失實專取於課第亦茂<lb/>
異之見遺將何以致棫樸之詠興蒲盧之政洽授方任<lb/>
能之道著亮采惠疇之業昭巍巍大朝有官人之盛濟<lb/>
<pb n="KR4d0012_WYG_012-12b"/>
濟多士無彼其之譏子大夫强學多聞稽古博識究厯<lb/>
代之損益明當今之利病所宜窮斯民雅俗之弊極談<lb/>
恥格之方考庶官治亂之由深陳用人之術遲聞嘉話<lb/>
以闡大猷當悉乃心勿有所隠<lb/>
　　表狀一<hi>十首</hi>
　　　知處州謝到任表<lb/>
臣某言臣昨奉勅差知處州軍州事已於今月三日赴<lb/>
本任訖遠辭螭陛權剖使符百城之任既優五綵之榮<lb/>
<pb n="KR4d0012_WYG_012-13a"/>
斯極臣某中謝臣早自孤平獲逢開泰徒以雕蟲之伎<lb/>
遂塵汗簡之司皇帝陛下夤奉宗祧旁求俊乂謂臣處<lb/>
於羣萃竊畫餅之名知臣恥於進趨挺素絲之節度越<lb/>
倫輩超踐掖垣復誤賜於選掄獲同司於筆削家徒四<lb/>
壁貧方甚於臨卭字賞千金書未懸於秦市特推恩於<lb/>
陋巷俾將命於列藩既克就於國書又驟加於勲籍未<lb/>
出瀛洲之署尚參文石之班葢以臣早奉庭闈久棲輦<lb/>
轂離邦寖遠懐土滋深烏鳥之情實巢南之是切芻蕘<lb/>
<pb n="KR4d0012_WYG_012-13b"/>
之懇須伏閣以自陳封章纔黷於冕旒俞詔已頒於蓬<lb/>
蓽幸一麾之甚便復再䟽以請行陛下察以寸心恕其<lb/>
九死許扶擕於老幼令密邇於鄉閭况浙右奥區縉雲<lb/>
善地閭閻蕃庶土壤膏腴聲教所覃俗知禮讓耕桑甚<lb/>
廣民少惰游今歲雖罹旱暵之災尚多溉灌之利人無<lb/>
菜色畝有餘糧屬隣郡之不登故榖糴之微貴提封之<lb/>
内安堵如常前春已來不至乏絶一境偶無於疲瘵九<lb/>
重望减於焦勞臣謹當恭守詔條恪居官次袴襦報政<lb/>
<pb n="KR4d0012_WYG_012-14a"/>
豈朞月之敢期氷蘖撿身固生平之所履儻渝素守是<lb/>
速靈誅臣又念朝辭日得面聖顔親承睿㫖以俯隣於<lb/>
桑梓又獲奉於甘㫖推從欲之仁廣聴卑之造特許終<lb/>
於考秩且未議於替移即臣舉族知歸殺身莫報況丘<lb/>
園甚近雞犬相聞鄉里親姻或諧於聚首弟妹婚嫁免<lb/>
至於失時上以慰慈母之心次以了私門之事而臣齒<lb/>
髪方盛駑蹇未衰抱槧懐鉛終預諸儒之末摩頂至踵<lb/>
須酬萬乗之知冐眛上言隕越無措臣無任云云<lb/>
<pb n="KR4d0012_WYG_012-14b"/>
　　　謝賜厯日表<lb/>
臣某言今月日本州進奏院遞到宣頭一道賜臣咸平<lb/>
二年乾元具注厯一巻者夏正肇建堯厯爰頒克授人<lb/>
時不迷帝力臣中謝伏以皇帝陛下端拱穆清茂育羣<lb/>
品徳合天地信及豚魚象魏懸書定一王之法制靈臺<lb/>
治厯究三統之指歸濬發宸襟載稽古訓將欲納民軌<lb/>
物致俗胥庭俾雩祀靡愆無水旱之作沴農夫既正免<lb/>
耕稼之失時顧兹遐僻之邦亦荷頒宣之寵七月流火<lb/>
<pb n="KR4d0012_WYG_012-15a"/>
見司厯之無差五星連珠與太初而相應臣謬膺朝寄<lb/>
獲布郡條發函徒切於凌兢測管豈知於疏密謹當䖍<lb/>
遵時令恪舉官常彌堅夙夜之誠上答照臨之惠臣無<lb/>
任云云<lb/>
　　　賀再熟稻表<lb/>
臣某言據本州麗水等縣狀申今年人户所種早稻自<lb/>
秋初刈後為雨水調適元根再發青苗結實成熟共得<lb/>
兩收已具州司别狀聞奏者多稼並熟所謂有年嘉榖<lb/>
<pb n="KR4d0012_WYG_012-15b"/>
再登斯為上瑞臣某中謝臣聞昔者后稷之功既著一<lb/>
稃二米顯其祥成周之道方隆異畝同頴昭其應貢交<lb/>
阯者曽聞於再熟取甫田者爰及於十千葢以𤣥徳升<lb/>
聞至誠昭格天地訢合百嘉由是而生風雨弗迷三時<lb/>
以之無害允鍾上聖克協靈符竊以山越之鄉多乏膏<lb/>
腴之産火耕水耨獲地利以甚微食稻與魚習土風而<lb/>
惟舊去歲因罹於小歉今春遂至於薦飢力穡雖勤餱<lb/>
糧殆絶參以五種之利救其二鬴之艱俯及秋成僅無<lb/>
<pb n="KR4d0012_WYG_012-16a"/>
菜色皇帝陛下乃眷東顧隂隲下民臨遣使臣循行縣<lb/>
道慮賦輿之不集盡賜田租念飢饉之可哀大發倉粟<lb/>
城邑聚人之地為設淖糜山川血食之神必祈膏澤道<lb/>
路之敓<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>者貸其枯木之斃溝隍之填委者推以掩骼<lb/>
之仁明詔誕敷和氣斯應如臣所領之郡近接海隅一<lb/>
千里之封陲三萬家之生聚自蠶事載飭厥篚之獲頗<lb/>
多及麥秋俯臨兩岐之謡斯洽菽粟流衍黍稷豐穰絶<lb/>
無螟螣之災率有鍾釡之蓄矧早稻既穫陳根尚存大<lb/>
<pb n="KR4d0012_WYG_012-16b"/>
雨時行土膏脈起芃芃發秀薿薿垂芒同枯楊之再生<lb/>
異靡草之先死結實棲畝歛穧盈車至於晚田又收數<lb/>
倍遺秉滯穗既寡婦之是資千倉萬箱顧老農而何幸<lb/>
臣忝膺郡寄獲覩年豐親逢五穀之祥同賴一人之慶<lb/>
周原膴膴猶詠曽孫之詩堯民熈熈敢迷上帝之力休<lb/>
徴斯在純錫昭然伏望宣付史官書之簡䇿干冐宸扆<lb/>
彌切兢惶<lb/>
　　　賀册尊號表<lb/>
<pb n="KR4d0012_WYG_012-17a"/>
臣某言今月二十四日得進奏院狀報前月七日百官<lb/>
于乾元殿奉冊尊號者嚴祀式陳鴻名肇建含靈悦豫<lb/>
盛禮便蕃臣某中謝臣聞山嶽配天亦擅崇髙之美坤<lb/>
元載物爰彰博厚之稱垂世作程所以強名于四大稽<lb/>
古建號盖用比徳于九皇在衆美之所歸雖上聖而奚<lb/>
讓伏以崇文廣武聖明仁孝皇帝陛下誕膺眷命光宅<lb/>
中區執左契以御民張四維而化俗齋居決事聿彰欽<lb/>
恤之仁旰食臨朝用示躬親之㫖羣生咸遂庶績其凝<lb/>
<pb n="KR4d0012_WYG_012-17b"/>
體唐堯之文思光被四表恢商湯之武烈底定萬方化<lb/>
馳若神髙陽之稟聖徳臨下有赫文王之服大明兼漢<lb/>
祖之寛仁挺重華之篤孝總帝皇之能事掩天地之全<lb/>
功恵澤及于昆蟲湛露淪于骨髓六龍出震瞻之者豈<lb/>
可階升百谷朝宗就之者或思蠡酌于是邦君庶尹國<lb/>
老諸生槀街蕃酋比屋黔庶共薦厖鴻之稱仰酬煦嫗<lb/>
之仁叩閶闔之九重集緇𤣥之萬計至于懇倒始奉允俞<lb/>
有司䖍舉于舊章率土願聞于大號乃以仲冬至日合<lb/>
<pb n="KR4d0012_WYG_012-18a"/>
祭圓丘禮行于郊百神以之述職飲至于寢羣后由是<lb/>
在庭端拱穆清祇受典冊祥光休氣充塞于寰瀛歡謡<lb/>
頌聲傳聞于行路足以昭祖宗之謨訓聳四裔之威懐<lb/>
人神之望允諧祝史之辭無媿五讓而受謙光之徳已<lb/>
隆九名聿彰覆燾之功彌廣臣側聞國慶限守詔條魏<lb/>
闕存心徒結雲天之戀虞庭率舞莫陪飛走之餘抃蹈<lb/>
之誠實萬常品臣無任歡呼抃蹈激切屏營之至<lb/>
　　　謝加勲表<lb/>
<pb n="KR4d0012_WYG_012-18b"/>
臣某言今月二十五日進奏院遞到官告一通勅牒一<lb/>
道䝉恩加上騎都尉餘如故仍放朝謝者在宥之恩方<lb/>
覃於率土冊勲之典俄及於具僚祇荷寵靈伏增悚惕<lb/>
臣某中謝伏以唐制勲官十有二等克遵班爵之序備<lb/>
存律令之文所以褒賞忠勞甄明品秩不稱其職羊胃<lb/>
之謗乃興或曠厥官鵜翼之譏斯起如臣者謬塵禄位<lb/>
蔑著聲猷束帶立朝已媿諍臣之任一麾出守猥慙循<lb/>
吏之稱屬燔柴薦鬯之辰無除地給薪之効爰因大慶<lb/>
<pb n="KR4d0012_WYG_012-19a"/>
亦被鴻私諫垣未削於姓名勲籍驟遷於等級天威所<lb/>
及盖咫尺之不違官箴有常但顛沛而於是彌勤職守<lb/>
用報寵光仰荷天慈臣無任云云<lb/>
　　　謝賜厯日表<lb/>
臣某言今月十四月本州進奏院遞到宣頭一道賜臣<lb/>
咸平三年乾元具注厯一巻者厯象之設克謹于民時<lb/>
正朔所頒俾知于天道臣某中謝竊以少昊獲鳯鳥之<lb/>
瑞因以建官陶虞有蓂莢之祥由之紀厯所以定分至<lb/>
<pb n="KR4d0012_WYG_012-19b"/>
啓閉之候辨躔次弦望之差作事厚生制民命而斯在<lb/>
歸餘舉正察時變以可知崇文廣武聖明仁孝皇帝陛<lb/>
下欽奉丕圗祇膺眷命聿遵前典不廢舊章疇人之職<lb/>
既修天吏之功靡忒清臺肇建校諸家之否臧大衍克<lb/>
成正千載之譌謬豈期僻陋亦荷頒宣敢不䖍奉王正<lb/>
率循時令土膏纔起便候于農祥玉燭既和永躋于壽<lb/>
域粗識閏餘之數免貽瞽循之譏仰戴宸慈臣無任兢<lb/>
惶激切之至<lb/>
<pb n="KR4d0012_WYG_012-20a"/>
　　　謝賜衣表<lb/>
臣某言今月十六日翰林藝學郄俊至伏蒙聖慈賜臣<lb/>
勅書一道紫綺純綿旋襴一領并賜屯駐本城諸軍員<lb/>
僚初冬衣襖者解衣之賜猥及于下臣挾纊之仁更均<lb/>
于列校光生郡邸喜動轅門臣某中謝伏以崇文廣武<lb/>
聖明仁孝皇帝陛下誕膺元符恭臨大寶恵必先于逮<lb/>
下志惟在于愛人鳥獸氄毛甫及嚴凝之候衣裳在笥<lb/>
爰推賜予之恩在渙汗之所沾雖容光而必照如臣者<lb/>
<pb n="KR4d0012_WYG_012-20b"/>
任叨符竹地僻甌吳奉漢詔之六條方深祗畏分齊官<lb/>
之三服忽荷頒宣纂組極于纎華純綿加于麗密璽書<lb/>
下降竊窺雲漢之文驛騎來臨更重皇華之命但曵婁<lb/>
而増惕實被服以難勝矧于戎行亦膺天寵干城雖久<lb/>
曾無汗馬之勞守土何功獨懼濡鵜之刺仰瞻宸極唯<lb/>
誓糜捐臣與軍校等無任感天荷聖歡呼蹈舞激切屏營<lb/>
之至<lb/>
　武夷新集巻十二<lb/>
</p>
<p>
</p>
  </div>
</body>
</text>
</TEI>
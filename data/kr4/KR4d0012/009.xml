<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻九</head>
    <p>
<pb n="KR4d0012_WYG_009-1a"/>
欽定四庫全書<lb/>
　武夷新集巻九　　　　　　宋　楊億　撰<lb/>
　　墓誌一<hi>四首</hi>
　　　故宋陜州芮城令清河張君墓誌銘<lb/>
君諱仲仁字子信其先清河人後徙建安之呉興遂為<lb/>
著姓當王氏之據有閩越也曽祖從晟為州里豪右材<lb/>
兼文武仕至蒲城制置副使工部尚書祖贇以賞延之<lb/>
典署建州長史烈考仁邈檢校左散騎常侍君即常侍<lb/>
<pb n="KR4d0012_WYG_009-1b"/>
之次子也與伯氏同生居上為弟風格甚類趣向多同<lb/>
里巷相疑家人莫辯毎異其服飾以自别焉君爰自童<lb/>
䝉服膺儒素韻宇冲粹智畧縱横李氏之平建安也常<lb/>
侍辭疾家居累徴不起君策杖行在叩閽上書朝論竒<lb/>
之即授太常寺奉禮郎改秘書省校書郎調補本州松<lb/>
溪尉江表平入朝厯衞州衞縣主簿青州千乗尉逹州<lb/>
巴渠簿兼令尉事遷陜州芮城令以疾去官旅寓京師<lb/>
尋訪醫藥積日彌乆美疢愈滋肩舁而歸遂成沈痼清<lb/>
<pb n="KR4d0012_WYG_009-2a"/>
漳卧病既十年而未瘳東岱歛魂俄三號而不返以咸<lb/>
平三年六月十八日卒于仁風里之私第享年六十二<lb/>
其年某月日歸葬于裏衝源順也君娶武寕章氏生子<lb/>
三人長為舟舉進士次垂象早亡次為式女一人適進<lb/>
士章覃自君之被疾也為舟等夙夜扶侍躬親左右靡<lb/>
神不禱靡藥不嘗蒸蒸服勤目為至孝予從祖兵部即<lb/>
君之元舅君之先夫人實予之尊姑予之與君猶丈人<lb/>
行也平生游處顧託乗以猶新舊館過從嗟脱驂之無<lb/>
<pb n="KR4d0012_WYG_009-2b"/>
益謹銘翠琰以志佳城銘曰<lb/>
天之德兮世濟美仕兩朝兮宰百里政之善兮疢何美<lb/>
禱之乆兮藥勿喜返九幽兮隣萬鬼人之生兮胡至此<lb/>
　　　宋故主客員外郎直集賢院髙平范公墓誌<lb/>
　　　　銘<lb/>
咸平五年二月戊寅集賢學士主客員外郎髙平范公<lb/>
暴中風眩終于上都甘泉坊之私第上以賢相之後形<lb/>
于歎息戚里之懿優其賵賻兩宫遣使以赴弔四隣聞<lb/>
<pb n="KR4d0012_WYG_009-3a"/>
䘮而輟㫪交遊慟哭于寝門行旅咨嗟于閭巷非椒蘭<lb/>
之德服媚于人梁棟之材中道而天者疇能痛惜如是<lb/>
哉公諱貽孫字餘慶濟南厯城人其先厯虞夏商周實<lb/>
享世禄春秋戰國繼出名卿或以博士顯東京或以詞<lb/>
人稱南國或以文雄史䇿或以信著友朋蕃衍流光非<lb/>
可殫舉及公之大父守愚占數京輔隨牒方州為鄭州<lb/>
防禦判官命屈當時慶鍾後嗣累贈太子太師王父故<lb/>
魯國公諱質以伊管事業輔翊三朝以燕許手筆稱量<lb/>
<pb n="KR4d0012_WYG_009-3b"/>
天下由司徒侍中罷為太子太傅魯國公而聞望益大<lb/>
恩禮彌渥将為蒼生而再起遽歎哲人之云亡然自五<lb/>
代以來百年之内號良弼者不聞它人累贈至尚書令<lb/>
烈考諱旻以公卿子著籍甚之稱在貴逰間有台輔之<lb/>
望文章組繡于鞶<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>心計剖析于毫釐任給事中三司<lb/>
副使公累謫宦事備國書由公上言追復官爵累贈至<lb/>
工部尚書公以岐嶷之姿荷清白之訓思以學優入仕<lb/>
恥由父任為郎不雜塵逰專精墳史果以鄉里之薦亟<lb/>
<pb n="KR4d0012_WYG_009-4a"/>
預賢能之書天子臨軒擢居乙等同年生率次補州郡<lb/>
從事掾属丞尉天子以公奕世載德肯構象賢欲其起<lb/>
家不循常調解褐授大理評事雍熈中林胡犯邊王師<lb/>
致討飛輓之役公實董之祗畏簡書大足兵食凱旋遷<lb/>
光禄寺丞數月改秘書省著作佐郎面賜五品服公以<lb/>
羣玉上帝之冊府蓬萊道家之藏室賢俊咸集喜田蘇<lb/>
之與遊圖史實繁多黄香之未見于是削章退食獻賦<lb/>
離宫即日命公待制文館數月以本官直集賢院自是<lb/>
<pb n="KR4d0012_WYG_009-4b"/>
紬書石室侍宴瑶池歌黄鵠于建章必陪賡載泛樓船<lb/>
於汾水即奉豫逰以冠玉之英標屡聞題柱以燃萁之<lb/>
敏思幾至奪袍其風度閑詳才調清婉士流推慕時論<lb/>
歸之登朝為殿中丞遷太常博士上即位入省為外郎<lb/>
皆領書殿之職公克纂緒業祗荷門閥寝丘遺産非有<lb/>
膏腴晏子舊居未更爽塏而能孝以睦族儉以飭躬即<lb/>
安先人之廬不違王父之命雅好禮法尤重名節奉烝<lb/>
嘗之祀馨德逹于神明事朞功之親歡心洽于宗黨性<lb/>
<pb n="KR4d0012_WYG_009-5a"/>
嗜羣籍家蔵萬巻或手自繕冩或親加校讐緗素畢陳<lb/>
敵秘書之副本籖題具列同呉氏之西齋好事之名流<lb/>
布京轂毎風庭月榭蕭辰蘭夕必命儔嘯侣銜杯漱醪<lb/>
凡備三益之友莫匪一時之雋漢庭太史或奏于聚星<lb/>
齊國客卿無嫌於卜夜此亦冲襟髙韻敻越常倫尚德<lb/>
好賢有足多者嗚呼不幸今也其亡享年四十三斯天<lb/>
也巳矣夫人髙邑縣君李氏實淮陽丞相之妹洪惟伯<lb/>
姊母儀萬邦作合先朝居尊長樂而夫人䖏貴思降在<lb/>
<pb n="KR4d0012_WYG_009-5b"/>
富能貧周旋禮經輔佐君子得中饋之道彰内助之賢<lb/>
舉案齊眉方期于偕老帷堂晝哭遽痛于未亡一子克<lb/>
勤年十一歳天子憫之特授太常寺奉禮郎月給俸緡<lb/>
俾終服紀固有竒骨荷兹髙門雖在童䝉已知孺慕有<lb/>
後之慶斯言不誣一女尚幼夫人以䘮無慮居禮當即<lb/>
逺毁家襄事竭力送終伊洛之間松檟斯在日月其吉<lb/>
龜筮無違即以其年十一月戊申扶䕶歸葬于河南府<lb/>
洛陽縣某鄉某里祔于先塋側也嗚呼刼燼灰飛沉碑<lb/>
<pb n="KR4d0012_WYG_009-6a"/>
谷變非刻金石曷志桑田以某投分生平託之銘篆巨<lb/>
源尚在庻嵇紹之不孤伯喈有言述太丘而無媿銘曰<lb/>
范氏之先出扵陶唐積德儲祉奕葉流光赫赫魯公蟬<lb/>
緌貂璫隂德有後乃生夕郎扵惟集仙肯構肯堂穆然<lb/>
容輝煥乎文章行歸于周動罔不臧嗚呼難忱今也即<lb/>
亡洛水濵兮邙山址波東傾兮樹西靡從先公兮夜臺<lb/>
啓新阡兮蒿里傳三世兮一身閟九泉兮萬祀琢貞石<lb/>
兮志佳城人之生兮胡至此<lb/>
<pb n="KR4d0012_WYG_009-6b"/>
　　　宋故推誠保德翊戴功臣鄧州管内觀察使金<lb/>
　　　　紫光禄大夫檢校司空兼御史大夫上柱國<lb/>
　　　　長城郡開國公食邑二千四百户食實封四<lb/>
　　　　百户贈户部尚書錢公墓誌銘<lb/>
咸平六年秋七月詔鄧州觀察使并代等州經略使長<lb/>
城公歸京師疾故也上開宣室御武帳延登前席勞問<lb/>
數四以公美疢初復未任朝謁賜告就第俾之頥養汔<lb/>
九月勿藥有喜入謁未央宫自是五鼓登車晨趨無廢<lb/>
<pb n="KR4d0012_WYG_009-7a"/>
三杯退食常膳載加朝野之人室家相慶喜良臣之獲<lb/>
祐而斯文之未䘮也十月戊寅宿戒知友㑹竺乾之宇<lb/>
為桑門之饌與開士輩談苦空讃真諦俄起更衣偃然<lb/>
就枕若假寐焉少頃視之乃風眩暴作如大醉状肩舁<lb/>
歸第是夕以不起聞享年四十有四上臨軒震悼遣使<lb/>
弔問法賻之數有加常等窀穸之事悉從官給翌日詔<lb/>
贈戸部尚書天子以公母夫人在喜懼之年有羸老之<lb/>
疾不克終堂之養實深擠壑之痛特命中貴人面賜白<lb/>
<pb n="KR4d0012_WYG_009-7b"/>
金三十斤禮極哀榮恩霑存歿君臣之際斯為至矣公<lb/>
諱若水字淡成河南新安人盖凌烟功臣巢國公九隴<lb/>
之後世胄閥閱譜諜存焉贈太子太保蕚追封瑯邪郡<lb/>
太夫人王氏曽祖妣也贈太子太傅柔追封清河郡太<lb/>
夫人丁氏祖妣也尚書司門員外郎贈太子太師文敏<lb/>
烈考也徃者公叅掌萬機追榮三代始贈孤卿再躋極<lb/>
品至于延鄉之命乃慰令伯之心盖由夫錫羡貽謀重<lb/>
世始大臧孫于焉有後太丘以之無慙者也公始在孩<lb/>
<pb n="KR4d0012_WYG_009-8a"/>
稚頴悟不羣爰自青衿即齒鄉校開巻成誦發言有章<lb/>
纔十歳能属文逮志學之年已博渉六藝方領矩歩比<lb/>
肩諸生而符采超邁襟懐散朗山庭月角盖有公侯之<lb/>
相瓊樹瑶林自是風塵外物華山陳搏一見公以為有<lb/>
仙風道骨名在丹䑓紫府中柏閣僧宗裔者有人倫之<lb/>
鍳獨識公于儕軰且云斯人者異日登金門上玉堂升<lb/>
赤霄捧白日矣太平興國七年詔郡國貢士河南太守<lb/>
以公首薦于賢能之書時纔弱冠㑹有期功之䘮不克<lb/>
<pb n="KR4d0012_WYG_009-8b"/>
隨計再上登甲科解褐同州觀察推官專以經術縁飾<lb/>
吏事至有鄰郡之民滯訟未决不逺千里来求片言時<lb/>
先太師掌内帑于西都倉卒捐館公見星而往指景悼<lb/>
生泣血倚廬柴毁骨立左馮之人相與列状太守且云<lb/>
失賢從事民将疇依升聞于天特俾權奪公墨縗而贊<lb/>
幕畫心䘮以畢禮經郡政倚成甿頌尤塞今三司使夏<lb/>
官侍郎上谷公時任樞宻學士領選部方與天子論思<lb/>
帷幄之中進退天下之士而品藻人物講求茂異孜孜<lb/>
<pb n="KR4d0012_WYG_009-9a"/>
慰薦唯恐不及當是時公及太原王扶頴川陳充同郡<lb/>
錢熈皆為外諸侯賔属即抗章以聞咸傳召歸闕天子<lb/>
命丞相府召試以公文最髙超拜秘書丞直史館中謝<lb/>
日面賜緋衣銀魚自扶而下只除殿中丞不得與公比<lb/>
明年拜右正言知制誥與今給事中柴公成務吕公祐<lb/>
之諫議馮公起叅知政事王公旦同制並命焉淳化三<lb/>
年郡國貢士凡二萬人貢舉巳来莫斯為盛天子詔公<lb/>
同掌文柄數月又命案行平凉五原等郡公乗驛至塞<lb/>
<pb n="KR4d0012_WYG_009-9b"/>
下盡得其利病歸奏扵青規中畫地聚米如指諸掌天<lb/>
子嘉歎且諭以登用之意公辭以身被逄掖業在黄巻<lb/>
得司誥命為詞臣足矣天子乃召公入翰林為學士自<lb/>
屯田員外郎遷職方仍賜三品服審官辯論人材周太<lb/>
宰之任銀䑓出納王命漢尚書之職又詔公兼總二司<lb/>
焉至道元年春正月命公為右諫議大夫同知樞宻院<lb/>
事進階朝散賜勲柱國樞衡之任機務在焉自唐朝以<lb/>
來皆二廣兼領逮朱梁之後與三事抗衡至若赤白之<lb/>
<pb n="KR4d0012_WYG_009-10a"/>
囊曉傳邊奏輶軒之使夕發兵符承宻㫖于禁中授成<lb/>
筭于閫外丞相有所不聞也天子以公忠肅明允温恭<lb/>
篤慎付以是任一二咨之未幾太宗上仙聖皇紹統擢<lb/>
拜金紫光禄大夫尚書工部侍郎進封長城郡侯䇿勲<lb/>
上柱國餘如故上以公顧命大臣股肱良弼虚懐延納<lb/>
垂拱仰成公亦夙夜在公憔悴事國小大之務思竭其<lb/>
力而致其身謨猷之言必沃乎心而逆乎耳穆清體貌<lb/>
曽靡違顔私庭休沐不遑調膳一日乗清閒之宴面陳<lb/>
<pb n="KR4d0012_WYG_009-10b"/>
至誠直以聖朝之日長髙堂之齒暮願得綵衣膝下以<lb/>
奉其歡心上敦諭再三不俞其請公兩奉奏牘確乎不<lb/>
㧞上将欲崇進其秩公頓首固辭即以本官罷機務充<lb/>
集賢院學士判院事俄受詔修永熈國書公即引給事<lb/>
中柴公成務侍御史南陽宗度秘閣校理濮陽呉淑及<lb/>
億亦在選中曽未朞年書成奏御既終乙夜之覽爰備<lb/>
名山之藏上又以太祖皇帝十七年中經營四方削平<lb/>
海内規模宏逺功德茂盛當時史臣殊為簡略又命公<lb/>
<pb n="KR4d0012_WYG_009-11a"/>
舉爾所知再加論次公辭不獲免乃奏故刑部郎中知<lb/>
制誥王公禹偁今翰林學士梁公顥知制誥李公宗諤<lb/>
趙公安仁纔及周星俄已絶筆彌縫闕漏號為詳備兩<lb/>
朝大典出于公手百代而下垂為信書俄掌吏部三銓<lb/>
兼秋曹案讞㑹鳴鏑入宼大輅親征公扈從鈎陳駐蹕<lb/>
全魏或爟火傳警羽檄交馳天驕舉南牧之師雲䑓有<lb/>
未决之議上必遣親近咨其計䇿給以筆札受其條對<lb/>
六驘宵遯萬乗天旋命公權開封府事鄴都缺帥北顧<lb/>
<pb n="KR4d0012_WYG_009-11b"/>
是憂命公知天雄軍府兼兵馬部署言事者以上郡之<lb/>
地控扼黨項冝修復城隍大聚兵榖朝廷惑之發卒萬<lb/>
人贏糧深入因舉夫版築之役而謀夫盈庭利害蜂起<lb/>
上未能决適公自魏乗驛會師于離石以幄幕九張兵<lb/>
車百乗藩决野宿凡五日造廢壘焉公據鞍少選當機<lb/>
立㫁輙罷其役飛章以聞宸襟洞開疑謀冰釋因詣闕<lb/>
而白其状上嘉納慰勞適属親試貢士命近臣考甲乙<lb/>
科第俾公預焉東堂校文時推精識西清賜對帝善其<lb/>
<pb n="KR4d0012_WYG_009-12a"/>
言數日又命公撫廵陜西縁邊諸郡且以便宜從事凡七<lb/>
旬復命上謂公曰天官書上将次将位在文昌宫漢宣<lb/>
亦云邉境有事左右之臣皆将帥也文武是憲内外迭<lb/>
䖏亦何常之有公不能諭上㫖翌日有穫下之拜上以<lb/>
太原西北勁兵䖏控帶雁門雲中匈奴之所走集思得<lb/>
賢帥付以師律即命公兼并幽等州經略等使判并州<lb/>
事盡護諸将倚為長城又下詔案行邊塞周視亭障并<lb/>
土嚴凝窮冬尤劇擐甲胄者或至墮指襲狐貉者僅如<lb/>
<pb n="KR4d0012_WYG_009-12b"/>
懐冰公夙駕載馳䝉犯霜霰且多飲醇酒以禦寒氣因<lb/>
傷肺得疾頗施鍼砭忽瘍潰于脛流血石餘四體薾然<lb/>
僅存微喘上遣中使太醫冠盖相望又别賜手札丁寕<lb/>
欵宻初䝉藥石之効未任軍旅之事適㑹府州有所經<lb/>
度公将力疾而往上亟令止之雖漳濵有瘳而衞幕多<lb/>
故伐謀制勝固可以坐籌破敵鏖兵亦難于卧䕶乃降<lb/>
優詔俾之来朝方将驗上池之十全延明庭之三接出<lb/>
驅六纛授鈇鉞以專征入序九功登岩廊而論道為國<lb/>
<pb n="KR4d0012_WYG_009-13a"/>
方召播美扵聲詩致君堯舜躋俗扵仁夀如何奄忽乃<lb/>
至云亡里巷輟舂搢紳揮涕管公明不及嫁娶遺恨終<lb/>
天張元伯頓隔死生緒言在耳嗚呼即以其年十二月<lb/>
壬申歸葬于河南府新安縣暖泉鄉祔于先塋禮也公<lb/>
歴階至金紫䇿勲上柱國視秩水土兼職風憲三進爵<lb/>
為郡公真食至四百户功臣之號凡三加焉禄位官封<lb/>
亦云盛矣一子延年秘書省正字始七歳雖在稚齒了<lb/>
無童心擗踊哀摧啜泣孺慕出于天性殆過成人藐是<lb/>
<pb n="KR4d0012_WYG_009-13b"/>
遺孤庻乎有後公母范陽盧氏累封濮陽郡太夫人夫<lb/>
人滎陽鄭氏故殿中丞䖏升之女封北海郡夫人皆以<lb/>
公貴也兄若訥若虚早亡若愚今任大理評事通判台<lb/>
州公扵昆弟中為最幼虢州虢略簿若冲從父弟也大<lb/>
理評事維周前河南永城簿智周兄之子也皆由公而<lb/>
成立焉公眉宇秀㧞丰神標映體二鄰幾識探繋象下<lb/>
學上逹文成雅誥推已恕物殆過放麑之仁虚受兼容<lb/>
乃有涵牛之量善談名理聴之者更僕忘疲多識典故<lb/>
<pb n="KR4d0012_WYG_009-14a"/>
扣之者撞鐘輙應品題人物汝南之子将坐鎮雅俗東<lb/>
晋之安石挹其儀表者若披雲霧與之游從者如薫椒<lb/>
蘭盖所謂鑽之彌堅仰之彌髙澄之不清撓之不濁者<lb/>
也公在先朝時為北門學士與故刑部侍郎張公洎同<lb/>
日送上天子喜金鼇之得賢詠嘉魚而申美特詔宣演<lb/>
國樂魚龍雜戯近臣咸預式宴盡歡時方隅未寕邊候<lb/>
屢警在扵内署實司宻命毎天子臨便坐决章奏軍書<lb/>
手詔急扵星火斧扆之側授簡立成曲盡事機不加㸃<lb/>
<pb n="KR4d0012_WYG_009-14b"/>
竄秉筆者推之掌審官之柄也如良工度材輪轅咸適<lb/>
其用雖小人懐土胡越不違其情罷謫䝉扵安全淑慝<lb/>
以之區别居中樞之地也罄竭謨猷参决機㑹守正持<lb/>
重曽不将迎憂邉思職屢䝉嘉奨屬舋起益部盗據坤<lb/>
維絓湯網者居多皆吕刑之不宥頼公全活實繁有徒<lb/>
且以慎宻自持彌綸無迹詭詞而出雖温樹以不言隂<lb/>
德豈誣在里門而終大嘗以為百年之計莫如樹人三<lb/>
代之昌皆由得士姑務引翼以答恩遇祁司馬之舉善<lb/>
<pb n="KR4d0012_WYG_009-15a"/>
外不避讎鄭當時之薦賢言之有味又以難進易退儒<lb/>
者之行既得患失鄙夫所為乃辭禄樞府退就書殿士<lb/>
林歌頌堆案盈几馳競頓息風俗歸厚既而述唐虞之<lb/>
二典極班馬之三長西狩終篇南箕起謗或以不署宰<lb/>
衡是為專美或以倒置昭穆扵焉瀆宗公討尋故實援<lb/>
引詔令廷諍數四䇿書乃定羣邪側目正人増氣領選<lb/>
部也山公啓事多所薦陳掌秋曹也不疑平反號為寛<lb/>
大權蒞京轂也獄囚數百一旦决之桴鼓稀鳴鈎距靡<lb/>
<pb n="KR4d0012_WYG_009-15b"/>
設雖曰浩穰殆臻清浄出撫魏郡其政亦同乃有元戎<lb/>
貴侯髙牙大斾提七校之師中人内侍銀璫左貂從九<lb/>
天而降公巵酒大胾率以交驩郊勞飲餞曽無違禮奉<lb/>
緡靡給私帑屢空坦然放懐不以屑慮及罷上郡之役<lb/>
而晋民息肩握大鹵之兵而胡騶屏跡乃至易簀而沒<lb/>
家無餘財行路之間人皆流涕非誠信素著譬李廣之<lb/>
不言仁惠見思同子産之遺愛者安能及是哉公有德<lb/>
有言多材多藝精覈數術善評書畵雅好班固漢書常<lb/>
<pb n="KR4d0012_WYG_009-16a"/>
日讀一巻周急好施勞謙善下多所折劵未嘗治産収<lb/>
養孤㓜侔郈成分宅之仁恊比親戚掩游吉亢宗之説<lb/>
勤接士類皆虛徃而實歸善與人交必相先而莫逆薦<lb/>
引後進有知人之明購求墜簡侔秘書之副毎燕居私<lb/>
第角巾東道叩虛課寂味兹𤣥闗近年深信佛乗雅習<lb/>
禪觀隐几終日陶然自得歸全之明日上遣近侍求兩<lb/>
朝䇿書遺草若冲等搜扵巾箱盡以進御且述素志願<lb/>
得薄葬免扵勞民上亦允其請茂陵遺札幸天子之見<lb/>
<pb n="KR4d0012_WYG_009-16b"/>
求京兆新阡固鄉人之不犯族子光禄寺丞易卓犖稽<lb/>
古時之聞人集公生平文章為二十巻某辱公之顧為<lb/>
日斯乆道同氣合心照神交親奉齋終幸無怛化知音<lb/>
逝矣空絶伯牙之絃冡樹蒼然誰表延陵之墓含酸隕<lb/>
涕且為之銘銘曰<lb/>
明堂肇基衆材具施如何棟梁中道而隳元首睠懐同<lb/>
體是宜吁嗟股肱一旦而虧腹背何益鎩兹六翮碔砆<lb/>
奚為䘮我垂棘人失司南國亡遺直空餘話言布在方<lb/>
<pb n="KR4d0012_WYG_009-17a"/>
策嗟太山兮其頺悲玉樹兮将埋悵浮生兮朝露閟英<lb/>
魂兮夜臺伊南州之髙士兮徒漬酒以申哀背鮮原兮<lb/>
臨紫陌啓新阡兮從舊域嚴封樹兮禁樵蘇志泉扃兮<lb/>
刻金石諒西土之耆老兮盍樹碑以表德<lb/>
　　　宋故翰林侍讀學士朝奉大夫右諫議大夫騎<lb/>
　　　　都尉賜紫金魚袋滎陽潘公墓誌銘<lb/>
咸平初天子端委穆清順考古道思近耆德樂聞話言<lb/>
扵是徴漢代金華之舊聞考唐室翰林之故事特置侍<lb/>
<pb n="KR4d0012_WYG_009-17b"/>
講學士之職時予從祖七兵尚書故户部夏侯貳卿今<lb/>
侍郎河間邢公中丞吕公竝預兹選後三歳今丞相畢<lb/>
公自上黨驛召既至即以命之又再歳自郎署擢河南<lb/>
潘公為諫議大夫授以兹任八年之間六人而巳公亦<lb/>
既拜命人無間言時屬天驕犯邊軍烽日警天子将躬<lb/>
秉武節展義兩河而公以肅乂之姿處切近之地旰朝<lb/>
備問言多沃心中涓諭㫖退必削稾及輿駕薄伐勤勞<lb/>
扈從晝驂乗扵襄野夕宿衛于鈎陳從羽獵扵儲胥陪<lb/>
<pb n="KR4d0012_WYG_009-18a"/>
玉食扵雲幄䝉犯霜霰因而遘疾猶親奉宸㫖致祭洪<lb/>
河沈璧浮牲精意懇到及復命行在移幸澶淵晨趨暮<lb/>
召夙夜匪懈中乾愈甚束帶不任王人國醫存省相繼<lb/>
嘉言宻奏啓沃未忘美疢漸滋皇慈彌渥特奉明詔先<lb/>
還上都肩舁啓行郵亭先置星言夙駕有加無瘳及旅<lb/>
愷班旋膏肓沈痼精爽将竭方寸不亂月正元日殆扵<lb/>
彌留猶召故人執手為别且占遺奏不令託孤歎逝者<lb/>
之如斯痛主恩之未報言訖瞑目至夕奄然皇上軫悼<lb/>
<pb n="KR4d0012_WYG_009-18b"/>
良臣賵禭加等以其子太廟齋郎汝士為大理評事正<lb/>
字汝礪為太常奉禮咸賦以禄俾之終䘮又詔有司給<lb/>
方舟載其柩歸葬豫章從遺志也恩禮之厚無以為比<lb/>
公諱慎修字成德其先滎陽中牟人唐末避亂遷扵閩<lb/>
粤治産作業遂為著姓當王氏之偏霸也曽祖武源以<lb/>
丘園之秀預弓旌之招受署福州古田令祖崇裔種德<lb/>
務滋懐才不試世難方棘肥遯終身烈考承祐屬雲雷<lb/>
之遘屯負公台之偉量嘗事呉為蘄州法曹掾郡守以<lb/>
<pb n="KR4d0012_WYG_009-19a"/>
非法致死罪抗議不奪投手版而歸王延政據建安且<lb/>
欲倚以為相時䦧墻結釁尋戈繼日引經義而廷諍因<lb/>
禁錮而家居江南平建州若得劇孟之一敵國也累服<lb/>
大僚專掌劇務辭榮致政得刑部尚書歸隠洪州之西<lb/>
山優游沒齒妣清河張氏以從夫之貴封本郡君而公<lb/>
之顯祖贈太常少卿祖妣河間邢氏封本縣太君皆由<lb/>
尚書之故也公少負俊才習聞義訓觀書學劔包文武<lb/>
以兼資㸃漆凝脂越風塵而特秀纔十餘嵗隨先尚書<lb/>
<pb n="KR4d0012_WYG_009-19b"/>
歸金陵得秘書省正字嵗滿遷校書郎未幾入省為水<lb/>
部員外郎賜五品服纔冠歳矣俄遷膳部先府君懸車<lb/>
告老公求便官就養得知洪州豐城縣嵗餘以憂解職<lb/>
卒哭起復舊官改上元令以刑部員外郎知雜賜服金<lb/>
紫執法甚平持憲尤肅江右耆舊至今稱之除水部郎<lb/>
中兼起居舎人判待制院領郡國之上書評諸曹之奏<lb/>
議盖一時之劇任也開寳末蚩尤之旗亘天龍驤之師<lb/>
渡水公将危邦之命以市宴為名使交兵之間履不測<lb/>
<pb n="KR4d0012_WYG_009-20a"/>
之險既陳土貢扵宰旅且留别館扵都亭時後主先命<lb/>
同氣之親来謝不朝之罪羈縻未遣休戚攸同王師所<lb/>
加㨗音繼至金湯失守顧宗國之将亡玉帛旅庭齒外<lb/>
臣而致賀邸吏懼其後至所司督其不供公介然抗議<lb/>
以為不可毎内朝稱慶但拜章待罪太祖重其知禮嘉<lb/>
其有辭特遣貴臣親諭上㫖改命供帳増給餼牽及青<lb/>
盖来朝朱扉賜第太祖以公質性忠厚特授太子右贊<lb/>
善大夫俾事故君是為上介思喬木於故國尚見世臣<lb/>
<pb n="KR4d0012_WYG_009-20b"/>
曵長裾于王門兼掌記室太宗嗣位以恩例累進階勲<lb/>
後主考終由府罷復預朝請歴太常博士虞部倉部考<lb/>
功三員外郎郎中出通判夀州知湖州梓州凡十年在<lb/>
外故鄧帥太傅李公典領中秘書方求碩儒以充近署<lb/>
遂引公入直秘閣出入交㦸偃息周廬刊正遺編盖手<lb/>
不釋巻祗膺清問必膝之前席善談名理言為陽秋勤<lb/>
接士類心無城府江東人物率執贄而宗予漢庭公卿<lb/>
多致恭而尚齒允所謂南州之髙士儒林之丈人也然<lb/>
<pb n="KR4d0012_WYG_009-21a"/>
自博極羣書優游一紀素髪垂領僅類郎潛凝塵滿席<lb/>
不嬰世務婚嫁未畢屢求典於方州年德俱髙果入參<lb/>
扵近侍将記言扵惇史遽歸全扵厚夜嗚呼享年六十<lb/>
九公前娶汝南周氏今夫人東海徐氏封本縣君即故<lb/>
中書侍郎上饒郡公景遜之女也建康大姓連姻戚里<lb/>
柔儀惠問冝家睦族俄遘未亡之戚實深偕老之痛率<lb/>
其二子奉公之䘮歸于洪州祔先尚書之塋從治命也<lb/>
公四子長𤣥亮端拱中舉進士補大名朝城尉次𤣥成<lb/>
<pb n="KR4d0012_WYG_009-21b"/>
皆早亡五女長適福州寕德令邵良弼次適蘇州常熟<lb/>
令岑頔先公而逝次適興元府觀察推官龔紀次適大<lb/>
理寺丞張安期故叅政刑部侍郎洎之子也一尚㓜而<lb/>
許嫁待年而未行公風度詳閑襟懐夷曠旁通多可虚<lb/>
受兼容雅善棊奕僅臻絶品先皇帝萬幾之暇常以方<lb/>
罫自娯公屡䝉三接之召親奉一枰之戯退而作棊説<lb/>
以獻天子異之盖多藝多材姬公自許執御執射仲尼<lb/>
之言雖餘力之使然亦天機之獨妙叅掌記注猶及金<lb/>
<pb n="KR4d0012_WYG_009-22a"/>
匱之闕文屢奉宴逰嘗續柏梁之髙韻生平著撰叠委<lb/>
筐箱諸郎等方在哀迷未遑論次長卿遺札冀武皇之<lb/>
見求叔夜孤児幸山公之尚在永懐舊德髣髴緒言揮<lb/>
涕濡毫以志陵谷銘曰<lb/>
全呉之地纉唐之祀公臣舊邦罔有貳事開寳之季王<lb/>
師摩壘公使交兵兹亦盡瘁一心事君典訓攸聞公之<lb/>
奉上茂貞純兮十年不調先民是悼公之為郎殆華皓<lb/>
兮西清北門宴見諮詢簮筆持槖奉至尊兮靈旗大輅<lb/>
<pb n="KR4d0012_WYG_009-22b"/>
徂征赫怒巾車脂轄陪天歩兮公巳白首始遘元后冨<lb/>
貴之来逼蒲栁兮公踐玉堂入侍聖皇寒暑之疹在膏<lb/>
肓兮時不與兮道攸逺志将亨兮命彌蹇旅櫬歸兮春<lb/>
草長銘旌飄兮白日晩瞻冡樹兮成行悲逝川兮不返<lb/>
永齎志兮首丘長垂名兮汗簡<lb/>
　<lb/>
　<lb/>
　武夷新集巻九<lb/>
</p>
<p>
</p>
  </div>
</body>
</text>
</TEI>
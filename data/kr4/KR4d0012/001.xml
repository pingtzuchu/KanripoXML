<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻一</head>
    <p>
<pb n="KR4d0012_WYG_001-1a"/>
欽定四庫全書<lb/>
　武夷新集巻一　　　　　　宋　楊億　撰<lb/>
　　詩一<hi>六十九首</hi>
　　　奉和御製社日詩<lb/>
仙掌凌空沆瀣秋大田多稼似雲浮天邊霽景芙蓉闕<lb/>
江上殘芳杜若洲東觀羣儒宣宴樂南荆遺俗重嬉遊<lb/>
宸章忽降容瞻覩疑是神龜負九疇<lb/>
　　　奉和御製重陽五七言詩<lb/>
<pb n="KR4d0012_WYG_001-1b"/>
宸居瑞靄重閶闔正來風憀慄驚秋氣豐穰美嵗功曉<lb/>
煙籬菊嫩霄露畹蘭紅重九登髙㑹歡娛處處同<lb/>
民在華胥正樂康髙秋賓雁指衡陽蒹葭漸見凝清露<lb/>
鶗鴂先驚歇衆芳節值登髙真勝㑹年逢大有是殊祥<lb/>
宸心悦豫流新唱星漢垂文示八方<lb/>
　　　奉和聖製南郊禮畢五言六韻詩<lb/>
燔柴就陽位煙燎逹髙穹掃地鉶㽅潔嚴更鼓角雄天<lb/>
心侔兑悦皇澤比春融帝享惟馨徳民蘇解愠風周郊<lb/>
<pb n="KR4d0012_WYG_001-2a"/>
四祭重漢畤五祠同靈貺昭𤣥感神光望拜中<lb/>
　　　奉和御製契丹出境將議迴鑾五言六韻詩<lb/>
戎輅巡河右天威讋鬼方五營開細栁三令凛飛霜氛<lb/>
祲消千里聲明耀八荒靈旗風助順黄道日呈祥偃革<lb/>
邊關靜迴鑾海縣康欣陪從臣末歸蹕奉髙驤<lb/>
　　　奉和御製南郊七言六韻詩<lb/>
潔齋恭已奉蒼旻報本圜壇備物陳酒縮楚茅三獻畢<lb/>
灰飛嶰管一陽新髙空瑞氣長隨輦永夕清霜暗濕巾<lb/>
<pb n="KR4d0012_WYG_001-2b"/>
泰畤迎年嚴漢祀六宗祈福盛虞禋鴻恩渙汗霑窮髮<lb/>
睿藻昭回動紫宸庶彚熈熈蒙帝力徒知擊壤効堯民<lb/>
　　　奉和御製喜降時雪七言四韻詩<lb/>
一夕香街布玉塵檀欒勁節露貞筠兎園置酒皇歡洽<lb/>
栢殿賡歌睿唱新麥秀原田初望嵗花開苑樹忽驚春<lb/>
豐穰薦瑞民心悦髙下還隨帝澤均<lb/>
　　　後苑賞花應制<hi>以時字為韻咸平四年三月十八日</hi>
宫花如錦水連漪翠輦尋芳正是時禁苑定知人未識<lb/>
<pb n="KR4d0012_WYG_001-3a"/>
朱欄除有蝶偷窺艶烘曉日迷天仗香逐輕風落酒巵<lb/>
何幸微臣陪鎬宴蓬壺春漏正遲遲<lb/>
　　　又應制賦射弓詩<hi>以弓字為韻六韻</hi>
水漲方塘緑花開禁籞紅同瞻萬乗主親御六鈞弓曲<lb/>
應騶虞節春迴太皥功還湏殪大兕何只落驚鴻一箭<lb/>
天山定三邊虎穴空潯陽射蛟者寧與此時同<lb/>
　　　後苑賞花應制<hi>以春字為韻成平五年三月</hi>
雲羅霞綺媚芳辰瓊圃花開爛漫春風遞清香隨鳳輦<lb/>
<pb n="KR4d0012_WYG_001-3b"/>
波涵倒影落龍津仙葩四照烘初日濃艶千苞賜近臣<lb/>
向晩天街戴歸處遊蜂舞蝶自隨人<lb/>
　　　宣召赴龍圖閣觀太宗御書應制<hi>五年十月</hi>
非煙葱蔚蒼龍闕紫府深沉大帝居羣玉中天開䇿府<lb/>
神龜温洛薦圖書珠宫岑寂經行處金簡熒煌拭目初<lb/>
曾是先朝受恩者因探禹穴涕漣如<lb/>
　　　後苑賞花釣魚應制<hi>六年三月十六日奉聖㫖以芳字為韻</hi>
宜春小苑斗城旁錫宴羣仙奉紫皇漢沼乳魚偏傍釣<lb/>
<pb n="KR4d0012_WYG_001-4a"/>
青陵舞蝶自尋芳波平鼇背浮崑閬日轉金莖艶赭黄<lb/>
滿酌流霞侍臣醉暖風宫蘂雜爐香<lb/>
　　　别賦賞花一首<hi>不曾進</hi>
仙山靈沼五城西曉日花光照彩霓露濯冰蠶鋪瑞錦<lb/>
風吹水麝拆香臍芳葩散採添蜂蜜紅片狂飄雜燕泥<lb/>
曾識壺中舊春色桃源重到路猶迷<lb/>
　　　龍圖閣㑹宴應制<hi>景徳二年四月卄一日</hi>
册府藏書在紫微退朝稽古助論思中天召宴衢樽滿<lb/>
<pb n="KR4d0012_WYG_001-4b"/>
乙夜觀文列象垂綵鳯翩翻巢綺閣靈龜夭矯冠金碑<lb/>
大風發唱羣臣和元首康哉庶績熙<lb/>
　　　祕閣賜讌送右諫議大夫种放得假歸終南山<lb/>
　　　　應制<lb/>
瑣闈聊輟皁囊封賜告歸尋一畆宫關路蒲輪千里逺<lb/>
巖扉蕙帳幾年空百壺天酒凝甘露二雅宸章揜大風<lb/>
舊隠暫還非乆住心期獻可沃堯聰<lb/>
　　　初至郡齋書事<hi>到處州巳後</hi>
<pb n="KR4d0012_WYG_001-5a"/>
地去京華逺年逢旱暵餘羣胥同黠馬比戸甚枯魚煦<lb/>
嫗心空切澄清志莫舒棼絲殊未治錯節詎能除聽訟<lb/>
棠隂宻行春栁影踈賓筵求婉畫僧舍問真如踰月窺<lb/>
除目經時絶傳車素餐徒自飽投刃豈曾虚盈耳嫌敲<lb/>
扑堆牀猒簿書故園無數舍長日歎歸歟<lb/>
　　　次韻和十六兄先輩見寄<lb/>
秋風苦憶鱠霜鱗暫剖銅符出紫宸一路雪寒多挾纊<lb/>
幾程山險欲摧輪清香撲鼻梅林近秀色凝眸麥壠新<lb/>
<pb n="KR4d0012_WYG_001-5b"/>
閉閤草𤣥終寂寞下車為政尚因循尋僧不厭携笻逺<lb/>
愛客寧辭舉白頻簿領孜孜防黠吏丘園矻矻訪通民<lb/>
魚鹽自與滄溟接雞犬仍將白社隣官滿㑹須抛印綬<lb/>
武夷歸去作閑人<lb/>
　　　次韻和章子美對雪<lb/>
破臘連空粉絮飄離離一畨長山苗旗亭誰氏來沽酒<lb/>
臺笠何人去採樵背日旋依松澗積迎風先傍藥畦消<lb/>
袁安此際偏無頼獨揜閑門對一瓢<lb/>
<pb n="KR4d0012_WYG_001-6a"/>
　　　送章頔歸鄉<lb/>
蕪穢休嗟負郭田蹉跎自過鹿鳴筵荆山玉璞空三獻<lb/>
梁苑風塵已十年䟽入禁中猶未報賦成都下早曾傳<lb/>
獨携書劒歸閩嶺共汎煙波入楚天獵獵酒旗邀舉白<lb/>
招招漁艇勸烹鮮棊枰鬭勝疑成癖砧杵驚愁幾廢眠<lb/>
驛路數程煩託乗郡齋終日喜談𤣥如何弃我還家去<lb/>
相送津亭一黯然<lb/>
　　　郡齋即事書懐十二韻呈諸官<lb/>
<pb n="KR4d0012_WYG_001-6b"/>
長樂踈鐘自厭聞漢庭誰不惜離羣舟浮一水波瀾濶<lb/>
路入千山杳靄分郡閤先憂迷簿領村田聊得問耕耘<lb/>
疲民深喜猶安堵<hi>去年小儉幸免流亡</hi>黠吏那知便舞文<hi>鹽酒案吏陳元</hi>
<hi>凱受賕為姦舞文變法其事已敗</hi>照膽求瑕空察察飲冰為政漫云云<lb/>
𤣥臺已分嘲揚子桑野須防誚使君别派東傾連漲海<lb/>
故園西望隔晴氛黛鋪逺岫秋將晩綺散餘霞日欲曛<lb/>
小檻報春梅爛漫滿空呈瑞雪繽紛題詩到處尋紅葉<lb/>
置酒終朝看白雲符竹偶分慙出守櫜鞬暫佩愧從軍<lb/>
<pb n="KR4d0012_WYG_001-7a"/>
石渠舊署頻牽夢室有芝蘭閣有芸<lb/>
　　　郡齋西亭即事十韻招麗水殿丞武功從事<lb/>
郡齋退食復何為縱目西亭景物竒疊嶂雨餘泉眼出<lb/>
澄潭風靜釣絲垂城臨古戍寒蕪闊路轉荒村野彴危<lb/>
幾處唱歌聞白紵誰家酤酒見青旗蝶隨游妓穿花逕<lb/>
犬吠行人隔槿籬桃李成蹊春盡後魚鹽為市日中時<lb/>
桑麻萬頃晴氛散絲竹千門夕照移吟際嶺雲飛冉冉<lb/>
望中壠麥秀離離煙迷喬木鶯遷早水滿芳塘鷺下遲<lb/>
<pb n="KR4d0012_WYG_001-7b"/>
鶴盖翩然肯相顧主人終宴豈知疲<lb/>
　　　送張彛憲歸鄉<lb/>
處處春波滿稻畦海棠零落子規啼一麾逺郡方留滯<lb/>
十里長亭又解携後夜灘聲妨客夢初晴雲物入詩題<lb/>
到家為問田園事桃李猶應有舊蹊<lb/>
　　　送韓永錫歸闕<hi>永錫業三傳又善小篆</hi>
縉雲六載掌關征學得陽冰小篆成逋客幾人曾識面<lb/>
<hi>髙士頴川陳髙君之執友</hi>仙山到處便題名桑郊又是乗軺去鈴閤<lb/>
<pb n="KR4d0012_WYG_001-8a"/>
虚煩解榻迎舊讀春秋究微㫖何湏苦説不知兵<lb/>
　　　次韻和致仕李殿丞寅見寄之什因以紀贈<hi>李公</hi>
　　　　<hi>寓居歴陽近徙於洪井</hi>
鄉國馳名幾十春鳴臯一旦九天聞翔鸞棲棘曾為吏<lb/>
金鼎調梅未致君百里象雷嫌碌碌<hi>公嘗權歴陽縣政</hi>片言折<lb/>
獄厭云云<hi>公任三衢司理數考</hi>詩名已是齊康樂筆力何曾减右<lb/>
軍抗表忽然干鳳扆拂衣殊欲謝人羣都縁梁苑慵為<lb/>
賦且免鍾山被勒文清夜獨吟牛渚月髙秋時望帝鄉<lb/>
<pb n="KR4d0012_WYG_001-8b"/>
雲鯉庭禀訓門逾盛蘭畹傳芳氣益薫盡室逺依洪井<lb/>
側直鈎猶釣楚江濆西山有藥應須餌待看蜺旌入紫<lb/>
氛<lb/>
　　　京師故人有以隴西鸚鵡遺予者因畜養之去<lb/>
　　　　年出守縉雲提挈而至性靈甚慧觸類能言<lb/>
　　　　公退翫之常若不足忽遇疾而逝因命瘞於<lb/>
　　　　小園作詩一章聊以追悼識者無罪予以貴<lb/>
　　　　畜也<lb/>
<pb n="KR4d0012_WYG_001-9a"/>
隴山秋樹舊巢傾逺向江東逐斾旌去國夢魂應繚繞<lb/>
入春喉舌漸分明一聲警露何慙鶴百囀遷喬肯讓鶯<lb/>
終日雕籠心不戀經年丹觜色猶輕思歸悒悒因成疾<lb/>
顧主依依尚有情死𦵏小園芳草地夜來經雨緑苔生<lb/>
　　　麗水甄殿丞移疾請告<lb/>
數日不逢黄叔度胷中鄙恡一時生如何民瘼偏能療<lb/>
却是詩魔未得平夏景清和妨命駕𤣥臺寂莫阻飛觥<lb/>
欲親髙論無由得須作文殊問疾行<lb/>
<pb n="KR4d0012_WYG_001-9b"/>
　　　威上人<lb/>
五藴巳空諸漏盡冡間行道十年餘吟成南國碧雲句<lb/>
讀徧西方貝葉書清論彌天居士伏髙情出世俗流踈<lb/>
問師心法都無語笑指孤雲在太虚<lb/>
　　　次韻和係郡齋書事之什<hi>係今名化</hi>
竹使貪為郡金門懶上書征途沿木合<hi>縉雲有木合嶺若蜀道之棧閣</hi>
<hi>也</hi>官舍類樓居<hi>郡齋杳在山頂平地甚狹四靣多搆亭榭以翼之</hi>宻葉藏啼鳥<lb/>
澄潭躍戲魚波光搖島嶼霽色露閻閭圃蕙光風<lb/>
<pb n="KR4d0012_WYG_001-10a"/>
拂山苗淑氣噓開樽空愛客函丈孰宗予清唳頻思鶴<lb/>
長鳴幾厭驢<hi>王武子雅好驢鳴予素所不喜</hi>顔貧一瓢足嵇懶尺題踈<lb/>
薄宦無勞説長謡任所如神明定來舍莊室正虚虚<lb/>
　　　次韻和章頔見寄<lb/>
雞忩十載共論文蘭室依然有舊薫雨雪共抛修竹苑<lb/>
煙霞獨訪武夷君隨珠照乗元無類天驥追風定不羣<lb/>
犬子賦成猶未獻飄飄詞氣已凌雲<lb/>
　　　孫及歸吳興<hi>生近遊永嘉</hi>
<pb n="KR4d0012_WYG_001-10b"/>
家在霅溪傍汀蘋遶舍香草𤣥偏寂寞為客苦恓惶澤<lb/>
國聊傾盖春闈早擅場陔蘭行可採月桂自應芳税駕<lb/>
臨滄海迴轅指大梁裂裳趨逺道負米及髙堂季子裘<lb/>
雖敝安仁鬢未蒼明年杏園裏輙莫負春光<lb/>
　　　己亥年郡中夏旱徧禱羣望喜有甘澤之應<lb/>
旱魃偏為虐陽烏益以驕何曾柱礎潤惟恐土山焦請<lb/>
禱彌増潔隂靈亦孔昭雲興不待族風細欲鳴條隠轔<lb/>
雷車轉霏微雨足飄層隂低匝野鴻霈近連宵庭樹含<lb/>
<pb n="KR4d0012_WYG_001-11a"/>
佳色村田長善苗蘚痕縁屋壁泉脈吐山椒轍鮒那憂<lb/>
涸園蔬豈待澆官渠逗水急客路裛塵銷掾吏階前賀<lb/>
耕夫壠上謡秋成知有幸嵗欲近𤣥枵<lb/>
　　　寄章徵君<lb/>
水陸都無數舍程魚符龜印苦相縈夢魂長繞龍門坂<lb/>
姓字終懸月旦評鮑室清琴應獨撫融樽渌醑共誰傾<lb/>
春深詩石苔衣駮雨過書齋草帶生鴻寶枕中初得術<lb/>
丹臺籍上巳題名清談宛有南朝體嘉遯全忘北闕情<lb/>
<pb n="KR4d0012_WYG_001-11b"/>
金馬深嚴堪避世滄浪清淺未沾纓諸儒正議明堂事<lb/>
軋軋蒲輪即奉迎<lb/>
　　　次韻和衢州席刑部早秋<lb/>
朱火熒熒向夕流林間一葉忽驚秋風來野渡聞漁笛<lb/>
霧斂晴天見蜃樓艶愛芙蓉開幕府香憐杜若老汀洲<lb/>
使君鬢畔多𤣥髪臨水登山不用愁<lb/>
　　　次韻和席衢州憶洛陽春遊十四韻<lb/>
周漢經營跡未遐山川形勝最堪嘉前瞻闕塞千尋出<lb/>
<pb n="KR4d0012_WYG_001-12a"/>
旁逗伊流一派斜子晉鳳笙調夜月宓妃羅襪映朝霞<lb/>
<hi>洛神賦云逺而望之皎若太陽昇朝霞</hi>何人貰酒青樓曉幾處尋春紫陌<lb/>
賒駿足每從金埓試芳叢多展翠帷遮出逢勝境爭飛<lb/>
葢歸逼殘陽競走車庭竹惹煙披嫩籜臯蘭裛露長新<lb/>
芽嵩峰崷崪疑摩斗洛水清泠欲見沙萬井閭閻真陸<lb/>
海九重宫闕是天家禁林日暖空啼鳥御苑風微自落<lb/>
花關路行人偏絡繹津橋賈客苦諠譁何當獻賦論遷<lb/>
鼎便欲抛官學種𤓰江海三年勞夢想田園二頃有生<lb/>
<pb n="KR4d0012_WYG_001-12b"/>
涯應知父老沾堯化長挈壺漿望翠華<lb/>
　　　聞道卿途中授計司判官<hi>罷東陽得告歸泉州寧覲行至建安而有</hi>
　　　　<hi>是命</hi>
幾年華省冠名曹歸棹夤縁入海濤纔奉色難馨夕膳<lb/>
便將心計析秋毫政成婺女生祠在地近明光伏奏勞<lb/>
夜直乍諳綾被暖晨趨頻見露盤髙共期晝日承三接<lb/>
莫許秋風長二毛為郡今來最卑屑勸君休更夢懸刀<lb/>
　　　郡齋西亭夜坐<lb/>
<pb n="KR4d0012_WYG_001-13a"/>
凉颸初拂衽皓魄正當軒宿鳥林間定流螢草際翻蒼<lb/>
茫迷野色嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>辯方言角罷重城揜漁歸别浦喧斷蛩<lb/>
吟壊壁寒杵出遥村樹影成帷宻灘聲激箭奔夜長風<lb/>
露冷川逈水煙昏對景都無寐㝠心契混元<lb/>
　　　秋晚<lb/>
秋晩彌岑寂天空見泬寥溪流拖白練樹葉翦紅綃露<lb/>
菊英初吐霜鐘韻漸調清光開旭旦爽氣逐驚飈鷹擊<lb/>
秦原逈鴻歸楚水遥星髙漢將出膠折敵兵驕元亮田<lb/>
<pb n="KR4d0012_WYG_001-13b"/>
多廢安仁鬢恐凋功名殊未立對景自無憀<lb/>
　　　送温州聶從事赴閩<hi>從事先自此郡移任永嘉</hi>
佩鞬來海上七見嵗星移務劇操刀割書成挿羽馳詩<lb/>
傳百越徧詔下九霄遲束帶朝閶闔歸艎汎𣺌瀰舊遊<lb/>
聊税駕雅飲且軒眉鄭驛歡相接牙絃辱所知病驚瓊<lb/>
樹瘦醉露玉峰竒上馬便西笑何須訴酒巵<lb/>
　　　送章安世赴舉<lb/>
螢燭辛勤十載餘藹然髙價滿州閭一枝未折仙人桂<lb/>
<pb n="KR4d0012_WYG_001-14a"/>
千里又隨鄉老書梁苑雪花成賦後禹門雷鼓化鱗初<lb/>
山城日日望春牓莫遣南來音信踈<lb/>
　　　偶興<lb/>
芳蘭滋九畹蕭蒿亦旁植威鳳翔丹山鴟梟猶接翼雅<lb/>
琴歌南風蛙鳴不容息驪珠媚清川魚目光激射薫蕕<lb/>
豈同器雲壤自懸隔咄咄來逼人薨薨止于棘發跡由<lb/>
屠沽操心希桀跖天形固殘毁吏曹嘗擯斥很羊逺刀<lb/>
机黠馬委銜䇿心同溪壑險惡比丘山積天聽本聰明<lb/>
<pb n="KR4d0012_WYG_001-14b"/>
神道尤正直當用禦魑魅豈令為鬼蜮舂喉魯陽戈鈎<lb/>
頸子雲㦸肉委餓虎蹊屍投窮髪北饑鷹礪吻啄猰貐<lb/>
磨牙食魂氣縶酆都膏血塗荒磧去草絶本根决疽恣<lb/>
鍼石所居必汚瀦遺種盡刳剔渠魁巳殱殄非類彌怵<lb/>
惕稂莠既芟夷善苗漸滋殖君子益知命視履如平昔<lb/>
小人競革音滅身在漏刻堯民率可封湯網從此釋永<lb/>
躋仁夀期共造華胥域<lb/>
　　　到郡滿嵗自遣<lb/>
<pb n="KR4d0012_WYG_001-15a"/>
迢遞分符竹因循度嵗華地將鯨海接路與鳳城賒觸<lb/>
石雲頻起銜山日易斜潮平聚漁市水落見人家吏隠<lb/>
偏知幸民謡豈敢誇無嫌勾漏僻且得養丹砂<lb/>
　　　己亥年十月十七日大雪<lb/>
六出俄呈瑞三農始告休兎園陳㫖酒金屋御重裘壠<lb/>
麥青猶短臯蘭紫尚稠嚴飈一夕起瑞霰滿空浮林逈<lb/>
瓊花吐峰孤玉笋抽䟽鱗鏤屋瓦淨練曳溪流北戸寒<lb/>
威盛南方沴氣收時和人富夀卒嵗好優游<lb/>
<pb n="KR4d0012_WYG_001-15b"/>
　　　郡中即事書懐<lb/>
海隅為郡真卑屑簿領沉迷箠楚喧王事更逾星火急<lb/>
吏曹何啻米鹽煩甘棠聽訟曾無倦丹筆書刑幸不寃<lb/>
境上送迎暫置驛齋中宴喜懶開樽逢人未免腰如磬<lb/>
議政常防耳屬垣鮑臭恐將羣小化蟲疑難與俗流論<lb/>
却思寂莫棲天禄爭得逍遥似漆園外地麄官如竹葦<lb/>
一麾出守豈堪言<lb/>
　　　次韻和潤州劉度支見寄之什<lb/>
<pb n="KR4d0012_WYG_001-16a"/>
卜隠林泉未有期春田耕事欲憑誰一辭左掖鴛鸞侣<lb/>
兩見南州橘柚垂酌醴不妨留客醉飲冰長是畏人知<lb/>
頒條求瘼無他術深恨期年報政遲<lb/>
　　　郡民以嵗稔刑清相率為齋以報善政永嘉聶<lb/>
　　　　從事賦詩紀其事因依韻足成一百言以謝<lb/>
　　　　之<lb/>
為郡臨甌越雲泉興未乖歡謡乏𥜗袴歸思滿荆柴偶<lb/>
遂豐年望潛將樂土偕流民爭襁負兇黨絶椎埋精力<lb/>
<pb n="KR4d0012_WYG_001-16b"/>
姦多露清心政自諧羣生不疵癘比屋巳綏懐輙詣金<lb/>
人宇同修香積齋漫勞歌邵父方待拍洪崖治行非尤<lb/>
異傳聞及等儕雕章忽垂贈屬和愧淫哇<lb/>
　　　嵗暮有懐<lb/>
逺辭金虎觀來守縉雲城鳴律行將盡枯荄又向榮匏<lb/>
𤓰宣父歎江海子牟情求瘼曾無術投虛豈有聲帝鄉<lb/>
成乆别天吏苦遄征漫貯青霞想唯愁素髪生澄清慵<lb/>
攬轡蕪穢欲歸耕簿領非吾事丹臺有姓名<lb/>
<pb n="KR4d0012_WYG_001-17a"/>
　　　次韻和酬永嘉聶從事除夜之什<lb/>
三百六旬今夜盡寥寥虛室獨凝神蓮城五鼓欲催曉<lb/>
<hi>按圖記郡城號蓮華城</hi>梅嶺一枝先報春鄒律漸吹隂谷暖堯蓂<lb/>
看傍土階新海隅留滯年華長坐對寒釭浩歎頻<lb/>
　　　章徵君見和所寄詩再次本韻酬贈<lb/>
武夷山秀建溪清身隠心閑事不縈前古是非為己任<lb/>
故鄉人物與誰評勸農春壠巾頻折逢客秋郊盖暫傾<lb/>
綵服趨翔娛夀母<hi>詩頌曰魯侯燕喜令妻夀母</hi>絳帷談論誘諸生潁<lb/>
<pb n="KR4d0012_WYG_001-17b"/>
流洗耳殊非逹谷口躬耕亦近名博奕自堪銷永日絲<lb/>
桐兼得助髙情莫嫌霜雪將侵鬢須歎塵埃漸滿纓早<lb/>
晩鳴騶催上道聖君虛左欲相迎<lb/>
　　　中春喜雨<lb/>
土膏初脉起東作向農時隠轔雷車轉霏微雨足垂龍<lb/>
蛇爭奮躍桃李漸離披流潤先從葉餘波更及私謳謡<lb/>
耕父喜滲漉稻畦滋連夜空階滴愁吟水部詩<lb/>
　　　聞北師克捷喜而成詠<lb/>
<pb n="KR4d0012_WYG_001-18a"/>
嵗晏增冰合煙塵起朔陲文昌先命將羽檄便徵師天<lb/>
逈星狼滅宵寒月魄虧前軍臨瀚海後騎縳閼氏薊北<lb/>
飛沙靜河南露版馳遼陽諸父老重覩漢官儀<lb/>
　　　洞溪慶道人歸上都<hi>近之歴陽雖乆寓縉雲不與郡民接</hi>
精廬宴坐十經秋缾鉢近為千里遊又是浮杯過滄海<lb/>
便應飛錫入皇州彌天談論降時彦結社因縁背俗流<lb/>
此去定知諸念息只除魂夢到東甌<lb/>
　　　春郊即事<lb/>
<pb n="KR4d0012_WYG_001-18b"/>
黄鸝百囀宿煙踈近郭行春獨駐車壠上勸耕聊問訊<lb/>
棠隂聽訟且躊躇逺林桑盡蠶成繭野水萍開獺趂魚<lb/>
幾處路旁垂苦李游人不折意何如<lb/>
　　　偶書<lb/>
朱輪逺守未成歡薄宦令人意漸䦨郡閤政清慵按吏<lb/>
鄉園路近欲休官梅花遶檻驚春早布水當簷覺夏寒<lb/>
已是三年不聞問如何歸去把漁竿<lb/>
　　　太常李博士史館孫祕丞相繼奉使浙右博士<lb/>
<pb n="KR4d0012_WYG_001-19a"/>
　　　　至郡以孫侯詩三章示予且以致意因次韻<lb/>
　　　　和酬<hi>時孫不來</hi>
迅瀬拖舟上危梯躡屐登山光翠欲滴水氣熱如蒸路<lb/>
轉藤蘿暗天開物象澄丘園足逋客應得薦賢能<lb/>
分憂從漢殿捧詔出蕭墻路入三吳逺舟浮一水長詩<lb/>
題石門側夢徹斗城傍清曉見雲物依依認帝鄉<lb/>
北極分憂矚東甌布惠和曾䝉傾盖分偶得枉帆過鄭<lb/>
驛非常速融樽復幾何孫侯不假道鄙我信為多<lb/>
<pb n="KR4d0012_WYG_001-19b"/>
　　　麗水甄殿丞手植朱李繁實盈枝折以貺予感<lb/>
　　　　而成詠<lb/>
五年為邑鬢霜侵吏隠由來得趣深不獨絃歌長滿耳<lb/>
兼聞桃李巳成隂晨昏我有南陔戀江海君懐北闕心<lb/>
早晩飛沉俱遂志願將初服敵華簮<lb/>
　　　聞揚州柴給事有弄璋之慶寄詩賀之<hi>給事年六十六</hi>
　　　　<hi>始有嗣子</hi>
華堂何夕夢熊羆衛氏如今有一兒三日懸弧應是喜<lb/>
<pb n="KR4d0012_WYG_001-20a"/>
千年結實未為遲預知駟馬門閭盛暗想天麟骨法竒<lb/>
曾忝門牆攝齊者待看孔鯉學聞詩<lb/>
　　　題張濬所居壁<hi>濬予之姻此後自郡歸鄉</hi>
三張舊族富英髦仙墅重經散鬱陶深喜太丘家法在<lb/>
須知定國里門髙分題毎日揺雞距合宴常時把蟹螯<lb/>
獨感戴侯恩未報徘徊不覺涕沾袍<lb/>
　　　留題南源院<lb/>
路入藤蘿十里餘松忩瀟洒竹房虛鷰巢新舊金人殿<lb/>
<pb n="KR4d0012_WYG_001-20b"/>
蟲網縱横貝葉書當晝風雷生洞穴欲齋猿鳥下庭除<lb/>
昔年曾此題詩句猶拂流塵認魯魚<lb/>
　　　留題張彛憲池亭<hi>
                        <graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>憲昆仲三人皆好學季弟逝矣</hi>
瀟洒危亭枕碧池昔年飛盖此追隨正逢五綵承顔日<lb/>
兼是三荆並秀時夜坐不知銀漢沒春遊長訴玉杯遲<lb/>
如今罷郡重登賞喜見扶風舊白眉<lb/>
　　　别聰道人歸縉雲<hi>聰送予至别墅</hi>
二年假守栝蒼城郡榻唯師即送迎𢷬藥幾憐春漏永<lb/>
<pb n="KR4d0012_WYG_001-21a"/>
調琴長待夜蟾生心猿巳伏都無念海鳥相逢自不驚<lb/>
送别秋郊豈成恨白雲青嶂是歸程<lb/>
　　　題張居士壁<lb/>
疊巘參差翠遶門雕梁賀燕自成羣殺雞日夕期嘉客<lb/>
種竹寒暄對此君且向東臯輸黍稷便應北闕降𤣥纁<lb/>
子真漫説耕岩石不奈聲名四逺聞<lb/>
　　　留題黄山院<lb/>
禾黍離離一逕通遊人攬轡即過從趂齋幽鳥聞踈磬<lb/>
<pb n="KR4d0012_WYG_001-21b"/>
出定髙僧見偃松夜靜龕燈凝古殿雨餘巖溜迸前峰<lb/>
昔年曾此題名處素壁欹斜翠蘚重<lb/>
　　　題弟晦所居壁<hi>今名僓</hi>
制宅何其巧連山復帶溪芳樽長有酒嘉樹自成蹊學<lb/>
舍祥鱣墮歌梁賀燕迷調琴明月榭繫馬緑楊堤好畤<lb/>
田園美南華物我齊終當解簮組同此味天倪<lb/>
　　　留别桐城主簿<hi>昱後赴闕此</hi>
早曾兔苑傳詞賦屈在桐鄉勾簿書薄宦交朋嗟絆驥<lb/>
<pb n="KR4d0012_WYG_001-22a"/>
清貧人吏説懸魚二年領郡睽離乆一夕當樽鄙恡袪<lb/>
苦恨秋風動行色徘徊無計駐征車<lb/>
　　　行次潁州值雨留駐數日因貽郡守祕閣刁公<lb/>
夢想蒼龍闕盤桓汝水濱郡侯偏愛客秋雨更留人饌<lb/>
盛嘗鱸鱠樽空倒角巾羇愁不能遣唯恐二毛新<lb/>
　　　旅中重陽有懐鄉國<lb/>
嘉節臨重九羇遊託異鄉茰房誰繫臂菊蘂懶浮觴野<lb/>
渡賔鴻急村田晩稻黄悲秋更懐土只恐鬢成霜<lb/>
<pb n="KR4d0012_WYG_001-22b"/>
　　　重陽日憶逺<lb/>
逆旅重陽節窮秋萬里身金英浮酒盞珠泪濕衣巾為<lb/>
客飄蓬逺思家落葉頻只應蝴蝶夢夜夜得相親<lb/>
　　　代答<lb/>
征車苦迢遞節物感愁辛巳入授衣月那經落㡌辰金<lb/>
樽難獨酌寶瑟任生塵把菊流雙泪誰知憶逺人<lb/>
　<lb/>
　武夷新集巻一<lb/>
</p>
<p>
</p>
  </div>
</body>
</text>
</TEI>
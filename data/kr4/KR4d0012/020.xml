<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集卷二十</head>
    <p>
<pb n="KR4d0012_WYG_020-1a"/>
欽定四庫全書<lb/>
　武夷新集卷二十　　　　　宋　楊億　撰<lb/>
　　啟<lb/>
　　　上河陽太師相公啟<lb/>
右某啟伏審榮鎮近藩巳赴禮上伏惟慶慰伏以太師<lb/>
相公靈鍾象緯識茂經綸宣勲力于兩朝决機謀于千<lb/>
里傅巖良弼聿彰啟沃之勤鄼國宗臣克著規隨之効<lb/>
爰擁旄而出鎮亦緩帶以臨戎再秉鴻樞薦升黃閤行<lb/>
<pb n="KR4d0012_WYG_020-1b"/>
臺肇建總北落之雄師斥候載嚴制南侵之黠馬聊運<lb/>
七擒之妙亟傳三㨗之音揄塞塵清既髙枕以無事芝<lb/>
泥詔下遽介圭而來朝前席延登捧觴稱慶一人虛佇<lb/>
載加體貎之恩六纛啟行式煥股肱之地表海益光于<lb/>
賜履誓河用示于報功矧裂壤數圻經途四達兹為巨<lb/>
屏實控上游偃息作藩既增重于九鼎詩書為帥固坐<lb/>
鎮于百城永隆夾輔之勲聿享期頥之筭某忝承台奬<lb/>
實切䖍祈<lb/>
<pb n="KR4d0012_WYG_020-2a"/>
　　　答京東轉運史館姚起居啟<lb/>
竊以螭陛記言任專筆削隼旟按郡職在澄清所以建<lb/>
使節于外臺彯朝纓于文陛㡳慎財賦致軍國于富强<lb/>
昭明策書舉春秋之凡例自非藴析豪之精力負掞天<lb/>
之雄才聿當虛佇之辰豈副至公之選起居學士氣衝<lb/>
斗極名震京師學通亡篋之書理勝論都之賦一自決<lb/>
科漢殿通籍周行出頒詔條允洽二天之詠入奉計最<lb/>
亟延三接之恩爰飛歩于亨衢久育材于近署次宸章<lb/>
<pb n="KR4d0012_WYG_020-2b"/>
於栢殿典秘記于蘭臺諍臣七人夙推謇諤王畿千里<lb/>
嘗督轉輸京坻載集于見糧綮肯固彰于餘地昨以河<lb/>
出砥柱如竹箭以奔流郡厯東平致金堤之壞决宣房<lb/>
未塞夷儀卜遷瓠子興歌正下淇園之竹原田發詠大<lb/>
懼厯陽之魚暫輟英賢式撫新邑期㑹簿書之急繕完<lb/>
版築之勞祗役惟寅成功甚速水反故道免東海之桑<lb/>
田人服先疇識新豐之雞犬永無虞于昏墊實仰賴于<lb/>
神明既安堵以阜生將解龜而受代載加命數仍委事<lb/>
<pb n="KR4d0012_WYG_020-3a"/>
權當九重注意之初在列郡承風之地海岱之壤俗號<lb/>
富饒齊魯之邦氣多舒緩諒宣寛大之詔用躋仁壽之<lb/>
期至如奉三尺之行書克勤刺舉調千金之粒食無事<lb/>
誅求此又揜心計于研桑笑覇圖于管樂良史之任聊<lb/>
為假道之資富人之封固可翹足而待某幸窺除目方<lb/>
切欣愉遽辱長牋過承謙損願言銘佩無以喻云<lb/>
　　　答史館盛屯田啟<lb/>
竊以四方上計實領于南宫三署為郎逺從于西漢主<lb/>
<pb n="KR4d0012_WYG_020-3b"/>
文書起草者蓋出于妙選掌户口墾田者素號于劇曹<lb/>
自非籍甚聲猷閑練故實述平樂之詞賦飄飄遊天地<lb/>
之間挺京兆之容儀堂堂出風塵之外即何以更直建<lb/>
禮趨走赤墀之途典校鴻都筆削素臣之傳欽聞成命<lb/>
允謂當仁員外學士學殖堅深神鋒耀頴擅東南之美<lb/>
馳譽無雙登賢能之書對策第一自翰飛于仕路諒冠<lb/>
映于朝倫職佐地官頗版圖之増羨經中博士亦綿蕝<lb/>
之居多矧復叅汗簡之刋修奉和鑾之遊豫陪外庭之<lb/>
<pb n="KR4d0012_WYG_020-4a"/>
髙議次藏室之遺編氣蓋羣英呑雲夢者八九辯摧異<lb/>
學服稷下之千人莫之敢當無出其右汝南品格固首<lb/>
出于月評天祿職司亦久次于官牒爰膺慎柬尤謂美<lb/>
遷麟臺仍草於國書雉省共評于事典上應列宿蓋懸<lb/>
象之著明藏之名山乃立言而不朽職業甚重公論攸<lb/>
歸側聽風聲用清心目顧忻愉之所集辱牋簡之俯臨<lb/>
荷眷奬之殊深豈引喻之能既<lb/>
　　　與集賢楊太博啟<lb/>
<pb n="KR4d0012_WYG_020-4b"/>
竊以待詔承明之庭漢得人而為盛修書麗正之殿唐<lb/>
置使以甚雄故子雲以詞賦擅名燕文以史筆自任汔<lb/>
今官司未改禄秩彌優公宴舉觴禮均四輔禁門通籍<lb/>
地接千廬自非學洞縑緗識叅繫象博物幾乎子産屬<lb/>
文似于相如即何以記三篋之書諸儒歎伏獻四巡之<lb/>
頌當宁嘉稱允屬宗英式光俊選太博學士仁兄治行<lb/>
尤異秉心塞淵體大雅以成文蹈中庸而為德朱絃䟽<lb/>
越宛有正聲玉水方流自懷至寳由計偕而旅進乃籍<lb/>
<pb n="KR4d0012_WYG_020-5a"/>
甚以馳稱紫庭亟覩于决科黃綬旋聞于隨牒刺姦南<lb/>
部載宣懸棒之威求瘼畨禺益勵酌泉之操適討論于<lb/>
邦典仍幹掌於闗征聚貨殖于五都米鹽斯劇考質文<lb/>
于三代綿蕝居多俄慷慨以上書果深嚴而召試平津<lb/>
第一諒博極于天人江夏無雙且恣觀于圖史顧亨途<lb/>
之伊始實輿議之攸歸矧瀛洲列仙之珠庭羣玉上帝<lb/>
之册府昔者金泥石䃭嘗草東封之儀縹帙芸籖重定<lb/>
開元之月今天孫俟翠華之幸屋壁藏科斗之書必將<lb/>
<pb n="KR4d0012_WYG_020-5b"/>
講故事于乾封聿修盛禮訪遺編於汲冢大備闕文罄<lb/>
竭誠明彌縫職業苟非鴻碩曷副疇咨某忝預宗盟並<lb/>
荷堂構二惠敢期于競爽萬石徒喜於不衰側聽寵遷<lb/>
幾至抃舞幸同栢恱誠臭味之靡殊願比葛纍庶本根<lb/>
之攸庇豈期撝抑先賜牋函感惠顧之所臨但佩服而<lb/>
無斁<lb/>
　　　上河陽太師相公啟<lb/>
伏覩内降制書伏審太師相公榮膺寵命伏惟慶慰伏<lb/>
<pb n="KR4d0012_WYG_020-6a"/>
以太師相公道光人傑才耀國楨克彰佐命之勳夙茂<lb/>
經才之績爰自總萬機之宥宻擁十乘以藩宣敦郤縠<lb/>
之詩書聿開義府仗孔明之節制載肅戎麾鳳池爰副<lb/>
於具瞻虎落尋清於外侮執圭肆覲奉旒扆於當陽裂<lb/>
壤增封錫山河於右地今者卜郊定位類帝禋宗降明<lb/>
詔以褒功推湛恩而進律開府之貴均禮秩于三公賜<lb/>
履之榮益井田之千室允為異數載答殊庸某夙荷重<lb/>
知方遥巨屏側聞成命竊抃丹𠂻望初筵而莫遂鳬趨<lb/>
<pb n="KR4d0012_WYG_020-6b"/>
瞻大厦而空懷燕賀依戀之至倍萬常情<lb/>
　　　上陳州太尉相公啟<lb/>
伏審光奉制書榮加寵命伏惟慶慰伏以太尉相公天<lb/>
資全德岳降上靈黃石一編早契神傳之妙傅巖三命<lb/>
式符帝賚之祥爰自蘭錡訓兵齋壇謀帥伏波方略既<lb/>
闇合于孫呉郤縠詩書遂率先於狐趙而鑿門受律堅<lb/>
壁防秋斬級雲中克清氛祲散金廡下大振威名旗常<lb/>
備載於勲庸屏翰益光于倚注式分右地爰踐中台申<lb/>
<pb n="KR4d0012_WYG_020-7a"/>
伯藩宣諒夾輔于周室叚干偃息蓋臥治于淮陽今者<lb/>
肆類郊邱推恩方鎮進掌武之秩用冠三公加食菜之<lb/>
封更踰千户表聖朝之尚德見明詔以褒功慰四海之<lb/>
具瞻實九鼎之增重某分庭納顧雖殊荀范之衆人賀<lb/>
厦翹誠莫預申陵之下客欣戀之至倍萬等夷<lb/>
　　　又<lb/>
近者伏䝉台慈特奏建州浦城縣道場觀音禪院僧德<lb/>
威巳勑下賜紫衣者仰荷恩私伏增榮感竊以某旋惟<lb/>
<pb n="KR4d0012_WYG_020-7b"/>
單緖門襲素風清白相承本從關輔亂離云瘼尋徙江<lb/>
吳更因唐季之稱兵遂抵閩禺而占籍堂構巳經于數<lb/>
世松楸皆在於彼方爰從祖禰巳來雅奉竺乾之教聿<lb/>
崇像設式表歸依乃建精廬載延開士捨良田而供給<lb/>
闢凈土以焚修僧德威實主仁祠能邁戒律雖四衆闈<lb/>
繞彌天之辯未聞三界輪迴出世之縁尚淺然克禀六<lb/>
和之訓頗通九部之文梵宫式籍于主張相府遂形于<lb/>
陳乞敢謂太尉相公俯矜懇悃特賜允俞奏章逺達于<lb/>
<pb n="KR4d0012_WYG_020-8a"/>
宸嚴命服遂沾於慶澤光生鷲嶺喜動鷄園諒衣錦還<lb/>
鄉豈讓買臣之故事在種蓮結社更修惠逺之良因顧<lb/>
于鯫生實受大賜雖窮毫幅難叙感銘<lb/>
　　　與兩浙轉運史館孫起居啟<lb/>
竊以古者設記言之官立司過之史職當汗簡固君舉<lb/>
而必書事及翦桐表王者之無戲爰自分曹兩掖通籍<lb/>
九門陪鹵簿於林光出叅法從接公槐于文石入奉内<lb/>
朝最親咫尺之顔實草起居之注自非通邱索典墳之<lb/>
<pb n="KR4d0012_WYG_020-8b"/>
學挺忠肅恭懿之姿即何以束帶彯纓預周行於螭陛<lb/>
懷鉛持槧約魯史於麟毫允屬時英克符師錫起居學<lb/>
士詞源沃日文律融春潁水生賢占荀爽無雙之譽漢<lb/>
庭發䇿得平津第一之科外叅竹使之符歸踐石渠之<lb/>
署閱圖書于冊府方討典經幹鹽鐵于縣官遽商功利<lb/>
自爾陟諍臣七人之列足太倉九歲之儲靡施次骨之<lb/>
文而庶邦震肅不假析毫之術而内帑充盈率經義以<lb/>
治財奉詔條而集事爰膺慎簡聿副疇咨亟推進秩之<lb/>
<pb n="KR4d0012_WYG_020-9a"/>
恩更賴當官之業昔張蒼以列侯之重主郡國之計書<lb/>
杜預以常伯之崇領江淮之轉運允資餘地兼總外臺<lb/>
分南董之官曹運研桑之心術即俟上林朽貫復全盛<lb/>
於西京大輅鳴鑾展封崇于東岱便入金鼇之署式揮<lb/>
玉牒之文翹祝之誠實在於此<lb/>
　　　與史館檢討陳祕丞啟<lb/>
伏審光奉聖恩榮兼美職伏惟歡慶竊以良史之任歷<lb/>
代所難自非通倚相邱索之書專羊盻春秋之學博物<lb/>
<pb n="KR4d0012_WYG_020-9b"/>
稽古多識舊章變例發凡深窮微㫖加以書法不隱有<lb/>
骨鯁之風多聞闕疑無胸臆之論三長之才識兼備六<lb/>
家之論議所宗即何以繡斧衮章由一言而褒貶芸籖<lb/>
縹帙垂百世以勸懲適㑹昌辰聿崇大典筆削之任推<lb/>
擇攸先綸綍之行僉諧允屬秘丞學士德侔温玉道類<lb/>
直繩勵清節以澡身聚多文而潤屋祥摽竹箭早擅價<lb/>
於東南譽冠雲龍實飛聲于京洛爰自懸科命中通籍<lb/>
允升黼藻斯文羽儀列辟南州髙士揜茂躅于置芻漢<lb/>
<pb n="KR4d0012_WYG_020-10a"/>
庭諸公讓博聞於重席乃至薦雄之章狎至召鄒之命<lb/>
亟行猶復未登兩馬之車願奉三年之計既解龜而受<lb/>
代方束帶以立朝果召試于清臺遂榮歸于延閣掌載<lb/>
言于汗簡佇昭明于策書資待問于撞鐘式講求于典<lb/>
禮南董將伸于遺直游夏豈敢以措詞自兹素王繫月<lb/>
之文不從廢墜絳老疑年之對有所咨詢永為吾道之<lb/>
指南克副大君之虛佇幸覩得人之盛但萌竊抃之心<lb/>
遽辱牋封備形謙抑感慙忻荷無以喻名<lb/>
<pb n="KR4d0012_WYG_020-10b"/>
　　　與孫舎人啟<lb/>
竊以三代誓命著于尚書兩漢訓詞號為爾雅然而經<lb/>
祖龍絶學之後頗多闕文處金馬切問之司止令視草<lb/>
故方䇿之言未備亦潤色之業非專爾後慎選臺郎入<lb/>
居禁闥殿壁塗粉始更主于文書省樹棲雞亦通掌于<lb/>
制誥施及唐室實司堯言職業涖于掖垣備存六典判<lb/>
署聯于台鼎是號五花乃至奉武帳之論思平文昌之<lb/>
奏議泛樓船于汾水舉觴中流校羽獵于長揚獻賦行<lb/>
<pb n="KR4d0012_WYG_020-11a"/>
在陟降上帝之右親日月之光華踐履赤墀之塗接䕫<lb/>
龍之武歩蓋從臣之佳選固明主之簡心舎人素履時<lb/>
中英詞鼔動敏行具聖人之體博聞推君子之儒爰自<lb/>
委質休辰飛名華貫鴻都汗簡復春秋之舊章螭陛含<lb/>
毫成起居之新注適屬疇咨俊乂啟迪徽猷俄召試于<lb/>
宰司遂榮登于禁掖言成綸綍用裁誕告之文腰佩龜<lb/>
緺更旌稽古之力欽聞成命允叶至公某夙以孱庸濫<lb/>
塵清切妨賢有素補職無聞媿彌切於濫竽榮遽諧于<lb/>
<pb n="KR4d0012_WYG_020-11b"/>
倚玉盈川自省謬居盧駱之前文園後來合處鄒枚之<lb/>
右尚兹始隗安敢望囘踧踖唯覺于負芒澄汰誠甘于<lb/>
幞被忽承牋簡過示謙冲仰荷眷私伏增銘悚<lb/>
　　　與祕閣劉校理啟<lb/>
竊以中祕之府實藏王者之書簡策相沿規模咸在是<lb/>
以麒麟之閣西京典於校讎蓬萊之山東漢徵於比象<lb/>
乃至薛夏建議内外始分鄭黙勵精朱紫斯别既備三<lb/>
閣之制度且列四部之籖題施及聖朝申明前典直太<lb/>
<pb n="KR4d0012_WYG_020-12a"/>
微之左掖飛觀雲連購先秦之舊編縹囊山積詳延俊<lb/>
乂崇樹官司義府攸歸卿材是育修書仙殿逺侔置使<lb/>
之雄待詔公車用顯得人之盛自非髦彦豈預僉諧某<lb/>
官德茂温良詞標典麗爰自命鄉觀國筮仕策名縣道<lb/>
臨民適動徒勞之歎銓衡課吏薦登尤異之科屬慎柬<lb/>
之方初俾有司而試可及服勤之云畢果明詔以疇庸<lb/>
遷棘寺之要官掌蘭臺之祕記歩武石渠之近署討論<lb/>
金匱之羣言扈蹕甘泉即獻從臣之嘉頌紬書天禄佇<lb/>
<pb n="KR4d0012_WYG_020-12b"/>
期太一之下觀乃眷方隆雄飛莫測<lb/>
　　　與嚴殿丞啟<lb/>
旬日前特䝉殊念垂示華編曲形過聽之私俾獲榮觀<lb/>
之願躭味無斁降佩兼深竊以伏羲之受河圖述作由<lb/>
兹而始仲尼之為木鐸文章可得而聞自兹秉筆之流<lb/>
固亦駕肩而出立言不朽何代無才殿丞刻志縑緗勵<lb/>
精翰墨爰自命郷論秀早中髙科學古入官不忘素業<lb/>
賾化成之深㫖體潤色之宏規登髙動能賦之心下帷<lb/>
<pb n="KR4d0012_WYG_020-13a"/>
有著書之志乃至作檄楯上聿成挿羽之文詠詩坐中<lb/>
特擅燃箕之妙及從大夫之後益彰君子之儒方今開<lb/>
祕閣以集時髦剽甲兵而崇學術巖廊贊德載𢋫元首<lb/>
之歌𤣥扈凝神更第從臣之頌眷惟俊乂即副柬求豈<lb/>
意頑疎許披藻麗文以博我蓋辱于同聲暗而投人恐<lb/>
成於虛擲但諷誦于唇吻永緘秘於巾箱自兹已還未<lb/>
知所措<lb/>
　　　與史館王大著啟<lb/>
<pb n="KR4d0012_WYG_020-13b"/>
竊以太史之職受郡國之計書中祕之司掌古今之載<lb/>
籍爰暨方來之服式隆再命之榮自非時髦豈塞僉議<lb/>
大著學士才名籍甚意行瑰琦挺丘園耿介之姿澤霧<lb/>
雨文章之美爰自薦能鄉老階尺木以方初命中澤宫<lb/>
聽先鳴而咸服旋策賢良于祕殿遂登造秀之首科諸<lb/>
生偃于下風萬乘幾乎前席千里之足果見縶于場苖<lb/>
連城之珍終混成于國器俯及𤓰時之代俄頒芝檢之<lb/>
文落筆中書之堂英詞煥發束帶大夫之後成命亟行<lb/>
<pb n="KR4d0012_WYG_020-14a"/>
便髙踐于石渠仍寵加于銀印書法不隱既遺直之是<lb/>
資車服以庸亦稽古之無忝佇演素臣之傳克成靑簡<lb/>
之功入直深嚴只在伊匪<lb/>
　　　與王虞部先輩啟<lb/>
竊以江左取士東堂存策試之名唐室求材南宫設科<lb/>
第之盛得賢之美垂裕無窮允屬欽明克敦文雅臨軒<lb/>
考校前席諮詢張彀以攬英雄錯薪而刈翹楚堯心定<lb/>
于取捨軒鑒照于妍蚩揜曠代之舊規著聖朝之令典<lb/>
<pb n="KR4d0012_WYG_020-14b"/>
顧惟褒博實契遭逢郎中先輩羽畎竒姿空峒勁氣夙<lb/>
負佐王之略不閱非聖之書彪炳成文虎豹異犬羊之<lb/>
鞹扶揺上擊鴻鵠非燕雀所知矧以束帶金閨含香畫<lb/>
省擁彤襜而刺郡曳朱紱以立朝而猶獻志業于公車<lb/>
希彚征于貢部鐘鼓在宫之韻固巳聲聞琮璜成器之<lb/>
珍豈煩試可果頒芝檢髙踐桂科題鴈塔之姓名榮聯<lb/>
玉籍赴杏園之宴集載促星軺極美事于昌辰鼔芳風<lb/>
于文苑寵章舉集顯遇方初敢謂恩私特貽牋翰<lb/>
<pb n="KR4d0012_WYG_020-15a"/>
　　祭文<hi>七首</hi>
　　　宣陽觀祈雨文<lb/>
咸平二年月日知軍州事楊某謹遣麗水縣尉侯儼以<lb/>
香黍酒紙之奠致禱于宣陽觀葉天師之神卉物具腓<lb/>
驕陽為患倬彼雲漢昭囘于天畏景載炎膏澤靡降川<lb/>
源將竭稼穡卒瘏比屋嗷嗷大命近止去歲小歉斯民<lb/>
薦飢貧者不厭于糟糠富室亦空於擔石羮蔾啜菽力<lb/>
耕數耘期乎有秋以續其命而朱夏將半溽暑方隆肥<lb/>
<pb n="KR4d0012_WYG_020-15b"/>
<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>興妖旱魃為虐人亦勞止天其忍諸唯神佐佑化工<lb/>
惠綏兹土廟貎載肅陰隲孔昭乃眷含生詎可無意人<lb/>
者神之主食者民之天民失其天遂至於死神乏其主<lb/>
復將疇依神其鑒兹下誠請于上帝使龍起沮澤蜧躍<lb/>
曾波電鞭一揮雨足散灑溝塍流溢溪谷沸騰藁然善<lb/>
苗如揠而長年榖大稔厲鬼不行家獲倉箱之儲人免<lb/>
塗炭之患當潔祀典以荅神休若分野纒災陰陽作沴<lb/>
凡有殃咎宜加守土者之身百姓無辜庶可以免<lb/>
<pb n="KR4d0012_WYG_020-16a"/>
　　　宣陽觀賽雨文<lb/>
近以愆伏之氣沴于陰陽旱暵之災延于稼穡某忝守<lb/>
兹土不敢遑寧雖天災流行厥有冥數而神道正直享<lb/>
于至誠惟天師敷佑一方厯祀浸逺功濟萬彚化馳九<lb/>
幽慘舒天吏之權陟降上帝之右肇建真宇聿為殊庭<lb/>
尸祝具陳若亢倉之居㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>祭祀不絶猶朱邑之在桐<lb/>
鄉靈貺孔昭斯民攸賴是用備菲薄之奠陳危苦之辭<lb/>
願以一介之軀少贖百姓之命精意懇禱㝠感𤣥通山<lb/>
<pb n="KR4d0012_WYG_020-16b"/>
川出雲天地交泰祁祁甘澤濡涸轍而有餘莓莓原田<lb/>
取嘉榖而可冀明神無乏祀之媿農夫慰望歲之心夫<lb/>
如是神之降祥至矣民之受賜深矣當與周弃播種百<lb/>
榖勾龍平易水土功德相若社而稷之雖肹蠁無方髙<lb/>
明不宰然豺獺有祭亦出於自然黍稷非馨豈資於備<lb/>
物爰潔祀典以答神休適因昭報之辰更露䖍祈之懇<lb/>
以畏日流毒多稼向榮水泉枯乾山田磽确民非稻不<lb/>
食稻非雨不滋秋孟已來浸潤恐竭豈昔也如響之斯<lb/>
<pb n="KR4d0012_WYG_020-17a"/>
答而今也為惠之不終一簣之功儻或中輟一溉之益<lb/>
亦必後枯神其鑒兹下誠終乃前烈殞越顛沛罔敢自<lb/>
安洗心瀝肝仰冀冥助<lb/>
　　　中書祭周王文<lb/>
惟靈毓質星潢分輝霄極性資敦敏體茂温文内寢承<lb/>
顔辯彰對日上庠齒胄兆啟洊雷篤慈愛於兩宫襲慶<lb/>
靈於百世在三之訓允契於生知並建之文式光於邦<lb/>
典將佇壽街之對遽促瑶山之期美疹弗瘳英猷永謝<lb/>
<pb n="KR4d0012_WYG_020-17b"/>
悲纒宸扆痛結宫闈神醫靡逢致倉舒之不幸仙期斯<lb/>
迫同子晉之上賔今者先逺戒辰塗芻備物掖庭悽咽<lb/>
行路涕洟某等叨預弼諧實均休戚吹銅叶吉早徒祝<lb/>
於靈長埋玉興嗟今永懷於徽懿聊陳薄酹用薦丹誠<lb/>
明哲如存儻垂歆鑒<lb/>
　　　中書祭安王文<lb/>
惟靈温文毓德明允存誠自天攸縱乗時挺生始勝衣<lb/>
而趨拜乃錫壤以連城銅梁井絡朱方廣陵時惟邦翰<lb/>
<pb n="KR4d0012_WYG_020-18a"/>
迭寄宗英列邸清禁藻梲連甍趨朝文陛佩玉鏘鳴傳<lb/>
百世之本枝蓍龜襲吉對三雍之雅樂簡䇿飛聲爰自<lb/>
蒼震承乾龜䝉胙土分寳玉以展親增脤膰之異數宗<lb/>
子賴以維城王室繄其夾輔毎為善以自娯唯聚書而<lb/>
是務揜河間之藝文盛兎園之詞賦桐圭之寵方深駟<lb/>
隙之光靡駐遽歎逝川倐悲先露空碣館之金臺悵淮<lb/>
山之桂樹爰詢逺日乃卜新阡兆逢龜食地得牛眠啟<lb/>
佳城於旭旦瘞美檟於重泉顧銘旌之將引實行路以<lb/>
<pb n="KR4d0012_WYG_020-18b"/>
悽然某等獲事公朝謬塵宰府毎接音徽親陪歩武痛<lb/>
仙馭之賔天閉夜臺而終古拜送靈輀躬陳薄醑聊執<lb/>
紼以申哀慨臨觴而不御<lb/>
　　　二司使祭安王文代上谷公<lb/>
惟靈若木分輝渾金毓質性敦<graphic n="KR2429" url="https://raw.githubusercontent.com/kanripo/KR-Gaiji/master/images/KR2429.png" mimeType="image/png"/>友體茂温文爰自賜<lb/>
策漢庭作藩益部乃眷斗牛之分盡荒淮海之邦克樹<lb/>
風聲以屏王室洎膺乾出震運啟重熈分器采章禮加<lb/>
異數茂徽猷於麟趾錫壤地於龜䝉方將傳百世之慶<lb/>
<pb n="KR4d0012_WYG_020-19a"/>
靈奉兩宫之歡讌俄遘夢楹之禍忽嬰藏壑之悲藥靡<lb/>
驗於上池神遽歸於太素梁園霰雪悵枚叟之何依緱<lb/>
嶺烟霞與浮丘而共往今者將臨逺日永即幽扄鹵簿<lb/>
宵陳銘旌前引哀深行路痛結宸關某幸忝國恩式司<lb/>
邦計愴磐維之永謝屬窀穸之有期泣送靈車躬陳薄<lb/>
酹仰期聰直尚克歆嘗<lb/>
　　　代王氏祭故鄭國長公主文<lb/>
惟靈寳婺淪輝銀潢毓粹降靈帝胄稟訓公宫居循圖<lb/>
<pb n="KR4d0012_WYG_020-19b"/>
史之規動叶珩璜之節爰自降嬪啟兆下嫁承榮仁洽<lb/>
宗姻禮均娣姒天光燭燿式諧鳴鳯之占戚里懽怡仰<lb/>
賴卿雲之蔭不謂衰門薄祐神道挺災秦樓運迫於登<lb/>
仙魯館哀纒於復魄九轉之丹靡驗百身之贖奚為六<lb/>
親悲極於墜淵九族痛深於崩角今者俯臨先逺奄及<lb/>
攢塗池翣啟行笳簫載路望靈輀而雪涕徒極攀號酌<lb/>
清醑以薦誠尚希臨鑒<lb/>
　　　中書祭鄆王文<lb/>
<pb n="KR4d0012_WYG_020-20a"/>
惟靈分暉霄極毓德英藩謙卑不伐慎重寡言爰自分<lb/>
封胙土授册臨軒疏邸第於禁闥奉朝謁於天閽碣舘<lb/>
平臺與正人而遊處燕居退食唯善道以思存睿哲承<lb/>
乾文思廣被寄重維城禮優分器自閩粤之名區易咸<lb/>
陽之内地紫微八柄之崇帝傳三槐之貴寵極褒揚恩<lb/>
隆宴喜郊丘助祭夙夜齋莊方嶽陪鑾風霜跋履擅占<lb/>
對於璧池暢聲詩於麟趾皇輿展義京邑居留委茂親<lb/>
之管籥清多壘之戈矛念神州之重任戀重瞳兮涕流<lb/>
<pb n="KR4d0012_WYG_020-20b"/>
俄在膏兮生疹顧勿藥兮靡瘳啟白日之佳城於兹永<lb/>
已瞻小山之桂樹不復重遊痛結宸襟兆開真宅卜逺<lb/>
日於元龜咽哀笳於廣陌遡窀穸以言歸愴音徽之永<lb/>
隔某等叨榮台席接武晨趨想英風於世表望靈輀於<lb/>
路隅永懷明德寅奠清酤期降靈兮肹蠁恭執紼以躊<lb/>
躇<lb/>
　　齋醮文<hi>七首</hi>
　　　惠明皇后忌日讃佛文<lb/>
<pb n="KR4d0012_WYG_020-21a"/>
伏以神遊已逺方尊如在之靈佛事載嚴用植無邊之<lb/>
福爰及上仙之日聿崇衆善之因伏惟惠明皇后積德流<lb/>
光敦仁錫羨長秋追號允鍾似續之祥清廟薦誠克茂吉蠲<lb/>
之禮今皇帝運鍾下武義篤奉先祇荷宗祧永懷祖妣<lb/>
俯臨諱日誕舉國章特就精藍聿陳净供㑹威德六和<lb/>
之衆瞻慈悲三界之尊庶慿金地之良縁克奉玉清之<lb/>
仙駕惠明皇后早䝉佛記常住天宮受百福之莊嚴証<lb/>
一乘之解脫配食永隆於廟貎卜年更祐於邦家今皇<lb/>
<pb n="KR4d0012_WYG_020-21b"/>
帝伏願位固金輪功周沙界五兵不試盡銷楚鐵之英<lb/>
萬壽無疆益茂莊椿之算然後願列藩荷寵更隆磐石<lb/>
之基當國輸忠永著和羮之効百辟咸傾於誠節萬民<lb/>
共樂於升平凡居覆幬之間同被文明之化<lb/>
　　　代門下相公承天節讚佛文<lb/>
伏以妙覺能仁出現於大千世界深慈救物宣說於十<lb/>
二部經形悲智以悟羣生示辯才而持正法龍宫海藏<lb/>
爰秘於金文東夏南閩式傳於像教所以植衆德之本<lb/>
<pb n="KR4d0012_WYG_020-22a"/>
結凈土之縁趨三寳以歸依發一念而迴向六時讃唄<lb/>
克成上善之因四事恭勤用廣有為之福伏願尊號皇<lb/>
帝陛下金輪益固玉葉彌芳體大德以庇民推至仁而<lb/>
御宇深信内典入不二之門安住佛乘享無量之壽永<lb/>
保後天之算長為諸夏之尊然後願㝢縣承平類四禪<lb/>
之清凈朝野多慶承百福之莊嚴止戈載洽於昌期拂<lb/>
石莫量於浩刼凡居法界盡証菩提餘請表白<lb/>
　　　元德皇太后忌日讚佛文<lb/>
<pb n="KR4d0012_WYG_020-22b"/>
伏以堯門積慶適鍾聖母之祥佛國往生更賴法王之<lb/>
力屬忌辰之斯屇痛仙馭以難追伏惟元德皇太后沙<lb/>
麓炳靈塗山毓德紀徽猷於彤管美播聲詩伸嚴祀於<lb/>
閟宮禮崇孝饗今皇帝表懷顧復深念劬勞感昊天罔<lb/>
極之恩崇净土有為之果毎值上仙之日克修衆善之<lb/>
因瞻十力之慈尊㑹五天之梵衆載嚴佛事式奉神遊<lb/>
元德皇太后伏願聞法靈山棲真内院念超三界髙臨<lb/>
解脫之方智入一乘早証摩耶之果今皇帝伏願金輪<lb/>
<pb n="KR4d0012_WYG_020-23a"/>
永固寳厯彌昌武庫櫜弓見逺夷之率服仙衣拂石同<lb/>
聖壽之延洪然後藩屏磐維固本枝於百世樞衡鼎鼐<lb/>
平懸象於三階羣官盡効於忠貞萬姓咸躋於仁壽<lb/>
　　　代僕射李相公承天節設齋讚佛文<lb/>
竊以六通應供從兠率以降生三藏契經假貝多而流<lb/>
布所以作羣迷之歸救述大事之因縁自夢叶於金人<lb/>
始俗傳於像教香花四事式陳於焚修鐘梵六時聿嚴<lb/>
於齋供爰植無邊之福用成衆善之因伏願尊號皇帝<lb/>
<pb n="KR4d0012_WYG_020-23b"/>
陛下位等金輪功周沙界道齊千佛澤被四生邊陲載<lb/>
戢於五兵府庫常盈於七寳御世比能仁之福統天同<lb/>
大梵之尊八部歸依六戎欵附華封祝聖克隆萬壽之<lb/>
期震旦興王永護一乘之法然後願朝野多慶興禮樂<lb/>
於三雍㝢縣無虞息烟塵於四鄙載洽淳熈之化同躋<lb/>
富庶之鄉凡在含靈並登正覺伏請表白<lb/>
　　　明德皇后中祥讚佛文<lb/>
伏以丙殿上仙四氣俄周於歲律祗園薦福一人方極<lb/>
<pb n="KR4d0012_WYG_020-24a"/>
於孝思是崇出世之良因以奉在天之神馭伏惟明德<lb/>
皇后髙丘襲慶沙麓儲祥作合神宗二紀式隆於陰教<lb/>
居尊長樂萬方同仰於母儀俄運逼於真遊固哀深於<lb/>
宸極今皇帝至仁守位盡禮事親慶方洽於承顔悲忽<lb/>
纒於曷恃家邦異制勉遵易月之規霜露永懐彌切因<lb/>
心之感𤣥寢已終於逺日忌辰爰及於中祥特就精藍<lb/>
䖍修凈供㑹南洲之開士崇西竺之妙縁庶慿大覺之<lb/>
深慈克証上生之聖果明德皇后伏願寳乘悟法花界<lb/>
<pb n="KR4d0012_WYG_020-24b"/>
棲神受佛記於雙林福星圖於百世今皇帝伏願萬靈<lb/>
薦祉千聖垂休壽考無疆克叶山呼之數干戈載戢永<lb/>
扶海晏之祥然後願親賢毓德於懿藩輔弼宣猷於宰<lb/>
府羣后竭輸忠之効庶邦堅共治之誠凡居普率之間<lb/>
共洽升平之化<lb/>
　　　太宗皇帝忌日讚佛文<lb/>
伏以軒遊已逺百年方仰於威神堯厯惟新萬乘彌深<lb/>
於孺慕每屬上仙之日益懷罔極之悲是崇衆善之縁<lb/>
<pb n="KR4d0012_WYG_020-25a"/>
式廣因心之孝伏惟太宗神功聖德文武皇帝握樞御<lb/>
極恭已臨民耀神武以混車書體至仁而懷動植焦勞<lb/>
致治早鍾厭代之期錫羨貽謀光啟卜年之祚今皇帝<lb/>
允膺帝籙誕擁天休紫壇隆升配之儀清廟著不祧之<lb/>
典晬容載穆聿嚴如在之靈諱日俯臨更極以時之感<lb/>
爰就布金之地仰瞻被衮之儀四衆翹誠千官就列遵<lb/>
竺乾之教修香積之齋用慿供佛之良因以奉在天之<lb/>
神駕太宗皇帝伏願髙居智地常御寳乘証大梵之尊<lb/>
<pb n="KR4d0012_WYG_020-25b"/>
嚴俯祐三千之界福丕圓於悠久彌昌億萬之年今皇<lb/>
帝伏願八表歸仁百靈薦祉西清聽斷垂裳臻大定之<lb/>
期東岱告成探策表無疆之算然後願黄扉良弼益光<lb/>
咨嶽之謀朱邸茂親克保維城之訓四氣咸均於嶰谷<lb/>
五兵永戢於靈臺凡居普率之間共樂淳熈之化<lb/>
　　　為中書相公作醮文<lb/>
竊以天道𤣥逺每居髙而聽卑神理聰明唯至誠而通<lb/>
感矧處最靈之列仰承洪覆之仁荷戩榖以居多被寵<lb/>
<pb n="KR4d0012_WYG_020-26a"/>
光而彌厚實懷憂於非據輙謝過於巳然伏念某本以<lb/>
諸生早塵貴仕再登廊廟驟正台衡徒竭寸誠無禆大<lb/>
政久辱髙位頗鬱具瞻當循名責實之秋處論道經邦<lb/>
之地萬錢賦禄但愧於素飡百度彌綸更聞於補職有<lb/>
妨賢路深畏官箴且慮徼福逾涯貪榮過分冒兹人爵<lb/>
或致身災是用䖍瀝至懷上祈𤣥造伏冀髙穹降鑒列<lb/>
緯儲祥察兹夕惕之心矜以時亨之幸少歆蠲潔俯納<lb/>
精誠垂祐顓䝉俾銷罪沴懇禱之至殞越無從<lb/>
<pb n="KR4d0012_WYG_020-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集巻二十<lb/>
</p>
<p>
</p>
  </div>
</body>
</text>
</TEI>
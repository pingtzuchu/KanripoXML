<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻十四</head>
    <p>
<pb n="KR4d0012_WYG_014-1a"/>
欽定四庫全書<lb/>
　武夷新集巻十四　　　　　宋　楊億　撰<lb/>
　　表狀三<hi>二十首</hi>
　　　代駙馬王都尉謝賜宅表<lb/>
臣某言今月某日中使某至奉宣聖㫖賜臣安逺門外<lb/>
永寧坊宅一區者恩寵便蕃心魂戰慄臣某中謝竊以<lb/>
功宣帶礪方聞賜第之榮業紹箕裘乃孚髙門之慶如<lb/>
臣者家承閥閱性劇顓䝉早違怙恃之慈靡及義方之<lb/>
<pb n="KR4d0012_WYG_014-1b"/>
訓每進修而自勵期孝謹之不衰俄被天光獲參戚里<lb/>
顧惟榮忝實越常倫敢謂俯降綸言特頒甲第棟宇式<lb/>
彰於輪奐堂皇更極於髙明渥澤所加方増華於魯館<lb/>
孱微何幸謬席寵於沁園愈懐氷谷之憂曷報乾坤之<lb/>
施臣無任感天荷聖激切屏營之至<lb/>
　　　代僕射李相公待罪表<lb/>
臣某言臣前日幸參法從獲奉宸游侍龍衮以當陽屬<lb/>
羽觴之無算遂成沉醉乃至先歸陪髙宴以未終辱具<lb/>
<pb n="KR4d0012_WYG_014-2a"/>
瞻而斯甚臣某中謝伏念臣齒髪將暮已踰知命之年<lb/>
血氣既衰夙抱負薪之疾念筋骸之如此固杯杓之不<lb/>
任矧乃奉屬車之清塵霑玉斚之餘瀝挹千日之味但<lb/>
覺沉迷瞻八彩之眉自成殞越況任當於衡軸而位冠<lb/>
於簮纓忽貽倒載之羞深負厚顔之媿省循斯極啓處<lb/>
靡遑敢不銘座自規覆觴為戒慕顔回之不飲同蘧瑗<lb/>
之知非庶貳過之或無冀已然之可贖仰祈𤣥造俯鑒<lb/>
下誠<lb/>
<pb n="KR4d0012_WYG_014-2b"/>
　　　代僕射李相公謝降詔慰諭表<lb/>
臣某言臣數日前獲陪鎬宴遽醉堯樽侍坐不任失儀<lb/>
斯甚仰陳奏牘方俟刑書忽䝉詔㫖以慰安稍息心顔之<lb/>
靦厚臣某中謝竊以飲不及亂載籍攸稱人而無儀國<lb/>
風所刺矧居三事之任親陪萬騎之遊瑶池之髙宴方<lb/>
酣湛露之皇恩載洽無温克之徳上奉當陽有倒載<lb/>
之羞見嗤行路玷名器之如此獲罪戻以是宜尚䝉覆<lb/>
幬之仁俯矜醉飽之失諒知非於既往永作戒於將來<lb/>
<pb n="KR4d0012_WYG_014-3a"/>
誓無沉湎之愆以辱崇髙之位悚惕之至啓處不遑臣<lb/>
無任云云<lb/>
　　　代陳州李相公陳情表<lb/>
臣某言臣聞匈奴未賔去病以之辭第先零尚熾充國<lb/>
由是請行臣雖至愚常慕前烈輒兹披露甘俟誅夷臣<lb/>
某中謝竊以無用之臣明君不畜彼其之子載籍攸譏<lb/>
況臣爵為通侯任居方鎮權兼節鉞位峻台槐厚禄萬<lb/>
鍾空負素飱之媿元戎十乗莫伸汗馬之勞方今邊候<lb/>
<pb n="KR4d0012_WYG_014-3b"/>
多虞軍書尚警朝廷未得以髙枕帷幄頗聞於運籌而<lb/>
臣世受國恩身膺閫寄禽息鳥視徒自取於便安烽舉<lb/>
燧燔曽不思於効用豈人言之可畏實鬼瞰以是憂每<lb/>
念及兹毛髪俱聳伏望尊號皇帝陛下曲迴𤣥造洞鑒<lb/>
丹誠許於戎旅之間乃至重難之處賜之驅䇿俾効疲<lb/>
駑焚老上之龍庭誓殱餘孽褁伏波之馬革庶畢乃心<lb/>
憤發由衷兢惶俟命干冐宸嚴云云<lb/>
　　　第三表<lb/>
<pb n="KR4d0012_WYG_014-4a"/>
臣某言臣近者再貢封章備傾忠欵忽奉優詔未賜允<lb/>
俞俯僂無從殞越於下臣某中謝竊以賈生一匹夫耳<lb/>
乃願係於單于卜式彼何人斯猶誓死於南越況臣職<lb/>
居連帥位冠列藩大斾髙牙任雄節制貂冠蟬冕地峻<lb/>
公台端居無汗馬之勞竊禄有懸貆之誚矧惟家世際<lb/>
㑹國朝爰念先臣逮事太祖契風雲之嘉㑹被雨露之<lb/>
殊私乃至延賞後昆冐榮昭代而不能圖勲竹帛濟美<lb/>
箕裘但恃夤縁仰希覆幬負乗致冦必自取於顛擠懐<lb/>
<pb n="KR4d0012_WYG_014-4b"/>
安敗名實有孤於豢養况今斧扆尚煩於旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>邊陲未<lb/>
掃於攙搶帷幄之臣方圖於廟勝介胄之士咸願於身<lb/>
先如臣忠烈之餘況忝崇髙之位苟貪寵禄輙避征行<lb/>
何以報累朝之恩何以塞輿人之誦伏望尊號皇帝陛<lb/>
下恕以再三之瀆鑒兹丹赤之誠俾執干戈以守方靣<lb/>
況臣齒髪雖暮亦可强飯於㢘頗膽氣未衰豈媿横行<lb/>
之樊噲誓約齎而絶漠願喋血以鏖兵執金鼓以長驅<lb/>
殞鋒鏑而無恨憤悱斯極陳述尤煩干冐宸嚴期於得<lb/>
<pb n="KR4d0012_WYG_014-5a"/>
請<lb/>
　　　謝降詔不允所請表<lb/>
臣某言臣近者不自揣循輒傾愚瞽屢陳奏牘上扣天<lb/>
閽罄犬馬之誠葢思報主犯雷霆之怒豈敢顧身方懐<lb/>
惟谷之憂忽降封泥之詔靡加罪戾曲示襃揚撫已無<lb/>
從戴恩彌厚臣某中謝伏念臣論材甚薄冐寵居多領<lb/>
近輔之雄藩據中台之顯位賦禄至厚殆踰千户之封<lb/>
衛社無功空忝三軍之帥徒宴安於富貴實靦厚於心<lb/>
<pb n="KR4d0012_WYG_014-5b"/>
顔屬邊戍之未寧固戎臣之思奮係單于之頸孰不有<lb/>
心搴翖侯之旗人皆賈勇爰述乃誠之懇迫兼陳奕世<lb/>
之夤縁以至徴前朝戚屬之家未嘗避一時軍旅之役<lb/>
被堅執銳必誓於身先冐刃推鋒庶求於死所少塞素<lb/>
餐之謗免貽青史之羞徒罄勤拳終成孟浪瀆尊不已<lb/>
既罹犯上之愆獲罪攸宜合正投荒之典豈謂尊號皇<lb/>
帝陛下俯矜僣越特示優容未寘金科曲頒芝檢八行<lb/>
睿㫖備極於丁寧一介微軀豈勝於殞越仰戴乾坤之<lb/>
<pb n="KR4d0012_WYG_014-6a"/>
造曷酬雨露之私臣無任云云<lb/>
　　　求解職領郡表<lb/>
臣某言臣幸塵近列獲掌命書既無補於休明豈合披<lb/>
於誠慊葢内懐於危迫須不避於誅鋤臣某中謝伏念<lb/>
臣本出寒微且非茂異由先朝而筮仕預祕殿之讎書<lb/>
叨結綬於士林久濫巾於冊府幸值崇文廣武聖明仁<lb/>
孝皇帝陛下紹隆丕祚首霈鴻恩擢踐諫垣驟登閨籍<lb/>
屬刋修於國典亦陪厠於史官既終麟筆之功復遂隼<lb/>
<pb n="KR4d0012_WYG_014-6b"/>
旟之便洎言歸於京闕方接武於班行遽䝉慎柬之私<lb/>
得齒代言之末地居禁掖日奉内朝官曹所謂於清華<lb/>
職業唯専於潤色内顧草茅之賤已懐負乗之慙既積<lb/>
日以彌多愈循涯而自失然念有犯無隠臣誠由是上<lb/>
通居髙聴卑天道於焉下濟臣所以扣帝閽而自述冐<lb/>
蕭斧以無疑葢念臣扶侍慈親提挈賤累旅寓輦轂三<lb/>
十口有餘離去鄉闗四千里而遠只請本官之俸給别<lb/>
無負郭之生涯衣食所資盡出於是乃至庭闈之㫖甘<lb/>
<pb n="KR4d0012_WYG_014-7a"/>
或闕晨夕之饘粥屢空臣母見臣窘急棲遲動静嗟憫<lb/>
欲將諸弟南歸故鄉丐索親姻庶圖存活臣親弟化有<lb/>
妻孥數口寄止潤州一房伶俜都無所託家貧既難於<lb/>
團聚俸薄不可以分霑窮餓流離誠堪軫念臣又有親<lb/>
弟倚等見臣資儲乏絶藜藿靡充且欲客遊違離膝下<lb/>
臣母鍾愛尤甚不忍令漂泊道塗進退徬徨莫知為計<lb/>
臣未嘗不拊心太息危坐端憂泣涕漣如方寸亂矣葢<lb/>
由臣竊代耕之禄莫能為工為商乏適時之才以至不<lb/>
<pb n="KR4d0012_WYG_014-7b"/>
堪不可侏儒之耕田力作且不及人子雲之篆刻雕蟲<lb/>
終非曉事萃兹短拙以至窮困然臣學古入官出身事<lb/>
主含毫弄翰豈甘為腐爛之儒露冕褰帷所願作循良<lb/>
之吏伏望陛下矜臣危蹙之懇察臣激切之心罷去綸<lb/>
掖之資假以藩條之任於蘇湖常潤等處令典一州庶<lb/>
獲養親兼諧聚族魚鹽稍賤聊救於食貧水薤是規終<lb/>
期於報政幸免翳桑之困永衘魏闕之恩瀝血籲天必<lb/>
期得請干犯宸嚴臣無任云云<lb/>
<pb n="KR4d0012_WYG_014-8a"/>
　　　再乞解職表<hi>寫畢有銀臺之命因不敢復上</hi>
臣某言臣近寫危誠備形尺奏輙冐萬死仰叩九重瀝<lb/>
懇雖達於雲天俟命已逾於旬浹徒浼葢髙之聴未䝉<lb/>
惻隠之仁臣某中謝竊以國家澄汰品流登進茂異至<lb/>
於典掌誥命步武掖垣乃推擇之所先葢宦遊之最美<lb/>
禮秩殊厚班著頗崇三殿内朝日趨翔於文陛六飛法<lb/>
從時陪扈於屬車常瞻咫尺之顔專裁寛大之詔此固<lb/>
山東逢掖夙夜禱祠之所求也如臣出於遐陬本無長<lb/>
<pb n="KR4d0012_WYG_014-8b"/>
技得厠從臣之末獲司王者之言此乃羊服虎皮鷃披<lb/>
隼翼固陋之質榮幸踰涯又豈敢厭承明之深嚴願辭<lb/>
侍從之職去長安之全盛求領卑濕之邦葢桂玉之所<lb/>
煎恐溝隍之行及涸鱗在轍將懸肆而有期窮猿奔林<lb/>
諒擇木之何暇既堪憂於四壁亦難事於三緘葢念臣<lb/>
職雖詞臣身乃覉客扶老擕幼去里離邦良賤相從三<lb/>
十餘口衣食所給並出於臣且無負郭之田園固乏滿<lb/>
堂之金玉凡百經費只仰俸緡至若管庫之微亦有走<lb/>
<pb n="KR4d0012_WYG_014-9a"/>
卒以執御幸從大夫之後不可徒步而趨朝又須分錢<lb/>
刀以僦奴市芻粟而飼馬用度非一悉數難周並出於<lb/>
本官俸錢二十五貫中更無他給供甘之養多闕量入<lb/>
之費屢殫饘粥餬口之不充進退觸藩之無計原憲誠<lb/>
知其非病介推豈可以不言竊念臣獲掌命書四更年<lb/>
籥同列之内或䝉添給俸錢乃至次補皇華將命藩邸<lb/>
並霑濡潤迭被恩私唯臣貧悴絶倫照臨靡及臣未嘗<lb/>
不内自循省惕然戰兢葢由臣蟠木之姿偶厠皇王之<lb/>
<pb n="KR4d0012_WYG_014-9b"/>
器濫竽之吹謬叅韶䕶之音才不逮於等儕寵難希於<lb/>
均及然而皇帝陛下已從誤聴置在司言過咎未彰不<lb/>
欲令其襆被含容至大又豈忍於置淵所以令臣竊位<lb/>
妨賢貪榮就列漢臣之餓且欲死難免侏儒之嗤孔徒<lb/>
之病不能興敢懐子路之愠行作若敖之餒鬼徒辱甘<lb/>
泉之從官實由臣無寸長之可稱有五短而為累不能<lb/>
闢土殖榖竭力以事親反乃束帶立朝素飡而辱國致<lb/>
滫瀡之養莫奉於庭闈期功之親將罹於凍餒困窮至<lb/>
<pb n="KR4d0012_WYG_014-10a"/>
此職臣之由臣母將挈婢媪而歸故鄉庶圖存活臣弟<lb/>
先有妻孥而寄外郡並絶供須更有親弟倚等皆欲遊<lb/>
索江淮捨親而去臣之危迫何以自安雖前表之罄情<lb/>
恐至仁之未察再兹剖露不避縷煩伏望陛下霈曲成<lb/>
之私矜倒懸之急尚恕觸鱗之罪未加禦魅之刑察以<lb/>
江湖之間魚米甚賤晨夕之養甘滑可期恢孝治之風<lb/>
推恩逮下體髙明之徳以欲從人特於蘇湖常潤等州<lb/>
假一郡之寄至於宣布皇澤撫養黎氓聖人有言尚東<lb/>
<pb n="KR4d0012_WYG_014-10b"/>
周之可冀循吏何遠豈西漢之難偕三牲儻獲於承顔<lb/>
五月誓期於報政然臣素知㢘恥無所僥求固於官常<lb/>
不敢貪冐只希罷免非望改遷以七人補衮之資荷千<lb/>
里頒條之寄於臣之分所得已多況今多士盈庭君子<lb/>
在位如臣之比寔繁有徒至於潤色鴻猷羽儀瑣闥儻<lb/>
加慎柬何患乏材若臣者苟䝉錫類之仁得遵量力之<lb/>
訓烏鳥反哺但期躑躅於一枝鰌鱓並迯豈足盈虚於<lb/>
九罭披肝瀝血顒俟允俞干犯宸嚴臣無任云云<lb/>
<pb n="KR4d0012_WYG_014-11a"/>
　　　代鴻臚陳少卿謝男知制誥表<lb/>
臣某言臣第三男祕書省著作郎直史館堯咨伏奉制<lb/>
命特授右正言知制誥者恩覃貝闕慶集蓬門荷奨擢<lb/>
以非常但兢榮而失㨿臣某中謝竊以典掌詔令步武<lb/>
掖垣參斑綴於赤墀陪豫遊於清蹕自非髦彦豈副選<lb/>
掄臣男堯咨學謝淹通才非茂異趨庭禀訓慙無詩禮<lb/>
之規束帶効官已玷圖書之任豈謂尊號皇帝陛下俯<lb/>
垂柬拔特超羣倫俾升雞省之近司對演龍綸之雅誥<lb/>
<pb n="KR4d0012_WYG_014-11b"/>
況堯咨冠甲科之選早媿非宜通閨籍已來殊為未久<lb/>
便掌大君之書命輙與先生而並行俯僂雖訓以益恭<lb/>
負乗且虞於致冦實光生於舉族但感極於寸心涕泗<lb/>
不覺以沾濡魂爽更驚於飛越葢念臣孱微緒息叢集<lb/>
寵光長男堯叟忝塵宥密之司翊賛樞機之務雖夙夜<lb/>
之誠益勵而乾坤之造彌深次男堯佐冐寵周行兼榮<lb/>
史閣出分憂寄式涖藩垣而臣亞秩象河方慚厚禄趨<lb/>
朝辯色尚玷清班渥澤薦臻鴻私累洽雖籍時來之幸<lb/>
<pb n="KR4d0012_WYG_014-12a"/>
常憂鬼瞰之災今堯咨又拜命於九重復冐榮於四禁<lb/>
蚊蚋賤質諒何力以負山葵藿微生但傾心而向日聚<lb/>
首唯懐於感咽捐軀誓報於高明<lb/>
　　　百官請聴政第三表<lb/>
臣某等言臣等今者兩陳章奏備瀝懇誠因遺誥之明<lb/>
文請臨軒而聴政猥奉答詔未賜允俞羣情悚惶不敢<lb/>
寧處臣某等中謝竊以寰海至廣事有萬機家國異宜<lb/>
理非一致恭惟皇帝陛下至孝之徳上通神明宅憂已<lb/>
<pb n="KR4d0012_WYG_014-12b"/>
來哀動左右永懐罔極痛深創鉅乃於聴斷未忍躬親<lb/>
而況長樂上仙顧命斯在奉常掌禮典訓具存葢以宵<lb/>
旰務煩君人位重萬方仰戴不可以諒隂百度財成豈<lb/>
宜於曠廢故前代酌中而立制治命鄭重而為言伏望<lb/>
稍抑至懐仰遵遺㫖念宗社之大計稽載籍之舊章俯<lb/>
徇輿情臨决庶政所冀百執各揚於乃職羣臣獲覩於<lb/>
清光慰中外之翹誠副華夷之徯望臣等無任祈天俟<lb/>
命兢惶激切之至<lb/>
<pb n="KR4d0012_WYG_014-13a"/>
　　　代冦相公讓恩命第一表<lb/>
臣某言今月七日内降白麻伏奉制命䝉恩授臣依前<lb/>
尚書兵部侍郎同中書門下平章事集賢殿大學士加<lb/>
食邑五百户食實封貳伯户仍賜推忠協謀佐理功臣<lb/>
餘如故者寵靈自天戰跼無地臣某中謝竊以平章庶<lb/>
政調爕大鈞鎮撫四夷彌綸百度使卿士各任其職隂<lb/>
陽不失其和此宰輔之任也葢位峻公臺禮絶羣后故<lb/>
成周論道之際無其人即闕三公之官炎漢責實之秋<lb/>
<pb n="KR4d0012_WYG_014-13b"/>
乏其才即虚丞相之府況今延鴻啓祚睿哲膺期自非<lb/>
命世之賢曷處持衡之地伏念臣識慙宏遠學媿淹通<lb/>
比肩諸生謬中太常之第自結明主誤承先帝之知擢<lb/>
於等夷置之宥密尋一麾而出守未期歲以來朝復陪<lb/>
三事之班獲議萬機之政屬先皇求理之日實下臣盡<lb/>
瘁之時一心匪石以徒堅衆口爍金而彌甚先朝曲加<lb/>
覆露終示保全止解職於宰司俾分憂於侯閫適偶重<lb/>
熈之運益隆乃眷之人盟津境壓於洪河左馮地雄於<lb/>
<pb n="KR4d0012_WYG_014-14a"/>
秦甸至於岐下亦控隴西莫非作翰之邦並荷長人之<lb/>
寄暨言旋於魏闕方厠跡於周行忽進秩於秋卿式剸<lb/>
煩於天邑浩穰為政曽無利刄之可稱俯仰從公常懼<lb/>
素餐之興謗俄總司於邦計已薦革於歲華徒竭誠明<lb/>
莫禆旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>豈謂特頒恩制擢預宰衡況四海具瞻一人<lb/>
注意謀無前筯曷以承三接之顔智類挈缾豈足増九<lb/>
鼎之重諒諠譁之可畏固踧踖之靡遑湏瀝懇誠乞停<lb/>
寵渥伏望尊號皇帝陛下俯迴宏鑒式徇至公申飭有<lb/>
<pb n="KR4d0012_WYG_014-14b"/>
司追寢前詔儻絲綸之命特輟於已行即名器之崇庶<lb/>
無於虚授情非飾譲言悉由衷仰瀆宸慈期於得請<lb/>
　　　第二表<lb/>
臣某言臣近叨恩制擢踐台司尋貢讓章備陳誠欵忽<lb/>
奉答詔未賜允俞捧讀兢憂罔知所措臣某中謝竊以<lb/>
弼諧之任中外式瞻授受之間古今攸重葢所以平章<lb/>
邦國之政輔相天地之宜作元首之股肱為大川之舟<lb/>
檝舉不失徳乃助懸象之著明用非其人或致處士之<lb/>
<pb n="KR4d0012_WYG_014-15a"/>
横議如臣者學非稽古才媿適時徒以際㑹先朝踐揚<lb/>
華貫佐萬機之務曽無補衮之勞叅四輔之班莫著和<lb/>
羮之効乃至分憂於藩閫未嘗報政於闕庭神臯剸割<lb/>
以非長㑹府經綸而無狀顯官重禄所得已多負乗素<lb/>
飱貽譏斯甚豈足副蒼生之徯望踐黄閣之崇髙用短<lb/>
綆以汲深泉自知不逮擢散材而搆大厦人誰謂宜方<lb/>
今循名責實之秋為官擇人之際搢紳百執猶或慎於<lb/>
柬求廊廟三階豈可輕於進用内省尤熟非據是憂伏<lb/>
<pb n="KR4d0012_WYG_014-15b"/>
望尊號皇帝陛下體𤣥造之無私鑒丹誠之難奪念名<lb/>
器之重非可以假人矜斗筲之微不令於踰量追寢前<lb/>
詔以示至公干犯宸慈期於得請<lb/>
　　　第三表<lb/>
臣某言臣近者再陳尺奏願寢渥恩顒俟帝俞庶逃物<lb/>
議而綸言薦降天聴彌髙捧對周章魂守飛越臣某中<lb/>
謝竊以持衡之地非賢勿居必須契上𤣥之心然可委<lb/>
大鈞之任是以傅説帝賚之弼乃膺爰立之求吉甫嶽<lb/>
<pb n="KR4d0012_WYG_014-16a"/>
降之神式佐中興之運舉協民望伊尹所以格天用非<lb/>
時髦匈奴或至輕漢葢古今之所重垂方䇿以具存矧<lb/>
乃睿哲承祧百度思理宰衡當國四海式瞻詢謀所歸<lb/>
責任尤重況今水旱之後多流離轉徙之民金革未寧<lb/>
有倔强不臣之虜論兵帷幄首咨决勝之籌議政巖廊<lb/>
先務富人之術苟非通霸王之大略負匡濟之宏才何<lb/>
以増三光之明何以慰率土之望如臣者識靡詳於國<lb/>
體名不動於朝倫但懐孤直之心實昧經綸之業猥升<lb/>
<pb n="KR4d0012_WYG_014-16b"/>
鼎席式代天工伏櫪之姿諒難致逺挈缾之量誠合戒<lb/>
盈雖豁達大度之見容顧萋斐羣言之可畏受爵不讓<lb/>
恐貽載籍之嗤自知者明敢冐公朝之寵俯僂靡安於<lb/>
下懇再三須黷於至尊伏望尊號皇帝陛下念台宰之<lb/>
司禮秩甚峻當宵旰之際毗倚非輕察下臣量力之心<lb/>
寢外庭已行之命庶具瞻之地無媿於蒼生亦竊位之<lb/>
譏不玷於青史臣之愚慊罄盡於斯仰叩宸嚴必望俞<lb/>
允<lb/>
<pb n="KR4d0012_WYG_014-17a"/>
　　　代中書密院待罪表<lb/>
臣某等言臣等聞無用之臣明君靡畜不才之木良匠<lb/>
所捐雖天地之心專務於匿瑕含垢而邦國之典所重<lb/>
於黜幽陟明既内省以不遑須上言而自劾臣某等中謝<lb/>
竊以鼎鉉之司是處弼諧之任樞機之地葢叅宥密之<lb/>
謀率土具瞻一人注意庶政並從於闗决當陽每示<lb/>
於諮詢自非藴經邦成務之才負尊主庇民之術運竒<lb/>
兵於堂上外鎮撫於四夷畫成算於幄中遠决勝於千<lb/>
<pb n="KR4d0012_WYG_014-17b"/>
里致穆清垂裳而無事蒸黎擊壤以不知乃可備元首<lb/>
之股肱始免玷公朝之名器如臣等性皆庸昧識本空<lb/>
踈曽乏寸長篾聞片善薦階通顯並出遭逢寵榮葢值<lb/>
於時來崇進非由於徳舉乗軒竊位深懐衛鶴之慙食<lb/>
肉無謀甘被魯人之誚一昨控弦入冦挿羽徴師萬旅<lb/>
戒嚴四鄙入保負扆臨軒而旰食列城摩壘以交鋒爟<lb/>
火延袤於兩河武帳便蕃於三接而臣等當前席之際<lb/>
既不能啓沃而矢謩逮羣居之時又不能僉同而建議<lb/>
<pb n="KR4d0012_WYG_014-18a"/>
徙薪取譬無智者先見之明借筯前籌乏愚夫一得之<lb/>
慮乃至鳴鏑漸侵於甸服翠華將議於時巡櫛沐之勞<lb/>
猶切愛君之志金革之事請嚴責帥之科尊號皇帝陛<lb/>
下運上聖之沉機排羣言之妄作獨建非常之斷用宣<lb/>
大定之功親御六師盡䕶諸將連甍徯后家若解於倒<lb/>
懸案節勞軍人盡同於挾纊果上𤣥之助順致驕子之<lb/>
乞盟遂繼好於交兵永輸誠而保塞玉帛通歡於絶域<lb/>
干戈載戢於中原實九廟之降靈開萬世之美利集兹<lb/>
<pb n="KR4d0012_WYG_014-18b"/>
巨伐並出宸襟若信諸臣幾誤大事乃至二城䧟沒比<lb/>
户驚騷多轉死於溝隍或不免於鋒鏑黄屋深在予之<lb/>
責丹詔形罪已之言搆厲階之若斯亦廟謨而安在臣<lb/>
等誠慙短拙共媿迂踈自知甚明豈敢昧於方寸不能<lb/>
者止況昭著於格言若冐寵於清朝且偷安於顯位其<lb/>
如螢爝之耀既無助於三光腹背之毛亦何資於六翮<lb/>
徒積素餐之謗更貽瞰室之殃伏望陛下推賞罰於至<lb/>
公示勸懲於來者責以彌縫之無狀暴其輔佐之非才<lb/>
<pb n="KR4d0012_WYG_014-19a"/>
誕告萬方申儆百執拘於司敗用正常刑然後𤣥徳升<lb/>
聞可召和平之氣彛倫攸叙更無僥倖之人克臻治定<lb/>
之期永固延鴻之祚豈但臣等幸甚實亦天下幸甚<lb/>
　　　答詔<lb/>
　勅某等省所上表待罪事具悉去歲獯戎犯塞河朔<lb/>
　用兵自秋則邊壘戒嚴及冬則鐵騎深入羽書日至<lb/>
　烽火相望洎朕乗革輅以親征召兵車而赴㑹俄通<lb/>
　信使遂結歡盟葢圖四鄙之平寧以致兆民之安泰<lb/>
<pb n="KR4d0012_WYG_014-19b"/>
　無爽懐柔之道且成息戰之功復念兩河之間屯軍<lb/>
　斯久凋弊滋甚殺傷亦多是以班旋之初時下哀痛<lb/>
　之詔姑務省已以表恤人而卿等左右朕躬周旋機<lb/>
　務獻納皆能於無隠扈從俱謂於有勞況今異域纔<lb/>
　通干戈雖戢吾民初復閭里未完誠宜各罄嘉謀共<lb/>
　恢逺略思撫御於荒徼勤惠養於瘡痍副我任賢之<lb/>
　心成爾致君之業何乃過為引咎同此上章然瀝懇<lb/>
　以甚専在睠懐而方切況記功録善乃是予衷歸過<lb/>
<pb n="KR4d0012_WYG_014-20a"/>
　責人殊非朕志勤矚之意所宜體之故兹詔示想宜<lb/>
　知悉<lb/>
　　　代中書密院謝降詔表<lb/>
臣某等言臣等昨以戎騎侵騷邊城震駭兵鋒日警煩<lb/>
車駕之省方羽衛天旋紆詔書而罪已葢帷幄前籌之<lb/>
無狀固氷淵内省之不遑共拜封章甘俟刑典忽承芝<lb/>
檢深諭絲言載推善下之仁曲恕已然之咎丁寧備至<lb/>
啓處無從臣某等中謝伏念臣等皆是瑣才濫塵貴仕<lb/>
<pb n="KR4d0012_WYG_014-20b"/>
參鼎司之調爕靡副民瞻預機務之彌綸莫熈帝載一<lb/>
昨控弦犯塞造膝論兵侍宸扆於穆清奉憂勤於旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
備堯岳疇咨之列曽乏謨猷厠周臣同徳之倫空堅誠<lb/>
節乃至引弓深入挿羽交馳俯逼洪河頗驚近甸樽爼<lb/>
之畫媿千里之折衝霜露之行勞六龍而展義方式遏<lb/>
於亂略乃大庇於生民致款塞之乞盟將止戈而不用<lb/>
此葢尊號皇帝陛下契上𤣥之眷命考前代之令猷姑<lb/>
務遠圖昭示大信排盈庭之衆議克彰獨斷之明許絶<lb/>
<pb n="KR4d0012_WYG_014-21a"/>
域之通歡式啓太平之業並繄睿算集此殊庸臣等徒<lb/>
媿備員莫能補職當前席憂邊之際既無决勝之謀及<lb/>
登壇擇帥之初又闕指蹤之効固乏廟堂之遠略曷逃<lb/>
鄉校之深譏亦竊位以胡顔輙上言而請罪合議三章<lb/>
之法以慰諸夏之心而陛下體成湯之至仁尚兹引咎<lb/>
恢漢髙之大度曲示包荒頒紫詔以封泥霈鴻恩於踈<lb/>
網靡斥歸於散地特矜免於常刑戴𤣥造以難勝揣丹<lb/>
衷而失據溟渤之量雖表於納汙駑蹇之姿何能於致<lb/>
<pb n="KR4d0012_WYG_014-21b"/>
遠敢不共加䇿勵同切傾輸寸有所長庶伸於後効退<lb/>
思補過恭佩於前言用畢微生少酬洪覆臣等無任云<lb/>
云<lb/>
　　　代三司劉密學謝表<lb/>
臣某言臣一昨以典掌邦計經度軍儲奉鑾輅以省巡<lb/>
憂職司之廢闕屬王師之振愷幸𤣥造以包荒雖未正<lb/>
於典刑亦不遑於官次輙陳封奏願解事權猥辱詔書<lb/>
靡俞誠請臣某中謝伏念臣早塵官牒莫振時名爰自<lb/>
<pb n="KR4d0012_WYG_014-22a"/>
先朝謬升通籍嘗出司於漕輓亦共治於方州無心計<lb/>
以可稱唯詔條之是守幸偶飛龍之慶復叅流馬之權<lb/>
紅粟轉輸曷致九年之蓄青蒲伏奏時親三接之顔尊<lb/>
號皇帝陛下過聴庸虚特加委任錦帳正名於郎署牙<lb/>
籌貳秩於省闈歲律未周天慈彌渥特改中樞之近職<lb/>
旋兼㑹計之劇司刄非可以投虛力豈任於負重夙夜<lb/>
匪懈雖不敢以告勞名器假人但深虞於致冦俄屬羽<lb/>
書狎至黄屋親征當萬乗之時巡有千金之日費急於<lb/>
<pb n="KR4d0012_WYG_014-22b"/>
星火繁若米鹽雖内罄於丹心終仰繄於洪覆免拘司<lb/>
敗保全之徳已深復涖厥官靦冐之顔斯厚遂瀝由衷<lb/>
之懇乞從解職之文而陛下靡懲尸禄之愆尚恕呌閽<lb/>
之僭特頒優詔俯及下臣示絲綸存恤之言慰芒刺兢<lb/>
憂之抱敢不恭膺聖訓益勵愚誠罄一心以事君更堅<lb/>
報効展四體以率職用補曠遺庶竭顓䝉少酬萬一臣<lb/>
無任云云<lb/>
　　　代中書密院請舉樂第三表<lb/>
<pb n="KR4d0012_WYG_014-23a"/>
臣某等言臣等近以園寢即安已畢公除之制宗祧升<lb/>
祔克修吉祭之儀殆兹踰月之間尚闕在懸之奏遂共<lb/>
徴於典故輙再上於封章猥奉詔書未垂俞允天聴彌<lb/>
髙而是懼輿情若厲以不遑臣某等中謝竊以備樂之<lb/>
作與天地以同和變禮之文實古今之共守在漢即易<lb/>
月之後更無遏密之儀暨唐乃配廟已還便申宴享之<lb/>
樂沿襲於兹而為盛典訓繇是以具存伏況丙殿升遐<lb/>
已終於逺日閟宫合食既祔於神宗公私之間情禮俱<lb/>
<pb n="KR4d0012_WYG_014-23b"/>
畢而尊號皇帝陛下猶切永懐之痛靡遵順變之規至<lb/>
於九成治世之音八佾象功之舞皆所以導羣情於和<lb/>
樂昭盛徳之形容既以諧於人神且用調於律吕而乃<lb/>
寢停雅奏度越禮文雖明詔形未忍之言而厯代有酌<lb/>
中之制矧今雲門大吕將薦於圜丘湛露鈞天合施於<lb/>
廣宴省方巡狩亦陳詩而觀風臨軒㑹朝當作樂以侑<lb/>
食横汾展豫既伸簫鼓之娛破虜勤歸固有愷歌之盛<lb/>
國之大事實在於兹伏望陛下採羣臣之瞽言稽前朝<lb/>
<pb n="KR4d0012_WYG_014-24a"/>
之成式特詔執事申明舊章命協律而考雅音俾廣庭<lb/>
而陳法曲盡善盡美用還正始之風不愆不忘率由方<lb/>
䇿之訓豈獨臣等幸甚實亦天下幸甚<lb/>
　　　謝允舉樂表<lb/>
臣某等言臣等近者累拜封章請陳雅奏伏奉批答特<lb/>
賜允俞臣某等中謝伏以尊號皇帝陛下執契承祧垂<lb/>
裳御宇考質文而稽古體慈儉以化人推翼翼之小心<lb/>
臨下以簡罄蒸蒸之大孝率禮無違爰自長樂登遐紫<lb/>
<pb n="KR4d0012_WYG_014-24b"/>
宸永慕易月之制早過於禫除復土之儀克終於園寢<lb/>
先逺之期已畢升祔之禮既行未陳韶濩之音頗鬱人<lb/>
神之望臣等竊尋方䇿實有典章輙扣髙明罔虞進越<lb/>
誠以鑾輅時巡而展義輿師景從以戒嚴旂常羽衛以<lb/>
森羅文物聲明而震耀鼓吹之作既有助於軍容旅愷<lb/>
之儀亦以獻其戎捷式宴用均於慈惠親民況採於聲<lb/>
詩儻金奏之克諧乃虎賁之増氣葢公朝之大事有厯<lb/>
代之成規是用傾肺腑以上言仰雲天而俟命覬九重<lb/>
<pb n="KR4d0012_WYG_014-25a"/>
之垂聴在三黷以寕辭忽窺明詔之文實慰羣臣之望<lb/>
豈惟酌中之訓允叶於前經固亦盡善之音式昭於盛<lb/>
徳歡抃之至踊躍彌深<lb/>
　　　謝弟倚特賜進士第二等及第表<lb/>
臣某言臣親弟進士倚伏䝉聖慈特賜本科第二等及<lb/>
第者恩出公朝慶深寒族感激之至抃蹈無從臣某中<lb/>
謝伏念臣爰從㓜歲即喪所天無負郭之田園以供糊<lb/>
口有既孤之弟妹俱未成人世家漸墜於衣纓旦暮將<lb/>
<pb n="KR4d0012_WYG_014-25b"/>
淪於溝壑臣是以激昂志節博涉藝文割愛遊方出身<lb/>
事主自神宗之御極忝仙殿之讎書跡遊君子之林月<lb/>
賦上農之禄爰歸故里親奉安輿盡挈孤遺寓居輦轂<lb/>
臣弟適當㓜稚早失義方春誦夏弦再親加於教導羮<lb/>
藜含糗固均給於有無殆踰既冠之年輙齒命鄉之薦春<lb/>
官較藝幸預奏名日昊臨軒躬承明試方懼吹竽之濫<lb/>
敢希中鵠之榮尊號皇帝陛下簡在宸襟形於清問<lb/>
俯念司言之近列特推延賞之深仁擢自羣倫寘於科<lb/>
<pb n="KR4d0012_WYG_014-26a"/>
級仍載頒於睿㫖更超踐於等夷側聴徳音感深骨髓<lb/>
傳聞私室喜動庭闈顧同氣之至親荷自天之殊澤榮<lb/>
過始望事出非常内省微軀上銜厚施非土木之無識<lb/>
豈不知恩顧龜蛇之甚微猶能報徳誓匪躬而自効庶<lb/>
畢命以為期臣無任云云<lb/>
　　　請舉樂第二表<lb/>
臣某等言臣等近者共援典故同拜封章願遵方䇿之<lb/>
文式舉咸韶之奏猥䝉答詔未允下誠搢紳之間啓處<lb/>
<pb n="KR4d0012_WYG_014-26b"/>
無措臣某等中謝竊以禮經制作之意家國異宜載籍<lb/>
沿襲之規古今共守葢前代立訓允叶於酌中故聖人<lb/>
抑情不忘於俯就簡編所紀軌範攸存恭惟尊號皇帝<lb/>
陛下濬哲在躬欽明撫運孝思光格徳教誕敷然而祗<lb/>
率典常疇咨故實是彛是憲不愆不忘伏況丙殿上<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>
雲陵復土公除已久吉祭屢行新榖既升爰載周於天<lb/>
吏閟宫有侐早昭配於神宗中外之間情禮俱畢而乃<lb/>
享宴之際金石未陳莫循舊章深鬱羣望矧惟大樂之<lb/>
<pb n="KR4d0012_WYG_014-27a"/>
作同和於二儀飫賜之恩示慈於百辟六代並舉乃盛<lb/>
徳之是觀三年不為亦雅音之將壊苟自圖於緘黙靡<lb/>
再黷於髙明廢稽古之大猷誠有位之深責伏望陛下<lb/>
俯遵輿誦啓迪前規特詔有司奉行故事聿舉在懸之<lb/>
樂誕揚治世之音崇徳象功光昭於鴻業來儀率舞延<lb/>
集於嘉祥俾人神之克諧致天地之交泰豈惟臣等幸<lb/>
甚實亦天下幸甚<lb/>
　<lb/>
<pb n="KR4d0012_WYG_014-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集巻十四<lb/>
</p>
<p>
</p>
  </div>
</body>
</text>
</TEI>
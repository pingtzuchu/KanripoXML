<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻五</head>
    <p>
<pb n="KR4d0012_WYG_005-1a"/>
欽定四庫全書<lb/>
　武夷新集巻五　　　　　　宋　楊億　撰<lb/>
　　詩五<hi>一百八首</hi>
　　　送章頔寺丞之巴陵<lb/>
涔陽從事有嘉聲外計封章薦姓名再命便為千室宰<lb/>
于飛又岀九重城腰懸銅墨才猶屈吟對江山思轉清<lb/>
楚客十年偏遂意秋風滿筯紫蓴羔<lb/>
　　　外弟張湜西遊<lb/>
<pb n="KR4d0012_WYG_005-1b"/>
六年隨我客梁園西上孤飛徹九門抱璞有瑕唯歎命<lb/>
泣岐無託更銷魂秦關百二聊乗興漢牘三千待叫閽<lb/>
赤日炎風兩京道文章滿腹與誰論<lb/>
　　　章羣下第東歸<lb/>
卓斚修詞有古風計偕西上劇飄蓬梁園失意三春月<lb/>
閩嶺思歸一畝宫且喜還家儀舌在莫嗟為客趙囊空<lb/>
九天下詔崇儒術好絶韋編待至公<lb/>
　　　賀資政學士王侍郎<lb/>
<pb n="KR4d0012_WYG_005-2a"/>
瀝懇青規一動帝心秋曹月殿寵光深論思東序清閒宴<lb/>
偃息西崑翰墨林私第藏書皆有副公庭種竹待成隂<lb/>
卧龍禁闥應非乆救旱還須起作霖<lb/>
　　　表弟廷評章得象知信州玉山縣<lb/>
懐玉烟霞接武夷我思祖德涕霑衣縣齋製錦留遺愛<lb/>
庭樹藏鐶長舊圍<hi>開寳末大父宰是邑予生扵縣齋</hi>彭澤公田今已廢<lb/>
遼東邑子半應非津亭送别空搔首籍在金門未得歸<lb/>
　　　梁大諫自鳯翔乞留臺寄詩言志次韻酬之<lb/>
<pb n="KR4d0012_WYG_005-2b"/>
聨飛仙掖舊心朋<hi>子雲云朋而不心面朋也</hi>笑我池籠出未能文陛<lb/>
彯纓空自愧香山蠟屐與誰登託身羿彀憂危甚引領<lb/>
黄陂鄙恡増二室風煙莫全占㑹須携手躡雲層<lb/>
　　　䂖殿丞通判濮州<lb/>
龍虎遊從分不疎忽聞新命佐魚符經旬苦雨淹行斾<lb/>
幾曲洪河貫郡圖浮蟻酒濃頻舉白折膠風勁好彎<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>
賢侯東道歡相得期月民謡待袴𥜗<lb/>
　　　元奉宗宰績溪<lb/>
<pb n="KR4d0012_WYG_005-3a"/>
遊梁度幾春時譽藹天倫家寄汀蘋乆名題桂籍新溪<lb/>
鱗清可數澤雉到應馴黟歙非難治民風自古淳<lb/>
　　　李工部江南轉運<lb/>
含香五字客尚齒十年兄舊奏梁園賦新題漢柱名出<lb/>
驅星使傳入佐地官征獻可方前笏分憂又抗旌富饒<lb/>
今澤國佳麗古臺城錯節投刀釋頺綱攬轡清沃心期<lb/>
宻啓銜尾待香秔處處江山秀行春莫計程<lb/>
　　　楊日華宰錢塘<lb/>
<pb n="KR4d0012_WYG_005-3b"/>
洛社負才名吾宗占寧馨聞詩趨鯉室襲慶墮鱣庭力<lb/>
學窺堂奥孤飛徹杳𠖇一枝攀緑桂百里應華星漢網<lb/>
何曽宻呉歈正好聴油囊滿醇酎千日莫期醒<lb/>
　　　栁紳歸縉雲<hi>予曽典是郡紳依宫師相國十餘年</hi>
東甌别業寄秋雲平昔題橋墨尚存故郡曽登太守榻<lb/>
上都頻掃相君門揮毫月殿香盈䄂錫讌星津酒滿樽<lb/>
歸去吏民如問我五年書命紫薇垣<lb/>
　　　表弟李宗元知桂州陽朔縣<lb/>
<pb n="KR4d0012_WYG_005-4a"/>
桂林陽朔溪山秀莫歎迢迢五嶺南百里字人須敏政<lb/>
千金酌水更懲貪鳴榔下瀨潮程逺曵彩升堂夀讌酣<lb/>
逺地民淳無牒訴縣齋終日好清談<lb/>
　　　髙起居知廣州<lb/>
作藩南越古稱雄五管皆歸節制中腰佩金龜三品綬<lb/>
船開畵鷁一帆風橘官手版趨塵逺梅使星車附信通<lb/>
暫阻螭頭夾香案清宵應夢未央宫<lb/>
　　　丁集賢通判餘杭<lb/>
<pb n="KR4d0012_WYG_005-4b"/>
遼東羽客富仙材仙殿飛觴接上台便道歸寧白蘋渚<lb/>
經時賜對柏梁臺里中驅弩先行路膝下斑衣慶夀杯<lb/>
明詔許令過别墅不憂郡閤簡書催<lb/>
　　　呉航赴宜興簿<lb/>
家住武夷峰眉間道氣濃風塵乆為客雷火近成龍試<lb/>
吏江城僻寧親嶺路重一㕓期沒齒樂土定相容<hi>予素有陽</hi>
<hi>羡退居之志㑹當占數於樂郊也</hi>
　　　十六兄赴韶州從事<lb/>
<pb n="KR4d0012_WYG_005-5a"/>
魏帝臺邉拂戰塵初平山畔綵衣新又攀髙栁隋隄暮<lb/>
却寄寒梅庾嶺春韶石閒尋張樂地曹溪首訪悟空人<lb/>
男兒平昔四方志莫厭區區走隻輪<lb/>
　　　章頻寄南昌<lb/>
孺亭洪井古南昌曽是梅仙試吏鄉一邑絃歌榮製錦<lb/>
幾程雞犬接維桑年深為客貂裘敝秋晚還家菊徑荒<lb/>
平昔題橋今遂志且斟夀酒獻髙堂<lb/>
　　　李廷評昭廸使淝上<lb/>
<pb n="KR4d0012_WYG_005-5b"/>
畫舸西風五兩斜淮淝将命去程賖衣纓黄閤相君後<lb/>
門巷青春學士家驛路新袍欺草色公筵大白醉榴花<lb/>
謝庭蘭玉多才思休澣裁詩對客誇<lb/>
　　　書懐寄劉五<lb/>
風波名路壮心殘三逕荒凉未得還病起東陽衣帶緩<lb/>
<hi>近卧病月餘</hi>愁多騎省髩毛斑<hi>予行年三十有二</hi>五年書命塵西閤<lb/>
千古移文愧北山獨憶瓊枝苦霜霰清罇嵗晏强<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔<lb/>
　　　趙殿丞知河南縣<lb/>
<pb n="KR4d0012_WYG_005-6a"/>
鼎邑閭閻有古風清談為治自從容官聯殿省通朝籍<lb/>
路過津橋入縣封栁䕃天街時案轡雲生少室好搘笻<lb/>
龍門舊有題名䖏石壁蒼苔駮幾重<lb/>
　　　祕閣王校理知栁州<lb/>
南越尉佗國羅池子厚神桂林驅傳逺芸閣解嘲頻行<lb/>
槖黄金滿歸程皁盖新一麾愁度嶺五綵喜寧親薏苡<lb/>
偏防疾蒲蘆善化人蓬山直廬在几硯日生塵<lb/>
　　　送僧歸越<lb/>
<pb n="KR4d0012_WYG_005-6b"/>
中林宴坐赤髭繁水月禪心出世間説法音同海潮震<lb/>
隨縁身比嶽雲閒曹溪嫡嗣多參見碧落仙卿徧往還<lb/>
歸去舊房秋色晩澗松枝偃雨苔斑<lb/>
　　　呉延年宰武義<lb/>
精神滿腹富青春燒尾曽看上禹門獻賦多年梁苑客<lb/>
謫仙重世武夷孫<hi>武夷君呼鄉人為曽孫</hi>一同印綬光初命幾驛<lb/>
桑麻接故園澤國歸程秋欲盡丹楓黄菊動吟魂<lb/>
　　　呉待問之蒙城簿<lb/>
<pb n="KR4d0012_WYG_005-7a"/>
西來赴調合闗繻黄綬風塵厭九衢祖席且同開口笑<lb/>
公庭未免折腰趨長安車馬偏欺客魯國衣冠肯戲儒<lb/>
共憶故園歸計晚舊逰烟樹隔重湖<lb/>
　　　黄少卿恵緑雲湯<lb/>
新甫竒材百尺標秋空髙幹拂鵬霄仙經藥品誇難老<lb/>
人世霜天貴後凋千古貞魂愁化實九原荒壠恨為樵<lb/>
誰硏露葉和雲液幾宿春酲一啜消<lb/>
　　　靈隠長老歸舊山<lb/>
<pb n="KR4d0012_WYG_005-7b"/>
浮杯心與海鷗親駐錫王城忽過春麟殿九旬談妙法<lb/>
曹溪一滴渡迷津狂翻竹箭波隨棹側布黄金地絶塵<lb/>
白黑歡迎猿鳥喜紺園風定雨花新<lb/>
　　　皇甫太博知蘇州<lb/>
長洲連嵗得賢君十萬人家煦若春激箭波狂浮畫舸<lb/>
散絲雨細逐朱輪郡齋詩石鋪輕蘚公宴歌喉落暗塵<lb/>
未得休官作逋客河梁歸思滿鱸蓴<lb/>
　　　懐寄樞宻王左丞<lb/>
<pb n="KR4d0012_WYG_005-8a"/>
髙陪七聖從軒逰帷幄深嚴日運籌口裡雌黄歸品藻<lb/>
盤中薤白想風流珠宫地宻妨趨謁銅鉢聲沉㫁唱詶<lb/>
獨喜修書依絳帳時登闕里受春秋<lb/>
　　　從叔郎中知潭州<lb/>
藩閫分憂重關山去路賖含香滯郎署乗馹倦天涯土<lb/>
貢千頭橘神祠萬里沙金碑紀風物寳瑟怨年華粉籜<lb/>
斑文簟雲腴紫笋芽民田兩岐麥郡圃四時花别恨休<lb/>
攀栁歸期待及𤓰鱣庭有遺訓清白自傳家<lb/>
<pb n="KR4d0012_WYG_005-8b"/>
　　　黄刑部之陜西轉運<lb/>
百二秦川四塞寛甘泉烽火報平安泥書雙筆遷郎署<lb/>
粒食千金仰縣官江海半生抛别墅闗山何日解征鞍<lb/>
定将鞭筭資心計流馬功成國史刊<lb/>
　　　史館張學士知婺州<lb/>
鸞掖分符又出麾津亭目送片帆飛暫隨越鳥棲烟樹<lb/>
重許呉儂見錦衣<hi>君前牧新定</hi>屬邑行春熊軾稳公堂卜夜<lb/>
蟹螯肥隠侯帶眼看成緩雙闕㤙深更憶歸<lb/>
<pb n="KR4d0012_WYG_005-9a"/>
　　　荅李光丞<hi>來詩述車駕臨幸修書院之事</hi>
豹尾森森拂畫簷乆留雕輦閲牙籖字分三豕慙該博<lb/>
饌費雙雞媿屬厭濫跡搢紳同北枳艸儀封禪待南鶼<lb/>
相門蘭玉裁新句只恐京城紙價添<lb/>
　　　寄并州張給事<lb/>
山河表裏絶狼烟幕府朝朝醉玳筵合樂中軍雄鼓吹<lb/>
傳杯四座豔花鈿行春好駐桑郊騎卜夜誰談雪竇禪<lb/>
梁苑并門杳千里離懐愁對月嬋娟<lb/>
<pb n="KR4d0012_WYG_005-9b"/>
　　　寄劉秀州<hi>連典呉中諸郡</hi>
騎置迢迢阻玉音左魚江海遂初心朱絃道直消浮謗<lb/>
春艸才多動苦吟震澤析酲干樹橘華亭驚夢九臯禽<lb/>
郡樓晴日東西望幾處甘棠接翠隂<lb/>
　　　無為軍王從事<lb/>
奏牘曽蒙乙夜觀擅場文價在金鑾貂裘嵗乆京塵暗<lb/>
鷁路風髙旅翮殘取酒黄金都巳盡食魚長鋏更須彈<lb/>
時清水國無書檄誰見揮毫一據鞍<lb/>
<pb n="KR4d0012_WYG_005-10a"/>
　　　宻直任學士知益州<lb/>
玉壘求賢牧金門輟近臣龍荒使傳逺雞省命書新殿<lb/>
柱題名乆刀州入夢頻懸魚喧舊政<hi>前牧東川</hi>叱馭繼芳塵<lb/>
珠履平原客壺漿左蜀人北堂牽逺念南詔撫殊鄰宴<lb/>
榭峨眉雪歌筵濯錦春樂章傳辯士卜肆訪逋民幕府<lb/>
觴無筭池塘思有神知誰預交辟空羡吐車茵<lb/>
　　　休沐述懐寄祕閣錢少卿<lb/>
風號雷笑雨平堦紈素微凉暗入懐晝枕乍成園吏夢<lb/>
<pb n="KR4d0012_WYG_005-10b"/>
晨蔬聊學太常齋名慙引籍通丹地心愧移文刻翠崖<lb/>
大隠金門猶自適日親方朔聴詼諧<lb/>
　　　晏殊奉禮歸寧<lb/>
垂髫婉孌便能文驥子蘭筋逈不羣南國生芻人比玉<lb/>
梁園脩竹賦凌雲堵墻看試三公府反哺知千萬乗君<lb/>
賜告歸寧來别我亭臯木葉正紛紛<lb/>
　　　送禪牀與樞宻王左丞<lb/>
北祖安禪唯㸔净毗邪升座更談空須知宻勿萬機外<lb/>
<pb n="KR4d0012_WYG_005-11a"/>
常在瑜伽三昧中<lb/>
　　　受詔修書述懐感事三十韻<lb/>
太極垂裳日中原偃革初樓船秋發詠衡石夜程書好<lb/>
問虚前席徴賢走傳車蓬莱侔漢制煨燼訪秦餘紬繹<lb/>
資金匱規模出玉除紛綸開四部祕邃接千廬飫賜雙<lb/>
雞膳親廽六尺輿華芝下閶闔白羽擁儲胥望氣成龍<lb/>
虎披文辯魯魚清光無咫尺𤣥覽亦躊躇羣彦揮鉛筆<lb/>
微生濫石渠嵇康真懶慢謝客本空踈講學情田埆談<lb/>
<pb n="KR4d0012_WYG_005-11b"/>
經腹笥虚月評依許劭文體慕相如雅飲歡娯洽清言<lb/>
鄙恡祛彌旬容出沐終日喜羣居撫巳慙鳴玉歸田憶<lb/>
荷鋤池籠養魚鳥章服褁猿狙圜府愁尸禄天閽媿<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>
裾虚名同鄭璞散質類荘樗國士誰知我鄰家或侮予<lb/>
放懐齊指馬屏息度羲舒寡婦冝憂緯三公亦灌蔬危<lb/>
心惟觳觫直道忍蘧蒢往聖容巢許先儒美甯蘧晨趨<lb/>
歎勞止夕惕念歸與秦痔踈杯酒顔瓢賴斗儲如諧曲<lb/>
肱卧猶可直鈎漁矯矯龜銜印翩翩隼畫旟一麾終遂<lb/>
<pb n="KR4d0012_WYG_005-12a"/>
志阮籍去騎驢<lb/>
　　　分得朝野多歡娯<hi>魚字韻</hi>
臯壤驚秋氣倉箱有嵗儲梁園從臣頌謝墅富人車休<lb/>
沐新頒詔珍符不絶書天心㳺蠖濩民樂在華胥擊壤<lb/>
歡謡洽凝脂宻網除行将封岱嶽持槖奉金輿<lb/>
　　　胡馬嘶北風<lb/>
動地隂風勁連雲白草齊聞琴空仰秣踐雪憶歸蹄金<lb/>
埒心寧戀鹽車困欲嘶過關拖疋練渡水惜鄣泥五路<lb/>
<pb n="KR4d0012_WYG_005-12b"/>
鸞旗緩千金碣館迷覉魂重懐土不寐到晨鷄<lb/>
　　　金馬<lb/>
茂異紛綸集漢庭求賢詔在竹書青共趨金馬門前路<lb/>
誰識東方是嵗星<lb/>
　　　冬夜<lb/>
香街鼔絶暝煙深簷近孤釭射宿禽露井銀牀霜氣冷<lb/>
瑣窻珠網月華侵初沉逺籟聞疎漏旋拂流塵撫素琴<lb/>
坐乆星河漸侵沒蕭蕭朔吹度平林<lb/>
<pb n="KR4d0012_WYG_005-13a"/>
　　　集賢李金部知潁州<lb/>
汝隂名郡擁朱輪洛宅霜威尚襲人門籍舊通仙禁近<lb/>
書囊纔補殿帷新金華入侍知非晚石柱題名又幾春<lb/>
莫戀桑郊停五馬蓬丘几硯自生塵<lb/>
　　　海印大師歸永嘉<hi>仁煦</hi>
都城供應幾經秋海國歸心不少留雨雪片帆過北固<lb/>
煙霞丈室寄東甌千燈續燄知無盡一錫隨縁信自由<lb/>
更到石門題雅句碧雲從此揜湯休<lb/>
<pb n="KR4d0012_WYG_005-13b"/>
　　挽歌<lb/>
　　　故樞宻宋給事挽歌三首<lb/>
宸逰方扈從移疾廢樞機歩輦親臨問肩舁遽告歸忽<lb/>
聞號左轂旋見泣中闈城郢遺言切忠魂定有依<lb/>
六龍初展義七聖盡陪逰塞外狼烟起軍中羽檄稠漢<lb/>
帷方借筯荘壑忽沉舟不柰良臣死秦醫亦漫求<lb/>
永辭温室地長别諫書帷玉恨埋黄壤星愁析紫微薤<lb/>
歌偏怨咽衮歛更光輝可惜岑文本遼陽不共歸<lb/>
<pb n="KR4d0012_WYG_005-14a"/>
　　　故蘄州王刑部閣老挽歌五首<lb/>
東觀未絶筆西垣俄解龜罷裁青紙詔重入白雲司流<lb/>
落成三黜聫翩換一麾黄崗與滁上應立去思碑<lb/>
雞省曽三入鼇峰近十旬命書批鳯尾諫疏逆龍鱗按<lb/>
部朱轓逺悲秋素髮新茂陵終不起遺札滿埃塵<lb/>
近署罹官謗清淮綰郡章平生不佞佛晩嵗尚為郎得<lb/>
疾因卑濕為文足感傷纔䝉宣室召奄忽歎云亡<lb/>
楚客離騷怨子牟江海心積憂偏損夀多病未妨吟野<lb/>
<pb n="KR4d0012_WYG_005-14b"/>
鳥俄窺舎甘棠巳結隂郡中應罷市遺愛在人深<lb/>
奏槀應盈篋藏書復幾車門人誰漬酒天子想投𤓰旅<lb/>
櫬闗山闊銘旌道路賖趨庭有令子清白自傳家<lb/>
　　　故比部李郎中挽歌四首<lb/>
隴右華宗貴朝端懿範存哀烏光列宿駟馬慶髙門謁<lb/>
帝承明署娯賔金谷園人生忽至此天道亦難論<lb/>
睦族衣無主傳家鼎有銘沙堤連里巷玉樹接堦庭北<lb/>
海樽常滿西山藥不靈肯堂歸棣萼含笑入泉扄<lb/>
<pb n="KR4d0012_WYG_005-15a"/>
鴈序分臺閣春卿有職司雲屏三殿宴綿蕝一王儀風<lb/>
韻靈和栁襟懐叔度陂善人無復見執紼淚空垂<lb/>
美疢漳濵卧營魂東岱歸故人空漬酒侍史罷薰衣畫<lb/>
像留家廟銘旌出帝畿浮生除夀考享福似君稀<lb/>
　　　明德皇太后挽歌詞五首<hi>奉勅譔</hi>
母儀垂二紀坤順翊𤣥功望㫁蒼梧野尊歸長樂宫金<lb/>
塗烘曉日椒壁起香風奄忽違塵世攀號泣舜瞳<lb/>
軒星光太極隂教正中闈外戚黄金穴深宫大練衣雀<lb/>
<pb n="KR4d0012_WYG_005-15b"/>
臺愁霧隔駒隙暗塵飛貝闕三山路飄颻仙馭歸<lb/>
德契河洲什心依黄老書濯龍規誡在飛羽豫逰踈復<lb/>
土文園接凝塵丙殿虚蒸蒸天子孝泣血望塗車<lb/>
世載河山誓門無㤙澤侯公桑空繭館仙藥阻蓬丘愍<lb/>
冊藏幽壤哀笳咽素秋後宫彤管在千古紀徽猷<lb/>
閫範留椒闥神逰返玉清魚燈照𤣥寢騎吹咽重城運<lb/>
迫升仙日人傷䘮妣情宫中舊長御行哭盡吞聲<lb/>
　　　又五首<hi>奉勅撰</hi>
<pb n="KR4d0012_WYG_005-16a"/>
太姒徽音盛長秋命數崇黄圖分丙殿𤣥象應軒宫記<lb/>
注無窮美聲詩内助功雲陽復土後陵柏自悲風<lb/>
甲族傳仙李遺言在濯龍後宫皆率職外戚早辭封彤<lb/>
管流隂教金根盛國容真逰一何遽罷望九疑峰<lb/>
軒遊雲杳杳舜孝日蒸蒸椒壁還生沴銅臺亦罷登親<lb/>
桑寧復見嘗藥遂無徴拱木𤣥堂閔凄凉烟霧凝<lb/>
外家金穴貴曩日玉衣祥萬夀瑶觴舉三朝複道長小<lb/>
侯親爼豆女史煥縑緗遽厭人間世乘雲歸帝鄉<lb/>
<pb n="KR4d0012_WYG_005-16b"/>
外族長安盛尊名永樂崇初陵凄草露舊殿閴椒風鞏<lb/>
樹迷凶仗周原掩夀宫聖君悲望處泪雨泣重瞳<lb/>
　　樂章<lb/>
　　太常樂章三十首<hi>奉聖旨撰咸平五年</hi>
　　　皇帝南郊前一日朝饗太廟奏理安曲迎神<lb/>
肅肅清廟昭事祖禰粢盛苾芬四海來祭皇靈格思令<lb/>
容有睟降福孔偕以克永世<lb/>
　　　皇帝行奏隆安之曲<lb/>
<pb n="KR4d0012_WYG_005-17a"/>
祼鬯漙将賔尸在位𤣥德升聞孝思光被公卿庻政傅<lb/>
御師氏至諴感神福禄來暨<lb/>
　　　皇帝奠幣奏瑞文之曲<lb/>
淳精育物瑞木成文元氣陶冶非煙郁紛𤣥貺昭格至<lb/>
和所薫登歌祼獻肹蠁如聞<lb/>
　　　迎俎奏豐安之曲<lb/>
麗碑割牲以炰以烹博碩肥腯薦羞神明祖考來格享<lb/>
于克誠如聞謦欬式燕以寧<lb/>
<pb n="KR4d0012_WYG_005-17b"/>
　　　皇帝酌獻第一室奏大善之舞曲<lb/>
肅肅藝祖肇基洪源權輿光大燕翼貽孫載祀惟永慶<lb/>
流後昆威靈在天顧我司存<lb/>
　　　酌獻第二室奏大寧之舞曲<lb/>
文思聖祖長發其祥錫羡蕃衍德厚流光眷命自天卜<lb/>
世聿昌肅祗孝享降福無疆<lb/>
　　　酌獻第三室奏大順之舞曲<lb/>
明明我祖積德累仁居晦匿曜邁種惟勤帝圖天錫輝<lb/>
<pb n="KR4d0012_WYG_005-18a"/>
光日新寢廟繹繹昭事同寅<lb/>
　　　酌獻第四室奏大慶之舞曲<lb/>
洸洸我祖時惟鷹揚潛德弗耀發源靈長肆類配天永<lb/>
思不忘来顧来享百福是将<lb/>
　　　酌獻第五室奏大定之舞曲<lb/>
赫赫太祖受命于天赤符啓運威加八埏神武戡難功<lb/>
無間然翼翼丕承億萬斯年<lb/>
　　　酌獻第六室奏大盛之舞曲<lb/>
<pb n="KR4d0012_WYG_005-18b"/>
穆穆太宗與天合德昧旦丕顯乾乾翼翼敷祐下民時<lb/>
帝之力永懐聖神孝思罔極<lb/>
　　　皇帝飲福酒奏禧安之曲<lb/>
嘉栗㫖酒博腯牲牷神鍳孔昭享兹吉蠲夙夜毖祀孝<lb/>
以奉先永錫純嘏功格于天<lb/>
　　　退文舞出奏正安之曲<lb/>
左手執籥右手秉翟進旅退旅萬舞有翼<lb/>
　　　迎武舞入奏武功之曲<lb/>
<pb n="KR4d0012_WYG_005-19a"/>
巳象文治乃觀武成總干山立七德以貞<lb/>
　　　亞獻終獻送神並奏理安之曲<lb/>
神之来兮風肅然神之去兮昇九天排凌兢兮還恍惚<lb/>
羽旄紛兮蕭薌燔<lb/>
　　　南郊降神奏髙安之曲<lb/>
爰卜吉土在國之陽肆類于帝錫羡無疆備物致享嘉<lb/>
生阜昌純嘏昭答長發其祥<lb/>
　　　皇帝行奏隆安之曲<lb/>
<pb n="KR4d0012_WYG_005-19b"/>
禮備樂成乾健天行帝容有穆佩玉鏘鳴<lb/>
　　　皇帝奠玉幣奏隆安之曲<lb/>
定位毖祀告于神明嘉玉量幣享于克誠<lb/>
　　　迎俎奏豐安之曲<lb/>
有牲斯純有爼斯陳柔嘉登薦昭事惟寅<lb/>
　　　初獻奏禧安之曲<lb/>
大報于帝𤣥德升聞醴齊良潔粢盛苾芬<lb/>
　　　皇帝飲福酒奏禧安之曲<lb/>
<pb n="KR4d0012_WYG_005-20a"/>
祀帝圓丘九州獻力禮行于郊百神受職靈祗格思享<lb/>
我明德天鍳孔彰𤣥祉昭錫<lb/>
　　　皇帝逥仗乾元殿奏采茨之曲<lb/>
禮成于郊迎日之至時乗六龍天旋象魏端門九重虎<lb/>
賁萬騎四夷来王羣后輯瑞<lb/>
　　　皇帝御殿迎升御座奏隆安之曲<lb/>
金奏在懸羣后在位天威煌煌嚮明負扆𤣥覧穆清弁<lb/>
冕端委盛德日新禮容有煒<lb/>
<pb n="KR4d0012_WYG_005-20b"/>
　　　引羣官作正安之曲<lb/>
萬邦来同九賔在位奉璋薦紳陟降庭止文思安安威<lb/>
儀棣棣臣哉隣哉介爾蕃祉<lb/>
　　皇帝正冬御殿<lb/>
　　　文舞第一<lb/>
八佾具陳萬邦有奕既以象功又以觀德進旅退旅執<lb/>
籥秉翟𤣥化懐柔逺人来格<lb/>
　　　第二<lb/>
<pb n="KR4d0012_WYG_005-21a"/>
閶闔天開羣后在位設業設虡庭燎晰晰斧扆當陽虎<lb/>
賁夾陛舞之蹈之四隩來暨<lb/>
　　　武舞第一<lb/>
武功既成綴兆有翼以節八音以象七德俁俁蹲蹲朱<lb/>
干玉戚發揚蹈厲其儀不忒<lb/>
　　　第二<lb/>
偃伯靈䑓功成作樂以昭德容以清戎索萬邦㑹同羣<lb/>
慝簫勺盡善盡美侔彼韶箾<lb/>
<pb n="KR4d0012_WYG_005-21b"/>
　　　皇帝南郊逥御樓将索扇奏隆安之曲<lb/>
應門有翼羽衞斯陳山龍衮冕律度聲身峩峩奉璋肅<lb/>
肅九賔清明在躬志氣如神<lb/>
　　　皇帝御樓奏隆安之曲<lb/>
圜丘類上帝六變降天神禋燔禮云畢使衛肅以陳天<lb/>
顔瞻咫尺王澤熙陽春玉帛臻禹㑹動植霑堯仁<lb/>
　　　皇帝御樓畢奏隆安之曲<lb/>
肆類云畢淳熈漙将雷雨麗澤雲物効祥禮容濟濟天<lb/>
<pb n="KR4d0012_WYG_005-22a"/>
威煌煌大賚四海富夀無彊<lb/>
　　又七首<hi>續奉勑譔景徳三年</hi>
　　　白帝迎神髙安曲<lb/>
西顥騰精天地始肅盛德在金百嘉阜育彍弩射牲築<lb/>
場登糓明靈格思旄罕紛属<lb/>
　　　奉幣嘉安曲<lb/>
博碩肥腯以炰以烹嘉栗旨酒有瀰斯盈殽蓛維旅肅<lb/>
肅蒸蒸吉蠲偹物享于克誠<lb/>
<pb n="KR4d0012_WYG_005-22b"/>
　　　送神理安曲<lb/>
飈輪戾止光燭靈壇金奏繹如白露漙漙<lb/>
　　　朝日迎神<lb/>
陽德之母羲御寅賔得天乆照首兹三辰正辭備物肅<lb/>
肅振振淪精降鑒克享明禋<lb/>
　　　奉幣<lb/>
醴齊良潔有牲斯純大采𤣥冕乃昭其文王宫定位粢<lb/>
盛苾芬民事以叙𤣥德升聞<lb/>
<pb n="KR4d0012_WYG_005-23a"/>
　　　送神<lb/>
懸象著明照臨下土降福穰穰德施周普<lb/>
　　　飲福酒廣安曲<lb/>
簠簋既陳吉蠲登薦洗心防邪肅祗祭典陟降惟寅籩<lb/>
豆有踐百禄咸宜淳耀丕顯<lb/>
　　正冬御殿上夀樂章八首<lb/>
　　　皇帝舉夀酒宫懸奏和安之曲<lb/>
天威煌煌山龍采章庭實旅百上公奉觴拱揖羣后端<lb/>
<pb n="KR4d0012_WYG_005-23b"/>
委垂裳永錫難老萬夀無疆<lb/>
　　　皇帝舉第二爵酒登歌奏祥麟之曲<lb/>
帝圖㑹昌仁獸効祥雙觡共觝示武不傷四靈為畜𤣥<lb/>
枵耀芒公族信厚元元阜康<lb/>
　　　賜羣臣第一盞酒宫懸奏正安之曲<lb/>
思皇多士靖恭著位鳴玉飛緌鏘鏘濟濟宴有折爼以<lb/>
示慈惠罔敢不祗福禄来暨<lb/>
　　　皇帝舉第三爵酒登歌奏丹鳯之曲<lb/>
<pb n="KR4d0012_WYG_005-24a"/>
矯矯長離振羽来儀和音中律藻翰揚輝珍符沓至品<lb/>
物攸冝至德𤣥感受天之祺<lb/>
　　　賜羣臣第二盞酒宫懸作正安之曲<lb/>
金奏在懸有酒斯㫖顒顒卬卬嚮明負扆湛湛露斯式<lb/>
宴以喜佩玉橤兮罔不由禮<lb/>
　　　皇帝舉第四爵酒登歌奏河清之曲<lb/>
德水湯湯發源靈長皎鑒澄澈千年効祥積厚流濕資<lb/>
生阜昌朝宗潤下善利無疆<lb/>
<pb n="KR4d0012_WYG_005-24b"/>
　　　賜羣臣第三盞酒宫懸作正安之曲<lb/>
酒以成禮樂以侑食露湛朝陽星環紫極淑慎爾容既<lb/>
飽以德進退周旋威儀抑抑<lb/>
　　　禮畢降坐宫懸奏隆安之曲<lb/>
被衮當陽穆穆皇皇擊石拊石頌聲洋洋和樂優洽終<lb/>
然允臧禮成而退荷天百祥<lb/>
　<lb/>
　武夷新集巻五<lb/>
</p>
<p>
</p>
  </div>
</body>
</text>
</TEI>
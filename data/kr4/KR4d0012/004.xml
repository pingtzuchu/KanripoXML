<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻四</head>
    <p>
<pb n="KR4d0012_WYG_004-1a"/>
欽定四庫全書<lb/>
　武夷新集巻四　　　　　　宋　楊億　撰<lb/>
　　詩四<hi>七十首</hi>
　　　内當<lb/>
芝泥初熟詔書成紅藥翻階晝景清屋瓦生煙宫漏永<lb/>
時聞幽鳥自呼名<lb/>
　　　讀史斆白體<lb/>
易牙昔日曾蒸子翁叔當年亦殺兒史筆是非空自許<lb/>
<pb n="KR4d0012_WYG_004-1b"/>
世情真偽復誰知<lb/>
　　　閨思<lb/>
征夫萬里戍交河塞外蕭條朔氣多古壁暗蛩催夜織<lb/>
朝來一葉下庭柯<lb/>
　　　李御史<lb/>
清曉乘驄出九逵内朝簪筆坐前墀天家御史非凡格<lb/>
曾向崐崘服衆芝<lb/>
　　　王殿丞舉通判桂州<lb/>
<pb n="KR4d0012_WYG_004-2a"/>
科名得玉向崑丘家世長淮入海流通籍殿中鈎盾省<lb/>
頒條嶺外桂林州漢皇前席期清夜楚客歸帆指素秋<lb/>
父老歡聞鄰郡政<hi>前知賓州</hi>壺漿千里待鳴騶<lb/>
　　　大名温尚書之任<lb/>
窣雲樓堞古銅臺幕府池塘菡蓞開畢萬山河千里逈<lb/>
亞夫鐘鼓九天來屬鞬前隊射鵰手載筆初筵倚馬才<lb/>
命將文昌非細事星光昨夜動昭囘<lb/>
　　　喜賀梁三入翰林<lb/>
<pb n="KR4d0012_WYG_004-2b"/>
六鼇雲海冠蓬萊玉署深嚴枕斗魁漢殿論兵得頗牧<lb/>
<hi>唐宣宗嘗夜召學士畢諴論兵因曰不意頗牧在吾禁中</hi>梁園作賦掩鄒枚趨朝御<lb/>
案香盈袖侍宴仙莖露滿杯五色天書看視草懸知獨<lb/>
有長卿才<lb/>
　　　次韻和昭侯立秋見寄<lb/>
雲峰半歛火西流桃簟微涼忽報秋飲露吸風齊女怨<lb/>
登山臨水楚人愁珠喉倚瑟華堂暮桂燼薫衣别院幽<lb/>
美疢已平休沐近㑹應投轄一相留<lb/>
<pb n="KR4d0012_WYG_004-3a"/>
　　　弟伋歸寧<lb/>
一夕西風木葉飛長安乆客念庭闈去隨塞鴈銜蘆逺<lb/>
歸值家鷄啄黍肥負郭生涯同季子澄江詩景屬𤣥暉<lb/>
帝城紫陌多塵土免化輕雲白紵衣<lb/>
　　　景陽諌議赴餘杭<lb/>
淛水東西兩節旄君今於此握戎韜油囊仙姥流霞酒<lb/>
鰌穴靈胥白鷺濤盤石起家傳典訓翹車開幕聘英髦<lb/>
子牟江海終非乆剰鱠鱸魚把蟹螯<lb/>
<pb n="KR4d0012_WYG_004-3b"/>
　　　杭州嚴從事<hi>巳</hi>
柳岸蘭橈片席飛秋風澤國季鷹歸幕中蓮渚紅衣脱<lb/>
江外蓴羮紫線肥十部須知從事貴雙魚莫遣尺書稀<lb/>
西陵正接家山路試為因人問釣磯<lb/>
　　　鄱陽皮録事<lb/>
松陵遺集占風騷故國田園沒海濤三世青氊傳舊物<lb/>
<hi>三世有集五百巻</hi>十年黄綬歎徒勞謝塘春草侵魂夢潘縣秋<lb/>
霜入鬢毛鄱水黄金漫如粟想君終不染脂膏<hi>漢書地理志云</hi>
<pb n="KR4d0012_WYG_004-4a"/>
<hi>鄱陽出黄金粟</hi>
　　　史館楊嵎學士以詩話及空門之事次韻和之<lb/>
雙樹金言付囑頻閻浮外䕶託王臣誰知天禄草𤣥客<lb/>
曾是靈山受記人<lb/>
　　　諸暨簿張慈<hi>張慈閩人有聚書之癖事祖母九十餘</hi>
新官佐邑近閩禺令伯歡心就養初暫住梁園慵獻賦<lb/>
因經禹穴更探書忘機海國親鷗鳥寄信京華託鯉魚<lb/>
迴日殺青兼兩載想君清俸亦無餘<lb/>
<pb n="KR4d0012_WYG_004-4b"/>
　　　次韻和昭收寄銀臺李舍人之什<lb/>
柱下方書掌事機深嚴侍從接論思歸鞍通徳香街逈<lb/>
前席延英晝漏遲菊徑頓踈陶靖節月樓偏憶庾元規<lb/>
華堂宴集應難去玉斚醇醪滿勸誰<lb/>
　　　送吳航<lb/>
井臼荒涼旅鬢班經年索米住長安囊中賣賦金都盡<lb/>
衣上悲秋泪不乾客路飄蓬殊未定侯門置醴豈成歡<lb/>
擔簦忽起東遊興庭樹西風昨夜寒<lb/>
<pb n="KR4d0012_WYG_004-5a"/>
　　　并州王諌議<lb/>
瑣闈聊輟皁囊封書錦還鄉意氣雄别墅揮金延父老<lb/>
近郊騎竹見兒童蒲盧善化終成政蟋蟀深思未變風<lb/>
更待出師平黠虜戎衣獻捷大明宫<lb/>
　　　奉和翰林諸公賀閣長李公領銀臺之什<lb/>
西漢公車主上章官曹秘邃接明光天書時草鳳凰詔<lb/>
邊奏親開赤白囊咫尺青規頻借筯離披金蘂阻飛觴<lb/>
瀛洲仙侣相期處銅馬門中白玉堂<lb/>
<pb n="KR4d0012_WYG_004-5b"/>
　　　姚起居赴兩淛轉運<lb/>
吳㑹商功利蓬丘輟史臣同僚供祖帳屬郡望行塵富<lb/>
國催流馬編年廢獲麟櫜鞬二千石𥜗袴幾州人名姓<lb/>
丹臺籍封疆析木津片言空犴獄宻啟到鈎陳且運方<lb/>
船粟初嘗千里蓴江山助詩思新詠掩汀蘋<lb/>
　　　集賢劉工部隲知衡州<lb/>
仁里古湘川頒條命雋賢腰垂丈二組身下九重天山<lb/>
水登臨思庭闈喜懼年官曹郎位宿衣袂御爐煙記事<lb/>
<pb n="KR4d0012_WYG_004-6a"/>
成新史賡歌有雅篇為貪驅弩矢不從汎樓船治道山<lb/>
隂卒離羣藏室仙衡陽無過鴈尺素若為傳<lb/>
　　　魏奉禮昭文知吉州龍泉縣<hi>故少卿咸熈之子</hi>
平昔登龍坂因縁識玉人庭中華轂滿膝下綵衣新少<lb/>
列悲先露髙堂泣累茵嘉賓碣館閉遺業寢丘貧弓冶<lb/>
傳家乆弦歌宰邑頻循良同漢吏惠愛及齊民又出夷<lb/>
門去還臨灨水濱不須輕百里自古應星辰<lb/>
　　　作坊魏使知隰州<lb/>
<pb n="KR4d0012_WYG_004-6b"/>
幾年供奉宣徽殿一旦腰懸刺史魚戚里園林甲京洛<lb/>
將壇家世閲詩書離筵惜别空銀榼官舍思歸夢玉除<lb/>
四十專城誰不羡驂驔千騎擁干旟<lb/>
　　　司農欒少卿知洪州<lb/>
大農搜粟漢名卿千里江西擁斾旌腰下金龜三品綬<lb/>
手中銅虎八州兵<hi>江西舊管八州</hi>屬鞬牧伯趨庭見騎竹兒童<lb/>
塞路迎<hi>前任江南轉運使</hi>洪井主人今重士肯教懸榻有塵生<lb/>
　　　送邵梁秀才<lb/>
<pb n="KR4d0012_WYG_004-7a"/>
君家罨畫溪嵗晩忽思歸宻雪不獻賦流塵空化衣購<lb/>
書藏屋壁温席奉庭闈清世莫招隠垂天待一飛<lb/>
　　　酬秘閣黄少卿因見所作洞霄宫碑且有題記<lb/>
譙郡增嚴李母祠神龜矯首負金碑豆萁巳乏不休思<lb/>
韲臼兼無絶妙辭翠琰雄文慙内史<hi>隋内史薛道衡有老君祠庭碑</hi>黄<lb/>
庭美翰枉羲之<hi>翰林裴待詔奉𠡠書</hi>蓬丘麗句偏相許勝得山龍<lb/>
袞服披<lb/>
　　　弟僓歸鄉<lb/>
<pb n="KR4d0012_WYG_004-7b"/>
客兒詩思揜春塘杖策來觀上國光舉白萬錢酤酒飲<lb/>
殺青千巻買書藏梁園緑篠將歌雪楚岸蒼葭巳變霜<lb/>
躍馬還家那隔嵗預應乾鵲報高堂<lb/>
　　　弟伸歸鄉<lb/>
澤國思歸詠采蘭束書携劒出長安天涯朝暮倚門望<lb/>
嵗晏風霜行路難閩嶺夕嵐鄉樹老楚江寒浪客衣單<lb/>
巖前舊勒移文處到日重須拂蘚看<lb/>
　　　王尚食知鳳翔<hi>曾領延安</hi>
<pb n="KR4d0012_WYG_004-8a"/>
露冕分憂輟近班朝陽鳴鳳古岐山三刀吉夢頻為郡<lb/>
駟馬髙車又出關宴客羽觴那有筭題詩綵筆莫教閒<lb/>
將壇義府平生事早立邊功振凱還<lb/>
　　　福州古田宰李堪<lb/>
由來百里應華星何况牛刀乍發硎五柳不須輕印綬<lb/>
七閩聊且訪圖經雪天暢飲連浮白海縣抄書剰殺青<lb/>
公暇好裁封禪頌聖皇將欲駕云亭<lb/>
　　　黄旦宰江州徳化縣<lb/>
<pb n="KR4d0012_WYG_004-8b"/>
外臺論薦逹乗輿花縣弦歌製錦初氣直公車曾諫獵<lb/>
政清官舍舊懸魚二林重結遺民社五栁閒尋靖節居<lb/>
好繼謫仙留絶唱雲屏九叠倚晴虛<hi>李白廬山謡有屏風九叠雲錦張之</hi>
<hi>句</hi>
　　　贈文照大師<lb/>
讀徧龍宫七佛書一塵無念得衣珠金園講席天花滿<lb/>
沙界禪心水月孤擁衲夜霜凝屋瓦閉關春雨長庭蕪<lb/>
公卿半是空門友缾錫因循寄上都<lb/>
<pb n="KR4d0012_WYG_004-9a"/>
　　　慎大詹以吳柑見貺<lb/>
龍陽休説木奴洲震澤黄柑占上流承露玉漿仙掌曙<lb/>
亞霜金顆洞庭秋香黏素手吳娃麗冷滌朝酲楚客愁<lb/>
應似荔支催入貢隨河飛鳥逐鳴騶<lb/>
　　　秘閣舒職方知舒州<lb/>
西崑册府控千廬鈆筆多年校魯魚厭享雙鷄太官膳<lb/>
貪乗五馬使君車明光畫省辭青𤨏天柱仙壇訪紫書<lb/>
只恐政成抛印綬携家深入白雲居<lb/>
<pb n="KR4d0012_WYG_004-9b"/>
　　　夜宴<lb/>
玉壺春漏咽銅龍畫棟塵飛曲未終樽酒渌醅和蟻汎<lb/>
牕燈紅熖隔紗烘水沉煙裊風微起霜檜隂圎月正中<lb/>
苦恨當關催夙駕平明入謁未央宫<lb/>
　　　陳太博知建州<lb/>
夢筆山連化劒津兩鄉人看錦衣新北堂滫瀡三牲膳<lb/>
南陌驂驔五馬塵畫角聲殘鈴閣暮露牙香細茗園春<lb/>
甌閩自昔多居士誰是賢侯席上珍<lb/>
<pb n="KR4d0012_WYG_004-10a"/>
　　　再别陳建州因以抒意<lb/>
北闕多年作侍臣一枝煙雨憶南閩留連五鼓趨丹禁<lb/>
<hi>近拜章求解職領郡上不允所請</hi>健羡雙旌擁畫輪籬畔菊荒環堵宅<lb/>
山中鶴怨未歸人州民刺字空漫滅目斷東方千騎塵<lb/>
　　　梁四諫議知鳳翔府<lb/>
幾日銀臺閲副封岐陽西顧委秦中函關叱馭經天險<lb/>
豳國聞鷄接土風雲幕杯盤三省近星郵章奏九門通<lb/>
下車卧理應無事莫遣融樽酒暫空<lb/>
<pb n="KR4d0012_WYG_004-10b"/>
　　　錢易赴蘄春<lb/>
名重星垣試官閒月寺中竹符千里郡花浪一㠶風塵<lb/>
隙駒從度霞觴酒莫空公堂封筆塜郵舍遞詩筒騷客<lb/>
休懐楚詞臣合薦雄長庚謫仙骨湏入抃鼇宫<lb/>
　　　福州張從事<lb/>
萬人都督古閩州幕府旌門映碧油閫外依蓮滯英俊<lb/>
樽前噉薤占風流犀燈照水窺龍劒鯨浪噴空見蜃樓<lb/>
暇日登髙賦滄海添鹽堪為昔賢羞<lb/>
<pb n="KR4d0012_WYG_004-11a"/>
　　　元淨上人之新安謁李學士兼遊廬阜<lb/>
雙闕重城到幾迴兩遊千里忽浮杯黟江春水淺深渌<lb/>
廬岳夏蓮傾倒開謝守同翻貝葉字湯師獨占碧雲才<lb/>
舊房京寺門空閉坐榻凝塵砌長苔<lb/>
　　　京府獄空降詔因寄大尹學士<lb/>
長安惡少罷探丸桴鼓聲沉禁網寛三尺舊章閑玉律<lb/>
八行優詔下金鑾帝臨宣室方前席民值唐年耻畫冠<lb/>
終日訟庭無一事早調伊鼎佐湯盤<lb/>
<pb n="KR4d0012_WYG_004-11b"/>
　　　葉秘書温知蜀州江原縣<hi>前任嘉州從事自合淝管記授此官</hi>
秘省丞郎出字人錦江偏好濯纓塵酒壚千古風流地<lb/>
花縣三年爛漫春白羽豫州慵草檄青天蜀道厭摧輪<lb/>
巴猿杜魄驚鄉夢莫遣霜華髩畔新<lb/>
　　　和酬秘閣錢少卿夜直見寄次韻<lb/>
甘𤓰朱李郢醪濃素綆銀牀䕃碧桐賜第舊連丹鳳闕<lb/>
直廬今在未央宫承雲仙掌延年露轉蕙薰絃解愠風<lb/>
此夕蓬山好逃暑月軒清話恨難同<lb/>
<pb n="KR4d0012_WYG_004-12a"/>
　　　送石枕與參政王給事<hi>雄道人所惠者</hi>
千古碧潭秋水骨琢成孤枕冷於冰因為江外朱輪守<lb/>
得自林閒白足僧月幌光寒吞桂魄暑軒氣爽壓梅蒸<lb/>
竒章好尚非流俗願向蕭齋代曲肱<lb/>
　　　黄小著震知興元府南鄭縣<lb/>
藏室仙郎罷屬辭暑天驅傳出京畿流年兩鬢生華髪<lb/>
宰邑全家住翠微九折坂長須叱馭三聲猿苦莫霑衣<lb/>
<hi>右謌詞云巴東三峽猿鳴悲猿鳴三聲泪霑衣</hi>金門薦鶚知音在<hi>政事夕郎太原公常抗章</hi>
<pb n="KR4d0012_WYG_004-12b"/>
<hi>稱薦</hi>不到𤓰時捧詔歸<lb/>
　　　陳堯拱廷評致仕歸蜀<hi>西樞給事之兄也</hi>
一家今有十朱輪獨憶雲山欲退身天邑繁華行樂厭<lb/>
月曹清要命書新西風躍馬經秦甸東道椎牛讌孟鄰<lb/>
秋稼萬箱僮百指羲皇之上更何人<lb/>
　　　史館趙祠部况通判宿州<hi>况時被病堅乞外任</hi>
風流華省含香客籍甚先朝奏賦人竹使三年勞佐郡<lb/>
柳堤千里待行春文園避事心長笑天禄讎書鬢漸新<lb/>
<pb n="KR4d0012_WYG_004-13a"/>
帝念河渠在封部特縁經義委名臣<hi>西漢平當以經明禹貢領河堤</hi>
　　　擇良上人歸天台<lb/>
片席然犀經水府幾程登陸望霞標吟情晚日繁雲合<lb/>
歸路秋風宻葉凋行道六時廬嶽漏浮杯千里浙江潮<lb/>
舊房宴坐觀空後香積多年飯頓銷<lb/>
　　　表𤣥師歸縉雲有懐故雄闍黎成轉韻六十四<lb/>
　　　　句<lb/>
括蒼古名郡生齒三萬家我昔自仙殿捧詔臨軍牙清<lb/>
<pb n="KR4d0012_WYG_004-13b"/>
心治朞月訟息民無譁雄公真大士宴坐綿嵗華駕言<lb/>
造梵宇室邇驚人遐迎門虎溪屐布地牛頭花庭松偃<lb/>
翠盖澗泉漱金沙坐聞師子吼歸恨踆烏斜驛召還上<lb/>
都騰裝即脩路别師黄金園贈我碧雲句我歸步赤墀<lb/>
代言紅藥署彈指知苦空觀心得降住藏識慙宿薫輪<lb/>
迴悲晩悟折簡問南宗寄言滿緗素絶念契真如忘筌<lb/>
離文字刼燒雖洞然龍華决同遇師名逹宸扆恩詔頒<lb/>
方袍歡喜黒白衆蕭衰霜雪毛毗邪見有疾示身如幻<lb/>
<pb n="KR4d0012_WYG_004-14a"/>
泡雙林忽歸寂人天但哀號堆案遺札在滿鉢香飯銷<lb/>
只應伸臂頃未覺他方遥犀柄挂空壁鴈塔千層霄七<lb/>
返暫來去四大非堅牢口占成尺題手澤著紙尾親遣<lb/>
上足師浮杯渡江水雲朶揺筆精玉音鏘里耳遺我方<lb/>
石枕斑文剪霞綺諭我求菩提心堅正如此愴然悲夢<lb/>
形汍瀾泪盈眦上足今去歸焚修益勤止當續祖燈明<lb/>
無令社蓮死<lb/>
　　　蘓寺丞維甫知簡州陽安縣兼携家之任<lb/>
<pb n="KR4d0012_WYG_004-14b"/>
神雞縹碧馬金精西海桑田一掌平苜蓿度關風漸勁<lb/>
莓苔登棧雨新晴琴齋盡室無歸夢錦里當壚柰宿酲<lb/>
麈柄清談且為政莫貪蒟醬學論兵<lb/>
　　　宿齋太一宫答李寺丞次韻<lb/>
泰畤齋居肅梧楸䕃繚垣露葵深得味風鐸乍成喧緑<lb/>
髪松喬侣丹經黄老言心期阻良乆蝶夢繞朱門<lb/>
　　　建溪十詠<hi>并序</hi>
　太常髙博士惠連典建安郡自郵中以所賦十題為<lb/>
<pb n="KR4d0012_WYG_004-15a"/>
　寄僕桑梓之地耳目熟焉不勝起予因亦繼作<lb/>
　　　武夷山<lb/>
靈嶽標真牒孤峰入紫氛藤蘿暗仙穴猿鳥駭人羣古<lb/>
道千年在懸流萬壑分漢壇秋蘚駁誰祀武夷君<lb/>
　　　北苑焙<lb/>
靈芽呈雀舌北苑雨前春入貢先諸夏分甘及近臣越<lb/>
甌猶借渌蒙頂敢争新鴻漸茶經在區區不遇真<hi>陸羽茶經</hi>
<hi>不述建溪盖未遇真茶也</hi>
<pb n="KR4d0012_WYG_004-15b"/>
　　　朗山寺<lb/>
層巒連近郭占勝有招提宿霧昏金像飛泉濺石梯鐘<lb/>
聲空谷答㙮影亂雲齊千騎時來此尋幽獨杖藜<lb/>
　　　陸羽井<lb/>
陸羽不到此標名慕昔賢金缾垂素綆石甃湛寒泉百<lb/>
汲甘寧竭千金志不遷<hi>吳隠之有一飲懐千金之句</hi>真茶汎雲液一<lb/>
歠可延年<lb/>
　　　梨山廟<hi>李頻也</hi>
<pb n="KR4d0012_WYG_004-16a"/>
唐季臨兹郡生祠巳薦馨聲詩傳樂府廟貎載圖經畫<lb/>
壁流塵暗金碑古蘚青細民時請福撾鼔賽遺靈<lb/>
　　　勤公亭<lb/>
危亭壓波面屹若抃靈鼇浮蟻<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔數飛鴻送目勞吏<lb/>
圍披簿領僧伴話風騷何日登懸榻州民刺有毛<lb/>
　　　大中塔<lb/>
鷄園開淨土鴈㙮倚寒空風鐸和清梵晴幡映彩虹香<lb/>
花傾海國金碧擬天宫絶頂登臨處谿山一掌中<lb/>
<pb n="KR4d0012_WYG_004-16b"/>
　　　仙人洲<hi>相傳梅福於此上升所乗馬還墜後人因號墜馬洲</hi>
寒潭吞别派孤嶼屹中流昔有驂鸞客因名墜馬洲洪<lb/>
波長赴海碧樹幾經秋城郭何年變空聞鶴語愁<lb/>
　　　延平津<lb/>
積水深無際神龍此屈蟠媚川珠彩動射斗劒光寒燕<lb/>
脯誰能寄犀燈豈易看負圖當瑞聖何苦蟄洪瀾<lb/>
　　　毛竹洞<lb/>
洞門生異竹冉冉接同亭石迸狂鞭怒霜封宻葉青實<lb/>
<pb n="KR4d0012_WYG_004-17a"/>
應容鳳食杖欲變龍形逋客歸何日巖阿巳勒銘<lb/>
　　　因與西㕔參政侍郎奕棊予輸紙筆硯三物以<lb/>
　　　　詩見徵屬宣毫適盡但送蜀牋端硯繼以此<lb/>
　　　　章<lb/>
多年燥吻蒼苔砌秃盡江南石上毫五色蠻牋猶有剰<lb/>
一拳端硯豈勝勞蕭齋幸預談賓末謝墅深降奕思髙<lb/>
微物供堂方猶豫丹青筆下枉風騷<lb/>
　　　又以建茶代宣筆别書一絶<lb/>
<pb n="KR4d0012_WYG_004-17b"/>
青管演綸都巳竭文楸爭道恨非髙輒將花苑先春茗<lb/>
聊代山中墮月毫<lb/>
　　　遊王氏東園<lb/>
名園聊得拂塵衣深入春叢一逕微萬樹未饒金谷富<lb/>
百畦猶有漢隂機青蘋風暖天鷄出文杏巢乾海鷰歸<lb/>
向晩鳴騶九門路栁堤囘首獨依依<lb/>
　　　送僧歸蘓州<lb/>
説法雄音敵海潮一棲京寺葉頻凋水田三事衣將敝<lb/>
<pb n="KR4d0012_WYG_004-18a"/>
香積多年飯頓銷忽憶虎丘飛夢到更聞蓮社寄書招<lb/>
好傳祖印歸南土莫遣宗風漸寂寥<lb/>
　　　送僧歸越州<lb/>
舊房稽嶺鏁春苔猿鳥歡迎振錫迴花雨六時飄講席<lb/>
樵風千里送浮杯一乗了義刳心學三藏真文盥手開<lb/>
跡似孤雲本無滯飄飄新到帝鄉來<lb/>
　　　張泌東遊<lb/>
玉籍參差未䇿名東遊聊得拂塵纓長亭酒盡驪歌闋<lb/>
<pb n="KR4d0012_WYG_004-18b"/>
下榻波狂鷁棹輕澤國鱠鱸懸夢想㦸門羅雀斷逢迎<lb/>
秋期莫到槐花老待聽新文擲地聲<lb/>
　　　喜王虞部賜進士及第<hi>時知鄭州奉詔乗驛赴聞喜宴</hi>
中臺髙應列星文千騎驂驔擁畫輪起草已誇雙筆健<lb/>
登科更占一枝春龍津召宴芝泥濕鴈塔題名麝墨新<lb/>
只待甘泉重奏賦彯纓長奉屬車塵<lb/>
　　　送章四十舅翁東歸<lb/>
鄉黨共推賢干名二十年早懐荆岫璞遲下祖生鞭敢<lb/>
<pb n="KR4d0012_WYG_004-19a"/>
諫書無報徒行履欲穿聖朝公道在搔首賦歸田<lb/>
　　　范儀下第東歸<lb/>
君住武夷鄉思歸便促裝溪鱗絲縷細園茗露牙香雷<lb/>
火悲三上金錢困一囊長纓塵土滿㑹待濯滄浪<lb/>
　<lb/>
　<lb/>
　<lb/>
　<lb/>
<pb n="KR4d0012_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集卷十八</head>
    <p>
<pb n="KR4d0012_WYG_018-1a"/>
欽定四庫全書<lb/>
　武夷新集卷十八　　　　　宋　楊億　撰<lb/>
　　表狀<hi>十九首</hi>
　　　再乞外任狀<lb/>
右臣近者瀝懇拜章祈天俟命願諧典郡庶獲養親逮<lb/>
今旬月之間未奉允俞之㫖内懷危切實不遑寧須再<lb/>
述于愚𠂻期必迴於聖聽伏念臣早縁薄技謬玷近班<lb/>
迎侍安輿聚居帝里既代耕而有禄固盡室以相依棲<lb/>
<pb n="KR4d0012_WYG_018-1b"/>
輦轂以食貧已六遷于歲律厠掖垣而承乏又五及于<lb/>
王春桂玉是憂㫖甘多闕矧又久叨塵于清列莫演暢<lb/>
于皇猷以愚直之姿素昧毁方之理在孤平之跡常懷<lb/>
履薄之危皇帝陛下曲示含容特加保庇且令備位未<lb/>
忍黜幽臣固非土木之無知豈忘君親之大造雖然覆<lb/>
載之量姑務于包荒其如方策之言亦旌乎知退苟上<lb/>
煩于澄汰亦何表于廉隅况今外公議以是慙内私誠<lb/>
而尤迫臣母久違故土深念於鄉閭臣弟寄食妻家莫<lb/>
<pb n="KR4d0012_WYG_018-2a"/>
均于饘粥臣亦叨榮累歲無補休明聚族神州久嗟僑<lb/>
寓朝廷就列上惕于官箴晨夕問安中煎于旅火伏值<lb/>
陛下道光孝治恩厚曲成望推錫類之仁俯察由𠂻之<lb/>
懇于江浙之封部擇僻小之方州假以使符遂其私便<lb/>
慰臣母懷歸之念免臣弟漂泊之嗟有職田禄粟之資<lb/>
備夕膳晨羞之費臣敢不盡心為治竭力從公分旰食<lb/>
之憂勤宣寛大之條詔期于盡瘁少報萬分<lb/>
　　　承天節奏親弟俅狀<lb/>
<pb n="KR4d0012_WYG_018-2b"/>
右臣職司視草慙無東里之才節值流虹方罄南山之<lb/>
祝輒祈恩于宸極冀延賞于私門内省僣踰啟處無措<lb/>
伏念臣有親弟習進士俅爰從幼稚即歎羈孤訓靡及<lb/>
于過庭貧不遑于學稼自微臣之食禄奉慈母以供甘<lb/>
提挈以至于上都鞠飬殆踰于冠嵗辛勤弦誦粗知學<lb/>
古之方似續衣纓竊有起家之望今者慶逢鳴社澤被<lb/>
周行不勝同氣之情須黷至尊之聽伏望皇帝陛下俯<lb/>
察在原之懇稍覃作觧之仁推一命之恩俾霑榮于黃<lb/>
<pb n="KR4d0012_WYG_018-3a"/>
綬齒四民之列免負媿于白衣深慈既被于天倫薄質<lb/>
惟堅于臣節祈天俟命顒俟允俞<lb/>
　　　代集賢㓂相公謝賜晉書狀<lb/>
右臣今日中使至奉宣聖㫖賜臣印本晉書一部計六<lb/>
十九冊者兩晉遺編具列祕書之目九重稽古新成鏤<lb/>
板之功夫何寡聞仰膺蕃錫伏惟皇帝陛下纉戎御極<lb/>
執契臨人負將聖之多能尚觀文而闡化以史筆之所<lb/>
記有龜鑒以具存魯魚特命於校讎方牘更加于摹印<lb/>
<pb n="KR4d0012_WYG_018-3b"/>
俾前言之不墜亦副本之廣傳臣謬預持衡寔慙昧道<lb/>
輒上干於宸扆果垂錫於策書學古無功固已嗟于扞<lb/>
格傳家知幸但永誓于緘藏恭承臨照之私益勵傾輸<lb/>
之節<lb/>
　　　代中書賀宣示合穗麥狀<lb/>
右臣今日伏䝉聖慈宣示奉先禪院後面麥地内生出<lb/>
合穗麥者上𤣥降祐多稼呈祥克彰純嘏之休式契豐<lb/>
穰之兆臣等竊以載籍所重實在於民天瑞典攸徴莫<lb/>
<pb n="KR4d0012_WYG_018-4a"/>
先於年糓矧惟首種之利最為艱食之資厯三時而有<lb/>
成已彰大順秀兩岐而發詠允叶元符伏惟皇帝陛下<lb/>
慈儉居尊憂勤御下先天發令運神化于無方旰日視<lb/>
朝體健行之不息引萬方而在已以百姓而為心故得<lb/>
洪覆眷懷殊祥薦委和陰陽之玉燭靡愆離畢之占盼<lb/>
原隰之龍鱗式覩如雲之稼而况景風適至宿麥將登<lb/>
更彰合穗之竒用薦有年之瑞升歌九室足播于樂章<lb/>
記事三長永光于史筆臣等叨居輔弼無補聰明幸矚<lb/>
<pb n="KR4d0012_WYG_018-4b"/>
休禎徒深慶抃<lb/>
　　　謝宣召赴龍圖閣宴㑹及觀御製御書狀<lb/>
右臣今月某日伏䝉聖慈召赴龍圖閣觀太宗之御製<lb/>
御書及聖製碑賛并四庫圖書仍賜御詩兼預宴㑹者<lb/>
上帝藏書肇開冊府聖人有作爰勒金碑許拭目以榮<lb/>
觀寔捫心而知幸伏惟皇帝陛下順考古道啟迪人文<lb/>
執左契以御庶邦運太鈞而播羣品車書無外咸歸輿<lb/>
地之圖弓矢載櫜式開仁壽之域而乃講求前訓潤色<lb/>
<pb n="KR4d0012_WYG_018-5a"/>
大猷擬石渠天禄之舊規聿新層搆搜汲冢羽陵之墜<lb/>
簡並集羣言敦奉先思孝之心顯繼志守文之盛恭以<lb/>
先朝之述作為後世之楷模萃手澤于縑緗窮筆精于<lb/>
翰墨秘宸編于延閣用垂示于方來奮睿藻於貞珉式<lb/>
翰揚于盛美金石頌德實曠古之無階雲漢成章亦羣<lb/>
生之共覩眷惟近列首獲仰瞻側管窺天寧測蓋髙之<lb/>
量聞韶忘味徒萌竊抃之心矧又賜玉斚之醢醪示柏<lb/>
梁之絶唱飲河之腹既嘆于屬厭下里之音靡容於緘<lb/>
<pb n="KR4d0012_WYG_018-5b"/>
黙並陳巴拙上黷皇明雖蒙善下之仁終抱黷尊之媿<lb/>
内循孱簿曲荷恩私閱東序之圖書奉文思而知幸陪<lb/>
西清之宴豫沐慈惠以難勝唯共誓于糜捐庶少酬于<lb/>
臨照<lb/>
　　　謝批荅狀<lb/>
右臣近者恭陪鎬飲仰覿乾文實揣已以知榮輒拜章<lb/>
而叙感猥䝉批答備極恩私捧讀周旋慶抃交集伏惟<lb/>
皇帝陛下道髙列辟功濟中區體神武以懷柔法天明<lb/>
<pb n="KR4d0012_WYG_018-6a"/>
而覆幬撫羣生之重畜朽索居懷考厯代之元龜青編<lb/>
在御肇新宏搆緫萃前言先朝之奮藻摛華並藏麟閣<lb/>
聖主之披文相質髙掲龜趺因萬務之餘間召諸臣而<lb/>
宴喜金簡玉字既容下士之竊窺白雪陽春更許巴人<lb/>
而屬和仰奉觀文之德薦承飫賜之仁共慶遭逢徒深<lb/>
踊躍爰陳奏牘䖍述寸誠敢謂陛下濬發睿謨俯頒優<lb/>
詔曲形敦諭倍極恩慈演絲為綸聞聖言而知感摩頂<lb/>
至踵勵臣節以彌堅誓畢微生少酬𤣥造臣無任云云<lb/>
<pb n="KR4d0012_WYG_018-6b"/>
　　　代中書謝賜聖製乾坤寳典序狀<lb/>
右臣今日中使至伏䝉聖慈賜臣等御製乾坤寳典序<lb/>
各一本者星使俯臨宸章下賜莫窺𤣥逺徒極歡呼竊<lb/>
以頒厯授時前王之令典觀文察變大易之格言故璇<lb/>
璣齊政於有虞銅渾設象于東漢珠連璧合定疏宻於<lb/>
諸家夏造商因分指歸於三統是以陰陽之學著於九<lb/>
流羲和之官列于百執厯代而下何莫由兹然而象緯<lb/>
之文頗多脫簡星厯之史罕或研精金匱石室之中既<lb/>
<pb n="KR4d0012_WYG_018-7a"/>
紛綸而無紀宣夜渾天之術亦渉獵以非工允屬欽明<lb/>
疇咨古訓聿修茂典光集大猷伏惟皇帝陛下道邁帝<lb/>
先智周物表自天攸縱將聖多能執古御今視八方于<lb/>
指掌窮神知變韜萬化于襟靈而乃懼司厯之失官慮<lb/>
疇人之廢業盡搜亡逸大補闕遺分别部居刋正譌謬<lb/>
典乾坤而脗合肇建嘉名法雲漢以成章更行睿藻誕<lb/>
揚能事式冠首篇臣等數日前被召穆清獲親冊府幸<lb/>
覩聖人之述作實為後世之楷模輒祈副本以頒宣庶<lb/>
<pb n="KR4d0012_WYG_018-7b"/>
遂洗心而披繹敢謂俯從人欲曲允下情卿雲發祥已<lb/>
竊窺于凡目玉牒不祕更傳寳于私門内惟懵昧之姿<lb/>
得味淵冲之㫖瞻天莫測遊聖無階仰法穹旻見勛華<lb/>
之稽古奉傳簡策有南董之當官伏望宣付史臣播于<lb/>
直筆豈獨臣等幸甚實亦天下幸甚<lb/>
　　　謝賜批荅狀<lb/>
右臣近者恭承天奬獲覩聖文共拜封章上塵睿覽猥<lb/>
承批答曲諭宸襟捧讀再三兢榮失措伏惟皇帝陛下<lb/>
<pb n="KR4d0012_WYG_018-8a"/>
文思撫運勤儉化人錫純嘏于昊穹散皇明于普率撫<lb/>
柔諸夏煦嫗羣生一戎而不復用兵三變而遂至於道<lb/>
然而探𤣥物表索隱天倪衡石自程雅得觀書之趣崆<lb/>
峒順拜未忘好問之心賾萬象于毫釐括九流于指掌<lb/>
眷惟律厯垂示吉凶慮南正之失官或疇人之離次博<lb/>
求墜簡採摭羣言定黃鍾累黍之差正晉豕渡河之謬<lb/>
聿新制作傳信方來仍枉神毫序其能事兩曜合璧察<lb/>
時變以無疑五色成文覩天章而在上夫何懵昧並預<lb/>
<pb n="KR4d0012_WYG_018-8b"/>
頒宣聽廣樂於彤庭彌增惝恍得𤣥珠于赤水但冀緘<lb/>
藏輙希付于石渠庶永傳于汗簡恭承明詔深諭至懷<lb/>
靡狥下情曲形睿㫖仰乾坤之謙徳無得而名諒河洛<lb/>
之祕文有時而出在聖神之垂範豈愚瞽之能知唯荷<lb/>
戴于鴻私永鐫銘于丹腑<lb/>
　　　謝中使傳宣撫問狀<lb/>
右臣昨日中使至臣安下處奉傳聖㫖以臣所患特加<lb/>
撫問者王人薦降天語載臨側聞綸綍之言頓愈膏肓<lb/>
<pb n="KR4d0012_WYG_018-9a"/>
之疹省循備至感懼交并伏念臣本自諸生獲逄休運<lb/>
非丘園耿介之秀無公卿籍甚之名弄翰為文不過篆<lb/>
刻濯纓筮仕最處羈孤皇帝陛下過聽庸虛薦加寵擢<lb/>
俾升禁掖式掌訓詞居清切之司冒榮斯甚草寛大之<lb/>
詔稱職無聞積日彌多妨賢為愧今者攝生寡要遘疾<lb/>
自貽度越旬時曠廢官守嘗趨期㑹幾踣于軒墀再奉<lb/>
德音特頒于假告式加調理漸冀痊平敢謂濬發宸慈<lb/>
特矜賤跡九霄之上命星使以俯臨四壁之中迴天光<lb/>
<pb n="KR4d0012_WYG_018-9b"/>
而下燭荷記憐之殊造感存䘏之深仁寸心但誓于捐<lb/>
軀危涕不知其濡睫勿藥斯喜幸漳浦之有瘳戴天彌髙<lb/>
覺泰山之非重顧餘生之未泯必盡瘁以為期<lb/>
　　　代中書乞免和御製南郊詩狀<lb/>
右臣今日中使至伏䝉聖慈賜臣等御製南郊七言六<lb/>
韻詩一首令依韻和來者因長日以陳儀方修毖祀體<lb/>
大風而發唱爰著雅章俄賜及于近司實光生于凡目<lb/>
伏惟皇帝陛下先天合德下武膺期以明察而事二儀<lb/>
<pb n="KR4d0012_WYG_018-10a"/>
用慈儉而撫諸夏外薄四海罔不懷柔日覽萬幾未嘗<lb/>
暇逸致羣生之茂遂果𤣥德之升聞乾符坤珍薦臻于<lb/>
純嘏雁山雞塞永息于袄氛遺黎得覩于承平率土方<lb/>
躋于仁壽百姓莫知于帝力一人思報于天功乃因周<lb/>
正之辰恭修漢時之祭弁冕端委率禮彌恭珪幣牲牢<lb/>
無文咸秩故得三日先甲宻雪清塵六師纂嚴光風拂<lb/>
袵肸蠁昭答福禄來同克符永錫之祥用洽無疆之祉<lb/>
而陛下恭膺景貺濬發睿文窮六義之淵微導三神之<lb/>
<pb n="KR4d0012_WYG_018-10b"/>
眷祐聖人有作幸獲于仰瞻下里何知更令于屬和共<lb/>
循荒陋但極憂兢雖効冥捜終成累句陽烏委照爝火<lb/>
豈敢以呈輝軒鑑髙懸嫫母或期於掩惡必希矜免庶<lb/>
息怔忪<lb/>
　　　代中書謝寒食賜御筵狀<lb/>
右臣今日中使至奉傳聖㫖就臣私第賜御筵者火禁<lb/>
肇修方遵于時令宴私云洽曲被于天慈衡門供帳以<lb/>
生光鼎食素飡而是懼此蓋皇帝陛下嚮明求理逮下<lb/>
<pb n="KR4d0012_WYG_018-11a"/>
均恩爰當出沐之辰曲霈分甘之惠大官先置曷勝推<lb/>
食之仁小人屬厭但極飲河之量荷照臨之所及實循<lb/>
省以增榮<lb/>
　　　謝駕幸編修所狀<lb/>
右臣昨日伏䝉聖駕臨幸編修所者竹簡汗青方勤於<lb/>
官次金輿旋軫俄燭于天光表宸極之眷懷聳士林之<lb/>
觀聽臣等竊尋徃諜載考舊聞稱制石渠甘露遂成於<lb/>
故事修書仙殿開元肇錫于嘉名為儒墨之殊榮乃帝<lb/>
<pb n="KR4d0012_WYG_018-11b"/>
皇之巨美恭惟皇帝陛下端居清宴博考前言日昃勞<lb/>
謙疇咨好問賁帛旁求于髦彦榮河上薦于圖書乙夜<lb/>
觀文每自程于衡石秋風發詠實光被于筦弦而乃允<lb/>
迪睿謀聿修祕典發凡變例同宣聖之授經欽明文思<lb/>
見陶唐之稽古臣等並慙檮昧䖍禀指蹤抱槧懷鈆服<lb/>
勤於夙夜持蠡側管窺測于髙深抉小智于胸襟冀成<lb/>
書于旦暮敢謂陛下特迂羽葆垂顧鴻都親閱縑緗深<lb/>
形問訊數刻尚迴於𤣥覽羣臣徒仰於清光慙無善對<lb/>
<pb n="KR4d0012_WYG_018-12a"/>
之才莫奉好文之德矧又臨軒前席並示於延登厥篚<lb/>
兼金更均于寵錫荷綸恩之渥縟增藝圃之光輝敢不<lb/>
内省庸虛共思罄竭拜君之錫彌懷虛授之慙為儒之<lb/>
榮曷報非常之遇<lb/>
　　　次對狀<lb/>
右臣職忝掖垣次當言事合伸鄙見上凂宸聰臣竊以<lb/>
求材審官方今之急務振淹擢雋稽古之令猷故擇善<lb/>
而稱選衆而舉者三代之彛章下詔郡國懸科有司者<lb/>
<pb n="KR4d0012_WYG_018-12b"/>
兩漢之茂典不仁斯逺得士乃昌垂于䇿書誕彰格訓<lb/>
恭惟國家承五代之季開萬世之基三葉重光九疇式<lb/>
叙至于並建衆職無曠庶官捜揚仄微豋進茂異崇澤<lb/>
宫之選復試可于廣庭設制科之目親延見于便坐時<lb/>
下尺一俾公卿而論薦申命外計分縣道以察㢘乃至<lb/>
植諫鼓以來直言置公車而遵舊典開自薦之路擢不<lb/>
羈之才萬幾之繁疇咨聽納一介之善抆拭進用蓋于<lb/>
天下賢士大夫無所負矣然或前代之經制載籍之舊<lb/>
<pb n="KR4d0012_WYG_018-13a"/>
聞未之申明有所闕漏此亦可惜焉臣竊見今吏部流<lb/>
内銓凡幕府州縣之職盡得考其殿最引對軒陛黜陟<lb/>
之命禀于宸㫖資品之格循乎定規兹所謂官修其方<lb/>
事無矯舉者矣而書判之設亦足辯材而國朝已來未<lb/>
嘗責實逮太平興國之初始定等第優劣申以陟降之<lb/>
命強學待問之臣頗獲于褒陞竊禄無狀之人亦加于<lb/>
懲艾汔今遵守成憲下無間言其于慎重官人澄汰繆<lb/>
濫畫一之法既盡美矣若乃搜羅羣萃登擢髦俊旁求<lb/>
<pb n="KR4d0012_WYG_018-13b"/>
之義尚或闕如臣竊見天下吏員幾于數千罷秩去官<lb/>
出入選調其人固已多矣先儒稱三人有師前王恥一<lb/>
夫不獲而詵詵濟濟豈無懷材藏用角立頴脫之人但<lb/>
恨取之之術有所未盡且唐制吏部有博學宏詞書判<lb/>
拔萃平判入等三科蓋求之于常調中非為草澤設也<lb/>
伏望皇帝陛下特詔冊府講求舊章申飭天官奉行故<lb/>
事刈其翹楚被以寵靈下既無于滯才人亦聳于學古<lb/>
如此即思皇多士近比成周之隆允釐百工逺追有虞<lb/>
<pb n="KR4d0012_WYG_018-14a"/>
之盛干犯宸扆伏俟採收臣無任云云<lb/>
　　　封駮銓司主事王太沖狀<lb/>
門下封駮司右今月三日中書發過劄子流内銓主事<lb/>
前撫州宜黃縣主簿王太沖特授大理評事依前充流<lb/>
内銓主事者竊以朝廷稽方策之文修班爵之制所以<lb/>
辯品流之清濁峻堂陛之等威克敦稽古之風俾絶濫<lb/>
官之謗蓋有國之令典致治之大猷也謹按六典大理<lb/>
評事十二人掌出使推案凡本寺斷獄皆連署焉自唐<lb/>
<pb n="KR4d0012_WYG_018-14b"/>
室已來並預三司之案鞫而近年之制或貼三舘之職<lb/>
名苟非士流不齒兹選况秩參卿寺官有常員竊尋厯<lb/>
代之規罕兼流外之任忽頒新命恐紊彛章儻以王太<lb/>
沖經術登科無嫌于除授在于銓衡祗役固合于觧停<lb/>
庶官守之有倫實國體之可惜臣等忝司封駮合具上<lb/>
言伏望宸慈特迂聖斷<lb/>
　　　代中書請依詔頒行畫龍祈雨法狀<lb/>
臣等伏以先天合德易象攸稱勤雨憂民策書所紀恭<lb/>
<pb n="KR4d0012_WYG_018-15a"/>
惟皇帝陛下光膺駿命奄宅中區視百姓以如傷慮三<lb/>
時之有害博訪弭災之術期臻阜俗之方或稍屬於亢<lb/>
陽即徧走于羣祀恭修禳禬薦獲感通觸石興雲俄千<lb/>
里而雨集力田望歲果百谷以秋成信雩禜之有徵由<lb/>
穹𤣥之降祐式頒明詔誕告庶邦永消愆伏之虞同躋<lb/>
仁壽之域臣等叨居輔弼仰奉憂勤爕調之効無聞將<lb/>
順之誠彌切願奉宣于睿㫖庶大庇于羣黎伏請付有<lb/>
司雕印頒行天下<lb/>
<pb n="KR4d0012_WYG_018-15b"/>
　　　代中書謝秋社日賜御筵狀<lb/>
右臣今日中使至奉傳聖㫖以社節特就中書賜御筵<lb/>
者西成届候幸當命社之辰北闕宣恩式霈需雲之象<lb/>
示宴私於著位布慈惠於當陽此蓋皇帝陛下嘉品物<lb/>
之豐豋因令文之休澣堯厨推食穆醴分甘有司供帳<lb/>
以載嚴近侍彯纓而咸集既飽以德但媿於屬厭退省<lb/>
其私更慚于尸素荷照臨之所及諒報効以何階<lb/>
　　　進䕫王周王誌文狀<lb/>
<pb n="KR4d0012_WYG_018-16a"/>
右臣先奉勅撰故䕫王周王誌文者竊以奉大君之明<lb/>
詔紀賢王之令猷爰刻貞珉以誌幽壤自非鴻筆曷振<lb/>
清芬如臣者謬典王言久塵官次發揮寡譽尸曠懷慙<lb/>
豈謂宸慈更令譔述祇膺嚴命伏用兢惶輙巳罄竭謏<lb/>
聞奉揚遺懿屬詞之妙既異于色絲褒德之稱敢同于<lb/>
華衮徒躑躅以燥吻實忸怩而厚顔蕪穢頗多悚惕兹<lb/>
甚其志文二首謹繕冩隨狀上進云云<lb/>
　　　進邠州靈應公廟記狀<lb/>
<pb n="KR4d0012_WYG_018-16b"/>
右臣奉勅撰邠州靈應公廟記聞奏者恭膺睿㫖䖍述<lb/>
靈休無史遷敘事之才乏士衡患多之思怔忪捧詔僶<lb/>
俛成文參乙夜之觀空塵聖鑒載職方之志曷示將來<lb/>
内省空疎不遑啓處其記文謹繕冩隨狀上進云云<lb/>
　　　代宰相謝賜重陽日瓊林苑宴狀<lb/>
右臣伏蒙聖慈特就瓊林苑賜宴者無射司辰登髙届<lb/>
候萬斯箱之慶方屬有年三令節之遊備存故事敢冀<lb/>
需雲之澤曲推湛露之私此蓋皇帝陛下大德庇民至<lb/>
<pb n="KR4d0012_WYG_018-17a"/>
仁育物當車書之無外因朝野之多娯謹頒令以授時<lb/>
爰示慈於式宴矧惟仙苑近在商郊靈沼始波動周雅<lb/>
躍魚之詠髙臺在望揜南朝戱馬之名爰偶嘉辰是陳<lb/>
良㑹大官先置極萐莆之珍羞飛蓋相追邁龍山之遊<lb/>
集矧復霑玉斚之餘瀝泛金菊之繁英紳組相輝笙絲<lb/>
迭奏聽鈞天之廣樂怳疑夢寐之中預𤣥圃之勝遊逈<lb/>
在風塵之外徒感恩而盡醉慚報德以無階<lb/>
　　書<hi>六首</hi>
<pb n="KR4d0012_WYG_018-17b"/>
　　　荅史館查正言書<lb/>
某再拜正言學士足下頃者前襄陽張令至辱示手筆<lb/>
備形慰誨躭翫無斁鄙吝都遣客塵洞分神明來舎凉<lb/>
若醍醐之灌頂快如曜靈之炙背荷知識之啓迪為昬<lb/>
愚之歸救幸甚幸甚然障覆重複義趣深逺或所猶豫<lb/>
固容咨决竊味雅㫖有簮組非累身之說䝉有滯焉蓋<lb/>
念無始輪迴積刼孤露偶薰習于種子獲遭值於仁賢<lb/>
幸於此生得悟本性而前塵外境如棼絲亂繩本覺妙<lb/>
<pb n="KR4d0012_WYG_018-18a"/>
心殆秋毫野馬舉為牽制動即淪胥先德亦云道力尫<lb/>
㣲必處靜而能昭宗門所謂悟解超頓須漸修而乃成<lb/>
儻或以初殖之德牙淪無邉之愛網沈浮陰入之界趨<lb/>
走聲利之塲自以了達苦空脫去事理謂生死而無怖<lb/>
謂富貴而儻來此適足以長無明支成增上慢若夫現<lb/>
三十二應化千百億身居士王臣隨方設教猿猴鹿馬<lb/>
與物利生此須功行圓成福智滿足豋地證果乃及于<lb/>
斯自餘渉川救人未免俱溺哺糟處世何能獨醒載尋<lb/>
<pb n="KR4d0012_WYG_018-18b"/>
善誘之言蓋有造微之㫖豈非慮鄙夫尚迷真諦猶戀<lb/>
榮名便令捨去恐致迷悶然固陋之志亦小異焉儻夀<lb/>
量頗延縁累自薄當俟夫四五十須背俗息見反本循<lb/>
元修天台之止觀專曹溪之無念庶于此報必證菩提<lb/>
俟兠率下生龍華後㑹為之主伴請轉法輪對越人天<lb/>
親受佛記雖二乗而弗學豈三界以能安慺慺之心實<lb/>
在於此足下衆德普㑹八部歸依暫現宰官之身常修<lb/>
菩薩之行濟度羣品引翼有情作十園林具四誓願傳<lb/>
<pb n="KR4d0012_WYG_018-19a"/>
受心印直指不疑演說色空辯才無礙儻矜其可教望<lb/>
惠之好音所期奉以周旋不敢失墜或理參邪見㫖失<lb/>
真宗未至膏肓可施鍼石亦希提奬無便棄捐幸甚幸<lb/>
甚秋氣變衰王事鞅掌強食慎疾副兹瞻顒<lb/>
　　　荅李寺丞書<lb/>
某再拜昨晩辱示真蹤備形雅㫖屬以專介迨於嚴扃<lb/>
率爾奉酬缺然未足及再加紬繹賾其㑹歸如聆玉音<lb/>
若抽繭緒酌之不竭鑚之彌堅何詞辯之縱橫文采之<lb/>
<pb n="KR4d0012_WYG_018-19b"/>
巨麗俊發若此其誰敢當然士君子之立身大丈夫之<lb/>
處世當以道義為勝負豈以位貎為等差故仲尼不過<lb/>
陪臣子雲僅至執㦸賈誼止傅于梁國梅福纔尉于南<lb/>
昌皆名震方來道冠天壌寧與夫司馬善宦四至九卿<lb/>
曲逆陰謀啓封萬室條侯倨貴盧杞奸邪享列鼎之榮<lb/>
據三事之位同日而語耶矧君侯富有春秋老于文學<lb/>
承閥閱之後若單平之家生綺紈之中挺布素之行凡<lb/>
所著述必得作者之風至于游從莫非一時之雋心無<lb/>
<pb n="KR4d0012_WYG_018-20a"/>
城府言成陽秋以孝謹著於閨門以寛厚伏於儕輩臨<lb/>
事剛决而能斷結交悠久而不忘譬諸椒蘭人所服媚<lb/>
由夫桃李下自成蹊實為卿材居然國器而未引金門<lb/>
之籍未踐赤墀之塗藏器甚深括囊靡露困于卑位形<lb/>
於話言愚以為君侯德美既彰富貴何逺亦猶黃琮蒼<lb/>
璧必以禮天神地祗明月夜光終須置掌握懷䄂所宜<lb/>
居易以俟待價而沽乃為乾坤之珍符皇王之寳玩苟<lb/>
自躍於冶求為鏌鎁來獻於庭願剖荆璞或未見辯反<lb/>
<pb n="KR4d0012_WYG_018-20b"/>
謂不祥此交遊之情鄭重之至也君侯明達聰悟專柔<lb/>
直方修餙廉隅佩服名敎三揖而進願保格言一擲成<lb/>
盧何為得雋更味環中之㫖勿貽動者之譏况才識並<lb/>
優英華外發㭊珪緤組誠天理之必然霧隱泥蟠蓋時<lb/>
命之未㑹耳幸惟曠度見採狂言式懋永圖克保全德<lb/>
不勝喋喋之至<lb/>
　　　荅并州王太保書<lb/>
并州太保麾下近於集賢石君表臣處得手筆一封躭<lb/>
<pb n="KR4d0012_WYG_018-21a"/>
翫再三不能暫捨文彩煥發五色以相宣理道貫通有<lb/>
條而不紊薰風拂衽自然析酲簫韶在懸殊覺忘味何<lb/>
厚賜之所及見久要之不忘甚善甚善竊伏自念江表<lb/>
布衣材出人下非山東閥閱之後無負郭膏腴之産徒<lb/>
荷世業遂參儒流齠齓之年傳召詣闕弱冠之歲通籍<lb/>
於朝擔簦躡屫既周於四方抱槧懷鈆亦幾乎十載何<lb/>
嘗不咨諏先覺博求同人直諒多聞必取乎三益談窮<lb/>
勢賄克慎乎五交懔懔然唯懼當世之賢豪見拒而不<lb/>
<pb n="KR4d0012_WYG_018-21b"/>
容也數年前石氏西齋邂逅相遇盱衡抵掌坐客盡傾<lb/>
枕麴藉糟羽觴無算亦既卜夜至於繼燭剖心析肝蕩<lb/>
無城府講道論義芬若椒蘭傾蓋如此故謂乏矣未幾<lb/>
邊郡思乂足下既驅十乗而啟行國書成功下走亦一<lb/>
麾而出守地里遼逺誠馬牛之不及官守縈繫同匏𤓰<lb/>
之見拘無復裁咫尺之書述固陋之懇去年僕祗召西<lb/>
走來朝帝庭足下方鎮并門式遏戎略引領北望𬗟懷<lb/>
故人恨不得解籍金閨從軍紫塞依蓮汎水陪幕府之<lb/>
<pb n="KR4d0012_WYG_018-22a"/>
賓從投壺雅歌奉郡齋之遊宴今年肇自書殿入陞綸<lb/>
闈以雕蟲篆刻之才當典謨訓誥之任五羖之鞟不能<lb/>
成虎豹之文一割之刀固無剸犀兕之利方夙夜愧惕<lb/>
懼忝君命為知巳羞而足下聞之欣然以書為貺松茂<lb/>
柏悅情雖後凋玉振金相詞多溢美且徵縉雲贈行之<lb/>
什頗有姑尤善祝之言雖然戲謔若合符契竊以古之<lb/>
交道嘗聞之矣蓋以聞善相告爵禄相先急病讓夷謀<lb/>
事補闕以引以翼或推或挽故蕭何舉代曹參趨裝以<lb/>
<pb n="KR4d0012_WYG_018-22b"/>
請行王陽登用貢禹彈冠而願仕伐木求友頌聲載揚<lb/>
逺方得朋名教為樂益以見足下之意當僕之領郡也<lb/>
必欲發揮虛名稔熟輿聽故羣公供帳發而成詩及僕<lb/>
之竊寵也又欲銷弭浮謗充塞前言故千里附書明徵<lb/>
其事使鄙夫無暴得之媿聖朝免虗授之譏仁者用心<lb/>
其利博矣足以明殺雞炊黍范張區區於小信縞帯紵<lb/>
衣僑札拳拳于微物以今况古夫何隘哉邊塵不驚戎<lb/>
閫自肅干木髙臥足以作藩夷甫清談未妨為政唯節<lb/>
<pb n="KR4d0012_WYG_018-23a"/>
宣吐納順時加愛副九重推轂之寄成萬里封侯之業<lb/>
斯慺慺之誠所望于明哲也某頓首<lb/>
　　　荅錢易書<lb/>
某白辱示戒殺生文披繹數四不能釋手非宿殖德本<lb/>
深達實相于十方佛種諸善根處五濁世逺離黑業信<lb/>
力堅固心華發明其孰能形於文詞垂于勸戒如是之<lb/>
勤切懇至也某不佞竊從事于空宗為日雖淺聞道素<lb/>
篤常服首楞之典獲佩法王之訓乃知世間輪迴殺貪<lb/>
<pb n="KR4d0012_WYG_018-23b"/>
為本胎化濕卵强弱相吞生死循環互相啖食始由一<lb/>
念之迷惑遂致萬化之紛綸相變體殊識均形異而乃<lb/>
取其血肉以滋牙齒臠割炮燔刳剔刲斮是使人羊迭<lb/>
變各自報讎火刀殊塗並淪苦趣我佛所以為一事因<lb/>
縁而出世設十二分敎以化人誘掖羣迷首舉兹事乃<lb/>
著五戒以殺戒而為先乃摽三毒本貪毒之所攝故玉<lb/>
毫光明而顯相金口鄭重以形言深念含靈直指正路<lb/>
以為食肉而証法果實墮邪魔好殺而出塵勞無有是<lb/>
<pb n="KR4d0012_WYG_018-24a"/>
處借如智慧自足禪定現前不過為大力鬼神夜义羅<lb/>
刹一報既畢衆苦所叢墮無間阿臭厯僧祇大刼是以<lb/>
比丘結夏恐踐微蟲菩薩在塗不蹋生草此世尊之清<lb/>
凈明誨衆生之寃債本源奉之周旋豈可失墜乃至無<lb/>
麛無卵小正之遺文飲水飯疏宣尼之素志春秋所記<lb/>
肉食未能逺謀易象之言殺牛不如禴祭飱必方丈史<lb/>
䇿罪其奢豪庭有懸貆詩人譏其尸素咸有明訓載於<lb/>
青編且夫仁人之用心常善以救物就死地而觳觳豈<lb/>
<pb n="KR4d0012_WYG_018-24b"/>
忍于牛羊禀生氣以肖翹必愛乎螻蟻而乃屠于刀鋸<lb/>
之際充乎杯爼之間競水陸之珍羞奉口腹之嗜好至<lb/>
有南朝牧守所居而飛走輙殫西晉宰衡一日而金錢<lb/>
盈萬蓋厚於味而薄于行夷吾之劇談嗜欲深而天機<lb/>
淺漆園之髙論豈可忽因果報應之說逐醉飽睡眠之<lb/>
徒何以為大丈夫何以為法王子故足下因几筵號慕<lb/>
之隙禫祥吉祭之辰念劬勞之恩終天莫報顧追薦之<lb/>
福惟佛是依對香火以危誠託文字以宣意八部龍天<lb/>
<pb n="KR4d0012_WYG_018-25a"/>
而侍衞一切聖賢以䕶持奮筆不停移晷而就金聲玉<lb/>
振霞駮雲披净名談空蓋助如來而行化摩耶証果爰<lb/>
詣兠率以往生此又豈與刻木丁蘭瞻形隕泣圍碁阮<lb/>
籍嘔血自殘但能取於毁傷莫有資於解脫同日而語<lb/>
寧易得哉且奉示言欲刋方板俾傳布逺邇激勵昬蒙<lb/>
此所謂分一燈為百千燈發一言而千里應之者也讃<lb/>
歎踊躍不知所裁聊述所聞用以為謝不宣<lb/>
　　　答陳在中書<lb/>
<pb n="KR4d0012_WYG_018-25b"/>
某白辱所著䝉言釋象六篇披繹之際初不能曉既而<lb/>
考釋卦之由賾取象之自有條不紊乃端若貫珠自難<lb/>
而易亦漸如攻木頗以見作者之㫖也豈不以山泉之<lb/>
象著於大易以險而止蓋取諸䝉二象並設所以建六<lb/>
爻之位六爻肇分所以明一卦之意初六混沌未判目<lb/>
之為混源九二剛中得位于焉而照物六三有求明之<lb/>
義六四得養正之理六五陰黙上九文明推而廣之區<lb/>
以别矣且自三五以降訖于周政教之汙隆討禦之得<lb/>
<pb n="KR4d0012_WYG_018-26a"/>
失創守之方略治亂之本原莫不周旋紬繹包括總統<lb/>
引而伸之如繭之抽緒提而舉之若網之在綱窮理盡<lb/>
性鈎深索隱磊磊落落自成一家之言矣昔京房作易<lb/>
占焦贛作易林厯代宗之然不過卜筮之說子雲述太<lb/>
𤣥建立方州部家雖云凖易其如參以星厯頗近術數<lb/>
若今之所作但取一卦之意磅礴數千載之間摭其成<lb/>
敗是非可為蓍蔡者著于篇傑然名家貽于後覺葢與<lb/>
夫先民之用心不同矣方將獻于公車升聞于天充衡<lb/>
<pb n="KR4d0012_WYG_018-26b"/>
石之餘備乙夜之覽夏侯勝有云士患經不明經苟明<lb/>
其取朱紫如拾地芥耳君之是舉豈僕所能識哉其本<lb/>
輙留庶用探究聊述所聞豈足多謝<lb/>
　　　發願文上舎人沙門願安<lb/>
弟子某甲謹沐首齋心信曰十方常住一切諸佛真<lb/>
凈妙法無生聖人惟願以真實眼真實智真實平等不<lb/>
捨誓願洞賜哀憐切念某與法界衆生從無始曠大刼<lb/>
來未識佛時未遇法時未㑹僧時于其中間至于今日<lb/>
<pb n="KR4d0012_WYG_018-27a"/>
趨塵背覺迷失本心閉解脫門渉輪迴道蝟張見網蜂<lb/>
喧妄鄽懸嗜慾之帆鼓無明之浪杯我慢酒醉苦惱鄉<lb/>
不凴歸向之誠是滯果因之迹如斯過咎齊佛所知唯<lb/>
佛所見若輕若重等與法界衆生有兹罪者同共懴悔<lb/>
願罪銷滅願罪銷滅以某甲所集<hi>凡有善根隨時迴向</hi>願與法界<lb/>
衆生迴向真如實際菩提實際衆生及微塵刹海諸佛<lb/>
土中承諸佛本誓願力大威猛力勝䕶念力盡未來際<lb/>
直至無上菩提為一切依正莊嚴具為一切自他解脫<lb/>
<pb n="KR4d0012_WYG_018-27b"/>
門一切三昧門一切陀羅尼門一切安立衆生門一一<lb/>
稱虛空等法界皆有我身起勇猛心捨身命財興大佛<lb/>
事作大利益攝化有情願諸有情見我身聞我名皆發<lb/>
菩提心與我同共迴向無上菩提心不退轉願某與法<lb/>
界衆生未契心者開佛知見悟本自心一念發明諸境<lb/>
純凈去來坐立見覺聞知咸以如實智相應不相違背<lb/>
從今已去盡未來際憶菩提心令菩提心相續不斷所<lb/>
作利益常得現前供飬諸佛利樂衆生衆生成佛盡然<lb/>
<pb n="KR4d0012_WYG_018-28a"/>
後成正覺虛空有盡我願無窮法界有邊願心無極盡<lb/>
入行願海中一時成佛摩訶般若波羅宻<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0012_WYG_018-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集卷十八<lb/>
</p>
<p>
</p>
  </div>
</body>
</text>
</TEI>
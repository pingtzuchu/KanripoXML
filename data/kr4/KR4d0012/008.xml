<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻八</head>
    <p>
<pb n="KR4d0012_WYG_008-1a"/>
欽定四庫全書<lb/>
　武夷新集巻八　　　　　　宋　楊億　撰<lb/>
　　碑<hi>二首</hi>
　　　宋故樞宻副使正奉大夫行給事中上柱國廣<lb/>
　　　　平縣開國伯食邑八百户食實封二伯户賜<lb/>
　　　　紫金魚袋贈尚書吏部侍郎宋公神道碑銘<lb/>
　　　　<hi>并序</hi>
昔許穆公卒于師春秋重其死王事贈公衮以褒德岑<lb/>
<pb n="KR4d0012_WYG_008-1b"/>
江陵薨于行天子嘉其盡臣節罷宵警以申恩皇上廵<lb/>
狩兩河駐蹕魏郡惟樞宻副使宋公典掌機要務煩傷<lb/>
神得疾膏肓終扵道路輟視朝扵行闕申追命扵泉扄<lb/>
痛深股肱見君臣之同體布在方䇿實今古之相望所<lb/>
以旌忠魂扵九原鑠休光於百世者也公諱湜字持正<lb/>
其先廣平人也自微子歸周商丘啓國胙土命氏源深<lb/>
流長處荆蠻者才亞扵騷人仕東漢者名叅扵循吏或<lb/>
樹勲扵代邸或馳譽於南朝枝葉扶踈華實蕃衍公之<lb/>
<pb n="KR4d0012_WYG_008-2a"/>
逺祖占籍闗中隠德未融重世始大曽王父澤登州牟<lb/>
平令王父贊雍州萬年令皆以時命之數屈扵州縣咸<lb/>
有清白之訓遺扵子孫烈考温故晋天福中擢進士第<lb/>
累遷右補闕文雅之譽流於京師骨鯁之風播在臺閣<lb/>
及公之貴累贈工部尚書公即其次子也襟韻閒曠風<lb/>
規爽邁凝脂㸃漆宛是神仙中人虚受兼容居然廊廟<lb/>
之器爰自髫齔卓然不羣了無童心靡雜兒戯初入小<lb/>
學比及大成恣閱黄巻聖賢之言蔑聞青衿城闕之刺<lb/>
<pb n="KR4d0012_WYG_008-2b"/>
既而究六經之微㫖通百家之雜説服勤學問日引月<lb/>
長刻意著述朝成暮傳跡在丘樊名振輦轂方隨鄉老<lb/>
之薦適丁先君之憂欒棘傷生幾扵滅性苴麻終制始<lb/>
讓干禄太平興國五年春太宗凡三臨軒親選多士公<lb/>
提筆就試思若湧泉煥乎成文曽不加㸃諸生方當扵<lb/>
燥吻一人巳喜扵同時賈勇先鳴㧞乎其萃由是一上<lb/>
登進士甲科解褐将作丞通判梓州𣙜鹽院就拜太子<lb/>
右賛善大夫歸朝改著作郎直史館中謝日賜緋衣銀<lb/>
<pb n="KR4d0012_WYG_008-3a"/>
魚雍熈三年今工部尚書王公化基以諫官佐計相上<lb/>
書北闕自薦其材太宗方求非常之人待以不次之位<lb/>
謂宰相曰李沆宋湜皆佳士也可並試之即日召試制<lb/>
誥扵中書明日除右補闕知制誥與二公竝命焉當時<lb/>
朝廷有得賢之議就轉庫部員外郎兼判尚書刑部面<lb/>
賜金紫㑹有妖尼訴廷尉㫁獄不平公職當詳讞未嘗<lb/>
發擿坐是左遷均州團練副使公論惜之移汝州數月<lb/>
徴拜禮部員外郎直昭文館復以職方員外郎掌誥命<lb/>
<pb n="KR4d0012_WYG_008-3b"/>
踰年入翰林為學士轉兵部郎中知審刑院銀臺司封<lb/>
駮事皇上嗣位真拜中書舎人修國史並兼内署之職<lb/>
俄丁皇妣扶風縣太君淳于氏憂柴毁骨立杖而後起<lb/>
五十而慕昔人所難七日絶漿僅成死孝纔卒哭詔起<lb/>
復視草禁中公泣血抗章願終䘮紀優詔敦勉不允其<lb/>
請是年冬改給事中參貳機務明年契丹犯邊翠華時<lb/>
邁樞機之任一二咨焉露版羽書實司其緩急伍符尺<lb/>
籍專校扵耗登乗保鄣險走集者禀扵弛張發號令圖<lb/>
<pb n="KR4d0012_WYG_008-4a"/>
方略者出扵規畫乃至議将帥之能否授以指蹤揣蕃<lb/>
人之情状辯其狙詐折衝樽俎之際制勝帷幄之中料<lb/>
敵若神謀事鮮過任重責大巧勞智憂而公與今襄陽<lb/>
王丞相並掌其職公竭力盡瘁知無不為䝉犯風霜勤<lb/>
勞夙夜陟降帝右咫尺天顔總領萬機便蕃三接焦心<lb/>
極慮外彊中乾十二月癸酉上御武帳召近臣議邉事<lb/>
公方指畫上前俄疾作仆於地若大醉状不能知人同<lb/>
列競前扶之上命中貴人扶掖以就西序亟令太醫切<lb/>
<pb n="KR4d0012_WYG_008-4b"/>
脉且曰疾不可為也上憂形扵色日夕候其安否明年<lb/>
正月乙酉乗輿親至卧内存問公以所疾未愈懇乞先<lb/>
歸面可其奏且以御衾褥為賜仍命中使備肩舁什器<lb/>
帷帳湯藥飲膳送還京師既發又令近臣慰遣扵郊外<lb/>
己丑次澶州憩扵法寳寺是夕以不起聞享年五十有<lb/>
一上歎息乆之詔贈吏部侍郎輟視朝一日命使者䕶<lb/>
送靈柩歸于上都縁葬所須並從官給公比及彌留且<lb/>
有治命曰上遇我厚必鹵簿葬我生無益扵國死豈可<lb/>
<pb n="KR4d0012_WYG_008-5a"/>
煩扵人諸弟等表其緒言上深所嘉美詔以錢五十萬<lb/>
絹五百匹米麥百石賜其家以備襄事即以其年十月<lb/>
癸丑歸𦵏于京兆府長安縣義陽鄉大郭里從先尚書<lb/>
之兆域禮也公娶清河張氏封本郡夫人婉嬺柔嘉幽<lb/>
閒令淑仁洽宗黨教成閨門二子長曰綸以延賞之恩<lb/>
解褐太常寺太祝年甫七嵗次佛奴尚在襁褓三女長<lb/>
女適屯田員外郎楊坦其二皆㓜公生孝謹之族負王<lb/>
佐之才幼能屬文談必稽古尚書府君之捐館舎也季<lb/>
<pb n="KR4d0012_WYG_008-5b"/>
父温舒以左拾遺守華原郡公實從行府中牋奏皆令<lb/>
代作公口占五吏應接不休日發百函親踈有意季父拊<lb/>
背歎息曰真我家國器恨吾兄之不見也至性純孝出<lb/>
人逺甚奉養慈母烝烝膝下調滫瀡以供膳衣文綵以<lb/>
承顔左宦方州單車獨徃盡留妻妾給侍庭闈杜門端<lb/>
居曽不屑慮及太夫人寒暑遘疾腠理寖深公藥必先<lb/>
嘗目不交睫禱神請代指景悼生雖曽閔之行無以過<lb/>
也長兄泌職方員外郎越王府記室次兄澣皆先公而<lb/>
<pb n="KR4d0012_WYG_008-6a"/>
逝弟湛任大理寺丞推以友愛成乎敦睦棠棣致美塤<lb/>
箎相須天倫之歡士林聳慕耀州冨平簿渙太子中允<lb/>
沆處士澥進士洞殿中丞濤校書郎澹皆公之從父弟<lb/>
也公承髙門之慶為保家之主協比諸弟紏合近親人<lb/>
不間言兒無常父宦成名立率由扵公游吉之亢宗張<lb/>
仲之孝友見扵是矣公自决科筮仕彯纓登朝至如羊<lb/>
舌肹習扵春秋而公分直東觀裁成國史公孫揮善為<lb/>
辭令而公入叅右掖發揮王言雋不疑之治獄也多所<lb/>
<pb n="KR4d0012_WYG_008-6b"/>
平反而公當祥刑之任民以不寃山巨源之薦賢也宻<lb/>
陳啓事而公操審官之柄下無失職嚴安徐樂並在左<lb/>
右而公歩武禁林潤色帝載劉放孫資對掌機宻而公<lb/>
徊翔丹地秉執國鈞至扵蹇蹇匪躬巖巖羣望外庭集<lb/>
議不曲從而詭隨宣室論思必有犯而無隠此詩人所<lb/>
稱邦之司直又如恂恂善誘拳拳好德博施以濟衆功<lb/>
成不居虚己以待物事至而應此仲尼所云古之遺愛<lb/>
雅性冲澹留心釋老早嵗嘗受道籙晚節頗究禪筌悟<lb/>
<pb n="KR4d0012_WYG_008-7a"/>
兹無生用成逹觀素善持論酌之不竭多識典訓扣之<lb/>
斯應挹量陂者鄙吝之意自冺窺眉宇者名利之念都<lb/>
息接士在貴而思降定交彌乆而益恭德邁種而愈勤<lb/>
人服媚而無斁蹊成桃李夫又何言室有芝蘭但聞俱<lb/>
化非大雅明哲豈能及是耶公方以将明之才輔文思<lb/>
之政談弭兵之術議平戎之策使單于之首懸之槀街<lb/>
潦陽之貢陳扵宰旅致君堯舜為宋伊周而兩楹遘災<lb/>
二竪為沴天不憗遺人之云亡召公深仁徒結甘棠之<lb/>
<pb n="KR4d0012_WYG_008-7b"/>
愛留侯素志莫遂赤松之遊藐是諸孤庻乎有後常所<lb/>
著述遺札頗多自掌命書尤振時譽累當大手筆之事<lb/>
皆為士君子所伏集二十巻傳之子孫諸弟等以繐帳<lb/>
猶懸宿草将列憂陵谷之或變慮德音之不昭謀建豐<lb/>
碑以表神道以某嘗學舊史曽接生平得以祖述世家<lb/>
論次閥閱叙太丘之德諒無媿詞非臧孫之言敢期不<lb/>
朽聊摭梗槩以為之銘銘曰<lb/>
火德淳耀文明誕敷鳯鳥斯至神龜負圖時惟宋公矯<lb/>
<pb n="KR4d0012_WYG_008-8a"/>
翼雲衢五百之運其在兹乎黄離繼明百度思治旰昃<lb/>
臨朝齋居决事時惟宋公将順其美咸平之政既盡善<lb/>
矣八柱承天七聖翊軒彌綸衮職斟酌化源青蒲伏奏<lb/>
温樹無言林父忠藎康侯錫蕃三邊屢聳六龍順動借<lb/>
筯前籌屬鞬景從美疢弗瘳吾謀猶用城郢遺言渉洹<lb/>
占夢梁木斯壊太素收神易簀而沒委順全真精爽何<lb/>
託上騎星辰如可贖兮人百其身行路咨嗟冕旒悽惻<lb/>
股肱或虧其痛何極尸諫猶切忠魂彌激臨死之言不<lb/>
<pb n="KR4d0012_WYG_008-8b"/>
忘社稷卜葬咸陽蓍蔡弗違封樹云畢閟兹音徽自<lb/>
古有死吾将疇依逝者可作非公曷歸丘壟陵夷光隂<lb/>
迅駛傳信方来孰非文字乃刊貞珉式表幽隧懐公之<lb/>
人扵斯墮泪<lb/>
　　　重修亳州洞霄宫碑銘<hi>并序奉勑撰</hi>
臣聞昔者大道之行異人間出洪惟柱史實暢真宗叙<lb/>
道德之二篇述慈儉之三寳玩志衆妙理洞於帝先垂<lb/>
訓方來尊居於教父故尹喜望氣爰識真人史遷編年<lb/>
<pb n="KR4d0012_WYG_008-9a"/>
首推黄老或謂之隐君子著書五千文或以為太史儋<lb/>
享夀二百嵗立言垂于不朽乗化入于無間惟苦縣厲<lb/>
鄉即降神之地土風雜乎南楚郡境介於陳留盖尸而<lb/>
祝之㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>作庚桑之社思且愛矣陜郊存召伯之棠後<lb/>
人緬慕𤣥風周爰舊壤聿因靈迹肇建嚴祠歴代封崇<lb/>
樵蘇之禁彌肅昔賢讚述金石之刻具存又往者聖質<lb/>
誕祥元符𠖇合乗白鹿而下爰自九天感流星之精生<lb/>
于左腋指李樹以為姓由聃耳而立名禀粹斗魁發祥<lb/>
<pb n="KR4d0012_WYG_008-9b"/>
井脉僉以為塗山祀夏式脩啓母之祠后稷配天乃建<lb/>
姜嫄之廟恭惟聖母實育至人陵谷未移光靈如在又<lb/>
因遺址别啓殊庭目之為李母祠盖有年矣雖潔粢致<lb/>
享不領天子之祠官而間館棲神具載職方之地志歲<lb/>
月寖逺遺構僅存期運環周祥符顯發施及唐室系自<lb/>
仙源乾封中以錫羡流光肇開鴻緒似續蕃衍襲慶本<lb/>
支且念太極之先冠二儀而首出盛德之後垂百世以<lb/>
彌昌追從長樂之名用顯始基之迹繇是追封聖母為<lb/>
<pb n="KR4d0012_WYG_008-10a"/>
先天太后又以列真之宇神光燭于官壇集靈之虗紫<lb/>
氣干乎霄極琳房絳闕窈窱重深孔葢翠旍裵回戾止<lb/>
盖方輿之福地乃虚皇之宻都由是改命祠宇為洞霄<lb/>
宫香火無廢扵熏修棟宇益増于輪奐南望吾子飛觀<lb/>
凌雲左帶靈溪清流漱石行人胥畏頗類仙臺逰者忘歸<lb/>
更疑秦洞至乃𤣥貺昭格𠖇感彰聞或旭景朝躋非煙<lb/>
絢綵或柔條夕勁甘露垂滋或千仭鳯翔覧德輝而下<lb/>
集或九井龍見乗雲氣以上騰往昔海縣塵飛雈蒲蟻<lb/>
<pb n="KR4d0012_WYG_008-10b"/>
聚流矢集屋束藴乗墉即必黒氣塞川愁霖貫序兇黨<lb/>
不能肆毒闔境率以寕居當時降璽書以旌揚垂方策<lb/>
而標紀求諸故府葢圖牒之未刊巋然靈光實神明之<lb/>
所庇皇朝接千歲之統按九州之圖包舉海隅並走羣<lb/>
望講求祀典咸秩無文誕揚清浄之風式契𤣥元之㫖<lb/>
深詔譙郡崇奉靈場繕究靡虧焚脩彌潔崇文廣武聖<lb/>
明仁孝皇帝之在宥天下也恭黙思道齋栗事神紹祖<lb/>
宗之耿光集乾坤之景命端拱南面唯軫念于蒼生間<lb/>
<pb n="KR4d0012_WYG_008-11a"/>
宴西清乃娯情于𤣥牝順風之拜幾慕于崆峒赤水之<lb/>
珍靡徴于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬敺民夀域日用而不知决事齋居天行<lb/>
而彌健乃至探求三五之載籍致恭上下之神祗黍稷<lb/>
犧牲悉用先王之禮壇場珪幣無取方士之言正違治<lb/>
煩修弊起廢陳信策告蔑聞秘祝之官備物薦嘗奚餒<lb/>
若敖之鬼乃至山川作鎮于地出雲雨以嘉生卿士有<lb/>
益于人垂竹帛而悠乆莫不咨詢典故彌縫闕瀝豐潔<lb/>
苾芬而致用聰明正直之是依用能陟降泰畤與三靈<lb/>
<pb n="KR4d0012_WYG_008-11b"/>
交歡端委明堂俾諸神受祀帝錫純嘏百禄是膺洛出<lb/>
圖書九疇式叙盛德大業光表格天固非名言之所能<lb/>
及也乃眷亳社時惟糓陽仁里未遷清都斯在曩以神<lb/>
虬躍于沮澤隂魄離于罕車雩禜偶愆水潦荐降雲不<lb/>
待族雨及我私甫田或害于粢盛樊圃幾勤于浸灌是<lb/>
宫也雖面勢爽塏取規大壮在山楶藻梲予焉勝人非<lb/>
麥麴鞠窮何以禦濕屋瓦斯漏梁木其摧本郡以聞當<lb/>
陽太息即日降明詔遣近臣案行故墟周視層搆度費<lb/>
<pb n="KR4d0012_WYG_008-12a"/>
制用庀徒僝工之子于垣百堵皆作靈臺經始不日而<lb/>
成雲鍤募農隙之民風斤得藝成之匠朱扉洞呀于廣<lb/>
陌紺殿崛起于中天榱桷交持見隂虬之騰倚觚稜四<lb/>
注状名翬之翰飛繪素彰施模睟容而克肖吉蠲享獻<lb/>
表明德之惟馨空歌洞章蕭寥乎旦暮飊輪歘駕出入<lb/>
於虚無固以昭戬榖于聖神夸壮麗于方國契宸心於<lb/>
妙有躋氓俗于無何行将追七十二君告成功于日觀<lb/>
享萬八千歲比聖歴于天皇𤣥同至真永錫難老如斯<lb/>
<pb n="KR4d0012_WYG_008-12b"/>
而巳矣秋八月新宫成主者上言願志能事大君有命<lb/>
允属下臣臣學古非優聞道素淺草寛大之詔無東里<lb/>
潤色之才談惚恍之宗増吾黨狂簡之媿躑躅燥吻謹<lb/>
為之銘其辭曰<lb/>
至哉𤣥元權輿太極象帝之先昧者奚覿矯矯伯陽自<lb/>
天生德其道猶龍人靡能測厥初誕祥時惟厲鄉領垂<lb/>
縞髮室炤神光蹈十把五舌舑而長井泉湧脉星精耀<lb/>
芒集靈之址𤣥祠崛起檜亦手植樹曽親指聖母遺阡<lb/>
<pb n="KR4d0012_WYG_008-13a"/>
右環渦水福地旁連清都對峙𤓰瓞其昌錫羡于唐寳<lb/>
冊追謚雲篆龍章金闕易號丹臺絳房明靈如存祀典<lb/>
不忘帝臨赤縣乗正御辯致恭神祗大庇黎獻德馨流<lb/>
聞沼毛登薦鬼有所歸民亦不倦帝居紫宸味道全真<lb/>
格天在宥易俗還淳隂陽大順闗石和鈞亮采時叙輝<lb/>
光日新乃眷東顧欽崇教父定之方中増修祠宇間館<lb/>
相望飛軿攸駐日蒲星囬池平樹古申命中人王言如<lb/>
綸鳩工底法即舊謀新三時之隙百日之勤怳若神化<lb/>
<pb n="KR4d0012_WYG_008-13b"/>
以棲靈真瞰鮮原兮靡迤面皇州兮宻邇氣蓊蔚兮上<lb/>
騰波奫淪兮東委唯列仙之殊庭干青霄兮特起竦金<lb/>
閣兮崔嵬薦蘭蒸兮裵囬緘紫籙兮難見秘靈符兮不<lb/>
開伊九天之神母御瓊輪兮下來祝聖人兮富夀延寳<lb/>
厯兮京垓又何必迎年之館兮通天之臺<lb/>
　　表<hi>一首</hi>
　　　故信州玉山令府君神道表<lb/>
玉山府君以太平興國三年六月三十日啓手足于長<lb/>
<pb n="KR4d0012_WYG_008-14a"/>
樂里之第其年十二月八日歸𦵏于南原凡二十三年<lb/>
矣金石未刻陵谷将變嗣孫億大懼夫祖德之墜于地<lb/>
考于譜牒詢于耆艾追述先美以表幽壠云府君諱文<lb/>
逸字慕賢華隂洪農人也昔周之伯僑始啓封邑胙土<lb/>
命氏實曰楊侯𤓰瓞蟬聨大昌厥緒在西漢時重侯累<lb/>
相施及魏晋世為公卿永嘉之亂播遷江表始占籍于<lb/>
上饒郡因為郡人焉安土重遷凡十餘世唐上元中劉<lb/>
展稱亂呉㑹弗寕府君之六代祖始挈其族人避地于<lb/>
<pb n="KR4d0012_WYG_008-14b"/>
建安之呉興斬木誅茅築室治産以財力雄于州里以<lb/>
義方訓于子孫曽王父式蹈德詠仁隐居求志王父郜<lb/>
属唐季俶擾干戈日尋奕世聚居羣從百口非用武㫁<lb/>
不能亢宗扵是募郷民之拳勇者數百人受署于本郡<lb/>
為義軍指揮使堅壁要害以備不虞一邑頼之終以無<lb/>
患烈考弼遭時未乂結髪從軍受署義軍討擊副使府<lb/>
君即副使之次子也始在童丱遨遊膠庠博習親師服<lb/>
膺素業家世從戎旅之事以豪舉聞于郡中而府君恥<lb/>
<pb n="KR4d0012_WYG_008-15a"/>
事輕肥雅好學問被服造次必于儒者識者以為秦堇<lb/>
父之生丕兹也時王氏偏覇閩隅府君世父太常君實<lb/>
為邑令以猶子之愛推延賞之典纔十餘歳解褐試秘<lb/>
書省校書郎未幾丁副使君之憂泣血執䘮殆于滅性<lb/>
純孝之德鄉黨稱焉及王氏乖離吴人致討建安失守<lb/>
歸于金陵改右千牛衛胄曹叅軍知建州倉事克遂循<lb/>
陔之歡靡辭掌庾之賤就加本衞騎曹叅軍先夫人寝<lb/>
疾彌留府君即解所職調品藥餌供視膳羞目不交睫<lb/>
<pb n="KR4d0012_WYG_008-15b"/>
衣不解帯如是者凡厯三時而卒以不起府君勺飲不<lb/>
入嘔血數升柴毁支離僅成死孝服除調補撫州南豐<lb/>
簿視事踰月化行若神先是邑人常以端午為競渡之<lb/>
戯具舟數十艘聚羣不逞之徒以較勝負必先載瓦石<lb/>
因以相擊毎歳死傷者數十百人府君前知其然至期<lb/>
大索笞其為首者數軰訖事無變獄訟衰少縣政益清<lb/>
秩滿擬常州武進丞辭不之任改大理評事信州玉山<lb/>
令邑有鎮兵兼總軍政府君寛以御下明以炤姦流亡<lb/>
<pb n="KR4d0012_WYG_008-16a"/>
悉歸版圖増羡先甲發令卒乗畏威泮林革音宼盗屏<lb/>
跡境内大治政聲流聞就加大理司直示陟明也未幾<lb/>
王師渡江䑓城蔽壘調發徴歛繁于秋荼府君夤奉簡<lb/>
書事不愆素曽未數月得代而歸老㓜攀轅易服宵遁<lb/>
當是時也國命将墜人謀已改府君杜門稱疾不交世<lb/>
務静以觀變黙而俟時俄而黄旗運終青盖西上詔㫖<lb/>
敦廹州司臨門方促星火之期忽嬰霜露之疾不克上<lb/>
道因以家居惡石無徴梁木斯壊享年六十有五未躋<lb/>
<pb n="KR4d0012_WYG_008-16b"/>
于夀厯試百里之宰未盡其才有折衝制勝之略值艱<lb/>
虞而不得伸有化民成俗之具逄承平而不及用齎志<lb/>
沒地遺恨終天行道之人所共歎息府君娶武寕章氏<lb/>
駕部郎中嵩之女也生先君諱<hi>某</hi>象賢惟肖禀訓無違<lb/>
宦學四方名聲籍甚及府君歸老别墅先君終鮮弟兄<lb/>
烝烝就飬不離左右被褐懐玉韜光戢曜以至下荼蓼<lb/>
之苦荷清白之謀世故紛綸家徒窘絶未遑射策奄兹<lb/>
淪逝後府君九年而終咸平二年十一月天子有事南<lb/>
<pb n="KR4d0012_WYG_008-17a"/>
郊其孤億任諫官有司以丙戌詔書追贈先君為大理<lb/>
評事寵被泉壤慶延里閈行路歎息父老榮之四女長<lb/>
適隴西李瓊次適清河張仲言後府君七年而逝次適<lb/>
河間俞簡成次適清河張彛憲率皆大族莫非令人婦<lb/>
德嬪風表儀宗黨府君之任玉山也其孫億始生億将<lb/>
生之夕府君前得吉夢謂必興吾門躬自撫養特所鍾<lb/>
愛纔免襁褓教以詩書及府君之捐館舎億五歳矣方<lb/>
在孩抱未違慈顔逮十有一歳太宗皇帝遂聞其名徴<lb/>
<pb n="KR4d0012_WYG_008-17b"/>
詣闕下試以詞賦官于秘書自是入蓬丘直仙殿升近<lb/>
署寘周行為天子從官成國家大典非錫羡餘慶燕翼<lb/>
貽謀天啓畢萬之大名世祚于公之隂德不然者蕞爾<lb/>
億何以及兹億自舉族還都再見閏月歎墓木之巳拱<lb/>
憂堂構之将頺前年獻封公車求領郡政皇上固留不<lb/>
遣億懇請而行甌粤之區封畛相錯伏念昔者府君之<lb/>
歸窀穸也銘志闕如歳月寖深耆舊猶在遂用採摭以<lb/>
備萬一謹按府君天姿謹厚寛中多恕行有枝葉心無<lb/>
<pb n="KR4d0012_WYG_008-18a"/>
町畦慷慨經綸博通治體信著朋友仁洽閨門勝冠之<lb/>
年殆事祖母被疾沈痼經時伏枕府君束帯奉侍夙夜<lb/>
匪懈嘗惡澣洗無所不為府君母弟五人率以豪俠自<lb/>
任鮮車怒馬輕裘緩帶出入閭里持吏短長暴虎憑河<lb/>
使酒難近私匿亡命結客報仇人胥畏之莫敢忤視府<lb/>
君戒督備至夏楚是用諸弟惕息剛悍少衰皆以天年<lb/>
死于牖下議者許府君之善教也渉獵史傳詳明典故<lb/>
鋭意風雅動成篇章及試吏方州嘗奏伎記室巧為書<lb/>
<pb n="KR4d0012_WYG_008-18b"/>
檄曲暢事情兵戈之餘遺槀散落素善草𨽻自可名<lb/>
家天縱多能洞曉鍾律新聲度曲精義入神圖緯數術<lb/>
罔不研覈棊陸蒲塞出于餘力若乃張仲之孝友安世之<lb/>
慎宻史魚之直伯夷之清甯俞之忠石奮之謹劉文饒<lb/>
之恕秦巴西之仁庾亮之風流山濤之識度凡是衆美<lb/>
無一闕焉時方構屯位不充量盖仲尼云如有用我者<lb/>
其為東周乎漢文謂李廣惜不當高祖世萬户侯豈足<lb/>
道哉命之通塞道之行否固有𠖇數矣夫惟賢者能論<lb/>
<pb n="KR4d0012_WYG_008-19a"/>
譔其先祖之美而明著之于後世者也無美而稱之是<lb/>
誣有善而弗知不明知而弗傳不仁三者君子之所恥<lb/>
也恭惟府君之德業章章如是國史弗載鼎銘未刊春<lb/>
礿秋嘗彌用怵惕冬裘夏葛靡敢遑寕嗚呼不見成人<lb/>
范喬之悲罔極有慙于長太丘之德未衰爰勒貞珉以<lb/>
永終古肹蠁非逺謦欬如聞嗣孫之勤尚或臨鑒云耳<lb/>
　　碣<hi>二首</hi>
　　　故隴西彭君墓碣銘<hi>并序</hi>
<pb n="KR4d0012_WYG_008-19b"/>
碑碣之制著于令甲咸以官品而有等威至于孝義著<lb/>
聞隐淪不仕亦許刋石表行以示後人斯國朝之彛典<lb/>
也隴西彭君諱悦字仲荀予同郡人其先属𤣥王之勤<lb/>
商與豕韋而更霸保姓受氏德厚流光乃至鏗為大夫<lb/>
以耋老而著稱宣為三公由經術而進用錫羡蕃衍垂<lb/>
裕後昆枝葉扶踈譜牒散落至君之七代祖始占籍建<lb/>
安因以土著奕世似續孝謹不衰有蘇秦二頃之田得<lb/>
猗頓五㹀之術治産殖貨貲擬王公大王父英属王氏<lb/>
<pb n="KR4d0012_WYG_008-20a"/>
建邦亟登勇爵實貞師律式遏外虞受署御史中丞本<lb/>
鎮防遏使王父晏為之副貳以壮戎麾烈考大規值金<lb/>
陵用師閩隅瓦解遂忘懐物表脱跡世紛樂一丘之棲<lb/>
遲詠幽人之長往及天地開泰車書混同華黍盈疇素<lb/>
髮垂領鼓腹含哺為太平之民君特逹不羇旁通多可<lb/>
跌宕文史慷慨經綸立義不侵好為然諾之信捐生赴<lb/>
難靡以在亡為辭睦族以仁事親以禮勤接士類賔至<lb/>
如歸教行閨門衣無常主脫驂周急斯乃細行折劵市<lb/>
<pb n="KR4d0012_WYG_008-20b"/>
義固其素蓄汝南之俗咸出子将之評潁川之人懼為<lb/>
陳君所短一境從化或行者之讓塗千里請交多升堂<lb/>
而拜母窺義府者不見岸谷飲德馨者有如椒蘭仲尼<lb/>
所謂君子儒者此之謂矣始以肄業之故自鄉里杖䇿<lb/>
㳺尋陽之廬山勵精為學纔朞歳之内以詞賦擅名同<lb/>
時軰流亦所推尚未遑鄉老之薦属有樓船之師歸省<lb/>
庭闈甘心畎畆年甫壮室尚丘園而考槃爵非公乗與<lb/>
令丞而亢禮頗為州縣之敦廹遂與計吏而偕西褁足<lb/>
<pb n="KR4d0012_WYG_008-21a"/>
戒途推鋒戰藝凡兩就于貢部皆不利于春官敗于垂<lb/>
成終以旅退豈時命之未㑹将地勢之使然耶拂衣言<lb/>
歸歛迹肥遯以為自足于己何必陳力于周行獨善其<lb/>
身安事儻来之外物由是調甘滑滫瀡之味以潔膳羞<lb/>
督畋漁耕鑿之業以豐生産法周禮而闢庠序以教子<lb/>
弟慕鄭莊之置驛馬以待賔客無營無欲優哉游哉如<lb/>
是者歳星一周于天矣遽丁烈考之憂君天性純孝居<lb/>
䘮過禮柴毁骨立觸地無容果以欒棘之傷生不逮苴<lb/>
<pb n="KR4d0012_WYG_008-21b"/>
麻之終制去年夏以先君窀穸之事市葬器于上饒之<lb/>
鉛山䟦履山川䝉犯霧露得疾逆旅肩舁而歸反席未<lb/>
安瞑目長往年四十九即以其年五月十二日從先君<lb/>
之䘮歸𦵏于新豐鄉王殿源靈際山祔于兆域之側禮<lb/>
也夫人武寕章氏故汀州歸化令士㢘之女也雅有婦<lb/>
德冝其室家前君而亡墳未宿草嗣子歆承詩禮之訓<lb/>
挺岐嶷之姿未及勝冠之年巳負肯堂之志趣向逺大<lb/>
意行瑰琦所謂謝庭之芝蘭當為周廟之瑚璉驥子絶<lb/>
<pb n="KR4d0012_WYG_008-22a"/>
足未易可量唯君蹈德體仁秉彛居簡量陂萬頃莫測<lb/>
其涯宫牆數仭孰窺其奥言行相顧磨湼靡渝誠明内<lb/>
融應接無滯而不登一命不沾寸禄盖日車亭午或覆<lb/>
盆之有遺脂網横流亦吞舟之斯漏然方朔殊少于自<lb/>
薦而澹䑓頗失于不言空遘盛時莫躋仕路兹士友之<lb/>
所共歎惜也然施于有政是亦為政又何必社稷人民<lb/>
始為行道不患無位患所以立又何必軒冕爵位乃曰<lb/>
成名嗚呼彭君亦可以為逹矣予與君有桑梓之舊連<lb/>
<pb n="KR4d0012_WYG_008-22b"/>
𤓰葛之姻顧惟忘年之交實辱同聲之分嘗念淳化中<lb/>
自書殿歸寕榜小舟游武夷山道出君之舎下君率族<lb/>
人携酒餚俟我于江干班荆藉草引滿舉白半酣耳熱<lb/>
迭舞相属且為十日之飲飽聞同心之言自兹分飛三<lb/>
見閏月歳不我與逝者如斯其孤泣血奉書乞文表墓<lb/>
感故人之疇昔嘉孝子之勤拳莫漬酒以伸衷空含毫<lb/>
而叙美銘曰<lb/>
移孝為忠乃可從政自家刑國亦以觀行猗歟彭君含<lb/>
<pb n="KR4d0012_WYG_008-23a"/>
華不競嗃嗃閨門詵詵子姓睦族親仁讓夷急病進以<lb/>
干禄退而知命萬石孝謹出于天性太丘家風冝書甲<lb/>
令良玉藴璞岩谷増輝矰弋徒設𠖇鴻已飛隐居求志<lb/>
色養無違鄉黨胥化閨門已肥王戎死孝銜哀不飢公<lb/>
明短折異代同歸泉臺永閟草露空晞刻兹圭石以志<lb/>
音徽<lb/>
　　　劉氏太夫人天水縣太君趙氏墓碣銘<hi>并序</hi>
咸平中詔以秘書丞直集賢院劉君隲同修起居注實<lb/>
<pb n="KR4d0012_WYG_008-23b"/>
執素臣之筆入踐赤墀之塗侍從穆清親逄旦暮出扈<lb/>
詔蹕入宿周廬為儒之榮舉無與比時君奉太夫人就<lb/>
養于京師夕膳晨羞既馨而潔出告反面式燕以寕諸<lb/>
孫在旁冡婦佐餕詵詵有後啓于公之髙門蒸蒸承顔<lb/>
奉魯侯之夀母搢紳欽羡人倫聳慕属天子兩郊吉土<lb/>
推恩百執湯沐之典時庸顯親詔封夫人成紀縣太君<lb/>
又徙天水恭惟䟽邑之典用旌㫁几之訓徴名數于石<lb/>
窌報劬勞于棘心人子之道斯為至矣而夫人從子之<lb/>
<pb n="KR4d0012_WYG_008-24a"/>
貴去國長懐當一喜一懼之年動維桑與梓之念君由<lb/>
是奉公車之奏牘求㑹稽之郡章天子俞之即命領衡<lb/>
陽郡事前席宣室從容話言賜金内府光寵行邁且以<lb/>
君出入交㦸多歴年所筆削汗簡克謹官業又自曲臺<lb/>
愽士遷尚書外郎以坐曹應宿之重領案部行春之寄<lb/>
衣色五綵雜蒨綬以相鮮車朱兩轓先版輿而奉引帳<lb/>
飲别墅上夀髙堂合戚属以叙燕私道舊故而為笑樂<lb/>
揮金告竭家忘其貧常膳載加喜形于色嗚呼不幸夫<lb/>
<pb n="KR4d0012_WYG_008-24b"/>
人以景德二年正月己未終于郡廨之正寝享年八十<lb/>
有六即以其年丁丑歸葬于潭州長沙縣長沙鄉祔于<lb/>
太博府君之塋禮也夫人其先京兆人家世儒素父拯<lb/>
終澧州慈利令妣榮陽鄭氏故連州刺史蕘庭之女夫<lb/>
人既笄歸于劉氏實澧州録事参軍累贈太常博士諱<lb/>
延宇字贊明也博士君肯構其家以儒為業讀易得伏<lb/>
羲之㫖詠詩有騷人之風振跡丘園試吏州縣實有仁<lb/>
惠在于閭閻凡厯五官終以無過夫人輔佐君子宜其<lb/>
<pb n="KR4d0012_WYG_008-25a"/>
室家及茹痛未亡靡它誓志諸孤藐若四壁蕭然夫人<lb/>
躬機杼以給伏臘男且就學擇鄰居以示訓女将適<lb/>
人結衿褵以申戒鞠育勤苦越十五年而工部從賦鄉<lb/>
書䇿名仕籍稽古幹事為時聞人葢劉氏之族繄夫人<lb/>
而立也夫人雅性奉佛深通内典女工之暇唯誦金言<lb/>
寡居巳来殆廢膏沐治家以正教子以嚴御下以仁奉<lb/>
身以儉用能閨風閫範式是六姻夀考康寕享兹五福<lb/>
迹其雅素豈徒然哉一女適魯國曽弼舉進士終殿中<lb/>
<pb n="KR4d0012_WYG_008-25b"/>
丞工部三子曰直方舉進士任大理寺丞潭州通判曰直<lb/>
温直清並業進士二女長適㑹稽夏渙舉進士得大理<lb/>
評事知鄂嘉魚縣次適譙國夏侯藏用亦進士内外姻<lb/>
戚莫匪文儒一門之中素風特盛積善之後餘慶叵量<lb/>
工部君履霜露以涕洟奉几筵而欒棘五十而慕出于<lb/>
至性三年之制善守禮經且以封樹克終歳月増逝大<lb/>
懼徽懿闇而不彰逺咨遊舊文以為託書郵絡繹玉音<lb/>
荐委襃陶母之德誠媿春秋之徒表京兆之阡式謹樵<lb/>
<pb n="KR4d0012_WYG_008-26a"/>
蘇之禁銘曰<lb/>
嬿婉之德宗姻是式表南國兮嗃嗃閨門繩繩子孫昌<lb/>
後昆兮脂田換縣蘭陔㓗膳夀觴薦兮莱衣斑斑冡婦<lb/>
執笲慶承顔兮融峰峻極湘波碧色啓封域兮報德昊<lb/>
天勒銘新阡垂億年兮<lb/>
　<lb/>
　<lb/>
　<lb/>
<pb n="KR4d0012_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集巻八<lb/>
</p>
<p>
</p>
  </div>
</body>
</text>
</TEI>
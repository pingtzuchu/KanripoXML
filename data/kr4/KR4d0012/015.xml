<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集巻十五</head>
    <p>
<pb n="KR4d0012_WYG_015-1a"/>
欽定四庫全書<lb/>
　武夷新集巻十五　　　　　宋　楊億　撰<lb/>
　　表狀四<hi>二十首</hi>
　　　代集賢冦相公謝賜生辰禮物表<lb/>
臣某言臣今月某日伏䝉聖慈差臣弟大理寺丞雍押<lb/>
賜生辰禮物者澤降慶霄光生陋巷寵榮叢集喜懼交<lb/>
并臣某中謝伏念臣望實非優智能無取幸承人乏獲<lb/>
代天工莫禆黄屋之憂勤空掇素餐之謗議内惟尸曠<lb/>
<pb n="KR4d0012_WYG_015-1b"/>
方積兢憂敢謂尊號皇帝陛下𤣥造曲成皇明下濟特<lb/>
於生日曲記宸慈分織室之縑繒輟尚方之器玩内閑<lb/>
駔駿示康侯錫馬之恩御府纎華表漢后解衣之惠霈<lb/>
殊私於鼎席動榮觀於蝸廬仍令同氣之親肅奉自天<lb/>
之命内循固陋無補休明睿渥便蕃曷勝於乃眷愚衷<lb/>
跼蹐徒切於若驚唯傾肅夜之誠仰答乾坤之施<lb/>
　　　景徳二年上尊號第一表<lb/>
文武百寮南郊大禮使具銜臣畢士安等與内外馬步<lb/>
<pb n="KR4d0012_WYG_015-2a"/>
諸軍將校僧道耆夀等謹齋戒祗慄詣東上閤門再拜<lb/>
稽首上言曰臣等聞道也者以𤣥虚為體本於無為天<lb/>
也者以覆燾為功歸於不宰然而尊居四大强著希夷<lb/>
之稱廣設九名用顯髙明之徳繇是首出庶物大庇羣<lb/>
生宅妙有於自然不忘乎日損垂光明而下濟姑務於<lb/>
益謙稽載籍之前文見哲王之取法舉三五沿襲之典<lb/>
率循舊章順億兆愛戴之誠聿建大號厯代而下何莫由<lb/>
斯臣某中謝伏惟尊號皇帝陛下恭已承祧握圖纂極<lb/>
<pb n="KR4d0012_WYG_015-2b"/>
順考古道丕闡大猷懐翼翼之心以昭事上帝體乾乾<lb/>
之徳以臨御庶邦昧旦視朝齋居决事化敷有截澤浸<lb/>
含靈九序惟歌上無秕政百工咸乂下絶素餐頌聲洽<lb/>
於中和氓俗躋乎仁夀至於訪求逸禮祖述微言詢善<lb/>
對於三雍集遺編於七略發號出令郁郁文章擢雋登<lb/>
賢彬彬儒雅天章潤於金石聖藻爛於星辰此陛下睿<lb/>
文之冠三古也若乃神化無方廟謀决勝講兵符而討<lb/>
軍志謹戎備而擇將材北落訓師貔貅賈勇靈臺偃<lb/>
<pb n="KR4d0012_WYG_015-3a"/>
伯金革銷聲多壘以之砥平皇威震於區外此陛下神<lb/>
武之包七徳也其於識窮𤣥象學總儒宗三傑知臣千<lb/>
里料敵此上聖之姿自天縱也智燭幽隠信逹飛潛淵<lb/>
魚洞微篋書辯謗此至明之徳又日新也至乃旰昃焦<lb/>
勞茂育羣品隠悼伏念欽恤常刑此聖人之仁為萬方<lb/>
之所戴又如宗祊孝饗祗事惟寅園寢時思追懐罔極<lb/>
此天子之孝固百王之未聞葢以崇建徽稱光昭駿命<lb/>
鏤金版以刋玉牒誕擁鴻休設皇邸而涉紫壇薦膺𤣥<lb/>
<pb n="KR4d0012_WYG_015-3b"/>
貺況今髙穹佑徳列緯儲祥北塞通歡西戎即叙條風<lb/>
塊雨克成大有之年璧月珠星無爽太初之厯靈符顯<lb/>
發純錫薦臻此不曰應乾乎至如觀妙環中研幾繫表<lb/>
欽崇教父蹈厲𤣥闗順拜崆峒幾勤軒駕垂裳黄屋無<lb/>
累堯心百姓日用而不知六龍時乗而在御此不曰尊<lb/>
道乎臣等上稽元命之符俯聴輿人之誦持蠡測管輙<lb/>
窺測於髙深削牘封章敢形容於盛美不勝大願謹上<lb/>
尊號曰崇文廣武應乾尊道聖明仁孝皇帝伏望陛下<lb/>
<pb n="KR4d0012_WYG_015-4a"/>
順𤣥穹之眷命納中外之勤誠以天正上元之辰仲冬<lb/>
正南之節畢嚴禋之禮覃大賚之恩端拱穆清昭受典册<lb/>
九賔在列庶覩於盛儀三靈交歡式承於蕃祉豈惟臣<lb/>
等幸甚實亦天下幸甚<lb/>
　　　代資政王侍郎謝降詔奬諭表<lb/>
臣某言伏䝉聖慈以臣所進鹵簿記三巻特降詔書奬<lb/>
諭仍付史館者肅恭祀典聿修郊報之儀恪謹官常䖍<lb/>
舉司存之職方虞淺陋忽辱襃揚仰戴恩私伏増榮懼<lb/>
<pb n="KR4d0012_WYG_015-4b"/>
臣某中謝竊以二帝之徳由稽古以著稱三代已還以<lb/>
失官而為懼葢籩豆之事各有於典司亦方䇿之文率<lb/>
循於故實是存彛訓昭著格言恭惟尊號皇帝陛下臨<lb/>
御寰區憲章古昔疇咨好問旰昃忘勞講禮紬書闕遺<lb/>
咸秩爰以迎長之節䖍修肆類之儀拜泰畤之神光盛<lb/>
甘泉之法從清蹕以出備千乗萬騎之容助祭而來竭<lb/>
四海九州之力制度大備純嘏薦臻臣著位深嚴親逢<lb/>
旦暮掌西京之鹵簿獲奉屬車之塵閱東觀之圖書幸<lb/>
<pb n="KR4d0012_WYG_015-5a"/>
覿羽陵之簡輙思採摭以助討論爰因清宴之餘遽黷<lb/>
紫宸之聴敢謂陛下特汚𤣥覽濬發徳音恕博物之非<lb/>
工嘉守官之靡怠八行奨飾備形芝檢之文四部編聨<lb/>
許預芸籖之末荷鴻私而彌厚顧懵學以知榮内省微<lb/>
軀曷酬殊造臣無任云云<lb/>
　　　代中書相公讓恩命第一表<lb/>
臣某言伏奉今月十九日麻制伏䝉聖恩授臣行中書<lb/>
侍郎兼工部尚書依前同中書門下平章事加食邑一<lb/>
<pb n="KR4d0012_WYG_015-5b"/>
千户食實封肆伯户餘如故者紫壇備物方畢於嚴禋<lb/>
黄閤何功首膺於茂寵仰荷便蕃之澤彌増跼蹐之懐<lb/>
臣某中謝竊以太微西掖中書乃列於右曹文昌六卿<lb/>
冬官是稱於起部典章所紀名器甚崇自匪當仁即為<lb/>
虚授如臣者材惟瑣陋譽媿英髦幸偶休辰謬階貴仕<lb/>
由先朝之振拔叅近列之論思俄陪貳於宰司實預聞<lb/>
於國政莫著沃心之効深懐濡翼之羞伏自尊號皇帝<lb/>
陛下纂紹丕圖誕敷駿命而臣外守藩翰䖍奉詔條方<lb/>
<pb n="KR4d0012_WYG_015-6a"/>
入覲於天庭即權臨於京邑薦委計司之劇務亟遷省<lb/>
闥之崇資徒受寵之若驚固涖官之無狀俄膺明命驟<lb/>
正中樞當求治之辰但有素餐之誚屬事邊之際曽無<lb/>
前筯之籌乃至扈清蹕以時巡奉翠華而飲至莫禆睿<lb/>
算允謂具臣既避位之不容益妨賢而為懼今者三垂<lb/>
徹警克臻下武之期萬國駿奔爰畢肇禋之禮大賚載<lb/>
周於㝢縣鴻私首及於台衡進秩紫垣兼榮於題劒益<lb/>
封菜地増數於爰田仰睿哲之眷懐葢寵私之繁縟徴<lb/>
<pb n="KR4d0012_WYG_015-6b"/>
周器之訓既深戒於滿盈攷宋鼎之銘固不遑於俯僂<lb/>
須傾丹款上扣宸慈伏望陛下察以至誠矜其非據追<lb/>
寢前詔式示至公如此即賞典無私允洽大中之道人<lb/>
言可畏免騰不稱之譏干犯宸嚴期於得請<lb/>
　　　第二表<lb/>
臣某言臣伏䝉恩制尋拜讓章罄述丹誠願迴𤣥鑒猥<lb/>
降封泥之詔備形出綍之言曽未賜於允俞實不遑於<lb/>
啓處臣某中謝竊以受爵不讓前典之深譏為官擇人<lb/>
<pb n="KR4d0012_WYG_015-7a"/>
哲王之丕訓矧西臺禁掖文昌法宫侍從穆清賛絲綸<lb/>
之密命詳評政典居喉舌之要司自非時髦曷允公議<lb/>
如臣者謬塵鼎席莫代天工乏仲山補職之勞昧商說<lb/>
綏民之略固弼諧之無取已爵位之踰涯恭惟尊號皇<lb/>
帝陛下祗率舊章躬修嚴祀合祭天地荷純錫之無疆<lb/>
大賚寰區敷至仁於有截乃舉䇿勲之典聿先執政之<lb/>
臣名數崇髙既踰於列辟寵光渥縟並集於微軀捫心<lb/>
但極於怔忪聞命豈勝於殞越扣帝閽而瀝懇期寢鴻<lb/>
<pb n="KR4d0012_WYG_015-7b"/>
恩捧尺詔之飛文未俞素志終莫安於方寸須再黷於<lb/>
九重伏望陛下濬發宸慈曲迴殊造特軫葢髙之聴俯<lb/>
矜難奪之誠申飭有司追還成命如此即鄉校之議稍<lb/>
息於羣言公朝之恩更無於虚極臣之愚慊實在於斯<lb/>
干冐冕旒期於得請臣無任云云<lb/>
　　　謝表<lb/>
臣某言伏奉制命䝉恩特授臣行中書侍郎兼工部尚<lb/>
書依前同中書門下平章事加食邑一千户食實封肆<lb/>
<pb n="KR4d0012_WYG_015-8a"/>
伯户餘如故者吉土薦誠式修於大祭公朝錫命首及<lb/>
於中樞自䝉加等之恩再瀝由衷之懇猥奉明詔莫允<lb/>
䖍祈仍俾斷於來章豈敢煩於睿聴祗荷光寵伏切憂<lb/>
兢臣某中謝伏念臣學術空踈器能鄙陋爰自䇿名委<lb/>
質獲逢下武之期陳力効官併集非常之遇自先朝之<lb/>
奬擢奉清宴之吁俞叅萬機宥宻之謀佐三事弼諧之<lb/>
任運籌帷幄莫著於嘉猷充位巖廊頗慙於輿誦爰偶<lb/>
繼明之運外分求瘼之權肅奉教條恪守官次暨入趨<lb/>
<pb n="KR4d0012_WYG_015-8b"/>
於文陛方就列於周行乏趙張之政能遽釐京邑無研<lb/>
桑之心慮仍總計司方懐曠職之憂忽荷登庸之拜當<lb/>
黄屋焦勞之際乃林胡俶擾之辰杼軸其空曾昧富人<lb/>
之略金革未息莫知决勝之方塵鼎鼐之司但媿挈瓶<lb/>
之智叅棟樑之任誠非搆厦之材逮兹承平並繄睿算<lb/>
顧備員於衡軸實負媿於朝晡今者禮行於郊爰備物<lb/>
以報本飲至於寢方舎爵以䇿勲乃眷輔臣首覃茂渥<lb/>
正内史西臺之秩兼冬卿常伯之崇仍進户封特優寵<lb/>
<pb n="KR4d0012_WYG_015-9a"/>
數人言可畏薦陳固讓之誠天聴彌髙莫寢已成之命<lb/>
此葢尊號皇帝陛下荷純嘏之錫茂集於神休覃渙汗<lb/>
之恩過優於宰執靡責將明之効用伸毗倚之私敢不<lb/>
勵翼丹衷服膺前訓罄一心而率職副萬乗之虚懐誓<lb/>
竭顓愚少禆恩奬臣無任云云<lb/>
　　　代資政侍郎讓表<lb/>
臣某言伏奉制命䝉恩特授臣尚書兵部侍郎充資政<lb/>
殿大學士餘如故者殊常之命忽降於重霄非據之憂<lb/>
<pb n="KR4d0012_WYG_015-9b"/>
若臨於冰谷既不遑於肺腑須上黷於髙明臣某中謝<lb/>
竊以秘殿宏開皇墳允集是資旰昃式奉論思矧著位<lb/>
禁庭特異深嚴之選列名儒學葢延鴻碩之流至於司<lb/>
㑹分曹文昌取象職守斯辯實重於夏官等威肇分最<lb/>
隆於天秩自非望髙朝右識洞化源薦荷寵私必駭羣<lb/>
聴如臣者時名素薄人地非優本以諸生僅取太常之<lb/>
第俄由下位特承明主之知乃至度越等夷典司訓誥<lb/>
未論期歲入踐禁林方塵鼇島之資深冐鵜梁之刺遽<lb/>
<pb n="KR4d0012_WYG_015-10a"/>
叅禪於大政獲陪貳於中樞智類挈缾惟虞於覆餗任<lb/>
當補衮莫効於彌綸已屢革於炎凉但内慙於尸素遂<lb/>
瀝由衷之懇罔辭再黷之愆本期退就班行寅奉朝請<lb/>
陛下特隆宸眷彌厚鴻私増秩秋曹兼榮月殿恩私渥<lb/>
縟禮遇便蕃而臣日踐赤墀之塗齊莊假寐時奉清間<lb/>
之宴肅穆承顔遂拱極之私心荷自天之殊顧豈於表<lb/>
著之際輙以名級為心比欲䖍露至誠願從外任冀奉<lb/>
惟良之寄少分求瘼之憂尋屬祗事於禋燔謬獲典司<lb/>
<pb n="KR4d0012_WYG_015-10b"/>
於法從又總修書之任方専汗簡之功肅奉聖謨未申<lb/>
愚慊豈謂伏䝉尊號皇帝陛下過優命數特霈恩光建<lb/>
書殿之大名表儒林之殊事進五兵之崇秩茂三錫之<lb/>
徽章漢詔俯臨備形於褒飾堯心下燭曲示於眷懐而<lb/>
臣自揣庸虚素守涯分豈於非次更敢貪榮竊考簡編<lb/>
遐詢典故唐朝宰府嘗辭去於崇名晉國賢卿亦見襃<lb/>
於能讓名器無假葢史筆之攸稱俯僂益恭固鼎銘之<lb/>
斯在敢因前訓罄叙丹誠伏望陛下垂天地覆載之仁<lb/>
<pb n="KR4d0012_WYG_015-11a"/>
察冰壑戰兢之懇特頒睿㫖追寢命書所冀人之多言<lb/>
免罹於公議物禁太甚靡速於身災臣之寸心實在於<lb/>
此<lb/>
　　　代叅政馮侍郎讓表<lb/>
臣某言伏奉制命䝉恩特授臣尚書兵部侍郎依前叅<lb/>
知政事仍進封開國公加食邑五百户食實封貳伯户<lb/>
餘如故者如綸之命忽降於雲霄若厲之誠乍臨於淵<lb/>
谷省循斯極啓處無從臣某中謝竊以萬機所總實在<lb/>
<pb n="KR4d0012_WYG_015-11b"/>
於中樞六職肇分並隆於司㑹名器斯重表著甚崇苟<lb/>
翊亮之無聞何以膺加等之命或望實之非允即必騰<lb/>
虚授之譏如臣者早肩褒博之流濫登茂異之選學非<lb/>
足用才不逮人徒以遭值休期階縁寵遇掌烏臺之錯<lb/>
雜莫振頽綱奉丹地之論思無禆清問俄叅司於樞務<lb/>
旋貳秩於台衡屬邊候之未寧當旰朝之求理挈缾之<lb/>
智奚補於大猷蟠木之姿空尸於重位荷天地含容之<lb/>
造勵夙宵勤瘁之誠竊禄妨賢顧炎凉之屢改悉心舉<lb/>
<pb n="KR4d0012_WYG_015-12a"/>
職諒塵露以何施葢内省之不遑豈貪榮之是冀今者<lb/>
命書薦降兊澤光臨曲示褒揚更加崇進文昌七兵之<lb/>
秩式峻官聨井田五等之封彌優爵品是謂便蕃之澤<lb/>
倂臻固陋之軀得不自揣丹衷側聆輿議滿盈之懼既<lb/>
佩服於前言俯僂之誠宜景行於先哲須干睿聴希寢<lb/>
明恩伏望尊號皇帝陛下深念愚誠曲迴𤣥造寛其罪<lb/>
戾惠以始終特詔有司俾停茂渥如此即陟明之典允<lb/>
洽於至公非據之危少安於方寸懇禱之至殞越於兹<lb/>
<pb n="KR4d0012_WYG_015-12b"/>
　　　代㕘政馮侍郎謝表<lb/>
臣某言近奉明恩薦加茂渥尋奉章而固讓辱優詔之<lb/>
下臨備諭宸慈靡收成命仰髙穹而跼蹐俯深谷以凌<lb/>
兢祗荷寵靈豈任榮感臣某中謝伏念臣學慙稽古才<lb/>
謝適時無丘園耿介之姿濫鄉里賢能之選自䇿名於<lb/>
仕籍謬接武於朝倫就列七人曽乏諍臣之譽頒條萬<lb/>
里蔑聞循吏之稱慶屬重熈恩隆慎柬由郎曹而振跡<lb/>
預憲署之提綱未踰期歳之間更踐中樞之地掌銓衡<lb/>
<pb n="KR4d0012_WYG_015-13a"/>
之品藻莫叙九流奉清宴之論思無禆三接便參機務<lb/>
莫濟於憂勤俄貳台司愈慙於尸曠雖復罄寸長而自<lb/>
效展四體以從公在砥礪以空勤實彌綸之無狀顧星<lb/>
霜之屢改葢塵露之未伸薦膺加等之文深黷大中之<lb/>
訓今者夏官掌武驟進於崇資井賦真封更隆於異數<lb/>
以無功而受賞諒有識以騰嗤徒堅難奪之誠莫寢已<lb/>
行之詔當漢宣貢實之際頗玷於至公念周任陳力之<lb/>
言益驚於非據雖俯仰而受命固殞越以交懐此葢伏<lb/>
<pb n="KR4d0012_WYG_015-13b"/>
䝉尊號皇帝陛下道極包荒仁非求備特恕妨賢之咎<lb/>
彌敦注意之私敢不警䇿疲駑揣摩鉛鈍盡瘁事國勵<lb/>
夙夜匪懈之誠竭節當官佐天地財成之化庶傾勤拙<lb/>
少答髙明<lb/>
　　　代刑部冦相公謝表<lb/>
臣某言伏奉制命䝉恩特授行刑部尚書仍改賜推誠<lb/>
保徳翊戴功臣散官勲封如故者久玷中樞無禆大政<lb/>
合拘司敗以正常刑猥頒芝檢之文止罷鼎司之任仍<lb/>
<pb n="KR4d0012_WYG_015-14a"/>
進周官之秩尚塵漢陛之班荷𤣥造之曲成乃具臣之<lb/>
深幸臣某中謝伏念臣識非經逺才不逮人徒以稟訓<lb/>
日嚴克傳於素業薦名秋賦偶中於懸科旋忝朝倫遽<lb/>
升諫署勵諍臣之節嘗慕於前脩結明主之知誓由於<lb/>
直道乏先容之為助唯孤立以自持先皇帝察其無隠<lb/>
之誠矜以敢言之節擢居上位俾直禁庭未逾再歲之<lb/>
間叅掌萬機之務洎出臨於表海復入賛於持衡雖無<lb/>
開物之才粗有報君之績輸誠不怠於罄竭當官恥効<lb/>
<pb n="KR4d0012_WYG_015-14b"/>
於依違庶堅盡瘁之心少答非常之遇詎能致逺但荷<lb/>
包荒尋罷秩於台司更分憂於侯閫式處長人之任薦<lb/>
逢嗣統之初假守盟津改轅馮翊乃至岐陽重鎮秦甸<lb/>
奥區亟換圭符莫布周南之化屢更星琯敢忘魏闕之<lb/>
心數年前入覲聖顔䖍遵寳位俄寵遷於省闥且權涖<lb/>
於神州曲荷保全獲逃曠敗旋以主計之任適有更張<lb/>
慎柬之難俾之總領屬邊烽之尚警惟軍實之甚繁當<lb/>
旰食之疇咨固治財之無狀方慙忝冐莫副倚毗敢謂<lb/>
<pb n="KR4d0012_WYG_015-15a"/>
尊號皇帝陛下獨出宸衷力排輿議擢升公輔同掌大<lb/>
鈞俯僂叨榮凌兢奉職荷兩朝之殊遇但思報於國恩<lb/>
處列辟之具瞻頗不遑於官次矧乃逺夷懐徳殊俗歸<lb/>
仁聖政日躋睿謀天縱萬務尚煩於聴斷三時或軫於<lb/>
憂勞所宜引咎以退身豈合包羞而竊禄竭駑駘之力<lb/>
亦奚補於大猷罄夙夜之誠諒莫資於至化但滿盈而<lb/>
是懼實顛覆以為憂敢謂陛下矜墜屨之微深憐於舊<lb/>
物念挈缾之鄙終乏於遠圖垂覆載之深仁霈生成之<lb/>
<pb n="KR4d0012_WYG_015-15b"/>
大惠俯全薄質特解重權矧又進常伯之顯官易功臣<lb/>
之懿號賛書錫命表一人終始之私束帶趨朝處三品<lb/>
崇髙之秩省循知幸殞越無從顧惟草木之餘生曷報<lb/>
乾坤之再造<lb/>
　　　代宰相賀瑞星表<lb/>
臣某等言伏覩司天臺翰林天文院奏先於今月二日<lb/>
夜初更東南方瞻望見一大星其色黄出自庫星東騎<lb/>
官星西漸漸光明測在氐宿三度屬鄭之分野在夀星<lb/>
<pb n="KR4d0012_WYG_015-16a"/>
之次自來不住側候其星轉更潤澤遂檢尋厯代諸家<lb/>
占書其所見之星是周伯之星按天文録古今通占乙<lb/>
已占等云周伯星者是瑞星也又曰徳星其色黄煌煌<lb/>
然所見之國大昌又按太一占云王者制禮作樂内外<lb/>
咸得其宜四方之事而無畜滯君上夀考國運大昌則<lb/>
周伯星出者上𤣥垂象下土式瞻克彰有爛之文用薦<lb/>
無疆之祉光昭景貺允集休徴臣某等中謝竊以三辰<lb/>
炳靈一人取法雖髙明之在上其聴孔卑謂𤣥逺之難<lb/>
<pb n="KR4d0012_WYG_015-16b"/>
知厥應如響至乃連珠合朔半月騰輝聚賢人於潁川<lb/>
瞻夀星於南極仲尼所述雖曰觀乎天文叔向有言葢<lb/>
亦在於君徳伏惟尊號皇帝陛下膺圖御極恭已臨軒<lb/>
對越穹旻焦勞旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>居域中之大率天下以仁視民如<lb/>
傷每軫納隍之慮以賢為寳屢光仄席之求至乃純孝<lb/>
邁於百王神武加於四海啓和戎之利於以息兵寛議<lb/>
獄之科因之去殺體伯陽之慈儉廣帝舜之聰明斟酌<lb/>
化源聿遵於古訓講求政典克致於時雍勵明察之誠<lb/>
<pb n="KR4d0012_WYG_015-17a"/>
昭事上帝茂謙光之徳大芘生民故得列緯儲休髙穹<lb/>
凝命星躔發耀天瑞薦臻侣隂月以東升順渾天而右<lb/>
轉掩白榆而絢綵邇黄道以流輝觀象靈臺克舉羲和<lb/>
之職披文冊府備存甘石之經實希世之嘉祥非有道<lb/>
而不見而陛下恭黙為念戒懼居懐頗冲抑於乾符未<lb/>
發明於𤣥貺而司天謹業宣夜垂文百代所傳萬物皆<lb/>
覩驗疾徐之度諒厯正以難窮祝夀考之禎葢封人而<lb/>
為比固以藹休光於簡牒介景福於邦家掩載籍之五<lb/>
<pb n="KR4d0012_WYG_015-17b"/>
靈祚皇圖於萬葉臣等幸塵著位偶獲昌期奉太史之<lb/>
奏章識公朝之大慶仰覿非常之事共傾率舞之心伏<lb/>
望宣付史官書之簡䇿庶昭純錫垂示方來臣等云云<lb/>
　　　代宰相賀太陽不虧表<lb/>
臣某等言伏覩司天監翰林天文院今月一日太陽當<lb/>
虧日五更五㸃後西南方起蒼黑雲良久徧天霠暗至<lb/>
辰時不見虧蝕與不蝕同者𤣥徳升聞靈符顯發三辰<lb/>
式叙萬國仰瞻凡在照臨咸増慶抃臣某等中謝竊以<lb/>
<pb n="KR4d0012_WYG_015-18a"/>
薄蝕之數葢天象之常文推步而知由日官之謹職苟<lb/>
雲物蔽虧而表異乃乾坤眷祐以儲祥伏惟尊號皇帝<lb/>
陛下奉若元符誕膺駿命用憂勤而致治體慈儉以化<lb/>
人先而不違實道侔於洪覆寛以御衆遂澤浸於羣生<lb/>
聿臻下武之期光啓同文之運而萬方有過必形罪已<lb/>
之言九叙惟歌猶切無災之懼近者厯官以告辰象或<lb/>
虧逮隂生慝作之辰無伐鼓用幣之事而陛下齋莊寅<lb/>
畏端委勞謙對越穹旻疇咨旰昃朱絲營社博訪於舊<lb/>
<pb n="KR4d0012_WYG_015-18b"/>
章紫宸罷朝特申於明詔果至誠之昭格致𤣥感以𠖇<lb/>
符油然作雲纔膚寸而自合吐者外壤諒側管以難窺<lb/>
允謂休徴式昭景貺臣等幸塵近列獲覩殊祥歡抃之<lb/>
誠倍越常品伏望宣付史氏書之簡編傳示方來用光<lb/>
冊府臣等云云<lb/>
　　　百官請舉樂第一表<lb/>
臣某等言臣等竊以天子之廣孝也刑四海而加百姓<lb/>
先王之作樂也薦上帝而諧神人是以順變從宜之規<lb/>
<pb n="KR4d0012_WYG_015-19a"/>
著於經禮不為將壊之歎播於前聞斯乃邦國之大猷<lb/>
方䇿之丕訓抑而未舉闕孰甚焉臣某等中謝伏以尊<lb/>
號皇帝陛下濬哲丕承淳熈累洽達聰明而求治體慈<lb/>
儉以愛人敦奉先思孝之心得事親盡禮之道恭自災<lb/>
纒長樂痛結紫宸勉遵易月之文益厚因心之戚乃至<lb/>
克終園寢升祔宗祧蒸嘗之薦享聿修公私之情禮俱<lb/>
畢有位之士伏閤上言深引唐漢之舊規願舉咸英之<lb/>
備樂而陛下屢頒明詔誓守通喪屬六飛展義之有期<lb/>
<pb n="KR4d0012_WYG_015-19b"/>
且羣臣呌閽而彌切聊鼓吹之振作以壯戎容逮旅愷<lb/>
之班旋復停雅奏俄屬就陽報本備物告䖍必六變之<lb/>
同和乃三靈而昭格允兹抗䟽葢示從權但致恭於神<lb/>
祗固不施於享宴彛章垂世雖載籍之具存至性格天<lb/>
非公議之能奪聿遵服紀以及<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>除今者燧火屢遷祥<lb/>
琴在御三年之制不可以踰九奏之音無容久廢伏望<lb/>
陛下光昭前訓申飭有司詔后䕫以守官俾師乙之肄<lb/>
業使周雅各得其所虞韶無相奪倫誕揚盡善之稱聿<lb/>
<pb n="KR4d0012_WYG_015-20a"/>
致來儀之瑞豈惟臣等幸甚實亦天下幸甚<lb/>
　　　代宰相謝賜御札許士庶遊宴及休假放朝表<lb/>
臣某等言伏奉今月十一日御札許士庶任便宴樂及<lb/>
賜内外百司休假并文武職官軍員將校遇祁寒盛暑<lb/>
及大雪雨當議放朝者寛大之詔濬發於穆清渙汗之<lb/>
恩旁流於溥率實太平之盛事振史冊之休光臣某等<lb/>
中謝竊以飲食之㑹所以合歡休沐之文存乎著令在<lb/>
昔禁網踈濶稱炎漢之愛民儀制申明自開元之垂法<lb/>
<pb n="KR4d0012_WYG_015-20b"/>
而猶聚宴有罰乃至於賜酺霑服必朝止延於傳㸃恭<lb/>
惟尊號皇帝陛下凝神𤣥扈觀象璇樞契千載之昌㑹<lb/>
立一王之憲度導徳齊禮臨下以寛簡之風利用厚生<lb/>
驅民於仁夀之域至仁不傷於行葦大信爰及於淵魚<lb/>
九叙惟歌尚側身而思道一言之善必虚已以疇咨寅<lb/>
畏天明勤勞夕惕故得昊穹眷命蕃錫嘉生異俗懐柔<lb/>
輸誠景附邊塵息警一尉候以無虞農畝有秋萬倉箱<lb/>
而流詠𤣥化神行而獨運蒸民日用而不知而陛下嘉<lb/>
<pb n="KR4d0012_WYG_015-21a"/>
朝野之歡娛因閭閻之富庶愷樂之惠思及於羣黎鞅<lb/>
掌之繁俯矜於百執一笑相樂念坐曹之或非零雨其<lb/>
滂亦假葢之不易特頒明詔式霈鴻慈俾宴衎及於公<lb/>
私而假告遵乎令式辨色謁帝免衣裳顛倒之譏洗沐<lb/>
在家絶簿領沉迷之歎固將恩徳淪於骨髓歌頌播在<lb/>
管絃事國無憔悴之人卒歲有優游之適一日之澤更<lb/>
陋於前編中衢之謡豈迷於𤣥造臣等幸居著位獲奉<lb/>
徳音抃蹈之誠實異倫品<lb/>
<pb n="KR4d0012_WYG_015-21b"/>
　　　奏舉韓永錫狀<hi>自後出知處州</hi>
臣忝分朝寄獲總郡符官吏之間合知其能否闕庭之<lb/>
遠敢避於薦論臣伏見前監本州縉雲縣茶鹽酒税三班<lb/>
借職韓永錫早以明經曽干場屋晚不擇禄遂齒班行<lb/>
一自監臨六遷寒燠檢身奉上挺夙夜匪懈之誠守道<lb/>
安貧勵風雨弗渝之操士流推慕名跡藹然臣詢於<lb/>
羣倫備知行實筦𣙜之任不足盡才州縣之間可使從<lb/>
政儻預字人之選必成循吏之名臣竊覩淳化四年選<lb/>
<pb n="KR4d0012_WYG_015-22a"/>
進士諸科舉人充班行曽降宣命如兩任六考無遺闕<lb/>
許與文資安排永錫考秩之間與詔書而未應臨涖之<lb/>
際實官業之甚優伏望聖慈特與文資昇奬狥私黷貨<lb/>
保其不為苟罹此愆臣甘當連坐之典<lb/>
　　　論龍泉縣三處酒坊乞减額狀<lb/>
臣獲領郡符合求民瘼苟自圖於緘黙是上負於憂勤<lb/>
儻有救於瘡痍亦無辭於鼎鑊臣竊見龍泉縣松瞿小<lb/>
梅松源三處酒坊一年共趁辦額錢一千九貫八百一<lb/>
<pb n="KR4d0012_WYG_015-22b"/>
十九文足並是勾當人自備麴米本柄醖造沽賣收趂<lb/>
上件浄利錢數納官自來州司枷項差勒人員軍將須<lb/>
管甘認勾當並皆破賣家業及身命償官并均攤干繫<lb/>
人填納臣自到任所深訪其由葢是徃年王師討伐江<lb/>
南龍泉乃其境上錢俶多調發卒士防遏邊陲此時𣙜<lb/>
酤甚獲其利縣民張延熈貪婪無識遂入狀添起虚額<lb/>
買撲勾當自江南平定錢俶進納土疆書軌既同幅員<lb/>
無外所遣丁卒皆已罷歸遂致酤賣不行課利虧失元<lb/>
<pb n="KR4d0012_WYG_015-23a"/>
買撲户並盡底破家賣産填納不足只有身命償官州<lb/>
司又不敢䧟失舊額須至差勒平民以至籍入家財通<lb/>
納身命蠧傷和氣流患生民百姓亦嘗詣闕披陳詔下<lb/>
三司相度雖行刺問尋便供申所司惟聚歛是圖陸沉<lb/>
無報瘡痍益甚寃痛彌深又況龍泉縣連接七閩彌亘<lb/>
千里山川險絶閭舎稀踈所是三處酒坊並皆越在草<lb/>
莽數間小屋僅庇風霜雖有𣙜酤之名全無醖釀之具<lb/>
葢是勾當人相承敗闕興創不成須至破賣田園遭離<lb/>
<pb n="KR4d0012_WYG_015-23b"/>
刑辟見今勾當人並係徴欠司枷項徴督每三數日一<lb/>
度就科葢省司之益峻課程官吏之懼於書罰縱加决<lb/>
責何以徴填擠溝壑而可期扣閶闔而無路臣備見此<lb/>
事深究其由自以受兩朝之聖知忝百城之憂寄有所<lb/>
聞見豈敢緘藏雖獲罪以猶言庶期死而得請伏望皇<lb/>
帝陛下念逺民之塗炭採微臣之芻蕘更詢相府之訏<lb/>
謨勿令計司之闗决儻謂狂瞽之有實所侵功利以非<lb/>
多舊額之中减其大半人乃受賜天實聴卑苟事下於<lb/>
<pb n="KR4d0012_WYG_015-24a"/>
有司必謹守於舊制王澤既壅民病愈滋雖龔黄臨之<lb/>
亦不能為理臣伏見陛下踐祚之始盡放天下逋欠寰<lb/>
海之内歌舞太平雖甚盛徳無以加此又自守郡之後<lb/>
寅奉詔書莫不以優䘏為先未嘗以課利為急百姓既<lb/>
足長府自然有餘一人向隅滿堂為之不樂臣忝預諫<lb/>
列獲佩郡符早受特達之知敢辭進越之罪祈天俟命<lb/>
伏切愚衷干犯宸嚴無任戰汗兢惶激切之至<hi>二年五月二十</hi>
<hi>日發九月二十三日勅差命官専監取一年收到錢為額</hi>
<pb n="KR4d0012_WYG_015-24b"/>
　　　奏雨狀<lb/>
右臣本州自去年已來秋稼薄熟時物雖至騰踊人户<lb/>
免於流離爰自今春雨水調適粟麥倍稔蠶績頗登餱<lb/>
粮漸充菜色稍减然以山越之俗陸種甚微所仰者水<lb/>
田所食者秔稻矧又地勢斗絶塗潦不停仍歲亢陽泉<lb/>
源罄竭儻旬浹不雨即溝瀆揚塵稻畦焦枯善苖立死<lb/>
非三數日一降膏澤無以望於秋成伏自夏至後來絶<lb/>
少時雨烈日流爍炎風勃興髙仰之田殆至枯稿卑濕<lb/>
<pb n="KR4d0012_WYG_015-25a"/>
之地如沸如羮比户嗷嗷大命近止臣遂率軍州僚吏<lb/>
精意祈求闔境之名山大川近郭之𤣥宫梵刹廟貎之<lb/>
列祀典者罔不徧走湫潭之庇水族者亦用致祠造龍<lb/>
於壇聿遵古法徙市於野克體前經而雲漢昭回藴隆<lb/>
彌甚尋於前月十六日相次降雨不及寸餘清塵有餘<lb/>
沃焦無益臣夙夜憂慄罔敢遑寧編列之民殆於殞獲<lb/>
比至今月將半旱氣益加一郡之中靡神不禱精誠備<lb/>
盡靈貺蔑然臣忽記憶往年在院供職日適值歲旱學<lb/>
<pb n="KR4d0012_WYG_015-25b"/>
士承㫖宋白為臣言今御史中丞魏庠三十年前嘗薄<lb/>
遊闗輔寓居佛舎㑹天久不雨村民數十輩詣寺祈禱<lb/>
僧有善胡法者捕蜥蜴十數枚置一甕中漬之以水䝉<lb/>
之以雜樹桑取童男數人衣青衣青塗面及手足人持<lb/>
柳枝沾衣散灑且祝曰蜥蜴蜥蜴興雲吐霧雨今霶沲<lb/>
汝今歸去如是者無晝夜嬰繞而言明日大雨遠近告<lb/>
足臣潛䟽於牘背至是檢閱得焉即以十二日初旭與<lb/>
知麗水縣事殿中丞甄旦詣城北集福院如其法請禱<lb/>
<pb n="KR4d0012_WYG_015-26a"/>
少頃臣與甄旦出自北門各遵歸路忽有微雲自東北<lb/>
起良久彌漫至午未間暴雨及寸餘由是隂結未解至<lb/>
十三日大雨連晝夜約及三四尺溪谷漲滿溝塍流溢<lb/>
禾黍之槁然者芃芃而發秀草樹之瘁然者欣欣而向<lb/>
榮村民荷臺笠而謳耕夫奮襏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而舞萬室之安堵如<lb/>
故百姓之邪心不生民之幸也陛下之賜也臣忝備守<lb/>
土獲遇有年慶抃之誠萬萬常品臣又念鳴吠之伎前<lb/>
哲不違芻蕘之言上聖斯採所陳祈請之術親獲感應<lb/>
<pb n="KR4d0012_WYG_015-26b"/>
之徴理近怪神事不經見頗為猥鄙有黷高明葢小道<lb/>
之可觀表事君之無隠昔東方朔有言曰謂之為龍又<lb/>
無角謂之為蛇又有足跂跂脈脈善縁壁是非守宫即<lb/>
蜥蜴雄亦云執蝘蜓而嘲龜龍又故刑部侍郎張洎嘗<lb/>
謂臣言昔使髙麗汎海忽隂曀舟人譁言龍見洎亟起<lb/>
視之見垂尾於雲間正如蝘蜓之狀良久雨大作即知<lb/>
蜥蜴者亦龍之類也臣既獲嘉應敢不上言干冐宸嚴<lb/>
伏増戰越<lb/>
<pb n="KR4d0012_WYG_015-27a"/>
　　　奏乞改白龍縣依舊為松陽縣狀<lb/>
右臣本州白龍縣按輿地志後漢獻帝建炎八年初置<lb/>
號松陽縣隋開皇中建為松州唐武帝五年昇為總管<lb/>
府六年改總管府為都督府八年廢府復為縣至梁開<lb/>
平四年錢鏐與楊行宻相持鏐惡聞楊字遂改松陽為<lb/>
長松縣至晉天福四年歲旱偽署縣令陳時祈禱得雨<lb/>
鄉民訛言縣西南百仭山太婆廟上白龍見聞於錢鏐<lb/>
之子元瓘元瓘又改為白龍瑞現夫人廟僭偽之跡訛<lb/>
<pb n="KR4d0012_WYG_015-27b"/>
俗相承幸屬聖朝合復古制伏乞特降勅命依舊為松<lb/>
陽縣仍望别鑄牌印頒行謹録奏聞伏候勅㫖<hi>六月二十五日</hi>
<hi>發八月二十三日勅改松陽縣</hi>
　　　進奉南郊禮物狀<lb/>
進奉賀南郊大禮絹一千疋右伏以衮冕祀天百神述<lb/>
職玉帛助祭萬國駿奔合陳任土之宜式備充庭之實<lb/>
前件絹實惟方物出自地征敢致貢於有司庶獲歸於<lb/>
長府豈足稱於厥篚葢用表於獻芹干犯宸嚴伏増戰<lb/>
<pb n="KR4d0012_WYG_015-28a"/>
汗謹差攝司馬應覇押領上進<lb/>
　　　奏乞依淳化二年七月勅命施行狀<lb/>
右據本州州院司理院勘到龍泉縣百姓吳寳遂昌縣<lb/>
百姓葉清各是開寳九年已前吳越國王錢俶任内婚<lb/>
娶小妻准律文雖㑹赦並合離異者臣竊見淳化二年<lb/>
七月四日勅文諸軍州應有百姓及諸色人偽命日已<lb/>
前曽娶次妻者並以免罪或有論訟官不為理又准新<lb/>
降刪定編勅即無此上件勅條竊以遐逺之民各承僭<lb/>
<pb n="KR4d0012_WYG_015-28b"/>
偽之化不被聲教罔識憲章先朝深究下情濬發明命<lb/>
憐其或有子息多已長成一旦仳離無所歸往恐傷和<lb/>
氣俾至困窮遂降徳音悉令如故奉行已久恩貸實隆<lb/>
無頼之徒獄訟稍息舊染之俗反側自安今來刪定勅<lb/>
條無此一件葢從簡易有所削除然恩施於前法變於<lb/>
後昔被寛大之詔伉儷如初今由律令之文告訐兹始<lb/>
率皆垂白多或抱孫須至分擕有足哀憫伏望特降勅<lb/>
命許依淳化二年七月内條貫施行所冀惻隠之仁克<lb/>
<pb n="KR4d0012_WYG_015-29a"/>
符於先㫖畫一之法永守於國章山越之民實受其賜<lb/>
無任僭越兢惶之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0012_WYG_015-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武夷新集巻十五<lb/>
</p>
<p>
</p>
  </div>
</body>
</text>
</TEI>
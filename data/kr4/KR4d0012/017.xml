<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武夷新集卷十七</head>
    <p>
<pb n="KR4d0012_WYG_017-1a"/>
欽定四庫全書<lb/>
　武夷新集卷十七　　　　　宋　楊億　撰<lb/>
　　表狀六<hi>二十五首</hi>
　　　代僕射李相公承天節進經疏狀<lb/>
右臣伏以河清九曲爰屬於休辰節紀千秋式遵於故<lb/>
事富壽之祝臣子攸同况臣本乏器能出於幸㑹望苑<lb/>
早參於賔䕶台司旋預於弼諧享厚禄之萬鍾奉禁庭<lb/>
之三接在具瞻之地無補於衮章荷洪覆之恩免傾於<lb/>
<pb n="KR4d0012_WYG_017-1b"/>
鼎餗徒懷殞越莫報生成幸逢載誕之祥願益無疆之<lb/>
算竊以大雄之教實為衆善之因輙就紺園式陳香供<lb/>
命五天之開士誦三藏之𤣥言六時之梵唄精嚴八部<lb/>
之龍神䕶衞奉焚修於西竺用集勝縁仰峻極於南山<lb/>
克資介祉拂石永延於浩刼傾葵庶竭於下誠<lb/>
　　　代人次對奏狀<lb/>
右臣次當轉對理合上言輙有見聞不敢緘黙臣竊以<lb/>
太祖皇帝建隆年中曾降明詔聿修墜典咸秩無文以<lb/>
<pb n="KR4d0012_WYG_017-2a"/>
前王之功及生民遺廟之存於地志蕪廢者新其營搆<lb/>
頽陊者俾之繕完乃至封樹以增崇固亦樵蘓而申禁<lb/>
使吉蠲之薦肅奉於常儀昭格之靈允懷於主德暨五<lb/>
嶽四瀆視三公諸侯興雲雨以利人奠坤元而載物並<lb/>
增嚴於棟宇用祗事於神祇當時樹立豐碑以紀成績<lb/>
赴告青史式煥大猷歷今古以遐觀真帝王之能事也<lb/>
臣前知河陽領祠濟瀆舊制長吏每月朔薦獻必示躬<lb/>
親尋以為煩秖令春秋享奠祭不欲數雅合禮經神實<lb/>
<pb n="KR4d0012_WYG_017-2b"/>
依人式資崇奉臣竊見朝廷所修廟宇剏葺斯久寒暑<lb/>
載離或梁木摧頽或屋瓦滲漏漸成隳壞有爽精䖍州<lb/>
郡雖欲舉行動須申報俟符牒之往復必歲月之推遷<lb/>
臣欲乞特降勅㫖應前代帝王及嶽瀆祠廟自今後本<lb/>
處長吏二時奉祠即令檢校或有疎損便許葺修仍破<lb/>
省錢不須申覆如此則國之大事在祀典以惟寅神享<lb/>
克誠亦陰騭之昭報干犯旒扆云云<lb/>
　　　代司空相公謝撫問狀<lb/>
<pb n="KR4d0012_WYG_017-3a"/>
右臣昨日晩李沆等到臣私第奉傳聖㫖以臣所患令<lb/>
安心將治中書無事者處弼諧之任曾乏於謀猷乖攝<lb/>
養之方自生於疾疚蓬蓽適居於假告冕旒仍示於記<lb/>
憐特令當國之臣曲諭如綸之㫖慰安彌極跼蹐靡遑<lb/>
蓋念臣本出諸生素無逺略幸以遭逢景運際㑹先朝<lb/>
但持孤直之心獲玷具瞻之地跛鼈安能於致逺短綆<lb/>
非可以汲深衮章莫効於彌縫鼎實每虞於傾覆爰從<lb/>
策免復預疇咨雖竭肺肝曷禆塵露終荷保全之惠繆<lb/>
<pb n="KR4d0012_WYG_017-3b"/>
升師長之崇皇帝陛下恭已奉先虛懷求舊式汙揆路<lb/>
再冠台司比三入於承明殊非光寵享萬錢於黃閤尤<lb/>
負靦慙宵衣豈減於憂勤尸祿唯甘於嘲誚果貽瞰室<lb/>
遂致臥漳瞻八彩之眉暫違堯陛賜十全之藥便降秦<lb/>
醫命星使以宣傳若天顔之咫尺荷照臨之所及誠殞<lb/>
越以難勝敢謂特遣輔臣同過陋巷備形問訊益示温<lb/>
存教以安心俾逹農皇之飬命諭之無事蓋慮孔明之<lb/>
傷神竊佩訓詞仰銜睿眷頓袪沈痼丹九轉以何功誓<lb/>
<pb n="KR4d0012_WYG_017-4a"/>
報生成身一毛而為喻感恩之至泄涕無從<lb/>
　　　代侍講邢侍郎陳乞狀<lb/>
右臣伏有懇誠貯於肝膈蓋屬禋燔之慶方覃渙汗之<lb/>
恩冐昧上陳怔忪自失竊念臣有亡兄某早承義訓少<lb/>
習文儒肄業膠庠服勤簡素頗有詞藻見推輩流俯鄰<lb/>
壯室之年未及命鄉之薦忽嬰疾疹遽至淪亡臣亡妻<lb/>
某氏是臣二親在堂為臣聘娶親執箕帚逮事舅姑躬<lb/>
調滑甘奉養晨夕而臣未升朝籍臣妻已揜泉塗靡及<lb/>
<pb n="KR4d0012_WYG_017-4b"/>
湯沐之封徒切糟糠之感今者郊丘布澤幽顯懷仁臣<lb/>
不勝同氣之親痛深終鮮勉思齊體之義情極悼亡罔<lb/>
避鈇鉞之誅輙干旒冕之聼伏望皇帝陛下俯矜懇悃<lb/>
特霈寵章俾臣兄沾贈典之徽光生吉第而臣妻蒙追<lb/>
封之命恩洽漏泉倘𤣥造之曲成乃微願之永畢誓傾<lb/>
勤瘁以補遭逢<lb/>
　　　代宰相謝春社日賜御筵狀<lb/>
右臣今日中使某至中書奉宣聖㫖賜臣等御筵者候<lb/>
<pb n="KR4d0012_WYG_017-5a"/>
靈星而置祠將興農作擇元日而命社爰舉國章和羮<lb/>
方愧於素飡推食遽䝉於飫賜此蓋皇帝陛下率遵時<lb/>
令寅奉天時道協建中仁深逮下屬陽春之嘉節申宴<lb/>
樂於近司飛觴俾極於醺酣折爼更均於慈惠歡呼飽<lb/>
德唯驚鼷腹之屬厭跼蹐畏威但仰龍顔之咫尺共荷<lb/>
雲天之施益堅金石之誠臣等云云<lb/>
　　　代宰相謝賜御製社日詩狀<lb/>
右臣今日中使某至中書奉宣聖㫖賜臣等御製社日<lb/>
<pb n="KR4d0012_WYG_017-5b"/>
詩若干首令依韻和來者命社之辰聿當於春仲變風<lb/>
之什獲覩於天章方䝉式宴之私忽奉言詩之賜此蓋<lb/>
皇帝陛下思探繫表道合帝先宣雅曲於南薰阜財觧<lb/>
愠緫乾文於東壁懸象著明屬品物之載陽矧穆清之<lb/>
多暇爰䊸睿思成是永歌居然治世之音至矣聖人之<lb/>
作雲漢但光於凡目巴歈曷繼於正聲徒忘味於齊庭<lb/>
更驚魂於葉縣諒嗟嘆之不足實慶幸以同深臣等云<lb/>
云<lb/>
<pb n="KR4d0012_WYG_017-6a"/>
　　　代司空相公寒食日謝賜御筵狀<lb/>
右臣今日中使至奉宣聖㫖就臣私第賜御筵者荆楚<lb/>
歲時早傳於令節太原風俗爰舉於舊章方休澣於私<lb/>
門忽頒宣於公宴此蓋皇帝陛下嘉天時之大順念春<lb/>
物之載陽適因禁火之辰特示需雲之澤供帳既光於<lb/>
顔巷分甘仍出於堯樽蓽門迴長者之車鼷腹飫大官<lb/>
之膳樂以侑食固肉味之都忘酒乃合歡且羽觴之無<lb/>
算感德唯期於醉飽省躬更誓於糜捐<lb/>
<pb n="KR4d0012_WYG_017-6b"/>
　　　代司空相公乞免賻贈狀<lb/>
右臣今日中使某至私第奉宣聖㫖以臣第幾男某夭<lb/>
殤特賜某物者晉相萬錢方致懸貆之誚童烏九歲俄<lb/>
纒䑛犢之悲年未及於成人禍良由於瞰室敢謂恩加<lb/>
贈禭禮越彛倫况下殤之服紀素輕而宰司之俸入殊<lb/>
厚堲周之費固不至於慮居賵布之儀乃深為於躐等<lb/>
雖天慈之所及實公議以是憂豈惟增謗於素餐更慮<lb/>
害盈於陰騭伏望皇帝陛下俯矜忝冐曲示保全察兹<lb/>
<pb n="KR4d0012_WYG_017-7a"/>
跼地之誠恕以扣閽之僣特令停寢用息怔忪干犯宸<lb/>
嚴期於得請<lb/>
　　　代宰相謝賜新印道德經狀<lb/>
右臣等昨日伏䝉聖慈各賜臣等新印道德經并釋文<lb/>
各一部者伯陽立言首天地而稱四大馬遷約史先黄<lb/>
老而後六經是開衆妙之門足助無為之化恭惟皇帝<lb/>
陛下功侔亭育德合希夷清明在躬蓋凝神於姑射慈<lb/>
儉為寳爰躋俗於華胥稽古訓以惟精訪遺編而大備<lb/>
<pb n="KR4d0012_WYG_017-7b"/>
乃復欽崇妙道紬繹微言以為柱下史之書允為教父<lb/>
河上公之注未洞𤣥關式因唐室之討論早在虞庠而<lb/>
流布歲時寖逺頗多魚魯之譌方策惟新蓋出絲綸之<lb/>
㫖巳成功於刋刻忽命使以頒宣臣等徒慶逢時俱慙<lb/>
昧道心希漢相但清浄以為師學謝蜀嚴豈指歸之能<lb/>
測唯荷記憐之造彌堅報効之誠<lb/>
　　　進洞霄宫碑狀<lb/>
右臣昨奉勅令臣撰亳州洞霄宮碑文進呈者聞命魂<lb/>
<pb n="KR4d0012_WYG_017-8a"/>
驚抽毫思軋牽罄駑拙綿厯旬時竊以𤣥元誕育之區<lb/>
光靈未冺睿哲欽崇之㫖修奉惟寅爰畢塈塗將刋琬<lb/>
琰合咨大手用志新宫而臣猥奉僉諧獲當撰述乏色<lb/>
絲之妙曷示方來叅衡石之餘空塵聖覽内循鄙陋尤<lb/>
負靦慙其碑銘今巳撰成謹隨狀上進干冐宸嚴<lb/>
　　　陳乞奏狀<hi>不曾上</hi>
右臣竊以穹旻覆物所貴於聼卑臣子事君固許其無<lb/>
隱敢傾肺腑上黷冕旒伏念臣本出單平素非茂族先<lb/>
<pb n="KR4d0012_WYG_017-8b"/>
皇憐其好學寘在清華陛下採以虛名驟加甄擢預諫<lb/>
諍七人之列掌絲綸五色之言身紆三品之服章日奉<lb/>
九重之朝謁實為儒之健羨誠受恩之寖深敢不策勵<lb/>
疲駑服勤官次終虧稱職之譽空累知臣之明每循省<lb/>
以若驚在報効而無所豈合更傾私懇上凂公朝蓋以<lb/>
臣世異膏粱跡本覊旅負郭素無於别業北堂方侍於<lb/>
慈顔自委質効官代耕得祿朞功相聚莫匪至親衣食<lb/>
所資悉皆仰給雖職司之甚重在俸入以極微至於吉<lb/>
<pb n="KR4d0012_WYG_017-9a"/>
凶慶弔之資僕馬薪芻之費凡百用度皆出其中諒饘<lb/>
鬻糊口之不充豈甘㫖養親之能及早者以迫於旅火<lb/>
曾扣帝閽述屡空之可憂冀倒懸之或觧而羲輪晃朗<lb/>
未照於覆盆河鮒焦熬愈悲於涸轍蓋念處掖垣清切<lb/>
之地受帝王特逹之知出入於金門玉堂陟降於赤墀<lb/>
文陛苟尺帛寸粟稍有資儲夕膳晨羞不虧奉養且無<lb/>
求於豐泰况粗守於亷隅又豈願以區區之誠上煩君<lb/>
父籍籍之口騰誚搢紳既擠壑之是虞亦觸鱗而無避<lb/>
<pb n="KR4d0012_WYG_017-9b"/>
伏望皇帝陛下道存惻隱仁極表微憫其聚族於京師<lb/>
只請本官之俸料或館閣之内俾兼著撰之職司或甸服<lb/>
之間特授藩方之憂寄庶稍沾於加給聊有救於固窮<lb/>
其於燕谷迴春西江激水頓蘓暖律驟躍洪瀾並出殊<lb/>
私非敢有望<lb/>
　　　代駙馬王都尉乞書史狀<lb/>
右臣輙寫愚誠上塵聖聽退循踰僣甘俟誅夷竊念臣<lb/>
門襲素風家承緒業服膺為學爰自於青衿刻志窮經<lb/>
<pb n="KR4d0012_WYG_017-10a"/>
誓通於緗帙本冀干名場屋濟美箕裘遽席寵於沁園<lb/>
更冒榮於環衞彯纓就列敢矜戴鶡之雄挾策讀書尚<lb/>
負亡羊之愧臣伏見國子學印本九經書并釋文史記<lb/>
前後漢書三國志等蓋聖人之垂教或良史之立言咸<lb/>
經校讎早備刋刻臣面墻有素閱市無聞徒堅學古之<lb/>
心欲望賜書之寵上件書等伏乞聖慈各賜一本所冀<lb/>
韋編屡絶獲探典籍之言木鐸載揚無辱文明之化臣<lb/>
之鄙願實在於斯<lb/>
<pb n="KR4d0012_WYG_017-10b"/>
　　　代僕射李相公謝歲節賜御筵狀<lb/>
右臣今日中使至臣私第奉宣聖㫖賜御筵者端月標<lb/>
辰方畢稱觴之禮需雲式宴俄推折爼之私分甘蓋自<lb/>
於大庖供帳更榮於陋巷此蓋皇帝陛下嘉元正之首<lb/>
祚屬開泰之膺期念休澣之文著乎甲令欲慈惠之澤<lb/>
及彼近司爰就敝廬俾為盛集金絲合奏殽核具陳腹<lb/>
滿社鼷共負屬猒之媿心傾園藿曷酬臨照之㤙<lb/>
　　　代人轉對論太學狀<lb/>
<pb n="KR4d0012_WYG_017-11a"/>
右臣位忝朝行次當輪對合陳愚瞽上黷宸嚴退省僣<lb/>
踰彌增戰慄竊以敎化之本學校為先故國家開設膠<lb/>
庠敦崇儒術立成均博士之職遵祭菜鼓篋之規大集<lb/>
生徒俾加講習所以扶翼至教激揚素風然臣竊見博<lb/>
士之各專一經員闕而未備國子之並設六學職廢而<lb/>
不脩臣又見唐太宗貞觀中增築學舎至千二百間國<lb/>
學太學四門及書算律學生凡三千二百六十員及至<lb/>
軍衞亦給博士授以經業乃至三韓吐蕃髙昌諸蕃國<lb/>
<pb n="KR4d0012_WYG_017-11b"/>
並遣子弟請入國學增至八千餘人文德之盛超絶前<lb/>
古今朝廷安靜聲明震灼而太學制度尚或未備况三<lb/>
代之制王公已下子弟之秀者爰自總角即肄國庠仕<lb/>
進不由於他途講學必行於考校故每歲兩館生冠郡<lb/>
國之首齒胄之典興化是資今學舎雖存殊為湫隘生<lb/>
徒至寡僅至陵夷貢部以鄉舉為先諸生以兩館為耻<lb/>
塞原拔本莫甚於兹臣欲乞精選五經博士咸備其員<lb/>
大啟國庠增設學舎少給厨廪賜以本錢然後明勑公<lb/>
<pb n="KR4d0012_WYG_017-12a"/>
卿大夫凡子弟纔及弁髦即皆隷籍夏弦春誦咸舉舊<lb/>
章小成大成率如前典貢部取士必以兩館居先周行<lb/>
厯官皆由博士為重然後並修諸學式協前規使禮讓<lb/>
興行風俗淳厚追蹤三五坐致太平端拱無為翹足可<lb/>
俟<lb/>
　　　代中書請聽政狀<lb/>
右臣等伏以先后升遐宸𠂻哀慕痛深創鉅擗摽傷摧<lb/>
殆兹彌旬焭然在疚雖三日聽政備遺誥之丁寧四表<lb/>
<pb n="KR4d0012_WYG_017-12b"/>
呌閽罄羣情之懇到而詔㫖敦諭形於未忍朝野惶駭<lb/>
罔知所圗竊以機務至繁不可以暫曠治命至重不可<lb/>
以輒違况自先后聖體弗康載離寒暑皇帝陛下衣不<lb/>
解帯藥先必嘗躬禱神祇徧走羣望親候安否日至寢<lb/>
門或常膳之載加然乃御食雖中夕而屡起靡敢寧居<lb/>
動靜承顔勤勞不匱天子之孝載籍所無及兹上僊追<lb/>
懐罔極充窮永感諒闇不言臣等獲造倚廬面陳至懇<lb/>
願以宗社為念少抑哀懷望遵顧命之文俯臨庶政而<lb/>
<pb n="KR4d0012_WYG_017-13a"/>
易月之制聖情誓守於几筵宅憂巳來天顔殆至於欒<lb/>
棘臣等兢惶屏息不敢仰視伏望陛下循祖宗之舊典<lb/>
克保彛章禀母后之遺言勿違慈㫖節哀順變式協前<lb/>
經垂拱嚮明躬决庶務以天下而為大計俾羣臣而覩<lb/>
清光如此即長樂如在之靈實歆孝德有司各揚之職<lb/>
不紊官常所繫非輕期於得請<lb/>
　　　代王寺丞為弟乞應舉狀<lb/>
右臣輙寫私誠仰干聖聽退量僣越甘俟誅夷伏念臣<lb/>
<pb n="KR4d0012_WYG_017-13b"/>
門襲素風家承緖業自先臣之淪逝乃賤族以替凌臣<lb/>
之二兄並參朝列俯鄰一紀俱揜泉扄唯臣與弟鄉貢<lb/>
進士貽序勉紹箕裘恐隳堂構永懷陟岵但深罔極之<lb/>
哀相顧在原同勵自强之志微臣幸縁世胄獲踐官常<lb/>
臣弟刻苦藝文服勤簡素誓求一第用慰九原咸平四<lb/>
年冬叨京府之薦能預澤宫之試藝雖從退黜靡敢怨<lb/>
尤益堅學古之心庶遂起家之望今歲巳頒詔㫖大啟<lb/>
貢闈南郭吹竽豈容濫吹東堂折桂咸激壯圗而臣私<lb/>
<pb n="KR4d0012_WYG_017-14a"/>
室延災長主薨背方纒哀於戚里難旅進於名場然而<lb/>
情迫由𠂻理須犯上蓋以臣弟齒髪巳踰於壯室姓名<lb/>
尚在於白丁以舊相之遺孤與編氓而等列辛勤硯席<lb/>
殆過於十年嗣續衣纓未沾於一命况稀逢於鄉舉憂<lb/>
漸墜於門風伏望尊號皇帝陛下念微臣閥閱之微衰<lb/>
憫臣弟身名之蹭蹬不令公輔之後夷於平民俾預賢<lb/>
能之書升于天府苟得齒四方之貢士䝉再試於春官<lb/>
妍蚩雖卜於至公存歿實銜於大造<lb/>
<pb n="KR4d0012_WYG_017-14b"/>
　　　代許州李相公陳乞狀<lb/>
右臣伏有懇私須干聖聽退循僣易甘俟誅夷蓋念臣<lb/>
兩日前獲奉宸遊親陪宴射侍天顔於咫尺厠鼎席之<lb/>
崇髙在鎬飛觴但驚於無算飲河滿腹自媿於不任而<lb/>
重瞳曲賜於撫存方寸彌增於感激適對顒顒之當宁<lb/>
頗成喋喋之多辭雖覆幬之見容亦諠譁之是懼且念<lb/>
臣斗筲之器素狹犬馬之齒巳髙霑玉斚之餘既難勝<lb/>
於天漿接公槐之列徒負愧於朝倫况今享勞有期將<lb/>
<pb n="KR4d0012_WYG_017-15a"/>
均於慈惠台衡之任實冠於搢紳或舉白之如初必峩<lb/>
冠而致誚空自成於貳過益有玷於具瞻伏望皇帝陛<lb/>
下曲賜保全深垂矜察俾不令於引滿庶免至於失儀<lb/>
顧瀝懇以由𠂻亦懷憂而失據仰希慈造特允下誠<lb/>
　　　代中書乞免和御詩狀<lb/>
右臣今日中使至伏蒙聖慈賜臣等御製契丹出塞將<lb/>
議迴鑾五言六韻詩一首令和來者萬乘時巡六驘宵<lb/>
遯款塞願修於舊好息民姑務於逺圖烽塵巳静於龍<lb/>
<pb n="KR4d0012_WYG_017-15b"/>
荒鑾輅將旋於象闕式啟和戎之利佇臻偃伯之期皇<lb/>
帝陛下深念生民靡辭於櫛沐聿脩神武期息於干戈<lb/>
念驕子之乞盟俾行人而答聘果通歡於異域將旋軫<lb/>
於上都爰形風雅之言用導憂勤之㫖頌聲載洽克彰<lb/>
正始之音𤣥象式瞻但賁昭囘之彩臣等繆塵台席獲<lb/>
奉宸篇巳欣凡目之榮觀更俾庸音而繼和竊循懵學<lb/>
空効冥捜雖強綴蟲文豈有成章之美而共慙鳬脛䖍<lb/>
祈䕶短之仁敢望恩憐曲垂矜免<lb/>
<pb n="KR4d0012_WYG_017-16a"/>
　　　兩制謝賜御詩狀<lb/>
右臣今日入内内侍髙班趙誠信至奉傳聖㫖賜臣等<lb/>
契丹出境將議迴鑾五言六韻詩一首令依韻和來者<lb/>
天驕犯塞鑾輅時巡繼好息民式啟和戎之利迴轅返<lb/>
斾將聞振旅之期慰生民傒后之心叶載籍止戈之義<lb/>
皇帝陛下躬親櫛沐䝉犯風霜巡細柳之營貔貅賈勇<lb/>
賦大風之什雲漢垂文克宣治世之音實顯聖人之作<lb/>
臣等謬忝司言之任慙無䕶蹕之勞辱示宸章俾窺睿<lb/>
<pb n="KR4d0012_WYG_017-16b"/>
藻璧月珠星之彩既獲於仰瞻陽春白雪之篇仍容於<lb/>
屬和拭目之榮雖積燥吻之慮彌深徒共抉於荒蕪誠<lb/>
預慙於鄙淺感懼之至殞越無從臣等云云<lb/>
　　　代集賢冦相公謝就宅賜宴狀<lb/>
右臣今日中使至奉宣聖㫖就臣私第賜御筵者清蹕<lb/>
班旋方洽弭兵之化私門休澣適欽逮下之仁如綸忽<lb/>
奉於宣傳折爼特頒於宴飲此蓋皇帝陛下道侔洪覆<lb/>
澤被含生以百姓而為心御六龍而展義爰及迴鑾之<lb/>
<pb n="KR4d0012_WYG_017-17a"/>
慶將臻偃伯之期俯念從臣曲頒勞酒王人供帳御膳<lb/>
分甘荷推食之恩但共懷於慈惠顧飲河之量實同媿<lb/>
於屬厭仰戴髙明豈任殞越云云<lb/>
　　　代叅政王侍郎陳乞狀<lb/>
右臣偶嬰微疹特簡皇慈降中使以撫存命大醫而診<lb/>
視内慙鄙陋無補休明榮衞愆和自寡攝生之要穆清<lb/>
軫慮曲迴乃眷之仁仰荷照臨彌增殞越况昊穹洪覆<lb/>
過私一介之軀而藥石蠲痾顯著十全之効只於晷刻<lb/>
<pb n="KR4d0012_WYG_017-17b"/>
便冀痊平然臣竊有懇誠難從緘黙實不遑於肺腑須<lb/>
上瀆於冕旒蓋以臣自拙將調致兹疾瘵然朝謁之無<lb/>
廢亦飲食之靡妨風毒所成已積日彌年而如此平復<lb/>
如故諒匪朝伊夕以難期今者天奬殊常聖恩優厚每<lb/>
遣近臣而臨問特輟中尚以療治顧腠理之甚微煩星<lb/>
軺而屢駕勞君親之軫惻在啟處以怔忪其所差到内<lb/>
使醫人欲乞不令逐日看候或有求取之藥餌俾令修<lb/>
合以供須亦漸冀於蠲除庶不成於沈痼苟俞所請實<lb/>
<pb n="KR4d0012_WYG_017-18a"/>
戴殊私<lb/>
　　　代宰相春社日賜御筵狀<lb/>
右臣今日中使至奉宣聖㫖就中書賜御筵者吉日惟<lb/>
戊克遵命社之文退食自公忽挹當衢之味此蓋皇帝<lb/>
陛下念方隅之底定嘉品物之載陽屬勾龍之祀典唯<lb/>
寅且田畯之農祥始正條風啟序膏雨應期𤣥貺薦臻<lb/>
豐年可冀爰順發生之候特均慈惠之私式霈湛恩俾<lb/>
為盛集酌金罍而引滿同懷既醉之心享玉饌以屬厭<lb/>
<pb n="KR4d0012_WYG_017-18b"/>
更負素飡之愧仰被涵濡之澤彌堅報効之誠臣等云<lb/>
云<lb/>
　　　南郊奏舅狀<lb/>
右臣輙有懇私上煩君父蓋屬嚴禋之慶仰祈錫類之<lb/>
仁既内迫於肺肝固難逃於鼎鑊臣有親舅張僅年四<lb/>
十歲是臣母親弟素通書記兼習刑名縁藝業不至於<lb/>
專門且齒髪已登於強仕進難干於塲屋歸仍乏於田<lb/>
園臣外祖頃仕偽邦累宰劇邑所得俸入盡買圖書頃<lb/>
<pb n="KR4d0012_WYG_017-19a"/>
彰清白之名蔑有膏腴之産下世纔離於寒暑尺椽莫<lb/>
庇於子孫故臣舅自來只在臣處均衣共食厯歲踰年<lb/>
臣去冬幸因載誕之辰曾瀝由𠂻之懇屬以釐革外姓<lb/>
莫遂私心今者玉帛祀天雷雨作解兊澤咸均於動植<lb/>
皇明俯燭於幽微臣是敢重冩危誠再祈𤣥造伏望皇<lb/>
帝陛下矜其悃愊恕以僣踰憫臣爰自孩提臣母巳嗟<lb/>
孀獨自幼齡而鞠育微臣曷報於劬勞顧外族之替凌<lb/>
臣母每多於傷感敢冀陛下念臣之遭逢有素察臣舅<lb/>
<pb n="KR4d0012_WYG_017-19b"/>
之蹭蹬無圖特霈異恩獲霑卑秩俾臣於晨昏就養有<lb/>
慰於慈親即臣非土木無知終報於明主跼蹐俟命啟<lb/>
處不遑<lb/>
　　　納南郊所加恩命乞迴授親舅狀<lb/>
右臣輒披肺腑上干君親蓋縁危迫之誠難避誅夷之<lb/>
典臣有親舅張僅年四十歲是臣母親弟外祖頃在江<lb/>
左嘗事偽邦宰邑字人周旋數任頗著循良之政見譽<lb/>
當時誓敦清白之規以遺後嗣凡得俸入盡買圖書並<lb/>
<pb n="KR4d0012_WYG_017-20a"/>
無田園可庇親族下臣纔踰於期歲臣舅巳歎於流離<lb/>
微臣自忝官榮臣舅遂相依倚均衣共食厯歲踰年雖<lb/>
逢下武之期且乏專門之藝昭代無從而進取流光漸<lb/>
歎於蹉跎前年因祝壽之休辰適推恩於近列臣曾陳<lb/>
章奏仰扣髙明雖迫切於私心方釐革於外姓去嵗嚴<lb/>
禋云畢慶澤遂行臣亦首露血誠上塵天聽庶於臣舅<lb/>
獲被鴻私二年並竭於丹衷一命未諧於始願竊以人<lb/>
倫情義唯外族而最優母黨姻親於舅氏而為重况臣<lb/>
<pb n="KR4d0012_WYG_017-20b"/>
爰當稚齒臣母巳是寡居撫養之仁劬勞備至顧外門<lb/>
之衰謝且臣舅之覊孤痛傷之懷晨昏在念臣是敢更<lb/>
冒萬死再凟九重欲乞納臣昨者南郊所加朝散大夫<lb/>
及爵邑户封與臣舅換一卑秩冀霑寵渥用慰慈顔伏<lb/>
望皇帝陛下念臣幸以惷愚特䝉甄奬獲預代言之任<lb/>
别無出位之思蓋迫庭闈之情須犯冕旒之聽兼臣有<lb/>
三人親弟並巳長成凡再遇於覃恩未敢干於當宁實<lb/>
縁臣舅單孑無依敢冀俯察由衷特迴殊造許令臣陳<lb/>
<pb n="KR4d0012_WYG_017-21a"/>
納所加恩命迴示臣舅一卑品末僚自葉流根儻荷涵<lb/>
濡之澤摩頂至踵誓堅報効之誠<lb/>
　　　承天節奏親弟化狀<lb/>
右臣任忝司言節逢誕聖屬推恩之云始輙瀝懇以上<lb/>
陳内省僣踰實甘誅殛臣有親弟化與臣爰從幼稚即<lb/>
歎覊孤共出寒微親加訓朂頗服勤於素業亦俯近於<lb/>
壯年適鍾下武之期竊有起家之望以臣獲掌書命忝<lb/>
備掖垣屬虹渚之降祥庶鴒原而徼寵伏望皇帝陛下<lb/>
<pb n="KR4d0012_WYG_017-21b"/>
察以由𠂻之懇憫兹同氣之親雲天特霈於異恩州縣<lb/>
俾參於微秩冀獲代耕之禄用為舉族之榮在於孱庸<lb/>
敢忘報効<lb/>
　<lb/>
　<lb/>
　<lb/>
　<lb/>
　武夷新集卷十七<lb/>
</p>
<p>
</p>
  </div>
</body>
</text>
</TEI>
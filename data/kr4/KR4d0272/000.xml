<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>頤菴居士集</head>
    <p>
<pb n="KR4d0272_WYG_000-1a"/>
欽定四庫全書　　　　　集部四<lb/>
　頤菴居士集　　　　　　别集類三<hi>宋</hi>
　　提要<lb/>
　　　　<hi>臣</hi>等謹案頤菴居士集二巻宋劉應時撰應<lb/>
　　　　時字良佐四明人集凡二巻前有陸游楊萬<lb/>
　　　　里序游序稱其詩為范至能所賞又摘其句<lb/>
　　　　如頗識造物意長容我輩閒日晏猶便睡犬<lb/>
　　　　鳴知有人世事不復問舊書時一看一夜催<lb/>
<pb n="KR4d0272_WYG_000-1b"/>
　　　　花雨數家臨水村青山空解供望眼濁酒不<lb/>
　　　　能澆別愁覓句忍饑貧亦樂抄書得味老何<lb/>
　　　　傷以為卓然自得雖前輩以詩得名者無以<lb/>
　　　　加萬里序以王安石擬之安石詩鎔鍊有餘<lb/>
　　　　不及蘇黄諸人吐言天拔而根柢深厚氣象<lb/>
　　　　自殊究非應時之所及許之未免太過所摘<lb/>
　　　　之句如睡魔正與詩魔戰窓外一聲婆餅焦<lb/>
　　　　之類頗涉粗獷獨與梅花共過冬淡月故移<lb/>
<pb n="KR4d0272_WYG_000-2a"/>
　　　　疎影去之類又頗近詩餘亦不逮游序所舉<lb/>
　　　　之工葢二人各舉其派之近已者稱之也然<lb/>
　　　　應時詩雖格力稍薄不能與游等並駕而往<lb/>
　　　　来於諸人之間耳濡目染終有典型較宋末<lb/>
　　　　江湖諸人固居然雅音矣乾隆四十六年正<lb/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0272_WYG_000-3a"/>
頥菴居士集原序<lb/>
文章之妙在有自得處而詩其尤者也舎此一法雖窮工<lb/>
極思直可欺不知者有識者一觀百敗並出矣四明劉<lb/>
良佐先生盡力於詩惟石湖范至能獨深賞之每為客<lb/>
言客未必領也予曩時數逰四明獨不識良佐近迺見<lb/>
其詩百篇卓然自得者何其多也如頗識造物意長容<lb/>
吾輩閒日晏猶便睡犬鳴知有人世事不復問舊書時<lb/>
一㸔一夜催花雨數家臨水村青山空解供望眼濁酒<lb/>
<pb n="KR4d0272_WYG_000-3b"/>
不能澆别愁覔句忍饑貧亦樂抄書得味老何傷雖前<lb/>
輩以詩得名者何㠯加焉因書其右他日有賞音如石<lb/>
湖者當知予言不妄云慶元六年四月己亥山隂陸㳺<lb/>
序<lb/>
<pb n="KR4d0272_WYG_000-4a"/>
頥菴居士集原序<lb/>
夫詩何為者也尚其辭而已矣曰善詩者去辭然則尚<lb/>
其意而已矣曰善詩者去意然則去辭去意詩安在乎<lb/>
曰去辭去意而詩有在矣然則詩果焉在曰嘗食夫飴<lb/>
與茶乎人孰不飴之嗜也初而甘卒而酸至於茶也人<lb/>
皆病其苦也然苦未免而不勝其甘詩亦如是而已矣<lb/>
昔者暴公譛蘇公而蘇公刺之今求其詩無刺之之辭<lb/>
亦不見刺之之意也乃曰二人從行誰為此禍使暴公<lb/>
<pb n="KR4d0272_WYG_000-4b"/>
聞之未嘗指我也然非我其誰哉外不敢怒而其中媿死<lb/>
矣三百篇之後此味絶矣惟晚唐諸子差近之寄邊衣<lb/>
曰寄到玉闗應萬里戍人猶在玉闗西弔戰塲曰可憐<lb/>
無定河邉骨猶是深閨夢裏人折楊栁曰𦍑笛何須怨<lb/>
楊栁春光不度玉門闗三百篇之遺味黯然猶存也近<lb/>
世惟半山老人得之予不足以知予敢言之哉今四明<lb/>
劉君叔向寄其父頥菴居士詩藁命予為之序放翁陸<lb/>
務觀既摘其佳句序矣予尚何言哉偶披巻讀至寂寞<lb/>
<pb n="KR4d0272_WYG_000-5a"/>
黄昬弔愁影雪牕怕上短檠燈又獨與梅花共過冬淡<lb/>
月故移疎影去又睡魔正與詩魔戰牕外一聲婆餅焦<lb/>
使晚唐諸子與半山老人見之當時一笑曰君處北海<lb/>
吾處南海不虞君之涉吾地也何故居士名應時字良<lb/>
佐嘉泰元祀六月戊戍廬陵楊萬里序<lb/>
</p>
<p>
</p>
  </div>
</body>
</text>
</TEI>
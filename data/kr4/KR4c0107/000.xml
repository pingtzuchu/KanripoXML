<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>徐正字詩賦</head>
    <p>
<pb n="KR4c0107_WYG_000-1a"/>
欽定四庫全書　　　　　集部二<lb/>
　徐正字詩賦　　　　　　别集類一<hi>唐</hi>
　　提要<lb/>
　　　　<hi>臣</hi>等謹案徐正字詩賦二巻唐徐寅撰寅字<lb/>
　　　　昭夣莆田人乾寧元年進士及第授秘書省<lb/>
　　　　正字後依王審知幕府歸老延夀溪所著有<lb/>
　　　　探龍釣磯二集共五巻自唐書藝文志巳不<lb/>
　　　　著録諸家書目亦不載其名意當時即散佚<lb/>
<pb n="KR4c0107_WYG_000-1b"/>
　　　　不傳此本僅存賦一巻計八首各體詩一巻<lb/>
　　　　計三百六十八首盖其後裔從唐音統籖文<lb/>
　　　　苑英華諸書裒輯成編附刻家乘之後者巳<lb/>
　　　　非五巻之舊矣其賦句雕字琢不出當時程<lb/>
　　　　試之格而刻意鍜煉時多秀句集中贈渤海<lb/>
　　　　賔貢髙元固詩序稱其國傳寫寅斬蛇劍御<lb/>
　　　　溝水人生㡬何三賦至以金書列為屏幛則<lb/>
　　　　當時亦價重雞林矣詩亦不出五代之格體<lb/>
<pb n="KR4c0107_WYG_000-2a"/>
　　　　物之咏尤多五言如白髪隨梳少青山入夣<lb/>
　　　　多嵗計懸僧債科名負國恩七言如豐年甲<lb/>
　　　　子春無雨良夜庚申夜足眠月明南浦夢初<lb/>
　　　　斷花落洞庭人未歸鶗鴂聲中雙闕雨牡丹<lb/>
　　　　花畔六街塵諸聨巳為集中佳句然當時文<lb/>
　　　　體不過如斯不能獨責備于寅也寅嘗獻賦<lb/>
　　　　于朱全忠後忤全忠乃遁歸閩非真有惓惓<lb/>
　　　　故主之思乃與司空圖羅隠二人遥相倡和<lb/>
<pb n="KR4c0107_WYG_000-2b"/>
　　　　有如臭味又作大夫松詩曰争如澗底凌霜<lb/>
　　　　節不受秦王號此官馬嵬詩曰張均兄弟皆<lb/>
　　　　何在却是楊妃死報君更似一飯不忘唐者<lb/>
　　　　盖文士之言不盡足據論世者所以貴考其<lb/>
　　　　實也乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
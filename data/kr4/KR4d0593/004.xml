<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0593_SBCK_004-1a"/>
張光弼詩集卷之四<lb/>
　五言絶句<lb/>
　　　古辭<lb/>
歡樂自歡樂苦辛長苦辛城中十萬户誰是種田人<lb/>
　　　風雨牧牛圖<lb/>
牧牛值風雨牧具㡬脫手不自風雨前不自風雨後<lb/>
　　　石友<lb/>
蒼然柱石姿風雨莓苔久幸同貞固心相㸔即吾友<lb/>
　　　竹君<lb/>
百年駒過隙萬事成鞅掌自顧非此君誰與共清賞<lb/>
　　　花<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>
繁花作髙樹狹逕不數曲醉来扶杖行幽興亦自足<lb/>
<pb n="KR4d0593_SBCK_004-1b"/>
　　　蕉林<lb/>
愁懐長把酒愛此滿林玉風廽舞䄂翻欲近紗窓緑<lb/>
　　　芳屏<lb/>
衆芳結為屏左右暎紅藥問訊園中人何如金孔雀<lb/>
　　　𬞞畦<lb/>
學圃纔两畦佳𬞞欲㡬品露葵不厭烹及我春酒醒<lb/>
　　　梨花折枝<lb/>
已過清明莭猶依玉鏡䑓一枝如折得㡬誤蝶飛来<lb/>
　　　水殿納涼圖<lb/>
别殿紅綃女無風亦自凉欄邊是湖水夜夜宿鴛鴦<lb/>
　　　七夕<lb/>
乞與人間巧全慿此夜秋如何針線月容易下西樓<lb/>
<pb n="KR4d0593_SBCK_004-2a"/>
　　　别劉愽士<lb/>
秪為情如雨從教醉似泥免㸔楊栁色相送出城西<lb/>
　　　王昭君<lb/>
漢地非無雪胡中不見花琵琶一萬里馬上盡風沙<lb/>
巾幗猶知辱裙釵可即戎單于如有問教妾若為容<lb/>
　　　銅雀䑓<lb/>
自古誰無死英雄豈不知望陵歌舞歇還有夢来時<lb/>
　　　邊思<lb/>
萬里盡風沙征人念歲華角聲悲自語誰見落梅花<lb/>
　　　赤壁<lb/>
赤壁不改色漢江依舊流二龍争戦後風月属扁舟<lb/>
　　　峽川<lb/>
<pb n="KR4d0593_SBCK_004-2b"/>
石與青天近浮雲向客低自然堪下淚不是有猿啼<lb/>
　　　題楊州史左丞畫扇<lb/>
后土祠前路金鞍憶舊㳺春風雙燕子渾似在楊州<lb/>
　　　塞上<lb/>
朔風西北来驚沙對面起人馬暗相失咫尺異千里<lb/>
　　　題啇山觀奕圖<lb/>
縱横十九路一著一回新如此㴱山許傍觀亦有人<lb/>
　　　題村廟<lb/>
禍福慿誰降雞豚合有災年年當社日簫鼓賽神来<lb/>
　　　飛来峯<lb/>
峯在西天竺青蓮千葉開佛人無妄說或恐是飛來<lb/>
　　　呼猿洞<lb/>
<pb n="KR4d0593_SBCK_004-3a"/>
洞閟烟霞古岩廽藤蔓叢誰能将劔術往問白猿公<lb/>
　　　題名石<lb/>
東坡龍井囬題名塔磚上豈期後百年過者為瞻仰<lb/>
　　　合澗橋<lb/>
两澗何年合一橋終日閒桃花逐流水未覺是人間<lb/>
　　　龍公洞<lb/>
龍或蔵其用跡與蛇何異慚愧耕稼人猶来候雲氣<lb/>
　　　飯猿䑓<lb/>
僧既非昔年猿亦異徃日唯有飯猿䑓猶是當時石<lb/>
　　　連岩棧<lb/>
連岩有棧道重疊架古木勿輕縱歩險平地折車軸<lb/>
　　　客児亭<lb/>
<pb n="KR4d0593_SBCK_004-3b"/>
客兒謝家子明師夢相待斯人骨已朽斯亭尚千載<lb/>
　　　坐禅石<lb/>
法師禅定時萬象付冝漠至今岩前石每每天花落<lb/>
　　　隣墻梅花<lb/>
臘後春纔到寒香襲素𫀆梅花如有意不在粉墻髙<lb/>
　　　聞鍾<lb/>
朝撞亦匆匆暮撞亦匆匆銷磨浮世事都在數聲中<lb/>
　　　墨萱草<lb/>
種得冝男草忘憂度歲華墨池憐照影朶朶鳯頭花<lb/>
　　　葛仙溪<lb/>
葛仙浴丹溪飲溪骨自蛻試問㱕来鶴何人壽千歲<lb/>
　　　濟川圖<lb/>
<pb n="KR4d0593_SBCK_004-4a"/>
平地有摧輈慎者或不免奈何千金軀涉此風濤險<lb/>
　　　菊花<lb/>
萬夫起銅盤㧞地一千丈寧知白露華暗滿菊花上<lb/>
　　　臧祥卿畫竹枝白頭禽扇面<lb/>
片月出幽林閑情欲不禁天寒憐翠䄂為賦白頭吟<lb/>
　　　西施<lb/>
館娃宫前洞西施舊来徃自載扁舟後歲歲春蘿長<lb/>
　　　履迹<lb/>
西施徃行䖏好事作履迹㡬寸莓苔㴱見者為憐惜<lb/>
　　　問梅<lb/>
一種隴頭樹東風都合吹未應造物者偏在向南枝<lb/>
　　　嘉新晴<lb/>
<pb n="KR4d0593_SBCK_004-4b"/>
五色雲間鵲今朝忽放聲繞簷飛不去亦是喜新晴<lb/>
　　　泉月軒為開元宫張道士題<lb/>
為貪真境好每到即忘歸扣齒漱明月清光生羽衣<lb/>
　　　題飡霞洞<lb/>
愚者昧其覺貪生還一夢不見飡霞人唯見古時洞<lb/>
　　　李息齋平章畫生色竹<lb/>
一代風流盡丹青付此君忍将湘浦淚更洒九疑雲<lb/>
　　　題牧溪飛鳴鴈二畫<lb/>
秋風㡬萬里一色是青雲誰信天山路無書可寄君<lb/>
倦飛憐羽翼引<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>一長鳴紫塞秋何佀今宵月正明<lb/>
　　　新宫訪袁真人知已羽化留題<lb/>
仙客已塵土桃花依舊春後来㸔花者不是種桃人<lb/>
<pb n="KR4d0593_SBCK_004-5a"/>
　　　惜花<lb/>
昨夜一花開今朝一花落春事能㡬何奈此風雨悪<lb/>
　　　僧華光畫梅<lb/>
誰與一毫端示此無垢相迦葉不可招始悟色空妄<lb/>
　　　栁荘<lb/>
種栁連荘屋春来色更嬌不同殘臘見封雪落長條<lb/>
　　　桂林<lb/>
不　歌樷桂誰能更出山若無忘世事来共此中閑<lb/>
　　　蘭渚<lb/>
幽蘭滿洲渚紉之可為佩欲遺心所親涔陽何䖏在<lb/>
　　　竹坡<lb/>
城中寸金地種竹不可多風前植杖㸔奈此緑隂何<lb/>
<pb n="KR4d0593_SBCK_004-5b"/>
　　　瓜田<lb/>
仲夏生意繁延蔓若野葛結實田畆中庻慰行者渇<lb/>
　　　荷港<lb/>
門前東西道下是荷花港越女不避人唱歌来盪槳<lb/>
　　　鶴亭<lb/>
有時命童子亭前按舞鶴雖無賓客懽對此亦云樂<lb/>
　　　魚池<lb/>
放魚池中央池水丈尺許勿謂江湖逺時来足風雨<lb/>
　　　題市學堂<lb/>
喧聒從終日跳梁欲上街要令心目静除是掩空齋<lb/>
　　　贈歐陽尚禮還播州<lb/>
人生豈無别咫尺異言咲况復萬里遥風烟接蠻徼<lb/>
<pb n="KR4d0593_SBCK_004-6a"/>
　　　觀拆白塔有賦<lb/>
白塔誰所營又復為平地猶有百年人閑来説興廢<lb/>
　　　題章叔厚所畫投竿圖<lb/>
大魚不可得小魚釣何益不如投竿坐臨流以終日<lb/>
　　　上清方方壺作墨畫贈毛起宗提點<lb/>
風火鍊仙骨雲雷鑄鼎文壺公探造化圖寄大毛君<lb/>
　　　趙清獻小像<lb/>
當時仰望公畫筆開生面之官唯琴鶴千載趙清獻<lb/>
　　　别故人<lb/>
未别欲千言臨别無一語唯此舊時心随君渡江去<lb/>
　　　别郷友<lb/>
共是他郷客從㳺又隔年老人偏惜别把臂一茫然<lb/>
<pb n="KR4d0593_SBCK_004-6b"/>
　　　贈縣令任滿<lb/>
一勺清泉水三年共此心不堪弹别鵠唯是邑中琴<lb/>
　　　磐石吹簫圖<lb/>
宰相五更朝金鞍拂栁條何如磐石上散髮㘴吹簫<lb/>
　　　落梅花<lb/>
含章人正卧㡬片下空墙春雪調鉛粉相和一䖏香<lb/>
　　　題宋子障太守畫<lb/>
老樹含青雨平林淡白烟隔溪茅屋在好泊米家船<lb/>
　　　題趙子昻畫梨花畫眉圖<lb/>
鳴春如有意誰與畫眉長若訴梨園事開元夢一塲<lb/>
　　　髙房山畫扇<lb/>
結屋清溪上仙凡此路分終朝㸔不厭唯是滿山雲<lb/>
<pb n="KR4d0593_SBCK_004-7a"/>
　　　惱啼鴉<lb/>
朝啼人盡睡暮啼人厭聞非關毛羽悪不入鳯凰羣<lb/>
　　　代毛延夀<hi>褒姒故事</hi>
豈謂黄金少除哀君未知古来因好色㓕國是龍婺<lb/>
　　　捕魚圖<lb/>
畫出溪邊景渾家在捕魚筆頭餘興在㡬點暮鴉踈<lb/>
　　　晚望東村<lb/>
開門見東村晨光尚䝉昧白雲何䖏来適興予心㑹<lb/>
　　　題王大年畫<lb/>
舟楫爲生計沙鷗識此情百年浮世事九鼎一絲輕<lb/>
　　　林子山畫爲鄭宗表題<lb/>
尊前可忘世綸竿聊伴身樂然溪水上魚鳥與相親<lb/>
<pb n="KR4d0593_SBCK_004-7b"/>
　　　雙蝶<lb/>
相逐䨥飛蝶風前不自持有生皆有感微物豈無知<lb/>
　　　白練帶禽<lb/>
一雙白練帶繞樹效于飛冝爾閨房喜圖形上綉衣<lb/>
　　　秋棠喚思圖<lb/>
兩雀晚相依棠梨葉漸稀連枝有深思未可便辭飛<lb/>
　　　梅詩十絶<lb/>
種梅如昨日樹已過人長粉白東隣女争窺出院墻<lb/>
小玉探春囬褰簾咲語来今朝庭樹上忽有數花開<lb/>
黄鍾纔應律英蕚已舒芽不咲黄金栁先開白玉花<lb/>
漢主黄金屋盧家白玉堂暗香浮動䖏愁思月昏黄<lb/>
一枝憐似玉日暮正愁新寂寞真珠佩天寒翠䄂人<lb/>
<pb n="KR4d0593_SBCK_004-8a"/>
數點飄香雪非關畫角吹驚心調鼎事細雨緑隂時<lb/>
雪落窓紗外寒梅正著花不同桃李樹争艶五侯家<lb/>
新月囬宫簷梅粧艶扵雪誰謂五出花能加天下白<lb/>
姑射有䖏子雪色而内視肌粟寒不生香篝熏素𬒳<lb/>
樹老苔衣厚花稀春事遲為縁生驛路都是拆殘枝<lb/>
　　　題畫<lb/>
筆墨生幽思山居春日長獨謡橋上路亦自惜年芳<lb/>
　　　夜坐<lb/>
夜長春酒醒欹枕何曽睡時見燭花中餘光吐金穗<lb/>
　　　題竹<lb/>
落墨生幽思風来自有香九天皆雨露容易拂雲長<lb/>
　　　題西湖大佛頭寺<lb/>
<pb n="KR4d0593_SBCK_004-8b"/>
佛身滿法界金色從地𧺫若人加粧嚴其福亦如是<lb/>
　　　題枯木石圖<lb/>
石氏珊瑚樹楊家翡翠鈎千年風雨後遺影海中洲<lb/>
　　　青山白雲圖<lb/>
俗駕是難到滿山都是雲雲中有樓觀鸞鶴日相親<lb/>
　　　題畫山水<lb/>
溪逥岸影深山逈溪聲響獨有溪上人扁舟自来徃<lb/>
　　　題諸葛孔明像<lb/>
一笑出隆中黄星掩日紅妖氛不敢作白羽起西風<lb/>
　　　詠鷄<lb/>
鳯凰有五色鷄亦有五徳鼓翼不妄啼一聲天下白<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0593_SBCK_003-1a"/>
張光弼詩集卷之三<lb/>
　七言絶句<lb/>
　　　題孔明抱膝圖<lb/>
抱膝長吟彼一時卧龍消息有誰知能聴天下三分計頼有劉<lb/>
家大耳児<lb/>
　　　題羲之寫扇圖<lb/>
蒲扇新題墨未乾也應技癢要人㸔阿婆莫謾提籃去明日街<lb/>
頭冩便難<lb/>
　　　訪舊三竺次泐禅師雜興韻<lb/>
但教懐抱能傾倒莫向尊罍計有無不為訪僧三竺寺肯乘烟<lb/>
艇過西湖<lb/>
酒舘湖船盡有名玉杯時得律閑情至今人說張貟外不是㸔<lb/>
<pb n="KR4d0593_SBCK_003-1b"/>
花不出城<lb/>
　　　為同峰講主題風烟梅二畫<lb/>
長林春早玉烟新未許風光殿後塵留得維摩方丈在碧紗遮<lb/>
護散花人<lb/>
髙坐天人白玉床袈裟都是素毫光東風也自知消息故故吹<lb/>
香入道塲<lb/>
　　　題墨梅<lb/>
一點嬌飛傍鏡䑓曽随咲靨貼宫腮如今莫説顔如玉何限風<lb/>
烟馬上来<lb/>
　　　白描杏花<lb/>
小樓春雨賣花時盡説京城好女児有茟何應描不就况兼紅<lb/>
粉不曽施<lb/>
<pb n="KR4d0593_SBCK_003-2a"/>
　　　白描水仙花<lb/>
月下歸来㸔未真烏絲㡬縷欲生春莫教縞帶随風逺留綰明<lb/>
珠贈洛神<lb/>
　　　荔枝畫<lb/>
一勺瓊漿貯絳霞好招鸚鵡過西家若爲觧得相如渇免向金<lb/>
莖乞露華<lb/>
　　　題十八學士奕棋圖<lb/>
瀛洲風景最清真一代人材盡鳯麟莫道㴱山更㴱䖏傍觀都<lb/>
是下棊人<lb/>
　　　五陵逰俠圖<lb/>
白雪肌膚白玉鞍渾身俊氣許人㸔若知稼穑艱難䖏肯把黄<lb/>
金鑄弹丸<lb/>
<pb n="KR4d0593_SBCK_003-2b"/>
　　　題桂花仙子<lb/>
黄金碎搗作㣲塵露染秋和色未匀回首瓊樓休悵望素娥元<lb/>
是月中人<lb/>
秌雲㡬片作衣裳吹盡西風骨亦香明月若教生洛浦可勝才<lb/>
思惱陳王<lb/>
　　　題徽廟螃蠏圖<lb/>
閱盡蟲魚爾雅萹閑将藤素染蒼烟不知畫得招潮後艮嶽從<lb/>
教變海田<lb/>
長白山前謾㧞都清華小殿試操觚含毫應咲滕王拙不冩秋<lb/>
沙郭索圖<lb/>
　　　題畫梅<lb/>
年年長與栁争春数點風前更可人待得緑隂成子後暗香踈<lb/>
<pb n="KR4d0593_SBCK_003-3a"/>
影縂随身<lb/>
　　　題明皇擊毬圖<lb/>
管籥聲随萬乗逰開元毬馬最風流九齡老去無人諫不破中<lb/>
原不肯休<lb/>
　　　題黄花白蝶扇面<lb/>
一枝秋露染𥘉匀曽伴渊明漉酒巾若道夢中能化蝶飛来應<lb/>
是白衣人<lb/>
　　　題大慈寺僧房<lb/>
老禅相見具袈裟旋汲新泉自煑茶咲問世間春㡬許東風開<lb/>
遍石巖花<lb/>
　　　題紙瓶留别育王寺長老照大千<lb/>
朝市山林自一家要知縫掖即袈裟青蘋波上凉風起㝎到禅<lb/>
<pb n="KR4d0593_SBCK_003-3b"/>
房㸔蕙花<lb/>
　　　題剡漢夜雪圖<lb/>
雪月相<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>過剡川芙蓉逺近玉生烟戴家亭舘多風致只好到<lb/>
門回酒錢<lb/>
　　　題二馬圖<lb/>
缷却銀鞍得自由偶因鬃癢一囬頭青絲㡬尺無拘束曽控風<lb/>
雲遍九州<lb/>
春明仰首一塲嘶莫說河冰迸玉蹄曽與将軍同患難䓁閑平<lb/>
歩過檀溪<lb/>
　　　江南曲<lb/>
阿姊却從何䖏来芙蓉有露濕香腮相呼相應棹船去知是鄰<lb/>
家闘鴨囬<lb/>
<pb n="KR4d0593_SBCK_003-4a"/>
一束蓮莖學細腰塗金艇子木蘭橈東家姊妹西家去更約明<lb/>
朝去㸔潮<lb/>
　　　贈琴士<lb/>
萬樹流鶯御苑西朝回騎馬醉如泥如今都向山堂宿聴得琴<lb/>
中烏夜啼<lb/>
　　　小逰仙次韻四首<lb/>
漢武求仙未絶情枉将心力事金莖靈王太子因無欲吹得琅<lb/>
玕作鳯吟<lb/>
桂閣金銀不甚髙仙山㡬許隔波濤信囬青鳥無尋䖏一色春<lb/>
風是絳桃<lb/>
小娃莫説臉如蓮自牧羊龍向對田笑指清泠橋下水此中元<lb/>
是碧瑶天<lb/>
<pb n="KR4d0593_SBCK_003-4b"/>
青蛇昨夜付書囬只許麻姑自拆開説道蓬萊山下路莫因清<lb/>
淺不歸来<lb/>
　　　題鸚鵡士女圖<lb/>
長門㡬日㫁羊車閑得工夫坐日斜唯有舊時鸚鵡見春衫曽<lb/>
染石榴花<lb/>
　　　題露荷風栁扇面<lb/>
猶恐丹砂染未匀波中影是鏡中身長眉盡向東風裏不許人<lb/>
間更効顰<lb/>
此扇當年定賜誰淚㾗猶自舊胭脂班姬莫用閑相詠次第凉<lb/>
風到汝吹<lb/>
　　　秋夕<lb/>
紫藤滿架月華明一片凉風絡緯聲猶有西江未歸客倚樓因<lb/>
<pb n="KR4d0593_SBCK_003-5a"/>
爾動離情<lb/>
　　　過<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖<lb/>
<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖有路接天津萬頃銀花小浪匀安得滿船都是酒船中更<lb/>
載浣紗人<lb/>
　　　過金粟寺看東坡竹<lb/>
東坡仙去三百載海上猶存丹鳯巢醉裏自将衫䄂下拂開塵<lb/>
碧㸔烟梢<lb/>
　　　題凝思士女<lb/>
萱草花開一両枝薫風更是㫁腸時自家團扇無心把想得回<lb/>
文織錦詩<lb/>
　　　題盧媪家<lb/>
誰似禇庄盧媪家開門繞屋是荷花收来麥把雲成垜繰動蚕<lb/>
<pb n="KR4d0593_SBCK_003-5b"/>
絲雪滿車<lb/>
舡坊小小栁依依田舎人家儘自肥溪水受隂魚出躍薫風吹<lb/>
暑燕交飛<lb/>
　　　過蕭山縣<lb/>
原野蕭條井邑虚居人都是刼灰餘橋邉猶有江淹寺不為題<lb/>
詩駐使車<lb/>
　　　題呉綵鸞寫韻圖<lb/>
小點紅鸞欲下遲逺山渾似畫来眉如何一念人間事上界仙<lb/>
曹便得知<lb/>
　　　同徐大章溪上㸔芙蓉<lb/>
日暮歸来雨濕衣涼風千樹彩雲飛渚宫只在秋江上何事襄<lb/>
王夢到稀<lb/>
<pb n="KR4d0593_SBCK_003-6a"/>
　　　宫詞次韻周貟外<lb/>
時様宫眉不甚長再三笑語問同房内園有約㸔花去稱得春<lb/>
衫繍鳯凰<lb/>
　　　題左司壁<lb/>
省中莫説文書簡開遍杏花渾不知今日樹邊騎馬過滿衣春<lb/>
雨立多時<lb/>
　　　題毛女<lb/>
一钁長随玉雪身女中還有爛柯人相逄好向麻姑説東海千<lb/>
年人化塵<lb/>
　　　題東坡竹<lb/>
三百餘年屈指過猶扵餘墨見東坡雖然数尺黄州竹冩出平<lb/>
生直莭多<lb/>
<pb n="KR4d0593_SBCK_003-6b"/>
　　　題蘇小小像<lb/>
湖上行雲逐步移手携團扇欲何之鬢邊莫咲閑花草也是當<lb/>
時第一枝<lb/>
　　　題蜻蜓蛺蝶畫扇<lb/>
點水穿花不自疑輕盈滿扇欲何之秋塘一覺風流夢又是秋<lb/>
香欲老時<lb/>
　　　觀奕圖為楊左丞題<lb/>
局中勝負㡬回新盡在丹青亦損神莫把䓁閑銷歲月傍觀都<lb/>
是下棊人<lb/>
　　　求仙辭<lb/>
漢皇承露鑄金莖别道雲間有玉亰萬乗旌旗不随去此身何<lb/>
用獨長生<lb/>
<pb n="KR4d0593_SBCK_003-7a"/>
不見王喬馭鶴還祗應憔悴老空山何如脩取金仙法滅盡空<lb/>
花出世間<lb/>
　　　荷花辭次韻周伯温參政<lb/>
朝霞染得好衣裳吹徧湖頭風露香身分可憐年紀小纎腰一<lb/>
束欎金黄<lb/>
少年慣服白硃砂飬得容顔過似霞生長六橋楊栁岸不知湖<lb/>
水是儂家<lb/>
莫訝呉儂説靚粧紅銷貼體肉生香夜来相伴縁荷葉受用滿<lb/>
湖風露涼<lb/>
一種西湖與若耶鴛鴦宿䖏便為家秋房結得新蓮子便是當<lb/>
時藕上花<lb/>
　　　上元夫人辭<lb/>
<pb n="KR4d0593_SBCK_003-7b"/>
阿母親曽與製衣手攀雲錦下天機自從宴罷茅君後寂寞龜<lb/>
壇㑹更稀<lb/>
　　　瘦馬<lb/>
少盡其力老棄之此豈有意埋弊惟不如汗血陣前死以革就<lb/>
裹将軍屍<lb/>
　　　栁枝詞<lb/>
尊前不奈小腰身争得攙先上舞茵多謝東風好擡舉盡情分<lb/>
付畫眉人<lb/>
春光領畧不勝嬌揺蕩東風千萬條悔盡江州白司馬一生空<lb/>
詠小蠻腰<lb/>
　　　折栁枝<lb/>
愁向尊前唱渭城栁枝折盡贈行人蚤知世路多離别移在郵<lb/>
<pb n="KR4d0593_SBCK_003-8a"/>
亭逺䖏生<lb/>
　　　唐天寳宫詞十五首<lb/>
壽王妃子在青春賜與黄冠號太真不是白頭髙力士翠華那<lb/>
得逺䝉塵<lb/>
徹夜宫中按羽衣明朝冊拜太真妃鳯凰園裏承恩後從此君<lb/>
王出内稀<lb/>
興慶池頭芍藥開貴妃歩輦㸔花来可憐三首清平調不慱西<lb/>
涼酒一盃<lb/>
清源小殿合<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>州羯鼓琵琶響未休為是阿瞞供樂籍八姨多<lb/>
費錦纒頭<lb/>
蓬莱前殿摘黄柑一色金盤賜内官㨂得枝頭合歡實畫圖傳<lb/>
與大家㸔<lb/>
<pb n="KR4d0593_SBCK_003-8b"/>
玉笛當年是賜誰可教妃子得偷吹還家剪下青絲髮持謝君<lb/>
王意可知<lb/>
天子樓前百戯呈大娘竿舞㝡驚人貴妃獨賞劉郎詠牙笏羅<lb/>
𫀆色色新<lb/>
舁上児綳滿翠容黄裙髙髻一樷樷君王入内聞歡咲賜與金<lb/>
錢滿六宫<lb/>
四海承平倦萬機只将彩戯悦真妃不平㝡是弹雙六骰子公<lb/>
然得賜緋<lb/>
小部梨園出教坊曲名新賜荔枝香霓裳按舞長生殿撃碎梧<lb/>
桐夜未央<lb/>
共指雙星出殿遲並肩私語有誰知君王未出長安日肯信人<lb/>
間有别離<lb/>
<pb n="KR4d0593_SBCK_003-9a"/>
香嚢遺下佛堂堦不使君王不愴懐想著當年雪衣女羽衣猶<lb/>
得苑中埋<lb/>
勤政樓中夜正長上皇西望轉悽凉侍児唯有紅桃在一曲涼<lb/>
州淚萬行<lb/>
龍女殷勤道姓名凌波池上乞新聲周公不入君王夢誰與蒼<lb/>
生致太平<lb/>
天寳年中寵賈昌黄衫年少滿鷄坊絳冠闘罷羅纒項又得君<lb/>
王笑一塲<lb/>
　　　趍府<lb/>
燕子梁間漸有聲碧油窓外未天明長街官樹留殘月滿馬好<lb/>
風吹宿酲<lb/>
　　　小寒<lb/>
<pb n="KR4d0593_SBCK_003-9b"/>
花外東風作小寒輕紅淡白滿䦨干春光不與人怜惜留得清<lb/>
明伴牡丹<lb/>
　　　涼思<lb/>
朝来風雨怯輕羅便覺<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>秋意思多一夜不眠聮翠𬒳餘香銷<lb/>
盡滿池荷<lb/>
　　　覺来<lb/>
好風吹雨覺来遲開遍荼䕷縂不知團扇晚凉人似玉也湏消<lb/>
受暮春時<lb/>
　　　春光<lb/>
湖上偏多楊栁風桃花吹盡雨前紅䓁閑却𬒳東君咲大半春<lb/>
光在醉中<lb/>
　　　栁花詞<lb/>
<pb n="KR4d0593_SBCK_003-10a"/>
望窮河水是隋家風落長堤御栁斜春盡花飛留不住白頭啼<lb/>
徧後棲鴉<lb/>
欄馬墙西欲暮春花飛不復過中旬倚天樓閣晴光裏争撲珠<lb/>
簾不避人<lb/>
章華䑓下路西東走馬歸来滿䄂風吹起萬條枝上雪䓁閑迷<lb/>
却細腰宫<lb/>
滿院長條散緑隂誰家門户碧沉沉地衣不許重簾隔雪白花<lb/>
鋪一寸㴱<lb/>
楊州寺前楊栁多栁枝能舞更能歌夜来吹入維摩室化作天<lb/>
花可奈何<lb/>
　　　孟院判宅辭飲<lb/>
病来酒力未能加易覺衰容染絳霞團扇凉風吾欲睡不勞頻<lb/>
<pb n="KR4d0593_SBCK_003-10b"/>
㸔石榴花<hi>酒名</hi>
　　　輦下曲<hi>有序</hi>
　　　　昱<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>貟宣政院判官以僧省事簡搜索舊文藁扵嚢<lb/>
　　　　中曩在京師時有所聞見輙賦詩有宫中詞塞上謡<lb/>
　　　　共若干首合而目曰輦下曲其㩀事直書辭句鄙近<lb/>
　　　　雖不足以上繼風雅然一代之典禮存焉<lb/>
黄金大殿萬斯年十二丹楹日月邊傘盖葳𬎼當御榻珠光照<lb/>
曜九重天<lb/>
五垓十陛立朝廷檻首銅鵰一丈翎不待来儀威鳯至日聞韶<lb/>
濩在青冥<lb/>
州橋拜伏两珉龍向下天潢一派通四海仰瞻<lb/>
天子氣日行黄道貫當中<lb/>
<pb n="KR4d0593_SBCK_003-11a"/>
方朝猶是未明天玉戚輪竿已儼然百獸蹲威繪旛下萬臣效<lb/>
職内門前<lb/>
東閣緋服唱雞人撃到朱鼙苐㡬聲楠寐奉常先告備駕行三<lb/>
叩紫銷鳴<lb/>
至元典禮當朝㑹宗戚前将祖訓開<lb/>
聖子神孫千萬世俾知文業此中来<lb/>
二九行分正從班盡将牙笏注名間簟鋪獸鎮丹墀内鵠立千<lb/>
官　畫閳<lb/>
國戚来朝縂盛容左班翹鶡右王封功臣帶礪河山誓萬歲千<lb/>
秋樂未終<lb/>
静瓜約閙殿西東頒宴宗王禮数隆酋長廵觴宣上㫖儘教滿<lb/>
酌大金鍾<lb/>
<pb n="KR4d0593_SBCK_003-11b"/>
萬方表馬賀生辰班首師臣與相臣喝賛禮行天樂動九重宫<lb/>
闕一時新<lb/>
三司侍宴皇情合對御吹螺大禮終寳扇合鞘催放仗馬蹄哄<lb/>
散萬花中<lb/>
授時暦盡當冬至太史舁官近御前御用粉牋題國字帕黄封<lb/>
上榻西邊<lb/>
泥金瀝水順飄揚掌扇香吹殿角涼不是内官親執御太平無<lb/>
用鎮非常<lb/>
只孫官様青紅錦褁肚圎文寳相珠羽仗執金班控鶴千人魚<lb/>
貫振嵩呼<lb/>
全装莭仗冐金錢振竦髙擎玉陛前軃䄂行交太平字回鑾猶<lb/>
自歩蹁躚<lb/>
<pb n="KR4d0593_SBCK_003-12a"/>
黄金酒海贏千石龍杓梯聲給大筵殿上千官都取醉君臣胥<lb/>
樂太平年<lb/>
西天法曲曼聲長瓔珞垂衣稱艶粧大宴殿中歌舞上華嚴海<lb/>
㑹慶君王<lb/>
職貢蠻夷通海徼筦衣毳㡌步逡廵翠華閣下頒繒幣<lb/>
聖主曲恩柔逺人<lb/>
竹扛金鑄百尋餘頂板髙鐫萬國書禁得下方雷與電聲光不<lb/>
敢近皇居<lb/>
崇天門下聴宣赦萬姓歡呼萬歲聲豈獨罪人蒙大宥普天率<lb/>
土盡關情<lb/>
户外班齊大禮行小臣鳴賛立朝廷八風不動丹墀静聴得宫<lb/>
𫀆舞蹈聲<lb/>
<pb n="KR4d0593_SBCK_003-12b"/>
墀左朱欄草滿業世皇封植意尤濃艱難大業從兹起莫忘龍<lb/>
沙汗馬功<lb/>
國𥘉海運自朱張百萬樓船渡大洋有訓不教忘險阻御厨先<lb/>
飯進黄粮<lb/>
旂常萬乗綴旒旓玉瓘升壇藉白茅前月太常班鹵簿安排法<lb/>
駕事南郊<lb/>
清廟上尊元不罩爵呈三獻禮當終巫臣馬湩望空灑國語辭<lb/>
神妥法宫<lb/>
遼東羞貢入神厨祭鮪專車一丈餘寢廟歲行春薦禮有加鉶<lb/>
臣雜鮮腒<hi>禽鳥之肉</hi>
國俗祠神主中霤氊車氊俑掛宫燈神来鼓盞自飛應妖自人<lb/>
興如有慿<lb/>
<pb n="KR4d0593_SBCK_003-13a"/>
狼髖且抛何且况女巫慿此卜妖祥手持撲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>揮三祀蠲祓祈<lb/>
神受命長<lb/>
當年大駕幸灤亰象背前䭾幄殿行國老手鑪先引導白頭連<lb/>
騎出都城<lb/>
皇輿清暑駐灤京三日當畨見大臣夜半暗中偷摸箭隂教右<lb/>
姓主朋廵<lb/>
請號關牌趋鼓閣弓刀千騎領兵符例差右姓廵倉庫哄唱穹<lb/>
廬賜大酺<lb/>
祖宗詐馬宴灤都挏酒啍啍載憨車向晚大安髙閣上紅竿雉<lb/>
帚掃珎珠<lb/>
駕起京官聚草棚諸司誰敢不從公官錢例與供堂食馬上風<lb/>
吹酒面紅<lb/>
<pb n="KR4d0593_SBCK_003-13b"/>
千門萬户嚴扃鑰留守司官莫自閑仰候秋風駝𬒳䓁郊迎大<lb/>
駕向南還<lb/>
駝装序入日精門銅鼓牙旗作隊喧一聴廵階鈴鈸振滿宫俱<lb/>
喜出迎恩<lb/>
月華門裏西角屋六纛幽蔵神所居大駕起行先戒路皷鉦次<lb/>
第出儲胥<lb/>
華纓孔㡌諸畨隊前導伶官戯竹髙白傘威𬎼憵駞道帝師輦<lb/>
下進葡萄<lb/>
守内畨僧日念吽御厨酒肉按時供組鈴扇鼓諸天樂知在龍<lb/>
宫苐㡬重<lb/>
皇輿行在闢人門羣牧分屯散綵雲習馭每朝供進馬近移毳<lb/>
幕盡宗勲<lb/>
<pb n="KR4d0593_SBCK_003-14a"/>
御前親拜中書令恩賜東宫設内筵手署敕黄唯一道任誰祗<lb/>
受付雙遷<lb/>
雞人唱罷内門開千騎前頭丞相来衛士金爪雙引導百司擁<lb/>
醉早朝回<lb/>
端本堂㴱綉榻髙滿前學士盡風騷星河騎士知唯馬慣識金<lb/>
牋玉兎毫<lb/>
旌旗千騎從儲皇詐栁行春出震方祖宗馬上得天下弓矢斯<lb/>
張何可忘<lb/>
和寧沙中撲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>笔史臣以代鉛槧事百司譯冩髙昌書龍蛇復<lb/>
見古文字<lb/>
儀䑓鉄表冠龍尺上刻横文晷度真中國失傳求逺裔猶扵囬<lb/>
紇見斯人<lb/>
<pb n="KR4d0593_SBCK_003-14b"/>
儒臣奉詔脩三史丞相䘖兼領緫裁學士院官傳賜宴黄羊挏<lb/>
酒滿車来<lb/>
經筵進講天人喜宣索金繒賜講臣已覺聖躬忘所倦教将古<lb/>
訓更前陳<lb/>
文明天子念孤寒科舉人才兩榜寛别殿下簾親策試唱名纔<lb/>
了便除官<lb/>
胄監諸生盛國容大官羊膳两厨供六經畫是君臣事卿相才<lb/>
多在辟雍<lb/>
爐香夾道湧祥風𣑽輦逰城女樂從望拜綵樓呼萬歲柘黄𫀆<lb/>
在半天中<lb/>
放教貴赤一齊行平地風生有翅身未觧刻期争拜下御前成<lb/>
箇賞金銀<lb/>
<pb n="KR4d0593_SBCK_003-15a"/>
國子題名金僕姑樹籬比射盡腰符分明百步中侯的踴躍宗<lb/>
王舞䄂呼<lb/>
對朋角飲自相招黄䑕生焼入地椒馬潼飲輪金鐸刺頂寧割<lb/>
髮不相饒<lb/>
中樞宻遣弄臣回封印黄金盒一枚天語直将西内去便教知<lb/>
是草<lb/>
直從海子望蓬莱青雀傳言日㡬囬為造龍舟載天姆院家催<lb/>
造畫圖来<lb/>
西方牛女即天人玉手曇雲滿把青舞唱天魔供奉曲君王長<lb/>
在月宫聴<lb/>
鴨緑江波勝鴨頭魚龍變化滿中州分来一沠天潢水到得烏<lb/>
桓便不流<lb/>
<pb n="KR4d0593_SBCK_003-15b"/>
昭君遺下漢琵琶抝軫誰弹狽獲沙春色不關青塜上只今芳<lb/>
草滿天涯<lb/>
玉竇橋邊日月名金棊界脉直如繩世皇存此為殷鍳上刻宣<lb/>
和示廢興<lb/>
金計傾遼至可哀為車為馬枉豗隤豈知萬歲山中土載得龍<lb/>
砂王氣来<lb/>
大都週遭十一門草苫土築那吒城䜟言若以磚石褁長似天<lb/>
王衣甲兵<lb/>
八思巴師釋之雄字出天人慙妙工龍沙髣髴鬼夜哭䝉古盡<lb/>
歸文法中<lb/>
學貫天人劉太保卜年卜世際昌期帝王真命自神武魚水君<lb/>
臣今見之<lb/>
<pb n="KR4d0593_SBCK_003-16a"/>
許衡天遣至軍前未䘮斯文頼此傳大學一編尭舜事致君中<lb/>
統至元年<lb/>
運際昌期不偶然外臣豪傑得神仙一言不殺感天聴教主長<lb/>
春億萬年<lb/>
宋亡死莭文丞相不受宣封信國公祠廟至今松栢在世皇盛<lb/>
徳及孤忠<lb/>
太祖雄姿自聖神一時睿㫁出天真要将儒釋同尊奉宣諭黄<lb/>
金塑聖人<lb/>
龍虎山中有道家上清劍履絢晴霞依然進謁棕毛殿坐賜金<lb/>
瓶数十茶<lb/>
桐官馬潼盛渾脫騎士封題抱送来傳與内厨供上用有時直<lb/>
到御前開<lb/>
<pb n="KR4d0593_SBCK_003-16b"/>
西畨僧果依時供小籠黄旗帯露装滿馬塵沙兼日夜平坡紅<lb/>
艶露猶香<lb/>
黄公壚榜大金書門外長停右姓車教請官繒来換酒悲歌始<lb/>
是醉之餘<lb/>
圜殿儀天十六楹向前黄道不教行帳房左右懸弓角盡是君<lb/>
王宿衛兵<lb/>
玉徳殿當清灝西蹲龍碧瓦接榱題衛兵學得髙麗語連臂低<lb/>
歌井即梨<lb/>
棕毛四面擁龍床殿角涼生紫霧香上位勵精求治切不曽朝<lb/>
退不擡湯<lb/>
斜街木局盡閑房御史㣲行自不妨從立憲䑓曽有㫖代天耳<lb/>
目付賢良<lb/>
<pb n="KR4d0593_SBCK_003-17a"/>
上都半道次榆林是䖏鴛鴦野樂深不比使君桒下問自媒年<lb/>
少覔黄金<lb/>
少年馬後抱熊羆便佞相傾結所知一日搭名幇草料好官都<lb/>
属跨驢児<lb/>
閑家日逐小公侯藍棒相随覔打毬向晚醉嫌歸路逺金鞭捎<lb/>
過御街頭<lb/>
闘鵪𥘉住草𥘉黄錦袋牙牌日自将閙市閑坊尋搭對紅塵走<lb/>
殺少季狂<lb/>
教坊女樂順時秀豈獨歌傳天下名意態由来㸔不足掲簾半<lb/>
面已傾城<lb/>
争抱荆筐拾馬留貧児朝夕侯鳴騶不知金印為何物肯要人<lb/>
間萬户侯<lb/>
<pb n="KR4d0593_SBCK_003-17b"/>
北方九眼大黒殺幻形梵名麻紇刺頭帶髑髏踏魔女用人以<lb/>
祭惑中華<lb/>
髙昌之神戴羖首仗劒騎羊勢猛烈十月十三彼國人蘿葡<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>
餅賀神莭<lb/>
十字寺神呼韓王身騎白馬衣戎装手弹箜篌仰天日空中来<lb/>
儀百鳯凰<lb/>
旃檀佛像身丈六三十二相俱完全流傳釋家親受記止于大<lb/>
國来西天<lb/>
西畨燈盞重百斤刻銘供佛題大臣黄酥萬甕照無盡上祝皇<lb/>
釐下已身<lb/>
花門齊侯月生眉白日不食夜飽之纒頭向西禮圈户出浴升<lb/>
髙呌阿彌<lb/>
<pb n="KR4d0593_SBCK_003-18a"/>
西天呪師首蜷髮不澡不　身亦殷裙　何有披紅罽出入宫<lb/>
闈無靦顔<lb/>
似将慧日破愚昏白日如常下釣軒男女傾城求受戒法中秘<lb/>
宻不能言<lb/>
肩垂緑髮亊康禅淡掃蛾眉自可憐出入内門粧飾盛滿宫争<lb/>
迓女神仙<lb/>
紅城萬户拱皇居宿衛親兵飽有餘苑鹿與人分食慣朝朝羣<lb/>
聚候麋車<lb/>
樞宻院家家賜宴金符三品事奔趋教坊白馬䭾身後光緑紅<lb/>
簫送酒車<lb/>
四面朱欄當午門百年榆樹是将軍昌期遭際風雲㑹草木猶<lb/>
封㝎國勲<lb/>
<pb n="KR4d0593_SBCK_003-18b"/>
鴐鵝風起白毰毸秋夏根随駕往囬聖主已開三面網登盤玉<lb/>
食自天来<lb/>
守宫妃子徃東頭供御衣粮不外求牙仗穹廬護闌盾禮遵估<lb/>
服侍宸逰<lb/>
三宫除夜例駈儺徧灑巫臣馬湩多組燭小児相哄出衞兵環<lb/>
視莫如何<lb/>
緋國宫人直女工衾稠載得内門中當畨女伴能包袱要學髙<lb/>
䴡頂入宫<lb/>
壁衣面面紫貂爲更繞腰欄掛虎皮大雪外頭深一尺殿中風<lb/>
力㡬曽知<lb/>
天朝習俗樂從禽爲按名鷹出栁隂立馬萬夫齊指望半空鵝<lb/>
影雪沉沉<lb/>
<pb n="KR4d0593_SBCK_003-19a"/>
大安閣是延春閣峻宇雕墙古有之四面珠簾烟樹裏駕臨長<lb/>
在夏𥘉時<lb/>
萬歲山中瓊島居廣安宫殿畫難如逥鑾風過黄金鐙飄下爐<lb/>
香十里餘<lb/>
欄馬墙臨海子邊紅葵髙栁碧參天過人不敢論量數雨露相<lb/>
将近百年<lb/>
　　　宫中詞<lb/>
　　　　宫中詞唯唐陜西司馬王建一百首為得體盖從内<lb/>
　　　　臣出入宫闥所賦俱實見其事厥後蜀主花蕋夫人<lb/>
　　　　効其體賦一百首亦其身親見之宋王安國校官書<lb/>
　　　　見其本序而置之内閣元𥘉奉天楊興録宋宫人語<lb/>
　　　　五言詩十八首頗得其情足次二家後大抵宫中詞<lb/>
<pb n="KR4d0593_SBCK_003-19b"/>
　　　　論冨有天下貴為天子不可以文章工拙稱必非想<lb/>
　　　　像必親見皆非閭巷之士可擬而賦者後學廬陵張<lb/>
　　　　昱光弼誌<lb/>
紅光滿室産皇儲天下千秋與祝釐侍女后妃頒剰綵天顔有<lb/>
喜内臣知<lb/>
褁頭保母性温存不敢移身出内門尋得描金龍鳯紙學模國<lb/>
字教皇孫<lb/>
頒賜三宫端午莭金絲纒扇綉紅紗謝恩都作男児跪拜起深<lb/>
深鶡尾斜<lb/>
内人哄動各盈腮説自西宫撒雪来報與内司當有宴羊車今<lb/>
晚早將来<lb/>
網軒涼思早相催紅葉生時鴈又来不用題情付流水已随歩<lb/>
<pb n="KR4d0593_SBCK_003-20a"/>
輦過宫廽<lb/>
櫻桃紅熟覆黄巾分賜三宫遺内臣拜跪酬恩歸院後金盤酪<lb/>
粉試甞新<lb/>
徽儀殿裏不通風火者添香殿閣中榻上重重鋪設好君王今<lb/>
夜定移宫<lb/>
宫衣新尚髙麗様方領過腰半臂裁連夜内家争借㸔為曽着<lb/>
過御前来<lb/>
和好風光四月天百花飛盡感流年宫中無以消長日自擘龍<lb/>
頭二十絃<lb/>
鴛鴦<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒滿池嬌綵繡金茸日㡬條早晚君王天壽莭要将著<lb/>
御大明朝<lb/>
官羅支請銀霜褐徹夜房中自剪裁明日㸔花西内去牡丹臺<lb/>
<pb n="KR4d0593_SBCK_003-20b"/>
畔木瓜開<lb/>
延華閣下日如年除是當畨到御前尋出塗金香墜子安排衣<lb/>
線撚春綿<lb/>
頻把香羅拭汗腮緑雲背綰未曽開相扶相曵還宫去咲説秋<lb/>
千駕下来<lb/>
上苑新波小海分緑香溢岸好湔裙故将禁指監官見放出天<lb/>
河洗絳雲<lb/>
紙䋲未把祝爐香自覺紅生兩臉傍為蹬為輪俱有喜莫教縆<lb/>
結作羊膓<lb/>
飲到更深無厭時並肩士女與扶持醉来不問腰肢小照影燈<lb/>
前舞柘枝<lb/>
填金臂失戯分明贏淂真珠三両升便去房中還賭賽黄封銀<lb/>
<pb n="KR4d0593_SBCK_003-21a"/>
榼酒如澠<lb/>
殘却花間一局棊為因宣喚賜春衣近前火者催何急惟恐君<lb/>
王怪到遲<lb/>
從行火者咲相招歩輦相将過釣橋鹿頂殿開天樂動西宫今<lb/>
日賽花朝<lb/>
彤雲捧起黄金殿十二丹楹七户開南面君臨朝萬歲来儀應<lb/>
共鳯歸来<lb/>
櫺星門與州橋近黄道中間御氣髙拜伏龍眠金水上鎮安四<lb/>
海息波濤<lb/>
　　　塞上謡<lb/>
砂磧大風吹土屋馬上行人沙罩目貂裘荆筐拾馬矢野帳吹<lb/>
烟煑羊肉<lb/>
<pb n="KR4d0593_SBCK_003-21b"/>
玉貌當爐坐酒坊黄金飲噐索人嘗胡奴疊騎唱歌去不管栁<lb/>
花飛過墻<lb/>
漭然路矢龍沙西挏酒中人軟似泥馬上毳衣歌刺刺徃還都<lb/>
是射鵰児<lb/>
馬上黄湏悪酒徒搭肩把手酔相扶見人強作漢家語哄著村<lb/>
童唱塞姑<lb/>
野蠶作繭絲玉玉乳鷄浴沙聲谷谷駱駝妳子多醉人氊帳雪<lb/>
寒留客宿<lb/>
胡姬二八面如花留宿不問東西家醉来拍手趂人舞口中合<lb/>
唱阿刺刺<lb/>
雖說灤亰是帝郷三時閑静一時忙駕来滿眼吹花栁駕起連<lb/>
天降雪霜<lb/>
<pb n="KR4d0593_SBCK_003-22a"/>
親王捧寳送囬京五色祥雲抱日明錫宴大開興聖殿盡呼萬<lb/>
歲賀中興<lb/>
　　　岫雲隱居<lb/>
岫雲深護列仙儒心與天倪共卷舒詩境偶生吟思外青苔黄<lb/>
葉滿山居<lb/>
　　　昇王壇<lb/>
縁合詩逄無首覊此身便有上天時無端許逺留遺嘱勾引間<lb/>
人到䖏疑<lb/>
　　　無骨蒻<hi>許逺逰臨化嘱弟子曰丹在無骨蒻下</hi>
身到名山骨亦清洞中不枉為題名髙車駟馬人間世㡬度浮<lb/>
雲石上生<lb/>
　　　大滌棲真二洞題名石<lb/>
<pb n="KR4d0593_SBCK_003-22b"/>
　　　　同賈守玄副官顧存玄老監曹空隠上座龔翛然吴<lb/>
　　　　逄原二監齋逰洞霄宫得徧覧勝迹各賦詩刻石以<lb/>
　　　　紀斯行<lb/>
　　　　　洞天福地<lb/>
大滌潛通勾曲山列仙到䖏有遺壇千年落葉無行迹時見郭<lb/>
文騎虎還<lb/>
　　　　　九鎖峯<lb/>
青山九曲鎖烟霞隔㫁塵寰百萬家洞裏有春蔵不得春風春<lb/>
雨泛桃花<lb/>
　　　　　唐碑<lb/>
百尺穹碑當道安蛟龍蟠躩蘚花乾火焼雨洗殘文字留得前<lb/>
王舊散官<lb/>
<pb n="KR4d0593_SBCK_003-23a"/>
　　　　　漢祈靈壇<lb/>
漢武祈靈築此壇願同日月駐龍顔神仙豈有君王福萬國臣<lb/>
隣指頋間<lb/>
　　　　　馴虎巖<hi>郭文醫虎䖏</hi>
世徃人非事不同岩前無復舊行蹤空山落遍千林樹夜夜如<lb/>
同虎啸風<lb/>
　　　　　蔵書石室<lb/>
曽扵唐史讀遺文此日来逰如見君石室自蔵真誥後䓁閑人<lb/>
世㡬浮雲<lb/>
　　　　　仙人影<lb/>
形影能離已異常指揩猶作桂花香偶然狡猾留山石未覺人<lb/>
間歲月忙<lb/>
<pb n="KR4d0593_SBCK_003-23b"/>
　　　　　丹泉<lb/>
百年能得㡬廽来更酌丹泉飲一盃莫送魚龍歸大海海中波<lb/>
浪是塵埃<lb/>
　　　　　搗藥禽<lb/>
因曽搗薬事幽棲羽化千年長未齊得似杵聲相繼散月明只<lb/>
繞故山啼<lb/>
　　　題海昌仙蹤<lb/>
古老相傳語不空至今石井有仙蹤行人莫向井邊唾一勺水<lb/>
中蔵卧龍<lb/>
　　　近次薛濤詩二首<lb/>
不教周昉畫丹青却把風流付早鶯錦水上舀来　斷膓詩<lb/>
句可憐情<lb/>
<pb n="KR4d0593_SBCK_003-24a"/>
知尔回文織未成為因顔色擅才名傷春傷别尋常事莫唱陽<lb/>
關苐四聲<lb/>
　　　學仙曲<lb/>
仙人好乗白鹿轓更剪明霞作飛帶醉来濯髮向銀灣龍劍直<lb/>
倚青天外<lb/>
　　　又<lb/>
徐卿有子抱才賢天上麒麟正妙年書案嚢螢勤自勉吟窓臨<lb/>
草頗堪憐<lb/>
　　　題桐栢宫<lb/>
吹笙太子慕飡霞一鶴空山縂是家桐栢㡬回清露重人間容<lb/>
易日西斜<lb/>
　　　題畫梅花<lb/>
<pb n="KR4d0593_SBCK_003-24b"/>
鉛華學作内家粧畫出宫梅歲月長不與東風共揺落人間天<lb/>
上儘吹香<lb/>
　　　送春<lb/>
送春何事典春衣銷得楊花㡬度飛掌上玉盃成慣見年年長<lb/>
是送春歸<lb/>
　　　巾子峯<lb/>
青㝠天界碧迢迢仙客遺巾竟寂寥猶有白雲閑似鶴與人相<lb/>
伴夜吹簫<lb/>
　　　題孔主奉宅畫菊<lb/>
朝陽下照東籬菊影落前庭亦有香好伴容安齋内客玉盤承<lb/>
露對秋光<lb/>
　　　題三香圖<hi>山礬水仙梅花</hi>
<pb n="KR4d0593_SBCK_003-25a"/>
離騷比興諸香草不見三香入椘辭莫是歲寒将自異衆芳蕪<lb/>
穢不同時<lb/>
　　　雪夜寄史左丞<lb/>
白雪相将一丈深碧油窓合夜沉沉党家更有人如玉猶道春<lb/>
寒入綉衾<lb/>
　　　題漁村晚照<lb/>
在在溪灣盡晒<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>暮天秋水碧澄澄㡬家漁舎雲㴱䖏紅樹寒<lb/>
山路慣登<lb/>
　　　丹溪别業圖為周昉賦<lb/>
文光萬丈照丹溪愛尔烏慈夜夜啼父有遺經能教子草堂猶<lb/>
在此溪西<lb/>
　　　題夏圭孤舟風雨圖<lb/>
<pb n="KR4d0593_SBCK_003-25b"/>
此船載得許多愁使我樽前感舊逰惆悵楊州十年夢滿江風<lb/>
雨泊瓜洲<lb/>
　　　題歸釣圖<lb/>
雨笠風波日徃廻桃花流水碧山隈潭中魚釣何能盡收却輪<lb/>
竿歸去来<lb/>
　　　題溪居圖<lb/>
朝市塵埃若我何幽棲好䖏是松蘿前溪若與天河接夜夜水<lb/>
中星斗多<lb/>
　　　紹興客中除日<lb/>
一歲今朝是歲除旅人况復在離居從来牛女成惆悵烏鵲橋<lb/>
邊莫寄書<lb/>
　　　翫月圖<lb/>
<pb n="KR4d0593_SBCK_003-26a"/>
天地有情俱是感兎蟾應自念婵娟分明照見山河影一歲無<lb/>
如此夜圎<lb/>
　　　家人軰開熬侑盃即事<lb/>
東床欹枕未成眠玉手開螯自可憐得似甕頭狂吏部江頭風<lb/>
昧落尊前<lb/>
　　　題讀碑圖<lb/>
未瞻魯廟三緘口且讀曹娥八字碑較智只争三十里楊脩誰<lb/>
説是男児<lb/>
　　　題枯木竹石<lb/>
風雪禁持百歲過真成生鉄鑄枝柯天寒翠䄂能相倚免淂春<lb/>
来纒女蘿<lb/>
一勺水中蔵白蜃一毫端上畫青蛇世人只道韓湘子薬術能<lb/>
<pb n="KR4d0593_SBCK_003-26b"/>
開頃刻花<lb/>
　　　熱<lb/>
南州大暑何可當雪冰不觧三伏涼夜㴱明月在天上白露滿<lb/>
湖荷葉香<lb/>
　　　題畫雨竹<lb/>
江上數聲湘女瑟烟中一曲竹枝歌葉間有恨俱成淚只爲曽<lb/>
承雨露多<lb/>
　　　題桶底圖<lb/>
不向粟中蔵世界却来桶底畫樓<hi>䑓分</hi>明記得麻姑語清淺蓬莱<lb/>
水一盃<lb/>
　　　題漁樵閑話<lb/>
漁樵本似不同科何事停橈話更多說與别人都不信夜来風<lb/>
<pb n="KR4d0593_SBCK_003-27a"/>
雨濕青蓑<lb/>
　　　題徽廟畫鵪鶉<lb/>
長白山前馬似龍相将風火入深宫君王苦好丹青筆猶恐鵪<lb/>
鶉畫未上<lb/>
　　　題茆堂雪景圖<lb/>
草堂有客何為者應愛山川雪未消床上一壺堪獨酌風流不<lb/>
减覇陵橋<lb/>
　　　閑居春盡<lb/>
㡬日春殘不在家堦前開遍粉團花再㸔又是明年亊酒滴東<lb/>
風惜歲華<lb/>
　　　題淵明像<lb/>
典午功石䓁羽毛區區州縣亦徒劳折腰五斗無人識只有歸<lb/>
<pb n="KR4d0593_SBCK_003-27b"/>
来最是髙<lb/>
　　　升仙壇<lb/>
壇上春風長紫苔當時仙駕此徘徊山中老盡千年樹化鶴何<lb/>
因一再来<lb/>
　　　題王若水畫翎毛<lb/>
喔喔雄鳴趂暁光豈同雌雉在山梁雲中鷹隼無虚爪羽翼低<lb/>
飛好自防<lb/>
東風吹水碧漪漪不放桃花自在飛莫怪野鳬驚不㝎溪頭弋<lb/>
者未忘機<lb/>
　　　題道士王東甫圖畫<lb/>
金銀樓閣在三山東甫何妨屢徃還信是神仙在平地鸐飛元<lb/>
不離人間<lb/>
<pb n="KR4d0593_SBCK_003-28a"/>
　　　寄報國寺渭清逺上人時張氏築城<lb/>
誰說嚴關一両重直教隔㫁白雲蹤城中何限蕭家寺不把三<lb/>
間事逺公<lb/>
　　　桂花仙子圖<lb/>
秋雲㡬片剪衣裳吹盡西風骨更香明月不應生洛浦又添情<lb/>
思惱陳王<lb/>
　　　船過臨平湖<lb/>
船過臨平欲住難藕花紅白水雲間只因一霎溟𪷟雨不得分<lb/>
明㸔好山<lb/>
　　　寄三塔寺寛虚海<lb/>
望見寺前三塔近老夫指擬駐行舟無端一陣東風雨吹過湖<lb/>
南不自由<lb/>
<pb n="KR4d0593_SBCK_003-28b"/>
　　　凌霄花<lb/>
天女天花一様嬌凌霄挽下最長條生愁化作空山雨滿臉春<lb/>
紅恨未銷<lb/>
　　　題新亭壁<lb/>
為愛亭前金鳯花風吹滿地散殘霞清樽團扇能相伴飲到海<lb/>
天秋日斜<lb/>
　　　題脩竹士女圖<lb/>
䄂卷香羅日又曛寸心都作錦囬文莫教吹動參差玉驚㫁陽<lb/>
䑓一叚雲<lb/>
　　　題左司壁<lb/>
春樹團團日未斜東風滿地散青霞曉鶯啼過落花雨獨立淮<lb/>
南宰相家<lb/>
<pb n="KR4d0593_SBCK_003-29a"/>
　　　題王若水畫<lb/>
萱草花開日又西太湖石畔鷓鴣啼竹枝不是江南曲唱得樽<lb/>
前思欲迷<lb/>
　　　題唐十八學士圖<lb/>
尭舜之道載方冊人存政舉又何疑肅容歛手慚色者知是當<lb/>
年封徳彛<lb/>
　　　題趙子昻浴馬圖<lb/>
真是房星夜降精雙瞳下照水波明浴囬有翼應飛去萬里風<lb/>
雲是一程<lb/>
　　　風馬<lb/>
時清天地息烟塵騰躍乗㸔自有神逰牝委龍求作種任渠風<lb/>
合向天津<lb/>
<pb n="KR4d0593_SBCK_003-29b"/>
　　　嘉禾湖上為謝參軍題扇<lb/>
鸚鵡盃中紅麯酒鴛鴦湖上黒油船南風吹入荷花蕩借與閑<lb/>
人一醉眠<lb/>
　　　明皇對奕圖<lb/>
漏盡宫壺日晷移君王猶自戀殘棋馬嵬一著無人筭只有楊<lb/>
妃自得知<lb/>
　　　題楊妃横玉圖<lb/>
天寳年間好太平華清小殿稱人情如何玉笛纔拈起便作風<lb/>
吹别調聲<lb/>
　　　春日㳺湖<lb/>
神仙不死今何在冨貴能全古亦難賸買蘓公堤上酒莫教容<lb/>
易度春寒<lb/>
<pb n="KR4d0593_SBCK_003-30a"/>
　　　題白玉蟾像<lb/>
白玉如蟾俱是妄青天指月亦非真武夷洞裏曽相見却是尋<lb/>
常劈篾人<lb/>
　　　詠何立事<lb/>
　　　　宋押衙官何立秦太師差徃東南第一峯恍惚引至<lb/>
　　　　隂司見太師對岳飛亊令歸告夫人東窓事犯矣復<lb/>
　　　　命後即棄官學道蛻骨今在蘓州玄妙觀為蓑衣仙<lb/>
舊作衙官身姓何隂司歸後記仙魔視身已是閑軀殻一領蓑<lb/>
衣也是多<lb/>
　　　謝太傅<lb/>
謝安徳望重南朝妓女東山未寂寥若論漢家勲業事何如笳<lb/>
鼓霍嫖姚<lb/>
<pb n="KR4d0593_SBCK_003-30b"/>
　　　四菓畫<lb/>
照眼紅綃未十旬西風又拆錦苞新石家金谷如長在儘有明<lb/>
珠換美人　石榴<lb/>
漢帝求仙不自知祗慿青鳥使瑶池矮人不見東方朔肯信三<lb/>
偷是此児　桃實<lb/>
葉底纍纍黄漸深暖風四月熟幽林記曽摘遍西園樹好似文<lb/>
君取酒金　枇杷<lb/>
廊廟嘗新　内厨酪粉賜金盤白頭見畫成惆悵滿朶春<lb/>
紅不厭㸔　櫻桃<lb/>
　　　效唐僧無則詠物詩四首<lb/>
巧作春禽百様聲似矜觜舌有餘輕若為賸有閑心性何不雲<lb/>
中學鳯鳴　百舌禽<lb/>
<pb n="KR4d0593_SBCK_003-31a"/>
褵褷羽翼作羣飛殘害溪魚欲自肥滿膆腥涎吞不下爲人長<lb/>
忍一生飢　鸕鷀鳥<lb/>
木茟花含暁露濃似将才思擬春風若還開在江淹宅夜夜題<lb/>
詩入夢中　木茟花<lb/>
小小紅絲疊絳霞釵頭玉燕共年華果然買得青春在儘把名<lb/>
園種此花　金錢花<lb/>
　　　紫菊<lb/>
應爲揚州舊使君鷄冠顔色染歌裙陶翁每日東籬下誰肻花<lb/>
前問紫雲<lb/>
　　　唐太宗遣御史蕭賺禊帖圖<lb/>
君臣詭遇一獃僧禊帖雖来事可懲誰料萬年歸殉後却将繭<lb/>
𥿄累昭陵<lb/>
<pb n="KR4d0593_SBCK_003-31b"/>
　　　宫廊雪霽圖馬逺畫<lb/>
畫在丹青事亦非碧山猶自繞朱旗分明黄屋宸㳺䖏千歩宫<lb/>
廊雪霽時<lb/>
　　　東坡笠屐圖<lb/>
從来泾渭不同波得貶黎中幸已多莫把丹青論笠屐文章千<lb/>
載一東坡<lb/>
　　　杜宵畫圍棊圖<lb/>
何事今朝懶畫眉深宫又是日長時閑愁不用量紅線㸔取新<lb/>
添㡬着棋<lb/>
　　　雨晴<lb/>
薔薇正開雨弄晴狂蜂觸䖏亂紅英韓朋莫作雙飛蝶泊在其<lb/>
間畫不成<lb/>
<pb n="KR4d0593_SBCK_003-32a"/>
　　　暁起<lb/>
杏子花開桃蕚紅夜来踈雨過簾櫳風光雖是好時莭春在誰<lb/>
家絃管中<lb/>
　　　松瀑圖<lb/>
石間激浪雪無迹松下瀑流雷有聲百折狂瀾非是險人心方<lb/>
寸最難平<lb/>
　　　寒食<lb/>
錢塘江上逄寒食逺客今朝轉念鄉㡬樹落花春寂寂數行囬<lb/>
鴈草茫茫<lb/>
　　　孫鍾設瓜圖<lb/>
三士慿空化鶴羣已将旗盖兆三分劉家門外樓桒樹豈是荒<lb/>
唐䜟所云<lb/>
<pb n="KR4d0593_SBCK_003-32b"/>
　　　岳林寺題兠率内院為玘石心上人賦<lb/>
兠率天宫内院開錦衣彌勒咲盈腮因縁未了児孫債此是重<lb/>
来苐㡬回<lb/>
　　　聞夜潮<lb/>
潮到江樓月到遲百年心事有誰知床頭尋得劉琨劍舞向秋<lb/>
風惜舊時<lb/>
　　　張横塘畫竹枝萱草<lb/>
㡬宵明月竹枝好一夜東風萱草長悵望羙人烟水闊不勝清<lb/>
思繞横塘<lb/>
　　　荔枝畫為福建張惟逺僉憲題<hi>濟南人</hi>
尊前人出玉芙蓉纎手親分荔子紅歸到大明湖上宴也應㸔<lb/>
畫説閩中<lb/>
<pb n="KR4d0593_SBCK_003-33a"/>
茜羅輕褁玉肌寒吹盡南風露未乾一寸丹心無與寄為慿圖<lb/>
畫入長安<lb/>
紅塵一騎露華香不管盧龍道路長誰信御前供玉食不呈妃<lb/>
子不先嘗<lb/>
六月南風荔子丹皺紅小碧滿銀盤水晶細嚼甜扵蜜滿口生<lb/>
香玉露溥<lb/>
　　　剪花士女<lb/>
咫尺芳樷艶色深蜂情蝶思兩難禁㸔来莫用閑惆悵剪下春<lb/>
風一寸心<lb/>
　　　趙仲穆人馬圖<lb/>
廐吏牽呈御苑廽開元毬馬盡龍材趙家富有曹韓様摹出承<lb/>
平氣象来<lb/>
<pb n="KR4d0593_SBCK_003-33b"/>
　　　劉曜卿畫折花宫女<lb/>
栁風草露欲霑衣又是宫中上直時好把桃花都折盡免教吹<lb/>
作落紅飛<lb/>
　　　錢舜舉畫芙蓉<lb/>
木末芙蓉㝡耐寒䓁閑不許世人㸔蛾眉淡掃朝天去自採花<lb/>
頭製道冠<lb/>
　　　梅花水月仙子畫<lb/>
㳺䰟非鬼亦非仙慿附梅花度歲年欲向姮娥訴孤另浪中亦<lb/>
自少團圎<lb/>
　　　招周徳新貟外觀菊<lb/>
明朝莫問晴和雨騎馬能来㸔菊花豈是省郎無酒對不如此<lb/>
䖏似陶家<lb/>
<pb n="KR4d0593_SBCK_003-34a"/>
　　題扇士女<lb/>
轉深文字轉多情侍女常将筆硯行恐淂玉臺新様句為題團<lb/>
扇贈卿卿<lb/>
　　　湖中即事<lb/>
湖栁湖波盡可憐不知春在阿誰邊滿頭翡翠雙鬟女細雨吴<lb/>
歌濕畫船<lb/>
　　　挟弹㳺騎圖趙仲穆畫<lb/>
玉臂雙揎㩀綺鞍渾身俊氣要人㸔若知稼穑艱難事肯把黄<lb/>
金鑄弹丸<lb/>
　　　李白應制圖<lb/>
明主憐才赦酒狂不知力士賤文章當其醉草清平調肯信長<lb/>
安是夜郎<lb/>
<pb n="KR4d0593_SBCK_003-34b"/>
　　　杜甫上謁圖<lb/>
出當天寳艱難日歸拜拾遺行在時入蜀還秦底心性一篇長<lb/>
拜杜䳌詩<lb/>
　　　寄逺詞<lb/>
夢裏關山覺後非憂深别淚在羅衣堂前種得冝男草正及春<lb/>
香人未歸<lb/>
　　　臨安訪古十首<lb/>
　　　　石鏡<lb/>
臨安山中古石鏡曽照錢王冕服来天遣紫苔封褁後等閑不<lb/>
許别人開<lb/>
　　　　婆留井<hi>錢王𥘉生時将棄井中婆奮留之故乳名婆留既貴以鏐代留字</hi>
舊日婆留井未堙石䦨苔蘚上龍文而今率土俱臣妾莫願皇<lb/>
<pb n="KR4d0593_SBCK_003-35a"/>
天産異人<lb/>
　　　　功臣塔<lb/>
峯頭石塔表功臣五百年前是佛身莫問蓬莱水清淺野藤猶<lb/>
蔓刼餘春<lb/>
　　　　錦溪<lb/>
錢王功業與天齊百里旌旗照此溪從自波中鋪錦後至今光<lb/>
景浄無泥<lb/>
　　　　化成寺<hi>錢王苐十九子出家為僧賜號普照大師</hi>
王子能以身施佛何異生居浄梵宫弊屣視他閑冨貴男児到<lb/>
此是英雄<lb/>
　　　　衣錦山<hi>令縣治主山是王故居即九龍堂</hi>
還郷滿山都覆錦冨貴應湏白晝歸設宴九龍堂上日沛中歌<lb/>
<pb n="KR4d0593_SBCK_003-35b"/>
後似王稀<lb/>
　　　　将軍樹<hi>王平時率羣隊狂戯此樹還郷以錦幪之號錦樹将軍</hi>
将軍官重執金吾不比秦朝列大夫王為錦衣歸故里遂令老<lb/>
樹有稱呼<lb/>
　　　　環翠閣<hi>今為寺謝安逰䖏</hi>
東山尚存環翠閣謝傳逰来經㡬年可是舊曽携妓到粉香猶<lb/>
在畫欄邊<lb/>
　　　　浄土寺<hi>東坡作杭倅行部過扵潜回</hi>
祥符額賜海㑹寺四百年来弹指過試問竹林橋上路往還曽<lb/>
見㡬東坡<lb/>
　　　　九仙山<hi>王謝舊㳺東坡有詩</hi>
仙子何年化鶴羣至今名姓只空存我来欲訪前朝亊悵望九<lb/>
<pb n="KR4d0593_SBCK_003-36a"/>
山唯白雲<lb/>
　　　鴻溝<lb/>
天命何曽分椘漢自将南北限鴻溝當時應恨烏江水不與君<lb/>
王照白頭<lb/>
　　　李白小像<lb/>
承制摛毫玉殿頭清平樂府擅風流名花傾國能相妬得寵翻<lb/>
貽失寵憂<lb/>
　　　桃源圖<lb/>
㡬樹桃花認未真又何分晋與分秦漁郎不悟避秦者便把興<lb/>
亡説與人<lb/>
　　　蘇卜小墳上作<hi>在嘉興縣前晋名妓錢塘人有詞行扵世今為人家占矣</hi>
香骨沉埋縣治前西陵䰟夢隔風烟好花好月年年在潮落潮<lb/>
<pb n="KR4d0593_SBCK_003-36b"/>
生更可憐<lb/>
　　　宋賛善以笻竹一支并詩贈玘太朴次其韻<lb/>
庸蜀之西一竹笻年来帨首已如龍扶登春殿談經後風雨時<lb/>
生掌握中<lb/>
　　　題蔵祥卿畫<lb/>
露桃風栁两依依畫在丹青亦自竒若在墙頭并驛畔過春都<lb/>
是折殘枝<lb/>
　　　問蕳夷道索冬筍<lb/>
僧家嗜笋如嗜肉滿腹生香貯寒玉肯信湖州太守饞飢来煮<lb/>
遍千林竹<lb/>
　　　徐一䕫以自已小影代送壎上人囬龍門寺為題其上<lb/>
縂是三生夢幻身又何分别假和真縦饒送到龍門寺也只丹<lb/>
<pb n="KR4d0593_SBCK_003-37a"/>
青畫裏人<lb/>
　　　邵庵虞先生為張伯雨賦四詩開元宫道士章心逺求<lb/>
　　　追次其韻<lb/>
　　　　伯雨畫像<hi>號勾曲外史</hi>
此畫茅山苐㡬真翛然白氅鶴翎新百年最在歸歌詠一代交<lb/>
㳺在縉紳<lb/>
　　　　懐舊<lb/>
憶誦清江空舊魚流光如赴隙中駒雲沉華盖星沉海思絶狂<lb/>
張與老虞<lb/>
　　　　丹井<hi>今在佑聖觀東圃</hi>
張仙扵此煉丹砂夜夜丹光照井華猶有石欄遺刻在将軍移<lb/>
置羽人家<lb/>
<pb n="KR4d0593_SBCK_003-37b"/>
　　　　磵阿碑<lb/>
邵庵文字在堅珉摹刻中郎茟畫真在日得錢除買酒餘貲都<lb/>
付打碑人<lb/>
　　　贈人逰湖南<lb/>
世途無䖏不通津惟爾棲棲志未伸莫過沅湘唾江水此中曽<lb/>
有汨羅人<lb/>
　　　趙子昻畫花鳥<lb/>
綺紈舊習信難移得意青春正好時直下玉廬無所亊試臨花<lb/>
鳥學徐熈<lb/>
</p>
<p>
</p>
  </div>
</body>
</text>
</TEI>
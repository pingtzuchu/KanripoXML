<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0593_SBCK_000-1a"/>
　張光弼詩序<lb/>
　廬陵張光弼先生少事虞文靖公集得詩法文靖才髙識廣其<lb/>
　詩浩博而不肆變化而不窮而一宿扵正先生之詩氣宇閎壯<lb/>
　節制老成而從容雅則稱其傳焉張潞公翥最先知之而一時<lb/>
　學者皆傾慕之其平生之作散亡多矣予近從給事中夏時得<lb/>
　其五七言古近體一帙以授其外孫浮梁縣丞時昌俾刻之鄒<lb/>
　孟氏有言誦其詩讀其書不知其人可乎先生名昱仕元至江<lb/>
　浙行省負外郎嘗賛忠謨扵戎幕元末政壊遂棄官不仕張士<lb/>
　誠㩀有浙西禮致之不屈而與周伯温楊亷夫交㳺相得號一<lb/>
　咲居士我<lb/>
太祖皇帝混一天下訪求前元故臣之賢者嘗𬒳徴至京㴱見温<lb/>
　接已而憫其老曰可間矣厚賜遣㱕遂採<lb/>
<pb n="KR4d0593_SBCK_000-1b"/>
天語更號可閒老人倘伴浙西湖山之間詩酒自適春秋七十有<lb/>
　三而終噫觀其詩而考其出䖏可以知其為人焉<lb/>
　正統元年夏四月既望榮禄大夫少傅兵部尚書兼<lb/>
　華盖殿大學士同郡楊士竒序<lb/>
<pb n="KR4d0593_SBCK_000-2a"/>
張光弼詩集序<lb/>
庚子之冬予始識張光弼于杭光弼廬陵人也蚤㳺湖海間以<lb/>
詩名嘗負劍挟䇿從軍入幕府佐主帥經畫籌畧以功累遷至<lb/>
杭省左右司貟外郎行樞宻院判官杭為山水勝地而光弼能<lb/>
詩善歌詠是時天下方用兵藩府所在不一而光弼獨能周旋<lb/>
其間以詩酒自娯不侵官不怙勢以取撓敗故一時公卿大夫<lb/>
士咸稱之求詩者日走其門予時每數詣光弼光弼誦所作未<lb/>
嘗不為之撃莭然猶未能盡閲其編其後予去杭與光弼益逺<lb/>
丙辰之春予復至焉光弼手其詩二編過予寓舎且言曰吾平<lb/>
生所作多矣今其藁皆不存獨此在巾衍中與吾周旋者殆二<lb/>
十年幸不失墜而得古律絶句凡若干篇而凡志意之所感發<lb/>
欣憂哀樂扵是乎在其可以自見于世者獨此而已子其為我<lb/>
<pb n="KR4d0593_SBCK_000-2b"/>
序之予受而讀之愛其意婉而辭麗情閑而調逸有詩人之風<lb/>
不能去手者累日因切自念向之所聞扵光弼者雖乆而未浃<lb/>
廼今始得其詳焉盖言者心之聲也時者事之㑹也時異則言<lb/>
異扵是有正變焉兵革之秋殆雅亡之日也光弼以詩人之才<lb/>
而遭時板蕩汩汩戎馬間其應酬交接盖無非衰世末俗之事<lb/>
雖欲正言而不可得故其辭多變使光弼當盛時一鳴則鏗鍧<lb/>
炳耀之辭自可匹休扵前人惜其遭逄不偶而其言止扵是也<lb/>
雖然杭之山水猶昔而光弼年未耄猶可肆其餘力扵詩矧今<lb/>
聖化之隆天下頌聲方作光弼雖在田野其能自已扵言者乎<lb/>
尚當歌詠太平而傳之無斁也<lb/>
洪武九年夏四月八日錢塘陳彦愽序<lb/>
</p>
<p>
</p>
  </div>
</body>
</text>
</TEI>
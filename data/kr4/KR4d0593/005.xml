<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0593_SBCK_005-1a"/>
張光弼詩集卷之五<lb/>
長短句<lb/>
　　　巫山髙<lb/>
巫山髙望不極際天㣲茫十二峯彩雲上蒸靈雨集中有瓊䑓<lb/>
承翠館㬅態脩容相出入君王淫荒進神女直以夢中爲白日<lb/>
洛汭無聞五子歌宋玉㣲辭諷何及巫山髙望不極不比尭階<lb/>
土三尺<lb/>
　　　君馬黄<lb/>
君馬黄臣馬白十月風髙塞草枯鉄衣夜浸盧龍月深入單于<lb/>
臣敢辭邊城土是征人血<lb/>
　　　翹揺花<lb/>
翹揺花清明時節徧天涯東阡南陌畫輪車樂㳺踐之同泥沙<lb/>
<pb n="KR4d0593_SBCK_005-1b"/>
城中多少冨豪家去年不見今年花慎勿輕賤翹揺花<lb/>
　　　擬古秋夜長<lb/>
雲中鴻鴈過門前朔風起梧桐葉落金井頭月照烏啼天似水<lb/>
誰家機上織逥文夜聴啼烏如不聞明朝為遣安西使細意緘<lb/>
題持贈君<lb/>
　　　古意<lb/>
頭上鳯凰釵是郎手中物床上鴛鴦𬒳是妾手自織将釵與衾<lb/>
寄郎去願郎長見長相憶<lb/>
　　　拙逸齋<lb/>
羣峯兮立立衆流兮湜湜大木千章兮丘陵是植桒麻百頃兮<lb/>
蔽扵原隰翁居是間兮以作以息階庭五子兮蘭玉其質教以<lb/>
一經兮是訓是式富春之渚兮漫而不激有魚可釣兮鳬鴈可<lb/>
<pb n="KR4d0593_SBCK_005-2a"/>
弋翁居扵是兮天之所隲鑿井而飲兮耕田而食仰事俯育兮<lb/>
不知不識窪尊兮噏噏土鼓兮秩秩優㳺卒歲兮皆仰蒙乎帝<lb/>
力髙車駟馬兮非予心之所及髙車駟馬兮非予心之所及<lb/>
　五言律詩<lb/>
　　　暑中招客<hi>二首</hi>
長夜不可度欝陶自難開衣冠嫌褦襶樓觀想蓬莱赤日天中<lb/>
過涼風湖上來非君一命駕誰與共傳盃<lb/>
江上猶故國風月自閑人老至謀生拙時更盛化新花疑春是<lb/>
夢酒與道為隣柱史猶何者何嫌有此身<lb/>
　　　虀館詩<hi>有序</hi>
　　　　省掾李仲常儒者也喜𬞞菜每年以時治百餘品候<lb/>
　　　　開歳正月人日㑹郡中諸儒士為虀舘之㑹時予為<lb/>
<pb n="KR4d0593_SBCK_005-2b"/>
　　　　左右司貟外郎以斯得忝座右索賦其事<lb/>
虀舘常年㑹辛盤此日傳鷁飛慚落羽鯨吸感流年白髮干戈<lb/>
裏青雲談咲邊晤言寧邂逅接席亦因縁列爼餘珎味登筵総<lb/>
俊賢玉壺延淑景綵筆詠春天上客歡先醉狂朋喜欲顛梅懸<lb/>
金勝小燭照錦𫀆鮮起舞交為夀疑年各自憐主人情更重屡<lb/>
賦鹿鳴篇<lb/>
　　　送天使僧<lb/>
釋子承天語儒官撰寺碑萬間靈谷建一切布金為寳界山河<lb/>
大璇題雨露垂丹青人所仰壮䴡古無之鈔幣勤中賜恩榮拜<lb/>
曲施文章尊典語億兆頌皇基騫舉鸞逥筆光華鳯吐辭繡幢<lb/>
天上遣金錫日邊移赫赫瞻行邁遥遥賦載馳在公無候謁扵<lb/>
禮有嫌疑道路承傾盖言辭見誦詩斯湏如久要造次亦委蛇<lb/>
<pb n="KR4d0593_SBCK_005-3a"/>
宗廟觀罍洗雲霄式羽儀乃知脩白業動輒守清䂓空谷行春<lb/>
律餘生共聖時頂祈摩佛手目願覩尭眉慶讃諸天㑹觀光夙<lb/>
世期　頭雲陛逺舞䄂草堂卑枝繞貪生鵲池支服氣龜睽違<lb/>
難折栁嚮仰只傾葵復命蒼龍闕覃思白玉墀握蘭前席對視<lb/>
草近臣知仙樂停宫扇天花散殿帷一人膺大慶萬宇受繁禧<lb/>
立雪時将至拈華事未遲有縁皆弟子無念不慈悲軟語敷甘<lb/>
露清齋却紫芝頻煩尊者問慚愧老夫衰在徳寧忘報惟心不<lb/>
可欺朝宗江漢水日夜注懐思<lb/>
　六言詩<lb/>
　　　題山青白雲<lb/>
一箇茆廬何䖏小橋古木溪湾但見山青雲白不知天上人間<lb/>
　四言詩<lb/>
<pb n="KR4d0593_SBCK_005-3b"/>
　　　題鍾馗<lb/>
夢以自見正以辟邪賜之𫀆笏人耶鬼耶<lb/>
　　　　　　　　　　　計七十二葉繞一卷<lb/>
　　　　　　　　　　　楊陳二序各二葉<lb/>
<hi>附</hi>楊維禎次韻楊左丞五府壁詩<lb/>
　皇元正朔承千載天下車書共一家一柱東南擎日<lb/>
　月五城西北䕶烟霞寳刀雷煥蒼精傑天馬郭家獅<lb/>
　子児收拾全呉還聖主将軍須用李輕車<lb/>
　　　　　　張光弼詩卷一止此刻失結尾處　復前校<lb/>
<pb n="KR4d0593_SBCK_005-4a"/>
</p>
<p>
</p>
  </div>
</body>
</text>
</TEI>
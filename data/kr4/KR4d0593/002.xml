<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0593_SBCK_002-1a"/>
張光弼詩集卷之二<lb/>
　古風七言<lb/>
　　河漢篇<lb/>
河漢亘天㡬萬里鶉火西行入箕尾金氣浮空漾白波任是雄<lb/>
風吹不起一河之水皆空青徃還唯此烏鵲翎太史不識漢使<lb/>
者却奏張騫為客星載回織女支機石牽牛隔河来不及二十<lb/>
八宿有常經七夕胡能㑹靈匹西牛東女長相望女則織絍牛<lb/>
服箱人間兒女謾愁思河影不滅秋夜長<lb/>
　　　唐太宗駿馬圖<lb/>
昭陵石刻今無有絹素乃能存不朽當時竒骨濟時艱駕馭盡<lb/>
入天人手隋家再世俱凡庸不知肘腋生英雄晋陽奮起六駿<lb/>
馬蹴踏人海波濤紅帝王一出萬邦定干戈四指羣小空凌烟<lb/>
<pb n="KR4d0593_SBCK_002-1b"/>
勲臣盡圖畫一旦肯遺汗血功嗚呼何從得此様䂓模却與石<lb/>
刻同乃知帝王所駿乃龍種豈可求之凡馬中唐家開基三百<lb/>
載展卷尚覺来英風<lb/>
　　　張建封撃毬圖<lb/>
唐家風流尚毬馬中外靡然為之化徐州莭度張建封坐領東<lb/>
藩示閑暇長簫短吹行相随以此慢逰為日夜玉山滿馬扶醉<lb/>
歸正及樓頭望春罷孔雀屏帷次苐開黄金買得春無價不教<lb/>
白日向西馳只許黄河向東㵼使君死後誰登臨燕子不来風<lb/>
雨深緑珠甘守珊瑚樹文君獨宿鴛鴦衾當其意氣傾朝野肯<lb/>
信人無百年者萬言猶在從事書一幅空遺後人畫<lb/>
　　　五王行春圖<lb/>
開元天子逹四聪羽旌管籥行相從當時從駕驪山者宰相猶<lb/>
<pb n="KR4d0593_SBCK_002-2a"/>
是璟與崇華蕚樓中雲氣裏兄弟同眠復同起玉環一旦入深<lb/>
宫大枕長衾冷如水興慶池頭花樹邊梨園小部俱婵娟楊家<lb/>
姊妹夜㳺䖏銀燭萬條生紫烟寧知樂極哀方始羯鼓未終鼙<lb/>
鼓起褒斜西幸雨霖鈴囬首長安㡬千里<lb/>
　　　贈河南衛畢将軍歌<lb/>
壮哉将軍八尺軀陣前奪騎生馬駒有力每輕弓兩石㩀鞍手<lb/>
横丈二殳小敵如怯大敵勇生平氣與忠義俱逢時受命從大<lb/>
将執合風雲興海隅奉辭東下尉陀國囬兵北撃無单于望風<lb/>
襁負至者衆将軍為駐南征車歸来九重賜顔色蹈舞恩光生<lb/>
步趋團花戦𫀆出内府大官羊膳来公厨洛陽關東古重鎮授<lb/>
以斧鉞專城居緑槐髙暎使者莭黄金新鑄兵家符握手負㸔<lb/>
走壮士擁盖吹笳喧道塗盡知勲名在忠義千騎萬騎先傳呼<lb/>
<pb n="KR4d0593_SBCK_002-2b"/>
祈連亦有霍去病細栁豈無周亞夫只今将軍與之並人馬相<lb/>
輝古迹無君㤙廣大法天地将軍報荅将何如丹青或接萬億<lb/>
載忠義莫虞無畫圖<lb/>
　　　送程希道回河南<lb/>
銀鞍白馬郎自是平䑓客海木桒田不自知朅来二紀異南北<lb/>
他郷忽然頋我笑有如清風洒蘭雪開心冩意慰離居别時童<lb/>
孺今有鬚知從馬援在軍旅不謂陳琳工<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>書我扵程家最知<lb/>
舊大宅脩椽曽置酒玉攅紫笙吹鳯凰羅䄂春衫舞楊栁因之<lb/>
感念二紀前躍馬射麛江水邊煌煌賔從散秋葉疊疊樓䑓成<lb/>
野烟程生程生既㑹面𬞞麻瑶華莫持贈但存此日㑹面情地<lb/>
北天南有相見丈夫有志豈陸沉使者不惮巖穴深他時或有<lb/>
公車召嗣我雲間金玉音<lb/>
<pb n="KR4d0593_SBCK_002-3a"/>
　　　贈製筆生許文珤<lb/>
許生精藝誰可及材用剛柔以製筆水盆洗出紫兎毫便覺文<lb/>
章生羽翼䝉恬将軍為動色為是秦王舊時物丞相斯曽從駕<lb/>
行載此篆書封禅碣從秦至今㡬千載兎尚存皮竹可採利濟<lb/>
天下功不有入手千人萬人愛我昔為郎居粉署用筆唯扵許<lb/>
生取輕衫日對紫薇花冩遍江淹夢中句<lb/>
　　　夢雲樓為佑聖道士王景舟賦<lb/>
阿母妊娠曽夢雲道人見雲如母存髙天悠悠不可聞虎豹守<lb/>
關深九門丹青樓舘雲中起翠幙銀屏接雲氣縹緲時聞子晋<lb/>
笙蹉跎日集王喬履蟠桃千年花又開雲中不見阿母廻丁令<lb/>
白鶴有再至漢宫青鳥無復来但願無風亦無雨桃花開遍夢<lb/>
雲䖏花氣騰空結紫雲㧞宅乗雲上昇去<lb/>
<pb n="KR4d0593_SBCK_002-3b"/>
　　　玉局生引<lb/>
龍翔住持毛起宗參随鶴駕謁九重冲虚教主器許之名以玉<lb/>
局髙其風贈言五十有六字盡説大羅天上事老君出現成都<lb/>
時地神湧局亦如此空歌黎羅還上清再三祝付玉局生吾徒<lb/>
𬒳服老君教母忝玉局之所名名非可名局非局心田種熟藍<lb/>
田玉入水不濡火不焚一氣孔神無㫁續况聞古有毛仙翁是<lb/>
身雖異性則同華表白鶴猶未歸凾關青牛今則逢道家宫植<lb/>
連雲起日食仙曹千萬指誰其主者玉局生宴坐無為觀太始<lb/>
　　　白翎雀歌<lb/>
烏桓城下白翎雀雄鳴雌隨求飲啄有時扶起天上飛告訴生<lb/>
來毛羽弱西河伶人火倪赤能以絲聲代禽臆象牙指撥十三<lb/>
絃宛轉繁音哀且急女真䖏子舞進觴團衫鞶帶分兩傍玉纎<lb/>
<pb n="KR4d0593_SBCK_002-4a"/>
羅䄂柘枝體要與雀聲相頡頏朝弹暮弹白翎雀貴人聴之以<lb/>
為樂變化春光指頋間萬蘂千花動絃索只今蕭條河水邊宫<lb/>
庭毁盡沙依然傷哉不聞白翎雀但見落日生寒烟<lb/>
　　　捕虎行<lb/>
碧油幢下曹司兵見義有勇身為輕平生每得貴人喜有似花<lb/>
卿知姓名一朝共聴将軍令鎮市臨平虎尤甚汝司其兵徃捕<lb/>
之食肉寢皮湏要盡司兵受令即出城怒氣填膺風火生揚言<lb/>
大明聖人既御世爾虎何物猶縱横大刀長㦸屯村堡前期釘<lb/>
牌為㫁道村堡喜得司兵来萬夫鼓勇千夫譟半月捕獲十三<lb/>
枚大檻小車推載囬自言此乃将軍令是豈小人之力哉将軍<lb/>
索酒指其虎此虎不死司兵死在官食禄忘其軀亦是人間好<lb/>
男子<lb/>
<pb n="KR4d0593_SBCK_002-4b"/>
　　　資夀堂<lb/>
為之醫藥以資壽古人存心子能有治生若然天必與衣禄何<lb/>
憂不豊厚潘彛世籍富豪家金珠斗量錢載車百年風雨換門<lb/>
户甘守儉薄為生涯法依本草為炮削脩合肯教違矩矱日月<lb/>
回旋碾上輪虎龍交媾爐中藥服之一劑神氣全百齡夀等金<lb/>
石堅洪範五福壽居首有金無壽真徒然彛也性禀芝蘭秀湖<lb/>
海香名喧衆口修文坊南當大街如斗之字出髙牌貴人長者<lb/>
共祗重每日門前鞍馬来<lb/>
　　　望雲詩為翼城常盤賦<lb/>
風吹白雲天上来㳺子望雲心眼開小時見雲在親側安淂親<lb/>
同雲徃回世家翼城桐葉里雲自徃回親在彼昔年捧檄為榮<lb/>
親淂官拜親雲亦喜所憐得禄逺莫分委質為臣命在君青𫀆<lb/>
<pb n="KR4d0593_SBCK_002-5a"/>
駿奔各有事斑衣児啼更勿云我知爾家廣田宅小弟朝朝縱<lb/>
圍獵暮歸雉兎滿馬鞍不使髙堂甘㫖缺望中有使頻寄書夫<lb/>
人堂上泣羅𥜗願尔長辭楊震金願尔長懸羊續魚親之念子<lb/>
無不至子思其親雲即是紅顔早受縣君封莫計同飡太倉米<lb/>
桐葉之里非一家如尔兄弟誰不誇墙頭風吹紫荆樹堂前露<lb/>
浥萱草花莫言親逺翼城縣萬里關河如對面一官九考今八<lb/>
年指日雲中又相見<lb/>
　　　雲林歌<lb/>
李侯雲林心所仰既見雲林副心賞欣然為我出圖畫索我題<lb/>
詩畫圖上我自别侯二紀餘不得半𥿄廬江書乃知已膺廟堂<lb/>
聘梁棟之材寕不如雲林乃是若所植雨露蟠根同鉄石直幹<lb/>
慿凌御火霜青雲照耀郎官茟即今英發當盛年上林玉樹幕<lb/>
<pb n="KR4d0593_SBCK_002-5b"/>
府蓮東閣梅花時自詠南郡官曹誰更賢從知侯家積隂徳鳯<lb/>
雛七枚毛五色覧輝已出丹穴中来儀㝎集虞廷側安棲不用<lb/>
求梧桐雲林氣接扶桒紅結巢日邊長羽翼好音惠我雙飛鴻<lb/>
　　　玉簫引為沈仲徳賦<lb/>
洞簫宫前有狂客雙眼直嫌天地窄甕中釀熟葡萄漿飬得身<lb/>
輕好顔色興来為我吹玉簫縹緲一聲生泬寥驚鸞跱鵠不自<lb/>
㝎㳺絲落絮随風飄髙情逺思逰碧海此豈肯受王門招咲言<lb/>
學簫二十載家業凋零心不悔要湏吹上鳯凰臺白日羽儀生<lb/>
五彩<lb/>
　　　王無偽仙翁見訪為賦此詩<lb/>
神仙之術本無作當面無縁尋不著但能寡欲自長年愚者昧<lb/>
之求海嶽此術不許凢俗知道成由来非大藥仙翁髙風何所<lb/>
<pb n="KR4d0593_SBCK_002-6a"/>
喻天垣月暎王喬鶴等閑瓦礫變黄金候尔相從步寥廓<lb/>
　　　寄河南衛鎮撫趙克家叙舊<lb/>
程生河南来始得河南信雨散雲飛二十年萍蹤梗跡今纔㝎<lb/>
却思小孤洲渚邊大江大浪拍戦船将軍鬚髯劲如㦸白日酣<lb/>
歌便醉眠我從别来賛畫省夫容幕與風塵逺洪武𥘉年自日<lb/>
邊詔許還家老貧賤池舘盡付當時人唯存筆硯伴閑身劉伶<lb/>
斗内蒲萄酒西子湖頭楊栁春見人斵輪只䄂手聴人論天只<lb/>
箝口年過七十髮未斑路途不辭牛馬走知尔出鎮在洛陽宫<lb/>
𫀆徤馬日煌煌前騎大旗畫熊虎後騎長㦸横雪霜我扵此亊<lb/>
别已久冨貴浮雲更何有鴻鴈得便時附書但問老人平安否<lb/>
　　　題醉墨堂為桐江俞子中賦<lb/>
世稱草聖唯張旭氣主神光從所欲醉来提筆走風雷電掣長<lb/>
<pb n="KR4d0593_SBCK_002-6b"/>
雲夜相逐徤扵大野戦蛟龍媚似輕波浴鴻鵠由唐至今㡬百<lb/>
年筆法竟尔失其傳芝翁乃若神所授亦以醉墨題堂前晴絲<lb/>
罥空王逸老生蛇絆樹黄庭堅筆法不必問髙閑　法不必詢<lb/>
懷素縱横遲疾心自知曽見公孫大娘舞<lb/>
　　　雲門山房為青州曹伯起賦<lb/>
雲門山房何所指知尔不忘桑梓意山在城南百里間沃衍膏<lb/>
腴宜樹　中有一村俱姓曹列㦸髙門是郷里青州舊入齊封<lb/>
彊相國猶傳漢家世曹彬為宋下江南史冊能書共門地四世<lb/>
之祖在元𥘉遭際風雲致爵位赤參丞相下豫章腰挿金符位<lb/>
元帥但知報國守忠貞不肯随人事軒輊用也綽有乃祖風一<lb/>
簣不止山可崇碧梧枝老自棲鳯緑竹根深湏化龍昔時未到<lb/>
山房裏每望雲門候佳氣却縁亦是豫章人客舎并州如有喜<lb/>
<pb n="KR4d0593_SBCK_002-7a"/>
雲門之山青接天鴻𪷟既判知何年山房去天不咫尺名與雲<lb/>
門當共傳<lb/>
　　　贈秋鳴善捧<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>迎母往金蘭州就飬<lb/>
人子能不念其母嗚嗚啞啞猶返哺十月褱娠乳抱勞亦期仰<lb/>
事慰遲暮那知中道母子分南望親舎唯白雲伯也執殳在軍<lb/>
旅堂上消息空傳聞将軍命許迎就飬拜捧檄文喜無量蘭州<lb/>
萬里到杭州母見子如堕天上膝間乍見歡復悲天河水流有<lb/>
合時宜男草是别時草老莱衣是别時衣只今四海車書一人<lb/>
間萬事真難必十年戎馬行陣間子母團圎有今日<lb/>
　　　題湖州何生售書飬母詩卷<lb/>
衙散到家無與適領客壺觴以終日何生忽從湖州来當筵不<lb/>
語惟長揖古貌存心行孝道䄂出舊書三兩帙進言售此<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>甘<lb/>
<pb n="KR4d0593_SBCK_002-7b"/>
㫖有母行年将八十吾聞此語為太息傷哉貧乎乏朝夕龍蛇<lb/>
蟄蔵天地閉宜尔之賢身不立莫說家無田可耕縱有田耕那<lb/>
得食不如歸掉湖州船有魚可釣鳬可弋君不見賣刀與賣㦸<lb/>
朝持出門莫得直文章本是太平具以此干人復何益軍中或<lb/>
有錫類人傾産酬書吾可必<lb/>
　　　東圃詩為道士王景舟賦<lb/>
東圃軒在玄武宫海日欲上烟霏紅若人飡之百體充飬得面<lb/>
貌如嬰童上清有法授有宗靈章祕呪存心胸一氣孔神天與<lb/>
通右衛白虎左青龍擲火萬里行老翁欲雨即雨風即風爕理<lb/>
造化代天上事親則孝事君忠神人執鞭湏相從<lb/>
　　　題王朋梅界畫大都池舘圖様<hi>元朝人</hi>
國𥘉以来好時莭冶緑妖紅盖阡陌樂㳺盡是勲貴家人閙馬<lb/>
<pb n="KR4d0593_SBCK_002-8a"/>
嘶聴不得細<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>䦨干輦子車同載女子如蕣花車中馬上目相<lb/>
許胡蝶夢滿東西家牡丹䑓畔夜如晝花照銀燈大扵斗正月<lb/>
飲到三月終樂地歡天古無有一朝花謝春復歸門鎖池園空<lb/>
緑苔簾前塵覆珊瑚樹案上蝶棲鸚鵡杯豪華盡逐東流徃百<lb/>
年丹青化草莾當時命酒徴歌人此日題詩圖畫上<lb/>
　　　題畨使進呈三馬<lb/>
殿中得名畫畨馬筆力不在陳閎下方其畨使引進時詔許當<lb/>
軒對描冩近前一疋白鼻騧咫尺天威生懼怕苐二疋馬青連<lb/>
錢矯首嘶鳴意閑暇向後赭白馬最雄霧鬣風鬃勞握把三馬<lb/>
既出瀚海空天廐真龍此其亞畫師貌此良苦心慘淡精神入<lb/>
夷复冥冥雷雨晦大河漠漠風沙連鉅野諸畨服飾本華靡不<lb/>
獨丹青侈圖畫百年絹素霜雪新拂拭徒為發悲咤莫言世有<lb/>
<pb n="KR4d0593_SBCK_002-8b"/>
真乗黄只此按圖誰識者<lb/>
　　　天馬歌<hi>天暦間貢</hi>
天馬来自茀郎國足下風雲生倐忽司天上奏失房星海邊産<lb/>
得蛟龍骨軒然卓立八尺髙衆馬俛首羞徒勞色應北方鍾水<lb/>
徳滿身日彩烏翎黒縱行不受羲和轡肯使王良馭輗軏黄絲<lb/>
絡頭両馬牽金鐙雙垂玉作鞭寵榮日賜三品禄不比衛鶴空<lb/>
乗軒大國懐柔小國貢君王一顧輕為重學士前陳天馬歌詞<lb/>
人逺獻河清頌鑾旂属車相後先受之却之俱可傳普天率土<lb/>
盡臣妾聖主同符千萬年<lb/>
　　　贈楊彦臣使還<hi>宋楊通寅祭酒十四世孫元武岡緫管外孫</hi>
使莭何煌煌騎從造我門自陳世有通家舊武岡太守之外孫<lb/>
佼哉舒侯賢宅相執禮愈恭辭愈降老夫已是閉關人甚厭傳<lb/>
<pb n="KR4d0593_SBCK_002-9a"/>
呼到閭巷湏㬰驚㝎還復悲挽生近床為抱持尔外大父強徤<lb/>
否此来殊慰我所思黔陽到浙七千里相問相㸔疑夢寐祥符<lb/>
年貶祭酒公安江之陽無乃是自從隔却蒼梧雲隻字片言無<lb/>
得聞車書既同四海一逄人每問舊參軍立談知生具才羙金<lb/>
鍾大鏞莫與比池上曽聞咏鳯毛詩中又見歌麟趾當今聖徳<lb/>
乃海隅龍馬出圖龜負書直言治安容賈誼喻蜀父老煩相如<lb/>
心存忠孝在年少縣官勸駕能應詔得時舉歩即青雲瑚璉從<lb/>
來在宗廟<lb/>
　　　織錦詞<lb/>
行家織錦成染别牡丹花紅杏花白作雙紫燕對銜春一疋錦<lb/>
成過半月持来畫堂捲復開佳人細意為剪裁銀燈連夜照針<lb/>
指平明設宴章華䑓為君著衣舞垂手㸔得風光滿楊栁蝶使<lb/>
<pb n="KR4d0593_SBCK_002-9b"/>
蜂媒無㝎栖萬蕋千花動衣䄂回回舞罷換新衣新衣未縫錦<lb/>
下機憐新棄舊人所悲百年歡樂唯片時<lb/>
　　　贈趙希哲還河南仍寄其父太醫<lb/>
趙生㓜小辭郷里長成却自河南至風流籍甚芝蘭室文彩粲<lb/>
然瑚璉器懋遷不惮萬里遥魚塩歳逐啇人利杭州舊是繁華<lb/>
地輕薄相逢增意氣愛生不登酒家樓重生不逰花栁市秋風<lb/>
八月栁葉黄束装别我還洛陽樓船大㠶髙十丈順風一日到<lb/>
髙堂髙堂雙親應有喜寳貨既豊児亦至㝎呼斗酒出屏帷膝<lb/>
下相歡復相慰自来隂隲富人家廬山董奉非徒誇拜罷而翁<lb/>
煩問訊好種門前仙杏花<lb/>
　　　蓮塘曲<lb/>
青蘋風起蓮塘水波聲夜聒鴛鴦<hi>睡一</hi>點芳心不自持露荷又作<lb/>
<pb n="KR4d0593_SBCK_002-10a"/>
<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>珠碎藕絲織錦香滿機裁成衣裳将遺誰只愁賤妾夢魂短<lb/>
不恨蕩子歸来遲花間鶗鴂依芳草等閑緑遍邯郸道還應憶<lb/>
念盪舟人滿架芙蓉鏡中老<lb/>
　　　過歌風䑓<lb/>
世間快意寕有此亭長還郷作天子沛宫不樂復何為諸母父<lb/>
兄知舊事酒酣起舞和児歌眼中盡是漢山河韓彭受誅黥布<lb/>
戮且喜壮士今無多縱酒極歡留十日感慨傷懐涕沾臆萬乗<lb/>
旌旗不自尊魂魄猶為故郷惜從来樂極自生哀泗水東流不<lb/>
再囬萬歲千秋誰不念古之帝王安在哉莓苔石刻今如許㡬<lb/>
度秋風㶚陵雨漢家社禝四百年荒臺猶是開基䖏<lb/>
　　　讀易䖏為俞文輔賦<lb/>
易經四聖人之事㓗静精㣲惟此書夫子五十以學易尔今讀<lb/>
<pb n="KR4d0593_SBCK_002-10b"/>
易年何如易之為書廣大而悉偹不以一言一事拘君子觀象<lb/>
玩辭䖏近取諸身而論諸按文責義而有得斯乃萬方之二隅<lb/>
履徳之基謙徳之柄復徳之本恒徳之固損徳之脩益徳之𥙿<lb/>
困徳之辨井徳之地巽徳之制扵此九卦能體騐可無大過為<lb/>
徳符讀易扵斯而自勉仰觀俯察非吾徒羲文周孔雖既沒天<lb/>
人其不在兹乎<lb/>
　　　風木歌為禇本中賦并寄徐一䕫記<lb/>
禇孝子感風木樹猶如此親安在歲月去人何迅速陟岵陟屺<lb/>
望不及入室升堂成宿昔劬勞未報棄諸孤號泣旻天涕沾臆<lb/>
走獸聞之失其羣飛鳥聞之堕其翼物之感也有如此冝尔諸<lb/>
孤哀罔極始豊先生辭餘力文章今擅歐蘓茟記成不忍再三<lb/>
讀未及終天語嗚咽乃知人皆有父母天性油然非染習孝思<lb/>
<pb n="KR4d0593_SBCK_002-11a"/>
不匱永錫類草偃風移而俗易三復始豊記撃莭為太息往求<lb/>
二本之所在果然㧞地俱千尺孝子之父見手植造物扵斯有<lb/>
隂隲君不見東坡所記三槐堂魏公徳符在他日<lb/>
　　　送馮以清知事赴成都右衛幕府<lb/>
李白苦歌行路難以喻世途之難有如是莫言難上扵青天時<lb/>
至青天是平地五等之爵國所司萬鍾之禄人所兾為臣忠實<lb/>
而不欺畫像式接咸可至石樓先生舊簮纓出宰三綬郎官貴<lb/>
即今任政成都幕萬事只應咨伯起葵藿常存向日心鯤鵬㑹<lb/>
展垂雲翅玉陛承恩咫尺天官船給驛八千里三峡盤渦轉殷<lb/>
雷萬壑啼猿響空翠相如擁傳喻蜀時縣官負弩争趋避况尔<lb/>
旌旗出入間丈夫足展平生志<lb/>
　　　讀杜拾遺百憂集行有感<lb/>
<pb n="KR4d0593_SBCK_002-11b"/>
余生行年将八十不知何者為憂戚冨貴不驕貧賤安以此存<lb/>
心度朝夕徃年承乏佐中書大官羊膳供堂食只今賜老作編<lb/>
氓衣食信天無固必陋巷簞瓢如素居不管茅茨春雨濕門前<lb/>
載酒求賦詩錦軸牙籖日堆積在官不置負郭田既老翻得稽<lb/>
古力毀譽都忘月旦評姓名不上春秋筆朝米不煩隣僧送暮<lb/>
米不煩太倉糴我亦一飯不忘君文人相輕所不及傷哉白首<lb/>
杜拾遺入蜀還秦劳轍迹文章盖世亦何為妻子相㸔百憂集<lb/>
　　　西溪栁送人赴京<lb/>
西溪栁自是風流樹受用春風好媚嫵長條折盡還復生如何<lb/>
免得人来去千樹萬樹接郵亭到官五見楊栁青百年行路有<lb/>
離别三月飛花惟送迎知君母留彭澤縣門前五栁都㘽遍密<lb/>
葉能蔵返哺烏柔條不碍雙飛燕膝下長懷萬里心風光滿眼<lb/>
<pb n="KR4d0593_SBCK_002-12a"/>
瞻上林請羔遺母應有賜咫尺龍墀恩露深<lb/>
　　　題華光梅<lb/>
墨梅之作盛衡湘始作俑者惟華光此僧平生千萬𥿄茟力所<lb/>
到花爲香是誰好亊憐清苦三二百年存絹素和靖多情縱有<lb/>
詩廣平得意還能賦東坡先生昔倅杭萬松嶺見一枝長我今<lb/>
見畫如昨夢都在君家白玉堂<lb/>
　　　題劉松年畫張志和辭聘圖<lb/>
長安城中晨鼓響馬後紅塵髙十丈吴儂爲尔去烟波卧聴樵<lb/>
青閑盪槳醉来即唱滄浪歌平生志願今無多鷦鷯不巢上林<lb/>
樹鸒斯不啄玉山禾是身眇焉寓天地何殊太倉之稊米野人<lb/>
本乏濟時策孰爲要君徴不起所以漢光武不強嚴子陵放歸<lb/>
江湖從所志千年萬年呼客星聖人在位麟鳯在野洛既出圖<lb/>
<pb n="KR4d0593_SBCK_002-12b"/>
河復出馬普天率土遂其生四靈咸集依至化唐尭垂拱而在<lb/>
上禹稷憂勤而在下當時天下所不臣亦有臨流棄瓢者<lb/>
　　　題三友圖<lb/>
劉文學如冠玉平生所性在擇友友此梅花與松竹後凋莫問<lb/>
歲寒心眼中且得無塵俗頋兹欎欎在徂徠瞻彼猗猗在淇澳<lb/>
更有江南萬玉妃暗香吹遍湖山曲三友地逺莫致之收拾畫<lb/>
圖歸一幅竹為君子松大夫梅則佳人在空谷從他坐客寒無<lb/>
氊只此可以伴幽獨君不見玄都觀裏千樹桃盡是人間閑草<lb/>
木<lb/>
　　　貞婦詩<lb/>
諸暨縣有呉氏女十五嫁作蔡家婦十六生児夫即亡日抱呱<lb/>
呱為乳哺情知身是未亡人善事尊章猶父母盡抛粧具洗鉛<lb/>
<pb n="KR4d0593_SBCK_002-13a"/>
華盡棄羅𥜗服荆布蓬首釐居八十年孤子有孫孫作父采蘋<lb/>
采藻共祭祀嗃嗃家人無間語婦人言行止閨門懿徳何由出<lb/>
庭户憐哉弱孫蔡光祖再拜請求郷曲譽魯恭沼縣車馴雉劉<lb/>
昆作郡河渡虎承流宣化物為感况乃觀風行繍斧母今行年<lb/>
九十六人夀百年餘㡬許門前滄海變成田屋後白楊堪作柱<lb/>
寒鴉猶帯昭陽日銅人亦霑未央露古傳生女作門楣貞莭之<lb/>
褒誰不慕聖恩浩浩如江河母息厭厭迫朝暮早将封事謁天<lb/>
閽為母一撃登聞皷<lb/>
　　　送蔡孝亷回侍母<lb/>
暨陽有蔡宗盟府能以力耕亊其母懐橘之名早已傳分椹之<lb/>
心壮如故我嘗使驛至其家有花有栁當門户雖非郭㤗可榆<lb/>
栁且有茆容具鷄黍暨陽之邑隣上虞大舜遺風尚千古蔡乎<lb/>
<pb n="KR4d0593_SBCK_002-13b"/>
蔡乎清川既東不在西白日過時不再午楊雄愛日著新訓甘<lb/>
㫖温清不厭斁人皆有母我獨無西望同安心更苦汝歸何以<lb/>
獻髙堂遺汝瑶華慰遲暮<lb/>
　　　軍中樂送征南掾史張毅赴京<lb/>
我嘗軍中行從知軍中樂髙牙大纛啟征途風雲随護軍中幕<lb/>
千乗萬騎指頋間環而居之廼城郭五更觱篥吹一聲旄頭驚<lb/>
向天邉落捷書日夜報天子親筆敕書加寵渥刲羊宰牛餉壮<lb/>
士萬歲歡呼震天嶽大斾悠揚錦萬重從伶窈窕花千蕚男児<lb/>
堕地志四方蓬矢桑弧為有託　風順鴻毛易<lb/>
寥廓只今沿<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>登大府鷙鳥之中瞻一鶚渭城且莫唱陽關舉<lb/>
杯為賦軍中樂<lb/>
　　　李龍眠畫飲中八仙歌<lb/>
<pb n="KR4d0593_SBCK_002-14a"/>
龍眠白描誰不賞胸次含空生萬象茟下猶存小象文落𥿄烏<lb/>
絲㡬千丈小時讀歌心愈竒此日按圖神始壮浣花草堂老拾<lb/>
遺詠彼八仙将自放天寳年来萬亊非得醉如逃三面網鳯鳥<lb/>
鳴岐縱徳輝麒麟見魯辭覊鞅丈夫骯髒迹每同孰謂龍眠成<lb/>
技痒眼中未見<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>醒人未免開凾爲撫掌<lb/>
　　　義株行<lb/>
廬陵江西古名郡四忠一莭之故郷豈唯英賢間世鍾造化亦<lb/>
有義株連理呈禎祥豊塘三山两株樹托生離立不数歩髙逕<lb/>
擎天一盖張深根走地羣蛟怒曽氏世居株樹邊詩禮傳家三<lb/>
百年尚書既爲連理詠丞相復入郡志編二公真跡今猶在文<lb/>
光照耀無年載李囦諸孫尚有傳桒田誰謂成滄海五世孫亦<lb/>
一老翁欲以此事徴盲聾豊塘之株母乃豐成劔變化偃蹇雙<lb/>
<pb n="KR4d0593_SBCK_002-14b"/>
蛟龍不然安得保風雨專與三山為始終<lb/>
　　　懐逺亭詩為東甌鎮撫譚濟翁作<hi>譚世𦣱之後宋史有傳</hi>
譚将軍勇而禮宋之端明學士七世孫早年身逐兵塵起鼻尖<lb/>
出火耳生風馬上飛塵虎添翅出門志願㝎逺侯果然持莭鎮<lb/>
東甌上宣徳意化海俗鯨鯢㓕迹波為收古来鎮将還如此緩<lb/>
帯輕裘接賢士襄陽沉却峴山碑水底魚龍猶識字國家承平<lb/>
千萬年軍中之樂何可言大牢五鼎飡壮士從伶百戯陳廣筵<lb/>
山川不随人事改端明丘壠今猶在亭名懷逺乃在兹地下幽<lb/>
䰟有光采普天之下皆皇家故郷何必懐長沙人臣受命無逺<lb/>
近河源曽泛張騫槎食君之禄治軍旅咫尺轅門誰敢去私情<lb/>
丘壠豈不懷日夜沅湘水東注<lb/>
　　　學仙曲<lb/>
<pb n="KR4d0593_SBCK_002-15a"/>
二八女人貌婵娟杏花隂裏競秋千同心錦帶刺石蓮逄人學<lb/>
繋剪刀錢却妬鴛鴦沙上眠<lb/>
<pb n="KR4d0593_SBCK_002-15b"/>
</p>
<p>
</p>
  </div>
</body>
</text>
</TEI>
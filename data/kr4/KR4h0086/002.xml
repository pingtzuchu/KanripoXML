<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻二</head> <lb/>
    <p>
<pb n="KR4h0086_WYG_002-1a"/>
欽定四庫全書<lb/>
　草堂雅集巻二<lb/>
　　　　　　　　　　　　　元　顧瑛　編<lb/>
　　黄溍<lb/>
　　字晉卿金華人延祐甲寅中第官至侍講學士與虞<lb/>
　　馬齊名寓吳開元寺時子始獲見遂得其詩集云<lb/>
　　發大都<lb/>
辭親獨行邁遥遥抵京國胡為托卜沁驅馬更逺適至<lb/>
<pb n="KR4h0086_WYG_002-1b"/>
尊有時巡樹羽殷阡陌宿衛必近臣顧問須耆徳陋儒<lb/>
亦何知冗從同執㦸草深原野青雨暗闗塞黒寥寥盛<lb/>
年意眷眷游子色一身萬人中敢不思努力<lb/>
　　劉蕡祠堂<lb/>
劉君古遺直祠堂在丘園嗟此豪俠窟文雄欻孤鶱平<lb/>
生二三䇿匪徼明主恩瑣瑣談失得無乃市井言慿高<lb/>
一長望苦厭車馬喧微風過疎雨青山滿前軒隂晴欻<lb/>
異態浮雲實無根悠悠千載心去去勿復論<lb/>
<pb n="KR4h0086_WYG_002-2a"/>
　　居庸關<lb/>
連山東北趨中斷忽如鑿萬古争一門天險不可薄聖<lb/>
人大無外善閉非鍵鑰車行已方軌闗吏徒擊柝居民<lb/>
動成市廬井互聨絡幽龕白雲聚石磑青泉落地雖臨<lb/>
要衝俗乃近淳朴政須記桃源不必銘劍閣僕夫跽謂<lb/>
我無為久淹泊山川豈不好但恐風雨惡<lb/>
　　榆林<lb/>
崇崇道旁土云是古長城却尋長城窟飲馬水不腥斯<lb/>
<pb n="KR4h0086_WYG_002-2b"/>
人亦何幸生時屬休明向来邉陲地今見風塵清禾黍<lb/>
被行路牛羊散郊坰儒臣忝載筆帝力猗那名<lb/>
　　槍竿嶺<lb/>
憶昔賜第歸吾母適初度蹉跎嵗月晚今辰乃中路居<lb/>
人誇具慶游子慚叱馭兹山稱最髙揚鞭入烟霧矗矗<lb/>
多峭峰濛濛饒雜樹﨑嶇共攀援躑躅頻返顧陳情未<lb/>
成表登髙詎能賦獨憐桑乾水還向盧溝去<lb/>
　　李老谷<lb/>
<pb n="KR4h0086_WYG_002-3a"/>
縁崖一徑㣲入谷雙崦窄宻林日易曛况乃雲雨積行<lb/>
人望烟火客舎依山色家僮為張燈野老煩避席未覺<lb/>
風俗殊祗驚闗河隔嚴程不可緩子規勿勸客<lb/>
　　赤城<lb/>
雞鳴秣吾馬晚飯山中行何以慰旅懐赤城有嘉名灘<lb/>
長石齒齒樹細風泠泠時見岩壁間粲若丹砂明温泉<lb/>
發其陽撝呵効百靈前峯指金閣真境標殊庭白道人<lb/>
跡疎青厓雲氣生信美無少留緬焉起深情<lb/>
<pb n="KR4h0086_WYG_002-3b"/>
　　龍門<lb/>
竦身望龍門緩轡行兀兀溪迴愁屢度雨横驚暴溢兩<lb/>
厓儼相向百水怒争出人言馬上郎快意每多失自非<lb/>
渥洼種不得矜捷疾飄飄蟣虱臣凜凜黿鼉窟皇靈重<lb/>
覆冒利涉用終吉迴睨向所經千嶂隠朝日青林外盤<lb/>
紆黄流中蕩潏後来未渠央君子宜戰慄<lb/>
　　獨石<lb/>
解鞍及亭午稍欣烟霧收蒼然衆山出歴歴如雕鎪前<lb/>
<pb n="KR4h0086_WYG_002-4a"/>
瞻一石獨靈宫居上頭頗聞去年夏水激龍騰湫走避<lb/>
登屋山夜半齊呀咻幸兹溪磵中今作清淺流宴安不<lb/>
可懐變化誠難求翠華渺在望行矣毋淹留<lb/>
　　擔子窪<lb/>
自從始出闗數日走崖谷迢迢度偏嶺險盡得平陸陂<lb/>
陀皆土山髙下紛起伏連天暗豐草不復見林木行人<lb/>
烟際来牛羊雨中牧颯然衣裳單咫尺異寒燠佇立方<lb/>
有懐相逢仍問俗畏途宜疾驅更傍灤河宿<lb/>
<pb n="KR4h0086_WYG_002-4b"/>
　　李陵臺<lb/>
日暮官道邉土谷容小憩漢將安在哉荒臺猶髣髴低<lb/>
回為之久懐古増歔欷長風吹曠野飛雪千里至蕭條<lb/>
蒼山根草木餘爽氣常憐司馬公予奪多深意奏對實<lb/>
至誠論録存大義史臣司述作遺則敢失墜<lb/>
　　上都分院<lb/>
晨興過桓州旭日生蒼涼舉頭見觚稜金碧何巍煌洪<lb/>
河貫其前青山環四傍暮投玉堂署鼇峯屹中央升階<lb/>
<pb n="KR4h0086_WYG_002-5a"/>
旅羣彦官燭分餘光琴冊森在側談笑来清觴列坐無<lb/>
所為陳詩詠黄唐帝鄉豈不樂父母逺莫將起視雲漢<lb/>
低垂星爛寒芒南飛有㝠鴻邈哉天際翔<lb/>
　　　右紀行詩十二首虞伯生題云少陵入蜀路﨑<lb/>
　　　嶇故有凄涼五字詩應奉為官隨翠輦固應同<lb/>
　　　調不同辭<lb/>
　　雜詩五首<lb/>
日月東西行羣動亦不息寄身萬物中寧獨謝兹役所<lb/>
<pb n="KR4h0086_WYG_002-5b"/>
以魯中叟遑遑走南北聖哲諒已然旅人能久息<lb/>
晨起步西園旭日朗以清葵花衆草中煜煜敷丹榮流<lb/>
光非汝私獨爾心自傾覽物有深懐佇立方含情<lb/>
璞玉與寳劒淪落初未偶君看被湔祓各在千年後將<lb/>
身比金石誰當獨長久悠悠百代下相知復何有<lb/>
孤雲淡無心出山偶為雨長風忽吹散渺渺歸無處唯<lb/>
餘向来山突兀青如故慷哉魯仲連功成身已去<lb/>
春風著萬物欣欣皆自私可憐兒女花榮悴更相持獨<lb/>
<pb n="KR4h0086_WYG_002-6a"/>
有澗底松偃蹇如不知何疑揚執㦸草𤣥鬢若絲<lb/>
　　效古五首<lb/>
上山見明月下山月相隨月豈知愛我我行自見之故<lb/>
山日已逺故人不可思殷勤謝明月願爾無時虧<lb/>
女美衆所恱士窮衆所輕輕重安足言泥盡水自清淮<lb/>
隂初寄食曲腰胯下行季子黄金多妻嫂来相迎自古<lb/>
已復然歎息空吞聲<lb/>
擊石乃有火石火光不揚攀天亦有路天髙路何長嵯<lb/>
<pb n="KR4h0086_WYG_002-6b"/>
峩萬古雲下覆歌哭場富貴誠足多貧賤不可忘<lb/>
落花隨風吹各自東西飛花飛既不息水流復無極同<lb/>
生不同歸能勿異顔色木生則有枝豹死則有皮悠悠<lb/>
岐路間多言亦奚為<lb/>
飲酒莫盡醉盡醉無餘歡讀書莫弔古弔古多悲酸蕭<lb/>
艾蔽中野白露摧芳蘭鳳飢不得飽鴟梟食琅玕去去<lb/>
復去去采芝青雲端<lb/>
　　古詩三首<lb/>
<pb n="KR4h0086_WYG_002-7a"/>
皎皎緑忩女明晨弄鳴筝終朝不成曲宛轉何為情揚<lb/>
揚青蘭花流芳耀初榮可傷無人采但恐秋風生<lb/>
南門臨廣路南北何多岐躑躅顧所從吾今信安之故<lb/>
山豈不佳亦有平生期且復回吾車勿受塵世欺<lb/>
清晨掩書坐忽忽有所思所思非親故千載多異時南<lb/>
山何蒼蒼上有青桂枝吾將折其榮嵗晚庶自怡<lb/>
　　古意<lb/>
荆人初得玉趼足辭岩阿持獻萬乗君君門正嵯峨誰<lb/>
<pb n="KR4h0086_WYG_002-7b"/>
其尸國工謬以石見呵迷邦誠不忍欺君反同科臣口<lb/>
不自明臣心終靡它抱璞重再拜呼天淚滂沱淚盡血<lb/>
可繼玉在良已多是事古則然嗚呼今奈何<lb/>
　　人事如草木<lb/>
人事如草木一氣榮悴之外物何預人而萌喜與悲堂<lb/>
堂異姓王昔者胯下兒窮通本解后達者固不疑阮生<lb/>
亦隘人慟哭真奚為<lb/>
　　煌煌明月珠<lb/>
<pb n="KR4h0086_WYG_002-8a"/>
煌煌明月珠未害居濁水君看黄河黄豈解汚清濟我<lb/>
方遺吾形寵辱齊一指懸知破琴戴未若參撾禰<lb/>
　　浮雲蔽白日<lb/>
浮雲蔽白日羣動何喧喧嗚呼麒麟兒化為猴與猿登<lb/>
髙望四荒但見黄河奔誰哉泝其流與我歸崑崙萎蕤<lb/>
青林花霜霰日已煩歎息復奚道山中桃可攀<lb/>
　　雜興三首<lb/>
運化奄遷變舉俗喪其真嘵嘵夸毗子詭時稱逸民偶<lb/>
<pb n="KR4h0086_WYG_002-8b"/>
然隨紛華目謂許與莘蚩蚩良可矜中田翳荆榛淳風<lb/>
去無還迷途同所遵首陽勵高節千載誰與倫<lb/>
白日出扶桑天雞忽先鳴飛奔各自逞爪牙正從横賢<lb/>
哉五栁翁偃卧草不驚生死莫我累豈復外慕嬰經營<lb/>
彼奚為欲與元氣争終嵗卒自苦嗟哉獨何成<lb/>
渾淪本無象質散風乃漓後王初尚賢佞忠遂分馳陳<lb/>
蕃偶髙義鳳舞鸞更隨彼哉聚蚊蠅營營何繁滋至今<lb/>
黨錮傳讀之令人悲掩卷吾何思思彼巢居時<lb/>
<pb n="KR4h0086_WYG_002-9a"/>
　　連雨雜書五首<lb/>
蕭蕭十日雨出門竟何之不愁道路難所懼沾我衣悠<lb/>
悠看屋梁作計亦已痴有酒不解飲且遂歌吾詩<lb/>
昔慕栗里翁頗復志耕耘偶入翰墨塲把筆學為文偃<lb/>
蹇獨何来喧啾復沄沄念彼荷蓑子窮年愧其勤<lb/>
虚堂坐無言繾綣悲宿昔常時眼中人已如不相識剥<lb/>
啄者誰子念我喜折屐忽去已迨暮一笑岸𤣥幘<lb/>
我思仇山人山川莽回互十書九不到木落嵗瀕暮頗<lb/>
<pb n="KR4h0086_WYG_002-9b"/>
聞近移居倂失夢中路得無挈妻兒倒載入山去<lb/>
今日曷不樂孤偶無與酧兀坐把書巻展玩不自休借<lb/>
問誰所為其人已千秋山雨不堪聼撥書置牀頭<lb/>
　　述懐<lb/>
端居有多感求志無餘營夙違金門路緬愛丹丘名謬<lb/>
忝君子顧捧身厠羣英卑棲念逺引窘步速先征俛黙<lb/>
敦宿尚低回阻平生伏枕勌中夜攬衣寄遐情上天廓<lb/>
澄穆列宿揚光晶俯視林木改仰悲鴻雁鳴跂余秉㣲<lb/>
<pb n="KR4h0086_WYG_002-10a"/>
素十年守柴荆希世乖近務慕隠餘衷誠願言良時晚<lb/>
庶保幽人貞<lb/>
　　題仕上人松風樓<lb/>
長松四簷間落落無與伍天清嘯歌發肯作兒女語道<lb/>
人有真聴無諦亦無祖尚不知有耳况覔聲處所起視<lb/>
南山髙明月在庭户應念朝市人聞雞走風雨<lb/>
　　題晉卞將軍墓<lb/>
江左失其御强臣布中區歡娛一以乖狂猘無趦趄黄<lb/>
<pb n="KR4h0086_WYG_002-10b"/>
屋播草野彤庭交劍殳事樞始誰秉捧首如奔狐偉兹<lb/>
百世士死與二子俱孤忠耿未滅足以孚豚魚義旗果<lb/>
東指白日開天衢孰定撥亂功之人或其徒伊昔大雅<lb/>
廢語言鄙文儒禾黍已横委衣冠尚舒徐屹然見砥柱<lb/>
獨障狂瀾趨大節固如此捐生乃其餘青簡煥遺烈蒼<lb/>
榛閟幽墟日夕悲吹多天髙年運徂世方用骫骳猶將<lb/>
愧𤣥虚江濤渺在望雪涕空漣洳<lb/>
　　同王待制校文上京八月十五日宿龍門驛<lb/>
<pb n="KR4h0086_WYG_002-11a"/>
涼風墮黄榆萬馬皆南馳而我方北首度闗及鳴雞石<lb/>
路幽更阻僕夫慘不怡徐驅待明發泱漭窮烟霏貂裘<lb/>
者誰子怪我逢掖衣為言霜露多皇皇獨安之我非不<lb/>
自憂簡書今有期憶昔州縣間折腰向小兒荏苒二十<lb/>
年白首初登畿同袍如燕鴻去住常相違悠然慨平生<lb/>
與世何參差暝投龍門驛髙館臨迴溪青崖拱白月水<lb/>
木含餘暉秋色故瀟灑我行殊未遲相從况魁彦迴若<lb/>
珊瑚枝衰暮奚足云一觴聊共持<lb/>
<pb n="KR4h0086_WYG_002-11b"/>
　　雨中次范徳機見寄雜興<lb/>
窮巷積隂雨離居寡悰情安得壒埃風逍遙予上征長<lb/>
日有逝川春花無晚榮永懐中澤居好遯潛英聲於陵<lb/>
方灌園龎公不入城君意豈忘世咏歌以濯清今我夢<lb/>
江國噭噭鶗鴂鳴不憂芳草歇但恐白髪生歸休企前<lb/>
哲矢言著真誠悠悠莫識察思子攜手行<lb/>
　　送李唐卿御史<lb/>
去去紅塵外秋光滿華嵩故鄉歸衣錦行路避乗驄未<lb/>
<pb n="KR4h0086_WYG_002-12a"/>
覺長安逺真成冀北空燕山一枝桂回首正西風<lb/>
　　風雨<lb/>
風雨急如此空山方晝眠故應為計拙可復要人憐燈<lb/>
火羌村塢桑麻杜曲田悠悠今視昔把巻一茫然<lb/>
　　五月二十日<lb/>
不擬芙蓉佩終然挂寂寥百年多事始千里一身遙巢<lb/>
燕驚華屋鞲鷹望碧霄蒼蒼叢桂樹愁絶小山招<lb/>
　　聞方夀甫卧病<lb/>
<pb n="KR4h0086_WYG_002-12b"/>
吾子仍多病何人共解顔水聲和藥臼春色閉松闗積<lb/>
雨連三月懐人劇萬山同游况零落浩蕩豈追攀<lb/>
　　憑軒<lb/>
信有儒冠誤憑軒意欲迷山深風雨急天濶羽毛低他<lb/>
日開炎瘴連城送鼓鼙荷殳吾愧爾未敢歎塗泥<lb/>
　　明月樓<lb/>
遺堞何年有飛甍壓上頭鼔鼙分大幕香火望靈湫曲<lb/>
岸舟如失遙沙樹欲浮登臨且吾土未敢恨淹留<lb/>
<pb n="KR4h0086_WYG_002-13a"/>
　　含香道中<lb/>
殘日亭猶逺輕風帽易斜稻畦低沒鶴草逕曲行蛇經<lb/>
世知無䇿謀生會有涯殷勤理黄菊留眼待秋花<lb/>
　　九日登石頭城<lb/>
背郭囂塵逺髙秋川岳清幽情初曠蕩陳跡故縱横遙<lb/>
望龍蟠舊長吟蟻穴争紺園隨處闢粉堞向来傾發草<lb/>
窺眢井看碑驗故塋山開蒼耳路亭愛翠㣲名逺樹淮<lb/>
南出滄江鳥外明人烟川浩蕩風物嵗峥嶸吹帽仍佳<lb/>
<pb n="KR4h0086_WYG_002-13b"/>
節傳觴但老兵愚生雜蛙黽浪走媿璜珩去去帆檣盡<lb/>
蕭蕭蘆葦鳴登髙未成賦覽古獨含情政復哀王粲何<lb/>
堪厭禰衡敝廬滄海曲目斷白雲生<lb/>
　　題髙房山青山白雲圖<lb/>
十年失脚走紅塵忘却山中有白雲忽見畫圖疑是夢<lb/>
冷花涼葉思紛紛<lb/>
　　有感<lb/>
橘柚青黄照眼垂秋風籬落自紛披頗聞玉食登蠻果<lb/>
<pb n="KR4h0086_WYG_002-14a"/>
不獨涪州有荔枝<lb/>
　　題明皇春游圖<lb/>
楊栁烟深却翠輿玉鞍可是要人扶忍將此日春風筆<lb/>
更寫青騾蜀棧圖<lb/>
　　送張秀才歸里<lb/>
青陽河畔杜鵑啼歸路如弦定不迷應到故山叢桂裏<lb/>
笑人騎馬聴朝雞<lb/>
　　漫書<lb/>
<pb n="KR4h0086_WYG_002-14b"/>
漢室需材訪隠淪販繒屠狗各求伸安知風雪南山下<lb/>
别有當年射虎人<lb/>
　　題懸厓蘭<lb/>
嫋嫋春風一様吹托身髙處亦何為從渠自作顛倒想<lb/>
要見懸厓撒手時<lb/>
　　次韻答薩都拉宣差<lb/>
蕭蕭兩鬢愧陳人曽向龍門看躍鱗多謝參軍留客醉<lb/>
杏花猶帶曲江春<lb/>
<pb n="KR4h0086_WYG_002-15a"/>
　　次韻虞侍講上京道中<lb/>
欲去仍為一日留玉京中夜有詞頭歸鞍曉逐南飛雁<lb/>
猶及西湖一半秋<lb/>
　　次韻張右司秋日燕集<lb/>
翠華縹緲五雲間留鑰初嚴虎豹閒坐飲玉泉歌既醉<lb/>
絶勝拄笏看西山<lb/>
待漏東華曉正寒北門供奉獨優閒賡歌未辦清新句<lb/>
空愧江南庾子山<lb/>
<pb n="KR4h0086_WYG_002-15b"/>
　　北山紀游<lb/>
天風吹我度峥嶸春著千巒蓊蓊青紫陌紅塵寧有此<lb/>
十年空負北山靈<lb/>
却問仙山去幾程白雲如簇近相迎直須不脫登山屐<lb/>
行盡松聲與水聲<lb/>
獨看飛花逐水紅不知身過亂雲東回頭旋覺峯巒别<lb/>
惟有青天面面同<lb/>
坐愛春泉響翠㣲玉花吹濕薜蘿衣何由著我氷壺洞<lb/>
<pb n="KR4h0086_WYG_002-16a"/>
卧看青天白練飛<lb/>
削立城心雙白塔幾疑日月費撐支一朝頓在闌干底<lb/>
始悟從前見處卑<lb/>
　　闕下口號<lb/>
遹駿先猷在作人忝陪多士奉明綸端闈乍起清光近<lb/>
臚句髙傳茂典新奎壁照臨回景運風雷鼓舞契昌辰<lb/>
不才何以酬天造徒詠菁莪樂至仁<lb/>
　　賜第後歸謁郡府丞為置宴口號<lb/>
<pb n="KR4h0086_WYG_002-16b"/>
拜賜才沾雨露香又驚盛典出黄堂鳴騶合遝紛千騎<lb/>
坐席雍容累百觴他日同鄉修故事不才終古被餘光<lb/>
承宣徳意逢明牧諸彦能無共激揚<lb/>
　　賜㕔宴集之明日鄉先生復為置酒重述口號<lb/>
去年此日宴璚林雨露光華映古今稱慶謬承賔禮重<lb/>
徼榮彌覺主恩深少須天詔從容至坐看宫花取次簮<lb/>
千載竒文寄来哲可應外物累初心<lb/>
　　十月十日去都城<lb/>
<pb n="KR4h0086_WYG_002-17a"/>
倦客愁深素髪生分甘投劾謝塵纓老来每愧公車召<lb/>
歸去何須祖帳榮紅葉早霜催嵗晏白鷗野水與雲平<lb/>
腐儒漫仕真無補深負岩居與谷耕<lb/>
朝擁臯比夕短檠病餘静息厭勞形閒情只合營三徑<lb/>
便腹那能貯五經忝侍禁幃慚啟沃欲尋耆社覺凋零<lb/>
歸歟嘯傲西湖上時看飛雲度翠屏<lb/>
　　送王府教授蕭九齡<lb/>
三千里外雁山雲客路相逢酒一尊衣錦未須歸故里<lb/>
<pb n="KR4h0086_WYG_002-17b"/>
曳裾且復向王門淮南桂樹秋偏好京洛風塵日易昏<lb/>
愧我倦游成白髪臨分握手欲何言<lb/>
　　怡山<lb/>
春雲牢落雁無聲沙岸參差石有稜雙屐謾窮芳草徑<lb/>
一龕長愧白頭僧晴濤閃閃翻孤日山木昏昏掩翠藤<lb/>
後夜清風滿遙念夢游空指上方燈<lb/>
　　草意<lb/>
淡烟斜照日離離謾吐芳心欲向誰可是忘憂能自得<lb/>
<pb n="KR4h0086_WYG_002-18a"/>
若教指佞定無私東風江上何人識南國春来有夢知<lb/>
但把青青承雨露未應紅紫浪相疑<lb/>
　　梳頭得白髪<lb/>
偶逐飛雲别磵岡解纓聊爾濯滄浪襟懐久已無山水<lb/>
容鬢誰令有雪霜未必丹砂真却老何須白首更為郎<lb/>
前修未逺斯文在努力無愁岐路長<lb/>
　　送吳良貴之京口學正<lb/>
此行登覽信竒哉可為尋常富貴催湖上春光隨馬去<lb/>
<pb n="KR4h0086_WYG_002-18b"/>
淮南山色過江来壯遊未減西園樂逸唱能容弟子陪<lb/>
白社古人今送盡薜蘿烟雨重徘徊<lb/>
　　送韶文游京口<lb/>
不到南徐三十春好將夢寐弔遺民也知徃事隨流水<lb/>
祗想重来是後身棹響官河風色暮雲離野服鬢毛新<lb/>
舊游偶失扶桑路煩向滄江一問津<lb/>
　　金陵懐古<lb/>
五雲零落渺天涯陳迹蒼茫日易斜畫角已吹邉塞曲<lb/>
<pb n="KR4h0086_WYG_002-19a"/>
紅藍新長内園花獨憐遺老埋黄壤曽見春風望翠華<lb/>
好在北山猿與鶴依然同住舊烟霞<lb/>
　　三月三日西湖舟中<lb/>
黄塵白帽愧平生對客猶稱舊姓名此事懸知三不可<lb/>
祗今恐負四難并放舟乍去空濛境送酒元無窈窕聲<lb/>
金谷蘭亭嗟已矣不妨時暫濯吾纓<lb/>
　　送友歸豫章<lb/>
已覺栖遲懶曳裾可能為我强躊躇一帆秋色紅塵外<lb/>
<pb n="KR4h0086_WYG_002-19b"/>
千里江闗白雁初建業水清誰共飲潯陽潮斷定無書<lb/>
黄金未盡朱顔在莫種桃花學隠居<lb/>
　　送王傅朋之桂林教授<lb/>
丞相威名震百蠻蕭條異代得吾賢宦游忽過三湘去<lb/>
家學應令四海傳北望犬牙連上國夜占鶉尾直中天<lb/>
炎風朔地皆王土未覺青春雨露偏<lb/>
碧蓮峯下駐飛驂風土遙知久自諳會有新書禆禹貢<lb/>
坐聞舊俗化周南深篁盡日迷山鬼毒火無時起瘴嵐<lb/>
<pb n="KR4h0086_WYG_002-20a"/>
珍重斯文强食飯謾誇丹荔與黄柑<lb/>
　　遣興<lb/>
數盡飛花一愴然壯心迢逓夕雲邉十年人事空流水<lb/>
二月風光已杜鵑過眼青春寧復得汚人黄土絶堪憐<lb/>
故園尚有平生約可使蒼苔到石田<lb/>
　　寄永十八判官<lb/>
金榜凄涼四十年風流文采故依然香山老去誰同社<lb/>
栗里歸来尚有田懐古坐看西日落得春寧問北枝偏<lb/>
<pb n="KR4h0086_WYG_002-20b"/>
清泉白石多深趣千載心期入近篇<lb/>
　　龍潭山<lb/>
二月清江照眼明避風舟楫滿迴汀斷雲挾雨時時黑<lb/>
宻葉藏花樹樹青習隠未成陶令賦行歌聊共屈原醒<lb/>
碧潭光景無消息坐看魚兒㸃翠萍<lb/>
　　客中夜坐<lb/>
歴歴飛螢度眼明獨搘髙枕數殘更薄游己斷新彈鋏<lb/>
舊業猶餘未棄檠一雨送晴初月色百蟲専夜故秋聲<lb/>
<pb n="KR4h0086_WYG_002-21a"/>
情知三十年非少已覺人間有後生<lb/>
　　甲辰清明日陪諸公入西山拜胡侍郎墓回舟湖<lb/>
　　中作<lb/>
日終甲子年直辰持觴逺酹胡侯墳兩槳趁鷗背城闉<lb/>
四十有四同舟人半為吳語如季真湖窮岸出水陸分<lb/>
舎舟登途指嶙峋少年健步黄犢奔或乃喝道驚春雲<lb/>
老翁繭足仍後塵解衣逕眠草如茵前瞻一里趨廟門<lb/>
杖藜不得辭艱辛嚴祠髙居絶四隣旁為一丘標石麟<lb/>
<pb n="KR4h0086_WYG_002-21b"/>
升階鞠躬羞藻蘋拜興有相祝有文亦或稽首稱諸孫<lb/>
歸途探幽扶荒榛下睨塵土多蝱蟁放舟催發無逡巡<lb/>
勝賞莫許窮崖垠開篷列坐羅羶葷彷彿鄉飲明介僎<lb/>
誰歟解事强討論欲以窮達為卑尊美人今代王右軍<lb/>
口吐秀句天葩芬雁行拱立何紛紛争言我公詩絶倫<lb/>
龎眉被褐兩山民閉目㝠坐方申申艤舟黒亭鴉噪昬<lb/>
晴暘吹洒清衣巾裁詩紀實聊云云慎勿浪傳多怒嗔<lb/>
　　郎生詩<lb/>
<pb n="KR4h0086_WYG_002-22a"/>
卿為爾字郎為氏金臺耀日家尺咫目光不奪亦不眯<lb/>
非痴非狂竟誰使披氊蹋雪留印趾走乞贈言如乞米<lb/>
南踰淮江踐蛇虺頳肩兩囊行且止相逢羅列見未始<lb/>
珠璣歴落斧繡侈縱閱安得舒日晷胡然有求仍屢跪<lb/>
譬飢索餐飽不已瘡痂嗜好掌一抵以頭沐漆那可洗<lb/>
春風未許白雲起氷川猶須卧取鯉莫待啼鵑還掩耳<lb/>
　　送傅主簿<lb/>
甞聞上古之士比屋皆可封有才不必登王公可憐衛<lb/>
<pb n="KR4h0086_WYG_002-22b"/>
青日尊貴飛將自老風塵中傅公平生經濟手却抱一<lb/>
經今白首隨人騎馬著青衫爽氣如虹射牛斗出門大<lb/>
笑望長安長安萬里行路難行路難知奈何贈公一杯<lb/>
酒請公聴我歌崑崙之山髙巍巍黄河之水清有時洛<lb/>
陽年少休太息東山謝公来未遲燕昭之士不足云陛<lb/>
下盛徳如華勛願公功成名遂身早退魯連小兒能笑<lb/>
人<lb/>
　　題李坦之學道齋詩文<lb/>
<pb n="KR4h0086_WYG_002-23a"/>
神仙中人世莫識政以文章為戯劇李生也復可憐人<lb/>
手種蟠桃待春色山空嵗寒誰念汝青楓墮影霜露白<lb/>
逺游賦成一朝去翠盖雲旗竟何適蓬莱烟霧秋冥冥<lb/>
鄧公白鹿無消息袖中驪珠三百顆夜深勿近蛟龍宅<lb/>
金華之山青矗天山人看山忘嵗年黄精芝草幸可食<lb/>
安得與子巢其巔石牀醉聴松風眠無為長歌怨如哭<lb/>
使汝惻愴凋朱顔<lb/>
　　讀三孔先生清江集<lb/>
<pb n="KR4h0086_WYG_002-23b"/>
元祐儒臣布星斗後有作者非其偶二龍三鳳何繽紛<lb/>
况乃淵源魯中叟適從塵編識英雄想見世澤餘忠厚<lb/>
長公平生二三䇿大廷披腹驚羣后風流班班仲與季<lb/>
茅茨采椽絶丹黝獨追古昔寓陽秋稍抉疵瑕到瓊玖<lb/>
却盤餘力歸賦詠古硬清圓無不有爰初人文啟河洛<lb/>
下逮百氏分户牖空言可托匪末藝巨筆待援須好手<lb/>
典刑未墜乃至今吾生已幸何云後青燈照夜雨如線<lb/>
奥論㣲辭煩擊剖追慕正復慙捧心贊咏胡能付鉗口<lb/>
<pb n="KR4h0086_WYG_002-24a"/>
從游起死不敢期倘挹殘膏注枯朽<lb/>
　　題醉鄉圖<lb/>
翰林主人天上来布帆不為鱸魚開江湖渺渺天一色<lb/>
朝光暮靄相徘徊昔賢心賞餘勝處只有水竹無亭臺<lb/>
碑材久已没荆棘屐齒不復留莓苔後来視今猶視昔<lb/>
今我不樂胡為哉大官馬湩逺莫致隣翁緑蟻浮新醅<lb/>
欣然一飲便終夕鼻端氣息如雲雷是間别有一天地<lb/>
不知何處為蓬莱回觀方外海一粟醯雞塵甕何喧豗<lb/>
<pb n="KR4h0086_WYG_002-24b"/>
黄冠秘監太狂態騎鯨供奉非仙才揮毫政要直學士<lb/>
鋒車流水行相催瑤池曲宴多雨露歸歟酌彼黄金罍<lb/>
　　杭州送兒姪歸里<lb/>
空江月滿潮聲怒二男勇蹋潮頭去故園天末渺予懐<lb/>
夢中識汝歸時路起向江樓遙望汝江上青楓正霜露<lb/>
涼風颯颯吹汝急櫓搖背指龍山渡翩然一葉舞中流<lb/>
嗟汝童心得無懼自我西遊歴三紀舉目交游半新故<lb/>
下車相揖何紛紛白頭朝士猶徒步𤣥都觀裏舊桃花<lb/>
<pb n="KR4h0086_WYG_002-25a"/>
見我重来能幾度緬思疇昔仍念汝徙倚闌干日將暮<lb/>
前潮方斷後潮續層波複浪無重數魚龍出沒相後先<lb/>
疾雷搥山雨如注隔岸峯巒空復多沙際冥濛但烟霧<lb/>
計程知汝已登陸息肩弛擔今何處明朝我過三釡山<lb/>
能勿徘徊起哀慕近聞旱魃肆為虐殺吾手植千株樹<lb/>
且須為我語比隣莫遣牛羊上丘墓<lb/>
　　送俞器之判官暨陽<lb/>
苧蘿山前碧溪水花顔玉貌今誰是祗見操觚道上兒<lb/>
<pb n="KR4h0086_WYG_002-25b"/>
骨束枯柴髪垂耳周家忠厚及草木忍令赤地連千里<lb/>
夜飛尺一遣緹屏想見春風下車始憶昔君侯年少初<lb/>
欲全季母甘捐軀麻鞋上殿衣見肘歸來束帶懸銀魚<lb/>
頗聞兒曹久待哺㷀㷀萬目同睢旴晨餐秣馬趁所至<lb/>
擊鮮上冡無躊躇念君自是醫國手看活羣兒如活母<lb/>
平生本草閱已熟野葛山榆尚何取若為箋天乞借材<lb/>
盡躋東土歸仁夀鄙夫不用畎畝憂但為作歌貽不朽<lb/>
　　八月四日大風雨中與章徳懋同汎江<lb/>
<pb n="KR4h0086_WYG_002-26a"/>
黒風翻江白雨傾檣欹舵側斷人行此時惟我與章子<lb/>
孤舟蕩漾烟波裏蒹葭蒼蒼楊栁黄浩歌擊舷興彌長<lb/>
翩然一葉恣掀舞青山白塔頻低昻朝過城南暮城北<lb/>
舟人問我將誰適章子掉頭作吳語秋水夜来深幾許<lb/>
忽看大字標竹林寺門對水仍隂隂敲門見竹不見人<lb/>
竹間翠石何蕭森回舟少休雨如注四顧冥濛但烟霧<lb/>
魚驚龍躍吾不知披蓑却入菰蒲去岸傍羣兒拍手呼<lb/>
笑言狂客世所無嗚呼古人今則無後来視我知何如<lb/>
<pb n="KR4h0086_WYG_002-26b"/>
為君留此有聲畫題作扁舟烟雨圖<lb/>
　　贈俞觀光<lb/>
寒忩讀書風正悲坐聞剥啄走啟扉衝風蹋凍至者誰<lb/>
俞子訪我由剡溪相逢把臂語移時婦女驚笑羣兒痴<lb/>
俗物病我不可醫眼明見此珊瑚枝朝来贈我天馬詩<lb/>
忽然掉頭去莫羈鼻頭氣息干虹霓詎能折腰向小兒<lb/>
文章技癢聊爾嬉䇿勲聖世今毋遲繄我愛子莫助之<lb/>
臨岐躑躅徒嗟咨<lb/>
<pb n="KR4h0086_WYG_002-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0086_WYG_002-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　草堂雅集巻二<lb/>
</p>
<p>
</p>
  </div>
</body>
</text>
</TEI>
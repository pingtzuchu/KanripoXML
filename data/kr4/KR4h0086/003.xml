<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻三</head> <lb/>
    <p>
<pb n="KR4h0086_WYG_003-1a"/>
欽定四庫全書<lb/>
　草堂雅集巻三<lb/>
　　　　　　　　　　　　元　顧瑛　編<lb/>
　　張天英<lb/>
　　字南渠温州人酷志讀書二十年通貫經史徴為<lb/>
　　國子助教性剛方不事趨謁再調皆不就游西浙<lb/>
　　多居吳下放肆為詩章尤善古樂府皆馳驟二李<lb/>
　　間時人多愛誦之與予最為友善凡有所作必馳<lb/>
<pb n="KR4h0086_WYG_003-1b"/>
　　寄草堂自號石渠居士云<lb/>
　　題萬竹堂<lb/>
芙蓉城中開紫府華盖飛飛翠娥舞仙人宴坐碧雲堂<lb/>
朝發蓬瀛莫𤣥圃昔將簫管御風吹散落人間鳯皇羽<lb/>
氷夷夜失珊瑚枝白日滄江啼黑雨龍賔十二行玉驄<lb/>
青士三千射金虎我欲從之游脫冠掛神武乘彼雙飈<lb/>
輪攀天叩天户願持萬丈竿為天掃塵土亭亭此君節<lb/>
何由獻明主紛紛鷹犬人徒費銀黄繫三組君不見古<lb/>
<pb n="KR4h0086_WYG_003-2a"/>
之仙千嵗一歸華表柱下視世人何足數<lb/>
　　題温日觀葡萄四首<lb/>
天末驪珠洒翠虬向人飛舞入瓊樓西風吹醒瑤池夢<lb/>
笑指青山似貝丘<lb/>
　　　右風<lb/>
月宫仙子下瑤壇帝遣山中采木難夜半龍来作人語<lb/>
蜿蜒影上碧忩寒<lb/>
　　　右月<lb/>
<pb n="KR4h0086_WYG_003-2b"/>
古根蟠結大宛西魚目搖光亞玉題舞劒醉留今雨客<lb/>
龍髯顛倒碧蛙啼<lb/>
　　　右雨<lb/>
馬乳離離竹尾斜日西檐影落龍蛇醉中長記乗槎老<lb/>
教與仙人釀紫霞<lb/>
　　　右霽<lb/>
　　題李息齋畫竹一枝<lb/>
十年不見李青蓮幾度溪頭共醉眠寂寞一枝江上影<lb/>
<pb n="KR4h0086_WYG_003-3a"/>
翛翛龍尾拂蒼烟<lb/>
　　識張魏公書心經後<lb/>
我家驪珠三萬斛閟在滄海之龍宫紫岩老仙補天手<lb/>
攀龍取日扶桑東袖握湘臯三百顆夢回山寺談空空<lb/>
赤氣浮江貫星月正色凜凜摩蒼穹千載幽光照人世<lb/>
海神出水啼青松<lb/>
　　題趙子固三香圖<lb/>
昔時我在桃花源羣仙呼我游崑崙飛佩凌波出湘浦<lb/>
<pb n="KR4h0086_WYG_003-3b"/>
月明同醉羅浮村江頭小白效矉者瓊蕤暗結心嬋媛<lb/>
紫皇召還蕋珠闕十年謫隠蒼龍門道人神游碧雲裏<lb/>
染霞能返三香魂玉骨千霜蛻幽影輕烟半濕鮫綃痕<lb/>
翠羽紛披向人舞金杯勸我開芳尊閬風迢迢隔銀漢<lb/>
安得下土同靈根海國天寒忽相見瑤瑟載鼓花能言<lb/>
　　思陵石詩<lb/>
黄帝騎龍去不還玉笙鶴上北風寒孤臣獨有心如鐵<lb/>
斵玉鐫詩泣露盤<lb/>
<pb n="KR4h0086_WYG_003-4a"/>
　　王宇玉手帖<lb/>
西漢文章二百年龍盤親賜蕋珠仙巫雲夢冷金壺墨<lb/>
誰補東南一柱天<lb/>
　　武陵春曉曲書于玉山佳處<lb/>
武陵春曉花冥冥漁歌蘭枻搖殘星溪涵山氣緑如酒<lb/>
幽禽啼破松烟青天上時聞鳯皇曲金門飛夢人初醒<lb/>
長嘯銀臺月中落空翠著衣香霧薄忽見安期蓬海東<lb/>
劍佩從風降𤣥鶴陽烏銜火懸扶桑袖巻紅雲朝帝旁<lb/>
<pb n="KR4h0086_WYG_003-4b"/>
手攬龍車覩天光下視蟻國空千霜<lb/>
　　題趙翰林畫立仗馬<lb/>
瓊柱花雲繡勒春霜蹄新刷紫霄塵月明曽弄瑤池影<lb/>
天廐傳呼五色麟<lb/>
　　題張涯描乗鸞月仙<lb/>
素女乗鸞月下飛飄飄環珮語相依帝家曽識乗槎客<lb/>
笑倚天孫錦字機<lb/>
　　題趙翰林畫蘭<lb/>
<pb n="KR4h0086_WYG_003-5a"/>
吳雲楚樹碧離離手折瑤花半醉時秋佩影搖湘浦月<lb/>
鳯皇翅冷玉參差<lb/>
　　題李龍眠畫衮塵馬<lb/>
明皇最愛玉華驄衮衮芳塵綉嶺宫一曲落梅驚起舞<lb/>
風摧龍翼戰塲空<lb/>
　　用玉山韻呈杞菊翁<hi>即陸静逺也</hi>
識人須識元紫芝半生江海来何遲九天雲冷下孤鳯<lb/>
要借碧梧棲一枝<lb/>
<pb n="KR4h0086_WYG_003-5b"/>
　　送陸静逺教授徽州<lb/>
太湖流水清且碧衝波直上新安驛蓮花博士酒千壺<lb/>
芙蓉仙人劍三尺劍拂浮光盡西去酒瀉青天秋月白<lb/>
甞聞黄鶴山自古仙靈宅三十六華峯邈與世塵隔古<lb/>
鼎待軒轅于此鍊金液亦有小桃源長醉騎鯨客洞空<lb/>
閟煙霞夜嶺飛魚赤爾来五百年猶存釣遊迹君居廣<lb/>
文館相看足朝夕我欲與之俱雙翔鳯凰翮君不見紫<lb/>
陽夫子生其間言論惟應夢前席多士時登問政臺會<lb/>
<pb n="KR4h0086_WYG_003-6a"/>
吐胷中治安䇿君不見昉溪村上亷史君俯仰江山慨<lb/>
今昔歸時一棹輕鴻毛須載數方龍尾石<lb/>
　　題王景南山木圖<lb/>
千年古樹立蒼石三峯兩峯天出雲青溪道士坐船上<lb/>
自按玉簫人不聞<lb/>
　　題郭天錫畫古木<lb/>
木落空山憶五君髯虬飛影拂𤣥雲幾夜烟蘿月中立<lb/>
醉歌時見郭將軍<lb/>
<pb n="KR4h0086_WYG_003-6b"/>
　　題蒲萄竹筍圖<lb/>
王母初来漢殿時青鸞踏折掃壇枝天風吹老龍珠帳<lb/>
挂墜瑤簮醉不知<lb/>
　　題五王對博圖<lb/>
千官朝退下昭陽花萼樓髙碧樹香一擲乾坤呼五白<lb/>
玉人催進紫霞觴<lb/>
　　題李遵道畫古栢<lb/>
古栢亭亭一虎臣風雲長遶卧龍身石根霜榦心如鐵<lb/>
<pb n="KR4h0086_WYG_003-7a"/>
欲向曹瞞掃戰塵<lb/>
　　題李遵道畫松<lb/>
蒼髯鐵爪欲飛揚肯與人家作棟梁記得石橋明月夜<lb/>
一溪龍影茯苓香<lb/>
　　夏日寄王山人<lb/>
赤日行天氣欲焚樹根羣蟻正紛紛道人心在羲皇上<lb/>
睡穩青松一枕雲<lb/>
　　水仙操<lb/>
<pb n="KR4h0086_WYG_003-7b"/>
美人兮湘之湄駕白波兮驂蒼彲瑤佩兮冉冉翠旍兮<lb/>
離離紛昭質以遙睇兮夢靈修兮九疑<lb/>
　　逺别離<lb/>
桓山禽逺别離養汝羽翼長嵗莫將安之路難不顧返<lb/>
横絶四海湄昔年鳯死百鳥集白日哭弔聲悽悲賢聖<lb/>
聞之淚亦墮古人胡顔掩虆梩别離苦天夢夢孤墳萬<lb/>
里冠帶蒿蓬一劒挂樹哀鳴求雄寧辭父母體化為西<lb/>
飛鴻呼天泣以血月墜青城空山頭還見月東出何時<lb/>
<pb n="KR4h0086_WYG_003-8a"/>
見我泉下翁吁嗟乎蒼穹<lb/>
　　題石湖手帖<lb/>
五湖水遶城南邉愛湖老翁船上眠桃花出塢如火燃<lb/>
煉石去補東南天夀櫟春風五雲牋薛濤奉硯中書前<lb/>
翠蛟白鳯相蜿蜒瑤海細浪飛青烟見者如登羣玉府<lb/>
世人寳之賢十部翁攬龍髯天上下帝遣主司修月户<lb/>
笑殺猴冠餌秦虎朝拜金門暮黄土<lb/>
　　題釣月軒<lb/>
<pb n="KR4h0086_WYG_003-8b"/>
武陵溪上釣魚磯白雲青樹秋暉暉長竿倚石月初上<lb/>
新水滿池魚欲飛清郎笑奉長生籙夀客看舞斑斕衣<lb/>
風流一散何時見夢繞竹林行翠㣲<lb/>
　　題玉山草堂<lb/>
桃花溪上讀書亭海國光搖處士星三月東風迷錦樹<lb/>
半天南斗射青萍誰騎仙鶴吹笙過自醉山花枕石聴<lb/>
多有故人麟閣上帝前應說草堂靈<lb/>
　　畫山水歌題米元暉巻<lb/>
<pb n="KR4h0086_WYG_003-9a"/>
我有山水癖由来好幽棲十年游雁蕩五年游會稽或<lb/>
言秦王昔時愛仙術驅石下海如鳬鷖洞口誰来斸龍<lb/>
耳驪珠夜照天雞啼三峯參差九華老蛟龍鼔浪方壺<lb/>
低醉墨淋漓落吾手咫尺萬里雲淒淒初疑巨靈擘開<lb/>
翠巖濕馮夷擊碎青玻璃义疑劉阮雙行赤城下漁舟<lb/>
棹入桃源溪對此長歌發幽思便欲著屐来攀躋我家<lb/>
碧山最竒絶緑蘿萬丈縁丹梯憶昨金門拂衣去自種<lb/>
青松與人齊幾人欲畫畫不到惟有四時雲月可以相<lb/>
<pb n="KR4h0086_WYG_003-9b"/>
招攜吾負碧山此為客何異乎巢由軒冕行塵泥從吾<lb/>
好歸来兮<lb/>
　　題趙子固墨水仙<lb/>
青竹珠簾人似玉霧鬢風鬟綴靈粟一笑誤翻金叵羅<lb/>
香濕羣仙六銖服龍國朝回八風舞鳯池醉度凌波曲<lb/>
瑤瑟雙歌李白詞馮夷捧出蘭縑緑<lb/>
　　題趙翰林畫蘭水仙瑞香<lb/>
廬山仙人驂飛鸞翠雲之裘紫霞冠馮夷如花玉為骨<lb/>
<pb n="KR4h0086_WYG_003-10a"/>
龍綃抽巻清波寒湘客泠然水蒼翠紉以瑤舟雜珠琲<lb/>
月明攜手燕霜都當歌醉擊珊瑚碎帝將清氣結花山<lb/>
人自乗風夢鯨背徒勞王子晉老淚濕瓊簫年流物化<lb/>
人可招影落水花天星搖君不見銅駝道五陵桃李門<lb/>
如掃又不見龍芻草馬俠氣蹴崑崙倒我知雨露元不<lb/>
私蒲柳生來易衰槁願君採幽芳托根鳯麟島䕃彼三<lb/>
素雲瑶草琪花不知老<lb/>
　　題凌波飛盖圖<lb/>
<pb n="KR4h0086_WYG_003-10b"/>
蕋珠宫人駕雲軿山中翠盖何亭亭老龍飛騰作風雨<lb/>
八仙池上争娉婷金環瓊珮裛㣲露雙成躡墮青鸞翎<lb/>
酒星入水化為石寒玉夜語天泠泠白瑤城闕三萬里<lb/>
月照湘娥行洞庭<lb/>
　　題光風轉蕙圖<lb/>
蕙乃蘭之族一枝三四花誰將金莖露煉作紫河車白<lb/>
鶴銜之去飛獻玉宸家飄掃紫雲帶光風茁其芽吾將<lb/>
攬為幄山中卧烟霞<lb/>
<pb n="KR4h0086_WYG_003-11a"/>
　　題髙尚書青山白雲圖<lb/>
仙人中有琅玕樹吐作千峯落毫素峰上蒼蒼一尺天<lb/>
峯下雲行亦無數因憶曽為天帝客家在白雲深處住<lb/>
白雲隨龍飛出山我亦攀龍躡雲路青山笑人不早歸<lb/>
大笑龍為雲所悞變化無定端飛揚為誰故試問古共<lb/>
工何勞不周怒飄飄巢止翁肯受風塵汚安得兩齒屐<lb/>
載我逍遙步醉卧青山看白雲莫嗔老子来遲暮<lb/>
　　題竹石圖<lb/>
<pb n="KR4h0086_WYG_003-11b"/>
仙人手持青琅玕擲之飛上蓬莱頂玉簫綵鳯雲中鳴<lb/>
龍影醉眠山骨冷<lb/>
　　曲水辭<lb/>
羽觴汎曲水水性非自然紆迴白石中玉色何娟娟春<lb/>
風修竹下清流映羣賢揚波折瑤草逺寄蘭亭前<lb/>
　　侍從闕平苑歌<lb/>
闕平城中白日光太行迢迢萬里長黒金天柱上雲漢<lb/>
銀鞍鸞轂隨君王步輦龍樓宴苑西是時宫人醉如泥<lb/>
<pb n="KR4h0086_WYG_003-12a"/>
簫韶擁出瑤池路翠盖優游拂宫樹千官萬姓歌太平<lb/>
雪眉山人入山去<lb/>
　　浣紗曲<lb/>
溪頭浣紗女素足弄清波緑忩費纎手鳴機不停梭織<lb/>
成絺與綌貴之如綺羅持此寄逺客思君心緒多<lb/>
　　莫折花<lb/>
莫折花折花損新枝結根同美好忍此生别離不如坐<lb/>
花下長醉春風時<lb/>
<pb n="KR4h0086_WYG_003-12b"/>
　　玉泉山<lb/>
玉泉之水金為扉北風捲葉山無衣白馬雙行緑雲路<lb/>
渺渺秋蕪起烟霧姮娥有時騎白鸞弄水滿手驪珠寒<lb/>
老蟾泣中夜露滴飛盖鳴琅玕姮娥上天去一碧光搖<lb/>
鏡中樹石潭風雨忽驚人乃是神魚化龍處<lb/>
　　贈臨江潘雲谷<lb/>
玉笥山人入天禄遺我山中之𤣥玉鳯咮池頭風雨腥<lb/>
金霧青烟眩人目玉案蜿蜿蟻化龍夜黒雙龍啼入竹<lb/>
<pb n="KR4h0086_WYG_003-13a"/>
李白醉坐七寳牀噴洒驪珠三萬斛天家一顧人共知<lb/>
𤣥香太守潘雲谷<lb/>
　　靈岩寺<lb/>
千峯秀出青蓮宇下界神龍走風雨帝遣靈鼇戴此峯<lb/>
来作中吳天一柱吳王宫雉結浮雲日日西施醉歌舞<lb/>
春風館娃樂未終敵人隔江甞膽苦夜半越師溪上来<lb/>
翻手繁華化為土硯池鳥下泳青蘋樵路幽香来秋塢<lb/>
昔時寳屧響瑤階誰信荆榛上修廡惟有琴臺石峩峩<lb/>
<pb n="KR4h0086_WYG_003-13b"/>
似蒼虎吾將煉成金天髙不可補飛閣當天開五湖三<lb/>
江入忩户君不見鴟夷子浮沈兩國烟波裏屬鏤讒鋒<lb/>
固莫辭耻雪夫差肯知止肯知止今人寧無鼎鐺耳奈<lb/>
何古之人九泉呼不起酒盡平蕪三萬里<lb/>
　　金陵行<lb/>
金陵城頭生紫烟金陵水立東風前神山蜿蜒行入海<lb/>
白日化龍飛上天十年不見吹簫侣丹鳯深巢惜毛羽<lb/>
仙子天端騎鳯来衣上斑斕碧桃雨碧桃如霞浮夀觴<lb/>
<pb n="KR4h0086_WYG_003-14a"/>
秦淮之鯉數尺長林鳥回翔集庭樹華峯特立天中央<lb/>
君行出門無百里中道嗷嗷塞人耳霜風洒筆山岳搖<lb/>
夜半飛章奏天子<lb/>
　　八月望與項可立約游石湖是夜月蝕又雨次韻<lb/>
　　就約王山人明日同游<lb/>
黑雲出山雨交加太虚倐忽生疵瑕瓊樓瑤鏡不可見<lb/>
但覺銀海浮𤣥華長思昔年玉川子作歌發憤刳妖蟇<lb/>
不知三萬八千户此時何處相邀遮我欲攀天躡天柱<lb/>
<pb n="KR4h0086_WYG_003-14b"/>
御風飛步蓬莱家蓬莱揚塵水如墨凍蛟化魚口呀呀<lb/>
獬豸從来不識字努力自言能觸邪遺我白兔所搗藥<lb/>
酌以金尊之紫霞萬古清光終莫掩二國自戰空牆蝸<lb/>
酒醒忽憶五湖寺亦有中頂仙人茶明朝與君買船去<lb/>
上山采桂窮幽遐<lb/>
　　子晉吹簫圖<lb/>
仙人石上試吹簫引得青鸞下碧霄長記緱山明月夜<lb/>
醉歌拍手待王喬<lb/>
<pb n="KR4h0086_WYG_003-15a"/>
　　仲容摘阮圖<lb/>
林中常憶仲容賢水底龍吟阮上絃彈破白雲飛不去<lb/>
化為盤石已千年<lb/>
　　送琦元璞參雪竇<lb/>
客鄉送子上吳船歸心直上鄞江邉五雲中峯夏欲雪<lb/>
二月西陵花滿川近海家家白鷗集好山樹樹青蘿懸<lb/>
銘公林間紫霄鳯與我交游三十年<lb/>
　　錢塘懐古次髙則誠韻<lb/>
<pb n="KR4h0086_WYG_003-15b"/>
錢塘湖上海門深千古靈胥恨未沈北斗文星長黯黯<lb/>
内園官樹尚隂隂承華殿冷西人語太乙壇空上帝臨<lb/>
月黒鄂王祠下路風吹青火出山林<lb/>
　　送陶教授還台州<lb/>
廣文先生賦歸去天台此時花正開月行舟上山水白<lb/>
人散江頭風雨来燕雀争鳴碧玉樹麒麟不上黄金臺<lb/>
何如門前五楊栁日日青絲吹酒杯<lb/>
　　鼇峯寺<lb/>
<pb n="KR4h0086_WYG_003-16a"/>
石道青蓮入翠㣲金鼇海上數峯竒樓前風滿潮来急<lb/>
檐外山髙月到遲僧語夜深松子落客吟春盡野花知<lb/>
日西又立谿橋馬呼酒長亭唱栁枝<lb/>
　　石菖蒲贈胡府史<lb/>
九疑仙子贈靈苗兼署瑤臺水石曹人說見花能富貴<lb/>
誰知存節更清髙㦸髯香拂驪龍頷劍脊寒生翠鳯毛<lb/>
緑髪老翁多好客采根餐玉嚥松醪<lb/>
　　烏夜啼<lb/>
<pb n="KR4h0086_WYG_003-16b"/>
城頭烏夜啼月白薊門時朝陽借光彩翺翔鳯皇池春<lb/>
風黄金樹結果在髙枝中心懐返哺還向故人飛<lb/>
　　貞女吟<lb/>
甞聞漠宫人恩深妬還重自憐氷雪姿肯戀金屏寵春<lb/>
風吹倒山妾心終不動羞死王昭君玉顔沒青塚<lb/>
　　郎亡金<lb/>
郎亡金持者誰十年同舎難相知不疑肝膽似氷雪仰<lb/>
天吐氣摧雙眉古人重交情黄金棄如土奈何今之人<lb/>
<pb n="KR4h0086_WYG_003-17a"/>
身為黄金苦結交心不同須防未然絶何時郎得金白<lb/>
圭之玷乃可滅<lb/>
　　白門栁<lb/>
白門女郎若楊栁舞衣深勸金陵酒青絲素手結同心<lb/>
沈醉東風回馬首紅袖掩啼痕請君聴妾言栁色年年<lb/>
好玉顔豈長存柔條不忍折妾意與君恩紛紛花落青<lb/>
春莫雨暗長亭空斷魂<lb/>
　　歸燕曲<lb/>
<pb n="KR4h0086_WYG_003-17b"/>
春寒吹北風吹送青雲燕歸心與去舟乗風似飛箭愁<lb/>
殺倚樓人淚滴如花面烏衣自有家夢斷昭陽殿<lb/>
　　栁枝詞<lb/>
江頭好風日楊栁參差青柔條為君折行歌出西城江<lb/>
流二月碧如酒木蘭之舟天上行欲别不醉難為情<lb/>
　　妾命薄<lb/>
買臣昔未貴樵薪任飄泊中道行且歌安貧以為樂去<lb/>
婦不卹家憂怨將安托寸心難自持但恐委溝壑明年<lb/>
<pb n="KR4h0086_WYG_003-18a"/>
五馬還錦衣照城郭君子身已榮妾命一何薄水覆倘<lb/>
再收恩情豈如昨果然節義風因之日衰落<lb/>
　　相勸酒送黄進士還吳<lb/>
黄夫子將歸于吳聴我歌龍門緑桐之瑟酌君以蒲桃<lb/>
碧玉之壺西登髙臺望山氣扶桑半逐秋風枯𤣥雲如<lb/>
車軋層漢聞弦之雁驚相呼君不見斬衣許君命丈夫<lb/>
何其愚抽戈事不立枉費焚妻孥二豪已成土徒令後<lb/>
人吁豈如魯連蹈東海千金棄擲毋我汙昔時我亦髙<lb/>
<pb n="KR4h0086_WYG_003-18b"/>
陽徒相勸酒歸乎吳<lb/>
　　折楊栁送陳良還山<lb/>
折楊栁送君歸君心似流水栁色空依依昔時九烈君<lb/>
為君染裳衣黄金千萬縷難補天孫機張緒風流今白<lb/>
首别有新人似楊栁富貴何如早還家葛巾自漉山中<lb/>
酒折楊栁為君歌兩雉朝飛春日和栗里春風門巷多<lb/>
人生莫惜朱顔酡<lb/>
　　前有尊酒一首送朱秀才之慈谿<lb/>
<pb n="KR4h0086_WYG_003-19a"/>
小忩一夜梅花開天風拂拂從東来仙人乗風忽相遇<lb/>
飄然便欲歸蓬莱且盡花前一尊酒玉簫瑤瑟重相陪<lb/>
與君俱為異鄉客請君當歌共銜杯共銜杯惜君别明<lb/>
日西陵浪如雪聴唱吳趨曲送君慈谿去春風二三月<lb/>
十日慈谿路有酒且相歡毋令白日暮昔時我到天台<lb/>
山山中二女花如顔邀我碧桃花裏醉乃知此地非人<lb/>
間去君家亦不逺願寄一書謝劉阮<lb/>
　　久别離送栁韶之西安<lb/>
<pb n="KR4h0086_WYG_003-19b"/>
久别離長相思溪頭楊栁樹十見黄金枝枝長花飛如<lb/>
白雪心期暗結東風知東風吹花化為萍一夜浮游滿<lb/>
溪水滿溪水到天池萍亦因之幾千里何時萍實成與<lb/>
子乗舟泛蓬瀛<lb/>
　　玉几山月歌送映石室住育王寺<lb/>
我家東海頭長見東海月聞說玉几山山髙月如雪今<lb/>
年八月天早寒夜夜清光照人别中有桂樹之古香下<lb/>
有蓬莱之宫闕石室之仙人乗風汎溟渤手弄珊瑚枝<lb/>
<pb n="KR4h0086_WYG_003-20a"/>
長歌擊龍鉢羣龍趨還爾赤水之𤣥珠珠似月明天在<lb/>
水美人迢迢隔千里東湖明月隨我歸照我上山攀玉<lb/>
几<lb/>
　　題玉山中所藏趙千里畫金碧山水圖<lb/>
天上白雲滿空谷樹下三間兩間屋𤣥晏先生不出門<lb/>
自檢殘書手鈔讀醉翁斜帶紫綸巾過水呼童馭黄犢<lb/>
犢背之樂不可言王孫寫入氷綃幅君不見戎車起戰<lb/>
塲秦王失其鹿笑殺當時園綺翁白頭去謁隆凖公<lb/>
<pb n="KR4h0086_WYG_003-20b"/>
　　題玉山中錢舜舉畫五栁莊圖<lb/>
飛泉屋後銀河懸孤松屋下蒼龍眠四山無數白雲出<lb/>
好栁五株當門前葛巾丈人步其下悠然别有山中天<lb/>
　　題三笑圖<lb/>
我思廬山三十載喜見虎溪三笑圖逺公愛客不愛酒<lb/>
陶令愛酒無錢沽黄冠道人愛譚道握手顧盼成盧胡<lb/>
乃知古来賢達士出處自與常人殊君不聞東晉英雄<lb/>
數周顗對語新亭泣新鬼<lb/>
<pb n="KR4h0086_WYG_003-21a"/>
　　題二喬圖<lb/>
喬公二女如花顔玉宫仙樹參差間鳯裾鸞書明月環<lb/>
寳釵壓墮青雲鬟手撚丹霞染天章繡屏曉卧珊瑚牀<lb/>
石鏡山前瓊草香春風蕩漾紫鴛鴦嬌歌雙笑蘭烟蒼<lb/>
中軍留醉牙帳光回頭兩鬢飛秋霜<lb/>
　　題趙子固畫水仙花四首<lb/>
水仙花上雨垂垂絶似華清賜浴時况是親承恩澤後<lb/>
托根只合在瑤池<lb/>
<pb n="KR4h0086_WYG_003-21b"/>
　　　雨<lb/>
氷肌冷浸六華香姑射仙人試曉粧門外玉京天咫尺<lb/>
金璫瓊珮謁明光<lb/>
　　　雪<lb/>
海上羣仙駕八鸞翠華裊裊玉環寒臨風似學回波舞<lb/>
要博君王一笑看<lb/>
　　　風<lb/>
仙子騎龍出水瀕雪衣飛動月為神停杯聴唱凌波曲<lb/>
<pb n="KR4h0086_WYG_003-22a"/>
笑醒東都夢裏人<lb/>
　　　晴<lb/>
　　遊簫臺寄李五峯<lb/>
簫臺天髙山氣寒瓊樓倒景金沙灘露洗長松翠蛟泣<lb/>
曉風吹瘦青琅玕仙㳺王子今千載簫去臺空山不改<lb/>
石梯竒峭石蘿深東望蓬莱隔滄海華表棲塵鶴未歸<lb/>
燒丹竈濕蒼苔衣木落鏦錚下鐵壁紫岩桂落香風飛<lb/>
雲門道士相迎送五色芙蓉滿溪洞生平屐齒能幾来<lb/>
<pb n="KR4h0086_WYG_003-22b"/>
回首十年如一夢客鄉遲莫秋復秋故園淚滴黄花愁<lb/>
長繩難繫西飛日彭殤蟻垤營荒丘雪瀑洒巾清入骨<lb/>
烟霞杳靄孤鴻沒世人倐忽不可期獨酌芳林勸明月<lb/>
　　題南極老人像<lb/>
老人爾何来年貌一何古身披五雲衣徜徉步瑤圃自<lb/>
言南極星乗風来帝所冉冉青鬚眉玉顔如處女仙鹿<lb/>
御之行仙禽導之舞忻然願相從授以長生語但恐塵<lb/>
世中嵗月不我與何當駕飇輪與子共髙舉<lb/>
<pb n="KR4h0086_WYG_003-23a"/>
　　船上燕姬<lb/>
燕姬倚嬌色珠帽絡金花半醉玉盤面雙鬟雲影斜水<lb/>
邉忽自笑眉目艶春華芳心為誰發翠袖拂琵琶<lb/>
　　宴鄭明徳與袁子方張伯雨得落字<lb/>
東家白雲翁載酒青山郭相招竹林彦坐對春風酌一<lb/>
花飛入樓泛我銀鑿落醉步松月歸令人夢孤鶴<lb/>
　　桃塢吟與項可立寒食同游<lb/>
客鄉見寒食因作桃塢游桃塢年年發春色館娃香逕<lb/>
<pb n="KR4h0086_WYG_003-23b"/>
隨風流羅敷采桑隔緑水漁童小海歌蹋舟三五丫鬟<lb/>
不知醜紫花紅花簮滿頭欲開未開竹旁户見我白髭<lb/>
佯作羞羞顔微破背人笑自言此客曽來不側聞槖駝<lb/>
語此客寧爾留太白老元丹丘玉尊錦瑟春風樓<lb/>
　　南江隠者歌<lb/>
我見滄洲外軒忩浮碧虚初行桃源徑漸入崑崙墟松<lb/>
似人而偃蹇竹款客以扶疎青林樹樹白雲葉春風春<lb/>
水金鱗魚漁舟相問此何處乃是江南隠者之所居<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>
<pb n="KR4h0086_WYG_003-24a"/>
川圖畫滿四壁堆牀𤣥晏先生書阿㜷鶴髪坐堂上山<lb/>
妻勸酒兒牽裾赤脚井臼蒼頭耕鋤有田可稼有畦可<lb/>
蔬富雖不足樂有餘笑彼孟甞客遑遑歎無車不學郊<lb/>
與島衝寒出騎驢君不見鹿門老子所以不肯入城市<lb/>
彭澤棄官歸故廬眼中欲得如此二公者舎吾與子其<lb/>
誰歟<lb/>
　　贈相者薛見心<lb/>
門有醉李客手持一詩巻自道見心名雙眉炯如電見<lb/>
<pb n="KR4h0086_WYG_003-24b"/>
心須見天地心人心不同有如面且如我輩山澤人握<lb/>
手笑談心便見緑眼王孫作大官吾子見之心亦眩巢<lb/>
夷顦顇跖蹻賢安得遭逢堯舜禪勸君酒聴我言人間<lb/>
萬事何足論與爾且醉花前尊<lb/>
　　老馬歌<lb/>
花驄老病情頗惡十年不受黄金絡日挽重車筋力盡<lb/>
夜齧殘芻牙齒落鞭入溝中化為土駿骨崚嶒瘦如鶴牧<lb/>
夫垂涎葬人腹春草未青池水涸伏櫪長鳴兩行淚北<lb/>
<pb n="KR4h0086_WYG_003-25a"/>
風蕭蕭捲沙漠<lb/>
　　題張叔厚描夀陽公主梅妝圖<lb/>
正月七日含章殿落梅吹花香撲面玉人睡起猶未知<lb/>
重理新妝鏡中見花如玉貌多嬋娟三十六宫都學徧<lb/>
城中醜婦不解羞采花自㸃雙眉頭<lb/>
　　𢷬衣篇<lb/>
抱杵下空階凄風何弗弗丁丁石上聲愁死深閨月白<lb/>
露滿銀牀絡緯啼不歇青燈鑑孤幃凋盡如雲髪此時<lb/>
<pb n="KR4h0086_WYG_003-25b"/>
邉塞間嚴霜砭人骨妾心似重繒熨之伸復絀裁斷又<lb/>
縫聨短長仍彷彿雖無黻繡紅是妾手中物所思在征<lb/>
衣寧知衮有闕衮闕補無因沈憂遲明發再拜使者言<lb/>
聴妾訴幽鬱但願早休兵東南民力竭慇懃致尺書目<lb/>
送飛鴻沒<lb/>
　　題顧進道所藏西園雅集圖<lb/>
西園緬邈天中開仙山渌池異蓬莱翠葆翛翛拂花去<lb/>
傳迎都尉朝天回寳繪前榮日初旭一時冠盖如雲来<lb/>
<pb n="KR4h0086_WYG_003-26a"/>
玉案離離發天藻瑤姬催獻流霞杯松下羽衣絃似語<lb/>
烟霓搖艶金銀臺興酣飛筆洒元氣岩屏贔屭寒欲摧<lb/>
幽賞羅衆賔石牀浄如拭想像栗里人青林映顔色緇<lb/>
衣者誰子入竹坐深黙眼中綺麗何足珍回首秋風化<lb/>
榛棘君不見金谷澗龍鱗池木妖石怪中藏禍機吳歌<lb/>
楚舞顧影悽悲丈夫不愛士富貴空爾為徒勞玩物志<lb/>
但為後人嗤何如巢居抔飲得真意年年嵗嵗羲農時<lb/>
　　芭蕉士女<lb/>
<pb n="KR4h0086_WYG_003-26b"/>
為愛芭蕉步玉除雲根飛翠濕霞裾蘂珠宫裏歸期近<lb/>
懶把芳心葉上書<lb/>
瑤島春隂翠靄明玉顔彷彿見飛瓊幽懐自厭黄金屋<lb/>
閒向芭蕉花下行<lb/>
　　酬庫庫秘監<lb/>
青烟竹外煑金芽更對山人酌紫霞半醉東風催上馬<lb/>
一身香雨濕宫花<lb/>
太液春深緑水濵後宫新唱栁枝新黄金不買長門賦<lb/>
<pb n="KR4h0086_WYG_003-27a"/>
醉酒花隂睡殺人<lb/>
　　石菖蒲為子庭作<lb/>
氷夷出海獻珊瑚帶得鮫人數葉須今夜九疑仙客到<lb/>
滿衣風露濕𤣥珠<lb/>
洒筆能招壯士魂春風芳草憶王孫何人擊碎連城璧<lb/>
留得衝冠髪數根<lb/>
　　鄭元祐<lb/>
　　字明徳遂昌人書無不讀肆意詩文前不讓古雖<lb/>
<pb n="KR4h0086_WYG_003-27b"/>
　　在隠徳與館閣虞馬並稱于時予從㳺既久凡所<lb/>
　　作多得云<lb/>
　　吳桓王墓<lb/>
有吳桓王之墓田乃在盤門南郭邉墓中玉鳬久化土<lb/>
石上赤烏猶紀年寒食無人洒麥飯東風滿地飄榆錢<lb/>
功昭前王啟吳祚葬地合擇名山川闔閭城南不百步<lb/>
土薄易致耕夫穿昭紘諸臣號詳宻慮不及此寧非愆<lb/>
緬思山東舉義日郿炷頋已無諸賢惟王父子起相繼<lb/>
<pb n="KR4h0086_WYG_003-28a"/>
黄星閃避東南天假之修齡定四海許下豈容瞞著鞭<lb/>
鑿山掩匠等發掘朽壤一坏誰獨専白楊蕭蕭北邙路<lb/>
姓名能得幾人傳<lb/>
　　登鴻山弔梁伯鸞<lb/>
我以饑驅爰適樂土居近山麓山名孔膴問之父老曰<lb/>
漢伯鸞父甞登兹山覽歴平楚因以名山義匪誇詡我<lb/>
行山棲兹豈其所敬弔夫子願嗣徳音鳥棲擇髙魚游<lb/>
擇深夫子當盛時尚投朝簮顧與徳耀傭舂是任杵臼<lb/>
<pb n="KR4h0086_WYG_003-28b"/>
和樂雝雝瑟琴上揖唐虞下混古今而我肱折不知息<lb/>
心年登知命尚浮尚沈聖域緬邈世途﨑崯矢將從夫<lb/>
子投彼深窅既齊物我兼忘昏曉萬里非曠一隙非小<lb/>
毋曰昭昭示人皦皦聊從兹逝以謝膠擾夫子不我違<lb/>
終我身是從蠅附以驥蔦施于松有薪朝炊有稻夜礱<lb/>
長子老身真情是鍾優哉悠哉歌以相舂<lb/>
　　送沈仲說<lb/>
錢唐湖上水西頭歴歴山人舊釣游相府猶餘秋水觀<lb/>
<pb n="KR4h0086_WYG_003-29a"/>
酒旗多樹夕陽樓春喧車馬松間寺夜載笙歌月下舟<lb/>
見說東陽近消瘦須如白傅半勾留<lb/>
　　送張仲賢北上<lb/>
海上人家亦壯哉逺潮平處是蓬莱道人宫闕天晴見<lb/>
龍伯衣冠霧裏来東日欲升長照檻北辰在望每登臺<lb/>
鳯麟洲近天光宻鳷鵲樓髙雪霧開論治儒臣工獻納<lb/>
當陽聖主急賢才貢琛還見柑登爼讌席仍聞樂奏陔<lb/>
過雨緑蕪連地逺翻階紅藥倚雲栽故人若問滄江老<lb/>
<pb n="KR4h0086_WYG_003-29b"/>
為語窮愁絶可哀<lb/>
　　送達兼善祕書<lb/>
依天髙拱夜何其翠被初寒更漏遲上帝録書藏紫禁<lb/>
貴神燃火出青藜懸知策府稽諏處預想虞廷獻納時<lb/>
厚報函盈荼蓼頌湛恩汪濊蓼蕭詩豈徒述作矜雄艶<lb/>
政以都俞啟蔽虧國是每濡雙賜筆鼂光長發萬年枝<lb/>
從容寳録開金鏡縹緲祥烟度玉墀儒術致君還有道<lb/>
皇明鑒物本無私廟謨已發羣經秘巖穴寧令一士遺<lb/>
<pb n="KR4h0086_WYG_003-30a"/>
歌咏太平還有待腐儒頭白竟何知<lb/>
　　月氏王頭飲器歌<lb/>
穹廬野布諾水東大旗之下單于宫甲光五色馬如蟻<lb/>
列屋層氊嘶朔風月氏降王昔授首圓顱啟封出盛酒<lb/>
金屑<hi>闕</hi>　　露刀撓以留犂不停手漢國使者㰱血盟<lb/>
大邦氣與虹霓争當時老將天驕子控弦西射金天精<lb/>
數級論功濺腥血劍花交簇隂山雪飲至龍廷醉蹋舞<lb/>
一巵倒注陽靈穴哀王之歿同智瑤帝閽盍遣巫陽招<lb/>
<pb n="KR4h0086_WYG_003-30b"/>
魂招不来守之泣恨結𤣥雲貫寒日<lb/>
　　送章髙士入閩兼柬杜清碧先生<lb/>
風日晴繅楊栁青翩然獨鶴過南溟山中每憶羅公逺<lb/>
海上重逢武達靈榕葉擁雲山似簇蠣房烹玉酒初醒<lb/>
小冠子夏如相問為話窮愁老一經<lb/>
　　次韻陳子言<lb/>
花蕋迎春紅漸肥燒痕傷旱緑全稀涸陂未下雙黄鵠<lb/>
空谷何嫌一布衣仙掌玉腴甘露降齋房芝嫩采雲飛<lb/>
<pb n="KR4h0086_WYG_003-31a"/>
徳星會向良宵聚只恐山人取醉歸<lb/>
　　次韻劉憲副春日湖上有感五首<lb/>
庾信哀多賦漫成江南文物久晨星市衢火後蒿横目<lb/>
民舎春来草滿庭浪齧湖堤官栁盡沙填江浦夜潮腥<lb/>
歸来何異遼東客只有西山慰眼青<lb/>
湖水西邉舊是家春風繞屋種梅花傳聞故老談遺事<lb/>
愛教仙人服㓜霞鶴老離巢松化石鸞孤照水竹穿沙<lb/>
只今重到經行處憔悴蕭蕭兩鬢華<lb/>
<pb n="KR4h0086_WYG_003-31b"/>
潮落空城誰重過猶餘里耳聴鳴珂襄陽耆舊知誰在<lb/>
江左風流不厭多自見石麟眠枳棘長聞蜀魄叫松蘿<lb/>
野梅開盡西湖雪萬斛春愁奈爾何<lb/>
湖水荒荒寒食天相逢猶話國初年紅樓夜唱花間席<lb/>
翠管春吹月下船𤣥圃自應留富麗湘雲誰為惜清妍<lb/>
可憐頭白歸来日井邑凄涼生野烟<lb/>
青苔寺裏客来稀烏石岡邉僧自歸金雁嘈雲春不去<lb/>
玉魚衝雨夜曽飛出門每歌月皎皎製佩莫惜芳菲菲<lb/>
<pb n="KR4h0086_WYG_003-32a"/>
人世何由比金石嗟我欲把東皇衣<lb/>
　　次韻錢伯行游仙體律詩二首<lb/>
海定神風湛緑羅仙人辭藻寄来多貫珠音在雲誰遏<lb/>
琢玉文成手自磨憶昔絳河輕就别至今黄竹不成歌<lb/>
可憐人世書裙手池上猶籠道士鵞<lb/>
軋軋青牛擬度沙煌煌白兔豈無家肉生徐甲符難秘<lb/>
斧鈍吳剛桂始華諦授寳書盟刻玉醉離瑤席舞傳芭<lb/>
竹宫望拜真癡絶日日韶光在景霞<lb/>
<pb n="KR4h0086_WYG_003-32b"/>
　　送劉彦之髙士還江東倂柬張一無尊師<lb/>
劍寒秋水客東歸堂上慈親白髪稀櫑具定無璊玉璏<lb/>
綫痕猶是紫烟衣蜂營崖蜜花争發鹿養春茸蕨正肥<lb/>
自古山林有甘膬何妨物色報春暉<lb/>
為問京東張道士著書還了致柔篇江湖冷落番君老<lb/>
雲漢昭回象帝先芋火夜煨霜後葉菜庖朝汲澗中泉<lb/>
相依共住知何日孤鶴蹮蹮意惘然<lb/>
　　送何景文<lb/>
<pb n="KR4h0086_WYG_003-33a"/>
郡國推何武江湖老鄭度世儒方藴藉詩律尚清妍宰<lb/>
相才難得文章妙莫傳歸耕釣臺畔蚤寄白雲篇<lb/>
　　送楊季常<lb/>
揚子談經處吳公學道祠宫牆紅靡靡庭篠緑差差演<lb/>
迤詩書澤冲融雨露私草𤣥心獨苦稽古力難支二載<lb/>
平生學諸生去後思簡書猶可試匠石詎能遺霧豹方<lb/>
深隠雲鵬豈後時會看清白吏勲業著常旂<lb/>
　　催花雨<lb/>
<pb n="KR4h0086_WYG_003-33b"/>
陌頭㣲雨細皚皚陌上小桃紅未開盡日已催梅破蕚<lb/>
向陽還迫草抽荄長鑱早與栽黄獨深巷時須步緑苔<lb/>
只恐晴明花發盡須教梁燕早歸来<lb/>
　　生香亭<lb/>
方看幽草動區萌便有交枝囀谷鶯樹影齊圓日卓午<lb/>
蜂衙欲罷雨初晴青摹屋角山容出翠養牆根石髪生<lb/>
自為新来作詩瘦隠侯元不負閒情<lb/>
　　翠雨亭<lb/>
<pb n="KR4h0086_WYG_003-34a"/>
竹梧亭子翠珊珊人在空濛烟雨間春莫但聞鶯百囀<lb/>
秋隂每見鶴孤還且看樹頂停雲碧莫踏苔花滴露斑<lb/>
如此林廬不歸去髙情誰與共蕭閒<lb/>
　　陳栖山<lb/>
棲遯青山深復深尚爾跫然聞足音雞鳴樹顛客叩户<lb/>
水流花開風滿林身拜東皇撫玉珥首峩南冠彈素琴<lb/>
一聞招隠淮南賦便將飛屩度千岑<lb/>
　　贈岑醫<lb/>
<pb n="KR4h0086_WYG_003-34b"/>
經絡多岐脉貫身顛厓性命属誰伸如生獨得岐黄秘<lb/>
起死能兼郭華神龍獻祕方長繫肘虎巡熟杏不傷人<lb/>
懸知此道無疵吝花發鳥啼隨處春<lb/>
　　春游石湖<lb/>
越来溪上水融融閒驀鴟夷棹底風暖霧黄消治平寺<lb/>
燒痕青入館娃宫笙歌作樂年年少魚鳥闗情處處同<lb/>
弔古由来易興感尚循華髪繫孤篷<lb/>
　　題楊妃上馬嬌<lb/>
<pb n="KR4h0086_WYG_003-35a"/>
君不見華蕚樓前上馬時君王忘是夀王妃龍顔含笑<lb/>
待持控海棠睡美春風吹繡鞍嬌凭翠袖冷金鐙擬跨<lb/>
絲鞭垂宫鞾拍鞍欲馳及簌簌步搖危不知六宫窈窕<lb/>
千蛾眉並乗騕褭黄金羈芙蓉濯露總殊妙雜遝綺羅<lb/>
知謂誰獨擁玉環何所之聨鑣欲向華清池雙龍齧膝<lb/>
踏花去錦香覆滿紅臙脂從官車騎空瞻望並肩私語<lb/>
行遲遲行毋遲遲日已西漁陽鐵馬崩雲追纔出都門<lb/>
便别離千古萬古令人悲再拜能忘臣甫詩<lb/>
<pb n="KR4h0086_WYG_003-35b"/>
　　西馬圖<lb/>
西来萬里氣如雲便䇿天閑第一勲此日登歌薦清廟<lb/>
于今能得幾人聞<lb/>
　　仙人訪隠圖<lb/>
霞光樓觀仙人宅苔色林廬隠者家萬壑千岩何處是<lb/>
停驢試認碧桃花<lb/>
　　風林舒歗圖<lb/>
舒歗風林秋滿蹊白駒空谷草凄凄相逢不作蘇門聴<lb/>
<pb n="KR4h0086_WYG_003-36a"/>
應有長松鶴未棲<lb/>
　　溪岸濯足圖<lb/>
濯足清溪水已寒青山猶有此衣冠黄塵三尺烏鞾底<lb/>
誰與歸来把釣竿<lb/>
　　松石髙士圖<lb/>
松樹連山山石幽蕭然冠履白雲秋只愁畏壘無尸祝<lb/>
不憚長年為爾留<lb/>
　　東坡笠屐圖<lb/>
<pb n="KR4h0086_WYG_003-36b"/>
得嗔如屋謗如山且著蠻烟瘴雨間白月遭蟇食不盡<lb/>
清光依舊滿人寰<lb/>
　　山雪齋<lb/>
山中太古雪玉光鬱㠝岏積之非嵗月坐而閱暑寒純<lb/>
白既不變空明量非難懸氷松梢墮危石澗底蟠維時<lb/>
古真人首峩切雲冠憫世方内熱憂喜虧其完燕坐以<lb/>
觀復一念萬劫寛問之何因爾笑指青琅玕<lb/>
　　寄李大本兼柬理江隂<lb/>
<pb n="KR4h0086_WYG_003-37a"/>
不見李丹名父子澄江日日水煙中角聲古戍凄霜月<lb/>
暝色孤帆亂渚鴻苜蓿闌干朝采上蒹葭零落嵗華空<lb/>
登髙能賦陪熊軾却是窮吟倚北風<lb/>
　　送楊季民采詩還江西<lb/>
悲涼南國采詩歸大雅寥寥入譜稀白馬尚誰歌有客<lb/>
綉裳猶自賦無衣離鸞顧影秋彈瑟舞鳯銜梭夜織機<lb/>
緝録已成垂世教珊瑚枝上看朝暉<lb/>
　　題仙山樓觀圖<lb/>
<pb n="KR4h0086_WYG_003-37b"/>
嵯峨三神山仙聖之所居芝草為樓觀霞光曳衣裾渇<lb/>
飲碧柰漿饑食紫琳腴霓旌冉冉下八鸞馭其輿青童<lb/>
啟藏室帝命校寳書齋心始得讀字字皆𤣥樞朗咏以<lb/>
相授靈風舞神魚天逺不得聞何以能啟予空瞻珊瑚<lb/>
枝日照耀金衢<lb/>
　　錢氏東樓<lb/>
飛樓百尺堠山西長日看山不下梯簷樹午晴烏鳥噪<lb/>
井梧月上鳯皇棲翠娥度曲繁聲換緗帙垂籖細字題<lb/>
<pb n="KR4h0086_WYG_003-38a"/>
何處一聲樵子笛隂隂桃李緑成蹊<lb/>
　　送峽州學正<lb/>
夜雨西陵樹春風至喜亭學宫資啟迪士類仰儀刑天<lb/>
險開三峽人心繫六經哀猿月中嘯莫作異鄉聴<lb/>
　　題蘇武牧羊圖<lb/>
飛鴻歴歴度天山何處孤雲是漢闗不滴望思臺上血<lb/>
君王猶及見生還<lb/>
　　題梅影圖<lb/>
<pb n="KR4h0086_WYG_003-38b"/>
昔者山人住杭州和靖祠邉水東流先人敝廬與祠近<lb/>
取徑政在山之幽生平梅花三百樹無復春風一樹留<lb/>
荒烟野花開躑躅落日林樹啼鵂鶹黄昏娟娟湖裏月<lb/>
每為香影含孤愁長懐此花氷玉質無之自足令人羞<lb/>
眼明波間雙白鷗亦復與世相沈浮不見梅花已凄怨<lb/>
誰吹笛聲湖水頭青山難聞楚人調白髪易感商聲謳<lb/>
吾廬亦豈能自愛種梅遶屋寧嫌稠二十年間屢易主<lb/>
歸魂每夢花間游因觀此圖重歎息萬事何異水中漚<lb/>
<pb n="KR4h0086_WYG_003-39a"/>
知君斷非充隠者卜居梅花善自謀我獨漂零江海上<lb/>
悠悠千古一登樓<lb/>
　　送季山甫慈湖教諭<lb/>
季子揚舲之甬東慈湖應與暮潮通豚吹野岸楊花白<lb/>
鳩食桑林椹子紅遺老應傳已易說先民誰繼日鈔功<lb/>
悲涼古學慚頭白目送孤雲沒暮鴻<lb/>
　　答謝白馬奭公送茶<lb/>
玉川破屋柴門曉遣送靈苗似穀芽秀句驚看紅藥嫩<lb/>
<pb n="KR4h0086_WYG_003-39b"/>
狂歌起舞白題斜籃封外裹藏丹箬鼎候旁存伏火砂<lb/>
啜罷東風欲仙去更從何處覔三車<lb/>
　　春寒<lb/>
春寒肅肅過王師都出南門送鼔旗嶺海鯨鯢就誅日<lb/>
江湖鴻雁欲歸時參差帆葉開溪舫顛倒梅花入硯池<lb/>
多病杜陵頭白盡每因送客賦新詩<lb/>
　　和陳子貞見寄<lb/>
别来見話幽人屋此去當扶野老笻涇底魚肥春欲上<lb/>
<pb n="KR4h0086_WYG_003-40a"/>
牆隂薺嫩雪猶封齋庖不轢頻炊釜山屐應留醉語蹤<lb/>
他日孫從外家學書籖題墨寫教濃<lb/>
　　題曹松逕家譜後<lb/>
三逕雖荒松尚存東川遺老識清門秋香嵗發忩前桂<lb/>
海氣朝升屋角暾春雨丘園花結子夜潮溝洫浪留痕<lb/>
于今户屨知多少但說師嚴道並尊<lb/>
　　題二馬圖<lb/>
奚官浴馬試與騎一匹受鞍一匹嘶房星之精四飛去<lb/>
<pb n="KR4h0086_WYG_003-40b"/>
昭陵風雨夜凄凄<lb/>
沙陀義兒御兩馬正從梁晉争天下惜哉不見夾寨破<lb/>
楊五功名竟獨跨<lb/>
　　題許道寧溪山秋晚圖<lb/>
江山黄落楚雲寒野老岩棲一塢寛賣藥長安不求識<lb/>
如何飛墨下雲端<lb/>
　　題盧益修白描水仙花<lb/>
盧生吮筆寫三香海上仙人欲取將宫闕凝酥春雪霽<lb/>
<pb n="KR4h0086_WYG_003-41a"/>
好留屏曲寫孤芳<lb/>
　　題盤松扇頭<lb/>
曽障西風庾亮塵支撐根底妙輪囷屈將千丈虬龍質<lb/>
一握生綃敢望伸<lb/>
　　題畫山水<lb/>
海岳庵前萬頃雲髙深顯晦屬誰分不因此老淋漓墨<lb/>
那得溪山在練裙<lb/>
畫史誰如此老顛能融筆墨寫山川青林白石江南路<lb/>
<pb n="KR4h0086_WYG_003-41b"/>
何處堪耕二頃田<lb/>
　　題梅花巻<lb/>
此花政如黄叔度不見令人鄙吝生谷底嵗寒誰邀得<lb/>
白駒欹側晚烟明<lb/>
　　題柯敬仲墨竹<lb/>
夭矯窮鱗江海姿只今飛墨鬢如絲五雲天逺龍髯墮<lb/>
盡作篔簹雨後枝<lb/>
　　題趙仲穆擦痒馬<lb/>
<pb n="KR4h0086_WYG_003-42a"/>
啄瘡烏去夕陽西磨痒枯株振鬛嘶今日戰塲春草緑<lb/>
相看誰濯錦障泥<lb/>
　　題趙子昻蘭<lb/>
鷗波亭下楚香銷公子騎箕上泬寥縱是死灰芬酷烈<lb/>
巫陽誰下九重招<lb/>
　　題趙子固水仙<lb/>
雨帶風襟玉體寒為誰解珮在江干金支翠鈿那復得<lb/>
只愁歸去便乗鸞<lb/>
<pb n="KR4h0086_WYG_003-42b"/>
　　題墨山礬便面<lb/>
一握方諸七里香玉英如雪映春陽空山絶壑東風晚<lb/>
底事湘纍忘楚芳<lb/>
　　題蘭蕙便面<lb/>
障面無嫌京洛塵一叢蘭蕙出氷輪只疑大地山河影<lb/>
不照沅湘有逐臣<lb/>
　　題熊自得叢竹便面<lb/>
漪漪緑捲鏡中天元子何須苦惡圓萬葉千枝繁不亂<lb/>
<pb n="KR4h0086_WYG_003-43a"/>
化工消息儘無邉<lb/>
　　題李成枯木<lb/>
誰如惜墨李營丘屈鐵交柯烟雨稠記得滄江龍出蟄<lb/>
怒鬚捲霧拔山湫<lb/>
　　題萬竹圖<lb/>
逺近隂晴玉萬竿渭川何在緑雲寒硯坳飛墨如飛雨<lb/>
白髪蕭郎仔細看<lb/>
　　題王元章梅<lb/>
<pb n="KR4h0086_WYG_003-43b"/>
舊時月色有誰歌拔劍王郎鬢已皤惆悵春風舊詞筆<lb/>
南枝香少北枝多<lb/>
　　題顧定之竹<lb/>
石屋老人畫竹石後之學者森如織河源一分百派殊<lb/>
天下紛紛竟誰識<lb/>
　　題明雪忩蘭<lb/>
生公臺石比雙峩兩不為稀萬不多蘭蕙香銷荆棘裏<lb/>
光風流轉奈君何<lb/>
<pb n="KR4h0086_WYG_003-44a"/>
　　題趙子昻蘭石<lb/>
捐玦孤臣萬古愁思君日夜水東流春風開遍閒桃李<lb/>
却對青山泣楚囚<lb/>
　　題柯敬仲梅竹圖<lb/>
苔石相依保嵗寒憑誰翠袖倚闌干玉文堂上蕭蕭雨<lb/>
墨瀋于今尚未乾<lb/>
誰料丹丘不復生眼眵長向墨蹤明釣竿若拂珊瑚樹<lb/>
少為梅花住越城<lb/>
<pb n="KR4h0086_WYG_003-44b"/>
　　題畫<lb/>
抱琴船頭為誰鼔滿江秋聲荻花浦鯨魚出聴掉尾舞<lb/>
曲終鴻雁起江滸帝子降兮木葉下<lb/>
　　題文與可竹<lb/>
欲屈王郎作粲使只因蕭李與文侯尚有隂隂竹里館<lb/>
萬竿玉立<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川秋<lb/>
　　題岳家舊藏髙彦敬雲山圖<lb/>
千柱華榱淇渌堂只今衰草野田荒空餘寳玩誰開闔<lb/>
<pb n="KR4h0086_WYG_003-45a"/>
一疊雲山淚一行<lb/>
　　趙子期尚書於省幕創軒曰小瀛洲題詩要和余<lb/>
　　與玉山同賦<lb/>
粉署煌煌閃曙霞道山宫闕宰衡家碧梧每集朝陽鳯<lb/>
瑞露長滋夜合花風裏槐隂聞奏樂秋来星采驗乗槎<lb/>
十洲多是神仙宅誰識溪真尚浣紗<lb/>
　　　玉山詩曰鳯皇池上神仙宅五色卿雲接帝家<lb/>
　　　金水暖来蓬島浪紫薇香度掖垣花中天草木<lb/>
<pb n="KR4h0086_WYG_003-45b"/>
　　　春霑澤滄海星辰夜掛槎聞道朝堂清議了題<lb/>
　　　詩好為䕶蟬紗<lb/>
　　題鍊雪軒<lb/>
誰鍊紅鑪雪晴雲<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>面旋六花吹作乳兩腋欲飛仙蒼<lb/>
壁龍鱗舞松風蠏眼圓如何響白石一味舌頭禪<lb/>
　　題山水扇面<lb/>
一握方諸鏡裏天分明雁宕石城連仙人不患蓬壺小<lb/>
便駐鸞笙五百年<lb/>
<pb n="KR4h0086_WYG_003-46a"/>
　　送蕭萬户還蜀四首<lb/>
將軍旗鼔鎮西州六詔猖狂一戰收餘墨朝猶磨盾鼻<lb/>
重環夜已拍刀頭歸朝却獻王褒頌去國終存季子裘<lb/>
醉裏相逢拔劍舞滄洲斜日水悠悠<lb/>
萬里乗軺出帝京涉波南海斬奔鯨回轅不困壺頭役<lb/>
載耒来尋谷口畊尚可班荆談智畧何嫌拾芥取功名<lb/>
卧吹簫管揚州去莫遣春愁白髪生<lb/>
總戎西蜀幾經年從事誰令爾獨賢躍馬莫矜横槊賦<lb/>
<pb n="KR4h0086_WYG_003-46b"/>
聞雞不道枕戈眠韜藏寳劍塵生匣愛惜琱弓夜弛弦<lb/>
歸到閬州三月盡江花如錦照鞍韉<lb/>
百丈牽江還閬州旌旗擁接舊君侯按行貔虎千年戍<lb/>
蹴踏魚龍萬里流奪錦亭圍花陣雨浣花溪積蘚痕秋<lb/>
平生謾有相如檄拏手何時作勝游<lb/>
　　楊鐵崖新居書畫船亭<lb/>
草𤣥心苦思如何艤岸舟輕不動波聴雨夜蓬燒燭短<lb/>
看雲湘竹噴愁多賦成猶夢横江鶴書罷應籠泛渚鵞<lb/>
<pb n="KR4h0086_WYG_003-47a"/>
想見後堂涼月白彭宣腸斷雪兒歌<lb/>
　　陳履元畫玉山草堂圖<lb/>
故人陳孟公辭如春風氣如虹畫法師海岳山如鶱鵬<lb/>
樹如龍騎箕上天二十載有子齇鼻畫極工驚蛟嘘雲<lb/>
海浪白離鸞照水巖花紅皴鱗聳鬱磵底松中有一畝<lb/>
幽人宫石牀支頤睨飛瀑意逺欲托冥飛鴻我欲從之<lb/>
不可得青山萬疊金芙蓉<lb/>
　　舒穆嚕萬户輓詩<lb/>
<pb n="KR4h0086_WYG_003-47b"/>
提師海上戮奔鯨玉帳宵寒隕大星鐵馬嘶風秋雨暗<lb/>
天<hi>闕</hi>　斧夜潮腥常時仗鉞今傳劍前度平蠻未勒銘<lb/>
想見城隂練卒處三軍泪洒燒痕青<lb/>
　　寄張伯雨<lb/>
露冷𤣥洲草樹疎硯泉分得磵循除鉤提石記修人表<lb/>
筆削山經作志書丹鼎曉温松葉酒茶甌春㸃菊苖葅<lb/>
殘骸若有登真分亦欲西游候羽車<lb/>
　　活死人窩歌為番陽仙伯胡道𤣥作<lb/>
<pb n="KR4h0086_WYG_003-48a"/>
我甞夢登天身乗一片雲下視六合大死人何紛紛尸<lb/>
行鬼走不知醜天跳地踔無由分首戴髑髏蒿兩目膓<lb/>
懸骨湊空孤墳自謂䇿神智可以干明君自謂琱纂組<lb/>
可以成華文自謂昭旂常可以銘前勲形如枯株心强<lb/>
活氣如濕灰耳强聞哀哉腥腐窟何以能超羣天孫謂<lb/>
言此皆不足云纍纍白骨成飛塵安知中有不死人首<lb/>
髽兩結目如電揮呵風雷走青冥塌頞玉陛下自稱小<lb/>
兆臣臣之形骸與衆等久斷葷血膚肉皴言臣不死誠<lb/>
<pb n="KR4h0086_WYG_003-48b"/>
謬妄固有不死丹元君丹元君在何處泥丸真人且延<lb/>
駐一曲鸞笙五百年死人窩裏翻身去<lb/>
　　題張伯雨精舎吟<lb/>
翩翩風流江海姿青山滿眼空遐思圮橋授書帝者佐<lb/>
襄城問道天為師題扇書裙莫相惱傳符繼籙客何辭<lb/>
願逐秋風白雲去滄江斜日吹參差<lb/>
　　至正十年正月一日與龍門僧良琦臨海陳基聨<lb/>
　　句送匡廬道士于彦成歸越兼柬蕭元泰盧益修<lb/>
<pb n="KR4h0086_WYG_003-49a"/>
　　云<lb/>
嵗朝逢王春雨雪暗吳下行人明當發<hi>祐</hi>别袂慘莫把<lb/>
飄颻賀監舟<hi>基</hi>蹀躞靈運馬山驛梅始繁<hi>琦</hi>溪船浪仍<lb/>
打行紓莊舄吟<hi>祐</hi>去結逺公社禹穴紬奥編<hi>基</hi>蘭亭集<lb/>
羣雅神韻鶴氅朗風標鵞經寫<hi>祐</hi>雙鳬繼遐躅千秋祝<lb/>
純嘏<hi>基</hi>信憑回潮尾春融枯樟骻<hi>祐</hi>越臺瞰蓬瀛胥濤<lb/>
駕龕赭<hi>基</hi>白戰隠鞍甲緑醑酣<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>斚<hi>祐</hi>智囊倒精悍詞<lb/>
鋒發侈哆<hi>琦</hi>蕭史徳符歟盧敖天游者道樞混溟涬語<lb/>
<pb n="KR4h0086_WYG_003-49b"/>
穽脫謑髁<hi>祐</hi>但令冠峩峩肯羨綬若若滄海等稊米黄<lb/>
金真土苴接䍦或露髪短褐不掩踝捷若矢離弦勇如<lb/>
金躍冶青雲步伊始白雪和殊寡<hi>基</hi>土膏動勾萌春情<lb/>
滿原野<hi>琦</hi>桂樹歌已成栁枝折難舎<hi>基</hi>别夢梁月墮清<lb/>
談松風洒<hi>琦</hi>蓬藋既可居安用萬間廈<hi>祐</hi>
　　和玉山見寄<lb/>
扁舟不亂白鷗羣又復移家入水雲載酒可無人問字<lb/>
揮毫故有客書裙荒涼漢室銅盤淚剥落周宣石鼔文<lb/>
<pb n="KR4h0086_WYG_003-50a"/>
猶賴顧循能慰藉江河冷落見番君<lb/>
　　　顧瑛詩曰我愛㕓居鄭有道屢辭徴幣卧松雲<lb/>
　　　年来短髪籠紗帽客至新詩寫練裙几上只留<lb/>
　　　招隠賦人前每讀送窮文清時已見文名盛日<lb/>
　　　日髙車訪隠君<lb/>
　　雪槎軒<lb/>
崑崙河源不易窮靈槎萬里待秋風載雲欲問成都卜<lb/>
持節知成博望功既犯星辰上天漢盍為霖雨佐年豐<lb/>
<pb n="KR4h0086_WYG_003-50b"/>
如何旅泊嚴陵里只掛詩囊與釣筒<lb/>
　　送李秀才鄉舉<lb/>
秋風又復度宫槐文采何人似爾佳花渚飛雲迎客棹<lb/>
栁絲繅雨映天街寳刀必淬吳歐冶天馬還生漢渥洼<lb/>
俗事紛紛令我病何時髙論寫澄懐<lb/>
　　劉宗師入覲次虞學士韻<lb/>
暫辭白醉三峯日又御青冥萬里風月帔引朝宣徳殿<lb/>
雲韶賜宴集靈宫懸知漢室龍顔主似見商巖鶴髪翁<lb/>
<pb n="KR4h0086_WYG_003-51a"/>
便使圖形在麟閣閒心只愛白雲中<lb/>
　　送僧禮五臺<lb/>
飛錫曉辭師子林五臺天逺谷岩深寳光面面金銀刹<lb/>
天樂時時鐘磬音崖土亦知成佛貴峽泉似瀉祝堯心<lb/>
北歸且向皇都住莫聴西風月夜砧<lb/>
　　次倪元鎮見寄韻<lb/>
穴牆薜荔根株懸倒架葡萄藤蔓牽非無洛下先生屋<lb/>
須得邛州録事編鴻雁天髙青不雨鶺鴒沙晚白生烟<lb/>
<pb n="KR4h0086_WYG_003-51b"/>
松雲隠居新結構何日書来解榻眠<lb/>
　　送毛彦昭歸三衢<lb/>
載雪曽過太末溪天寒砂石浄無泥碓舂白粲連灘響<lb/>
橘熟黄香壓樹低水驛燈明驚見雁蓬忩酒醒忽聞雞<lb/>
龜峯記在君歸讀異日春風聴馬蹄<lb/>
　　明月鏡<lb/>
神工鑄明鏡持進嫦娥宫嫦娥羞鑑容暮掛扶桑東浮<lb/>
雲散天風照耀九海空如何萬丈光瀉入詩仙胸談𤣥<lb/>
<pb n="KR4h0086_WYG_003-52a"/>
走銀蟾落日驚彩虹掩却星斗文孤輝天地中<lb/>
　　送人<lb/>
嵗月蹉跎秋復春輪囷癭樹不求伸斧斤何待秋零落<lb/>
多是長松百尺身<lb/>
　　游仙<lb/>
煌煌珠樹四時春樹影玲瓏月滿身理罷玉笙朝斗去<lb/>
就中誰是避秦人<lb/>
　　栁下鍛圖<lb/>
<pb n="KR4h0086_WYG_003-52b"/>
何所聞而来不妨栁下鍛何所見而去魏鼎由爾換嗟<lb/>
哉志士千古心有鎚不鍛躍冶金<lb/>
　　題小妹巻<lb/>
天寳治衰妹兄出白晝宫庭馘獰獝妹時何在不佐兄<lb/>
靚妝自衒妖嫺質後來形見知何所百鬼尊之莫敢睹<lb/>
提劍躍馬從其兄每為人家守環堵老韓饑窮夜縛船<lb/>
送之不去今幾年小妹肯從肆屏逐我亦家富黄金錢<lb/>
　　春華蝴蝶謠<lb/>
<pb n="KR4h0086_WYG_003-53a"/>
華魂迷春招不歸夢騎蝴蝶江南飛碧蕤粉香酣不起<lb/>
卧帖芳茵唾鉛水痴娥眼嬌錯驚顧解裙戯撲沾零露<lb/>
折釵搔首笑相語阿誰芳心同栩栩頽雲流光空影寒<lb/>
氷波緘恨啼闌干<lb/>
　　次韻沈存齋見寄<lb/>
八詠樓前藻思新白鷗波上最情親詩盟有喜諸君在<lb/>
情話無如野老真歴代寳歸金匱鑰重山光吐器車銀<lb/>
丁寧笠澤烟波上留取珊瑚拂釣綸<lb/>
<pb n="KR4h0086_WYG_003-53b"/>
　　六月六日初度有感<lb/>
三十六陂空似昔荷花荷葉待誰看星辰不合躔龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>
性命何嫌似䑕肝扁石處卑心不轉蓼莪纔說淚難乾<lb/>
晚来惟有牆頭月依舊清輝照鶡冠<lb/>
　　游天平題文正公祠玉山同賦<lb/>
白雲鄉裏魏公祠翼翼烝嘗奠薦時廟饗百年亡國後<lb/>
道求千古聖人知山侵鳥道盤風磴石拔鯨牙揷羽旗<lb/>
更上髙亭望吳下暮田秋實正離離<lb/>
<pb n="KR4h0086_WYG_003-54a"/>
　　　顧瑛詩曰魏公勲業垂前代百世髙風道並隆<lb/>
　　　立廟東吳見遺像出師西夏有全功山迴鳥道<lb/>
　　　千盤盡天入龍門一罅通赫赫皇元昭祀典烝<lb/>
　　　嘗亦與武侯同<lb/>
　　長孫皇后免冠圖<lb/>
貞觀聖人還紫宫按劍欲殺田舎翁翁本帝仇今作輔<lb/>
逆鱗易批難論功后聞君言心慘惻自古君明則臣直<lb/>
劍血一濺直臣頸女範先刳賤妾臆免冠再拜明主前<lb/>
<pb n="KR4h0086_WYG_003-54b"/>
隂教遂並日行天異時拭目看陵樹不以大義虧其全<lb/>
　　題謝自然像<lb/>
老韓佶屈在世間好以險語鎪神姦上仙空飛上丹闕<lb/>
政自與世不相闗奚為造言極誣詆何妨月照千江水<lb/>
龍伯珠宫深處明鶴髪蒿歸醒時喜扶植世教須老韓<lb/>
天風不礙鏘鳴鸞君不見果州南充縣香火至今盟未<lb/>
寒<lb/>
　　題張叔厚白描麻姑像<lb/>
<pb n="KR4h0086_WYG_003-55a"/>
狡獪仙人来自東海波清淺日輪紅昜遷宫裏飛霞佩<lb/>
只在鸞笙一曲中<lb/>
　　題達監司所藏柯博士秋山圖<lb/>
風光南國典籖孫筆底江山妙吐吞雲湧坐隅岩木動<lb/>
瀑飛書屋浪花翻危橋僅尺疑虹飲怪石逾拳作獸蹲<lb/>
可即田廬朝掛笏只應蘿月夜窺門林深曷致巢松鶴<lb/>
谷響如聞嘯樹猿裹飯趁墟身欲徃擔簦陟嶠手堪捫<lb/>
公廷未竟東方謔畫史恒推北苑尊老矣玉文堂上客<lb/>
<pb n="KR4h0086_WYG_003-55b"/>
悲歌一慟為招魂<lb/>
　　桐華烟為吳國良賦<lb/>
桐始華桐始華開向荆溪之水涯溪聲長繞李侯廟桐<lb/>
隂儘覆吳生家吳生家藏燒墨訣傳自李潘語非夸掃<lb/>
桐華烟三萬石鬼物守䕶無疵瑕千杵萬杵白兔臼麋<lb/>
角搗膠無夜晝製成龍香古圭璧玉剛金純石同夀奚老<lb/>
然松松化石潘癡坐井井甃裂二子知掃桐華烟生也<lb/>
與之相後先墨成飛上通明天紅雲一朶捧宫硯試之<lb/>
<pb n="KR4h0086_WYG_003-56a"/>
漆墨勞磨研吳生技成等潘李肯讓諸莆先著鞭<lb/>
　　吳克恭<lb/>
　　字寅夫毘陵人好讀書以舉子業無益於學遂力<lb/>
　　意古文其為詩體格古淡為時所稱翰林老成皆<lb/>
　　與之交多㳺雲林及余草堂因得其詩云<lb/>
　　送沙子中經歴建寧<lb/>
武夷蒼蒼春日黄山行兠子陟炎荒故人右榜多通顯<lb/>
清廟遺音獨渺茫官堠縁林穿荔子人家餉客食㯽榔<lb/>
<pb n="KR4h0086_WYG_003-56b"/>
兼之此地多書籍公退牙籖日幾行<lb/>
　　送盛煉師游浙東<lb/>
胡麻飯熟氣如雲相望東西浙水分丹室赤城故通籍<lb/>
青鸞白鶴亦同羣須識異人多道氣還尋古跡要碑文<lb/>
豈無福地相逢者髙踏雲牀寫練裙<lb/>
　　送友生<lb/>
春風顛狂復細㣲吹波蕩槳動人衣野桃葉小流鶯至<lb/>
官栁條長江鱭肥稍别未嫌頻作客相逢自識固應稀<lb/>
<pb n="KR4h0086_WYG_003-57a"/>
腐儒竊禄真何補望望滄洲白石磯<lb/>
　　城邉栁條<lb/>
城邉栁條春意動近者力至復低垂須令傍水留披拂<lb/>
不獨撩人管别離過月即看隣綺樹卜巢還許借黄鸝<lb/>
荒州物色猶如此若在御溝應更竒<lb/>
　　達兼善除祕書監未上而有侍郎之命賦詩奉送<lb/>
幾年海内龍頭客蚤負詞塲一世豪祕監稍遷為學士<lb/>
侍郎即去重儀曹到京騎從看花蕋過閣朝迴拾鳯毛<lb/>
<pb n="KR4h0086_WYG_003-57b"/>
最憶玉堂何處所青春白日見揮毫<lb/>
　　陽羡茶<lb/>
南岳髙僧開道場陽羡貢茶傳四方蛇銜事載風土記<lb/>
客寄手題春雨香故人恵泉龍虎蹙吾兄紫笱鴻雁行<lb/>
安得茅齋傍青壁松風石鼎夜聨牀<lb/>
　　柬陳漢卿郎官<lb/>
荒土城邉草樹隣荷君詩語數相親交游豈謂尋常輩<lb/>
耆舊都無四五人才比阮生誰放曠賦傳庾信最清新<lb/>
<pb n="KR4h0086_WYG_003-58a"/>
愁深江燕銜泥急偶污牀書不忍嗔<lb/>
　　過義興周將軍廟<lb/>
陽羡溪邉孝侯廟陸機文字右軍書借從名士傳家後<lb/>
誰謂將軍亡國餘蛟虎于今正狼藉鳯麟不見謾欷歔<lb/>
隂隂棟宇多松檜擬欲臨流卜隠居<lb/>
　　懐杭州李二尹<lb/>
蘭省故人何寂寞柴門細雨獨徘徊老夫老向愁邉去<lb/>
春日春從病裏来王粲空傳鄴下詠山公不復習池回<lb/>
<pb n="KR4h0086_WYG_003-58b"/>
箧中書疏愁俱積忽到思君亦屢開<lb/>
　　贈曹仲普<lb/>
學省花隂覆苑牆鶯啼曙色映蒼蒼翁今拜秩少宗伯<lb/>
樂奏春官新太常通陛起居同典禮侍臣子弟合為郎<lb/>
扁舟道别江城暮錦瑟朱絃思渺茫<lb/>
　　答陳伯將見贈兼柬陳漢卿明府<lb/>
空山一榻坐談禪野性三生似有縁結屋幾時心可遂<lb/>
垂蘿百尺手須牽神交禹穴空青外情在匡廬太白前<lb/>
<pb n="KR4h0086_WYG_003-59a"/>
寄語江邉種桃者白頭相候看花年<lb/>
　　問郭君錫病<lb/>
向宿丹陽舊草堂映人嘉樹憶相將階前蕙葉幾多碧<lb/>
江上栁條無數長不擬得書成卧病遙知裹藥自聞香<lb/>
来時許我青松障莫遣雲山墮渺茫<lb/>
　　題張氏溪圖<lb/>
金壇縣東風日凄中有白鶴之長溪羽族相悲故巢失<lb/>
名字尚許幽人棲倘同芝房歌赤鴈還學草堂隣碧雞<lb/>
<pb n="KR4h0086_WYG_003-59b"/>
數日清秋期一到滄洲畫壁有丹梯<lb/>
　　臘月二日茅君煉丹之日是日丹光隨處發見<lb/>
臘月已至乃如春林下丹光復有神學道因尋許長史<lb/>
焚香還謁魏夫人黄精在磵秋来喫玉刻開函老去親<lb/>
流水長松堪坐憩儻開書甕識前身<lb/>
　　許御史示長公左丞貢院唱和詩<lb/>
千官寂寂漏聲遲春滿宫壺雨露低賜燭漸聞簾底給<lb/>
奏名還許殿前題由来騕褭驊騮並自是蘭苕翡翠棲<lb/>
<pb n="KR4h0086_WYG_003-60a"/>
擬踏浮槎渡河漢却從北斗望西奎<lb/>
　　恵山泉<lb/>
九龍之峯秀蜿蜒玉漿迸出為寒泉来歸石井僧分汲<lb/>
流入草堂吾獨憐暗滴洞中雲細細冷穿池上月娟娟<lb/>
好乞茶經與水記俟予嵗晚奉周旋<lb/>
　　送達天山應奉北上<lb/>
國中太史浙河游碧樹風生紫綺裘蜀郡奉祠揚子老<lb/>
漢廷召對賈生優金盤芍藥還相詠翠籠櫻桃亦易求<lb/>
<pb n="KR4h0086_WYG_003-60b"/>
幸得草堂同晚飯少陪髙論借遲留<lb/>
　　懐陳漢卿從事<lb/>
兩浙故人蹤跡疎汾水牛郎能遺書青鏡時時傷徃事<lb/>
素絲日日看新梳簾穿迸樹攅雲氣扇接飛花下雨餘<lb/>
爾亦官居古道院一春情思竟何如<lb/>
　　送趙志安之南康<lb/>
西有白鶴東青牛老夫甚欲匡廬游百花春明錦繡谷<lb/>
二月水深麟鳯洲予生晚識中執法子去早封萬户侯<lb/>
<pb n="KR4h0086_WYG_003-61a"/>
倘因衿珮来如雨仍及此時還自修<lb/>
　　用廣智禪師語意寄題仲潛上人南昌凝翠樓居<lb/>
智公族近院西東憶昨樓居在眼中隠隠来龍過百里<lb/>
團團凝翠歛諸空神交李白九江上指㸃廬山五老翁<lb/>
秀色待餐何日可倚闌不獨興無窮<lb/>
　　道傍古墳<lb/>
孤墳兩松樹風起秋隂暮月出沙草黄野烟白於霧斯<lb/>
人盖棺定長夜無由寤浮生竞何為陡覺傷馳騖二氣<lb/>
<pb n="KR4h0086_WYG_003-61b"/>
積慘悽山川莽迴互何不學神仙翰飛飲朝露悲哉茂<lb/>
陵骨曽為學仙誤<lb/>
　　元日試筆<lb/>
園風上日至盆蕙氣何清明看雪晴處還當春草生流<lb/>
光泛椒醑衰鬢颯華纓懐哉金石友浩蕩寄髙情<lb/>
昔時蘧伯玉五十始知非余今四十九懐賢寧再違匪<lb/>
圖慎寡過修名良可希雅道日以㣲何以寫琴徽<lb/>
　　賦翟志道家三琴翟年五十九以青陽縣令引年<lb/>
<pb n="KR4h0086_WYG_003-62a"/>
　　盖髙士也<lb/>
翟公家三琴粲粲金玉徽觀其記中語熟讀令人唏玉<lb/>
徽落將家蹴踏當牀闈齟齬蛇蚹紋手澤自淮淝金徽<lb/>
差小者王生舊所遺生居湖山居襜襜者深衣憶别三<lb/>
十年老大減腰圍又有墓中者才徳婉而㣲其初来薛<lb/>
氏斵者識雷威薛亦亂離得最後歸林扉公云皆我友<lb/>
愛比玉與璣昔公為縣令寧棄笏與緋胡此獨不釋謂<lb/>
是古音希我甞聴公彈空齋坐忘飢松風度落雪竹日<lb/>
<pb n="KR4h0086_WYG_003-62b"/>
流清霏或時作龍吟華玉吼朝曦或時嶺猿叫夜磵空<lb/>
霜飛或時呈瀏亮露鶴鳴江磯髙情寄絶代妙在神氣<lb/>
機感深動惻惻望洋見頎頎浮雲琵琶筝俗耳溷是非<lb/>
藉此羅酒肉識者恒諷譏倘生盜跖粟寧死首陽薇周<lb/>
公不可作孔子將安歸猗猗林下蘭庶草聨芳菲春天<lb/>
不得佩嵗晚還噍嘰請公操此曲古道資憑依公坐黙<lb/>
不應面牆看蛜蝛<lb/>
　　題白雲忩<lb/>
<pb n="KR4h0086_WYG_003-63a"/>
白雲本無心乃生忩牖間崇朝寄所託日晏澹忘還並<lb/>
秀緑蘿雨餘潤紫芝田悠悠將無同翳翳還自然欲得<lb/>
此中趣惟觀天際山獨想陶𢎞景令人心意閒<lb/>
　　倚雲樓為至上人賦<lb/>
至公好樓居掲以倚雲名雲虚不可倚直欲觀峥嶸歘<lb/>
爾山中起油然石上生濕衣沾弱絮過角弄輕英最覺<lb/>
凌霄迥還看映日明逶迤成故事憑藉足髙情懐哉虞<lb/>
太史題詩為刻楹<lb/>
<pb n="KR4h0086_WYG_003-63b"/>
　　見山亭為洞神宫主江濟川賦<lb/>
本是江縂宅晚為老氏宫軒豁此亭子樂哉同姓翁盤<lb/>
礴青溪上睥睨白門東雲林肅仙氣道徳揚清風見山<lb/>
便自好何必居山中悠然今古意此事將無同<lb/>
　　納交行<lb/>
古人已寂寞古道復久荒汲井引寒泉仰見明月光纎<lb/>
纎映素手轆轤轉銀牀願言持其盈得奉君子甞味清<lb/>
見髙潔皎皎滿中腸豈無盈尊酒合歡會蘭堂醉即捐<lb/>
<pb n="KR4h0086_WYG_003-64a"/>
禮法亂性恐不祥汪汪此中誼悠悠深且長君當領吾<lb/>
誠報以伐木章<lb/>
　　題倪幼恱西郊草堂<lb/>
因憶浣花杜陵老使我不樂懷成都張儀城外雪山立<lb/>
玉女井邉春露濡邵菴先生家本蜀恱也草堂宜有圖<lb/>
圖成奉公以為樂藉此名世何所無想公堂前風日腴<lb/>
野梅官栁一株株縣官来問禮數熟閣老出㳺孫子扶<lb/>
圖書琴瑟在左右游意澹蕩天為徒新書兼見公手蹟<lb/>
<pb n="KR4h0086_WYG_003-64b"/>
讀者愛比驪龍珠公在西郊草堂裏神交自是才情美<lb/>
江水娛人秋日暉雅音蕭條公老矣<lb/>
　　祕書行送達祕監<lb/>
天下學士聚鴻都老氏藏室仙為徒漢有石渠更天禄<lb/>
貞觀人才顔與虞故事星躔木天壯東壁神光如寳珠<lb/>
閣前芝草列五色慶雲湛露垂金鋪三皇五帝在時事<lb/>
蓬莱道家之所無近者委蛇行祕書蜀人邵菴目力枯<lb/>
迄今一代論著作先生合上明光趨二十龍頭還最貴<lb/>
<pb n="KR4h0086_WYG_003-65a"/>
三十豸冠名不孤敡歴中外復多載使預朝政恐所須<lb/>
竊當留中贊帝謨奏列學者陳區區送酒汎承光禄寺<lb/>
進食何止步兵厨還思晝夜延青瑣莫問君王乞鑑湖<lb/>
　　送牛彦伊湖南憲副<lb/>
數嵗情親託隣里飲酒自放寧拘禮城中故舊四五人<lb/>
與子不識何為喜前者較藝列春官今者薦名登御史<lb/>
蒹葭蒼蒼白露盈鳯皇飄飄赤霄起衡山諸峯雲氣髙<lb/>
上有朱鳥飛嗷嗷洞庭揚波瀟湘接送子百丈江中艘<lb/>
<pb n="KR4h0086_WYG_003-65b"/>
芙蓉此時開滿目繡衣握節巡江臯荆潭倡和得從事<lb/>
長江幕府待俊髦豈無他人我獨勞勤職不懈㑹見天<lb/>
書褒<lb/>
　　送曹徳昭入掾中臺<lb/>
孟秋髙飇蕩焱熱太白當頭映佳月天地始肅禾乃登<lb/>
長歌送君思激烈青驄馬肥青芻秣公子為郎亦材傑<lb/>
臺端象賢重耳目天邉北斗司喉舌大夫抗禮丞相前<lb/>
掾曹執法俱才賢棲烏在庭栢樹古元氣旁礴雲蒼然<lb/>
<pb n="KR4h0086_WYG_003-66a"/>
魯公葛藟方綿綿金鐘玉磬兩在縣快哉此行視京秩<lb/>
清廟之瑟朱絲絃故人濩落江海邉為君一誦秋水篇<lb/>
請君直上窮河源<lb/>
　　送牛彦伊之金陵兼柬曹徳昭御史<lb/>
苦憶茅山陶隠居此行白下子何如未須名士收通刺<lb/>
還有髙僧留讀書五月蘭苕棲翡翠千年桂樹傍蟾蜍<lb/>
紫簫聲徹臺山鳯綵筆香生墨沼魚昨喜故人来舊隠<lb/>
始聞御史拜新除深期古道酬家業東魯文貞諡不虚<lb/>
<pb n="KR4h0086_WYG_003-66b"/>
　　送張中丞之官翰林<lb/>
中丞獻納道如何内相絲綸寵莫過槐閣地聨文石陛<lb/>
杏園春滿曲江波隂隂雨露涵青瑣箇箇星辰濕絳河<lb/>
花蕋隔簾宫漏近栁條當户曉鶯多中官送酒青絲絡<lb/>
上苑乗驄白玉珂豈獨寸心圖補報要須元首及賡歌<lb/>
太常禮樂還相問閣老才名迥不磨通國此時同悵望<lb/>
憶公何處最委蛇鼇峯巨石森蓬島香殿㣲風拂御羅<lb/>
延祐得賢俱第一野人白首卧林阿<lb/>
<pb n="KR4h0086_WYG_003-67a"/>
　　送友人歸宛陵<lb/>
不道歸期落秋暮雙溪流水木𤓰紅相過李白題詩處<lb/>
莫看山濤啟事中<lb/>
　　題張氏野緑堂<lb/>
記得東隣移樹時草堂前後插藩籬花英藥蔓渾閒事<lb/>
最愛風生青桂枝<lb/>
　　次韻虞内翰寄元鎮<lb/>
呼吸朝陽煉日精菖蒲花氣緑熒熒幾時銀海浮雲盡<lb/>
<pb n="KR4h0086_WYG_003-67b"/>
蜀客相過李士寧<lb/>
　　春日<lb/>
映日含風白苧衣香飄晴雪弄春暉故人騎馬不相識<lb/>
蛺蝶自来衣上飛<lb/>
　　偶成<lb/>
船落黄泥與白沙春光都在棠梨花蜜蜂相喧作何語<lb/>
日晚松隂報午衙<lb/>
　　横塘曲<lb/>
<pb n="KR4h0086_WYG_003-68a"/>
妾家住横塘緑水映垂楊五月南風起荷花似藕香<lb/>
　　唐宫詠<lb/>
鬭草賭珠襦穿花提玉壺東頭老供奉好似執金吾<lb/>
　　蝶<lb/>
失意穿羅袖縁情戀繡牀妬遺衣上粉狂覔酒邉香<lb/>
　　送龍翔俊用章住吳白馬寺<lb/>
白馬吳中寺袈裟建業船黄花季秋月錦樹大江烟洗<lb/>
鉢畨僧飯䭾經漢帝年何時虎丘石共論永明禪<lb/>
<pb n="KR4h0086_WYG_003-68b"/>
　　送鄉人錢明之赴閩閫掾<lb/>
仗節開閩閫分曹傍省闈用人那有外觀海更無涯白<lb/>
露收柑子南風食荔枝未須頻會面多寄府中詩<lb/>
　　春風<lb/>
飄颻汎綺陌迴薄滿彤闈拂草光仍緑吹花力豈㣲細<lb/>
聲行寳瑟佳氣襲羅衣萬有那堪補一無何所歸<lb/>
　　送卓御史移西臺<lb/>
漢節楚江東堂堂御史公秦山指太白宛馬驟青驄光<lb/>
<pb n="KR4h0086_WYG_003-69a"/>
映長安月涼生建業風冥鴻有髙羽多在栢臺中<lb/>
　　陶巨川歸養<lb/>
雁過秋霜落滿衣數聲相近白雲飛寄書莫送潯陽鮓<lb/>
采石江頭魚最肥<lb/>
　　寄石民瞻<lb/>
磵泉堂上白鬚翁苦憶雲山杖屨同秋到黄花無幾日<lb/>
人生只合酒盃中<lb/>
　　寄曹徳昭御史<lb/>
<pb n="KR4h0086_WYG_003-69b"/>
昔子驅車徃河甸河水迢迢不相見侍御驄馬昔揚鑣<lb/>
郎君今年復為掾昨冬苦寒不可當子乃衰絰請太常<lb/>
禮官封諡有褒卹賜碑撰刻皆文章名駒翩翩日千里<lb/>
自是驊騮與騄駬范滂攬轡望澄清愛爾傳家尤繼美<lb/>
我宗門户真凄涼四十五十年相將數竒命薄多轗軻<lb/>
但恐失所纏風霜馮唐已老何由起鬷蔑不言幾失子<lb/>
雄飛雌伏何足論目斷秋江送雙鯉<lb/>
　　二月十九日登大茅峯夜宿元符宗壇因呈集虚<lb/>
<pb n="KR4h0086_WYG_003-70a"/>
　　真人并閒逺潘尊師<lb/>
大茅峯棲雲絶頂祠宫石壇秋日冷杖藜蕭條一老翁<lb/>
仲冬焚香謁司命石間流水俯潺湲妙意所得何能言<lb/>
昔聞兹山直通蜀避世何必求桃源清晨躋攀歴深窈<lb/>
下視諸宫樓觀小亂葉打頭風倒吹是日苦寒絶飛鳥<lb/>
三君弟子老奉祠清浄寡欲真吾師清酒緑液半凝脂<lb/>
慰我逺来還渇飢閒逺先生更竒古壁間示我虞翁詩<lb/>
詩中愛道李太白結巢雲松復此客九江秀色雖可餐<lb/>
<pb n="KR4h0086_WYG_003-70b"/>
髙隠何如煉精魄吾聞兹山到處有神仙楊許遺書倘<lb/>
可傳泥丸絳宫朝内景玉經𤣥文咏至言如此亦足昌<lb/>
吾年<lb/>
　　早行<lb/>
薄雲斂徂暑隂火鍊金精瞻彼河漢白林園風亦清肅<lb/>
肅郊雁翔嘒嘒山蜩鳴吹笳者誰子三五栁邉城城門<lb/>
一何髙岐路百從衡諒無楊朱泣悠然白首情<lb/>
　　惡木<lb/>
<pb n="KR4h0086_WYG_003-71a"/>
中園有惡木蜂蠆何其稠蛇蠍相同類大小僅不侔生<lb/>
性豈如斯好惡非良謀古人善比况蝴蝶夢莊周<lb/>
　　蓮葉何田田<lb/>
蓮葉何田田田田生緑波明朝大如盖風吹將奈何<lb/>
　　草生盤石上<lb/>
草生盤石上根深石不露水流盤石間風吹下山去<lb/>
草生盤石上似許行人坐水流盤石間不許行人過<lb/>
　　古意<lb/>
<pb n="KR4h0086_WYG_003-71b"/>
皎皎機上素脉脉閨中情砧杵何曽識𤣥黄遺染名裁<lb/>
縫為君衣妾意自分明不受青蠅汙還飄積雪輕舊歡<lb/>
團扇合新歡蘭蕙清非惟抱美質亦復含素誠如何梁<lb/>
武帝子夜換歌聲<lb/>
　　谷口歌采榮<lb/>
谷口歌采榮松間吹玉笙如無此時興何處有髙情唐<lb/>
虞讓天下巢許擅其名哀哉和氏璞獻者楚王城<lb/>
　　草生可攬結<lb/>
<pb n="KR4h0086_WYG_003-72a"/>
草生可攬結衣敝香不滅風吹古别離換我青青髪去<lb/>
年徃燕趙今年来吳越各自有情人鸞膏化為血<lb/>
　　題玉山所藏淵明歸来圖後<lb/>
陶令昔去官當世豈知賢杖藜柴桑里汎舟即斜川春<lb/>
風五栁隂秋日秫盈田嵗釀杯中物佳辰奉賔筵觴来<lb/>
各有趣斟酌罄交歡為生豈易老藉此一欣然咄哉羲<lb/>
皇人既逺身名全<lb/>
　　蛛網上落花<lb/>
<pb n="KR4h0086_WYG_003-72b"/>
飛花墮蛛網點綴映臨池縈空以搖曳相值竟相持不<lb/>
成羅綺織翻為紅素悲迥看舊時樹傷滯腹中絲<lb/>
　　送湯生茂才歸宛陵<lb/>
春舟度鶴觜晨鼔發龍灣軟語勞相接幽期任獨還風<lb/>
清建業渚雲白敬亭山自有府公薦慚無遊子顔<lb/>
　　春夏承湖南僉憲完顔子中問訊敬用酬上<lb/>
有客湖南去聞公憲節新坐霑梅子雨憶别栁條春衡<lb/>
岳瞻朱鳥湘江咏緑蘋升車訪遺逸問俗願清淳<lb/>
<pb n="KR4h0086_WYG_003-73a"/>
　　賦少尹納延元臣為東平郡王之諸孫求詩<lb/>
聖厯開文運王章定武功大人推部落開府冠山東日<lb/>
月旂常異河山帶礪同諸孫傳赤舄小雅播彤弓一命<lb/>
起居注載趨長樂宫掖庭官濟濟淮浙賦中中竊忌徴<lb/>
求急方来福禄同翺翔鸞鳯日逆順馬牛風帝力生成<lb/>
大人心灌溉公共圖歌政理多稼答年豐<lb/>
　　奉同楊亷夫賦簡杜原夫達兼善<lb/>
徴君舊住臨江宅髙世早排閶闔雲太史誰修名士傳<lb/>
<pb n="KR4h0086_WYG_003-73b"/>
隠居今注武夷君相逢之處歌九曲小篆以来書八分<lb/>
勒取山經載名刻清時白首重髙文<lb/>
　　送黄祕書歸金華<hi>作於張貞居靈石塢</hi>
祕書古罍洗金玉間追琢寘之宗廟間乃復敦素樸科<lb/>
詔昔求賢明經以為學君雖第三甲文氣已磅礴鳯毛<lb/>
聨五色麟定峙一角于時日正中青冥翔寥廓迄今半<lb/>
臺省徃者俱館閣枚數盡英雄隠顯闗述作偉哉尚書<lb/>
宋繼起秋天鶚一魁四海望旋復凄夜壑盛衰互絶續<lb/>
<pb n="KR4h0086_WYG_003-74a"/>
天意豈厚薄吾子幸老翁掛冠彌矍鑠安居大江左杖<lb/>
藜名山郭清言窮理窟私淑仰先覺况及大夫公生世<lb/>
縻好爵述徳紀豐碑山木工則度宛宛白下虹剡剡翠<lb/>
螭襮無雙江左姿豫章元祐脚清標溢素羽皦若離羣<lb/>
鶴翕然萬里思芝草焉用啄不食固不飢風清九臯樂<lb/>
回首漢廷偃倒行竟前卻疏廣非甚賢知止自寛綽僕<lb/>
也畎畝中謳歌以耕鑿聞名三十載交誼欣所託鵬鷃<lb/>
各棲飛萍蓬殊依泊天寒望古栢孤翠幾巉錯深期帝<lb/>
<pb n="KR4h0086_WYG_003-74b"/>
子渚仿像洞庭樂餘音今在無大雅其寂寞緬懐虞閣<lb/>
老安問頗悠邈空花結翳業不刮金箆膜滄江落日逺<lb/>
一葦中流弱外史論文章譚君口諤諤語我盍賦詩持<lb/>
贈勒有恪君家金華隣冉冉仙意昨神光運草木白石<lb/>
俱起躍攤書日間帙洗盞松下酌生榮畢志願俯仰何<lb/>
愧怍六經聖道㣲沿流到伊洛其文有藴奥其義則博<lb/>
約後生待来兹前輩已零落徃徃輕師說授受工剽掠<lb/>
虚辭相矜誇體認迷執捉君歸善自謀何以同矩矱詩<lb/>
<pb n="KR4h0086_WYG_003-75a"/>
教本人心煩君曉粗畧<lb/>
　　東城行<lb/>
東城俯春流余昔釣游地憶甞拈落蕋相偎倚桃樹葉<lb/>
底避游絲叢深納飛絮同時四五輩被服俱美麗千金<lb/>
各有攜日暮恣游戯但道長如此焉知老將至昨日尋<lb/>
舊游光景徒自媚日肆江海蹤漂零復誰記非無桃與<lb/>
李寂寞千萬億<lb/>
　　南林翟志道以著書辭青陽縣尹作詩貽之<lb/>
<pb n="KR4h0086_WYG_003-75b"/>
束帶謝㕔事抱琴歸柴荆時雨適然霽田中逢耦耕繞<lb/>
舎桑麻交境與心跡并皤然六十叟始得佚吾生適意<lb/>
杯酒間天地同其情懐賢不可見掇以秋菊英嗟哉陶<lb/>
縣令卓彼身後名<lb/>
　　䇿馬出郭門<lb/>
策馬出郭門仗劒歌載馳河水北洋洋太行東巍巍風<lb/>
吹白日暝死者横路岐傳聞多殺傷悲愴神魂飛四方<lb/>
丈夫志手握千金資直前且不顧詎以禍福移人生貴<lb/>
<pb n="KR4h0086_WYG_003-76a"/>
同類非獨哀流離迫此苦寒節悠悠僕夫飢下馬知馬<lb/>
勞上馬憂馬遲雖不通馬語情事諒庶幾落日古戰塲<lb/>
徃徃令人悲豈意霄壤間我行今踐斯<lb/>
　　題元暉山水<lb/>
江上江雲漠漠寒有時帶雨過層巒只愁海岳菴前路<lb/>
水沒黄沙鴨嘴灘<lb/>
　　丈人行<lb/>
城門有丈人種𤓰緑盈園𤓰熟許隣吃偷之竟不言嵗<lb/>
<pb n="KR4h0086_WYG_003-76b"/>
久多感激相祈𤓰蔓繁雖有困窮去抱𤓰𤓰不寃近者<lb/>
天稍旱羣兒走塞門請為救𤓰活不憂井水渾深知丈<lb/>
人徳豈感使君恩忠信茍不渝風俗誠所敦嗟嗟復嗟<lb/>
嗟敢為鄙夫論<lb/>
　　寄陳仲衆供奉<lb/>
騎馬都下歸放船湖中賞恩沾翰林制樂奏鳯池響十<lb/>
年雨露間一日青冥上虞陳本同姓詞源浩沆漭他山<lb/>
翠琰刻别殿黄金榜諸公誦合作觀者必抵掌昨聞已<lb/>
<pb n="KR4h0086_WYG_003-77a"/>
超然近見益髙爽宜乎盛名下傳寫日以廣漢史奏徳<lb/>
星君家太丘長餘音撫廟瑟致禮張賢網吾衰竟五十<lb/>
所去輒尋丈雲瀑代春絃女蘿為夕幌誓掛牛角書妻<lb/>
子鹿門徃薄忝君子交幽期起遐想<lb/>
　　陳方<lb/>
　　字子貞<lb/>
　　題野秀堂與項可立同賦<lb/>
沃壤畇畇阡陌齊長林深處結幽棲草生夜雨江湖濶<lb/>
<pb n="KR4h0086_WYG_003-77b"/>
花發春雲鳥雀低芹葉已髙𤓰滿地蓴芽欲老芋成畦<lb/>
疎簾細簟宜清晝物物煩公取次題<lb/>
　　　附項可立詩二首<lb/>
　　　霞際浮玉青霏霏吳中景物天下稀三江入海<lb/>
　　　作秋浪五湖滿地搖夕暉孤鶴忽與白鷗起神<lb/>
　　　龍或挾赤鯉飛匡牀抱膝但長嘯丈夫安得為<lb/>
　　　輕肥<lb/>
　　　築室湖灣種花栁掃雲岩阿坐薜蘿曉雨紅披<lb/>
<pb n="KR4h0086_WYG_003-78a"/>
　　　黄鳥路春風緑漾白鷗波招隠誰看大山賦叩<lb/>
　　　舷自作小海歌莫收俗物掛眼底由来勝事吳<lb/>
　　　中多<lb/>
　　送趙虚一還金陵<lb/>
中興天子潛龍地頃詔先生去祝釐舊坐風亭留御榻<lb/>
新題金榜出髙榱月明仙仗朱旛動雨暗江靈鐡騎馳<lb/>
手種青松聞有實康强却過種松時<lb/>
　　題宣和所製赤駒圖<lb/>
<pb n="KR4h0086_WYG_003-78b"/>
房星委地生神骨衆馬不得相儔匹千里風輕白玉蹄<lb/>
平淵春浴丹砂質自從長養入天閑振鬛常陪乗輿出<lb/>
未知赴敵見戈矛所慣承恩聞警蹕嘶當落日近尊嚴<lb/>
氣抹長林動蕭瑟不慙芻豆飽㣲軀尚覬朝家三品秩<lb/>
宣和殿裏圖書暇親見圉人事爬櫛當時青海九萬餘<lb/>
未有一匹當宸筆臨軒睥睨迥出羣落紙須臾歘奔逸<lb/>
内侍傳宣賜近臣再拜奎光欲騰室秋深沙苑多蒺蔾<lb/>
夜半河南吹觱篥已詔民間置牧地如此龍媒敢輕失<lb/>
<pb n="KR4h0086_WYG_003-79a"/>
青城道上塵眯人六宫粉黛無精神此時此馬<hi>闕</hi>
　　　　　不能追隨天子向南去哀哉委骨俱蒙塵<lb/>
　　送蕭天祥為蕭山縣學官<lb/>
儒官已在羣僚底南士尤嗟一介㣲目送青冥何漠漠<lb/>
手循華髪尚依依匡衡未老頥堪解阮籍多窮淚可揮<lb/>
雁塔近從秋草沒鴞林逺傍暮桑飛人皆雞口喧争利<lb/>
子獨鼇頭坐失機寂寞宫牆悲傳舎荒蕪禮樂見深衣<lb/>
諸生載酒同題句賢宰鳴琴共按徽緑樹雲回神禹下<lb/>
<pb n="KR4h0086_WYG_003-79b"/>
白蘋風起孝娥歸門當越嶺春横郭地接江潮夜撼扉<lb/>
定與王郎招爽氣復陪賀監倚斜暉登臨幾轉怱怱過<lb/>
勝絶寧教草草違端欲早收榱與桷祗愁空老故山薇<lb/>
　　華彦清登常州𤣥妙閣有詩因同韻<lb/>
地接三吳口人操衆楚音樹迷晴漠漠花亂夕森森碧<lb/>
是當時血春非徃日心翻思當矢石猶暇惜冠簮丞相<lb/>
戈如雪將軍志比金倉皇驚破竹踴躍念披襟壞堞仍<lb/>
存舊髙標獨峙今星河垂綺户雲霧出琪林鳥去蒼茫<lb/>
<pb n="KR4h0086_WYG_003-80a"/>
濶帆歸迤邐深諸天欣共賞勝地肅同臨突兀雄連棟<lb/>
依㣲隔逺岑紫霄停廣樂白日閟層隂倒影何多美空<lb/>
歌試一吟悠悠江海興冉冉市塵侵<lb/>
　　題割股孝女巻<lb/>
蜂蠆螫我手壯士須動色如何割股女引刀不愛惜見<lb/>
父不見肉視股如視石眼前秦越人區區較肥瘠<lb/>
　　呈王本齋尚書<lb/>
聖主光先業王春再至元贊襄符妙算擇選副深論衆<lb/>
<pb n="KR4h0086_WYG_003-80b"/>
悉推耆徳三曽鎮大藩虎珠秋月避鳥幟海雲翻藉藉<lb/>
番禺頌明明造化恩清標非栢府髙秩是薇垣煮海民<lb/>
為食經營古所敦江淮邦足賦浩汗利之源弊政思張<lb/>
弛長材畀輊軒光芒分八座精采送孤鶱鼎重千鈞小<lb/>
膠清萬丈渾龍文頒御服馬湩錫壺尊香散知心醉春<lb/>
回到骨温氷霜愁左去風雨命前奔竈竈連雲起船船<lb/>
附蟻屯絶知忘夙夜何暇覔饔飱昔也東西浙歡然逺<lb/>
近言市無憂折閱人不困牢盆公日唯扃户方時亦在<lb/>
<pb n="KR4h0086_WYG_003-81a"/>
門從容甞接語歎息每銷魂短褐形如鬼傳餐首欲髠<lb/>
潮乾晴沫白日淡暮烟昬卒戍春鳴柝人家月照樊鹵<lb/>
成俱井井地限各村村碧海浮天際黄茅暗竹根緬思<lb/>
多彷彿已閱十寒暄識量今逾老聲華晚更尊謬知慚<lb/>
骩骳甚欲寫璵璠形弔徒蕭瑟心馳正鬱煩仙花團雪<lb/>
浄江草亂雲繁早晚招魚艇丘墟問故園摳衣瞻管仲<lb/>
掃榻寄陳蕃袍笏仍圖畫山林數記存此時鷗與鷺隨<lb/>
意樂乾坤<lb/>
<pb n="KR4h0086_WYG_003-81b"/>
　　清閟閣詩二首<lb/>
門前灌木春啼鳥屋畔長松夜宿雲剪得蒲苗青似髪<lb/>
燒殘香篆白成文偶同杜老唯耽句遂學顔淵不茹葷<lb/>
境勝固應天所惜品題蕭洒最憐君<lb/>
湘簾半捲雲當户野鶴一聲風滿林纔立簟紋波細細<lb/>
乂疑牆影雪隂隂竹搖棐几常開帙花落藜牀獨抱琴<lb/>
不謂世間仍得此恍然飛屩駐仙岑<lb/>
　　新正獨坐<lb/>
<pb n="KR4h0086_WYG_003-82a"/>
栁葉參差蘭葉長西隣春酒鬱金香吾生不飲唯搔首<lb/>
此物多情故惱腸髪已鏡添新嵗白書仍筆㸃舊時黄<lb/>
向人節序年年異来徃猶煩禮數忙<lb/>
　　元日後雪<lb/>
年前春色惱梅花年後春寒妬栁芽半夜人間成玉宇<lb/>
朝元殿裏散天葩風生碧海雲無際日射藍田璧有瑕<lb/>
明發扁舟西郭去一溪新水漲晴沙<lb/>
　　送蔡霞外<lb/>
<pb n="KR4h0086_WYG_003-82b"/>
不見道人今四載疎狂猶似舊時多自言曽到神仙宅<lb/>
公亦須吟離别歌澗草隂隂披紫藟山花細細落青蘿<lb/>
只愁骨相無清氣赤水𤣥珠奈爾何<lb/>
　　寄開元和尚<lb/>
娑羅室内早春初經巻香花禮佛餘終日更談言外法<lb/>
十年不寄蜀中書夜深雪殿當空白月落風樓近竹虚<lb/>
若得為吾留一偈韋郎詩句豈容疎<lb/>
　　元宵留無錫有感<lb/>
<pb n="KR4h0086_WYG_003-83a"/>
曽聞故老說前朝今在殊方度此宵月殿不催春賜酒<lb/>
風檐空憶夜吹簫已無花影如雲起那有香塵作霧飄<lb/>
滿眼疎狂何所去青松接屋自蕭條<lb/>
　　贈茅山吕洞陽兼寄郎孤岩<lb/>
前代將軍五世孫華陽洞裏事茅君白虹夜隠蒼精劒<lb/>
紫殿晨書碧落文花滿石壇長不掃术生仙壤獨能分<lb/>
尊君若見郎髙士為說山靈愛白雲<lb/>
　　送王季野省父簡孫子翼處士<lb/>
<pb n="KR4h0086_WYG_003-83b"/>
吾廬歴歴楚江邉子渡江時暫泊船須問垣牆仍好在<lb/>
莫教風雨轉凄然夢成蝴蝶隨春去愁斷麒麟並塚眠<lb/>
若見孫登還一笑餘聲散入薜蘿烟<lb/>
　　送覺上人謁龍翔録寄子異<lb/>
偶聞吳下鄭居士手把新詩就我吟紙上姓名無俗氣<lb/>
篇中律吕有遺音鮫人淚落金盤冷木客歌傳石磴隂<lb/>
謄寫已堪驚老眼龍翔一宿會知心<lb/>
　　王季野由鎮江赴揚州省覲父尚書賦此以送<lb/>
<pb n="KR4h0086_WYG_003-84a"/>
楚楚斑衣照暮春蒲帆帶雨出西津樹迷𤓰步青如薺<lb/>
江漾蕪城白似銀久謂尚書安寢少不勝天子寵榮新<lb/>
暫時定省加懽懌枉使吹簫送客頻<lb/>
　　奉白雲鄉兄<lb/>
天寒客裏輕相别花落孤村喜獨来贈扇豈堪承故意<lb/>
徴詩徒使愧非才汀洲日逺參差樹門巷隂生宛轉苔<lb/>
玉珮珊珊天未曉只聞長嘯一聲回<lb/>
　　寄王仲叔<lb/>
<pb n="KR4h0086_WYG_003-84b"/>
陌上誰家子行春並騎来揮鞭不相問回首復疑猜二<lb/>
月初消雪東風尚落梅更尋禪寂地石上翫蒼苔<lb/>
　<lb/>
　<lb/>
　<lb/>
　<lb/>
　<lb/>
　草堂雅集卷三<lb/>
</p>
<p>
</p>
  </div>
</body>
</text>
</TEI>
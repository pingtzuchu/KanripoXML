<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅堂巻七</head> <lb/>
    <p>
<pb n="KR4h0086_WYG_007-1a"/>
欽定四庫全書<lb/>
　草堂雅堂巻七<lb/>
　　　　　　　　　　　　　元　顧瑛　編<lb/>
　　鄭東<lb/>
　　字季明温州之平陽人幼酷嗜書明春秋後生學<lb/>
　　徒為舉子業者一經指授皆就繩墨作文為詩㫖<lb/>
　　趣髙逺别有文集行於時今所載者特與予家題<lb/>
　　品者耳<lb/>
<pb n="KR4h0086_WYG_007-1b"/>
　　題宋髙宗畫扇頭自題云萬木雲深隱連山雨未<lb/>
　　開<lb/>
多時海上日光催猶道千山雨未開總被浮雲能障斷<lb/>
龍沙不見翠華囘<lb/>
　　題葛仙翁移家圖<lb/>
多事移家向道塗定從何處覓深居無人占得神仙氣<lb/>
乞取青牛背上書<lb/>
　　題江貫道平逺圖<lb/>
<pb n="KR4h0086_WYG_007-2a"/>
飛烏欲沒暮烟稠落落人家竹樹秋絶似南徐城上望<lb/>
蒼茫野色入揚州<lb/>
　　題張戡瘦馬圖<lb/>
北風蕭蕭沙草黄天寒馬瘦骨如墻渾家兒女雕鞍上<lb/>
日日隂山射白狼<lb/>
　　題士宣杏花雙喜<lb/>
移時山鳥鬭芳叢深院佳人晝睡濃起立階頭驚碧草<lb/>
不縁風雨落春紅<lb/>
<pb n="KR4h0086_WYG_007-2b"/>
　　題李唐牧牛圖<lb/>
羡殺田翁不出村牛羣坡上散如雲買牛何日同渠牧<lb/>
短笛時吹向樹根<lb/>
　　懐舊<lb/>
滄江樓上酒初醒起視林花落曉星三月到京春雪霽<lb/>
太行山色馬前青<lb/>
　　送郭彥昭北游<lb/>
白面郎君好逺游却從遼海上幽州十日南風行萬里<lb/>
<pb n="KR4h0086_WYG_007-3a"/>
牽牛夜夜在檣頭<lb/>
天妃祠前潮已生踏歌搥鼓送郎行黒水洋頭好風色<lb/>
數過莱州五日程<lb/>
莫聽謳歌倚柁樓令人愁怨憶南州一片姑蘇城上月<lb/>
送郎直過界河頭<lb/>
　　寄郭熙仲兼簡郭彥昭<lb/>
翼也東吴彥孤標玉樹柯政須愁飲少且莫倚才多曉<lb/>
日開青嶂秋風連白波無人相問訊小阮近如何<lb/>
<pb n="KR4h0086_WYG_007-3b"/>
　　題報本寺<lb/>
迢逓珠林滄海邉参差緑水石渠連燈燃方丈開猊座<lb/>
屏擁罘罳䕶法筵天女時来花亂下龍君欲至風泠然<lb/>
金相夜凉遥共禮月華長照寳階前<lb/>
　　送何謙亨歸撫州<lb/>
二月離家作候吏長江行船興有餘文采曽承盧太史<lb/>
風猷不墜宋尚書豫章寳劍何由得東海明珠政不虗<lb/>
多時失奉髙堂饌歸釣寒潭一尺魚<lb/>
<pb n="KR4h0086_WYG_007-4a"/>
　　和郭熙仲<lb/>
毎愛揚雄能作賦不憂賈誼易遭讒蒼鷹拂拭黄金鏇<lb/>
駿馬光明白玉銜太乙頻来觀象帙麻姑相許寄銀椷<lb/>
獨愧才名難並立見稱龍尾也非凡<lb/>
　　寄呈梁承㫖<lb/>
太平天子重詞臣色爛宫袍寵澤新應對金鑾明日月<lb/>
歩趨玉署上星辰夜分執笏傳宣急晝永揮毫草誥頻<lb/>
自愧不才頭已白秋風垂釣大江濵<lb/>
<pb n="KR4h0086_WYG_007-4b"/>
　　贈墨生魏元徳之京<lb/>
昔年廣陵有魏翁隱居不出玉山中朝汲山下泉暮採<lb/>
山上桐手操玉杵不計工一日煑麋三日舂墨成包以<lb/>
錦十重色如犀角堅如銅魏郎傳家墨逾好我始得之<lb/>
如至寳喜聞學士延閣開驅車欲向都門道為君抱墨<lb/>
三歎息虞公目昏揭公老<lb/>
　　贈筆生陳重實<lb/>
吴興老馮善擇毫擇毫入筆銛於刀近年楊陸亦有法<lb/>
<pb n="KR4h0086_WYG_007-5a"/>
聲價直與馮齊髙陳生後出掩三子射利肯作庸工饕<lb/>
欣然為我開一東詎數豕鬛并貍毛纔濡入手即圓熟<lb/>
揮洒不覺運腕勞野人得此殊快意翰墨雖拙尤便操<lb/>
既不能寫蟲魚䟽又不喜書龍虎韜暮年但欲給生筆<lb/>
收拾遺史明誅褒顧無好句相報答且復浮以尊中醪<lb/>
氣酣耳熱秋風起江山如助詩人豪<lb/>
　　九龍山懐友<lb/>
風雨兩鄉難縮地山忩時讀去年詩九龍何處雲深淺<lb/>
<pb n="KR4h0086_WYG_007-5b"/>
一雁不来人别離老樹引藤秋結子黄猿窺果晝呼兒<lb/>
遥知句就無人解月落山靈堕淚時<lb/>
　　題楚江清曉圖<lb/>
樹碧江寒日出遲青山雲起亦多時幾人船屋縁貪睡<lb/>
佳氣朝来竟不知<lb/>
　　題朱澤民秋江獨釣圖<lb/>
山川無㣲雲萬物粲可數長江秋氣至美人在中渚凉<lb/>
風吹蘭舟木葉下如雨魴鯉豈必多書卷良可咀初非<lb/>
<pb n="KR4h0086_WYG_007-6a"/>
與世殊聊以樂空屢<lb/>
　　題張叔厚畫琵琶士女<lb/>
蝦蟇陵下春風夢潯陽江頭秋月愁莫怪青衫容易濕<lb/>
多情司馬雪盈頭<lb/>
　　題馮文仲畫山水<lb/>
六月凉風吹板扉蒼苔生滿釣魚磯人生抵死貪㣲禄<lb/>
如此溪山不肯歸<lb/>
　　題顧定之畫墨竹<lb/>
<pb n="KR4h0086_WYG_007-6b"/>
眼中得見珊瑚樹無乃佳人碧玉釵酒醒同誰歩清影<lb/>
不勝白露滿秋階<lb/>
　　題王若水畫棘針野雉<lb/>
雉於翔有煜其章隱而弗見於雉何傷<hi>一章</hi>雉於止翟翟<lb/>
其尾雖離於棘於雉何耻<hi>二章</hi>雉於雊孰捫爾噣凡民多<lb/>
言亦孔之疚<hi>三章</hi>
　　題從子倫畫梅花家鳬<lb/>
池上花開如白雲碧波鵝鴨動成羣擬開水檻供垂釣<lb/>
<pb n="KR4h0086_WYG_007-7a"/>
日日春晴共汝分<lb/>
　　題盧尊師三香圖<lb/>
美服兮繽紛容佩兮氤氲咸告予以穀旦聊容與兮江<lb/>
濆爰周顧兮九野忽邂逅兮予昆季佇立以待予廼<lb/>
執予手而與言羌齒髪之未化尚偕老兮夫君<lb/>
　　題徽廟馬麟梅<lb/>
龍樓鳳閣美人歌賞盡瓊花碧玉柯驛使去時渾浪折<lb/>
江南春色巳無多<lb/>
<pb n="KR4h0086_WYG_007-7b"/>
　　題范寛小雪山圖<lb/>
雪壓寒林萬木垂經旬不與野人期蹇驢借得如黄犢<lb/>
猶怕山橋不敢騎<lb/>
　　題趙翰林桃花馬圖<lb/>
昔共將軍戰陣間髑髏濺血上斑斑昆明池上教人洗<lb/>
選入天家十二閑<lb/>
　　題趙翰林畫馬<lb/>
大宛前日進龍媒屹立天池駿骨開黄帕寳鞍纔卸却<lb/>
<pb n="KR4h0086_WYG_007-8a"/>
鑾輿八月上都廻<lb/>
　　題管仲姬著色竹圖<lb/>
賜讌曽陪玉座旁琅玕光彩映椒房秋風此日愁無限<lb/>
恰與苕溪秋水長<lb/>
　　題李唐秋山圖<lb/>
萬壑霜飛木葉丹石橋流水暮生寒却疑二月天台裏<lb/>
一路桃花照馬鞍<lb/>
　　題趙千里髙士圖<lb/>
<pb n="KR4h0086_WYG_007-8b"/>
題詩日日樹隂傍不斷清風洒石牀騎馬出門塵似海<lb/>
百年都只為官忙<lb/>
　　送郭彥昭歸吴中<lb/>
江清碧月出東垣良夜開樽修竹園天馬何年漢墀下<lb/>
爰鶋此日魯城門豈求碧海珊瑚樹貪看炎州茉莉盆<lb/>
定擬重来尋玉局容成洞裏與君論<lb/>
　　又<lb/>
外沙沙頭潮沒渚海壇廟前唱蠻歙政喜南風吹五兩<lb/>
<pb n="KR4h0086_WYG_007-9a"/>
不愁落日轉檣烏鯿魚一尺恰上釣吴姬二十獨當壚<lb/>
醉歌白雪誰能和擊碎筵中玉唾壺<lb/>
　　送日本僧之京<lb/>
萬里乗濤来絶海中朝冠盖盡相知丹丘博士與飲酒<lb/>
青城先生邀賦詩傳鉢底須歸故國把文遂欲動京師<lb/>
絶憐船上看春色二月官河水發時<lb/>
　　送駙馬西山公詩<lb/>
明侯徳美世莫儔麒麟之趾丹鳳咮黄流芬芳在尊㔽<lb/>
<pb n="KR4h0086_WYG_007-9b"/>
繅藉光彩收琳球王姬下嫁禮服優鋈金為車白玉輈<lb/>
閨中通籍孰與侔貴宜列爵同徹侯大布遂易狐白裘<lb/>
事業直擬追前修賦詩援筆思不留天機豈用加雕鎪<lb/>
衆觀后羿親射侯束手欲立江輒流法書一字千金酬<lb/>
玉釵之股珊瑚鈎大儒老師日與游論道極口稱伊周<lb/>
二年市官留小州政寛坐致東南酋三韓毛人及琉球<lb/>
行縢在股寳絡頭長風萬里驅大艘象犀珠貝充海陬<lb/>
貢之府庫常汗牛歸視其室唯蒯緱聖主在位將爾求<lb/>
<pb n="KR4h0086_WYG_007-10a"/>
出入王命為舌喉<lb/>
　　題畫山水歌<lb/>
君不見謝康樂短面長髯痩如鶴作郡安能棄丘壑又<lb/>
不見鴟夷子屬鏤飛霜赤心死一棹三江入烟雨我生<lb/>
千載下酷愛古人心本野老仙縮地誰得傳顛墨淋漓<lb/>
醉中洒幽幽樹意含暝雨朶朶山頭青欲雲横江依約<lb/>
度深谷三里五里東西鄰采芝定有商顏叟槲皮之裘<lb/>
槲葉裙神仙有無不可即杳杳路斷桃花津何人相期<lb/>
<pb n="KR4h0086_WYG_007-10b"/>
過西麓牲肥酒熟秋樂神祗知耕鋤及婚嫁廟堂黜陟<lb/>
那得聞扁舟從何来盈盈載秋碧嵐光忽已冷日暮問<lb/>
家室熒熒林隙燈火青雞黍家人具令夕終南相繼售<lb/>
卑價才薄官㣲遭箠罵久知富貴成茹荼吾獨愛山如<lb/>
食蔗家貧恰有買屐錢白髪漁郎許借船箕山潁曲命<lb/>
吾駕百嵗胡為堕機擭<lb/>
　　題王若水梨花山鵲圖<lb/>
庭北梨花爛漫開一雙山鵲忽飛来人生有幾清明節<lb/>
<pb n="KR4h0086_WYG_007-11a"/>
日日春風醉百廻<lb/>
　　李元珪<lb/>
　　字廷璧河東人端厚沉毅重然諾酷志讀書非其<lb/>
　　人不茍與交書法如困學凡所寄詩章多為好事<lb/>
　　者持去故所載不多云<lb/>
　　感懐<lb/>
異方久漂泊嵗晚羈吴門感慨俯流水悠悠度朝昏荆<lb/>
璞獻所知懐寳非有恩達人一傾顧至道千古存富貴<lb/>
<pb n="KR4h0086_WYG_007-11b"/>
易追逐安能效塵奔世態日已薄憂心向誰論<lb/>
　　一日復一日<lb/>
一日一日復一日百嵗能消幾雙屐玉龍嘶斷東溟波<lb/>
春風吹老南山石栁花著水流青萍琅玕弄影生秋聲<lb/>
霓裳短衣尚堪舞髑髏醜眼不再明竹馬兒童誇疾走<lb/>
檀板梨園歌白首桑根陵谷號飢狐一夜黄河向西吼<lb/>
芒碭山下赤龍子千古英雄魂不死崆峒重揖廣成公<lb/>
笑我擕来亂紅紫羲和盡意驅長雲有酒誰酹田文君<lb/>
<pb n="KR4h0086_WYG_007-12a"/>
燕雀紛紛戱鴻鵠古人道義今無聞東家嬌娥怯春老<lb/>
曉鏡畫眉鬬新巧開屛自語芙蓉秋妾顔不似當時好一<lb/>
朝一朝又一朝黄塵車馬長安橋麄衣藿食養心骨㑹<lb/>
看鵬背摩青霄<lb/>
　　題梅花士女<lb/>
夢裏尋香出曉城一聲殘角暗魂驚美人不作羅浮夢<lb/>
獨倚梅花看月明<lb/>
　　秋暮<lb/>
<pb n="KR4h0086_WYG_007-12b"/>
秋色已云暮天寒未授衣異鄉三載過倦客幾時歸交<lb/>
漆唯君久論心見面稀題詩寄清隱江國雁初飛<lb/>
　　送趙季文之湖州知事<lb/>
芙蓉幕裏舊叅軍文采風流思不羣執法憲庭名乆著<lb/>
分符水部政多聞今朝别酒聽吴曲後夜輕帆卸霅雲<lb/>
咫尺相思相憶處一琴一鶴獨隨君<lb/>
　　春日訪雲林隱君倪元鎮<lb/>
往嵗慕幽隱兹晨適雲林倒屣荷主意下榻情何深取<lb/>
<pb n="KR4h0086_WYG_007-13a"/>
琴為我彈唐虞有遺音感子曠達志滌我塵煩襟雨過<lb/>
池草生忩虗松竹隂倚檻俯流水開軒聽鳴琴芳春集<lb/>
嘉讌酒至還自斟愛客畏言别維舟睇遥岑<lb/>
　　南昌諸郎立春次日邀飲江閣<lb/>
置酒宴江閣濟濟皆郎官素心偶相惬氣味如芝蘭東<lb/>
風奏㣲和晴雲靄林端美人歌白雪玉筯行春盤焉知<lb/>
千里客共此一日歡夕陽下西麓徘徊更凭䦨<lb/>
　　冬日平江寄倪元鎮<lb/>
<pb n="KR4h0086_WYG_007-13b"/>
𤣥文館裏逢君日剪燭傳杯夜話時寒月半忩親下榻<lb/>
幽人滿坐共吟詩無兒守舎馮唐老有客分金鮑叔知<lb/>
咫尺維舟空悵望封題聊為寄相思<lb/>
　　雨中夜宿𤓰洲江浦<lb/>
春隂江浦易黄昏雨裏人家早閉門歸雁雲間知塞路<lb/>
過帆沙觜帶潮痕遥膽北固青山郭只隔南淮綠水村<lb/>
野寺踈鐘到孤枕閒愁清夜與誰論<lb/>
　　秋暮夜宿望亭<lb/>
<pb n="KR4h0086_WYG_007-14a"/>
茅屋沿堤密掩扉官橋昏黒泊船稀守關戍火明村塢<lb/>
隔岸魚燈照石磯寒木盡随溪雨落斷鴻猶趁野雲飛<lb/>
篷忩欹枕渾無寐倦聽人家夜搗衣<lb/>
　　贈伊遜秘書載書歸文翁石室<lb/>
一燈夢覺青藜杖長揖芸臺入四川載書深藏石室裏<lb/>
卜居還近草堂邉蜀臣漢士明日月文翁武侯相後先<lb/>
江上揚帆歸萬里幽花野草鎮經年<lb/>
　　梁溪春暮寄范徳原<lb/>
<pb n="KR4h0086_WYG_007-14b"/>
三月梁溪上徘徊憶故人客留山館雨花落野橋春媿<lb/>
我無兒子憐君有老親何時相對榻重與話酸辛<lb/>
　　梁溪留别虞彥髙<lb/>
野人情曠達志不在輕肥夜雨三更夢春江一棹歸神<lb/>
駒難並駕鷙鳥不羣飛老去纔聞道吾生漸覺非<lb/>
　　客海陵光孝寺秋深感懐二首簡盛克明<lb/>
海陵蕭寺裏獨客感秋深只有君知已更無人聽琴鶺<lb/>
鴒天共影促織夜偏吟囘首南塘路凋殘楓樹林<lb/>
<pb n="KR4h0086_WYG_007-15a"/>
孤燈照無寐飄泊寄僧房蕙草零秋露莎雞啼夜墻愁<lb/>
来嗟伯道老去憶馮唐曉把青銅鏡生憎鬢底霜<lb/>
　　次韻游虎丘<lb/>
寳刹近城郭峰從海湧来千人盤石側絶壁劍池開聞<lb/>
道吴王塚今為釋氏臺古碑題木客陳迹幾風埃<lb/>
　　題文湖州湘中推篷圖<lb/>
岳王樓前湖水邉離歌驚覺鷓鴣眠生綃一幅秋雲亂<lb/>
又上江南客子船<lb/>
<pb n="KR4h0086_WYG_007-15b"/>
　　江行春暮<lb/>
江岸薔薇也自紅可憐夜雨落花藂不如燕子知人意<lb/>
箇箇飛来近短篷<lb/>
　　白鷗<lb/>
幾箇白鷗真可愛碧波蕩漾即為家春江正喜中流急<lb/>
又趁潮頭過淺沙<lb/>
　　張渥<lb/>
　　字叔厚博學明經累舉不得志於有司放意為詩<lb/>
<pb n="KR4h0086_WYG_007-16a"/>
　　章時用李龍眠法作白描前無古人雖達顯人不<lb/>
　　能以力致之<lb/>
　　題所翁畫龍<lb/>
我聞真龍神變化呼吸風雲齊上下胡為却向九淵潜<lb/>
頷下驪珠光不夜一朝帝勅鞭雷霆秘怪恍惚無逃形<lb/>
蜿蜒千丈露頭角顛倒山岳翻滄溟乾坤澒洞日為黒<lb/>
元氣淋漓收不得願將㸃滴試天瓢草木晴光甦下國<lb/>
龍兮龍兮汝為龍攀之不見追無蹤何當飛空附其尾<lb/>
<pb n="KR4h0086_WYG_007-16b"/>
手接鴻濛究元始<lb/>
　　題金碧仙山圖<lb/>
丹崖翠壁五雲間此是蓬莱第一山笑指碧桃花發處<lb/>
玉鸞曽載月中還<lb/>
　　題明雪忩蘭<lb/>
援琴誰歎生空谷結佩應憐感逐臣九畹斷魂招不得<lb/>
墨花夜泣楚江春<lb/>
　　題百禽噪虎圖<lb/>
<pb n="KR4h0086_WYG_007-17a"/>
短草空山怒養威百禽驚噪向斜暉寢皮食肉堪憐處<lb/>
且喜將軍出獵稀<lb/>
　　題書扇<lb/>
一自蘭亭飛筆後昭陵風雨夜如何當年老嫗能知此<lb/>
扇出人間百價過<lb/>
　　題王元章梅<lb/>
照水疎花氷有暈横忩痩影玉無痕孤山月冷黄昏後<lb/>
拄杖曽敲處士門<lb/>
<pb n="KR4h0086_WYG_007-17b"/>
　　題趙翰林墨蘭<lb/>
白鷗波㸃研池清楚畹香風筆底生記得弁峰春雨後<lb/>
撥雲移種向南榮<lb/>
　　題昭君出塞圖<lb/>
黄沙漫海幽雲髙燕山雪凍春不毛其人生長獰如梟<lb/>
氈處肉食膽氣豪角弓羽箭花紋刀踴躍快馬騰飛猱<lb/>
𤣥旗樹日驚霜飇云是使者来漢朝漢宫佳人顔色嬌<lb/>
蛾眉顦顇髪無膏手揮琵琶響檀槽聲聲嗚咽寫鬱陶<lb/>
<pb n="KR4h0086_WYG_007-18a"/>
穹廬不暖鄉夢勞邉月長照非良宵天寒賜著灰色貂<lb/>
雙壺灔灔傾蒲桃金門玉殿心旌揺長安烟水空迢遥<lb/>
穹廬蹋歌嗾犬獒自憐耳絶聞簫韶畫工受賂死莫逃<lb/>
筆底妍醜移分毫掖庭舊好㤙不交在北雖恨寵可要<lb/>
和蕃計失令之驕干戈萬里紛擲跳廟堂老將蜀錦袍<lb/>
玉帳坐爵麾赤旄兜離碧眼滿近郊鳳凰之穴蟠蛇蛟<lb/>
北風動地吹黄茅獨留青塚狐狸號流魂千載誰能招<lb/>
嗚呼流魂千載誰能招<lb/>
<pb n="KR4h0086_WYG_007-18b"/>
　　題了堂上人鍊雪軒<lb/>
雪消成水固非異煑水作雪真為奇吾師悟此煎茶法<lb/>
掬泉敲火須臨時手搏清風㺯明月幻作一同滋味别<lb/>
試看椀面乳浮花濁惱消除置氷銕君不見達摩面壁<lb/>
雪山中至今直指傳宗風又不見玉川先生洛城裏軍<lb/>
將叩門日髙起何似松風堂上人不譚九轉丹有神嗽<lb/>
瓊嚥玉詩清新華池肥水常津津<lb/>
　　李瓉<lb/>
<pb n="KR4h0086_WYG_007-19a"/>
　　字子粲姑蘇人幼從元明余先生游資性曠達多<lb/>
　　才能讀書作文之暇旁通浮屠并漆園氏學凢有<lb/>
　　品題若不經意而穎脱過人與余友善故所寄尤<lb/>
　　多焉<lb/>
　　仙韶曲<lb/>
九天宫闕五雲西金門曉闢千官齊雲韶仙侣奏天樂<lb/>
聖王南面方無為八音克諧八佾舞風傳龍管雷鳴鼓<lb/>
至和薫蒸大樂舉羣生萌芽萬物覩聖人立極四海清<lb/>
<pb n="KR4h0086_WYG_007-19b"/>
咸英韶濩皆同聲億萬斯年垂鴻名<lb/>
　　遣興<lb/>
客舎沙南蒲子岡流光愁思共㣲茫疎林翠竹含溪影<lb/>
小樹紅梅播埜芳解樂師㐮方入海乗舟張翰謾歸鄉<lb/>
不如却學南山牧叩角浩歌清夜長<lb/>
　　因顔陋隱寄上清外史薛𤣥卿<lb/>
仙人薛外史髙隱在幽閒碧雲上清境浩月瓊林壇博<lb/>
雅坐虗室飛神修大丹彈琴松樹裏吹簫清夜間幾時<lb/>
<pb n="KR4h0086_WYG_007-20a"/>
訪山館相與遊三山<lb/>
　　立春奉寄海虞山人繆仲徳十韻<lb/>
嵗星司淑氣天造立王春草出金茸細梅開玉蕋新三<lb/>
陽仍及泰萬象始維屯綵勝皆題句金花亦記辰至音<lb/>
聞木甲厚味列盤辛江海恩波濶山川化日醇明時調<lb/>
玉燭聖徳降絲綸之子當全盛行歌就隱淪舉觴空顧<lb/>
影伐木獨懐人輾轉不能寢題詩慰所親<lb/>
　　春夜集諸奕友<lb/>
<pb n="KR4h0086_WYG_007-20b"/>
海濵初春夜寥間髙林蕭條羣籟寂蕭蕭㣲風吹繡衣<lb/>
悠悠明月生歌席諸君才氣何卓犖専心能繼奕秋學<lb/>
旗壘還如事攻掠黑白昭然見强弱清宵玉漏何遲遲<lb/>
笙歌滿座傾金巵坐中賔客亦皆醉霜落西樓烏夜啼<lb/>
　　春原<lb/>
林樾風初協村原泥正融香蕪連埜碧冶杏過墻紅塞<lb/>
鴈歸天末巴鶯出谷中春光濃若酒歡賞興何窮<lb/>
　　春初奉寄海虞山北聲九臯上人<lb/>
<pb n="KR4h0086_WYG_007-21a"/>
杖錫虞山北春風憶舊游翠厓雲毎集丹壑水争流染<lb/>
翰超懐素哦詩繼恵休何當上湖夜相與泛扁舟<lb/>
　　栁枝詞<lb/>
吴江緑水生春明江上栁枝今漸青栖烏啞啞中夜鳴<lb/>
愁絶東風長短亭栁枝當户森成束思婦正倚䦨干曲<lb/>
别情有恨不可解萬里相思淚盈掬愁多不織流黄機<lb/>
織得回文更慘悽功名悮人不足恃藁砧藁砧何日歸<lb/>
　　春夜懐豫章倪中豈并太原王本中二子皆客京<lb/>
<pb n="KR4h0086_WYG_007-21b"/>
　　師故詩及之<lb/>
耿耿春夜永迢迢更漏殘美人隔千里清月在江關舉<lb/>
桮不能樂援琴孰為歡悵望五雲外目送雙飛翰王子<lb/>
經緯學紬繹茫無端倪生富文史落筆囘狂瀾古劍沒<lb/>
豐城太璞昧荆山竒材每不識萬古一長歎而我困畎<lb/>
畆漂流吴楚間釡魚獨恒飢衣鶉毎懐單慷慨念二子<lb/>
頻年事征鞍庶幾抱瑟心不愧齊門彈<lb/>
　　題倪元鎮聽松樓<lb/>
<pb n="KR4h0086_WYG_007-22a"/>
昔者貞白隋梁間躬行道徳謝塵累隱居獨在華陽山<lb/>
好聽松聲白雲外泠然虗籟何蕭蕭刁刁清聲雜調調<lb/>
宛如王母揺玉珮想象子晉吹笙簫我亦從来愛幽險<lb/>
羨子結構尤髙逺巧言如簧獨不聞絶愛蒼髯鳴翠巘<lb/>
春林夜起颼飀聲天風海濤来青𠖇幾時相過一洗耳<lb/>
醉中同躡鳳凰翎<lb/>
　　春草曲<lb/>
春風百草生何許伊沅之洲澧之浦荃蘅蘭蕙與芳杜<lb/>
<pb n="KR4h0086_WYG_007-22b"/>
馨香采色紛無數鶗鴂先鳴衆芳舉萬緑如烟花欲語<lb/>
王孫游子去湘楚蘼蕪開謝山之阻春草無情情獨苦<lb/>
别離恨深乃終古春草生淚如雨<lb/>
　　江浦送别<lb/>
協風吹氷泮水色微茫緑沙融文禽集波暖白鷗浴之<lb/>
子逝將别分手愁局促離觴一何頻征舸嗟去速今日<lb/>
江浦東明朝闗山北棹歌不堪聞凄然淚盈掬<lb/>
　　歸鴻曲<lb/>
<pb n="KR4h0086_WYG_007-23a"/>
髙秋鴻雁来仲春鴻雁歸闗河道路逺沙場聲韻悲去<lb/>
年曽寄帛書去囘文織就相思句藁砧逺在邉城戍髙<lb/>
樓不見絶心緒愁多别乆淚䦨干何日歸来再合歡一<lb/>
聽歸鴻一生怨揚子江南春雨寒<lb/>
　　欲雨<lb/>
大埜積層隂油雲閣時雨蜉蝣出隂曀商羊頻自舞夕<lb/>
月離於畢土氣潤於礎及春望滂沱萬物盡興覩<lb/>
　　闗河栁<lb/>
<pb n="KR4h0086_WYG_007-23b"/>
關河春初官栁青上有栖烏啞啞鳴千樹萬樹恨如織<lb/>
水逺山長無限情栁絲忽換黄金色當時憶送游俠客<lb/>
去年驚心揚子南今年又恨沙塲北關河栁枝管别離<lb/>
離人一去何時歸折枝千里寄相思<lb/>
　　上亷訪監司圖嚕公<lb/>
聖主今堯舜賢臣昔禹臯風雲千里逈日月九重髙宰<lb/>
執仍銓注明公實俊髦上憂分閫轄威令樹旗旄㕘賛<lb/>
安藩翰論思並畧韜為邦過魏邴論事失蕭曺逺道驊<lb/>
<pb n="KR4h0086_WYG_007-24a"/>
騮迅長天鵰鶚翺浙河清泚泚風俗樂囂囂力穡甘耕<lb/>
耨條桑各繹繅人沾施澤恵國著秉鈞勞憲將俄優擢<lb/>
王言極寵褒豸官方就列鷹鏇忽辭縧稷契當朝著夔<lb/>
龍千載遭幸生交泰日下士荷甄陶<lb/>
　　滄浪亭<lb/>
蘇公昔在宋盛時文采才名動天地暮年築居向滄浪<lb/>
草聖相傳世尤貴積書為林墨為池長歌散髪鬢如絲<lb/>
風流百嵗不泯滅及此士論無磷緇憶昔嘗為吴下客<lb/>
<pb n="KR4h0086_WYG_007-24b"/>
刺船携酒訪陳迹却思重游不可得臨風悽然念疇昔<lb/>
　　遣興<lb/>
遲遲當麗日冉冉及陽春草色連烟翠栁條垂麴塵哦<lb/>
詩紅杏館漉酒白綸巾欲寫江淹賦悽然寄逺人<lb/>
　　鬢絲行<lb/>
君不見少年雙鬢如青絲骨格磊磈凌雲姿金鞍玉勒<lb/>
五陵道桓桓意氣不可羈功名未成淹嵗月短影蕭條<lb/>
如白雪忽然不知老將至滿目塵埃仍汩沒人生百年<lb/>
<pb n="KR4h0086_WYG_007-25a"/>
寜有待富貴功名豈長在何如日飲金尊酒醉學山公<lb/>
歸倒載<lb/>
　　淇緑堂緋桃<lb/>
淇緑春方麗緋桃滿樹枝繁香何冉冉穠蘂獨離離冶<lb/>
杏皆慙落殘梅只謾披擬携浮蟻酒與客醉金巵<lb/>
　　雉朝飛<lb/>
仲春風日生淑氣畦麥青青與天際一飲一啄性所同<lb/>
時哉時哉雙飛雉雄唱于前神不驚彼雌随後相和鳴<lb/>
<pb n="KR4h0086_WYG_007-25b"/>
雄雌頋盼各得意牧犢對此能無情人倫久廢禮義缺<lb/>
夫婦恩情易懸絶千年惟有杞梁妻生則異室死同穴<lb/>
　　擊檝行<lb/>
日華悠悠江色清碧波萬里生春明商婦琵琶别怨生<lb/>
擊檝渡江舟正行美人美人既無情澧蘭沅芷揚芳馨<lb/>
欲見不見心怦怦輕風吹羅裳擊檝且勿忙恐驚菰蒲<lb/>
中交頸雙鴛鴦莫學桃根與桃葉渡江一去音信絶江<lb/>
上春来復春去對此流光淚盈睫<lb/>
<pb n="KR4h0086_WYG_007-26a"/>
　　牡丹一章奉寄玉山公子<lb/>
巷南亭館春風樹魏紫姚黄取次開翠羽當忩林影麗<lb/>
紅雲繞坐國香来凝酥暖汎金壺醸羣玉晴籠錦障埃<lb/>
洧外何能夸芍藥番禺自足愧玫瑰竟湏髙宴煩燕女<lb/>
左手持花右酒桮<lb/>
　　暮春三絶句<lb/>
水生澤國徂春暮倚杖汀洲立恵風千樹桃花紅雨落<lb/>
滿林竹笋緑隂濃<lb/>
<pb n="KR4h0086_WYG_007-26b"/>
牡丹滿檻紅於錦栁絮隨風白勝緜何日扁舟釣湖上<lb/>
滄波深處一絲烟<lb/>
屈宋文章冠天下才華名譽本源流後人曷足能窺測<lb/>
權變經常乃不求<lb/>
　　戴勝吟<lb/>
江臯春暖桑盈墅三農耦耕蠺事舉嗟爾戴勝胡為来<lb/>
乃有鳴聲驚織婦戴勝来降於桑采采麗羽何清揚天<lb/>
時月令仍相當兹禽一鳴穀雨至農人聞之興耒耜蠶<lb/>
<pb n="KR4h0086_WYG_007-27a"/>
成繅絲秧及蒔<lb/>
　　種葵<lb/>
種葵南軒下葵長不盈尺芃芃初葉茂挺挺交柯直匪<lb/>
以花為美有取心向日孤忠類臣子恒性若有徳只恐<lb/>
秋風至蘭蕙同蕭瑟雖然遇彫落凡草孰可匹<lb/>
　　栁花<lb/>
澤國春餘江樹盡栁花無數沒鳬翁每當白日飛晴雪<lb/>
似與游絲逐恵風灞上啼鶯孤驛外隋堤歸馬夕陽中<lb/>
<pb n="KR4h0086_WYG_007-27b"/>
離人欲折還驚歎空對柔條恨不窮<lb/>
　　袁南宮江西歸吴門隱居短句奉寄<lb/>
江國徂春暮蘭苕生恵風佳人天之末髙隱林泉中有<lb/>
懐不能伸愁思渺無窮朱絃發清響大雅振黄鍾依依<lb/>
閭門栁去去塞北鴻永言寄歌詩用以慰幽悰<lb/>
　　搏熊婦<lb/>
關西幼婦如花容乃有猛力能搏熊徒手搏熊熊力窮<lb/>
神色不變如英雄嗟熊之力猛於虎初若恃强欺幼婦<lb/>
<pb n="KR4h0086_WYG_007-28a"/>
一市見之皆為驚玉腕朱顔那好武君不聞昔之猛虎<lb/>
嘗負嵎馮婦攘臂而下車千秋萬古稱善士嗟婦固與<lb/>
常人殊<lb/>
　　上崑山知州王世傑<lb/>
中原多異氣盛世産賢能事業人恒慕才華世所稱朝<lb/>
廷方海納名譽翕雲興讜議驚僚屬雄文播友朋為州<lb/>
宗敬義下令不驕矜舊染還思革仁聲信有憑明時當<lb/>
舉用善教任宣承梗治民俄變並縁吏所懲龔黄政教<lb/>
<pb n="KR4h0086_WYG_007-28b"/>
美杜召徳音𢎞聖主方前席行當瞻日昇<lb/>
　　芍藥<lb/>
恵風吹芍藥爛漫亞雕䦨緑葉生春末紅葩粲榦端穠<lb/>
桃空媿赧冶杏亦凋殘准擬携壺酒開軒醉玉顔<lb/>
　　春半<lb/>
水國春將半叢篁映白沙簷楹皆燕雀徑術接桑麻吟<lb/>
嘯分江色登臨愛日華何當學鄭子谷口問山家<lb/>
　草堂雅集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻九</head> <lb/>
    <p>
<pb n="KR4h0086_WYG_009-1a"/>
欽定四庫全書<lb/>
　草堂雅集巻九<lb/>
　　　　　　　　　　　　　元　顧瑛　編<lb/>
　　郭翼<lb/>
　　字熙仲姑蘇之崑山人明敏博學不屑為舉業專<lb/>
　　志為古文詩尤精悍縉紳先生無不愛重之人言<lb/>
　　婁東之能詩者必曰東郭生云<lb/>
　　題張戡畫瘦馬圖<lb/>
<pb n="KR4h0086_WYG_009-1b"/>
瘦骨鋒稜珠汗落卧痕半襍古苔烟未脱將軍金匼匝<lb/>
又䭾兒女玉嬋娟倉皇日色龍沙外慘淡秋聲雁塞前<lb/>
神駿只今誰貌得開圖老眼一醒然<lb/>
　　宴婁東園分得五字韻<lb/>
迢迢望瀛洲流雲下東渚笛教仙人借酒使文君取篔<lb/>
簹寫林綠菡萏發江雨煌煌金閨姿天動星文聚華辭<lb/>
播蘭茝繁價登璚瑀龍鍔秋濤淨鳳羽雲色五燕遨亦<lb/>
云暢驩集那得屢驕驄蹋晚轡閣門凉月舉<lb/>
<pb n="KR4h0086_WYG_009-2a"/>
　　寄郯九成懐鐵厓且聞有挾璚花赴倪雲林之約<lb/>
府中從事近將書只道清狂事事無雪艇下来要陸倩<lb/>
雲林直去看倪迂醉時自舞鐵如意愁裏休歌玉唾壺<lb/>
揚子草堂頻有約速来滿擬為君酤<lb/>
　　江水辭二章<lb/>
江水一百里送君君去時丁寧桃葉渡莫唱渡江辭<lb/>
江水一百里江流七十盤初三弦上月相憶照彎環<lb/>
　　題宋髙宗便面<lb/>
<pb n="KR4h0086_WYG_009-2b"/>
康邸龍飛日中原不可支乗輿猶北狩淚濕畫中詩<lb/>
　　與野航汎舟綽山懐玉山<lb/>
綽山樹色青如薺蕩裏張帆曉鏡開烏目峰髙雲北下<lb/>
白沙湖濶水西来菰蔣打雨鳴還止鸂鶒迎船舞却囘<lb/>
好入<hi>闕</hi>　　　盡祗慚揚馬是仙才<lb/>
　　樂府十六篇<lb/>
　　　江南曲<lb/>
江南暄新花月天美人盤游緩愁年翠鬟姣春扶上船<lb/>
<pb n="KR4h0086_WYG_009-3a"/>
扶上船月如水霞盖車度花裏<lb/>
　　　游女曲<lb/>
麝衣寳珞花氤氲芙蓉小釵金鵞裙流目艶艶思若雲<lb/>
思若雲可憐嬌玉條脫金步搖<lb/>
　　　采蓮曲<lb/>
青溪小姑雙嬋娟蓬蓬荷葉金槳船含情戲采並目蓮<lb/>
並目蓮為郎喜刺滿莖傷玉指<lb/>
　　　采菱曲<lb/>
<pb n="KR4h0086_WYG_009-3b"/>
湖灣小婦歌采菱盪舟曲曲花相迎花開鏡裏搖明星<lb/>
搖明星妬華月郎不歸怨花發<lb/>
　　　陽春曲<lb/>
栁色青堪把櫻花雪未乾宫中裁白紵猶怯剪刀寒<lb/>
　　　鳳臺曲<lb/>
聞道嬴家女吹簫入紫雲如何鳳臺上不棲祖龍君<lb/>
　　　淮南王曲<lb/>
漢武好神仙淮南去不還徒令風雨客感淚茂陵阡<lb/>
<pb n="KR4h0086_WYG_009-4a"/>
　　　獨漉篇<lb/>
求祿求祿清白不濁清白尚可貪汙殺我明明日月麗<lb/>
乎太清明君當宁明臣在廷賞不虛功刑必當罰孰將<lb/>
溷溷我寧察察濯乎不汙皭乎不緇莫夜之金弗替於<lb/>
懐幸甚至哉歌以言志<lb/>
　　　自君之出矣<lb/>
自君之出矣花開又花謝思君如日月耿耿晝復夜<lb/>
自君之出矣徒守零落耳思君如車輪輾轉愁不已<lb/>
<pb n="KR4h0086_WYG_009-4b"/>
自君之出矣琴瑟何曽御思君如落葉蕭瑟悲秋暮<lb/>
　　　明鏡篇<lb/>
開鏡珠璣匣盤龍百鍊金使君持照妾不解照君心<lb/>
　　　采蓮曲<lb/>
蓮子復蓮子苦心郎不嘗為郎剝蓮子蓮子憶空房<lb/>
　　　汴隄樂<lb/>
已信隄名汴誰教栁姓楊龍舟行樂地不得復歸唐<lb/>
　　　王孫曲<lb/>
<pb n="KR4h0086_WYG_009-5a"/>
春来百種草無那怨王孫迷却郎歸路萋萋不斷根<lb/>
　　　夜夜曲<lb/>
蕙花空帳不生春香壁泥紅墮網塵㣲步姍姍燈影裏<lb/>
金屏夜降李夫人<lb/>
　　題柯敬仲梅花竹石圖<lb/>
夜寒起坐看龍影金閣罘罳小殿東夢覺香吹梅子樹<lb/>
玉文堂上月方中<lb/>
　　題李遵道小寒林圖寫廉夫詩後<lb/>
<pb n="KR4h0086_WYG_009-5b"/>
溪泉溪樹滿春青寫入桃源翡翠屏揚子風流那可得<lb/>
為渠安箇鐵厓亭<lb/>
　　行路難十二首<lb/>
贈君蒲萄之芳醇璚瑰玉珮之鏘鳴昆吾鹿盧之寳劍<lb/>
空桑龍門之瑟琴紅顔暉暉不長盛流光欺人忽西沈<lb/>
願君和樂兮欣欣聴我長歌行路吟不見陸機華亭上<lb/>
寥寥鶴唳詎可聞朝愁不能驅暮愁不可處中區何陿<lb/>
隘乗雲汗漫瑤之圃爰從王母訪井公復約元君謁東<lb/>
<pb n="KR4h0086_WYG_009-6a"/>
父靈桃花開銀露臺玉文棗熟青琳宇我願於焉此中<lb/>
息錫以遐年永終吉<lb/>
君不見草木榮復凋青青摧折風霜朝人生寓一世何<lb/>
異石火飛流猋貴賤壽夭百千殊死者前後孰可逃當<lb/>
年稱意即可樂烹羊炰羔召同僚莫令閒慮損汝神未<lb/>
老面黧毛髪焦岡頭松柏多髙墳聲譽俱隨塵壤消令<lb/>
人及此志沈菀上堂鼓瑟歌詩謠<lb/>
門前十字街車輪馬脚不可遮馳名逐勢死不畏赤手<lb/>
<pb n="KR4h0086_WYG_009-6b"/>
生拔鯨魚牙得之未足為身榮敗者顛倒紛若麻嗟予<lb/>
無能守命分樂取意適不願奢諸君惘惘胡不思来日<lb/>
苦少去日多丈夫闔棺事始定何用無益長怨嗟<lb/>
秦女巻衣咸陽宫蘭烟桂霰茱茰芳泥金爛爛輝五采<lb/>
新衣新賜蘇合房朝擁羣仙行羲和御車駕飛龍莫從<lb/>
天女游月中吹笙鳳鳴空君恩恐移今已衰羞將淚滴<lb/>
紅芙蓉寧作蓬池並翼鳥飛飛到死匹雙雙<lb/>
離離西園草翩翩蝴蝶飛憶昔與君婚媾時年華容色<lb/>
<pb n="KR4h0086_WYG_009-7a"/>
兩相宜死生謂我不棄置中心不合勢必離還君金鑮<lb/>
畫搔頭不忍與人結相思<lb/>
今日復明日年年月月從此積一年三百又六旬强半<lb/>
夜消五十刻予年四十貧不仕戚戚何日展顔色看花<lb/>
抑鬱與誰語對酒彷徉不能喫諷誦書詩百家言脣腐<lb/>
舌秃齒臲卼眼中靡曼盡年少靦然面目予不識不知<lb/>
主之何者神彼此薄厚胡不均人言人有願願至天必<lb/>
成兒子長大力田穡有酒樂我平生心<lb/>
<pb n="KR4h0086_WYG_009-7b"/>
蹙蹙靡所騁出自城北門顧瞻荒丘中鬱鬱蹲石麟石<lb/>
闕字漫漫不知何代貴者墳形骸已滅魑魅跡物化盡<lb/>
為狐兔塵吁嗟漢家陵闕荒無主青山落日秦川下猶<lb/>
聞樗里有智人天子之宫夾其墓今日休論智與愚昔<lb/>
人意氣復何如願借飄颻丹鳳舄與子錬形入雲墟<lb/>
庭前芳樹花參差歲歲爭新滿舊枝開白開紅接芳葉<lb/>
撩亂二月三月時昔日美人顔似花看花暮去朝復來<lb/>
紅袂羅襦炫香露青天白日春風吹而今零落少顔色<lb/>
<pb n="KR4h0086_WYG_009-8a"/>
見花惋惋含悲思百年何人得長好歎息謂君君不知<lb/>
長安豪俠無所憂紅雲百尺起髙樓簾櫳玳象織為蓆<lb/>
麗服綺食擬王侯黄金買妾㺯嬌彈銀鞍走馬逐貴游<lb/>
不知仁義何辨為孔墨不知事業何重為伊周他人叩<lb/>
之無一言磈然坐待歲月遒天意茫茫胡可道夷叔餓<lb/>
死顔囘夭君不見落葉辭故枝南東北西從風吹君不<lb/>
見薤露何易晞人死一去無還期君於此時坐憂老不<lb/>
知日月疾若馳冨貴在天那在我爭者招尤速其禍且<lb/>
<pb n="KR4h0086_WYG_009-8b"/>
從陳遵投轄飲適喚王戎如意舞以兹日夕意歡樂昔<lb/>
人愛酒苦不足達生委命皆有然君獨胡為自拘束<lb/>
君不見信陵君仁而下士有名聲步從毛薛游盡禮于<lb/>
侯嬴食客無慮三千人何况大國一个臣東閣虚席生<lb/>
埃塵縱使蘇秦生乎太平世閉口結舌難列陳<lb/>
陌頭采桑悲好春秋風落葉愁殺人豈獨推移感時序<lb/>
念君客游恒苦辛鴻雁秋髙斷邊色蠨蛸露寒流網塵<lb/>
豈無膏沐可為容愛而不見心孔瘨憂來不覺沾裳衣<lb/>
<pb n="KR4h0086_WYG_009-9a"/>
援琴未鳴聲已悲怨妾㷀㷀而獨處羞見合歡雙鳥栖<lb/>
君不見流水泯泯去不還日月逐逐曽無閒人生長恐<lb/>
死催促富貴早来開我顔飲酒飲不多直愛美人揚美<lb/>
歌只今愛樂亦巳晚過眼百年能幾何<lb/>
　　題倪元鎮畫雲林圖<lb/>
鬱鬱倦時燠雲漢雨如洗美人既云遘胡寧不忻喜㣲<lb/>
烟朧夕樹鮮月度秋水人生豈無適所適當在爾<lb/>
　　蹋踘篇和鐵厓韻四首<lb/>
<pb n="KR4h0086_WYG_009-9b"/>
簇花小銀雲作團雙尖繡襪星流丸金蟬束腰燕盤盤<lb/>
燕盤盤綵門下第一名齊雲社<lb/>
倡園小奴花箇箇蹋踘朝朝花裏過釵墜蜻蜓髻倭墮<lb/>
髻倭墮玉瓏璁嬌倚樹雙臉紅<lb/>
綠雲草色光如苔綵樓紅扇相當開美人凌波蹴月来<lb/>
蹴月来不墮地袖囘風動羅袂<lb/>
花落水流春滿路走紅蹋踘羅塵步繡襦鴛鴦暖香霧<lb/>
暖香霧酒光獰紅映肉太嬌生<lb/>
<pb n="KR4h0086_WYG_009-10a"/>
　　和李長吉馬詩廿三首<lb/>
騄驥連錢動金鞍鏤玉羈無人尋穆滿借與閬風騎<lb/>
肉礧錦纏鬃流雲汗似紅太平無戰伐驂驔走沙蓬<lb/>
龍性非凡質騰波出紫雲檀溪飛過日應識漢將軍<lb/>
繡霞横虎脊珠汗抹龍章落日青葱嶺霜髙草色黄<lb/>
龍印留官字霜花剝暗毛長鳴愁顧影秪憶九方皋<lb/>
霞目鏤金鞍霜蹄削玉寒曉看經邏些暮已驀樓蘭<lb/>
瘦骨如山立臨流飲渇虹誰憐中道棄苜蓿老秋風<lb/>
<pb n="KR4h0086_WYG_009-10b"/>
出河氷在鬛昂首動驚飈伯樂不再活誰復振金鑣<lb/>
神駿知無匹驍騰絶域来流沙一丈雪夜拂白龍堆<lb/>
天子飛黄馬牽来賜近臣玉堦新雨過風滚落花塵<lb/>
内廄玉花驄斑斑歕肉騣奚官新浴罷沙苑踏春風<lb/>
佛郎通上國萬里進龍媒曉日開閶闔虹光射玉臺<lb/>
天馬誰能馭和鸞駕紫㣲年年清暑去霹靂逐龍飛<lb/>
大奴司虎苑驃騎牧龍廷不擬歌秦驖重看賦魯駉<lb/>
騋牝三千匹雲屯十二閑六飛當御駕喜色見龍顔<lb/>
<pb n="KR4h0086_WYG_009-11a"/>
霧漲蒼龍鬛風鳴紫玉珂駿羣空冀北天象動榮河<lb/>
踣<hi>闕</hi>超雲影拳毛散玉花相將馳鳳苑寧復困鹽車<lb/>
𤣥宗愛舞馬錦色看如雲離宫三十六樂動半天聞<lb/>
赤驃何神駿應憐識者稀賢材生並世騰踏看追飛<lb/>
莫言淹皂棧也㑹蹋祥麟逐電疑無影如龍自有神<lb/>
煌煌金絡腦裊裊紫游韁看花不畏晚相逐過横塘<lb/>
秦皇七匹馬追風箇箇輕不聞東海北采藥上蓬瀛<lb/>
驥子大宛種房星夜降精漢家求不得兵壓貳師城<lb/>
<pb n="KR4h0086_WYG_009-11b"/>
　　題仙山樓觀圖<lb/>
五雲樓閣世間無日月龍光出綺疏王母衆中金羽盖<lb/>
雙成扶下紫雲轝<lb/>
　　題美人圖<lb/>
上清宫殿五雲車降下仙人蕚綠華怪得雪衣無箇信<lb/>
只將條脱寄羊家<lb/>
　　題詩意圖<lb/>
鬱金堂上春濃否薄薄羅襦杏子紅白日繡牕鸚不語<lb/>
<pb n="KR4h0086_WYG_009-12a"/>
都縁詩思落花中<lb/>
　　題倪元鎮畫<lb/>
不見草堂榿樹西早来雲氣忽相迷野老囘船怕風雨<lb/>
竹雞柵裏莫教啼<lb/>
　　題秋山圖<lb/>
山上浮雲天幾重秋髙華散玉芙蓉好擕謝朓驚人語<lb/>
醉裏来登落雁峰<lb/>
　　絶句<lb/>
<pb n="KR4h0086_WYG_009-12b"/>
沙洲蘆葦如城郭水深門前百丈洪老漁晒網卧日裏<lb/>
稚子捉船行水中<lb/>
楊栁盖江花盖屋就中二月覺春多一雙白鵠浮新舫<lb/>
窄迹紅雲踏艶歌<lb/>
髙桃花發江林裏蝶㺯鸚銜四散飛便開金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>留連看<lb/>
莫放青春冉冉歸<lb/>
可惜清明雨也晴好春須看水東亭桃花如馬斑斑色<lb/>
楊栁蔵鴉樹樹青<lb/>
<pb n="KR4h0086_WYG_009-13a"/>
芣苢新生盖地面辛夷髙開滿上頭生憎雨惡兼風惡<lb/>
轉益朝愁復暮愁<lb/>
雨多二月連正月草沒南園與北園一面無情花片片<lb/>
百般如怨鳥言言<lb/>
　　崑山謠送友人<lb/>
呉東之州婁東江民廬矗矗如蠭房官車客馬交馳横<lb/>
紅塵軋投康與莊雞鳴闗市森開張珠犀翠象列道旁<lb/>
呉艎越艦萬首驤大帆雲落如山崩舟工花股百夫雄<lb/>
<pb n="KR4h0086_WYG_009-13b"/>
蠻音獠語如吃羌水仙祠前海茫茫魚鼈作道虹作梁<lb/>
龍堂貝闕當中央靈女緩歌吹笙簧馮夷伐鼓相鏗轟<lb/>
或乗飛龍下滄浪大檣小檣火流光翠旗摩雲互低昂<lb/>
左驅勾陳右攙搶天子錫命祀南邦重臣下拜靈慈宫<lb/>
太平無象躋成康吾州富庶文物昌厥田下下賦下上<lb/>
歲貢天府民職恭君子誾誾講虞唐小人業業為工商<lb/>
大夫從事舉賢明堂曹僚属登其良王郎作掾材用長<lb/>
理煩剸劇乃不蘉自少軒輊有父風穰穰學業盈囷倉<lb/>
<pb n="KR4h0086_WYG_009-14a"/>
乃翁七十鬚眉蒼二三昆季故昂藏中郎虎髯黠而彊<lb/>
誠心懇懇愛其兄願汝忠謇為國楨子孫慈孝百祿將<lb/>
願集中正以為裳願以仁義襍為珩願言揖子以為明<lb/>
徳音秩秩亦孔章<lb/>
　　天台行送友人<lb/>
吾聞天台山一萬八千丈赤霞壁立百雉城閶闔天開<lb/>
勢摩盪瓊臺雙闕雲幾重羣山俯伏華頂雄靈仙𤣥聖<lb/>
所窟宅紫氣彷彿飛㳺龍滄溟直下但如沼青烟東望<lb/>
<pb n="KR4h0086_WYG_009-14b"/>
蓬莱小火珠光動金銀宫日月跳丸幾昏曉丹崖氣散<lb/>
如飛霜草木冬夏涵天香羽人霄盖擁旌節雨衣雲帶<lb/>
雙翺翔石橋飄緲那可度憑雷躡雲天所怒不知方廣<lb/>
今有無如何絶却人間路有客有客多好奇方舟明日<lb/>
過靈溪青山之谷事幽討手援芝草歌古詩<lb/>
　　贈卜香印錢道人<lb/>
吾聞軒轅師廣成仙成騎龍鼎湖升獨遺弓劍在人世<lb/>
白雲冉冉連星辰崆峒洞天三十六日月珠光照龍燭<lb/>
<pb n="KR4h0086_WYG_009-15a"/>
何年贈汝棗木盤玉字靈香勘神卜道人十口家一船<lb/>
瓦盤沽酒有酒錢桃花洞洞紅滿煙塵流一隔三千年<lb/>
　　送道士游武當<lb/>
武當諸峰何壯哉大朶小朶青蓮開𤣥聖中居天地户<lb/>
赤日下照金銀臺神龜六眼電光走山鬼一足雲頭来<lb/>
道人再拜望北極應帶滿身星斗囘<lb/>
　　奉同袁子英柬呈楊廉夫先生<lb/>
楊子十年官不調如此永州文力何洞庭鐵笛龍吹得<lb/>
<pb n="KR4h0086_WYG_009-15b"/>
天上瓊書鶴寄多車子看花將一兩雪兒行酒艶雙歌<lb/>
時時對客教絃索繡領單衫月色羅<lb/>
　　和讀季五峰集<lb/>
先生住婁八十日金石遺音手自題人物風流擬江左<lb/>
文章典雅重淮西鳳来山郭時稱瑞鯨破滄溟勢欲齊<lb/>
著作新文徵士詔天光久待照青藜<lb/>
　　桂花曲<lb/>
花開沓沓金為粟葉宻藂藂翠盖烟不分月中惟一樹<lb/>
<pb n="KR4h0086_WYG_009-16a"/>
要將秋色種諸天<lb/>
　　欸乃歌詞<hi>有序</hi>
　　　吳興卜者浮舟為家遨遊往来具能道山水之<lb/>
　　　勝請予言其狀如杜之歌䕫州禹錫之竹枝也<lb/>
　　　因製欸乃新詞五章遺之言固鄙俚不能當古<lb/>
　　　作者然或逺方懐其風俗使歌之亦足樂也<lb/>
榻頭船子小如車賣卜逺遊属當家直到年頭與年尾<lb/>
不開看月即看花<lb/>
<pb n="KR4h0086_WYG_009-16b"/>
芙蓉秋裏繞城開溪月溪烟幾畨来駱駝橋頭有酒賣<lb/>
鷗波亭下棹船囘<lb/>
道塲何山山最雄弁中形勝聞吳中七十二峰菡萏緑<lb/>
四月五月楊梅紅<lb/>
上塘船行無斷頭下塘船少好安流兩岸青山天上坐<lb/>
看山吹笛上杭州<lb/>
城東城西楊栁多女郎不唱本鄉歌那箇新傳欸乃歌<lb/>
落花風裏奈春何<lb/>
<pb n="KR4h0086_WYG_009-17a"/>
　　江南采蓮曲<lb/>
涉烟采芙蓉湖波蕩秋響天開明鏡入鳥下青菰蔣佳<lb/>
人弭輕檝綠水歌兩兩江南有愁思落日空蒼莽<lb/>
　　春愁曲<lb/>
春陽動宫沼花色眀闌薄文鶯穿栁過黄蜂粘絮落霓<lb/>
裳久不舞叢簧愁未灼寧知色易衰秪念恩如昨<lb/>
　　媫妤怨<lb/>
宫雲罥珠户漢月下金掌露華生夕氣隂蟲亂秋響紈<lb/>
<pb n="KR4h0086_WYG_009-17b"/>
扇君不御獨夜秋怳怳佳人難再得棄捐空懐想<lb/>
　　無題和袁子英<lb/>
雲中錦隊衛旌幢帝子乗船思滿江不惜鳳絃閒寳瑟<lb/>
却教龍女䕶瑤牕淚花筠竹波千頃愁雨蒼梧玉一雙<lb/>
萬古湘南遺廟在至今清怨未能降<lb/>
瓊宫花發滿神皋花下吹笙紫綉袍不學鳳臺秦㺯玉<lb/>
也歌樂府鄭櫻桃珊瑚舊夢留春枕椒桂新香暖夜醪<lb/>
轆轆羊車過别院迎看星斗覺心勞<lb/>
<pb n="KR4h0086_WYG_009-18a"/>
繞帳犀珠星影移銅華鋪首囓雙螭守宫㸃臂斑斑血<lb/>
結帶同心寸寸絲機上金梭迴艶錦篋中玉子卜靈棋<lb/>
飛花解繫相思否莫倩韓家賦栁枝<lb/>
紫殿長楊滿路塵驪山荒草沒麒麟伶𤣥作傳進飛燕<lb/>
李白歌辭忤太真舞袖夜虚金掌月香囊魂墜紫絲茵<lb/>
可憐傾國傾城曲一度秋風一愴神<lb/>
　　寄青龍瞿慧夫博士<lb/>
醉眠亭上追游日為惜髙情對物華草巷鬬飛花鴨雨<lb/>
<pb n="KR4h0086_WYG_009-18b"/>
竹沙深映白鷴罝叢叢山影侵雲直一一人家落路斜<lb/>
近報風流多述作門生若箇是侯芭<lb/>
　　次陳敬初見寄二首兼懐張仲敏<lb/>
至正天子明聖君早聞羔雁聘陳羣河清地應千年瑞<lb/>
星聚天囘五色文遂有青鸞鳴桂樹也憐黄鵠伴沙雲<lb/>
詩筒坐得蘇臺使百過愁吟到落曛<lb/>
論交長歎白頭新傾盖相知定幾人照世豈無麟閣畫<lb/>
買田且卜草堂隣南州人物皆零落西漢文章尚雅馴<lb/>
<pb n="KR4h0086_WYG_009-19a"/>
好竹每懐張仲敏泠泠風骨水為神<lb/>
　　題娑羅室<lb/>
娑羅樹下幽人室山氣因之與秋碧古色猶栖竺國雲<lb/>
絶頂仰見扶桑日太隂垂地風雨㑹百尺撐空鬼神力<lb/>
醉呼北海起九原為爾重鐫青石壁<lb/>
　　書聲齋詩為姚子章賦<lb/>
幽人一室開風露坐想瀛洲玉為署把書夜誦秋滿空<lb/>
徘徊花影蟾蜍樹蓮葉艇子風泠泠太乙下照藜火青<lb/>
<pb n="KR4h0086_WYG_009-19b"/>
笙簧塞耳洗不醒漻哉太音誰得聴<lb/>
　　綠隂亭為顧晉道賦時與姚子章于彦成歌亭子<lb/>
　　上<lb/>
綠隂亭上夏五月瀛洲上客與俱来日出衆鳥繞屋語<lb/>
竹深好花當塢開鏡裏水涵萍似粟席間雲落酒如苔<lb/>
更貪賀監清狂甚艇子朝朝暮暮囘<lb/>
　　次西隱寺興上人韻<lb/>
練折之西西隱寺開殿江波到寺前共命鳥飛花似雪<lb/>
<pb n="KR4h0086_WYG_009-20a"/>
多羅樹濕水生烟寄箋相憶遙憐汝把酒重来動隔年<lb/>
猶記别時春色裏滿城蝴蝶落花天<lb/>
　　送僧歸江隂山寺<hi>昔葛洪騎狼入此山</hi>
孰知揚子江頭寺寺門髙髙樹裏開仙翁已乗白狼去<lb/>
古佛或騎青象来春動水流無底谷天晴雲覆散花臺<lb/>
山中邑子正憶汝恰得飛空一錫迴<lb/>
　　寄陸良貴<lb/>
堂館綠隂皆面水圖書烏几喜無塵椶櫚交葉纔遮井<lb/>
<pb n="KR4h0086_WYG_009-20b"/>
菡萏傾花故向人世事從渠寧分拙交游于爾覺情親<lb/>
澧蘭沅芷秋風裏明日南雲别更新<lb/>
　　送趙季文之湖州知事<lb/>
送子作官山水郡掾曹日日簿書稀放生池頭看花去<lb/>
浮玉山前載酒歸芙蓉入簾秋雨落䆉稏滿天寒雁飛<lb/>
即聞善政歌賢徳還見清光照紫微<lb/>
　　天馬二首<lb/>
佛郎獻馬真龍種六尺之髙修倍之圖畫當今属周朗<lb/>
<pb n="KR4h0086_WYG_009-21a"/>
歌詩傳昔勅奚斯空聞市骨千金直不羨窮荒八駿馳<lb/>
有客新来聞此事與君何惜滯明時<lb/>
四年逺涉流沙道筋骨權竒舊肉騣曉秣龍堆寒蹙雪<lb/>
晚經月窟怒追風漢文千里知曽却曹霸丹青貌不同<lb/>
拂拭金鞍被來好幸陪天廏玉花驄<lb/>
　　襍詩<lb/>
靡靡輕薄子沓沓肩相摩營營樊中蠅撲撲火上蛾趨<lb/>
利不顧生是非搆䜛邪所得不既少所喪良已多凄風<lb/>
<pb n="KR4h0086_WYG_009-21b"/>
遍大野不久當如何<lb/>
滔滔夏孟月桃李春已矣庭前樹扶疎其葉互相倚梧<lb/>
桐一髙盖碧氣䕃清美曨曨屋東日連隂宻無比當晝<lb/>
無穿影西枝覆流水鋪牀終日坐兒女且歡喜有酒輒<lb/>
持飲聊樂我云耳貴者日以驕富者日以侈古人云已<lb/>
亡誰下白屋士<lb/>
京畿連大宅新賜公侯第桂樹夹道生臺觀迎風起歌<lb/>
塵玉階側棲鳳金牕裏秦娃當妙選趙舞飄輕體大兒<lb/>
<pb n="KR4h0086_WYG_009-22a"/>
尚書郎小兒㕘國議中兒權最隆出入侍天子七葉輕<lb/>
漢貂八達哂周士馮唐亦何命白首賤如此<lb/>
　　桓王墓<lb/>
客行古城下下有桓王墓古城多秋草牛羊下来暮<lb/>
　　湘絃曲<lb/>
竹啼非染露山眩乃疑雲靈瑟傳神語休令帝子聞<lb/>
　　起夜来<lb/>
秋生臨水殿月過望仙臺歌吹無聊頼愁吟起夜来<lb/>
<pb n="KR4h0086_WYG_009-22b"/>
　　陸定之印為陸仲安賦<lb/>
陸家漢印吁亦絶金窠籀文盤屈鐡斯人已矣世無傳<lb/>
千載得之名不滅何用兵家虎作符空聞澤國龍為節<lb/>
勗哉玩物古有言願子文章照前烈<lb/>
　　歲盡寄瞿慧夫<lb/>
瞿子作官無暇日南園臘盡未還家禁春㣲雪青青草<lb/>
照眼疎枝細細花五兩即看飛落日屠蘇應待酌流霞<lb/>
詩成無使能將意鳬雁寒雲滿白沙<lb/>
<pb n="KR4h0086_WYG_009-23a"/>
　　水閣書事寄鄭明齋<lb/>
方橋匼匝小如亭山色傾江滃滃青雨裏芭蕉憐畫扇<lb/>
花間鸚鵡惜金屏誰傳鴻寳中篇術自寫黄庭外景經<lb/>
練水東頭三十里何人識得伍喬星<lb/>
　　答昌維清兼柬鄭遂昌葛可久<lb/>
滄洲解纜不十日相憶題詩寄闔閭常怪接輿歌鳳鳥<lb/>
因憐爾雅注蟲魚台州司户頻相問勾漏仙人好附書<lb/>
况汝才華今亦盛五雲坊裏看徵車<lb/>
<pb n="KR4h0086_WYG_009-23b"/>
　　擬杜陵秋興八首<lb/>
露下大江江雁横窮秋搖落喚愁生波濤百里風連海<lb/>
砧杵千家月滿城佩劍衝衝龍匣動巢笙夜夜鳳臺清<lb/>
還同使者將秋色一到銀河且濯纓<lb/>
東過秦皇渡海矼波聲雲影落漎漎君平漫識支機石<lb/>
帝子應愁鼓瑟牕鳳穴朝陽鳴好樹槎頭秋水釣空江<lb/>
坐来清漏荒城斷愁絶飛蓬老鬢雙<lb/>
海門八月雨清霜可怪殘雷未肯蔵虹蜺斷江將雨映<lb/>
<pb n="KR4h0086_WYG_009-24a"/>
駕鵞背日與風翔羅含自老黄華宅裴度重来綠野堂<lb/>
衰暮閉門懐故舊豈因吹笛滿山陽<lb/>
巍巍北斗夜闌干盛世無憂行路難轉粟帆檣遼海濶<lb/>
舞階干羽䝤夷安黄河正道流應復白月空江卧獨看<lb/>
願借雙飛珠樹鶴清游一接鳳池翰<lb/>
灤水秋風曉夜催上京宫殿䕶蓬莱扶桑日近龍波湧<lb/>
閶闔天髙象駕迴綵仗齊迎千騎發翠旗遙接五雲来<lb/>
揚雄漫有河東賦流落何人一薦材<lb/>
<pb n="KR4h0086_WYG_009-24b"/>
江上青山接甬東離離禾黍館娃宫芙蓉舊苑長洲裏<lb/>
麋鹿荒臺落照中銀海雁飛沈夜月金莖露冷擢秋空<lb/>
可憐蕭瑟江闗暮詞客哀吟思不窮<lb/>
金陵佳麗帝王州今古登臨送客愁玉樹雲連鳷鵲觀<lb/>
青山日落鳳皇丘荒城併與烟蕪沒故國空餘漢水流<lb/>
渺渺江湖頻入夢蕭蕭天地不勝秋<lb/>
落日江南發棹歌楚王宫廟鬱嵯峩雨經巫峡朝雲濕<lb/>
木落洞庭秋水多璧月銀河空復在玉簫金管奈愁何<lb/>
<pb n="KR4h0086_WYG_009-25a"/>
只今文藻悲遷客何䖏波濤弔汨羅<lb/>
　　春閨曲<lb/>
綠樹鶯巢遍紅簷燕語頻所思猶逺道何用慰芳春<lb/>
　　寄衣曲<lb/>
蠶歲既巳畢鶯時俄復換早製邊上衣秋来愁緒亂<lb/>
　　送逺曲<lb/>
神京佳麗地萬户復千門看花三月裏慎莫過倡園<lb/>
七月發揚子八月過黄河到京書便寄北来鴻雁多<lb/>
<pb n="KR4h0086_WYG_009-25b"/>
　　送林尊師<lb/>
昔謁崑侖華盖君芙蓉旌斾雨紛紛燭龍銜火朝飛海<lb/>
笙鳳乗風夜入雲偷得玉桃如赤日孏將瓊笈校𤣥文<lb/>
倘其歸去容成洞采拾金鵞幸見分<lb/>
　　次鄭明齋柬俞彦莊韻<lb/>
萱草羅生已滿院篔簹初種欲遮隣廚中雙魚好作鱠<lb/>
階下獨鶴長比人久欽陸賈為新語况以荀卿得大醇<lb/>
白首相逢在江海紫微終願召絲綸<lb/>
<pb n="KR4h0086_WYG_009-26a"/>
　　題沈君錫畫木<lb/>
君不聞莊椿春秋八千嵗又不聞蟠桃一實三千齡不<lb/>
知此木歴年幾百萬雲氣下上摩空青羲和馭日海底<lb/>
出白銀宫闕榑桑暾嗟哉沈君筆力能扛百斛鼎旋轉<lb/>
造化何其神蛟螭走壁白日動列缺御氣流風霆勇如<lb/>
陸地盪舟子凛若漢廷折檻臣車行下走九折坂劍化<lb/>
躍入延平津大枝輪囷小枝偃千千百百子若孫六月<lb/>
赤日天無雲珊瑚水屋常隂隂與君展席坐其下聴我<lb/>
<pb n="KR4h0086_WYG_009-26b"/>
醉讀南華經<lb/>
　　懐張心田<lb/>
若人清事也無涯客去談詩到日斜愛畫龍眠好頭赤<lb/>
凌霄不掃落来花<lb/>
　　題仙山圖<lb/>
三峰鼇背起中央繡角塗疎白璧堂秦觀東南呈海色<lb/>
方壺曉夜發天光五芝烟裏游羣鳳巨勝華邊卧白羊<lb/>
<hi>闕</hi>　宴門雙玉雁憑陵八極俯茫茫<lb/>
<pb n="KR4h0086_WYG_009-27a"/>
　　館娃曲<lb/>
館娃催賜宴西子猶酣酒龍輿下雲旗鳳樂迎王母銀<lb/>
橋星似燭翠扇花連牖歡樂殊未終鴉噪城頭栁<lb/>
　　堤上行<lb/>
碧水樓臺三月春蠻兒箇箇唱歌新通海坊中人作市<lb/>
靈妃宫裏樂迎神<lb/>
四月南風海岸深青旗髙髙樹隂隂三江潮發来如馬<lb/>
五兩風搖宻似林<lb/>
<pb n="KR4h0086_WYG_009-27b"/>
髙麗女兒珠腕繩玉環穿耳坐船棚絲為帆繂朝朝颺<lb/>
銅作琵琶嘖嘖鳴<lb/>
　　秋夜曲<lb/>
玉階月夜千愁色秋水秋波振草凉烏桕風髙吹斾斾<lb/>
紅蕖露冷墜房房<lb/>
　　櫂歌行<lb/>
春江花栁月水色碧草滋嬋媛競游盤棹歌樂芳時寳<lb/>
珥薰麝蘭羽盖翔鳬鷖臨流激遺響窈窕飄鶯詞竟欲<lb/>
<pb n="KR4h0086_WYG_009-28a"/>
整輕橈泝洄往從之落日大江平愴然生逺思<lb/>
　　白頭吟<lb/>
皚皚山上雪雪積復還滅皎皎雲間月月圓有時缺周<lb/>
公大聖當國時流言况也讒間之結交以面心乃爾白<lb/>
頭不若新相知漢家宫闕長門道花發年年怨春草今<lb/>
朝寵固色未衰明日怨多恩反少今人輕薄懐古人古<lb/>
人轗軻常苦辛蘭陵廢死不歸楚嗚呼此意吾誰陳<lb/>
　　棄妾怨<lb/>
<pb n="KR4h0086_WYG_009-28b"/>
棄妾不足惜顧顧懐君深奉妾合歡帶繫君明日心<lb/>
　　連理樹<lb/>
堂前好雙樹枝合葉交遮時有鴛鴦鳥来銜並蒂花<lb/>
　　征婦怨<lb/>
君久戍逺磧妾愁在空幃不得如青草隨春上君衣<lb/>
　　春波曲<lb/>
妾家紅蕖曲綠水春滿滿鸂鶒不肯飛雙棲落花暖<lb/>
　　栁枝辭<lb/>
<pb n="KR4h0086_WYG_009-29a"/>
濯濯金明栁年年照妾容飛花怨春盡落日度江風<lb/>
　　精衛辭<lb/>
海水深無底百谷流瀰瀰精衛銜木石之死心不移蓬<lb/>
莱幾清淺㑹有揚塵時眼中怨與海水平鳥飛不惜翅<lb/>
羽垂<lb/>
　　望夫石<lb/>
亭亭望夫石化石石作心丈夫無死節婦人那可輕山<lb/>
花滿頭雲作衣日日望夫夫不歸夫不歸淚如水至今<lb/>
<pb n="KR4h0086_WYG_009-29b"/>
水流流不止<lb/>
　　繫子詞<lb/>
鄧家兒鄧家兒長繩誰繫髙樹枝父母各逃生兒死亦<lb/>
孔悲弟亡一息不可棄兒雖當棄忍繫之鄧家兒哭奚<lb/>
為天乎天乎豈無知<lb/>
　　次韻寄野航<lb/>
十日不見華州掾定是清迂在箇邊青壁綠雲題石閣<lb/>
白沙留月繫湖船娟娟酒落杯香細闇闇梅堆雪色鮮<lb/>
<pb n="KR4h0086_WYG_009-30a"/>
歸来且樂歲年暮何問他儂識太𤣥<lb/>
　　宴吕敬夫水閣<lb/>
暮春三月之佳日畫裏看花小閣杯一雙皓鶴巡池走<lb/>
百葉緋桃映綬開巻幔不知雲亂入題詩應怪雨相催<lb/>
武陵何處能忘世莫遣閒人取次来<lb/>
　　題野航壁<lb/>
大樹小樹屋東西癭頸鵓鴣来上啼明朝艓子坐天上<lb/>
野水壓江江月低<lb/>
<pb n="KR4h0086_WYG_009-30b"/>
　　吕誠<lb/>
　　字敬夫呉之東滄人幼聰敏喜讀書尤長於唐三<lb/>
　　宗師楷法時東滄之俗尚靡獨能去豪習事文雅<lb/>
　　故名士咸與之交家有来鶴亭梅雪齋日與郭羲<lb/>
　　仲陸良貴倡和其間詩意清新不為腐語東滄之<lb/>
　　人多誦之<lb/>
　　七月十五夜對月分韻樓字<lb/>
東池月滿重開席不減當年庾亮樓每為人生須縱飲<lb/>
<pb n="KR4h0086_WYG_009-31a"/>
固知物色總難留螢光過幔還星散雲氣行天似水流<lb/>
最憶故人秋滿眼山隂何處有行舟<lb/>
　　襍詩五首<lb/>
三月江南渡行春属晚晴留連花下䑽釃酒待潮生<lb/>
開船收雨色新水達春江鸂鶒元無侣雎鳩自一雙<lb/>
青天歸雁喜宻樹坐鶯深落日春愁裏懐人浩蕩心<lb/>
城門蹋青草城下楊花度荒壠無耕人三月輸官賦<lb/>
近江喬木裏彊半棣花栽葉覆青青蔓相沿别樹開<lb/>
<pb n="KR4h0086_WYG_009-31b"/>
　　和陳敬初韻呈鐵厓先生<lb/>
洞庭山中鐵笛君詩家推激總無羣星辰鬱鬱豐城劍<lb/>
科斗森森孔壁文鑿垣久已思顔闔載酒應須問子雲<lb/>
好向水晶宫闕裏讀書結屋坐朝曛<lb/>
　　倣李商隱一首<lb/>
華落銅盤蠟炬融逶迤春色照芙蓉當筵行酒金釵側<lb/>
隔座吹笙繡幕重巳有鸞刀飛鱠縷未須翠釡出駝峰<lb/>
夜深環珮雲中過宛在瑤臺月下逢<lb/>
<pb n="KR4h0086_WYG_009-32a"/>
　　登澱山寺<lb/>
一上湖南澱山寺寺門髙開秋樹顛下界雲烟惟一氣<lb/>
八方樓閣駐諸天無風靈籟時生壑深夜神龍或起淵<lb/>
我獨題詩此臨眺寥寥宇宙幾千年<lb/>
　　懐友<lb/>
夏夜景幽靜齋閣臨前池當檐素月流舉扇凉颸吹參<lb/>
差丹棘花婀娜紅蓮枝玉人美無度耿耿勞我思<lb/>
　　江水辭送友人之龍江<lb/>
<pb n="KR4h0086_WYG_009-32b"/>
江水一百里南風一日程飛華多意緒相逐柁樓行<lb/>
江水一百里上有蘭與芷采之遺所思含情似江水<lb/>
　　采蓮曲和鐵厓先生<lb/>
刺船水中央櫳船乗晚凉近畨灘上過葉裏好鴛鴦<lb/>
盈盈藕上花采采墮清淚願將心中絲繫君雙玉佩<lb/>
　　蹋踘篇和鐵厓先生<lb/>
江南稚女顔色新百花樓前蹋繡輪紅蕖小韈不動塵<lb/>
不動塵放嬌態㣲風來舞裙帶<lb/>
<pb n="KR4h0086_WYG_009-33a"/>
芙蓉小踘蹋曉風金璧步搖聲丁冬綉衫窄窄交斜紅<lb/>
交斜紅露玉腕揮紫綿浥香汗<lb/>
　　草堂紀事<lb/>
六月四日登草閣雲薄林深暑氣消無賴埜鶯飛箇箇<lb/>
不知風雨一朝朝<lb/>
池上戎葵髙一丈白白朱朱復可憐近報彩舟来浦口<lb/>
頻開金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>向花前<lb/>
　　過沙湖賦竹枝詩<lb/>
<pb n="KR4h0086_WYG_009-33b"/>
白沙湖頭月色新白沙湖裏水如銀可是吳宫雙玉管<lb/>
聴得一聲愁殺人<lb/>
　　題萱蝶圖<lb/>
堂前萱草散滿地朶朶幽華也可憐絶愛篔簹相映帶<lb/>
生憎蛺蝶舞留連<lb/>
　　和靖看梅圖<lb/>
西泠橋下林家墓猶有舊時無數花孤雲何處雙飛鶴<lb/>
落日鵁鶄滿白沙<lb/>
<pb n="KR4h0086_WYG_009-34a"/>
　　舟中三首<lb/>
潮發江門百餘里曉過芙蓉湖上頭嫋嫋秋風吹櫸栁<lb/>
層層雲氣盖船樓<lb/>
無數星光燦秋色即看露氣薄人衣逶迤流吹天頭落<lb/>
潑刺驚烏樹裏飛<lb/>
天河垂地月光白荻岸秋連野水青浪靜埜鷗来片片<lb/>
櫓搖楓葉下冥冥<lb/>
　　渡吳淞江<lb/>
<pb n="KR4h0086_WYG_009-34b"/>
九月渡江江水落荻花岸岸與秋連沙橋敧側平當樹<lb/>
江鶴翻迴巧觸船<lb/>
　　送姚子華浙東帥府掾<lb/>
姚郎辟舉南州掾炳炳才名蚤歲收幕府簡書閒白晝<lb/>
㦸門旌斾巻髙秋花開擬上瀛洲看酒熟頻為鑑曲游<lb/>
北来或有雙魚使煩寄新詩寫我憂<lb/>
　<lb/>
　草堂雅集巻九<lb/>
</p>
<p>
</p>
  </div>
</body>
</text>
</TEI>
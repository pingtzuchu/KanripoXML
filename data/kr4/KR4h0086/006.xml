<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻六</head> <lb/>
    <p>
<pb n="KR4h0086_WYG_006-1a"/>
欽定四庫全書<lb/>
　草堂雅集巻六<lb/>
　　　　　　　　　　　　　元　顧瑛　編<lb/>
　　陸徳源<lb/>
　　字靜逺呉郡人甫里先生之後好學博古尊敬師<lb/>
　　友雖貲瞻力給謙恭若岀諸生之下憤甫里之學<lb/>
　　不傳遂作甫里書院於城南撥良田以給學徒有<lb/>
　　司聞其事遂命其長是院後陞徽城教官以疾終<lb/>
<pb n="KR4h0086_WYG_006-1b"/>
　　家有杞菊軒呉人稱為杞菊先生云<lb/>
　　送徽紙昌園梅且索和<lb/>
顧陸從来同里閈定交何必要通名桃花流水二三月<lb/>
著我扁舟聽雨聲<lb/>
玉色疇能比硬黄酸辛敢擬出青房品題奕奕歸年少<lb/>
慚愧華顛作漫郎<lb/>
　　　玉山謝紙曰蜀郡金花新著様剡溪玉版舊齊<lb/>
　　　名荷君寄我黟川雪猶帶漣漪瀉月聲<lb/>
<pb n="KR4h0086_WYG_006-2a"/>
　　　又謝蜜梅曰江南烟雨未全黄誰使青酸墮蜜<lb/>
　　　房娬媚已能知魏證典刑時復見中郎<lb/>
　　和題新安梅花次韻<lb/>
東風一夜渡江新開徧梅花照眼勻何遜從來有才思<lb/>
題詩不待廣陵春<lb/>
　　送陳敬初秀才北上<lb/>
江南八月鴻雁飛故人挟䇿游京師為郎作簿雖可期<lb/>
老懷與爾寜分違憶昨同舟風雨夕胥江委蛇嚴灘白<lb/>
<pb n="KR4h0086_WYG_006-2b"/>
紫陽之山千里隔何曽笑我㣲官斥歸来吴城又半年<lb/>
攬袪結佩仍周旋陳膠雷漆非偶然拍肩笑語㤀其顛<lb/>
秋風蕭蕭吹去舟征衣蓐食還依劉芙蓉照波生逺愁<lb/>
欲别未别難為留玉堂金闕有耆舊草詔紬書當在手<lb/>
乗時薦剡如轉丸兀兀兔園非所守子之行兮良不茍<lb/>
　　張舜咨<lb/>
　　字師夔錢塘人由行省宣使調休寜簿居官有能<lb/>
　　稱政事之暇焚香閉閤哦詩對卷翛然無塵想修<lb/>
<pb n="KR4h0086_WYG_006-3a"/>
　　潔可知也<lb/>
　　送子庭栢上人東歸<lb/>
賀公吴語尚清狂上䟽黄冠乞故鄉柏也東歸何所有<lb/>
畫圖詩巻滿奚囊<lb/>
　　寄玉山索蘭花<lb/>
許我猗蘭葉有光報君墨竹節尤蒼秋期坐對文峯下<lb/>
清閟幽香道味長<lb/>
　　題竹四首<lb/>
<pb n="KR4h0086_WYG_006-3b"/>
萬里髙風不自由琅玕掀舞一天秋何人笙鶴歸来晚<lb/>
縹緲仙城十二樓<lb/>
　　　右風<lb/>
雨重篔簹翠實寒檉隂野色與檀欒結根牙谷専清閟<lb/>
似厭人間道路難<lb/>
　　　右雨<lb/>
土地肥磽自不齊蒼岩痩石故相宜繁華坐見成秋苑<lb/>
獨立空山閲嵗時<lb/>
<pb n="KR4h0086_WYG_006-4a"/>
　　　右老<lb/>
苔緑生香石有文駢頭下見錦綳孫夢中彷彿東橋路<lb/>
沽酒人家小角門<lb/>
　　　右嫩<lb/>
　　次李士亷韻柬玉山<lb/>
書樓棐几石嶄然晴雪飛来太華顛墨本秘函枯樹賦<lb/>
牙籖挿架白雲篇清心求友先同調華髪逢人耻問年<lb/>
共惜分隂珍雅翫封侯擬不到鳶肩<lb/>
<pb n="KR4h0086_WYG_006-4b"/>
　　用韻寫栢子庭巻<lb/>
之子庭前栢含暉蓄景光託根當太白何口得雌黄大<lb/>
道從行食深禪坐亦㤀自憐塵鞅客擾擾自蜂房<lb/>
　　　玉山詩曰虗舟元不繫湖海至今稱悟得庭前<lb/>
　　　栢方為物外僧空空無我相落落有誰應肯向<lb/>
　　　東山住東山氣倍増<lb/>
　　明海歌贈寳明海<lb/>
大明麗天雲海空榑桑倒景三韓東八紘磅礴俯仰内<lb/>
<pb n="KR4h0086_WYG_006-5a"/>
萬境膏沐鴻濛中梵宫髙標跨溟渤嵒嶝杳絶烟霏濛<lb/>
時時雲氣趨羣龍龍君夜出流光從道人深禪入水觀<lb/>
要探衆寳馮夷宫手書貝葉睒金碧身翳雨花紛翠紅<lb/>
君不見俗縁千刼塵網䝉鏡象不離生龜筒乂如磨牛<lb/>
履陳迹究竟彼岸無終窮人心至善奥𠖇通尚需法語<lb/>
開盲聾便從穴紙逃痴蜂泠然空飛御天風<lb/>
　　寄廣西白<lb/>
歸思迢迢不奈何寄聲珍重病維摩風帆明日春江上<lb/>
<pb n="KR4h0086_WYG_006-5b"/>
囘首蒼山緑樹多<lb/>
　　題新安方丈梅花<lb/>
新安堂上梅花新南枝北枝開未勻渠儂切莫訝渠痩<lb/>
中藏萬斛江南春<lb/>
　　熊夢祥<lb/>
　　字自得江西人博讀羣書旁通音律能作數體書<lb/>
　　乘興寫山水尤清古無庸工俗狀以茂才舉教官<lb/>
　　不樂拘制輙棄去以詩酒放浪淮浙間卜居婁江<lb/>
<pb n="KR4h0086_WYG_006-6a"/>
　　上扁得月樓與予為㤀年交曠達之士也號松雲<lb/>
　　道人<lb/>
　　題管夫人竹<lb/>
夫人寫竹何縱横錯刀離離光怪生安得月明招白鳳<lb/>
玉闌西畔聽秋聲<lb/>
　　題二色芙蓉便面<lb/>
曽障西風十二闌亭亭醉醒碧波寒月邊青鳥無消息<lb/>
流落人間作畫看<lb/>
<pb n="KR4h0086_WYG_006-6b"/>
　　題趙子昂蘭石<lb/>
汎晴湍兮潺湲乘芳馨兮嬋娟望九嶷兮眇眇思公子<lb/>
兮未敢言<lb/>
　　趙翰林桃花馬圖<lb/>
風翻細雨入天閑貌得權竒電影寒鳳閣春深人已逺<lb/>
空餘精彩匹曺韓<lb/>
　　題李息齋竹<lb/>
薊丘道人寫瀟洒烟寒兔齒石蒼蒼素娥剪翠雲葉亂<lb/>
<pb n="KR4h0086_WYG_006-7a"/>
三十六陂春水香<lb/>
　　　題邊伯京畫盤松圖<lb/>
居震宫受秦封乗元氣超穹窿又何獨羡夫梁棟之質<lb/>
莫測夫神竒變化之功夫然後知其為龍松<lb/>
　　題柏子庭枯木<lb/>
鐵珊瑚樹飛鬼蝶王子敝舄不許躡乞與海神神不收<lb/>
湧樹雪晴光煜煜何人潑墨淡復濃使我一見成心獵<lb/>
便令退從未畫前無孔笛中宫徴叶<lb/>
<pb n="KR4h0086_WYG_006-7b"/>
　　題張叔厚描琵琶士女<lb/>
剪燭填詞明皓齒是非恩愛從兹始莫将貶竄立人倫<lb/>
世上伊誰魯男子<lb/>
　　題畫山礬<lb/>
傍路依山到處生只因樵牧慣相輕若教塵俗如桃李<lb/>
未必梅花肯作兄<lb/>
　　題王元章梅<lb/>
紫禁春醲雪未消年年香冷只飄颻許身入畫酬清賞<lb/>
<pb n="KR4h0086_WYG_006-8a"/>
不嫁東風過小橋<lb/>
　　客懐奉柬玉山<lb/>
我昔離家七月强只今十月隕清霜可慚濁酒黄花興<lb/>
應悔青鐙白髪長翠袖天寒修竹暗綺忩日暖碧茸香<lb/>
夜長枕上揚州夢江北江南是故鄉<lb/>
　　　玉山戱答詩曰秋水藍橋一尺强愁聞玉杵搗<lb/>
　　　𤣥霜東籬老子烏紗薄西郭佳人翠袖長古寺<lb/>
　　　竹深禪榻静晴忩花落研池香西風鶴背三更<lb/>
<pb n="KR4h0086_WYG_006-8b"/>
　　　夢笑看璚花作醉鄉<lb/>
　　題王元章畫梅花<lb/>
水影清光為寫神當時巳是失天真一從殘角吹新曲<lb/>
幾向寒谿覓故人縞袂歸来猶有月佩環飛去更無塵<lb/>
莫言醉魄空離落信把和羮屬大臣<lb/>
　　趙奕<lb/>
　　字仲光吴興人魏國文敏公仲子作詩為文翰墨<lb/>
　　游藝皆有家法尤好古雅不事進取與予特友善<lb/>
<pb n="KR4h0086_WYG_006-9a"/>
　　相去雖數百里必一月一致書其天質秀雅如芝<lb/>
　　蘭玉樹王謝佳子弟也<lb/>
　　玉山與郯九成自姑蘇来吴興僧可傳邀予陪游<lb/>
　　弁山之黄龍洞時有紫霞同席遂分韻得花字<lb/>
盤屈度碕礒<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崯復谽谺龍居潜石洞花暖集蜂衙峭<lb/>
壁生蒼蘚清泉長赤砂松濤響雲壑竹翠滴桃花杖履<lb/>
丹梯險籃輿緑磴遮攀藤嘯猿狖並草卧麕麚絶頂望<lb/>
笠澤傾溟想女媧遥天連島嶼逺水接蒹葭道士来邀<lb/>
<pb n="KR4h0086_WYG_006-9b"/>
坐仙童為煮茶林深多虎跡地僻少人家對景詩情逸<lb/>
尋芝道氣遐忩幽塵不到境勝興無涯堪種茅山术宜<lb/>
栽邵圃𤓰寳書傳正法靈劍挂青蛇逕<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>﨑尤峻苔<lb/>
荒突又窪淙淙流暗澗聒聒閙鳴蛙下嶺日欲落登舟<lb/>
路更賖平田飛白鷺别墅宿歸鴉犬吠柴門近鵑啼野<lb/>
樹斜菜畦黄撲簌麥壠碧交加老態慵登渉衰形獨嘆<lb/>
嗟山翁荷鋤鍤村婦倚籬笆駐舫携紅袖停杯挟紫霞<lb/>
金爐薰篤耨玉手㺯琵琶鑿落傾香醸玻璃挿艷葩歌<lb/>
<pb n="KR4h0086_WYG_006-10a"/>
姬聲縹緲醉客笑諠譁擊柝城將閉吹笳鼔尚撾巻簾<lb/>
風滅燭濕幔雨垂麻今日雖云樂他年還共誇更䦨歸<lb/>
去速燈影照籠紗<lb/>
　　雨忩寫懐<lb/>
幽忩談笑話平生三十年間幾度更白髪滿頭今巳老<lb/>
青山排闥故多情桃花灼灼應無語春雨蕭蕭尚未晴<lb/>
明日扁舟携好酒南村筍蕨正堪烹<lb/>
　　春日書懐<lb/>
<pb n="KR4h0086_WYG_006-10b"/>
忙衷過韶華東風日易斜黄梁應未熟白酒尚堪賖蝶<lb/>
魄迷幽夢蛛絲絆落花百年能有幾随分度生涯<lb/>
　　送聞梅澗住弁山祥應宫<lb/>
石磴懸崖人跡稀林深地僻絶塵機井邊丹竈千年冷<lb/>
忩外山雲盡日飛老虎毎來廊下走黄龍常向洞中歸<lb/>
先生有道開門坐松響瑶笙月滿衣<lb/>
　　倪瓉<lb/>
　　字元鎮毘陵人酷好讀書尊師重友操履修潔詩<lb/>
<pb n="KR4h0086_WYG_006-11a"/>
　　趣淡雅如韋蘇州作小山水如髙房山自號經鋤<lb/>
　　隱者家有雲林隱居與予有葭莩之親累辱見招<lb/>
　　規往而毎不果然多得其所作故并刻云<lb/>
　　聽袁子方彈琴<lb/>
蕙帳凝夕清髙堂流月明芳琴發綺席列坐散煩纓囘<lb/>
翔别鵠意縹緲孤鸞鳴一寫氷霜操掩抑寄餘情<lb/>
　　送别甘允從<lb/>
来從墨沼雲林下共愛女蘿縁石牀喚人鸚鵡語猶澁<lb/>
<pb n="KR4h0086_WYG_006-11b"/>
當户枇杷子半黄奉橘定應題百顆籠鵞即欲寫千行<lb/>
蘭亭書法人間少好去山隂汎野航<lb/>
　　奉懐張外史<lb/>
隂壑慘慘緑苔生碧雲亭亭多逺情松杉鶴去轉蕭瑟<lb/>
洲渚花落自縱横從君下榻住十日看我鼓枻出層城<lb/>
洞口菌巢無恙否定應閉閤著書成<lb/>
　　次韻薩天錫寄張外史<lb/>
谷口路㣲山木合濕衣空翠不曽晴飢猨攀檻為人立<lb/>
<pb n="KR4h0086_WYG_006-12a"/>
寒犬號林如豹聲小閣秋深聽雨卧長空日出采芝行<lb/>
道心得失巳無夢沐髪朝真候五更<lb/>
　　題所畫喬林磵石<lb/>
山家日出無行蹤雲林烟蘿逺且重不見鹿眠盤石上<lb/>
提壺自挂一長松<lb/>
　　題柯敬仲竹書達兼善秘書後<lb/>
誰能寫竹復盡善髙趙之前文與蘇簡韻蕭蕭人品係<lb/>
篆籀渾渾書法俱奎章博士生最晚耽詩愛畫同所趨<lb/>
<pb n="KR4h0086_WYG_006-12b"/>
興来揮洒出新意孰謂髙趙先乎吾<lb/>
　　　達秘書曰堤栁拂烟踈翠葉池蓮過雨落紅衣<lb/>
　　　娟娟唯有忩前竹長是清隂伴夕暉又梁王宅<lb/>
　　　裏参差見山簡池邉爛漫栽記得九霄秋月上<lb/>
　　　滿庭清影覆蒼苔<lb/>
　　題所畫雲林小景圖<lb/>
赤城霞暖神芝秀洞裏桃花不記春何事却將山水脚<lb/>
鍾陵市上踏紅塵<lb/>
<pb n="KR4h0086_WYG_006-13a"/>
　　馮文仲自玉山来携向畫雲林小景圖復求題詩<lb/>
　　因用前韻<lb/>
憶昔舟歸雪浦濵松陵瑶草欲生春閒拈逸筆圖清思<lb/>
今日披圖似隔塵<lb/>
　　題自畫竹<lb/>
東海有癡夫自稱繆且迂書壁寫絹楮豈其狂之餘<lb/>
　　寄懐鄭徴士<lb/>
谷口子真今最賢乆别鬰鬰夢相牽好營秫田多醸酒<lb/>
<pb n="KR4h0086_WYG_006-13b"/>
欲買茒屋尚無錢兄病毎書賖藥劵客来唯候煮茶烟<lb/>
闔閭城東有艇子憶爾青燈相對眠<lb/>
　　賦句曲外史精舎書在虞伯生張仲舉後<lb/>
道士朝乘白鶴還樓臺金碧鎻空山半天花雨飛幢節<lb/>
萬壑松風雜珮環丹井夜寒光剡剡石壇春静蘚斑斑<lb/>
飄然便擬從君隱分我𤣥洲一半閒<lb/>
　　　伯生詩曰隱居聞道無人跡麋鹿来依積雪深<lb/>
　　　毎占雲氣得芝术莫怪丹光穿樹林茅君自騎<lb/>
<pb n="KR4h0086_WYG_006-14a"/>
　　　一虎下木客或與羣猿吟知爾此時最相憶想<lb/>
　　　予飛矯度千岑<lb/>
　　　仲舉詩曰𤣥洲别塢鬰巃嵸滿谷蜷雲養萬松<lb/>
　　　外史編圖金匱鑰隱居留誥玉泥封丹池雨現<lb/>
　　　龍無角瑶草春肥鹿有茸擬借一龕為洞吏與<lb/>
　　　君来往大茅峯<lb/>
　　次韻郯九成見寄<lb/>
郭外青山舊結廬㣲茫野逕望中無殘生竟抱烟霞癖<lb/>
<pb n="KR4h0086_WYG_006-14b"/>
好事猶傳海岳圖夜壁松風懸雅樂秋池菊水酌商觚<lb/>
倘從世外求𤣥賞好趂輕舟看浴鳬<lb/>
　　送徐元度還江西<lb/>
悠悠西江水緜緜江上山借問離羣鶴孤飛幾時還白<lb/>
雪亦忌潔青雲安可攀時時王子晉吹笙向人間<lb/>
　　九日登華氏溪亭<lb/>
茱萸黄菊稍斑斑野水寒烟蒼莽間送客歸来逢九日<lb/>
華家亭上獨看山<lb/>
<pb n="KR4h0086_WYG_006-15a"/>
　　吾友陸友仁甫舊得古銅印一紐以示予辨其文<lb/>
　　曰陸定之印以名其子而字之曰仲安友仁既歿<lb/>
　　仲安求為賦焉<lb/>
吾友友仁甫覧古閔世盲示我古印章始得自幽并辨<lb/>
之曰定之釋義為爾名既名字曰安朂哉在敬誠友仁<lb/>
今則亡緬懐涕沾纓繄昔黄太史結交漢米生手持玉<lb/>
刻文螭紐交縱横上有元暉字印刓與弗輕殷勤字其<lb/>
兒祖武冀可繩允以學業懋繼述暉芳英書比二王跡<lb/>
<pb n="KR4h0086_WYG_006-15b"/>
價重十連城髙躅思仰止景行爾其行<lb/>
　　張心逺訪郯九成因書以寄<lb/>
州府今為掾風埃多厚顏香芹渾滿磵去鶴未巢山思<lb/>
逐春雲亂心随野水閒張君應話我樗散碧巖間<lb/>
　　為馮文仲畫山水小幅<lb/>
知君近住西湖曲湖水淪漣似輞川忩下青松髙百尺<lb/>
時時落雪滿琴絃<lb/>
　　題曲江洗馬圖<lb/>
<pb n="KR4h0086_WYG_006-16a"/>
校獵上林苑洗馬昆明池霜威肅笳鼔雲氣畫車旗馬<lb/>
班陳賦頌衞霍綏蠻夷王風既未逺文明方在兹逶迤<lb/>
霄漢上鳳皇尚来儀<lb/>
　　賦居延王孫徳新小隱軒<lb/>
志隱寜須分小大不論城市與山林橘中之樂固不減<lb/>
洞裏有春藏更深奕戯自能㤀世事酒尊聊用散冲襟<lb/>
傅説巖築茍無遇豈有朝堂論道心<lb/>
　　題水仙<lb/>
<pb n="KR4h0086_WYG_006-16b"/>
曉夢盈盈湘水春翠虬白鳳照江濵香魂莫逐泠風散<lb/>
擬學黄初賦洛神<lb/>
　　蘇臺懐古<lb/>
望中烟草古長洲不見當時麋鹿游滿目越来溪上水<lb/>
流將春夢過杭州<lb/>
　　送甘允從<lb/>
朔鴻縱髙姿流水去不息枉道别友生揚舲望京國婉<lb/>
孌前途憩蕭條餘景匿神京衣冠㑹左右金張宅驅馬<lb/>
<pb n="KR4h0086_WYG_006-17a"/>
流星繁乘軒春霧集嘉子玉質朗早通金閨籍行逢明<lb/>
主顧入補詞臣職束帶向晨趨陪燕終日昃芳年易為<lb/>
晚所願崇令徳英英白雲飛渺渺青山隔秋風應節起<lb/>
萬里思親客游子返舊居銜枚數相覿<lb/>
　　再用歸字韻寄張貞居栁太常鄭明徳<lb/>
華陽外史從幽討谷内髙人亦賦歸遥憶愚溪對山坐<lb/>
何時菌閣看鴻飛荒荒旭日晞𤣥髪潏潏流泉浣素衣<lb/>
寂寞松忩懸榻處塵生塵尾不堪揮<lb/>
<pb n="KR4h0086_WYG_006-17b"/>
　　送元度北游<lb/>
荷鍤空林春雨餘艤舟沙岸燕飛初去尋天上仙人珮<lb/>
肯顧山中隱者居霜月四更提劍舞田園二頃帶經鋤<lb/>
蘭榮栁密南簷下佇子雲間枉尺書<lb/>
　　送章鍊師游七閩<lb/>
髙士不羈如野鶴忽思閩海重經過舟前春水他鄉逺<lb/>
雪後晴山何處多觳觫卧雲芳草細鈎輈啼樹野烟和<lb/>
武夷九曲最清絶落日采蘋聞棹歌<lb/>
<pb n="KR4h0086_WYG_006-18a"/>
　　再和虞道園題劉宗師畫像<lb/>
焚香坐石孤峯月飛珮朝天萬壑風邈爾空歌傳碧落<lb/>
飄然流響振金宫神君降服𤣥霜劑聖主能延緑髪翁<lb/>
共道乘鸞去無迹祥雲繚繞畫圖中<lb/>
　　九日<lb/>
自笑不能孤九日一壺濁酒對西山遥憐玉樹秋風裏<lb/>
靜看𠖇鴻落日間草木蕭蕭雲更碧山川漠漠鳥飛還<lb/>
長途誰是陶彭澤被褐行吟意自閒<lb/>
<pb n="KR4h0086_WYG_006-18b"/>
　　鄭遂昌隱居梁鴻山以詩寄之<lb/>
伯鸞近在東山陲室無孟光唯兩兒草堂貲煩王録事<lb/>
蓮社縁依逺法師迎我掃除松下雪因君起寫壁間詩<lb/>
便知從此遂真隱深谷紫芝堪療飢<lb/>
　　林下遣興<lb/>
眼見藤梢已過墻手拈書巻復堆牀聊因水檻親魚鳥<lb/>
欲出柴扄畏虎狼冠製不嫌龜殻小衣裙新剪鶴翎長<lb/>
從来任拙唯踈放一月秋隂不下堂<lb/>
<pb n="KR4h0086_WYG_006-19a"/>
　　賦謝陸繼之紫蠏黄柑之貺<hi>吴郡舟中</hi>
闔閭城外皆秋水斜日維舟方醉眠携手故人驚夢裏<lb/>
送書飛雁落尊前黄柑開裹煩相贈紫蟹傾筐也可憐<lb/>
憶爾獨居湖上宅晴忩竒石晝生烟<lb/>
　　首夏即興呈貞居<lb/>
鵞鴨如雲散碧陂来禽青李壓低枝深林汲磵常聞虎<lb/>
清晝焚香獨下帷路出城東無十里燕来堂下不多時<lb/>
可憐稚笋都成竹忽見春蠶已吐絲<lb/>
<pb n="KR4h0086_WYG_006-19b"/>
　　春日贈張茂實<lb/>
乆客東海上秋風吹練裙放言愛莊叟笑癖如陸雲採<lb/>
藥清晨出哦詩靜夜聞滄浪可濯足吾與爾為羣<lb/>
　　悼宋髙士<lb/>
秋日髙人逝微霜蕙草摧鵞羣空碧沼鶴影自層臺應<lb/>
馭泠風出疑隨密霧来松杉暮蕭瑟撫事有餘哀<lb/>
　　十月十三日蕭閒館夜坐<lb/>
隱几忽不寐竹露下泠泠青鐙澹斜月薄帷張寒㕔躁<lb/>
<pb n="KR4h0086_WYG_006-20a"/>
煩息中動希静無外聆窅然去虗際誰知有身形<lb/>
　　曲彥逺寄茗裹賦此道謝且求致梨栗木𤓰<lb/>
繞屋青山謝朓居木𤓰梨栗種扶踈不妨暇日騎官馬<lb/>
自喜清時少薄書九月授衣霜欲落百年囘首雁初飛<lb/>
猶憐踽踽空山客茗裹封題逺慰予<lb/>
　　寄段吉甫<lb/>
昔年段干木踰垣避其君㝠翳不可干清風扇炎氛徳<lb/>
緜百世下吉甫賢且文神鸞養竒采芳芷結幽芬囘視<lb/>
<pb n="KR4h0086_WYG_006-20b"/>
當世士雞鶩政紛紜區區事夸奪子獨志不羣舎瑟作<lb/>
而嘆此道誰復云<lb/>
　　章鍊師由蘇州訪鄭有道而歸<lb/>
良覯忽云阻桐花今亦繁落日滿泗渚揚舲念孤鶱因<lb/>
懐息機叟藴真從灌園晨拂石上雲佇子接清言<lb/>
　　送髙侯之秦郵<lb/>
秦漢置牧守猶古之侯伯封建而郡縣仁政固不易漢<lb/>
宣知所本留意二千石慎哉髙侯車願循古轍跡<lb/>
<pb n="KR4h0086_WYG_006-21a"/>
　　惻惻行并序<lb/>
　　三月十五日陸元素將從梁鴻山歸呉淞之上是夕坐至夜<lb/>
　　分始別予入舟賦此追至梁鴻山寄之以定及冬重來之約<lb/>
惻惻復惻惻幽思從中發感子逺来訪畏子遽言别不<lb/>
有同心人何以慰孤寂矧兹夏春交蕭艾盈路側江水<lb/>
亦浩漾風雨還飄突行將阻携手轉覺意忽忽交好匪<lb/>
在今髙誼敦自昔人生寜無别所悲嵗時易坐嘆辛夷<lb/>
紫還傷蕙草碧僕夫竊相告怪我悲憤塞山中梁鴻棲<lb/>
<pb n="KR4h0086_WYG_006-21b"/>
江上陸機宅井臼今蕪穢鶴唳且寂寞子徃經其壖徘<lb/>
徊但陳迹天地真旅舎身世等行客汎汎何所損皎皎<lb/>
奚自益修短諒同歸數面聊歡懌<lb/>
　　送李徴君過荆溪訪王司丞<lb/>
何處尋狂客故人王子猷花落庭前樹風吹溪上舟紫<lb/>
筍生春雨緑蘋滿芳洲心随酒船發悵望不能休<lb/>
　　李徴君將還揚州因言沈郎官在吴下賦此以寄<lb/>
二月桃始花淮南客還家階前踈雨落堂上春衣薄為<lb/>
<pb n="KR4h0086_WYG_006-22a"/>
言沈約在吴中玉壺青絲酒如空春風相過蕙草緑芳<lb/>
菲滿堂樂未終<lb/>
　　醉歌行次韻答李徴君春日過草堂賦贈一首<lb/>
杜陵昔年有茆屋浣花溪邉錦江曲古人不見春風来<lb/>
桃李無言自山麓石牀蘚澁青泥乾決渠流水夜潺湲<lb/>
可憐寳劍埋黄土空餘山月照波間今我不樂空懐古<lb/>
短世長年誰比數花下那知李白来山鳥恣歌童亦舞<lb/>
酒酣大笑五情熱作相形求築巖説夷齊相逝居首陽<lb/>
<pb n="KR4h0086_WYG_006-22b"/>
逍遥采薇飽芳潔勿歌虞夏神農詩賢愚等是百年期<lb/>
魯連耻秦亦蹈海笑爾局促商山芝少文壁間對圖畫<lb/>
莫待老来難命駕仰看翕忽浮雲馳安得乘螭與之化<lb/>
漠漠楊花縈逺天迸壑晴雷驚醉眠李侯神爽色不動<lb/>
手中茶雪落輕烟逢君此樂誠草草便欲携君赴烟島<lb/>
海上千年白鶴飛世人胡為空自老<lb/>
　　玉壺中挿瑞香水仙梅花戯咏一首<lb/>
寒梅標素豔幽卉弄妍姿團團紫綺樹共耀青陽時折<lb/>
<pb n="KR4h0086_WYG_006-23a"/>
英欲遺逺但恐傷華滋置之玉壺氷芳馨消歇遲<lb/>
　　雪中折枇杷花寄吴處士一首<lb/>
雪中自折批杷花走寄城南處士家明朝雪晴定相顧<lb/>
兩株松下煑春茶<lb/>
　　擬隂常侍一首奉寄到秘監趙員外<lb/>
幽并游侠地都城百雉連河漢瞻疑近雲鳬信是仙樓<lb/>
分霞欲曙花將月共妍摛毫傾藻思獻賦足為傳還知<lb/>
跨烏鵲夜宿綵雲邉<lb/>
<pb n="KR4h0086_WYG_006-23b"/>
　　秋夜賦<lb/>
清漏下數刻踈鐘仍獨聞零露漙夕影端居澄俗氛恬<lb/>
淡斯寡欲榮名非所欣樂哉咏王風忘年栖白雲<lb/>
　　秋答寅夫對雨見懐<lb/>
溽雲變隂晦零雨随風濤的皪集蓮沼飄颻灑蘭臯朱<lb/>
絲緩瑶瑟緑錢生寳刀撫事生慷慨端居倦游遨處世<lb/>
毎慚栁懐人徒詠陶脆質愛靈藥閒情宣弱毫<lb/>
　　古意一首次韻答曹徳昭<lb/>
<pb n="KR4h0086_WYG_006-24a"/>
齊王好竽客鼔瑟操瑟何以干齊門古人結友多豪傑<lb/>
况爾封君之子孫王國陳詩終大雅楚俗尚鬼悲招魂<lb/>
相思日暮不可見鴻飛㝠㝠目力昏<lb/>
　　雲槎軒<lb/>
已比溝中斷空思海上浮隨雲秋汎汎貰月夜悠悠無<lb/>
路通河漢憑誰問女牛漂揺非有待吾道付滄洲<lb/>
　　題陳氏齋壁<lb/>
愛爾茆齋少塵雜時来下帷清晝眠風流政思書裙去<lb/>
<pb n="KR4h0086_WYG_006-24b"/>
懶惰惟知坦腹便林間病鶴尚俛啄池上山雞徒自憐<lb/>
何為當年種桃者移家偶脱區中縁<lb/>
　　悼頂山寺清上人二首<lb/>
幽曠山中樂飄颻物外蹤梵餘閒憩石定起獨哦松花<lb/>
落春衣静雲垂磵户重依依種蓮處林暝只聞鐘<lb/>
杯渡前溪見水源偶来佩芷服蘭蓀香臺猶帶山忩影<lb/>
經巻長依松樹根雲起晴峯還有觸雪消春野不留痕<lb/>
倐然我已㤀言説翠竹黄花自滿園<lb/>
<pb n="KR4h0086_WYG_006-25a"/>
　　送張伯雨還山<lb/>
日暮書傳青鳥使華林瑶草待君歸挟舟蜿蜿雙龍出<lb/>
背雨寥寥一鶴飛秋水琢成蒼玉佩朝霞補作紫烟衣<lb/>
山中長吏来相覔應借忩間白羽揮<lb/>
　　雪後謁陳子真<lb/>
陶公卜宅南村裏快雪初晴思一游樹辨㣲茫来獨鶴<lb/>
櫓揺欹側散輕鷗墨池絶霤春氷滿塵榻繙書夕照收<lb/>
相見惘然如有失掉頭吟咏出林丘<lb/>
<pb n="KR4h0086_WYG_006-25b"/>
　　晨起一首寄丹丘<lb/>
竹忩晨起聞幽鳥深巷絶無車馬喧多病馬卿非不遇<lb/>
歸田陶令自㤀言墻隂薯蕷苖方茁雨裏櫻桃花正繁<lb/>
二月隂寒少晴日坐看秋水上柴門<lb/>
　　雨後<lb/>
雨後循除泉亂流落花時節緑隂稠石尊貯酒供抔飲<lb/>
素壁圖山入卧游翳日長林藏伏虎際天春水浴輕鷗<lb/>
幽棲四月饒櫻筍醉裏題詩一散愁<lb/>
<pb n="KR4h0086_WYG_006-26a"/>
　　寄王叔明<lb/>
幾夢山隂王右軍筆精墨妙最能文毎將竹影模秋月<lb/>
更愛山居寫白雲秘笈封題饒古迹雅懐蕭散逸人羣<lb/>
今年七夕聞多事曝畫繙書到夕曛<lb/>
　　寄吴孟思并懐張外史<lb/>
江海風流吴孟思十年不見鬢成絲舊同野老松花供<lb/>
今寄仙君石室碑秋日滿船初晒藥晴雲浮水獨臨池<lb/>
南山樹裏孤栖鶴爾去何當一問之<lb/>
<pb n="KR4h0086_WYG_006-26b"/>
　　送劉彥文為浙西憲司掾并簡貞居<lb/>
落日采蘋溪水緑目追帆影先飛鴻寄書為覓仙人隱<lb/>
種杏乆居丹井東逺道悠悠宵入夢晴波洶洶晝多風<lb/>
鳴珂使者清無事爾得優游羣掾中<lb/>
　　八月十八日蕭閒道館聽袁南宫彈琴是日風雨<lb/>
　　蕭然有感而作<lb/>
玉琴轉清亮風雨更飄颻踈桐䕃髙館朱槿耀芳條生<lb/>
物曷可遏撫事發長謡弱齡陪清讌循髪想垂髫相見<lb/>
<pb n="KR4h0086_WYG_006-27a"/>
日巳老離居夢且遥秋江𣺌雲水去鶴影揺揺<lb/>
　　　余與元鎮初識時元鎮始弱冠余年六十今余<lb/>
　　　年八十有六而元鎮四十餘矣蕭閒館東齋庭<lb/>
　　　下向見盛鍊師手種二桐忽已十五年今桐隂<lb/>
　　　可蔽十車地因誦桓司馬樹猶如此人何以堪<lb/>
　　　之語元鎮復賦此詩相與諷詠為之泫然袁矩<lb/>
　　　書<lb/>
　　寄王叔明<lb/>
<pb n="KR4h0086_WYG_006-27b"/>
能詩何水部愛石米南宫允矣英才最居然外祖風釣<lb/>
絲烟霧裏船影畫圖中他日千金積陶朱術偶同<lb/>
　　題米南宫石刻遺像<lb/>
南宫遺像刻堅珉猶在荒城野水濵絶嘆莓苔迷惨淡<lb/>
細看風骨尚嶙峋山中仙塚芝應長海内清詩語最新<lb/>
地僻無人打碑賣毎懐英爽一傷神<lb/>
　　寄張貞居<lb/>
不但入城蹤跡少南林野老見猶稀狂歌鳴鳳聊自慰<lb/>
<pb n="KR4h0086_WYG_006-28a"/>
舊學屠龍良已非蒼蘇渾封麋鹿逕白雲新補薜蘿衣<lb/>
羊君筆札誰能寄欲讀靈文一叩扉<lb/>
　　過薩判官齋聽其鼔琴<lb/>
薩公能琴賢且文城闉一遇何懽欣髙堂掃榻新雨霽<lb/>
為鼔瀟湘之水雲竹林蕭瑟風嫋嫋山日晻靄波沄沄<lb/>
曲終推琴意愈淡忍即别去隨飛蚊<lb/>
　　戯題嚴録事所集書畫藪<lb/>
雨館晝逢嚴録事手持書畫索題詩金題玉躞齊梁跡<lb/>
<pb n="KR4h0086_WYG_006-28b"/>
墓刻石鐫秦漢碑把玩始驚繁巻軸品量還愧拙言辭<lb/>
古人冷淡今誰尚漫葺殘編慰所思<lb/>
　　薩仲明為丞相府掾時僦居京師其軒曰半野後<lb/>
　　買宅延陵亦揭是名於軒因雨宿其下遂為賦詩<lb/>
　　云<lb/>
何意開軒名半野身存魏闕思江湖斜侵𤓰圃通花藥<lb/>
稍傍薇垣近竹梧千里秋風催斫鱠九霄晨露浥飛鳬<lb/>
如今别買荒城宅自掃風林候野夫<lb/>
<pb n="KR4h0086_WYG_006-29a"/>
　　十一月二十三日率性徳源共載過林下而予適<lb/>
　　不在遂返棹竟還明日詩来因次韻重邀之<lb/>
雲林風雪興不孤指顧可求塗豈迂兩忘主賔政自好<lb/>
一以禮法何其拘我方飄忽念嵗月子乃踈豁笑人奴<lb/>
再為理棹急相就放筆為寫狂游圖<lb/>
　　次韻徳源率性所賦十二月四日雪<lb/>
海宇希㣲隱一毫行舟氷膠夕停篙愁看寂寂雙峯並<lb/>
細數紛紛亂石髙豈有風塵勞白羽謾思文采照宫袍<lb/>
<pb n="KR4h0086_WYG_006-29b"/>
雪融二月溪流合洞口誰尋千樹桃<lb/>
　　餘不溪辭<lb/>
餘不溪水涵緑蘋㣲風吹波蹙龍鱗看山蕩槳不知逺<lb/>
兩岸桃花飛接人溪回路轉松風急竹林華房霞氣濕<lb/>
忽逢道士頎而長疑是韓國張子房相期飄拂紫烟裏<lb/>
下攬滄溟浮玉觴<lb/>
　　義興呉國良用桐烟製墨黒而有光燄膠法又得<lb/>
　　其傳將游呉中售諸隱君輒賦詩速其行云<lb/>
<pb n="KR4h0086_WYG_006-30a"/>
生往荆溪上桐花收紫烟墨成羣玉秘囊售百金傳孰<lb/>
謂奚珪勝徒稱潘谷仙老松端愧汝桐法更清妍<lb/>
　　聽秋軒<lb/>
聽秋軒裏聽秋雨定起山僧坐翠㣲隱隱烟濤揺夜席<lb/>
濛濛花雨著人衣驟如厓瀑衝雲落宛似湘波鼔瑟希<lb/>
六用根塵今已净松篁隂下共香霏<lb/>
　　友人期過寺中不至<lb/>
山寺擁罏夜風聲如怒濤獨吟何水部還思王騎曺曠<lb/>
<pb n="KR4h0086_WYG_006-30b"/>
達予所羡阻别心増勞来兹慰幽寂輕舟可即操<lb/>
　　贈天寜寺福上人<lb/>
荆溪霜落後銅官日出初自櫛頭上髪更理箧中書上<lb/>
人從定出詠言方繞除邂逅發㣲笑幻身同太虗<lb/>
　　李文逺製墨以贈吴寅甫次韻<lb/>
潘衡墨法老坡傳承晏相承又幾年獨依山室燒桐子<lb/>
贈與仙人寫内篇石竈霞光存活火夜帷雲影泫清烟<lb/>
要知文字遺不朽猶向詩中咏墨仙<lb/>
<pb n="KR4h0086_WYG_006-31a"/>
　　奉題曺文貞公墓道奉先亭<lb/>
奉先亭子山之隂雲氣低徊何處尋烏啼隧道風林靜<lb/>
蘚剥龜趺雨後深故老猶言前日事鯫生漫感二毛侵<lb/>
河山流峙英靈在世事紛紛一短吟<lb/>
　　曺文穆公既歿韓伯髙㕘政為其子買宅京口<lb/>
清貧我早識尚書身後韓公為結廬可使家聲今不替<lb/>
也趨禁直未全踈忩臨墨沼揚雄宅郭映雲林謝朓居<lb/>
共愛諸郎游息地風雩閒詠暮春初<lb/>
<pb n="KR4h0086_WYG_006-31b"/>
　　十二月七日與季堅與之夜坐走筆書贈與之<lb/>
僧扉共卧風雨夕岳生清真何太顛持家有弟足自慰<lb/>
沽酒無錢殊可憐梅蕋衝寒欲放白燈花惱人故生妍<lb/>
孰知旅枕作孤夢周處祠前行買船<lb/>
　　游善權寺冒雪還重居東院<lb/>
来窺善權洞一上李公樓水玦簾前引雲旌松際浮燃<lb/>
燈長不夜垂釣只虗舟欲讀吴朝刻真成冒雪游<lb/>
　　十七日過與之洛澗山莊留宿復大雪作及明起<lb/>
<pb n="KR4h0086_WYG_006-32a"/>
　　視户外岩岫如玉琢削竹樹壓倒逕無行蹤飄瞥<lb/>
　　竟日至暮未已雪深尺餘賦詩留别<lb/>
世途縈荏苒嵗晏不知歸密雪竹林夜挑燈共掩扉稍<lb/>
移神慮靜髙咏𤣥言㣲遇此岩中賞初心悵多違<lb/>
　　贈墨生<lb/>
岩谷春風起桐花落磵紅隔水輕烟發収煤石竈中豹<lb/>
囊秘𤣥玉鵞池生白虹湯生法潘谷千載事同風<lb/>
　　次韻重居寺柯博士壁間舊題<hi>至正辛夘</hi>
<pb n="KR4h0086_WYG_006-32b"/>
初月五日春意動逺水蕩漾晴如何鏡中羞見白髪短<lb/>
栁上愁看青眼多起拂緑琴歌楚調為留明月掛松蘿<lb/>
弭棹溪南一杯酒他年浪跡倘重歌<lb/>
　　題曺僉事畫溪山春霽圖<lb/>
荆溪之水清漣漪溪上晴嵐紫翠圍連舸載書烟渚泊<lb/>
提壺入林春蕨肥身逺雲霄作幽夢手栽花竹映山扉<lb/>
磯頭雪影多鷗鷺也著狂夫一浣衣<lb/>
　　示友人<lb/>
<pb n="KR4h0086_WYG_006-33a"/>
子處窮愁際我居憂患中貪殘堕鬼國喜怒属狙公莫<lb/>
笑淮隂俛誰同鮑叔風雪汀留雁跡飛舞任西東<lb/>
　　至正十年十月二十三日予以事来荆溪重居寺<lb/>
　　主邀予寓其寺之東院凡四閲月待遇如一日予<lb/>
　　歸命大覺懴除垢業使悉清淨乃為寫寺南山畫<lb/>
　　已因畫説偈<lb/>
我行域中求理勝最遺其愛憎出乎内外去来住止夫<lb/>
豈有碍依桑或宿御風亦邁雲行水流游戯自在乃幻<lb/>
<pb n="KR4h0086_WYG_006-33b"/>
岩居在於室内照胸中山歴歴不昧如波底月光燭眄<lb/>
睞如鏡中燈是火非紿根塵未淨自相翳蔽耳目所移<lb/>
有若盲瞶心想之微蟻穴隄潰囅然一笑了此幻界<lb/>
　　為方厓上人畫山就題<lb/>
摩詰畫山時見山不見畫松雪自纏絡飛鳥亦閒暇我<lb/>
初學揮染見物一似癡郊行及城游物物歸畫笥為問<lb/>
方厓師孰假孰為真墨池浥涓滴寓我無邉春<lb/>
　　初書記以詩来别且諄諄開諭深見方外之情因<lb/>
<pb n="KR4h0086_WYG_006-34a"/>
　　走筆次韻奉謝并期面别<lb/>
但知四大皆假合順境逆途非樂憂夢中妄想驚得鹿<lb/>
海上忘機思狎鷗舉世何人到彼岸獨君知我似虗舟<lb/>
詩来説法能開諭頑礦無情也㸃頭<lb/>
　　題方厓墨蘭<lb/>
蕭散重居寺春風蕙草生幽林蒼蘚地緑葉紫璚莖早<lb/>
悟聞思入終由幻化成虗空描不盡明月照敷榮<lb/>
　　題方厓臨水蘭<lb/>
<pb n="KR4h0086_WYG_006-34b"/>
蘭生幽谷中倒影還自照無人作妍暖春風發微笑<lb/>
　　二月二十四日潘子素王叔明来慰藉臨别為寫<lb/>
　　水傍樹林圖并賦詩<lb/>
積雨開新霽汀洲生緑蘋臨流望逺岫歸思忽如雲<lb/>
　　絶句三首<lb/>
秋水清空似泛槎此生汩沒似無涯蕭閒堂上收書坐<lb/>
八月芙蓉始著花<lb/>
芙蓉花下坐鳴琴疑在瀟湘斑竹林翠節霓旌烟雨濕<lb/>
<pb n="KR4h0086_WYG_006-35a"/>
秋来江水不知深<lb/>
岳王孫子最清顛袁老彈琴和磵泉一簀松肪初醸得<lb/>
賸將醉爾竹林前<lb/>
　　鄭明徳新居<lb/>
僦居吴市仍栽竹掛榻髙齋獨待予風引香烟金鵲尾<lb/>
雨添書水玉蟾蜍仲舉未應治一室更生何用博羣書<lb/>
繞牀阿堵那嫌俗毎罄金錢一飯餘<lb/>
　　潘純<lb/>
<pb n="KR4h0086_WYG_006-35b"/>
　　字子素淮西人世儒業博學通古今善談笑作詩<lb/>
　　為文逈出流輩壯游京師名公大人無不與文晚<lb/>
　　居淮浙間名重一時云<lb/>
　　題周公瑾墓<lb/>
伯符早世將軍死鄴下羣臣賀魏公石馬荒凉眠道左<lb/>
紫髯倉卒帝江東二喬信是傾城色甲第空規建業宫<lb/>
百尺孤墳盖春草逺林寒食紙錢風<lb/>
　　山行即事<lb/>
<pb n="KR4h0086_WYG_006-36a"/>
石子路三义居人八九家緑分鄰寺竹紅出矮墻花野<lb/>
老能娱客山泉自煮茶茜裙誰氏子赤脚髻雙丫<lb/>
　　題岳武穆王墳二首<lb/>
海門寒日澹無暉偃月堂深晝漏稀萬竈貔貅江上老<lb/>
兩宫環珮夢中歸内園羯鼔催花發小殿珠簾看雪飛<lb/>
不道帳前勅勒舞有人行酒著青衣<lb/>
湖水春来自緑波空林人跡少經過夜寒石馬嘶風雨<lb/>
日落山精泣薜蘿江左長城真自壊鄴中明月竟誰歌<lb/>
<pb n="KR4h0086_WYG_006-36b"/>
惟餘滿地萇𢎞血草色年深碧更多<lb/>
　　送顧仲父赴廣東市船提舉<lb/>
合浦明珠乆不還使君風采動羣蠻鮫人把臂来城裏<lb/>
荔子堆紅出坐間江映蕉花鸚鵡緑雨昏榕樹鷓鴣斑<lb/>
昔年駿馬經行處父老那知得重攀<lb/>
　　題蘇伯修滋溪書堂<lb/>
華屋書充棟清溪樹拂簷波光浮藻井雲影亂牙籖四<lb/>
世風流在諸生禮數嚴歸来謝賔客長日下踈簾<lb/>
<pb n="KR4h0086_WYG_006-37a"/>
　　題伯修春風亭<lb/>
青陽動㣲和條條原上來緑池解輕氷芳庭散香埃粲<lb/>
粲桃李花照耀初日開永懐亭中人春服宜新裁<lb/>
　　送杜元父赴南臺掾<lb/>
故國江山在行臺地望優顧瞻烏亦好却憶鳳曽游寺<lb/>
隱清溪曉蟬聲玉樹秋郎官多古意莫上最髙樓<lb/>
　　題豫章楊季子水北山房<lb/>
舊聞楊季子水北有山房竹色長年緑松隂五月凉雨<lb/>
<pb n="KR4h0086_WYG_006-37b"/>
絲深釣渚風帙散書牀亦欲相從去江波不可航<lb/>
　　送金溪道士南歸<lb/>
南州髙士芰荷衣賣藥都門盡不知手種溪頭千樹杏<lb/>
花開正是到家時<lb/>
　　送諸葛子熙闗中打碑<lb/>
漢苑秦宫生緑蕪斷碑殘刻墨糢糊應從三峡浮船下<lb/>
欲問君家八陣圖<lb/>
　　送路吏張蒼麓又别號養晦<hi>循國忠烈王諸孫</hi>
<pb n="KR4h0086_WYG_006-38a"/>
寂寞麒麟閣浮沉雁鶩行已聞書上考猶不負前王古<lb/>
井宮槐冷空山海檜長歸心似潮水日日向錢塘<lb/>
　　送杭州經歴李全初代歸<lb/>
東家老人語且悲衰年却憶垂髫時王師百萬若過客<lb/>
青盖夜出民不知巷南巷北痴兒女把臂牽衣學畨語<lb/>
髙樓急管酒旗風小院新聲杏花雨比来官長能相憐<lb/>
民間蛱蝶飛青錢黄金白璧馱西馬明珠紫貝輸南船<lb/>
繁華消歇如翻掌官中賦斂年年長里巷蕭條去不歸<lb/>
<pb n="KR4h0086_WYG_006-38b"/>
華屋重門結蛛網語中嗚咽不欲聞道旁狼虎方紛紜<lb/>
麒麟鳳皇那復得使我益重髯参軍参軍在官近一考<lb/>
素髪蕭蕭坐成老上官掣肘下吏罵頼有閭閻獨稱好<lb/>
杭州公事天下繁大才處決無留難参軍累官日益貴<lb/>
何術可使斯民安<lb/>
　　桐花烟為吴國良賦<lb/>
常聞吴剛上天去手斫嫦娥宫裏樹調向人間作散仙<lb/>
陽羡州中水邉住曽見玉兎搗𤣥霜三生悟得燒墨方<lb/>
<pb n="KR4h0086_WYG_006-39a"/>
墨成得錢即酤酒那知世有白玉堂百年生計萬慮息<lb/>
身不求知名四集卧吹長笛看青天嵗掃桐烟三百石<lb/>
周郎昔斵長橋蛟腹中有白凝為膏石牀暖傾玉髄滑<lb/>
竹屋夜搗山月髙江南李墨人共惜安得今人不如昔<lb/>
君看鬰鬰歙州山山上青松盡千尺<lb/>
　　題顧周道畫濯足圖<lb/>
脱屨白石上濯足清泉中悠然天際想木末生㣲風<lb/>
　　題髙宗二劉妃圖<lb/>
<pb n="KR4h0086_WYG_006-39b"/>
秋風落盡故宫槐江上芙蓉並蒂開留得君王不歸去<lb/>
鳳皇山下起樓臺<lb/>
　　題趙子固蕙花蛱蝶圖<lb/>
江上青山日欲晡幽花小紙墨糢糊華清宫殿生秋草<lb/>
零落滕王蛱蝶圖<lb/>
　　題王若水幽禽圖<lb/>
花間幽鳥愛幽棲揀得春風最好枝只有江南王若水<lb/>
白頭描寫是徐煕<lb/>
<pb n="KR4h0086_WYG_006-40a"/>
　　贈歌者杜氏入道<lb/>
夜凉瑶珮玉丁東月下焚香禮碧空願逐吹笙王子晋<lb/>
並騎丹鳳彩雲中<lb/>
簾壓濃寒晝掩門沉香火暖淡氤氲舊時衫子渾無用<lb/>
剪作仙家百衲裙<lb/>
雲髻髙梳鬢不分掃除虗室事元君新糊白紙屏風上<lb/>
盡畫蓬莱五色雲<lb/>
　　秋日奉陪徴君李先生游華山<lb/>
<pb n="KR4h0086_WYG_006-40b"/>
輕雲淡秋色凉日静琳宮水落白石上人行深樹中悠<lb/>
悠坐長嘯肅肅来清風仙人不可見芳草碧叢叢<lb/>
　　題巾子山房<hi>僧室</hi>
清江抱禪栖山頂在屋下朝霞生庭户老樹立石罅日<lb/>
出漁舟集日入市賈罷僧子獨何為長年事閒暇<lb/>
　　送海東之西省出戍<lb/>
窮猿憑險弄干戈五月樓船奏凱歌自古蠻夷多反側<lb/>
只今州縣重差科漢家循吏文翁少亮府謀臣馬謖多<lb/>
<pb n="KR4h0086_WYG_006-41a"/>
莫道鮫人居水底海中曽見不揚波<lb/>
　　題劉高州國初運糧文巻後<lb/>
帝室經營始髙州饋餉多猶存數紙在已是百年過勲<lb/>
業麒麟閣英雄勅勒歌漢廷功第一只合數蕭何<lb/>
　<lb/>
　<lb/>
　<lb/>
　<lb/>
<pb n="KR4h0086_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　草堂雅集巻六<lb/>
</p>
<p>
</p>
  </div>
</body>
</text>
</TEI>
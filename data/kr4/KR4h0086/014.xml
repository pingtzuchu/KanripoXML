<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻十四</head> <lb/>
    <p>
<pb n="KR4h0086_WYG_014-1a"/>
欽定四庫全書<lb/>
　草堂雅集巻十四<lb/>
　　　　　　　　　　　　元　顧瑛　編<lb/>
　　釋餘澤<lb/>
　　字天泉姑蘇之吳江人幼棄俗從覺王法研究教<lb/>
　　乘尤博儒書長游京師名王大臣無不敬禮晚住<lb/>
　　吳之大𢎞教寺與余為物外交云<lb/>
　　送趙季文之湖州知事<lb/>
<pb n="KR4h0086_WYG_014-1b"/>
日暮江南歌采蘋春風催起宦游人鷗邊水葉侵衣碧<lb/>
馬首山花照眼新公子文章應獨步恭軍案牘漫相親<lb/>
也知伯仲能忠孝堂上潘輿送喜頻<lb/>
　　題界溪顧處士竹逸亭<lb/>
築室臨溪界兩分修筠回繞翠如雲何當一舸東風便<lb/>
載酒來尋抱節君<lb/>
　　題顧處士梅隠齋<lb/>
雪後園林散策時横枝踈蕋浸漣漪花間幽士身强健<lb/>
<pb n="KR4h0086_WYG_014-2a"/>
世故紛紛總不知<lb/>
　　次韻屬栢子庭首坐<lb/>
誰傳西祖意庭柏著徽稱吳下無尊宿鄞東有此僧遇<lb/>
縁隨所住與道最相應翰墨人爭玩年來氣益増<lb/>
　　次韻屬師夔典簿<lb/>
水東行幕下就見喜和光洗醆傳芳醁披圖閱翠黄宦<lb/>
情殊不薄道術澹相忘相業今誰似令人憶子房<lb/>
　　那希顏<lb/>
<pb n="KR4h0086_WYG_014-2b"/>
　　字悅堂四明人幼悟禪㫖博聞强記寛厚好士王<lb/>
　　公大人無不折節敬禮奉母尤致孝住玉峰薦嚴<lb/>
　　寺與余草堂相去無一舍交往尤宻云<lb/>
　　題界溪顧處士竹逸亭<lb/>
界溪分得渭川種直節虚心耐嵗寒月落林風吹酒醒<lb/>
詩成吟對翠琅玕<lb/>
　　題界溪顧處士梅隠齋<lb/>
竹外横斜一兩枝花敷不與衆芳齊孤山月下無多樹<lb/>
<pb n="KR4h0086_WYG_014-3a"/>
分得仙姿在界溪<lb/>
　　釋寶月<lb/>
　　字伯明姑胥人明敏讀書幼從天泉座下得悟教<lb/>
　　㫖住玉峰報國寺余凡往來經從必下榻談詩云<lb/>
　　題界溪顧處士竹逸亭梅隠齋二詩<lb/>
竹色圑蒼翠溪光凝碧流徵君頭半白于此獨夷猶<lb/>
横斜一枝春清淺半溪水幽人樂閒居暗香透牕几月<lb/>
明雪初晴爽氣動髪髓脫巾調素琴渺渺天如洗<lb/>
<pb n="KR4h0086_WYG_014-3b"/>
　　釋祖栢<lb/>
　　字子庭四明人故宋史魏王後幼從禪學有詩聲<lb/>
　　江湖間來往經余草堂多所留詠<lb/>
　　秋夜長柬玉山<lb/>
秋夜長秋夜長青燈半灺玉漏未央雲葉颺影露華凝<lb/>
光<lb/>
　　戲題隂凉室堦前芭蕉<lb/>
新種芭蕉繞石房清隂早見落書牀根霑零露北山潤<lb/>
<pb n="KR4h0086_WYG_014-4a"/>
葉帶濕雲南澗凉得地初依蒼石瘦抽心欲並緑筠長<lb/>
雨聲夜響顛崖瀑晴碧朝浮海日光樗櫟自慙全壽命<lb/>
楩楠合媿托岩廊觀身正憶維摩語草字寧追懐素狂<lb/>
白晝栖遲吾計拙青霄偃仰汝身强嵗寒要使交期在<lb/>
莫畏空山有雪霜<lb/>
　　暮春雍熈寺訪沈自誠不遇<lb/>
暇日逺相問古寺幽且深青苔餘華落雙樹一鶯吟爐<lb/>
存散微篆茗熟獨成斟明當持山酒慰子客居心<lb/>
<pb n="KR4h0086_WYG_014-4b"/>
　　題趙仲穆看雲圖<lb/>
舊游清苕上愛看弁峰雲稍將春雨度始見逺林分起<lb/>
滅悟真理逍遙遺世紛於焉自怡悅永懐陶隠君<lb/>
　　虎溪三笑圖<lb/>
境縁心妄起心悟境自忘三老同一笑物我兩茫茫月<lb/>
照清溪水風散白蓮香無端一笑已千古笑何長<lb/>
　　題倪雲林為韓復陽寫空山芝秀圖<lb/>
每憶雲林子隠居清且閒褰裳采芝秀倚杖自秋山微<lb/>
<pb n="KR4h0086_WYG_014-5a"/>
雪松隂暝青苔石上斑韓康偏有意時復到柴關<lb/>
　　誠道原溪山晚霽圖<hi>道原隠于芝阜</hi>
微雨過溪上青山草閣前牛羊知返逕童稚喜歸船烟<lb/>
樹村村鳥春泉處處田披圖憶芝阜頭白尚安眠<lb/>
　　題松溪漁隠圖<lb/>
老樹驚鵲枯莎怨螿幽人對景炯不寐西風一疊神凄<lb/>
凉我欲渡河無梁我欲濟津無航攀鱗附翼愧凡骨化<lb/>
金㸃石無仙方腰金秉象兮我貌弗揚剸蛟縛虎兮我<lb/>
<pb n="KR4h0086_WYG_014-5b"/>
機弗張有弓無由掛扶桑夜光明月孰辨昔那子黄河<lb/>
太華誰是今歐陽天寛地大若無碍無處可著詩人狂<lb/>
西風再疊兮形無爾傷黄鵠可跨兮蒼虯可驤南箕可<lb/>
簸兮北斗可漿所不可以智力而致者惟命之常何聖<lb/>
賢亦不能免于厄兮或毁于臧或畏于匡然大人虎變<lb/>
有不可得而測者豈非尋常之中而有築巖之傅釣磻<lb/>
之吕卧廬之亮納履之良者耶西風三叠兮聲始洋洋<lb/>
黄金滿地山花香呼童重洗琥珀觴籬菊已露螯已霜<lb/>
<pb n="KR4h0086_WYG_014-6a"/>
樂天知命兮吾亦從此逝矣相與忘形乎無何有之鄉<lb/>
也歌欲斷夜將半拔劍起舞無人伴却對嫦娥影凌亂<lb/>
君不見芙蓉曉夢萬花酣有人却恨春宵短<lb/>
　　效劉屏山作十二相屬歌<lb/>
鼷䑕不發千鈞機釁鐘無罪牛何之大人虎變不可測<lb/>
狡兔死窟元來痴龍梭懸壁風雷起常山蛇行首應尾<lb/>
服車良馬時使歟觸藩羸羊勢然耳楚人冠猴事有無<lb/>
雞肋取食難為圖纍纍堪笑喪家狗慎勿逺效遼東猪<lb/>
<pb n="KR4h0086_WYG_014-6b"/>
　　題<hi>闕</hi>　蒲萄帳送玉山<lb/>
<hi>闕</hi>　　壁<hi>闕/</hi>未落龍怒拏<hi>闕</hi>眼欲脫武陵春色正繁華<lb/>
勢<hi>闕</hi>　　　頭活春無盡意不餘子生孫又孫生子箇<lb/>
箇<hi>闕</hi>
　　釋良琦<lb/>
　　字元璞姑蘇人自幼讀書學禪白雲山中性操温<lb/>
　　良澹然無塵想詩聲尤著江湖間與楊鐵崖郯九<lb/>
　　成累過余草堂超然物外人也<lb/>
<pb n="KR4h0086_WYG_014-7a"/>
　　夏日招張師聖文學二首<lb/>
初夏稍清暢山茨景彌新桐花落井榦鳥語喜歸人苔<lb/>
石當坐卧松枝堪挂巾髙士一來此忘言道愈真<lb/>
雲深岩寺古復此凉雨積樹宻聽猿啼苔深斷人跡觀<lb/>
理閒慮逺懐君苦情役觴酒對幽花徘徊候山屐<lb/>
　　苕溪客館寄沈自誠處士<lb/>
秋齋人罕至落葉沒行屨旅宿將就途懐抱不可語偶<lb/>
有山中酒而無池上侣遲子一來過鈎簾對疎雨<lb/>
<pb n="KR4h0086_WYG_014-7b"/>
　　春夜宿海雲寺<lb/>
喧靜同一致大隠即山居迺知道者流所止恒晏如煌<lb/>
煌舊吳㑹鬱鬱髙人廬山閣花霧暝池館緑隂初復此<lb/>
凉夜長禪影流碧疏素友愜清㑹境寂鐘磬餘離坐忘<lb/>
言笑超然悟𤣥虛不卧如有媿塵路何馳驅<lb/>
　　題黄雲卿林屋先塋圖<hi>雲卿祖居洞庭後遷婁東懐其祖父寫圖以自慰楊</hi>
　　<hi>鐵崖嘗題其巻云</hi>
江夏先塋林屋洞七十二峰碧參差竁道㝠㝠雲作盖<lb/>
<pb n="KR4h0086_WYG_014-8a"/>
秋畬淰淰樹成帷海鄉西望空情事江水東流永孝思<lb/>
好在披圖思禰祖楊侯佳句有深期<lb/>
　　送端上人歸松陵兼柬杭野雪上人富子微鍊師<lb/>
擕手玉山滄海東歸心潮水忽匆匆龍當艇子浪雨白<lb/>
燕拂袈裟海日紅林下固應留<hi>闕</hi>市人<hi>闕</hi>　　　　公<lb/>
多情<hi>闕</hi>
我昔楚江上釣船時往還長歌送落日濯足對青山魚<lb/>
游春草裏鳥去白雲間此意孰能解忘言心自閒<lb/>
<pb n="KR4h0086_WYG_014-8b"/>
　　魚虎子圖<lb/>
翠羽畫殊絶窺魚秋水深忽來知險意靜立見機心沙<lb/>
白霜初落溪寒日易隂何當隨啄木除螙向髙林<lb/>
　　婁江西門夜泊明日將歸省有懐吳水西<lb/>
良夜維舟次題詩最憶君微鐘花外度清篴月中聞燈<lb/>
報庭闈喜杯從故舊分西城駐馬日還與入山雲<lb/>
　　遊慧聚寺和唐人詩<lb/>
海上玉子岡中有古佛牀娑羅晚猶翠薫陸靜逾香浮<lb/>
<pb n="KR4h0086_WYG_014-9a"/>
空諸天樂出夜神火光安能駐金錫居兹妙覺塲<lb/>
寺闓江水近山沒海雲吞亂葉堦前雨長藤石上根風<lb/>
帆知别浦烟樹見遙村載拜嚮師座天花滿洞門<lb/>
　　送濤雪江上人住淞江時思教寺<lb/>
古刹吳淞上東南第幾峰入雲山舞鳳奔海水如龍先<lb/>
哲行斯道𤣥譚闡妙宗花飄金地靜月暎寶林重之子<lb/>
稱才職于時合奮庸缾盂曽萬里鐙火足三冬粹照還<lb/>
齊駕生融可躡蹤孤標同玉樹大器比金鏞髙遁因人<lb/>
<pb n="KR4h0086_WYG_014-9b"/>
出名山喜自逢紅衣明海旭鐵錫挂雲松聞法羣官集<lb/>
聽經萬指從鼉鳴初講鼓鶴散下堂鐘龍女珠應獻天<lb/>
厨飯亦供幸當昭代日復見徳人容風雨春寥落江河<lb/>
浪折衝題詩一相送霄漢雁噰噰<lb/>
　　春日有懐郯九成<lb/>
春雨晝連夕閒愁鬢欲蒼鶯聲在官栁草色映書牀每<lb/>
念庭闈逺仍憐簡帙荒却思摩詰室清坐只焚香<lb/>
　　為后蒼筤題李隴西所畫墨蓼花雙鳬玉山同賦<lb/>
<pb n="KR4h0086_WYG_014-10a"/>
李老畫精妙寫生尤出羣秋花照秋水川鳥亂川雲歴<lb/>
歴丹砂顆明明錦繡文詩成思獨往把釣大江濆<lb/>
　　　顧瑛詩曰洞庭湖中曉揚舲楚郎唱歌越女聽<lb/>
　　　沙上雙鳬忽驚起蓼花蘋葉滿秋汀<lb/>
　　過臨平山<lb/>
臨平山髙出雲霧下有澄江帶楓樹烟中漁子叩舷來<lb/>
竹裏樵兒唱歌去客行輕帆如鳥翰南風小雨生朝寒<lb/>
荷花浮水照征袂碧峰白雲當飯盤昔人經過題句好<lb/>
<pb n="KR4h0086_WYG_014-10b"/>
我不能詩空自老客路青山不及登紅塵明日錢唐道<lb/>
　　送王可舉之雲南省恭政<lb/>
張掖崑崙北燉煌僰道西酋官元鑿齒部落襍雕題分<lb/>
政恭華省殊恩拜紫泥鐃簫江月靜旌節塞雲迷荔浦<lb/>
飛鸚鵡榿林蹲兕犀威聲楊僕舊勲業武侯齊萬里連<lb/>
烟火三年絶鼓<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>行看披玉籍按召步金閨<lb/>
　　招復見心書記<hi>見心豫章人時留山中逺公菴</hi>
坐對芭蕉樹題詩憶豫章髙秋居石室落日卧藤牀衣<lb/>
<pb n="KR4h0086_WYG_014-11a"/>
薄雲霞濕心清草木凉亮公名不忝逺老約難忘栢子<lb/>
香烟細蓮花漏刻長了知無罪懴底為有身忙苔色青<lb/>
當檻桐隂緑覆岡能來一談笑共待月流光<lb/>
　　秋雲亭為茜涇楊道士賦<lb/>
茜溪之西隠者居竹間亭子最清虚牕寒似積隂崖雪<lb/>
路暝應迷過客車青青玉映題詩處細細香颺巻幔初<lb/>
便擬東游走相問鶡冠乆著道家書<lb/>
　　題仲義江居圖<lb/>
<pb n="KR4h0086_WYG_014-11b"/>
洞庭夫椒青挿天湖水東與吳江連三髙堂西我昔住<lb/>
茅屋深入楓林烟是時吳子顏如蓮吟詩飲酒夜不眠<lb/>
緑水蕩舟花滿渚紅橋吹笛月當筵朅來留滯婁江邊<lb/>
吳也與我忘歸年沙雲海鳥雖可樂山光林影情相牽<lb/>
矯矯松鶴之癯仙跨鶴忽下崑丘巔手持幽居畫一幅<lb/>
把手展畫心茫然大峰岞㠋溪洄沿翠竹白石鳴春泉<lb/>
不意僑居荒海上山與故人來眼前尋窓數户重歎息<lb/>
蘿磴雲迷舊行迹坐令清思落蒼靄七十二峰凝黛色<lb/>
<pb n="KR4h0086_WYG_014-12a"/>
人生何處非吾鄉男兒墮地志四方我將飛錫覽八荒<lb/>
乘風萬里同翺翔<lb/>
　　和答程用昭舍人見寄兼謝州太守諸官見過山<lb/>
　　中<lb/>
傳呼五馬出郊遲恰是從容政暇時鶯囀秋林華似雪<lb/>
龍迴隂壑雨飛絲敲棋響落松間子命酒觴浮竹下池<lb/>
儗解衲衣酬玉帶山人却媿老元師<lb/>
相門玉樹長新枝况際清朝全盛時花映春庭趨綵服<lb/>
<pb n="KR4h0086_WYG_014-12b"/>
日明公館寫烏絲雪堂屢欵參寥室山簡頻游習氏池<lb/>
好及秋風數來往釣船茶竈約漁師<lb/>
　　次韻程太守宿壽安寺<lb/>
行幕昏從梵刹歸坐聽蓮漏夜遲遲金鳴紫殿風微處<lb/>
香散珠林月皎時到寺題詩韓最好尋僧借榻杜嘗宜<lb/>
却憐林壑秋寥落此日須公政澤施<lb/>
　　郯九成吳竹里相期不至反有詩見招復用其韻<lb/>
草堂逺在白雲坡長夏歸來攬薜蘿修竹出牆黄鳥語<lb/>
<pb n="KR4h0086_WYG_014-13a"/>
青山當户緑隂多東林載酒能忘約竹里題詩許見過<lb/>
不有故人相軫念淮南桂樹為誰歌<lb/>
　　題初士元所畫雙樹圖<hi>時吳寅夫先生自梁溪來吳㑹于市樓居同題其畫</hi>
梁溪溪上曉揚舲吳人竹枝自可聽不得回船繫崖石<lb/>
寺門松樹為誰青<lb/>
　　題初士元松亭圖<lb/>
蓮花一峰烟際青澗水松風長茯苓定復還山有佳句<lb/>
寄在支公放鶴亭<lb/>
<pb n="KR4h0086_WYG_014-13b"/>
　　次韻寄柯丹丘博士<lb/>
鼎湖龍去邈殊庭供奉歸來兩鬢青閣下天髙太白月<lb/>
江南人識少微星春泥下馬穿花入夜月吹笙隔竹聽<lb/>
惟有鷗波慰寂寞相看潔白映青㝠<lb/>
　　書唐仲實寄題紫陽山興道觀詩後山有華屏峰<lb/>
道家祠宇瀛洲近才子文章逸氣飄虚白月明秋似水<lb/>
華屛雲色曉如潮虎蛇猶䕶蒼精劍鸞鳳應隨碧玉簫<lb/>
乘興幾時還獨往浮丘終隠不須招<lb/>
<pb n="KR4h0086_WYG_014-14a"/>
　　苕溪道中<lb/>
游子看山溪上過雙溪昨夜雨添波長髯黄帽搖烏榜<lb/>
矮髻輕衫采綠荷楓葉㟁頭秋色静桂花天氣夕陽多<lb/>
太湖西畔饒生計好向漁磯坐釣蓑<lb/>
　　歸西山道中有懐自誠水西二友<lb/>
婁柬放棹歸來日水緑溪深逺映山新樹隂中啼鳥靜<lb/>
落花風外釣船還喜聞沈老隣居近苦憶吳郎客舍閒<lb/>
終擬暮年同結社杖藜來往白雲間<lb/>
<pb n="KR4h0086_WYG_014-14b"/>
栁暗江深積雨晴知君獨放綵船行歸心自為青山動<lb/>
客思都從芳草生新葦交加鷗渚沒飛花淡宕燕風輕<lb/>
桃莊回首雲迷路我亦懐人勞逺情<lb/>
　　春日寄柬趙仲光沈自誠二友<lb/>
二月湖州動客心青山粉堞帶春隂溪溪漁屋桃花靜<lb/>
面面歌樓栁色深西府門間鷗自到東林酒熟客誰斟<lb/>
風流二妙如相問為道清吟瘦不禁<hi>二妙謂韓濟之趙彥榮</hi>
　　題春山飛瀑圖<lb/>
<pb n="KR4h0086_WYG_014-15a"/>
憶昔東留雪竇寺寺門瀑布兩峰懸銀漢翻濤迸落地<lb/>
玉龍破山飛上天洗盞每臨春澗曲繙經時坐古松前<lb/>
披圖不覺塵夢醒日暮空堂生海烟<lb/>
　　冬日過練川黄東溪隠居<lb/>
嵗晚來尋黄處士小艇曉入東溪雲水生栁下鵝鴨喜<lb/>
日出沙頭鷗鷺分枸杞子香浮茗椀枇杷花氣襍爐熏<lb/>
却憐清㑹難頻得明日南江又憶君<lb/>
　　冬日羅居士見過婁東寓所<lb/>
<pb n="KR4h0086_WYG_014-15b"/>
暉暉寒日照霜筠晨起開門見故人雙鬢已斑粗覺老<lb/>
一官初滿尚然貧船中書籍教兒讀篋裏詩篇得意新<lb/>
且盡茅堂一樽酒梅花栁眼不勝春<lb/>
　　題錢伯珍所藏草堂圖<lb/>
錢郎讀書性閒雅草堂隨處卜雲林周顒不遂山居志<lb/>
梅福仍兼吏隠心玉洞桃花春霧暝石田芝草暖雲隂<lb/>
磵西一逕通深竹還許支公日見尋<lb/>
　　七月十五夜三賢閣望月有懐士瞻翁留匡廬<lb/>
<pb n="KR4h0086_WYG_014-16a"/>
璧月當江夜不收萬峰髙處獨登樓山河潔白非關雪<lb/>
草木凄清已是秋仙珮泠泠迴海鶴星槎眇眇遡河流<lb/>
匡廬九叠雲開錦何許猿聲動客愁<lb/>
　　松下淵明圖<lb/>
謝安却為蒼生起陶令何辭印綬迴若使生逢聖明世<lb/>
青松老盡不歸來<lb/>
　　次九成韻柬劉西村經歴<lb/>
海上煌煌漕府開幕中從事得賢才法流水寺談詩罷<lb/>
<pb n="KR4h0086_WYG_014-16b"/>
愛看秋山上馬迴<lb/>
　　月浦道中<lb/>
江似三巴曲星隨獨樹斜客行猶轉柁秋盡尚迷家白<lb/>
漲寒沙霧紅生曙海霞故人驚見面老大惜年華<lb/>
　　夏夜山中<lb/>
山空素月出天淨凉雨住羣蟬鳴已息靈籟稍微度筧<lb/>
竹咽逺水鄰燈映深樹念兹栖栖者何由了𤣥悟<lb/>
　　題張元傑草堂讀書圖<lb/>
<pb n="KR4h0086_WYG_014-17a"/>
昨日雨晴歸碧山桃花滿澗水潺潺嵐光入壁圖書潤<lb/>
草色侵帷枕席閒莫問山靈嫌客至偏憐松月待人還<lb/>
張郎有志能遺世白髪相期水竹間<lb/>
　　秋夜與程太守山中同坐<lb/>
鼓角聲髙秋滿城空山夜坐不勝清星臨瀛海三洲靜<lb/>
月出長山萬島明幾處風煙驚絳帕此方歌吹樂蒼生<lb/>
羨君美政如黄霸不負明君屬望情<lb/>
　　題倪雲林小幅山水<lb/>
<pb n="KR4h0086_WYG_014-17b"/>
雲林隠者絶風流嘗到澗西僧寺游下馬脱巾青竹裏<lb/>
題詩寫畫野泉頭房山墨法誰能得謝脁襟懐自可侔<lb/>
便儗梁溪一相覔桃花春水隔芳洲<lb/>
　　題馬公振畫竹<lb/>
馬氏白眉者隠居婁水湍閒將筆五色醉掃玉千竿露<lb/>
重鳳毛碧月明龍氣寒春山歸正好稚子喜相看<lb/>
　　送四明孫明逺道士<lb/>
道士度海去此時秋正清天青一鶴過江急亂山傾服<lb/>
<pb n="KR4h0086_WYG_014-18a"/>
食太霞氣彈琴流水聲相思何許在矯首古鄞城<lb/>
四明我昔到萬山霞霧隂青峰横玉几雪瀑照珠林餌<lb/>
藥且延壽燒丹應煉心他時一相問春洞桃花深<lb/>
　　題蕙蘭圖<lb/>
蕙蘭生深林結根同芬芳緑葉縁風轉羣葩耀春陽飄<lb/>
飄青霞袂粲粲雕玉璫貞哉不自獻宜為王者香念彼<lb/>
君子徳比之惟允光持以遺所思交好勿相忘<lb/>
　　夜坐<lb/>
<pb n="KR4h0086_WYG_014-18b"/>
雨入寒竹響風吹枯桑疾微燈照孤坐餘香閟清室念<lb/>
斂塵慮泯神明定光出同體不同知兹理一何宻<lb/>
　　送慧上人海上歸崑山就游吳門西山<lb/>
袖巻金經便作歸海光晴日宕清輝鯨魚載足如船穏<lb/>
龍女將花出浪飛玉阜寺門欏樹綠琴臺雲崦橘林稀<lb/>
故人相見應相問為道淮山獨掩扉<lb/>
　　秋日有懐吳水西昆仲<lb/>
古寺栖遲秋已分閉門無那思紛紛故人應在碧山裏<lb/>
<pb n="KR4h0086_WYG_014-19a"/>
清夢還來滄海濆浦口潮洪檣似㦸苑中草緑馬如雲<lb/>
如何數月音書絶啼雁南飛只漫聞<lb/>
　　游西沙興教寺<lb/>
海村嵐氣鬱蒼蒼金刹開基始巨唐紫閣乘隂龍徙窟<lb/>
石臺分食鳥歸廊六時或下諸天樂五色長浮古佛光<lb/>
我躡星槎一來過濤花吹度白雲裳<lb/>
　　送暄上人歸槎川南翔寺<hi>有序</hi>
　　　上人乃南翔道韻士也留海上董氏觀堂修白<lb/>
<pb n="KR4h0086_WYG_014-19b"/>
　　　業三載今年冬言歸鄉里索詩為别因知東林<lb/>
　　　勝上人與鄉之善士追逺法師結社故事章彥<lb/>
　　　圭為之開講遷恒心歸雲卿諸公必同㑹焉漫<lb/>
　　　賦唐律二首以餞上人且柬諸故舊云<lb/>
讀罷龍王宫裏經便飛孤錫向青㝠金銀光擁千年寺<lb/>
河漢槎流五夜星空室禪栖花寂寂長廊句寫竹青青<lb/>
憑君為問曽游地雲䕶南江舊草亭<lb/>
聞説東林大社開名僧談法聚羣才經床茶器池邉設<lb/>
<pb n="KR4h0086_WYG_014-20a"/>
酒榼籃輿竹裏來道氣即今髙士少古風須仗哲人迴<lb/>
南望令余起遐想散花應自接天台<lb/>
　　送柏上人入京<lb/>
紫煙曙氣浮丹極瑤島春光暗碧霄立志不栖幽側地<lb/>
觀光還及盛明朝五方花發人調馬八月霜髙客御貂<lb/>
愧我一丘成鈍質清時誰賦小山招<lb/>
　　秋日歸虎丘懐銛仲剛書記<lb/>
虎丘共作五年留幾度相携上小舟楊栁春橋半塘寺<lb/>
<pb n="KR4h0086_WYG_014-20b"/>
芙蓉夜月百花洲長林放鶴閒支遁一室編蒲老睦州<lb/>
此日獨歸懐往事空山草樹不勝秋<lb/>
　　題柯丹丘梅竹<lb/>
丹丘歸老江南日每話奎章儤直時一夜春寒愁漠漠<lb/>
白雲蒼雪共襟期<lb/>
　　釋文信<lb/>
　　字道元永嘉人幼警悟不喜塵俗遂出家從浮圖<lb/>
　　氏既悟禪㫖兼通儒老善屬文詩尤清峭不為世<lb/>
<pb n="KR4h0086_WYG_014-21a"/>
　　俗聲住石湖寶華禪寺每與談詩令人洒去塵想<lb/>
　　古婁顧仁山於其所居植竹數百本竹中作亭日<lb/>
　　逍遙其間迺署其亭曰竹逸嗚呼古之賢者必有<lb/>
　　寓若顧君寓于竹不亦賢乎哉為賦詩一章以頌<lb/>
　　之<lb/>
時維青陽彼花競英雨雪飄飄我竹青青於彼竹中曰<lb/>
構我亭我琴既絃我酒既清以遨以游以樂我情豈不<lb/>
爾思於焉孔寧君子之心惟以是貞<lb/>
<pb n="KR4h0086_WYG_014-21b"/>
　　題顧處士梅隠齋<lb/>
夷齊首陽餓黄綺橘中樂軒冕豈不榮物性各有託顧<lb/>
君幽隠地種梅良不惡獨芳洞皎潔桃李流光薄師雄<lb/>
悟翠羽何遜吟東閣㝠言適至理曷用調鼎擢嵗晏氷<lb/>
雪繁隂雲蔽河岳豈無凡草木愛爾抱貞慤<lb/>
　　贈劉法官<lb/>
黄冠鶴氅玉珮齊拜壇夜起天門低鐵牌落潭水蛟死<lb/>
霜劍出匣山魈啼松下摘芝露滴滴磵邉煮石風凄凄<lb/>
<pb n="KR4h0086_WYG_014-22a"/>
欲知乃祖有𤣥徳北海太守曽留題<lb/>
　　釋子賢<lb/>
　　字一愚天台人幼聰悟絶人禪定之外肆志作詩<lb/>
　　最為鐵崖楊公所稱賞云<lb/>
　　送葉明齋如京<lb/>
墨突不暇黔孔席不暇煖周流天地間微蹤何蹇蹇邇<lb/>
來千百年懿徳人所範送爾嘿無言山城春日晚<lb/>
傷君逺行邁白日何凄其微陽漏林光稍稍照人衣天<lb/>
<pb n="KR4h0086_WYG_014-22b"/>
髙鳥垂翼風𦂳花落枝荒臺俯流水萬里長相思<lb/>
　　題綠筠樓<lb/>
綠筠樓外玉參差坐愛檀欒曉霧霏五色雲開丹鳳下<lb/>
九天風動翠蛟飛江波渺渺湘妃泣羽斾娟娟帝子歸<lb/>
我為玉人歌此曲山城秋日淨暉暉<lb/>
　　為文中上人題唐子華畫<lb/>
江岸潮生白烟鐘樹杪撞漁舟浮箇箇沙鳥去雙雙野<lb/>
曠雲横樹天青月墮江看圖思長史獨倚暮樓窓<lb/>
<pb n="KR4h0086_WYG_014-23a"/>
　　華頂雲游江西<lb/>
幾㸃青青峰頂雲乾坤萬古結絪緼扶桑舊挾蒼龍馭<lb/>
華岳還依白鹿羣江漢凄凉望霖雨匡廬盤薄度朝曛<lb/>
錦囊盛拾蓀蘭秀續取離騷弔屈文<lb/>
日照香爐縹緲峰半天萬仞金芙蓉上盤劍氣干星極<lb/>
下有隠士巢雲松澄潭湛湛龍歸窟細草青青鹿養茸<lb/>
好去海東詩畫客采蘭江口聽烟鐘<lb/>
　　儗鐵笛先生游虎丘得開字韻<lb/>
<pb n="KR4h0086_WYG_014-23b"/>
九月九日天無雨擕妓游山亦快哉鐵篴一聲厓石裂<lb/>
銀尊多為菊花開空池劍氣干丹極古寺芙蓉照紫苔<lb/>
愛殺月明江路靜畫船簫鼓緩歌回<lb/>
　　寄敏仲謙于洞庭翠峰寺<lb/>
敏公遥住洞庭西咫尺烟波路欲迷落日斷霞山叠叠<lb/>
揚舲鼓角風凄凄魚龍出沒隨潮上橘柚參差壓樹低<lb/>
東崦人家更清絶也思來此作幽栖<lb/>
　　題顧仲瑛玉山佳處<lb/>
<pb n="KR4h0086_WYG_014-24a"/>
玉峰佳地小徘徊霞氣丹光接上台白日山移蓬島去<lb/>
紫宫花繞蘂珠開雲邉青鳥迎人語溪上黄童採藥回<lb/>
昭代衣冠非辟世憑軒泚筆寫仙才<lb/>
　　奉上鐵崖先生文署<lb/>
晏嵗曽逢張外史梅邉日日說廉夫文章氣逸江東李<lb/>
作字工專海上蘇把酒逺山當夕照彈琴修竹散煩紆<lb/>
不才駑馬勞青眼更作人間汗血駒<lb/>
　　與白雲山人夜坐山人將歸天台即席賦此送之<lb/>
<pb n="KR4h0086_WYG_014-24b"/>
桫欏樹頭月皎皎共坐論詩天欲曉大星飛落滄江前<lb/>
小蟲啼徧牆根草我愛髙人白雲姿對客長賦白雲辭<lb/>
漫游羣仙白銀闕拾得碧海珊瑚枝又載雲軿下塵世<lb/>
凉飈微動青霞袂一聲鐵篴徹長霄鸞鳳和鳴滿雲際<lb/>
髙人讀律仍讀書白頭在堂辭我歸殷勤綵服壽春酒<lb/>
江城八月秋暉暉<lb/>
　　送李提舉歸蜀<lb/>
白帝城邉落木秋峨眉山上月如鈎少陵野老曽為客<lb/>
<pb n="KR4h0086_WYG_014-25a"/>
太白仙人舊所游玉峽樓船烟雨暝錦官臺殿夕陽收<lb/>
他年百丈牽江上訪子殷勤到益州<lb/>
　　題王元章墨梅<lb/>
我家繞屋梅花樹况在清溪白石邉雲霽月明疎影小<lb/>
讀書猶記十年前<lb/>
　　釋來復<lb/>
　　字見心<lb/>
　　送馬元臣僉憲淮西<lb/>
<pb n="KR4h0086_WYG_014-25b"/>
吳船八月過丹陽雁子啼霜木葉黄淝水東來淮海迥<lb/>
蜀山西入楚雲長九霄風翮搏鷹隼五色天章下鳳凰<lb/>
圖治只今勞聖主諫書何日獻明光<lb/>
　　游石湖蘭若柬瀚上人<lb/>
荷花蕩西湖水深上有蘭若當髙岑客吟時見猿鳥下<lb/>
僧定不聞鐘磬音雨香秋林橘子熟雲落空澗棠梨隂<lb/>
閒來掃石坐竹裏靜與山人論素心<lb/>
五龍之峰雲作屏雙厓削出芙蓉青何人磵底拾瑤草<lb/>
<pb n="KR4h0086_WYG_014-26a"/>
有客松間采茯苓林風不驚虎卧谷山雨忽來龍聽經<lb/>
吳王臺榭今寂寞秋香薜荔花㝠㝠<lb/>
　　送瑗上人還廬山兼柬星書記<lb/>
匡廬佛寺金為國杖錫南歸訪薜蘿山擁重雲開玉峽<lb/>
江分九道落銀河蛟龍聽法乘潮起林虎依禪嘯月過<lb/>
為問東林星外史㝠栖消息近如何<lb/>
　　寄贈洞庭葉隠君<lb/>
一舸南歸鬢欲華買山湖上卧烟霞尊如北海應多酒<lb/>
<pb n="KR4h0086_WYG_014-26b"/>
園儗東陵亦種𤓰丹壑泉舂雲碓藥橘林風掃石牀花<lb/>
傳家自與隣翁異見說藏書有五車<lb/>
　　釋自恢<lb/>
　　字復元<lb/>
　　雜言五首<lb/>
世事競紛紜人生若愚蔽汩汩利欲懐區區衣食計贏<lb/>
羨校分銖得失勞夢寐寡欲味道真誰能薄浮偽<lb/>
富厚苦營營寒微何戚戚機巧勞百慮困此朝與夕虧<lb/>
<pb n="KR4h0086_WYG_014-27a"/>
盈有常數得失無定跡百嵗同歸盡泯滅淪木石<lb/>
羣音瓦釜鳴衆色紅紫爛澆漓日以滋淳朴日以散滔<lb/>
滔萬派分隄决何由扞黄鍾秘太樸棄置誰能玩援琴<lb/>
寫素心清風邈雲漢<lb/>
釣渭卧蓬萊耕莘飽藜藿遭時困顛危斯民墜溝壑風<lb/>
雲際良㑹雨露悉磅礴如何懐寵榮䛕佞出然諾勢隆<lb/>
還復傾委棄等䑕雀<lb/>
軒裳詎云惡斧鉞良難嬰獨有忠義心不隨生死傾行<lb/>
<pb n="KR4h0086_WYG_014-27b"/>
虧名節毁寧不媿爾情襟裾混庶類空有斯人形<lb/>
　　碧山歌贈朱隠君<lb/>
紫陽山人碧山住卧雲遙在山深處種杏雲林不計年<lb/>
花繞東風千萬樹雲中之山碧嵯峨錦屏百叠翻翠波<lb/>
秀出芙蓉九霄上青猿白鶴啼烟蘿瀛洲東望不可到<lb/>
珠館珊瑚隔滄島聞有仙人王子喬海上青田種瑤草<lb/>
我愛碧山人長嘯碧山春手持玉拄杖頭戴華陽巾鍊<lb/>
精御氣顏色好朝飡每拾安期棗有時閒與八公徒玉<lb/>
<pb n="KR4h0086_WYG_014-28a"/>
檢丹經細論討黄精壓酒春滿壺呼兒取醉不用酤浩<lb/>
歌舉觴酹巢許掃花磐石相歡娛浮名不直一杯水肯<lb/>
向權門曳珠履但願長乘白鹿車笑折三花紫烟裏<lb/>
　　題唐子華畫山水<lb/>
江門如雪樹高低竹裏人家傍水西滿地松隂春雨過<lb/>
好山青佀若耶溪<lb/>
雲分晴磴樹交加蘿屋隂隂石脚斜絶似龍門三尺路<lb/>
一溪紅雨漲桃花<lb/>
<pb n="KR4h0086_WYG_014-28b"/>
　　送海上人還荆門<lb/>
徧禮南朝古佛宫荆岑春去百花濃江通楚蜀波濤壯<lb/>
山入湖湘紫翠重拄杖穿雲随白鹿軍持分水浴蒼龍<lb/>
欲知後夜相思夢月落啼猿滿竺峯<lb/>
　<lb/>
　<lb/>
　<lb/>
　草堂雅集巻十四<lb/>
</p>
<p>
</p>
  </div>
</body>
</text>
</TEI>
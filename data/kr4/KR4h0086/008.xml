<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻八</head> <lb/>
    <p>
<pb n="KR4h0086_WYG_008-1a"/>
欽定四庫全書<lb/>
　草堂雅集巻八<lb/>
　　　　　　　　　　　　　元　顧瑛　編<lb/>
　唐棣<lb/>
　　字子華吳興人由茂才仕至吳江州知州尹休寧<lb/>
　　時有善政民為立生祠能繪事嘗畫嘉熈殿為上<lb/>
　　所知尤長於詩有集行於時<lb/>
　　潮音渡<lb/>
<pb n="KR4h0086_WYG_008-1b"/>
送客潮音渡飛花春又殘隔溪聞笑語倚櫂看峰巒落<lb/>
日漾晴彩東風生曉寒往来人似織應羨獨凭䦨<lb/>
　　寄題謝子翼晚翠亭<lb/>
洞庭咫尺少經過嵐翠霏霏晚更多風作雨聲鳴墜葉<lb/>
雲垂秋影落滄波楓林賽社聞村鼓橘岸開船發棹歌<lb/>
欲泛空明三萬頃恨無題詠到隂何<lb/>
　　城西閒居<lb/>
久欲依山每恨遲居貧難辦買山貲貪收古畫人誰購<lb/>
<pb n="KR4h0086_WYG_008-2a"/>
愛種名花手自移近日看書愁散漫經年晒藥補清羸<lb/>
裁詩寄與諸朝士還道如今老更痴<lb/>
　　古詩一首上復齋郎中<lb/>
呉蠶繰出絲如銀頭蓬面垢忘苦辛苕溪矮桑絲更好<lb/>
歲歲輸官供織造不知何歲轉省輸從此居民受煩惱<lb/>
今年省官賢且明省中庶務多變更我公首為去兹弊<lb/>
誰料寒谷春風生民作歌詩感公恵公心自與民情契<lb/>
願言積徳遺子孫賛輔皇家千萬歲<lb/>
<pb n="KR4h0086_WYG_008-2b"/>
　　慈感寺<lb/>
溪上前朝寺人間古道塲栁垂門外綠花發殿頭香雨<lb/>
榻晴猶濕風廊暑亦凉經僧旋繞處清磬散還長<lb/>
　　丁復<lb/>
　　字仲容天台人有盛名往年予訪虚一趙真士於<lb/>
　　白鶴觀時公在座間後數年君去世檜亭集始行<lb/>
　　然多所遺落今所輯錄皆補其缺其出處見檜亭<lb/>
　　集中<lb/>
<pb n="KR4h0086_WYG_008-3a"/>
　　山水圖<lb/>
飛流怒觸青厓急倒樹斜欹白漲深峡日曉晴生雨氣<lb/>
石林寒色起春隂豈無百丈牽江上應有孤猿惱客吟<lb/>
行路人間盡艱澁未應小米亦闗心<lb/>
　　賦姚氏瑞竹軒<lb/>
想見靈萌錦籜兼露蕤戢戢長雙尖蒼擎漢使駢頭節<lb/>
翠擁吳姬縂角<hi>闕</hi>迭和鳳聲風及檻並囘鸞影月當簷<lb/>
何因末客勞前席相對此君長捲簾<lb/>
<pb n="KR4h0086_WYG_008-3b"/>
　　送余遵道之當塗學錄兼柬嚴教授父子李伯羽<lb/>
　　昆仲<lb/>
楊公晚歲多髙弟余郎妙年初試官爛熟厭聞渠手熱<lb/>
瘦生從笑此肩寒開窓白鳥當書几把箸青山落飯盤<lb/>
監郡長侯賢特地下階相接愛儒冠<lb/>
嚴家父子賢橋梓李氏弟兄芳桂枝大白甖来須强酒<lb/>
小青衣至又傳詩庭槐夹道寒垂角泮水横橋冷見眉<lb/>
頗怪東頭近州縣教成何日罷榜笞<lb/>
<pb n="KR4h0086_WYG_008-4a"/>
　　送一宗上人覲師秋浦因懐舊游奉悼印江宗公<lb/>
　　兼柬季瞻仁卿子和三徵士<lb/>
江色遙連池口山潮痕新上石頭灣阿師棒喝機鋒疾<lb/>
令子棹歌心宇閒春歸芳草落花外月出白猿青樹間<lb/>
水車嶺頭一相憶龍河寺裏幾時還<lb/>
二年秋浦將諸友兩寺春林喜醉囘抵掌笑談空記憶<lb/>
上頭尊宿已凋摧奔流歲月尋常去倒上江潮日夜来<lb/>
好與長歌白石爛平天水色一銜杯<lb/>
<pb n="KR4h0086_WYG_008-4b"/>
　　送璟上人之武昌就道入京<lb/>
弔古且過鸚鵡洲觀光還到鳳凰樓乾坤百歲易遲暮<lb/>
風雨幾時今蚤秋南國每逢天際雁北溟不化水中鷗<lb/>
黄金軟貼伽黎色却愧蘇卿尚敝裘<lb/>
　　和唐長孺致仕歸<lb/>
黄山三十六嵯峨江上相逢碧玉珂社稷終淹長孺直<lb/>
文章每患士衡多教官不足先生飯詞客曽論織女梭<lb/>
石田茅屋歸来好安車蒲輪奈爾何<lb/>
<pb n="KR4h0086_WYG_008-5a"/>
　　蜀山寺江月樓<lb/>
髙僧愛居江月樓霜飛木落蜀山秋天空直與江無底<lb/>
月出獨登樓上頭烏鵲自驚迷島樹魚龍不動失沙鷗<lb/>
江流東去日西落白髪未知人世愁<lb/>
　　送慈上人游金陵<lb/>
吾鄉名彦俱見之吳門留滯未云遲杯前落日當人沒<lb/>
笑底春雲為客披一錫先期成獨往六朝遺跡許同嬉<lb/>
却為蕭寺斗酒飲浩歌須君詩句奇<lb/>
<pb n="KR4h0086_WYG_008-5b"/>
　　書唐仲實寄題紫陽山興道觀詩後<lb/>
萬仞花屏天下奇三十六峰遞參差仙人騎鶴夜度嶺<lb/>
客子問龍秋上池厓根一一十洲樹丹顆明明五色芝<lb/>
何年却送唐君去細和山中所賦詩<lb/>
　　賦得雨花臺送勝上人歸呉<lb/>
雲公髙坐講貝葉天女虚空散寳花綠草漫生新雨後<lb/>
青臺獨上夕陽斜眼中歴歴六朝樹海上翩翩五月槎<lb/>
雪色鱸魚生作鱠朱涇船子釣綸車<lb/>
<pb n="KR4h0086_WYG_008-6a"/>
　　題飛霞樓<lb/>
仙客離居帝子家朝朝樓上看飛霞九華山頂留鳬舄<lb/>
五色雲中接鳳車几上珠光紅似日庭前桃子大如瓜<lb/>
持杯更有憑髙興直道銀河泛海槎<lb/>
　　寄題湛碧軒<hi>伯生書</hi>
古道南昌湛碧軒名方西國給孤園靜臨無地天垂盖<lb/>
虛動承塵月湧盆雪氣兼浮寒竹繞秋聲㣲動夕花翻<lb/>
青城樵者遺題墨紫禁通宵幾夢魂<lb/>
<pb n="KR4h0086_WYG_008-6b"/>
　　五日登賞心亭<lb/>
秦淮之水繞郡流誰家後園紅石榴人間五日不作飲<lb/>
天上浮雲空自愁白髪尊罍將稚子畫闌珠翠賞龍舟<lb/>
囘頭楊栁生新月騎馬朱顔擁從騶<lb/>
　　送御史自湖廣按部還遷内臺<lb/>
驄馬巡行楚子國詔書逺召江南還要令耳目在左右<lb/>
用廣視聴銷囘姦鵰鶚横空霜翮勁鯨鯢落波海水閒<lb/>
玉帛繽紛朝萬國却從東封祀泰山<lb/>
<pb n="KR4h0086_WYG_008-7a"/>
　　夀寧寺送僧歸永嘉<lb/>
清凉脫衆東甌去乍暖興孤南路賒總謂龍河新作寺<lb/>
終憐雁宕舊為家石<hi>闕</hi>或問菩提樹海國爭看優鉢花<lb/>
更道本来無所住尚看鳴錫帶飛霞<lb/>
　　懐虞伯生<lb/>
奎章學士虞夫子老向山中卧白雲祗為盛時成瑞物<lb/>
鳳皇鵷鵠自成羣<lb/>
　　懐李仲公<lb/>
<pb n="KR4h0086_WYG_008-7b"/>
閔子十年居白下仲公文字數相看信州河下扁舟泊<lb/>
風雨蕭蕭獨夢寒<lb/>
　　懐祝蕃逺<lb/>
白衣寺裏一尊酒語坐古藤將葛彞饒州博士應相憶<lb/>
獨上春山采紫芝<lb/>
　　懐危太樸<lb/>
十五年前危處士秦淮江上忽相逢眼中一一驚奇見<lb/>
如上崑崙羣玉峰<lb/>
<pb n="KR4h0086_WYG_008-8a"/>
　　懐汪伯羽<lb/>
桂櫨楩楠未盡識草草何堪别長公喜是鳳簫吹月下<lb/>
髙秋日日願東風<lb/>
　　題錢舜舉畫雞<lb/>
花前爭雄兩角勇花後伏雌孤哺雛忘身縱欲作花伍<lb/>
塞耳不聴時大夫<lb/>
　　孟氏山菴和劉堯佐韻<lb/>
綠映春林如積苔山翁仙去客能来松根斜日停杯看<lb/>
<pb n="KR4h0086_WYG_008-8b"/>
無數幽蘭花自開<lb/>
　　題謫仙觀瀑圖為方逺賦<lb/>
三生異精爽千載獨情親已愛匡廬境更愛匡廬人謫<lb/>
仙騎鯨不可返香爐瀑布長在眼上人字逺非偶然前<lb/>
身自是東林逺往年挂席下小姑陶公社路埋春蕪定<lb/>
中時復一歸去石上夜發雙芙蕖却訪天門捫絶壁仙<lb/>
燈㸃㸃厓孤碧竦身健陟日尋覔舉頭近將天咫尺銀<lb/>
河倒挂三石梁錦袍宛在五老旁清風緬邈九江秀逺<lb/>
<pb n="KR4h0086_WYG_008-9a"/>
席依稀七寳牀即欲攬之忽不見飄然散作秋雲片笑<lb/>
向呉興唐子華為寫水墨裁東絹<lb/>
　　和鄭復初書懐<lb/>
促促夸父杖汲汲祖生鞭無繩能繫日有酒可忘天身<lb/>
後長千載生涯近百年時題醉中語翻解得稱憐<lb/>
此生非獨得與世偶相依睡帶晨烟起行將落日歸未<lb/>
能超有跡漸欲到無機矯首終遐漠天髙黄鵠飛<lb/>
　　送戈伯敬歸臨川<lb/>
<pb n="KR4h0086_WYG_008-9b"/>
江上兼旬雨山中六月秋澄潭周室下飛瀑出巖流雪<lb/>
氣生蘿僻隂輝動竹幽隔年懸寄幙此日上歸舟昌運<lb/>
難忘仕名邦自足游三神清颯爽六帝久淹留著述恢<lb/>
前史編題發大猷揮毫驚冠豸下馬按行騶秋剡烏臺<lb/>
上晨光白璧投先傳廣陵肆不待集賢讎郭相名初重<lb/>
王公禮更優虞翁深奬子吳子早趨摳道在珠淵媚譚<lb/>
敷蠒軸抽殷周起釣築廊廟賴謨謀自謂才須用寧知<lb/>
命尚仇向来聞亞聖傳食且諸侯宣惠庸非擬勛華信<lb/>
<pb n="KR4h0086_WYG_008-10a"/>
所侔只今同海宇不敢固林丘燕賺曽論馬齊歌或飯<lb/>
牛彼遺從彼耳吾出豈吾不喜色毛生檄驚心季子裘<lb/>
家尊臨饍憶庭稚掩書愁親戚来還廣朋儕過問稠作<lb/>
花燈陸續鳴樹鵲綢繆行省新官好清朝哲士收大廷<lb/>
陳寳器奇產尚琳球上壽登觴俎循常進瀡滫徵書應<lb/>
自及束帛况加修抱甕聊兹老持杯寫我憂王門裾已<lb/>
短那得效枚鄒<lb/>
　　寄朱以寧奏差<lb/>
<pb n="KR4h0086_WYG_008-10b"/>
生世若萍梗憶别悟斯言蘭舟乗趙女晴湖看文鴛作<lb/>
賦比黄祖下榻識陳蕃與子各試吏間隔邈攀援旅食<lb/>
更朝暮簿書厭啾喧念彼廊廟器為國秉要論玉堂事<lb/>
明主聲名照乾坤屈伸固有待奐若魯璵璠志士當守<lb/>
素抱徳良自尊春風媚桃李松柏常髙鶱<lb/>
　　夏日過龍翔寺養䝉室問琦元璞書記因讀鄭明<lb/>
　　徳詩就韻奉贈<lb/>
新竹滿牆雨西鄰留老翁上人虎丘虎作客龍河龍及<lb/>
<pb n="KR4h0086_WYG_008-11a"/>
室每愛玉樹好住屋少隔銀杏東日不得見夜作夢時<lb/>
一過之但恐空百年共秋草兩間同轉蓬昨日之日我<lb/>
髪亦已白明日之日子顔寧復紅衆皆上我固下宋石<lb/>
盧胡誰售價花縁梅苦煖為冬葉為松髙寒入夏南風<lb/>
西来即是秋商歌且爾鏘鳴球一蝸舉世兩鬬國六鼇<lb/>
何䖏三山洲須君界發白毫相放我江湖之客舟我年<lb/>
五十久知命我自信之誰與證君今語我我即聞我且<lb/>
語君君乃聴僦屋得園一畆耕煑菜作羮全無成何如<lb/>
<pb n="KR4h0086_WYG_008-11b"/>
寗戚叩牛角長歌夜夜迨天明<lb/>
　　　李五峰題此詩云初讀新竹滿牆雨意謂類馮<lb/>
　　　海粟及讀至一蝸舉世兩鬬國六鼇何䖏三山<lb/>
　　　洲大以為好<lb/>
　　奉餞玉淵上人之湘南<lb/>
湘之山兮蒼梧九疑在其南君山當洞庭少平兩峰上<lb/>
向周遭六十里而乃逺與之相參他山霹靂感神物異<lb/>
朶菡萏開優曇阿大中郎道吾住滿院蒼竹秋蕭槮猶<lb/>
<pb n="KR4h0086_WYG_008-12a"/>
子上人别我去故山紫芝春鬱藍置酒送之與衆醵贈<lb/>
言有以豈我緘匡廬有峰未讓嶽彭蠡之澤何如潭佛<lb/>
樓行將五鳳入僧省趣至兩馬驂常家太守新作寺廣<lb/>
闕衲子禪為龕開堂即當龍象集說法亦遣蛟鼉諳固<lb/>
知近郭殿閣逺政以在水波濤涵夜宿尋汀下鳴鶴晝<lb/>
光入棟搖如蠶何當多寳分半塔永聴屑玉霏清談道<lb/>
氣迎人昔藴藉林霏送客朝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毶熊繹渚梁同楚國虎<lb/>
闗失守歎崤崡訖今諸孫散呉越猶以喬木知纓簪仲<lb/>
<pb n="KR4h0086_WYG_008-12b"/>
南覲母良亦好玉淵奉師尤所堪晨聲走覓鐸繞殿夕<lb/>
影出送經寘函推門數數吃茶去寫詩往往待酒酣老<lb/>
草也復譽新好饌蔬每即充饞貪杜陵可以即枕簟揚<lb/>
雄泊如忘石甔豈不記祭酒歸来有髙致作詩送淵因<lb/>
寄及當時自謂蒼厓翠壁之石或者為我鑱師今之行<lb/>
實是歸之人其聞之亦將馳夢於春山杳靄之蒼嵐政<lb/>
如天台老客失二子青萊可摘赤脚可使有酒且湑無<lb/>
酒且酤舉杯在手念之到口不能銜天闗劃開雷府疾<lb/>
<pb n="KR4h0086_WYG_008-13a"/>
雞肋不足虎口饞凌霄更上亦安穩抱甕竟老吾無慚<lb/>
　　送鄭䝉泉入茅山<lb/>
三君各上鶴背去三峰即同鼇背還遂此天家開洞府<lb/>
至今仙島在人間𤣥靈夜直趂虎出白氣晝擁許龍閒<lb/>
清秋坐嘯向髙頂處處稻田雲遶山<lb/>
瀛海仙翁有令子逺訪茅家三弟兄霞氣遶庭先作夢<lb/>
佩聲行道或来迎丹飛木末龍頷吐霧下松根虎魄成<lb/>
今年江上有狂客共櫂酒船歸四明<lb/>
<pb n="KR4h0086_WYG_008-13b"/>
　　項炯<lb/>
　　字可立天台臨海人端行積學為時名儒嘗居吳<lb/>
　　中甫里書院獲相與從游惜其詩不多得云<lb/>
　　宿鳳皇山上方懐古<lb/>
夜豁山忩坐泬寥一尊月下酹江濤縱横龍尾霜痕斷<lb/>
彷彿虎牙雲氣髙誰云魂魄猶思沛細看荃蘅忍反騷<lb/>
百五十年真夢爾古槐殘蟻黑於毛<lb/>
石壁削下三千尺挂我雙屐栖林廬潮聲夜半起天末<lb/>
<pb n="KR4h0086_WYG_008-14a"/>
月色秋髙照雨餘禪榻了無羅綺夢酒家或見鳳鸞書<lb/>
塔根蘚骨化黄土寧使人間瘧鬼除<lb/>
江左夷吾浪得名豫州英㮣亦沉冥夕陽逺樹山如赭<lb/>
秋雨荒臺草更青漢苑玉魚誰復𦵏昭陵石馬已無靈<lb/>
可憐白髪商人婦猶向鐙前話後庭<lb/>
楚聲四起國殤悲運盡東南事可知塞下徑推金馬去<lb/>
草間俄見石鯨隳祝宗端合先祈死丞相空聞後出師<lb/>
落日半江秋寂寞乳鴉啼繞萬年枝<lb/>
<pb n="KR4h0086_WYG_008-14b"/>
　　即事<lb/>
江南水濶疑無地漢北風髙忽似秋鴻雁定應驚悄悄<lb/>
麒麟何許泣幽幽步兵阮籍唯耽酒隱士龎公不入州<lb/>
敢饜朝盤堆苜蓿封侯渾是爛羊頭<lb/>
　　送袁孟敏歸潭<lb/>
吳門送客折楊栁迢遞郵亭短復長五月海雲應未熱<lb/>
孤舟江雨定㣲凉春濃乳酒浮鸂鶒夜冷牙床攬鷫鸘<lb/>
歸到故園無限樂小山招隱莫須忙<lb/>
<pb n="KR4h0086_WYG_008-15a"/>
　　次韻鄧祭酒贈極元禪師<lb/>
麈尾天花洒石扉莫教五色掩摩尼峰頭笑縱金衣鶴<lb/>
竹裏閒尋玉版師言論每懐龍井夜扶攜渾似虎溪時<lb/>
芝雲更擬分蒲榻黄葉滿山題近詩<lb/>
　　題趙子固水仙<lb/>
龍波乍起湘雲濕帝子欲歸歸不得十二煙鬟㸃遙碧<lb/>
到今愁魄寄湘花畫出深愁雲繞筆<lb/>
　　題趙子固蘭菊<lb/>
<pb n="KR4h0086_WYG_008-15b"/>
凉雲如波散銀浦飛虹不見行天鼓野花幽草一圑春<lb/>
暖天相倚愁殺人<lb/>
　　空井辭<lb/>
石闌古蘚青連錢老梧石罅孤根懸下有一斗琉璃泉<lb/>
轆轤不鳴修綆斷蛛網濛濛梧葉乾<lb/>
　　江南弄<lb/>
篁深雨過月色青濕螢幾㸃風穿櫺秋聲滿江龍一吟<lb/>
江空漠漠懸疎星鳳皇城頭石花吐雷擊老樹蛇骨腥<lb/>
<pb n="KR4h0086_WYG_008-16a"/>
鬼雄騎黿潮際上暗藤如山走漆燈<lb/>
　　呉宫怨<lb/>
繡楣洒黄粉椒壁張紅青倚簷樹如鬼深草蛇夜鳴髑<lb/>
髏已無淚古恨埋石扄<lb/>
　　公莫舞<lb/>
龍蟠錦帳金奕奕虎旗無際人馬立肉林垂<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>陵阜赤<lb/>
萬甕行酒晴虹濕大蛇中斷狂魄滅重瞳無光射寳玦<lb/>
雷憤風愁三尺鐵河山未必如瓜裂老荒辟咡語公莫<lb/>
<pb n="KR4h0086_WYG_008-16b"/>
頭上青天懸日月<lb/>
　　妾安所居<lb/>
北風玉燕落雲際曲屏夜渺紅氷碎守宫不滅腕痕香<lb/>
蕙帳垂垂雙錦帶杜鵑聲裏發珠林黄葉夢中行紫塞<lb/>
防秋舊校馬如狗繡鹿毳袍新樣製芳魂一㸃渺何棲<lb/>
烟雨菰蒲大江外<lb/>
　　感秋六首<lb/>
南風久不作囂祲曀中天龍文裹羸牸熊貙散如烟萬<lb/>
<pb n="KR4h0086_WYG_008-17a"/>
蟻赴墜蝶㨗于下瀧船誰當昭若䝉凍雨洒枯蓮<lb/>
劉項龍虎爭遺民盡瘡痏故掾入收律諸將醉斫柱四<lb/>
老亦强出兩生終不起三王盛禮樂竟為吕政燬烏乎<lb/>
百代下汲汲豈無意<lb/>
洛陽少年人英風振四方三表與五餌可以紿中行胡<lb/>
為慟歲餘不一試而亡曽顔雖魯愚豈曰終荒唐天才<lb/>
何代無養之當有方<lb/>
班超負奇氣投筆西出闗風塵髀肉消日月鬢毛斑茍<lb/>
<pb n="KR4h0086_WYG_008-17b"/>
可利吾國何必求生還偉哉馬伏波竟死壺頭山<lb/>
雲雨手翻覆越盟久已寒尺布與斗粟意態尤可憐狂<lb/>
奴豹隱霧故人龍在天鶴書訪羊裘賤貴何足言<lb/>
今年深入山逝將同木石時讀古人書撫髀成感激顔<lb/>
生雖陋巷易地亦禹稷彬彬韶輅冕損益文與質杜陵<lb/>
安知此妄語同盜跖哀哉疇我晤長林月如漆<lb/>
　　髙明<lb/>
　　字則誠永嘉平陽人至正五年張士堅榜中第授<lb/>
<pb n="KR4h0086_WYG_008-18a"/>
　　處州錄事長才碩學為時名流徃來予草堂具雞黍<lb/>
　　談笑貞素相與澹如也<lb/>
　　題孟宗振恵麓小隱<hi>宗振孟后之裔</hi>
汴水東邊楊栁花春風散入五侯家繁華一去江南逺<lb/>
閒汲山泉自煮茶<lb/>
　　題支離叟<lb/>
錢唐門裏支離叟短髪蕭疎色黧垢雪霜歲晚結輪囷<lb/>
風雨年深増老醜挫箴治繲總無能欲與冥靈齊上壽<lb/>
<pb n="KR4h0086_WYG_008-18b"/>
天公怒此怪且孏勅遣靈官下搜取勾婁吉利忽飛来<lb/>
虎倒龍顛盡灰朽女蘿飄騰白鶴去琥珀迸裂青羊走<lb/>
繁隂已逐謝仙車枯榦徒存韋偃手邇来好事猶痛惜<lb/>
歎息形模無復有寧知百年皆夢幻靜看萬變互紛揉<lb/>
榮枯相尋無已時成壊有數元非偶南山誰信梓化特<lb/>
崑侖俄驚栁生肘朝菌何曽閲晦朔棫樸那知避薪槱<lb/>
全軀孰似櫟社樹絜之百圍今在否人生根蔕不可牢<lb/>
况為草木計近久野客空歎倚江柟老奴謾泣琅琊栁<lb/>
<pb n="KR4h0086_WYG_008-19a"/>
寒烟落日西湖邊衰草荒廬園數畆不見當時銕門限<lb/>
春蚓秋蛇徒蚴蟉𤣥雲飛盡墨池空直寄亭前誰酹酒<lb/>
　　送蘇參政<lb/>
日月垂光照海濱東南聲教屬儒臣九天雨露金甌重<lb/>
萬里山河玉燭新田野年豐多貢賦江湖秋靜息風塵<lb/>
此行宣室須前席賸有嘉謨為上陳<lb/>
上苑東風珂珮鳴宫鶯初囀隔花聲天清北口烟塵淨<lb/>
雲去西山雨雪晴畿甸居民瞻奉使衣冠國子拜先生<lb/>
<pb n="KR4h0086_WYG_008-19b"/>
漢家張趙何須數待看臯䕫致太平<lb/>
天上神仙白玉京烟花繚繞鳳皇城端門日上紅雲動<lb/>
太液春寒綠水生封事曉當香案奏奎星夜接泰階明<lb/>
更看鼎鼐功成後綠野堂深遂素情<lb/>
　　趙渙<lb/>
　　字季文<hi>闕</hi>　人由憲掾陞湖州從事端謹廉方人<lb/>
　　見其儀表莫不興起從政之暇放情詩畫皆為時<lb/>
　　所重然不茍得也<lb/>
<pb n="KR4h0086_WYG_008-20a"/>
　　暇日同仲穆諸公游道塲山和東坡韻<lb/>
道塲山深美林麓坡老文章照巖谷簿書休暇得良朋<lb/>
載酒幽尋歡意足朝寒嵐重隂漫漫石頭路滑青屈盤<lb/>
仰瞻孤塔倚髙漢俯聴絶壑鳴飛湍老僧愛客煮茗出<lb/>
暫與閒雲分半席自言住山八十年夹道長松手親植<lb/>
宗人好事擕歌鬟為予嘯傲泉石間壺觴到䖏即傾倒<lb/>
何必西湖與東山郡圃花開少晴旦屈指春光已過半<lb/>
百年行樂能幾何爛醉芳時莫長歎<lb/>
<pb n="KR4h0086_WYG_008-20b"/>
　　病後過道塲山漫成<lb/>
愛此道塲泉石好公餘每到即欣然兩山空翠疑無地<lb/>
一塔髙寒别有天未暇耕雲深隱遯何妨煑雨小留連<lb/>
賞音最重東坡老爛漫雄章萬古傳<lb/>
連日南山風共雨染深溪色綠依依官閒自喜詩添藁<lb/>
病起誰憐帯減圍栢府無才名漫在草堂有約夢頻歸<lb/>
足艱未快登臨興空羨雲間鴻鵠飛<lb/>
　　宋沂<lb/>
<pb n="KR4h0086_WYG_008-21a"/>
　　字子與清江人由成均諸生擢藝文監掾遷贑州<lb/>
　　從事復除常山縣尹與予㑹于白鶴觀出示春詠<lb/>
　　亭藁因錄數詩用刋于左<lb/>
　　題燕士李叔成靜怡精舎<hi>叔成故淮安郡侯子也</hi>
守道豈忘世脉脉重端居曠懐不可極清風生太虚寂<lb/>
寂獨無營欣欣常有餘童子啓忩户晝讀孔氏書窅然<lb/>
在隘巷時来長者車問我何栖遲東陵未丘墟矧伊幽<lb/>
州士何為卧空廬荅云各有志素絲尚匪汙相從賦黄<lb/>
<pb n="KR4h0086_WYG_008-21b"/>
鳥駕言歌白駒鳳兮或来下愧彼狂接輿<lb/>
　　題澹齋<lb/>
泠泠山下泉謖謖松上風松風吹我心置彼山泉中清<lb/>
深聊洗耳汪洋因盪胸時時酌𤣥酒孰與甘醴同張侯<lb/>
坐齋閣尺宅如虚空泊然濯塵慮明徳庶彌崇<lb/>
　　題聴秋軒<lb/>
憀慄夫何如幽齋致虛極相看數竿竹更覺萬籟寂顥<lb/>
景逾清曠天宇彌寥泬凉颸發金奏繁露漙玉滴髙梧<lb/>
<pb n="KR4h0086_WYG_008-22a"/>
庭鶴唳衰蕙候蟲唧願言凝耳韻端居以游息<lb/>
　　送趙御史仲禮之任南臺併柬兼善達公經歴元<lb/>
　　載王公用道孔公二御史<lb/>
天子龍沙拜法官議郎新戴辟邪冠曉辭漠北氷霜重<lb/>
秋到江南草樹寒諫疏頻煩明主聴題詩長共故人看<lb/>
應憐閭里誅求急尚布朝廷禮意寛幕下風清鳴一鶚<lb/>
臺端雪霽見雙鸞寥寥渡海三冬翮煜煜凌空五色翰<lb/>
晉代新亭蒼蘚合梁朝舊寺土花殘石城慷慨悲袁粲<lb/>
<pb n="KR4h0086_WYG_008-22b"/>
别墅風流憶謝安千里憑髙麾繡斧幾囘攬轡並銀鞍<lb/>
諍臣事業須公等努力明時匪素餐<lb/>
　　奉餞御史中丞汪公大司徒致仕歸隴右<lb/>
仗引絳騶中執法鏡懸清鑒大司徒當今天子尊元老<lb/>
自昔諸侯祖二疏臘盡掛冠辭北闕春来供帳出東都<lb/>
魏舒就第施行馬薛廣傳家保賜車徳教萬民䝉帝賚<lb/>
王封四世贊皇圖翰蕃方國歌周雅帶礪河山著漢書<lb/>
燕塞驊騮知故道隴雲鸚鵡識前驅平泉草木芳華裏<lb/>
<pb n="KR4h0086_WYG_008-23a"/>
終日垂紳擁玉魚<lb/>
　　東海謠奉送宋太監降香海上天妃廟<lb/>
東海鯉魚搖赤尾舳艫盡發江南米帆檣出沒蛟鼉窟<lb/>
靈雨神風勞帝子紫衣使者麾金幢麒麟煖玉隱天香<lb/>
元君晝下翠旗濕百靈冉冉天呉立使君騎馬歴東呉<lb/>
呉中父老爭迎趨自言春濤漂白骨官家下詔復征役<lb/>
今年隴畆秔稻空縣官索租到疲癃丁男登山拾橡栗<lb/>
妻孥含酸向人泣使君北来候神人應憐赤子百憂集<lb/>
<pb n="KR4h0086_WYG_008-23b"/>
明年海若不揚波君歸宣室當如何<lb/>
　　送逯都水赴海運萬户<lb/>
都水使者日邊来黄金虎符照漕臺笑持英簜入滄海<lb/>
不比徐福求蓬萊將軍昔騎青驄馬風采桓桓丹闕下<lb/>
紫髯如㦸半成霜議論精神更瀟洒今年運米發東呉<lb/>
三百萬石皆明珠揚旗列㦸耀雲漢伐鼓鳴金轉舳艫<lb/>
將軍尚文今尚武何物鯨鯢敢予侮欃槍蕩滅凋瘵平<lb/>
報政歸来奏明主<lb/>
<pb n="KR4h0086_WYG_008-24a"/>
　　贈别黄徳廣赴都<lb/>
江上相逢渾未久忽對芳尊傾别酒君向燕臺萬里餘<lb/>
我留吳會三春後當年曽入承明廬千官委佩侍金輿<lb/>
此行剰擬長楊賦何用頻封光範書<lb/>
　　白鶴觀次韻鄭䝉泉呈朱仲文陳庶子<lb/>
誰寫黄庭一兩章碧桃花發日初長欲求大藥黄金鼎<lb/>
先解明珠白玉璫漠漠春隂連海氣遲遲雲影度天光<lb/>
羣公共愛幽栖好芝草瑤花襍衆芳<lb/>
<pb n="KR4h0086_WYG_008-24b"/>
　　次韻答蘇昌齡<lb/>
二十四橋春雨晴髙齋日日讀書聲寄来滿紙<hi>闕</hi>　濕<lb/>
想見吹簫㺯月明傾盖清尊相為醉盍簪白髪可憐生<lb/>
東風三月淮隂郡寫寄綢繆故舊情<lb/>
　　寄馬易之<lb/>
近日淮南見馬卿新詩句句掇瓊英畫船不肯留三日<lb/>
先載東風過四明<lb/>
自是風流愛鑑湖木蘭舟上倒金壺鱸魚蓴菜戀鄉國<lb/>
<pb n="KR4h0086_WYG_008-25a"/>
馬湩蒲萄憶帝都<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0086_WYG_008-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　草堂雅集巻八<lb/>
</p>
<p>
</p>
  </div>
</body>
</text>
</TEI>
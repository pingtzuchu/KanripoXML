<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草堂雅集巻十一</head> <lb/>
    <p>
<pb n="KR4h0086_WYG_011-1a"/>
欽定四庫全書<lb/>
　草堂雅集巻十一<lb/>
　　　　　　　　　　　　　元　顧瑛　編<lb/>
　　于立<lb/>
　　字彦成南康之廬山人故宋名將家幼明敏博學<lb/>
　　美談笑學道㑹稽山中得石室藏書遂以詩酒放<lb/>
　　浪江湖間長吟短咏有二李風多㳺吳中與予特<lb/>
　　交善故于玉山草堂有行窩焉法書名畫題品居<lb/>
<pb n="KR4h0086_WYG_011-1b"/>
　　多楊鐵厓先生以為如行雲流水無所凝滯㳺方<lb/>
　　之外者也<lb/>
　　題天台採藥圖<lb/>
天台之山千崖萬崿下壓𤣥隂之九壘上通青天於一<lb/>
握長松古檜隂森蔽白日飛湍懸瀑澒洞振岩壑窮搜<lb/>
逺討不可極中有仙人在寥廓褰衣澗曲者誰子似欲<lb/>
長往窮冥漠石橋流水定何處鳥啼春暮桃花落但見<lb/>
霓旌飄飄集仙侣丹光翠色映樓閣授子素書仙可學<lb/>
<pb n="KR4h0086_WYG_011-2a"/>
况有瓊漿與靈藥雲霓衣裳上清樂瑤牀玉枕真珠箔<lb/>
此中居處良不惡胡乃區區念城郭世道日偷民徳薄<lb/>
變轉更遷如六博人間不似山間樂嗚呼人間不似山<lb/>
間樂胡為丁令歸來化為鶴<lb/>
　　題子昂蘭石<lb/>
閒向江邊結佩蕤楚宫花草露離離王孫去後春風晚<lb/>
拾得幽芳欲遺誰<lb/>
　　題敬仲竹木<lb/>
<pb n="KR4h0086_WYG_011-2b"/>
洞庭秋盡水層波光動珊瑚碧樹柯夜半仙人騎紫鳳<lb/>
滿天清影月明多<lb/>
　　題墨雁<lb/>
黄沙衰草雪毶毶八月天山冷不堪昨夜朔風吹過影<lb/>
盡將秋色到江南<lb/>
　　題山居圖<lb/>
千澗淙淙一逕通長松盡入白雲中徵君更在山深處<lb/>
滿谷桃花爛漫紅<lb/>
<pb n="KR4h0086_WYG_011-3a"/>
　　題髙宗詩意便面<lb/>
當朝山色尚煙嵐近侍承恩罷早參邊奏不來春殿寂<lb/>
自將情思寫江南<lb/>
　　題凌波仙<lb/>
帝子乗風下九疑含情欲去更遲遲獨憐江草年年綠<lb/>
曽見凌波解珮時<lb/>
　　題趙子昂桃花馬<lb/>
學士當年侍武皇詔騎天馬入明光上林三月花如雨<lb/>
<pb n="KR4h0086_WYG_011-3b"/>
吹落金鞍片片香<lb/>
　　題松石<lb/>
匡廬道士山隂住遶屋青松箇箇長溪上一畨春雨過<lb/>
白雲滿地茯苓香<lb/>
　　題胡環瘦馬圖<lb/>
堅昆此去幾萬里荒草黄雲連白沙到得單于臺下日<lb/>
暖風開遍地椒花<lb/>
　　題振轡馬<lb/>
<pb n="KR4h0086_WYG_011-4a"/>
渥洼龍馬進來時奮迅長鳴不受羈詔與從官調得熟<lb/>
只教隨仗不教騎<lb/>
　　至元戊寅四月十九日風雷大作民以為龍王嫁<lb/>
　　女予作詩以紀之<lb/>
西方龍君嫁龍女雷車彭彭載風雨神奸夜邀髑髏語<lb/>
碧草無光愁露渚鮫人獻綃珠淚泣鸞裾行烟翠痕濕<lb/>
阿鬟嬌小不成妝帝與桑田湯沐邑臙脂紫玉吹海腥<lb/>
陽侯擊浪玻瓈聲湖邉地皮薄如紙長堤捲作長河水<lb/>
<pb n="KR4h0086_WYG_011-4b"/>
　　夜夢家兄又夢陳敬初<lb/>
我來與君同作客前年共住江邊宅君騎快馬事逺游<lb/>
我亦流離去鄉國君家慈親猶未老眼前骨肉仍相保<lb/>
三人兄弟何人强之子文章最稱好我家老兄浙水濵<lb/>
老兄比弟家尤貧五年零落不可見迢迢歸夢還相親<lb/>
人聞夢中相爾汝傍人不知夢中語起來明月滿虚庭<lb/>
丹楓墮影天霜雨秋風江上生白波秋江蕭蕭鴻雁多<lb/>
遲君不來知奈何聊復慷慨成悲歌聊復慷慨成悲歌<lb/>
<pb n="KR4h0086_WYG_011-5a"/>
　　題顧仲淵烟雲軒與玉山同賦<lb/>
玉峯連天向天起秀色盤迴三十里寒翠淋漓濕牕几<lb/>
影落明河一泓水明河之水清無底幽人結屋湖光裏<lb/>
溪南溪北花陣迷舎東舎西山烏啼夜來東風雨一犁<lb/>
滿川煙霧春雲低春雲無心無定處長在幽人讀書處<lb/>
未肯從龍行雨去窗前且伴幽人住<lb/>
　　　顧瑛和曰春雲壓簷飛不起暖氣蘢葱百餘里<lb/>
　　　桃花亭亭笑酣春溪邊浣花染溪水武陵才人<lb/>
<pb n="KR4h0086_WYG_011-5b"/>
　　　碧牕底青霓衣裳白霞裏翠煙㸃㸃猩猩毛氷<lb/>
　　　綃凝文露華洗山光入眼青迷迷小鳥向人啼<lb/>
　　　復啼前村後村樹如盖栁花起舞迴風低雲師<lb/>
　　　雲師浩無據驅雲勞勞向何處請君勸師一杯<lb/>
　　　酒更借白雲簷下住<lb/>
　　題倪元鎮畫林泉<lb/>
城中對雨住十日雨晴出城山更幽入林下馬坐盤石<lb/>
綌衣紗帽思如秋<lb/>
<pb n="KR4h0086_WYG_011-6a"/>
　　題顧仲淵臨柯丹丘竹<lb/>
湖州去後丹丘老見此風枝露葉新千古中郎那可得<lb/>
虎賁猶是典刑人<lb/>
　　題墨戲秋荷水禽<lb/>
芙蓉老盡澹秋光翠羽依依愜晚凉欲製荷衣渾懶折<lb/>
只愁無葉盖鴛鴦<lb/>
　　題墨竹<lb/>
種竹滿山阿蕭蕭風雨多㑹當成翠實鳴鳳一來過<lb/>
<pb n="KR4h0086_WYG_011-6b"/>
　　簡玉山<lb/>
我離城中五十日念子終日不相忘驛囘隴首梅未發<lb/>
雁過沙頭書幾行田間雞黍酒正熟霜後園林橘半黄<lb/>
亦欲歸栖同一笑酣歌不减少年狂<lb/>
　　寄盧益修<lb/>
山中舊屋近如何想見凉雲長薜蘿剡水舟迴應載雪<lb/>
山隂帖在可籠鵞相思坐使歳華晚顧影空憐月色多<lb/>
惆悵何人賦招隱淮南桂樹不勝歌<lb/>
<pb n="KR4h0086_WYG_011-7a"/>
　　美黄外史<lb/>
曽侍虛皇授玉經又從逸少寫黄庭月明神劍涵龍影<lb/>
雲起仙衣上鶴翎爐下火温丹自熟松根石爛酒初醒<lb/>
鑑湖東畔山無數好結茅齋採茯苓<lb/>
　　題翟院深畫放牧圖<lb/>
村鼓誰家樂社神雨餘草木盡知春催科未動蠶桑了<lb/>
此是山中放牧人<lb/>
前山後山山鳥啼溪南溪北草離離秧田巳足三時雨<lb/>
<pb n="KR4h0086_WYG_011-7b"/>
此是山中放牧時<lb/>
楓林日落山徑㣲暝色欲合行人稀東家稚子候簷隙<lb/>
此是山中放牧歸<lb/>
隔浦晚煙迷逺樹滿川春雨長平蕪數家茅屋疎林外<lb/>
此是山中放牧圖<lb/>
　　題葛仙移家圖<lb/>
紫府青鸞下詔遲囊琴跨犢又何之空遺舊宅燒丹井<lb/>
寂寞長松叫子規<lb/>
<pb n="KR4h0086_WYG_011-8a"/>
　　題陳閎畫唐人呈馬圖<lb/>
大宛直在玉闗西萬里風沙八駿蹄一自殿前隨仗立<lb/>
垂頭不肯向人嘶<lb/>
　　題李唐牧牛圖<lb/>
雨足秧田放牧時溪南溪北草離離長歌叩角無人聴<lb/>
閒卧斜陽把笛吹<lb/>
　　題趙松雪楚江清曉<lb/>
曽從江上繫孤舟渺渺清江萬里流兩岸青山春正曉<lb/>
<pb n="KR4h0086_WYG_011-8b"/>
一聲鳴櫓下揚州<lb/>
　　題文敏公墨蹟<lb/>
銀潢露冷夜霏㣲帝子乗風去不歸吹徹參差明月下<lb/>
滿江清影泣湘妃<lb/>
　　題趙千里臨李思訓煎茶圖<lb/>
山風吹斷煮茶煙竹外誰驚白鶴眠寫就淮南招隱曲<lb/>
松花離落石牀前<lb/>
　　題管夫人竹與玉山同賦<lb/>
<pb n="KR4h0086_WYG_011-9a"/>
煙空湘月明露下湘波冷翛然林下風吹折琅玕影<lb/>
　　　顧瑛詩曰鳳毛輕染碧池春寫作琅玕紙上真<lb/>
　　　試看腕中百斛力前身應是李夫人<lb/>
　　題李息齋竹<lb/>
薊丘最愛山隂道箇箇人家好竹林夜半翠烟三萬頃<lb/>
玉簫人倚鳳皇音<lb/>
　　題李遵道古木新篁<lb/>
山中昔日藏書䖏無數珊瑚並石根海上樵夫都不識<lb/>
<pb n="KR4h0086_WYG_011-9b"/>
斷雲碧蘚長秋痕<lb/>
　　題虞瑞岩白描水仙<lb/>
瀛洲之君號中黄琱冠翠帔懸明璫通明宫中拜帝觴<lb/>
帝遣換骨生天香醉後横斜踏明月月明零亂如氷雪<lb/>
為傳清影落人間化作幽芳更愁絶官車曉過西陵渡<lb/>
貝闕珠宫鎖烟霧君王十二玉䦨干玉盤倒瀉金莖露<lb/>
江風吹斷舊繁華年年十月自春花寫成幽思無人省<lb/>
持獻瑶池阿母家<lb/>
<pb n="KR4h0086_WYG_011-10a"/>
　　題野鳬巻<lb/>
池上軒牕並水開鑑湖狂客酒船囘鵁鶄鸂鶒知人意<lb/>
也為春暉日日來<lb/>
　　題陶穀郵亭夜宿圖<lb/>
行春使者惜春華䖏䖏春風楊栁花不向江南望江北<lb/>
却將恩怨屬琵琶<lb/>
　　題二馬圖<lb/>
明光殿前立仗馬盡日垂頭不敢嘶太液春波初浴起<lb/>
<pb n="KR4h0086_WYG_011-10b"/>
風烟慘淡八霜蹄<lb/>
　　題王元章梅<lb/>
老鶴歸來不受呼野橋江樹雪糢糊西湖處處皆桃李<lb/>
省識春風到畫圖<lb/>
　　題墨竹<lb/>
先生舊隱鑑湖曲無數琅玕遶屋生蕭蕭六月動秋思<lb/>
不是風聲即雨聲<lb/>
　　題柯石<lb/>
<pb n="KR4h0086_WYG_011-11a"/>
千岩夜半風雨裂古劍斫石生銅折寒潭影動月崢嶸<lb/>
碧蘚淋漓老蛟血<lb/>
　　題水仙<lb/>
夢落人間不紀年月明清影裊翩翩為問蓬萊幾清淺<lb/>
御風環珮欲泠然<lb/>
　　題西園雅集圖<lb/>
文章在世如元氣人物盛衰同一致開圖使我三太息<lb/>
乃知作者遺深意名園蕭瑟懸古秋白沙翠竹涵清流<lb/>
<pb n="KR4h0086_WYG_011-11b"/>
豈無尊爼寄幽賞况有文字能相酬花前美人美如玉<lb/>
翠痕冷透氷綃綠長帽先生正揮洒何處阮咸新度曲<lb/>
法書名畫總㳺藝說有談空聊逺俗當時風流數君子<lb/>
千古何人繼髙躅君不見金谷荒園無草木又不見姑<lb/>
蘇空臺走麋鹿彼哉富貴等塵土何如斯人斯畫傳千<lb/>
古<lb/>
　　題東山圖玉山同賦<lb/>
不起謝安石其如天下何向來游賞地芳草落花多<lb/>
<pb n="KR4h0086_WYG_011-12a"/>
　　　顧瑛詩曰江左風流第一人東山歌舞日紛紜<lb/>
　　　當時不為蒼生起司馬山河總白雲<lb/>
　　題邊伯京畫萱竹雞鶼<lb/>
雲根翠竹依蒼石溪上戎葵映碧流自是鴛鴦元有侣<lb/>
不因芳草解忘憂<lb/>
　　題從子倫畫山水<lb/>
我本山中人頗有愛山癖何人寫秋山秀色如可食天<lb/>
河露下秋漢白挹露磨空洗秋色炯如洞庭水浸青芙<lb/>
<pb n="KR4h0086_WYG_011-12b"/>
蓉倒影天光湛虚碧又如飛龍天外來鱗鬛森森插霜<lb/>
㦸逺嶼瀰茫隔烟浦冷雲濕翠愁痕古便從海上訪三<lb/>
山又恐征帆迷處所若耶溪在何處歸去來山中住道<lb/>
逢仙人紫綺冠指㸃丹崖是征路寄書松竹問平安莫<lb/>
嫌老子來遲暮<lb/>
　　題錢舜舉畫雞冠花<lb/>
𤣥霜冷漬丹砂汁翠羽離披紫霞濕金烏海底浴神光<lb/>
絳幘雞人露中立<lb/>
<pb n="KR4h0086_WYG_011-13a"/>
　　玉笙謠玉山席上贈周生時鐵厓同賦<lb/>
十三學神仙十五能吹笙仙人王子晉同上鳳皇翎丹<lb/>
山鳳皇十七聲鈞天按節皆和鳴西游瑤池謁熊<hi>闕</hi>董<lb/>
家雙成最娉婷桂殿初凉濕秋露鵝管吹烟隔輕素縹<lb/>
緲新聲汎紫霞按曲每得周郎顧鐵厓仙人横鐵篴幾<lb/>
度周郎䝉賞識同向緱山㺯月明九㸃齊州暮煙碧<lb/>
　　題米元暉墨山<lb/>
生來墮塵網苦為塵網縛暇日我早起騎驢出東郭城<lb/>
<pb n="KR4h0086_WYG_011-13b"/>
門老人髪半垂問我騎驢何所之為言欲向山中去茅<lb/>
屋正在清溪湄山中之人面如玉手把素書跨黄犢石<lb/>
泉夜煮茯苓香滿屋秋雲邀共宿緑蘿曉月懸松風縹<lb/>
緲惟聞煙外鐘十年往事一囘首巳隔雲山千萬重潦<lb/>
倒狂吟頭半白把巻令人念疇昔石田瑶草近如何題<lb/>
詩好寄山中客<lb/>
　　題醉道圖<lb/>
君莫學伯夷不肯食周粟君莫學屈原死𦵏江魚腹人<lb/>
<pb n="KR4h0086_WYG_011-14a"/>
生富貴無百年身後聲名亦漫傳朝廷縱有賢良詔得似<lb/>
先生醉後眠<lb/>
　　題水竹居<lb/>
隱君溪上茅齋好遶屋竹林秋更清放艇莫驚鷗鷺宿<lb/>
吹簫還倚鳳皇鳴一川夜月芙蓉淨數畆凉雲薜荔生<lb/>
俗客不來清晝寂小窗瑤瑟間書聲<lb/>
　　送姚子章赴浙省計事同玉山賦<lb/>
之子東遊去神駒背若鴻天樞黄道外星使紫㣲中北<lb/>
<pb n="KR4h0086_WYG_011-14b"/>
岫雲雙屐西湖雪一篷重來舊遊地談笑莫匆匆<lb/>
　　　顧瑛詩曰天府歸來寵數優又馳星檄過東甌<lb/>
　　　旌旗影動扶桑曉鼓角聲懸海嶼秋緩帶元戎<lb/>
　　　惟鎮靜操觚上吏足風流時清幕府文書少把<lb/>
　　　酒吟詩好唱酬<lb/>
　　觀牡丹有感<lb/>
搖搖紅影一枝斜看舞東風兩髻娃堪笑年年未歸客<lb/>
借人池館賞春花<lb/>
<pb n="KR4h0086_WYG_011-15a"/>
　　寄陳敬初<hi>時敬初寫楞嚴經</hi>
東海先生㕘白社山隂道士乞黄庭落花滿地無行迹<lb/>
寫到楞嚴第幾經<lb/>
　　暮春偶書<lb/>
沉沉栁巷無行跡惟見簾前落絮頻小雨欲晴先釀暖<lb/>
輕隂拂地不驚塵巳知春事無多日解醉花前有幾人<lb/>
深院時時剪刀響倩誰裁製小烏巾<lb/>
　　題錢舜舉畫青山白雲<lb/>
<pb n="KR4h0086_WYG_011-15b"/>
呉興山水天下無呉興畫手天為徒天河染露洗空碧<lb/>
輕煙薄素開新圖白雲欲散松風起迴如丹丘隔海雪<lb/>
後寒糢糊溪光倒影丹翠濕又如洞庭水浸青珊瑚緑<lb/>
蘿吹香掛秋月小橋野逕相縈紆行人遙遙向何處丹<lb/>
崖石檢或有仙人居溪山如此無不好築屋臨流可投<lb/>
老春雲秋露石田腴我欲耕煙種瑤草<lb/>
　　春初至城尋敬叔不見明日將歸留詩<lb/>
城裏逢春住十日烏帽短靴塵土中喚取扁舟過湖去<lb/>
<pb n="KR4h0086_WYG_011-16a"/>
兩堤楊栁正東風<lb/>
　　寄陳敬初<lb/>
郭外何曽有杜鵑客中情緒自堪憐清明過了梨花謝<lb/>
風景依然似去年<lb/>
　　用陳敬初雨中見寄有過湖别墅意<lb/>
似聞茅屋傍清溪楊栁青青水拍堤醉裏不知家逺近<lb/>
望中惟見樹髙低溪雲出洞欲行雨江石穿波不染泥<lb/>
何日扁舟過湖去竹間取次著新題<lb/>
<pb n="KR4h0086_WYG_011-16b"/>
　　題熊自得畫丹岩圖<lb/>
混沌夜死元氣裂煉石穿絲補天缺誰將餘韛鼓八風<lb/>
一㸃元精鑄明月顧兎飛上天清光缺復圓嫦娥抱影<lb/>
空嬋娟一朝影落松風顛古佛龎眉兩癯肩築室勘道<lb/>
來何年摩尼寳光照濁水天花散落香爐煙溪上青山<lb/>
不知數日日春風長蘭杜褰衣便欲問真源斷猨疎雨<lb/>
青林暮松雲仙人披錦袍爽致寫入猩猩毛一川晴靄<lb/>
動空碧萬壑翠氣翻雲濤手擕緑綺琴為子彈鳴皋金<lb/>
<pb n="KR4h0086_WYG_011-17a"/>
樽瀉酒對山月仙之人兮如可招仙之人兮如可招汗<lb/>
漫與子同遊遨<lb/>
　　送趙季文赴湖州知事並簡趙仲光<lb/>
水部掾郎清似玉春風一舸向湖州舊聞能事才無敵<lb/>
新拜除書寵獨優弁嶺羣峰多北向苕溪百折盡東流<lb/>
懸知魏闕佳公子應有新詩日唱酬<lb/>
　　用丹丘子寄玉山草堂韻<lb/>
薄薄淡靄浮香雲仙家景物長如春山人不歸猿鶴怨<lb/>
<pb n="KR4h0086_WYG_011-17b"/>
野老忘機鷗鷺馴丹崖翠壁或有路白沙青石久無塵<lb/>
人生有酒萬事足但願日日邀比鄰<lb/>
　　擁翠堂詩巻<lb/>
幽人結屋江邊住俗聲不到題詩處門前惟有樹扶疎<lb/>
簷間只許雲來去落花如雨東風狂緑隂滿地春茫茫<lb/>
一聲啼鳥驚夢破翠屏淺印羣峰長海綃輕薄烟霏暝<lb/>
空碧無痕湛清影天風吹落竽籟寒嵐光濕透衣裳冷<lb/>
我生已有遺世心便欲長徃窮幽尋㣲茫樓觀不可到<lb/>
<pb n="KR4h0086_WYG_011-18a"/>
雲林冥冥苔碧深<lb/>
　　贈松崖隱者<lb/>
滄江之水清如空長林沓嶂髙巃嵸何人於此憇幽寂<lb/>
白雲滿地迷行蹤層崕蒼蒼如積雪巨靈手擘芙蓉裂<lb/>
蒼官鬚鬛老歳寒地位清髙兩孤絶根蟠重隂神鬼㑹<lb/>
節抱太始氷霜結上有六月天風聲下有百尺之𤣥氷<lb/>
門前夜半山月落子規叫絶煙霏冥隱君之意人莫識<lb/>
髙比青松堅比石石上薜蘿聊可衣松根茯苓誰與食<lb/>
<pb n="KR4h0086_WYG_011-18b"/>
隱君隱君百不憂子之于世知何求棟梁砥柱或見用<lb/>
萬牛囘首如山丘<lb/>
　　送趙克讓歸洛陽赴舉<lb/>
聖化開元極文星入上台梁王尤好賦賈誼獨多才江<lb/>
草迎人逺宫花近馬開君門多雨露得意早歸來<lb/>
　　范寛小雪山<lb/>
山人昔日住山中山中酒熟蒲萄紅山人醉卧呼不醒<lb/>
浩蕩十日吹天風夢駕天風度寥泬貝闕珠宫互明滅<lb/>
<pb n="KR4h0086_WYG_011-19a"/>
玉龍千尺擁氷髯手挹銀河㺯明月仙人勸我金屈巵<lb/>
更吹白玉雙參差東風琪樹花如雪千片萬片凌空飛<lb/>
怳怳魂神逐煙霧起來却踏孤山路瑤華滿地不堪拾<lb/>
騎驢直上梅花墓范寛善畫老有神恍然見我夢中身<lb/>
煩君更向溪橋畔為寫當時踏雪人<lb/>
　　題張戡獵兎圖<lb/>
八月九月天雨霜北風吹沙邊草黄騂弓白羽黄金鏑<lb/>
虎皮蒙鞍懸兩狼碧眼小兒家上谷生來湩飲常食肉<lb/>
<pb n="KR4h0086_WYG_011-19b"/>
彎弓射獵不遺鏃阿㕙但遣韓盧逐解鞍野食仍割鮮<lb/>
止息還依沙草邊燒春百斛賤如水醉來却枕穹廬眠<lb/>
嗟哉爾㕙良獨苦致身三窟知何補縱然用作管城君<lb/>
秦人少恩棄如土<lb/>
　　贈道士李虚白<lb/>
去年去謁大茅君曽得茅君授隱文虚室煉形人止止<lb/>
素書紬匱衆云云丹光夜發三花樹玉氣晴浮五色雲<lb/>
聖世無為尊道徳竹宫佳氣日氤氲<lb/>
<pb n="KR4h0086_WYG_011-20a"/>
　　題羅漢<lb/>
老胡有法向誰說坐對碧空秋月圓待得眉毛垂著地<lb/>
不知鼻孔本撩天<lb/>
　　桐軒曉坐<lb/>
百尺東軒樹㣲飈散清影凉生氣候移露滴秋隂冷寥<lb/>
寥鳴鳳來歴歴啼烏靜徘徊未成詩明月下金井<lb/>
　　　顧瑛詩曰庭樹長琅玕凉雲晝作圑倚䦨招白<lb/>
　　　鳳舞袖拂青鸞夜色一簷碧秋聲六月寒娟娟<lb/>
<pb n="KR4h0086_WYG_011-20b"/>
　　　金井月長向酒尊看<lb/>
　　題趙仲穆畫馬<lb/>
房星夜入水龍馬出渥洼西來幾萬里進入天王家公<lb/>
子重毫素慘淡生風沙明時不用武終然駕鼔車<lb/>
　　送柏子庭歸四明<lb/>
東風夜起江花落盪槳過江江水香並人晴樹日杲杲<lb/>
隔岸烟草春茫茫題詩自有湯休句載酒寧無賀監狂<lb/>
菖蒲花發蒲萄熟思爾令人意不忘<lb/>
<pb n="KR4h0086_WYG_011-21a"/>
　　　顧瑛用韻江上送君歸故鄉江風吹春如酒香<lb/>
　　　長亭栁花雪衮衮大堤芳草烟茫茫青山入畫<lb/>
　　　題詩徧緑水行舟載酒狂莫遣鐘聲到書枕空<lb/>
　　　梁月落意難忘<lb/>
　　題旺扎勒蘭石<lb/>
明時宿衛選良材忽擁旌旗海上來天馬盡收西國種<lb/>
將軍新破粤蠻囘弓懸蛇影弦初下劍發龍吟匣自開<lb/>
自古相門多作相五雲佳氣接三台<lb/>
<pb n="KR4h0086_WYG_011-21b"/>
　　平逺樓<lb/>
對酒川光濕鈎簾爽氣浮地從天際沒水近日邊流樹<lb/>
宻烟藏寺蘋生綠滿洲幽人有佳興于此一登樓<lb/>
　　水殿圖<lb/>
羊車欲過玉䦨東雉扇㣲開水殿風白鳳徘徊金井月<lb/>
凉隂半在碧梧桐<lb/>
　　分得烏夜啼送朱長元赴膠州同知<lb/>
城頭烏夜啼還過上林栖上林髙樹多好枝歸飛啞啞<lb/>
<pb n="KR4h0086_WYG_011-22a"/>
東復西起看江月沉江底使君逺逰中夜起軟紅陌上<lb/>
踏青陽快馬猶龍車似水烏夜啼啼送君驅車出門風<lb/>
欲薰東方日出如車輪<lb/>
　　　玉山分得前有一樽酒前有一樽酒酒痕清若<lb/>
　　　空金波忽蕩漾酒面度㣲風酌酒持勸君為言<lb/>
　　　贈離别明日到膠州還見尊中物丈夫多慷慨<lb/>
　　　不為兒女憐但令潮有信應見月同圓桂棹木<lb/>
　　　蘭舟行行渡淮水君恩如水流客行殊未巳<lb/>
<pb n="KR4h0086_WYG_011-22b"/>
　　題顧處士竹逸亭<lb/>
徵君結屋玉山裏箇箇修篁一尺圍秋聲六月起蕭瑟<lb/>
翠雨盡日生霏㣲仙人或送青精飯道士時來白羽衣<lb/>
清觴雅瑟在盤石坐看白雲天際飛<lb/>
　　題梅隱<lb/>
𤣥隂凍澤腹地底生初陽鼎中火力温蒸蒸起㣲香萬<lb/>
木盡僵立南枝正芬芳幽人杜徳機服食從中黄保此<lb/>
歳寒節與道常徜徉<lb/>
<pb n="KR4h0086_WYG_011-23a"/>
　　題錢景明徳軒與玉山同賦<lb/>
門外清江百尺深道人軒檻倚江潯三山鼇抃波濤壯<lb/>
萬壑龍吟霧雨隂每愛南華說天籟更從大士問潮音<lb/>
直教聽到無聲處浩刼虚空不可尋<lb/>
　　　顧瑛詩曰中天樓閣鬱崔嵬下有軒牕傍水開<lb/>
　　　列子御風從此去陽侯擊浪有時來夜深龍挾<lb/>
　　　千山雨地底鼉鳴萬壑雷我亦清秋望瀛海飈<lb/>
　　　輪乗月過蓬萊<lb/>
<pb n="KR4h0086_WYG_011-23b"/>
　　題從序畫墨萱草<lb/>
階下宜男草新開幾樹花阿婆年八十遊子早還家<lb/>
　　送瞿慧夫京口教官<lb/>
京口去家三百里官清俸薄得長閒賡歌每作金石奏<lb/>
揖讓常居俎豆間波濤不盡大江水雲氣時昏北固山<lb/>
淮南木落初飛雁應有新詩寄得還<lb/>
　　題花蕊夫人像<lb/>
玉屑丹砂和獺髓一㸃殷紅養花蕊氷肌玉骨自生凉<lb/>
<pb n="KR4h0086_WYG_011-24a"/>
不信流年去如水火旗曉壓降王道貝闕珠宫長秋草<lb/>
摩訶池上又西風流紅不向人間老<lb/>
　　題蘇小小像<lb/>
花宫玉燕啼酣春春風勞勞驅夢雲夢嗔夢喜春不聞<lb/>
紅萱露滴真珠裙夜燕玎玲隔牕語碧紗凝烟咽金縷<lb/>
行雲妬殺巫山女芭蕉葉葉黄梅雨<lb/>
　　題桂花仙人像<lb/>
紫虚真人離紫宫流光夜下如長虹明珠結佩冠芙蓉<lb/>
<pb n="KR4h0086_WYG_011-24b"/>
鈞天廣樂來相從居然太虛幻為月中有瓊臺白銀闕<lb/>
羽衣霓裳歌合節玉杵搗碎黄金屑金屑霏霏滿下方<lb/>
倒吹露脚秋風香齊州一髪烟微茫但見萬國涵清光<lb/>
　　松風操寄題計籌山聴松軒<lb/>
山之松兮夭喬天之籟兮翏翏<hi>叶寥</hi>生于無聲兮亦無聲<lb/>
以消曲肱隱几兮獨與道超昔之人兮曽棄其瓢<lb/>
　　　顧瑛詩曰何時種松子于今幾千尺真人守規<lb/>
　　　中宴坐深深息清風若流水行住本無跡天籟<lb/>
<pb n="KR4h0086_WYG_011-25a"/>
　　　生虚空還向空中寂<lb/>
　　題仲穆畫唐馬<lb/>
大宛千里馬朱汗翠連錢夜秣玉闗下曉呈金殿前横<lb/>
門花似雨韋曲栁如烟虢國爭馳道將軍避繡鞭<lb/>
　　次韻越中八詠<lb/>
　　　種山<lb/>
青山削芙蓉上有浮雲生窈窕俯長流逶迤帶重城朝<lb/>
光散霞彩暮色涵空青鴟夷去不囘遺爾千古名<lb/>
<pb n="KR4h0086_WYG_011-25b"/>
　　　三山<lb/>
蓬萊失左股負以垂天翼中有仙人居珠宫燦瑤席凝<lb/>
雲不飛去化作輪囷石彈琴坐石上長憶三山客<lb/>
　　　崇山<lb/>
㑹稽山水國崇山幽事多當時觴詠處春淨花顔酡磊<lb/>
落黄金罍玲瓏白玉珂行樂須及時美人在丘阿<lb/>
　　　梅山<lb/>
梅山如積翠的皪手堪捧遙遙仙人尉盤盤故時隴丹<lb/>
<pb n="KR4h0086_WYG_011-26a"/>
泉清可鑑石乳甘于湩行將解塵纓于焉蹈髙踵<lb/>
　　　鑑湖<lb/>
我愛鑑湖水明如照膽銅澄清若有待渾濁那能蒙當<lb/>
時賀知章富貴如苓通豈無一畆地來築仙人宫<lb/>
　　　古城<lb/>
驅車曉行邁行行出郊郭斷岡屹崇墉虛籟殷靈壑雨<lb/>
深瑤草長風定松花落西山有爽氣逍遙倚晴閣<lb/>
　　　縹碧樓<lb/>
<pb n="KR4h0086_WYG_011-26b"/>
樓居本髙明况在松竹間溪流深幾尺新雨過前山浮<lb/>
雲多變態好鳥亦間闗偃蹇樓中人對酒還開顔<lb/>
　　　芬陀室<lb/>
視心如蓮花淨明涵太虚出泥本無垢露體皆真如大<lb/>
千入一息宴坐忘百須陶公雖飲酒時能到林廬<lb/>
　　題超覽樓<lb/>
紅樓標勝槩髙倚越王臺水接三韓外山從百粤來御<lb/>
風凉滿袖問月酒停杯少待談空罷登臨亦快哉<lb/>
<pb n="KR4h0086_WYG_011-27a"/>
　　春還軒<lb/>
北風凝寒隂肅肅地底初陽光霅煜正如鼎内火力温<lb/>
漸覺薰蒸起㣲馥遲遲宫栁著嫩黄稍稍亭皋換新緑<lb/>
舊時燕子巳重來何處鶯兒纔度曲此時幽人坐軒裏<lb/>
有琴可彈書可讀但願日日酒盈樽不問勞勞車折軸<lb/>
君不見丞相胡椒八百斛又不見鄴下領軍鞋一屋當<lb/>
時富貴等塵土今日園池走麋鹿乃知清虚實近道熾<lb/>
心縱得何時足隂陽消長無停機日月推遷如轉轂靜<lb/>
<pb n="KR4h0086_WYG_011-27b"/>
中妙合天地心請君收視觀其復他年老我叩𤣥宗與<lb/>
爾相過跨黄犢<lb/>
　　胡琴謠贈張猩猩<hi>時西夏髙起文同賦</hi>
絳綃羃帳春雲熱銀蠟揺光眼生纈猩猩對客軋胡琴<lb/>
紫龍銜絲度幽咽新鶯出谷調髙聲間闗瀉出春風情<lb/>
珊瑚擊碎琅玕折鳯皇夜叫離鸞驚舞停囘雪歌停扇<lb/>
一曲梁州猶未徧細數驪珠下玉盤百尺氷絲貫成串<lb/>
錦瑟無聲帝子愁湘波揺江江倒流西風忽起茯苓浦<lb/>
<pb n="KR4h0086_WYG_011-28a"/>
吹下滿天鴻雁秋張猩猩更坐調一曲玉軸銀絃再三<lb/>
促為君寫作胡琴謡西夏郎官面如玉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0086_WYG_011-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　草堂雅集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>黙庵集卷五</head> <lb/>
    <p>
<pb n="KR4d0462_WYG_005-1a"/>
欽定四庫全書<lb/>
　黙庵集卷五<lb/>
　　　　　　　　　　　　　元　安熈　撰<lb/>
　遺文<lb/>
　　　石峯府君行狀<lb/>
君諱滔字巨源姓安氏其先太原離石人世為儒家曽<lb/>
大父諱玠官修武校尉妣某氏大父諱全廣以貲雄鄉<lb/>
里所蓄書㡬萬卷妣王氏父諱昇妣宋氏再世皆不仕<lb/>
<pb n="KR4d0462_WYG_005-1b"/>
君生于金承安四年九月庚戌自幼讀書家塾大父躬<lb/>
為訓授年九嵗以經童登第復習詞賦舉貞祐初河朔<lb/>
震動金主南徙都汴衣冠士族亦皆南渡設科選士如<lb/>
平時獨山西諸州恃險不降王師至則蔵匿山谷去則<lb/>
復出衆庶頗安以故君不克應其選嵗丁丑君家避兵<lb/>
石洞軍士以火逼之舉族皆死君僅得出為所執時太<lb/>
師國王以諸州久拒不下親徃用師令無男女少長皆<lb/>
殺違者以軍法論君既被執而監軍事舒穆嚕辰努聞獲<lb/>
<pb n="KR4d0462_WYG_005-2a"/>
一儒者馳使呼之至則易以敝服詭其鄉里令朝夕從<lb/>
之由是獲免君自以當此大變舉族皆没幸全性命遂<lb/>
委身從之誓不他適君時年十有九實貞祐五年也嵗<lb/>
壬辰從舒穆嚕辰努来山東至真定之藳城辰努與之田<lb/>
宅使定居而教其子焉戊戌朝廷設科取士中者復其<lb/>
家終身君以詞賦髙等中其選于是始以聚徒講授為<lb/>
業壬子籍天下户數遂占籍真定而徙居焉中統二年<lb/>
参議中書省事張公徳輝熟君學行招延之授館其家<lb/>
<pb n="KR4d0462_WYG_005-2b"/>
使教其諸孫至元三年郡博士遂舉君貳其學事享年<lb/>
七十有八至元丙子正月甲戌以疾卒于所居之正寢<lb/>
越五日戊寅塟藳城縣安仁鄉新里之西原從遺命也<lb/>
君天資寛裕樂易慈愛忠厚不妄喜怒與物無競治身<lb/>
儉薄不苟受施有貞白之操雖貧困乏絶惡衣䟽食或<lb/>
不能給安焉未嘗有戚戚之色與人交重然諾一以誠<lb/>
意無所矯飾與人言開心見誠無纎葉吝意聞人之善<lb/>
稱之如已出人有過則掩焉而未嘗出諸口也平生與<lb/>
<pb n="KR4d0462_WYG_005-3a"/>
人無所怨惡與鄉人處飲食言笑終日油油如也讀書<lb/>
務躬行不徒事章句晚而學易嗜伊川程先生傳讀之<lb/>
未嘗去手其教人嚴以有禮恂恂愷悌得師之道終日<lb/>
娓娓無倦色少明于經學其授讀率皆口誦焉有生徒<lb/>
習舉業者在席之久必辭之曰吾不經塲屋汝當别求<lb/>
先進而師之可也其真實又如此平生未明而起環堵<lb/>
蕭然不以聲利榮達為事澹若無求于世得䘮欣戚鮮<lb/>
能動其心即所居自號石峯以示不忘鄉里隠居教授<lb/>
<pb n="KR4d0462_WYG_005-3b"/>
餘三十年貴人子弟往往出其門者君但訓敕諸子晦<lb/>
跡讀書不求禄仕優㳺自樂以終其身嘗語諸子曰寜<lb/>
人欺已勿已欺人可也家有一力一旦亡去諸子欲追<lb/>
之君曰縱使追還彼既負罪必已汗顔又安能朝夕相<lb/>
處乎乃止弗追嵗戊午携長子芝西歸田園盡為族人<lb/>
所鬻皆不敢隠謂君曰某氏宅某氏田俱君家舊物我<lb/>
實冒鬻願承其罪君當聞之官復其直而取之君以世<lb/>
變擾攘有非人力所能與者彼何罪竟辭不取但修完<lb/>
<pb n="KR4d0462_WYG_005-4a"/>
先壠而還延安府尹牛子益總管袁某少與君同里閈<lb/>
因君内弟米脂尹宋某致書勸歸鄉里且遺以束帛君<lb/>
不受曰吾既未能即歸且又貧困無以為謝安可虚辱<lb/>
答其書而還其幣從軍攻鳳翔時主帥令分殺諸俘擄<lb/>
君所得必多方為匿而遣之時僵尸蔽野軍士悉解其<lb/>
衣裳服之君雖寒甚不忍也其平生處心制行類如此<lb/>
君既没府之士夫皆為詩以哀挽郡教授藜軒先生呉<lb/>
君特起序之以為君之為人明而不察簡而能肅犯而<lb/>
<pb n="KR4d0462_WYG_005-4b"/>
不校又謂君隠不違親貞不絶俗樂天知命君子云初<lb/>
娶同郡李氏没于兵間生一女適劉氏再娶磁州賈氏<lb/>
有賢行君不治生事河朔當大變之餘兵凶相仍諸子<lb/>
幼弱生計未立貧困殊甚人不能堪夫人省衣節食周<lb/>
旋其間有人所難能者治家嚴正有法閨門之内肅如<lb/>
也後君二年年八十有四卒子男三人俱業進士長芝<lb/>
嘗為張公徳輝所辟為山東行中書省掾前卒次松嘗<lb/>
為將仕郎次筠承事郎同知綿州事卒于官孫男九人<lb/>
<pb n="KR4d0462_WYG_005-5a"/>
長思誠早卒次燾亦進士次汝止烈熈煦汝諧汝弼次<lb/>
未名而夭而汝諧汝弼亦既冠而卒女五人長適易縣<lb/>
尹苑大亨之子弼次適同知真定路諸軍鄂囉總管府<lb/>
事喬岳之子木次適張氏次夭次尚幼曽孫男七人康<lb/>
寜昭寧得寜寳寜泰寜延寜来寜女五人子寜宜寜順<lb/>
寜福寜喜寜而得寜順寜皆夭𤣥孫男一人慶源女一<lb/>
人慶雲君自祖曽而上累世皆塟太原離石縣北下安<lb/>
村之原君之父始徙居孟門之義居丁氏莊因𦵏其處<lb/>
<pb n="KR4d0462_WYG_005-5b"/>
君既至真定樂其風土而居之遂命𦵏焉然以其蔵瘞<lb/>
之制昭穆之位有不能如禮者是以嘗欲更𦵏而力有<lb/>
未能遷延嵗久每一念之未嘗不愴然也今乃卜以元<lb/>
貞二年二月庚申奉君夫人之柩遷于先兆之北凡相<lb/>
去二十步不肖子松竊惟先君以末世之孤裔奮焉為<lb/>
起家之始祖使松輩蒙休被䕃獲沾禄澤子孫繁昌者<lb/>
其潛徳隠行不見于世今已不可得而考其迹矣不有<lb/>
表焉以垂于世大懼不肖無以顯揚之謹追述其平生<lb/>
<pb n="KR4d0462_WYG_005-6a"/>
之大畧如右以請于當世立言之君子伏俟采擇大徳<lb/>
辛丑夏四月已卯孤松狀<hi>右代作</hi>
　　　故承事郎同知綿州事安公墓誌<lb/>
公諱筠字庭實姓安氏其先太原離石人考石峯府君<lb/>
滔妣賈氏府君壬辰後徙真定遂為真定人公生于壬<lb/>
辰年九月庚戌既冠從提舉真定路學校事侍君乗之<lb/>
學受進士業燕南河北道提刑按察使馬公某辟為從<lb/>
事後以御史中丞史公彬薦除河南山西提刑按察司<lb/>
<pb n="KR4d0462_WYG_005-6b"/>
知事轉山北遼東遷河西隴北道按察司經厯秩滿移<lb/>
陕西漢中至元二十八年更按察官名肅政㢘訪就充<lb/>
本道經厯改同知綿州事元貞丙申十一月戊子以疾<lb/>
終于成都之寓舍享年六十有五累官承事郎公天資<lb/>
誠孝而意氣豪邁其遇事接物虚懐以應坦然無疑心<lb/>
為政知大體其于吏事初不經意及案牘滿前條析剖<lb/>
决雖素精于其事者不能及也在憲司幕府近二十年<lb/>
多所贊益如御史中丞程公思㢘参知政事姚公天福<lb/>
<pb n="KR4d0462_WYG_005-7a"/>
皆嘗同事亟推重焉其餘所交亦皆一時名卿士夫作<lb/>
詩善唐律自少時落筆輙驚人語意雄健至老不衰又<lb/>
長於近體樂府晚嵗聞義理之學深所敬信取易象懲<lb/>
窒之語以損名其齋其佐河東也先祖墳墓田宅皆在<lb/>
屬邑兵亂以来田宅盡為他人所有墳墓亦荒廢久不<lb/>
復知其處公訪求故老舊族始得之皆為増築墓垣刻<lb/>
曽祖而下宗支于石祖考妣墓嘗為山水所圮復改𦵏<lb/>
之既諸所占田宅者皆疑懼不安公諭之曰吾豈恃勢<lb/>
<pb n="KR4d0462_WYG_005-7b"/>
力為此事者耶其他行事亦多類此公凡再娶前夫人<lb/>
李氏来歸二年而卒生一女適易縣尹苑大亨之子弼<lb/>
後夫人孫氏子男三人汝止汝諧汝弼女一人子寜越<lb/>
明年大徳改元夏四月孤汝止奉喪歸真定卜以其月<lb/>
癸卯𦵏藳城縣安仁鄉新里西原先君墓左伐石以志<lb/>
其嵗月謂某當書之某不敢辭并畧叙其平生梗槩刻<lb/>
納壙中從子某泣血謹志<lb/>
　樂府<lb/>
<pb n="KR4d0462_WYG_005-8a"/>
　　　酹江月<lb/>
　　　　登古容城有感城隂即静修劉先生故居<lb/>
天山巨網儘牢籠多少中原人物趙際燕陲空老却千<lb/>
仞岩岩蒼壁古栢蕭森髙松偃蹇不管飛氷雪慕羶羣<lb/>
蟻問君誰是豪傑　重念禹跡茫茫兎狐荆棘感慨悲歌<lb/>
發累世興亡何足道等是轟蚊飛滅湖海襟懐風雲壯<lb/>
志莫遣生華髪中天佳氣㑹須重見明月<lb/>
　　　前調<lb/>
<pb n="KR4d0462_WYG_005-8b"/>
　　　　前日歸途偶記和仲欲把鋤犁門人願助之<lb/>
　　　　語甚恨不獲請其詳而亦竊喜其先得我心<lb/>
　　　　之所同也中夕不寐率爾成章寫寄和仲可<lb/>
　　　　為後日相見一笑大徳乙已上元日神峯野<lb/>
　　　　客書<lb/>
世途艱阻正堪悲萬里清秋摇落况復乾坤還閉物奚<lb/>
啻切牀膚剥消長盈虚循環反覆夜半驚孤鶴東君着<lb/>
意恵風先到嵓壑　悦親原有清歡簞瓢食飲不害貧家樂<lb/>
<pb n="KR4d0462_WYG_005-9a"/>
多病留侯空自苦慚愧長身諸葛素手躬耕卧龍岡上<lb/>
准備豐年穫豚蹄社鼔幾時同醉寥廓<hi>吾家桑梓在卧龍岡之陽</hi>
　　　太常引<lb/>
　　　　和王治書仲安<lb/>
求田問舍欲婆娑算無地不風波胸次儘嵯峨世間事<lb/>
知能幾多　登山臨水傍花隨栁獨此未消磨便擬借<lb/>
行窩正霽月光風氣和<lb/>
　　　石州慢<lb/>
<pb n="KR4d0462_WYG_005-9b"/>
　　　　寄題龍首峯<lb/>
虎踞龍蟠朝楚暮秦世路艱蹇夕陽淡淡餘暉閶闔九<lb/>
重天逺千秋萬古先天消長圗深何人解識興亡本夜<lb/>
鶴𣺌翩翩儘平林鴉滿　蕭散不須黄鶴遺書不用洪<lb/>
崖相挽蒼狗浮雲平日慣開青眼擬將書劒西山采蕨<lb/>
食薇自應不屬春風管只恐汝山靈恠先生來晚<lb/>
　　　鵲橋仙<lb/>
徘徊尊俎徜徉笑語俯仰乾坤今古世間豪傑數元龍<lb/>
<pb n="KR4d0462_WYG_005-10a"/>
想未識聖門風度　也非學圃也非懷土静看落花風<lb/>
雨安排便買釣魚蓑底是滄浪深處<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0462_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙庵集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>黙庵集卷四</head> <lb/>
    <p>
<pb n="KR4d0462_WYG_004-1a"/>
欽定四庫全書<lb/>
　黙庵集卷四<lb/>
　　　　　　　　　　　　　元　安熈　撰<lb/>
　遺文<lb/>
　　　趙氏子名字序<lb/>
方齋趙君為予言二子守中居中既冠而有室亦既抱<lb/>
子矣而字尚闕焉餘三子則又成童而未名也子盍為<lb/>
我名而字之予應之曰古之人生子三月父咳而名之<lb/>
<pb n="KR4d0462_WYG_004-1b"/>
二十成人加冠于首鄉先生醴而字之此禮之正也今<lb/>
成人已冠而字之固無可疑餘則非所當及也奈何方<lb/>
齋曰老夫末疾侵淩亦既耄矣及今少康且幸時得與<lb/>
吾子相周旋于此焉字而戒之使他日既冠覩其字而<lb/>
惟其義若古人之佩韋弦者而自警焉以不忘父師平<lb/>
昔之誨變而不失其正不亦可乎哉予曰唯唯既字守<lb/>
中以貞居中以庸又取易中庸之言名其三子曰麗中<lb/>
擇中久中而以亨仁恒字之又皆以伯配稱焉盖字因<lb/>
<pb n="KR4d0462_WYG_004-2a"/>
名而生而取名者又各以類也方齋復請記其說故書<lb/>
以授之大徳癸卯閏五月既望黙庵書<lb/>
　　　御史哈喇公名字序<lb/>
近世種人居中國者類以華言譯其舊名而稱之且或<lb/>
因名而命字焉是則雖非人道所當先者而亦古人之<lb/>
遺意也監察御史魯都爾沁故行省左丞資善公之嗣<lb/>
子系出奈曼哈喇氏用䕃授厯監濬邳兩州惻怛愛民<lb/>
剛果清慎興學禮士藹然有聲既終更家居待次益自<lb/>
<pb n="KR4d0462_WYG_004-2b"/>
力問學以求其所未至間從予逰温恭自虚刻意清苦<lb/>
吾黨之士鮮能及之于其請字也為取嵩髙之詩所謂<lb/>
戎有良輔文武是憲者以良翰易其名且以周書亂為<lb/>
四輔之語合而字之曰憲輔盖亦因其舊名而又因名<lb/>
以制字也以公之材而進學不巳如此他日徳業所就<lb/>
或無愧于古人是則必有非予所能及知者矣大徳甲<lb/>
辰冬十有一月甲子日南至<lb/>
　　　送安從道序<lb/>
<pb n="KR4d0462_WYG_004-3a"/>
吾安氏受姓始于漢顯于元魏而行于唐宋其望則自<lb/>
凉州武威并代諸郡而蔓延于天下古禮既亡譜牒職<lb/>
廢無有能明其所自出者則固無由考其族屬之逺近<lb/>
矣然萬殊而一本雖百世之逺其同宗之道必猶有可<lb/>
言者沁陽安從道由嵗舉来為燕南憲府掾以宗盟之<lb/>
故拜吾親堂下執子弟禮甚勤家君特器愛之吾和仲<lb/>
弟相得尤歡獨予以夙疾侵淩偷安里社不獲欵焉適<lb/>
自山中歸覲省而從道還遷河東别且求言故書此以<lb/>
<pb n="KR4d0462_WYG_004-3b"/>
贈從道名好古㓜為儒資通敏奉職㢘勤用法平允人<lb/>
咸稱其仁恕云至大庚戌陽月甲子神峯野客安某序<lb/>
　　　醫學諭諸生文<lb/>
醫學有源尚矣其設官立教則周官醫師掌醫之政令<lb/>
聚毒藥以供醫事凡邦之有疾病者造焉則使醫分而<lb/>
治之嵗終則稽其醫事以制其食疾醫掌飬萬民之疾<lb/>
病四時皆有厲疾以五味五穀五藥養其病以五氣五<lb/>
聲五色視其死生兩之以九竅之變参之以九蔵之動<lb/>
<pb n="KR4d0462_WYG_004-4a"/>
凡民之有疾病者分而治之死終則各書其所以而入<lb/>
于醫師此其見于經者然也下及近代稍復古制至于<lb/>
我朝上自京師以至列郡州縣各設師弟子貟比于儒<lb/>
學此盖列聖之所以恵活元元澤被四海于以廣博施<lb/>
濟衆之仁也某極愚陋猥承人乏掌教兹邑而邑長諸<lb/>
賢舉行教條其所承流宣化思濟斯民而廣皇家好生<lb/>
之政者可謂無餘藴矣漢儒之記禮曰玉不琢不成器<lb/>
人不學不知道雖有嘉殽弗食不知其㫖也雖有至道<lb/>
<pb n="KR4d0462_WYG_004-4b"/>
弗學不知其善也先聖之言曰多聞闕疑又曰就有道<lb/>
而正繼自今以往凡吾醫之登此堂者其務于勤學好<lb/>
問而恪慎其業兢兢焉慄慄焉常以主司人命為重而<lb/>
不敢有一毫肆然自足之心有所疑焉得以幸告于某<lb/>
而相與質難以求至當之歸是乃國家設教興學之意<lb/>
賢侯惻怛愛民之心而某之所深望也可不勉哉<lb/>
　　　題劉静修石鼎聮句圗詩後<lb/>
玩世如一鼎姓名誰得聞仙翁應自笑知我有鄒訢此<lb/>
<pb n="KR4d0462_WYG_004-5a"/>
汎翁先生題石鼎聮句圗詩也盖朱夫子當謂軒轅彌<lb/>
明即韓公姓名而于参同契考異後亦自書空同道士<lb/>
鄒訢今觀先生所以容成孺子自謂者其亦若此也與<lb/>
暇日讀選詩郭璞逰仙第六篇喟然有感聊記于此以<lb/>
俟後之君子云至元癸已臘月既望鎮州安某謹識<lb/>
　　　逰水竇嵓題名<lb/>
神峯道人以大徳癸卯正月戊午晦来逰兹嵓觀浮休<lb/>
石刻長吟坐嘯于飛泉恠石間飄然若有得也同行者<lb/>
<pb n="KR4d0462_WYG_004-5b"/>
曲陽令董侯士良平江路監稅宋鼎門生王俊民道人<lb/>
則安某敬仲父也<lb/>
　　　慎獨箴<lb/>
可尊者徳可畏者天無處不有無時不然念慮之發必<lb/>
有其㡬勿隠其隠勿微乎微從事于斯是曰慎獨自此<lb/>
精之萬物並育毫髪有間天理弗存利欲紛拏厥心則<lb/>
昏嗚呼戒哉敬作此箴書諸座隅以警其心<lb/>
　　　祭劉先生文<lb/>
<pb n="KR4d0462_WYG_004-6a"/>
維至元三十一年嵗次甲午六月庚辰朔越四日癸未<lb/>
後學鎮州安某謹以茶果清酌之奠致祭于集賢學士<lb/>
汎翁先生之靈嗚呼哀哉山頽梁壊天不慭遺生榮死<lb/>
哀孰不摧慕嗚呼哀哉某也晚學無知幸蒙私淑黽勉<lb/>
勵志于兹七年顧以鈍駑鞭繩罔及學不加進頽墮無<lb/>
成尚企宫牆洒掃函丈親承聲欬大啓愚衷孰謂難期<lb/>
不就此志俾兹凡陋抱恨終天嗚呼痛哉矧惟先生至<lb/>
誠樂育憐某之愚欲収教之謂我當来政此閒適斯言<lb/>
<pb n="KR4d0462_WYG_004-6b"/>
在耳耿耿如存今其已矣將安倣矣先生此恩何日忌<lb/>
之兹焉奔赴奉奠以贄舉觴以慟薦此哀誠嗚呼痛哉<lb/>
仰止前修精思力造親賢取友進徳修業某雖不肖敢<lb/>
負初心伏惟先生冥鑒臨之嗚呼痛哉尚饗<lb/>
　　　祭董少中文<lb/>
維至元十一年嵗次甲午十一月丁未朔越二十有八<lb/>
日甲戌晚生安某謹以清酌之奠致告于近故太中大<lb/>
夫致仕董公之靈曰維明公氣豪志雄卓偉儁才博究<lb/>
<pb n="KR4d0462_WYG_004-7a"/>
旁通真人勃起英賢鼎從謂公國士乃達宸聰㑹遣相<lb/>
臣綏撫于東詔公與往参贊戎功自是以還疊試邦庸<lb/>
晚持憲節攬轡觀風致政来歸白首方瞳世故之大事<lb/>
變之空消長之極代謝之窮有以自得坦然胸中優哉<lb/>
㳺哉燕處從容玩易一編鼓缶待終堂堂達尊羣儒所<lb/>
宗天不慭遺哲人之凶嗚呼哀哉某甫弱冠拱手趍庭<lb/>
實始拜公徳容粹清公不我鄙誨語丁寜晚益愛我期<lb/>
許非輕謂子可語撫接彌傾執手晤言罄竭平生謙冲<lb/>
<pb n="KR4d0462_WYG_004-7b"/>
雍穆展矣老成毎懐瞻佇若仰晨星今則巳矣誰復儀<lb/>
刑聞公之訃怛焉内驚奠觴寢門無從涕零神魂如在<lb/>
尚鑒衷誠嗚呼哀哉尚饗<lb/>
　　　建祠堂奉遷祖考文<lb/>
維大徳六年嵗次壬寅夏四月乙丑朔越二十有一日<lb/>
乙酉嗣孫某敢昭告于顯髙祖考修武府君顯髙祖妣<lb/>
某氏夫人顯曽祖考三府君顯曽祖妣王氏夫人顯祖<lb/>
考二府君顯祖妣宋氏夫人顯考石峯府君顯妣賈氏<lb/>
<pb n="KR4d0462_WYG_004-8a"/>
夫人神位前祠宇初建主室既成恭奉尊靈永奠厥處<lb/>
考禮經辨昭穆以伯祖考大府君伯祖妣王氏夫人及<lb/>
亡室劉氏分祔東西兩序配神從祀謹告<lb/>
　　　神主入祠堂致告文<lb/>
維大徳六年嵗次壬寅夏四月乙丑日朔越二十有一<lb/>
日乙酉嗣孫某謹以時果清酌之奠昭告于祖考之靈<lb/>
曰嗚呼我家自金源板蕩以来失其所安石峯府君兵<lb/>
後至真定實維再造有家凡今日之子孫孰非蒙其休<lb/>
<pb n="KR4d0462_WYG_004-8b"/>
庇者耶先兄進士府君早嵗馳聲名卿交薦將為世用<lb/>
不幸中年隕世而嗣子思誠亦就夭折次子燾就室他<lb/>
氏某是用大懼祇奉遺訓權主祀事兢兢朝夕惟恐弗<lb/>
堪以墜先業中罹多故徙近東郭以便先墓之洒掃轉<lb/>
徙區區靡有定處恒若汎宅者亦既累年矣越大徳丁<lb/>
酉乃營是宅迄于今兹僅能搆此祠宇以奠祖考之靈<lb/>
怠緩不虔無所逃罪抑有由也嵗時薦享某雖衰尚須<lb/>
黽勉以躬執厥事俟孝孫燾卜居有定當議考按禮經<lb/>
<pb n="KR4d0462_WYG_004-9a"/>
屬之奉祀而使男熈等相與佐之所供庶品稱家有無<lb/>
亦當别為區處俾之可行久逺而無弊庶子子孫孫勸<lb/>
忠勸孝追逺敬宗以無忘祖考垂裕後昆之意兹因遷<lb/>
奉神主入就室位先事以告伏惟祖考實鑒臨之謹告<lb/>
　　　封龍書院釋菜先聖文<lb/>
維大徳十年嵗次丙午秋七月已已朔越翼日庚午後<lb/>
學安某敢昭告于先聖至聖文宣王某至愚極陋總角趨<lb/>
庭私淑諸人實始聞道自兹厥後欽誦遺編近本程朱<lb/>
<pb n="KR4d0462_WYG_004-9b"/>
上窺思孟以求經㫖以探聖心庶竭駑頑進徳修業孰<lb/>
云不力中道而迷悲歎窮廬摧頽已甚雖由病廢實亦<lb/>
惰偷内自省循枯落是懼兹焉感憤避俗嵓居追憶舊<lb/>
聞卒究前業洒掃應對謹行信言餘力學文窮理盡性<lb/>
循循有序發軔聖途以存諸心以行諸巳以及于物以<lb/>
化于鄉或兾有成不悖于道兹㳙吉日載見祠庭㫖酒<lb/>
蘋蘩式陳明薦尚蘄啓廸實誘其衷庶假威靈不至大<lb/>
戻謹率諸生恭修釋菜之禮用伸虔告尚饗<lb/>
<pb n="KR4d0462_WYG_004-10a"/>
　　　釋菜告李學士祠文<lb/>
晚生安某謹致告于故翰林學士敬齋先生李公之祠<lb/>
兹以吉日恭修釋菜之禮于先聖惟公中朝耆舊鄉郡<lb/>
碩儒博學髙文為世所仰載瞻遺像薦此豆觴公如有<lb/>
靈尚克歆享謹告<lb/>
　<lb/>
　<lb/>
　<lb/>
<pb n="KR4d0462_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙庵集卷四<lb/>
</p>
<p>
</p>
  </div>
</body>
</text>
</TEI>
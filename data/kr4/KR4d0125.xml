<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>浮沚集巻一</head> <lb/>
    <p>
<pb n="KR4d0125_WYG_001-1a"/>
欽定四庫全書<lb/>
　浮沚集巻一<lb/>
　　　　　　　　　　　　宋　周行已　撰<lb/>
　奏議<lb/>
　　上皇帝書<lb/>
臣竊謂人臣之私莫大于朋比而天下之患莫深于壅<lb/>
隔古之人君所以操獨斷而任賢使能廣羣聽而明目<lb/>
達聰蓋防此也恭惟陛下臨御以來總攬權綱勵精政<lb/>
<pb n="KR4d0125_WYG_001-1b"/>
事官無大小事無巨細皆出宸斷親御翰墨臣庶奔走<lb/>
而聽命海内歡忻而蒙徳十二年間法全而令具治定<lb/>
而功成然則天下既已無事矣臣愚過慮竊意萬幾之<lb/>
繁乆勤宵旰臣願陛下儲精蠖濩游意太清小職細務<lb/>
責之三省百司而獨操其要者在于察股肱之任必出<lb/>
于公使無朋比之欺擇耳目之官咸竭其忠使無壅隔<lb/>
之患如此則職何小而不舉事何細而不聞不待悉煩<lb/>
聖慮而天下之理得矣臣愚不勝區區螻蟻之誠<lb/>
<pb n="KR4d0125_WYG_001-2a"/>
　　上皇帝書<lb/>
臣聞忠臣雖在畎畝不忘其君志士雖無其位而憂在<lb/>
天下何則君臣之義出于天性天下之人同于一體是<lb/>
以伊尹耕于有莘而自任以天下之重仲尼孟軻身為<lb/>
匹夫而汲汲皇皇彼皆遭非其時猶欲使其君為堯舜<lb/>
之君使其民為堯舜之民孔子亦曰如有用我者吾其為東<lb/>
周乎孟子亦曰豈徒齊民安天下之民舉安况臣生逄<lb/>
盛世身事明主豈不願陛下享天下之安天下同陛下<lb/>
<pb n="KR4d0125_WYG_001-2b"/>
之樂承祖宗深厚之徳澤固萬世無窮之基業而臣尤<lb/>
以為幸者以陛下性體帝堯之仁躬行周王之孝有大<lb/>
舜取人為善之大徳有成湯改過不吝之誠心加之以<lb/>
欽明文思之聖學允恭克讓之懿行是以手詔每下天<lb/>
下無不感悦雖遠方窮僻之民皆知陛下之為聖主也<lb/>
然而天下之民猶有不得盡被陛下之澤而經國之術<lb/>
猶有不得盡如陛下之意者豈非有司議法之過官吏<lb/>
行法之弊乎臣讀昜得其説曰天地之大徳曰生聖人<lb/>
<pb n="KR4d0125_WYG_001-3a"/>
之大寶曰位何以守位曰仁何以聚人曰財理財正辭<lb/>
禁民為非曰義今陛下有天地好生之徳居聖人大寶<lb/>
之位守之以仁行之以義而臣下未有稱陛下之旨任<lb/>
天下之責者夫守位莫大于得人心聚人莫先于經國<lb/>
用此誠陛下今日之所留意而已行之矣然臣猶有區<lb/>
區之説者誠謂更化之際古人所難調一之道必有其<lb/>
要故臣為得人心之説有四一曰廣恩宥二曰解朋黨<lb/>
三曰用有徳四曰重守令為經國用之説有六一曰修<lb/>
<pb n="KR4d0125_WYG_001-3b"/>
錢貨之法二曰修茶鹽之法三曰修居養安濟漏澤之<lb/>
法四曰修學校之法五曰修吏役之法六曰修轉輸<lb/>
之法臣所謂廣恩宥者誠謂陛下前日聽任之過法度<lb/>
或有未便刑罰或有失中天下雖知陛下之徳而行法<lb/>
之吏不無失人之心臣願陛下曠然為盛徳之舉下責<lb/>
躬之詔其意若曰迺者失于聽任法度過差恐吾民至<lb/>
有陷于非辜賢者或有廢而未用人失其所澤不下宣<lb/>
因推應官吏軍民之在罪籍者無輕重悉使自新如此<lb/>
<pb n="KR4d0125_WYG_001-4a"/>
則天下之人孰不懽然交悦益知陛下之為聖前日有<lb/>
司之為過也臣所謂廣恩宥為得人心之術者此也夫<lb/>
然後除其黨籍勑戒有司應今赦以前不得復論繼今<lb/>
以後不得復以朋黨為言朋黨之論誠非國家之利也<lb/>
夫一身内有九族之衆外有婚姻之黨又有朋游之好<lb/>
一家十人十家百人百家千人以一人失職千人懷戚<lb/>
一口傳情萬口傳聲陛下誠能念其前事之已往歳月<lb/>
之已乆所言失當者或出于忠誠之憤激所為繆戾者<lb/>
<pb n="KR4d0125_WYG_001-4b"/>
或出于愚暗之無知天下樂生之情同于昆蟲何所不<lb/>
愛陛下好生之徳同于天地何所不容臣願無問罪之<lb/>
輕重時之先後人之邪正悉因大霈一切釋之兩解其<lb/>
黨應前任宰相執政者與之三京四輔前任侍從者與<lb/>
之帥府望郡前任臺省官者與之列郡餘官各隨資任<lb/>
聽其仕進已亡殁者悉復之有恩賜者悉還之如此則<lb/>
人無懷疑下無失職之歎幽明咸被其澤賢愚各得其<lb/>
所囘千人之憂戚為四海之懽聲臣所謂解朋黨為得<lb/>
<pb n="KR4d0125_WYG_001-5a"/>
人心之術者此也臣所謂用有徳者臣誠謂天下之人<lb/>
有有徳者有有才者有才徳兼備者操行無邪持心近<lb/>
厚所謂有徳也人所不能而已能之所謂有才也才徳<lb/>
兼備者上也有徳而無才者次也有才而無徳者又其<lb/>
次也無才無徳斯為下矣故曰賢者在位能者在職又<lb/>
曰任賢使能所謂賢者有徳之謂也所謂能者有才之<lb/>
謂也賢者在位則朝廷尊朝廷任賢則天下服夫為徳<lb/>
非一日之積也徳成而信于人者又非一日之積也臣<lb/>
<pb n="KR4d0125_WYG_001-5b"/>
願陛下博選耆艾參用舊徳蓋耆徳之人知古今之多<lb/>
閲世故之乆必能為陛下稽古愛民必不為陛下妄作<lb/>
生事而又天下之所素知人心之所素服用之于一方<lb/>
則一方之民悦用之于朝廷則天下之民悦陛下能用<lb/>
民悦之人是陛下得民之悦也臣所謂用有徳為得人<lb/>
心之術者此也臣所謂重守令者誠謂天下一家萬民<lb/>
為本積縣為州積州為國縣不得人則為陛下失一<lb/>
縣人之心州不得人則為陛下失一州人之心國不得<lb/>
<pb n="KR4d0125_WYG_001-6a"/>
人則為陛下失天下之心是人心者為州縣之根本州<lb/>
縣者為天下之根本今朝廷之上選賢用能而州縣之<lb/>
任未嘗選也資攷應吏部之格者可以得也朝廷以為<lb/>
不才而黜逐者可以得也夫朝廷以堂選為重吏部為<lb/>
輕而郡守縣令以吏部得之是州縣之任輕于朝廷也<lb/>
朝廷以進用為才黜責為不才而郡守縣令以黜責得<lb/>
之是朝廷輕郡守縣令之任也臣願立守令之法重州<lb/>
縣之任應今後朝廷之黜責者不得任郡守縣令朝廷<lb/>
<pb n="KR4d0125_WYG_001-6b"/>
之選用者必自郡縣守令選除如此則守令知自重而<lb/>
不敢害吾民民知上愛我莫不懷上徳臣所謂重守令<lb/>
為得人心者此也臣所謂修錢貨之法者其説有三一<lb/>
曰當十二曰夾錫三曰陜西鐵錢夫錢本無用而物為<lb/>
之用錢本無重輕而物為之重輕此聖智之術國之利<lb/>
柄也臣竊計自行當十以來國之鑄者一民之鑄者十<lb/>
錢之利一倍物之貴兩倍是國家操一分之柄失十分<lb/>
之利以一倍之利當兩倍之物又况夾錫未有一分之<lb/>
<pb n="KR4d0125_WYG_001-7a"/>
利而物已三倍之貴是以比歳以來物價愈重而國用<lb/>
愈屈為今之説者不過曰官既能鑄聽其自輕重又不<lb/>
過曰如慶歴之法以漸減其分數此二説皆不可也夫<lb/>
盗鑄當十得兩倍之利利之所在法不能禁也自行法<lb/>
以來官鑄㡬何私鑄幾何矣官鑄雖罷私鑄不已也私<lb/>
鑄不已則物價益貴刑禁益煩而物出于民錢出于官<lb/>
天下租税常十之四而糴常十之六與夫供奉之物器<lb/>
用之具凡所欲得者必以錢貿昜而後可使其出于民<lb/>
<pb n="KR4d0125_WYG_001-7b"/>
者常重出于官者常輕則國用其能不屈乎此一不可<lb/>
也慶歴之法前日行之東南是也自十而為五自五而<lb/>
為三自三而為小鈔自十而為五民之所有十去其半矣<lb/>
自五而為三民之所有十去其七矣小鈔之法自一百<lb/>
等之至于一貫民之交昜不能悉辨其真偽一也輸<lb/>
于官而不可得錢二也是以東南之民不肯以當三昜<lb/>
鈔而盡銷為黄錢此前日已行之弊也然而所以得行<lb/>
者尚以改鑄之日未乆散于天下者未多况今公私之<lb/>
<pb n="KR4d0125_WYG_001-8a"/>
鑄日乆併于五路與京師者日益多其可復如前日公<lb/>
私有五分七分之損乎此二不可也然而當十必至于<lb/>
當三然後可平夾錫必併之然後可行陜西鐵錢必通<lb/>
之然後可重臣之説欲宫出進納誥敕與度牒紫衣師<lb/>
號見錢公據六等以收京師五路當十隨其錢數物直<lb/>
平昜之其有奇零不及數者則隨其多寡填給公據許<lb/>
得貿昜若自便于𣙜貨務算請諸路鹽鈔以一季為限<lb/>
于是悉以所得當十樁管逐路或上供京師隨其所用<lb/>
<pb n="KR4d0125_WYG_001-8b"/>
改為當三通于天下國家無所費而坐收數百萬緡之<lb/>
用其利一也公私無所損而物價可平其利二也盗鑄<lb/>
不作而刑禁可息其利三也然而六等之説所出既多<lb/>
則必停壅不售停壅不售則其直必減其直既減則公<lb/>
私或損臣欲進納前日之給綾紙宣帖者悉更為誥敕<lb/>
而度牒紫衣師號悉用黄紙自法行之後應官司惟得<lb/>
書填今來進納誥敕及黄紙度牒紫衣師號候畢方得<lb/>
書填舊降文字如此則無停壅之弊價輕之患矣此修<lb/>
<pb n="KR4d0125_WYG_001-9a"/>
當十錢之法也夾錫之弊其行未乆輕于銅錢三之一<lb/>
<hi>十三當銅錢之十</hi>臣欲併于河北陜西河東三路陜西鐵錢之<lb/>
弊其積已多輕于銅錢一之十五臣欲通于河北河東<lb/>
兩路蓋錢以無用為用物以有用為用是物為實而錢<lb/>
為虚也故錢與物本無重輕始以小錢等之物既定矣<lb/>
而更以大錢則大錢輕而物重矣始以銅錢等之物既<lb/>
定矣而更以鐡錢則鐵錢輕而物重矣物非加重本以<lb/>
小錢銅錢為等而大錢鐡錢輕于其所等故也何則小<lb/>
<pb n="KR4d0125_WYG_001-9b"/>
錢以一為一而大錢以三為十故也銅錢以可運可積<lb/>
為貴而鐵錢不可運不可積為賤故也以其本無輕重<lb/>
而相形乃為輕重故臣之説欲併夾錫與鐵錢通行于<lb/>
河北陜西河東三路而禁使銅錢其三路所有銅錢許<lb/>
過銅錢路分行用其京東京西兩路夾錫錢許過鐵錢<lb/>
路分行用若河北陜西河東行使銅錢京東京西行使<lb/>
夾錫鐵錢與銅錢之入三路夾錫鐵錢之入餘路各論<lb/>
如私錢法如此則鐵錢與物復相為等而輕重自均矣<lb/>
<pb n="KR4d0125_WYG_001-10a"/>
陜西鐵錢幾廢而可以復行其利一也銅錢不流于敵<lb/>
國其利二也敵人盗鑄而無所復用其利三也其或鐵<lb/>
錢尚輕物價尚貴又有二説以濟之鐵錢腳重轉徙道<lb/>
路不便于往來一也拘于三路而不可通于天下不便<lb/>
于商賈二也臣欲各于逐路轉運司置交子如川法約<lb/>
所出之數樁錢以給使便于往來其説一也朝廷歳給<lb/>
逐路糴買之數悉出見錢公據許于京師或其餘銅錢<lb/>
路分就請以便商賈其説二也前日鈔法交子之弊不<lb/>
<pb n="KR4d0125_WYG_001-10b"/>
以錢出之不以錢收之所以不可行也今以所收大錢<lb/>
樁留諸路若京師以稱之則交鈔為有實而可信于人<lb/>
可行于天下其法既行則鐵錢必等而國家常有三一<lb/>
之利蓋必有水火之失盗賊之虞往來之積常居其一<lb/>
是以歳出交子公據常以二分之實可為三分之用此<lb/>
修夾錫鐵錢之法也臣所謂修茶鹽之法者臣欲幷酒<lb/>
法而總其鹽鈔算請之數買茶搭息之數𣙜酤淨利之<lb/>
數坊場買撲之數通天下五等而三之為上中下十有<lb/>
<pb n="KR4d0125_WYG_001-11a"/>
五等歳各出緡若干一切弛其禁令使民自便國省官<lb/>
吏而歳入有常其利一也户出緡錢至少而得以自便<lb/>
其利二也小民各安其業而商賈得通其利三也姦盗<lb/>
不作而刑罰可省其利四也臣所謂修居養安濟漏澤<lb/>
之法者前日朝廷既常修之矣然其利未廣其費尚多<lb/>
臣誠欲廣陛下之惠息縣官之費謂應天下鰥寡孤獨<lb/>
之無歸者疾病之無養者死亡之無葬者宜令各許所<lb/>
在近便寺觀隨宜收養葬薶每通計及若干人給度牒<lb/>
<pb n="KR4d0125_WYG_001-11b"/>
一道如此則生養死葬者各得便一利也天下寺觀各<lb/>
得度人二利也官無濫費而獲實惠三利也徳澤益廣<lb/>
而可以乆行四利也臣所謂修學校之法者誠謂前日<lb/>
之法太煩而難守費廣難乆官有一歳四科場之勞士<lb/>
有五歳一應舉之患春季一試夏季一試秋季一試冬<lb/>
季一試官吏之勞紙劄之費悉如貢舉之法是一歳而<lb/>
有四科場也豈非官以為弊乎一試入縣學一年然後<lb/>
赴歳升再試入州學一年然後補内舍三試升内舍一<lb/>
<pb n="KR4d0125_WYG_001-12a"/>
年然後補上舍升上舍者歳終然後入辟雍入辟雍者<lb/>
遇大比然後得推恩凡此數者每試必得必有攷察必<lb/>
遇大比已五年矣而况試未必得得未必有攷察貢未<lb/>
必遇大比是又有七年之乆者有終身不得進者豈非<lb/>
士以為患乎臣欲廣陛下教養之意而覈其實簡有司<lb/>
選試之法而省其費謂宜州置州學教授一員命官充<lb/>
之選有學行者視其資秩為請給人從之數縣置縣學<lb/>
敎授一員舉人充之月給職錢五千學生之入縣學者<lb/>
<pb n="KR4d0125_WYG_001-12b"/>
不試不給食學生之入州學者初歳一試外舍取文理<lb/>
通者不限以數比歳再試内舍取外舍十之一三歳再<lb/>
試上舍取外舍十之一于是貢于太學太學總天下所<lb/>
貢之數而大比焉又取十之一乃奏名而官之應三舍<lb/>
生願在學與游學于外者聽其自便内舍以上官給食<lb/>
若在外犯公罪徒私罪杖雖贖及在學犯第二等以上<lb/>
罰者各不得預試每大比之後一再試如初法嘗預貢<lb/>
者免試外舍至于試士之法其弊亦乆人守一經無不<lb/>
<pb n="KR4d0125_WYG_001-13a"/>
出之題文為一格無甚髙之論以博學好古為迂闊以<lb/>
綴緝時文為㨗徑是以老成乆學之士未必得而後生<lb/>
淺聞之徒多預選臣謂宜革選試之法使人試五經大<lb/>
義各一條為第一場子史時務策各一道為第二場宏<lb/>
詞為第三場如此則才髙實學者無不遇之嘆而新進<lb/>
寡學者無濫得之幸是為今日學校之所養者必為他<lb/>
日三舍之所選今日三舍之所選者必為他日朝廷之<lb/>
所用學校益廣一利也攷選益精二利也士得自便三<lb/>
<pb n="KR4d0125_WYG_001-13b"/>
利也所費至省四利也臣所謂修吏役之法者其説有<lb/>
二以田募吏一説也以兵代役二説也以田募吏之法<lb/>
水田上等一頃中等一頃半下等二頃陸田上等二頃<lb/>
中等三頃下等四頃州縣每案募吏一人使世其職身<lb/>
殁聽以子孫家人承代試而後補犯枉法自盗贓者還<lb/>
其田别募隨其案之職務煩簡許保任書手一人至三<lb/>
人月給雇直三千犯枉法自盗贓者同罪餘罪輕重有<lb/>
差如此則吏得乆其職而可以責任一利也人知自愛<lb/>
<pb n="KR4d0125_WYG_001-14a"/>
而重犯法二利也民不受弊三利也雇直可省四利也<lb/>
以兵代役之法應州雇散從縣雇手力悉易以廂軍廂<lb/>
軍不足以禁軍其教閲更代差出各如本法即不得下<lb/>
鄉幹當公事如此則雇役可省其利一也兵無冗食其<lb/>
利二也臣所謂修轉輸之法者臣誠以為領使太煩轉<lb/>
輸不一財散而費廣權分而勢輕臣欲悉減諸司官每<lb/>
路只置轉運使一員使轉輸財賦按察使一員使察廉<lb/>
吏治皆以望重品髙者為之許各辟官屬分治其事如<lb/>
<pb n="KR4d0125_WYG_001-14b"/>
此則權一而事治其利一也官省而費輕其利二也凡<lb/>
此十説臣皆推原陛下仁聖之美意修廣今日已行之<lb/>
良法于當更之時順民悦之情定一代之典為萬世之<lb/>
利至于事之緩急行之先後法之纖悉儻蒙萬幾之暇<lb/>
留神聽覽或有可采别其條對出自宸衷斷而行之臣<lb/>
非敢懷邪而觀望希賣而幸進惟欲陛下受天命無窮<lb/>
之福天下安陛下和樂之政宗廟永寧社稷永固臣之<lb/>
願也<lb/>
<pb n="KR4d0125_WYG_001-15a"/>
　表<lb/>
　　代郭守賀嘉禾表<lb/>
和氣薫蒸祥生嘉榖泰符協應慶及豐年凡在照臨孰<lb/>
不抃蹈恭惟皇帝陛下撫千齡之昌泰纂七聖之宏規<lb/>
繼述丕謨躬行周王之孝生成庶彚性由堯舜之仁毎<lb/>
推四海之咸寧不忍一夫之失所格顧成于宗廟膺眷<lb/>
佑于皇天休順大臻嘉祥並至惟農者為政之本而禾<lb/>
者得時之中上以供乎粢盛下以足乎民食秪園發秀<lb/>
<pb n="KR4d0125_WYG_001-15b"/>
匪同異畝之耕莖穗標竒且應充箱之實固將承福基<lb/>
于億載光瑞牒于前圖臣邈守遠籓預聞盛事竊仰聖<lb/>
朝之慶將圖國用之饒欣頌之誠倍越常品<lb/>
　　代郭守謝復職表<lb/>
代言西掖詞藻非長黜守東州政經無狀㑹逢恩宥洊<lb/>
復官資進升清切之班莫稱便蕃之命寵隨驚至感與<lb/>
涕并竊以典謨訓誥之書自唐虞而始見禮樂文章之<lb/>
政更秦漢而弗全洪惟治朝大興儒學纘寶圖而創閣<lb/>
<pb n="KR4d0125_WYG_001-16a"/>
昭累聖之垂文登延侍從之臣祗若祖宗之訓鋪陳帝<lb/>
制宣昭聖謨况先帝丕顯之攸居實方今紹述之所本<lb/>
列職禁近得預時髦如臣者憂患餘生江湖末系學類<lb/>
瓠而無用性匪石而不移守道衡門每有終身之志觀<lb/>
光上國偶為多士之先再試有司始階仕版間關州掾<lb/>
叨冒學宫緣坐罷官棲遲赴調謬以不虞之譽寖蒙上<lb/>
聖之知辟雍英俊之廛濫居師席學制教化之首參預<lb/>
官聯尋使事而復留階郎曹而被選以至執筆柱下掌<lb/>
<pb n="KR4d0125_WYG_001-16b"/>
誥省中歳幾九遷慮無一得皆由神聖之選不緣左右<lb/>
之容才分叨踰言章果及終蒙睿眷尚畀州符曾未期<lb/>
年盡還故職此蓋伏遇皇帝陛下乾坤廣大雖過必容<lb/>
日月照臨無幽不燭察臣文采不足立身無他憐臣樸<lb/>
忠有餘事君盡已故因鴻霈躐進華資持槖從班望堯<lb/>
階而雖遠分符郡寄奉漢詔以惟寅報稱實難麋捐無<lb/>
所<lb/>
　浮沚集巻一<lb/>
</p>
<p>
</p>
  </div>
<div>
<head>浮沚集巻二</head> <lb/>
    <p>
<pb n="KR4d0125_WYG_002-1a"/>
欽定四庫全書<lb/>
　浮沚集巻二<lb/>
　　　　　　　　　　　　宋　周行巳　撰<lb/>
　經解<lb/>
　　仁者見之謂之仁知者見之謂之知百姓日用而<lb/>
　　不知故君子之道鮮矣<lb/>
道本無名所以名之曰道者謂其萬物莫不由之也萬<lb/>
物皆有太極太極者道之大本萬物皆有兩儀兩儀者<lb/>
<pb n="KR4d0125_WYG_002-1b"/>
道之大用無一則不立無兩則不成太極即兩以成體<lb/>
兩儀即一以成用故在太極不謂之先為兩儀不謂之<lb/>
後然則謂之一陰一陽者不離乎一也謂之道者不離<lb/>
乎兩也所以太虚之中絪縕相盪升降浮沈動靜屈伸<lb/>
不離乎二端散殊而可象者為物物者陰陽之迹也故<lb/>
曰乾陽物也坤陰物也清通而不可象者為神神者陰<lb/>
陽之妙也故曰陰陽不測謂之神不測則不可謂之二<lb/>
成物則不可謂之一二即一而不離神體物而不遺見<lb/>
<pb n="KR4d0125_WYG_002-2a"/>
此者謂之知道體此者謂之得道然是道也夫何遠之<lb/>
有哉繼于善者進乎此矣成于性者復乎此矣孟子曰<lb/>
可欲之謂善又曰性無有不善夫善者對不善之稱也<lb/>
可欲者對可惡之稱也無不善則亦無善之可稱無可<lb/>
惡則亦無欲之可稱是知失性者天下之不善也不善<lb/>
者天下之可惡也得性者天下之善也善者天下之可<lb/>
欲也然則人之有善皆得乎性者也人之有不善皆失<lb/>
乎性者也茍能食則見善于羮坐則見善于牆立則見<lb/>
<pb n="KR4d0125_WYG_002-2b"/>
善參于前在輿則見善倚于衡顛沛必于善造次必于<lb/>
善相繼無間不離于道矣善既純一則無不善不善既<lb/>
無善亦不立成于性者也成于性則無不全也無不盡<lb/>
也然而命于陰陽者氣質之禀不同則昏明之性亦異<lb/>
成性于仁者以斯道謂之仁斯道非不仁也然仁不可<lb/>
謂之道成性于知者以斯道謂之知斯道非不知也然<lb/>
知不可謂之道皆其成性之不同所見之不周猶伯夷<lb/>
得聖人之清柳下惠得聖人之和非不善也然不可謂<lb/>
<pb n="KR4d0125_WYG_002-3a"/>
之大成夫一物之中皆具一道一道之内皆具陰陽不<lb/>
能盡其大心以充其性遂以小見為大道止于斯良由<lb/>
生禀之或偏而不知學或學之不至而小成此皆賢者<lb/>
之過所以君子之道鮮也至于天下之民目視耳聽手<lb/>
舉足運無非道者朝作暮息渴飲飢食無非道者然而<lb/>
察其聲音鍧鍧目視眴眴有生而已終身由是曾不知<lb/>
洒掃應對之妙道而耕稼陶漁之可以聖也是豈道之<lb/>
遠人哉孟子曰行之而不著焉習矣而不察焉終身由<lb/>
<pb n="KR4d0125_WYG_002-3b"/>
之而不知其道者衆也此皆不肖者之不及所以君子<lb/>
之道鮮也夫所謂君子之道中而已矣或偏于仁或偏<lb/>
于知過乎中者也日用而不知不及乎中者也太極即<lb/>
中也中即性也太極立而陰陽具乎其中矣性成而隂<lb/>
陽行乎其中矣是故昜之為書陰陽之道也六十四卦<lb/>
三百八十四爻無非是者然而得所謂君子之道者寡<lb/>
而過與不及者多此孔子繫辭所以明一陰一陽之道<lb/>
而深嘆夫君子之道鮮也雖然萬物負陰而抱陽誰獨<lb/>
<pb n="KR4d0125_WYG_002-4a"/>
具無道乎反身而誠斯得之矣此所以天下之人不可<lb/>
自棄而學昜者不可以不盡心也<lb/>
　　曲禮曰毋不敬儼若思安定辭安民哉<lb/>
曲禮者禮之至曲者也大則簡曲則詳然曲能有誠至<lb/>
于變化豈有二致哉故其為禮者曰毋不敬所以戒夫<lb/>
人之不可以不敬也蓋敬者君子修身之道也所以閑<lb/>
邪而存其誠者也敬斯定定斯正正者徳之基也慢斯怠<lb/>
怠斯邪邪者徳之賊也古之人相在爾室不愧屋漏出<lb/>
<pb n="KR4d0125_WYG_002-4b"/>
門如見大賔使民如承大祭何所不用其敬哉儼若思<lb/>
者非思也凡思者其心必有所止心有所止者其耳目<lb/>
視聽必有所忘蓋其心定者其容寂此儼者所以若思<lb/>
而非思也古之人知止而慮善恭黙以思道此有思者<lb/>
也南郭子綦之隠几嗒焉似喪其耦顔淵之坐忘黜聰<lb/>
明墮肢體此無思者也無思者天也有思者自人而之<lb/>
天也古之為道如此安定辭者昜所謂昜其心而後語<lb/>
也蓋一辭之不中皆心之過孟子所以謂不得于言勿<lb/>
<pb n="KR4d0125_WYG_002-5a"/>
求于心不可而頤之養正君子所以慎言語是以存于<lb/>
心者既見乎辭攷其辭者亦可以知其人也此三者禮<lb/>
之大節君子學道之要也自天子達于庶人自修身至<lb/>
于為天下莫不一于是故敬則無敢慢無敢慢則民莫<lb/>
不愛矣儼則人望而畏之人望而畏之則民莫不敬矣<lb/>
安定辭則其言善其言善則民莫不應矣敬也儼也安<lb/>
定也舉乎其上者如此所以安民之道也愛也敬也應<lb/>
也錯乎其下者如此民所以安之之效也匹夫而有此<lb/>
<pb n="KR4d0125_WYG_002-5b"/>
必有安民之術天子而有此必有安民之事故曰安民<lb/>
哉<lb/>
　　傲不可長欲不可從志不可滿樂不可極<lb/>
君子所以知天者知其性也所以事天者事其心也性<lb/>
之不明心之不存則在我者與天不相似故有長傲以<lb/>
悖天徳從欲以喪天性所見者小則其志昜滿天道虧<lb/>
矣所慕者外則其樂昜極天理滅矣人之所以為人者<lb/>
天也失其天豈可謂天之人乎此其喪精失靈皆可哀<lb/>
<pb n="KR4d0125_WYG_002-6a"/>
之民也原夫凡人之所以有傲者何也以其有我而已<lb/>
矣以我為我則彼為之對矣彼我既分勝心生焉强此<lb/>
而劣彼此所謂傲也彼既自彼我既自我傲且不足以<lb/>
輕彼適所以害我是心也且不可有况可長乎若我既<lb/>
無我則彼亦無彼何傲之有彼有大傲者焉傲睨乎萬<lb/>
物之上者是也是傲也非世俗之鄙心也道獨尊而無<lb/>
對故也凡人之所以有欲者何也以其有物而已矣以<lb/>
物為物則我為之役矣物我既交愛心生焉忘已而徇<lb/>
<pb n="KR4d0125_WYG_002-6b"/>
物此所謂欲也物既自物我既自我欲且不足以益我<lb/>
適所以喪我是心也且不可有况可從乎若物既無物<lb/>
則我亦無我何欲之有彼有大欲者焉從心所欲不踰<lb/>
矩者是也是欲也非世俗之鄙心也道無心而不留故<lb/>
也志固不可滿而凡人之志所以可滿者所志者利也<lb/>
其志在利者利得其志必滿志滿者必驕由志道者觀<lb/>
之不亦隘乎故大志者古今不可以為限固不可滿也<lb/>
樂固不可極而凡人之樂所以有極者所樂者偽也故<lb/>
<pb n="KR4d0125_WYG_002-7a"/>
所樂在物物得其樂必極樂極者必淫由樂道者觀之<lb/>
不亦鄙乎故大樂者天地不能變萬物不能昜固不可<lb/>
極也然則斯四者為之小者必可謂之小人矣為之大<lb/>
者必可謂之大人矣君子之學去其小者存其大者如<lb/>
斯而已矣<lb/>
　　賢者狎而敬之畏而愛之愛而知其惡憎而知其<lb/>
　　善積而能散安安而能遷臨財毋茍得臨難毋茍<lb/>
　　免狠無求勝分無求多疑事無質直而勿有<lb/>
<pb n="KR4d0125_WYG_002-7b"/>
君子之于學也能親賢然後能明善能明善然後能至<lb/>
公能至公然後能無累能無累然後能自立能自立然<lb/>
後能與人能與人然後能善世此學者本末之序也天<lb/>
下之人莫不善也賢者先得乎其善者也故其温良可<lb/>
親也其威嚴可畏也親之而不知敬則其流必昜畏之<lb/>
而不知愛則其漸必疎昜則不知善之可尊疎則不知<lb/>
善之可親狎而敬之而不失其尊畏而愛之而不失其<lb/>
親君子之親賢有如此者天下之蔽莫大乎私天下之<lb/>
<pb n="KR4d0125_WYG_002-8a"/>
明莫大乎公君子之于人也無私好其所好者必善者<lb/>
也無私惡其所惡者必不善者也故所愛者善也不以<lb/>
所愛蔽于所不愛乃天下之公好也所憎者不善也不<lb/>
以所憎蔽于所不憎乃天下之公惡也惟能公于好惡<lb/>
故能不以一巳之愛憎而昜天下之善惡君子之至公<lb/>
有如此者凡人之所以厚積者必以為私所分也惟公<lb/>
者能以天下為度則不累乎物存人者猶在已也奚積<lb/>
而不能散乎凡人之所以居安者必以為我所安也惟<lb/>
<pb n="KR4d0125_WYG_002-8b"/>
公者能以天下為宅則不累其居在彼者猶在此也奚<lb/>
安而不能遷乎惟其能散也故散而不失其所積惟其<lb/>
能遷也故遷而不失其所安君子之無累有如此者若<lb/>
夫累于物者則臨財必求茍得累于身者則臨難必求<lb/>
茍免惟君子忘物所以立我故不累于物忘我所以立<lb/>
道故不累乎身内外無累故可以得而得無心于得非<lb/>
所謂茍得也可以免而免無心于免非所謂茍免也君<lb/>
子之所以自立有如此者今天下之所以好勝者為其<lb/>
<pb n="KR4d0125_WYG_002-9a"/>
不能忘我也天下之所以多得者為其不能遺物也茍<lb/>
能忘我而常處其弱則人之狠者不求勝而天下莫能<lb/>
勝矣茍能遺物而常處其不足則人之分者不求多而<lb/>
天下莫能損矣茍持是于天下雖之蠻貊而必行入麋<lb/>
鹿而不亂君子之所以與人有如此者君子之知衆人<lb/>
之所以疑也衆人之曲君子之所以直也然而君子有<lb/>
同天下之志而無善一巳之心故致其大知以釋其疑<lb/>
使天下之疑者不疑先質其疑則天下疑矣推其大直<lb/>
<pb n="KR4d0125_WYG_002-9b"/>
以直其未直使天下之不直者直先有其直則天下不<lb/>
直矣故不質其疑所以欲天下之皆致其知也不有其<lb/>
直所以欲天下之皆得其直也君子之善世有如此者<lb/>
凡此數者君子之所務而衆人之所深戒者也故或曰<lb/>
能或曰毋或曰勿語其志則一也<lb/>
　　若夫坐如尸立如齊禮從宜使從俗<lb/>
君子之所以必莊必敬者非所以飾外貎所以養其中<lb/>
也蓋其心肅者其貎必莊其意誠者其體必敬為尸者<lb/>
<pb n="KR4d0125_WYG_002-10a"/>
所以象神不莊不敬則神弗臨之矣必莊必敬然後可<lb/>
以為尸故君子之坐如之為齊者所以接神不莊不敬<lb/>
則神弗接之矣必莊必敬然後可以為齊故君子之立<lb/>
如之方是時也其心寂然而無一物其孚顒若而無他<lb/>
慮是心也聖人之心也顔子三月不違仁不違此心也<lb/>
其餘日月至焉至此心也聖人從心所欲不踰矩不踰<lb/>
此心也聖人常顔子乆其餘暫百姓日用而不知也學<lb/>
者舍是亦何所求哉古之人何獨坐立然後如此此特<lb/>
<pb n="KR4d0125_WYG_002-10b"/>
舉其大端而已也立則見其參于前在輿則見其倚于<lb/>
衡出門如見大賔使民如承大祭非禮勿視非禮勿聽<lb/>
非禮勿言非禮勿動無須臾之離終食之違造次必于<lb/>
是顛沛必于是所以存心養性大過人遠矣此學者入<lb/>
徳之要不可以不思也禮從宜使從俗馬鄭之説備矣<lb/>
　　夫禮者所以定親疎决嫌疑别同異明是非也<lb/>
禮者中而已矣萬物之至情天下之達徳也君子不敢<lb/>
過小人不敢不及一定而不可昜者也猶規矩設而不<lb/>
<pb n="KR4d0125_WYG_002-11a"/>
可欺以方圓繩墨陳而不可欺以曲直故天下之親疎<lb/>
者于此可以定天下之嫌疑者于此可以决天下之同<lb/>
異者于此可以别天下之是非者于此可以明茍舍是<lb/>
焉而無以辨則總總林林亦何以相與立于天地之間<lb/>
哉此所以有禮則治無禮則亂也<lb/>
　　禮不妄説人不辭費<lb/>
禮者正而已矣妄説人非正也辭費非正也何也今人<lb/>
之所以妄説人者不有求于人必欲逭已責也人之所<lb/>
<pb n="KR4d0125_WYG_002-11b"/>
以辭費者不有矜已能必欲辭已過也君子無求而安<lb/>
于命何為而妄説于人哉君子不矜而過必改何為而<lb/>
費于辭哉説以其道者正説也君子有之辭取其達者<lb/>
正辭也君子有之説不以道亦人之所不説而辭之多<lb/>
且游者亦聖人以為躁而誣善然則人亦何取于妄説<lb/>
人與辭費哉此禮所以不為也<lb/>
　　禮不踰節不侵侮不好狎<lb/>
禮者分而已矣居下而犯上則踰上之節不知下之分<lb/>
<pb n="KR4d0125_WYG_002-12a"/>
也居上而偪下則踰下之節不知上之分也侵侮者失<lb/>
人不知人之分也好狎者失已不知已之分也君子明<lb/>
禮而知分故居上不驕為下不亂與人不爭處已必敬<lb/>
此所以作事可法容止可觀而為萬夫之望者也<lb/>
　　修身踐言謂之善行行修言道禮之質也<lb/>
孳孳為善者舜之徒也孳孳為利者跖之徒也天下莫<lb/>
不為善豈人人為舜也歟哉非也方其為善其心則舜<lb/>
之心也天下莫不為利豈人人為跖也歟哉非也方其<lb/>
<pb n="KR4d0125_WYG_002-12b"/>
為利其心則跖之心也故人不可以不為善也雖小善<lb/>
而必為然後能為大善舜之所以為舜者以其樂取諸<lb/>
人以為善聞一善言見一善行從之莫能禦也然則如<lb/>
之何斯可以為善矣曰修身也踐言也修身者必敬踐<lb/>
言者必忠忠與敬者善之大端入徳之要也故曰修身<lb/>
踐言謂之善行行篤敬則行修矣言忠信則言道矣故<lb/>
曰義以為質禮以行之又曰忠信之人可以學禮此行<lb/>
修言道所以為禮之質也茍無其質雖習于曲禮威儀<lb/>
<pb n="KR4d0125_WYG_002-13a"/>
之多君子不謂之知禮晚周之衰天下士大夫既其文<lb/>
而不既其實莊周寓言矯弊遂以為忠信之薄而道之<lb/>
華此豈吾聖人所謂禮云禮云者乎<lb/>
　　禮聞取于人不聞取人禮聞來學不聞往教<lb/>
君子有財以給天下之求有道以應天下之問其心必<lb/>
欲無一夫之不獲其所而天下之人皆至于道聖人在<lb/>
上則行其道聖人在下則懐其志故堯舜所以猶病于<lb/>
博施濟衆而孔子乃于其老者安之朋友信之少者懐<lb/>
<pb n="KR4d0125_WYG_002-13b"/>
之此豈取人而往教所得周哉蓋取人則失已往教則<lb/>
枉道聖人中道而立使天下之人皆得取于我而來學<lb/>
以求正焉則已立而給不匱道大而應無方然後天下<lb/>
之人皆得預被其澤而有足者咸可以至于斯此禮所<lb/>
以在彼而不在此也<lb/>
　　文之以禮樂<lb/>
孔子曰立于禮成于樂孟子曰禮者節文斯二者是也<lb/>
樂者樂斯二者是也君子之為人不惟率性守質而已<lb/>
<pb n="KR4d0125_WYG_002-14a"/>
固有禮樂以文之也今人有大其居者知丹雘之為麗<lb/>
則必塗其垣牆然後謂之富室有愛其身者知衣服之<lb/>
為美則必飾以組繡然後謂之備服此庸人匹夫之所<lb/>
及非有過人之智而後能也今之修性學道反不能焉<lb/>
豈禮樂之不及歟蓋以謂不足為而不為耳天下之咎<lb/>
莫大于不足為不能為者次之不足為者曰禮與樂者<lb/>
人之文也吾將游乎天而皆不足為也孟子所謂非徒<lb/>
無益而又害之者是也不能為者孳孳焉拳拳焉守一<lb/>
<pb n="KR4d0125_WYG_002-14b"/>
善占一藝以終其身則其無咎也亦有間矣彼之自絶<lb/>
于禮樂者其學蓋出于老氏齊其上下等其君臣漠然<lb/>
欲置天下于無而人之所以相生養之道與其所以懽<lb/>
欣交通之情皆不若相忘之為愈此其寡恩于禽獸也<lb/>
甚矣嗚呼胡為學聖人者反樂此之異哉若臧武仲之<lb/>
知公綽之不欲卞莊之勇冉求之藝所守一善占一藝<lb/>
以終其身者雖然禮樂非有異于人之性也學者止于<lb/>
道焉而已性者道之質也禮樂者道之具也上焉者生而<lb/>
<pb n="KR4d0125_WYG_002-15a"/>
能之中焉者學而能之下焉者勉而能之及其至也皆<lb/>
謂之成人可也然則聖人豈異于人哉<lb/>
　　乃所願則學孔子也<lb/>
嗚呼孔子之生所謂不幸之幸者也不幸而生于世衰<lb/>
道微終以窮死復幸而得賢弟子有顔囘者師其道于<lb/>
當時有孟軻者師其道于後世而聖人之道庶幾乎有<lb/>
傳雖然吾嘗謂為顔囘者昜而為孟軻者難揚雄所謂<lb/>
在則人亡則書其説蓋亦未盡也譬夫見龍而象龍與<lb/>
<pb n="KR4d0125_WYG_002-15b"/>
不見龍而畫之者形容具存而耳目可及故象者昜為<lb/>
力若夫目之所未嘗見耳之所未嘗聞而區區求諸有<lb/>
無之間而擬其形容故畫者難為功也雖然聖人之道<lb/>
言所不能傳而非言亦無以傳是故善學者因其言而<lb/>
求其心躍然有得于中然後合之于聖人之道果無以<lb/>
異也而後為之是亦聖人也故見而師之于當時者昜<lb/>
聞而師之于後世者難知其難而能難者後世有孟軻<lb/>
一人而已孟軻真知孔子者也故其言伯夷伊尹柳下<lb/>
<pb n="KR4d0125_WYG_002-16a"/>
惠以謂皆得聖人之一偏而獨推尊孔子為集大成又<lb/>
從而為之辭曰乃所願則學孔子也故言伯夷之清柳<lb/>
下惠之和伊尹之任則譬之以力孔子之集大成則譬<lb/>
之以巧蓋巧者能中而力者能至也夫射者期至于的<lb/>
也有力者皆能至其在東西上下未可知也惟巧者能<lb/>
中于的故孔子之道無可無不可者也伊尹伯夷柳下<lb/>
惠之道或清或任或和皆東西上下者也孔子之道聖<lb/>
人之中也行之萬世而無弊伯夷伊尹柳下惠聖人之<lb/>
<pb n="KR4d0125_WYG_002-16b"/>
過也天下之賢者行之而無弊不肖者行之而有弊天<lb/>
下之智者行之而無弊愚者行之而有弊其中者常道<lb/>
也其過者權道也伯夷伊尹柳下惠之憂後世也深孔<lb/>
子之慮後世也大其立教異也其心則皆聖人之心也<lb/>
故學者必明夫聖人之心此不可不知也<lb/>
　<lb/>
　<lb/>
　浮沚集巻二<lb/>
</p>
<p>
</p>
  </div>
<div>
<head>浮沚集巻三</head> <lb/>
    <p>
<pb n="KR4d0125_WYG_003-1a"/>
欽定四庫全書<lb/>
　浮沚集巻三<lb/>
　　　　　　　　　　　　宋　周行巳　撰<lb/>
　䇿<lb/>
　　兩漢興亡<lb/>
愚嘗謂國家之興亡天也非人所能為也一歸于人不<lb/>
可也雖然因是人之言而興則是人之功也因是人之<lb/>
言而亡則是人之罪也一歸于天不可也攷諸兩漢之<lb/>
<pb n="KR4d0125_WYG_003-1b"/>
興亡則斷可知矣何也夫西漢之興始于韓信之一言<lb/>
其亡也始于張禹之一言然而西漢之興亡亦非二人<lb/>
者能為之也東漢之興始于邳彤之一言其亡也始于<lb/>
胡廣之一言然而東漢之興亡亦非二人者能為之也<lb/>
請舎其説而備言之夫漢興之初劉項雌雄之未判髙<lb/>
祖猶豫而未决得韓信一言遂任武勇封功臣决䇿東<lb/>
向傳檄而天下定矣世祖方得二郡之助而衆兵未合<lb/>
議者欲因二郡之衆建策入闗向使從其言是委成業<lb/>
<pb n="KR4d0125_WYG_003-2a"/>
而臨不測漢之為漢未可知也邳彤廷爭光武一悟而<lb/>
大功立矣夫二京之興是二人之力也孝成之世日食<lb/>
地震災異洊臻吏民上書皆言王氏之盛張禹以國之<lb/>
元老天子猶豫躬萬乘而下問焉禹乃私已畏禍不斥<lb/>
言其弊反引春秋之事以為詭説王氏既固而漢祚之<lb/>
基絶于此矣質帝之没建立之權係于大臣胡廣以國<lb/>
之舊臣朝廷倚重不從李固之忠言而茍合梁冀之邪<lb/>
謀昏主立而漢室衰矣二京之亡此二人者實任其責<lb/>
<pb n="KR4d0125_WYG_003-2b"/>
也故曰由是人之言而興則是人之功也由是人之言<lb/>
而亡則是人之罪也一歸于天者非也然而兩漢之興<lb/>
亡雖因是四人者而求其所以興亡蓋亦乆矣周之於<lb/>
穆不已詩人以為天之命夏禹之立啓孟子以為天與<lb/>
之則夫社稷之興亡豈一人之力哉且以秦失其鹿天<lb/>
下共逐之智者用其謀勇者用其力人人皆以為可立<lb/>
取也陳項之鋒鋭不可嬰髙祖非有祖宗積累之休徳<lb/>
澤施于民之乆也然而奮衣提劔七年而成帝業成功<lb/>
<pb n="KR4d0125_WYG_003-3a"/>
之速抑何由而致之哉新室之亂盗賊强梗羣聚山谷<lb/>
磨牙搖毒以相噬螫世祖之興語其才非若髙祖之英<lb/>
雄也語其謀非若髙祖之洪逺也然而奮臂一呼四方<lb/>
響應昆陽之役一舉而天下為漢宜陽之師不戰而赤<lb/>
眉束手者此豈一人之力哉及其衰也西京自成帝而<lb/>
東京自桓靈之後庸君繼出禮樂政教不足以維持國<lb/>
家恩惠徳澤不足以浹洽生靈委政外家權臣擅命因<lb/>
縁積習以厎于亡其間略無一君聰明睿斷為之扶衰<lb/>
<pb n="KR4d0125_WYG_003-3b"/>
振朽此又豈人之所能為哉故曰國家之興亡天也非<lb/>
人之所為也一歸于人不可也雖然人臣之言不可不<lb/>
慎也兩漢之興後世必歸其功于韓信邳彤故讀其史<lb/>
則有深嘉而屢歎者矣兩漢之亡後世必歸罪于張禹<lb/>
胡廣故讀其史則有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>懣而謾罵者矣皆不可逃于後<lb/>
世也嗚呼人臣之言不可不慎如此昔唐髙宗之世幃<lb/>
房昜奪大臣不從李勣以老臣輔少主天子委誠取决<lb/>
勣乃畏禍從而道之武氏奮而唐之宗族戕滅殆盡國<lb/>
<pb n="KR4d0125_WYG_003-4a"/>
祚幾絶議者以幾千一言喪邦此張禹胡廣之類哉然<lb/>
而國家之有是事也是人也亦天之為也故學者讀其<lb/>
史而泥其迹亦何異于指釡為魚哉愚所以推其意而<lb/>
併以獻焉<lb/>
　　風俗盛衰<lb/>
今之天下古之天下也一何異于古乎古之民今之民<lb/>
也一何乖于今乎豈九重睿聖不迨堯舜禹湯之隆而<lb/>
二府登賢非禹稷臯陶之盛耶然則十八路之地數百<lb/>
<pb n="KR4d0125_WYG_003-4b"/>
州之民倉廩實而禮節或未治既庶富而教化或未及<lb/>
積習之俗未革于忠厚漸漬之風尚溺于偷薄將誰責<lb/>
之而可百里之縣未得其令也千里之郡未得其守也<lb/>
是以主徳不宣恩澤不流而民之利害壅于上聞也則<lb/>
雖吾君吾相相與願治之勤竊病下民之未盡知也豈非<lb/>
為吏者鄙不足以推君之治而致之民則所以治者未<lb/>
必治歟嗚呼甚哉民之無知習見善則安于為善習見<lb/>
惡則安于為惡郡守縣令民之師帥而風化之所瞻也<lb/>
<pb n="KR4d0125_WYG_003-5a"/>
道民之道可不慎哉攷自載籍之傳其治道之得失習<lb/>
俗之美惡流風遺烈百姓猶有存者故太王好仁而邠<lb/>
之人貴恕僖公好儉而晉之人蓄聚燕之人敢于急召<lb/>
公之遺風也朝鮮之人至于有禮箕子之教也長纓鄙<lb/>
好且變鄒俗紫衣賤服猶化齊風故聖人之于仁義深<lb/>
矣其于教也勤而不怠緩而不廹欲民漸習而趨之至<lb/>
于乆安而成俗也故三代御俗有風化有法制君仁莫<lb/>
不仁君義莫不義汙者修悍者愿躁者慤農莫不以力<lb/>
<pb n="KR4d0125_WYG_003-5b"/>
盡田賈莫不以察盡財工莫不以功盡器士莫不以道<lb/>
盡學此風化之至也分地以建國度土以居民正井邑<lb/>
均賦税宮室器用各有制衣服飲食各有度此法制之<lb/>
行也風化所以動民之心法制所以定民之志法制立<lb/>
而風化行故亷恥興而忠厚之俗成薫為太平垂祀八<lb/>
百年而傳三十六王後世雖法制之去而暴君汙吏毒<lb/>
民以苛刻民有畔心則思先王之仁而不忍去欲為亂<lb/>
則思先王之義而不敢作蓋其所以宥民者深而禮義<lb/>
<pb n="KR4d0125_WYG_003-6a"/>
之風未衰亷恥之心未盡也後世欲治之主欲所以治<lb/>
天下者莫不有法制亦莫不有風化然一授非其吏則<lb/>
刑罰勝而仁義之道不行故法制壞而風化不宣于下<lb/>
國異政家殊俗賈誼所謂移風昜俗使天下囘心而向<lb/>
道類非俗吏之所為者此也故有偏舉之政有不勝之<lb/>
俗得良吏則敦厚之俗勝矣得健吏則節義之俗勝矣<lb/>
得貪吏則盗竊之俗勝矣得酷吏則忮暴之俗勝矣故<lb/>
盗賊所以未息刑罰所以未省庸吏擾之也欲善俗莫<lb/>
<pb n="KR4d0125_WYG_003-6b"/>
若擇吏然良吏之所施設則各論俗而尚教奚必同條<lb/>
而共貫哉若龔遂為渤海首率以儉約文翁為蜀先化<lb/>
以學校南陽好商賈召公富以本業潁川好爭訟分異<lb/>
黄覇化以篤厚若是皆救民風之失起不舉之教何必<lb/>
華山之騄耳然後行逺乎竊惟今日之盛豈無若是數<lb/>
人者足以治天下而郡縣簿書期㑹為務而風俗壞敗<lb/>
則因循而不為慮此所以積習之俗未革為忠厚漸漬<lb/>
之風尚溺于偷薄盗賊或未息刑罰或未省也為今之<lb/>
<pb n="KR4d0125_WYG_003-7a"/>
説莫如除汰珪符妙簡銅墨以是重其任至其黜陟亦<lb/>
以是則何患乎不若三代之盛時哉<lb/>
　　孔門四科兩漢孰可比<lb/>
嘗謂有聖人之學而無不可成就之才然古之常人毎<lb/>
足以過人而後世卓犖髙才有不及焉何也是非出于<lb/>
天者不同而所以成就之者異也古之人其所以學于<lb/>
聖人者吾不知其果何事而昔之人嘗以管仲許人者<lb/>
彼乃愀然見于顔色而甚不取之至于子路則曰吾先<lb/>
<pb n="KR4d0125_WYG_003-7b"/>
子之所畏也夫子路之才不過足以宰百里而管仲相<lb/>
桓公覇天下其功烈赫赫如此是人也乃獨羞其所大<lb/>
者而深畏其所小者此其志豈不欲為管仲之所已成<lb/>
者而進夫子路之所未就者歟蓋其學不同也是以劉<lb/>
向比仲舒于伊尹而歆以謂師友淵源未及孔門游夏<lb/>
此誠知言故為樂正子得聖人所學之要孟子曰樂正<lb/>
子善人也信人也夫學者至于自信則本立矣積而充<lb/>
之以至于聖人無疑也然則士之學亦必先正其本而<lb/>
<pb n="KR4d0125_WYG_003-8a"/>
成就其大則必有大過人者矣此孔門之學其見于答<lb/>
問之間雖循循有序而不相躐然自洒掃應對以上要<lb/>
皆所以去其養心之害而導夫至正之路必使至于確<lb/>
然自得而後已夫是故雖愚必明雖柔必强而孔孟之<lb/>
徒所尊畏者不過四科至于他所學存于已亦皆有過<lb/>
人者是非謂其才皆足以過人謂其得聖人之學者亦<lb/>
各因其仁智之見而成就其才此學不傳而道不明于<lb/>
天下士之習尚又或蔽于一時之俗而激于當世之風<lb/>
<pb n="KR4d0125_WYG_003-8b"/>
若西漢之尚功名東漢之尚名節及方之孔門四科則<lb/>
不可同日而論蓋嘗觀其名實班班為史氏所稱道者<lb/>
多矣然而齷齪亷謹無能往來當時以為徳行而不可<lb/>
方之顔閔從容平勃遨遊二帝當時以為言語而不可<lb/>
比之宰我子貢附㑹陰陽之説牽合異同之論當時以<lb/>
為文學而不可比之游夏發奸摘伏條秩可觀當時以<lb/>
為政事而不可比之冉有季路又其間卓然為學聖人<lb/>
者如揚雄蓋後之人嘗比之孟子則四科之列優為之<lb/>
<pb n="KR4d0125_WYG_003-9a"/>
也而觀廹于禍患曾微顔子之樂其貧賤而著之于書<lb/>
乃不如子貢之足以知聖人也又况其餘乎嗚呼觀人<lb/>
者亦必求其所以存于心者而不必事為已效若顔子<lb/>
之學孔子蓋嘗存心于視聽言動之間而得之于哀樂<lb/>
未發之際其所以未至于聖人一間者特有見于所立<lb/>
卓爾之故孔子已許之可以共其出處則得其所施設<lb/>
又可知矣若夫宰我子貢冉有學聖人之道者也雖于<lb/>
孔子之道有所未至而皆足以知聖人之要故其所謂<lb/>
<pb n="KR4d0125_WYG_003-9b"/>
徳行言語文學政事也非後世所謂徳行言語文學政<lb/>
事也雖然是數子雖不得盡用于世得夫聖人明之以<lb/>
有聞于後世故學者因以得其言而攷之若兩漢數百<lb/>
載間豈無豪傑特立之士能傳聖人之學于千百載不<lb/>
傳之後不幸不得有為于世而又不幸不得聖人發明<lb/>
而雜出于傳記猥與下概同流亦不無其人而愚亦謂<lb/>
黄憲徐孺子真顔子之流至于沈其光耀而不得聞者<lb/>
夫豈少哉<lb/>
<pb n="KR4d0125_WYG_003-10a"/>
　䇿問<lb/>
　　聖賢之學<lb/>
問昔吾夫子居于洙泗之間從之遊者三千人而顔子<lb/>
最稱髙弟後世學者皆曰吾師攷其志業蓋淡如也簞<lb/>
食瓢飲不改其樂夫子稱其賢不遷怒不貳過夫子稱<lb/>
其好學乃若言志不過願無伐善無施勞而喟然之嘆<lb/>
則曰既竭吾才如有所立卓爾若與今之所謂學者不<lb/>
相似然何夫子與之同其行藏而于為邦之問告之以<lb/>
<pb n="KR4d0125_WYG_003-10b"/>
王者之事古人不吾欺也遐想髙風若有不可及者抑<lb/>
不知夫子之門果何所學乎夫以孟子之雄才卓然名<lb/>
世宜其前無愧于古人乃其所願猶吾夫子學而所以<lb/>
推稱顔子蓋嘗以為與夫禹稷顔囘同道學者論世尚<lb/>
友不可以不知也昔人嘗以子貢賢于夫子嗚呼賜也<lb/>
猶不敢望囘况于夫子哉夫人之知人不若自知之審<lb/>
此無足疑也而世之學者皆曰夫子大聖人也顔子大<lb/>
賢人也而去孔子一間者也此可以為知言矣然猶意<lb/>
<pb n="KR4d0125_WYG_003-11a"/>
其人云爾吾亦云爾抑不知孔子之所以為聖者果何<lb/>
道而顔子之所以賢而去聖人一間者果何事使孟子<lb/>
生于孔子之時亦將並駕其説于天下乎將果如其所<lb/>
願而學之乎如其學于孔氏之門也比徳顔子又將孰<lb/>
先而孰後乎讀其書不知其人不可也如或知之使後<lb/>
之學者知聖人之道將何自而入入聖人之門復何修<lb/>
而至韓愈曰軻之死不得其傳信斯言也聖學之不傳<lb/>
乆矣有人于此猶見聖人之心黙得聖人之道是得其<lb/>
<pb n="KR4d0125_WYG_003-11b"/>
傳于千載不傳之後矣是亦吾孔孟之徒矣此學校所<lb/>
以當講也各示所見無隠<lb/>
　　司徒典樂之教<lb/>
問孔孟而上教化一出于官長司徒以待萬民典樂以<lb/>
待國子自堯舜迄于成周未之或改豈人心固同歟讀<lb/>
其書嘗聞其略矣三教六徳六行六藝司徒之任也直<lb/>
温寛栗剛而無虐簡而無傲樂徳樂語樂舞典樂之任<lb/>
也兩者為教將同乎將不同乎何其待之異也抑又有<lb/>
<pb n="KR4d0125_WYG_003-12a"/>
可疑者成于樂學之終也為國子者豈皆不待下學而<lb/>
能立于禮乎實則不至躐等以賊夫人之子非先王之<lb/>
用心也若聖與仁吾夫子所不敢居也司徒與民固逺<lb/>
將躬率以正善其耳目且猶不可况載色載笑告之話<lb/>
言又可乎乃能使鄉人共進此道其術安在周公必不<lb/>
我欺遐想遺風使人抱經而嘆何其髙且逺也今諸君<lb/>
從事于兹出于天子命之亦古所謂教官之屬也若孔<lb/>
孟而下曰師曰弟子云者乃王澤既熄之後羇臣遊士<lb/>
<pb n="KR4d0125_WYG_003-12b"/>
區區憂世之所為私淑艾可也不足為今日言也<lb/>
　　好惡<lb/>
問章子通國皆稱不孝而孟子為之禮貎仲尼賢于堯<lb/>
舜而魯人以為東家丘夫人好惡之相絶豈直為尋常<lb/>
之間哉昔人有問于吾夫子者曰鄉人皆好之何如曰<lb/>
未可也鄉人皆惡之何如曰未可也不如鄉人之善者<lb/>
好之其不善者惡之此其為好惡之説甚審也然而物<lb/>
我異觀是非相埓彼其善者曰吾所好者善也所惡者<lb/>
<pb n="KR4d0125_WYG_003-13a"/>
其不善也然則所謂善與不善又孰從而定之哉嗚呼<lb/>
善惡好惡不能定于一鄉而况于天下乎昔許劭有人<lb/>
倫鑒汝南之俗號為月旦評至同郡畏其名節豪傑資<lb/>
其品題其所裁量遂為覈論豈其知人之性素明成敗<lb/>
之迹已騐歟<lb/>
　　王道<lb/>
問三代以來一姓傳有天下受命而王厯數乆近皆天<lb/>
也然而必以有道而興無道而亡是以周過其厯秦不<lb/>
<pb n="KR4d0125_WYG_003-13b"/>
及期由漢迄唐罔不由此書曰與治同道罔不興與亂<lb/>
同事罔不亡敢問歴代之所以興者何道所以亡者何<lb/>
事孔子孟子言王道詳矣諸生習乎詩書禮樂之文心<lb/>
乎仁義道徳之實達乎三王之法而覽乎歴世之道見<lb/>
其始而知其末聞其風而知其自敢問王道之所以為<lb/>
道者何道也必有取法于斯若孔子孟子云者何事也<lb/>
歴世得之多得之寡者何代也損之益之施于今者何<lb/>
宜也詳言之無隱<lb/>
<pb n="KR4d0125_WYG_003-14a"/>
　　孔門數子得失<lb/>
問孟子嘗謂聞伯夷之風者頑夫亷懦夫有立志聞柳<lb/>
下惠之風者鄙夫寛薄夫敦奮乎百世之上百世之下<lb/>
聞者莫不興起且仲尼之于二子者可謂出乎其類拔<lb/>
乎其萃者也從之遊者洙泗之間誾誾行行疑者有質<lb/>
問者有答惑者有解失者有救親炙漸磨所得博矣蓋<lb/>
非特聞風而已矣三千之徒稱善七十二子又豈有頑<lb/>
懦鄙薄之比哉然而以由之果而有愠見之稱以求之<lb/>
<pb n="KR4d0125_WYG_003-14b"/>
藝而有聚歛之貪以賜之達而有貨殖之汙宰予忘父<lb/>
母之愛而必于短喪子夏捐道義之樂而悦于紛華數<lb/>
子之失古人不我欺也以為質之不美歟則其賢又列<lb/>
于四科焉以為自外入不能盡性之所充歟而孟子謂<lb/>
聞夷柳之風其效若此之盛豈吾聖人又或少貶耶抑<lb/>
古之學者入道自有攸趣未昜窺較歟不然胡為其然<lb/>
耶諸君仲尼之徒也于數子之得失商確之審矣明以<lb/>
復我<lb/>
<pb n="KR4d0125_WYG_003-15a"/>
　　君子小人<lb/>
問為天下者用君子則治用小人則亂此甚不難知也<lb/>
自古人主亦未嘗欲用小人而不欲用君子然而卒用<lb/>
小人而不用君子以至于亂亡者誠亦不明夫君子所<lb/>
以為君子小人所以為小人而已矣且以治世之君以<lb/>
君子為君子而用之亂世之君以小人為君子而用之<lb/>
甚哉君子小人之難知也君子于此必有道矣諸君一<lb/>
日從事于斯如有道人主進君子而退小人使昭然不<lb/>
<pb n="KR4d0125_WYG_003-15b"/>
疑于其間將何為説願預聞焉<lb/>
　　賈誼馬周所言<lb/>
問古之人有一言而可興邦者不可以不知也漢文帝<lb/>
時幾至刑措而賈誼有流涕太息之言唐至貞觀米斗<lb/>
三錢外户不閉可謂治平矣而馬周所建言皆切一時<lb/>
蓋天下未嘗無事惟其安不忘危所以常安治不忘亂<lb/>
所以常治雖堯舜之為君禹臯陶益稷之為臣不能忘<lb/>
儆戒于無事之時國家承平百有餘年自三代以來未<lb/>
<pb n="KR4d0125_WYG_003-16a"/>
有如今日之盛也然欲不忘儆戒于無事之時以防危<lb/>
亂于治安之日將亦有所謂流涕太息事有切于一時<lb/>
者乎夫賈誼洛陽年少馬周常何家客彼皆有王佐之<lb/>
才諸君自視寧將歉然盍亦言之以觀諸君之才之識<lb/>
如何其小大逺近也<lb/>
　　學校科舉<lb/>
問為天下者莫急于得才學校所以養才也科舉所以<lb/>
取才也方今内有太學外有郡縣之學太學養士數千<lb/>
<pb n="KR4d0125_WYG_003-16b"/>
百人郡縣之學多者數百人少者數十人不為不盛矣<lb/>
而科舉三歲所取進士經律特奏名率千數百人不為<lb/>
不多矣然而朝廷議者猶患人才之難夫豈養之之道<lb/>
有所未至而取之之法有所未盡乎將欲學校之間講<lb/>
所以養之之道以益今日之所未至科舉之外設所以<lb/>
取之之法以廣今日之所未盡亦有説乎諸君從事于<lb/>
斯乆矣必知其説知其説而不以告也可乎不可<lb/>
　　煮海𣙜酤之禁<lb/>
<pb n="KR4d0125_WYG_003-17a"/>
問煮海𣙜酤之利縣官經費仰給居多或曰非三代之<lb/>
法此甚髙之論不可行于今然而利之所在民自從之<lb/>
雖日殺之不可禁今郡縣斷罪犯此兩禁者日相屬也<lb/>
夫既曰利矣為國者曰利吾國為民者曰利吾身夫焉<lb/>
得而禁之弛之弗禁固不可也禁之已廹又將可乎蓋<lb/>
犯此兩禁者類皆無賴等死之人禁之稍寛則容奸而<lb/>
為利廹之已甚則羣聚而為盗此不可以不長乆慮也<lb/>
如欲弛其禁易其法使國有歳入之常而民免抵罪之<lb/>
<pb n="KR4d0125_WYG_003-17b"/>
虞豈無䇿乎諸君生長于斯固所耳聞而目見者也其<lb/>
必有憫焉于心者試為詳言之<lb/>
　　本朝治法<lb/>
問宋有天下百數十年朝無威福之臣野無豪猾之奸<lb/>
内無宼攘之變外無邊隅之虞自三代以來未有天下<lb/>
治安無事若此其乆也其間聖祖神孫盛徳相繼創業<lb/>
垂統必有可傳之法持盈守成必有善繼之事自天子<lb/>
詔書朝廷故事至于名臣奏議天下所耳聞而目見者<lb/>
<pb n="KR4d0125_WYG_003-18a"/>
也諸生有志于仕可得不知乎詩云於戲前王不忘試<lb/>
為講之以為今天子之獻<lb/>
　　佛老與儒者之道同異<lb/>
問近世學士大夫多引佛老之説以輔六經之旨其論<lb/>
甚髙末學晚生尚不能知其言况能達其心乎彼其為<lb/>
老者曰道先天地生吾道尊為佛者曰天上天下惟我<lb/>
獨尊為儒者曰自生民以來未有夫子也吾道尊此特<lb/>
戲論為勝負之説非學者之談也學者或以謂老佛與<lb/>
<pb n="KR4d0125_WYG_003-18b"/>
吾儒皆明一性其道同或以謂老氏廢仁義禮樂佛氏<lb/>
棄君臣父子其道異昔人蓋有以是三者異同為問其<lb/>
為説者曰將無同當時以為名言夫所謂三語者果同<lb/>
乎其不同乎果同也則三者盍混而為一何紛紛其多<lb/>
門乎果不同也則老佛之言豈得以證六經之説乎此<lb/>
不敏之所疑也諸子直諒多聞試為略其立教之迹而<lb/>
明其為心之道以定異同之論啓兹未悟同于大通虚<lb/>
心以俟者也<lb/>
<pb n="KR4d0125_WYG_003-19a"/>
　　孟荀揚文中四子是非<lb/>
問天下之所難知者非是非之難知也似是而非者難<lb/>
知也似非而是者難知也孟軻之書七篇力陳仁義之<lb/>
説而或者疑其説時君以湯武之事荀况之書三十二<lb/>
篇深明大儒之效而或者疑其有性惡之論揚雄之作<lb/>
法言采掇孔孟學行之意或者疑其著劇秦美新之書<lb/>
王通之為中説規模論語答問之義或者疑其房杜諸<lb/>
子無所稱述此四書者與五經諸史並行于世學者之<lb/>
<pb n="KR4d0125_WYG_003-19b"/>
所習也攷其言與其人其似是而非耶其似非而是耶<lb/>
明以復我使不䧟于邪説以應朝廷之令不亦善乎<lb/>
　<lb/>
　<lb/>
　<lb/>
　<lb/>
　<lb/>
　浮沚集巻三<lb/>
</p>
<p>
</p>
  </div>
<div>
<head>浮沚集巻四</head> <lb/>
    <p>
<pb n="KR4d0125_WYG_004-1a"/>
欽定四庫全書<lb/>
　浮沚集巻四<lb/>
　　　　　　　　　　　　宋　周行巳　撰<lb/>
　序<lb/>
　　易講義序<lb/>
易之為書伏羲始作八卦文王因而重之孔子繫之以<lb/>
辭于是卦爻彖象之義備而天地萬物之情見聖人之<lb/>
憂天下來世其至矣先天下而開其物後天下而成其<lb/>
<pb n="KR4d0125_WYG_004-1b"/>
務是故極其數以定天下之象著其象以定天下之吉<lb/>
凶六十四卦三百八十四爻皆所以順性命之理盡變<lb/>
化之道也散而在野則有萬殊統之在道則無二致所<lb/>
以易有太極是生兩儀太極者道也兩儀者隂陽也隂<lb/>
陽一道也太極無極也萬物之生負隂而抱陽莫不有<lb/>
太極莫不有兩儀絪緼交感變化無窮形則受其生神<lb/>
則發其知情偽出焉萬緒起焉易之所以定吉凶生大<lb/>
業也故易者隂陽之道也卦者隂陽之物也爻者隂陽<lb/>
<pb n="KR4d0125_WYG_004-2a"/>
之動也卦雖不同所同者竒耦爻雖不同所同者九六<lb/>
是以六十四卦互為其體三百八十四爻互為其用逺在<lb/>
八荒之外近在一身之中暫于瞬息㣲于動静莫不有<lb/>
卦之象焉莫不有爻之義焉至哉昜乎其道至大而無<lb/>
所繫其用至神而無不存時固未始有一而卦亦未始<lb/>
有定象事固未始有窮而爻亦未始有定位以一時而<lb/>
索卦則拘而無變非易也以一事而明爻則窒而不通<lb/>
非易也知所謂卦爻彖象之義而不知所謂卦爻彖象<lb/>
<pb n="KR4d0125_WYG_004-2b"/>
之用亦未為知易也由是得之于精神之動心術之運<lb/>
與天地同其徳與日月合其明與四時合其序與鬼神<lb/>
合其吉凶然後可以謂之知易也雖然易之有卦易之<lb/>
已然者也卦之有爻卦之已見者也已形已見者可以<lb/>
言知未形未見者不可以名求則所謂易者果何如哉<lb/>
此學者所以當知也<lb/>
　　禮記講義序<lb/>
禮經三百威儀三千皆出于性非偽貎飾情也鄙夫野<lb/>
<pb n="KR4d0125_WYG_004-3a"/>
人卒然加敬逡廵遜卻而不敢受三尺童子拱而趨市<lb/>
暴夫悍卒莫敢狎焉彼非素習于數與邀譽于人而然<lb/>
也盖其所有于性感物而出者如此天尊地卑禮固立<lb/>
矣類聚羣分禮固行矣人者位乎天地之間立于萬世<lb/>
之上天地與吾同體也萬物與吾同氣也尊卑分類不<lb/>
設而彰聖人循此制為冠昏喪祭朝聘鄉射之禮以行<lb/>
君臣父子兄弟夫婦朋友之義其形而下者見于飲食<lb/>
器服之用其形而上者極于無聲無臭之微衆人勉之<lb/>
<pb n="KR4d0125_WYG_004-3b"/>
賢人行之聖人由之故所以行其身與其家與其國與<lb/>
其天下者禮治則治禮亂則亂禮存則存禮亡則亡上<lb/>
自古始下逮五季質文不同罔不由是然而世有損益<lb/>
惟周為備是以夫子嘗曰郁郁乎文哉吾從周逮其弊<lb/>
也忠信之簿而情文之繁林放有禮本之問而孔子欲<lb/>
先進之從盖所以矯正反弊也然豈禮之過哉為禮者<lb/>
之過也秦氏焚滅典籍三代禮文大壞漢興購書禮記<lb/>
四十九篇雜出諸儒傳記不能悉得聖人之旨攷其文<lb/>
<pb n="KR4d0125_WYG_004-4a"/>
義時有牴牾然而其文繁其義博學者觀之如適大都<lb/>
之肆珠珍器帛隨其所取如遊阿房之宮千門萬户隨<lb/>
其所入博而約之亦可弗畔盖其説也其粗在應對進<lb/>
退之間而精在道徳性命之要始于童㓜之習而卒于<lb/>
聖人之歸惟達古道者然後能知其言能知其言然後<lb/>
能得其理然則禮之所以為禮其則不逺矣昔者顔子<lb/>
之所以從事不出于視聽言動之間而鄉黨之記孔子<lb/>
多在于動容周旋之際此學者所當致疑以思致思以<lb/>
<pb n="KR4d0125_WYG_004-4b"/>
達也<lb/>
　　論語序<lb/>
聖人達則化人以徳窮則教人以言其窮也其達也皆<lb/>
天命之以成人而已堯舜湯文化人以其徳者也孔子<lb/>
教人以其言者也由堯舜至于湯五百有餘歳其化寖<lb/>
失而湯救之由湯至于文王五百有餘歳其化寖失而<lb/>
孔子救之由孔子至于唐千有餘歳其化寖失而未嘗<lb/>
無救之者盖聖人之徳不可以傳而其言可以載也徳<lb/>
<pb n="KR4d0125_WYG_004-5a"/>
不可以傳而其化行于五百餘載之間而已言可以載<lb/>
故雖無聖人出而中人行其言亦可以教化于天下矣<lb/>
由是觀焉則天之于聖人或窮之或達之豈虚言哉晚<lb/>
周之時先王之教既以寖息非特在上無其人在下亦<lb/>
無其人矣孔子不得見聖人又不得見君子與善人則<lb/>
在上可謂無其人矣未見剛者又未見自訟與好徳者<lb/>
則在下可謂無其人矣上下無其人則孰能知之耶故<lb/>
其事君盡禮非謟也而或謂之謟其稱君知禮非黨也<lb/>
<pb n="KR4d0125_WYG_004-5b"/>
而或謂之黨固不可不疾也而或以疾之為佞名不可<lb/>
不正也而或以正之為迂于宋則有桓魋之患于魯則<lb/>
不免叔孫之毁或厄于陳或屈于衛可謂不見知于上<lb/>
下矣當是時内之人能淺知之者子貢而已能深知之<lb/>
者顔子而已外之人或小知之者達巷黨人而已能大<lb/>
知之者儀封人而已嗚呼可謂窮矣其窮如此亦可以<lb/>
已矣然猶與物紛紛役役相應以言者亦曰天命我以<lb/>
其言教人而已或見其處已或見其處人或有以明其<lb/>
<pb n="KR4d0125_WYG_004-6a"/>
善惡之實或有以辨其是非之似或有以救其失或有<lb/>
以長其善或當其無事而言之或因其有問而告之或<lb/>
試其所為而稱之其言雖周旋曲折千變萬化無非為<lb/>
中人而發爾是故絶之者四而衆人未能不可不知也<lb/>
道者三以君子之徳不可不循也文之未喪將喪則任<lb/>
于天而已以非人力之所能為也道之將行將廢則委<lb/>
之命而已以非人力之所能致也景公不用也則其行<lb/>
也速去他國之道也桓子不朝也則其行也遲去父母<lb/>
<pb n="KR4d0125_WYG_004-6b"/>
國之道也于陽貨則不見而于南子則見焉以勢之有<lb/>
可有不可也于孺悲而不見于童子而見焉以義之有<lb/>
可有不可也衆之拜上則不從衆之純冕則俯身而從<lb/>
之以禮不可無而儉亦不可舍也使之媚已則不諾使<lb/>
之從仕則遜言以諾之以正不可忘而權亦不可廢也<lb/>
凡此之類皆可以見其處已也所罕言者利命仁而已<lb/>
以中人之所難言也所雅言者詩書執禮而已以中人<lb/>
之所可知也教之者四所以成君子之善也惡之者三<lb/>
<pb n="KR4d0125_WYG_004-7a"/>
所以黜小人之惡也性與天道則或不得而聞以其未<lb/>
能盡性以至命也死與鬼神則或不得而問以其未能<lb/>
保生而事人也言其樂之所損益以修諸内者不可不<lb/>
慎也言其友之所損益以求諸人者不可不擇也凡此<lb/>
之類皆所以見其處人也世之治在于得人而已世之<lb/>
亂在于失人而已于舜則曰有五人焉以其治在于得<lb/>
人也商則曰有三仁焉以其亡在于失人也不累于髙<lb/>
名也篤于仁而已此至徳也不累于厚利也篤于義而<lb/>
<pb n="KR4d0125_WYG_004-7b"/>
已此亦至徳也故泰伯以天下讓民無得而稱焉謂之<lb/>
至徳者以其篤于仁而不累于名也文王三分天下有<lb/>
其二以服事殷謂之至徳者以其篤于義而不累于利<lb/>
也不上人也下之而已不抑人也推之而已好學不恥<lb/>
下問而謂之文者以其能下人也文子薦其家臣而謂<lb/>
之文者以其能下人也其志于學無志于仕不隠已之<lb/>
所短不揜人之所長是人所難為也而有以與曾晳與<lb/>
子貢者以其能為此也交乆而不狎富有而不矜是人<lb/>
<pb n="KR4d0125_WYG_004-8a"/>
所難行也而有以善平仲與子荆者以其能行此也謂<lb/>
臧文仲為竊位者以其不仁而無下也謂臧武仲為要<lb/>
君者以其不義而無上也若此之類皆所以明其善惡<lb/>
之實也于管仲則與之仁而不可相廢也以申棖為非<lb/>
剛則剛之名不可盗而得之矣以微生為非直則直之<lb/>
實不可以偽而為矣若此之類皆所以辨其是非之似<lb/>
也子路能勇而不能怯則告之以臨事而懼所以欲其<lb/>
怯也子貢能辯而不能訥則告之以予欲無言所以欲<lb/>
<pb n="KR4d0125_WYG_004-8b"/>
其訥也司馬牛多言而躁則告之以其言也訒所以欲<lb/>
其寡言也冉求説中道而畫則告之以聞斯行之所以<lb/>
欲其無畫也若此之類皆所以救其失也于其問也或<lb/>
大之或善之于其答也或然之或悦而進之不已或樂<lb/>
其才之可育若此之類皆所以長善也以士進而為君<lb/>
子以君子進而為賢人中人之所可致也以孝出而為<lb/>
仁以仁出而為智中人之所可能也其所欲言非教而<lb/>
出于六者或當其無事而言之或因其所問而告之或<lb/>
<pb n="KR4d0125_WYG_004-9a"/>
試其所為而稱之者以教之莫先乎此也盖言賢言君<lb/>
子言士言孝言仁所以使人之知學也言政所以使人<lb/>
之知仕也知學則不失已知仕則不失人子游仲弓之<lb/>
問孝問仁至于為宰然後問政則見其急于知學亦緩<lb/>
于知政也其言賢則告之以賢皆所以使人之為士也<lb/>
然弟子未嘗稱其士者盖以士兼君子與賢則雖善為<lb/>
士者固不足道也其言孝則告之以孝皆所以使人之<lb/>
為孝也至于弟子稱其孝者閔子騫而已孝可謂難得<lb/>
<pb n="KR4d0125_WYG_004-9b"/>
矣其言仁則告之以仁皆所以使人之為仁也至于弟<lb/>
子稱其仁者仲弓而已仁可謂難得矣其言政則告之<lb/>
以政皆所以使人之為政也然于弟子稱其政者子游<lb/>
而已盖以政本于孝與仁則雖為善政者固不足道也<lb/>
其言賢則必繼之以不賢言君子則必繼之以小人言<lb/>
仁則必繼之以不仁者所以使人知仁之不可不為也<lb/>
而惡之不可不去也至于稱子賤之所行以為貴而知<lb/>
樊遲之所志可以為賤也稱仲弓為仁而又稱宰我為<lb/>
<pb n="KR4d0125_WYG_004-10a"/>
不仁盖欲人之知仲弓所行可以為榮而知宰我之志<lb/>
可以為辱故也嗚呼其所言所稱以勸戒如此之詳則<lb/>
其成徳者亦宜衆矣然其卒也賢無若顔子君子無若<lb/>
子賤仁則無若乎仲弓豈其命有所成形有所適而不<lb/>
可損益耶亦在乎人加勉而已揚子曰有學術業無心<lb/>
顔淵又曰希顔之人亦顔之徒顔子賢者猶可希也又<lb/>
况仲弓子賤乎且顔子之所以賢者不在乎他亦在乎<lb/>
不改其樂也世之學者不以富貴動其心而窮亦樂達<lb/>
<pb n="KR4d0125_WYG_004-10b"/>
亦樂是亦顔子之徒而已詩云今我不樂逝者其耋學<lb/>
者之于學也猶可以不勉乎<lb/>
　　晁元升集序<lb/>
元祐丁卯行已與王文玉璪同在太學每見文玉誦元<lb/>
升安得龍山潮駕迴馬河水水從樓前來中有美人淚<lb/>
之句每想其髙趣恨不得即見嘗識其姓字簡冊後三<lb/>
年行已應舉開封幸中有司之選而无咎實主文事是<lb/>
歳元升亦自濟來赴禮部因得相親遂同登辛未進士<lb/>
<pb n="KR4d0125_WYG_004-11a"/>
第今行已元升為同年于无咎為同第子使行已其初<lb/>
不聞文玉之誦則行已雖出无咎之門而亦不知有元<lb/>
升使行已終不出无咎之門則元升雖與行已同年而<lb/>
亦不知有行已固知人之相知非偶然也將與元升别<lb/>
求元升近文元升出此編因使予跋遂以此書明日元<lb/>
升遂行實元祐六年五月四日也<lb/>
　　送季商老下第序<lb/>
古之所謂士者其自養也厚其自待也重其自信也篤<lb/>
<pb n="KR4d0125_WYG_004-11b"/>
上之人求之則必知之知之則必用之用之則必盡之<lb/>
卓犖者無不遇之嘆闒茸者無偶得之幸故在下者皆<lb/>
自好而可以無疑也後之世風教不明淪于流俗賢既<lb/>
不能自辨而上之人亦莫之察朝有混淆之風下無難<lb/>
進之節氣勢一去風流遂逺故髙尚者謂其清勁足以<lb/>
激貪汚節義者謂其氣概足以動流俗乃始見髙于當<lb/>
世而載之傳中以為異後世欲有為之君又設為科目<lb/>
以進退天下之士籠取識拔之術無所不至法益密而<lb/>
<pb n="KR4d0125_WYG_004-12a"/>
進者益靡靡嗚呼士每賤矣今之由四方舉于禮部者<lb/>
幾人由禮部進于天子者幾人其取之不為不詳矣其<lb/>
得之不為不艱矣然而士之所以自負者如何哉上之<lb/>
人所以得人者如何哉古之法至簡取人至寡而賢者<lb/>
必進不肖者必退今之法至密取人至多而賢者不必<lb/>
得不肖者不必黜天下之人非不知之也謂其無以昜<lb/>
之也朝廷之人非不知之也謂其無以昜之也嗚呼其<lb/>
終不可以復古乎古之以行取之也故得之今之以言<lb/>
<pb n="KR4d0125_WYG_004-12b"/>
取之也故失之然則非行不足以得人非言不足以取<lb/>
人吾于二者有道焉商老其起予哉行修而不得進言<lb/>
工而不見取曰朝廷之過也則非也曰有司也曰有司<lb/>
之過也則非也曰法也士之才與業待法而為輕重厚<lb/>
薄是法之過也則安足以得士哉商老起予者故其行<lb/>
也以此説贈之商老以為如何哉異日吾有待焉<lb/>
　　朱廷隱字大隱序<lb/>
昔春秋襃邾婁書曰儀甫説者謂國不如名名不如字<lb/>
<pb n="KR4d0125_WYG_004-13a"/>
字君子之美稱也所以表其徳之實而發揮其名之義<lb/>
也同舍朱君以廷隱其名深甫其字若與夫名義違而<lb/>
不得以表其實也盖嘗聞隱之説矣有所謂大隱者有<lb/>
所謂小隱者所謂大隱者非謂隱其身而弗見也隱于<lb/>
朝假其位以行其道者也夫有志乎致君澤民而于貴<lb/>
賤得失則裕如弗為利害古之有道者未嘗不以是為<lb/>
心此得廷隱之義歟朱君在太學諸生中經甚明行甚<lb/>
修又嘗以經濟策著之成書落落數萬言皆能别白自<lb/>
<pb n="KR4d0125_WYG_004-13b"/>
古是非區處當今利害而不為時學之竊借茍取世資<lb/>
允能有志于隱之大者也于其所學如是而求售于有<lb/>
司累進弗獲吾恐不能終成其志輙憚進取之艱而翻<lb/>
然樂林藪之逸也故字之曰大隱既以表其徳之實而<lb/>
發揮其名之義且以佐其志而進也古之人名之必可<lb/>
言之者此也行已與君出相從入相友于其稱也必以<lb/>
正焉義也敢以是為請元祐二年夏六月丙午序<lb/>
　　儲端中字序<lb/>
<pb n="KR4d0125_WYG_004-14a"/>
人學然後知道知道然後善學博于古今而不知道謂<lb/>
之多聞可也而不可謂之善學善于辭章而不知道謂<lb/>
之能文可也而不可謂之善學然則如之何斯可謂之<lb/>
學乎在于明吾之善以誠吾之身明然後知道之為道<lb/>
也誠然後知道之為道也由公之學以達公之明以達<lb/>
公之誠其有不至于道者哉古之聖人皆由乎道舍是<lb/>
其無適矣宣和四年九月一日<lb/>
　　李擇之字序<lb/>
<pb n="KR4d0125_WYG_004-14b"/>
予友李純如之族弟自蜀來將補太學生乞名于其兄<lb/>
其兄名之曰擇又使予為字予字之曰擇之擇之之兄<lb/>
與予處未嘗見其過盖能擇道而居之擇友而交之言<lb/>
必擇而後出行必擇而後行善無小必擇而為之惡無<lb/>
小必擇而去之故能若是也子必是而擇之亦庶幾其<lb/>
寡過矣勉之哉<lb/>
　　送劉絜矩序<lb/>
余有友者十四人舉于禮部者十人禮部第其可進以<lb/>
<pb n="KR4d0125_WYG_004-15a"/>
名上于天子者孫勰段萬頃歐陽獻崔鶠王靚五人者<lb/>
皆其才力自可以致功名取富貴一科目不足為道不<lb/>
幸而黜于禮部者五人余弔之者一人則李廌方叔是<lb/>
也賀之者一人則吾子是也方叔之學既成文既工而<lb/>
齒壯家貧無父母兄弟可以為樂纍然如人贅汲汲覔<lb/>
一官以畜妻子以顯父母以行其志而不可得此非有<lb/>
以不若人也此而後可以言命也故余弔之者如此也<lb/>
吾子年最少二親富于春秋兄弟無故不身營衣食以<lb/>
<pb n="KR4d0125_WYG_004-15b"/>
優游文籍間人生得如此樂者能幾哉吾嘗以為人必<lb/>
有所艱難勞苦而後知道安貧賤而後享富貴如天使<lb/>
吾子于此既得之則其進未可知也既未得之且能不<lb/>
為淺人者戚戚怨有司非同列負抱其業而歸以益進<lb/>
其所未至者如此則其進豈昜量哉故余賀之者如此<lb/>
也余遊京師今六年百無一得且受于天者有不可移<lb/>
之愚不能伺候時俗可否獨知古人為慕汲汲于前修<lb/>
之言惟日之不足謂不得于此必有以取聞者以是齟<lb/>
<pb n="KR4d0125_WYG_004-16a"/>
齟齬齬不與世俗合至于瞽者聆其聲音而翔笑之聾<lb/>
者見其狀貎而通侻之雖百此顧自信益厚終不為是<lb/>
昜操此皆吾子親見之者也顧余心之樂者為如何哉<lb/>
所以自負者為如何哉去年秋從試于有司進既不獲<lb/>
固獨喜之謂天其必有以大畀于我者則益進吾道以<lb/>
迎受之古之大有為者未嘗不如是則吾何為遽戚戚<lb/>
耶此余之志也今又將進于子矣吾子以為如何哉吾<lb/>
子頎乎其形脩温乎其辭順才楚楚而志卓卓吾知其<lb/>
<pb n="KR4d0125_WYG_004-16b"/>
不為塵埃中人也要當進于其大者逺者則必渾渾浩<lb/>
浩無愧于古人而後可也則失之于彼安知其不得之<lb/>
于此耶故有以弔方叔者弔子而子信之則其進余不<lb/>
敢知也以余之所以自喜者為吾子之賀則余之心也<lb/>
所以望于君子者也吾子以為如何哉鄉之人有以弔<lb/>
子者亦必以是謝之曰盍為周子賀也<lb/>
　　送强應物序<lb/>
吾之病在好强人以善人之惡余者獨不察余心也讀<lb/>
<pb n="KR4d0125_WYG_004-17a"/>
聖人之書則行聖人之道是也今之人將取利于聖人<lb/>
之書反顧聖人之道邈若胡越不相及此又何哉余之<lb/>
心盖欲人皆至于聖人之道而無茍夫世云爾今則又<lb/>
將强于子夫昔也吾與子未嘗有一朝之好遇子于樂<lb/>
子之室子必以余為可語者也其行也請余言余將不<lb/>
言是以余為簡子也言而不實則于余心有歉然者余<lb/>
且言之其好之其惡之吾無憾焉爾子且謂無鹽嫫母<lb/>
塗以朱鉛飾以翡翠而毛嬙西子蒙以蕭艾被以緼絮<lb/>
<pb n="KR4d0125_WYG_004-17b"/>
則將以為孰美乎是必曰毛嬙西子美也毛嬙西子而<lb/>
美是天下之美果不在外也士之學也何異于是學病<lb/>
乎不篤不病乎無實病乎無實不病乎無名若子好名<lb/>
者也以充其實則其發也光欺人以借譽徇人以飾佞<lb/>
以掩惡媚世為得以不矜細行為能賤丈夫之事也盍<lb/>
退而自省其于聖人之道為是乎為非乎而後行之退<lb/>
之曰内不足者急于人知霈然有餘厥聞四馳余嘗取<lb/>
以為戒夫天下之人皆可以為賢皆可以為聖其志不<lb/>
<pb n="KR4d0125_WYG_004-18a"/>
逺則其求道不深道不可一日成也求之深者得之多<lb/>
得之多者發之昜子欲以道勝人乎譬夫一夫之强百<lb/>
人之弱而相與鬭一人雖强而必困百人雖弱而必勝<lb/>
者其資之有衆寡也子行矣厚而資吾見其慮之而足<lb/>
于心言之而足于口行之而足于身揚之而足于名不<lb/>
求勝于人而天下之人莫能勝夫人亦在勉之而已矣<lb/>
　　送何進孺序<lb/>
曾子之後有子思子思之後有孟子曾子于仲尼之門<lb/>
<pb n="KR4d0125_WYG_004-18b"/>
最為魯鈍而朴野然仲尼後能傳聖人之道者曽子一<lb/>
人而已耳曽子之學見于孔門弟子所記者論語是也<lb/>
乃若孝經孔子為曽子而作也孟子曰曽子養曽晳必<lb/>
有酒肉將徹必請所與問有餘曰有又曰事親若曽子<lb/>
可也曽子之養盖養志也非養口體也聖人之學自灑<lb/>
掃應對以至入孝出悌循循有序故曰堯舜之道孝悌<lb/>
而已後世學者大言闊論往往以孝悌為君子昜行之<lb/>
事若不足學而以道徳性命之説増飾髙妙自置其身<lb/>
<pb n="KR4d0125_WYG_004-19a"/>
于堯舜之上退而視其閨門之行有悖徳者多矣若人<lb/>
者其自欺者歟其視曽子獨不愧乎永康何君進孺侍<lb/>
其親致政而歸告人曰吾少不敏不知事親之道吾歸<lb/>
將思所以供膳羞珍好藥石百物問起居安否飲食寒<lb/>
煖之節以順適其志意安車几杖出入閭里訪故舊朋<lb/>
友具酒食燕樂後生小子攷徳問業相從往來載色載<lb/>
笑如是以盡其親之歡則吾之志庶幾無憾余聞喜而<lb/>
歎曰幸哉有子如此上可以無愧曽子而進于聖人之<lb/>
<pb n="KR4d0125_WYG_004-19b"/>
學將不已者也然余為之説曰孔子嘗語曽子曰參乎<lb/>
吾道一以貫之曽子曰唯門人問曰何謂也曽子曰夫<lb/>
子之道忠恕而已矣聖人之語道亦至矣曽子得之于<lb/>
一言之間欣然而解曽無觝滯此與顔子于吾言無所<lb/>
不説亦何異也然則曽子之學乃至于此豈聖人窮理<lb/>
盡性必本于孝悌而然耶抑曽子魯鈍朴野其受道之<lb/>
質與衆人不同乎進孺天性好學敦厚而疏通其受道<lb/>
之質過人逺矣今也又能思事親之道以自盡其他日<lb/>
<pb n="KR4d0125_WYG_004-20a"/>
學問將進于曽子無疑因其行以贈别<lb/>
　　新修三門檀施名銜序<lb/>
理有黙定之分事無適然之合人之所作乃天之所為<lb/>
物之所起乃時之所至古今一道上下同流是故逆數<lb/>
可以知來前識以之垂記符節之同毫釐不忒粤有永<lb/>
嘉郡之支邑瑞安縣之閒心普安禪寺者肇基乾符錫<lb/>
名大順始自杉坑遷于西隩山名龍就案號三台前峯<lb/>
城列後岡屏峙林巒環複氣象豐隆真達人之道場棲<lb/>
<pb n="KR4d0125_WYG_004-20b"/>
心之福地也國朝隆平度僧日廣昔構既盈益以前基<lb/>
為之重門以限内外逾三十年草創未完前管勾僧者<lb/>
道珂選于徒衆得師奕祖屬幹其事永嘉俗故樂施然<lb/>
方趨城邑闤闠揭榜大書廣事供設以張聲譽奚暇顧<lb/>
此幽隱寂寥之地以修黙施不祈之福哉故奕祖勤勤<lb/>
累歳不能有成一日朅然南遊竝郡行次長溪盖未累<lb/>
馹邑丞許公得之欣然若有宿契出俸二萬邑人聞之<lb/>
莫不喜捨于是得錢三十萬以歸求材僱工不日而就<lb/>
<pb n="KR4d0125_WYG_004-21a"/>
巍然雄麗映冠山谷望之者愕覩天宮由之者恍迷華<lb/>
藏莫不合掌肅恭歡喜讚歎夫以數百年之基創至珂<lb/>
而加闢僧奕祖之營造遇許而乃成天人相因時物竝<lb/>
至事若偶然理宜定數略誌檀施之姓名以紀歳時之<lb/>
符㑹盖經始于政和元年孟冬落成于八年之孟夏許<lb/>
公名邦字邦直永嘉横陽人學行官業皆有稱述其餘<lb/>
名氏列諸碑隂以詔後來<lb/>
　記<lb/>
<pb n="KR4d0125_WYG_004-21b"/>
　　介軒記<lb/>
佛者安時避喧于崢水之上得拳石之地為之居名曰<lb/>
介軒其游景曇屬予為記予曰俞如何曇曰斯人也厭<lb/>
世俗之煩混樂山林之清虚脱講席而勿顧慕幽人之<lb/>
與俱獨一軒以寄傲將終身而不渝予曰是道也節士<lb/>
之所守而通人以為瘉者也且夫彼佛之徒識心達道<lb/>
則有無同體喧靜一途拳然之石有大地之載蝸然之<lb/>
室有四海之居夐然獨立而萬物不能昜也死生不能<lb/>
<pb n="KR4d0125_WYG_004-22a"/>
變也豈非所為介乎曇曰唯唯吾將命請進于斯于是<lb/>
敘而為之記<lb/>
　　閒心普安禪寺修造記<lb/>
孔子曰十室之邑必有忠信吾于小溪得僧顯琛焉小<lb/>
溪盖𨽻于温州東踰嶺陸行三十里至陶山自陶山江<lb/>
行五十里至瑞安縣由縣乘平河北行七十里至州居<lb/>
民逺僻依山生活地褊艱食苦作以自給故其民敦重<lb/>
信義愛惜生理不肯為鬬訟以干州縣琛處其間和樂<lb/>
<pb n="KR4d0125_WYG_004-22b"/>
慈惠信于一鄉鄉人愛而不狎敬而不疎熙寧九年吾<lb/>
家始得吉地其鄉為二墳與琛之居相望盖所謂閒心<lb/>
普安禪寺者是也由寺而南循山西行三四里是為周<lb/>
灣吾祖葬焉由寺而南渡溪西南行四五里是為燥原<lb/>
吾母葬焉周氏子孫歳時來省二墳必見琛琛䕶視二<lb/>
墳不以利焉而以初吾祖父葬時祖母年已髙嘗語琛<lb/>
曰婆子亦不乆于世矣他時殖骨此土幸歳時臨視以<lb/>
慰幽魂越數年吾祖母果棄養遂以合葬于祖父之墓<lb/>
<pb n="KR4d0125_WYG_004-23a"/>
琛能不忘其言凡時節朔望必與其徒設香果茶湯雜<lb/>
作佛事墓上鄉民因之往來奠謁遊觀不絶至今數年<lb/>
遂為故事而琛每至墓上與周氏子孫數數泣下盖天<lb/>
資仁慈人也元祐八年某侍親歸省墓下于是盖去鄉<lb/>
里仕于王朝者已十數年而琛年方六十餘尚强壯無<lb/>
恙訪其居非昔之比琛揖吾父子由新路登白雲亭循<lb/>
坂而上入門又循西廡觀僧堂登方丈覽左右軒復下<lb/>
循東廡而南視廚倉庫院觀新鑄鐘訪其弟子道珂之<lb/>
<pb n="KR4d0125_WYG_004-23b"/>
室琛曰是皆顯琛與道珂十年之勤昔之敝者更新矣<lb/>
昔之庳者更崇矣今之所完昔之所缺者也今之所有<lb/>
昔之所無者也居者獲安而遊者起敬以示後人可無<lb/>
述乎且琛也老幸可以休珂才能主寺事珂不敢以辱<lb/>
尊公大筆敢屬之吾子以幸吾門嗚呼是不可以無述<lb/>
也惟琛之慈惠故人之從也悦惟珂之强敏故事之成<lb/>
也昜彼其完且有矣亦既崇且新矣而琛也獨能不居<lb/>
其成雖曰未學其違道不逺矣故吾以謂慈惠者徳也<lb/>
<pb n="KR4d0125_WYG_004-24a"/>
强敏者才也不居其成者道也合是三者舉而措之天<lb/>
下無難矣是為述<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0125_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮沚集巻四<lb/>
</p>
<p>
</p>
  </div>
<div>
<head>浮沚集巻五</head> <lb/>
    <p>
<pb n="KR4d0125_WYG_005-1a"/>
欽定四庫全書<lb/>
　浮沚集巻五<lb/>
　　　　　　　　　　　　宋　周行巳　撰<lb/>
　書<lb/>
　　代上執政書<lb/>
某聞居上位而不援乎下則賢不可得而用居下位而<lb/>
不求援乎上則雖賢而不獲用使仁人君子無意于天<lb/>
下則上下不相為用可也茍有意于天下如之何見賢<lb/>
<pb n="KR4d0125_WYG_005-1b"/>
而弗用與其身自賢而弗求其用哉某誦斯言乆矣未<lb/>
嘗敢聞于人恐不知者以為好大而欲人之尚已也夫<lb/>
好自大而取尚于人君子之所不為某雖不敏顧舍所<lb/>
學而願為之乎然今日持有獻于閣下者以閣下可以<lb/>
聞此而某亦可以無自疑乎此也閣下以道徳相天子<lb/>
拔取天下之才共為太平而天下之吏奮然各自淬厲<lb/>
以僥覬萬一如飢者待哺勞者乞休且不知其幾何人<lb/>
此其志豈無望于閣下哉而某之遲鈍不及事未嘗歛<lb/>
<pb n="KR4d0125_WYG_005-2a"/>
袵執板趨進于左右又無當世顯名在人耳目迺欲卒<lb/>
然以尺一之書自别于衆人而求閣下之知遇某雖自<lb/>
信不疑已使閣下何從而信哉然某未嘗言安知閣下<lb/>
之必不信也某自少時讀書應舉粗為有志于其大者<lb/>
未嘗碌碌隨時俗上下得官十餘年困于奔走簿書之<lb/>
間無所効其長然某亦區區不敢廢職而亦不敢以謹<lb/>
職為能閣下試度某之志與閣下之事孰先孰後哉昔<lb/>
舒元輿嘗上書自薦于唐文宗當時執政不察其心過<lb/>
<pb n="KR4d0125_WYG_005-2b"/>
以浮誕為廢至今有讀其書者為之太息某之事實類<lb/>
此然閣下之賢不可與李宗閔比也鬷明蔑惡堂下一<lb/>
言叔向親援其手曰子如不言吾幾失之矣夫言之不<lb/>
可以已如此且以某之不肖方拙而寡與茍不自言其<lb/>
誰為某言哉故某不避狂昜之誅而以聞于閣下也閣<lb/>
下以為如何哉干冒鈞顔伏地待罪<lb/>
　　權樂清上韓守書<lb/>
竊惟人子莫不欲孝于其父人臣莫不願忠于其君而<lb/>
<pb n="KR4d0125_WYG_005-3a"/>
其勢有得行有不得行者何哉盖子之于父親也近也<lb/>
故其為孝也莫不得其所欲臣之于君尊也逺也故其<lb/>
為忠也有未必獲其所願是以古之君子在畎畝而不<lb/>
忘居江湖而有懷誠以樂其道不若親見其君之為堯<lb/>
舜著空言不若行事之深切著明此所以伊尹幡然仲<lb/>
尼遑遑馬遷留滯而嘆息也某生五十一年而秩未離<lb/>
乎九品仕二十七載而官僅書乎四考其于賢能可謂<lb/>
至卑矣其去堂陛可謂至逺矣然而願忠之心豈不亦<lb/>
<pb n="KR4d0125_WYG_005-3b"/>
欲與夫朝夕左右侍從之臣同効其尺寸哉獨以其分<lb/>
有所局而其勢不得通雖有吾身親見之志與夫著于<lb/>
行事之實將何所施乎所以踽踽涼涼徒竊嘆于周南<lb/>
而長興懷于魏闕孰吾知者今乃幸以攝事小邑獲預<lb/>
應奉因得効其尺寸之勤乃若髙官大職顧豈敢望哉<lb/>
年衰志闕無所可為獨欲終老海濱卒其區區之願鷦<lb/>
鷯之巢一枝而足偃鼠之腹勺水已盈自度智能不過<lb/>
一邑一曹得與役屬以勤享上官卑而志同職小而忠<lb/>
<pb n="KR4d0125_WYG_005-4a"/>
一左右侍從之臣承命于上趨走服役之臣効力于下<lb/>
上下相濟小大不渝此事所以成而分所以定也某昔<lb/>
者薦名嘗出先徳之門而筮仕之初于今太守為同僚<lb/>
之分以是夤緣因得自列伏覬髙明憐其故家之舊物<lb/>
而采其願忠之誠心不憚一舉手之勤以置于一枝棲<lb/>
息之地他日補報未必在衆人之後也<lb/>
　　上宰相書<lb/>
某聞人臣之事君也不敢有其身君命之進則進不敢<lb/>
<pb n="KR4d0125_WYG_005-4b"/>
私其身後之君命之退則退不敢强其身先之父召無<lb/>
諾君命召不俟駕行尊者之賜郤之為不恭况君命之<lb/>
進乎侍于長者問日蚤暮則退欠伸撰杖屨則退色斯<lb/>
舉矣翔而後集况君命之退乎然而君子之進也每難<lb/>
其退也每易易于不為而難于有為故也不為義也有<lb/>
為行其義也故曰有不為也而後可以有為某少負羸<lb/>
疾不樂通物泯然居閒竊慕存心養性之説于周孔老<lb/>
佛無所不求而未嘗有意于進取間者父兄命之嘗試<lb/>
<pb n="KR4d0125_WYG_005-5a"/>
以其所知寓于有司之間或者不以為不可遂籍仕版<lb/>
辛未庚子盖三十年矣或遷或罷纔書四考何其進之<lb/>
少而退之多乎豈不曰命之進則進命之退則退不敢<lb/>
私其身而為之進退歟今也行年五十有四憂患病苦齒<lb/>
髪衰矣方寸亂矣少壯不力老將何為而閣下過聽猥<lb/>
蒙收錄進之吾君不以其不肖無堪置之學士大夫之<lb/>
列被命之日不議于人不卜于神舍其閒居安業之私<lb/>
幡然有行不敢以速進為嫌誠為晚遇得歸而不敢有<lb/>
<pb n="KR4d0125_WYG_005-5b"/>
其身故也且士方畎畝不忘致君獨安昔之不為今不<lb/>
可以有為乎閣下二十年間再秉鈞軸天下之士莫不<lb/>
以類而進成就功業而某方以疾故退居田里乃今獲<lb/>
遇雖樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>不足比數然亦豈獨不欲効其尺寸以行其<lb/>
所知哉惟今百度完具四夷賓服上下恬熙内外無患<lb/>
治安無事矣然無事者有事之所慮也古之聖智之人<lb/>
安不忘危治不忘亂雖虞舜成周之盛時未嘗不兢兢<lb/>
業業以相警戒且今任天下之重者獨不在于閣下乎<lb/>
<pb n="KR4d0125_WYG_005-6a"/>
不知閣下以今為樂歟亦以為憂也以為憂則君聖臣<lb/>
賢優游無為上下同樂方享太平何有于憂乎以為樂<lb/>
則慮近之遠審風之自怨不在大禍生所忽未可以為<lb/>
樂也賢者之謀國如醫者之治病五臟六腑不可偏勝<lb/>
偏勝則患生今天下之勢不有偏勝者乎疾之所起必<lb/>
有標本治其疾者必先其本後其標今天下之勢不有<lb/>
急于先者乎閣下以不世之宏才可乆之大徳越自熙<lb/>
豐至于今日逮事三主始終一心豐功偉績昭焕今古<lb/>
<pb n="KR4d0125_WYG_005-6b"/>
所更多矣所知審矣伏自建立以來良法美意皆酌今<lb/>
而可行民便國安皆利便而可乆然而更有異志之變<lb/>
更因之庸吏之玩弛慮其所可憂先其所當務得無復<lb/>
有益廣其未究者乎得無復有當務其偏蔽者乎于是<lb/>
時則又緩急之勢先後之序不知其勢者不可以有為<lb/>
也不知其序者不可以有為也非閣下之智足以知之<lb/>
才足以任之勢足以行之其孰能與于此哉所以方今<lb/>
天下有志之士無有大小無有逺邇無有親疎皆欲轉<lb/>
<pb n="KR4d0125_WYG_005-7a"/>
助閣下以起太平偏勝之勢以圖今日急先之務在閣<lb/>
下益廣賢路以收實才更定法度以救時弊天下有志<lb/>
于斯者舍閣下而無適矣舍是而之他者皆非為國計<lb/>
者也故助閣下者忠臣義士之所願也閣下收之則<lb/>
為朝廷之用舍之則為他門之用矣為他門之用者閣<lb/>
下以為安乎為朝廷之用者閣下以為安乎閣下之用<lb/>
舍朝廷之安危也人君之職在任一相一相之職在任<lb/>
羣賢自古未有得才而不治者亦未有不才而治者也<lb/>
<pb n="KR4d0125_WYG_005-7b"/>
天下之治亂在于法度之善否法度之善否在于人才<lb/>
之得失人能為之人能壞之人能修之未有出于人而<lb/>
人不可為者獨時有險易才有智愚智者可以濟其險<lb/>
愚者可以行其易雖曰成功則天而不可曰天也人不<lb/>
可為也所以知其可為者天下之心皆欲安而已矣所<lb/>
以不可不為天下安斯朝廷安矣故所以用人者在于<lb/>
善法度也所以善法度者在于安天下也天下安則朝<lb/>
廷安朝廷安則私門亦安矣計私門而不計國家自古<lb/>
<pb n="KR4d0125_WYG_005-8a"/>
未有得以安者也故智者處其安愚者處其危欲濟未<lb/>
危之勢而保至安之計者舍閣下未知其孰可與議者<lb/>
顧雖晚至下客獨效古人區區之義布其腹心以幸萬<lb/>
一若夫條布緩急之勢與其先後之序則以俟命未可<lb/>
以立言判也干冒鈞聽下情無任恐懼之至<lb/>
　　上祭酒書<lb/>
行已敢言之行已七歳就傅授句讀誦五經書十五歳<lb/>
學屬文十七歳補太學諸生是時一心學科舉文編綴<lb/>
<pb n="KR4d0125_WYG_005-8b"/>
事類剽竊語言凡所見則問而學焉趨而從之十八九<lb/>
相與也又二年讀書盖見古人文章浩浩如波濤纚纚<lb/>
如春華于是樂而慕之又學為古文上希屈宋下法韓<lb/>
柳見自古文人多不拘爾謂誠若是也恃文為非誚慿<lb/>
文以戲謔自謂吾徒為神仙中人而鄙昔之相從者謂<lb/>
跼促若轅下駒然求其問而學焉者十或得二三爾又<lb/>
二年讀書益見道理于是始知聖人作書遺後世在學<lb/>
而行之非以為文也乃知文人才士不足尚昔吾先聖<lb/>
<pb n="KR4d0125_WYG_005-9a"/>
言雖有周公之才之美使驕且吝其餘不足觀也已又<lb/>
况中人以下以片言隻句之小才以自咤于敦實之士<lb/>
乎意謂學期至于孔子而已且言曰士志于道據于徳<lb/>
依于仁游于藝所以教學也于是早晚思古人之修徳<lb/>
立行誦其詩讀其書日與古人居讀其書誦其詩日與<lb/>
古人謀言亦思古人也行亦思古人也于是求問而學<lb/>
焉者益罕矣凡昔之交游者今則皆謝之而不敢學焉<lb/>
凡昔之所鄙者今則皆敬之而不敢慢焉兢兢衆人之<lb/>
<pb n="KR4d0125_WYG_005-9b"/>
中惟恐一叛乎道而入于流俗之習日學之夜思之未<lb/>
始敢舍也有人誘之曰子迂也何不為時之趨行已則<lb/>
不敢從也有人鄙之曰子矯也何不任真之樂行已則<lb/>
不敢已也嘗以是二者校已之所祈嚮者而思之則亦<lb/>
嘗語之曰中人之性就下則昜趨上則難未有不以修<lb/>
為而能為君子善人者也若縱性之所欲而合之以衆<lb/>
人之所為則必愈下爾不學則已學焉而不知道君子<lb/>
不為也昔韓文公之言曰行成于思毁于隨有旨哉又<lb/>
<pb n="KR4d0125_WYG_005-10a"/>
曰善雖不吾與吾將强而附不善雖不吾拒吾將强而<lb/>
去皆父兄之所教于行已而某之所願學者也故得以<lb/>
是説拒之又行之今才期月爾非而毁之日益甚行已<lb/>
亦弗之易也更求已之所未至者而為之凡所近于厚<lb/>
者無所不為也凡所近于薄者無所不去也去年且思<lb/>
陽城之訓念何蕃之行遂以覲親告歸于涇今也且以<lb/>
是來學不識所從者果正矣其猶有説乎孔子曰敏于<lb/>
事而慎于言就有道而正焉某雖不敏竊願學焉伏惟<lb/>
<pb n="KR4d0125_WYG_005-10b"/>
先生誨人不倦願賜一言以正之幸甚幸甚<lb/>
　　與佛月大師書<lb/>
昨日言詩頗為開益苦手瘡殊無情緒不能款款議論<lb/>
歸來甚闕然意謂尚未深得師之妙耳昔齊已號詩僧<lb/>
也不過風花雪月巧句而于格又頗俗今之參寥亦以<lb/>
詩名雖豪逸可愛人不及道吾師數篇已能過之清思<lb/>
妙句飄然如孤鵠翔雲又能作古體淡淡造靜理學之<lb/>
不已古人不難到也知禪衆中好静甚不欲時時往聒<lb/>
<pb n="KR4d0125_WYG_005-11a"/>
噪輙得小詩奉寄能以問答之餘見和否伏暑願彌盡<lb/>
珍重理渴仰渴仰<lb/>
　啟<lb/>
　　謝鄆帥王待制辟司錄啓<lb/>
當其失職衆所棄捐乃于窮時獨被收采義與尋常而<lb/>
加重感淪方寸以彌深伏念某受數多竒居閒少仕行<lb/>
不俟駕盖人臣莫敢有其身出以為時故君子亦欲行<lb/>
其義志雖大而無當道固迂而難逄匪九泉之是謀亦<lb/>
<pb n="KR4d0125_WYG_005-11b"/>
三黜之奚怨獨志業之未就邈歳月之忽徂亦已焉哉<lb/>
不作周公之夢聊且爾耳將求范蠡之舟屬東南之㓂<lb/>
攘蹇去留之道阻迍邅多故流落殊方百病咸生千金<lb/>
散盡茍將免死孰不為貧方滯念之紛如朅嘉招之俯<lb/>
及捧檄而喜載懷三釡之悲承命即行敢負百金之諾<lb/>
此盖某人懷忠信而近厚敦故舊而弗遺欲四海之舉<lb/>
安况一夫之失所激頹風于難進拔寒流以事君雖匪<lb/>
其人盖亦有意老而彌劭勉吾信之未能窮且益堅期<lb/>
<pb n="KR4d0125_WYG_005-12a"/>
民安而為報<lb/>
　　代賀吳侍郎啓<lb/>
渙恩中扆正位東臺凡屬甄鎔率同忭蹈恭以某人三<lb/>
朝雋老一徳舊臣道盛格天之功仁懋佐王之業一人<lb/>
簡在百辟具瞻果自殊庭再登黄闥朝廷尊重慰人望<lb/>
于巖巖輿頌載喧識公歸于几几竚疇丕績薦正冢司<lb/>
竝九叙以歌庸浹萬方而胥悦某邈分郡寄阻簉賓墀<lb/>
歡逺服之孤心慶熙朝之盛典蟠木願器早荷于元工<lb/>
<pb n="KR4d0125_WYG_005-12b"/>
坯土在鈞日陶于洪造<lb/>
　　代徐守謝金帶紫章服啓<lb/>
祗奉貢儀恪修臣職誤䝉中旨洊錫異恩帶飾黄金媿<lb/>
靡功于將閫服加紫綬榮曳綵于親庭曽無毫髪之勞<lb/>
曷稱便蕃之賜顧惟疎賤必有夤緣此盖某人載世勲門<lb/>
鍾天間氣文章班馬優廷策于巍科道徳老莊静臣心<lb/>
于止水出納帝命允惟夙夜之勞陟降王庭式是靖恭<lb/>
之節榮宣恩旨密贊俞音故得小臣叨蒙盛典敢不精<lb/>
<pb n="KR4d0125_WYG_005-13a"/>
審有孚之吉勉持不息之誠惟孝及忠終始敢期于一<lb/>
節乃恩與徳頂踵奚報于萬分<lb/>
　　代人賀樞密啓<lb/>
恩渙宸庭位隆天府聳聞休命逷抃輿心恭以某人問<lb/>
學淵源性資端亮出甚盛之世佐有為之君天下僉曰<lb/>
才難主上必其柄用内參宸略坐制本兵决斷機務之<lb/>
先從容廟堂之上每深簡在方切具瞻果進樞衡之茂<lb/>
庸總司喉舌之重柄可大之業非位不行太平之基得<lb/>
<pb n="KR4d0125_WYG_005-13b"/>
賢所致故將紀綱四海弼諧萬幾法度清而陰陽和造<lb/>
化調而天地順進司元宰益重本朝某邈守逺藩側聆<lb/>
光命莫次鳧趨之列徒深燕賀之誠<lb/>
　　學官與交代啓<lb/>
舊尹之政告新尹矧在儒官先知之民覺後知惟尊道<lb/>
藝非宜晚學輙代髙賢伏惟某人有徳而文因人以教<lb/>
拳拳遵囘之好踽踽慕軻之傳樂得英才共希生而知<lb/>
者如工大木惟恐斵而小之造三年而有成修四教以<lb/>
<pb n="KR4d0125_WYG_005-14a"/>
誰繼豈茲汰礫之在後能與精金而爭輝翔集泮林願<lb/>
終同于聲氣泳思學海當不異于源流瞻徳誠深頌言<lb/>
靡既<lb/>
　　賀張節使啓<lb/>
伏審揚命王庭賜旌侯服伏惟歡慶恭以某人胚胎間<lb/>
氣心膂良臣才髙人傑之雄戚重國甥之懿乆騰英譽<lb/>
密簡淵衷果疇勲閥之隆爰付旌旄之寄宸慈欽叙式<lb/>
慰在天之靈庶言允諧克協象賢之慶金章紫綬爭輝<lb/>
<pb n="KR4d0125_WYG_005-14b"/>
綵服之榮畫㦸油幢彌重仙官之貴仲尼孝友何必有<lb/>
政于藩宣卻縠詩書正可坐籌于帷幄為國屏翰期永<lb/>
保于乂康若時謀猷將無忘于入告竚觀逺業益進近<lb/>
司凡在有知孰不交慶某夙蒙恩顧喜劇私誠疾方困<lb/>
于河魚賀輙愆于厦燕<lb/>
　　與張才叔啓<lb/>
昨離師帳乆侍親闈實縁省定之勤是缺興居之問有<lb/>
懷文席無喻寸襟屬茲承乏于成均竊獲經途于治部<lb/>
<pb n="KR4d0125_WYG_005-15a"/>
操舟及境豫深望履之懷執箒候門行遂摳衣之請是<lb/>
為慰抃奚究敷宣<lb/>
　　代郡守除漕謝運使啓<lb/>
分符屬部實荷安全聨職計司復叨庇賴辱奬提之有<lb/>
自惟欣感之何云恭惟某人學有淵源行多枝葉搢紳<lb/>
先生之所欣慕國家天下之所曰賢暫領外臺豈乆淹<lb/>
于逺服即聞中詔行進拜于近宸某孤陋無聞數竒不<lb/>
偶功名晚矣行年半百之餘世味淡然宴坐一身之寄<lb/>
<pb n="KR4d0125_WYG_005-15b"/>
顧豈長于治賦尚有切于依仁晤展未聞願言曷既<lb/>
　　賀轉運使復任啓<lb/>
光膺詔旨再領使權凡在庇臨罔不抃躍恭惟某人才<lb/>
周治體學造聖㣲繇清閥以開祥奮榮途而厎績知深<lb/>
宸扆名竦朝紳迺眷西顧之列城實預中都之計偫曩<lb/>
付轉輸之重嘗資課入之優農事弗違軍儲有羡風聞<lb/>
謬誤輙致煩言天監昭明遽還舊物俾宣寛大之詔倚<lb/>
分宵旰之憂一方夙懼于神明比屋復覩于富庶足兵<lb/>
<pb n="KR4d0125_WYG_005-16a"/>
足食豈止致俗于阜康有猷有為行即進司于宥密某<lb/>
攝居屬部預遵教條瞻厦屋以欣如奉簡書而惕若<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0125_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮沚集巻五<lb/>
</p>
<p>
</p>
  </div>
<div>
<head>浮沚集巻六</head> <lb/>
    <p>
<pb n="KR4d0125_WYG_006-1a"/>
欽定四庫全書<lb/>
　浮沚集巻六<lb/>
　　　　　　　　　　　　宋　周行巳　撰<lb/>
　雜著<lb/>
　　座右銘<lb/>
惟余之生兮父命以名謂余曰行已兮俾充夫性之所<lb/>
能曰汝立志必髙而宏曰汝學道必思而行待人過厚<lb/>
可以保生責已盡詳然後有成人惡勿記人善乃稱切<lb/>
<pb n="KR4d0125_WYG_006-1b"/>
磋琢磨孰無朋友惟善可親惟敬能乆聞過必改見善<lb/>
斯守誠心行此惟汝之有聖人何得不輕小善為無益<lb/>
聖人何長不恃小惡為無傷告汝以行已之道汝慎無<lb/>
忘嗚呼子乎年旣成人矣而行實迷其途嗟已往之無<lb/>
及念來今之可圖汝尚不守惟汝不孝汝尚無知惟汝<lb/>
無教敬之戒之久乃知效<lb/>
　　勸學文<lb/>
天地之性莫貴于人四民之長莫貴乎士士之所貴者<lb/>
<pb n="KR4d0125_WYG_006-2a"/>
以學而已然人皆有可學之性而或不得學者盖由出<lb/>
乎貧賤之家日迫于饘粥之不暇所以沈為下愚終身<lb/>
不靈以貽笞戮無所不至此人之不幸也諸生生于富<lb/>
有之家復賴父兄之賢使得從師為學一身亦幸矣然<lb/>
而父兄之所以願望于子弟者豈幸一身而已哉亦期<lb/>
于有成將以幸一家幸一鄉又推而廣之幸一國幸天<lb/>
下也當今太平之世不能力學期乎有成以幸一鄉一<lb/>
國而及乎天下以副父兄之顒望亦自棄而已語曰將<lb/>
<pb n="KR4d0125_WYG_006-2b"/>
相寧有種諸君勉之哉<lb/>
　　齋揖文<lb/>
學校者禮義之所起羣居不以禮則慢慢則善心日喪<lb/>
不善之心日滋君子小人于是乎分不可不念也故禮<lb/>
義之所始在于正容體齊顔色順辭令三者立身之要<lb/>
節而學有齋揖近或因循以為末節遂置而弗講謂徒<lb/>
拂人之情而無益于學者之事此甚不思也夫正者一<lb/>
歳之始也朔者一月之始也朝者一日之始也今吾徒<lb/>
<pb n="KR4d0125_WYG_006-3a"/>
羣居正必拜朔必賀而朝獨不相揖乎于其朝焉相揖<lb/>
以致敬問安否以致愛羣居之道也推此于朝則一日<lb/>
之敬愛不可勝用矣推此于朔則一月之敬愛不可勝<lb/>
用矣推此于正則一歳之敬愛不可勝用矣推此以終<lb/>
其身則一身之敬愛不可勝用矣嗚呼孰謂其無益于<lb/>
學也學也者學為人者也思為人不可以不敬其親思<lb/>
敬其親不可以不敬其身思敬其身不可以不敬其人<lb/>
日月逝矣一折枝之昜猶或憚而弗為則任重道遠終<lb/>
<pb n="KR4d0125_WYG_006-3b"/>
身其能勝舉乎此齋揖之禮所以不可廢也<lb/>
　　從弟成已審已直已存已用已字説<lb/>
周氏積德遠矣居温州者及其輩才五世由温州任起<lb/>
家者為江隂江隂生四十七年官司封員外郎職集賢<lb/>
校理而卒某甞恨其壽不充德位不登才意其後必有<lb/>
大興起者不在于諸父氏必在于爾伯仲間也成已于<lb/>
江隂為適長孫審已其次直已又其次存已又其次用<lb/>
已又其次旣皆以其父命得名于余又欲以成人之禮<lb/>
<pb n="KR4d0125_WYG_006-4a"/>
待之而字之于是因推其說而語其所以大興起其家<lb/>
之道曰爾亦聞有所謂君子之學乎夫古之君子為己<lb/>
而學為人而仕今之君子為己而仕為人而學何謂為<lb/>
己之學以吾有孝悌也則學以吾有忠信也則學學乎<lb/>
内者也養其德者也故為己而學者必有為人之仕矣<lb/>
何謂為人之學人以我為多聞也則學人以我為多能<lb/>
也則學學乎外者也利其聞者也故為人而學者必有<lb/>
為己之仕矣然則今之所謂君子者古之所謂小人乎<lb/>
<pb n="KR4d0125_WYG_006-4b"/>
爾于此焉亦將何擇吾甞觀夫孔氏之門其所以教人<lb/>
者多術矣至于樊遲學稼則不與子貢貨殖則不與子<lb/>
張干禄則不與是何也漆雕開不願仕則與之曽㸃浴<lb/>
乎沂則與之顔淵在陋巷則與之是何也嗚呼昔者孟<lb/>
子蓋甞推其本而言之矣以為舜與跖之分在于利與<lb/>
善之間夫天下之人何莫為善不必皆舜也而曰舜焉<lb/>
謂是心也無以異乎舜之心也不謂舜可乎天下之人<lb/>
何莫為利不必皆跖也而曰跖焉謂是心也無以異于<lb/>
<pb n="KR4d0125_WYG_006-5a"/>
跖之心也不謂跖可乎然則士之于此不可以不思也<lb/>
天下之人惟不知思是以善與心昧利與實滋于其學<lb/>
也不知為己而為人之為説于其仕也不知為人而為<lb/>
己之為利先逹之士比肩倡于上後進之士接武應于<lb/>
下父以是教其子兄以是詔其弟師以是傳其徒少習<lb/>
之長成之靡然成風蕩不可返此其甚可哀者爾于是<lb/>
獨可無思乎于成已字思仁爾則思之孰為仁乎孰為<lb/>
非仁乎惡乎而至于仁惡乎而至于不仁古則有之曰<lb/>
<pb n="KR4d0125_WYG_006-5b"/>
成已仁也成物知也曰君子去仁惡乎成名曰為仁由<lb/>
已而由人乎哉此其所謂仁者何也爾則思之曰欲成<lb/>
吾已者果不可以不仁也則又思之曰仁在我者也吾<lb/>
何患而不為哉于是朝焉仁也暮焉仁也食焉仁也寢<lb/>
焉仁也目視耳聽手舉足運無非仁也而後可以謂之<lb/>
善成已者矣于審已字思明爾則思之孰為明乎孰為<lb/>
不明乎惡乎而至于明惡乎而至于不明古則有之曰<lb/>
不明乎善不誠乎身矣曰大學之道在明明徳曰明則<lb/>
<pb n="KR4d0125_WYG_006-6a"/>
誠矣誠則明矣此其所謂明者何也爾則思之曰欲審<lb/>
吾已者果不可以不明也則又思之曰明在我者也吾<lb/>
何患而不為哉于是朝焉明也暮焉明也食焉明也寢<lb/>
焉明也目視耳聽手舉足運無非明也而後可以謂之<lb/>
善審已者矣于直已字思敬爾則思之孰謂敬乎孰謂<lb/>
不敬乎惡乎而至于敬惡乎而至于不敬古則有之曰<lb/>
敬以直内曰修已以敬曰毋不敬此其所謂敬者何也<lb/>
爾則思之曰欲直吾已者果不可以不敬也則又思之<lb/>
<pb n="KR4d0125_WYG_006-6b"/>
曰敬在我者也吾何患而不為哉于是朝焉敬也暮焉<lb/>
敬也食焉敬也寢焉敬也目視耳聽手舉足運無非敬<lb/>
也而後可以謂之善直已者矣于存已字思養爾則思<lb/>
之孰為養乎孰為不養乎惡乎而得其養惡乎而不得<lb/>
其養古則有之曰養心莫善于寡慾曰存其心養其性<lb/>
所以事天也曰以直養而無害則塞乎天地之間此其<lb/>
所謂養者何也爾則思之曰欲存吾已者果不可以不<lb/>
養也則又思之曰夫養在我者也吾何患而不為哉于<lb/>
<pb n="KR4d0125_WYG_006-7a"/>
是朝焉養也暮焉養也食焉養也寢焉養也目視耳聽<lb/>
手舉足運無非養也而後可以謂之善存已者矣于用<lb/>
已字思本爾則思之孰為本乎孰為非本乎惡乎而得<lb/>
其本惡乎而不得其本古則有之曰君子務本本立而<lb/>
道生曰天下之本在國國之本在家家之本在身曰大<lb/>
德不官大道不器大信不約大時不齊察于此四者可<lb/>
以有志于本矣此其所謂本者何也爾則思之曰欲用<lb/>
吾已者果不可以無本也則又思之曰本在我者也吾<lb/>
<pb n="KR4d0125_WYG_006-7b"/>
何患而不為哉于是朝焉本也暮焉本也食焉本也寢<lb/>
焉本也目視耳聽手舉足運無非本也而後可以謂之<lb/>
善用已者矣嗚呼成已者果以仁矣審已者果以明矣<lb/>
直已者果以敬矣存已者果以養矣用已者果以本矣<lb/>
則其學也吾必以為為己之學也必為善者也其仕也<lb/>
吾必以為為人之仕矣非為利者也斯所謂古之君子<lb/>
者也斯所謂大興起其家之道也書曰思曰睿語曰學<lb/>
而不思則罔惟睿惟聖惟罔惟狂夫聖與狂爾則擇之<lb/>
<pb n="KR4d0125_WYG_006-8a"/>
古之人名所以定其體字所以表其德夫豈徒哉爾或<lb/>
不思則名非其體也字非其德也吾之云云侮聖言也<lb/>
爾其勉哉<lb/>
　　論晏平仲<lb/>
越石父之責人也終無已乎脫之縲紲而弗謝一入閨<lb/>
而請絶何其嚴哉雖然石父以君子望晏子者也然非<lb/>
人之情也設于晏子可也惟晏子能受盡言而善改過<lb/>
孔子曰晏平仲善與人交久而敬之非此之謂乎<lb/>
<pb n="KR4d0125_WYG_006-8b"/>
　　書李氏事後<lb/>
夫善天下之所同也為善莫大于愛人為不善莫大于<lb/>
害人三代之得天下也以仁其失天下也以不仁非獨<lb/>
三代為然繼三代者莫不然唐之所以亡五代之所以<lb/>
亂蓋可知矣方晉開運之末五姓雲擾中原鼎沸盜賊<lb/>
蜂起天下糜潰極矣李氏以一布衣能屈賊人而保萬<lb/>
乘之衆此豈直智巧果敢而然哉亦其愛人之義有以<lb/>
動其善心故也故能革暴使之勿殺易貪使之勿取夫<lb/>
<pb n="KR4d0125_WYG_006-9a"/>
人之為不善至于為盗而殺人亦甚矣然而可以義動<lb/>
是知善者天下之所同也况不為盗而殺人者有不可<lb/>
與為善乎故為善無小可以保天下為不善無大不足<lb/>
以保一身為天下者皆知善之為善則唐不至于亡五<lb/>
代不至于亂中原不至于塗炭夫豈獨一李氏可以保<lb/>
其鄉里而為天下者不得以保四海以及其身乎嗚呼<lb/>
善與不善可以類求矣<lb/>
　　跋薛唐卿秦璽文<lb/>
<pb n="KR4d0125_WYG_006-9b"/>
李斯篆世傳為第一學者莫不愛之吾毎見其書幾不<lb/>
疾唾而郤走者何哉謂夫人善成其君之過也夫秦之<lb/>
君其資亦未若桀紂之惡之甚也而二三臣釀其君于<lb/>
不善則又有甚焉者嗚呼斯乎是甞去詩書以愚百姓<lb/>
者乎是甞聽趙髙以立胡亥者乎是甞殺公子扶蘇與<lb/>
蒙恬者乎是甞教其君嚴督責而安恣睢者乎使其璽<lb/>
不得傳者斯人也而其刻畫吾忍觀之哉顧唐卿猶區<lb/>
區珍藏之者豈不欲傳百世以為監歟吁是何以監也<lb/>
<pb n="KR4d0125_WYG_006-10a"/>
　　跋李文叔歐公帖<lb/>
世有君子小人猶天之有隂陽不能相無能相消長耳<lb/>
世用君子則不賢者遠矣世用小人則賢者遠矣朋黨<lb/>
之説所由起也昔慶厯之盛羣賢並用必有不得志者<lb/>
遂為黨説中之欲以盡去君子當是時蓋有自列為黨<lb/>
者有憂死其黨者然則果黨歟非也彼獨懼夫君子小<lb/>
人之分不明而國之理亂由此其出有憂之大忘其區<lb/>
區一身期悟當世之主此仁人之用心也世主欲知其<lb/>
<pb n="KR4d0125_WYG_006-10b"/>
説無他公與私而已矣出于公其道同非黨也出于私<lb/>
其利同黨也忘一已而憂天下謂之公乎謂之私乎斷<lb/>
可識矣由今觀古牛黨多小人李黨多君子然而以黨<lb/>
易黨所以必復必有憂心者然後可與議此文忠昔甞<lb/>
為之説矣觀此帖若有戚戚然者何哉詩云憂心悄悄<lb/>
愠于羣小其斯之謂乎<lb/>
　　跋李文叔蔡君謨帖<lb/>
近世士人多學今書不學古書務取媚好氣格全弱君<lb/>
<pb n="KR4d0125_WYG_006-11a"/>
謨正書多法魯公簡牘行草備兼諸體皆能冠絶一時<lb/>
學古故也然而以古並之便覺不及豈古人心法不傳<lb/>
而規模形似不足以得其妙乎<lb/>
　　馮先生辯<lb/>
或問馮先生參于某曰先生何如而子欲以為師乎哉<lb/>
某曰先生之孝于親友于弟雖舜亦不過如此而已吾<lb/>
不是師而將何師乎或者曰舜大聖人也後世無及焉而<lb/>
子曰先生之孝雖舜不過如此何也先生以參自名慕<lb/>
<pb n="KR4d0125_WYG_006-11b"/>
曽子猶以為不能及也而以為舜不亦過乎某應之曰<lb/>
吾所謂如舜者如舜之孝而已矣舜之聖固後之世未<lb/>
見其能及也夫孝自天子逹于庻人能盡其道者舉相<lb/>
似也曽子之于舜吾未見其有以異焉曽子之于孝以<lb/>
有曽晳者也舜之于孝以有瞽瞍者也二者之盡于孝<lb/>
是或一道也子固以為舜為聖人而其孝不可及乎曽<lb/>
子之不得瞽瞍而其孝不若舜乎吾竊悲今世之人自<lb/>
以為不若人也堯舜之後世之士皆堯舜之學也而曰<lb/>
<pb n="KR4d0125_WYG_006-12a"/>
不可及焉則不學而已矣顔淵曰舜何人也予何人也<lb/>
有為者亦若是有人焉而為曽子之孝其親者吾必曰<lb/>
曽子而已矣吾不知其不可及也有人焉而為舜之孝<lb/>
其親者吾必曰舜而已矣吾不知其不可及也或者曰<lb/>
子以為先生之孝果如舜舜漁于雷澤漁者皆讓居耕<lb/>
于歴山耕者皆讓畔而天下之士又多就之者先生居<lb/>
于鄉其德不及于閭里在太學太學之士無有與其賢<lb/>
者是果不如舜也某曰子以為若是之不如舜誠是也<lb/>
<pb n="KR4d0125_WYG_006-12b"/>
子且以為今之民皆堯之民乎今之士皆堯之士乎如<lb/>
之何必其人之皆化也孔子曰不如鄉人之善者好之<lb/>
其不善者惡之先生居于太學其鄉人之賢者率其徒<lb/>
狀先生之德上于祭酒司業太學之士聞先生之賢者<lb/>
皆往拜之雖不善之人亦不敢不敬于先生之側先生<lb/>
之德亦可謂化矣其曰不如舜者不如舜之廣也時勢<lb/>
則然也其孝果有以異乎無以異也或者曰夫人孰不<lb/>
為孝子以先生為孝是顯天下之人皆不孝也以先生<lb/>
<pb n="KR4d0125_WYG_006-13a"/>
之孝如舜是舜之後或聖或賢皆不若先生之賢也某<lb/>
曰是又不然者也吾豈敢厚誣天下之人哉人孰不愛<lb/>
其親而先生能盡愛親之道焉盡其孝如先生者有矣<lb/>
吾不得而知也孔子之稱曽子不曰顔子之徒皆不孝<lb/>
也孟子之稱舜不曰堯禹之君皆不孝也舜之後禹湯<lb/>
文武其孝非不若舜也舜之孝顯也禹湯文武而為舜<lb/>
亦舜也天下之孝天下之人皆能盡也能盡其孝者皆<lb/>
舜也豈謂古聖賢不若舜哉當其可也豈謂先生必賢<lb/>
<pb n="KR4d0125_WYG_006-13b"/>
于古聖賢哉當其可也或者曰子以為先生孝而師之<lb/>
是子必不孝也某曰某于天地之間豈敢以不孝自處<lb/>
也雖然吾學焉而未能盡其道者也而先生能盡之則<lb/>
其師也宜或者曰吾子之言馮先生則是也然衆人所<lb/>
不為而吾子必為之人皆以子為狂且怪特邀竒而好<lb/>
名者也姑已之不宜有是名也某應之曰此又吾子之<lb/>
惑滋甚也不識吾子所謂怪者以其異于衆乎以其異<lb/>
于聖人之道乎吾學聖人道者也合于聖人之道者謂<lb/>
<pb n="KR4d0125_WYG_006-14a"/>
之常離于聖人之道者謂之怪古之人未甞無師也雖<lb/>
聖人亦有師吾之師其如舜者獨非聖人之道歟吾何<lb/>
怪之有吾固怪夫世之人未甞求師也卒然問之則必<lb/>
曰吾亦何常師之有否則必曰吾師其成心而已矣夫<lb/>
二者固聖人之道也而世之人以應人者是亦未甞有<lb/>
師者也是亦未甞師其成心者也曰兹不亂聖言以行<lb/>
怪歟其或有焉曰師曰弟子云者亦必求為利而已矣<lb/>
學必為道也如必曰從衆衆人之學為道乎為利乎如<lb/>
<pb n="KR4d0125_WYG_006-14b"/>
曰為道吾從衆可也學必有師也如必曰從衆衆人之<lb/>
學有師乎無師乎如曰有師吾從衆可也人之學不可<lb/>
以不知道欲知道必從師而問焉吾學道也吾求師也<lb/>
而曰邀竒而好名是則聖人之道皆不可為已然則吾<lb/>
安敢避是名哉與其得罪于聖人吾寧得罪于衆人故<lb/>
凡有合于聖人之道者吾必為之凡有不合于聖人之<lb/>
道者吾必去之是非止于道而公也吾不忍枉其道以<lb/>
求合乎衆也凡吾之所學者如是是又不可不辯也如<lb/>
<pb n="KR4d0125_WYG_006-15a"/>
有曰衆如是不可也必從衆吾則敬謝焉如有曰道如<lb/>
是不可也必從道吾則敬受焉吾非求勝者也<lb/>
　　馮先生贊<lb/>
吾誰與歸惟馮先生舜盡事親先生實能以庻被逐慟<lb/>
哭于庭恐傷親心順命以行假卜以食迺徂于京元豐<lb/>
元年補國子生三歳告歸父猶不聽稽顙自責以顯厥<lb/>
誠遂名曰參以慕于曽迺與其弟復來自西不得于親<lb/>
不慰孝思憂心耿耿望白雲飛實隠不言人莫之知三<lb/>
<pb n="KR4d0125_WYG_006-15b"/>
舉不售有德實遺天之報善亦何杳微嗚呼今世之人<lb/>
鮮有不辱其親者矣吾非斯人而誰與歸<lb/>
　　書呂博士事<lb/>
元祐二年秋七月辛酉太學徐生不禄博士呂公率其<lb/>
僚往弔而哭之慟周行已躍而起曰於美乎哉師弟子<lb/>
之風興矣自孔子沒大道喪悠悠數千載間學者不知<lb/>
師其師師者不知自處其師維聖若賢百不一遇少也<lb/>
則聞有胡先生能羣諸弟子于太學教之禮風義行翕<lb/>
<pb n="KR4d0125_WYG_006-16a"/>
然嚮古今亡矣三十餘年謂晚生訖不可得見迺復在<lb/>
今日於美乎哉師弟子之風興矣先生之賜甚厚非特<lb/>
太學化之將亦四方化之非特今世化之將亦後世化<lb/>
之先生之賜甚厚也且將歌其風倡之天下布之伶官<lb/>
而上之天子也故書<lb/>
　　段公度哀詞<lb/>
吾友公度姓段諱萬頃廬陵人負其學來京師求仕元<lb/>
祐二年開封攷其業優薦之禮部明年禮部試復為第<lb/>
<pb n="KR4d0125_WYG_006-16b"/>
六人遂以其名進于天子擢第調太平州蕪湖縣尉將<lb/>
以歸榮其親也未行以六月十八日得寒疾九日遂卒<lb/>
嗚呼余于公度相得最晩而相知最深公度為人貎嚴<lb/>
而氣和言直而辭順樂人之善而厚于義其文無所不<lb/>
能通春秋尤長于楚辭有擬騷一篇其志蓋將以為天<lb/>
下而不得施可哀也夫余故為騷語以哀之公度志也<lb/>
有羙人兮吉水之陽處幽渺兮植蘭芳紛菲菲兮流長<lb/>
昧莫與適兮獨傍徉曰予以俟乎春兮乘光草木旣秀<lb/>
<pb n="KR4d0125_WYG_006-17a"/>
兮鳥翺翔鼓予瑟兮樂子行來歸兮翊上皇采蓀苢兮<lb/>
水中央實旣與兮飲予以瓊漿命不奈何兮以不康乘<lb/>
囘風兮駕忽荒雲靄靄兮雨不降非貺不腆兮實民不<lb/>
良望不來兮悲傷戀戀兮難忘<lb/>
　　樂生傳<lb/>
鄂之人有樂生者任水鬻于市得百錢即罷休以其僦<lb/>
屋飲食之餘遨嬉于邸戲中旣歸又鼓笛以歌日以為<lb/>
常其隣人有劉氏者饒于財而多營身勞而心常不足<lb/>
<pb n="KR4d0125_WYG_006-17b"/>
聞其貧而樂疑之召問其故曰是吾貧爾也非得已也<lb/>
然貧則易給雖勞而無累吾是以得自樂也富者入其<lb/>
説憐之舉百金使収其利而歸其本生負金而歸遂廢<lb/>
其常業則心營指劃貿貿然朝暮馳逐于市及夜又計<lb/>
之惟恐其不足也憊而寐其聲呼呼如是數日隣之富<lb/>
人不聞其為笛以歌也怪而問之則曰是吾昔也雖貧<lb/>
而無累故自得今也多財而多累故勞于心者常不足<lb/>
以吾之一身百金猶有餘是惡用其多為願復以是歸<lb/>
<pb n="KR4d0125_WYG_006-18a"/>
于主人富者豁然悟曰噫是亦吾之累也遂焚契裂券<lb/>
守其分以終身吾聞之曰有是哉夫天下之不足者生<lb/>
于貪安于分者常自得力不足而求仕智不足而求名<lb/>
噫亦惑矣吾可以自警也歟故記之<lb/>
　　代李守寺觀祈晴文<lb/>
狂恒雨若顧敏政之不修哀我民斯念艱食之有害方<lb/>
秋務穫時霖弗休諗兹罪譴之敢辭仰覬髙明之垂照<lb/>
倬囘陽光之赫大決隂滯之霪惠彼西成遂兹豐歳<lb/>
<pb n="KR4d0125_WYG_006-18b"/>
　　代諸廟祈晴文<lb/>
方秋務穫霪雨弗収哀我民斯害于艱食曰暘曰雨惟<lb/>
神之司肅將潔馨仰祈明報<lb/>
　　原武神廟祈雨文<lb/>
天地之候四氣之序雨潤日暵蓋各有時自春徂夏膏<lb/>
澤未霈先時者苖將就稿後時者種未入土民有憂之<lb/>
惟令民之父母民憂亦憂民喜亦喜神食于此土令之<lb/>
憂亦神之憂也令職其明神職其幽修政布德以召和<lb/>
<pb n="KR4d0125_WYG_006-19a"/>
令之職也驅雷行雨以利物神之職也茍失其時則失<lb/>
其職矣是用潔蠲吉辰恭祈嚴像䖍奉苾芬之薦仰期<lb/>
肸蠁之靈神其念之神其念之<lb/>
　　原武神廟謝雨文<lb/>
比以下民作苦時雨後愆萬室嗷嗷歸命于神忝攝兹<lb/>
土不得自安當傾丹悃躬叩神祠式蒙神惠洊降膏澤<lb/>
合境告足民心歡欣是用䖍修菲儀以答靈貺惟神弗<lb/>
忘永保有年<lb/>
<pb n="KR4d0125_WYG_006-19b"/>
　　原武佛寺謝雨文<lb/>
一滴之雨我佛皆知衆妙之生何物非此故最大最明<lb/>
者道惟精惟一者人誠心雖微真理必著比縁亢旱仰<lb/>
叩覺皇果大布于慈雲遂洊降于甘霔四野霑足萬靈<lb/>
歡欣三農務興作之功百物遂發生之性秋成在望民<lb/>
力稍蘇悉歸廣大之神通難報生成之妙利伏願繼今<lb/>
以往與時無窮四海絶水旱之災庻民無盗賊之苦永<lb/>
一人于有慶保萬國之咸寧<lb/>
<pb n="KR4d0125_WYG_006-20a"/>
　　超化寺龍潭請水文<lb/>
惟神無方徧滿虚空而水性亦徧滿虚空水之所積神<lb/>
龍之所宅也惟龍能大能小或隠或見變化無常能以<lb/>
一滴之水徧滿虚空大地霑潤萬物滋生龍之為神昭<lb/>
昭矣而原武小邑密鄰神龍之宅自春不雨以渉夏中<lb/>
榖苖將槁函種不立民心嗷嗷惟令之憂儻令弗䖍惟<lb/>
神之殛而憫此民庻將弗得食願丐一滴之靈泉以為<lb/>
此方之霖雨因及普天遂周四海惟龍之神感而遂通<lb/>
<pb n="KR4d0125_WYG_006-20b"/>
不疾而速又何難焉<lb/>
　　超化寺龍潭謝雨文<lb/>
比以農工在務時雨愆期望隂雲之弗興久旱魃之為<lb/>
虐䖍傾丹悃遐仰僊祠恭迎聖地之靈泉遠致敝邑之<lb/>
淨利神龍變化雲雷勃興曽不崇朝而下大雨羣心感<lb/>
悦諸穀遂成是用式薦馨香恭答靈貺仍慿淨梵還致<lb/>
靈潭惟神聽之弗忘永吾民之多福<lb/>
　　代楚州李守寺觀祈雨<lb/>
<pb n="KR4d0125_WYG_006-21a"/>
萬寳告成屬有陽于旱暵百靈薦祉竟無望于皇慈永<lb/>
惟民食之難實賴神天之祐肅將誠潔躬叩髙明祈布<lb/>
慈雲普施法雨使有生悉霑于利澤均率土咸遂于豐<lb/>
登<lb/>
　　又代諸廟祈雨<lb/>
刺史惟民之憂民惟食之憂神食于兹土福于兹土民<lb/>
之憂刺史之憂也刺史之憂神之憂也方秋百穀將成<lb/>
雨弗時至秀者不實實者未豐民憂之刺史惟民憂之<lb/>
<pb n="KR4d0125_WYG_006-21b"/>
憂而神亦惟刺史憂之憂也是用肅將明祀徧禱神祠<lb/>
惟神憂其憂而効其靈使民不失望焉神之德也刺史<lb/>
之職也<lb/>
　　代天慶觀謝雨文<lb/>
下民咨怨雖愚而靈上帝照臨無幽不格惟隆祥所以<lb/>
象德惟務德可以動天頃以秋稼將成時雨弗至念農<lb/>
夫之多戚率官僚而竭誠協臻顒若之孚倏致霈然之<lb/>
澤兆兹豐歳曾不崇朝荷大道罔極之㤙保斯民有秋<lb/>
<pb n="KR4d0125_WYG_006-22a"/>
之望諗茲來報仰冀降歆<lb/>
　　代崇寧寺謝雨文<lb/>
有情咨怨雖愚而靈大覺慈悲無感不應比以農民之<lb/>
戚仰伸梵竺之祈曽不崇朝霈然下雨兆兹多稼遂大<lb/>
有年民無飢凍之憂國有豐穰之慶仰憑大力難報殊<lb/>
恩<lb/>
　　代諸廟謝雨文<lb/>
嗟我民斯憂于艱食禱于神止望彼豐年曽不崇朝霈<lb/>
<pb n="KR4d0125_WYG_006-22b"/>
然下雨大田囘潤嘉穀再生仰承顧諟之靈敢後馨香<lb/>
之報<lb/>
　　閒心寺葢藏文<lb/>
如來出世立教隨機菩薩間生應病示藥羣機不等教<lb/>
設多途諸病殊方藥分衆品故九百八十大部總為方<lb/>
便之門而二十五千餘言盡識真常之旨巍巍寳梵各<lb/>
各叢林獨兹龍就之名山尚闕金文之秘藏十方雲侶<lb/>
罔得披尋四衆檀那若為歸嚮頃結金剛之淨社時宗<lb/>
<pb n="KR4d0125_WYG_006-23a"/>
禪慧之妙門月供千金歳周二律欲乘兹利圖集大緣<lb/>
儻就殊功尚資巨力若男若女已乘般若之舟此生他<lb/>
生更結龍華之㑹<lb/>
　　閒心寺置椅桌文<lb/>
淳古之風巢居而足莊嚴之事華座非奢彼時此時以<lb/>
宜為貴前聖後聖昜地皆然故彼藁席之儀諒非棟宇<lb/>
之稱惟吾此刹建自大唐僧徒歳増梵宮日廣毎經壇<lb/>
齋筵之盛集而設几敷座之或虧趙州繩牀雖淳淡而<lb/>
<pb n="KR4d0125_WYG_006-23b"/>
自得維摩丈室亦髙廣而必周斯待檀那共安吾衆資<lb/>
道場之宴坐儻獲心閒願天下之普安同沾佛利<lb/>
　　代郭守修城隍廟文<lb/>
神無不在為物之宗在無不報示必有本城隍之神人<lb/>
民于斯倉廩于斯帑藏于斯甲兵于斯刑獄于斯冒亦<lb/>
大矣報亦厚矣故祀典有載德音所及嗣宇之敝咎將<lb/>
誰執因民之暇卜日之吉易壊以完増陋而嚴以舍神<lb/>
止神之臨矣歳時祀之民之福矣惟吏之職以是來告<lb/>
<pb n="KR4d0125_WYG_006-24a"/>
　　淨居寺葢造文<lb/>
永嘉名郡圓機故廬開山五百年來受業一千餘衆莊<lb/>
嚴冠于二浙焚修聞于四方爰有名代之宗師實為此<lb/>
邦之福地昨因天數忽遘火災雲侶星奔宮寶燼委星<lb/>
霜之變將及于歳周土木之功罔聞于檀施某等屬以<lb/>
衆緣建請使檄來臨俾為勸導之人辦此興修之事必<lb/>
資巨力共集勝緣此生他生同成于佛果若男若女各<lb/>
發于好心<lb/>
<pb n="KR4d0125_WYG_006-24b"/>
　　閒心寺建藏院過廊文<lb/>
不為之為應時而造能舍難舍作佛最親廣大聖經藏<lb/>
輪已具莊嚴佛土廊宇未周時節因緣有不獲已檀那<lb/>
布施必所欣聞願發大心共成兹事<lb/>
　　閒心寺置經藏文<lb/>
金人闡化粤自西乾白馬傳經始于東漢厥後流通彌<lb/>
衆逮兹翻譯滋多并合諸家共為一藏皆是傳心之要<lb/>
悉明成佛之方凡我學徒必勤修證舍諸經教何所依<lb/>
<pb n="KR4d0125_WYG_006-25a"/>
歸闕然貝葉之文虚此寳華之藏敢求信士共集大緣<lb/>
儻發虚心請垂芳字<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0125_WYG_006-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮沚集巻六<lb/>
</p>
<p>
</p>
  </div>
<div>
<head>浮沚集巻七</head> <lb/>
    <p>
<pb n="KR4d0125_WYG_007-1a"/>
欽定四庫全書<lb/>
　浮沚集巻七<lb/>
　　　　　　　　　　　　宋　周行巳　撰<lb/>
　祭文<lb/>
　　代朝請祭金華縣君文<lb/>
悲夫人世生死相續百歳幾何草露風燭昔我季父起<lb/>
家白屋弱冠甲科四十州牧謂富與貴不求從欲職始<lb/>
校理官纔郎屬奄至大故徳卒不祿嗚呼金華實配我<lb/>
<pb n="KR4d0125_WYG_007-1b"/>
叔安樂生同艱難死獨嗷嗷諸孤孰為饘粥以卒婚嫁<lb/>
以資飽燠它時有餘今日不足人生如此曷其反覆惟<lb/>
某不孝或謂可錄叔父父我是教是告叔母母我是拊<lb/>
是鞠覬其有成以嗣吾族得官歸覲喜溢靣目送我于<lb/>
行涕泣以囑平生善言終身三復微叔我告我于何榖<lb/>
微母我鞠我于何餗恩徳隆厚日月遄速自叔之亡如<lb/>
傷屠戮往來見母尚盡欵曲毎及平生相顧頗蹙孰謂<lb/>
一别罹此荼毒彼蒼奈何斯人不淑聲容揚揚杳不可<lb/>
<pb n="KR4d0125_WYG_007-2a"/>
矚生死茫茫昧不可贖尊設酒醴殽具水陸銜哀陳辭<lb/>
永訣此哭<lb/>
　　祭馮當世文<lb/>
嗚呼知生者弔知死者傷今或不知其死而傷之者吾<lb/>
亦勝其所當抑人情之必稱何禮文之固常惟公既名<lb/>
重乎朝廷于下走而奚取曾聲氣之未接洞心情而相<lb/>
許或者誚公公寧弗疑欲妻以女嘗不鄙夷不合而止<lb/>
人亦斯已還登于朝終以薦禰噫士之相知蓋百世而<lb/>
<pb n="KR4d0125_WYG_007-2b"/>
一遇曾毫釐之未報忽厭世而我去謂大徳之宜夀曷<lb/>
中道而遽亡天乎難堪人也弗康伊昔脱驂惡涕無從<lb/>
今此薄奠以薦其衷<lb/>
　　祭親友文<lb/>
生不可有附贅懸疣死曷能逃泣露浮漚金烏西墜其<lb/>
誰與留長川東逝其誰與救去歳今時霜月如晝公于<lb/>
是時天命不祐氣兮觱發風兮栗烈公于是時歸宅荒<lb/>
丘念我昔日與公相友嗟我未來匪友匪媾我有季友<lb/>
<pb n="KR4d0125_WYG_007-3a"/>
則謂公舅公有令子將慶公後捨我長往不遂一覯具<lb/>
此薄奠作歌以侑公兮有靈宜鑒于柩<lb/>
　　祭劉絜矩文<lb/>
惟子之愷悌明敏鄉人待以有成孰知其忽然至此耶<lb/>
嗚呼哀哉子之始來京師與其兄同補太學生便有聲<lb/>
兄歸子留以期于成曰親之志也雖去親之側而予不<lb/>
憂居太學一年太學以其行成使試藝于秋官果以得<lb/>
名當此之時鄉人咸慶子而子之親亦望子以為榮也<lb/>
<pb n="KR4d0125_WYG_007-3b"/>
明年既不利于春官將歸省其親鄉人既送子行翌日<lb/>
輙以疾告急出視子疾非尋常子曰此疾其將殆耶鄉<lb/>
人皆曰子也何至于此乃與子卜醫得吳謀于鄉人謀<lb/>
于朋友咸曰是良治子之疾日見厥效子亦自云我之<lb/>
疾其有瘳乎子既起床坐且行矣語如無事時鄉人皆<lb/>
喜且為子合謀曰子當亟歸以釋親憂子曰方夏之熱<lb/>
我倦不可以行李且遣奴歸以報我親俟秋而歸及秋<lb/>
子家使人來迓子于京師而子之疾果殆于初矣鄉人<lb/>
<pb n="KR4d0125_WYG_007-4a"/>
蹙然私謀曰是將必不可以復起也且奈之何易醫凡<lb/>
三藥物亦良而不與病當而已在膏肓綿綿延延竟殞<lb/>
厥身嗚呼孰謂子之愷悌明敏而至于此耶人皆有死<lb/>
而子獨不夀而夭耶昔者來自逺鄉以待子成且榮雖<lb/>
去親之逺離親之乆而不以為憂今乃客死于京師殁<lb/>
不得臨其屍殮不得視其棺為父母兄弟者奈何其悲<lb/>
昔之所以不為憂者今則甚憂也嗚呼哀哉其奈之何<lb/>
鄉人與子家門客張秀才共殯子之柩于國東門外非<lb/>
<pb n="KR4d0125_WYG_007-4b"/>
葬也以待子之家來取也今月十六日子家遣外甥僧<lb/>
修與子之故奴王新以書來報某等曰子之柩以地逺<lb/>
隔江海不可以負歸無可奈何願為火化獨得其骨以<lb/>
還葬于鄉與其在京師亦可以不為異域鬼也嗚呼哀<lb/>
哉子之親至于此心如何其悲也鄉人敢以是命卜今<lb/>
月壬戌之良日發子之殯舉子之柩將衣之以薪而使<lb/>
子之形骸與火俱化嗚呼哀哉是亦子之命夫病不得<lb/>
在親之側殁不得終于寢之堂葬又不得從先王之禮<lb/>
<pb n="KR4d0125_WYG_007-5a"/>
教其可奈何嗚呼哀哉事固有不可奈何禮固有反經<lb/>
合道子其有知斯達矣生為今之人而死同太古之道<lb/>
亦自有可樂者如死者無知矣則此又安足較耶嗚呼<lb/>
哀哉生死之道不可知存亡之理不可推其然耶其不<lb/>
然耶姑陳詞以薦誠魂有知其鑒此<lb/>
　　祭張子充文<lb/>
元豐太學莫如子舊學醇行懿惟才之茂徘徊塲屋數<lb/>
上數否八行設科遂為舉首天子嘉之可為師表一命<lb/>
<pb n="KR4d0125_WYG_007-5b"/>
南昌州學教授再命辟雍小學司紏方將進用疾遽不<lb/>
救人胡為善天胡弗夀昔送子舟今拊子柩澘焉出涕<lb/>
念子游乆仲氏懿親同學良友今子既亡吾故亦朽人<lb/>
生萬事何所不有從事難任卜居未就男長女大髪白<lb/>
面皺視子之年吾亦豈乆分既有定事非必偶悠然任<lb/>
運泊然自守死生一門聊飲吾酒<lb/>
　　祭劉取新文<lb/>
緬歳月之逾邁謇吾生之多忤慨百年之共盡忽四時<lb/>
<pb n="KR4d0125_WYG_007-6a"/>
之代序紛羣感之増懷鮮一歡之獲遇何懿親與暱友<lb/>
倐朝亡而夕故若夫子之堂堂矧年齡之未暮惟生稟<lb/>
之正直宜神聽之祐助曾有政之弗施而天喪之奚遽<lb/>
匪溺親私實懷友輔我善曷告我過曷補悵艱途之念<lb/>
深弭情話而誰晤悲一飯而三輟痛達旦而九寤尋髣<lb/>
髴于平生惝彷徨而靡據唁嫠老以彌哀撫孤遺而逾<lb/>
慕疇先進于已往閲逝川而競注託末契于後來與今<lb/>
吾而異趣已矣乎惟達人之大觀通死生于一度洎暫<lb/>
<pb n="KR4d0125_WYG_007-6b"/>
聚之隨化炯真常而永固吾知子之未嘗亡子亦與吾<lb/>
而未嘗去杳無臭以無聲泊何思而何慮<lb/>
　　祭王司理文<lb/>
生死之分達士之常曰仁者夀夀胡弗長典獄再期孰<lb/>
匪孰良凡我邦人罔不曰臧官斯事斯吾亦其康今其<lb/>
亡矣曷不䀌傷躬致薄奠示哀不忘<lb/>
　　祭女弟悦師文<lb/>
西方聖人明世之説以親戚為緣累以死生為幻妄汝<lb/>
<pb n="KR4d0125_WYG_007-7a"/>
願學焉而為之徒捐棄天屬得其適于昨生蜕脱天形<lb/>
復其真于今死汝既無憾吾亦奚悲乃若吾徒學于中<lb/>
國明人倫于一性未嘗不哀也而亦未嘗哀通晝夜乎<lb/>
一貫未嘗不死也而亦未嘗死故吾哀而不傷非累也<lb/>
謂汝死而不忘非幻也汝既學焉知其理矣如或以生<lb/>
為戀以死為憂則何所見焉而為之學何所學焉而為<lb/>
之徒<lb/>
　　祭劉令人文<lb/>
<pb n="KR4d0125_WYG_007-7b"/>
惟順與正女子之事今人有之克相夫子哀此良人泣<lb/>
繼以死我思古人此誠烈婦身埋九原義重千古我則<lb/>
<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>婭逮其季母不敢以傷致此觴俎<lb/>
　誌銘<lb/>
　　趙彥昭墓誌銘<lb/>
士患不立不患不聞元豐作新太學四方游士歳常數<lb/>
千百人温海郡去京師阻逺居太學不滿十人然而學<lb/>
行修明頗為學官先生稱道一時士大夫語其子弟以<lb/>
<pb n="KR4d0125_WYG_007-8a"/>
為矜式四方學者皆所服從而師友焉蔣元中沈彬老<lb/>
不幸早死不及祿劉元承今為監察御史元禮為中書<lb/>
舍人許少伊今為敕令刪定官方進未艾戴明仲為臨<lb/>
江軍教授趙彦昭為辟廱正以卒張子充最早有聞毎<lb/>
舉不利今以八行薦于朝凡此吾鄉之士皆能自立于<lb/>
學校見用于當世其間或先或後或貴或賤或夀或夭<lb/>
則有命也然不可謂不聞矣明仲之喪某嘗為誌以哀<lb/>
不幸今彦昭葬又來求銘嗚呼吾于彦昭其可辭乎彦<lb/>
<pb n="KR4d0125_WYG_007-8b"/>
昭為人博學知古今性嫉惡喜論天下事自其少時已<lb/>
不羣方十歳能為猛虎行鄉里大人先生莫不竒之以<lb/>
為必自立少孤季父析其資産與兄異材稍長曰非也<lb/>
悉舉以屬其兄獨逰京師已而有名登崇寧二年進士<lb/>
第主潁昌府長葛簿屬天子益修學法州置學官選為<lb/>
濟州州學教授導學者以篤學力行不専務科舉士有<lb/>
成材攷滿朝廷以為能遷辟廱正兼攝司業浸嚮用矣<lb/>
不幸有疾遂至不起年纔四十八官纔承直郎嗚呼悲<lb/>
<pb n="KR4d0125_WYG_007-9a"/>
夫彦昭諱霄其先蓋㑹稽人五代之亂始徙永嘉曾祖<lb/>
某祖某父某皆隠徳不仕先娶同郡薛氏生男二人寧<lb/>
孫享孫女三人長歸沈琮次歸陳亶次在室再娶括蒼<lb/>
祝氏生男一人桂孫早死寧孫享孫皆才美而善學人<lb/>
以為彦昭有子也僅勝冠相繼以死彦昭之亡幾至絶<lb/>
世家人求得遺子于外曰紹孫今纔十歳嗚呼彦昭才<lb/>
而為善者也其報若此豈天之于人豐其名者嗇其福<lb/>
乎其殁于京師辟廱官舍大觀三年四月六日也其葬<lb/>
<pb n="KR4d0125_WYG_007-9b"/>
也于其鄉李奥之原政和元年十二月八日也銘曰貴<lb/>
賤夀夭屬于天仁義忠信屬于人達非其通窮非屯殁<lb/>
而不朽為有聞旁可萬家李奥原善無不報尚後昆<lb/>
　　許少明墓誌銘<lb/>
三代而上士之賢者由鄉舉里選度徳而定位量能而<lb/>
授職故朝無濫進下無失實自漢以後始詔䇿士然猶<lb/>
問以當世之務不全以言至唐設為科目文益煩而實<lb/>
益失法益密而氣益衰魁偉卓犖之士俛首章句一不<lb/>
<pb n="KR4d0125_WYG_007-10a"/>
中程蓋有終身湮没而不得進者夫天之降材固將有<lb/>
用于世而士之學道亦欲兼濟于時而後世取士之科<lb/>
毎不足以得之廢天之材乏士之用可勝歎哉吾鄉許<lb/>
少明先生蓋其人已先生身長八尺眉目疎大偉然豪<lb/>
舉真人之傑也自為兒童已氣概落落日誦數千言數<lb/>
歳即能為詩從鄉里長者丈人逰皆竒其才氣必大有<lb/>
成甫冠逰京師補太學生文詞秀出等輩學官先生交<lb/>
口稱道居鄉里教授學徒諸邑交禮迎至學校邑令下<lb/>
<pb n="KR4d0125_WYG_007-10b"/>
車必造其廬請所以為政有疑議多就諮决其為人所<lb/>
禮重如此凡三上禮部而名不登于仕籍顧且老矣無<lb/>
以行其義為治説二十篇奏闕下皆當世之要務乆之<lb/>
不報浩浩然有歸志曰君臣之義不可廢也遇不遇命<lb/>
也遂卜居邑之東山躬耕晦迹不復進取嗚呼若先生<lb/>
者豈其學之不茂才之不足歟惟其科舉較藝之敝不<lb/>
足以得髙世之士而司文者又未必知言之人此所以<lb/>
覬倖十一而失之者常多也崇寧天子繼述先帝嘗患<lb/>
<pb n="KR4d0125_WYG_007-11a"/>
科舉試言一日之選不足以得士之實參稽古今作新<lb/>
一代之文州建學校學置官師罷三歳科舉之試為三<lb/>
舍攷選之法又設八行之舉以察隠徳凡士之占一藝<lb/>
著一行者莫不畢用于時可謂無遺賢矣先生于時老<lb/>
且病勌于世故卒不見用而終此可以語命也夫先生<lb/>
名景亮居温州瑞安縣生五十七年以政和三年十一<lb/>
月甲子卒于家卒之日邑中之人皆涕泣相謂其君子<lb/>
曰吾何逰乎其小人曰吾何依乎相顧涕泣至行道之<lb/>
<pb n="KR4d0125_WYG_007-11b"/>
人弗忍蓋先生平日極輸誠信樂施與援人之急所以<lb/>
得于人者如此娶同邑趙氏女生女子一人歸郡學生<lb/>
薛得輿無男子為後于是其弟景衡為承議郎大名府<lb/>
少尹政和五年十月己酉少尹舉先生之喪葬于郡之<lb/>
西山瑞鹿寺之西原以某與先生逰卜銘銘曰為天下<lb/>
者必用賢而賢不必用者取士之法未至也法既至而<lb/>
不得賢者有司之罪也有司明良而或失之者蓋亦有<lb/>
命焉爾矣士茍知命則其進退豈不綽綽然有餘裕哉<lb/>
<pb n="KR4d0125_WYG_007-12a"/>
嗚呼少明先生之謂歟<lb/>
　　夀昌縣君胡氏墓誌銘<lb/>
某之從祖叔父名況崇寧元年以奉議郎知信州鉛山<lb/>
縣事十月庚辰喪其夫人夀昌縣君越明年使來告曰<lb/>
吾將以崇寧二年十一月初九日乙酉葬夀昌于常州<lb/>
江陰縣來春鄉道泰之原屬汝銘某謹按夀昌君姓胡<lb/>
氏世為毗陵望族曾祖謀某贈太師開府儀同三司沂<lb/>
國公祖諱某太常寺奉禮郎父諱某早世弗及仕胡氏<lb/>
<pb n="KR4d0125_WYG_007-12b"/>
自文恭公起家嘗以其兄之子歸吾從祖祖父校理既<lb/>
又以其兄子之子歸鉛山于是遂為世<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>而夀昌與校<lb/>
理之夫人以姑姪為姑婦凡吾周氏之族皆曰鉛山夫<lb/>
人之賢似吾校理夫人之賢蓋其為胡氏也保傅之訓<lb/>
教者相若也為周氏也姑婦之詔聽者相若也故以其<lb/>
所以為女事者為婦事而周氏之為婦道者皆曰是為<lb/>
婦足法以其所以為婦事者為母事而周氏之為母道<lb/>
者皆曰是為母足法也嗚呼女子之行不出于閫擬人<lb/>
<pb n="KR4d0125_WYG_007-13a"/>
之善莫如其親是所以書也所以信也夀昌蓋以夫登<lb/>
朝封為邑君享年五十有七生男子五人某皆舉進士<lb/>
女子三人長適晉陵胡璿次適髙沙李材次許嫁姑蘇<lb/>
徐孝廣孫女一人銘曰生有訓歸有詔婦是則母是傚<lb/>
惟夀祿彼覆燾訂來者視豐報<lb/>
　　王君夫人毛氏墓誌銘<lb/>
吾友良弼將葬其母以鄉八行朱敏功狀來請銘維母<lb/>
夫人姓毛氏永嘉郡人年甫及嫁歸同里王氏之瑜王<lb/>
<pb n="KR4d0125_WYG_007-13b"/>
氏家方多資屬舅姑相繼喪世口衆費廣家財稍衰夫<lb/>
人才智出諸男子右能不愛其裝具悉貨所有佐其夫<lb/>
以事本業于是閉門處約問遺服用不敢修飾至衣其<lb/>
子雖弊不恥艱躓數歳家乃少贏諸子稍長悉遣逺就<lb/>
師學聞州里之賢者輙語其子曰茍如其為人雖不利<lb/>
進取吾何汝責故其子所與逰多鄉里善人君子而所<lb/>
習問學知本徳性異于科舉茍得之士此其夫人所知<lb/>
過人逺矣良弼夫人長子名清臣最賢方夫人之疾其<lb/>
<pb n="KR4d0125_WYG_007-14a"/>
初甚微雖明醫不能察其所以治良弼以為憂悉攷方<lb/>
書精求藥材得所謂乳核之證與所以治療之方于是<lb/>
夫人疾小間者數年而良弼遂知醫藥他疾有不能知<lb/>
者往往投藥屢中二弟天益天澤皆能遵其訓守循循<lb/>
無大故夫人年五十一卒于政和元年六月十四日四<lb/>
年二月十二日乃始克葬于其里大羅山天柱峯之麓<lb/>
銘曰才而智成人之室維其義子克家法後世夫人之<lb/>
譽永終惠<lb/>
<pb n="KR4d0125_WYG_007-14b"/>
　　丁世元墓誌銘<lb/>
國朝既包有四海温之為郡粤在海隅而民方幸脱五<lb/>
代之亂其上世未有業儒為官者家或饒資必被役于<lb/>
公凡民一為吏則挾法鉤致人情倚為輕重以邀利入<lb/>
是時惟吾家曾大父贈屯田君與丁君世元顧籍文無<lb/>
害出入公私毫忽不犯故皆號稱長者而二人亦獨相<lb/>
好由是屯田君以其女歸世元之子某生晚不得親見<lb/>
其行事尚聞諸族黨與鄉里長老之所傳咸謂世元為<lb/>
<pb n="KR4d0125_WYG_007-15a"/>
人性寛而色和尤喜施惠樂道人以善無少長戚疎皆<lb/>
得其歡閭里有爭者往往先就決曲直君以為可然後<lb/>
敢聞有司以為不可遂不復訟曰丁君長者必不我欺<lb/>
至其家一切飾以儒者法度常曰男女婚嫁必于儒家<lb/>
庶可訓以善而責以義使子孫學儒猶坐嘉䕃之下自<lb/>
有清風至于他術譬如置之荆棘動輙見傷況足庇身<lb/>
乎故于丁氏之家無他業而君子長者之風子如其父<lb/>
弟如其兄鄉黨莫不推重以取法焉則其為善之效益<lb/>
<pb n="KR4d0125_WYG_007-15b"/>
可見矣君治平四年正月乙亥以疾卒于家享夀六十<lb/>
有九其孫昌期承父後以熙寧二年四月丁酉葬君于<lb/>
郡之西山法濟院之北原已恨弗獲銘其墓于是始遣<lb/>
其曾孫某來求所以表其實于某昌期蓋周出也于其<lb/>
父行不可得辭且謂夫人為吏以厚一可書也以儒施<lb/>
家二可書也為善之效三可書也是可以書也某安得<lb/>
而不銘耶君諱某世元其字也曾祖諱某父諱某皆不<lb/>
仕取葉氏生子男一人某先卒女一人適進士蔣某于<lb/>
<pb n="KR4d0125_WYG_007-16a"/>
是元祐八年七月庚寅叙而系之曰敦彼人斯吾邦是<lb/>
臧封之巍巍實為其藏貽示後人無或吾傷<lb/>
　　蔡君寶墓誌銘<lb/>
人生百年歘若白駒之過隙其間時命不齊或三四十<lb/>
年或五六十年抑又幾何故未知善必汲汲求知善既<lb/>
知善必汲汲求為善豈惟分陰之可惜盖亦一念之不<lb/>
可怠也吾友平陽蔡君濟嘗為予言其兄君寶頗患俗<lb/>
之不美親在而異財既歿而私居也嘗欲廣其室廬以<lb/>
<pb n="KR4d0125_WYG_007-16b"/>
族處益其田疇以族食于以合宗族于以表鄉閭皇皇<lb/>
汲汲凡經理資財以為是盖十餘年矣年甫强仕志弗<lb/>
克就而不幸以死嗚呼古之為善者夜以繼日坐以待<lb/>
旦盖懼夫時不待人故也君寶父汝平弟元康元嘉皆<lb/>
為儒者而君濟最有知識善學賢士大夫多傾下之其<lb/>
兄君寶之强為善也又如此獨惜其年之不足不能成<lb/>
其所願為以見于世此可為長太息也君寶名元龜娶<lb/>
母之姪女陳氏生女一人男二人皆未名其卒也以政<lb/>
<pb n="KR4d0125_WYG_007-17a"/>
和二年六月丁亥其葬也以卒之明年三月壬申君濟<lb/>
書來請銘銘曰蔡氏之先温陵其邦自唐中和徙温平<lb/>
陽世業儒仁君材幹强力相厥家覬以儒昌合族而居<lb/>
謀之孔臧年期不百志弗克揚垂髫在室戴白在堂人<lb/>
之亡矣曷歸其傷大奥之原邑之西鄉廼銘斯善以慰<lb/>
其藏<lb/>
　　沈子正墓誌銘<lb/>
永嘉沈躬行之父諱度字子正年六十一紹聖元年三<lb/>
<pb n="KR4d0125_WYG_007-17b"/>
月某甲子卒于京師明年某月某甲子葬于其居邑瑞<lb/>
安縣某鄉某之原先期躬行致林石介夫狀來請銘觀<lb/>
君平生治行盖剛介尚氣節不惑于流俗者也温為郡<lb/>
並海俗信巫祝禁忌至使良民䧟于不義方春病瘟鄰<lb/>
里親戚絶不相問訊死亟置棺他室密封固棄去百日<lb/>
乃啓為喪事謂不爾且相傳以死有司不知禁民習莫<lb/>
敢犯熙寧初永嘉大疫君母病死其女奴又死家人卧<lb/>
疾數輩内外皆恐議如巫説君獨不顧觸禁忌具棺歛<lb/>
<pb n="KR4d0125_WYG_007-18a"/>
為服朝夕哭泣薦奠如禮卒無他居邑火禁其友廬人<lb/>
莫敢嚮君聞譟作疾趨蹈煙熖負其母而出鄉人壯其<lb/>
義是可銘者君曾祖諱某祖諱某父諱某娶某氏生子<lb/>
男三人名志行躬行夷行女子六人嫁張暉陸綱林晞<lb/>
顔葉正已趙霑其一尚㓜君喜儒男必遣就學女必歸<lb/>
進士洛陽程頤正叔京兆呂大臨與叔括蒼龔源深之<lb/>
與吾鄉先生介夫皆傳古道名世宗師學者莫得其門<lb/>
君能資躬行從之遊而鄉黨朋友咸稱之以為君子之<lb/>
<pb n="KR4d0125_WYG_007-18b"/>
子其來請也又可得辭銘曰不惑于俗智也趨人之急<lb/>
義也君則已矣以尚其子<lb/>
　　戴明仲墓誌銘<lb/>
道學不明世儒蔽聰明于方冊文辭之間不知反身入<lb/>
徳之要仁義禮智根于心而措于事業致懵昧于理亂<lb/>
之機顛冥于進退之義道大悖矣而不知返也嗚呼間<lb/>
有懷才抱器知學逹本之士可與有為而湮沈下僚無<lb/>
所遇合且覬其逢不幸短命死矣可不為之歎息哉吾<lb/>
<pb n="KR4d0125_WYG_007-19a"/>
友戴君明仲是已明仲資秉剛明少而有立嘗從洛陽<lb/>
程氏問學知聖人之道近在吾身退而隠于心合于聖<lb/>
人之言若自有得方且沈涵充擴日進而未已優游鄉<lb/>
黨期以有為于世而年纔三十有七奄至大故嗚呼真<lb/>
可謂不幸也已君之弟迅狀君平生世次曰君諱述温<lb/>
州永嘉人曾大父某大父某父某皆不仕君為童子誦<lb/>
書日數千言為文操筆立成從人受學未幾已盡其能<lb/>
輙棄去肄業鄉校較其藝常為諸生先因去逰京師試<lb/>
<pb n="KR4d0125_WYG_007-19b"/>
廣文館時趙丞相主文柄得其所試業異之意其為老<lb/>
儒先生擢異等而君未冠也由是知名京師以為太學<lb/>
士皆科舉口耳之學為未至于是益逰四方求古所謂<lb/>
為巳之學尋居父喪寢食如禮廬墓終喪中元符三年<lb/>
進士第調婺州東陽縣主簿吏裒私錢完公舍以待君<lb/>
至得狀悉以俸錢償之州徙君監銀冶君以去疾弗獲<lb/>
因慨然賦歸去來詩十首以自見投檄而去邑人爭挽<lb/>
留之君徐譬之曰仕宦顧當擇地耶乃奉親屏居里中<lb/>
<pb n="KR4d0125_WYG_007-20a"/>
優游累年闔門讀書若無仕進意㑹州置學官選為臨<lb/>
江軍軍學教授部使者交薦其能俄以母憂解職居廬<lb/>
哀毁得疾以卒時大觀四年三月癸卯也妻同郡劉氏<lb/>
右諫議大夫安上之妹子男二人顒穎女三人皆㓜君<lb/>
孝友直諒挺然不可屈折世儒或訾其太髙博學精識<lb/>
議論古今審至嘗自許欲有為于世盖于其小者不屑<lb/>
就也不幸短命不克盡其才以死有志之士莫不為之<lb/>
太息出涕病且革無一語及私顧妻子在旁無憐色嗚<lb/>
<pb n="KR4d0125_WYG_007-20b"/>
呼可謂難矣其逰同郡林定為哀君之文亦曰明仲盖<lb/>
吾鄉之益友也初舉廣文館進士未試于禮部喪其親<lb/>
鄉人謂戴氏有子將于此乎觀禮明仲不惑于老釋陰<lb/>
陽之説居喪哀毁不食菜果既葬廬于墓側無一不如<lb/>
禮者鄉人翕然稱之登第調婺之東陽縣主簿有所不<lb/>
合賦歸去來十首投檄而歸㑹行三舍法選用師儒復<lb/>
出為臨江軍軍學教授丁母憂得疾于倚廬醫曰是疾<lb/>
也不可以風盍遷諸内明仲不可曰疇昔之夜吾夢焉<lb/>
<pb n="KR4d0125_WYG_007-21a"/>
有告以生死之説吾其止于此乎居六日而卒嗟夫生<lb/>
死亦大矣而所守如此則夫用舍行藏之際其肯動心<lb/>
于刑禍利祿而輙變其操耶盖其天資過人逺甚自少<lb/>
時為文已為先生宿儒所驚異益廣以學則隆禮篤孝<lb/>
不交流俗議論超邁器業不羣將以大用于世也不幸<lb/>
而止于此其命矣夫明仲樂人之善而少所可辱與定<lb/>
游乆其亡也哭之哀故又為詞以哭之創大厦之崇髙<lb/>
兮非一木之能支涉長流之浩蕩兮豈芥舟之所宜致<lb/>
<pb n="KR4d0125_WYG_007-21b"/>
黄唐于兹世兮匪大人而曷為嗟聖賢之難偶兮或異<lb/>
世而參差幸皇明之在御兮誕圖任于臯夔彼蹈襲之<lb/>
為學兮邈層霄而管窺望古昔以並驅兮足次且而莫階<lb/>
美夫人之智及兮復勇義而弗疑蹈中庸之正路兮喟<lb/>
末俗之多岐氣邁往而莫屈兮肯折腰于夸毗坐藝圃<lb/>
以導道兮將舞雩而浴沂何命極而至此兮亶閔凶而<lb/>
獨罹又神聽之昧昧兮仍疾疢于荒危豈吾喪之不勝<lb/>
兮守禮經而弗移夢有神以來告兮實明者之前知痛<lb/>
<pb n="KR4d0125_WYG_007-22a"/>
才難而莫贖兮撫世儒而孔悲晝惻惻以忘食兮夕太<lb/>
息而不寐寓斯文以告哀兮匪交情之獨私政和元年<lb/>
六月丙午其家舉君之柩葬于郡之西山太夫人墓之<lb/>
次以行已為同學來請銘顧二君之言其文義皆可傳<lb/>
乆于是并著之而為銘云<lb/>
　　何子平墓誌銘<lb/>
客有服喪者貿貿然來拜伏涕洟興揖而言曰恕嘗獲<lb/>
私于吾子今也不幸恕之先君大故恕不敢死以圖卒<lb/>
<pb n="KR4d0125_WYG_007-22b"/>
大事今既有期敢來請銘客余同學生也不得辭于是<lb/>
叙而銘之曰君姓何氏諱某字子平世為温州永嘉人<lb/>
先無顯者自父祖以來皆以利術厚其業君生長其間<lb/>
心習氣染若不學而能及壯即多就舉貸行賈江湖間<lb/>
初不利愈苦志經度盡知四方物色良窳多寡與其價<lb/>
之上下用是子錢稍稍登本迺益羅取衆賈所棄時其<lb/>
鈍利為之出入人家緩急須索百物無不有物直常數<lb/>
倍遂致累資千萬稱于大家亦其平生直諒用心勤乆<lb/>
<pb n="KR4d0125_WYG_007-23a"/>
之效非特智術然也余觀司馬遷載古之貨殖若陶朱<lb/>
公師史之徒皆智度加于常人然後能各就其所欲為<lb/>
雖利道不一要其行事與君操術略相似可以為理生<lb/>
者言也君初娶胡氏生二男子曰思曰愿皆先卒後娶<lb/>
鍾氏有男一人元祐八年三月乙未以疾終于家年七<lb/>
十三將以明年正月壬午葬于州城之西南吹臺鄉斷<lb/>
塘里銘曰初艱而後贏利之經生勤而死寧道之徴尚<lb/>
者能能而不尚者其不能嗚呼子平<lb/>
<pb n="KR4d0125_WYG_007-23b"/>
　　朱君夫人陳氏墓誌銘<lb/>
杉橋朱氏者有厚徳能仁其邑里其祖有名錢者里人<lb/>
為諱之不曰錢而曰金帛至今不改此豈有禁令服從<lb/>
哉某女弟歸其來孫昌年嘗見其父祖輩行多髙年長<lb/>
者粹然淳古皆有温良之氣而女弟歸寧亦毎稱其家<lb/>
人女子皆雍睦㳟順無間忌之行于是昌年母陳氏為<lb/>
嫡長婦能身服其善訓以佐助其夫子凡所以善宗族<lb/>
周貧乏悉如其上世所為雖中年寡居亦守此不懈所<lb/>
<pb n="KR4d0125_WYG_007-24a"/>
以及今人皆稱其為良家善族亦其天資淳懿與其父<lb/>
宿學長者素所教訓之力與朱氏為一時之㑹也夫人<lb/>
父諱某夫諱某皆温州平陽人有男子七人長某嘗舉<lb/>
進士次二子從釋氏又其次某為太學生有聞皆先夫<lb/>
人卒他人所不能堪而夫人無深念甚憂之色非忍也<lb/>
寛故也比終獨季子昌年昌晨當後事昌年賢嘗為政<lb/>
和二年貢士人期以起家者也女子一人為尼名戒學<lb/>
夫人年十九而嫁四十八而寡七十五而卒卒以政和<lb/>
<pb n="KR4d0125_WYG_007-24b"/>
四年三月乙巳是年十二月丙午葬于其鄉金山之原<lb/>
服喪者有孫男八人重孫男三人以為福善之報云銘<lb/>
曰一夫為善一鄉所歸一婦為善一家所宜人孰無善<lb/>
胡莫弗為從義則利從利則虧銘以告之守此勿隳<lb/>
　　鄧子同墓誌<lb/>
吾之友鄧氏子諱洵異字子同元祐五年五月二十四<lb/>
日卒于京師越六月五日某至自洛即其殯哭之已而<lb/>
語諸人曰哀夫吾子同之亡也夫道之不明天下學士<lb/>
<pb n="KR4d0125_WYG_007-25a"/>
淪于流俗以聖人書為發䇿決科之具父教其子兄詔<lb/>
其弟師傳其徒莫不一出于此雖有良質美才生則溺<lb/>
耳目恬習之事長則師世儒崇尚之言至頭童齒豁不<lb/>
知反一言以識諸身而子同少年敏發于此獨知有所<lb/>
謂聖人之學之要目之所視耳之所聽口體之所安無<lb/>
不學也其志蓋將誠于心而達之天下嗚呼孰謂吾子<lb/>
同之亡也夫子同生二十二年監綾錦院祕書丞諱良<lb/>
之子贈朝請大夫諱至之孫大夫君居鄉動有禮法祕<lb/>
<pb n="KR4d0125_WYG_007-25b"/>
書君為中牟令有聞宜有是子也而亡之命夫是歳冬<lb/>
十二月其兄將舉其柩歸將以某日葬于許州陽翟縣<lb/>
某村某山鄧氏世為成都人以其世父龍圖君貴遂徙<lb/>
居陽翟子同之葬祔先塋也永嘉周行已誌<lb/>
　　葉君墓誌銘<lb/>
葉生漸從予逰刻勤有志向父死且葬屬予銘嗚呼夫<lb/>
人有子擇術業儒義方孰大于是葉君名芳也居温州<lb/>
永嘉也業吏也娶諱也子洙與漸也生寶元己卯十月<lb/>
<pb n="KR4d0125_WYG_007-26a"/>
乙酉也死崇寧壬午五月癸亥也葬其居㑹昌湖也死<lb/>
之明年十二月庚申也銘曰人而弗儒懵懵其趨儒而<lb/>
弗居懵也如初而充而儒君子儒乎<lb/>
　　周君墓誌銘<lb/>
永嘉有隠君子者姓周諱某字彦通故司封員外郎集<lb/>
賢校理某之子初校理以恩得補一子官君居長避匿<lb/>
鄉里弗肯出校理殁資産貨財一無所取蕭然獨結廬于<lb/>
謝公山之側治園居閒未嘗交俗歳常蔬食日從佛者<lb/>
<pb n="KR4d0125_WYG_007-26b"/>
希淨逰鄉里親戚推其忠信篤敬過其門知其為隠者<lb/>
之居也入其室知其為君子之人也至啓手足又知其<lb/>
從淨公之有得也生五十七年卒于崇寧四年六月之<lb/>
庚申葬于五年十一月之丁酉其居郡之登瀛坊也其<lb/>
葬瑞安縣之魚潭山也娶同郡陳氏生男二人女二人<lb/>
銘曰卻榮而弗攖去利而弗爭恂恂然退若無所能心<lb/>
平氣和獨與道成是為君子之徴<lb/>
　浮沚集巻七<lb/>
</p>
<p>
</p>
  </div>
<div>
<head>浮沚集巻八</head> <lb/>
    <p>
<pb n="KR4d0125_WYG_008-1a"/>
欽定四庫全書<lb/>
　浮沚集巻八<lb/>
　　　　　　　　　　　　宋　周行巳　撰<lb/>
　五言古詩<lb/>
　　憶歐段<lb/>
歳暮何所思道南咸與籍出門泥漫漫跬步成乖隔人<lb/>
情未免俗節物復感廹念我江海人紓節慕古昔少年<lb/>
弄柔翰頗謂得所適豈有軒冕心况自便菽麥人生不<lb/>
<pb n="KR4d0125_WYG_008-1b"/>
可意變態忽如弈狼藉太學生俯就科舉責居然五六<lb/>
載頗不料損益貧賤思富貴富貴悲廹阨所得九牛毛<lb/>
置身豈良䇿何如謝客兒㑹稽卜佳宅文章富貴心山<lb/>
水樂幽僻長安不可居季冬猶絺綌緬望悲故鄉恨無<lb/>
晨風翮寒牕九轉腸紛亂不可繹此意竟誰語坐覺鄙<lb/>
吝積不見二三子詎可論肝膈悠悠百世名浩浩此生<lb/>
跡離婁燭千里盲不見咫尺<lb/>
　　營居有感<lb/>
<pb n="KR4d0125_WYG_008-2a"/>
有鵲銜枯枝往往營其巢巢成雌卵雛雛出聲嗷嗷雌<lb/>
飛雄啄食絡繹日百遭咄哉誰使汝理也不可逃曠曠<lb/>
宇宙内顧奚獨汝曹人生結棟宇斬木與誅茅經營壯<lb/>
有室耆艾尚勤勞<lb/>
　　待李純如鄧子同<lb/>
誰云相知好相知亦吾累一夕不在眼青燈已無寐晚<lb/>
定李鄧交付託足心地嶷然諸儒中百馬逄一驥對我<lb/>
懷抱豁軒眉得深意昨朝分手出冠帶修人事淹留乆<lb/>
<pb n="KR4d0125_WYG_008-2b"/>
未返終夕念乖異搖落庭樹秋虚牕發清吹坐起無一<lb/>
歡出門屢瞻跂歸鼔朱絲絃復理黄巻字絃誦雖曰樂<lb/>
其如心不遂歘欲往從君念無晨風翅掃地焚香坐聊<lb/>
以待君至<lb/>
　　題樂文仲憊軒<lb/>
古有大隠人不必在林藪屠釣得賢傑能出漢庭右用<lb/>
之即為虎信是經濟手樂生淮海來貧窶常露肘迺翁病<lb/>
風痺粥食不到口下簾長安市授經供卯酉生涯一憊<lb/>
<pb n="KR4d0125_WYG_008-3a"/>
軒貎作槁木朽膽實大于身豪氣貫牛斗往往或下人<lb/>
恐是黄石叟屈身以伸道此事古來有貧賤交分薄益<lb/>
見俗態醜丈夫豈得知事定盖棺後與爾同一笑聊進<lb/>
杯中酒<lb/>
　　寄題鳯翔長孫家集芳亭<lb/>
種木須種松松有四時芳種草須種蘭蘭有十里香衆<lb/>
木豈不大秋至即凋傷百草豈不好露下紛萎黄人生<lb/>
事園圃用意各有方不貴草木多只貴草木良但種松<lb/>
<pb n="KR4d0125_WYG_008-3b"/>
與蘭主人家道昌<lb/>
　　玩師求詩歸台州<lb/>
越鳥棲南枝胡馬依北風人生亦懷土安能長西東玩<lb/>
公白雲老方丈慿髙峯忽為萬里逰應緣來晨鐘君看<lb/>
伊與洛二川日溶溶逝者亦如此流轉何時窮我居謝<lb/>
公山天台一水通莽莽宇宙内那知忽相逄塵埃識眉<lb/>
宇覺我耳目聰暫來還復去有如無根蓬令我長歎息<lb/>
不得乆相從側身雞鶩羣仰羡髙飛鴻<lb/>
<pb n="KR4d0125_WYG_008-4a"/>
　　奉和佛月大師<lb/>
朝出太學門廣路長飇飛如何緇塵微汚我如雪衣擬<lb/>
足投清淨入寺扣禪扉遇彼賞心人發言破夕霏既見<lb/>
彌明句乃知侯喜微琅琅發妙語慰此渴與飢小巻大<lb/>
字書一一各有歸更以金玉贈萬丈生光輝日落微雲<lb/>
收明月滿書幃<lb/>
　　贈沈彬老<lb/>
永嘉人物衰斯文乆零替學徒寡道心日與風俗敝我<lb/>
<pb n="KR4d0125_WYG_008-4b"/>
生衰敝後上思千載事實欲閭里間一一蹈仁義敬重<lb/>
鄉人情翻遭俗眼忌晚得沈夫子學問有根柢矯矯流<lb/>
輩中頗識作者意歡然慰吾心歸此同好嗜吾子更我<lb/>
聽士也貴尚志古道自足師不必今人貴荼苦不異畝<lb/>
薰蕕不同器所憂義理愆何恤流俗議進道要勇決取<lb/>
與慎為計去惡如去沙沙盡自見底積善如積土土多<lb/>
迺成巋讀書要知道文章實小技子試反覆思鄙言有<lb/>
深味自非心愛合安能吐肝肺行行慎取之紓節思逺<lb/>
<pb n="KR4d0125_WYG_008-5a"/>
大豈但勸鄉閭永為斯民賴<lb/>
　　敬贈李方叔<hi>廌</hi>
蛟龍吐雲氣霧豹出文采許潁有佳士翰林風流在吾<lb/>
道固多艱明時屢危殆嘉榖生螟蝗稊稗勞取采平生<lb/>
數萬言未料寒與餒天生濟世才發揮必有待伯樂一<lb/>
顧重豈不價百倍展足造青雲㑹見絶四海顧我茅葦<lb/>
姿謬欲漸蘭茝達人固多可借譽飾駑猥丈夫一相知胸<lb/>
中何磊磊願作南山松青青期不改此事雖一時風流<lb/>
<pb n="KR4d0125_WYG_008-5b"/>
激千載<lb/>
　　肺病<lb/>
吾生與静侔早無適俗器失身掛塵網道心日已替今<lb/>
茲得肺病自可絶人事黙觀悟生理是身同一蜕代馬<lb/>
無南蹄越鳥無北翅物各歸其本我何有于世冠冕且<lb/>
罷休養痾山水際藉石看白雲臨流鼔蘭枻百種絶念<lb/>
慮優游聊卒歳誰云病疾苦邂逅即良計<lb/>
　　次韻李十七僧宜見過兼簡杜思誠<lb/>
<pb n="KR4d0125_WYG_008-6a"/>
坎壈客逰子歳莫懷百憂困若伏轅駒未遇甘垂頭志<lb/>
度藴剛潔勁氣横清秋豈事稻粱唼比翼黄鶴逰人情<lb/>
憎遠客言笑懷戈矛有道死不冺能昜匈匈不窮當志<lb/>
益堅詎逐波上鷗有杜莫逆交有李山陽儔日想文義<lb/>
㑹夫我心則休心休日月閒忽忽時歳遒俗子浪嗤詬<lb/>
日夕競咆烋圓鑿事方枘固知不相謀我徒方外士汎<lb/>
若不繫舟東西與南北無入不優游至此願隨俗俛眉<lb/>
愧前修駕言歸去來山寒不可留薄俗利口實斬斬非<lb/>
<pb n="KR4d0125_WYG_008-6b"/>
我侔太息仰明月忍作尋常流<lb/>
　　蚊<lb/>
天地不愛人生此人之苦吁嗟實微物身不及毛羽利<lb/>
嘴善噆膚令人失眠睡長夏五六月執熱不通噫此物<lb/>
于是時翾翾夸得勢一聚動億萬翳空如坌壒當晝即<lb/>
散伏得夜乃紛㑹毎見燈火集不容設幬盖初若蝟毛<lb/>
戢次第緣罅隘稍稍傍耳飛嚶鳴欲相賣揮拂不敢停<lb/>
得便時一嘬所欲未涓滴已見盈腹背捨命不畏死忽<lb/>
<pb n="KR4d0125_WYG_008-7a"/>
遭一拍碎顧我七尺軀豈不容爾細蜂有毒在尾爾有<lb/>
毒在喙畏爾衆口多不比蜂一蠆安得厲金商掃蕩聊<lb/>
一快<lb/>
　　寄題江陵李潛道釣磯<lb/>
嚴陵避世士四海一釣磯三聘非其心獨采富春薇蒙<lb/>
城有静者白首卧荆扉築臺俯溪鳥黙翫道心微箕踞<lb/>
謝官長把竿忘是非少年詞賦場秉筆落珠璣投老漫<lb/>
假板長嘯却南歸緬懷直鉤理濯髪待日晞貧賤得肆<lb/>
<pb n="KR4d0125_WYG_008-7b"/>
志富貴多危機<lb/>
　　觀傅公濟胡志衡楚越唱和集因成短句奉贈<lb/>
清露凝百草四海黄葉秋逰子思故鄉中夜攬衣裘起<lb/>
坐不成寐歎息銜百憂乆客豈其願亦為甘旨謀平生<lb/>
少年日睥睨氣食牛秉志三皇前展步狹九州乃今已<lb/>
半百尚有餓凍愁生逄聖明代不忍棄田疇折節衆士<lb/>
底足為妻嫂羞伯樂尚未遇焉知非驊騮觀其楚越集<lb/>
迥覺出輩流有如閲武庫森然見戈矛近者咸興作無<lb/>
<pb n="KR4d0125_WYG_008-8a"/>
乃或暗投五車空拄腹一飽豈易求不如臨洮子匹馬<lb/>
萬户侯遇合各有時莫笑東家丘<lb/>
　　復用前韻奉酬夢符學錄<lb/>
子卿五言法氣格厲勁秋綿綿武功裔尚不廢箕裘洒<lb/>
然落妙語一破萬古憂文章本道徳作者通神謀惜其<lb/>
命不達白首猶飯牛學者願識靣或比韓荆州儒冠真<lb/>
誤身未免妻子愁長安游俠兒生不辨田疇儒有不黔<lb/>
突此輩飫珍羞左右夾燕趙出入跨騏騮富貴即稱賢<lb/>
<pb n="KR4d0125_WYG_008-8b"/>
寧辨清濁流乃知讀萬巻不如持尺矛斯言雖有激亦<lb/>
為智者投古人願執鞭如或不可求君看授業生已為<lb/>
公與侯颯然灌園翁零落守舊丘<lb/>
　　古意贈答段公度<lb/>
野人比芹子昔獻已負慙安得長者語借譽苦為甘自<lb/>
愧敝帚姿欲駕騧驪驂寸進復尺退虎穴詎得探<lb/>
　　寄題方氏賞心亭<lb/>
日月歘不淹萬物紛迥薄冬索復春敷夏茂以秋落彼<lb/>
<pb n="KR4d0125_WYG_008-9a"/>
來無窮期詎可盡酬酢人生聊爾耳政應如解籜可料<lb/>
百年身胡為自束縛達人暢髙情物物各有樂濁醪隨<lb/>
身置心賞悟逺託陶阮寓酒意斯亭豈虚作<lb/>
　　送别<lb/>
人生如斷蓬萬里忽相值㑹日常苦難别日常苦易十<lb/>
年聞子名未識已心醉我友豈不多愛子好心地身小<lb/>
胸膽大靣目無邪氣磊磊棟梁姿温温瑚璉器人物衰<lb/>
落盡百馬逄一驥我懷未傾倒離别已復至天寒霜正<lb/>
<pb n="KR4d0125_WYG_008-9b"/>
繁山險道不利君行獨何為百里求自試願持孝友資<lb/>
發為惻隠治上馬且勿難吾民竚嘉惠他年廟堂上舉<lb/>
此亦不異强飯數寄書待爾慰窮悴<lb/>
　　同舍劉子美將歸唐作詩見貽次韻以送其行<lb/>
我學比棘猴漫費三年刻技成無所用奔走虚南北儒<lb/>
生紛逐利雅道日衰息乃獨資章甫取售祼人國雖知<lb/>
自守重豈若趨時得念欲障狂瀾亮非一簣力吁嗟且<lb/>
置此徒使氣填臆與子共師友焉得乆黙黙行行慎兹<lb/>
<pb n="KR4d0125_WYG_008-10a"/>
道慰我日惻惻<lb/>
　　送友人東歸<lb/>
是身如聚沫如燭亦如風奔走天地内苦為萬慮攻陳<lb/>
子得先覺水鏡當胸中異鄉各為客相看如秋鴻扁舟<lb/>
忽歸去宛然此道東我亦議逺適西入華與嵩飲水有<lb/>
餘樂避煩甘百窮相逢不可欺偶然如飄蓬于道各努<lb/>
力千里自同風<lb/>
　　和郭守叔光絶境亭<lb/>
<pb n="KR4d0125_WYG_008-10b"/>
雲横絶塵境峻堞若繩削羣山列培塿衆水分脈絡下<lb/>
瞰萬瓦居縹緲見樓閣松風發天籟泠然衆音作皛皛<lb/>
天宇清塵襟一澄廓<lb/>
　　少年子<lb/>
臨洮少年子白馬黄金羈醉向壚邊宿小女倩縫衣不<lb/>
惜千金贈只惜少年時當時不行樂過時空自悲<lb/>
　　北山閣<lb/>
北山有髙閣暇日聊登逰臨眺益慘愴焉能寫我憂軒<lb/>
<pb n="KR4d0125_WYG_008-11a"/>
軒皆嶄石激激瞰溪流野鳥時上下白雲自沈浮徙倚<lb/>
事窮覽良時忽我遒日匿西岡下月出東嶺頭寒烟没<lb/>
樹杪勁風夾山陬十月客衣單不可重遲留緬望涇水<lb/>
濵使我心悠悠<lb/>
　　九日登髙有感<lb/>
置酒臨重陽舉觴忽不樂憶昔登髙日親朋盛杯酌人<lb/>
事經年異物景但如昨生别未㑹遇死别已冥漠吾生更<lb/>
飄蕩四海無所著黄花眼中見翻令懷抱惡莫覓四坐<lb/>
<pb n="KR4d0125_WYG_008-11b"/>
歡節序正寥落<lb/>
　　征婦怨<lb/>
嫁君苦太遲别君苦太早官行有程期不得暫相保妾<lb/>
有嫁時衣金縷光葳蕤送君即逺道數日望君歸君去<lb/>
竟何許君歸竟何長昔為膠與漆今為參與商朝看雲<lb/>
間鴈暮看水底魚鴈魚過幾許何處寄君書有食不下<lb/>
咽有衣不被體夜囘九轉腸日下千行淚階前萱草長<lb/>
奩内粉黛空萱草不解憂粉黛為誰容人生若朝露顔<lb/>
<pb n="KR4d0125_WYG_008-12a"/>
色豈長好况乃懷憂愁憂愁復易老及春不開花結子<lb/>
待何時君在須早歸妾在長相思妾不願君富貴妾只<lb/>
願君賤貧賤貧足相保富貴多棄舊妾不願君成功妾<lb/>
只願君早歸早歸及年少功成妾已老君去妾二八容<lb/>
顔花莫如肌白不著粉色紅不施朱即今君尚未酬勲<lb/>
妾年二十已有餘<lb/>
　　楊花<lb/>
楊花初生時出在楊樹枝春風一飄蕩忽與枝柯離去<lb/>
<pb n="KR4d0125_WYG_008-12b"/>
去辭本根日月逝無期欲南而反北焉得定東西忽然<lb/>
驚飇起吹我雲間飛春風無定度卻送下汚泥寄謝枝<lb/>
與葉邂逅復何時我願為樹葉復恐秋風吹我令黄萎<lb/>
我願為樹枝復恐斧斤斫我為椽榱只願為樹根生死<lb/>
長相依<lb/>
　　和子同觀音寺新居<lb/>
太學士千數濟濟多白袍其中靡不有令人愧遁逃風<lb/>
俗且如此焉能獨守髙詳擇乃其道或得賢與豪近復<lb/>
<pb n="KR4d0125_WYG_008-13a"/>
失段子嗚呼命不遭吾生得覬豁誰能置圈牢武或萬<lb/>
人敵何用學六韜文士亦齷齪勞心徒忉忉利害竟何<lb/>
許相去九牛毛脱略或吾事青松隠藜蒿麟鳯豈仰見<lb/>
狐狸多呌號如不卜清曠樂此阮與陶文思韓吏部詩<lb/>
見杜工曹揮麈談風月中夜聲颾颾往往移北山不必<lb/>
反楚騷吾道用無窮所志各有操或隠身幽討或放迹<lb/>
逰遨平生事已定用心奚獨勞<lb/>
　　送畢之進狀元二首<lb/>
<pb n="KR4d0125_WYG_008-13b"/>
春風不開花吹雲翳白日天寒食不足江頭拾芋栗我<lb/>
馬不敢驅畏此霜霰密君行當奈何開㠶轉飄忽挽舟<lb/>
君且住為君一洗拂今日此良㑹他時未可必我生鋤<lb/>
犁手一飯願已畢官曹雖强汝今汝心若失扁舟行亦<lb/>
歸還我性曠逸騎牛不騎馬鼓腹吞溟渤他年作霖雨<lb/>
勿汙我蓬蓽<lb/>
畢髯竒男子未識已心與獻䇿進英殿脱畧獨豪舉二<lb/>
年襄陽幕歸舟峴山渚同事三日留時時作險語隆準<lb/>
<pb n="KR4d0125_WYG_008-14a"/>
帝王孫蕭然好風度詩書百萬巻胸中莽迴互平生蘇<lb/>
惠州氣槩頗自許人生艱難際政可觀去處二子經濟<lb/>
才用之則為虎髯公且為客王孫且為主明朝各天涯<lb/>
歌眉為誰嫵柂師挽舟去回首空南浦莫笑參軍强參<lb/>
軍定强否<lb/>
　　雨中有懷<lb/>
世態紛戢戢客愁亦不盡坐牕木榻穿百慨逢一哂觸<lb/>
眼敗人意喜事日益泯小暑三日熱重我憂躁疢崇朝<lb/>
<pb n="KR4d0125_WYG_008-14b"/>
一雨洗意氣覺清𦂳焚香彊起坐曲肱聽鳴蚓出門復<lb/>
有觀物色相蠢蝡危芳墮簷牙水螾上堦楯失勢蛛墜<lb/>
網得時朽蒸菌矜飛啄泥燕戢翼翔雲隼此理復誰論<lb/>
中膓紛結縝懷我平生好意得如合脗款段屈薄宦有<lb/>
如驥服靷兖李困諸生豪氣浮海蜃華李本達識磊落<lb/>
忘畦畛忼慨任闗西開口見肝腎髙蹈潘逸士未能趨<lb/>
縣尹小王頗清修對策如射埻復有孫夫子未許連車<lb/>
軫聚散各異處單車謝推引言笑誰與歡思逝如抽筍<lb/>
<pb n="KR4d0125_WYG_008-15a"/>
作詩當晤言為我發大辴<lb/>
　　奉酬天復古風<lb/>
我生不愛言欲言令人惡總總乾坤内抱此誰與託昔<lb/>
者所親人今或苦荼若生交各分離死交已冥漠事非<lb/>
固必存千載一轉腳要知達士心閲世等糟粕不求萬<lb/>
法脱不與萬法縛索然天地中去留如解籜萬事豈足<lb/>
為而苦自結約吾以此應世方枘入圓鑿何當得蔡侯<lb/>
飄若雲中鶴新詩近道要如病飲良藥上言古心人次<lb/>
<pb n="KR4d0125_WYG_008-15b"/>
言時道薄落落濟世志拙者但駭愕功名付吾子我獨<lb/>
甘藜藿誰知陋巷中簞瓢有餘樂<lb/>
　　五月二十五日晚自天夀還呈秦少章<lb/>
客思日百種無一適所願入夏對燈火坐牕如坐圈開<lb/>
口畏禍機俛首學癡鈍嘉友不在眼相思劇方寸晚凉<lb/>
䇿馬出豁然對清論盈月阻良覿歡喜論繾綣上言得<lb/>
三益次言科舉囷新詩破煩想覺人體中健重我特特<lb/>
來殷勤留一飯促膝對夜樹蕭爽無俗坌歸來勞夢侵<lb/>
<pb n="KR4d0125_WYG_008-16a"/>
令人欲髙遯<lb/>
　　政和丁酉罷攝樂清寓柳市莊居和林惠叔見寄<lb/>
懷祿非其心事君要以道古來際遇間毎恨見不早觀<lb/>
其風雲㑹事業何草草卓哉張子房器博用殊少恐量<lb/>
世主心用此恰恰好所以收其才逺從赤松老富貴非<lb/>
利達貧賤非枯槁超超聖賢心吾欣願執掃<lb/>
　　遷居有感示二三子<lb/>
四時忽代序靡靡無停息白露應節降凉颸變晨夕閒<lb/>
<pb n="KR4d0125_WYG_008-16b"/>
居二十載遷徙靡寧日鳥鼠有巢穴我居無定室田園<lb/>
固所乏婚嫁何當畢貧賤難為好仁義寡所匹總總百<lb/>
年内萬事安可必人生七十稀我今五十一齒髪已彫<lb/>
喪肌肉乏腴實固窮吾素分茍得鮮終吉餘年當幾何<lb/>
任運非得失<lb/>
　　發東陽<lb/>
客行無緩程悲吟無緩聲促促復促促居家食不足徘<lb/>
徊重徘徊欲行還欲歸近懷逺弗顧强復驅車去<lb/>
<pb n="KR4d0125_WYG_008-17a"/>
　七言古詩<lb/>
　　寄魯直學士<lb/>
當今文伯眉陽蘇新詞的皪垂明珠我公江南獨繼步<lb/>
名譽籍甚傳清都達人嗜好與俗異誰欲海邊逐臭夫<lb/>
小生結髪讀書史隠憫毎願脱世儒幾載俛首黌堂趨<lb/>
爭唼梁藻從羣鳧野人鼓瑟不解竽悠悠舉目誰與娛<lb/>
幸有達者黄與蘇誰復跼蹐如轅駒古來志士恥沈没<lb/>
參軍慷慨曵長裾相知寧論貴賤敵詩奏終使蘭艾殊<lb/>
<pb n="KR4d0125_WYG_008-17b"/>
當時仲宣亦小弱蔡公歎其才不如迺知士子名未立<lb/>
須藉顯逹齒論餘嬰兒失乳投母哺當亦飲食瓊漿壺<lb/>
　　次天峯居士韻奉寄<lb/>
天峯靜者巢箕叟著書不為牛馬走夜雨題詩寄日邊<lb/>
觀者辟昜皆縮手嗚呼大雅乆不聞吾道悠悠付林藪<lb/>
伏龍鳯雛人未知腴田猥大皆稂莠將軍為志窮益堅<lb/>
魯儒雖死不更守鷦鵬有翅須摶風苦李當道誰開口<lb/>
京師車馬十二門一日萬億無不有吞腥啄腐何卒卒<lb/>
<pb n="KR4d0125_WYG_008-18a"/>
正坐誚言芷漸滫可憐惠施多才卿不悟據梧瞑低首<lb/>
功名浩蕩悵何許置身謀慮苦不乆盍似淵明歸去來<lb/>
不作折腰求五斗飽食大人如肉山衮衮奔馳氣如吼<lb/>
東山野人氣亦芒郎將自昔今獨否誰能脂韋化百鍊<lb/>
世態欻如屈伸肘何時尊酒話疇昔擊節新詩意非茍<lb/>
　　泥雪憶志康公度元老<lb/>
正月二日多雪寒京師道路無日乾巷南巷北一望隔<lb/>
出門但見泥漫漫歸來危坐官屋底日飽太倉半升米<lb/>
<pb n="KR4d0125_WYG_008-18b"/>
相思更覺行路難蒙垢何當為一洗<lb/>
　　和任昌叔寄終南之什<lb/>
少陵作者今卓爾彭澤一觴意何已詩工酒逸覺有神<lb/>
此理浪傳嗤俗子卻求舉選科目間仰看有道當汗顔<lb/>
聞君欲往更愁絶歸心日夜急飛湍<lb/>
　　送歐陽司理歸荆南<lb/>
荆南秀氣有異才我今見之歐陽子長年讀書五車過<lb/>
下筆神㨗風雲起一昨新書警末俗儒衣喜好入骨髓<lb/>
<pb n="KR4d0125_WYG_008-19a"/>
此君矯矯出輩流一心本學妙達理斯之自信謝黨與<lb/>
萬口一律誰信爾眼明卻見法令新四海文章盡蘓氏<lb/>
馬羣一遇伯樂空近拔其尤自君始可憐平生萬艱苦<lb/>
及壯一官歸故里丈夫行道㑹有時用心深處良獨知<lb/>
眼中人才不昜得鳯翥龍驤非爾誰野人一身日百謗<lb/>
人笑阮癡端不癡憶昔定交論心腹示我青青千載期<lb/>
茲事風流定不朽謝爾紛紛輕薄兒如此嘉㑹豈易得<lb/>
端知聚散非人力相期逺大莫相憶要須身健且强食<lb/>
<pb n="KR4d0125_WYG_008-19b"/>
　　次君陟見志韻<lb/>
秋風颯颯吹寒雨寒士畏寒不畏暑杜陵四海無尺椽<lb/>
頗思大屋連千礎大庇天下寒士寒小利猶能及雀鼠<lb/>
平生志大不小用未解從人問科舉可憐時俗喜儇媚<lb/>
此道悠悠付何所不如歸來負寒日食芹得味絶不去<lb/>
人生何處無一飯飽卧便便腹如鼓<lb/>
　　竹枝歌上姚毅夫<lb/>
　　　元祐辛未閏月既望隴西太守燕客于郡之雅<lb/>
<pb n="KR4d0125_WYG_008-20a"/>
　　　歌堂客有某好余詩歌因作竹枝詞五章章五<lb/>
　　　句以紀其事而一章言其行樂之欲及時二章<lb/>
　　　言其及時而樂三章言其樂極而悲四章言其<lb/>
　　　悲而自反五章言其反正也<lb/>
秋月亭亭揚明輝浮雲一㸃天上飛歘忽囘隂雨四垂<lb/>
人生萬事亦爾為今不行樂待何時<lb/>
翠幕留夜燈燭光主人歡娛客滿堂龍船盛酒蠡作觴<lb/>
秦吹齊歌舞燕倡夜如何其夜未央<lb/>
<pb n="KR4d0125_WYG_008-20b"/>
佳人玉顔冰雪肌寶髻繡裳光葳蕤齊聲緩歌楊柳枝<lb/>
歌罷障靣私自悲坐客滿堂淚霑衣<lb/>
酒當毒藥色當斤人生行樂如浮雲一杯更盡客已醺<lb/>
美人不用歌文君客有相如心不春<lb/>
壺傾燭燼樂事衰堂上歌聲有餘哀主人謝客客已歸<lb/>
風蕩重隂月還輝皎皎千里光無虧<lb/>
　<lb/>
　浮沚集巻八<lb/>
</p>
<p>
</p>
  </div>
<div>
<head>浮沚集巻九</head> <lb/>
    <p>
<pb n="KR4d0125_WYG_009-1a"/>
欽定四庫全書<lb/>
　浮沚集巻九<lb/>
　　　　　　　　　　　　宋　周行已　撰<lb/>
　五言律詩<lb/>
　　上元被差監酤妙覺書呈文叔二首<lb/>
密雪沾游幕餘寒犯酒茵坐招羣客飲愁是獨醒人事<lb/>
業慚知己衣冠媿此身吾生自有分休問紫姑神<lb/>
竊祿知踰分論才昧所長幸同操犢鼻幾不試漁陽醉<lb/>
<pb n="KR4d0125_WYG_009-1b"/>
客或遭詬少年來索嘗此吾稽古力咄咄未須忙<lb/>
　　走筆問訊晁四以道<lb/>
問訊晁夫子成州去幾時衣冠空攘攘鬢髪獨絲絲器<lb/>
業終難合行藏只自知嵩山讀書處還許寄晨炊<lb/>
故鄉羣盗阻不見一人來免死依君祿全生抵酒杯衰<lb/>
年聊爾耳吾道已焉哉未遂鹿門去相思日幾囘<lb/>
　　寓居婁氏樓居<lb/>
樓髙雲隠户秋静月侵幃曠宇涵天界連山軸地機宿<lb/>
<pb n="KR4d0125_WYG_009-2a"/>
鴉風葉亂歸牧笛聲稀身世浮雲外人生何所依<lb/>
　　遷居柳市有感<lb/>
緬懷彭澤令從借剡溪居水漫衆流㑹山連夜逕疎閉<lb/>
闗非避世為道乆忘書乍愜幽棲趣永欣塵鞅除<lb/>
羅含亦有宅洲渚啓柴門未足拒風色猶堪隔世喧卜<lb/>
居空著論畢娶詎忘言且折薛中劵相從籬下樽<lb/>
　　臥病京師䝉少伊察院惠米因叙歸懷奉呈<lb/>
臥病逾三伏辭鄉已四年故人分祿米鄰舍貸醫錢志<lb/>
<pb n="KR4d0125_WYG_009-2b"/>
業其如命行藏休問天吾歸舟已具老去合求田<lb/>
　　再依前韻酬少伊<lb/>
亦有南堤宅棲遲可寄年免從依廡賃賸得買鄰錢為<lb/>
道難逢世知吾獨是天小橋連里巷行日話桑田<lb/>
　　次少伊韻反招隠<lb/>
　　　伏䝉少伊察院和篇有招隠之句夫言歸者衰<lb/>
　　　病之所慕也公方振職臺綱四方想望以為重<lb/>
　　　詎可云乎爾輙次元韻反招隠以復之<lb/>
<pb n="KR4d0125_WYG_009-3a"/>
我已逾衰齒公猶小五年少時能作賦平日不言錢風<lb/>
采桓公雅詩情白樂天朝綱方有賴未可話歸田<lb/>
　　少伊察院再用年字韻寵示二篇輙復酬和一章<lb/>
　　陳徳一章叙情<lb/>
恂恂許御史清譽自初年門絶苞苴使家惟薪菜錢文<lb/>
章名盖世忠義力囘天不為兒孫計何須僻處田<lb/>
咄咄休無賴栖栖又一年時從柱下史獨貸薛中錢多<lb/>
病惟須藥長貧不怨天歸期無逺道猶滯稻粱田<lb/>
<pb n="KR4d0125_WYG_009-3b"/>
　　雨後晨出滎澤道中寄嘉仲明府<lb/>
宿雨郊原潤新晴禾黍香天髙晨氣静地闊野風凉忽<lb/>
忽憂羣盗悁悁懷故鄉攝官聊免死何敢論行藏<lb/>
　　謝嘉仲相招寄居滎澤<lb/>
已解陳蕃榻仍留杜甫亭飽聞期月政願受一廛氓萬<lb/>
事尊中酒餘年水上萍依投知有地流轉任浮生<lb/>
　　送李子興新第歸寧<lb/>
新恩好驥子門户有輝光昏宦通三世山川共一方拜<lb/>
<pb n="KR4d0125_WYG_009-4a"/>
親今綠綬傳業自青緗買宅如來此相從及早凉<lb/>
　　寄題江南李氏四照亭<lb/>
聞道新亭好開軒四望虚葱葱佳氣合衮衮衆山趣野<lb/>
鳥來還去浮雲巻卻舒登臨富幽興應不羡陶朱<lb/>
　　道中有感<lb/>
皛皛平川静暉暉寒食曛連山荒白草屬地亂黄雲歳<lb/>
晚闗心事天邊為客身扁舟終不惡奔走失吾真<lb/>
　　次渠僅老韻四首<lb/>
<pb n="KR4d0125_WYG_009-4b"/>
癡拙時無用歸來老罷休夜寒為客夢歳晚異鄉愁鳥<lb/>
有南枝宿川皆東海流凭髙望歸路雲重失滄洲<lb/>
世事人情了年華鬢髪侵平生憂國淚老去戀鄉心四<lb/>
壁家千里三秋書萬金號寒小兒子念汝故深情<lb/>
鳥暮已歸宿吾今行亦休百年能幾許萬事不勝愁貧<lb/>
賤須行樂功名可枕流鱸魚秋興逺風起白蘋洲<lb/>
憂患功名晚塵勞歳月侵愁來無與語老去獨傷心不<lb/>
復周公夢寧須季子金題詩慿遣興情極恐言深<lb/>
<pb n="KR4d0125_WYG_009-5a"/>
　　次李滎澤韻<lb/>
已罷仍僑寓雖貧强客羞閒居非素隠髙臥得清秋故<lb/>
國今何在他鄉未免憂為儒生用拙老去更宜休<lb/>
　　宿大足寺<lb/>
塵埃得古寺突兀亂山中疊徑僧居僻懸崖鳥道通塞<lb/>
雲常雨雪山木自多風萬事浮生外心花發暮鐘<lb/>
　　送左與言赴杭司錄<lb/>
艱難惟義重去住各愁深喬木迷歸夢孤㠶伴客吟相<lb/>
<pb n="KR4d0125_WYG_009-5b"/>
看憂國淚獨立望鄉心到日如無事來書速寄音<lb/>
　　晨至石碣院時喪女殯此院二首<lb/>
蕭寺來人少祇林過雨清日光微破影雲色未全晴乆<lb/>
客嗟殊俗中年哭後生庭前空柏子此意復誰明<lb/>
曉色初明野雲容尚隠林蒿萊三徑拙鳥雀一枝深憂<lb/>
患他鄉淚淹留故國心平生丘壑趣衰謝媿同襟<lb/>
　　送王天粹登第歸<lb/>
王氏青箱學名家千里駒朝廷求士急吾子應時須上<lb/>
<pb n="KR4d0125_WYG_009-6a"/>
第人皆有髙才世乆虚别君誰暖眼書信莫令疎<lb/>
　　奉和林惠叔<lb/>
攝邑聊觀政無才可及人案書捐吏役簷日遂吾真聽<lb/>
説桑麻好懽言雨露新貧居願時熟聊試甑中塵<lb/>
世間同大宅何處是安居臥地有知足棲巢亦晏如松<lb/>
楸懷舊隠城市逺先廬衰病難堪責交遊喜漸疎<lb/>
　　書王仲元都廵城上小亭<lb/>
王子吹簫處孤城城上臺囘囘衆山入隠隠一川來花<lb/>
<pb n="KR4d0125_WYG_009-6b"/>
草三春合軒牕四面開得官兼吏隠端復謝塵埃<lb/>
　　原武喪女有感<lb/>
人世刹那頃汝身能幾秋一生如夢了萬事盖棺休年<lb/>
老不禁哭夜長都是愁棄置復棄置千古共山丘<lb/>
飄零同逆旅生死異前途恩愛此生斷聲容昨夢餘幻<lb/>
身今墮甑戲事已陳芻寂滅真為樂勞勞得爾如<lb/>
　　秋霽分韻得中字<lb/>
清晚搔頭望晴天已不同霽烟才冉冉雨意却濛濛為<lb/>
<pb n="KR4d0125_WYG_009-7a"/>
客艱難裏思親涕淚中獨慿心事在倚杖看鴻秋<lb/>
　　春日郊行<lb/>
野歩春郊淨佳遊病眼開風流可憐桞零落不堪梅水<lb/>
接仙舟泛山紆俗駕囘歸歟月已沒餘興更登臺<lb/>
　　聞官軍㨗報呈彦升時仲<lb/>
滯雨春惟冷端憂夜更長曲肱思已亂如面世難防㨗<lb/>
報聞平宼安書喜到鄉鹿門心未遂誰與論行藏<lb/>
　五言排律<lb/>
<pb n="KR4d0125_WYG_009-7b"/>
　　壽郡守<lb/>
僊系蘓門遠英流富緒長胚胎潛間氣庭玉焕祥光永<lb/>
日輝南陸融風麗北堂綵餘長命縷香剩浴蘭湯丹穴<lb/>
皆威鳯荆山必豫章精神森秀發器質儼温良懿學傳<lb/>
經濟嘉猷合贊襄慶流多顯赫筮仕早騰驤遊刃無間<lb/>
劇提衡絶否臧髙情薰愛日勁節肅清霜暫借朱轓出<lb/>
行看皂纛揚頌聲喧道路輿望屬巖廊時遇生申旦官<lb/>
臨指李鄉衆真金闕奏滿郡玉爐香强仕春秋富昌朝<lb/>
<pb n="KR4d0125_WYG_009-8a"/>
事業芳臣千君萬夀賡載濟時芳<lb/>
　　原武祈雨有應呈諸同僚<lb/>
嗷嗷憂旱魃懇懇叩神祠自疏官多曠無辜歳莫饑竒<lb/>
峯俄變黑甘液遽如篩雷電寧無物風雲自有師荒郊<lb/>
囘沃壤榮穗發萎枝攝邑乖為政同僚實副時民心惟<lb/>
禮義邦本繫安危食足無他事恩餘及我私白看雲子<lb/>
粒滑想杜陵匙拂拭萊蕪甑香炊定可期<lb/>
　七言律詩<lb/>
<pb n="KR4d0125_WYG_009-8b"/>
　　夀沈守<lb/>
三甲三壬五福俱胸中落落貯瓊琚池塘芳草詩情逺<lb/>
富貴浮雲世事疎一郡夀爐薫愛日層霄仙籍寄真書<lb/>
君王萬億臣千億永作天官拱帝居<lb/>
　　夀時相三首<lb/>
皇天祐徳必生賢尊主功髙五帝前嶽骨昴精來間氣<lb/>
彭齡𣆀夀與遐年逺無憂患身先退近有湖山樂更全<lb/>
秖恐蒼生須謝傅毎聞人誦衮衣篇<lb/>
<pb n="KR4d0125_WYG_009-9a"/>
毎聞人誦衮衣篇又值君臣慶㑹年臘雪已先調鼎實<lb/>
春風還是作霖天經綸道自心源出損益時隨世變遷<lb/>
當宁旰宵懷舊徳非公誰與濟商川<lb/>
非公誰與濟商川年徳俱隆文武全省事省官民自定<lb/>
足兵足食務當先烹鮮取治惟無擾置器期安在不偏<lb/>
公夀且千君且萬四方永永樂堯年<lb/>
　　次僧曇隠謝見臨韻二首<lb/>
倦雲小息五公山來往扁舟勝據鞌强飯未能追馬革<lb/>
<pb n="KR4d0125_WYG_009-9b"/>
寄餐端恐識猪肝山泉周匝流清泚古木森羅照屈蟠<lb/>
獨臥北牕懷太古元無一物到門䦨<lb/>
隠跡僧居無所為蒲團曲几面清池一身有累須三逕<lb/>
萬物無私各四時心與溪山相宛轉事隨塵世漫紛披<lb/>
山中不用詩招隠已約施巖采紫芝<lb/>
　　几山出示陽橋唱和諸什竊慨英才之沈寂光景<lb/>
　　之流邁因兩次其韻皆以少日為篇首一以贈監<lb/>
　　鎮孫和仲一以贈知丞苖几山云<lb/>
<pb n="KR4d0125_WYG_009-10a"/>
少日稱豪弓馬塲時平不復戍漁陽引杯看劍夜雲黑<lb/>
横槊賦詩寒日黄霜落草枯閒戰騎位卑祿薄困征商<lb/>
白頭未試吳王妓楊柳蕭蕭古道傍<lb/>
少日稱豪筆硯塲一官家近住河陽人情易變春雲薄<lb/>
世故飽諳秋鬢黄寒日蒼凉臨迥野浩歌悲壯激哀商<lb/>
時平民樂官無事醉倒題詩舞袖傍<lb/>
　　子固嘉夫相過觀几山唱和<lb/>
萬事都將笑一塲不如載酒訪髙陽凍消地靣可憐綠<lb/>
<pb n="KR4d0125_WYG_009-10b"/>
日暖楊枝無奈黄尚徳乆從君子魯言詩仍有起予商<lb/>
太平無事閒居樂且醉髙樓大道傍<lb/>
　　再和子固<lb/>
老年不入少年塲不似當時在洛陽福善坡頭囘曳練<lb/>
石家寺裏看姚黄春風楊柳東西陌古道樓臺南北商<lb/>
流落如今歸未得白頭憔悴巻城傍<lb/>
　　嘉夫再有冰玉交輝佳句復和酬報<lb/>
爛爛雙瞳掣電光照人皮裏有秋陽誰將鼠腊同蒼璧<lb/>
<pb n="KR4d0125_WYG_009-11a"/>
枉把鹽車服乘黄合有猷謀陳稷契即看灝噩繼周商<lb/>
近來佳句驚人甚敢竝蒹葭玉樹傍<lb/>
　　和李文叔見招<lb/>
杜曲林泉可寄年功名富貴有危顛囊中佳句渾輕與<lb/>
海内名方莫浪傳赤脚拏舟能楚些明眸度曲解回旋<lb/>
且過叔度留終日未問他年騎錦韉<lb/>
　　再和文叔<lb/>
事業功名看百年千杯醉墨謾張顛闗西夫子時方棄<lb/>
<pb n="KR4d0125_WYG_009-11b"/>
稷下諸儒誰與傳契闊十年纔道舊間闗千里又言旋<lb/>
飄萍斷梗無根柢愁唤羸童理破韉<lb/>
　　病中思歸呈千之十七兄<lb/>
白首遑遑謾世憂我今問米下揚州支離病骨難堪暑<lb/>
浩蕩歸心不待秋兵火彫零餘故里功名衰謝獨扁舟<lb/>
腐儒老死終無用收拾綸竿好去休<lb/>
　　再用前韻趣歸<lb/>
故鄉何處海東頭地盡東南最勝州水陸歸程幾百驛<lb/>
<pb n="KR4d0125_WYG_009-12a"/>
風塵囘首恰三秋無才北使能降敵决意東歸已辦舟<lb/>
去國不緣明主棄只緣多病更宜休<lb/>
　　和孫徳平病秋思歸<lb/>
春雨秋風無盡期鳶飛魚躍各天機年光逝水催前浪<lb/>
世事浮雲換白衣草木變衰知節改田園蕪没要吾歸<lb/>
人生萬事惟心可真處何妨世俗譏<lb/>
　　奉和知丞苖几山<hi>時几山以謗被劾</hi>
陸沈僚底網騤瞿玩世滑稽常自如鞍馬猶堪供矍鑠<lb/>
<pb n="KR4d0125_WYG_009-12b"/>
功名誰復念居諸胸懷金玉天知我仕宦風波丞負予<lb/>
尊酒夜闌聽軟語清談笑謔極羣書<lb/>
　　和使君閔雨<lb/>
布榖催耕候已深驕陽未肯化為霖一年鈴閣傳齋禁<lb/>
三月花時負賞心空谷靈湫能奮響叢祠古木已成隂<lb/>
<hi>時取九華龍水又禱西祠</hi>侏儒飽死渾無計屬耳頽墻聽雨音<lb/>
　　次胡志衡韻<lb/>
城北城南春𣺌然幅巾藜杖望晴天何須多事途窮哭<lb/>
<pb n="KR4d0125_WYG_009-13a"/>
莫倚髙才甕下眠渭水來從鳥鼠穴隴山真接首陽巔<lb/>
登臨未盡牛羊下安得羲和叱馭旋<lb/>
　　和蔡八十約同歸<lb/>
十年塵土送春衣毎見春風憶翠微射策決科知已誤<lb/>
求田問舍早須歸人生豈料長身健行李還應與願違<lb/>
遙望故山心獨往杖藜三嘆暮雲飛<lb/>
　　再和蔡八十約歸<lb/>
聞説尋山意已清况逢佳客作山行百年心事同杯酒<lb/>
<pb n="KR4d0125_WYG_009-13b"/>
萬里春風出帝城秋燕欲歸棲集穏春鷗無事往來輕<lb/>
風流定是輸陶謝應笑癡人似步兵<lb/>
　五言絶句<lb/>
　　蘭溪驛<lb/>
小雨滋春態餘花落晚香扁舟還獨往誰與論行藏<lb/>
　　姑射仙人<lb/>
易簡乾坤理和平兆庶情誰知為帝力萬國自生成<lb/>
　　魯直帖<lb/>
<pb n="KR4d0125_WYG_009-14a"/>
秀潤瞻眉宇清真接話言端能愈吾疾已覺意超然<lb/>
　　李端叔帖<lb/>
鐵靣黄犀骨霜髭燦蝟毛晚年聊混俗猶不廢稱豪<lb/>
　　米元章帖<lb/>
戲事芻陳子浮生甑墮休遺音餘翰墨人尚想風流<lb/>
　七言絶句<lb/>
　　和丁忠節三首<lb/>
絶廬髙隠白雲間徳行人知是閔顔側席求賢新詔黑<lb/>
<pb n="KR4d0125_WYG_009-14b"/>
肯教夫子乆居山<lb/>
七十稀年幾許閒星星鬢髪半衰顔寸心灰盡周公夢<lb/>
不戀朝衣只戀山<lb/>
大儒出處自無心調燮功髙利物深用舍行藏皆是道<lb/>
不分朝市與山林<lb/>
　　送禪照大師四首<lb/>
　　　常寧隠子書來告行隠子喜文而未及道是行<lb/>
　　　也將求師而問焉友人林惠叔贈言有脱鞋之<lb/>
<pb n="KR4d0125_WYG_009-15a"/>
　　　語隠子疑曰薄之甚矣非也予因述其語贈行<lb/>
　　　且解按劔之疑<lb/>
海鴈年年自往來迢迢此去幾時囘春風滿路真消息<lb/>
應是桃花處處開<lb/>
千峯如畫不安排的的天然更莫猜草碧花紅春鳥呌<lb/>
此中何處問如來<lb/>
行行識取靈巖路多少遊人只麽囘門前有箇擎天柱<lb/>
千萬歸時帶取來<lb/>
<pb n="KR4d0125_WYG_009-15b"/>
脱却多年破草鞋脚根步步踏如來昔人根鈍真堪笑<lb/>
直待血流方始囘<lb/>
　　知趙鼎臣贈呂令二首<lb/>
幕下胸中水鏡寒否臧定不失毫端要知四海皆兄弟<lb/>
莫作前人青白看<lb/>
坐衙官似坐禪僧萬物風行自飲冰縱解他心無所得<lb/>
不知何處計才能<lb/>
　　偶書楷老帖後<lb/>
<pb n="KR4d0125_WYG_009-16a"/>
楷公不見十三年何處髙談洞下禪禪裏相思無是處<lb/>
不相思處有誰傳<lb/>
　　春日五首<lb/>
送春小雨作輕凉碧瓦鱗鱗動霽光紫燕銜泥歸舊屋<lb/>
黄蜂採蜜度斜陽<lb/>
小牕午枕夢初醒特特來尋春徑行晴日暖風無俗客<lb/>
岸巾柳底聽新鶯<lb/>
蛺蝶尋花經竹過蜘蛛結網趁絲行簷前飜翼頻來燕<lb/>
<pb n="KR4d0125_WYG_009-16b"/>
葉底窺人欲去鶯<lb/>
深院囘廊春日長晴絲冉冉暖浮光五株恰似陶彭澤<lb/>
滿縣愧爾潘河陽<lb/>
無賴春物惱人愁百年心事信沈浮何時買得㑹稽宅<lb/>
蠟屐自作烏衣遊<lb/>
　　元日同麻萬紀王振叔行南寺五首<lb/>
正月一日思悠哉水邊盡日意遲囘豈無俗人一盃酒<lb/>
不作區區城裏來<lb/>
<pb n="KR4d0125_WYG_009-17a"/>
岸頭欣欣木向榮岸下涓涓春水生晴日暖風無俗客<lb/>
故尋野徑逐溪行<lb/>
寒風昨夜動天起春色今朝入眼濃橋北斜斜柳垂綠<lb/>
岸南細細草生茸<lb/>
南寺橋頭緩緩歸郤來髙閣更遲遲水邊白鷺雙雙立<lb/>
樹杪烏鴉箇箇飛<lb/>
出自西門入北門南迴東轉逐村村輕黄淺綠飽經眼<lb/>
卻得歸來細細論<lb/>
<pb n="KR4d0125_WYG_009-17b"/>
　　哭呂與叔四首<lb/>
平生已作老藍川晚意賢闗道可傳一簣未容當百漲<lb/>
獨將斯事著餘篇<lb/>
淹留也復可疑人不向清朝乞此身芸閣校讎非茍祿<lb/>
每囘髙論助經綸<lb/>
朝聞夕死事難明不盡心源漫乆生手足啟云猶是過<lb/>
黙然安得議虧成<lb/>
朝廷依制起三王歎惜真儒半已亡猶有伊川舊夫子<lb/>
<pb n="KR4d0125_WYG_009-18a"/>
飄然鶴髪照滄浪<lb/>
　　睡起偶書二首<lb/>
晴日薫人午睡迷輕舟小楫夢中歸覺來搔首牕前立<lb/>
草綠花紅燕子飛<lb/>
爐香一炷滿牀書野杏山桃三四株食罷睡餘還獨立<lb/>
一身此外復何須<lb/>
　　瀟湘暮雪<lb/>
凍雲垂地雪紛飛日暮天寒鴈已歸猶有江頭問津者<lb/>
<pb n="KR4d0125_WYG_009-18b"/>
不知此去欲何依<lb/>
　　春閨怨三首<lb/>
春盡遼陽無信來花奩鸞鏡滿塵埃黄鶯恰恰驚人夢<lb/>
欲到郎邊却麽囘<lb/>
深院無人簾幕垂漫裁白紵作春衣停針忽憶當年事<lb/>
羞見梁間燕子飛<lb/>
燕子引雛來去飛楊花漠漠草萋萋牕前睡起渾無緒<lb/>
倚遍欄干日又西<lb/>
<pb n="KR4d0125_WYG_009-19a"/>
　　示負書<lb/>
平生萬巻漫多聞一悟中庸得本真從此盡將覆醬瓿<lb/>
只于心地起經綸<lb/>
　　留題祇陁僧房<lb/>
回舟小息取僧房一枕春風意味長江上鵓鴣啼雨罷<lb/>
隔洲烟樹日蒼蒼<lb/>
　　從姚毅夫乞酒<lb/>
春來不飲動經旬空戴陶潛漉酒巾風雨惱春愁獨坐<lb/>
<pb n="KR4d0125_WYG_009-19b"/>
提壺無事故撩人<lb/>
　　示提壺<lb/>
藜杖芒鞋一幅巾翛然無事可闗身一壺任醉春長在<lb/>
南北東西作主人<lb/>
　　武陵烟雨<lb/>
桃花流水武陵源烟雨冥冥暗一川試問山中避秦者<lb/>
不知此景是何年<lb/>
　浮沚集巻九<lb/>
</p>
<p>
</p>
  </div></body>
</text>\m</TEI>
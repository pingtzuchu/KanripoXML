<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>笠澤藂書巻一</head>
    <p>
<pb n="KR4c0089_WYG_001-1a"/>
欽定四庫全書<lb/>
　笠澤藂書巻一　　　　　唐　陸龜䝉　撰<lb/>
　藂書者藂脞之書也藂脞猶細碎也細而不遺大可<lb/>
　知其所容矣自乾符六年春卧病于笠澤之濵敗屋<lb/>
　數間蓋蠧書十餘篋伯男兒纔三尺許長䃣<hi>音毁</hi>齒猶<lb/>
　未徧教以藥劑象梧子大小外研墨沌筆供紙札而<lb/>
　已體中不堪羸耗時亦隠几強坐内壹鬱則外揚為<lb/>
　聲音歌詩賦頌銘記傳序往往雜發不類不次混而<lb/>
<pb n="KR4c0089_WYG_001-1b"/>
　載之得稱為藂書自當去諼<hi>許園切</hi>憂之一物非敢露<lb/>
　世家耳目故凡所諱中略無避焉笠澤松江之名<lb/>
　　江湖散人傳<lb/>
散人者散誕之人也心散意散形散神散既無羈限為<lb/>
時之恠民束於禮樂者外之曰此散人也散人不知耻<lb/>
乃從而稱之人或笑曰彼病子之散而目之子反以為<lb/>
其號何也散人曰天地大者也在太虚中一物耳勞乎<lb/>
覆載勞乎運行差之晷度寒暑錯亂望斯須之散其可<lb/>
<pb n="KR4c0089_WYG_001-2a"/>
得耶水土之散稽有用乎水之散為雨為露為霜雪水<lb/>
之局為瀦為洳為潢汙土之散封之可崇穴之可深生<lb/>
可以藝死可以入土之局塤不可以為埏甓不可以為<lb/>
盂得非散能通於變化局不能耶退若不散守名之筌<lb/>
進若不散執時之權筌可守耶權可執耶遂為散歌散<lb/>
傳以志其散<lb/>
　　散人歌<lb/>
江湖散人天骨竒短髮搔來蓬半垂手捉孤篁曵寒繭<lb/>
<pb n="KR4c0089_WYG_001-2b"/>
口誦太古滄浪詞詞云太古萬萬古民性甚野無風期<lb/>
夜棲正與禽獸雜獨自構架縱横枝因而稱曰有巢氏<lb/>
民共敬貴如君師當時只效烏鵲輩豈是有意陳尊卑<lb/>
無端後聖穿鑿破一派前導千流隨多方惱亂元氣死<lb/>
日使文字生姦欺聖人事業轉消耗尚有漁者存熙熙<lb/>
風波不獨困一士凡百器具皆能施罛疎扈腐鱸鱖脱<lb/>
正失檢馭非讒疵人間所謂好男子我見婦女留鬚眉<lb/>
奴顔婢脨真乞丐反以正直為狂癡所以頭欲散不散<lb/>
<pb n="KR4c0089_WYG_001-3a"/>
弁峩巍所以腰欲散不散珮陸離行散任之適坐散從<lb/>
傾欹語散空谷應笑散春容披衣散單複便食散酸醎<lb/>
宜書散渾真草酒散甘醇醨屋散勢斜直樹散行叅差<lb/>
客散忘簪屨禽散虛籠池外物一以散中心散何疑不<lb/>
共諸侯分邑里不與天子専隍陴静則守桑柘亂則逃<lb/>
妻兒金鑣貝帶未嘗識白刃煞我窮生為或聞蕃将負<lb/>
恩澤號令䥫馬如風馳大君年小丞相少當軸自請都<lb/>
旌旗神鋒悉出羽林仗繢畫日月蟠龍螭太宗基業甚<lb/>
<pb n="KR4c0089_WYG_001-3b"/>
牢固小醜背叛當殱夷禁軍近自肅宗置抑遏輔國争<lb/>
雄雌必然大段剪兇逆須召勁勇扶君麾四方賊壘猶<lb/>
占地死者暴骨生寒饑歸來輒擬荷鋤笠詬吏已貴租<lb/>
錢遲興師十萬一日費不啻千金何以支秖今利口且<lb/>
箕斂何暇俛首哀惸婺均荒補敗豈無術布在方冊撑<lb/>
頽隵冰霜襦袴易反掌白面諸郎殊不知江湖散人悲<lb/>
古道悠悠幸寄羲皇慠官家未議活蒼生拜賜江湖散<lb/>
人號<lb/>
<pb n="KR4c0089_WYG_001-4a"/>
　　後虱賦<hi>并序</hi>
余讀玉溪生虱賦有就顔避跖之歎似未知虱作後虱<lb/>
賦以矯之<lb/>
衣緇守白髮華守黑不為物遷是有常德小人趨時必<lb/>
變顔色棄瘠涵腴乃虱之賊<lb/>
　　移石盆絶句<lb/>
移得龍泓瀲灧寒月輪初下白雲端無人盡日澄心坐<lb/>
倒影新篁一兩竿<lb/>
<pb n="KR4c0089_WYG_001-4b"/>
　　杞菊賦<hi>并序</hi>
天隨子宅荒少牆屋多隙地著圖書所前後皆樹以杞<lb/>
菊春苗恣肥日得以採擷之以供左右杯案及夏五月<lb/>
枝葉老硬氣味苦澀旦暮猶責兒童拾掇不已人或歎<lb/>
曰千乗之邑非無好事者家日欲擊鮮為具以飽君者<lb/>
多矣君獨閉關不出率空腸貯古聖賢道德言語何自<lb/>
苦如此生笑曰我幾年來忍飢誦經豈不知屠沽兒有<lb/>
酒食耶退而作杞菊賦以自廣云<lb/>
<pb n="KR4c0089_WYG_001-5a"/>
惟杞惟菊偕寒互緑或穎或苕煙披雨沐我衣敗綈我<lb/>
飯脱粟羞慚齒牙苟且粱肉蔓延駢羅其生實多爾杞<lb/>
未棘爾菊未莎其如予何其如予何<lb/>
　　甫里先生傳<lb/>
甫里先生者不知何許人也人見其耕於甫里故云<hi>甫里</hi>
<hi>松江上村墟名</hi>先生性野逸無羈檢好讀古聖人書探六籍識<lb/>
大義就中樂春秋抉摘微㫖見文中子王仲淹所為書<lb/>
云三傳作而春秋散深以為然貞元中韓晉公嘗著春<lb/>
<pb n="KR4c0089_WYG_001-5b"/>
秋通例刻之于石<hi>今在潤州文宣王廟</hi>意以是學為己任而顛倒<lb/>
漫漶<hi>胡館切</hi>翳塞無一通者殆将百年人不敢指斥疵纇<lb/>
先生恐疑誤後學乃書摭而辨之先生平居以文章自<lb/>
怡雖幽憂疾病中落然無旬日生計未嘗暫輟㸃竄塗<lb/>
抺者紙札相壓投于筐箱中厯年不能浄冩一本或好<lb/>
事者取去後於他人家見亦不復謂已作矣少攻歌詩<lb/>
欲與造物者争柄遇事輒變化不一其體裁始則淩轢<lb/>
波濤穿穴險固囚鎖恠異破碎陣敵卒造平澹而後已<lb/>
<pb n="KR4c0089_WYG_001-6a"/>
好潔凡格<hi>音各</hi>忩户硯席剪然無塵埃得一書詳熟然後<lb/>
寘于方冊值本即校不以再三為限朱黄二毫未嘗一<lb/>
日去于手所藏雖少咸精實正定可傳借人書有編簡<lb/>
斷壊者緝之文字謬誤者刋之樂聞人為學講評通論<lb/>
不倦有無賴者毁坼揉汙或藏去不返先生戚然自咎<lb/>
先生貧而不言利問之對曰利者商也今既士矣奈何<lb/>
亂四人之業乎且仲尼孟軻氏所不許先生之居有地<lb/>
數畝有屋三十楹有田竒十萬步<hi>吳田一畝當二百五十步</hi>有牛不<lb/>
<pb n="KR4c0089_WYG_001-6b"/>
減四十蹄有耕夫百餘指而田汙下暑雨一晝夜則與<lb/>
江通色無别已田他田也先生由是苦飢囷倉無斗升<lb/>
蓄積乃躬負畚鍤率畊夫以為具且每嵗波雖狂不能<lb/>
跳吾防溺吾稼也或譏刺之先生曰舜黴瘠大禹胼胝<lb/>
彼非聖人耶吾一布衣耳不勤劬何以為妻子之天乎<lb/>
且與蚤虱名器雀鼠倉庾者何如哉先生嗜茶荈置園<lb/>
於顧渚山下<hi>山在吳興郡嵗貢茶之所</hi>嵗入茶租十許簿為甌㰕之<lb/>
實自為品第書一篇繼茶經茶訣之後<hi>茶經陸羽撰茶訣皎然撰</hi>南<lb/>
<pb n="KR4c0089_WYG_001-7a"/>
陽張又新嘗為水説凡七等其二曰恵山寺石泉<hi>無錫縣華</hi>
<hi>山</hi>其三曰虎丘寺石井其六曰吳松是三水距先生逺<lb/>
不百里髙僧逸人時致之助其好先生始以喜酒得疾<lb/>
血敗氣索者二年而後能起有客至亦潔罇置觶但不<lb/>
復引滿向口爾性不喜與俗人交雖詣門不得見也不<lb/>
置車馬不務慶弔内外姻黨伏臘喪祭未嘗及時往或<lb/>
寒暑得中體無事時乘小舟設蓬席賫一束書茶爐筆<lb/>
床釣具櫂船郎而已所詣小不㑹意徑還不留雖水禽<lb/>
<pb n="KR4c0089_WYG_001-7b"/>
決起山鹿駭走之不若也人謂之江湖散人先生乃著<lb/>
江湖散人傳而歌詠之由是混毁譽不能入利口者亦<lb/>
不復致意先生性悁急遇事發作輒不含忍尋復悔之<lb/>
屢改不能久先生無大過亦無出入人事不傳姓名無<lb/>
有得之者豈涪翁漁父江上丈人之流者乎<lb/>
　　自遣詩<hi>并序</hi>
自遣詩者震澤别業之所作也故疾未平厭厭卧田舍<lb/>
中農夫日以耒耜事相聒每至夜分不睡則百端興懐<lb/>
<pb n="KR4c0089_WYG_001-8a"/>
攪人思益紛亂無緒且詩者持也謂持其情性使不暴<lb/>
去因作四句詩累至三十絶絶各有意既曰自遣亦何<lb/>
必題為<lb/>
五年重别舊山村樹有交柯犢有孫更感卞峰顔色好<lb/>
曉雲纔散便當門<lb/>
雪下孤村淅淅鳴病魂無睡洒來清心揺秖待東忩曉<lb/>
長媿寒雞第一聲<lb/>
多情多感事難忘秖有風流共古長座上不遺金帶枕<lb/>
<pb n="KR4c0089_WYG_001-8b"/>
陳王詞賦為誰傷<lb/>
甫里先生未白頭酒旗猶可戰髙樓長鯨好鱠無因得<lb/>
乞取艅艎作釣舟<lb/>
花瀨濛濛紫氣昏<hi>紫花瀨在顧渚步</hi>水邉山曲更深村終須揀<lb/>
取幽栖處老檜成雙便作門<lb/>
隂洞曾為採藥行冷雲凝絶燭微明玉芝敲折琤然墮<lb/>
合有真人上姓名<lb/>
長歎人間髮易華暗将心事許烟霞病來前約分明在<lb/>
<pb n="KR4c0089_WYG_001-9a"/>
藥鼎書囊便是家<lb/>
醖得秋泉似玉容比於雲液更應濃思量北海徐劉輩<lb/>
枉向人間號酒龍<lb/>
羊偘<hi>口旱口汗二切</hi>多應自古豪解盤金稍置纎腰縱然此事<lb/>
教雙得不博溪田二頃苗<lb/>
偶然攜稚看微波臨水春寒一倍多便使筆精如逸少<lb/>
懶能書字換羣鵞<lb/>
昔聞莊叟迢迢夢又道韓生苒苒飛知有姓名聊寄問<lb/>
<pb n="KR4c0089_WYG_001-9b"/>
更無言語抱斜暉<lb/>
雪侵春事大無端舞急微還近臘寒應是也疑真宰怪<lb/>
休時猶未徧林巒<lb/>
數尺逰絲墮碧空年年長是惹春風争知天上無人住<lb/>
亦有春愁鶴髮翁<lb/>
誰使寒鴉意緒嬌雲晴山晚動情憀亂和殘照紛紛舞<lb/>
應索陽烏次第饒<lb/>
古往天髙事渺茫争知靈媛不凄涼月娥如有相思淚<lb/>
<pb n="KR4c0089_WYG_001-10a"/>
秖待方諸寄兩行<lb/>
本來雲外寄閑身遂與溪雲作主人一夜遡風愁四散<lb/>
曉來零落傍衣巾<lb/>
淵明不待公田熟乗興先秋解印歸我為餘糧春未去<lb/>
到頭誰是復誰非<lb/>
雲擁根株抱石危斵來文似瘦蛟螭幽人帶病慵朝起<lb/>
祇向春山盡日欹<lb/>
月澹花閑夜已深宋家微詠若遺音重思萬古無人賞<lb/>
<pb n="KR4c0089_WYG_001-10b"/>
露濕清香獨滿襟<hi>宋玉有微詠賦</hi>
南岸春田手自農往來横絶半江風有時不耐輕橈興<lb/>
暫欲蓬山訪洛公<lb/>
賢達垂竿小隠中我來真作捕魚翁前溪一夜春流急<lb/>
已學嚴灘下釣筒<lb/>
水國君王又姓蕭風情由是冠南<hi>或作前</hi>朝靈和殿下巴<lb/>
江栁十二樓前等翠條<lb/>
强梳蓬鬢整斜冠片燭光微夜思闌天意最饒惆悵事<lb/>
<pb n="KR4c0089_WYG_001-11a"/>
單栖分付與春寒<lb/>
無多藥圃近南榮合有新<hi>一作春</hi>苗次第生稚子不知名<lb/>
品上恐隨春草鬭輸贏<lb/>
一派溪隨若下流春來無處不汀洲漪瀾未碧蒲猶短<lb/>
不見鴛鴦正自由<lb/>
山下花明水上曛一橈青翰破霞文越人但愛風流客<lb/>
繡被何須屬鄂君<lb/>
妍華須是占時生准擬差肩不近情佳麗幾時腰不細<lb/>
<pb n="KR4c0089_WYG_001-11b"/>
荆王辛苦致宫名<lb/>
奼女精神似月孤敢将容易入洪爐人間縱道鈆華少<lb/>
蝶翅新篁未肯無<lb/>
貞白求丹變姓名主恩潛助亦無成侯家竟換梁天子<lb/>
王整徒勞作外兵<lb/>
春雨能膏草木肥就中林野碧含滋唯餘病客相逢背<lb/>
一夜寒聲減四肢<lb/>
　　二遺詩<hi>并序</hi>
<pb n="KR4c0089_WYG_001-12a"/>
二遺者何石枕材琴薦也石者何松之所化也化於何<lb/>
越之東陽也東陽多名山就中金華為最枝峰蔓壑秀<lb/>
氣磅礴數百里不啻而神仙登臨草木芬怪永康之地<lb/>
亦蟬聯其間中饒古松往往化而為石磐根大柯文理<lb/>
曲折盡在好事者得而致於人間以為耳目之異太山<lb/>
羊振文得枕材趙郡李中秀得琴薦皆兹石也咸以遺<lb/>
予予以二遺之竒聊賦詩以謝<lb/>
誰從毫末見叅天又到蒼蒼化石年萬古清風吹作籟<lb/>
<pb n="KR4c0089_WYG_001-12b"/>
一條寒溜滴成穿閑追金帶徒勞恨静格<hi>音各</hi>朱絲更可<lb/>
憐幸與野人俱散誕不煩良匠更雕鐫<lb/>
　　人日代客子<hi>是年人日立春</hi>
人日兼春日長懐復短懐遥知雙綵勝併在一金釵<lb/>
　　閑書<lb/>
病學髙僧置一牀披衣纔暇即焚香閑堦雨過苔花潤<lb/>
小簟風來薤葉涼南國羽書催部曲<hi>時黄巢圍廣州告急</hi>東山毛<lb/>
褐慠羲皇升平聞道無時節試問中林亦不妨<lb/>
<pb n="KR4c0089_WYG_001-13a"/>
　　鵁鶄詩<hi>并序</hi>
客有過震澤得水鳥所謂鵁鶄者貺余黑襟青脛碧爪<lb/>
丹噣<hi>張救反鳥嘴也</hi>色幾及項質甚髙而意萆<hi>一本作草</hi>戚畏人余<lb/>
極哀其野逸性又非以能招累者而囚録籠檻逼迫忩<lb/>
户俛啄仰飲為活大不快真天地之窮鳥也為之賦詩<lb/>
擬好事者和<lb/>
詞賦曾誇鸀<hi>徒角切</hi>鳿<hi>牛欲切</hi>流果為名悞别滄洲雖䝉静<lb/>
置疎籠晚不似閒栖折葦秋自昔稻粱髙鳥畏至今珪<lb/>
<pb n="KR4c0089_WYG_001-13b"/>
組野人讎防微避繳無窮事好與裁書謝白鷗<lb/>
　　苔賦<lb/>
江文通嘗著青苔賦置苔之狀則有懲勸之道雅未聞<lb/>
也如此則化下風上之㫖廢因復為之以嗣其聲云<lb/>
天地閉風雨積門逕秋莓苔植離方抱圓累紫疊碧始<lb/>
分封於危亭之下終絡地於荒畦之側侵竹塢而縱步<lb/>
佔蘭疇而盈尺麗色何似嘉名孰為髙有瓦松卑有澤<lb/>
葵散巖竇者石髪補空田者垣衣在屋曰昔邪在藥曰<lb/>
<pb n="KR4c0089_WYG_001-14a"/>
陟釐質被緑錢之美香聞艾納之竒或藫<hi>音徒含反</hi>或□<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
或蘚或菭<hi>丈笞反</hi>諒含<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>而是類斯感物以隨時則有衛<lb/>
霍天姻金張世族侯以恩澤拜館以形勝築壁僭塗椒<lb/>
階縁墄玉牀丹儌之象盡帳蒼梧之翠秃謂爵禄不必<lb/>
仁守英髦可以力服行叶四凶身圖五福一日盈滿中<lb/>
年顛覆斯苔也染婕妤之篲殆晚偏青封廷尉之門經<lb/>
秋更緑彼失寵以亡家者鮮不動哭則有林塘倚薄衡<lb/>
泌蕭條茅茨上古機格<hi>音各</hi>南朝晝偃則書淫畫聖晡歸<lb/>
<pb n="KR4c0089_WYG_001-14b"/>
則婦餉兒樵溝通壊壍路隔危橋雨霽而魚驚沬聚霜<lb/>
乾則鶴刷翎飄浪求名而蠖屈虚卜命而龜焦忩欹癭<lb/>
枕樹挂風飄山無價買隠有詞招斯苔也周内史宿酒<lb/>
壺邊烟翍思起屈大夫𢷬衣砧上黛㸃情饒彼遺形而<lb/>
放志者能無獨謡謡曰苔之生兮自若人有哀兮有樂<lb/>
哀者貴兮樂者賤貴者危兮賤者宴噫哀樂兮何時止<lb/>
貴賤循環兮而後已<lb/>
　　書李賀小傳後<lb/>
<pb n="KR4c0089_WYG_001-15a"/>
玉溪生傳李賀字長吉常時旦日出遊從小奚奴騎駏<lb/>
驢背一古破錦囊遇有所得即書投囊中暮歸足成其<lb/>
文予為兒時在溧陽聞白頭書佐言孟東野貞元中以<lb/>
前秀才家貧受溧陽尉溧陽昔為平陵<hi>句</hi>縣南五里有<lb/>
投金瀨瀨南八里許道東有故平陵城周千餘步基址<lb/>
坡陁裁髙三四尺而草木勢甚盛率多大櫟合數夫抱<lb/>
藂蓧䝉翳如塢如洞地窪下積水沮洳深處可活魚鼈<lb/>
輩大抵幽邃岑寂氣候古澹可嘉除里民樵罩外無入<lb/>
<pb n="KR4c0089_WYG_001-15b"/>
者東野得之忘歸或比日或間日乗驢領小吏經驀投<lb/>
金渚一往至則䕃大櫟隠巖蓧坐于積水之旁苦吟到<lb/>
日西而還爾後衮衮去曹務多弛廢令季操卞急不佳<lb/>
東野之為立白上府請以假尉代東野分其俸以給之<lb/>
東野竟以窮去吾聞淫畋漁者謂之暴天物天物不可<lb/>
暴又可抉摘刻削露其情狀乎使自萌卵至于槁死不<lb/>
能隠天能不致罰耶長吉夭東野窮玉溪生官不挂朝<lb/>
籍而死正坐是哉正坐是哉<lb/>
<pb n="KR4c0089_WYG_001-16a"/>
　　蚕賦<hi>并序</hi>
荀卿子有蚕賦楊泉亦為之皆言蚕有功於世不斥其<lb/>
禍於民也余激而賦之極言其不可能無意乎詩人碩<lb/>
鼠之刺於是乎在<lb/>
古民之衣或羽或皮無得無喪其游熙熙藝麻緝纑官<lb/>
初喜窺十奪四五民心乃離逮蚕之生繭厚絲美機杼<lb/>
經緯龍鸞葩卉官誕益嚵盡取後已嗚呼既豢而烹蚕<lb/>
實病此伐桑滅蚕民不凍死<lb/>
<pb n="KR4c0089_WYG_001-16b"/>
　　雜説<lb/>
先儒曰瞽瞍憎舜使塗廩浚井酖于觴酒欲從而殺之<lb/>
舜謀於二女二女教之以鳥工龍工藥浴注豕而后免<lb/>
矣夫勢之重壯夫不能不畏位之尊聖人不得不敬況<lb/>
舜攝于天子頑嚚嫚傲者獨不畏之又從而殺之耶且<lb/>
堯之妻二女帥九子觀舜之德舜反受教於女子其術<lb/>
恠且如是是不教人以孝道教人以術免也故堯使勗<lb/>
之非觀德也何足以天下付<lb/>
<pb n="KR4c0089_WYG_001-17a"/>
邰侯姜女之生子也始棄之命之曰棄宋芮司徒之生<lb/>
女也始棄之亦命之曰棄邰棄為稷官蒸民賴之宋棄<lb/>
美而生佐幾移於宋國名之同也奚傷舜重瞳子項羽<lb/>
亦重瞳子形之類也奚病擇其道如何耳<lb/>
季札以樂卜趙孟以詩卜襄仲歸父以言卜子游子夏<lb/>
以威儀卜沈尹戌以政卜孔成子以禮卜其應也如響<lb/>
無他圖在精誠而已不精誠者不能自卜況吉凶他人<lb/>
乎<lb/>
<pb n="KR4c0089_WYG_001-17b"/>
傳曰武王罷朝而襪繫絶顧左右無可結者衛禇師呼<lb/>
聲子結襪而登席漢廷尉為王生結襪襪之有帶其來<lb/>
尚矣今獨亡之嗚呼古之制亡者十九奚襪帶之足云<lb/>
栁下恵之妻誄其夫門人不能竄一字吕不韋作春秋<lb/>
秦人不敢損一字德與刑如何哉<lb/>
　　大儒評<lb/>
世以孟軻荀卿子為大儒觀其書不悖孔子之道非儒<lb/>
而何然李斯嘗學於荀卿入秦干始皇帝并天下用為<lb/>
<pb n="KR4c0089_WYG_001-18a"/>
左丞相一旦誘諸生聚而坑之復下禁曰天下敢有藏<lb/>
百家語詣守尉燒之偶語詩書者棄市昔孔子之於弟<lb/>
子也自仲由冉求已下皆言其可使之才及其仁則曰<lb/>
不知也斯聞孔子之道於荀卿位至丞相是行其道得<lb/>
其志者也反焚滅詩書坑殺儒士為不仁也甚矣不知<lb/>
不仁孰謂況賢知而傳之以道是昧觀聽也雖斯具五<lb/>
刑而況矧得稱大儒乎吾以為不如孟軻<lb/>
　　自憐賦<hi>并序</hi>
<pb n="KR4c0089_WYG_001-18b"/>
余抱病三年於衡泌之下毉甚庸而氣益盛藥非良而<lb/>
價倍髙每一把臂一下杵未嘗不解衣撤食而後致也<lb/>
為窮且否<hi>一作病</hi>亦已至矣聖人云五福六極之數曰夀<lb/>
曰富曰康寧曰貧曰疾曰憂既貧且疾能無憂乎憂既<lb/>
盈矣能無傷乎人既傷矣能無奪夀乎是不䝉五福偏<lb/>
被六極者也誰其憐之作自憐賦<lb/>
噫天地兮何德以生予付遂古之道兮恵<hi>或作専</hi>而行諸<lb/>
聖人耕吾亦耕聖人漁吾亦漁聖人窮或過于是聖人<lb/>
<pb n="KR4c0089_WYG_001-19a"/>
達曾不依於既不獲築説莘尹委身而理天下又不及<lb/>
箕巢穎許散髪而類鶉居率幽憂之情抱将退伏於林<lb/>
廬謂之積兮繁其疏捜羅以虛謂之枵兮輔其儲涵潢<lb/>
乃瀦旁無垠兮上無初退不足兮進有餘光寒束縮後<lb/>
燠敷舒首蓬隆以半散肢棘瘠而枯疎中躁兮熸炮之<lb/>
蟹外撓兮冠帶之狙淩兢兮上坂之馬帖捻兮横沙之<lb/>
魚行則左人而右杖卧則夕擁而晨袪冒忌者即席奮<lb/>
擊責功者越月紆徐痿寧忘起憤亦懐攄天難致問道<lb/>
<pb n="KR4c0089_WYG_001-19b"/>
竟何如孟子之言得矣盡信不如無書雖武城取其二<lb/>
三䇿而已又焉如是歟非歟皋陶瘖師曠瞽予則視瞻<lb/>
而言語郄克跛行父秃予則趨蹡而<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>沐幸固陋而或<lb/>
令豈乖離乎素躅敢諫鼓不陳進善旌不理布衣之説<lb/>
無由自通乎天子丞相府不開平津閣不立布衣之説<lb/>
無由自通乎宰執苟吾君吾相不聞天下之名言則蒼<lb/>
生何由弛械而去縶傳云垂之空言不若存之於事業<lb/>
易曰未繘井羸其缾凶歎水德之莫及哀吾材之不試<lb/>
<pb n="KR4c0089_WYG_001-20a"/>
徒抱影以中泣一蝎在木兮柯瘍葉痿寒暑三病兮吾<lb/>
寧禦衰服猛鷙兮捕龍螭吾無力支大舜禹兮張孔姬<lb/>
吾其庶幾託斯文之赴愬冀君子之攸宜苟家聾户塞<lb/>
之弗寤老死空山兮已而<lb/>
　　新秋月夕客有自逺相尋者作吳體二首以贈<lb/>
風初寥寥月乍滿杉篁左右供餘清因君一話故山事<lb/>
憶鶴互應深溪聲雲門老僧定未起白閣道士遥相迎<lb/>
日聞羽檄日夜急掉臂欲歸巖下行<lb/>
<pb n="KR4c0089_WYG_001-20b"/>
　　又<lb/>
驚聞逺客訪良夜扶病起坐綸巾欹清談白苧思悄悄<lb/>
玉繩銀漢光離離三吳烟霧且如此百越琛賮來何時<lb/>
林端片月落未落强慰别情言後期<lb/>
　　獨夜<lb/>
新秋霽夜有清境窮檐病客無佳期生公把經向石説<lb/>
而我對月須人為獨行獨坐亦獨酌獨翫獨吟還獨悲<lb/>
古稱獨立與獨步若比羣居終校竒<lb/>
<pb n="KR4c0089_WYG_001-21a"/>
　　石竹花詠<lb/>
曾看南朝畫國娃古羅衣上碎明霞而今莫共金錢鬭<lb/>
買却春風是此花<lb/>
　　寄吳融<hi>字子華</hi>
一夜秋聲入井桐數枝危緑怕西風霏霏晚砌烟華上<lb/>
淅淅疎簾雨氣通君整輪蹄名未了我依琴鶴病相攻<lb/>
到頭江畔從漁事織作中流萬尺篊<lb/>
　　春寒賦<lb/>
<pb n="KR4c0089_WYG_001-21b"/>
宋玉雲夢侍從賦成酒闌君王慘憺顧曰春寒玉少進<lb/>
曰大王之國三分水居其一大王之宫後庭女充溢波<lb/>
浮其空幽怨積其中不得不雨不得不風風横雨斜天<lb/>
地溟濛寒之中人有異於嚴冬其來也低迷其狀也惆<lb/>
悵理難辨而詞作色雖莊而意蕩朋比薰鑪留連輔帳<lb/>
相逢置酒則少避<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔獨自登樓則偏淩逺望臨忩户<lb/>
遶池塘絲輕畏逼花怯愁當掩抑兮幽襟更逺連牽兮<lb/>
别緒彌長齊紈失色越絮騰光芳神失職隂御争强朝<lb/>
<pb n="KR4c0089_WYG_001-22a"/>
畊犢戰暮箔蚕僵民病如此君何弗傷襄王於是下席<lb/>
稱謝徹燕少省嬪嬙以黄金為玉夀然後返駕於髙唐<lb/>
　　此賦湖州教授關注子東得之江南徐鍇文集注<lb/>
　　中今附於此㑹稽石公轍識<lb/>
　<lb/>
　<lb/>
　<lb/>
　<lb/>
<pb n="KR4c0089_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　笠澤藂書巻一<lb/>
</p>
<p>
</p>
  </div>
<div>
                <head>笠澤藂書巻二</head>
    <p>
<pb n="KR4c0089_WYG_002-1a"/>
欽定四庫全書<lb/>
　笠澤藂書巻二　　　　唐　陸龜䝉　撰<lb/>
　　寒泉子對秦恵王<lb/>
寒泉子<hi>秦之處士</hi>對秦恵王曰客有自趙來以約縱連横事<lb/>
説大王者為誰恵王曰東周人蘇秦也寒泉子曰書十<lb/>
上王不聴有之乎曰然其道如何王耶霸耶曰黜其霸<lb/>
以隮王乎曰不然則何上書之煩而用之疎乎恵王曰<lb/>
醯雞不能混雷霆嬰兒不能抗烏獲者響與力懸絶故<lb/>
<pb n="KR4c0089_WYG_002-1b"/>
也蘇子誠辯矣安能以三寸舌謀山東諸侯使西面朝<lb/>
秦者乎寡人非不知不破一領甲不折一隻矢之為利<lb/>
也顧其猶捕風耳諸侯不可以一非一朝也齊桓晉文<lb/>
之伯也始若膠附終若冰拆豈連雞不能俱上於棲而<lb/>
已哉寡人塞耳義弗聞也寒泉子曰不然夫齊荆三晉<lb/>
之人疾於兵久矣方城之金十九為兵一為鏄銚董澤<lb/>
之蒲十九為榦一為箕棬父子兄弟之血前後濺野草<lb/>
齊魂為燕氛趙骨化魏土悽痛之聲入金石出弦匏聞<lb/>
<pb n="KR4c0089_WYG_002-2a"/>
之者悄慼酸屑泣不自禁一旦有人謂曰朝與秦連横<lb/>
暮得帖帖安卧秦亦厭戰雖鼓牙頰未能吞諸侯秦休<lb/>
而强吾亦勇而奮矣設有辯口奚能反覆乎大王不用<lb/>
秦詔一武士斷其頸無令車輪輾關下土使關東諸侯<lb/>
聞其言舍縱散横東向以倍秦大王出則奮氣入則包<lb/>
羞及其殆也捜土地以奉讎國獨不念秦仲之業艱難<lb/>
乎春秋紀事何面目見宗廟恵王卒弗用寒泉子畊於<lb/>
鄙趙即封蘇季子為武安君六國果拒秦秦閉關十五<lb/>
<pb n="KR4c0089_WYG_002-2b"/>
年<lb/>
　　説鳳尾諾<lb/>
或問予曰鳳尾諾為何等物圖耶書耶對曰予之所聞<lb/>
自晉訖於梁陳已來藩邸之書凡封子弟為王則開府<lb/>
辟僚屬取當時士有學行才藻者中是選其所下書東<lb/>
宫則曰令上書則曰牋諸王下書則曰教上書則曰啟<lb/>
應和文章則曰應令應教下其制一等故也其事行則<lb/>
曰諾猶漢天子肯臣下之奏曰可也鳳尾則所諾牋之<lb/>
<pb n="KR4c0089_WYG_002-3a"/>
文也綷䌨然䙰褷然織為繪莫的知既肯其行必有褒<lb/>
異之辭若今之批荅案晉元帝為瑯邪王時帝美其才<lb/>
令通習外事嘗使批鳳尾諾南齊江夏王鋒<hi>降</hi>髙帝第<lb/>
十二子甚憐之年五嵗使學鳳尾諾下筆便工帝大悦<lb/>
以玉麒麟賜之終未見其出鳳尾牋當畨薄縷輕其制<lb/>
作想精妙靡麗而非牢固者也殆将五百年必不能保<lb/>
而存之好事者或云識<hi>音志</hi>妄矣且傳云仲尼在魯與陳<lb/>
有問缶羊楛矢者皆知之及修春秋則逺者略近者詳<lb/>
<pb n="KR4c0089_WYG_002-3b"/>
故曰立於定哀而指隠桓之日逺矣蓋聖人作大典不<lb/>
可不慎則前所傳亦妄矣予學聖人之文者求其誠而<lb/>
已矣又安可詐别數百年前事自以為賢哉君子慎所<lb/>
傳無易<lb/>
　　螢詩<lb/>
肖翹雖振羽戚促盡疑冰風助流還急烟遮㸃暫凝不<lb/>
須輕列宿纔可擬孤燈莫倚隨家事曾煩下詔徵<lb/>
　　蟬<lb/>
<pb n="KR4c0089_WYG_002-4a"/>
秖憑風作使全仰栁為都一腹清何甚雙翎薄更無伴<lb/>
貂金換酒并雀畫成圖恐是千年恨偏令落日呼<lb/>
　　秋熱<lb/>
自昔秋捐扇今來意未衰慇懃付柔握淅瀝待清吹午<lb/>
氣朱崖近宵聲白羽隨惣如南國候無復婕妤悲<lb/>
　　戰秋辭<lb/>
八月空堂前臨隙荒抽關散扇晨烏未光左右物態森<lb/>
疎强梁天隨子爽騀<hi>五可切</hi>情慄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>軍庸之我當濠然而<lb/>
<pb n="KR4c0089_WYG_002-4b"/>
溝壘然而牆纛然而桂隊然而篁杉巉攢矛蕉摽建常<lb/>
槁艾矢束矯蔓絃張蛙合助吹鳥分啟行若革進而金<lb/>
止固違隂而就陽無何雲顔師風㫖伯蒼茫慘澹隳危<lb/>
摵劃火䝉上焚雨比下棘如濠者注如壘者闢如纛者<lb/>
亞如隊者析如矛者折如常者拆如矢者仆如弦者磔<lb/>
如吹者瘖如行者惕石有髮兮盡纍木具耳兮咸馘雲<lb/>
風雨煙乗勝之勢驕杉篁蕉蔓敗北<hi>踣</hi>之氣摵天隨子<lb/>
曰吁秋無神則已如其有神吾為爾羞之南北幾圻盜<lb/>
<pb n="KR4c0089_WYG_002-5a"/>
興五朞方州大都虎節龍旗瓦解冰碎𤓰分豆離斧抵<lb/>
耋老干穿乳兒昨宇今燼朝人暮尸萬犢一啗千倉一<lb/>
炊擾踐邊朔殱傷蜑夷制質守帥披攘城池弓弮不刓<lb/>
甲綴不離兇渠歌笑裂地無疑<hi>一作宜</hi>天有四序秋為司<lb/>
刑少昊負扆親朝百靈蓐收相臣太白将星可霾可雹<lb/>
可風可霆可壍溺顛陷可夭札迷冥曾忘鏖剪自意澄<lb/>
寧苟蜡禮之云責觸天怒而誰丁奈何欺荒庭淩壊砌<lb/>
摋崇虈批宿蕙揭編茅而逞力斷緯蕭而作勢不過約<lb/>
<pb n="KR4c0089_WYG_002-5b"/>
弱欹垂戕殘廢替可謂棄其本而趍其末捨其大而從<lb/>
其細也辭猶未已色若媿耻於是墮者止偃者起<lb/>
　　復友生論文書<lb/>
辱示近年作者論文書二篇使僕是非得失於其間僕<lb/>
雖極頑冥亦知惴息汗下見詆訶之甚難招禍怨之甚<lb/>
易也況僕少不攻文章止讀古聖人書誦其言思行其<lb/>
道而未得者也每涵咀義味獨坐日昊案上有一盃藜<lb/>
羮如五鼎七牢饋於左右加之以撞金石萬羽蘥也未<lb/>
<pb n="KR4c0089_WYG_002-6a"/>
嘗干有司對問希品苐未嘗厯王公丐貸飾車馬故無<lb/>
用文處江湖間不過美泉石則記之聳節槩則傳之觸<lb/>
離會則序之值巾罍則銘之簡散<hi>上聲</hi>澹誕無所諱避又<lb/>
安知文之是歟非歟生過聴徳我太甚苟黙黙不應非<lb/>
朋友切切偲偲之義也故扶病把筆一二論之曰我自<lb/>
小讀六經孟軻揚雄之書頗有熟者求文之指趣規矩<lb/>
無出於此及子史則曰子近於經經語古而微史近書<lb/>
書語直而淺所言子近經近何經史近書近何書書則<lb/>
<pb n="KR4c0089_WYG_002-6b"/>
記言之史也史近春秋春秋則記事之史也六籍中獨<lb/>
詩書易象與魯春秋經聖人之手耳禮樂二記雖載聖<lb/>
人之法近出二戴未能通一純實故時有齟齬不安者<lb/>
蓋漢代諸儒争撰而獻之求購金耳記言記事參錯前<lb/>
後曰經曰史未可定其體也案經解則悉謂之經區而<lb/>
别之則詩易為經書與春秋實史耳學者不當混而言<lb/>
之且經解之篇句名出於戴聖耳王輔嗣因之以易為<lb/>
經杜元凱因之以春秋為經孔子曰學詩乎學禮乎易<lb/>
<pb n="KR4c0089_WYG_002-7a"/>
之為書也原始要終知我以春秋罪我以春秋未嘗稱<lb/>
經稱經非是聖人㫖也蓋出於周公謚法經緯天地曰<lb/>
文故也有經書必有緯書聖人既作經亦當作緯譬猶<lb/>
織也經而不緯可成幅乎緯者且非聖人之書則經亦<lb/>
後人名之耳非聖人之㫖明矣苟以六籍謂之經習而<lb/>
稱之可也指司馬遷班固之書謂之史何不思之甚乎<lb/>
六籍之内有經有史何必下及子長孟堅然後謂之史<lb/>
乎孔子曰吾猶及史之闕文也又曰質勝文則野文勝<lb/>
<pb n="KR4c0089_WYG_002-7b"/>
質則史又曰董狐古之良史也此則筆之曲直體之是<lb/>
非聖人悉論而辯之矣豈須班馬而後言史哉以詩易<lb/>
為經以書春秋為史足矣無待於外也謂經語古而皆<lb/>
微則易曰履霜堅冰至初筮告再三凟凟則不告苦節<lb/>
不可貞之類果純古而微乎謂史語直而淺則春秋書<lb/>
考仲子之宫初獻六羽及齊師戰于乾時我師敗績辛<lb/>
巳有事于太廟仲子遂卒于陲壬午猶繹萬入去蘥之<lb/>
類果純直而淺乎經不純微史不純淺又可見也言文<lb/>
<pb n="KR4c0089_WYG_002-8a"/>
之不可立諭則曰春秋不當言無使滋蔓又云春秋舉<lb/>
軍旅會盟皆非叙事耶引左氏傳語徵左氏敘事悉謂<lb/>
之春秋可乎春秋大典也舉凡例而褒貶之非周公之<lb/>
法所及者酌在夫子之心故游夏不能措一辭若區區<lb/>
於敘事則魯國之史官耳孰謂之春秋哉前所謂自小<lb/>
讀六經頗有熟者求文之㫖趣規矩不出於此妄矣又<lb/>
一篇云某文也某辭也文既與辭異是文優而辭劣耳<lb/>
何易之繫辭曰齊大小者存乎卦辯吉凶者存乎辭故<lb/>
<pb n="KR4c0089_WYG_002-8b"/>
卦有大小辭有險易又曰觀其彖辭則思過半矣易之<lb/>
辭非文耶書載帝庸作歌皋陶賡載歌又歌五子之歌<lb/>
皆辭也書之辭非文耶屬辭比事春秋教也春秋之辭<lb/>
非文耶禮有朝聘之辭娶夫人之辭樂有登歌薦之辭<lb/>
禮樂之辭非文耶法言曰楊墨塞路孟子辭而闢之廓<lb/>
如也孟軻之辭非文耶太𤣥之辭也沉以窮乎下浮以<lb/>
際乎上揚雄之辭非文耶是知文者辭之惣辭者文之<lb/>
用天之将喪斯文也天之未喪斯文也不當稱辭吉人<lb/>
<pb n="KR4c0089_WYG_002-9a"/>
之辭寡躁人之辭多不當稱文文辭一也但所適有宜<lb/>
耳何異塗云云哉又曰聲病之辭非文也夫聲成文謂<lb/>
之音五音克諧然後中律度故舜典曰詩言志歌永言<lb/>
聲依永律和聲聲之不和病也去其病則和和則動天<lb/>
地感鬼神反不得謂之文乎猶繪事組繡中有精妍耳<lb/>
大凡解人之説不敢避墉垣膚爪而自矜於堂奥心府<lb/>
也要在引學者當知之事以明之而已矣師道不行後<lb/>
生多縱游於所習有陷而溺者力能援之可也如或不<lb/>
<pb n="KR4c0089_WYG_002-9b"/>
同請觀過而後罰<lb/>
　　冶家子言<lb/>
武王既伐殷懸紂首有泣於白旗之下者有司責之其<lb/>
人曰吾冶家孫也數十年間再易其鎔範矣今又将易<lb/>
之不知其所業故泣吾祖始鑄田器嵗東作必大售殷<lb/>
賦重秉耒耜者一墢不敢起吾父易之為工器屬宫室<lb/>
臺榭侈其售益倍民彫力窮土木中輟吾易之以為兵<lb/>
器會諸侯伐殷師旅戰陳興其售又倍前也今周用鉞<lb/>
<pb n="KR4c0089_WYG_002-10a"/>
斬獨夫四海将奉文理吾之業必壊吾亡無日矣武王<lb/>
聞之懼於是包干戈勸農事冶家子復祖之舊<lb/>
　　送豆盧處士謁宋丞相序<lb/>
龜䝉讀揚雄所為書知太𤣥準易法言準論語晚得文<lb/>
中子王先生中説又知其書與法言相類道之始塞而<lb/>
終通子雲軌範不足當也何者子雲事於西漢末屬莽<lb/>
賢用事時皆進苻命取寵雄獨黙黙以窮愁著書病不<lb/>
得免人希至其門止一侯巴從之受太𤣥法言而已文<lb/>
<pb n="KR4c0089_WYG_002-10b"/>
中子生於隨代知聖人之道不行歸河汾間修先生之<lb/>
業九年而功就謂之王氏六經門徒弟子有若鉅鹿魏<lb/>
公清河房公京兆杜公代郡李公咸北面稱師受王佐<lb/>
之道隨亡文中子沒門人歸于唐盡發文中子所授之<lb/>
道左右其治文帝每歎曰魏徵教我功業如此恨不使<lb/>
封徳彞見之逯今十八聖舉其君必曰太宗舉其相必<lb/>
曰房魏上下之心耻不及貞觀則生人受賜足矣豈非<lb/>
文中子之道始塞而終通乎丈人文中子外諸孫也誦<lb/>
<pb n="KR4c0089_WYG_002-11a"/>
文中子書不絶於口率兄弟耕稼以自給一旦訪龜䝉<lb/>
曰吳中兵荒來人不足犬豕之食安能遂退藏耶吾從<lb/>
子相天下矣吾西而見之龜䝉曰丈人外族之門人實<lb/>
作良輔今復家有丞相必以房魏之道致君中興是内<lb/>
外有徳於四海也此行徒東歸乎昔丞相未升甲科時<lb/>
年纔出弱冠龜䝉幸得㕘游中以兄弟之許與膠固形<lb/>
於歌詠及丞相為朝鉅儒居侍從之列龜䝉江湖邊病<lb/>
不能起一耒而畊一船而漁有文三十編有書數千幖<lb/>
<pb n="KR4c0089_WYG_002-11b"/>
未嘗干東諸侯故沒沒無一人道著名字今丞相方築<lb/>
太平之基架羣材立清廟丈人承間宴語幽仄試丞相<lb/>
意復念以小社城北秋霖聲髙中夜對榻有苦吟生耶<lb/>
因丈人之行敘房魏得王佐之道丞相追貞觀之風小<lb/>
子復言曩日之分雜而書之用以為送<lb/>
　　中秋待月<lb/>
轉缺霜輪上轉遲好風偏似送佳期簾斜樹隔情無限<lb/>
燭暗香殘坐不辭最愛笙調聞北里漸看星澹失南箕<lb/>
<pb n="KR4c0089_WYG_002-12a"/>
何人為校清涼力未似初圓欲午時<lb/>
　　記稻鼠<lb/>
乾符已亥嵗震澤之東曰吳興自三月不雨至於七月<lb/>
當時汙坳沮洳者埃壒塵勃濯檝支派者入戽屢無所<lb/>
汙農民轉逺流漸<hi>平聲</hi>稻本晝夜如乳赤子欠欠然救渴<lb/>
不暇僅得葩拆穂結十無一二焉無何羣鼠夜出齧而<lb/>
僵之信宿食殆盡雖廬守版擊敺而駭之不能勝若官<lb/>
督户責不食者有刑當是而賦索愈急棘戒束榜箠木<lb/>
<pb n="KR4c0089_WYG_002-12b"/>
肌體者無壯老吾聞之於禮曰迎猫為食田鼠也是禮<lb/>
缺而不行久矣田鼠知之後歟物有時而暴歟政有貪<lb/>
而廢歟國語曰吳稻蟹不遺種豈吳之土鼠與蟹更伺<lb/>
其事而効其力殱其民歟且魏風以碩鼠刺重斂碩鼠<lb/>
刺其君也有鼠之名無鼠之實詩人猶曰逝将去汝適<lb/>
彼樂土況乎上捃其財而下啗其食率一民當二鼠不<lb/>
流浪轉徙聚而為盜何哉春秋螽蝝生大有年皆書是<lb/>
聖人於豐凶不隠之驗也余學春秋又親䝉其灾於是<lb/>
<pb n="KR4c0089_WYG_002-13a"/>
乎記<lb/>
　　蠧化<lb/>
橘之蠧大如小指首負特角身蹙蹙然類蝤蠐而青翳<lb/>
葉仰齧飢蚕之速不相上下人或棖觸之輒奮角而怒<lb/>
氣色桀驁一旦視之凝然弗食弗動明日復往則蛻為<lb/>
蝴蝶矣力力拘拘其翎未舒襜黑韝蒼分朱間黄腹填<lb/>
而椭<hi>堕</hi>緌纎且長如醉方寤羸枝不揚又明日往則倚<lb/>
薄風露攀縁草樹聳空翅輕瞥然而去或隠蕙隙或留<lb/>
<pb n="KR4c0089_WYG_002-13b"/>
篁端翩旋軒虛颺曳紛拂甚可愛也須臾犯蝥網而膠<lb/>
之引絲環緾牢若拲梏人雖甚怜不可解而縱矣噫秀<lb/>
其外類有文也嘿其中類有徳也不朋而游類潔也無<lb/>
嗜而食類㢘也向使前不知為橘之蠧後不見觸蝥之<lb/>
網人謂之鈞天帝居而來今復還矣天下大橘也名位<lb/>
大羽化也封略大蕙篁也苟滅徳亡公崇浮飾傲榮其<lb/>
外而枯其内害其本而窒其源得不為大蝥網而膠之<lb/>
乎觀吾之蠧化者可以惕惕<lb/>
<pb n="KR4c0089_WYG_002-14a"/>
　　登髙文<lb/>
金行髙窮日御初九桐隂雨壓乎泥沙菊氣風揚乎戸<lb/>
牖寒無以衣病不得酒茫洋於心噎嗢在口稚子拱而<lb/>
進曰古往滔滔人生實勞或暇或逸以嬉以遨兹辰甚<lb/>
良足肖吾曹趍山選臺席餌樽醪既可逭乎灾眚亦聊<lb/>
釋乎鬱陶齊諧之流載此世所謂夫登髙者也嘗有意<lb/>
乎予曰吁稚子之知於是耳曾不探乎奥㫖吾數畝之<lb/>
間門常晝關學無端倪宛若循環時孤笑以獨憤樂正<lb/>
<pb n="KR4c0089_WYG_002-14b"/>
直而非險艱為書摭之與善治<hi>音持</hi>頑有行同而跡類者<lb/>
尚憤疾乎聲顔一驥在坂百駑在閑傳嘶振秣侮病擠<lb/>
孱仲尼登東山而小魯況肆逺目而務周旋者哉陽専<lb/>
奥邃假竊名器有土有人前呵後騎佞舌咿啞所向上<lb/>
下鏜威介私放蕩哆哆如此者又欲見耶崇閎大居塈<lb/>
粉塗朱脊會螭屹扉環獸鋪輪鮮蹄驕羽翼成徒繡碧<lb/>
其内絲篁彼姝主張何人庸兒賈夫如此者又欲見耶<lb/>
纓弁外飾悔咎中積簡弃信行附比凶徳仁澤乾枯義<lb/>
<pb n="KR4c0089_WYG_002-15a"/>
路填塞權之所憎始厚終斥權之所怜昨罵今惜反掌<lb/>
北面天遼海隔如此者又欲見耶國金鑄兵赤子聚盗<lb/>
煞人無慚罪人何躁造化不象名稱同暴以隳牆垣不<lb/>
填堂奥生靈幾何過半減耗殘存伶俜輸輓犒勞羸豪<lb/>
偏頗役使顛倒鄉敺吏笞不舍童耄如此者又欲見耶<lb/>
古所謂登髙能賦者賦物之姿慘戚在下吾寧忍欺爾<lb/>
以灾眚可逭鬱陶可披我中<hi>去</hi>時病言開怒隨我感物<lb/>
悴遐瞻邇噫是使灾眚彌熾鬱陶愈悲惟爾教我百無<lb/>
<pb n="KR4c0089_WYG_002-15b"/>
一宜我榖未實我蔬未肥弗視農圃吾将曷歸無重我<lb/>
悔吾方憒憒稚子不樂惴縮而退<lb/>
　　送小雞山樵人序<lb/>
小雞山在震澤西出吳骨門背朝日行四十里得野步<lb/>
市曰光福光福西五里得土山山土多石寡無大林木<lb/>
率生小櫟樸樕皆薪材直吳之爨此為助焉連延廣袤<lb/>
不一其主為言畫疆界以相授自冢至麓凡二百弓東<lb/>
北倍髙而加半焉余所置多少如此予家大小之口二<lb/>
<pb n="KR4c0089_WYG_002-16a"/>
十月費米十斛飯成理魚蔌輩十解薪然後已四時賔<lb/>
祭沐浴澣濯疾病湯藥糜粥在外嵗入五千束足矣其<lb/>
掌而供事以顧及小雞之樵甿也乾符六年春弗雨夏<lb/>
支流将絶八月暴雨而巨艑可實而行之矣九月朔方<lb/>
置薪二百五十於門召而責之曰吾一夏來撤敗屋拔<lb/>
庭草以炊雨之明日望爾來矣何數㢘而至晚得非赭<lb/>
吾山而為汝之利耶吾而欺如名惡何及笑曰吾年餘<lb/>
八十矣元和中嘗從吏部遊京師人言國家用兵帑金<lb/>
<pb n="KR4c0089_WYG_002-16b"/>
窖粟不足用當時江南之賦已重矣迨今盈六十年賦<lb/>
數倍於前不足之聲聞於天下得非専地者之欺甚乎<lb/>
吾有丈夫子五人諸孫亦有丁壯者自盜興以來百役<lb/>
皆在亡無所容又水旱更害吾稼未即死不忍見兒孫<lb/>
寒餒之色雖盡售小雞之木不足以濡吾家矧一二買<lb/>
名為偷乎今子一煬竈不給而責吾之深吾将欲移其<lb/>
責於天下之守則吾死不恨矣予歎之曰汝之言信也<lb/>
然不當發於予汝姑歸與之酒繼之以歌云長其<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>兮<lb/>
<pb n="KR4c0089_WYG_002-17a"/>
利其斧輸予薪兮勿予侮田予登兮榖予庾突晨烟兮<lb/>
蓬縷縷忩有明兮編有古飽而安兮惟編是伍時不用<lb/>
兮吾無汝撫<lb/>
　　哀茹筆工<lb/>
夫子之肱力<hi>一作兮</hi>何緜緜耕不能耒漁不能船截筠束<lb/>
毫既勝且便晝夜今古惟毫是鐫爰有茹夫工之良者<lb/>
責其精觕在價髙下缺齧又互尚不能捨旬濡數鋒月<lb/>
秃一把編如蚕挐<hi>女加反説文云持也</hi>汝寔助也我書奇奇渾元<lb/>
<pb n="KR4c0089_WYG_002-17b"/>
未衰惟汝是賴如何已而有兔千萬拔毛止皮散澀鈍<lb/>
鋩緡觚獄辭圓而不流銛而不欺在握方染亦茹之為<lb/>
斵輪運斤傳之者誰毫健身殞吾寧不悲<hi>一本悲作噫</hi>
　　祭梁鴻墓<hi>并序</hi>
梁伯鸞墓在吳西門金昌亭下幾一里余過之作文而<lb/>
弔以酒為奠其辭曰<lb/>
先生為五噫之歌漢天子聞而病之南走乎大江之波<lb/>
客皋氏之宇下志沉潛而靡他自吳粲以舉臼夫人之<lb/>
<pb n="KR4c0089_WYG_002-18a"/>
勤亦多不懐志於将沒適乎道之無頗比要離之烈魄<lb/>
冡雖夷而不磨嗟余後先生之千祀聊奉奠而來過俯<lb/>
灌地而仰語顧先生之謂何心𥚹性誕客他人之宇下<lb/>
不得故築垣而自翰身病妻弱自吳民之粲不得故力<lb/>
耕而自穫所以法先王之義者庶五噫之可作<lb/>
　　紀錦裙<hi>蜀本作記錦裙</hi>
侍御史趙郡李君好事之士也因予話上元瓦官寺有<lb/>
陳後主羊車一輪天后武氏羅裙佛旛皆組繡奇妙李<lb/>
<pb n="KR4c0089_WYG_002-18b"/>
君乃出古錦裙一幅示余幅長四尺下廣上狹下濶六<lb/>
寸上減下三寸半皆周尺如直其前則有鶴二十勢若<lb/>
飛起率曲折一脛口中銜莩葩背有一鸎鵡聳肩舒毛<lb/>
數與鶴相等二禽大小不類而隔以花卉均布無餘地<lb/>
界道四向五色間雜道上累細鈿㸃綴其中微雲鎖結<lb/>
互以相帶有若駮霞殘虹流烟堕霧春草夾逕逺山截<lb/>
空壊牆古苔石泓秋水印丹浸<hi>上聲</hi>漏蘂粉塗染盩縆<hi>公曾</hi>
<hi>切急也䭾疾也或作桓</hi>環珮雲隠涯岸濃淡霏拂靄抑冥密始如<lb/>
<pb n="KR4c0089_WYG_002-19a"/>
不可辨别及諦視之條段斬絶分畫一一有去處非繡<lb/>
非繪縝緻柔美又不可狀也裏有繒綵下制綫尚仍舊<lb/>
兩旁皆解散蓋拆減零落僅存此故耳縱非齊梁物亦<lb/>
不下三百年矣昔時之工如此妙耶曳其裾者復何人<lb/>
焉因筆之為辭繼于錦譜之後俾善詩者賦之<lb/>
　　紫溪翁<hi>并序</hi>
紫溪翁過甫里先生舉酒相屬醉而歌曰一邱之木其<lb/>
栖深也屋吾容不辱一溪之石其居平也席吾勞以息<lb/>
<pb n="KR4c0089_WYG_002-19b"/>
一竇之泉其音清也弦吾方在懸得乎人得乎天吾不<lb/>
知所以然而然先生弁而賡之曰採江之魚兮朝船有<lb/>
鱸採江之蔬兮暮筐有蒲左圖且書右琴與壺夀歟夭<lb/>
歟貴歟賤歟歌闋而去<lb/>
　<lb/>
　<lb/>
　<lb/>
　笠澤藂書巻二<lb/>
</p>
<p>
</p>
  </div>
<div>
                <head>笠澤藂書巻三</head>
    <p>
<pb n="KR4c0089_WYG_003-1a"/>
欽定四庫全書<lb/>
　笠澤藂書巻三　　　　唐　陸龜䝉　撰<lb/>
　　田舍賦<lb/>
江上有田田中有廬屋以菰蔣扉以籧篨笆籬楗微方<lb/>
竇櫺疎檐卑欹而立傴僂户偪側而行趑趄蝸旋頂隆<lb/>
龜拆旁塗夕吹人靣朝陽曝膚左有牛棲右有雞居將<lb/>
行膯遮未起啼驅宜從野逸反若囚居天隨子愀然而<lb/>
吁復自諫曰禄以代耕如無禄歟無禄無畊為工商歟<lb/>
<pb n="KR4c0089_WYG_003-1b"/>
有沮溺之賢以仕易農乎有輪扁之道以仕易工乎有<lb/>
弦髙之義以仕易商乎今則不然能無說焉蓋仕不愧<lb/>
禄而揣政咸率人以奉已使農工之洎民弃其守而趨<lb/>
仕農之仕墮於力而希嵗工之仕巧於文而幸貴商之<lb/>
仕射其肥而啗利所以國靡凶荒之儲家乏完堅之器<lb/>
人闕有無之備莫不由是加以上多而下寡不勝利喪<lb/>
之苦轉從盜聚而充熾嗚呼吾丁此時何以逭之將提<lb/>
新書抱野史上干天子之有司如怒鼃之跳梁於風雨<lb/>
<pb n="KR4c0089_WYG_003-2a"/>
自謂登乎龍籍不其逺而逺而有牛角角有田棊棊不<lb/>
值嵗惡未嘗孔飢今則陽亢而驕苗渴而萎十穂百粒<lb/>
穫夫涕洟饘於是粥於是信夫鼎銘之我欺彼為聖人<lb/>
儉者茅茨勞者胼胝顧予懦夫勤陋何疑有鰥在下者<lb/>
舉舜之德毋惟汝諧者授禹之辭不舉不授雖聖胡為<lb/>
乃繼而為詩道不可不若天不可不樂謹爾溝塍利我<lb/>
錢鏄聊以卒嵗更俟東作<lb/>
　　五歌<hi>并序</hi>
<pb n="KR4c0089_WYG_003-2b"/>
古者謌詠言詩云我歌且謡傳曰勞者願謌其事吾言<lb/>
之拙艱不足稱詠且謡而歌其事者非吾而誰作五歌<lb/>
以自釋意<lb/>
　　放牛歌<lb/>
江草秋窮似秋半十角呉牛放江岸隣肩抵尾乍依隈<lb/>
橫去斜奔忽分散荒陂斷壍無端入背上時時孤鳥立<lb/>
日暮相將帶雨歸田家烟火微茫濕<lb/>
　　水鳥歌<lb/>
<pb n="KR4c0089_WYG_003-3a"/>
水鳥山禽雖異名天工各與雙翅翎□巢吞啄即一例<lb/>
㳺處髙卑殊不停則有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鈹<hi>普皮切</hi>爪㦸勁立直眎者擊<lb/>
摶挽裂圖膻腥如此等色恣豪橫聳身往往凌青冥為<lb/>
人羅絆取材力韋韝綵綬懸金鈴三驅不以鳥捕鳥矢<lb/>
下先得聞諸經超然可繼義勇後恰似有知行天刑鷗<lb/>
閑鶴散兩自遂意思不受人丁寧今朝櫂倚寒江汀舂<lb/>
鉏翡翠參鵁鶄孤翹側睨瞥滅沒未是即肎馴簷楹婦<lb/>
女衣襟便佞舌始得金籠日提挈精神卓犖背人飛冷<lb/>
<pb n="KR4c0089_WYG_003-3b"/>
抱蒹葭宿烟月我與時情大乖刾祗是江禽有眉髮慇<lb/>
懃謝汝莫相猜歸來長短同羣活<lb/>
　　刈穫謌<lb/>
自春徂秋天弗雨廉廉早稻纔遮畆芒粒稀疎熟更輕<lb/>
地與禾頭不相拄我來愁築心如堵更聽農夫夜深語<lb/>
凶年是物即為灾百陣野鳬千穴䑕平明抱杖入田中<lb/>
十穂蕭然九穂空敢言一嵗囷倉實不了如今朝暮舂<lb/>
天職誰司下民食苟有區分宜扸扸本作耕耘意若何<lb/>
<pb n="KR4c0089_WYG_003-4a"/>
䖝豸兼敎食人食古者為邦須蓄積魯飢尚貴如齊糴<lb/>
今之為政異當時一任流離但徵索平生早遇華陽客<lb/>
向日飡霞轉肥白欲賣耕牛弃水田移家直傍三茅宅<lb/>
　　雨夜歌<lb/>
屋小茅乾雨聲大自疑身著蓑衣卧兼似孤舟小泊時<lb/>
風吹折葦來相佐我有愁襟無可那纔成好夣剛驚破<lb/>
背壁殘燈不及螢重挑却向燈前坐<lb/>
　　食魚歌<lb/>
<pb n="KR4c0089_WYG_003-4b"/>
江南春旱魚無擇嵗晏未曽腥鼎鬲今朝有客賣鱸魴<lb/>
手提見<hi>呼見反</hi>我長於尺呼兒徑取紅蓮米輕重相當加<lb/>
十倍且作呉羹助早飡飽卧晴簷曝寒背橫戈負羽正<lb/>
紛紛祗用驍雄不用文争如曉夕嘔吟様好伴滄洲白<lb/>
鳥羣<lb/>
　　象耕鳥耘辯<lb/>
世謂舜之在下也田於歴山象為之耕鳥為之耘聖德<lb/>
感召也如是余曰斯異術也何聖德歟孔子叙書於舜<lb/>
<pb n="KR4c0089_WYG_003-5a"/>
曰濬哲文眀聖德止於是而足矣何感召之云云乎然<lb/>
象耕鳥耘之說吾得於農家請試辯之吾觀耕者行端<lb/>
而徐起墢欲深獸之形魁者無出於象行必端履必深<lb/>
法其端深故曰象耕耘者去莠舉手務疾而畏晚鳥之<lb/>
啄食務疾而畏奪法其疾畏故曰鳥耘試禹之績大成<lb/>
而後薦之於天其為端且深非得於象耕乎去四㓙恐<lb/>
害於政其為疾且畏非得於鳥耘乎不然則雷澤之漁<lb/>
河濵之陶一無感召何也豈聖德有時而不德耶孟子<lb/>
<pb n="KR4c0089_WYG_003-5b"/>
曰堯舜與人同耳而好事者張以就其恠恠非聖人之<lb/>
意也吾病其書之異端毆之使合於道人其從我乎雖<lb/>
不從吾亦不能變其說<lb/>
　　禽暴<lb/>
冬十月予視穫于甫里旱苗離離年無以搘憂傷盈懐<lb/>
夜不能寐往往聲類暴雨而疾至者一夕凡𢾗四明日<lb/>
訊其甿曰鳬鷖也其曹蔽天而下蓋田所當之禾必竭<lb/>
穂而後去曰得無弋羅者捕而耗之耶對曰江之南不<lb/>
<pb n="KR4c0089_WYG_003-6a"/>
能弋羅常藥而得之<graphic n="KR3965" url="https://raw.githubusercontent.com/kanripo/KR-Gaiji/master/images/KR3965.png" mimeType="image/png"/>
                    <graphic n="KR3489" url="https://raw.githubusercontent.com/kanripo/KR-Gaiji/master/images/KR3489.png" mimeType="image/png"/>
                    <hi>上箆下西</hi>塗杖藂植于陂一中千<lb/>
萬膠而不飛是藥也出於長沙豫章之涯行賣貨錯嵗<lb/>
售於射鳥兒盜興已來䝉衝塞江其誰敢商是藥旣絶<lb/>
羣鳬恣翔幸不充乎口腹反侵人之稻糧予曰嘻失馭<lb/>
之民化為盜闗梁急征商不得行使江湖小禽亦肆其<lb/>
暴以害民食古聖人毆害物之民出乎四裔矧害民之<lb/>
物乎俾生靈死乎盜死乎飢吾不知安用馭者為<lb/>
　　告白蛇文<lb/>
<pb n="KR4c0089_WYG_003-6b"/>
田廬西北偏有古丘焉髙可四望予將昇之以眺逺舒<lb/>
鬱農民遮言曰不可是丘有蛇巨如井缶而白忤之能<lb/>
為祟不利人多矣宜無往予取酒沃其丘告之曰生而<lb/>
白者犬雞馬牛而已其餘則老而後白狼狐兎鹿烏雀<lb/>
燕雉龜蛇之類是也人老而毛髮皓白耗眊昏倒不能<lb/>
記子孫名字形朽神潰以至于死物老而鱗毫羽甲盡<lb/>
白白而後有靈非一聖賢存乎上德被光于下則不為<lb/>
之出出必人奉之以獻不敢隱匿唯蛇不在瑞典雖然<lb/>
<pb n="KR4c0089_WYG_003-7a"/>
神而且靈尚矣故漢之興神姥謂之白帝子得非天命<lb/>
志恠者必曰自然多穴老墳<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>大木要野甿盤肩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒<lb/>
之享作小兒女子寒暑瞢眩淫巫倚之彈絲瞋目歌舞<lb/>
其妭怛駭其惑考皷用幣僭冒其上嵗時奔走畏在人<lb/>
後疾病不治飢寒不辭悉爾輩之為也古者鑄鼎象物<lb/>
也使民知神姦若之姧吾知之矣况㭚吾之地由我進<lb/>
退蟄以時出無越昆䖝之職無雜鬼神之事吾宫居若<lb/>
野處各有分齊不相害然斬翳通巔為暇日憑藉之所<lb/>
<pb n="KR4c0089_WYG_003-7b"/>
則不當與人争也如不用吾言吾當籲天霆斷裂首尾<lb/>
然吾誠不移無易爾為<lb/>
　　祝牛宫辭<hi>并序</hi>
冬十月耕牛為寒築宫納而皁之建之前日老農請乞<lb/>
靈於土官以從鄉教予勉之而為辭四牸三牯中一去<lb/>
乳天霜降寒納此室處老農拘拘度地不畝東西幾何<lb/>
七舉其武南北幾何丈二加五偶楹當間載尺入土太<lb/>
嵗在亥餘不足數上締蓬茅下逺官府耕耨何時飲食<lb/>
<pb n="KR4c0089_WYG_003-8a"/>
得所或寢或卧免風免雨宜爾子孫實我倉庾<lb/>
　　招野龍對<lb/>
昔豢龍氏求龍之嗜欲幸而中焉得二龍而飲食之龍<lb/>
之於人固類異以其若已之性也席其宫沼百川四溟<lb/>
之不足㳺甘其飲食洪流大鯨之不足味㢮㢮然擾擾<lb/>
然其愛弗去一旦值野龍奮然而招之曰爾奚為者茫<lb/>
洋乎天地之間寒而蟄陽而昇能無勞乎誠從吾居而<lb/>
宴安乎野龍矯首而笑之曰若何齪齪乎如是耶賦吾<lb/>
<pb n="KR4c0089_WYG_003-8b"/>
之形冠角而被鱗賦吾之德泉潛而天飛賦吾之靈嘘<lb/>
雲而乘風賦吾之職抑驕而澤枯觀乎無極之外息乎<lb/>
大荒之墟窮端倪而盡變化其樂不至耶今爾苟容於<lb/>
蹄涔之間惟沙泥之是據惟蛭螾之與徒率乎嗜好以<lb/>
希飲食之餘是同吾之形異吾之樂者也狎於人啗其<lb/>
利者扼其喉胾其肉可以立待吾方哀而援之以手又<lb/>
何誘吾納之陷穽耶爾不免矣野龍行未幾果為夏后<lb/>
氏之醢<lb/>
<pb n="KR4c0089_WYG_003-9a"/>
　漢三髙士贊<lb/>
　　前漢一人<lb/>
王覇仲儒清節是理有息躬耕黃頭歴齒故人令狐奉<lb/>
書遣子從以車徒入耀閭里旣往覇卧日呉不起其妻<lb/>
訊之以息愧恥君遁世榮抗節不仕子親耒耜固其宜<lb/>
矣我實信道曷足慚彼覇乃欣然恬淡如始夫髙婦賢<lb/>
可謂具美<lb/>
　　後漢二人<lb/>
<pb n="KR4c0089_WYG_003-9b"/>
摰先生恂伯陵之孫學通五經居於渭濵弟子累百馬<lb/>
融服勤以子妻之師而益親融為大儒恂乃知之和帝<lb/>
之世公卿以聞季直才器宜當輔臣公車就徴禮備𤣥<lb/>
纁守道不至終為逸民○外黃申屠少負名節義女報<lb/>
讐令欲論殺蟠以同縣陳情上讞廷尉宥之旌彼孝烈<lb/>
慱通羣書復善談說漢衰政荒時實暮末隱於碭山遂<lb/>
與世絶獻帝即位徴為三公邈若不應㝠㝠一鴻時人<lb/>
賢之重者蔡邕明哲終始嗟乎子龍<lb/>
<pb n="KR4c0089_WYG_003-10a"/>
　　兩觀銘<lb/>
兩觀雉門雖僭天子聖人在朝姦佞誅死姦首擲地姦<lb/>
血如水政不得亂國是以理下及千祀澆風四起内荏<lb/>
外賢舉世稱美<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>奕皇都象魏天倚豈無姧邪佩玉蕋<lb/>
蕋聖人弗生兩觀如砥以石鑱辭著於闕里<lb/>
　　卜肆銘<lb/>
蜀嚴之託蓍龜也以忠孝仁義後來之託蓍龜也以媮<lb/>
佞險詖美之使怡愉怛之使駭畏小人惟惡是嗜惟禍<lb/>
<pb n="KR4c0089_WYG_003-10b"/>
是避惟福是覬惟蠱是媚曽不究得失之所自故幽贊<lb/>
之蓍前列之龜乃化為庸妄之器嗚呼成都吾不知古<lb/>
為市之地況君平之卜肆耶強為之銘以刻其意<lb/>
　　陋巷銘<lb/>
魯國千乘豈無康逵傳載陋巷以顔居之鄙委側僻樞<lb/>
桑覆茨簞瓢屢空其樂怡怡聖人之言終日不違易贊<lb/>
獨入云顔庶㡬門直大道堂如翬飛梁肉在御狼貪豕<lb/>
肥陋巷相去不其逺而我實狂狷蓬蒿所宜勒於柴荆<lb/>
<pb n="KR4c0089_WYG_003-11a"/>
賢哉是思<lb/>
　　馬當山銘<lb/>
言天下之險者在山曰太行在水曰吕梁合二險而為<lb/>
一吾又聞乎馬當彼之為險也屹於大江之旁恠石憑<lb/>
怒跳波發狂日黯風助摧牙折檣血和蛟涎骨橫魚吭<lb/>
幸而脫死神魂飛揚殊不知堅輪蹄者夷於太行仗忠<lb/>
信者通乎吕梁便舟檝者行於馬當合是三險而為一<lb/>
未敵小人方寸之包藏外若韋脂中如劒鋩蹈席必死<lb/>
<pb n="KR4c0089_WYG_003-11b"/>
鈎𠢐必傷在古己極於今益昌敬篆巖石俾民勿亡<lb/>
　　書銘<lb/>
太古之時何當有欺逮乎結繩民始相疑畫卦造書聖<lb/>
人之為圖載文字厥功弗知惟簡惟牘斷竹扸木累必<lb/>
充庭負必折轂韋編一絶錯亂名目寖務輕<hi>去聲</hi>省搗枲<lb/>
剥榖膠綴畨畨恣其所便䖝篆更𨽻形模易宣上下今<lb/>
古巻舒蟬聨薫曝蠧鬱疵乎不堅又取珉石篆琢雕鐫<lb/>
由簡牘下其存四<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>璽印章號殷勤識<hi>音志</hi>焉其巧益甚<lb/>
<pb n="KR4c0089_WYG_003-12a"/>
其說益繁盟契質要朝成夕反<hi>平聲</hi>誥誓制令尾違首言<lb/>
牋檄奏報離方就圓傳録註記醜讐美憐銘誄碑表虚<lb/>
功妄賢歌詩賦頌多思諂權在簡牘者埋沒爛壊無遺<lb/>
一編副以枲榖其留㝡延繆戾倒顛尨䝉弗刪在珉石<lb/>
者固寵納賂惟辭是妍鑱鑿既畢名聲泯然堯舜之道<lb/>
以人為傳有死必繼流乎億年宜斥註偽焚燒弃捐復<lb/>
似太古結繩之前<lb/>
　　耒耜經<lb/>
<pb n="KR4c0089_WYG_003-12b"/>
耒耜者古聖人之作也自乃粒以來至於今生民賴之<lb/>
有天下國家者去此無有也飽食安坐曽不求命稱之<lb/>
義非揚子所謂如禽者耶余在田野間一日呼耕甿就<lb/>
而數其目恍若登農皇之庭受播種之法淳淳冷冷聳<lb/>
堅毛髪然後知聖人之㫖趣樸乎其深哉孔子謂吾不<lb/>
如老農信也因書為耒耜經以備遺忘且無愧於食<lb/>
經曰耒耜農書之言也民之習通謂之犂冶金而為之<lb/>
者曰犂鏡<hi>本作鑱</hi>曰犂壁斵木而為之者曰犂底曰壓鑱<lb/>
<pb n="KR4c0089_WYG_003-13a"/>
曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>額曰犂箭曰犂轅曰犂梢曰犂評<hi>去</hi>曰犂建曰犂<lb/>
槃木與金凡十有一事耕之土曰墢墢猶塊也起其墢<lb/>
者鑱也覆其墢者壁也草之生必布於墢不覆之則無<lb/>
以絶其本根故鑱引而居下壁偃而居上鑱表上利壁<lb/>
形其圓負鑱者曰底底初實於鑱中工謂之鼈肉底之<lb/>
次曰壓鑱背有二孔係於壓鑱之兩旁鑱之次曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>額<lb/>
言其可以扞其壁也皆䝯然相戴自<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>額達於犂底縱<lb/>
而貫之曰箭前如桯而樛者曰轅後如柄而髙者曰梢<lb/>
<pb n="KR4c0089_WYG_003-13b"/>
轅有越加箭可㢮張焉轅之上又有如槽形亦如箭焉<lb/>
刻為級前髙而後庳所以進退曰評進之則箭下入土<lb/>
也淺以其上下類激射故曰箭以其淺深類可否故曰<lb/>
評評之上曲而衡之者曰建建揵也所以柅其轅與評<lb/>
無是則二物躍而出箭不能止横於轅之前末曰槃言<lb/>
可轉也左右繫以樫乎軛也轅之後末乎梢中在手所<lb/>
以執耕者也轅車之匈梢取舟之尾止乎此乎鑱長一<lb/>
尺四寸廣六寸壁廣長皆尺微椭<hi>音墮</hi>底長四尺廣四寸<lb/>
<pb n="KR4c0089_WYG_003-14a"/>
評底過壓鑱二尺䇿減壓鑱四寸廣狹與底同箭髙三<lb/>
尺評尺有三寸槃増評尺七焉建惟稱絶轅修九尺梢<lb/>
得其半轅至梢中間掩四尺犂之終始丈有二耕而後<lb/>
有<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>
                    <hi>去</hi>渠疎之義也散墢去芟者焉<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>而後有礰<hi>呼格反</hi>
礋<hi>宅</hi>焉有磟碡<hi>音鹿毒</hi>焉自<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>至礰礋皆有齒磟碡觚稜<lb/>
而已咸以木為之堅而重者良江東之田器盡於是耒<lb/>
耜經終焉<lb/>
　　迎潮送潮辭<hi>并序</hi>
<pb n="KR4c0089_WYG_003-14b"/>
余耕稼所在松江南旁田廬門外有溝通浦溆而朝夕<lb/>
之潮至焉天弗雨則軋而留之用以滌濯灌溉及物之<lb/>
功甚鉅其羸壯遲速繫望晦盈虛也用之則順而進捨<lb/>
之則黜而退有類乎君子之道翫而感之作迎潮送潮<lb/>
二辭聊寄聲於騷人之末云<lb/>
江霜嚴兮楓葉丹潮聲髙兮墟落寒鷗巢卑兮漁箔短<lb/>
逺岸沒兮光爛爛潮之德兮無際既充其大兮又充其<lb/>
細沒幽岸兮欵柴門寂寞流連兮依稀舊痕濡腴澤槁<lb/>
<pb n="KR4c0089_WYG_003-15a"/>
兮潮之恩不尸其功兮歸於混元<lb/>
　　　右迎潮<lb/>
潮西來兮又東下日染中流兮紅灑灑汀葭蒼兮嶼蓼<lb/>
枯風騷牢兮愁烟已孤大㡬望兮微将晦翳睨瀛溶兮<lb/>
斂然而退愛長波兮數數一幅巾兮無纓可濯帆生塵<lb/>
兮檝有衣悵潮之還兮吾猶未歸<lb/>
　　　右送潮<lb/>
　　憶白菊<lb/>
<pb n="KR4c0089_WYG_003-15b"/>
稚子書傳白菊開西成相滯未容廻月明階下忩紗薄<lb/>
多少清香透入来<lb/>
　　閑吟<lb/>
閑吟料得三更盡始把孤燈背竹忩一夜西風髙浪起<lb/>
不教歸夢過寒江<lb/>
　<lb/>
　<lb/>
　笠澤藂書巻三<lb/>
</p>
<p>
</p>
  </div>
<div>
                <head>笠澤藂書巻四</head>
    <p>
<pb n="KR4c0089_WYG_004-1a"/>
欽定四庫全書<lb/>
　笠澤藂書巻四　　　　唐　陸龜䝉　撰<lb/>
　　村夜二篇<lb/>
江上冬日短徘徊草堂暝鴻當絶塞來客向孤村病緜<lb/>
緜起歸念咽咽興微詠菊徑月方髙橘齋霜已併盤飡<lb/>
蔬粟粗史籍籖牌盛目冷松桂寒耳喧兒女競開瓶浮<lb/>
螘緑試筆秋毫勁晝户亦重闗寒屏逓相暎詩從騷雅<lb/>
得字費鈆槧正遇敵舞虵矛逢談捉犀柄無名升甲乙<lb/>
<pb n="KR4c0089_WYG_004-1b"/>
有志扶荀孟守道希昔賢為文通古聖幽憂廢長劒顦<lb/>
顇慙清鏡秪㑹魚鳥情詎知時俗性浮虛多徇勢老懶<lb/>
徒歷聘既不務人知空餘樂天命吾家在田野家事苦<lb/>
遼夐耕稼一以微囷倉自然罄愁㦗風葉亂獨坐燈花<lb/>
迸明發成浩歌誰能少傾聴<lb/>
　　其二<lb/>
世既賤文章㱕來事耕稼伊人著農道<hi>亢倉子有農道篇</hi>我亦<lb/>
賦田舍所悲勞者苦敢用辭為詫秪効芻牧言誰防輕<lb/>
<pb n="KR4c0089_WYG_004-2a"/>
薄罵嘻今居寵禄各自矜雄覇堂上考華鐘門前竚髙<lb/>
駕纎洪動絲竹水陸供膾炙小雨靜樓臺微風動蘭麝<lb/>
吹嘘川可倒眄睞花争姹萬户膏血窮一筵歌舞價安<lb/>
知勤播植卒嵗無閑暇種以春鳸<hi>音扈</hi>初穫從秋隼下専<lb/>
専望穜稑搰搰條桑柘日晏腹未充霜繁體猶躶平生<lb/>
守仁義所疾唯狙詐上誦周孔書沈溟至酣藉豈無致<lb/>
君術堯舜不上下豈無活國方頗牧齊教化蛟龍任乾<lb/>
死雲雨終不借羿臂束如囚徒勞誇善射才能誚箕斗<lb/>
<pb n="KR4c0089_WYG_004-2b"/>
辯可移嵩華若與甿輩量飢寒殆相亞長吟倚清瑟孤<lb/>
憤生遙夜自古有遺賢吾容徧稱謝<lb/>
　　紀事<lb/>
本作漁釣徒心將遂踈放苦為飢寒累未得恣閑暢去<lb/>
年十二月身往霅溪上病裏賀豐登雞豚聊饋餉巍峩<lb/>
卞山雪凝冽不可向瘦骨倍加寒徒為厚繒纊晴來露<lb/>
青靄千仞缺尋丈卧恐玉華銷時時推枕望雖然榮衛<lb/>
困亦覺精神王把筆強題詩粗言瓌恠狀呉興鄭太守<lb/>
<pb n="KR4c0089_WYG_004-3a"/>
文律頗清壯鳳尾與鯨牙紛翍落新唱緘書寄城内搪<lb/>
突無以況料峭採蓮船縱橫簸天浪方傾謝公詠忽值<lb/>
莊生喪<hi>鄭員外仁規是年受代俄喪偶</hi>黙黙阻音徽臨風但惆悵春㱕<lb/>
殆秋末固自嬰微恙嵗晏弗躬親何由免欺誑今來觀<lb/>
刈穫乃在松江並<hi>步浪反</hi>門外兩潮過波瀾光蕩漾都縁<lb/>
新卜築是事皆草創爾後如有年遂應愜微尚天髙氣<lb/>
候爽野迥襟懐曠感物動牢愁憤時頻骯<hi>口浪切</hi>髒<hi>子浪切</hi>平<lb/>
生樂篇翰至老安敢忘駿骨正牽鹽𤣥文終覆醤唴今<lb/>
<pb n="KR4c0089_WYG_004-3b"/>
多赤舌見善唯蔽謗忖度大為防涵容寛作量圖書筐<lb/>
簏外闗眼皆䞉長餓𨽻不勝無薄田家所仰稍離飢寒<lb/>
患學古真可強聖道庶經營世途多踉蹌近聞天子詔<lb/>
復許私醖釀趋<hi>促</hi>使舂酒材呼兒具盆盎宵長擁吟褐<lb/>
日晏開書幌我醉卿可還陶然似元亮<lb/>
　　孤雁篇<lb/>
我生天地間獨作南賔雁哀鳴慕前侣不免飲啄晏雖<lb/>
䝉小雅詠未脫魚網患況是摽禮經憂為弋者簒晴鳶<lb/>
<pb n="KR4c0089_WYG_004-4a"/>
争上下意氣苦凌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吾常嚇鴛□爾輩何足訕迴頭語<lb/>
晴鳶汝食腐䑕慣無異駑駘羣戀短頭皁棧豈知瀟湘<lb/>
岸葮菼蘋萍間有石形狀竒寒流古來灣閑㸔甪里志<lb/>
了不憂芻豢世所重巾冠何妨野夫丱騷人誇蕙芷易<lb/>
象取陸莧漆園逍遙篇中亦載尺鷃汝惟才性下嗜好<lb/>
不可諫身雖慕髙翔糞壤是盼盼或聞通鬼魅恠崇立<lb/>
可辨硩簇書兩存寧容恣妖幻<hi>硩簇周禮秋官司寇下硩簇氏掌覆天鳥之巢</hi>
<hi>硩鄭司農讀為擿又他歴反簇讀為爵簇之簇謂巢也</hi>
<pb n="KR4c0089_WYG_004-4b"/>
　　南涇漁父<lb/>
予方任踈慵地僻即所好江流背村落偶往心已嫪<hi>力報</hi>
<hi>切</hi>田家相去逺岑寂且縱慠出户手先笻見人頭未帽<lb/>
南涇有漁父往往攜稚造問其所以漁對我真道蹈吾<lb/>
初簎魚鼈童丱至于耄窟穴與生成自然通壼奥孜孜<lb/>
□吾屬天物不可暴大小參去留候其孳養報終朝獲<lb/>
漁利魚亦未甞耗同覆天地中違仁辜覆幬余觀為政<lb/>
者此意諒難到民皆死搜求莫肯興愍悼今年川澤旱<lb/>
<pb n="KR4c0089_WYG_004-5a"/>
前嵗山源潦牒訴已盈庭聞之類禽噪譬如豢雞鶩豈<lb/>
不容乳抱孟子譏宋人非其揠苗躁吾嘉漁父㫖雅叶<lb/>
賢哲操儻遇採詩官斯文誠敢告<lb/>
　　野廟碑<lb/>
碑者悲也古者懸而窆用木後人書之以表其功德因<lb/>
留之不忍去碑之名由是而得自秦漢以降生而有功<lb/>
德政事者亦碑之而又易之以石失其稱矣余之碑野<lb/>
廟也非有政事功德可紀直悲夫甿竭其力以奉無名<lb/>
<pb n="KR4c0089_WYG_004-5b"/>
之土木而已矣甌越間好事鬼山椒水濵多淫祀其廟<lb/>
貌有雄而毅黝而碩者則曰將軍有温而愿哲而少者<lb/>
則曰某郎有媪而尊嚴者則曰姥有婦而容豔者則曰<lb/>
姑其居處則敞之以庭堂峻之以陛級左右老木攢植<lb/>
森拱蘿蔦翳於上梟鴞室其間車馬徒𨽻藂雜恠狀農<lb/>
作之甿怖之走畏恐後大者椎牛次者擊豕小不下雞<lb/>
犬魚菽之薦牲酒之奠缺於家可也缺於神不可也一<lb/>
日懈怠禍亦隨作耄孺畜牧慄慄然疾病死喪甿不曰<lb/>
<pb n="KR4c0089_WYG_004-6a"/>
適丁其時耶而自惑其生悉歸之神雖然若以古言之<lb/>
則戾以今言之則庶乎神之不足過也何者豈不以生<lb/>
能禦大灾捍大患其死也則血食於生人無名之土木<lb/>
不當與禦灾捍患者為比是戾於古也明矣今之雄毅<lb/>
而碩者有之温愿而少者有之升階級坐堂莚耳絃匏<lb/>
口梁肉載車馬擁徒𨽻者皆是也解民之懸清民之暍<lb/>
未嘗術於胸中民之當奉者一日懈怠則發悍吏肆淫<lb/>
刑敺之以就事較神之禍福孰為輕重哉平居無事指<lb/>
<pb n="KR4c0089_WYG_004-6b"/>
為賢良一旦有大夫之憂當報國之日則佪撓脆怯顛<lb/>
躓竄踣乞為囚虜之不暇此乃纓弁言語之土木耳又<lb/>
何責其真土木耶故曰以今言之則庶乎神之不足過<lb/>
也既而為詩以亂其末土木其形竊吾民之酒牲固無<lb/>
以名土木其智竊吾君之禄位如何可議禄位頎頎酒<lb/>
牲甚微神之饗也孰云其非視吾之碑知斯文之孔悲<lb/>
　　恠松圖贊<hi>并序</hi>
有道人自天台來示予恠松圖披之甚駭人目盤於巖<lb/>
<pb n="KR4c0089_WYG_004-7a"/>
穴之内輪囷偪側而上身大數圍而髙不四五尺礧<hi>洛罪</hi>
<hi>切</hi>碋<hi>力可切</hi>然蹙縮然幹不暇枝枝不暇葉有若龍彎虎<lb/>
跛壯士囚縳之狀道人曰是何物恠之如是耶子能辯<lb/>
之乎予曰草木之生安有恠耶苟肥瘠得於中寒暑均<lb/>
於外不為物所凌折未有不挺而茂者也矧松栢乎今<lb/>
不幸出於巖穴之内脞脆者則䃘然其牙伏死其下矣<lb/>
何自奮之能為是松也雖稚氣初拆而正性不辱及其<lb/>
壯也力與石鬭乘陽之威悲已之軋拔而將昇卒不勝<lb/>
<pb n="KR4c0089_WYG_004-7b"/>
其壓擁勇鬱遏坌憤激訐然後大醜彰於形貭天下指<lb/>
之為恠木吁豈異人乎哉天之賦才之盛者早不得用<lb/>
於世則復而不舒薫蒸沈酣日進其道權擠勢奪卒不<lb/>
勝其阨號呼呶拏發越赴訴然後大竒於文彩天下指<lb/>
之為恠民鳴呼木病而後恠不恠不能圖其真文病而<lb/>
後竒不竒不能駭於俗非始不幸而終幸者耶道人曰<lb/>
然為我贊之贊曰<lb/>
松生隂隘巖獄穴械病乎不快卒以為恠擁腫支離神<lb/>
<pb n="KR4c0089_WYG_004-8a"/>
羞鬼疑道人嗟咨援筆傳竒或恠其形或竒於辭自為<lb/>
恠魁是以贊之<lb/>
　　重憶白菊<lb/>
我憐貞白重寒芳前後藂生夾小堂月朶暮開無絶艶<lb/>
風莖時動有竒香何慙謝雪清才詠不羡劉梅貴主粧<lb/>
更憶幽忩凝一夣夜來村落有微霜<lb/>
　　别墅懐歸<hi>二首</hi>
水國初冬和㬉天南榮方好背陽眠題詩朝憶復暮憶<lb/>
<pb n="KR4c0089_WYG_004-8b"/>
見月上弦還下弦遙為晚花吟白菊近炊香稻識紅蓮<lb/>
何人授我黃金百買取蘇君負郭田<lb/>
東去滄溟百里餘㳂江潮信到吾廬就中家在蓬山下<lb/>
一日堪憑兩寄書<lb/>
　　丁隱君歌<hi>并序</hi>
隱君姓丁氏字翰之濟陽人也名飛舉讀老子莊周書<lb/>
善養生能皷琴居錢塘龍泓洞之左右或曰憩館耳别<lb/>
業在深山中非得得行不可適到其下畜妻子事耕稼<lb/>
<pb n="KR4c0089_WYG_004-9a"/>
如常人余嘗南浮桐江途而詣龍泓憩館獲見綸巾布<lb/>
裘貌古而意澹好古文樂聞歌詩見待加厚因曰他時<lb/>
願為山中僕丁笑而不應問之年曰七十二當咸通丙<lb/>
午嵗逮十四年矣雷平道士葛參寥話與翰之熟至今<lb/>
齒髪不衰氣力益壯疏繁道䝉灌溉剉㓢皆自執綆缶<lb/>
斤<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>輩升髙望逺不翅履平地時峕書細字作文紀事<lb/>
皆有楷法意義夜半山静取琴彈之奏雅弄一二而已<lb/>
少睡寡言語與人相接禮簡而情至周旋累年未嘗有<lb/>
<pb n="KR4c0089_WYG_004-9b"/>
罷倦之色不唯疾病也非養生之效歟又不見有所服<lb/>
餌或問之對曰治心修身之外復有何物予始嘉其遯<lb/>
世又聞其老而益精又說其治心修身之說孔子所謂<lb/>
樂而夀者斯人也歟既樂而夀則仁智充乎其内充乎<lb/>
其内者非有德者歟有德而不耀於世者非隱君子歟<lb/>
乃作丁隱君歌以寄其聲云<lb/>
華陽道士南㳺歸手中半巻青蘿衣自言逋客持贈我<lb/>
乃是錢塘丁翰之連江大抵多竒岫獨話君家冣竒秀<lb/>
<pb n="KR4c0089_WYG_004-10a"/>
盤燒天竺春笋肥琴倚洞庭秋石瘦草堂暗引龍泓溜<lb/>
老樹根株若蹲獸霜濃果熟末容收徃徃兒童雜猿狖<lb/>
去嵗猖狂有黃冦官軍解散無人鬭滿城奔迸翰之閑<lb/>
只把枯松塞圭竇前度相逢正賣文一錢不直虚云云<lb/>
今來利作採山斧可以抛身麋鹿羣丁隱君丁隱君叩<lb/>
頭且莫别名氏即日更尋丁隱君<lb/>
　　蠏志<lb/>
蠏水族之微者其為蟲也有藉見於禮經載於國語揚<lb/>
<pb n="KR4c0089_WYG_004-10b"/>
雄太𤣥辭晉春秋勸學等篇考於易象為介類與龜與<lb/>
鼈剛其外者皆乾之屬也周公所謂旁行者歟參於藥<lb/>
録食疏蔓延乎小說其智則未聞也唯左氏紀其為灾<lb/>
子雲譏其躁以為郭索後引而已蠏始窟穴於沮洳中<lb/>
秋冬交以大出江東人云稻之登也率執一穂以朝其<lb/>
魁然後從其所之蚤夜觱沸指江而奔漁者緯蕭承其<lb/>
流而障之曰蠏㫁<hi>鍜</hi>㫁<hi>短</hi>其江之道焉爾然後扳援越<lb/>
軼遯而去者十六七既入於江則形質寖大於舊自江<lb/>
<pb n="KR4c0089_WYG_004-11a"/>
復趨於海如江之狀漁者又㫁而求之其越轍遯去者<lb/>
又加多焉既入於海形質益大海人亦異其稱謂矣嗚<lb/>
呼穂而朝其魁不近於義耶捨沮洳而之江海自微而<lb/>
務著不近於智耶今之學者始得百家小說而不知孟<lb/>
軻荀揚氏之道或知之又不汲汲於聖人之言求大中<lb/>
之要何也百家小説沮洳也孟軻荀揚氏聖人之瀆也<lb/>
六籍者聖人之海也苟不能捨沮洳而求瀆由瀆以至<lb/>
於海是人之智反出於水蟲下能不悲夫吾是以志其<lb/>
<pb n="KR4c0089_WYG_004-11b"/>
蠏<lb/>
　　鶴媒歌<lb/>
偶繋漁舟汀樹枝因㸔射鳥令人悲盤空野鶴忽然下<lb/>
背翳見媒心不疑媒閑静立如無事清唳時時入遙吹<lb/>
徘徊未忍過南塘且應同聲就同類梳翎宛若相逢喜<lb/>
秪怕纔來又驚起窺鱗啄藻乍低昻立定當胸流一矢<lb/>
媒懽舞躍勢離披似諂功能邀弩兒雲飛水宿各自物<lb/>
妬侣害羣猶爾為而況人間有名利外頭笑語中猜忌<lb/>
<pb n="KR4c0089_WYG_004-12a"/>
君不見荒陂野鶴陷良媒同類同聲真可畏<lb/>
　　求志賦<hi>并序</hi>
孔子曰吾志在春秋予以求聖人之志莫尚乎春秋得<lb/>
文通陸先生所纂之書伏而誦之作求志賦<lb/>
語稱人之所好必舉嗜慾以為志余之生也百無一厚<lb/>
者唯古學庶㡬乎可媚嗚呼師道之不存安能盡識乎<lb/>
疑義樂夫夫子之春秋病三家之若讐得郯趙䟽鑿之<lb/>
與損益然後知微㫖之可求乃服膺而誦之見聖人之<lb/>
<pb n="KR4c0089_WYG_004-12b"/>
逺猷長風廓其羣翳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>日臨乎大幽又似車堅馬良善<lb/>
御者涉乎康莊髙颿巨舟工泛者順其安流如魚之就<lb/>
貫如繭之獲抽伊尹和齊於五鼎箕子區分乎九疇酌<lb/>
大中於萬古偉聖心之獨斷宜乎沮齊侯於夾谷斬正<lb/>
夘於兩觀溝公墓以掩廢逐隳私城而防僭亂用千載<lb/>
之遺法發一辭而可判況先生之指歸屹波濤而畔岸<lb/>
雖戅昧而不開亦思之而過半范武子曰君子之於春<lb/>
秋也沒身而已矣吾謂斯言之不誕<lb/>
<pb n="KR4c0089_WYG_004-13a"/>
　　村中晚望<lb/>
抱杖柴門立江村日易斜雁寒猶憶侣人病更離家短<lb/>
鬢㸔成雪雙眸舊有花何須萬里外即此是天涯<lb/>
　　寄淮南鄭竇書記<lb/>
記室千年翰墨孤唯君才學似應徐五丁驅得神功盡<lb/>
二酉搜來秘檢疎煬帝帆檣留澤國淮王牋奏入班書<lb/>
清詞醉草無因見但釣寒江半尺魚<lb/>
　　江墅言懐<lb/>
<pb n="KR4c0089_WYG_004-13b"/>
病身兼稚子田舍劣相容跡共公卿絶貧須稼穡供月<lb/>
方行到閏霜始近來濃樹少棲禽雜村孤守犬重汀洲<lb/>
藏晚弋籬落露寒舂野弁欹還整家書拆又封杉篁宜<lb/>
夕照忩户憶疎鐘南北唯聞戰縱橫未勝農大春雖苦<lb/>
學叔夜本多慵直使貂裘弊猶堪過一冬<lb/>
　　自和<hi>次韻</hi>
命既時相背才非世所容著書糧易絶多病藥難供夢<lb/>
為懐山數愁因忌酒濃鳥媒呈不一魚寨下仍重晚桁<lb/>
<pb n="KR4c0089_WYG_004-14a"/>
蓑兼褐晴簷織帶舂著籖分水味標石認田封此地家<lb/>
三户何人禄萬鍾草堂聊當貴金穴任輕農把釣竿初<lb/>
冷題詩筆未慵莫憂寒可晚江上少嚴冬<lb/>
　　野井<lb/>
珠閣前頭露井多碧梧桐<hi>一本作桃花</hi>下美人過寒泉未必<lb/>
能如此奈有銀缾素綆何<lb/>
　　問呉宫辭<hi>并序</hi>
甫里之鄉曰呉宫在長洲菀東南五十里非夫差所幸<lb/>
<pb n="KR4c0089_WYG_004-14b"/>
之别館耶披圖籍不見其說詢故老不得其地其名存<lb/>
其跡滅悵然興懐古之思作問呉宫辭云<lb/>
彼呉之宫兮江之那涯複道盤盤兮當髙且斜波搖疎<lb/>
兮霧濛箔菡萏國<hi>一作圓</hi>兮鴛鴦家鸞之簫兮蛟之琴瑟<lb/>
駢筠參差兮界絲宻讌曲房兮上初日月落星稀兮歌<lb/>
酣未畢越山藂藂兮越溪疾美人雄劒兮相先後出大<lb/>
姑蘇兮小長洲此宫之麗兮留乎不留霜氛重兮孤榜<lb/>
曉逺樹枯疎兮愁烟悄眇欲摭愁烟兮問故基又恐愁<lb/>
<pb n="KR4c0089_WYG_004-15a"/>
烟兮推白鳥<lb/>
　　水國詩<lb/>
水國不堪旱斯民生甚微直至葮菼少敢言魚蠏肥我<lb/>
到荒村無食啗對案又非謝梁覽況是乾苗結子疎歸<lb/>
時秪得藜羹糝<lb/>
　　彼農詩<hi>四言二首</hi>
世路澆險淳風蕩除彼農家流猶存厥初藳焉而席茨<lb/>
焉而居首亂如葆形枯若腒大耋既鮐童子未□<hi>音魚</hi>以<lb/>
<pb n="KR4c0089_WYG_004-15b"/>
負以載悉薅悉鉏我慕聖道我躭古書小倦於學時㳺<lb/>
汝廬有飯一盛莫鹽莫蔬有繻一緹不襟不袪所謂飢<lb/>
寒汝何逭歟<lb/>
禹貢厥田上下各異善人為邦民受其賜去年西成野<lb/>
有遺穂今夏南畝旱氣赤地遭其豐凶槩歛無二退輸<lb/>
弗供進訴弗視號於旻天以血為淚孟子有言王無罪<lb/>
嵗詩之窮辭以嫉捍吏<lb/>
　　小雪後書事<lb/>
<pb n="KR4c0089_WYG_004-16a"/>
時候頻過小雪天江南寒色未曽偏楓汀尚憶逢人别<lb/>
麥壠唯憑欠雉眠更擬結茅臨水次偶因行樂到村前<lb/>
隣翁意緒相安慰多說明年是稔年<lb/>
　　南征<lb/>
丞相南征定有無幕中誰是騁良圖遙知賊膽縱橫破<lb/>
繞帳生<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>一萬株<lb/>
　　北渡<lb/>
江客柴門枕浪花鳴機寒櫓任謳鴉輕舟過去真堪畫<lb/>
<pb n="KR4c0089_WYG_004-16b"/>
驚起鸕鷀一陣斜<lb/>
　　夜泊詠棲鴻<lb/>
可憐霜月暫相依莫向衡陽趂逐飛同是江南寒夜客<lb/>
羽毛單薄稻梁微<lb/>
　　早行<lb/>
氷寒孤棹觸天文直似乘槎去問津縱使碧虚無限好<lb/>
客星名字也愁人<lb/>
　　㮋李花賦<hi>乾苻三年作</hi>
<pb n="KR4c0089_WYG_004-17a"/>
試問花翁得㮋李之春藂移來砌下出自山中長霑澗<lb/>
雨迥灑巖風曽不得次玉堂而展低艶承畫閣而逞微<lb/>
紅虛在芳菲之數徒干造化之功弱植欹危繁梢襞積<lb/>
一枝上能萬其膚萼一萼中自參其丹白且桃以夭而<lb/>
蕣以華芍藥為贈兮芙蓉可嘉誰為剪緗綺碎明霞鳳<lb/>
葆楤櫳於水殿霓襟掩苒於雲車静倚庭楹徐飄蕋氣<lb/>
落幽閨怨别之夢寫空谷遺榮之思初侍東陵聖母冶<lb/>
態嫣妍近辭北燭仙人愁容委墜嗟其結莓苔之地抱<lb/>
<pb n="KR4c0089_WYG_004-17b"/>
林麓之姿蝶善舞而相略鸎能言而見欺香憐墜少蔕<lb/>
戀飄遲當盃者不顧守道者應知請㸔嵇康髙士傳莫<lb/>
信長安輕薄兒<lb/>
　　送侯道士還太白山序<lb/>
侯生嘗應舉名肜作七言詩甚有態度不見十年自云<lb/>
載貢於有司藝不中度輒得黜齟齬不與世合去入老<lb/>
子法中作道士更名雲多居太白山在雍西南梁州之<lb/>
地苦寒霜雪常積雖夏五六月<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>日在上羣峯若焚我<lb/>
<pb n="KR4c0089_WYG_004-18a"/>
獨皓然玉聳巖壁澗壑之木不數百年不能為材及其<lb/>
堅良不與他等民乘是氣皆夀而不衰況養生者耶吾<lb/>
南逰天台既將復而老焉予曰夫物命乎天者人不能<lb/>
有存乎人者天不能奪推其氣則謂之一考其命則有<lb/>
懸絶不類者焉居恒寒之地而不夭者吾不信也處恒<lb/>
燠之地而不夀者吾不信也信其命乎天者人不能有<lb/>
而已矣傳曰仁者夀則恒寒之地不仁者夭而死矣恒<lb/>
燠之地仁者夀而生矣苟恒寒之地夀其不仁者恒燠<lb/>
<pb n="KR4c0089_WYG_004-18b"/>
之地夭其仁者是寒燠為不祥之氣又何以佐天地生<lb/>
植乎㢤如此則居寒而夀居燠而夭吾益不信也信乎<lb/>
存乎人者天不能奪而已㢤或曰仁者夀不仁者亦夀<lb/>
不仁者夭仁者亦夭吾又不知命乎天存乎人果可信<lb/>
乎未也無乃自夀自夭自仁自不仁耶天不能與之又<lb/>
安能奪耶信矣子姑務乎仁無以山寒自欺吾亦信子<lb/>
之夀矣<lb/>
　　祀竈解<lb/>
<pb n="KR4c0089_WYG_004-19a"/>
竈之壊者請新之既成又請擇吉日以祀之曰竈在祀<lb/>
典聞之舊矣祭法曰王為羣姓立七祀其一曰竈達於<lb/>
庶人庶士立一祀或立户或立竈飲食之事先自火化<lb/>
以來生民賴之祀之可也說者曰其神居人間伺察小<lb/>
過詐譴告者又曰竈鬼以時録人功過上白於天當祀<lb/>
之以祈福祥此僅出漢武帝時方士之言耳行之惑也<lb/>
苟行君子之道養老而慈幼寒同而飽均喪有哀祭有<lb/>
敬不忘禮以約已不忘樂以和心室闇不欺屋漏不媿<lb/>
<pb n="KR4c0089_WYG_004-19b"/>
雖嵗不一祀竈其誣我乎苟為小人之道盡反君子之<lb/>
行父子兄弟夫婦人執一爨以自餬口専利以飾詐崇<lb/>
姦而樹非雖一嵗百祀竈其私我乎天至髙竈至下帝<lb/>
至尊嚴鬼至幽仄果能欺而告之是不忠也聽而受之<lb/>
是不明也下不忠上不明又果何以為天帝乎<lb/>
　<lb/>
　<lb/>
　笠澤藂書巻四<lb/>
</p>
<p>
</p>
  </div>
<div>
                <head>笠澤藂書巻五</head>
    <p>
<pb n="KR4c0089_WYG_005-1a"/>
欽定四庫全書<lb/>
　笠澤藂書巻五　　　　唐陸龜䝉撰<lb/>
　補遺詩<lb/>
　　築城詞<hi>二首</hi>
城上一培土手中千萬杵築城畏不堅堅城在何處<lb/>
莫歎將軍逼將軍要郤敵城髙功亦髙爾命何勞惜<lb/>
　　古意<lb/>
君心莫淡薄妾意正棲託願得雙車輪一夜生四角<lb/>
<pb n="KR4c0089_WYG_005-1b"/>
　　美人<lb/>
美人抱瑤瑟哀怨彈别鶴雌雄南北飛一旦異棲託諒<lb/>
非金石性安得宛如昨生為並蔕花亦有先後落秋林<lb/>
對斜日光景自相薄猶欲悟君心朝朝佩蘭若<lb/>
　　感事<lb/>
將軍被鮫函秪畏金矢鏃豈知讒箭利一中成赤族古<lb/>
來信簧舌巧韻凄鏘曲君聞恱耳音盡日聽不足初因<lb/>
起毫髮漸可離骨肉所以賢達心求人須任目<lb/>
<pb n="KR4c0089_WYG_005-2a"/>
　　贈逺<lb/>
茱萸匣中鏡欲照心還懶本是細腰人别來羅帶緩從<lb/>
君出門後不奏雲和管妾思冷如簧時時望君暖心期<lb/>
夢中見路永魂夢短怨坐泣西風秋忩月華滿<lb/>
　　别離<lb/>
丈夫非無淚不灑離别間仗劍對樽酒恥為㳺子顔蝮<lb/>
蛇一螫手壯士疾解腕所思在功名離别何足歎<lb/>
　　井上桐<lb/>
<pb n="KR4c0089_WYG_005-2b"/>
美人傷别離汲井常待曉愁因轆轤轉驚起雙栖鳥獨<lb/>
立傍銀床碧桐風嫋嫋<lb/>
　　門前路<lb/>
門前向城路一直復一曲曲去日中還直行日暮宿何<lb/>
必日中還曲途荆棘間<lb/>
　　引泉詩<hi>睦州龍興觀老君院作</hi>
上嗣位六載吾宗㓨桐川余來拜旌㦸詔下之明年是<lb/>
時春三月繞郭花蟬聨嵐盤百萬髻上挿黃金鈿授以<lb/>
<pb n="KR4c0089_WYG_005-3a"/>
道士館置榻於東偏滿院聲碧樹空堂形老仙本性樂<lb/>
凝澹及來更虚𤣥焚香禮真像盥手披靈編新定山角<lb/>
甬烏龍獨巉然除非净晴日不見蒼崖巔上有拏雲峯<lb/>
下有噴壑泉泉分數十汊落處皆峥潺寒聲入爛醉聒<lb/>
破西忩眠支笻起獨尋秪在牆東邊呼僮具畚鍤立鑿<lb/>
莓苔穿灇漴一𣲖墮練帶橫斜牽亂石抛落落寒流響<lb/>
濺濺狂奴七里瀨縮到疎楹前跳光潑半散涌沬飛㳬<lb/>
圓勢束三峽掛瀉危孤磴懸曽聞瑶池溜亦灌朱草田<lb/>
<pb n="KR4c0089_WYG_005-3b"/>
鳬伯㺯翠蕊鸞□舞丹烟凌風捩桂柂隔霧馳<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>船况<lb/>
當𤣥元家當著道德萹上善可比水斯文叅五千精靈<lb/>
若在此肎惡微波傳不擬争滴瀝還應㑹淪漣出門後<lb/>
飛箭合勢浮青天必有學真子鹿冠秋鶴顔如能輔余<lb/>
志日使疏其源<lb/>
　　素絲<lb/>
園客麗獨繭詩人吟五緵如何墨子淚反以悲途窮我<lb/>
意豈於是願㕘天地功為綫補君衮為絃繫君桐左右<lb/>
<pb n="KR4c0089_WYG_005-4a"/>
脩闕職宫商還古風端然潔白心可與神明通<lb/>
　　陸龜䝉傳<lb/>
陸龜䝉字魯望元方七世孫也父賔虞以文歴侍御史<lb/>
龜䝉少髙放通六經大義尤明春秋舉進士一不中往<lb/>
從湖州刺史張摶逰摶歴湖蘇二州辟以自佐嘗至饒<lb/>
州三日無所詣刺史蔡京率官屬就見之龜䝉不樂拂<lb/>
衣去居松江甫里多所論撰雖憂幽疾痛貲無十日計<lb/>
不少輟也文成竄槀篋中或歴年不省為好事者盜去<lb/>
<pb n="KR4c0089_WYG_005-4b"/>
得書熟誦乃録讐比勤勤朱黃不去手所藏雖少其精<lb/>
皆可傳借人書萹秩壊舛必為輯褫刋正樂聞人學講<lb/>
論不倦有田數百畆屋三十楹田苦下雨潦則與江通<lb/>
故常苦饑身畚鍤茯刺無休時或譏其勞荅曰堯舜黴<lb/>
瘠禹胼胝彼聖人也吾一褐衣敢不勤乎嗜茶置園顧<lb/>
渚山下嵗取租茶自判品苐張又新為水説七種其二<lb/>
慧山泉三虎丘井六松江人助其好者雖百里為致之<lb/>
初病酒再期乃已其後客至絜壺置杯不復飲不喜與<lb/>
<pb n="KR4c0089_WYG_005-5a"/>
流俗交雖造門不肯見不乗馬升舟設蓬席齎束書茶<lb/>
竈筆牀釣具往來時謂江湖散人或號天隨子甫里先<lb/>
生自比涪翁漁父江上丈人後以髙士召不至李蔚盧<lb/>
擕素與善及當國召拜左拾遺詔方下龜䝉卒光化中<lb/>
韋莊表龜蒙及孟郊等十人皆贈右補闕陸氏在姑蘇<lb/>
其門有巨石逺祖績嘗事吳為鬱林太守罷歸無裝舟<lb/>
輕不可越海取石為重人稱其亷號鬱林石世保其居<lb/>
云<lb/>
<pb n="KR4c0089_WYG_005-5b"/>
　　後序<lb/>
進退取捨君子之大節惟循於道而不悖然後無愧於<lb/>
聖人之門非明輕重之理知好惡之正者未有不為物<lb/>
所勝也天隨子居衰亂之世仕不苟合家於松江躬勞<lb/>
苦甘淡薄而以讀書考古為事所養者厚故其為文氣<lb/>
完而志直言辯而意深一歸於尊君愛民崇善沮惡兹<lb/>
非所謂循於道而不悖者耶世所傳藂書多舛謬衮既<lb/>
至是邑想其遺風因求善本校證刋之於板俾覽者非<lb/>
<pb n="KR4c0089_WYG_005-6a"/>
獨玩其辭而已矣於其志節將有取焉政和改元季夏<lb/>
四日毗陵朱衮記<lb/>
　續補遺<hi>此後四賦乃蜀本有之今添入</hi>
　　㣲涼賦<lb/>
椒梧既謝<hi>越椒閩梧</hi>屈原増傷菱先雁敗柳徇蟬荒日落深<lb/>
宫十四等皆為麗絶雲愁大澤九百里盡欲飛揚暑退<lb/>
未退宵長未長傍寳階<hi>一作曲檻</hi>以尋冷當綺疏而薦香飄<lb/>
飄拂拂悄悄悵悵省團扇以搖清泥瑤琴而泛雅石穏<lb/>
<pb n="KR4c0089_WYG_005-6b"/>
將卧笻輕欲把沈尹見王筠佳詠不覺書之謝傳感桓<lb/>
伊哀筝無端涕下單棲悟早共賞情多應從逺壑定降<lb/>
明河病樹一枝度日空懐越奏輕帆十幅乗秋好唱湘<lb/>
歌殷浩休談楊𢎞自舞粉初漬而題媚塵適消而盡古<lb/>
正在安榴館裏寂寞饒潘蹔登酸棗臺時凄涼付庾潛<lb/>
生翠被暗著金樓銖銖減癖斛斛量愁草𤣥者遂貧無<lb/>
暇梯附者結客而逰暮雨陵邊有魏主常聞之樂夕陽<lb/>
池上有蔡姬曽蕩之舟恨鎖疎烟衿披逺水霧桂方澹<lb/>
<pb n="KR4c0089_WYG_005-7a"/>
風篁或倚鄂侯之餘冷猶在江令之宿酲初起道氣全<lb/>
衰離情遍駛許玉斧神超碧落仰接應難成花君怨别<lb/>
青宫追傷未已<lb/>
　　秋蟲賦<lb/>
敗壁秋立昆䖝夜鳴蠆者角者旁行却行一不知其詭<lb/>
狀空太息於繁聲俱霑品彚共費生成穴隂階而負固<lb/>
抱枯蘚以圖榮退無力役進不争名體肖翹而易動音<lb/>
嗚咽而難平深宫淚迸逆旅魂驚香殘漏永月昊樓明<lb/>
<pb n="KR4c0089_WYG_005-7b"/>
謝臨川行樂微吟應侵古調劉越石登陴坐嘯更裊餘<lb/>
清唧噴懐讒悽嘶往愬縷急如斷絃夭欲怒或自竒而<lb/>
不屈或相先而並妬亦有騷客裁録詞人蹔賦已矜床<lb/>
下之光輝遽笑草間之霜露悲夫病枕潛移愁屏屢顧<lb/>
耿耿宵夢悠悠逺趣朱雲沒後方知直氣無前馮衍歸<lb/>
來始歎髙才不遇<lb/>
　　塵尾賦<lb/>
謝文静桓宣武王東亭郄北府相與叩易論𤣥驅今駕<lb/>
<pb n="KR4c0089_WYG_005-8a"/>
古散入神明之頥中稽道德之祖理窟未窮詞源漸吐<lb/>
支上人者浮圖其形左擁竹杖右提山銘於焉就坐引<lb/>
若潛聽俄而齧缺風行逍遙義立不足稱異纔能企及<lb/>
公等盡矚當仁咸云俯拾道材乃攝艾納而精爽捉<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>
柄以揮搰天機發而萬目張大壑流而百川入嗟乎世<lb/>
路﨑衺蕆訛掩瑕陽矜㽵而静嘿暗奔競而喧嘩貞襟<lb/>
柴棘奥㫖泥沙雖然絶代清談客置此那同王謝家<lb/>
　　幽居賦<lb/>
<pb n="KR4c0089_WYG_005-8b"/>
陸子居舎吳東距長洲故苑一里闔闗不通人事且欲<lb/>
吟詠情性曰燕居則仲尼有之矣曰卜居則屈原有之<lb/>
矣曰閑居則潘岳有之矣曰郊居則沈約有之矣既抱<lb/>
幽憂之疾復為低下之居乃作幽居賦其序云余少學<lb/>
窮立早持堅白其生也懸贅附疣其材也戴癭㘅瘤居<lb/>
無養拙之資出有倦㳺之歎初張蓬矢嘗逞志於四方<lb/>
末佩桃符敢違仁於一日雖家風未泯而世德全衰門<lb/>
等韋平林兼魏邴激清芬而鎮俗追邪望於圖形荀勗<lb/>
<pb n="KR4c0089_WYG_005-9a"/>
乃天下表儀裴秀為朝端領袖朱輪十乗紫誥千萹炳<lb/>
若星辰煥乎竹帛俯觀圖牒謬辱孫謀五鼎蕭條賜書<lb/>
零落淶工酒保幾欲沈淪故栗空桑屢瞻摧折劉起劉<lb/>
毅俱無儋石之儲許邁許詢但有山林之志思鑿坏而<lb/>
遁聊倚樹而吟師道氣於龜腸扣兵鈐於魚腹窮年學<lb/>
劒不遇白猿隔日伏痁未逢黃鷁止則葭牆艾席行則<lb/>
葛屨柴車仲宣方翫於棋枰叔夜還眠於鍜竈既知草<lb/>
知晦朔木讓榮枯因推墨别為三始悟儒分至八何晏<lb/>
<pb n="KR4c0089_WYG_005-9b"/>
之言道德不及王生鄭𤣥之注春秋才同伏氏初陳梗<lb/>
槩漸入精微探桓範之智囊掘張憑之理窟遺其耳目<lb/>
然復為之聰明差若毫釐焉足言乎大小加以病惟鬭<lb/>
蟻刀止戡蟬簾幃非翡翠之榮鐘皷豈鶢鶋所樂遂非<lb/>
衡泌聊以棲遲建一畆之宫忝稱儒者置十金之産雅<lb/>
叶中人晏子以囂塵可容曹公以泥水自蔽羅含宋玉<lb/>
常居出於荆蠻蕭相武侯亦潛居於僻陋楊德祖家惟<lb/>
弱柳殷仲文庭只枯槐馮列薑辛繁欽蘭碧安有稻名<lb/>
<pb n="KR4c0089_WYG_005-10a"/>
半夏藥號恒春長榆亦降星精脩竹乃生雲母潘岳館<lb/>
裏嘗聞柰素𤓰甘庾信園中亦話棗酸梨酢<hi>且故切</hi>切觀<lb/>
留詠惟尚清風今古攸同聖賢何逺武仲㳺於沛澤伊<lb/>
尹耕於有莘子欲無言回不願仕神交六位方為賣卜<lb/>
之人歌動五噫始作賃舂之客况布縚綸帽尚足朝昏<lb/>
羽扇貂裘猶堪寒暑得以書袖虎僕射用牛螉自理茶<lb/>
租閑披釣褐經稱小品還下二百籖賦謂名都略㸃八<lb/>
十處下問得犂塗之義涂聽聞愬怒之詩既已逢原遂<lb/>
<pb n="KR4c0089_WYG_005-10b"/>
成摛翰非因授簡初擬遺鞭不能粉飾大猷且用𤣥黃<lb/>
裨説貽於好事希從得意而傳責以壯夫甘受子雲之<lb/>
笑賦云<lb/>
泰伯勾吳通侯舊里地接虎丘門臨鶴市比顔巷兮非<lb/>
陋方賜牆兮猶峙樂令有名教之樂必以仁行莊生乃<lb/>
道家者流咸從達起彼既得矣余何謝焉欲神㳺於浩<lb/>
氣法天隠於遺編魯仲孫衣止七升之布欒武子食無<lb/>
一卒之田賤不容憂貧惟可賀㝠心而姑務藏疾巻舌<lb/>
<pb n="KR4c0089_WYG_005-11a"/>
而誰能擊墜争先敢脫乎牛車自給方營於馬磨噫秦<lb/>
時亡命競作帝師吁漢末遺臣皆稱王佐吾焉用此僕<lb/>
病未能藝合歡求解表之力餌陟釐明攻冷之微悲少<lb/>
歌於趙壹喜長嘯於孫登萬古騷人逺追乎橘浦百金<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>事近出於松陵亦慕偷桃還怜嗜艾<hi>芰</hi>何悲尺蠖之<lb/>
屈未損丈夫之志投簪隠几聊思夷甫談𤣥搦札彈毫<lb/>
聊效文通奏記夫静者<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>之君名者實之賔進不叅於<lb/>
多士退宜追乎逸人煩原土之五<hi>闕</hi>託髙風之四鄰纔<lb/>
<pb n="KR4c0089_WYG_005-11b"/>
袪燥濕稍逺囂塵以日繫時且復窮於魯史穿池種樹<lb/>
正欲類於齊民室乏崇壇墉非縮板因坎宿以為洫謝<lb/>
䝉蘢而表限孟戒無是非之心阮通能青白之眼龜床<lb/>
鹿幘訝將隠兮何遲橡飯菁羮笑謀生之太簡是知名<lb/>
安可釣筆不堪畊有白鳳之才乃先為贅客有彫龍之<lb/>
辯然後為狂生雄自投而幾死襧流慟而將行外嬖方<lb/>
施孟子虚陳乎仁義中説既勝韓非徒恃其縱橫况復<lb/>
支離壹鬱尫陋蹇吃才甚微而寡文體素羸而多疾隂<lb/>
<pb n="KR4c0089_WYG_005-12a"/>
鏗藥銚披曉幌以皆來徐邈酒鎗擁寒爐而必出自然<lb/>
忘物我混窮通將大宗師理叶與握真宰情同優㳺塞<lb/>
馬脫落冥鴻竊慕王晞眷戀於芳辰美景深符謝眺留<lb/>
連於明月清風得不分碕岸而飾荒臺輟金錢而植佳<lb/>
樹蒪絲兮欲流千里草帶兮初圍十步頽垣抱碧無非<lb/>
海髮山衣暗座飄香盡是松肪桂蠧加以籬邊種菊後<lb/>
堂生萱覆林之新桐乍引臨忩之舊竹猶存花妨過帽<lb/>
柳礙移門夢去而雲遮絶洞樵歸而水遶孤村遇境逍<lb/>
<pb n="KR4c0089_WYG_005-12b"/>
遙就魚鳥之性樂開襟散誕見羲皇之道尊早濯𤣥泉<lb/>
屢㳺庭菀憂度癈而將落懼無文而不逺豹管間窺羊<lb/>
岐忘返捜束晰之亡缺補陳農之遺遁梁世祖府充名<lb/>
畫或得竒蹤任敬子家聚羣書率多異本何嘗髣髴莫<lb/>
究分毫徒羨玉杯珠柱<hi>上書名下琴名</hi>之號美象格犀簮之態<lb/>
髙寧容樸野不稱蓬蒿悵殘編之未構奚雅具之為勞<lb/>
况乎棲平蕪古木之地壮披褐擁萹之事宜其梓合巾<lb/>
葙藤交餅笥炊粃粺以為食割瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>而作器荷條而行<lb/>
<pb n="KR4c0089_WYG_005-13a"/>
據梧而睡妖寧勝德休占賈誼乘塵醉可全真但舞王<lb/>
戎如意其間豁爾此外蕭然姜肱則惟眠一被江革則<lb/>
還留夾氈望夫子之門牆仍過數仞顧先生之履襪不<lb/>
啻雙穿敢驚時而獨行聊収視而返聽豈可浪發志闗<lb/>
虚搖譚柄夜將半而誰客月每旦而誰評<hi>去聲</hi>清言不屈<lb/>
孫劉詎減於中軍善講無窮支許那輕於小令或抽易<lb/>
軸叩𤣥端演精㣲於簡易消淡泊於圖難澄如止水<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<hi>則音</hi>若長竿與<hi>去音</hi>牛心者赴敵持麈尾者登壇交衡而矛<lb/>
<pb n="KR4c0089_WYG_005-13b"/>
㦸初利頓挫而風霜正寒興公雅韻仲祖旁觀始信何<lb/>
才當指地於丞相方知習健抗彌天之道安彼濩落而<lb/>
無容且蕭條而髙寄兼耳目以咸外曷丘園之足賁幸<lb/>
春物之内榮列天姿而見遺隂者負而陽者勝孰謂兩<lb/>
儀瘠者緩而腴者先奚云一氣真宰難問洪鈞肯留人<lb/>
間未適象表何求縱使陶烟霞而傲睨騎日月以嬉逰<lb/>
乘剛直上躡景𡨕捜縱橫兮四海飛揚十洲閲仙苑之<lb/>
琅書安能解愠傾落公之金醴幾得銷憂不假大招寧<lb/>
<pb n="KR4c0089_WYG_005-14a"/>
馳别國悲故鄉之何在望平原之無極<hi>陸鄉在平原乃逺祖所封之地</hi>
歎鍾鼎之沈光向漁樵而騁力庚桑有道猶居㟪㠥之<lb/>
顔接輿佯狂亦取杶<hi>音椿</hi>櫨之食徐誇下舍陶愛吾廬上<lb/>
法於陵之畦圃旁分建業之村墟時牽殗□自把渠疏<lb/>
友乏恵施莫解連環之義醫無文摰誰知方寸之虚存<lb/>
其道而或通失其居而<hi>闕</hi>旅才將命兮分坎埳性與時<lb/>
兮甘齟齬閑㳺廣澤願學弋於蒲且<hi>弋或作戈</hi>終蹈滄溟更<lb/>
移家於苧嶼夫動以勞吾身静以沐吾神苟能推於用<lb/>
<pb n="KR4c0089_WYG_005-14b"/>
捨自足究乎天人思任誕於窮檐何辭井臼不求容於<lb/>
側徑何患荆榛湛<hi>音沈</hi>冥者樸素之源毁譽者浮華之撒<lb/>
蓍名聚雪仍招死草之譏琴號落霞亦被枯桐之誚<hi>一作説</hi>
值聖則幽贊成功逢賢則雅音攸發同於德者大亦宜<lb/>
然殷宗命相於巖下周武迎師於渭邊有山東北郭之<lb/>
風纔能養素有左車右侯之計未足圗王嗟浩歎而哀<lb/>
吟畏蘭彫而蕙歇清罇方艶於瑤水寳瑟坐凝於華月<lb/>
歸田少接猶疑斥鷃追飛夜獵相逢可謂蕪菁搪突<lb/>
<pb n="KR4c0089_WYG_005-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0089_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　笠澤藂書巻五<lb/>
</p>
<p>
</p>
  </div>
<div> <lb/>
    <p>
<pb n="KR4c0089_WYG_006-1a"/>
笠澤藂書跋<lb/>
右笠澤藂書三巻唐甫里先生之所論著也先生既自<lb/>
號天隨子又自謂江湖散人其所著書有松陵集有吳<lb/>
興實録而此編又謂之笠澤藂書者蓋以其藂脞細碎<lb/>
多補遺殘編然起甲迄丁篇什不滿百豈猶有待於後<lb/>
歟先生出處大致已見唐書隠逸傳至於樊開則為文<lb/>
集序朱衮則又為文集後序然皆不出于唐書列傳也<lb/>
嗚呼唐自懿僖以後不惟士氣萎薾文章亦與時髙下<lb/>
<pb n="KR4c0089_WYG_006-1b"/>
先生當此時憤鬰窮愁非悼已也忼慷論列非求知也<lb/>
特以積之厚則發之宏身之窮則言之暢也顧其志既<lb/>
不能自達於廟朝之崇深又不能自暴著於天下四海<lb/>
隠約在下而山林江海蛟鯨蛇虎吞噬肆毒士幾無所<lb/>
容其身而先生牛衣之所呻吟鸛垤之所嘆恨者豈為<lb/>
流連光景陶寫性情之具哉特以先生之澤更大亂而<lb/>
猶存故雖一嚬一蹙不忘愛君憂國之誠傷今思古而<lb/>
作也自非其所造詣卓然有見於六籍之醇全則亦何<lb/>
<pb n="KR4c0089_WYG_006-2a"/>
以臻此也德原距先生歿幾五百年門緒衰落既同編<lb/>
甿然猶以世澤之所沾濡聞見之所開沃粗能自立於<lb/>
士君子之林私自惟念先生既深明春秋宜有論説然<lb/>
當亂世學校廢經術熄故其書不傳今清朝右文既以<lb/>
書院祀先生於呉下而其遺書若松陵集皮陸倡<lb/>
和皆已行於世而藂書雖板刻於宋元符間然而<lb/>
蕪沒乆矣今而刻之書院者将與好事者共之也夫<lb/>
先生之於經術學者既不見夫春秋之所討索者矣<lb/>
<pb n="KR4c0089_WYG_006-2b"/>
然因藂書以推見先生之所學則其卓然有見於道而<lb/>
可以刻之學校者夫豈區區一隠淪之士而已哉至元<lb/>
仍紀元之五年嵗在庚辰七月一日十一世孫德厚百<lb/>
拜謹題<lb/>
</p>
<p>
</p>
  </div>
        </body>
</text>\m</TEI>
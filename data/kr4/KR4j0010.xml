<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>小山詞</head> <lb/>
    <p>
<pb n="KR4j0010_WYG_001-1a"/>
欽定四庫全書<lb/>
　小山詞<lb/>
　　　　　　　　　　　　宋　晏幾道　撰<lb/>
　　臨江仙<lb/>
鬬草堦前初見穿針樓上曾逢羅裙香露玉釵風靚粧<lb/>
眉沁綠羞豔粉生紅　流水便隨春逺行雲終與誰同<lb/>
酒醒長恨錦屏空相尋夢裏路飛雨落花中<lb/>
　　又<lb/>
<pb n="KR4j0010_WYG_001-1b"/>
身外閒愁空滿眼中歡事常稀明年應賦送君詩細從<lb/>
今夜數相㑹幾多時　淺酒欲邀誰勸深情唯有君知<lb/>
東溪春近好同歸栁垂江上影梅謝雪中枝<lb/>
　　又<lb/>
淡水三年歡意危絃幾夜離情曉霜紅葉舞歸程客情<lb/>
今古道秋夢短長亭　綠酒尊前清淚陽闗叠裏離聲<lb/>
少陵詩思舊才名雲鴻相約處煙霧九重城<lb/>
　　又<lb/>
<pb n="KR4j0010_WYG_001-2a"/>
淺淺餘寒春半雪銷蕙草初長煙迷栁岸舊池塘風吹<lb/>
梅蕋閉雨細杏花香　月墜枝頭懽意從前虚夢髙唐<lb/>
覺來何處放思量如今不是夢真箇到伊行<lb/>
　　又<lb/>
長愛碧䦨干影芙容秋水開時臉紅凝露學嬌啼霞觴<lb/>
熏冷豔雲髻裊纖枝　煙雨依前時候霜樷如舊芳菲<lb/>
與誰同醉采香歸去年花下客今似蝶分飛<lb/>
　　又<lb/>
<pb n="KR4j0010_WYG_001-2b"/>
旖旎仙花解語輕盈春栁能眠玉樓深處綺窗前夢回<lb/>
芳草夜歌罷落梅天　沉水濃熏繡被流霞淺酌金船<lb/>
綠嬌紅小正堪憐莫如雲易散須似月頻圓<lb/>
　　又<lb/>
夢後樓臺高鎻酒醒簾幕低垂去年春恨却來時落花<lb/>
人獨立微雨燕雙飛　記得小蘋初見兩重心字羅衣<lb/>
琵琶絃上説相思當時明月在曾照彩雲歸<lb/>
　　又<lb/>
<pb n="KR4j0010_WYG_001-3a"/>
東野亡來無麗句于君去後少交親追思往事好沾币<lb/>
白頭王建在猶見詠詩人　學道深山空自老留名千<lb/>
載不干身酒筵歌席莫辭頻爭如南陌上占取一年春<lb/>
　　蝶戀花<lb/>
巻絮風頭寒欲盡墜粉飄紅日日香成陣新酒又添殘<lb/>
酒困今春不減前春恨　蝶去鸎飛無處問隔水髙樓<lb/>
望斷雙魚信惱亂秋波横一寸斜陽只與黄昏近<lb/>
　　又<lb/>
<pb n="KR4j0010_WYG_001-3b"/>
初撚霜紈生悵望隔葉鸎聲似學秦娥唱午睡醒來慵<lb/>
一餉雙紋翠簟鋪寒浪　雨罷蘋風吹碧漲脉脉荷花<lb/>
淚臉紅相向斜貼綠雲新月上彎環正是愁眉様<lb/>
　　又<lb/>
庭院碧苔紅葉徧金菊開時已近登髙宴日日露荷凋<lb/>
綠扇粉塘煙水澄如練　試倚涼風醒酒面雁字來時<lb/>
恰向層樓見幾㸃䕶霜雲影轉誰家蘆管吹秋怨<lb/>
　　又<lb/>
<pb n="KR4j0010_WYG_001-4a"/>
喜鵲橋成催鳯駕天為歡遲乞與初涼夜乞巧雙蛾加<lb/>
意畫玉鈎斜傍西南掛　分鈿擘釵涼葉下香袖凭肩<lb/>
誰記當時話路隔銀河猶可借世間離恨何年罷<lb/>
　　又<lb/>
碧草池塘春又晩小葉風嬌尚學娥粧淺雙燕來時還<lb/>
念逺珠簾綉户楊花滿　綠柱頻移絃易斷細看秦箏<lb/>
正似人情短一曲啼烏心緒亂紅顔暗與流年換<lb/>
　　又<lb/>
<pb n="KR4j0010_WYG_001-4b"/>
碾玉釵頭雙鳯小倒暈工夫画得宫眉巧嫩麴<hi>闕</hi>　羣<lb/>
勝<hi>闕</hi>鴛鴦繡字春衫好　三月露桃春意早細看花枝<lb/>
人面爭多少水調聲長歌未了掌中盃盡東池曉<lb/>
　　又<lb/>
醉别西樓醒不記春夢秋雲聚散真容易斜月半窗還<lb/>
少睡畫屏閒展吳山翠　衣上酒痕詩裏字㸃㸃行行<lb/>
總是凄涼意紅燭自憐無好計夜寒空替人垂淚<lb/>
　　又<lb/>
<pb n="KR4j0010_WYG_001-5a"/>
欲減羅衣寒未去不巻珠簾人在深深處殘杏枝頭花<lb/>
幾許啼紅正恨清明雨　盡日沉香煙一縷宿酒醒遲<lb/>
惱破春情緒逺信還因歸燕誤小屏風上西江路<lb/>
　　又<lb/>
千葉早梅誇百媚笑面凌寒内樣粧先試月臉氷肌香<lb/>
細膩風流新稱東君意　一稔年光春有味江北江南<lb/>
更有誰相比横玉聲中吹滿地好枝長恨無人寄<lb/>
　　又<lb/>
<pb n="KR4j0010_WYG_001-5b"/>
金剪刀頭芳意動綵蕋開時不怕朝寒重晴雪半消花<lb/>
䰒𩮰曉籹呵盡香酥凍　十二樓中雙翠鳯緲緲歌聲<lb/>
記得江南弄醉舞春風誰可共秦雲已有鴛屏夢<lb/>
　　又<lb/>
笑豔秋蓮生綠浦紅臉青腰舊識凌波女照影弄籹嬌<lb/>
欲語西風豈是繁華主　可恨良辰天不與纔過斜陽<lb/>
又值黄昏雨朝落暮開空自許竟無人解知心苦<lb/>
　　又<lb/>
<pb n="KR4j0010_WYG_001-6a"/>
碧落秋風吹玉樹翠節紅旌晚過銀河路休笑星機停<lb/>
弄杼鳯帷已在雲深處　樓上金鍼穿繡縷誰管天邊<lb/>
隔歳分飛苦試等夜䦨尋别緒淚痕千㸃羅衣露<lb/>
　　又<lb/>
碧玉高樓臨水住紅杏開時花底曾相遇一曲陽春春<lb/>
已暮曉鶯聲斷朝雲去　逺水來從樓下路過盡流波<lb/>
未得魚中素月細風尖垂柳渡夢魂長在分襟處<lb/>
　　又<lb/>
<pb n="KR4j0010_WYG_001-6b"/>
夢入江南煙水路行盡江南不與離人遇睡裏銷魂無<lb/>
説處覺來惆悵佳期誤　欲盡此情書尺素浮雁沉魚<lb/>
終了無憑據却倚鯤絃無别緒斷腸移破秦箏柱<lb/>
　　又<lb/>
黄菊開時傷聚散曾記花前共説深深願重見金英人<lb/>
未見相思一夜天涯逺　羅袖同心閒結徧帶易成雙<lb/>
人恨成雙晚欲寫彩箋書别怨涙痕早已先書滿<lb/>
　　鷓鴣天<lb/>
<pb n="KR4j0010_WYG_001-7a"/>
彩袖慇懃捧玉鍾當年拚却醉顔紅舞低楊葉樓心月<lb/>
歌盡桃花扇影風　從别後憶相逢幾回魂夢與君同<lb/>
今宵<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>把銀缸照猶恐相逢是夢中<lb/>
　　又<lb/>
一醉醒來春又殘野棠梨雨淚䦨干玉笙聲裏鸎空怨<lb/>
羅幙香中燕未還　終易㪚且長閒莫敎離恨損朱顔<lb/>
誰堪共展鴛鴦錦同過西樓此夜寒<lb/>
　　又<lb/>
<pb n="KR4j0010_WYG_001-7b"/>
梅蕋新籹桂葉眉小蓮風韵出瑤池雲隨綠水歌聲轉<lb/>
雪繞紅綃舞袖垂　傷别易恨歡遲惜無紅錦為裁詩<lb/>
行人莫便銷魂去漢渚星橋尚有期<lb/>
　　又<lb/>
守得蓮開結伴遊約開萍葉上蘭舟來時浦口雲隨棹<lb/>
採罷江邊月滿樓　花不語水空流年年拚得為花愁<lb/>
明朝萬一西風勁爭尚朱顔不奈秋<lb/>
　　又<lb/>
<pb n="KR4j0010_WYG_001-8a"/>
鬬鴨池南夜不歸酒䦨紈扇有新漓雲隨碧玉歌聲轉<lb/>
雪繞紅綃舞袖回　今感舊欲沾衣可憐人似水東西<lb/>
回頭滿眼凄涼事秋月春風豈得知<lb/>
　　又<lb/>
當日佳期鵲誤傳至今猶作斷腸仙橋成漢渚星波外<lb/>
人在鸞歌鳯舞前　歡盡夜别經年别多歡少奈何天<lb/>
情知此㑹無長計咫尺涼蟾亦未圓<lb/>
　　又<lb/>
<pb n="KR4j0010_WYG_001-8b"/>
題破香箋小砑紅詩多逺寄舊相逢西樓酒面垂垂雪<lb/>
南苑春衫細細風　花不盡栁無窮别來歡事少人同<lb/>
憑誰問取歸雲信今在巫山第幾峯<lb/>
　　又<lb/>
清頴尊前酒滿衣十年風月舊相知憑誰細話當時事<lb/>
腸斷山長水逺詩　金鳯闕玉龍墀看君來換錦袍時<lb/>
姮娥已有慇勤約留著蟾宫第一枝<lb/>
　　又<lb/>
<pb n="KR4j0010_WYG_001-9a"/>
醉拍春衫惜舊香天將離恨惱疎狂年年陌上生秋草<lb/>
日日樓中到夕陽　雲𣺌𣺌水茫茫征人歸路許多長<lb/>
相思本是無憑語莫向花箋費淚行<lb/>
　　又<lb/>
小令尊前見玉簫銀燈一曲太妖嬈歌中醉倒誰能恨<lb/>
唱罷歸來酒未消　春悄悄夜迢迢碧雲天共楚宫腰<lb/>
夢魂慣得無拘檢又踏楊花過謝橋<lb/>
　　又<lb/>
<pb n="KR4j0010_WYG_001-9b"/>
楚女腰肢越女顋粉圓雙蕋髻中開朱絃曲怨愁春盡<lb/>
淥酒盃寒記夜來　新擲果舊分釵冶遊音信隔章臺<lb/>
花間錦字空頻寄月底金鞍竟未回<lb/>
　　又<lb/>
十里樓臺倚翠微百花深處杜鵑啼慇勤自與行人語<lb/>
不似流鸎取次飛　驚夢覺弄晴時聲聲只道不如歸<lb/>
天涯豈是無歸意爭奈歸期未可期<lb/>
　　又<lb/>
<pb n="KR4j0010_WYG_001-10a"/>
陌上濛濛殘絮飛杜鵑花裏杜鵑啼年年底事不歸去<lb/>
怨月愁煙長為誰　梅雨細曉風微倚樓人聽欲沾衣<lb/>
故園三度羣花謝曼倩天涯猶未歸<lb/>
　　又<lb/>
曉日迎長嵗歳同太平簫鼓間歌鍾雲髙未有前村雪<lb/>
梅小初開昨夜風　羅幙翠錦筵紅釵頭羅勝寫宜冬<lb/>
從今屈指春期近莫使金尊對月空<lb/>
　　又<lb/>
<pb n="KR4j0010_WYG_001-10b"/>
小玉樓中月上時夜來唯許月華知重簾有意藏私語<lb/>
雙燭無端惱暗期　傷别易恨歡遲歸來何處騐相思<lb/>
沈郎春雪愁銷臂謝女香膏嬾画眉<lb/>
　　又<lb/>
手撚香箋憶小蓮欲將遺恨倩誰傳歸來獨卧逍遥夜<lb/>
夢裏相逢酩酊天　花易落月難圓只應花月似歡緣<lb/>
秦箏若有心情在試寫離聲入舊絃<lb/>
　　又<lb/>
<pb n="KR4j0010_WYG_001-11a"/>
九日悲秋不到心鳯城歌管有新音風凋碧栁愁眉淡<lb/>
露染黄花笑靨深　初見雁已聞砧綺羅樷裏勝登臨<lb/>
須交月户纖纖玉細捧霞觴灩灩金<lb/>
　　又<lb/>
碧藕花開水殿涼萬年枝外轉紅陽昇平歌管隨天仗<lb/>
祥瑞封章滿御床　金掌露玉爐香歳華方共聖恩長<lb/>
皇洲又奏圜扉靜十様宫眉捧夀觴<lb/>
　　又<lb/>
<pb n="KR4j0010_WYG_001-11b"/>
綠橘梢頭幾㸃春似留香蕋送行人明朝紫鳯朝天路<lb/>
十二重城五碧雲　歌漸咽酒初醺儘將紅淚溼湘帬<lb/>
贛江西畔從今日明月清風憶使君<lb/>
　　生查子<lb/>
金鞍美少年去躍青驄馬牽繫玉樓人繡被春寒夜<lb/>
消息未歸來寒食梨花謝無處説相思背面鞦韆下<lb/>
　　又<lb/>
輕匀兩臉花淡埽雙眉栁㑹寫彩箋時學弄朱絃後<lb/>
<pb n="KR4j0010_WYG_001-12a"/>
今春玉釧寛昨夜羅裙皺無計奈情何且醉金盃酒<lb/>
　　又<lb/>
闗山魂夢長魚雁音塵少兩鬢可憐青只為相思老<lb/>
歸傍碧紗窗説與人人道真箇别離難不似相逢好<lb/>
　　又<lb/>
墜雨已辭雲流水難歸浦遺恨幾時休心抵秋蓮苦<lb/>
忍淚不能歌試托哀絃語絃語願相逢知有相逢否<lb/>
　　又<lb/>
<pb n="KR4j0010_WYG_001-12b"/>
一分殘酒霞兩㸃愁蛾暈羅幙夜猶寒玉枕春先困<lb/>
心情剪綵慵時節燒燈近見少别離多還有人堪恨<lb/>
　　又<lb/>
輕輕製舞衣小小裁歌扇三月栁濃時又向津亭見<lb/>
垂淚送行人溼破紅粧面玉指袖中彈一曲清商怨<lb/>
　　又<lb/>
紅塵陌上遊碧栁堤邊住纔趂彩雲來又逐飛花去<lb/>
深深美酒家曲曲幽香路風月有情時總是相逢處<lb/>
<pb n="KR4j0010_WYG_001-13a"/>
　　又<lb/>
長恨渉江遥移近溪頭住閒蕩朩蘭舟卧入雙鴛浦<lb/>
無端輕薄雲暗作亷纖雨翠袖不勝寒欲向荷花語<lb/>
　　又<lb/>
逺山眉黛長細栁腰肢裊籹罷立春風一笑千金少<lb/>
歸去鳯城時説與青樓道徧看頴川花不似師師好<lb/>
　　又<lb/>
落梅亭榭香芳草池塘綠春恨最闗情月過䦨干曲<lb/>
<pb n="KR4j0010_WYG_001-13b"/>
幾時花裏閒看得花枝足醉後莫思家借取師師宿<lb/>
　　又<lb/>
狂花頃刻香晩蝶纒綿意天與短因緣聚散常容易<lb/>
傳唱入離聲惱亂雙蛾翠游子不堪聞正是𠂻腸事<lb/>
　　又<lb/>
官身幾日閒世事何時足君貌不長紅我鬢無重綠<lb/>
榴花滿<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>香金縷多情曲且盡眼中歡莫嘆時光促<lb/>
　　又<lb/>
<pb n="KR4j0010_WYG_001-14a"/>
春從何處歸試向溪邊問岸栁弄嬌黄隴麥回青潤<lb/>
多情美少年屈指芳菲近誰寄嶺頭梅來報江南信<lb/>
　　南鄉子<lb/>
淥水帶青潮水上朱䦨小渡橋橋上女兒雙笑靨妖嬈<lb/>
倚著䦨干弄栁條　月夜落花朝減字偷聲按玉簫栁<lb/>
外行人回首處迢迢若此銀河路更遥<lb/>
　　又<lb/>
小蕋愛春風日日宫花花樹中恰向栁綿撩亂處相逢<lb/>
<pb n="KR4j0010_WYG_001-14b"/>
笑靨傍邊心字濃　歸路草茸茸家在秦樓更近東醒<lb/>
去醉來無限事誰同説著西池滿面紅<lb/>
　　又<lb/>
花落未須悲紅蕋明年又滿枝唯有花間人别後無期<lb/>
水濶山長雁字遲　今日最相思記得攀條話别離共<lb/>
説春來春去事多時一㸃愁心入翠眉<lb/>
　　又<lb/>
何處别時難玉指偷將粉淚彈記得來時樓上燭初殘<lb/>
<pb n="KR4j0010_WYG_001-15a"/>
待得清霜滿畫欄　不慣獨眠寒自解羅衣襯枕檀百<lb/>
媚也應愁不睡更䦨惱亂心情半被閒<lb/>
　　又<lb/>
畫鴨嬾熏香繡茵猶展舊鴛鴦不似同衾愁易曉空床<lb/>
細剔銀燈怨漏長　幾夜月波涼夢魂隨月到蘭房殘<lb/>
睡覺來人又逺難忘便是無情也斷腸<lb/>
　　又<lb/>
眼約也應虚昨夜歸來鳯枕孤且據如今情分裏相期只<lb/>
<pb n="KR4j0010_WYG_001-15b"/>
恐多時不似初　深意託雙魚小剪蠻箋細字書更把<lb/>
此情重問得何如共結因緣久逺無<lb/>
　　又<lb/>
新月又如眉長笛誰敎月下吹樓倚莫雲初見雁南飛<lb/>
謾道行人雁後歸　意欲夢佳期夢裏闗山路不知却<lb/>
待短書來破恨應遲還是涼生玉枕時<lb/>
　　清平樂<lb/>
留人不住醉解蘭舟去一棹碧濤春水路過盡曉鸎啼<lb/>
<pb n="KR4j0010_WYG_001-16a"/>
處　渡頭楊栁青青枝枝葉葉離情此後錦書休寄畫<lb/>
樓雲雨無憑<lb/>
　　又<lb/>
千花百草送得春歸了拾翠人稀紅漸少葉底杏青梅<lb/>
小　小瓊閒抱琵琶雪香微透輕紗正好一枝嬌豔當<lb/>
年獨占韶華<lb/>
　　又<lb/>
煙輕雨小紫陌香塵少謝客池塘生綠草一夜紅梅先<lb/>
<pb n="KR4j0010_WYG_001-16b"/>
老　旋題羅帶新詩重尋楊栁佳期强半春寒去後幾<lb/>
畨花信來時<lb/>
　　又<lb/>
可憐嬌小掌上承恩早把鏡不知人易老欲占朱顔常<lb/>
好　畫堂秋月佳期藏鈎賭酒歸遲紅燭淚前低語綠<lb/>
箋花裏新詞<lb/>
　　又<lb/>
紅英落盡未有相逢信可恨流年凋綠鬢睡得春酲欲<lb/>
<pb n="KR4j0010_WYG_001-17a"/>
醒　鈿箏曾醉西樓朱絃玉指梁州曲罷翠簾高捲幾<lb/>
回新月如鈎<lb/>
　　又<lb/>
春雲綠處又見歸鴻去側㡌風前花滿路冶葉倡條情<lb/>
緒　紅樓桂酒新開曾攜翠袖同來醉弄影娥池水短<lb/>
簫吹落殘梅<lb/>
　　又<lb/>
波紋碧皺曲水清明後折得疎梅香滿袖暗喜春紅依<lb/>
<pb n="KR4j0010_WYG_001-17b"/>
舊　歸來紫陌東頭金釵換酒銷愁栁影深深細路花<lb/>
梢小小層樓<lb/>
　　又<lb/>
西池煙草恨不尋芳早滿路落花紅不埽春色漸隨人<lb/>
老　逺山眉黛嬌長清歌細逐霞觴正在十洲殘夢水<lb/>
心宫殿斜陽<lb/>
　　又<lb/>
蕙心堪怨也逐春風轉丹杏牆東當日見幽㑹綠窗題<lb/>
<pb n="KR4j0010_WYG_001-18a"/>
徧　眼中前事分明可憐如夢難憑都把舊時薄倖只<lb/>
消今日無情<lb/>
　　又<lb/>
么絃寫意意密絃聲碎書得鳯箋無限事猶恨春心難<lb/>
寄　卧聽疎雨梧桐雨餘淡月朦朧一夜夢魂何處那<lb/>
回楊葉樓中<lb/>
　　又<lb/>
笙歌宛轉臺上呉王宴宫女如花倚春殿舞綻縷金衣<lb/>
<pb n="KR4j0010_WYG_001-18b"/>
綫　酒䦨畫燭低迷彩鴛驚起雙棲月底三千繡戸雲<lb/>
間十二瓊梯<lb/>
　　又<lb/>
暫來還去輕似風頭絮縱得相逢留不住何況相逢無<lb/>
處　去時約略黄昏月華却到朱門别後幾畨明月素<lb/>
娥應是消魂<lb/>
　　又<lb/>
雙紋彩袖笑捧金船酒嬌妙如花輕似栁勸客千春長<lb/>
<pb n="KR4j0010_WYG_001-19a"/>
夀　豔歌更倚疎弦有情須醉樽前恰是可憐時候玉<lb/>
嬌今夜初圓<lb/>
　　又<lb/>
寒催酒醒曉陌飛霜定背照畫簾殘燭影斜月光中人<lb/>
靜　錦衣才子西征萬重雲水初程翠黛倚門相送鸞<lb/>
腸斷處離聲<lb/>
　　又<lb/>
蓮開欲徧一夜秋聲轉殘綠斷紅香片片長是西風堪<lb/>
<pb n="KR4j0010_WYG_001-19b"/>
怨　莫愁家住溪邊採蓮心事年年誰管水流花謝月<lb/>
明昨夜蘭船<lb/>
　　又<lb/>
沉思暗記幾許無憑事菊靨開殘秋少味閒却畫欄風<lb/>
意　夢雲歸處難尋微涼暗入香襟猶恨那回庭院依<lb/>
前月淺燈深<lb/>
　　又<lb/>
鸎來燕去宋玉牆東路草草幽歡能幾度便有繫人心<lb/>
<pb n="KR4j0010_WYG_001-20a"/>
處　碧天秋月無端别來長照闗山一㸃厭厭誰㑹依<lb/>
前凭㬉䦨干<lb/>
　　又<lb/>
心期休問只有尊前分勾引行人添别恨因是語低香<lb/>
近　勸人滿酌金鐘清歌唱徹還重莫道後期無定夢<lb/>
魂猶有相逢<lb/>
　　玉樓春<lb/>
鞦韆院落重簾莫彩筆閒來題繡戸牆頭丹杏雨餘花<lb/>
<pb n="KR4j0010_WYG_001-20b"/>
門外綠楊風後絮　朝雲信斷知何處應作襄王春夢<lb/>
去紫騮認得舊游踪嘶過畫橋東畔路<lb/>
　　又<lb/>
小顰若解愁春莫一笑留春春也住晩紅初減謝池花<lb/>
新翠已遮瓊苑路　湔裙曲水曾相遇挽斷羅巾容易<lb/>
去啼珠彈盡又成行畢竟心情無㑹處<lb/>
　　又<lb/>
小蓮未解論心素狂似鈿箏絃底柱臉邊霞㪚酒初醒<lb/>
<pb n="KR4j0010_WYG_001-21a"/>
眉上月殘人欲去　舊時家近章臺住盡日東風吹栁<lb/>
絮生憎繁杏綠隂時正礙粉牆偷眼覷<lb/>
　　又<lb/>
風簾向曉寒成陣未報東風消息近試從梅蒂紫邊尋<lb/>
更遶栁枝柔處問　來遲不是春無信開曉却疑花有<lb/>
恨又應添得幾分愁二十五絃彈未盡<lb/>
　　又<lb/>
念奴初唱離亭宴㑹作離聲勾别怨當時垂淚憶西樓<lb/>
<pb n="KR4j0010_WYG_001-21b"/>
溼盡羅衫歌未徧　難逢最是身强健無定莫如人聚<lb/>
散已拚歸袖醉相扶更惱香檀珍重勸<lb/>
　　又<lb/>
玉真能唱朱簾靜憶上雙蓮池上聽百分蕉葉醉如泥<lb/>
却向斷腸聲裏醒　夜涼水月鋪明鏡更看嬌花閒弄<lb/>
影曲終人意似流波休問心期何處定<lb/>
　　又<lb/>
阿茸十五腰肢好天與懷春風味早畫眉匀臉不知愁<lb/>
<pb n="KR4j0010_WYG_001-22a"/>
殢酒熏香偏稱小　東城楊柳西城草㑹合花期如意<lb/>
少思量心事薄輕雲綠鏡臺前還自笑<lb/>
　　又<hi>已上舊另刻朩蘭花今攷調同併入</hi>
初心已恨花期晩别後相思長在眼蘭衾猶有舊時香<lb/>
毎到夢回珠淚滿　多應不信人腸斷幾夜夜寒誰共<lb/>
㬉欲將恩愛結來生只恐來生緣又短<lb/>
　　又<lb/>
雕鞍好為鸎花住占取東城南陌路儘敎春思亂如雲<lb/>
<pb n="KR4j0010_WYG_001-22b"/>
莫管世情輕似絮　古來都被虛名誤寧負虚名身莫<lb/>
負勸君頻入醉鄉來此是無愁無恨處<lb/>
　　又<lb/>
一尊相遇春風裏詩好似君人有幾吳姬十五語如弦<lb/>
能唱當時樓下水　良辰易去如彈指金盞十分須盡<lb/>
意明朝三丈日髙時共拚醉頭扶不起<lb/>
　　又<lb/>
瓊酥酒面風吹醒一縷斜紅臨晩鏡小顰微笑盡妖嬈<lb/>
<pb n="KR4j0010_WYG_001-23a"/>
淺注輕匀長淡淨　手挼梅蕋尋香徑正是佳期期未<lb/>
定春來還為箇般愁瘦損宫腰羅帶<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>
　　又<lb/>
清歌學得秦娥似金屋瑶臺知姓字可憐春恨一生心<lb/>
長帶粉痕雙袖淚　從來嬾話低眉事今日新聲誰㑹<lb/>
意坐中應有賞音人試問回腸曾斷未<lb/>
　　又<lb/>
旗亭西畔朝雲住沉水香煙長滿路柳隂分到畫眉邊<lb/>
<pb n="KR4j0010_WYG_001-23b"/>
花片飛來垂手處　籹成儘任秋娘妬裊裊盈盈當繡<lb/>
户臨風一曲醉騰騰陌上行人凝恨去<lb/>
　　又<lb/>
離鸞照罷塵生鏡幾㸃吳霜侵綠鬢琵琶絃上語無憑<lb/>
荳䓻梢頭春有信　相思拚損朱顔盡天若多情終欲<lb/>
問雪窗休記夜來寒桂酒已銷人去恨<lb/>
　　又<lb/>
東風又作無情計豔粉嬌紅吹滿地碧樓簾影不遮愁<lb/>
<pb n="KR4j0010_WYG_001-24a"/>
還似去年今日意　誰知錯管春殘事到處登臨曾費<lb/>
淚此時金盞直須深看盡落花能幾醉<lb/>
　　又<lb/>
斑騅路與陽臺近前度無題初借問㬉風鞭袖儘閒垂<lb/>
微月簾櫳曾暗認　梅花未足憑芳信絃語豈堪傳素<lb/>
恨翠眉繞似逺山長寄興此愁顰不盡<lb/>
　　又<lb/>
紅綃學舞腰肢軟巧織舞衣宫様染織成雲外雁行斜<lb/>
<pb n="KR4j0010_WYG_001-24b"/>
染作江南春水淺　露桃宫裏隨歌管一曲霓裳紅日<lb/>
晩歸來雙袖酒成痕小字香箋無意展<lb/>
　　又<lb/>
當年信道情無價桃葉尊前論别夜臉紅心緒學梅籹<lb/>
眉翠工夫如月畫　來時醉倒旗亭下知是阿誰扶上<lb/>
馬憶曾挑盡五更燈不記臨分多少話<lb/>
　　又<lb/>
採蓮時候慵歌舞永日閒從花裏度暗隨蘋末曉風來<lb/>
<pb n="KR4j0010_WYG_001-25a"/>
直待柳梢斜月去　停橈共説江頭路臨水樓臺蘇小<lb/>
住細思巫峽夢回時不減秦源腸斷處<lb/>
　　又<lb/>
芳年正是香英嫩天與嬌波長入鬢蕋珠宫裏舊承恩<lb/>
夜拂銀屏朝把鏡　雲情去住終難信花意有無休更<lb/>
問醉中同盡一盃歡歸後各成孤枕恨<lb/>
　　又<lb/>
輕風拂柳氷初綻細雨銷塵雲未散紅窗青鏡待籹梅<lb/>
<pb n="KR4j0010_WYG_001-25b"/>
綠陌髙樓催送雁　畫羅歌扇金蕉醆記得尋芳心緒<lb/>
慣鳯城寒盡又飛花歳歳春光常有限<lb/>
　　減字朩蘭花<lb/>
長亭晩送都似綠窗前日夢小字還家恰應紅燈昨夜<lb/>
花　良時易過半鏡流年春欲破往事難忘一枕髙棲<lb/>
到夕陽<lb/>
　　又<lb/>
留春不住恰似年光無味處滿眼飛英彈指東風太淺<lb/>
<pb n="KR4j0010_WYG_001-26a"/>
情　箏絃未穩學得新聲難破恨轉枕花前且伴香紅<lb/>
一夜眠<lb/>
　　又<lb/>
長楊輦路綠滿當年攜手處試逐春風重到宫花花樹<lb/>
中　芳菲遶徧今日不如前日健酒罷凄涼新恨猶添<lb/>
舊恨長<lb/>
　　洞仙歌<lb/>
春殘雨過綠暗東池道玉豔藏羞媚頳笑記當時已恨<lb/>
<pb n="KR4j0010_WYG_001-26b"/>
飛鏡歡疎那至此仍苦題花信少　連環情未已物是<lb/>
人非月下疎梅似伊好澹秀色黯寒香粲若春容何心<lb/>
顧閒花凢草但莫使情隨歳華遷便香隔秦源也須能<lb/>
到<lb/>
　　菩薩鬘<lb/>
來時楊柳東橋路曲中暗有相期處明月好因緣欲圓<lb/>
還未圓　却尋芳草去畫扇遮微雨飛絮莫無情閒花<lb/>
應笑人<lb/>
<pb n="KR4j0010_WYG_001-27a"/>
　　又<lb/>
箇人輕似低飛燕春來綺陌時相見堪恨兩横波惱人<lb/>
情緒多　長留青鬢住莫放紅顔去占取豔陽天且敎<lb/>
伊少年<lb/>
　　又<lb/>
鸎啼似作留春語花飛鬬學回風舞紅日又平西畫簾<lb/>
遮燕泥　煙花還自老綠境人空好香在去年衣魚箋<lb/>
音信稀<lb/>
<pb n="KR4j0010_WYG_001-27b"/>
　　又<lb/>
春風未放花心吐尊前不擬分明語酒色上來遲綠鬚<lb/>
紅杏枝　今朝眉黛淺暗恨歸時逺前夜月當樓相逢<lb/>
南陌頭<lb/>
　　又<lb/>
嬌香淡染胭脂雪愁春細画彎彎月花月鏡邊人淺籹<lb/>
匀未成　佳期應有在試倚鞦韆待滿地落英紅萬條<lb/>
楊柳風<lb/>
<pb n="KR4j0010_WYG_001-28a"/>
　　又<lb/>
香蓮燭下匀丹雪籹成笑弄金階月嬌面勝芙容臉邊<lb/>
天與紅　玳筵雙羯鼓喚上華茵舞春淺未禁寒暗嫌<lb/>
羅袖寛<lb/>
　　又<hi>或刻張子野</hi>
哀箏一弄湘江曲聲聲寫盡湘波綠纖指十三絃細將<lb/>
幽恨傳　當筵秋水慢玉柱斜飛雁彈到斷腸時春山<lb/>
眉黛低<lb/>
<pb n="KR4j0010_WYG_001-28b"/>
　　又<lb/>
江南未雪梅花白憶梅人是江南客猶記舊相逢淡煙<lb/>
微月中　玉容長有信一笑歸來近懷逺上樓時晩雲<lb/>
和雁低<lb/>
　　又<lb/>
相逢欲話相思苦淺情肯信相思否還恐謾相思淺情<lb/>
人不知　憶曾攜手處月滿窗前路長到月來時不眠<lb/>
猶待伊<lb/>
<pb n="KR4j0010_WYG_001-29a"/>
　　阮郎歸<lb/>
粉痕閒印玉尖纖啼紅傍曉奩舊寒新㬉尚相兼梅疎<lb/>
待雪添　春冉冉恨厭厭章臺對巻簾箇人鞭影弄涼<lb/>
蟾樓前側㡌簷<lb/>
　　又<lb/>
來時紅日弄窗紗春紅入睡霞去時庭樹欲棲鵶香屏<lb/>
掩月斜　收翠羽整籹華青驪信又差玉笙猶戀碧桃<lb/>
花今宵未憶家<lb/>
<pb n="KR4j0010_WYG_001-29b"/>
　　又<lb/>
舊香殘粉似當初人情恨不如一春猶有數行書秋來<lb/>
書更疎　衾鳯冷枕鸞孤愁腸待酒舒夢魂縱有也成<lb/>
虗那堪和夢無<lb/>
　　又<lb/>
天邊金掌露成霜雲隨雁字長綠盃紅袖趂重陽人情<lb/>
似故鄉　蘭佩紫菊簪黄慇懃理舊狂欲將沉醉換悲<lb/>
涼清歌莫斷腸<lb/>
<pb n="KR4j0010_WYG_001-30a"/>
　　又<lb/>
曉籹長趂景陽鍾雙蛾著意濃舞腰浮動綠雲穠櫻唇<lb/>
半㸃紅　憐美景惜芳容沉思暗記中春寒簾幙幾重<lb/>
重楊花盡日風<lb/>
　　浣溪沙<lb/>
二月春花厭落梅仙源歸路碧桃催渭城絲雨勸離盃<lb/>
　歡意似雲真薄倖客鞭揺柳正多才鳯樓人待錦書<lb/>
來<lb/>
<pb n="KR4j0010_WYG_001-30b"/>
　　又<lb/>
卧鴨池頭小苑開暄風吹盡北枝梅長莎軟路幾縈回<lb/>
　靜選綠隂鸎有意謾隨遊騎絮多才去年今日憶同<lb/>
來<lb/>
　　又<lb/>
二月風和到碧城萬條千縷綠相迎舞煙弄日過清明<lb/>
　籹鏡巧眉偷葉様歌臺妍曲借枝名晩秋霜霰莫無<lb/>
情<lb/>
<pb n="KR4j0010_WYG_001-31a"/>
　　又<lb/>
白紵春衫楊栁鞭碧蹄驕馬杏花韉落英飛絮冶遊天<lb/>
　南陌㬉風吹舞榭東城涼月照歌筵賞心多是酒中<lb/>
仙<lb/>
　　又<lb/>
床上銀屏幾㸃山鴨爐香過瑣窗寒小雲雙枕恨春閒<lb/>
　惜别謾成良夜醉解愁時有翠牋還那回分袂月初<lb/>
殘<lb/>
<pb n="KR4j0010_WYG_001-31b"/>
　　又<lb/>
綠柳藏烏靜掩關鴨爐香細瑣窗閒郡回分袂月初殘<lb/>
　惜别謾成良夜醉解愁時有翠牋還欲尋雙葉寄情<lb/>
難<lb/>
　　又<lb/>
家近旗亭酒易酤花時長得醉工夫伴人歌扇嬾籹梳<lb/>
　户外綠楊春繫馬床頭紅燭夜呼盧相逢還解有情<lb/>
無<lb/>
<pb n="KR4j0010_WYG_001-32a"/>
　　又<lb/>
日日雙眉鬬画長行雲飛絮共輕狂不將心嫁冶遊郎<lb/>
　濺酒滴殘歌扇字弄花熏得舞衣香一春彈淚説凄<lb/>
涼<lb/>
　　又<hi>舊失題次巻末</hi>
樓上燈深欲閉門夢雲㪚處不留痕幾年芳草憶王孫<lb/>
　白日䦨干依舊綠試將前事倚黄昏記曾來處易銷<lb/>
魂<lb/>
<pb n="KR4j0010_WYG_001-32b"/>
　　又<lb/>
午醉西橋夕未醒雨花凄斷不堪聽歸時應減鬢邊青<lb/>
　衣化客塵今古道柳含春意短長亭鳯樓爭見路傍<lb/>
情<lb/>
　　又<lb/>
一様宫籹簇彩舟碧羅團扇自遮羞水仙時在鏡中遊<lb/>
　腰自細來多態度臉因紅處轉風流年年相遇綠江<lb/>
頭<lb/>
<pb n="KR4j0010_WYG_001-33a"/>
　　又<lb/>
已拆鞦韆不奈閒却隨蝴蝶到花間旋尋雙葉揷雲鬟<lb/>
　幾褶湘裙煙縷細一鈎羅襪素蟾彎綠箋紅豆憶前<lb/>
歡<lb/>
　　又<lb/>
閒弄箏絃嬾繫裙鉛華銷盡見天真眼波低處事還新<lb/>
　悵恨不逢如意酒尋思難值有情人可憐虚度鎖窗<lb/>
春<lb/>
<pb n="KR4j0010_WYG_001-33b"/>
　　又<lb/>
團扇初隨碧簟收畫簾歸燕尚遲留靨朱眉翠喜清秋<lb/>
　風意未應迷狹路燈痕猶自記髙樓露花煙葉與人<lb/>
愁<lb/>
　　又<lb/>
翠閣朱䦨倚處危夜涼閒捻彩簫吹曲中雙鳯已分飛<lb/>
　綠酒細傾銷别恨紅箋小寫問歸期月華風意似當<lb/>
時<lb/>
<pb n="KR4j0010_WYG_001-34a"/>
　　又<lb/>
唱得紅梅字字香栁枝桃葉盡深藏遏雲聲裏送雕觴<lb/>
　纔聽便拚衣袖溼欲歌先倚黛眉長曲終敲損燕釵<lb/>
梁<lb/>
　　又<lb/>
小杏春聲學浪仙疎梅清唱替哀絃似花如雪繞瓊筵<lb/>
　腮粉月痕籹罷後臉紅蓮豔酒醒前今年新調得人<lb/>
憐<lb/>
<pb n="KR4j0010_WYG_001-34b"/>
　　又<lb/>
銅虎分符領外臺五雲深處彩旌來春隨紅斾過長淮<lb/>
　千里袴襦添舊㬉萬家桃李間新栽使星回首是三<lb/>
台<lb/>
　　又<lb/>
浦口蓮香夜不收水邊風裏欲生秋棹歌聲細不驚鷗<lb/>
　涼月送歸思往事落英飄去起新愁可堪題葉寄東<lb/>
樓<lb/>
<pb n="KR4j0010_WYG_001-35a"/>
　　又<lb/>
莫問逢春能幾回能歌能笑是多才露花猶有好枝開<lb/>
　綠鬢舊人皆老大紅梁新燕又歸來儘須珍重掌中<lb/>
盃<lb/>
　　六么令<lb/>
綠隂春盡飛絮遶香閣晩來翠眉宫様巧把逺山學一<lb/>
寸狂心未説已向横波覺畫簾遮匝新翻曲妙暗許閒<lb/>
人帶偷搯　前度書多隱語意淺愁難荅昨夜詩有回<lb/>
<pb n="KR4j0010_WYG_001-35b"/>
紋韵險還慵押都待笙歌㪚了記取留時霎不消紅蠟<lb/>
閒雲歸後月在庭花舊闌角<lb/>
　　又<lb/>
雪殘風信悠颺春消息天涯倚樓新恨楊柳幾絲碧還<lb/>
是南雲雁少錦字無端的寳釵瑤席彩絃聲裏拚作尊<lb/>
前未歸客　遥想疎梅此際月底香英拆别後誰繞前<lb/>
溪手揀繁枝摘莫道傷髙恨逺付與臨風笛儘堪愁寂<lb/>
花時往事更有多情箇人憶<lb/>
<pb n="KR4j0010_WYG_001-36a"/>
　　又<lb/>
日髙春睡喚起嬾裝束年年落花時候慣得嬌眠足學<lb/>
唱宫梅便好更㬉銀笙逐黛蛾低綠堪敎人恨却似江<lb/>
南舊時曲　常記東樓夜雪翠幕遮紅燭還是芳酒盃<lb/>
中一醉光隂促曾笑陽臺夢短無計憐香玉此歡難續<lb/>
乞求歌罷借取歸雲畫堂宿<lb/>
　　更漏子<lb/>
檻花稀地草徧冷落吹笙庭院人去日燕西飛燕歸人<lb/>
<pb n="KR4j0010_WYG_001-36b"/>
未歸　數書期尋夢意彈指一年春事新悵望舊悲涼<lb/>
不堪紅日長<lb/>
　　又<lb/>
柳間眠花裏醉不惜繡裙鋪地釵燕重鬢蟬輕一雙梅<lb/>
子青　粉箋書羅袖淚還有可憐意遮悶綠掩羞紅晩<lb/>
來團扇風<lb/>
　　又<lb/>
栁絲長桃葉小深院斷無人到紅日淡綠煙晴流鸎三<lb/>
<pb n="KR4j0010_WYG_001-37a"/>
兩聲　雪香濃檀暈少枕上卧枝花好春思重曉籹遲<lb/>
尋思殘夢時<lb/>
　　又<lb/>
露華髙風信逺宿醉畫簾低捲梳洗倦冶遊慵綠窗春<lb/>
睡濃　綵條輕金縷重昨日小橋相送芳草恨落花愁<lb/>
去年同倚樓<lb/>
　　又<lb/>
出牆花當路栁借問芳心可否紅解笑綠能顰千般惱<lb/>
<pb n="KR4j0010_WYG_001-37b"/>
亂春　北來人南去客朝莫等閒攀折憐晚秀惜殘陽<lb/>
情知枉斷腸<lb/>
　　又<lb/>
欲論心先掩淚零落去年風味閒卧處不言時愁多只<lb/>
自知　到情深俱是怨惟有夢中相見猶似舊奈人禁<lb/>
偎人説寸心<lb/>
　　御街行<lb/>
年光正似花梢露彈指春還莫翠眉仙子望歸來倚徧<lb/>
<pb n="KR4j0010_WYG_001-38a"/>
玉城珠樹豈知别後好風涼月往事無尋處　狂情錯<lb/>
向紅塵住忘了瑶臺路碧桃花蕋已應開欲伴彩雲飛<lb/>
去回思十載朱顔青鬢枉被浮名誤<lb/>
　　又<lb/>
街南綠樹春饒絮雪滿遊春路樹頭花豔雜嬌雲樹底<lb/>
人家朱戸北樓閒上疎簾髙巻直見街南樹　欄干倚<lb/>
盡猶慵去幾度黄昏雨晩春盤馬踏青苔曾傍綠隂深<lb/>
駐落花猶在香屏空掩人面知何處<lb/>
<pb n="KR4j0010_WYG_001-38b"/>
　　浪淘沙<lb/>
高閣對横塘新燕年光柳花殘夢隔瀟湘綠浦歸㠶看<lb/>
不見還是斜陽　一笑解愁腸人㑹蛾籹藕絲衫袖鬱<lb/>
金香曵雪牽雲留客醉且伴春狂<lb/>
　　又<lb/>
小綠間長紅露蕋煙樷花開花落昔年同惟恨花前攜<lb/>
手處往事成空　山逺水重重一笑難逢已拚長在别<lb/>
離中霜鬢知他從此去幾度春風<lb/>
<pb n="KR4j0010_WYG_001-39a"/>
　　又<lb/>
麗曲醉思仙十二哀絃穠蛾叠柳臉紅蓮多少雨條煙<lb/>
葉恨紅淚離筵　行子惜流年鶗鴂枝邊吳堤春水艤<lb/>
蘭船南去北來今漸老難負尊前<lb/>
　　又<lb/>
翠幕綺筵張淑景難忘陽闗聲巧遶雕梁美酒十分誰<lb/>
與共玉指持觴　曉枕夢髙唐略話衷腸小山池院竹<lb/>
風涼明夜月圓簾四捲今夜思量<lb/>
<pb n="KR4j0010_WYG_001-39b"/>
　　訴衷情<lb/>
種花人自蕋宫來牽衣問小梅今年芳意無數何似應<lb/>
枝開　憑寄語謝瑶臺客無才粉香傳信玉盞開筵莫<lb/>
待春回<lb/>
　　又<lb/>
淨楷籹臉淺匀眉衫子素梅兒方無心緒梳洗閒淡也<lb/>
相宜　雲態度柳腰肢入相思夜來月底今日尊前未<lb/>
當佳期<lb/>
<pb n="KR4j0010_WYG_001-40a"/>
　　又<lb/>
渚蓮霜曉墜殘紅依約舊秋同玉人團扇恩淺一意恨<lb/>
西風　雲去住月朦朧夜寒濃此時還是淚墨書成未<lb/>
有歸鴻<lb/>
　　又<lb/>
憑觴靜憶去年秋桐落故溪頭詩成自寫紅葉和恨向<lb/>
東流　人脉脉水悠悠幾多愁雁書不到蝶夢無憑謾<lb/>
倚高樓<lb/>
<pb n="KR4j0010_WYG_001-40b"/>
　　又<lb/>
小梅風韵最妖嬈開處雪初消南枝欲附春信長恨隴<lb/>
人遥　閒記憶舊江臯路迢迢暗香浮動疎影横斜幾<lb/>
處溪橋<lb/>
　　又<lb/>
長因蕙草記羅裙綠腰沉水熏䦨干曲處人靜曾共倚<lb/>
黄昏　風有韻月無痕暗消魂擬將幽恨試寫殘花寄<lb/>
與朝雲<lb/>
<pb n="KR4j0010_WYG_001-41a"/>
　　又<lb/>
御紗新製石榴裙沉香慢火熏越羅雙帶宫樣飛鷺碧<lb/>
波紋　隨錦字叠香芸寄文君繫來花下解向尊前誰<lb/>
伴朝雲<lb/>
　　又<lb/>
都人離恨滿歌筵清唱倚危絃星屏别後千里重見是<lb/>
何年　驄騎穩繡衣鮮欲朝天北人歡笑南國悲涼迎<lb/>
送金鞭<lb/>
<pb n="KR4j0010_WYG_001-41b"/>
　　碧牡丹<lb/>
翠袖疎紈扇涼葉催歸燕一夜西風幾處傷髙懷逺細<lb/>
菊枝頭開嫩香還徧月痕依舊庭院事何限　悵望秋<lb/>
意晩離人鬢華將換靜憶天涯路比此情猶短試約鸞<lb/>
箋傳素期良願南雲應有新雁<lb/>
　　望僊樓<lb/>
小春花信日邊來未上江梅先拆今歳東君消息還自<lb/>
南枝得　素衣染盡天香玉酒添成團色一自故溪疎<lb/>
<pb n="KR4j0010_WYG_001-42a"/>
隔腸斷長相憶<lb/>
　　行香子<lb/>
晩綠寒紅芳意匆匆惜年華今與誰同碧雲零落數字<lb/>
征鴻看渚蓮凋宫扇舊怨秋風　流波墜葉佳期何在<lb/>
想天敎離恨無窮試將前事閒倚梧桐有銷魂處明月<lb/>
夜錦屏空<lb/>
　　㸃絳唇<lb/>
花信來時恨無人似花依舊又成春瘦折斷門前柳<lb/>
<pb n="KR4j0010_WYG_001-42b"/>
天與多情不與長相守分飛後淚痕和酒沾了雙羅袖<lb/>
　　又<lb/>
明日征鞭又將南陌垂楊折自憐輕别拚得音塵絶<lb/>
杏子枝邊倚徧䦨干月依前缺去年時節舊事無人説<lb/>
　　又<lb/>
碧水東流謾題涼華津頭寄謝娘春意臨水顰雙翠<lb/>
日日驪歌空費行人淚成何計未知濃醉閒掩紅樓睡<lb/>
　　又<lb/>
<pb n="KR4j0010_WYG_001-43a"/>
籹席相逢旋匀紅淚歌金縷意中曾許欲共吹花去<lb/>
長愛荷香柳色殷橋路留人住淡煙微雨好箇雙棲處<lb/>
　　又<lb/>
湖上西風露花啼處秋香老謝家春草唱得清商好<lb/>
笑倚蘭舟轉盡新聲了煙波渺莫雲稀少一㸃涼蟾小<lb/>
　　少年遊<lb/>
綠勾䦨畔黄昏淡月攜手對殘紅紗窗影裏朦朧春睡<lb/>
繁杏小屏風　須愁别後天高海闊何處更相逢幸有<lb/>
<pb n="KR4j0010_WYG_001-43b"/>
花前一盃芳酒歸計莫匆匆<lb/>
　　又<lb/>
西溪丹杏波前媚臉珠露與深匀南橋翠柳煙中愁黛<lb/>
絲雨惱嬌顰　常年此處聞歌殢酒曾對可憐人今夜<lb/>
相思水長山逺閒卧送殘春<lb/>
　　又<lb/>
離多最是東西流水終解兩相逢淺情終似行雲無定<lb/>
猶到夢魂中　可憐人意薄于雲水佳㑹更難重細想<lb/>
<pb n="KR4j0010_WYG_001-44a"/>
從來斷腸多處不與這番同<lb/>
　　又<lb/>
西樓别後風髙露冷無奈月分明飛鴻影裏搗衣砧外<lb/>
總是玉闗情　王孫此際山重水逺何處賦西征金閨<lb/>
魂夢枉叮嚀尋盡短長亭<lb/>
　　又<lb/>
雕梁燕去裁詩寄逺庭院舊風流黄花醉了碧梧題罷<lb/>
閒卧對髙秋　繁雲破後分明素月涼影掛金鈎有人疑<lb/>
<pb n="KR4j0010_WYG_001-44b"/>
澹倚西樓新様兩眉愁<lb/>
　　虞美人<lb/>
閒敲玉鐙隨堤路一笑開朱户素雲凝澹月嬋娟門外<lb/>
鴨頭春水朩蘭船　吹花拾蕋嬉遊慣天與相逢晩一<lb/>
聲長笛倚樓時應恨不題紅葉寄相思<lb/>
　　又<lb/>
飛花自有牽情處不向枝邊墜隨風飄蕩已堪愁更伴<lb/>
東流流水過秦樓　樓中翠黛含春怨閒倚䦨干遍自<lb/>
<pb n="KR4j0010_WYG_001-45a"/>
彈雙淚惜香紅暗恨玉顔光景與花同<lb/>
　　又<lb/>
曲䦨干外天如水昨夜還曾倚初將明月比佳期長向<lb/>
月圓時候望人歸　羅衣著破前香在舊意誰敎改一<lb/>
春離恨嬾調絃猶有兩行閒淚寳箏前<lb/>
　　又<lb/>
疎梅月下歌金縷憶共文君語更誰情淺似春風一夜<lb/>
滿枝新綠替殘紅　蘋香已有蓮開信兩槳佳期近採<lb/>
<pb n="KR4j0010_WYG_001-45b"/>
蓮時節定來無醉後滿身花影倩人扶<lb/>
　　又<lb/>
玉簫吹徧煙花路小謝經年去更敎誰畫逺山眉又是<lb/>
陌頭風細惱人時　時光不解年年好葉上秋聲早可<lb/>
憐蝴蝶易分飛只有杏梁雙燕毎來歸<lb/>
　　又<lb/>
秋風不似春風好一夜金英老更誰來凭曲䦨干唯有<lb/>
雁邊斜月照闗山　雙星舊約年年在笑盡人情改有<lb/>
<pb n="KR4j0010_WYG_001-46a"/>
期無定是無期説與小雲新恨也低眉<lb/>
　　又<lb/>
小梅枝上東君信雪後花期近南枝開盡北枝開長被<lb/>
隴頭遊子寄春來　年年衣袖年年涙堪為今朝意問<lb/>
誰同是憶花人賺得小鳴眉黛也低顰<lb/>
　　又<lb/>
溼紅箋紙回紋字多少柔腸事去年雙燕欲歸時還是<lb/>
碧雲千里錦書遲　南樓風月長依舊别恨無端有倩<lb/>
<pb n="KR4j0010_WYG_001-46b"/>
誰横笛倚危欄今夜落梅聲裏怨闗山<lb/>
　　又<lb/>
一絃彈盡仙韶樂曾破千金學玉樓銀燭夜深深愁見<lb/>
曲中雙淚落千金　從來不奈離聲怨幾度朱絃斷未<lb/>
知誰解賞新音長是好風明月暗知心<lb/>
　　採桑子<lb/>
鞦韆散後朦朧月滿院人閒幾處雕䦨一夜風吹杏粉<lb/>
殘　昭陽殿裏春衣就金縷初乾莫信朝寒明日花前<lb/>
<pb n="KR4j0010_WYG_001-47a"/>
試舞看<lb/>
　　又<lb/>
花前獨占春風早長愛江梅秀豔清盃芳意先愁鳯管<lb/>
吹　尋香已落閒人後此恨難裁更晩須來却恐初開<lb/>
勝未開<lb/>
　　又<lb/>
蘆鞭墜徧楊花陌晩見珍珍疑是朝雲來作髙唐夢裡<lb/>
人　應憐醉拂樓中㡌長帶歌塵試拂香茵留解金鞭<lb/>
<pb n="KR4j0010_WYG_001-47b"/>
睡過春<lb/>
　　又<lb/>
日高庭院楊花轉閒淡春風昨夜匆匆顰入遥山翠黛<lb/>
中　金盆水冷菱花淨滿面殘紅欲洗猶慵絃上啼烏<lb/>
此夜同<lb/>
　　又<hi>此闋向刻醜奴兒另編</hi>
日髙庭院楊花轉閒淡春風鸎語惺愡似笑金屏昨夜<lb/>
空　嬌慵未洗匀粧手閒印斜紅新恨重重都與年時<lb/>
<pb n="KR4j0010_WYG_001-48a"/>
舊意同<lb/>
　　又<lb/>
征人去日慇懃囑莫負心期寒雁來時第一傳書慰别<lb/>
離　輕風織就機中素淚墨題詩欲寄相思日日髙樓<lb/>
看雁飛<lb/>
　　又<lb/>
花時惱得瓊枝瘦半被殘香睡損梅粧紅淚今春第一<lb/>
行　風流笑伴相逢處白馬遊韁共折垂楊手撚芳條<lb/>
<pb n="KR4j0010_WYG_001-48b"/>
説夜長<lb/>
　　又<lb/>
春風不負年年信長趂花期小錦堂西紅杏初開第一<lb/>
枝　碧簫度曲留人醉昨夜歸遲恨短憑誰鸎語慇懃<lb/>
月落時<lb/>
　　又<lb/>
秋來更覺銷魂苦小字還稀坐想行思怎得相看似舊<lb/>
時　南樓把手憑肩處風月應知别後除非夢裏時時<lb/>
<pb n="KR4j0010_WYG_001-49a"/>
得見伊<lb/>
　　又<lb/>
誰將一㸃凄涼意送入低眉畫箔閒垂多是今宵得睡<lb/>
遲　夜痕記盡窗間月曾誤心期凖擬相思還是窗間<lb/>
記月時<lb/>
　　又<lb/>
宜春苑外樓堪倚雪意方濃雁影㝠濛正共銀屏小景<lb/>
同　可無人解相思處昨夜東風梅蕋應紅知在誰家<lb/>
<pb n="KR4j0010_WYG_001-49b"/>
錦字中<lb/>
　　又<lb/>
白蓮池上當時月今夜重圓曲水蘭船憶伴飛瓊看月<lb/>
眠　黄花綠酒分攜後淚溼吟箋舊事年年時節南湖<lb/>
又採蓮<lb/>
　　又<lb/>
高吟爛醉淮西月詩酒相留明日歸舟碧藕花中醉過<lb/>
秋　文姬贈别雙團扇舟瀉銀鈎散盡離愁攜得清風<lb/>
<pb n="KR4j0010_WYG_001-50a"/>
到别州<lb/>
　　又<lb/>
前歡幾處笙歌地長負登臨月幌風襟猶憶西樓著意<lb/>
深　鸎花見盡當時事應笑如今一寸愁心日日寒蟬<lb/>
夜夜砧<lb/>
　　又<lb/>
無端惱破桃源夢明月青樓玉膩花柔不學行雲易去<lb/>
留　應嫌衫袖前香冷重傍金虬歌扇風流遮盡歸時<lb/>
<pb n="KR4j0010_WYG_001-50b"/>
翠黛愁<lb/>
　　又<lb/>
年時此夕東城見歡意匆匆明日還重却在樓臺縹緲<lb/>
中　垂螺拂黛清歌女曾唱相逢秋月春風醉枕香衾<lb/>
一歳同<lb/>
　　又<lb/>
雙螺未學同心綰已占歌名月白風清長倚昭華笛裏<lb/>
聲　知音敲盡朱顔改寂莫時情一曲離亭借與青樓<lb/>
<pb n="KR4j0010_WYG_001-51a"/>
忍淚聽<lb/>
　　又<lb/>
西樓月下當時見粉淚偷匀歌罷還顰恨隔爐煙看未<lb/>
真　别來樓外垂楊縷幾換青春倦客紅塵長記樓中<lb/>
粉淚人<lb/>
　　又<lb/>
非花非霧前時見滿眼嬌春淺笑微顰恨隔重簾看未<lb/>
真　殷勤借問家何處不在紅塵若是朝雲宜作今宵<lb/>
<pb n="KR4j0010_WYG_001-51b"/>
夢裏人<lb/>
　　又<lb/>
當時月下分飛處依舊淒涼也㑹思量不道孤眠夜更<lb/>
長　淚痕搵徧鴛鴦枕重繞迴廊月上東窗長到如今<lb/>
欲斷腸<lb/>
　　又<lb/>
湘妃浦口蓮開盡昨夜紅稀嬾過前溪閒艤扁舟看雁<lb/>
飛　去年謝女池邊醉晩雨霏微記得歸時旋折新荷<lb/>
<pb n="KR4j0010_WYG_001-52a"/>
葢舞衣<lb/>
　　又<lb/>
别來長記西樓事結徧蘭衿遺恨重尋絃斷相如綠綺<lb/>
琴　何時一枕逍遙夜細話初心若問如今也似當年<lb/>
著意深<lb/>
　　又<lb/>
紅窗碧玉新名舊猶綰雙螺一寸秋波一斛明珠覺未<lb/>
多　小來竹馬同遊客慣聽清歌今日蹉跎惱亂工夫<lb/>
<pb n="KR4j0010_WYG_001-52b"/>
暈翠蛾<lb/>
　　又<hi>此闋舊刻醜奴兒另編亦稍有異同日日作聞道閒倚作方看應從作可憐</hi>
昭華鳯管知名久長閉簾櫳日日春慵閒倚庭花暈臉<lb/>
紅　應從金谷無人後此㑹相逢三弄臨風送得當筵<lb/>
玉醆空<lb/>
　　又<lb/>
金風玉露初涼夜秋草窗前淺醉閒眠一枕江風夢不<lb/>
圓　長情短恨難憑寄枉費紅箋試拂么絃却恐琴心<lb/>
<pb n="KR4j0010_WYG_001-53a"/>
可倩傳<lb/>
　　又<lb/>
心期昨夜尋思徧猶負慇勤齊斗堆金難買丹誠一寸<lb/>
真　須知枕上尊前意占得長春寄語東鄰似此相看<lb/>
有幾人<lb/>
　　踏莎行<lb/>
柳上煙歸池南雪盡東風漸有繁華信花開花謝蝶應<lb/>
知春來春去鸎能問　夢意猶疑心期欲近雲箋字字<lb/>
<pb n="KR4j0010_WYG_001-53b"/>
縈方寸宿籹曾比杏腮紅憶人細把香英認<lb/>
　　又<lb/>
宿雨收塵朝霞破暝風光暗許花期定玉人呵手試籹<lb/>
時粉香簾幙隂隂靜　斜雁朱絃孤鸞綠鏡傷春誤了<lb/>
尋芳信去年今日杏牆西啼鸎喚得閒愁醒<lb/>
　　又<lb/>
綠徑穿花紅樓壓水尋芳誤到蓬萊地玉顔人是蕋珠<lb/>
仙相逢展盡雙蛾翠　夢草閒眠流觴淺醉一春總見<lb/>
<pb n="KR4j0010_WYG_001-54a"/>
<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲事别來雙燕又西飛無端不寄相思字<lb/>
　　又<lb/>
雪盡寒輕月斜煙重清懽猶計前時共迎風朱户背燈<lb/>
開拂簷花影侵簾動　繡枕雙鴛香苞翠鳯從來往事<lb/>
都如夢傷心最是醉歸時眼前少箇人人送<lb/>
　　留春令<lb/>
畫屏天畔夢回依約十洲雲水手撚紅箋寄人書寫無<lb/>
限傷春事　别浦高樓曾謾倚對江南千里樓下分流<lb/>
<pb n="KR4j0010_WYG_001-54b"/>
水聲中有當日凭高淚<lb/>
　　又<lb/>
採蓮舟上夜來隄覺十分秋意懊惱寒花暫時香與情<lb/>
淺人相似　玉蕋歌清招晩醉戀小橋風細水溼紅裙<lb/>
酒初消又記得南溪事<lb/>
　　又<lb/>
海棠風横醉中吹落香紅强半小粉多情怨楊花仔細<lb/>
把殘春看　一抹濃檀秋水畔縷金衣新換鸚鵡盃深<lb/>
<pb n="KR4j0010_WYG_001-55a"/>
豔歌遲更莫放人腸斷<lb/>
　　清商怨<lb/>
庭花香信尚淺最玉樓先㬉夢覺春衾江南依舊逺<lb/>
　回紋錦字暗剪謾寄與也應歸晩要問相思天涯猶<lb/>
自短<lb/>
　　長相思<lb/>
長相思長相思若問相思甚了期除非相見時　長相<lb/>
思長相思欲把相思説似誰淺情人不知<lb/>
<pb n="KR4j0010_WYG_001-55b"/>
　　醉落魄<lb/>
滿街斜月垂鞭自唱陽闗徹斷盡柔腸歸思切都為人<lb/>
人不許多時别　南橋昨夜風吹雪短亭下征塵歇歸<lb/>
時定有梅堪折欲把離愁細撚花枝説<lb/>
　　又<lb/>
鸞孤月缺兩春惆悵音塵絶如今若負當時節信道懽<lb/>
緣枉向衣襟結　若問相思何處歇相逢便是相思徹<lb/>
儘饒别後留心别也待相逢細把相思説<lb/>
<pb n="KR4j0010_WYG_001-56a"/>
　　又<lb/>
天敎命薄青樓占得聲名惡對酒當歌尋思著月戸星<lb/>
窗多少舊期約　相逢細語初心錯兩行紅淚尊前落<lb/>
霞觴且共深深酌惱亂春宵翠被都閒却<lb/>
　　又<lb/>
休休莫莫離多還是因緣惡有情無奈思量著月夜佳<lb/>
期近寫香箋約　心心口口長恨昨分飛容易當時錯<lb/>
後期休似前歡薄買斷青樓莫放春閒却<lb/>
<pb n="KR4j0010_WYG_001-56b"/>
　　西江月<lb/>
愁黛顰成月淺啼籹印得花殘只消鴛枕夜來閒曉鏡<lb/>
心情便嬾　醉㡌簷頭風細征衫袖口香寒綠江春水<lb/>
寄書難攜手佳期又晩<lb/>
　　又<lb/>
南苑垂鞭路冷西樓把袂人稀庭花猶有鬢邊枝且揷<lb/>
殘紅自醉　畫幕涼催燕去香屏曉放雲歸依前青枕<lb/>
夢回時試問閒愁有幾<lb/>
<pb n="KR4j0010_WYG_001-57a"/>
　　武陵春<lb/>
綠蕙紅蘭芳信歇金蕋正風流應為詩人多怨秋花意<lb/>
與銷愁　梁王苑路香英密長記舊嬉遊曾看飛瓊戴<lb/>
滿頭浮動舞梁州<lb/>
　　又<lb/>
九日黄花如有意依舊滿珍樷誰似龍山秋興濃吹㡌<lb/>
落西風　年年歳歳登髙節懽事旋成空幾處佳人此<lb/>
㑹同今在淚痕中<lb/>
<pb n="KR4j0010_WYG_001-57b"/>
　　又<lb/>
煙栁長堤知幾曲一曲一魂銷秋水無情天共遥愁送<lb/>
朩蘭橈　熏香繡被心情嬾期信轉迢迢記得來時倚<lb/>
畫橋紅淚滿鮫綃<lb/>
　　解佩令<lb/>
玉堦秋感年華暗去掩深宫團扇無情緒記得當時自<lb/>
剪下機中輕素㸃丹青畫成秦女　涼襟猶在朱顔未<lb/>
改忍霜紈飄零何處自古悲涼是情事輕如雲雨倚么<lb/>
<pb n="KR4j0010_WYG_001-58a"/>
絃恨長難訴<lb/>
　　泛清波摘遍<lb/>
催花雨小著柳風柔都似去年時候好露紅煙綠盡有<lb/>
狂情鬬春早長安道秋千影裏絲管聲中誰放豔陽輕<lb/>
過了倦客登臨暗惜光隂恨多少　楚天渺歸思正如<lb/>
亂雲短夢未成芳草空把吳霜鬢華自悲清曉帝城杳<lb/>
雙鳯舊約漸虛孤鴻後期難到且趂朝花夜月翠尊頻<lb/>
倒<lb/>
<pb n="KR4j0010_WYG_001-58b"/>
　　歸田樂<lb/>
試把花期數便早有感春情緒看即梅花吐願花更不<lb/>
謝春且長住只恐去　春去花開還不語此意年年春<lb/>
㑹否絳唇青鬢漸少花前語對花又記得舊曾遊處門<lb/>
外垂楊未飄絮<lb/>
　　河滿子<lb/>
對鏡偷匀玉筯背人學寫銀鈎繫誰紅豆羅帶角心情<lb/>
正著春遊那日楊花陌上多時杏子牆頭　眼底闗山<lb/>
<pb n="KR4j0010_WYG_001-59a"/>
無奈夢中雲雨空休問看幾許憐才意兩蛾藏盡離愁<lb/>
難拚此回腸斷終須銷定紅樓<lb/>
　　又<lb/>
綠綺琴中心事齊紈扇上時光五陵年少渾薄倖輕如<lb/>
曲水飄香夜夜魂銷夢峽年年淚盡啼湘　歸雁行邊<lb/>
逺字驚鸞舞處離腸蕙樓多少鉛華在從來錯倚紅籹<lb/>
可羨鄰姬十五金釵早嫁王昌<lb/>
　　于飛樂<lb/>
<pb n="KR4j0010_WYG_001-59b"/>
曉日當簾睡痕猶占香腮輕盈笑倚鸞臺暈殘紅匀宿<lb/>
翠滿鏡花開嬌蟬鬢畔揷一枝淡蕋疎梅　毎到春深<lb/>
多愁饒恨籹成嬾下香階意中人從别後縈繫情懷良<lb/>
辰好景相思字喚不歸來<lb/>
　　愁倚欄令<lb/>
憑江閣看煙鴻恨春濃還有當年聞笛淚灑東風　時<lb/>
候草緑花紅斜陽外逺水溶溶渾似阿蓮雙枕畔画屏<lb/>
中<lb/>
<pb n="KR4j0010_WYG_001-60a"/>
　　又<lb/>
花隂月栁梢鸎近清明長恨去年今夜雨灑離亭　枕<lb/>
上懷逺詩成紅箋紙小砑吳綾寄與征人敎念逺莫無<lb/>
情<lb/>
　　又<lb/>
春羅薄酒酲寒夢初殘欹枕片時雲雨事已闗山　樓<lb/>
上斜日䦨干樓前路曾試雕鞍拚却一襟懷逺淚倚欄<lb/>
看<lb/>
<pb n="KR4j0010_WYG_001-60b"/>
　　破陣子<lb/>
栁下笙歌庭院花間姊妹秋千記得青樓當日事寫向<lb/>
紅窗夜月前憑誰寄小蓮　絳蠟等閒陪淚吳蠶到了<lb/>
纒綿綠鬢能供多少恨未肯無情比斷絃今年老去年<lb/>
　　好女兒<lb/>
綠徧西池梅子青時儘無端盡日東風惡更霏微細雨<lb/>
惱人離恨滿路春泥　應是行雲歸路有閒淚灑相思<lb/>
想旗亭望斷黄昏月又依前誤了紅箋香信翠袖歡期<lb/>
<pb n="KR4j0010_WYG_001-61a"/>
　　又<lb/>
酌酒殷懃儘更留春忍無情便賦餘花落待花前細把<lb/>
一春心事問箇人人　莫似花開還謝願芳意且常新<lb/>
倚嬌紅待得歡期定向水沉煙底金蓮影下睡過佳辰<lb/>
　　兩同心<lb/>
楚鄉春晚似入仙源拾翠處隨流水踏青路暗惹香塵<lb/>
心心在柳外青帘花下朱門　對景且醉芳樽莫話銷<lb/>
魂好意思曾同明月愁滋味最是黄昏相思處一紙紅<lb/>
<pb n="KR4j0010_WYG_001-61b"/>
箋無限啼痕<lb/>
　　滿庭芳<lb/>
南苑吹花西樓題葉故園歡事重重凭䦨秋思閒記舊<lb/>
相逢幾處歌雲夢雨可憐流水各西東别來久淺情未<lb/>
有錦字繫征鴻　年光還少味開殘檻菊落盡溪桐謾<lb/>
留得尊前淡月西風此恨誰堪共説清愁付綠酒盃中<lb/>
佳期在歸時待把香袖看啼紅<lb/>
　　風入松<lb/>
<pb n="KR4j0010_WYG_001-62a"/>
柳隂庭院杏梢牆依舊巫陽鳯簫已逺青樓在水沉難<lb/>
復㬉前香臨鏡舞鸞離照倚箏飛雁辭行　墜鞭人意<lb/>
自悽涼涙眼回腸斷雲殘雨當年事到如今幾處難忘<lb/>
兩袖曉風花陌一簾夜月蘭堂<lb/>
　　又<lb/>
心心念念憶相逢别恨誰濃就中懊惱難拚處是擘釵<lb/>
分鈿匆匆却似桃源路失落花空記前蹤　彩箋書盡<lb/>
浣溪紅深意難通强懽殢酒圖消遣到醒來愁悶還重<lb/>
<pb n="KR4j0010_WYG_001-62b"/>
若是初心未改多應此意須同<lb/>
　　秋蕋香<lb/>
池苑清隂欲就還傍送春時候眼中人去歡難偶誰共<lb/>
一盃芳酒　朱䦨碧砌皆如舊記攜手有情不管别離<lb/>
久情在相逢終有<lb/>
　　又<lb/>
歌徹郎君秋草别恨逺山眉小無情莫把多情惱第一<lb/>
歸來須早　紅塵自古長安道故人少相思不比相逢<lb/>
<pb n="KR4j0010_WYG_001-63a"/>
好此别朱顔應老<lb/>
　　思逺人<lb/>
紅葉黄花秋意晩千里念行客飛雲過盡歸鴻無信何<lb/>
處寄書得　淚彈不盡臨窗滴就硯旋研墨漸寫到别<lb/>
來此情深處紅箋為無色<lb/>
　　鳯孤飛<lb/>
一曲畫樓鐘動宛轉歌聲緩綺席飛塵座滿更小待金<lb/>
蕉㬉　細雨輕寒今夜短依前是粉牆别館端的懽期<lb/>
<pb n="KR4j0010_WYG_001-63b"/>
應未晩奈歸雲難管<lb/>
　　慶春時<lb/>
倚天樓殿昇平風月彩仗春移鸞絲鳯竹長生調裏迎<lb/>
得翠輿歸　雕鞍遊罷何處還有心期濃熏翠被深停<lb/>
畫燭人約月西時<lb/>
　　又<lb/>
梅梢已有春來音信風意猶寒南樓莫雪無人共賞閒<lb/>
却玉欄干　慇懃今夜涼月還似眉彎尊前為把桃根<lb/>
<pb n="KR4j0010_WYG_001-64a"/>
麗曲重倚四弦看<lb/>
　　喜團圓<lb/>
危樓靜鎖窗中逺岫門外垂楊珠簾不禁春風度解偷<lb/>
送餘香　眠思夢想不如雙燕得到蘭房别來只是憑<lb/>
髙淚眼感舊離腸<lb/>
　　憶悶令<lb/>
取次臨鸞匀畫淺酒醒遲來晩多情愛惹閒愁長黛眉<lb/>
低歛　月底相逢見有深深良願願期信似月如花須<lb/>
<pb n="KR4j0010_WYG_001-64b"/>
更交長逺<lb/>
　　梁州令<lb/>
莫唱陽闗曲淚溼當年金縷離歌自古最消魂于今更<lb/>
在魂銷處　南橋楊柳多情緒不繫行人住人情却似<lb/>
飛絮悠揚便逐春風去<lb/>
　　燕歸來<lb/>
蓮葉雨蓼花風秋恨幾枝紅逺煙收盡水溶溶飛雁碧<lb/>
雲中　衷腸事魚箋字情緒年年相似凭高雙袖晚寒<lb/>
<pb n="KR4j0010_WYG_001-65a"/>
濃人在月橋東<lb/>
　　補亡一編補樂府之亡也叔原往者浮沉酒中病<lb/>
　　世之歌詞不足以析醜解慍試續南部諸賢餘緒<lb/>
　　作五七字語期以自娛不獨叙其所懷兼寫一時<lb/>
　　盃酒間聞見所同遊者意中事嘗思感物之情古<lb/>
　　今不昜竊以謂篇中之意昔人所不遺第于今無<lb/>
　　傳爾故今所製通以補亡名之始時沈十二亷叔<lb/>
　　陳十君寵家有蓮鴻蘋雲品清謳娛客毎得一解<lb/>
<pb n="KR4j0010_WYG_001-65b"/>
　　即以草授諸兒吾三人持酒聽之為一笑樂已而<lb/>
　　君寵疾廢卧家亷叔下世昔之狂篇醉句遂與兩<lb/>
　　家歌兒酒使俱流轉于人間自爾郵傳滋多積有<lb/>
　　竄易七月已已為髙平公綴緝成編追維往昔過<lb/>
　　從飲酒之人或壠朩已長或病不偶考其篇中所<lb/>
　　紀悲歡合離之事如幻如電如昨夢前塵但能掩<lb/>
　　巻憮然感光隂之易遷嘆境緣之無實也<lb/>
　小山詞<lb/>
</p>
<p>
</p>
  </div></body>
</text>\m</TEI>
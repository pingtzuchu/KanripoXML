<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_034-1a"/>
牧庵集卷三十四<lb/>
　　　　　元　姚　燧　撰<lb/>
　五言律詩<lb/>
　　感事<lb/>
致位丞凝地䕫龍伯仲間星當朝北斗日巳薄西山取<lb/>
謗因讎惡貪權失丐閒此行雖䥫甲未足比慙顔<lb/>
　　輿病高崖道中作<lb/>
役役乾坤逺栖栖道路頻五年三入蜀十夢九歸秦塵<lb/>
病偏凌客山英定笑人無勞問前渡祇覺白頭新<lb/>
<pb n="KR4d0465_SBCK_034-1b"/>
　　發舟靑神縣<lb/>
靑神開百丈江岸轉荒凉薜荔緣松起蒹葭並竹長深<lb/>
披豺虎徑毒犯虺蛇鄉何莫非王事農夫可惋傷<lb/>
　　舟達黃溪<lb/>
草木隨寒暑殊方榮悴同葦華兼露白檉葉未霜紅日<lb/>
月雙飛鳥江湖一病翁晩來沙嶼上愁坐獨書空<lb/>
　七言律詩<lb/>
　　大都寄盧處道<lb/>
家弟去冬溫室見玉音問汝死耶非因知洛下思常切<lb/>
<pb n="KR4d0465_SBCK_034-2a"/>
雖樂江南告巳違一旦去妻鄰舍棗三年遊子溧陽衣<lb/>
無尊君父無親母有底牽留未卽歸<lb/>
　　元日<lb/>
昨夜中星仰看昏攝提驚轉帝車轅三千單紒苦寒盡<lb/>
五十二年今日元與宴記霑魚在藻退歸甘免鶴乘軒<lb/>
膝當木榻穿皆穴髮比霜蓬不斷根<lb/>
　　四年甲午再過龍興訪雲谷玩石砮留一月而還<lb/>
　　贈之<lb/>
石砮射隼中應雙一集陳庭一此鄕楛笴久隨毛血化<lb/>
<pb n="KR4d0465_SBCK_034-2b"/>
石稜猶作劍鋒剛知音道適逢坡老得寳神陰相豫章<lb/>
廟令收藏要知法謂看垂矢在東房<lb/>
　　感白髮<lb/>
霜鬢休輕比素絲素絲經染一爲緇叅同知白意端是<lb/>
始終守黑更無移不似鬢毛難上色百方無有再玄時<lb/>
點檢形骸無一可醒尋泉石醉吟詩<lb/>
　　寄題陳肩夔兄弟夢草堂<lb/>
謝池草句本無奇千古流傳五字詩祇是可人醒枕席<lb/>
許多生意在壎篪信渠風雨聽眠處快甚江山得助詩<lb/>
<pb n="KR4d0465_SBCK_034-3a"/>
顧我此懷今巳矣羡君兄弟撚霜髭<lb/>
　　寄題武安節推同年萬君定翁露香齋取趙淸獻<lb/>
　　夜則以日所爲告之天也是官也蓋淸獻初仕云<lb/>
盡將心事寫成碑大要操脩在不欺此一瓣香前輩似<lb/>
只三箇字老天知素瓶貯豆應先滿匹馬擕琴料自隨<lb/>
吾榜得人今又甚會排介甫擊升之<lb/>
　　道中卽事十九首<lb/>
半生奔走路塵紅老合投閒向此中炙背可親冬日叟<lb/>
脅肩休笑夏畦翁前除梧檟皆黃葉别院橙柑尚綠叢<lb/>
<pb n="KR4d0465_SBCK_034-3b"/>
榮悴不齊誰使爾欲將斯理問高空<lb/>
點檢荒圍新植物長身君子不居中花惟名牡可爲牝<lb/>
竹旣曰孫元有翁九月未霜先挺荔幾時因雨試移叢<lb/>
欲爲奇品少遮日早願新梢高拂空<lb/>
閒人濶畧俗能容胥責區區禮法中泥酒有時遭郡守<lb/>
借書嘗夜過隣翁江珧荔子幸同味玉樹蒹葭何敢叢<lb/>
交比盧仝儘平易猶騎騄駬上虛空<lb/>
月出瀼瀼秋露濃舉頭天運定方中休官止酒愛陶令<lb/>
對客賦詩輸杜翁燈盡不挑垂暗橤葉聲閒聽墜枯叢<lb/>
<pb n="KR4d0465_SBCK_034-4a"/>
馳心弄墨誠餘事度日悠悠遠勝空<lb/>
買犢賣刀方課僮躬耕來此近隆中䕶堤纔置木龍子<lb/>
穫稻已輸秧馬翁林遠薪蒸難似桂庭荒藜藿茂如叢<lb/>
金穰己應田家卜儲粟瓶知不告空<lb/>
人家山郭蕭條裏客子秋光荏苒中川逝無情將老汝<lb/>
土非何物不悲翁鴈書終日度遙漢螢火經霖生腐叢<lb/>
只有文窮能作祟一時袂送若爲空<lb/>
富貴貧賤交態一何人耐久伴閒中書繁插架儘良友<lb/>
筆老免冠眞秃翁睡起蟫魚沿敗楮吟來蚯蚓發寒叢<lb/>
<pb n="KR4d0465_SBCK_034-4b"/>
忘君畎畝吾何敢正賀三邊候燧空<lb/>
却比周郞似不聾回頭曲誤妓闈中樽前客豈可無我<lb/>
詩裏人多非自翁落落旣爲喬木世翹翹宜㧞錯薪叢<lb/>
或云尙續樊川叟未要風流掃地空<lb/>
俗自窮余余不窮無羞俯仰兩間中叩門聾僕強迎客<lb/>
索飯嬌兒能叫翁葦縱聽浮身一粟蓬飛未甚鬢雙叢<lb/>
爾來每爲家人笑煑茗哦詩夢亦空<lb/>
往古來今無限士何人不在好名中窪樽牛飮笑聱叟<lb/>
絶筆漁歌奇放翁關內舊詩傳菊帚穰間新事縛蓍叢<lb/>
<pb n="KR4d0465_SBCK_034-5a"/>
至將大衍供除掃烹鶴燒琴不是空<lb/>
衛生道至東坡簡坐驗朝昏視息中解使水男親火女<lb/>
卽爲木母嫁金翁聖人愛嗇文多秘方士支離語漫叢<lb/>
只壽百年身健死不須白日上凌空<lb/>
年少諸賢莫笑儂人逾五十日過中白頭持未到君耳<lb/>
造化豈私令我翁南國香橙難似橘西川慈竹本名叢<lb/>
世間貴耳多如此磈磊孤懷正要空<lb/>
僻性知難與俗同舊交新識往還中嫌爲厚貎重關相<lb/>
愛不機心抱瓮翁鼯鼠躍林窮五技橘奴輸絹止三叢<lb/>
<pb n="KR4d0465_SBCK_034-5b"/>
遙應世母神州說孤姪生涯尚鑿空<lb/>
時才位地難齊同過猶不及非是中禦人潄石信辯士<lb/>
爲子移山眞拙翁鵬翻溟渤扶搖水鷃搶榆枋樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>叢<lb/>
萬物自人惟自我爲君高視九圍空<lb/>
憂國惟求一歲豐商歌遙夜幾時中長懸謗木古來主<lb/>
欲獻食芹何處翁虛應蒼麟纔一角瑞時朱草必孤叢<lb/>
傷心千載懷沙賦日月何嘗不在空<lb/>
老困撥書非自慵徒令憂喜塞胸中費桃一日殺三士<lb/>
剖橘何時見四翁單極綆多能斷榦千章木穉已超叢<lb/>
<pb n="KR4d0465_SBCK_034-6a"/>
子魚未是忘筌者回首遼東半席空<lb/>
無補明時山處同一毛得失九牛中雲山不是世爭物<lb/>
田舍正宜吾作翁文或問津牛馬走才難入網鳳麟叢<lb/>
燈前百萬呼盧擲未問家儲甔石空<lb/>
駟馬難追言數窮猶龍自守不如中口知余媿三緘士<lb/>
臂亦難爲九折翁流水必趨恒下地狂風多折最高叢<lb/>
若人有問安身策拙學區區過此空<lb/>
未曾齒豁與頭童年少應無日再中四海固多知巳士<lb/>
一門惟失譽兒翁蕭蕭霜葉紛辭樹粒粒燈花細妥叢<lb/>
<pb n="KR4d0465_SBCK_034-6b"/>
遙夜誰家發砧杵月明如玦半橫空<lb/>
　　次曹訓導韻<lb/>
詩筆高冠無此流雄音壯節得前修淸明雨過桃花浪<lb/>
上已風連桑落洲江路帆檣容少住鐘山杖履遂奇遊<lb/>
獨來乘興闌還去千古何人識子猷<hi>此詩石刻在今湖口縣學敘云前翰</hi>
<hi>林直學士奉政大夫知制誥兼修國史姚燧以靑龍辛卯春三月四日獨來縣學諸君適無一人知者偶縣教</hi>
<hi>訓導曹君餉余詩爲和之所謂鐘山蓋石鐘山也</hi>
　　挽王敬夫憲僉<lb/>
素韠孤兒拜屨前令人未問巳淒然同官南郡纔三日<lb/>
<pb n="KR4d0465_SBCK_034-7a"/>
隔世東州忽一年夜月誰家虛燕席春風客路負雞綿<lb/>
玉碑老子埋銘在潛德何憂世不傳<lb/>
　　别駕劉之問邀燧同府倅余叔器田别乘顯卿姬<lb/>
　　府教伯陽以癸巳九日飮郢判席上言懷<lb/>
去歲君山孤櫂遠如今盡室石城州明年白髮桑榆日<lb/>
何地靑山萸菊秋客氣已爲彊弩末宦情空繞大刀頭<lb/>
果成問舍求田策未讓元龍百尺樓<lb/>
　　次劉時中反和杜紫微韻贈李若水<hi>并序</hi>
　　　至大始元二月舟過高郵有李若水者爲屋數<lb/>
<pb n="KR4d0465_SBCK_034-7b"/>
　　　百楹以祠東嶽自號睡著余竊笑之豈是舉嬴<lb/>
　　　皆夢中爲耶因其求詩取水驛壁間士子劉時<lb/>
　　　中反和杜紫微齊山登高韻以贈其人㓜年自<lb/>
　　　閹云<lb/>
何事仙人亦毳衣蒙茸如菼曜朱暉潔身自說年華盛<lb/>
睟面誰傳夜氣歸能爾用師三晝返不知去俗幾塵微<lb/>
睡嬰外務何曾著常恐金烏出海飛<lb/>
　　次時中留别反和杜紫微韻<lb/>
身世支離似敗衣有戈誰却魯陽暉不知次日公車召<lb/>
<pb n="KR4d0465_SBCK_034-8a"/>
又俟何時野服歸花信正愁風駘蕩麥苗還喜雨霏微<lb/>
分擕江上休回首恐見檣烏作背飛<lb/>
　　次時中參錯和前韻留别且勉其進德無怠二首<lb/>
啼鵑休訴不如歸我亦從來賦式微竹塢且宜鳩杖立<lb/>
柴門不謂鶴書飛舟行遠後忘經驛酒禁嚴來往典衣<lb/>
爲問石城鷗與鷺幾時相對弄晴暉<lb/>
多君問道粗知歸雲霧何人識少微爾後驊騮終獨步<lb/>
自前鷙鳥不羣飛淮南數日將寒食客裏三春尙臘衣<lb/>
安得鑾坡同給札不妨苜蓿對朝暉<lb/>
<pb n="KR4d0465_SBCK_034-8b"/>
　　次劉時中和唐牧之齊山詩韻<lb/>
有足斯奔有翼飛靜常觀物入希微名慚窺管文章竊<lb/>
跡喜收身劍履歸影與金樽邀夜月夢無玉斧照晨暉<lb/>
白頭坐取移文誚又爲前生一倒衣<lb/>
　　次韻時中再和簡呂正字登淮安城樓<lb/>
久知戎服笑儒衣終尚晴窻惜寸暉上馬人扶甘伏老<lb/>
擕家旅食亦安歸嗟君無事乘淸興尚友新詩和紫微<lb/>
相勉殷勤養鱗翼㑹能川泳與雲飛<lb/>
　　喜雪鄙句奉子英提學<lb/>
<pb n="KR4d0465_SBCK_034-9a"/>
天上雲紋漾水波人間山色映兜羅東風盡日楊花落<lb/>
南畝今年楚澤多稼穡生成知帝力昇平消息聽民歌<lb/>
漢家始建營田計未厭牙籤沒馬過<lb/>
　七言絶句<lb/>
　　賞花吟十首<lb/>
常歲花開必禁煙今年開在禁煙前坐令姚魏皆牛後<lb/>
但媚殘春穀雨天<lb/>
嘗並牡丹爲妬婦一枝惟許一花開從今記取花前飲<lb/>
莫遣猶持媵爵來<lb/>
<pb n="KR4d0465_SBCK_034-9b"/>
陰翕陽施草木知牡丹烘日巳離披明晨浥露還收合<lb/>
恰比芳苞欲吐時<lb/>
少年騎馬縱春遊紫禁名園訪欲周今日病中扶杖看<lb/>
白頭先已爲花羞<lb/>
出門京國事無涯虛擲東風五物華却謝病歸催不起<lb/>
故園今見碧桃花<lb/>
手栽修竹直檀欒十畝清隂六月寒西掖歸來但篁篠<lb/>
被人皆斫上林竿<lb/>
酴醿寶相海金沙條蔓縈籬四面花莫道詩人例窮苦<lb/>
<pb n="KR4d0465_SBCK_034-10a"/>
繡屏圍坐是誰家<lb/>
大蓋靑油一丈陰未須持入海棠林好乘麗日光風看<lb/>
猶勝銀釭照夜深<lb/>
佛桑艶艷欲燒空猶愧山茶鶴頂紅更是並他凡卉異<lb/>
謝時連蒂綴東風<lb/>
東風試手送韶華落盡梅花落杏花留得西園桃李在<lb/>
尚能十日媚山家<lb/>
　　張總管淸富軒<lb/>
米船明月白虹光未半王詵寶繪堂今日又添淸富出<lb/>
<pb n="KR4d0465_SBCK_034-10b"/>
兩家遺物滿筐箱<lb/>
　　許道寧幽人曳杖圖<lb/>
噴壑飛流雷怒鳴切雲老幹凛將傾深山窟宅皆豺虎<lb/>
說與幽人莫獨行<lb/>
　　題米元暉楚岫蒸雲圖<lb/>
得法君家海嶽翁靑林翠岫白雲中夜牕不是瀟湘雨<lb/>
定有當時月貫虹<lb/>
　　剔耳<lb/>
曲音小誤已回頭得此人生莫過求堪笑殷君太聰聽<lb/>
<pb n="KR4d0465_SBCK_034-11a"/>
却妨聞蟻鬬如牛<lb/>
　　節婦蒙氏卷三首<lb/>
死别哀思盡有期最無窮已是生離如今筐篋同州吏<lb/>
誰肯分擕襁負兒<lb/>
今年西北靜氛埃前日跳梁𣢾附來早晩君王罷邊戍<lb/>
良人應逐踐更廻<lb/>
能爲聖代立綱常何獨雷門爛有光太史諸人爭淬筆<lb/>
流芳直與漆沮長<lb/>
　　張仲牧牛圖<lb/>
<pb n="KR4d0465_SBCK_034-11b"/>
牛力農家惜百金畫師眞得老農心釋耕不忍還騎去<lb/>
仨可牽牛步逺林<lb/>
　　王氏祖塋詩卷<lb/>
讀渠滎澤墓田詩太息師垣尚未碑從此南歸得終願<lb/>
衛人應有賦蟬緌<lb/>
　　題孫大方眞人秋聲軒五首<lb/>
牕竹蕭蕭夜撼風秋聲何處不相同却休八表神遊客<lb/>
認作匡山紫極宮<lb/>
醉翁詩法似長庚序集東坡有此評不和蕭蕭動牕竹<lb/>
<pb n="KR4d0465_SBCK_034-12a"/>
却從庭樹賦秋聲<lb/>
畫竹今推兩李魁魚牋鵝絹訴爲災試披風葉霜枝看<lb/>
似覺秋聲入耳來<lb/>
晉賢長歗只孫登君是苗遺必也能肯聽秋聲成一笑<lb/>
攬衣燒酒對宵興<lb/>
心許神交羽服流讀書惟此一天游幾時却向秋聲夜<lb/>
醉臥朝元百尺樓<lb/>
　　黄華墨竹<lb/>
湖州再變到黃華兩竹離披自一家萬斛顚風掣旗脚<lb/>
<pb n="KR4d0465_SBCK_034-12b"/>
軍民吹屈最高牙<lb/>
　　樂山卷<lb/>
老思吟詠恐傷神多少求題委案塵展卷樂山殊喜作<lb/>
自緣身是愛山人<lb/>
　　巫山圖<lb/>
神女行雲安在哉當年魂夢費蘭臺絶癡更有杜陵叟<lb/>
尚想空山幽佩哀<lb/>
　　題步隲奉瓜圖二首<lb/>
從來道屈不伸身特傳吾嘗笑史臣簞食豆羮情最見<lb/>
<pb n="KR4d0465_SBCK_034-13a"/>
征羌還却善觀人<lb/>
世有淳于定例冠祝田求狹責奢難若從今日論瓜直<lb/>
未必償渠飯一盤<lb/>
　　題曾子耘瓜圖<lb/>
誤斷瓜根罪甚微未消狂晳奮餘威鳴琴不怨參眞孝<lb/>
尙學風雩鼓瑟希<lb/>
　　書琴工萬古音卷後<lb/>
聞道爲琴獨苦心新琴能發古時音百年却視今爲昔<lb/>
不說雷琴說萬琴<lb/>
<pb n="KR4d0465_SBCK_034-13b"/>
　　寄耕鋤隱者倪元鎭<lb/>
谷口靑松夾徑生鶴巢松頂雪初晴此時知有經鋤者<lb/>
獨抱長鑱嶺上行<lb/>
　　檢校傅伯賢求挽其父憲使五首<lb/>
憲節崎嶇瘴嶺持歸與多少引舟旗東甌除却令尹祝<lb/>
别道誰家有立祠<lb/>
公雖歸葬汶陽莊留得閩中像在堂好記儂言看他日<lb/>
遺苗終有視爲鄕<lb/>
鴂舌將何歲奉嘗荔丹橘粲與焦黃蓬萊日落天風急<lb/>
<pb n="KR4d0465_SBCK_034-14a"/>
營魄時應一望洋<lb/>
累帙百篇先在吟鏗然一字敵南金向人求請尤無已<lb/>
足見終天孝子心<lb/>
知生知死弔傷俱紀德於詩事不誣我僅知生不知死<lb/>
弔章魚目混驪珠<lb/>
　　三老圖三首<lb/>
宋人金季反兵時徒遣荆州往乞師撫劍歸來天歩艱<lb/>
無因死病怨良醫<lb/>
從臥封龍十頃雲閎中肆外溢爲文若非用事多排比<lb/>
<pb n="KR4d0465_SBCK_034-14b"/>
黨蔡諸公不足羣<lb/>
勃磎姑婦入龍庭得意攜毫雪佾亭向使遺文盡收此<lb/>
後生尊作吐辭經<lb/>
　　陳雲心題<lb/>
君近昌江山巳深更依天岳最高岑月明淸夜援琴鼓<lb/>
惟有白雲知汝心<lb/>
　　挽雲南參政張顯卿四首<hi>其祠在碧雞山</hi>
誰昔新知紫鳳山正當持節日南還曾談不足能專對<lb/>
不得深輸九虎關<lb/>
<pb n="KR4d0465_SBCK_034-15a"/>
萬里橋西遠寄詩但知相見可重期如今繙閱傷垂老<lb/>
却是幽冥永訣辭<lb/>
自非威信結夷蠻祠廟誰修爨僰間從此旃裘具牲酒<lb/>
不來徼福碧雞山<lb/>
人臣用世孰無能由子非才不見稱觀此移忠與純孝<lb/>
是家台席有重登<lb/>
　　趙信庵墨梅<lb/>
廣平援筆賦梅時鐵石心腸吐媚辭千載信庵湔此恨<lb/>
却將鐵石作梅枝<lb/>
<pb n="KR4d0465_SBCK_034-15b"/>
　　　楊補之墨梅<lb/>
　枯枿殘枝三數花似臨淸淺照橫斜草元善學營邱筆<lb/>
　水木齊行自一家<lb/>
　　　題剡溪回舟圖<lb/>
　戴逵失策遣人哀禮也元無往不來明日相過莫相見<lb/>
　扁舟却與到門迴<lb/>
<hi>臣</hi>徐立綱恭校<lb/>
</p>
<p>
</p>
  </div>
</body>
</text>
</TEI>
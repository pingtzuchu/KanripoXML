<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_026-1a"/>
牧庵集卷二十六<lb/>
　　　　　元　姚　燧　撰<lb/>
　先德碑<lb/>
　　開府儀同三司太尉太保太子太師中書右丞相<lb/>
　　史公先德碑<lb/>
至大之元秋七月二十有八日制曰丞相慶公之先及<lb/>
事列聖繼世忠謹者旣敕有司旣諡旣封非刻金石終<lb/>
恐不能垂示悠久其令翰林學士承旨臣燧爲撰次之<lb/>
臣聞命兢惕誠以不文不能鋪張大君子盛烈上負明<lb/>
<pb n="KR4d0465_SBCK_026-1b"/>
詔其冬而其家乘始至自夏故得反復究觀公夏人史<lb/>
姓曾祖考持持理威夏臣贈同德濟難功臣諡康穆祖<lb/>
考拉吉爾威宿衞太祖贈服勤翊衛功臣諡敬簡考算<lb/>
智爾威關弓馳馬拳勇絶人入侍世祖潛籓歲癸丑從<lb/>
平雲南諸國以驍果聞及歸行賞賜馬五匹鈔二千五<lb/>
百兩價與銀埓已未又從濟江攻鄂戰疾力明年帝正<lb/>
天位從征叛王漠北小大之戰十五賜白金幣錦以爲<lb/>
蒙古唐古軍民達爾噶齊年七十八終贈推誠翊運功<lb/>
臣諡忠宣三世皆太師儀同三司上柱國公祖考加開<lb/>
<pb n="KR4d0465_SBCK_026-2a"/>
府曾祖妣伊拉齊氏祖妣蔡氏妣烏納氏夏王外孫皆<lb/>
從封夏國夫人七子同出五人公次居二以奇塔特布<lb/>
濟克名行自童幼從忠宣出入世祖帷幄天監灼其巳<lb/>
克恭勤至元丙寅選侍裕宗于東宮將二十年敬畏益<lb/>
加無少僣忒逮順考生皇上儲皇詔公保育鞠視之毎<lb/>
帝召見則必左右兼抱之至前方幼而學詔教之經以<lb/>
其嫡于額爾吉納侍讀俟其遨嬉廢誦輒撻其子以警<lb/>
之故能終業大會將畢聚諸侯王讀太祖大訓加丁寧<lb/>
吿戒之始遣就國或皇上儲皇不在列必邀致之使與<lb/>
<pb n="KR4d0465_SBCK_026-2b"/>
有聞出申飭曰是汝他日所宜爲者其謹識之必舉其<lb/>
辭無庸怠忘徽仁裕聖皇后以善于薰陶翊賛也責其<lb/>
四衛番直諸臣事皆咨聞大德二年成宗詔皇上撫軍<lb/>
漠北曰是昔大帝授朕者今以付汝且以輔導扈從壹<lb/>
是軍務悉聽于公宿衞諸將皆父事之至則訓練六軍<lb/>
總裁法令胥地所宜可屯田者必分耕之以佐軍實屠<lb/>
羊不湯其毛而皮之與餫餽棄餘諸物皆集以市諸部<lb/>
易皮爲裘禦戰士冬四年以文移無印難杜罔欺又身<lb/>
入聞得裕宗信寶以歸明年八月寇大至公敎吾軍表<lb/>
<pb n="KR4d0465_SBCK_026-3a"/>
紅衣于甲以自别俾鬨不迷大崩其羣自是㓂望紅衣<lb/>
軍則退不戰九年皇上踰金山公視軍士失馬徒者空<lb/>
其羣散之死則不責其償十一年成宗賓天使至皇上<lb/>
欲棄大軍入主居憂公曰是使之來惟以告哀且彼事<lb/>
宜難以遙度須召赴使皇太后儲皇隨以削平內難見<lb/>
吿且促其來卽日假公平章政事驛至大都輦致金帛<lb/>
于北爲朝集備五月皇上立極眞授榮祿大夫中書平<lb/>
章政事蓋公雖厯事世祖裕順成三宗其貴有位則始<lb/>
平今踰月儲皇入陳疇昔調䕶之勞制亦曰非夫人之<lb/>
<pb n="KR4d0465_SBCK_026-3b"/>
力安及此加銀靑封慶國公妻庫庫楞同封慶國夫人<lb/>
七月進儀同三司太子太保九月加開府太子太傅明<lb/>
年至大之元二月拜中書左丞相復以爲太子太保加<lb/>
上柱國四月拜太保六月進太子太傅再進太子太師<lb/>
七月加錄軍國重事十一月中書右丞相十九易朔之<lb/>
間凡九降制人臣之位至是極焉又以其兄阿拉克布<lb/>
濟克弟昻齊皆榮祿大夫司徒兄兼都元帥弟遙授平<lb/>
章政事弟日爾塞榮祿大夫使宣政院寧夏甘肅釋都<lb/>
總統托羅岱管軍千戸蚤卒他母亦烏納氏二子烏尼<lb/>
<pb n="KR4d0465_SBCK_026-4a"/>
爾威珠特爾威男孫十有七人達實和爾布管軍萬戸<lb/>
虎符倫圖爾威塔海諾海都廸爾威伊齊特穆爾額爾<lb/>
吉納年二十二至漠北之明年寇出金山南庫布哩額<lb/>
爾吉納將左衛射士居顔行當㓂驍將旣接戰刀槊兩<lb/>
不能施手搏墮馬斬其首明日皇上解御衣所乘馬鞍<lb/>
勒爲賜仍偶一良家女㓂夜襲他部輜重以遁又將數<lb/>
百騎追敗而止還之四年又殄㓂于昂吉爾圖獲人畜<lb/>
財貨不可口匹貲算又明年宼舉國至又戰于哈喇台<lb/>
以數十騎出入其陳數四所當披靡莫之與敵宼大駭<lb/>
<pb n="KR4d0465_SBCK_026-4b"/>
却皇上乘之遂大潰斬馘不可級計十年踰金山前茅<lb/>
獲俘萬餘人斯皆効死于乘輿前天目昭覩者明年宼<lb/>
平第諸將功膽略材武推爲冠軍立極之日授資德大<lb/>
夫同知樞密院事六月賜虎符使太府院事唐古親軍<lb/>
都指揮使七月加特進遙授中書左丞相又進知樞密<lb/>
院事又兼使典瑞院至大之元五月兼使仁虞院十一<lb/>
月拜御史大夫哩日初事晉王有謹敏稱皇上至軍之<lb/>
明年大戰庫布哩雖勝而宼退未遠與晉軍合而大官<lb/>
廩肉不足則日餽二羊又繼諸軍糧其府又盡則賦他<lb/>
<pb n="KR4d0465_SBCK_026-5a"/>
部供億後多其忠從晉王求致左右立極再月授資善<lb/>
大夫翰林學士承旨十月進榮祿大夫遙授平章政事<lb/>
行大宗正府伊克扎爾固齊十二月授卿典牧至大之<lb/>
元二月使尚服五月拜光祿大夫遙授中書左丞相七<lb/>
月兼使將作院爾祿幼爲沙門十一年至軍中賜御服<lb/>
帽帶俾不祝髪其年官以正議大夫僉宣政院事女孫<lb/>
十八人有從者十曰戩伊特楚曰按巴曰哈達遜曰斡<lb/>
斡曰聶辰曰世兼千戸曰聶爾布曰吉連布曰染齊曰<lb/>
善布男曾孫六人額爾吉納威玖哲爾威布都爾威宿<lb/>
<pb n="KR4d0465_SBCK_026-5b"/>
衞乗輿卓爾齊阿嚕琿徹爾濟勒爾威女曾孫二人臣<lb/>
嘗槩公父子有四德焉一則曰保育聖躬再則曰舊學<lb/>
三則曰周旋軍中十易寒暑脩扞于艱終則曰扶植皇<lb/>
極宏濟登兹高明一門之間三爲丞相無盛與儔人奚<lb/>
間然敢再拜稽首而銘之曰<lb/>
維史胄岀書焉有質伊誰云從則周史佚踰二千載餘<lb/>
慶茂蕃推而上之實一其原嗟公之家中土亦始其來<lb/>
姑臧不知其紀可系而名則由其曾奕奕其繩陛陛其<lb/>
登祖衞聖武左右興祚龍咆虎號風雲胥附考事世皇<lb/>
<pb n="KR4d0465_SBCK_026-6a"/>
荷祋與戈昉于南韶爨僰壘摩再從濟江攻鄂東北舞<lb/>
干梯衝執訊雲壁又偕度漠氷雪峩峩手瘃足皸拳勇<lb/>
維何固叛是求凡十五戰不搖疾飈勁草乃見歸以壽<lb/>
終生子如公帝灼其心惟一効忠式昭德音選臣裕廟<lb/>
其盡其職其德其要洞洞其信屬屬其恭介介其守廓<lb/>
廓其容皇上儲皇旣生順考詔輔翼之俾躬是保及惰<lb/>
授經撻子示懲止其遨嬉大訓服膺其彌爲善若是非<lb/>
一臣鄰德將疇與爲匹成廟降制俾從撫軍朔方十年<lb/>
日伺宼氛晝橫雕戈夜袵龍盾惟彼不至至戰必遁未<lb/>
<pb n="KR4d0465_SBCK_026-6b"/>
踰金山危巢是傾竟令飛揚不逭大刑惟皇作極言念<lb/>
大德旣贈祖考公以夏國美諡崇階罔一或遺父子丞<lb/>
相百辟用師尙服其衣尚乘其馬門戸輝光世無二者<lb/>
爰詔史臣樂石特書賀蘭可磨而銘始渝<lb/>
　先德碣<lb/>
　　河內李氏先德碣<lb/>
至大庚戌鄃王府長史兼經歴典食司與所部人匠都<lb/>
府官李惟恭持其鄉士席雲漢狀其祖潤文玉使懷之<lb/>
利用庫日民調商征之入吏祿公須之出不遺于受不<lb/>
<pb n="KR4d0465_SBCK_026-7a"/>
僣于發如他人侵蠧以益其家負而債償罪没產者皆<lb/>
無之與人交以誠御下以寛禮賢樂善者求表其阡燧<lb/>
曰管庫之官則古委吏亦下士也所可筆者豈專由孫<lb/>
貴耶蓋鄃王之考初尚主世祖再尚主裕宗自稱晉王<lb/>
克用裔孫爲置守冡數十戸于雁門禁民樵牧由分地<lb/>
在高唐卽是進爵爲王世居靜安黑水之陽爲廟以祠<lb/>
孔子元貞始年表賀聖節獨書漢字庶其尊禮斯文者<lb/>
惟恭今臣其子觀其所事者賢若不可辭矧有大此者<lb/>
懷之爲州憲宗大封同姓初國世祖于秦以戸寡益封<lb/>
<pb n="KR4d0465_SBCK_026-7b"/>
之至元之末以封其孫順宗旣之國末至疾返賜名懷<lb/>
寧以王今聖時方撫軍于北皇太后儲皇往居者二年<lb/>
刖懷爲三聖龍潛之地傳曰小國之君當大國之卿爲<lb/>
下士是邦者當宜何哉則君善職管庫者有不必言矣<lb/>
卒以大德乙巳三月十有八日年六十七垂絶猶念惟<lb/>
恭不置曰吾平昔鍾愛是孫今遠宦數千里不及聞吾<lb/>
顧言可憾也哉妣王後二年亦卒二子從鼎從信孫則<lb/>
惟恭其長初由王府郞中羅忠國使懷聞其好學慤有<lb/>
立志遂與偕北卽壻其家進之干王王甚禮之言無不<lb/>
<pb n="KR4d0465_SBCK_026-8a"/>
從事必見咨妻卒賜楮緡二千五百爲取元氏子季惟<lb/>
寅銘曰<lb/>
荀卿子言臂非長升高而招所見彰斯若可用爲君方<lb/>
惟懷爲州河之陽實爲三聖淵龍鄉其間下士雖守藏<lb/>
或小大國君卿當其貴可參攀鱗翔况復有孫翼賢王<lb/>
遠塞而近孔子堂仕優學以能自彊何畏潛德無輝光<lb/>
　墓碣<lb/>
　　朝列大夫飛騎尉淸河郡伯張君先墓碣<lb/>
章邱爲濟南屬邑士子張養浩年少而志厲績學而善<lb/>
<pb n="KR4d0465_SBCK_026-8b"/>
文受知平章魯國康利公曰汝學仕耶今之仕者莫不<lb/>
由吏發軔遂用爲儀曹史超掾中書滿其年考岀令堂<lb/>
邑一守敕約便行弊袪形勢不撓惸鰥不侮民惠之懷<lb/>
咸稱曰自停年之制行令吾縣者前十餘輩無右吾令<lb/>
求紀于右走未遑爲今聖淵龍召爲宫師府文學進司<lb/>
經宮府隨拜監察御史轉翰林待制今都中書右司事<lb/>
由武宗詔内外臣五品而上列五爵三土階勲而等威<lb/>
之封生贈死其先五品則縣子男從而正子與四品郡<lb/>
伯皆止父一世三品二品皆郡三侯二公上及其祖再<lb/>
<pb n="KR4d0465_SBCK_026-9a"/>
世一品國公逮其曾三世矣故官父郁朝列大夫勲飛<lb/>
騎尉爵土淸河郡伯養浩思異斯寵碣諸墳道且自爲<lb/>
狀受姓之遠與家章邱世數可知者則自其高曾然猶<lb/>
兩世皆逸其諱惟知曾常官武略將軍監陽邱之燕鎭<lb/>
酒其致斯者任子耶入粟耶武功耶皆見無所武畧四<lb/>
子伯不年而仲不後叔萬季山叔娶郭氏六子澤職管<lb/>
庫于蜀彬德正德林秀敏孫十有五思敬思忠四川行<lb/>
省宣使思誠居郵耐禡獮崇興特綬裳履繼季娶苗氏<lb/>
二子一失兵間次朝列則今淸河郡君生子英塞皆天<lb/>
<pb n="KR4d0465_SBCK_026-9b"/>
顯今者惟養浩祖及諸父振粟其鄉禦盜于家脫人以<lb/>
刃縋井取飲活友于死者有家乘詳惟夫不大振顯數<lb/>
世而發是一旦者可不爲明之且人持衡猶必稱物而<lb/>
使之平矧天所司惟一福善而禍淫視其力行非度盛<lb/>
而著者故有不終歲阤爲衰微而安行所遇必數世而<lb/>
始進于盛著譬之鉅室徹則一日可爲平土構且累歲<lb/>
不能以落其成古人監此所以垂從惡如崩從善如登<lb/>
之戒也夫如是則章邱之藴美含章雖武略之僅官榷<lb/>
酤而猶不能頡頏時榮其上之晦迹又不知其爲世幾<lb/>
<pb n="KR4d0465_SBCK_026-10a"/>
何亦庶安行所遇者蒙莊有言今夫水其積也不厚則<lb/>
其負大舟也無力朝列之先厚水者也資其後以負大<lb/>
舟也佐五命而所生享報如是未艾其年子之位日高<lb/>
而所生又隨之而加非若陳省華與三堯共躋台袞者<lb/>
不止也雖然是猶以子貴推言使當其時朝列責其子<lb/>
爲農爲技則亦不儒而己矣又何自開廣聰明漸涵道<lb/>
德工其語言流其聲譽居茲淸列哉然朝列又爲子擇<lb/>
術之精者銘曰<lb/>
嗟今士子人孰不期煜其華辭震耀一時惟其才資得<lb/>
<pb n="KR4d0465_SBCK_026-10b"/>
天者薄雖竭爾力而竟落莫矧古有作如車司南能不<lb/>
背馳千百兩三孰興靈奇章邱君子名疇與昭魯國振<lb/>
起引以試吏㧞其俗常令諸近畿佳政用張文學司經<lb/>
寄帝耳目轉而待制典國竿牘進而顯矣推恩所生<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>
伯土之清河郡城人曰子學其父所詔有赫今隆則爲<lb/>
子報子明能然由居止仁維以勸忠示禮使臣圭首方<lb/>
趺碣其墓隧孫熾仍昌其來無止<lb/>
　　河南道勸農副使白公墓碣<lb/>
彥隆始由太原徒行至河內致其父書魯齋先生願遊<lb/>
<pb n="KR4d0465_SBCK_026-11a"/>
其門未有介也乃因吾友翰林侍讀高凝得操几杖主<lb/>
凝家二年而歸侍其親而先生亦召北矣尋由避宅左<lb/>
揆以集賢館大學士祭酒國學敎貴胄乃奏召舊弟子<lb/>
散居四方者以故王梓自汴韓思永蘇郁自大名耶律<lb/>
有尙自東平孫安與凝燧燉自河內劉季偉吕端善劉<lb/>
安中自秦獨公自太原十二人者皆驛致館下三年吾<lb/>
儕或病告官去而先生亦浩乎其歸乃奏有尙與公從<lb/>
仕郞國子助教昔者貴胄友也一旦能横經下心事之<lb/>
爲師屬非其道聳是曹不可得其馴然北面俄侍裕廟<lb/>
<pb n="KR4d0465_SBCK_026-11b"/>
東宫公爲講鄭伯克段于鄢己講而出裕廟語人曰是<lb/>
非空言意固有在也以國史院編修從仕郞仍助教擢<lb/>
奉訓大夫監察御史發阿哈瑪特賊國諸不法彼顧誣<lb/>
公糾摘非實捕送刑部獄引隣婦有色者教誣公嘗竊<lb/>
往來而鄰婦力明其無有鞫之墮孕而事始白又糾膺<lb/>
帥西京宣慰使道拉實以巳憾殺其幕僚凡是皆庸懦<lb/>
縮首危者而峻風節者咸偉之出僉陜西漢中道提刑<lb/>
按察司事燧亦爲其道副故得詳西上所爲其按厯皆<lb/>
分險僻荒寒諸州南而褒鳳金洋北而綏麟葭丹塗經<lb/>
<pb n="KR4d0465_SBCK_026-12a"/>
龍門西河絶崖高可去水百尺止通一騎必遣導者先<lb/>
之有來騎使駐之寛所卒至則兩不可班視燒棧猶車<lb/>
衢也如是之地皆周焉制度卒有反者不卽覺捕惟罪<lb/>
社長監郡與憲司麟州人告陰濟民乘馬疾馳其識仇<lb/>
也問曰所懷何書濟民紿以反書仇上變延安延安移<lb/>
文吾憲公又請往治之所牽連二百許人繼燭治之再<lb/>
旬是州小僻無𥿄至覆舊案以書適近侍臣括馬其州<lb/>
館鄰牆也聞獄吏呵問終曉得公姓名歎曰世有克勉<lb/>
其職如斯人者使人勞苦之曰吾見陛下當首聞公竟<lb/>
<pb n="KR4d0465_SBCK_026-12b"/>
白濟民無他特杖其紿仇非宜言者公位憲諸君下會<lb/>
王相府拜布哈右丞勲臣子開省京兆特異禮公其按<lb/>
問諸司皆拱聽者改僉河南河北提刑按察司事臺檄<lb/>
檢覈中興鈔庫中興故李夏都隷隴右河西道憲令竟<lb/>
事始聽東任公又走沙莽往復近萬里半歲而歸與其<lb/>
副使程思廉發數縣民完堤以捍河水罷當暑賦民牛<lb/>
車轉粟入淇又改僉燕南河北道提刑按察司事趣裝<lb/>
其考巳疾行至衞而卒公與兄楹卽藏衞西輝之蘇門<lb/>
周卜村南原而其妣亦疾乃朝夕哀死事生卽敎授于<lb/>
<pb n="KR4d0465_SBCK_026-13a"/>
輝明年燧召直翰林感其毁瘁骨見衣表弔哭之餘其<lb/>
徒數十人拜庭進退朋讓賓敬之道囂囂然先生成法<lb/>
也爲歎曰嗚呼燧亦先生弟子者何嘗有一善及人如<lb/>
是明年燧疾滿告歸鄧而故司農卿侯爵託語彥隆或<lb/>
河南北農副制下必墨縗以岀世議隘薄自便非時燧<lb/>
傭車過衞不可留不得身見爲書語其然聞方督課有<lb/>
績其妣亦卒附其考墓竟以是謝所事以至元己丑秋<lb/>
八月三日年四十六卒苫廬嗚呼學可以範世行可以<lb/>
礪俗而已是哉夫人賈也以燧平昔善公錄河南北道<lb/>
<pb n="KR4d0465_SBCK_026-13b"/>
勤農副使苟宗道理辭求銘神道每一讀之一抆淚擲<lb/>
筆數年終不能敘其事去冬以史事又召入翰林過輝<lb/>
夫人祈世母夫人爲言持幣泣請且使其子安禮與遊<lb/>
其門者庭拜燧還其幣曰吾無答吾亡友者以是佐刻<lb/>
石須嗚呼非公仁義行家能使婦人如是切切惟恐没<lb/>
其夫子一善可曰賢巳公諱棟考天祿雖官而不顯居<lb/>
頤樂堂號頤樂先生唐白居易家狀云白姓家太原者<lb/>
楚熊君孫勝白公見殺于楚其子奔秦孫乙丙與裔孫<lb/>
起爲秦將封武安君賜死杜郵始皇思其功封其子仲<lb/>
<pb n="KR4d0465_SBCK_026-14a"/>
太原公豈其苗裔耶銘曰<lb/>
聞古五十年不稱天公是不盈天道未曉學不篤耶得<lb/>
譽先師道不行耶裕廟嘗知職不舉耶三憲著效力不<lb/>
本耶耕播之教况冠獬角敢言人難彈射柄臣聽者毛<lb/>
寒猶枚其外未及其內視親于喪觀婦于介靡一匪善<lb/>
靡一可凉非我友私月旦章章嗚呼白公耳孫猶令其<lb/>
貫古松歲遠滋勁士不盛位而盛吾賢盛位者衰盛賢<lb/>
日延有方其趺有剡其首碣石阡隅千祀無朽<lb/>
　　國子司業滕君墓碣<lb/>
<pb n="KR4d0465_SBCK_026-14b"/>
觀漢諸碑凡門生爲師作者其文多稱在三之義蓋本<lb/>
欒恭子民生于三父生師教君養惟其所在爲言又列<lb/>
郡邑姓名字官人出幾何錢于碑陰多至百人或倍之<lb/>
令人每興今無古者篤于其師之慨至大巳酉燧長翰<lb/>
林之明年國史院編脩官東平蔡文淵狀其師國子司<lb/>
業滕君之行與門生許質求表其阡以君之再入成均<lb/>
橫經丈席者嘗數百人礱石所資一不偕人出二子獨<lb/>
加異乎古豈不于在三足拔浮俗斯時耶君諱安上字<lb/>
仲禮其先自洛徙中山不可推采其世考府君某隱德<lb/>
<pb n="KR4d0465_SBCK_026-15a"/>
委吏斗食自捐生君八年而不祿妣李夫人撫君誨曰<lb/>
而性質開朗記識兼人且金名士趙燦離孫不可以貧<lb/>
廢學感聖善言師西巖君克自砥礪勤心聖學曁其長<lb/>
也尊聞行知如不足日私居自持衣冠齊遫及出接物<lb/>
一誠以和郡無少長相謂不字咸稱先生學積其躬道<lb/>
行其家化及其鄉府臣歸高薦名于朝敕敎中山是府<lb/>
多士求親輝光謦欬欲聞鼎鼎其來服縫掖者將半齊<lb/>
魯庭臣善其職士有聞用以職民主禹城簿壓于爲監<lb/>
爲令與丞刑或過中必揆以義馴馴上說不使黥涅妄<lb/>
<pb n="KR4d0465_SBCK_026-15b"/>
加疑盜廢棄永世仁譽旣章宣司所臨若縣與州事有<lb/>
未竟必檄往治裁中情法守令憚之出將入迎若事大<lb/>
吏徵爲國子博士以其平昔自律有先蚤作晏脩誨誘<lb/>
諄諄發蒙疏疑立懦克剛各因其才矯拂于善黨坐羣<lb/>
行齒而序之其極弗率有黜與扑成均作則井然有條<lb/>
卽升監丞再丞太常世祖賓天成宗繼序圓丘請諡太<lb/>
室升祔凡厥禮文酌古損今皆所訂稽元貞之元拜監<lb/>
察御史京師地震上疏曰君失其道謫見于天其咎在<lb/>
内庭竊干外政小人顯厠君子名實混淆刑賞僣差陽<lb/>
<pb n="KR4d0465_SBCK_026-16a"/>
爲陰乘致靜者動宜兢兢祗畏側身修行反昔所爲以<lb/>
盡弭之之道其說累數千百言反覆深切有司不敢以<lb/>
聞君則曰吾不得于言者遂委印去反關其家著書自<lb/>
怡尋起爲國子司業時已疾矣顧言其子治喪無用二<lb/>
氏以其年乙未夏六月二十有五日卒年五十四葬府<lb/>
城東南崔丘里爲女一本理義辭旨暢逹不爲險譎非<lb/>
有裨世教者不言有東菴類稿十五卷故江西廉訪使<lb/>
趙秉政板之行世矣又有易解洗心管見藏之家亦多<lb/>
乎哉其不年者世同哀之而文淵猶以不侍經筵職絲<lb/>
<pb n="KR4d0465_SBCK_026-16b"/>
綸謀廟堂爲憾嗚呼夫旣師成均官奉常歴臺諫而又<lb/>
有德有言足矣奚必兼彼數者始爲至耶夫人李氏貞<lb/>
順柔嘉姻里範焉後君八年卒子翊尉東明自致終喪<lb/>
亦足彰君刑家之自今尉元氏兄羽有文行蚤世銘曰<lb/>
孰不曰士于學始志迄用有成千百一二允矣滕君敏<lb/>
脩篤行鐘鼓衡門益大其聲敕起布衣于定敦教祁祁<lb/>
縫掖來則來效再主禹城簿領勾稽不枉刑墨仁聞日<lb/>
躋滿秩而召入爲胄監由博而丞俊髦是範轉而奉常<lb/>
禮文斯綱或革而因酌損用章遷拜御史爲帝耳目言<lb/>
<pb n="KR4d0465_SBCK_026-17a"/>
責塞求龍鱗逆觸一不見入納履而行反關立言行後<lb/>
是程方徵司業年過知命遽啓手足理也莫竟短者已<lb/>
而其長斯存何以貞之石有誄言<lb/>
　　金故甄官署令魏府君墓碣<lb/>
燧還吳中過廣陵日今嘉議大夫行臺御史中丞初請<lb/>
曰吾祖靖肅公顧言以吾曾祖甄官署令卽死所藏亂<lb/>
離失其處他日必虛爲丘先塋石載其事無使吾先人<lb/>
魂遊徬徉無所于歸而一善之或遺也子義爲銘隨又<lb/>
遣其少子可亨拏舟廣陵五千里追之襄陽不及返而<lb/>
<pb n="KR4d0465_SBCK_026-17b"/>
及之鄂授其考所輯家塾記曰掇是事銘嗚呼確哉遠<lb/>
而勞焉廼本之曰魏氏由唐相知古子林刺朔州子孫<lb/>
居桑乾桑乾爲今宏之順聖遼有延恕者生中奉大夫<lb/>
守成中奉生通奉大夫餘慶通奉生兜答館酒使子貞<lb/>
兠答實生甄官署令君諱允元改德元字信之甄官生<lb/>
進士特賜及第笏特賜生思廉卽記家塾者思廉生初<lb/>
初生翰林脩撰必復可系者是九世其大于金由兜答<lb/>
弟資德大夫參知政事柱國鉅鹿郡開國公子平相世<lb/>
宗致治隆平祖考中奉通奉再世官皆以公貴贈兜答<lb/>
<pb n="KR4d0465_SBCK_026-18a"/>
及子隴右令景元甄官與逸其諱一人再世官皆以公<lb/>
貴廕君始監順聖酒改宏州酒使鄧州榷使抽稅設防<lb/>
有方與宜平不增歛姦無走匿額有贏籌民不苛之入<lb/>
副堂㕑庫又爲使改文繡上林兩署令同知易州入令<lb/>
裁縫署改令甄官署以卒年六十三官止廣威將軍夫<lb/>
人高氏七男笏珫瑜琦玠璠玉琦大中大夫行部侍郞<lb/>
玠朝列大夫延安司獄璠翰林脩撰今益靖肅公與特<lb/>
賜皆以明經進士官珫懷遠大將軍耀州庫使瑜監豐<lb/>
利酒皆廕官玉進士未祿卒二女一歸同知荆州節度<lb/>
<pb n="KR4d0465_SBCK_026-18b"/>
使事秦德美一歸其鄉右姓孫氏君究心本富計田疇<lb/>
第舍牛馬雜樹直可爲錢千者五萬歲入粟爲石者三<lb/>
萬歲抽五十一爲七子求師取友須令節休旬大集衣<lb/>
冠令枚誦所業覈其進惰巳則鴈序立前侍飲前脩聲<lb/>
輝耳目漸涵化淪其心由是成德達才多萃其門章宗<lb/>
甚嬖李妃夫人視妃母王姑也數召通籍禁中不可後<lb/>
從秋獵易州君方除道橋諸水復召曰吾思與若晜弟<lb/>
語久矣終不能一致今行之所在是而夫子倅是便且<lb/>
時也無終見避之深夫人以君出不敢專行俾子瑜請<lb/>
<pb n="KR4d0465_SBCK_026-19a"/>
之亦不可曰是家膏也親將汚人人有爲不善者不憚<lb/>
取戾府縣惟憚君知兵興下令急甚敢有舍奴婢亡命<lb/>
不吿者罪及其鄰人猶利其傭輕私役之覺則殺以滅<lb/>
迹或致大獄君時鄉居聞有岀入非常者召問得情嚴<lb/>
其錮防書致其主歸之約示薄威以懲其再無殘其生<lb/>
終不語其主以獲之誰舍所也比卒免家僮久故者民<lb/>
之作詩與新世訣沐浴冠衣揆日而逝君之孝友天得<lb/>
非學其使堂㕑以鉅鹿公子叔元未仕曰大臣子故屯<lb/>
其膏澤不見及耶三求推所居官縣官以故事無有不<lb/>
<pb n="KR4d0465_SBCK_026-19b"/>
可又恤其無子以靖肅後之靖肅又無子顧言後初則<lb/>
甄官子孫世世圖報鉅鹿者何如也其家塾自序曰由<lb/>
吾季曾鉅鹿輔政兹降脩仁潔義可謂曰久仕之逹者<lb/>
列品而九不過中中天嗇爲報將待夫後之人耶最初<lb/>
之仕外僉提刑司事爲副爲使入爲監察御史治書侍<lb/>
御史侍御史御史中丞三十年間風憲之官無不揚歴<lb/>
司淸議者猶大有期曰將不巳是于今嗚呼自序君其<lb/>
知子哉矧必復于靖肅公克世其官可大可久與亨學<lb/>
行嶷嶷可述銘曰<lb/>
<pb n="KR4d0465_SBCK_026-20a"/>
反覆觀先民吁可哀積充報銜身期後來門令容駟馬<lb/>
堂三槐必責于天者如取懷惟中奉亦然詳用獄至鉅<lb/>
鹿再傳旣鈞軸官不私其子甄官承承三遜其季叩莫<lb/>
譍又仁厥乏祀脩撰繩官以祀比言祀則大以今脩撰<lb/>
孫後者再小宗旣顚蕃大宗賴藏偶失故所魂依依招<lb/>
之從先墓來如歸膴膴桑乾原終天地碣孰華其文太<lb/>
史燧<lb/>
<pb n="KR4d0465_SBCK_026-20b"/>
</p>
<p>
<hi>臣</hi>汪滋畹恭校<lb/>
<pb n="KR4d0465_SBCK_026-21a"/>
</p>
<p>
</p>
  </div>
</body>
</text>
</TEI>
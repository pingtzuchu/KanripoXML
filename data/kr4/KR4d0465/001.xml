<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_001-1a"/>
牧庵集卷一<lb/>
　　　　　元　姚　燧　撰<lb/>
　祝冊<lb/>
　　加諡祖宗告祀南郊祝文<lb/>
維至大二年蒼龍巳酉冬十月庚戌朔十有九日戊辰<lb/>
嗣皇帝臣某臣賴上天之祐祖宗之靈得以眇末之躬<lb/>
託于億兆京垓臣民之上持盈守成凡今三年身至太<lb/>
廟兩嘗祼將非獨于親立愛臣家庶亦孝治可先天下<lb/>
而祠官讀祝于太祖室惟曰聖武皇帝睿宗室亦惟曰<lb/>
<pb n="KR4d0465_SBCK_001-1b"/>
景襄皇帝至世祖室則曰聖德神功文武皇帝名譽之<lb/>
美垂無窮者多及六言顧於創業之祖垂統之宗開我<lb/>
後人繼繼承承億萬維年者稱述成功盛德有所未盡<lb/>
心實欿然謹遣太尉尚書右丞相臣某禋致牲玉燔柴<lb/>
泰壇昭告昊天上帝加諡太祖曰法天啟運聖武皇帝<lb/>
睿宗曰仁聖景襄皇帝伏惟圓靈居髙聽卑灼臣微忱<lb/>
敕我祖宗歆此嘉誄臣不勝感激戰栗之至<lb/>
　　皇帝尊號玉冊文<lb/>
維至大二年正月乙酉朔越七日辛卯皇太子中書令<lb/>
<pb n="KR4d0465_SBCK_001-2a"/>
樞密使臣某謹率中外文武百僚頓首頓首謹言昔我<lb/>
世祖旣平炎趙質之於書幅員廣長振古無倫覆燾之<lb/>
下八紘萬國莫敢不庭何獨一王西北岸然憑道阻修<lb/>
方命正朔德綏之而不摯威董之而不讋夫豈不能聲<lb/>
罪致罰深入其地終以聖人親其宗親包荒有年成宗<lb/>
繼序憤久驁頑天鑒昭明於裕皇孫獨異陛下授以太<lb/>
祖皇帝信寶撫軍漠北是固以張足付神器之本時未<lb/>
及冠承命卽行其視萬里莽閴寒冽之鄕不遠不難如<lb/>
堂適庭至則奬厲諸軍修明法志簡㧞果毅均苦分勞<lb/>
<pb n="KR4d0465_SBCK_001-2b"/>
解衣燠寒推食飫飢洸洸汔汔士氣日作睿算伐謀待<lb/>
宼歲至奪人以先身踐戎行霆馳電擊大北其羣虚巳<lb/>
不矜日愼一日始終十年不狃屢勝狂狡不懲悉銳來<lb/>
加當以選鋒伺間出奇盡襲輜重彷徨無歸度不能軍<lb/>
耄倪纍纍降口百萬致兹敉寧平四十年未靖之梗成<lb/>
兩祖宗未究之志天下之人聞其風聲思覩天光者顒<lb/>
顒翹翹九圍一心握是乾符歸正宸極弛武事之夙習<lb/>
洽新化以文治立愛自親曾未旬浹上尊太后問安以<lb/>
時下建儲宮庶政是先又舉列聖未遑之典欽崇元祀<lb/>
<pb n="KR4d0465_SBCK_001-3a"/>
玉瓚黃流薦祼太室還蹕龍興徘徊太祖龍旂九斿劗<lb/>
金于斯肇基帝業爲城中都又以孔子垂範百王將二<lb/>
千年而顯諡未稱加大成于至聖文宣王上立勞于軍<lb/>
與凢庭臣悉大賚之間歲不登旣賬旣恤虞施未愽民<lb/>
罹罪罟再肆大宥至德難名赫赫巍巍惟天爲大掛一<lb/>
漏萬井觀如斯求可盡臣下歸美報上者惟是徽稱謹<lb/>
奉玉册玉寳上尊號曰統天繼聖欽文英武大章孝皇<lb/>
帝欽惟陛下立心天地立極生民茂對鴻名于億萬年<lb/>
　　皇太后尊號玉册文<lb/>
<pb n="KR4d0465_SBCK_001-3b"/>
維至大三年歲次庚戌冬十月甲辰朔越五日戊申嗣<lb/>
皇帝臣某臣伏思顯考順宗未臨海㝢眇眇小子託其<lb/>
遺體顧踐丕基惟事聖母養以天下何無不有何欲不<lb/>
臻而隆名盛典辭未見俞非臣所以表微忱酬大德也<lb/>
欽惟皇太后陛下眞順而齊肅淵哲而剛明居常處變<lb/>
愛威異施臣在先朝受詔漠北往撫諸軍可謂遠役以<lb/>
義割恩縱臾其行迨<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>河陽永懷彌切親至五臺禱于<lb/>
佛乘尚憑陰隲早遂振旅殿閣是崇靈貺用昭旋聞國<lb/>
恤併日馳赴邪謀方興授册儲皇曾不再日掃淸宫掖<lb/>
<pb n="KR4d0465_SBCK_001-4a"/>
待臣以來卑付神器自非睿斷安敉內訌往歲鑾輅再<lb/>
<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>五臺净供大修以畢夙願極心爲臣天燾地持日居<lb/>
月諸其大其明非言所喻詩之言曰母氏劬勞推之眇<lb/>
末咻仁喣慈百倍爲艱圖以報塞惟崇顯號者強而名<lb/>
之庶幾聖德昭明天下是用類于上帝禋于太室奉玉<lb/>
冊玉寳上尊號曰儀天興聖慈仁昭懿壽元皇太后欽<lb/>
惟皇太后陛下慶躋莫上之尊福衍無疆之歴菲躬是<lb/>
保慈訓是承<lb/>
　詔制<lb/>
<pb n="KR4d0465_SBCK_001-4b"/>
　　行銅錢詔<hi>年十月至大二</hi>
錢幣之法其來遠矣三代以降沿革不常世祖皇帝建<lb/>
元之初頒行交鈔以權民用巳有錢幣兼行之意蓋錢<lb/>
以權物鈔以權錢子母相資信而有證今鈔法一新期<lb/>
於公私兩利重惟經久之計必復鼓鑄之規<lb/>
　　至大三年十月赦<lb/>
朕自嗣守丕基致孝太室奉上玉冊寶加諡太祖爲法<lb/>
天啓運聖武皇帝光獻翼聖皇后睿宗仁孝景襄皇帝<lb/>
顯懿莊聖皇后世祖聖德神功文武皇帝昭睿順聖皇<lb/>
<pb n="KR4d0465_SBCK_001-5a"/>
后裕宗文惠明孝皇帝徽仁裕聖皇后順宗昭聖衍孝<lb/>
皇帝成宗欽明廣孝皇帝貞慈靜懿皇后于斯之時宜<lb/>
降德音誕告天下猶恐數赦或賊良民今因西北叛王<lb/>
不受正朔五十餘年其子齊博爾蓋愆前人盡數部衆<lb/>
歸命闕庭乃庫庫齊謀爲非覬未忍置理刑以輕典與<lb/>
夫崇建大刹上爲列聖報德冥冥下爲生民祈福昭昭<lb/>
者亦旣成功皆我聖母之德之致己於此月五日奉玉<lb/>
冊玉寳上尊號曰儀天興聖慈仁昭懿壽元皇太后屬<lb/>
大慶禮成宜敷渙號以新民聽於戲凡在有司一乃心<lb/>
<pb n="KR4d0465_SBCK_001-5b"/>
力以輔予治期底隆平<lb/>
　　卽位詔<hi>年三月至大四</hi>
惟昔先帝事皇太后撫朕眇躬孝友天至由朕同託順<lb/>
考遺體重以母弟之嫡加有削平內難之功于其踐阼<lb/>
曾未踰月授以皇太子寶領中書令樞宻使百揆機務<lb/>
聽所總裁于今五年先帝奄棄天下勲戚元老咸謂大<lb/>
寶之繩旣有成命非與前聖賓天而始徴集宗親議所<lb/>
宜立者比當稽周漢晉唐故事卽正宸極朕以國恤方<lb/>
新誠有未忍是用經時今則上奉皇太后勉進之命下<lb/>
<pb n="KR4d0465_SBCK_001-6a"/>
徇諸王勸戴之勤三月十八日于大都大明殿卽皇帝<lb/>
位凡尚書省誤國之臣先巳伏誅同惡之徒亦巳放殛<lb/>
百司庶政悉歸中書命丞相鐵木迭兒平章政事完澤<lb/>
李道復等從新殛治其可爲今法程拯民急者具如左<lb/>
方於戲凡爾有官君子皆古所謂治天職食天祿者宜<lb/>
一心力欽乃攸司無替朕命<lb/>
　　左丞許衡贈官制<lb/>
天非繼聖學之墜緒則不生命世之大才國欲與王道<lb/>
以比隆肆用爲烝民之先覺何物故之巳久尚人思之<lb/>
<pb n="KR4d0465_SBCK_001-6b"/>
未忘故資善大夫中書左丞集賢大學士兼國子祭酒<lb/>
兼領太史院事許衡玉裕而金相準平而繩直出處則<lb/>
惟義所在言動亦以禮自持休休焉有容屬屬乎其敬<lb/>
人能弘道惟朝聞夕死之是期我欲至仁匪晝誦夜思<lb/>
而不得行巳似秋霜烈日化人如時雨和風來席下之<lb/>
摳衣滿戸外者列屨達簡在帝心者率多丞弼窮固守<lb/>
師說者不失善良鶴鳴九臯而聲聞於高鳯翔干仭必<lb/>
德輝乃下爰立相以堯君舜民之志所告上皆伊訓說<lb/>
命之言丹扆斥姦少不避雷霆之軋擊靑臺治歴本于<lb/>
<pb n="KR4d0465_SBCK_001-7a"/>
筴日月而送迎繇理窮而智益明隨任使而職斯舉今<lb/>
旣亡矣誰其嗣之於戲在爾身有垂沒世之名于朕心<lb/>
有失同時之恨雖成廟納書以命諡固巳振木鐸之高<lb/>
風而功臣胙土則未加用申錫蜜章于下地光靈如在<lb/>
寵數其承可贈正學垂憲佐運功臣太傳開府儀同三<lb/>
司追封魏國公仍諡文正<lb/>
　　中書右丞相塔喇台追封淇陽王制<lb/>
出入帷幄在人十能而巳則干訏謀廟堂爲相一年而<lb/>
疾居半竟邦家之殄瘁宜王禮以追崇具官某維昔開<lb/>
<pb n="KR4d0465_SBCK_001-7b"/>
國之遺苗乃今太師之元嗣由爾世胄爲我親臣事世<lb/>
祖至今也凡三朝職食官而久者非一日灼其廉明而<lb/>
忠亮與夫恭遜而溫文眷兹中書出庶政之原居以右<lb/>
相絶百僚之席使加中政機總六軍善調護而長宮師<lb/>
監纂修以成國史加此重責皆所裕爲一德可以寛鄙<lb/>
夫片言奚止簡繁務思過榮之可懼視倖利以不貪同<lb/>
綰銀艾者十人爾先辭免其太尉均受錫田以萬畝爾<lb/>
獨還致于司空觀父子之並相一門求聖賢與尚友千<lb/>
古攺爲攺作緇衣何賴乎武桓拜後拜前赤舄未慙於<lb/>
<pb n="KR4d0465_SBCK_001-8a"/>
周魯方歌功於淸廟倐委魄於玄閭豈意少者殁而老<lb/>
者存益信神難明而理難測憐乃公獨傷於漠北誓爾<lb/>
後均胙乎淇陽於戲何但上下牀盡餘子可束之高閣<lb/>
如失左右手慨正人不作於下泉咨爾靈明歆朕休命<lb/>
可特贈封諡爲懷忠昭德佐治功臣開府儀同三司太<lb/>
師上柱國淇陽惠穆王<lb/>
　　索隆噶台贈營國威翼公制<lb/>
朕聞康王之入端門其從呂伋文帝之來代邸亦拜宋<lb/>
昌固知非心膂之臣不以付爪牙之士某官某任足以<lb/>
<pb n="KR4d0465_SBCK_001-8b"/>
致遠㫁可爲克剛以世祖見萬里之明于親臣極一時<lb/>
之選愛其春秋之方盛責以夙夜之惟勤昉試于中俾<lb/>
執干而衞闕旋出之外與受鉞以平淮召移全軍往追<lb/>
叛戚旣誓捐軀之許敢辭奔命之勞何以報之所未聞<lb/>
者杯盂璨瑳以陳玉賓虞秩秩之初筵鞍勒盤陀以校<lb/>
金人避騤騤之上駟榮生如此哀死可無庸建爾於上<lb/>
公卽家爲國廣綏予之孝子與親共尊靈而有知歆是<lb/>
殊渥<lb/>
　　楊恭懿贈弘農郡文康公制<lb/>
<pb n="KR4d0465_SBCK_001-9a"/>
聲相應而氣相求允謂風流之二老生有封而死有贈<lb/>
式昭恩數於九原其肩隨許魏國者誰歟而目爲秦君<lb/>
子則公也故集賢館學士太中大夫兼太史院事楊恭<lb/>
懿抱經濟學恥章句儒守四書爲入道之階梯持一敬<lb/>
爲立身之根柢其辨析則江河之莫禦其操履則山嶽<lb/>
而不移信蠶有績而蟹有匡化三輔喪親之自致無鶉<lb/>
生突而䍧生奥視萬鍾於我亦何加所師授者皆成德<lb/>
逹才有朋來者必忠告善道非商山之幣不起而宣室<lb/>
之席始前由道德禮樂刑政蘊之胸故歴象日月星辰<lb/>
<pb n="KR4d0465_SBCK_001-9b"/>
指諸掌明朝花謝數之精者堯夫何處星來君其問諸<lb/>
李郃是皆非常人所企及宜其爲吾道之指歸今也則<lb/>
亡誰其能及於戲天下之事日銷月鑠惟餘不朽之聲<lb/>
名關西之風山高水長尚爾克開其苖裔英靈不昧異<lb/>
渥其承<lb/>
　　劉秉忠贈趙國文正公制<lb/>
運際風雲不可謂生時之無益名垂宇宙斯克當沒世<lb/>
而不忘將求若人展無與匹開府儀同三司太傅上柱<lb/>
國趙國文正公某淵深而智山靜其仁方見龍之在田<lb/>
<pb n="KR4d0465_SBCK_001-10a"/>
嘗迨天之未雨貫百王之一其道于聖學以開明敷五<lb/>
典之三爲綱肇人紀之修叙身本斯立政條用張頒祿<lb/>
于陜之東西屯田于淮之南北從征六詔與越三江贊<lb/>
神武不殺之仁洽民心好生之德咸嘉謨之入告至大<lb/>
業之佐成是以楓宸之念功俾于蘭省而總政屬王旅<lb/>
簞壺之迎勞隨王輿文軌之混同而獨身不及見之亦<lb/>
衆心所甚惜者至元之贈進保爲傅大德之諡以正易<lb/>
眞在先朝之恤雖曰己隆自今日而思猶答末盡何功<lb/>
臣之見後復太師之未加豈朕待爲于爾其告於戲非<lb/>
<pb n="KR4d0465_SBCK_001-10b"/>
登朝霞以棲其魄從往聖陟降于帝庭則抱明月而遊<lb/>
乎方訪裔孫徘徊於神道章追刻密恩重書棺<lb/>
　　王思廉之考贈恒山郡正獻公制<lb/>
陰雨膏之由太山出雲于膚寸滄浪淸者乃嶓冡導漾<lb/>
之濫觴卽物理巳然而求見世德自微而著某官某之<lb/>
考炳禀姿温粹涖事敏恭知惟讀其父書示不忘乎家<lb/>
學方兔在野之並逐猶鴻集澤之未安筮仕其時立勞<lb/>
于國爲令雖囿乎百里施治可型之四方收𫾣朴之威<lb/>
以求得情乎獄拒摧筦之策以堙興利之源得古人用<lb/>
<pb n="KR4d0465_SBCK_001-11a"/>
其一緩其二之心故取民也有制非後世朝而三暮而<lb/>
四之術其得民也以仁逮夫中統之建元治最十路于<lb/>
宣幕不享其身者淵停而雲滀以昌爾後者天施而地<lb/>
生由服勤祖宗之兩朝俾進秩丞疑於二品於戲推子<lb/>
以及其父不子大郡以疏封知臣宜莫如君曷報舊人<lb/>
之共政<lb/>
　　妣贈恒山郡夫人制<lb/>
婦人之爵視夫若子之貴賤而爲崇卑夫貴而子卑官<lb/>
始大而終成寥寥無聞夫卑官子致位將相故人生榮<lb/>
<pb n="KR4d0465_SBCK_001-11b"/>
而死哀之雖勢之必至營魄有知寵數欽若然猶視嫓<lb/>
德娠賢之何如某官某之妣武氏其夫雖未至于顯庸<lb/>
而盡瘁州縣惟恐利澤不加于民而聲名日延可謂嫓<lb/>
德迨其子壯美知世祖典瑞於中大官再上食必以見<lb/>
及而不後之隨時燠寒歲賜之服而克翼翼小心未嘗<lb/>
見貶于聖訓者兩朝四紀自宥密而進丞疑而館閣于<lb/>
月旦評者推傳相爲稱首謝事而去晚有宫賔之招亦<lb/>
以老辭凡若此者皆出斷機之敎可謂娠賢汝武氏兼<lb/>
有之斯具美矣<lb/>
<pb n="KR4d0465_SBCK_001-12a"/>
　　散周氏塔塔爾贈蜀國武定公制<lb/>
朕惟他臣之家由其子孫位登將相故褒命其親上及<lb/>
三代皆有國之禮經崇大臣也具官某惟爾家則不然<lb/>
尚論其世雖源遠未分而同出於天潢矧其考博囉岱<lb/>
呼爾罕有功太祖立國之初及爾之身承是勲勞由帶<lb/>
憲宗御器械出秉旄鉞疆理四川西起劍閣而東盡蘷<lb/>
門勁騎一蹂而宋人去平土城郭壁山柵水假息歲月<lb/>
不敢出犯其鋒非獨爲國震耀武威張今混一之本使<lb/>
爾子孫席是以興接武爲將纘乃舊服亦爲爾家邁德<lb/>
<pb n="KR4d0465_SBCK_001-12b"/>
之祖求他臣家由子孫貴以褒命者語豈同日哉於戲<lb/>
可嘉也巳<lb/>
　　考贈蔡國武穆公制<lb/>
知臣宜莫如君凡曰有勞而必報推子以及其父父雖<lb/>
未仕而亦封實原始之教忠特飭終而追恤具官之考<lb/>
福寛初由力穡旋致豐貲嘗倒囷以周窮率裂劵而免<lb/>
負俾鄉鄰傾心而懷惠善頌其冢鍾光嶽全氣以生賢<lb/>
元勲于國祿及養以五鼎年幾躋於九齡於戲世皆流<lb/>
澤于目前潢汙隨涸爾獨揚名于身後華袞何加尚其<lb/>
<pb n="KR4d0465_SBCK_001-13a"/>
光靈服此茂渥<lb/>
　　妣贈牛氏蔡國夫人制<lb/>
四民之中士無恒產工利器用商遷有無而皆資衣食<lb/>
于農斯古有國官人必于力田由善務本故生子勞而<lb/>
向義多爲鉅臣具官某之妣牛氏由生令子當今季朝<lb/>
砧夕鼎之時獨完其宗來歸吾元以開勲爲顯諸侯而<lb/>
與其夫安享祿養以終循是褒章宜及所自<lb/>
　　某官之考贈韓國敬穆公制<lb/>
惟勤夙夜莫踰暬御之臣何物暑寒敢曰休安其室屬<lb/>
<pb n="KR4d0465_SBCK_001-13b"/>
世皇之違豫召路寢以入居方憑几之道揚俄綴衣之<lb/>
庭出恨不攀龍髯而俱上悼其附鳳翼之不終從事孫<lb/>
曾如臨父母最是三朝之知遇加於百辟之等威何以<lb/>
報之先德用章庶其逝者下泉無憾某官某之考秉氣<lb/>
通正爲才裕優當僉其國之都議司聞振下民之餓羸<lb/>
者損布爲端之三百與米爲斛之一千百銀桶之副諸<lb/>
五金品之亞者初匪干民之譽如家量貸而公量收實<lb/>
以推君之仁示朝信道而工信度種德若此生賢則宜<lb/>
求臣鄰之顯親至師垣之極爵於戲高車駟馬維不覬<lb/>
<pb n="KR4d0465_SBCK_001-14a"/>
于生前袞冕桓圭亦足華于身後光靈不泯明命用歆<lb/>
　　妣賈氏贈韓國太夫人制<lb/>
夫封婦命雖君禮臣之所同子貴母榮以古驗今而尤<lb/>
異欲彰孝之潔白可後典其焚黃某官某之妣賈氏賦<lb/>
質柔嘉爲心恭懿出移天北山之李宜爾室家求奉祀<lb/>
南澗之蘋奠其宗牖匪眞善閨門之主饋又佐割帑廩<lb/>
以振饑如聞壼外之婣皆曰女中之士篤生哲嗣實爲<lb/>
親臣於戲由雛引以鳳飛故得飾終於下土信蟹匡而<lb/>
蠶績可以興孝于他門<lb/>
<pb n="KR4d0465_SBCK_001-14b"/>
　　妻韋氏封韓國夫人制<lb/>
惟爾之家世緒絶逺自漢儒賢及玄成父子繼爲丞相<lb/>
傳魯論於灰燼之末實開道統之源至唐其族尤盛女<lb/>
爲后而男尚主與仙李蟠根相終始歴數百年其遺澤<lb/>
餘波及爾身者與衮衣赤芾者匹最爲近象于魁三而<lb/>
朱幩翟茀以朝何異去天之尺五出門輝耀行路咨嗟<lb/>
可謂極命婦之榮而未正小君之號不其闕歟爲降恩<lb/>
綸<lb/>
　　中書左丞相阿都台追封順昌郡王制<lb/>
<pb n="KR4d0465_SBCK_001-15a"/>
臣爲委質勞於同軌之間國以念功恩以襚衣之後雖<lb/>
飾終其時有所未及在追恤今日烏可或遺爰寵幽褒<lb/>
用昭異數具官某力齊嶽負量與川涵託開國將種之<lb/>
苞根挺明堂工師之大木受任閫外賈勇籌邊爲憲宗<lb/>
入蜀之前鋒因殘百粤非世祖投江以尺箠不返三苗<lb/>
報効之私寤寐不置百其身以奚恤一乃心之是期會<lb/>
師征險順而貞得夬剛决柔之兆考版圖之幅裂秉旄<lb/>
鉞以鼓行將削尊號于偏方必使義聲以先路勢乗破<lb/>
竹名正苞茅有不待陳風蛇之蟠而已飛塵星馹之捷<lb/>
<pb n="KR4d0465_SBCK_001-15b"/>
如震如怒袵金革北方之强于理于疆盡江漢南國之<lb/>
紀羣黎壺漿而崩角幼主席槀以泥頭瘁事非伊成功<lb/>
能爾凡十年爲丞于行省奄一旦違世於先朝白雲香<lb/>
歸于青山淸風空遺于黃閣像未麟臺之貎服先龍袞<lb/>
之升旣進師垣又建王國俾大書于神路過者式焉示<lb/>
絶等于臣鄰忠則勸矣尚膺茂渥少慰營魂<lb/>
　　妻扎拉爾氏追贈順昌郡夫人制<lb/>
大帝立極之十五年嘗曰昔我太祖戡定中夏日不暇<lb/>
給由天未厭宋德帝制偏方命將出師一家天下今惟<lb/>
<pb n="KR4d0465_SBCK_001-16a"/>
其時曾不三年墟其廟社雖曰睿算萬舉萬全亦大臣<lb/>
奉辭宣力死職忘身有以致兹厥功茂哉用是追崇故<lb/>
光祿大夫江西等處行中書省左丞相阿都台爲推忠<lb/>
翼運功臣開府儀同三司太師上柱國順昌郡武敏王<lb/>
其故妻札拉爾氏在父母家幽閑而禮其移天也淑愼<lb/>
有聞所可䀌傷在不壽考以語嫓德不及夫丞相建希<lb/>
世之功以語娠賢不得食子大夫紏官邪之祿非賁玄<lb/>
壤曷慰貞魂<lb/>
　　妻哈達奇氏封順昌郡王太夫人制<lb/>
<pb n="KR4d0465_SBCK_001-16b"/>
漢祖王吳芮於長沙郡史豈及其家爲晉武君祐妻以<lb/>
萬歲鄉夫則未嘗王也求能兼者伊何人斯非爲臣利<lb/>
用行師有瓴水建高屋之功則其婦大疏封爵無女蘿<lb/>
施長松之好具官某妻姆于華望嬪我元勲貞順範乎<lb/>
閨門恭儉化其姻里問安興聖錫宴大明導必中貴人<lb/>
以前坐則外命婦之上寵莫宜于象服光何賴乎魚軒<lb/>
皎日穴同天豈私從其死矢高風物表人則爭仰其生<lb/>
榮與爾貽謀服我休命<lb/>
　　張弘範贈齊國忠武公制<lb/>
<pb n="KR4d0465_SBCK_001-17a"/>
由弓冶而爲箕裘世其家之餘子用詩書以驅鋒鏑儒<lb/>
能將者幾人非資文武之全才安立功名于昌運鎭國<lb/>
上將軍江東建康道宣慰使都元帥贈銀青榮祿大夫<lb/>
平章政事諡武烈公張弘範純明而敏學沈毅而善謀<lb/>
爲二千石則有譽于魏邦嗣萬夫長克用光于蔡國城<lb/>
濟南夾寨卒圍齊盜以梟夷壁漢陰上游式遏荆蠻之<lb/>
豕突<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>長江而先濟拔列郡之後降獨制帥堅守其揚<lb/>
州盡全師反攻吾木柵奮前茅以騎擊居顔行纔十三<lb/>
人麾後騎以鼓乘斬首虜倍九千級震兵威于淮右授<lb/>
<pb n="KR4d0465_SBCK_001-17b"/>
使節于江東方遣伻趣三宫之入朝其丞相挾兩王以<lb/>
出國建僞號以干正朔萃亡命而蠢甌閩率趨利之孤<lb/>
軍活坐屠之一郡獲俘不馘就敵是求遂令衆叛以親<lb/>
離猶且兄終而弟及轉偷生于溟海竟滅跡于崖山萬<lb/>
里言旋九重入覲殷腆之紀緒巳絕吳語之勞苦甚温<lb/>
方恃爲祈父之爪牙而遽啓曾參之手足於戲雖爾身<lb/>
不及識而世祖告䇿則具存于朕心不能忘在功臣胙<lb/>
土之未錫故即發身之自爰疏賜履之封尚其明靈服<lb/>
此茂渥<lb/>
<pb n="KR4d0465_SBCK_001-18a"/>
　　妣贈齊國夫人制<lb/>
身先齊家所以立興仁之本天昌厥後昭其有教子之<lb/>
方憫爾劬勞寵之贈䘏贈推忠效節翼運功臣太師開<lb/>
府儀同三司上柱國齊國忠武公張弘範之母趙氏肅<lb/>
穆持正含弘有容心靜而安惟修善以積慶氣稟者秀<lb/>
能爲國以毓賢信有開之必先庸厚報其所自令譽永<lb/>
傳于千古湛恩下及于九泉於戲後之視此亦猶今典<lb/>
章具在逝者如斯未嘗往神爽如生<lb/>
　　妻封齊國夫人制<lb/>
<pb n="KR4d0465_SBCK_001-18b"/>
因親教愛孝可移忠揚名顯親報不忘本彝倫所繫典<lb/>
則用彰贈推忠效節翼運功臣太師開府儀同三司上<lb/>
柱國齊國忠武公張弘範之妻某氏厚積慶源恪遵禮<lb/>
範純乎坤道能靜守于母儀正于家人可敦勸于風化<lb/>
親見門閭之高大載加名爵以推崇佩此光榮俾之耆<lb/>
艾於戲寵章所賁推吾永錫之仁慈敎是遵尚勵堅貞<lb/>
之節<lb/>
　　鼐呼封營國顯公制<lb/>
開國居先亦旣攀龍而附鳯傳家有託尤在峙鵠而停<lb/>
<pb n="KR4d0465_SBCK_001-19a"/>
鸞非天不享而日斯邁故北京路噠嚕噶齊鼐呼自夫<lb/>
幼學以及壯行藹翩翩佳公子之稱植矯矯大丈夫之<lb/>
操嗣爲元帥代其耄親虎節相承可謂父菑而子播龍<lb/>
光不爽式昭臣敬而君仁纔纘舊服之數年遽棄慈闈<lb/>
于一旦噫雖功不施于遠而芳其流則多有後而才方<lb/>
將天門之宿衞於中何憾巳增泉壤之輝光加有褒章<lb/>
以慰貞魄<lb/>
　　妻封營國夫人制<lb/>
仙李蟠根天桃華灼旣及閨其名族而作配于元戎內<lb/>
<pb n="KR4d0465_SBCK_001-19b"/>
佐堂構其父基外勉勤勞于王事棄詩書乎馬上髀肉<lb/>
從消對勲業于鏡中鬢毛未攺何爲不淑俾稱未亡求<lb/>
斯世之賢哉亦爲女之士者於戲適從夫而死從子身<lb/>
旣令始而令終高爲谷而深爲陵名必傳今以傳古<lb/>
　　烏雅爾贈營國忠勇公制<lb/>
惟太祖之基命龍遂乘雲有良臣以樹勲魚猶得水展<lb/>
我同姓豈伊異人具官某氣鍾光嶽之純全誠貫金石<lb/>
之堅確智足謀國勇則冠軍佐天運之維新憤人心之<lb/>
未定旣降復叛必煩以行旣自北而徂南首遼尾魏亦<lb/>
<pb n="KR4d0465_SBCK_001-20a"/>
攘左而塞右膺齊背秦語其跋履於四方數豈戎衣之<lb/>
百襲爲庸巳懋其報宜豐可當非劉氏之不王姑啓若<lb/>
魯侯之大宇併申褒典少慰英靈噫佳城之鬱年三千<lb/>
名固巳昭乎白日分國於肇州十二澤期不斬於黃河<lb/>
　　妻李氏贈營國夫人制<lb/>
佐命龍飛及見九斿之大斾剖符虎節可輕十乘之元<lb/>
戎贈以報其忠勞禮宜均乎伉儷具官某之妻由有淑<lb/>
質莫不令儀鬱桃李之穠華藹茝蘭之芳佩季女齊而<lb/>
奠牖吉蠲克謹其禴祠之子狩而韔弓險阻備嘗于軍<lb/>
<pb n="KR4d0465_SBCK_001-20b"/>
旅實從于疆而于理豈專宜室而宜家於戲雖魚軒未<lb/>
及于生歸以新觀美而象服可由乎死冺不大疏封<lb/>
　　張柔贈蔡國武康公制<lb/>
風雲從而龍虎騰物有感于類應日月出而螢爝息理<lb/>
無待于他求具官某當聖武蹂山東而北歸旋貞祐棄<lb/>
河朔而南播俾司留鑰兼秉帥麾知歴數之將窮束干<lb/>
戈而胥附殄孔山堅壁之賈瑀抗眞定反虜之武仙徙<lb/>
治保州斬荆棘以立府寺從戎汴闕棄寶玉而收圖書<lb/>
事睿太憲之三宗封易淶遂以萬戸至世皇移全軍以<lb/>
<pb n="KR4d0465_SBCK_001-21a"/>
成毫偃枹鼓不鳴郊壘者十年懲齊虜削諸侯俾城燕<lb/>
平板榦可壯邦畿於千里年雖云其耄矣功誰出其右<lb/>
焉求先朝爵之上公何啻無十一於千百故今朕贈以<lb/>
太傅實加異㝷常而再三又增賁於九原兼追揚及二<lb/>
代而父而子皆使同大帝之已封我祖我孫可謂于功<lb/>
臣而無負庸躋絶等以慰明靈<lb/>
　　妻毛氏贈蔡國夫人制<lb/>
朕惟祖宗創業之艱必有摧鋒宣力不二心之臣雲從<lb/>
影附克戡多難以成耆定之功是用賁以追錫之榮而<lb/>
<pb n="KR4d0465_SBCK_001-21b"/>
配亦與焉於戲非吾將相勲業之家其孰能得之具官<lb/>
某之妻毛氏淑愼柔嘉渉獵書史在金叔世實與蔡國<lb/>
同其艱危及後爲顯諸侯憤世婦人妒悍爲俗寧殄其<lb/>
夫之後不使媵侍在側者而獨善逮其下藹有惠及小<lb/>
星之譽男女二十餘人教養不異巳出故敦勸閨壼者<lb/>
莫不舉是爲師先朝旌異之賜衣一襲詩曰鐘鼓于宮<lb/>
聲聞于外者其不信然死旣同穴而追崇者其可異諸<lb/>
乎<lb/>
<hi>臣</hi>馬啟泰恭校<lb/>
</p>
<p>
</p>
  </div>
</body>
</text>
</TEI>
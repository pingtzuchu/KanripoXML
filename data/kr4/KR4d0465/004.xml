<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_004-1a"/>
牧庵集卷四<lb/>
　　　　　元　姚　燧　撰<lb/>
　序<lb/>
　　序江漢先生事實<lb/>
某歲乙未王師狥地漢上軍法凡城邑以兵得者悉阬<lb/>
之德安由甞逆戰其斬刈首馘動以十億計先公受詔<lb/>
凡儒服挂俘籍者皆出之得故江漢先生見公戎服而<lb/>
髯不以華人士子遇之至帳中見陳琴書愕然曰公亦<lb/>
知事此耶公爲之一莞與之言信奇士卽出所爲文若<lb/>
<pb n="KR4d0465_SBCK_004-1b"/>
干篇以九族殫殘不欲北因與公訣蘄死公止共宿實<lb/>
羈戒之旣覺月色爛然惟寢衣留故所公遽鞍馬周號<lb/>
於積尸間無有也行及水裔見己被髮脫履仰天而祝<lb/>
蓋少須臾蹈水未入也公曰果天不生君與衆已同禍<lb/>
爰其全之則上承千百年之統而下垂千百世之緖者<lb/>
將不在是身耶徒死無義可保君而北無他也至燕名<lb/>
益大著北方經學實賴鳴之遊其門者將百人多逹材<lb/>
其間燧生也後不及拜其屨前獲識其子卿月者七年<lb/>
矣凡再見之初以府僚見之洛陽雖甞以好兄余猶未<lb/>
<pb n="KR4d0465_SBCK_004-2a"/>
語此今以憲屬來鄧始及之且德先公不忘也燧曰嗚<lb/>
呼自先公言之夫旣受詔出之軍中而使之死不以命<lb/>
非善其職且儒同出者將千數纔得如先生一人而使<lb/>
之冺沒無聞非崇其道此公所懼而必生之也自先生<lb/>
觀之孰親于其七尺之軀而大其所關人持瓦缶將敗<lb/>
之猶有惜而不果者必茹毒罹禍不可一日居故忍而<lb/>
爲此出處非不思也乃中夜以興蹀膏血以禦魑魅徑<lb/>
林莽以觸虎豹而始及水仰天而祝其行非不决也夫<lb/>
思而後行行之以决則其勢多難奪于中路使非先公<lb/>
<pb n="KR4d0465_SBCK_004-2b"/>
自行而他人赴之能捨所忍爲以回其復生之志收其<lb/>
巳遊之魄反就是一日不可居之禍毒乎由是言之先<lb/>
生之死求以無辱不以全歸其生也不以有赴而以知<lb/>
巳此其胸中揆制一時相爲高下之權衡也然古之人<lb/>
爲知己死者有之無有爲知己而生者先生以古人所<lb/>
不爲者報之先公而先公所受先生也已多矣奚德哉<lb/>
卿月與余相視一泫卿月歸序所與言者贈之<lb/>
　　别丁編修序<lb/>
至元十九年余辭秦憲而歸東周明年復受命貳荆憲<lb/>
<pb n="KR4d0465_SBCK_004-3a"/>
自惟才之非也行路之遼也家貧而力之薄也多疾而<lb/>
江南風土之未宜也實難其來然不遑偃蹇自寧者公<lb/>
則壓于君命勢不容己私則以爲人生文軌混同之時<lb/>
不及夫年未艾以覽江山人才之勝勿之則有歉然之<lb/>
悔斯意之不欲巳者出處之大畧然也自歴荆憲至今<lb/>
其間望舒二十四弦晦居府者三一而水舟陸馬周歴<lb/>
乎復灃峽歸鼎五州十七縣者反居三之二焉其于江<lb/>
山之淸駛奇峭人才之標特秀異實若富于胸中求如<lb/>
鼎之前編修密院官丁公及事勝國三朝嘗光顯者或<lb/>
<pb n="KR4d0465_SBCK_004-3b"/>
無有倫焉宜其文章之宏肆年徳之高邵日聞天朝累<lb/>
起而將官之而公辭之至今又于嚮見干進而不釋者<lb/>
之中所無也余以是多公公之報遇于余者宜與人異<lb/>
今按部己竟將還憲府辱以高文叙行再三讀之愛其<lb/>
辭甚華而義至嚴情甚密而禮至周而其病在夫一失<lb/>
之不攻衆長之是諛曰雄其文粹其學正其傳尚其世<lb/>
而善其政斯豈余所虞于公者公之世所不知其學其<lb/>
文果余匹乎其傳與政果不與加乎豈均無之姑爲是<lb/>
甘言相愚乎非歟余如何知公而知如是爲報余如告<lb/>
<pb n="KR4d0465_SBCK_004-4a"/>
人以公善懷術不余知也公心焉如何不然公誠無意<lb/>
焉而余過疑及此則反取罪爲高明妄人矣或有意督<lb/>
過將肆公所責之公心焉又如何獨甚善于公者巳辭<lb/>
徵不仕若忘世肆志而能損己有權輿沅陽書院聚徒<lb/>
而育林師聖而祝釐以成巳而開物詠歌太平以老不<lb/>
可謂賢者不出而無益斯世也書院之基巳移文鼎抆<lb/>
俾給左契復移文軍府俾拔其園蔬又爲榜懸之院門<lb/>
以勸其速成而戒其中止余今之歸或得請去荆憲而<lb/>
北不知公由何事何時相遇中原一握手復道今日爲<lb/>
<pb n="KR4d0465_SBCK_004-4b"/>
舊或蒼蒼者再牽而南又過是州必覩書院旣成升堂<lb/>
以揖峩弁之士來而告之曰子觀夫大役之築者乎十<lb/>
人爲什操杵負畚而力作者九人逸者一人袖手傍歌<lb/>
俾九人者勤力而忘勞乃董役而犒功逸者與受直焉<lb/>
今日之居諸君知德編修負畚操杵之勞亦思袖手傍<lb/>
歌者乎以是爲學者引譬而資公一笑<lb/>
　　送宰先生序<lb/>
至元三年二月未盡之三日宰先生謂燧曰余將遊秦<lb/>
子能序余兹行乎予掉鞅遊天下殆周獨秦未嘗一至<lb/>
<pb n="KR4d0465_SBCK_004-5a"/>
又秦士捨修撰雷君亦莫有一識子昔家秦其所忠者<lb/>
誰人所通信者又誰盍枚舉之予階子言一進謁之也<lb/>
燧曰秦固衣冠之藪澤也在燧有未遍知者焉蓋年之<lb/>
前乎燧者率隆名碩德旣幼燧而未與之言後乎燧者<lb/>
燧何所慕賴乎彼而爲之伍故遺十百而得一二也請<lb/>
爲先生誦之有楊元父者吾師與之抗禮者也其學也<lb/>
粹而正其操履也堅而不渝其執親之憂也哀而禮其<lb/>
能也博而肆尤邃史學讀至落落奇傑之士必慷慨感<lb/>
激思見其人于今使先生之至不嫌于自明肯曰向之<lb/>
<pb n="KR4d0465_SBCK_004-5b"/>
儒服登常山一言折猖狂之盜而落其角距者實余也<lb/>
彼有聞而不奇先生者乎雖先生夙有負氣使酒之聲<lb/>
彼將視爲古奇傑士之恒態必濶畧而有取乎此也先<lb/>
生行哉其尚有合于斯人歟又有韓邦傑劉無競呂伯<lb/>
充者皆吾師之弟子也年皆長于燧若韓之能官劉之<lb/>
天質之美呂之問學之該徹皆燧所不敢望而及計之<lb/>
今日呂以練服在躬未可出之二人有造先生之館煩<lb/>
從者爲燧一訊安焉<lb/>
　　送雷季正序<lb/>
<pb n="KR4d0465_SBCK_004-6a"/>
　余從魯齋先生遊最故且久于同門之士學爲最怠而<lb/>
　不加進自親夏楚時猶爾況今載名仕版遠處數千里<lb/>
　之外哉昔之怠者爲忘不加進者阤而爲退矣宜季正<lb/>
　之取友而羞際余之心安焉而不敢有憾不謂徒以從<lb/>
　遊之久故願因鄙言獲進拜先生屨前嗚呼其志則勤<lb/>
　其意則良惜所藉以爲介者非其人也是一也又先生<lb/>
　自謝政而歸屏跡桑梓養安泉石家事不以干于心鄕<lb/>
　人莫得見其面于時求欲如祭酒之授徒來則受之亦<lb/>
　難也余則止之無行雖然以先生平昔樂教之心且熟<lb/>
<pb n="KR4d0465_SBCK_004-6b"/>
子之兄伯靜之名嘗哀其願見未得竟抑志以卒有弟<lb/>
如此篤道而善學行巳以化鄉岸不然流于今俗翹然<lb/>
自視以古人千里贏糧而就正焉又觀夫人有可進成<lb/>
德達才之具必不拒其見也余則勸之令行且景星鳯<lb/>
凰之爲物人或睹之猶爲生之幸況大人君子道德之<lb/>
容可以興起一世仁義之言足以發揮百王者哉獲一<lb/>
進拜而聞其緖論必決滯爲通易暗爲明大有得于曩<lb/>
昔也有得而私之仁人之用心不然行哉余將須其歸<lb/>
而見告也<lb/>
<pb n="KR4d0465_SBCK_004-7a"/>
　　送暢純甫序<lb/>
歐陽子爲宋一代文宗一時所交海內豪俊之士計不<lb/>
千百而止及謝希深尹師魯二人者死序集古錄遂有<lb/>
無謝尹知音之恨嗚呼豈文章也作者難而知之者尤<lb/>
難歟余嘗思古之人惟其言之可以行後爲恃以待他<lb/>
日子雲者出將不病夫舉一世之人不余知也今乃若<lb/>
是其以有知者爲快而失之爲悲歟余冠首時未嘗學<lb/>
文視輩流所作惟見其不如古人者雖不敢輕非諸口<lb/>
而亦未嘗輕是於心也過而自思人之能者余操慮持<lb/>
<pb n="KR4d0465_SBCK_004-7b"/>
論且然余不能之何以免人無嫉賢之譏余年二十四<lb/>
始取韓文讀之走筆試爲持以示人譬如童子之鬬草<lb/>
彼能是余亦能是彼有是余亦有是特爲士林禦侮之<lb/>
一技焉耳或謂有作者風私心益不喜以爲彼忠厚者<lb/>
不欲遽相斥笑姑爲是諛言以愚之不然殆皷舞之希<lb/>
進其成也自是蒙恥益作旣示之人且就正于先師先<lb/>
師亦賞其辭而戒之曰弓矢爲物以待盜也使盜得之<lb/>
亦將待人文章固發聞士子之利器然先有能一世之<lb/>
名將何以應人之見役者哉非其人而與之與非其人<lb/>
<pb n="KR4d0465_SBCK_004-8a"/>
而拒之鈞罪也非周身斯世之道也余用是廢作有亦<lb/>
不以示人純甫自言得余隻字一言不棄而錄之又言<lb/>
世無知公者豈惟知之讀而能句句而得其意者猶寡<lb/>
嗚呼世固有厭空桑之瑟而思聞鼓缶者乎然文章以<lb/>
道輕重道以文章輕重世復有班孟堅者出表古今人<lb/>
物九品之中必以一等置歐陽子則爲去聖賢也有級<lb/>
而不遠其文雖無謝尹之知不害于行後猶以失之爲<lb/>
悲下下之外豈别有等置余爲哉則爲去聖賢也無級<lb/>
而絶逺其文如風花之逐水霜葉之委土朝夕腐耳豈<lb/>
<pb n="KR4d0465_SBCK_004-8b"/>
有一言之幾乎古可聞之將來乎純甫獨信之自余不<lb/>
可不謂之知巳足爲百年之快恐純甫由此而取四海<lb/>
不知言之非也然純甫實善文其不輕以出者將以今<lb/>
爲未積積而至於他日以騷雅末流典謨一致乎將恃<lb/>
夫涖民旣爲循吏持憲旣爲才御史富民又將爲良大<lb/>
農道行一時無暇于爲言乎豈以世莫已知有之而退<lb/>
藏于密也由積而爲書至於他日與道行一時無暇于<lb/>
爲言則可由莫巳知而不出若余也雖不善文而善知<lb/>
文則純甫爲失人矣今以農副行田隴右于其别也敘<lb/>
<pb n="KR4d0465_SBCK_004-9a"/>
以問之至元丁亥七夕<lb/>
　　送郭肅政安道序<lb/>
書有道有體有勢謂爲大耶周官則班之六藝謂細耶<lb/>
次之禮樂難耶舉天下之人孰不爲之易耶則曠一代<lb/>
能名世者不數人若是者亦未可以細視易言之也斯<lb/>
其道也其體則有篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>草三等本而上之草出<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>
                    <graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>出<lb/>
篆則篆者書之源或曰隷而下有正走則曰唐湖刺楊<lb/>
漢公跋干祿字書以顔魯公隷書爲盡鍾繇之精能則<lb/>
正者實<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>也其勢則有拘有放篆譬則弁冕端委之人<lb/>
<pb n="KR4d0465_SBCK_004-9b"/>
將執事于郊廟于于其趨縮縮其循周旋則至圓不能<lb/>
加規折旋則至方不能過矩隷則常服燕居不可多拘<lb/>
家人視以爲嚴君而亦不可少放草則雄勇武夫纓曼<lb/>
胡而衣短後挺矛運鈹進踴退躍横入傍出頓挫起抑<lb/>
揮霍斫拂極其放而惟吾意之所至焉然爲是者雖云<lb/>
出乎手而一心爲之師心拘亦拘心放亦放未有心放<lb/>
而能篆亦未有心拘而能草勢必至理必然者也走嘗<lb/>
觀今爲篆者無枚舉其誰求一蹴而可臻古人之閫戺<lb/>
者則郭肅政安道一人焉耳夫日爲是拘藝則心存而<lb/>
<pb n="KR4d0465_SBCK_004-10a"/>
不放豈不幾于克念作聖者耶視走之惟事乎草心放<lb/>
而不知拘者遠相萬也安道號西埜好學而善文無乎<lb/>
是則書不能獨振耀今之世矣將别而紏郡于岳序以<lb/>
問之<lb/>
　　送李茂卿序<lb/>
大凡今仕惟三塗一由宿衛一由儒一由吏由宿衛者<lb/>
言出中禁中書奉行制敕而巳十之一由儒者則校官<lb/>
及品者提舉敎授出中書未及者則正錄而下出行省<lb/>
宣慰十分一之半由吏者省臺院中外庻司郡縣十九<lb/>
<pb n="KR4d0465_SBCK_004-10b"/>
有半焉吏部病其自九品而上宜得者繩繩來無窮而<lb/>
吾應者員有盡故爲格以扼之必歴月九十始許入品<lb/>
猶以爲未也再下令後是增多至百有二十月嗚呼積<lb/>
十年矣勞乎哉李君茂卿嘗同燧受學先師司徒公儒<lb/>
者也父戸部恩澤旣推其兄之子及將試吏堂帖令出<lb/>
掾湖廣省盈九十月將赴銓中書燧賀之曰人有不職<lb/>
幸不糾於御史者君以勤效無此人有饕墨幸不罹罪<lb/>
罟者君以淸愼無此人有依庇有力竊竊離所事同列<lb/>
之懽以自求容一時幸不譴斥者君以中行不阿無此<lb/>
<pb n="KR4d0465_SBCK_004-11a"/>
人有挾仕而商賦之州縣而倍責贏入以肥其家幸不<lb/>
訟于民與衆樹姻黨子弟入官以妨後至之塗幸不貶<lb/>
于士者君祿入外無他營捨僕馬則顧影無朋舉無此<lb/>
舉無爲爲賀其可賀者諺曰兩姑之間難爲婦上政事<lb/>
堂下參幕多或二十人其事之來抱案求署無一可後<lb/>
者皆視其色聽其言動立移晷比不齟齬使馴馴如式<lb/>
從已而出譬則庖人善適衆口酸鹹嗜好之不齊然非<lb/>
暫也必八年之久大而經國子民細而米鹽甲兵于盡<lb/>
得夫人之情而熟知夫事之勢增益其所不能者不旣<lb/>
<pb n="KR4d0465_SBCK_004-11b"/>
多乎今之老于刀筆筐篋以致達官貴人者皆下視吾<lb/>
逢掖以爲言闊事情而不適爲用者恃其能此焉爾君<lb/>
旣能之是行也以軍國公相知之素無曰峻擢惟循所<lb/>
宜資亦卑善所昔也人吏之今焉吏人其留中其居外<lb/>
主乎聞司徒平生六經仁義之言而濟以今所能古所<lb/>
謂以儒術飾吏事者非君其誰哉大德己亥秋八月上<lb/>
弦日書<lb/>
　　送姚嗣輝序<lb/>
取士以文始于隋而盛于唐其法有司擇學修其家名<lb/>
<pb n="KR4d0465_SBCK_004-12a"/>
聞其鄕者歌鹿鳴而進之朝謂之貢至則試之以聲律<lb/>
之文中程度者謂之選猶未卽得仕必待有位者之舉<lb/>
猶視舉主何人或衆且賢以斷其人之材否始授之官<lb/>
勝國因之而小變焉選卽官之惟不使得爲令必制置<lb/>
提刑轉運諸司五人舉始用爲令令而上郡牧侍從五<lb/>
府之官無不能至者則自貢而選而舉千百人不一得<lb/>
焉亦磽乎其艱哉吾宗嗣輝勝國選士也赫奕其時瞠<lb/>
後塵者千百人烏可少跋迨今改玉聲名昭晰不可終<lb/>
閼猶官洪校滿秩而觀光天朝求通刺秉政之臣盧公<lb/>
<pb n="KR4d0465_SBCK_004-12b"/>
吳公門者千百人未有一得獨于嗣輝傾身接之迎譽<lb/>
諸公間文云乎哉有見於道德之實耳士而得此亦曰<lb/>
逢矣逢而至於達也奚惑然終不能增多其舊尺寸復<lb/>
調武岡益遠于洪豈兩公面是而中不力耶曰非也囿<lb/>
于法制之密先得之多兩公拱視不可躐其級也以故<lb/>
南榿安意而往旣軷燧告之曰凡今仕者聞職乎民以<lb/>
有治賦聽訟之事爲莫不色喜聞職乎士則以無有貢<lb/>
選利祿之望人怠于學虛師席而夏楚不試卒不懌乎<lb/>
其中嗣輝將亦若是乎盍亦思校官風化之原治忽所<lb/>
<pb n="KR4d0465_SBCK_004-13a"/>
寄也無遠稽古而監之今司徒文正許公微時于大名<lb/>
于輝于秦于河內以倡鳴斯道爲己任諄諄私淑少長<lb/>
不一其年也銳鈍不齊其材也積多至數百人聞之天<lb/>
聰徵爲成均俄拜左相歲餘辭免復求成均後其弟子<lb/>
繼司鼎鉉者將十人卿曹風紀二千石使棊錯中外者<lb/>
又十此焉其于隆平之治豈不少賛乎嗣輝苟以是爲<lb/>
心規矩薰陶是邦之多士得其達才一二以用斯世使<lb/>
海內之人指而誦曰是大夫所梯接者于以亞匹吾司<lb/>
徒公其獲將多行矣勉事乎此嗣輝蜀人以蜀多榿木<lb/>
<pb n="KR4d0465_SBCK_004-13b"/>
雖寓荆吳不忘其鄉號南榿云<lb/>
　　李平章畫像序<lb/>
陛下之未出閣由李道復日侍講讀親而敬之嘗召繪<lb/>
工惟肖其形賜號秋谷命集賢大學士王顒大書之手<lb/>
刻爲扁而署其上又側注曰大德三年四月吉日爲山<lb/>
人李道復製至大四年辛亥春正位宸極制授道復光<lb/>
祿大夫中書平章政事以盡學焉後臣之義裝潢是圖<lb/>
塡金刻扁而摹賜號與御署加卷標軸寵耀至矣人孰<lb/>
與儔敕臣燧序之將俾詞臣頌歌其下而親覽焉臣聞<lb/>
<pb n="KR4d0465_SBCK_004-14a"/>
命屏營反覆究思在昔帝王圖其臣者商高宗之傅巖<lb/>
漢中宗之麒麟閣世祖之雲臺唐太宗之凌煙閣四焉<lb/>
耳麟閣而下皆將相之開國承家平亂亡以賛彌綸資<lb/>
訏謨以致隆平者傅巖不然初未有是赫赫顯烈肖其<lb/>
夢形求得諸野爰立作相以道復肖形可同說乎高宗<lb/>
圖于旣王三年之後陛下則圖於未帝一紀之先其時<lb/>
繪工運思有所未至手爲設色高宗于說有是乎哉斷<lb/>
所無者李泌從肅宗于途人指目曰黃衣者聖人也白<lb/>
衣者山人也巳乃爲相而道復姓偶同乎泌亦曰其衣<lb/>
<pb n="KR4d0465_SBCK_004-14b"/>
今亦巳相謂道復山人可同泌乎爲之賜號刻扁肅宗<lb/>
于泌有是乎哉亦斷所無者泌雖賢者而言涉神仙迂<lb/>
怪以故史氏短之惟說則無間然嘗攷觀之古今之世<lb/>
相去若異帝王爲治道罔不同何則陛下所居則列聖<lb/>
之位也列聖君臨之中土堯舜昔嘗有也乃若高宗亦<lb/>
商聖賢之君恥其不爲堯舜故命說曰若金用汝作礪<lb/>
若濟巨川作舟楫歲大旱作霖雨作酒醴惟麴蘖作和<lb/>
羮惟鹽梅取喻再三求其交修者皆陛下有虞道復之<lb/>
心今謂道復其才有足方說孰敢犯是不韙然其所處<lb/>
<pb n="KR4d0465_SBCK_004-15a"/>
則說地也如較其學焉後臣顧說所無能求多聞以建<lb/>
事學古訓以道積厥躬招俊乂以列庶位對揚天子之<lb/>
命亦足襲說遺芳餘烈報陛下矣然非舊學之臣世不<lb/>
以是責難俟夫治定而功成德尊而年及或遂懸車于<lb/>
秋谷釣雲月以弄泉石朝堂有疑馳使諮之猶不得專<lb/>
爲山人世則目曰山中宰相者所不免也是年夏五<lb/>
　　馮雪崖二孫名字序<lb/>
余以漢刻瑞碑筆意深古嘗模麒麟字促而小之刻諸<lb/>
瑜玉佩爲私章故人馮憲副雪崖見而求之曰將賜吾<lb/>
<pb n="KR4d0465_SBCK_004-15b"/>
孫以爲名也故長曰麒次曰麟後十年主長林簿者謂<lb/>
余兒麒輩元服矣盍字之因思漢孝明圖功臣于南宫<lb/>
雲臺實本孝宣之麒麟閣而征西大將軍陽夏侯與居<lb/>
其間當諸將論功侯獨避而休于大樹之陰世多其不<lb/>
伐目爲大樹將軍而麒其遺苗宜字曰漢功周穆馳八<lb/>
駿以升崑崙之墟後好事者圖其騫翔若麟鳳柳子厚<lb/>
誕之余觀天閑馬其名而麟其形者奚少况瑞刻所圖<lb/>
延首而長鳴振尾而高驤孔阜以碩如馬而角則駿之<lb/>
去麟有不大相遠者麟字曰周駿如是命之以必難犯<lb/>
<pb n="KR4d0465_SBCK_004-16a"/>
則新而不奇也以求義意則係而不離也且各卽其人<lb/>
性情之近似漢功循循斂密王母嘗稱其克孝如父夫<lb/>
能嗣守家法於今不能遠而言念追鼻祖之踵于古乎<lb/>
其出而仕見諸事功可期以不伐者周駿翹翹發達類<lb/>
彊有力者則夫道遠千里可一日而致焉者亦或可幸<lb/>
冀焉大德庚子閏月中休日序<lb/>
　　序牡丹<lb/>
余于牡丹始于中統之元見壽安紅洛西劉氏園三年<lb/>
見左紫洛陽故趙相南園兩花皆千葉株皆四尺壽安<lb/>
<pb n="KR4d0465_SBCK_004-16b"/>
二十萼廣經七寸高與之等左紫四萼八寸高等又三<lb/>
年見千葉狀元紅燕都故楊相大參宅株五尺四十萼<lb/>
七寸高等後二十年見之長安毛氏園最多將百株株<lb/>
二尺少然皆單葉小大參參不齊無絶奇者後二年見<lb/>
玉板白洛陽楊氏園株亦二尺少多葉十萼七寸少鄧<lb/>
州見三家張氏肖齋之衡山紫陳氏終慕堂之淺紅兩<lb/>
花皆千五葉衡紫株二尺少將二十萼五寸少淺株三<lb/>
尺少將五十萼六寸少惟蕭仁卿之承顔亭白花大株<lb/>
三尺大可六七十萼七寸少千葉最盛又有色緋紫碧<lb/>
<pb n="KR4d0465_SBCK_004-17a"/>
相錯株三尺少可四五十萼盛亞白花七尺大復有緋<lb/>
花株單十萼八寸二花皆多葉而緋花獨奇故爲佳品<lb/>
今失其名者別有鶴翎紅爲千葉小株獨萼五寸大高<lb/>
等他日株大花則隨大矣是爲鄧花之冠仁卿舊云此<lb/>
洛陽壽安諸孫自余觀之大非壽安則淺紅而今名余<lb/>
所命之蓋卽其形色近似爲言也長安洛陽諸花余忘<lb/>
其香孰勝萃鄧花而校噴勃穠綿可喜如紫薇者衡紫<lb/>
爲第一此余生五十一年所見者然自元年至今爲二<lb/>
十九年其間六年六見自燕長安洛陽而至此幾數千<lb/>
<pb n="KR4d0465_SBCK_004-17b"/>
里中元及三年與至元二十年三見洛陽爲同地至元<lb/>
六年十八年二十五年各一見之燕秦鄧爲異地亡慮<lb/>
百十株而千葉名品纔四見則千葉獨難遇亦猶千人<lb/>
爲英萬人爲傑尤世不恒有者矧賞酬有數耶劉趙二<lb/>
園雖皆有酒年甚少不善飮楊大參時與先世父中書<lb/>
左丞同朝爲父執與之酒不敢飮毛園時爲秦憲毛氏<lb/>
方業市酒纔下馬行觀擇剪數萼不可飮而去楊氏欄<lb/>
時滿秦憲將走荆憲借居其廬客懷牢寂無誰與爲飮<lb/>
張齋陳堂纔持一二觴各剪一二萼持歸不名爲飮其<lb/>
<pb n="KR4d0465_SBCK_004-18a"/>
盡醉相歡者惟承顔亭一焉而巳嗚呼以齒五十一年<lb/>
之老行數千里之遠始觀至今廿九年之久六年六見<lb/>
之希而無負可當賞酬者醉明日仁卿求記其事余口<lb/>
未拒而心勿是之以爲樽俎之樂屑屑者奚足筆其夏<lb/>
白花忽槁死其秋又固求記之余始思昔者之坐斯亭<lb/>
也孰逆知是花旋踵不可復見亦可謂異事也又思左<lb/>
紫止一株巳移植嵩山廟中洛陽今亦絕聞壽安固在<lb/>
其玉板白及毛園百株將如左紫移植他人耶無亦若<lb/>
是花之已槁死也嗚呼往者旣然况來者之不可必耶<lb/>
<pb n="KR4d0465_SBCK_004-18b"/>
細者且然况大此之倍蓰十百者耶則吾平生所當勉<lb/>
吾身而因循弗力以去不可追者巳多也誠可爲老將<lb/>
至之一慨而植物之死生又不足怪也仁卿惟喜余文<lb/>
巳記其承顔而求之屢如老父取張長史判吾特賢其<lb/>
能以是心至而已然又益思六年之間不善飮不敢飮<lb/>
不可飮無誰與爲飮與不名爲飮非他蓋無詩人同臭<lb/>
味者發其極意焉耳而承顔是日者則梁宣慰貢父張<lb/>
總管孟卿王工部景韓是皆善詩安知不可爲他日故<lb/>
實亦未易以復得者據蘭亭例爲序惜其時無唱酬未<lb/>
<pb n="KR4d0465_SBCK_004-19a"/>
嘗罰依金谷酒斗數也<lb/>
<pb n="KR4d0465_SBCK_004-19b"/>
</p>
<p>
<hi>臣</hi>馬啟泰恭校<lb/>
</p>
<p>
</p>
  </div>
</body>
</text>
</TEI>
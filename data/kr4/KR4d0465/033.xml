<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_033-1a"/>
牧庵集卷三十三<lb/>
　　　　　元　姚　燧　撰<lb/>
　七言古詩<lb/>
　　題甘河遇仙宮<hi>并引</hi>
　　　李天樂眞人自余去年客秦日求賦甘河遇仙<lb/>
　　　宫其地蓋重陽眞君遇異人酌甘水爲酒相酢<lb/>
　　　之所由是名甘而不知甘卽夏帝啓與有扈戰<lb/>
　　　此今其縣猶曰鄠其名舊矣天樂託石子玉遣<lb/>
　　　其弟子自秦入鄧千里求詩爲之詠此鄠卽古<lb/>
<pb n="KR4d0465_SBCK_033-1b"/>
　　　扈字也<lb/>
終南下甘河水我挈瓶嘗作泉比如何仙翁酌飮人一<lb/>
唾世上無醪醴是何濡軌不成川北流赴渭朝宗然東<lb/>
海相絶幾千里餘波開此黃金蓮河之源委且不見味<lb/>
更幽渺人豈辨詩翁乘雲能再來醉擲餘盃須一吮<lb/>
　　題西鄰王景韓茅亭次韻<lb/>
朝陽洞深纔㝷丈欠身舉手己捫上誰識中有盤谷客<lb/>
黜陟不聞時得喪夸夫鐵甲薄于顋有手不解持螯盃<lb/>
時許雪曉穿蠟屐踏破瓊瑤來看梅人家買宅得鄰幾<lb/>
<pb n="KR4d0465_SBCK_033-2a"/>
墻東避世渠妄比可憐過愛醉後書未見來禽與靑李<lb/>
猶嫌洞遠如隔波茅亭别構高容駝兩僮日聞語音熟<lb/>
呼門不復相誰何<lb/>
　　題張肖齋所藏雙鶉圖<lb/>
日躔鶉首在夫未午爲鶉火已鶉尾十有二次分四方<lb/>
彼鶉居南獨三次是鳥尾短不覆軀翼花斑斑鷓鴣如<lb/>
首雖善鬬易馴狎握粟已逐兒童呼豈無鸞鳳爲月紀<lb/>
未必星翁曉何以寫生亦箋爾雅徒耗墨晴窓費縑紙<lb/>
天寒江北網如雲車馬輸充鼎爼珍今日此邦惟罕汝<lb/>
<pb n="KR4d0465_SBCK_033-2b"/>
畫師應不是穰人<lb/>
　　謝馬希聲處甆香鼎<lb/>
吳侯建盌侔紫鐵表裏㕙毫瑩鋪雪每愁射日動精采<lb/>
倒景過目睛電掣人云煑茗何足道黃金百鍊終不裂<lb/>
惠然持餉耽詩兄供啜幽齋眞一絶馬家處鼎同青瑤<lb/>
左右梁耳圓索綯預憂凝塵助脆滑失聲脫腕春冰抛<lb/>
我思焚香固其物丹砂九轉疑可燒何當去求善畫史<lb/>
取並淸玩誰相高盛荷不慳隨所欲擕歸僮輩笑偃伏<lb/>
白頭主人好惡異乃寶瓦礫賤金玉前年禁林辭千鍾<lb/>
<pb n="KR4d0465_SBCK_033-3a"/>
今乃貪此盈一匊但知焚香煮茗趣亦念饑僮殷雷腹<lb/>
先生一笑呼來前吾意汝豈知其然出門仕徑方爾窄<lb/>
陽在隂中陽逆旋人來正可飮醇酒孔方交絶今幾年<lb/>
聊將二物代飽德試問孰與空歸賢適有江西麥光紙<lb/>
一掃新詩三百字爲余走送藝聖軒足與渠儂作回施<lb/>
　　趙温甫自汴託人求詩<lb/>
傳君家今汴水在博雅外無他嗜愛牙籤架插鄴侯書<lb/>
玉軸璧藏永存畫伊人何狀不及知與世異尚有此奇<lb/>
楮縑且寶况彛鼎勃磎一室應累累我於朽銅如二豎<lb/>
<pb n="KR4d0465_SBCK_033-3b"/>
百藥膏肓攻不去劘靑拂紫可療饑每被人嘲友康瓠<lb/>
白頭留滯周南村怫鬱襟期無與論天寒塵生碧水硯<lb/>
日暮雪落蒼山尊幾時月明虹貫夜相遭傾櫝千金價<lb/>
定將餘有易所無莫畏先聲避三舍<lb/>
　　爰裔堂牡丹<lb/>
　　　宣相家牡丹雖多然止三種玉板白葉底紫淺<lb/>
　　　紅惟二十一日最妍盛邵子所謂看花須及未<lb/>
　　　開時今巳凋落矣錄呈時中<lb/>
繫帆盡室遊長沙假館適許鄰宣衙千紅萬紫紛爛漫<lb/>
<pb n="KR4d0465_SBCK_033-4a"/>
獨餘牡丹纔蘖芽苦遭浹旬風雨惡手自挿架扶橫斜<lb/>
天香國艶付寂寞巳分抱恨歸舟拏今晨靑陽劃妍暖<lb/>
一日開盡三闌花左闌後闌鬬鉛華綽約仙臉粲朝霞<lb/>
重趺單蕚異肥瘠玉環飛燕無敢瑕西闌兩株玉板白<lb/>
虢姨色羞脂粉加中叢昭容垂紫袖朝儀雙引肩相差<lb/>
非緣門前行馬設巳有遊女塡闉闍我昔綠髪洛浦涯<lb/>
繡韉慣逐遺簪車老來自信此夢絶何意猶眩東皇奢<lb/>
夜闌秉燭淸味薄晝短尚畏啼棲鴉學詩未知正而葩<lb/>
學書劣能綰秋蛇酬春烏可不一醉二豪笑口人誰遮<lb/>
<pb n="KR4d0465_SBCK_033-4b"/>
明朝芳蹊縱百遶彩雲飛墜何及嗟坐無徐黃寫生手<lb/>
不拂東絹圖還家<lb/>
　　大農掾樂子英求詩<lb/>
吾友秋澗兼高廬詩稱子英發菆塗履霜兩楹草已宿<lb/>
顔色不少平生殊先軫歸元如生面處父死敵固堪羡<lb/>
慙德參乎啓手足淵冰要見兢兢戰卒絶欒盈遙遙孫<lb/>
傳芳簪居終懿門尚期千古骨不腐血肉未敗何須論<lb/>
三君將成孝子志皆借毛頴傳其事泉臺長臥誠有知<lb/>
洛誦雄篇凛生意<lb/>
<pb n="KR4d0465_SBCK_033-5a"/>
　　張肖齋蠟梅爲黃雀啄食余家牡丹芽爲浴雞所<lb/>
　　壞<lb/>
趙家堂前蠟梅樹叢枝已綴薔薇露醉歸紅袖折簪帽<lb/>
似與華髪慰遲暮遙應此日開更妍萬斛淸香撲軒戸<lb/>
如何肖齋茅簷角寂寞春風殊未覺君云落英地如蠟<lb/>
欲破已爲黃雀啄可憐終是主人仁不把金丸散飛雹<lb/>
我庭秋培牡丹芽屢灌期以開歲花曾覆一簣護霜雪<lb/>
忽遭雞浴騰塵沙翠枚紫荔蕩無有枯枿齊試快莫耶<lb/>
翰音無知無可詬汝口平日羞牛後豈無糞土振蚤蟲<lb/>
<pb n="KR4d0465_SBCK_033-5b"/>
非有黍粟充饑脰投卑湯火諒不難議功姑以能鳴宥<lb/>
梅花啄殘開疎遲牡丹今同抱蔓歸靜求二蟲相惱故<lb/>
無乃冥有教使之坐因吾儕對花飮歌舞不避傍人嗤<lb/>
不如無花無酒過嘲謔狂詩爲誰作果如造物意在爾<lb/>
玉汝於成德幾大守墨應遵老氏箴只取二蟲圖置坐<lb/>
　　次齊彥提刑和余肖齋蠟梅詩韻<lb/>
聞辭湘中巖桂樹畫㦸凝香正風露此時清趣肝膈橫<lb/>
遙應半歲猶朝暮移節南陽但茅屋低雜邑人三百戸<lb/>
冠雖觸邪心麟角公論非我岀先覺化行仁厚到生蟲<lb/>
<pb n="KR4d0465_SBCK_033-6a"/>
踐之未忍那肯啄定國治獄民不冤安有六月飛霜雹<lb/>
萋萋碧草春風芽相逢官路黃柳花繡衣驄馬未岀宿<lb/>
先聲巳過河干沙東西百里不易見况使南北千里耶<lb/>
又聞不避南陽詬官舍盡室無一後己遣魚軒還潞水<lb/>
但畏兒童癭生脰久知是邦多此疾賢如元凱終不宥<lb/>
蹇我白頭學詩遲少陵不作誰與歸伻來一月再惠寄<lb/>
無乃有意幸敎之我雖不作能知詩評君一語君莫嗤<lb/>
古人復生不是過百泉梅花更奇作篇終用筆愈精緊<lb/>
餘子工夫無許大東鄰好事有肖齋併取歸家玩行坐<lb/>
<pb n="KR4d0465_SBCK_033-6b"/>
　　招貢父探梅<lb/>
去年南陽雪積丈苦寒更在燕山上荒園栢樹舊冬靑<lb/>
一夜生意隨凋喪今年半冬汗浹顋馬蹄誰是散銀盃<lb/>
愆陽騰威蟲出蟄到處盡芳年後梅城中知春能有幾<lb/>
千樹西園雪羞比不須乘雲過玉川但看明月輝桃李<lb/>
願分伏瓮新金波我烹封麏如稚駝相攜吾黨二三子<lb/>
白頭一醉君如何<lb/>
　　次探梅韻<lb/>
　　　昨日余醉先歸貢父與史鄧州令妓歌飮至城<lb/>
<pb n="KR4d0465_SBCK_033-7a"/>
　　　次韻<lb/>
山頭落日高三丈我醉思歸馬先上來及城門市己燈<lb/>
纔下雕鞍路迷喪行人笑指駢肩顋不見使君荒郊盃<lb/>
百步一止歌吹發淸切驚落千林梅是邦能詩輪指幾<lb/>
橫槊吾猶驍健比夜深却怕醉尉逢不識將軍隴西李<lb/>
近聞北涉漢江波千錢糴穀載一駝吾儕寄公不喜樂<lb/>
其如負此時平何<lb/>
　　楊丞彥先見和復次韻二首<lb/>
短兵最長不及丈善用遠在威弧工惟君詩筆可配之<lb/>
<pb n="KR4d0465_SBCK_033-7b"/>
未信於今士風喪無錫如花越女顋人云無此不持盃<lb/>
解組歸來卧衡宇寂寞巡簷空嗅梅出門欵段朋儔幾<lb/>
我策駑頑時竊比不繙異書友蔡揚且玩奇石傲牛李<lb/>
一日不見古井波相逢莫話襄銅駝白沙翠竹江路好<lb/>
蒼生安石如卿何<lb/>
直饒白髮三千丈猶賴巾冠蒙在上縱齒衆中人不咍<lb/>
年少風流氣先喪最恨白髮磔顑顋毿毿未飮先垂盃<lb/>
顔壯自羞追勝集不是有詩眞負梅兩疏黃金在餘幾<lb/>
入手把玩春冰比莫從車上貢餘桃分棄路傍齊苦李<lb/>
<pb n="KR4d0465_SBCK_033-8a"/>
萊田茅屋臨湍波持家惟有書數駝欲敎兒癡未解讀<lb/>
及此正可遊無何<lb/>
　　八景樓<lb/>
公乎何年謝鈞軸結樓臨此湘一曲太行山色高入雲<lb/>
千里空靑照沙麓胡爲捨之不命駕無乃風土西南熟<lb/>
丹梯不樹三丈旗巳使元龍臥牀足世誇八景何足道<lb/>
自有萬象供遊矚因之不遣别製名可見靈臺不違俗<lb/>
樓中儲書三萬卷時與多聞來勘讀每讀北海空樽罍<lb/>
差比東山廢絲竹却思十年帥邕管日夜不解衣三屬<lb/>
<pb n="KR4d0465_SBCK_033-8b"/>
至今起跪必依人半是左江炎瘴毒幾時按圖數包貢<lb/>
尚恨未縛交州牧區區與公晩傾葢握手論心如昔夙<lb/>
歸檣相就煩屢别濡滯憐儂晝三宿莫言處陰影可休<lb/>
安坐晩食能當肉九重方務老成人㑹見鳳書來起復<lb/>
　　江漵漁舟圖<lb/>
漁人無田鈎爲耒生長水中安於水解維一葉信所如<lb/>
朝發荆江暮沅澧湍施梁筍淵<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>罛謀食日掇獺獱餘<lb/>
無産可乏佐軍策作俑什伍官征租年年冬月寒潭碧<lb/>
鳴楖驚起蛟龍蟄縱橫沉網深刮泥鼓鬛潛逃萬無一<lb/>
<pb n="KR4d0465_SBCK_033-9a"/>
小魚大魚盈千舠刀腸斧首砧脂膏然薪夜照作鹽腊<lb/>
百步未至聞腥臊越商巴賈持阿堵接艣連檣爭售取<lb/>
首腸不棄亦酢糟豈惜羣分命如縷杜陵實獲我心人<lb/>
解道困魚魚有神縣官丁役連四海計口算賦何虞貧<lb/>
問誰畫此非無意尺楮無褒惟有刺前年下詔蠲此租<lb/>
咸若君恩小天地<lb/>
　　留别奉御李侯<lb/>
李侯吾取何所似騏驥絶塵日千里人生一朝緩急間<lb/>
凡馬焉能託生死觀其平時善赴義竭蹷出門常倒屣<lb/>
<pb n="KR4d0465_SBCK_033-9b"/>
千金傾槖報一餐片言杯酒忘百恥靈臺雖負橫水鏡<lb/>
月旦絶口不臧否果如形勢心所非避喙教諛無一唯<lb/>
族胄貴挾北方强是性受得由母氏乃知衆善出天賦<lb/>
齊變而魯非學使拱璧巳云曠代珍小小瑕疵何足指<lb/>
適吾有覽吳㑹興握手不謂遭南紀鸚鵡洲邊月再盈<lb/>
朝岀暮歸同轡箠日復一日無怠色骨肉未必眞能爾<lb/>
古人亦貴意氣豁論交何必同調止况今卜居尚悠悠<lb/>
白髮相捨誰隣里非來漢陽卽漢陰斯言或食如江水<lb/>
　淸明日陪詩僧悟柳山登落星寺詩<lb/>
<pb n="KR4d0465_SBCK_033-10a"/>
抵掌女媧前功捐鍊石力盡還霣天怒飛十有八萬里<lb/>
擲陷彭蠡三重淵藏山於澤信所力愚公欲移重莫肩<lb/>
州民譌謂恒山路漫向麟史求何年安知自爾牛斗躔<lb/>
天穴上當匡廬巓銀河一决不復塞至今飛流掛長川<lb/>
我來正逢槐火節艤磯蹔繫東吳船相攜詩僧上佛閣<lb/>
箕踞對酒談其然渠聞舌撟若自失子辯乃出鄒衍前<lb/>
何書太古何所得爲言烏有先生傳<lb/>
　　檣烏<lb/>
吳城山頭尾畢逋飛來行舟檣上呼舟中主人適中飮<lb/>
<pb n="KR4d0465_SBCK_033-10b"/>
委肉投飯供朝晡云是巡湖王使者從卜禍福知前途<lb/>
家人化之亦信向恐我偶忘或誤驅絶嫌魚網戒張設<lb/>
見彈必毁仍藏弧因思神林烏亦黠怙勢不必專城狐<lb/>
　　過龍興昌邑山望湖亭<lb/>
去年憶登望湖亭騰雲凝空雨雪零撫碑三復石砮記<lb/>
賜觀欲藉王威靈廟令老人曰嘗有煙塵失自兵初經<lb/>
南昌歸來舟復停亭邊楊柳春風靑纔思㑹稽探禹穴<lb/>
湖海濤瀨達東溟牽牲榼酒來炷馨再拜卜吉王之庭<lb/>
洋洋在上孰敢侮正虞白日飛雷霆廟中道流師雲谷<lb/>
<pb n="KR4d0465_SBCK_033-11a"/>
顔色憔悴如獨醒率然一物置我所五采十襲再緘扃<lb/>
槊鋒劔脊握有半鋩刃鑱若新發硎一砭疑爲扁鵲石<lb/>
三嗅尚帶陳隼腥惜無矢人與羽筈關弓試<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>鴻冥㝠<lb/>
重爲雲谷語丁寧莫輕新識君其聽平生記古此第一<lb/>
過目暫忘心已銘商彛周鼎總後岀逆推巳自三千齡<lb/>
百年天閼孰曰壽嗟我與子其秋螢<lb/>
<pb n="KR4d0465_SBCK_033-11b"/>
</p>
<p>
<hi>臣</hi>吳玉綸㳟校<lb/>
</p>
<p>
</p>
  </div>
</body>
</text>
</TEI>
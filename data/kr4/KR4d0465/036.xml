<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_036-1a"/>
牧庵集卷三十六<lb/>
　　　　　元　姚　燧　撰<lb/>
　詩餘<lb/>
　　玉漏遲<lb/>
　　　與暢純父學士同舟過鹿門山<lb/>
遡丹靑未了森然玉立相迎雲表勞苦詩人鄭重鹿門<lb/>
淸曉耆舊猶今好在算竊比山靈年少靑蓋照宜余翠<lb/>
葆蕭蕭華皎　渺渺漢水滄波問流盡人問幾多悲嘯<lb/>
對羊公片石一尊相弔喚起長庚小妾試看坐金鞍歌<lb/>
<pb n="KR4d0465_SBCK_036-1b"/>
笑飛蚋小澹澹長空孤鳥<lb/>
　　滿江紅<lb/>
　　　廉野雲左揆求賦南園<hi>原注慶雲都城善謳者</hi>
面勢林塘緊橫睫觚稜如削還更比城南韋杜去天盈<lb/>
握便有名園能甲乙他山峛崺先尊岳甚一花一石總<lb/>
都將平泉學　雖鬢髮流光覺渾未厭朋來數有慶雲<lb/>
善譜新聲天樂正爾關弓鴻鵠至可知棄屣麒麟閣只<lb/>
北山逋客負塵纓滄浪濯<lb/>
　　　送李景山使交趾<lb/>
<pb n="KR4d0465_SBCK_036-2a"/>
六詔江山十年厭拏舟還轍但只有日南遐域未嘗持<lb/>
節八月秋風來朔漠燕然己汲鞍韉雪料此時銅柱瘴<lb/>
雲收無炎熱　御尺一行宜决煩重爲雕題說道皇元<lb/>
威德萬方臣妾直以越裳聲敎阻千金裝匭渠誰屑要<lb/>
降王明日共輶軒來金闕<lb/>
　　　送張子正廣西宣慰司都事<lb/>
瘴海盲風更誰避樓船檣折長記得鐃歌歸路獲嘉時<lb/>
節日夜丹青麟閣夢論功纔補朱衣缺問世間求寵有<lb/>
門無終迷轍　爲此錯乎生鐵踰嶺嶠皆炎熱獨梅花<lb/>
<pb n="KR4d0465_SBCK_036-2b"/>
萬里桂林冰雪躍馬十年銷髀肉遠遊一債償難徹笑<lb/>
悠悠造物戲人哉冠纓絶<lb/>
　　滿庭芳<lb/>
　　　寄趙宣慰平遠<lb/>
有北先寒來時鴻鴈記經何地初霜問渠鵝鸛何苦上<lb/>
顔行浩蕩煙波萬頃怕誰去爭許三湘聊容與誰求繫<lb/>
帛傳語寄炎荒　丹山如鳳鳥相逢定是問我行藏說<lb/>
於今華髮爲汝增傷晩笑巢阿覽德莫貪快千仞翺翔<lb/>
和鳴擬從吹嶰管終不似朝陽<lb/>
<pb n="KR4d0465_SBCK_036-3a"/>
　　水調歌頭<lb/>
　　　幽居<lb/>
開軒對朝爽吾亦愛吾廬君亭有笏堪拄人道富於余<lb/>
尚恐軒裳念在前日朱門故態消釋未全除反覆看如<lb/>
此儂豈遽慚渠　最同是烟滅竈釡生魚年年客裏相<lb/>
値佳興負當初縱使軒亭無恙亦取山靈抵掌猿鶴怨<lb/>
移書樽酒酹江月何日賦歸歟<lb/>
　　　買田天生門外<lb/>
買地近隍壑十頃展平瀾相如漫說雲夢八九可胸蟠<lb/>
<pb n="KR4d0465_SBCK_036-3b"/>
巳具扁舟放鶴又且觀魚知樂何忍利投竿却恐避地<lb/>
下鷗鷺怨盟寒　屋茨茅蹊種竹畹滋蘭天生此所宜<lb/>
着素髮颯垂冠手苦彎弓難合惟有招麾毛頴筋力尚<lb/>
桓桓攜我二三子日往將詩壇<lb/>
　　　送徐大山<lb/>
崇仁送行役囘首十周星因今常武丞去衣繡記曾經<lb/>
西北桃源山峻東北洞庭春盡浩浩際滄溟鄂渚玉薪<lb/>
米連月雨冥冥　天氣佳殊未暮莫揚舲便令綰印遲<lb/>
上誰奪老槐㕔一語嗟卑烏用覽鏡還宜自重如此鬢<lb/>
<pb n="KR4d0465_SBCK_036-4a"/>
毛靑軒冕暮塗看馭日與鞭霆<lb/>
　　　岳陽寄定菴王萬戸<lb/>
兹遊太奇絶我亦壯君侯春風殷地悲歗笳鼓萬貔貅<lb/>
平昔心胸吞着八九江南雲夢今上岳陽樓尊酒浣塵<lb/>
土山雨戰靑油　竟陵客又挾病入西州惟余與汝湍<lb/>
水東決則東流遙想凝香畫㦸談笑兜鍪晝息莫賦大<lb/>
刀頭麟閣看他日居右有人不<lb/>
　　　守歲<lb/>
六十一年似窻隙白駒馳人家守歲癡計明日怕容辭<lb/>
<pb n="KR4d0465_SBCK_036-4b"/>
萬事纔堪一笑何必朱顔年少誰不侮吾衰只看屠酥<lb/>
酒先酌襁中兒　無以爲閒櫽括謫仙詩人生日日渾<lb/>
醉百歲以爲期三萬六千塲耳一日盃傾三百巧歴算<lb/>
能推試問自今去餘有幾何巵<lb/>
　　燭影搖紅<lb/>
　　　新齋肅政李元讓座間任氏婦歌海棠開後之<lb/>
　　　語非專爲海棠設故别賦二首錄呈太初宣相<lb/>
　　　時中<lb/>
天寶三郞愛環睡起紅妝嬾背渠素手洗朱鉛吹裂寧<lb/>
<pb n="KR4d0465_SBCK_036-5a"/>
王管羯鼓嵬坡塵散記紅氷淫淫淚斷際天長恨蜀棧<lb/>
靑螺錦江難浣　千古驚魂泛蘭轉蕙光風暖嫣然一<lb/>
笑尚傾城桃李空繁滿銀燭春宵苦短願靑軒流光緩<lb/>
緩借諸任袖回施新齋捧<hi>案原闕三字</hi>
嫋嫋東風碧湘左畔羣山囿海棠無語不成蹊桃李羞<lb/>
牛後生臉朱脣暈酒問坡仙肝腸錦繡未容花睡銀燭<lb/>
高燒何如晴晝　十事之中不隨人意長居九結貽顦<lb/>
顇笑靈均蘭茝盈襟袖今代巫陽恐有劔南呼樵人畫<lb/>
手向靑軒底貌取妖妍爲司花壽<lb/>
<pb n="KR4d0465_SBCK_036-5b"/>
　　木蘭花慢<lb/>
　　　淸明上巳同日亦吾生少遇賦樂府奉呈判縣<lb/>
　　　伯陽志友兼寄高侍讀<lb/>
暢光風嫋嫋轉幽蕙泛崇蘭最上巳淸明相期一日百<lb/>
歲逢難鞦韆自兒女事快隣翁覆手羽觴乾莫道韶華<lb/>
一月從今巳屬春殘　故人回首隔長安輪直下金鑾<lb/>
對賜火新煙應思祓褉何地江干依然齒牙牢在並年<lb/>
時花似霧中看獨賴中書未老言時髪尚衝冠<lb/>
　　石州慢<lb/>
<pb n="KR4d0465_SBCK_036-6a"/>
　　　失題<lb/>
高與䨇崖馮雪魏靑三子皆人傑當年慣見中宵天外<lb/>
德星難拆華觴雕俎淸辭細切琅玕定應袖有錕鋙鐵<lb/>
而我獨離羣卧南陽甘節　書絶故人石影新翻欲譜<lb/>
調踈聲拙誰遣巫陽喚起滕王長別珠簾畫棟縈飛南<lb/>
浦朝雲當時此句雖淸切何似倚危欄滿西山晴雪<lb/>
　　賀新郞<lb/>
　　　失題<lb/>
杜宇爲謀拙只當時西州已報鼈靈功烈何事爲心輕<lb/>
<pb n="KR4d0465_SBCK_036-6b"/>
傳禪坐取名隳身滅化怨鳥春山啼血試聽不如歸去<lb/>
語怕君遠未曉吾能說冤憤在失金闕　胡爲不叩天<lb/>
閽裂枉人間丁寧控訴欲求誰雪蜀道思歸誠何有便<lb/>
隔雲山千疊一再舉猶堪橫絶苦趣東君行不早到千<lb/>
紅萬紫飛時節呼謝豹愼捫舌<lb/>
　　摸魚子<lb/>
　　　賦玉簪錄呈趙太初兼與時中茂異<lb/>
更休㝷玉山瑤草蓬萊知在何處司花嫌被春風妬留<lb/>
待九秋淸露還解語試問看當時月夜乘鸞女何年遺<lb/>
<pb n="KR4d0465_SBCK_036-7a"/>
汝甚不怕高寒靑冥萬里鬟鬢亂風霧　人間世無物<lb/>
有香如許靈均遺恨千古芙蓉杜若何堪佩顦顇行吟<lb/>
沅浦空自苦誚敎得揚雄不信離騷賦雲牕月戸恨白<lb/>
髮詩翁年來多病不識醉鄕路<lb/>
　　蘭陵王<lb/>
　　　昨日奉候知玉體已不恙軒從可北矣其戒行<lb/>
　　　何時作蘭陵王曲問之上雪崖使君<lb/>
雪崖雪玉壘浮雲變滅蓬婆外晴白界天西嶺窻涵古<lb/>
今絕秦山置下列類媵姬姜娣姪望太白三百去天六<lb/>
<pb n="KR4d0465_SBCK_036-7b"/>
月人猶失炎熱　緇塵苦爲涅問誰可配兹千仞高潔<lb/>
惟君雅號相優劣有北正寒冽傳將移節及門再命益<lb/>
罄折未聞賜環玦　我拙誤名竊甚此日徵書亦到巖<lb/>
穴何人轣轆同車轍華首最相悅忍爲輕別定成行不<lb/>
乞爲汝負羈絏<lb/>
　　綠頭鴨<lb/>
　　　贈辛尚書家琵琶妾何氏<lb/>
錦堂深獸爐香噴沉煙紫檀槽金泥花面美人斜抱當<lb/>
筵輕羅綬素肌瑩玉近鸞翅雲鬢梳蟬玉筍輕抛魚文<lb/>
<pb n="KR4d0465_SBCK_036-8a"/>
細撥鳳凰飛上四條絃碎牙板煩襟消盡秋氣滿庭軒<lb/>
今宵月依稀向人欲鬬嬋娟　變新聲能翻舊曲眼前<lb/>
風物凄然路漫漫漢妃出塞夜悄悄商婦移船馬上愁<lb/>
思江邊怨感分明都向曲中傳困無力勸人金盞須要<lb/>
倒垂蓮拚沉醉紅塵惝恍一夢遊仙<lb/>
　　六州歌頭<lb/>
　　　賦木蓮花<lb/>
靈均不信木末搴芙蓉徒自潔好奇服芰荷縫看心胷<lb/>
霽月光風似愛蓮叟云難狎應亦未觀林下澹丰容坐<lb/>
<pb n="KR4d0465_SBCK_036-8b"/>
蔭高花十丈身疑在玉井三峰甚東皇遣與桃李鬬春<lb/>
濃男色昌宗失昌丰　訪平泉記奇草木惟赤柏與金<lb/>
松岷嶺導江浩浩發臨卭進吳儂萬里江南北行欲遍<lb/>
未曾逢　堪悵恨風與雨苦相攻怕學瓊花不墜潛飛<lb/>
去地上無蹤奈明朝酒醒空對夕陽舂流水溶溶<lb/>
<hi>臣</hi>徐立綱恭校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_037-1a"/>
牧庵集附錄<lb/>
　　年譜<lb/>
　案先生撰其世父魯國文獻公神道碑叙姚氏神明<lb/>
　之後歴三代秦漢魏晉宋齊傳次或絶或續與梁陳<lb/>
　隋唐可譜究者别載世錄惟本梁唐六鎭節度使勍<lb/>
　勍生金吾將軍漢英漢英周廣順初太祖遣之使遼<lb/>
見留事世景聖三宗加安時制節弘化翊亮功臣開<lb/>
　府儀同三司樞密使檢校太師兼政事令上柱國東<lb/>
　陽郡公生中書門下平章事北面宣徽使衡之衡之<lb/>
<pb n="KR4d0465_SBCK_037-1b"/>
　生給事中同中書門下平章事居政居政生太師左<lb/>
　金吾衞上將軍䖍州節度使景祥景祥生太子洗馬<lb/>
　去華去華生金東上閤門使金州團練使玠玠生閤<lb/>
　門祗候武德將軍佺佺生武德將軍獲嘉令錡錡生<lb/>
　安遠大將軍慶陽安化丞淵後更名仲宏生嘉猷程<lb/>
　世舊學功臣太師開府儀同三司魯國公諡文獻樞<lb/>
　及弟楨格樞生今行河南省左丞煒楨生故江東憲<lb/>
　僉燉格生先生諱燧集賢大學士榮祿大夫翰林學<lb/>
　士承旨知制誥同修國史諡曰文其先柳城人今興<lb/>
<pb n="KR4d0465_SBCK_037-2a"/>
　中府卽古營州慕容皝所都也其族大以蕃先生送<lb/>
　馮雪崖序亦云九世祖東陽郡公有孫嘗王柳城今<lb/>
　其地有姚山館姚家陀猶以吾姓姓之墳墓咸在焉<lb/>
　然其後皆不讀書舉爲鮮卑人矣<lb/>
太宗英文皇帝十年戊戌當宋嘉熙二年<lb/>
　先生生<lb/>
十二年庚子<lb/>
　先生三歲案先生爲馮松菴挽詩序云松菴殁以庚<lb/>
　子七月我先人之棄其孤亦以是年文獻公碑云燧<lb/>
<pb n="KR4d0465_SBCK_037-2b"/>
　生三歲而孤公卵翼之不知其蒙闇教督而急其成<lb/>
　俾粗有聞承乏翰林復世公官爲承旨也<lb/>
定宗簡平皇帝五年庚戌當宋淳祐九年<lb/>
　先生十三歲是年始見魯齋先生案先生與許德卿<lb/>
　書云燧生十三年拜先履絇於蘇門<lb/>
憲宗恒肅皇帝五年乙卯當宋寶祐三年<lb/>
　先生十八歲始受學於魯齋先生案與許德卿書曰<lb/>
　十八年謬齒弟子之列於長安時立下席自是至其<lb/>
　奠楹實二十有九年<lb/>
<pb n="KR4d0465_SBCK_037-3a"/>
世祖聖德神功文武皇帝中統元年庚申當宋景定元<lb/>
年<lb/>
　先生二十三歲<lb/>
中統二年辛酉<lb/>
　先生二十四嵗送暢純父序云余冠首時未嘗學文<lb/>
　視輩流所作惟見其不如古人雖不敢非諸口而未<lb/>
　嘗不輕之於心年二十四始取韓文讀之走筆試爲<lb/>
　或謂有作者風就正於先師先師亦賞其辭蓋是年<lb/>
　方學爲文三辰儀銘等當作於其時<hi>案此譜多以所作之文系于每</hi>
<pb n="KR4d0465_SBCK_037-3b"/>
<hi>年之下亦有約畧附之者集雖不全其目多見于此</hi>
至元元年甲子當宋咸淳元<lb/>
　先生二十七歲案文獻公碑云至元始元詔罷世侯<lb/>
　以左丞行省河東是歲今河南省左丞文獻公子煒<lb/>
　生<lb/>
至元三年丙寅<lb/>
　先生二十九歲有送宰伯魯遊秦序<lb/>
至元四年丁卯<lb/>
　先生三十歲案文獻公碑至元四年拜中書左丞至<lb/>
<pb n="KR4d0465_SBCK_037-4a"/>
　元之元岀省臣三罷世侯置牧守遷轉河東山西河<lb/>
　南山東官吏公行省河東山西明年而歸又云五年<lb/>
　用兵襄陽立河南行省公僉省事八年入覲十年拜<lb/>
　昭文館大學士祥定禮儀使參政焦公碑云至元之<lb/>
　初少師以中書左丞行省河東還以昭文館大學士<lb/>
　休政京師賓客之送迎皆遂將命而識公與文獻碑<lb/>
　不合先君日記云中統二年奉旨令右丞相公於平<lb/>
　陽太原行中書省平陽太原河東山西也是中統至<lb/>
　元皆嘗行省其地右丞則前書記張公也本姓魯父<lb/>
<pb n="KR4d0465_SBCK_037-4b"/>
　名聚社日生小字社住太原臨州臨泉縣使君莊人<lb/>
　父爲人所殺其母負公行丐於市至郝太守家有張<lb/>
　孔目者無子攜去養以爲子因冒張姓長祝髮爲僧<lb/>
　及遇知世祖皇帝得所攀附云<lb/>
至元五年戊辰<lb/>
　先生三十一歲其年用兵襄陽闢省河南文獻僉省<lb/>
　事是年建御史臺<lb/>
至元六年己巳<lb/>
　先生三十二歲是年置諸道提刑按察司事見山南<lb/>
<pb n="KR4d0465_SBCK_037-5a"/>
　廉司題名記<lb/>
至元七年庚午<lb/>
　先生三十三歲勸農白公碑云魯齋先生避左揆以<lb/>
　集賢館大學士祭酒國學教貴胄乃奏召舊弟子散<lb/>
　居四方者王梓自汴韓思永蘓郁自大名耶律有尚<lb/>
　自東平孫安高凝與燧燉自河內劉季偉呂端善劉<lb/>
安中自秦獨公自太原十二人驛致館下蓋同是年<lb/>
　也<lb/>
至元八年辛未<lb/>
<pb n="KR4d0465_SBCK_037-5b"/>
　先生三十四歲是年文獻公入覲碑云八年入覲者<lb/>
至元十年癸酉<lb/>
　先生三十六歲是年文獻公拜昭文館大學士祥定<lb/>
　禮儀使<lb/>
至元十二年乙亥<lb/>
先生三十八歲始爲秦邸文學未幾授奉議大夫兼<lb/>
　提舉陜西四川中興等路學校張詹丞碑云當十有<lb/>
二年太師奉朝請京師燧秦邸文學俾從之西凡偕<lb/>
　以三使蜀及轉陜西憲副引爲掾屬<lb/>
<pb n="KR4d0465_SBCK_037-6a"/>
　至元十三年丙子是年宋亡<lb/>
　先生三十九歲文獻公碑云十年拜昭文館大學士<lb/>
　先生有壽公水調詞云相公奉朝請京輦巳三年當<lb/>
　是此年寄賀者九頂山題名云天子嗣位之十五年<lb/>
　大參公相秦藩明冬以王教安輯庸蜀又明年以漢<lb/>
　嘉新下入諭其民休旬佳日公因訪李冰遺烈登山<lb/>
　東九頂之上書公及同遊者姓名三月二十四日其<lb/>
　歲丙子其年至元之十有三年王府文學姚燧記則<lb/>
　先生與大參公同在嘉州豈使蜀之一耶是年又奉<lb/>
<pb n="KR4d0465_SBCK_037-6b"/>
　教招王立合州使蜀之二也其年南宋平所謂大參<lb/>
　蓋商公左山也嗣位之十五年以中統初元考之亦<lb/>
　不合<lb/>
至元十五年戊寅<lb/>
　先生四十一歲黎施州序云十五年奉先王教安集<lb/>
夔府新下之民始與黎侯相識其三使蜀者亦其一<lb/>
歟王希眞祠堂銘云族姪　自汴至長安求銘無歲<lb/>
月可考亦當在此年也是歲秋七月二十三日文獻<lb/>
　公薨壽七十有八<lb/>
<pb n="KR4d0465_SBCK_037-7a"/>
至元十六年已卯<lb/>
　先生四十二歲有何敬夫醉經堂記是年始娶紫陽<lb/>
　先生中女楊氏<lb/>
至元十七年庚辰<lb/>
　先生四十三嵗爲峽西漢中道提刑按察司副使夫<lb/>
　人楊氏生楊氏婦而卒<lb/>
至元十八年辛已<lb/>
　先生四十四歲爲秦憲副是年娶今夫人趙氏年二<lb/>
　十有四見其外舅和父墓誌有送雷季正見魯齋序<lb/>
<pb n="KR4d0465_SBCK_037-7b"/>
至元十九年壬午<lb/>
　先生四十五歲居秦有劉天麟爲其父求撰神道碑<lb/>
　兵馬總管袁公碑云十八年燧以陜西憲副錄囚延<lb/>
安明年子克良持書謁銘蓋此年也其年五月二日<lb/>
　蕤女生長適楊萬戸孝基<lb/>
至元二十年癸未<lb/>
　先生四十六歲爲山南湖北道提刑按察司副使案<lb/>
澧州廟學記云二十年燧副使是道明年按部至焉<lb/>
大德乙亥爲記時在武昌末云書于鄂之南陽書院<lb/>
<pb n="KR4d0465_SBCK_037-8a"/>
　之楚梓堂是歲魯齋先生卒與許德卿書云立下席<lb/>
　二十九年蓋憲宗五年乙卯至是爲二十九年也<lb/>
至元二十一年甲申<lb/>
　先生四十七歲爲湖北憲副按部澧州有寄家人壽<lb/>
　日南柯子七月初二日夫人生朝又有别枉渚德公<lb/>
　詩云孤姪貳荆憲又曰枉渚訪先友德公嘗與文獻<lb/>
　公交處枉渚在常德江南岸與招屈亭相望亭相傳<lb/>
　以爲昔楚人招屈原於此故名近嵗仕宦于彼者懲<lb/>
　司憲者廹人屈招惡其名爲招屈遂去其扁枉渚見<lb/>
<pb n="KR4d0465_SBCK_037-8b"/>
　楚辭是年九月二十日長子壎生<lb/>
至元二十二年乙酉<lb/>
　先生四十八歲爲荆憲副有別丁編修序<lb/>
至元二十三年丙戌<lb/>
　先生四十九歲松菴挽詩序云二十有三年夏以湖<lb/>
北憲副奉檄趨京謂爲直學士也以疾留襄陽會河<lb/>
南憲僉馮君岵求爲其先序并馮氏三世遺文序臨<lb/>
湘縣㕔壁記又婆羅門序云余由荆憲奉檄趨京病<lb/>
　留襄陽馮憲僉由汴梁至梁宣慰貢父張總管夢卿<lb/>
<pb n="KR4d0465_SBCK_037-9a"/>
　皆由長沙至三君飮餞漢賓壽卿賦此聲南陽道中<lb/>
　依韻和寄之跋張總管父都漕公手澤云至元丙戌<lb/>
　姚燧觀都漕濟江調兵記自題肖齋淸富軒先伯父<lb/>
　三帖黃門飛鞚圖許道寧幽人曳杖圖元暉山水圖<lb/>
　雙鶉圖補之梅黄華竹時苗留犢江溆魚舟等皆作<lb/>
　於是年肖齋家物也先生與之交處最稔其人多讀<lb/>
　書工於詩喜蓄書畫襟懷灑落無塵俗氣居潭之西<lb/>
　城引流種樹甚有清致武弁中好事者世不一二數<lb/>
　卽所謂張總管夢卿者也是年又有臨湘縣廳壁記<lb/>
<pb n="KR4d0465_SBCK_037-9b"/>
至元二十四年丁亥<lb/>
　先生五十歲時爲翰林直學士有送暢純父序太醫<lb/>
　鄭公碑寄盧處道詩張天表遐觀堂記雷君損之歸<lb/>
　來園記送余春谷序參政胡公碑云二十三年始相<lb/>
　其年十月五日薨明年五月諸子自江南歸葬八月<lb/>
　吉有日子瓚從其諸父按察使讓來請銘亦必是年<lb/>
也<lb/>
至元二十五年戊子<lb/>
　先生五十一歲歸自燕居于鄧有朋簪堂記牡丹序<lb/>
<pb n="KR4d0465_SBCK_037-10a"/>
　遐觀臺序云二十五年罷直玉堂與張肖齋史仲威<lb/>
　宋齊彥梁貢父王景韓等遊處並見集中有右三部<lb/>
　馮郞中碑肖齋赫曦亭記覆瓿藁詩招貢父探梅及<lb/>
　次探梅韻書米元暉山水末云肖齋以至元戊子夏<lb/>
　五月購得之姚燧爲識末幅蓋皆是年作<lb/>
至元二十六年巳丑<lb/>
　先生五十二歲居鄧有除日試臨安竹絲筆金星歙<lb/>
　硯書事答肖齋餽歲及海岳堂記閻醫隱銘李文紀<lb/>
　碑送馮壽卿副憲遼西序金將仕秦君志銘楊彥亨<lb/>
<pb n="KR4d0465_SBCK_037-10b"/>
　遐觀臺唱和詩序<lb/>
至元二十七年庚寅<lb/>
　先生五十三嵗授大司農丞樗菴集序云後君沒之<lb/>
　十九年至元庚寅子京岀其譜而見其然且求叙是<lb/>
　年先生自漢浮江東遊會稽過江州見濂溪書院記<lb/>
　後四年再過記方刻石汴梁學記亦庚寅夏四月夏<lb/>
　爲直學士豈農丞之後耶<lb/>
至元二十八年辛卯<lb/>
　先生五十四歲按察司其年改廉訪司盜臣僧格約<lb/>
<pb n="KR4d0465_SBCK_037-11a"/>
蘇穆爾伏誅有湖口縣學次曹訓導韻自跋云靑龍<lb/>
　辛卯三月四日獨步縣學無人訓導曹君餉予詩爲<lb/>
　和之署銜爲前直學士刻石縣學<lb/>
至元二十九年壬辰<lb/>
　先生五十五歲挈家寓武昌有送徐大山序題王西<lb/>
　溪珍翰跋語第二子圻生於武昌劉彦淸序亦當在<lb/>
　是年<lb/>
至元三十年癸巳<lb/>
　先生五十六歲是歲始自鄧居郢木蘭花云再年逾<lb/>
<pb n="KR4d0465_SBCK_037-11b"/>
　耳順來七稔石城居癸巳至已亥七年也<lb/>
至元三十一年甲午<lb/>
　先生五十七歲遊江西龍興有滕王閣記宣慰王公<lb/>
　碑招撫使王公碑云王彦弼總管南康過燧舟中求<lb/>
　其先人墓銘幷閻宏求銘其考瀏陽尉亦當在是年<lb/>
歸至鄂中書遣直省舍人札哈勒台以朝請大夫翰<lb/>
　林學士召與高道凝同赴别鄰詩序云靑龍甲午十<lb/>
二月十一日赴召劉武敏公碑云三十一年知鄧州<lb/>
　劉克仁來言曰亦疑是年也<lb/>
<pb n="KR4d0465_SBCK_037-12a"/>
　元貞元年乙未<lb/>
　　先生五十八歲與道凝同修世皇實錄有長春宫碑<lb/>
　　崇陽學記董氏棣華堂記<lb/>
　元貞二年丙申<lb/>
　先生五十九歲因改葬少師于輝襄事歸郢勸農白<lb/>
　　公碑云夫人賈以苟宗道埋辭求銘墳道數年不能<lb/>
　叙其事去冬以史事入翰林過輝夫人祈姨母爲言<lb/>
　是必葬少師之時也又有壽詞春從天上來先生元<lb/>
　貞之元在翰林明年改葬少師而岀此詞有蠻荆之<lb/>
<pb n="KR4d0465_SBCK_037-12b"/>
　語當是三年未改大德之春作者<lb/>
大德元年丁酉<lb/>
　先生六十歲有毛氏壽萱堂記曹州學記龎禮部母<lb/>
　夫人序云元貞始元同官翰林前年訪以史事去年<lb/>
　迫南歸今閒退於郢故書致三千里之賀時先生居<lb/>
　郢故云判官劉君誌銘云至元乙酉七月七日卒後<lb/>
　十二年丐銘其墓均州萬戸翟公碑亦是年也幼女<lb/>
　楚楚生<lb/>
大德二年戊戌<lb/>
<pb n="KR4d0465_SBCK_037-13a"/>
　先生六十一歲江陵廟學記云至元乙亥江陵下之<lb/>
　四年廟學火至今大德之戊戌凡二十四年又云嘗<lb/>
　貳憲于此再入鑾坡求記當是其年作是歲安陸府<lb/>
　學記云大德戊戌分司撤毁殿别搆冬十一月歸末<lb/>
　云嘉平中休日記是年挈家遊長沙麓堂宣慰和尚<lb/>
　館公於爰裔堂堂名公所命也未幾疎齋盧公處道<lb/>
　由集賢學士出祝海岳過長沙同館斯堂盧以堂名<lb/>
　未盡厥美因共更爲世臣先生大書之予以爲丗三<lb/>
　十一也改作世亦三十一竟爲麓堂公享年之䜟云<lb/>
<pb n="KR4d0465_SBCK_037-13b"/>
又有贈疎齋三絕句及與憲使陳時舉留別詩并其<lb/>
　母夫人李君神道銘致先懷集府君墓銘爰裔堂牡<lb/>
　丹長句羣山囿宴集燭影搖紅李新齋憲副趙子昻<lb/>
畫夫子小影賛靜壽堂記趙監倉銘壽肖齋淸平樂<lb/>
　又守歲水調歌頭云六十一年似窻隙白駒馳等作<lb/>
　致以是年始拜先生於潭舉致湖南憲府吏云<lb/>
大德三年已亥<lb/>
先生六十二歲寓武昌居南陽書院之楚梓堂春遊<lb/>
　黃州有贈賈芳春綠頭鴨龐氏先德碑云元貞丙申<lb/>
<pb n="KR4d0465_SBCK_037-14a"/>
　翰撰詠手書鉅軸相授曰吾先德也其賜之銘後云<lb/>
　大德巳亥趣書乃筆削其書夏五月有送劉仲信燕<lb/>
　南經歴序段立夫建昌府判官序秋八月李茂卿序<lb/>
　九月李德隆序十有一月澧州學記十二月上懷恩<lb/>
　州唐君碑寄疎齋贈平章劉公綠頭鴨故左丞相阿<lb/>
　爾哈雅碑振衣亭記平章劉公創甲第武昌求三堂<lb/>
　名并記於先生先生以淸風垂紳益壯名之致時爲<lb/>
　湖南憲府吏疎齋除湘南憲致乘傳請上至武昌與<lb/>
　先生會先生喜分題賦平章劉公三堂先生得淸風<lb/>
<pb n="KR4d0465_SBCK_037-14b"/>
　疎齋垂紳致忝益壯焉是歲幼子石城生於郢木蘭<lb/>
　花云再年逾耳順來七稔石城居記白髮添丁云云<lb/>
　其年六十二也<lb/>
大德四年庚子<lb/>
　先生六十三歲居郢城春猶在武昌有重修虞帝廟<lb/>
　碑南泉慈化寺碑淸風堂記馮雪崖二孫名字序送<lb/>
　郭幹卿序輝州三賢堂記<lb/>
大德五年辛丑<lb/>
　先生六十四歲授中憲大夫江東憲使有南平樓記<lb/>
<pb n="KR4d0465_SBCK_037-15a"/>
　寧國修造記都統榮公碑徽州路達嚕噶齊虎公碑<lb/>
　讀史管見序劉氏六子名說僉密院趙公碑遺安堂<lb/>
　記司徒董公碑云大德辛丑天子念功贈諡中盡左<lb/>
丞子士珍將銘墳道持遼陽參政王思廉狀遠走江<lb/>
　東而訪燧亦在是年也<lb/>
大德六年壬寅<lb/>
　先生六十五歲有國統離合表序參政焦公碑總管<lb/>
　高公碑<lb/>
大德七年癸卯<lb/>
<pb n="KR4d0465_SBCK_037-15b"/>
　先生六十六歲案饒州明倫堂記云大德癸卯通議<lb/>
　大夫饒之總管趙侯訓以路政修舉新學餘五十楹<lb/>
　遺直學士黃叟走書求記並案靑神陳氏碑云大德<lb/>
　戊戌後五年陳時舉總管建康求撰宋太常靑神陳<lb/>
　氏碑蓋是年也又有蒙古光祿表勲碑文撰序紫陽<lb/>
　先生文集序戎大參父九十絶句十首戎時爲奉使<lb/>
　宣撫巡歴江東又金正議大夫王公碑云大德癸卯<lb/>
　以省郞從宣撫江東俾銘其碑又太史楊公碑云二<lb/>
　十一年卒後十年子寅求銘墳道三十一年甲午至<lb/>
<pb n="KR4d0465_SBCK_037-16a"/>
　癸卯十年也謝顯卿序云大德辛丑燧使江之東顯<lb/>
　卿副是道先生二十有七月之間禮浹而恭云云是<lb/>
　歲嘉平移節浙西疑爲此年十二月也六月望日有<lb/>
　錄壽細君樂章集爲軸等作<lb/>
大德八年甲辰<lb/>
　先生六十七歲自宣城移病居太平之潢池鎭有江<lb/>
　東憲廻鷓鴣天二首萬戸邸公喬公征行元帥趙公<lb/>
等碑是嵗拜中奉大夫江西行省參知政事冬十月<lb/>
至龍興奉安西王敎撰延釐寺碑<lb/>
<pb n="KR4d0465_SBCK_037-16b"/>
大德九年乙巳<lb/>
　先生六十八歲居龍興有太平興國官碑臨江府判<lb/>
　官夏君母夫人碑荆湖宣慰司興造記淮安忠武王<lb/>
畫像賛徐子方眞賛袁之上佐高氏子字說文選序<lb/>
秋八月望日至西山翠巖寺同行僉憲郝子明檢校<lb/>
閻子濟儒學副提舉祝靜得與致竣事少憇于洪厓<lb/>
　丹井石上飮酒樂甚先生賦臨江仙致與靜得有和<lb/>
致又反和之先生亦有答者子濟別賦婆羅門引致<lb/>
又别賦五言古詩皆命致書貽紫淸道友王梅叟碑<lb/>
<pb n="KR4d0465_SBCK_037-17a"/>
　刻之石又架木物爲梯凳俾致跨水題名丹井厓石<lb/>
　之上致云是以章子厚待我也諸公爲之一笑先生<lb/>
　持酒相勞九月移疾北歸至吳城山子濟靜得亦來<lb/>
　會子濟取吳城山三字與靜得約致分韻賦臨江仙<lb/>
　以寫攀戀之意子濟自叙云九月七日舟行送牧菴<lb/>
　先生過樵舍至吳城山與靜得賦臨江仙取吳城山<lb/>
　三字爲韻留山字邀時中作去歲迎公樵舍驛今年<lb/>
　送别重湖靑山知我往來無揆材慚杞梓聞道覬桑<lb/>
　榆勝日黃華重九日喜浮五老眉鬚淸尊何惜駐檣<lb/>
<pb n="KR4d0465_SBCK_037-17b"/>
　烏分風行咫尺千里異荆吳右子濟一代文章千載<lb/>
　事區區外物虛名了知此老去留輕銜舟攜二客襆<lb/>
　被送兼程渺渺望湖樓下水連朝無此秋晴新霜紅<lb/>
　葉錦爲城重陽誰共醉五老定相迎右靜得先生致<lb/>
　所賦見自藁明日程公雪樓以學士赴召亦至相與<lb/>
　留連南康累日雪樓北上先生解舟至江州㑹馬漕<lb/>
　副克復相留迎醫病間遊廬山留興國宮提點湯公<lb/>
　爲建牧菴亭且立先所撰採訪眞君碑又爲撰新莊<lb/>
　記漕司暖翠亭記舊德堂記云大德乙巳某歸自西<lb/>
<pb n="KR4d0465_SBCK_037-18a"/>
　江相遭德隆于鄂求名斯堂等作皆於是年也<lb/>
大德十年丙午<lb/>
　先生六十九歲客武昌郭安道爲僉憲許澹齋儒學<lb/>
　提舉有贈二公浪淘沙又有與安道論書序達嚕噶<lb/>
　齊裴公碑案荆湖北道興造記云經始於大德乙巳<lb/>
　之十月壬午以丙午春三月之癸酉訖功夏五月遣<lb/>
　掾屬趙茂陵告成亦是年作五月十一日閻子濟卒<lb/>
大德十一年丁未<lb/>
　先生七十歲有夏府判母張氏碑布色兵馬碑平章<lb/>
<pb n="KR4d0465_SBCK_037-18b"/>
　游公碑云公以至元十九年拜榮祿平章明年薨於<lb/>
　位後二十有三年當大德丁未元子永錫遣猶子某<lb/>
　自汴而郢以碑見託正是年也冬宮師府遣正字呂<lb/>
　洙持太子太師瀋陽王王璋書如漢徵四皓故事趣<lb/>
　爲太子賓客授正奉大夫十二月至維揚與第二子<lb/>
圻定婚焦氏婦龍陽梁孝子碑經歴呂君碣皆作於<lb/>
　眞州葢是年也<lb/>
至大元年戊申<lb/>
　先生七十一歲仁宗居藩邸開宮師府春二月先生<lb/>
<pb n="KR4d0465_SBCK_037-19a"/>
舟過高郵有次致和杜紫微齊山詩又有次韻贈李<lb/>
若水及留别柬呂正字登淮安城樓幷參錯和勉致<lb/>
進德無怠等詩致侍舟行至崔鎭水驛而別有齊哩<lb/>
克台先廟碑龍興寺永業田記右丞相史公先德碑<lb/>
是嵗由賔客授資善爲承旨又除太子少傅不拜武<lb/>
　宗諭之先生再拜曰昔先伯父嘗除是官亦辭不拜<lb/>
　臣何敢受<lb/>
至大二年巳酉<lb/>
先生七十二歲拜榮祿大夫集賢大學士翰林學士<lb/>
<pb n="KR4d0465_SBCK_037-19b"/>
　承旨知制誥同修國史案雍國賀公碑至大二年七<lb/>
　月二十有九日行在南坡公碑未銘敕翰林學士承<lb/>
　旨燧撰述之又龍興寺永業田記云至大戊辰令下<lb/>
　明年三月俾學士承旨姚燧爲文末云其年夏五月<lb/>
　記是三月傳旨五月文始成也又有朝元萬壽宮碑<lb/>
　招撫李君墓表<lb/>
至大三年庚戌<lb/>
　先生七十三嵗是年舉致爲汴省掾有滕文穆公碑<lb/>
　瀋王詩序許文正公祠堂記元帝祠記忠勤堂記喬<lb/>
<pb n="KR4d0465_SBCK_037-20a"/>
　木堂記雪堂雅集跋語孫侍郞碑楚公畫賛郊宮樂<lb/>
　府南鄕子等作<lb/>
至大四年辛亥<lb/>
　先生七十四歲爲中子圻娶焦氏婦閠七月至杭未<lb/>
　幾中書遣陳檢閱復以承旨召病不克赴十月至京<lb/>
　口買舟西歸致與先生別儀眞遂成長別是歲有完<lb/>
　顏公碑南寺碑寺武皇所創設行工部董其役未成<lb/>
　而上仙遂輟工一日佛座前紋石上有二巨跡一靴<lb/>
跡一佛跡僧以吿行工部官事聞上成之命先生爲<lb/>
<pb n="KR4d0465_SBCK_037-20b"/>
　文先生時巳得請南歸中道文成進之李宗師書丹<lb/>
　刻石僧有取碑中祝髮與前聖往矣于佛焉依等語<lb/>
　訓曰祝髮斷髮也罵僧爲秃焉依者焉爲未定之辭<lb/>
　此謗無佛訟之太后后怒命諸老與集議之宗師詰<lb/>
　其人曰祝髮字文人多用之焉字語助也何謂詈僧<lb/>
　謗無佛乎其人曰宗師亦僧也謂我曹爲斷髪去秃<lb/>
　幾何李因曰國家使我曹飽食煖衣者亦何用哉其<lb/>
　人遽曰將以祝皇上萬萬年壽也李曰然則祝字固<lb/>
　佳字也僧茫然失措無以應議上命趙子昻元復初<lb/>
<pb n="KR4d0465_SBCK_037-21a"/>
　別撰其文張希孟祭先生文有磨平淮碑之語今文<lb/>
　去祝髮語因紀之<lb/>
皇慶元年壬子<lb/>
　先生七十五歲居廬山作匡山精舍記慈化寺碑皇<lb/>
　慶壽詞上巳淸明同日樂府<lb/>
皇慶二年癸丑<lb/>
　先生七十六歲是年復以翰林承旨召先生巳卧病<lb/>
　郢城矣有寧國路修廟學碑賞花十詩九日感皇恩<lb/>
　樂府蓋先生絶筆也先生九月十有四日薨葬郢城<lb/>
<pb n="KR4d0465_SBCK_037-21b"/>
　　北臺之陂鄉<lb/>
<hi>臣</hi>徐立綱恭校<lb/>
<pb n="KR4d0465_SBCK_037-22a"/>
</p>
<p>
</p>
  </div>
</body>
</text>
</TEI>
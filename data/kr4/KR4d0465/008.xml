<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_008-1a"/>
牧庵集卷八<lb/>
　　　　　元　姚　燧　撰<lb/>
　記<lb/>
　　喬木堂記<lb/>
余讀孟氏書至所謂故國非謂喬木而謂世臣者每歎<lb/>
漢之通侯其鼻祖頭蓬葆而手胼胝百戰以得之子孫<lb/>
恃其有土與民相師非度傳纔一再罪巳國除其善失<lb/>
者坐酎金色惡而免耳幸後念功德世續之無幾何時<lb/>
巳復效前鳴呼尚何有于故國世臣哉今兼有者纔汪<lb/>
<pb n="KR4d0465_SBCK_008-1b"/>
氏蓋義武公以金亡明年乙未開壁天門山來歸而有<lb/>
隴西廿有四州之地介于羌渾氐涼之間將其衆首殘<lb/>
全蜀諸子顯者忠讓忠烈忠惠忠烈子忠肅三世五公<lb/>
忠讓推節其弟忠烈從憲廟伐蜀盡瘁死綏忠惠斬叛<lb/>
將燉煌忠肅擒叛王略畔國家皆恃爲西陲長城自外<lb/>
將相使牧猶廿有餘人名以世臣通侯而豈慚焉中統<lb/>
之末詔奪强諸侯之世其土者俾不得而有轉使牧州<lb/>
獨是一門父死而子以繼兄終而弟可及旄鉞相後先<lb/>
圭袞相焜煌自乙未至庚戌七十有六年襲守其土而<lb/>
<pb n="KR4d0465_SBCK_008-2a"/>
不變非列聖私之亦克終爲下有以致也嗚呼不曰故<lb/>
國謂之何哉校今名臣無亞匹者忠讓之孫懷遠大將<lb/>
軍莊浪路總管安昌求名其堂爲喬木且語其故曰國<lb/>
固不賴乎喬木以爲故然無是亦無以知爲故國何則<lb/>
其始也世臣樹之自夫甲坼而蘖培而漑之而拱把不<lb/>
枉斧斤使得全其天年而後至于喬其極者可表以百<lb/>
尋不然世臣去之故國遷焉則亦何顔而存爲匠石所<lb/>
材資矩矱矣雖有條枚萌蘖之生樵蘇利之牛羊牧焉<lb/>
幾何不爲牛山之濯濯哉又所樹也南北異宜南方氣<lb/>
<pb n="KR4d0465_SBCK_008-2b"/>
燠葉斾斾然凌冬不解必春而新葉挺出而始隕蘀其<lb/>
喬也易故厥木惟喬書載惟揚南有喬木漢廣詩歌北<lb/>
方氣寒木榮于春而夏以長秋而零冬藏之根生纔半<lb/>
年隴西得金氣之先而寒逾蚤其遲于喬也逾倍他方<lb/>
而史遷曰十年種木百年種德觀今十年纔拱把耳雖<lb/>
乃鼻祖樹于種德之初至今七十六年未必能百尋其<lb/>
百尋者非貫千歲不能以至君能知乃祖種德之艱亦<lb/>
邁種之自身而子而孫而雲仍期百尋于千載之後則<lb/>
爲國益故而臣之世數益多則喬木者豈不與故國世<lb/>
<pb n="KR4d0465_SBCK_008-3a"/>
臣相始而相終歟是爲記其年二月淸明書于神州客<lb/>
舍<lb/>
　　遺安堂記<lb/>
故上懷恩監州唐括君齊年友也以燧之生偶先兄命<lb/>
之其不恙時嘗請記其遺安堂疾革猶促爲將啟手足<lb/>
顧言其子師臯曰記成當奠几筵以告嗚呼君欲鄙文<lb/>
忍死以待而吾遲忽于操牘其眞負君哉追記之曰時<lb/>
有治亂故士有晦顯炎漢末世何時哉中原板蕩曹操<lb/>
託名討賊挾天子令諸侯孫策再戰而有江東以故龐<lb/>
<pb n="KR4d0465_SBCK_008-3b"/>
公荆州焉依非依劉表蓋幸是方無有日尋干戈之事<lb/>
爲避地謀耳及表卽隴上來候發不官無以遺子孫之<lb/>
問故對以遺安表終不白其心之不欲臣已徒高其事<lb/>
而去自今思之畎畆果可以盡天下之安乎是有二焉<lb/>
有定在之安有無定在之安有定在則道無定在則義<lb/>
猶權衡也加銖于兩則不安而仰徙石于鈞則不安而<lb/>
頫且錯置輕重子尺寸之間而不安有是焉况大此者<lb/>
乎三仁同事殷矣微子安去箕子安囚比干安死二老<lb/>
同歸周矣太公安爲伐紂之師而鷹揚伯夷恥不聽其<lb/>
<pb n="KR4d0465_SBCK_008-4a"/>
扣馬安亦不可必人之安伊尹又異是焉方耕莘畝非<lb/>
不安也及湯三聘遂任天下之重一人之身始終之安<lb/>
自不能同者非易所謂時義者乎義之安可推移於一<lb/>
時道猶規矩也哲匠亦止守此有不能捨以爲方圓如<lb/>
君止仁臣止敬子止孝父止慈交國人止信非書所謂<lb/>
安汝止者乎道之安可不易于萬世以君生平一官裔<lb/>
夷呼噓毒癘不難爲往旣時其出至郡踰年而求終養<lb/>
其親以歸擇有道俾師其子篤其成材與自汴而鄂安<lb/>
而能徙又時其處臣責塞子職供而父道周矣其安于<lb/>
<pb n="KR4d0465_SBCK_008-4b"/>
道義者何如君嘗深思乎故于先民歌哭聚族之地揭<lb/>
以是名其意以爲取之古未若師之今與其法之人未<lb/>
若本之家然遺必有受師臯其受者也年方壯矣好學<lb/>
有譽其行于家旣如君之孝其親者孝其親其聞諸鄕<lb/>
又如君之信于友者信于友推是移忠他日有不能如<lb/>
君事其上者事其上乎君見龎公之䇿可施其時未可<lb/>
施是家於休明之世也大德龍集辛丑十月記<lb/>
　　壽萱堂記<lb/>
至元十一年旣詔大軍南伐别遣宿衞之臣將突騎萬<lb/>
<pb n="KR4d0465_SBCK_008-5a"/>
人出荆州爲之聲威大將下鄂東岳湖廣諸軍謀方江<lb/>
陵沙市是軍巳翺翔峽澧江陵之郊入聞曰三郡某縣<lb/>
吾所下也封之萬家領以一府俾歲傳致其賦京師待<lb/>
以分賚衞士毛君巨源由副總管而總管踰二十年自<lb/>
燧貳憲山南分刺其府寄治松滋也聞唱邑士舉司馬<lb/>
温公眞率㑹約而月修之使民知長長于鄉因惟曰弟<lb/>
實孝之推也非善老老其家不知篤此遂友之亦十五<lb/>
年矣大德之元請記其壽萱堂爲賦伯兮之卒章曰焉<lb/>
得萱草言樹之背竊怪漢儒鄭元許愼同其釋而異其<lb/>
<pb n="KR4d0465_SBCK_008-5b"/>
文箋者曰諼草令人忘憂說文者引以爲藼曰諼藼同<lb/>
物後本草者亦第言忘憂不及所忘之方將枵然徒對<lb/>
之耶佩之耶餌之耶至唐孔穎達疏之專訓諼爲忘蓋<lb/>
欲得令人善忘憂之草不謂諼爲草名始與諸說判不<lb/>
相契矣斯堂製名其在于忘憂乎夫曰忘者猶始有憂<lb/>
有待于排解消拂之也使初無憂烏乎施忘燧未嘗及<lb/>
識夫人之几杖以君白髪占之則夫人之黃髪而耆其<lb/>
年者從可知也夫以黃髪之親頫而撫其上白髮之子<lb/>
仰而承其下四表之內兩間之中得是幾家雖啜菽飮<lb/>
<pb n="KR4d0465_SBCK_008-6a"/>
水猶胥與樂况宅是光顯而奉以華堂定省以候晨夕<lb/>
也溫凊以節寒暑也悅其口體有甘旨之充也伺其色<lb/>
言有使令之備也是府久其官而不調無三歲一徙陸<lb/>
走水浮資車與舟銜橜維節之戒焉爲之鑒者人歲訟<lb/>
之至以罪去而獨無絲毫汙葢善愼身羞親之所不蹈<lb/>
顯親之事必立憂情以忘用是道也萱何爲哉不然彼<lb/>
閭閻之子力爲可憂譴于有司詬于鄕鄰無俚之聲日<lb/>
盈親聞而富樹萱求以忘之雖甚昧者皆知其不可也<lb/>
故萱能忘不憂之憂而不能忘有憂之憂疏者未深信<lb/>
<pb n="KR4d0465_SBCK_008-6b"/>
之蓋亦若愚推類而不得其說者也雖然耆年之人方<lb/>
歡而歎不疾而呻者情所同然同乎憂乎求易于愉心<lb/>
而快目者莫草木敷華之若或當其時君服命服爲壽<lb/>
而前萬室之人其戚且故從而母之得其一莞而忘之<lb/>
者誰曰非萱之德哉<lb/>
　　承顔亭記<lb/>
嘗謂人子之事親不難于燠寒其衣旨甘其味以適其<lb/>
口體之奉而難于承顔以得其歡心斯政孔子語子夏<lb/>
以色難者也又嘗思之夫人之心變動于中千百不同<lb/>
<pb n="KR4d0465_SBCK_008-7a"/>
而幾微必形于顔面塗人過前其安而色舒恚而色厲<lb/>
莊而色專有懷者其色鬱而肆滿者其色揚揚也吾皆<lb/>
得以識之况人子者日侍親側久接熟伺而不去者乎<lb/>
其承顔也亦易焉而巳耳雖然天之厚薄于人者不齊<lb/>
有役是心履霜踐露不及承顔者斯固非人力所爲末<lb/>
如之何也已又有生而不學倫理不明恩愛不篤不知<lb/>
承顔者亦有墮四肢束于貧而力不能自㧞不足于滫<lb/>
瀡之具不能承顏者力至矣或牽于祿仕遐遊遠適委<lb/>
親而不遑將反曰吾能公爾忘私不得承顔者是數者<lb/>
<pb n="KR4d0465_SBCK_008-7b"/>
皆五典之罪人也仁卿嘗仕矣行年五十而母氏八袠<lb/>
猶康彊咸棄不就其色養而仁卿思以終身寧燕休心<lb/>
娛目乃作亭中園周植嘉卉奇石名樹叢篠綺張繡錯<lb/>
麝芬雲蓊者亡慮百品風雪之朝花月之夕稱一觴爲<lb/>
壽其間其善承顔者哉詩曰孝子不匱永錫爾類客之<lb/>
登斯亭者內顧其家而及承顔者將同是樂其內顧其<lb/>
家無有承顔者將有不勝履霜踐露之悲則亦斯亭之<lb/>
感之爲者矣亭舊有名余病其不關于子職也故易之<lb/>
仁卿名恕遼氏遺裔也由金人惡耶律爲字有父嫌譌<lb/>
<pb n="KR4d0465_SBCK_008-8a"/>
爲移喇後逃亂奔宋再譌爲蕭云<lb/>
　　朋簪堂記<lb/>
天下之道二君子小人而已矣然各視其爲勢孰主而<lb/>
孰賔之己主而人賓則人從已巳賓而人主則已從人<lb/>
無有無其朋者易之爲書本爲君子謀不爲小人設于<lb/>
小人則懼其爲朋故泰之六四曰翩翩不富以其鄰不<lb/>
戒以孚于君子則恐其不朋故豫之九四曰由豫大有<lb/>
得勿疑朋盍簪蓋豫之爲卦五陰一陽九四以才幹之<lb/>
臣上見信于六五柔中之君而無多懼之嫌是以若是<lb/>
<pb n="KR4d0465_SBCK_008-8b"/>
易爲成功也大傳曰崇高莫大乎富貴然舉爻位之貴<lb/>
孰加于四臣而五君貴之所在富不必言矣而卦亦有<lb/>
專言富者不于他爻而亦恒在四五故泰六四與謙六<lb/>
五皆言不富以其鄰家人六四亦曰富家大吉苟無位<lb/>
之士而富其勢亦與崇高之一故亦由我和順得志開<lb/>
誠而朋從之則富者又爲兼善之資而有朋從之樂耶<lb/>
然又思朋從則羣居羣居則必有事爲而言及義必也<lb/>
如兌大象之講習乃有互長相滋之益有必粹焉而得<lb/>
其要如乾文言學聚問辯寛居仁行以行其德斯盡善<lb/>
<pb n="KR4d0465_SBCK_008-9a"/>
矣聞者其然余斯言乎非歟其踐行有素乎驟歟史君<lb/>
生洛徙穰奇士也名儀字仲威其豐殖若可比封君素<lb/>
侯力善而泛愛赴急而施積寒士之來歸者如以器浥<lb/>
泉流隨其小大而斟酌飽滿之不虛其往而遂所願欲<lb/>
言其處易時位可當豫九四適余讀易求名新堂爲書<lb/>
朋簪俾揭之楣間蓋仲威與余同邑以年偶先嘗兄之<lb/>
禮意甚至言其可諛况潛齋先生之弟子猶懼其盍簪<lb/>
于燕遊好也故又舉兌象乾文言者申告亦庶幾輔仁<lb/>
之一道也至元戊子日次實沈<lb/>
<pb n="KR4d0465_SBCK_008-9b"/>
　　歸來園記<lb/>
歲壬子余與今令醴泉雷君損之交至至元丁亥最之<lb/>
三十六年爲故人始余從先世父中書左轄公受讀四<lb/>
書君與橫經几席爲同業交不爲淺年不爲少故凡見<lb/>
其小不足余意者必爲之盡言蓋君自踐仕至今三十<lb/>
年位止一令所至與去人稱其賢今老矣不厭不巳猶<lb/>
爲之將行道耶縣之上莅而壓之者數十府寺守成法<lb/>
而遵之幸且無事苟自鬻其能自用其情則搖手觸禁<lb/>
而罪随之是其道非易行也將爲貧耶諸子孝且克家<lb/>
<pb n="KR4d0465_SBCK_008-10a"/>
有脂田十頃終南堂室高麗周其墅植榆楊雜果數千<lb/>
小者圍桮椀大則合抱充棟梁歲入絹多于江陵李衡<lb/>
木奴其本富已埓封君素侯矣嗚呼豈余蒙闇之甚未<lb/>
眞嘗宦味之甘便者耶余嘗激之使委印而去君以故<lb/>
人同業之故受其說而不愠焉此可見其寛有容也然<lb/>
復有優游牽制未斷之言焉曰今遽不可吾必以開歲<lb/>
某月而行嗚呼君子進三揖退一揖所以礪難進易退<lb/>
于平居也如君所言正如東萊譏魯隐當授卽授何謂<lb/>
將授當營卽營何謂將營之說也君又不以余爲躁而<lb/>
<pb n="KR4d0465_SBCK_008-10b"/>
斥已肯服其非是又見其善從人也徐曰吾家有園鑿<lb/>
池其中中池爲堂外爲四亭東亭藝蘭蘭則春芳取屈<lb/>
原之辭曰紉蘭南亭北軒闞池種蓮蓮則夏敷取周子<lb/>
之說曰愛蓮西亭植菊菊則秋榮取陶潛之詩曰采菊<lb/>
北亭樹梅梅則冬花取林逋之句曰疎影順四時草木<lb/>
秀發循環流居四亭期沒吾齒獨中池之堂與園未名<lb/>
子爲製之余曰屈原之愛君周子之鳴道陶潛之明達<lb/>
林逋之隘狷能法四賢足矣又何他求爲耶詩曰高山<lb/>
仰止景行行止宜名堂曰景山雖然周子爲人鄒孟氏<lb/>
<pb n="KR4d0465_SBCK_008-11a"/>
之亞其言亦六經洙泗之遺餘固不在淺學之妄論餘<lb/>
三子則皆有說屈原之不忘君其失未免怨懟激發而<lb/>
不平林逋終身遁棄而忘君又類潔身亂倫其吟嘯多<lb/>
賦近體句律淸快可誦者有數陶潛旣仕矣其則心爲<lb/>
不忘君知其不可以恥束帶見督郵爲目以去正得孔<lb/>
子燔肉不至微罪行之遺意又其言和平微婉猶元酒<lb/>
希聲後世雖有效而和之終不能一造其堂奧三子之<lb/>
中古所謂吾無間然者也園宜以歸來名君試誦其辭<lb/>
將不待人之勸激自窮日力而歸矣以是爲記是歲十<lb/>
<pb n="KR4d0465_SBCK_008-11b"/>
月晦書<lb/>
　　楚山山房記<lb/>
孟德麟作楚山山房或疑而問曰古人之樂山者皆有<lb/>
所指名晉謝傳之東山唐白傅之香山宋王舒公之半<lb/>
山雖枚舉之將不能一而盡未有若德麟之槩而名楚<lb/>
山者因嘗思之盡禹貢荆州之域皆曰楚宗火維衡嶽<lb/>
巍其高大與細而邱垤皆曰山是則楚之爲地亡慮周<lb/>
數千里之遠也山之爲名雖布斗粟爲算有不能以殫<lb/>
之之名也而自命之無乃鮮廉而已貪乎使止曰楚山<lb/>
<pb n="KR4d0465_SBCK_008-12a"/>
猶曰隨吾歴覽之至何所非楚何地無山猶足以禦人<lb/>
而綴以山房之名乎孟子之言堂高數仞蓋人臣之居<lb/>
其極不過乎是是房也崇不踰于尋丈深不出乎數轍<lb/>
今將舉是名是盡禹貢荆州之域周數千里之遠者之<lb/>
楚與火維衡嶽巍其高大細而邱垤雖布斗粟爲算有<lb/>
不可殫其名之多之山曰吾將納之一房則並藏山于<lb/>
澤者爲尤誕也良不信之燧聞而笑曰子辯辯余眞能<lb/>
納辯天壤之間二者而已曰同耳曰獨耳同則與人共<lb/>
之獨則我其知之今一世之人鼎鼎所趨逐者意亦曷<lb/>
<pb n="KR4d0465_SBCK_008-12b"/>
嘗在山意不在山是人之所棄也太史公曰人棄我取<lb/>
余所獨得者也烏乎貪然之山也人有廬其麓者梁其<lb/>
澤者車來其原者舟其川者材其林者蒐其藪者曷嘗<lb/>
不與世共之是人之所取也太史公曰人取我與是人<lb/>
所同得者也烏乎廉且以跡求之房誠不足以納楚之<lb/>
山由理言之德麟生平歴覽之熟或時讀書之休飮酒<lb/>
之醒作詩之暇看雲白晝而眠聽雪淸夜以思則夫崔<lb/>
然嵬然嶻然岌然藂而離離峭矗而坡陀千變萬殊不<lb/>
易狀名者莫不呈露彷彿于眉睫余見納之一枕之上<lb/>
<pb n="KR4d0465_SBCK_008-13a"/>
而有餘豈崇以尋丈深以數轍之房有容而不足者耶<lb/>
或者舌撟不下惴讋而退噫余由愛楚山買田郊郢以<lb/>
分是風烟泉石之勝而南郢實楚都去郊郢纔數舍亦<lb/>
將名楚山君能視同廬者梁者車者舟者材者蒐者來<lb/>
卽共之則已或校其君先將謂余後則余將以郢去楚<lb/>
都踰千里未免以遠近爲訟上勞山靈聽其直之誰在<lb/>
也德麟名之紱在勝國爲少保佳公子明時嘗令潭之<lb/>
湘鄕今辭仕而休居焉<lb/>
<pb n="KR4d0465_SBCK_008-13b"/>
</p>
<p>
<hi>臣</hi>錢開仕恭校<lb/>
<pb n="KR4d0465_SBCK_008-14a"/>
</p>
<p>
</p>
  </div>
</body>
</text>
</TEI>
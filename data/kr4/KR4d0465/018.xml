<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_018-1a"/>
牧庵集卷十八<lb/>
　　　　　元　姚　燧<lb/>
　神道碑<lb/>
　　領太史院事楊公神道碑<lb/>
嗚呼有秦君子楊公諱恭懿字元甫其先始鄉耀之同<lb/>
官中避宋亂徙美原五世祖儀徙今京兆之高陵與高<lb/>
祖亨再世力田曾祖植祖禮再世仕縣吏考天德擢金<lb/>
興定進土第由博之聊城丞掾陜西行臺權大理寺丞<lb/>
主京兆長安慶陽安化簿辟令順德之隆德及安化而<lb/>
<pb n="KR4d0465_SBCK_018-1b"/>
安化兼錄事州之判官三職具脩積官中大夫其德其<lb/>
烈有先師司徒許文正公墓誌言章宗南郊爲太常臣<lb/>
授幣而立御史將劾不恭其友曰大夫習于禮者名行<lb/>
祕書盍從而問曰授坐不立御史慚縮而止太常則孫<lb/>
公通祥實公外王父公以正大乙酉生于其居京兆之<lb/>
雙桂坊童而讀書記識強敏日數千言時艱從中大夫<lb/>
逃亂而東不恒其居于汴于歸德于天平雖間關險阻<lb/>
未嘗怠弛其業年十七侍中大夫西歸無田于郊假室<lb/>
以居鄉鄰或繼其匱皆謝不取惟服勞以爲養暇則力<lb/>
<pb n="KR4d0465_SBCK_018-2a"/>
學綜博于書無不經目而究其心者摳衣之徒戸外滿<lb/>
屨横經入問爲析疑義源源其辭若决江河而下之名<lb/>
聲日延海内縉紳友大中者馳書交譽知之膚者求觀<lb/>
其文侈其肆者以爲鱣堂之席有繼與其極者直期以<lb/>
宗盟斯道于將來時巳邃易禮春秋思有纂述耻爲章<lb/>
句儒而止志于用世反覆史學以監觀廢興存亡理亂<lb/>
得失于千數百年之中曰輔治之具禮樂兵刑禮樂非<lb/>
王者果爲不可興行于天下兵恃以芟暴亂而安元元<lb/>
刑取其弼敎循本以求皆仁義之資也不講之有素或<lb/>
<pb n="KR4d0465_SBCK_018-2b"/>
一旦帥三軍爲士師貿貿焉不知其方反受成敎武人<lb/>
俗吏乎事雖未試從可槩見其佐王之略年二十四始<lb/>
得朱子集註章句四經太極圖小學近思錄諸書誦其<lb/>
言而推其意嘆曰人倫日用之常天道性命之妙皆萃<lb/>
此書今入德有其門矣進道有其塗矣吾何獨不可及<lb/>
前修踵武哉窮理以致其知反躬以踐其實動靜云爲<lb/>
一乎持敬行之以剛健居之以悠久日就月將俟其成<lb/>
功于潛齋之下自任益重前習盡變不事浮末矣歲甲<lb/>
寅司徒奉潛藩敎來秦公往見之際其道德之光聞其<lb/>
<pb n="KR4d0465_SBCK_018-3a"/>
仁義之言于傾蓋頃歸心服曰世鳥有斯人之倫敬事<lb/>
猶師而司徒友之亦至分庭而行抗席而坐一遇講貫<lb/>
動窮日力而所造益深平居訒于爲言喪中大夫絕口<lb/>
水漿五日喪葬用牲盡祛桑門惑世之法爲具不足稱<lb/>
貸益之棺槨皆黄腸衣衾必縟疏衰<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥悲憂爲疾杖<lb/>
始能興司徒會葬歸語學者曰小子志之曠世墜典夫<lb/>
夫特立而獨行之其功可當肇脩人紀聚居六年司徒<lb/>
東歸喪妣夫人猶中大夫其疾益阽三輔士夫知由禮<lb/>
制自致其親者皆本之公先是宣撫司行省欲以掌書<lb/>
<pb n="KR4d0465_SBCK_018-3b"/>
記共議事祿之皆不能屈至元七年詔司徒由國子祭<lb/>
酒拜中書左丞始與右丞相安圖共政曰譽公賢丞相<lb/>
以聞十年上遣協律郞申敬來召疾不能行十一年儲<lb/>
皇下教中書汝如漢惠聘四皓者其聘以來故丞相遣<lb/>
郞中張元智書致是命其冬下車京師上遣大臣勞其<lb/>
遠來他日入見上問何鄉先德爲誰從何師學子今有<lb/>
幾無不周悉其夕嘔血上遣尚醫來候且賜之藥少間<lb/>
明年正月元日之翼曰上御香殿以大師南伐使久不<lb/>
至方念之深欲筮之時以日者待詔公車百十爲輩獨<lb/>
<pb n="KR4d0465_SBCK_018-4a"/>
以命公蓋以其道德素著可交神明者其言頗祕侍講<lb/>
徒單公履請設取士之科詔先少師文獻公司徒竇文<lb/>
正公與公雜議公上奏曰三代以德行六藝賓興賢能<lb/>
漢舉孝廉兼策經術魏晉尚文辭而經術猶未之遺隋<lb/>
煬始專賦詩唐因之使自投牒貢舉之法遂息雖有明<lb/>
經止于記誦宋仁宗始試經義亦令典矣哲宗復賦詩<lb/>
遼金循習將救斯弊惟如明詔嘗曰士不治經學孔孟<lb/>
之道日爲賦詩空文斯言足立萬世治安之本今欲取<lb/>
士宜敕有司舉有行檢通經史之士使無投牒自薦試<lb/>
<pb n="KR4d0465_SBCK_018-4b"/>
以五經四書大小義史論時務策夫旣從事實學則士<lb/>
風還淳民俗趨厚國家得識治之才矣奏入上善之丞<lb/>
相每咨世務倚以自毗㑹其北征公遂請畢男婚而歸<lb/>
十三年詔改厯太史王恂總算同知郭守敬推測司徒<lb/>
明厯理或言公嘗推厯終一甲子而得日月薄食者七<lb/>
十有奇曰日月之眚古無是之多也十六年召公著厯<lb/>
義十七年授時厯成奏曰黄帝迎日推䇿顓頊載時象<lb/>
天堯之欽若舜在璣衡周太史正歲年以序事皆日官<lb/>
世守其業隨時占考以與天合暴秦焚書廢古僞作置<lb/>
<pb n="KR4d0465_SBCK_018-5a"/>
閏歳終兩漢因之建厯之本必先立元元立然後定日<lb/>
法法定然後度周天以定分至賈逵譏其守一元不與<lb/>
天消息杜預謂當順天以求合非爲合以驗天者皆確<lb/>
論也臣今治厯廢厯元日法析舊儀六合三辰四遊而<lb/>
異之省天經黃道惟用四遊移天常赤道遊于南軸之<lb/>
下以取候視之無窒倍八尺之表而五之以影符進退<lb/>
其晷使不失于芒忽日日測考積月爲歲積歲爲世必<lb/>
于厯法益精益密非但正數十年一改之弊且可上追<lb/>
黄虞三代之舊矣文曰一月之始日月相合謂之合朔<lb/>
<pb n="KR4d0465_SBCK_018-5b"/>
漢太初厯用平朔法小大相間或有二大以故日食或<lb/>
不在朔先後一日時亦鮮中宋何承天測四十年得三<lb/>
大二小以正朔望使食必在朔隋劉孝孫劉焯爲定朔<lb/>
唐傅仁均取以造戊寅厯貞觀竟改從平朔李淳風造<lb/>
麟德厯得四大三小求避人疑間以平朔又爲進朔使<lb/>
食避元日一行造大衍厯以爲四大三小何害今授時<lb/>
厯後是二年當十九年自八月後四月倂大實日月合<lb/>
朔之數皆改從實方奏太史臣皆列跪詔獨起司徒及<lb/>
公曰二老自安是年少皆受學汝者故終奏皆坐畢其<lb/>
<pb n="KR4d0465_SBCK_018-6a"/>
說亦異禮也授集賢館學士大中大夫兼太史院事明<lb/>
年以徙家得請歸又明年儲皇俾靈臺郞岳鉉召後中<lb/>
書議相承旨李濤儲皇不可以公爲識治再召又明年<lb/>
詔翊儲皇以爲太子賓客二十二年召明年以昭文館<lb/>
大學士正議大夫領太史院事召二十九年以耆艾議<lb/>
事中書召皆辭疾不行三十一年疾亟親賓問之忽長<lb/>
息曰有是哉國哀也聞者危之亂以他言徐又曰誠哉<lb/>
後三日顧言子寅曰敬愼小心以卒實正月二十有五<lb/>
日也後嗣位詔下則賓天果以其日人以爲平生與國<lb/>
<pb n="KR4d0465_SBCK_018-6b"/>
至誠所格嗚呼使入哭者有如温公刖公當亦如呂誨<lb/>
起言天下事矣徴士蕭㪺誌其墓曰朱文公集周程夫<lb/>
子之大成其學盛于江左北方之士聞而知者固有其<lb/>
人求能究聖賢精微之藴篤志于學眞知實踐主乎敬<lb/>
義表裏一致以躬行心得之餘私淑諸人繼前脩而開<lb/>
後覺粹然一岀乎正者維司徒曁公嗚呼誠知德不易<lb/>
之言哉後十年寅以江南行臺監察御史疾得吿去自<lb/>
金陵過宣以燧少受知公而耳其雅言求銘墳道然所<lb/>
貴乎君子三焉耳德耳位耳道耳得于心之謂德用于<lb/>
<pb n="KR4d0465_SBCK_018-7a"/>
時之謂位行其學之謂道如㪺之言同其德矣未及位<lb/>
也以年考之司徒之生前公十有六年入見前十有四<lb/>
其卒也前十有三而卒官皆昭文館大學士領太史院<lb/>
事同其位矣然是位也皆極人臣之亞爲古八命位實<lb/>
行道之鎡謂不得君知名而召旣至則温其玉音以勞<lb/>
疾則尚醫交候饋藥大官繼膳疑政賜問入見坐語聞<lb/>
辭則留留而不可暫聽其去去而思之復召司徒十召<lb/>
公八召其體貌之亦至矣哉如是而兩公迭爲循墻不<lb/>
可謂道之行亦天也雖然天道遠遙不可以巳事而知<lb/>
<pb n="KR4d0465_SBCK_018-7b"/>
必來者始見猶農夫焉未有播粒于土而不苗者今也<lb/>
四海匪獨士子凡筐篋之吏求售于時其誦而習亦先<lb/>
四書蓋天理同根人心誦其言而衆則爲其道者將多<lb/>
非兩公肇是太平之基其誰力歟斯古之人所以重歎<lb/>
其善作而不必善成者也公以卒年三月從葬中大夫<lb/>
之昭文有潛齋遺藁高祖妣齊氏曾祖祖妣皆紀氏妣<lb/>
宼氏孫氏夫人李氏以柔嘉作配君子姻里德焉三子<lb/>
寅其胄也宙今令京兆蒲城㝐方學女子子四人適主<lb/>
京兆長安簿席貽士子馮嘉鳳翔提控按牘王繼述樞<lb/>
<pb n="KR4d0465_SBCK_018-8a"/>
密院掾傅昱男孫僖女子子二人長適呂曾幼姆銘曰<lb/>
維天生賢匪使自有俾拯烝民爲責已厚公于明命實<lb/>
肩實負乾乾其行艮艮其守師古喪祭如禮不苟三綱<lb/>
之淪我條自手推得其類無倦誨誘學者宗之西土山<lb/>
斗鳶飛魚躍潛齋自蔀令聞之延已徹宸黈束帛戔戔<lb/>
賁及林藪丹扆曰來何暮汝叟大師之南伻斷已久其<lb/>
宜進退汝蓍以叩又曰多士文字儷偶求得碩才奚策<lb/>
以取又曰厯義羣喙紛糾汝折衷之其從誰某凡是大<lb/>
正無不可否公拜稽首瀝膽悉剖丹扆曰噫惟兹儲后<lb/>
<pb n="KR4d0465_SBCK_018-8b"/>
端本萬邦汝賓以友儲后曰今識治黄耉惟汝爲可肱<lb/>
股元首公益抗章臣早衰朽養安踰紀僅止中壽歸從<lb/>
先藏奉政之阜止阡有碑無我樵槱垂詩千齡以吿爾<lb/>
後<lb/>
　　鄧州長官趙公神道碑<lb/>
有虞臣柏醫佐舜調馴鳥獸賜嬴姓其後費昌去夏歸<lb/>
商爲湯御孟戲中衍爲太戊御至周造父爲穆王御服<lb/>
盜驪驊騮綠耳之驥西巡樂而忘歸徐偃王反復御日<lb/>
馳千里破徐賜趙城爲趙氏其子孫散居何望傳次幾<lb/>
<pb n="KR4d0465_SBCK_018-9a"/>
何至公者不可稽然由所記憶其先家代之繁峙金亡<lb/>
去其鄉凡再徙始爲冀之衡水人又爲蔡之平輿人天<lb/>
興癸已之棄汳播蔡也公以善射足力材兼衆歎倡義<lb/>
兵數千爲帥聞天兵圍蔡急城中糧絕乃率部曲發平<lb/>
輿富室藏粟負擔疾戰百死突圍上餽召見行闕嘉其<lb/>
忠勞敕銀符提控復潰圍還保平輿明年甲午金亡將<lb/>
戲下歩騎數千下宋時襄陽開制閫改信効左軍統制<lb/>
制閫後厭降將多恐聚此叵測漫爲受犒欲致盡阬之<lb/>
太尉江海策曰且人窮而來歸誅之不義又吾閫所節<lb/>
<pb n="KR4d0465_SBCK_018-9b"/>
度四十五軍半北人今此加誅則吾軍北人各有心矣<lb/>
徒足啓猜長亂漢北之州獨鄧近去吾閫程再日耳北<lb/>
與敵隣乘彼虛棄未戍盍遣是衆先之在彼有生降之<lb/>
德在我有復地之利一舉而得兩者也閫然之別遣路<lb/>
鈴哈雅實克將若干千人爲監來戍至則與實不相善<lb/>
益憤前吾所好相下而顧不容將以計誅又一軍譁譟<lb/>
皆言制閫不足爲盡力會明年乙未十月天兵畧地漢<lb/>
上集將佐南門商戰守宜公扼劍前衆曰始吾下宋正<lb/>
求活我戲下數千人與若妻孥而制閫欲一切以計殲<lb/>
<pb n="KR4d0465_SBCK_018-10a"/>
之情露而事廹者數矣今幸出戍不獨任吾别將監之<lb/>
一旦誣以他罪盡無吾噍類覆掌不難爲也誠不忍與<lb/>
若泯泯膾脯宼手必歸皇元後應者斬統領徐海獨辯<lb/>
不可立斷其首以徇一軍皆呼抃受命馳造實營執以<lb/>
出盟令呼宋兵投仗脫甲吾不犯若一人盡歸之襄陽<lb/>
如輙肆動皆誅死實駭汗失常目眙瞠舌撟然不能下<lb/>
頃不得巳乃親呼其軍如所敎者于是皆受命復與將<lb/>
佐爲約是州生齒十萬今日之事將求生之非固苦之<lb/>
將思完之非固離之衆曰生完之耳離苦何爲公曰若<lb/>
<pb n="KR4d0465_SBCK_018-10b"/>
旣相許矣其無殺人父兄而臣妾其子女以利貨財與<lb/>
懷復私怨衆又曰不越公命也乃開門納吾元兵事成<lb/>
終朝肆不變市爲具車馬遣實令將其軍盡還之襄陽<lb/>
少不怨制閫昔者圖已而甘心此軍也居再月太宗爲<lb/>
太子南征遠過敎以是城甚近襄陽虞力孤不能自完<lb/>
且歲荒與均唐三州民徙洛陽之西三縣鄧治長水均<lb/>
治永寧唐治福昌許公權宜行省事乃先勞分苦佐乏<lb/>
藥疾翦棘墾萊府寺田廬於粲一始明年丙申襄樊亦<lb/>
徙洛陽其年公入覲特賜金符錦衣許出戰督軍入守<lb/>
<pb n="KR4d0465_SBCK_018-11a"/>
字民别降銀符八十金符八以酬從公將佐同力者奏<lb/>
洛西歲又荒乞歲得大名軍儲米爲石四萬五千陜州<lb/>
鹽爲斤若千萬以廩餓人制可如是資食二州三年後<lb/>
歲登乃止辛丑授鄧州長官奏以弟將州兵亦可而是<lb/>
州兵民始分後十二年癸丑在先朝今上以太弟之重<lb/>
命故丞相史忠武公經畧河南始屯田漢上張平宋本<lb/>
盡還爲徙鄧均唐襄樊五州民實南公始復鄧時宋己<lb/>
築襄樊均皆宿重兵徙民各歸其州惟是三州還者無<lb/>
所于歸襄樊僑治州北均僑治西皆倚公爲援南州數<lb/>
<pb n="KR4d0465_SBCK_018-11b"/>
十里淪爲盜區戰外耕內四年之間積穀石七十餘萬<lb/>
丙辰乞骸骨不報明年疾卒實丁巳春三月十有四日<lb/>
年六十有一其月二十有四日肇塋州東南之曲專里<lb/>
以葬自喪及窆祭哭聲振城野數萬人昔受公生之死<lb/>
地者公諱祥字天麟魁貎碩躬望之威如孝親友弟及<lb/>
有地方數百里秉鉞垂符常布衣韋帶麤冠弊鞍江漢<lb/>
大都督爲言衣冠貴賤章也何乃爲是過儉下自同庶<lb/>
服耶不恤也與將佐言公府則吾節度汝不可不嚴名<lb/>
分之守私處則汝皆少所從起相習者豈可遽修邊幅<lb/>
<pb n="KR4d0465_SBCK_018-12a"/>
改度平日也必齒坐序飮其疏簡目節直坦與人不疑<lb/>
如此考贇妣李生子二人長公弟彥卽將州兵者大考<lb/>
仔曾大考康三世連不仕饒貲樂施夫人霍以賢聞子<lb/>
一人昭勇大將軍保甲萬戸侃今鎭衢州男孫三人伯<lb/>
元仲亨叔利女孫四人適耶律弼李友端劉仲溫季幼<lb/>
槩公之始遭金季年出無受知託援之臣入無素勲可<lb/>
藉于家奮其孤身百戰前驅積勞而加數千健武之上<lb/>
亦何壯也且人之才相爲十百千萬不能齊同以一人<lb/>
當一人爲衆人以一人絶出千萬人之上是曰俊傑方<lb/>
<pb n="KR4d0465_SBCK_018-12b"/>
天定命昭昭而昧者疑所適歸彼千若萬人奔走爲依<lb/>
求以自全其受是依者內揆無可出險反正之才豈以<lb/>
一身貿貿先衆徒死則依人者猶不難于爲人依而受<lb/>
者也金旣隕祚而後將十餘旅之衆下宋其志仁此人<lb/>
也及宋不察將快其肆毒巳乃北戍鄧州爲置監將防<lb/>
虞而戎備之其伺釁竊發不保其終何如也非公謀斷<lb/>
灼知改玉安能轉禍爲福侯食此州哉然由公而上不<lb/>
仕三世潔實儉勤積累悠長能散宿居芘後之功旣碩<lb/>
旣豐而始大興此勢之必至理之固然者今侃也卽基<lb/>
<pb n="KR4d0465_SBCK_018-13a"/>
堂之龍盾虎符列名平宋功臣非公作則之報而誰諸<lb/>
孫繼繼脩偉則是澤也夫豈一再傳而可遽艾之耶後<lb/>
葬三十有二年至元二十有五年戊子侃自衢遣叔利<lb/>
五千里持衢學官鄭怡所撰行狀走鄧請述墓碑燧哀<lb/>
其志在揚厲先烈又嘗家洛西與我先人居相邇而遊<lb/>
相好也故不終辭銘曰<lb/>
穰之東南有堂其封下爲平輿趙公幽宮返是之年周<lb/>
甲子一束髪樹名古人自必翊將衰祚偶方興時如鬪<lb/>
孺子賁獲是支金鼎沉淪提是窮旅曰奔與國渉漢南<lb/>
<pb n="KR4d0465_SBCK_018-13b"/>
騖來戍是州始脫危阽乃棄衆星日月再瞻甫少康蘓<lb/>
熯螽薦沴徙北就豐于洛之汭洛凶亦然移粟大名以<lb/>
及還南保甲戰耕與是州民耄穉十萬形影相附千里<lb/>
往返厚深之仁崇阜增川宜是州民戴爲二天朱邑桐<lb/>
鄉古弗是過卜置冡傍萬家且夥有子將軍方耿烈光<lb/>
虎節斯皇孰曰公亡匪銘伊白匪石安邈我筆載茲後<lb/>
來者頤<lb/>
　　提舉太原鹽使司徐君神道碑<lb/>
至大三年中奉大夫僉樞密院事徐毅慼言于燧吾先<lb/>
<pb n="KR4d0465_SBCK_018-14a"/>
人以雅善故御史中丞王博文當其爲河東山西提刑<lb/>
丐銘先祖提舉府君墓碣中丞不讓而援翰昔毅與子<lb/>
嘗受業太傅許文正公于冑學爲同門今子長翰林毅<lb/>
僉宥宻爲同朝爲先人于中丞無是也又子亦識吾先<lb/>
人古所謂知死知生者兼有之其遺善可筆以示雲仍<lb/>
者非子誰賴哉乃序之曰君諱德舉字進之曾祖澤妣<lb/>
郭祖閏妣郅世農平陽趙城以本富聞石明里考玉材<lb/>
武爲皇帥府提控提領崞縣岢嵐州長官後馬公行刑<lb/>
部奏提舉河東南路常平倉妣夫人高以歲丙戌生公<lb/>
<pb n="KR4d0465_SBCK_018-14b"/>
數歲撫而謂曰是吾父登金詞科令岐山出也身教之<lb/>
書及長又資使學仕俾歲偕計吏趨龍庭甚爲參尚書<lb/>
省議樂齊賢馬文玉二人者知擢以爲掾巳未遣迎世<lb/>
祖于江北陽邏且徵兵山之東西中統壬戌省調平陽<lb/>
路轉運司經歴以妣夫人憂去官後六年又居考提舉<lb/>
府君憂安西王國秦凡河東河南山之南與陜西食解<lb/>
池鹽地皆置使督其賦入悉輸王府以君爲太原舊由<lb/>
其地炙鹵民盜煮食有司雖密其禁犯者終不衰止而<lb/>
賦日益不登遂弛其禁聽民煮食惟戸責輸賦漕司行<lb/>
<pb n="KR4d0465_SBCK_018-15a"/>
習久矣至于都漕欲變其法復轉鹽鬻民君以爲若然<lb/>
是驅是邦人納罪罟也若仍弛其禁惟衆遣吏巡迾不<lb/>
使賤估盜販出境而加賦其舊三之一焉民便安之而<lb/>
績亦最陞提舉棄而不仕其平生履厯巳此不可謂達<lb/>
而名傍聞四方士夫從之遊公侯用其言而人亦樂以<lb/>
急難見求者在夫重諾而趨義負氣而尚俠其事如李<lb/>
璮將爲亂自益都傳檄求臣叛王而平陽總管李毅不<lb/>
思移文太原爲忻之監州恩巴楚所發故兩總管皆誅<lb/>
論毅子青童尚孩坐徙遼海君哀之帥毅家僮訟之宥<lb/>
<pb n="KR4d0465_SBCK_018-15b"/>
密以爲祖宗之法父子罪不相及且昔檄事靑童何知<lb/>
與禍至茲甚非昭代罪人不孥之旨宥密遂奏還之今<lb/>
戍四川長萬夫襄陽旣下之明年將平宋詔籍中戸爲<lb/>
兵民甚駭愕至有自戕求脫者總管烏塔患之迫君詣<lb/>
宥密受其成法得于三戸抽一遂懷檄歸虞吏爲姦教<lb/>
侯取籍閉府幕道院身自差第三戸優劣優者爲兵劣<lb/>
資其力令出人稱爲平有泣謝者初世祖征雲南師未<lb/>
及境書遣三使諭招三人者言祖宗之法殺詔使者城<lb/>
㧞必屠萬一變夷怙惡或賊殺臣願無以臣而使是城<lb/>
<pb n="KR4d0465_SBCK_018-16a"/>
噍無遺類至則彼以爲誕皆殺之懸尸于樹大師旣至<lb/>
求其首或謂投洱水中遣漁人網取無所得火其骨函<lb/>
送二家復其門徭田租中一人秦州士子王姓分蠻口<lb/>
數十于州俟其子壯付之後三十年當歲丙戌詔西省<lb/>
臣訪求三家在亡蠻口巳爲郡豪張某者冒有王氏子<lb/>
顧受其人傭直君言之憲府坐郡豪以罔受上恩官吏<lb/>
見知蔽匿者皆罪黜而還正其口王氏子民奴有嚴姓<lb/>
者主利多直鬻其六七男女于商胡君憤然曰奴有男<lb/>
女若是衆多則知賴其爲力也久忍重奴商胡分鬻他<lb/>
<pb n="KR4d0465_SBCK_018-16b"/>
地哉白其府曰主旣有名郡籍則奴亦郡民烏可不告<lb/>
所由而輙鬻之縱不損吾戸數實損吾口府是其言行<lb/>
巳數舍遂追還之代贖爲民猶其外者至語其家衣止<lb/>
大布大帛食無兼味飮酒不數龠事繼妣石有孝譽分<lb/>
田以恤女弟孀居爲子擇師俾齒胃學其知親賢又如<lb/>
何也恒言以飭諸子曰立身本學治生本力穡儉勤羨<lb/>
以周匱急無多積以自災取友不可苟合勢利臧獲久<lb/>
故旣火其劵多至千指自今事汝久者其縱遣之當不<lb/>
恙時伐石爲槨穴地倍常有半曰他曰無厚藏明器用<lb/>
<pb n="KR4d0465_SBCK_018-17a"/>
陶無法流俗侈靡崇事浮屠以大德癸卯八月六日卒<lb/>
年七十有八九月二十有八日葬石明里先塋以前卒<lb/>
二十有一年元配同里毅母盧夫人祔置毅爲治書廉<lb/>
使風紀中外刑曹惟觀今爲內總六師外制諸軍遠及<lb/>
萬里爲贈祖玉嘉議大夫上輕車都尉平陽郡侯妣高<lb/>
侯太夫人考德舉太原鹽使司提舉贈中奉大夫䕶軍<lb/>
平陽郡公妣盧妣邢皆公太夫人非文賢而能之乎繼<lb/>
妣邢夫人生投轂穀濟投宿衞成廟轂掾河東憲司穀<lb/>
大都永濟倉使與濟皆不祿女歸江南諸道行御史臺<lb/>
<pb n="KR4d0465_SBCK_018-17b"/>
治書裴居安男孫四人女孫四人銘曰<lb/>
嗟古君子許友以死非父母存曾不有巳後世不然輕<lb/>
合權輿橈酒以金矢死不渝小棘見吿聞已掩耳大而<lb/>
去之遠若讎恥允義徐君閔其故候世業塗地而身亦<lb/>
劉童子何知亦遐以置曰是聖代開罰及嗣教訟于庭<lb/>
萬里還之俾克再家䖍秉將戲民有不幸爲勢壓抑無<lb/>
待籲求我則往直謂爲非俠力善砥名謂之爲俠不蹈<lb/>
難行其居而家井有條理施以裕人自奉則非伊誰無<lb/>
子無不欲賢師匪其人學則滯偏遣毅齒胄從許文正<lb/>
<pb n="KR4d0465_SBCK_018-18a"/>
耳其嘉言目其善行故岀用世尊聞行知爲民所望宥<lb/>
密贊毗不昌其身而昌爾後逾信百年種德始茂子貴<lb/>
而碑令甲得爲可恃以傳太史友辭<lb/>
　　戍守鄧州千戸楊公神道碑<lb/>
楊公諱彦珍世汴之𣏌人曾祖考某祖考某考眞皆不<lb/>
仕金垂亡也鄉里及旁縣豪傑以公質而義沈而信脩<lb/>
幹有力馳馬引强奔走服屬之至有二萬衆將之來歸<lb/>
授萬戸徙河內定興思立戎勞不樂民治宋將彭義斌<lb/>
侵山東東方諸侯皆壁不出犯其鋒或聞風景附始將<lb/>
<pb n="KR4d0465_SBCK_018-18b"/>
百人從故張蔡公戰淮北復徐邳兩州勞陞將千夫戰<lb/>
淮南破光廬兩州及安豐軍戰漢上拔光化棗陽先登<lb/>
又破信陽軍戰襄陽走王總管牛首山斬張太尉鹿門<lb/>
破荆南沙市初鄧旣降以歲荒盡遷其民就食洛西留<lb/>
公來襲戰塔橋古邨黔陂屢軍戍守會故中書左丞劉<lb/>
磵故宅岡將趨襄陽率步騎北之其後山西逋民由雕<lb/>
汝可去父母邦而南耶與故遮止之假種牛曰吾在此<lb/>
兩堰以灌屯田歲收粟爲石中書平章游公築楚鐵狗<lb/>
無慮若千萬沾饑羸爲口亦無慮若千萬歲甲寅以平<lb/>
<pb n="KR4d0465_SBCK_018-19a"/>
生小大數十戰身被三創老厭苦兵子珪能荷殳矣請<lb/>
憲宗朝求嗣已授副千戸得休居十三年以至元乙丑<lb/>
春正月十有八日卒年七十其月二十有九日葬州西<lb/>
北十二都之靈德鄉蒼龍潭壖夫人同縣盧氏後公卒<lb/>
之二十五年當至元二十六年歲己丑年九十不恙珪<lb/>
及其三季秀成玉與男孫十有六人興祖世榮欽祖光<lb/>
祖述祖崇祖儀祖遵祖協祖繼祖孚祖襲祖康祖恭祖<lb/>
由祖亨祖女孫十有八人男曾孫五人儼伃侃偁僎女<lb/>
曾孫八人最三世子孫曾孫男女巳五十人男婦女夫<lb/>
<pb n="KR4d0465_SBCK_018-19b"/>
甥孫猶不列也朝夕若歲時問安爲壽其前堂宇隘不<lb/>
能容班之庭下人之望之蔚爲盛門非天章公潛德昌<lb/>
熾後裔而何況珪克對前脩有光乃爾耶始有副千戸<lb/>
江漢督府版令將突騎千時宋宿兵襄陽與君掎角臨<lb/>
鄧督府度房有恃而虛别遣將以萬人襲之反爲均兵<lb/>
遏絶令將所突騎爲援戰分道口斬其副將杜胡又戰<lb/>
馬嘶山通道岀之從史經畧援蜀之開達兩州戰李義<lb/>
聖耳諸山又戰同波砦萬石壩晉城寺獲生口五百城<lb/>
母德章以拒合州又城大軍平以闞廣安軍歸從故中<lb/>
<pb n="KR4d0465_SBCK_018-20a"/>
書左丞相阿珠公圍襄陽戰小堰堡南漳鴉及八瓣凌<lb/>
三山禽解都統樊提轄湖城砦馬軍趙總管野鵝池劉<lb/>
都管肨山問探司王總管狢子川又禽無名將樊城戰<lb/>
六年襄陽廼下勞授敦武校尉從中書右丞相巴延公<lb/>
越安陸戰新城降黄宣慰坑沙洋邊都統火死下沔陽<lb/>
攻漢陽先登拔之戰鄂之陽邏步獲船五十五艘遂濟<lb/>
江下鄂又從故中書左丞相阿爾公分兵而西戰荆口<lb/>
降高安撫下岳攻荆南沙市先登坑之徇地峽州下之<lb/>
鄉民多趨險奔施擇峽屬縣宜都富民言能動衆聽者<lb/>
<pb n="KR4d0465_SBCK_018-20b"/>
駱升署爲邑令追還五千戸從圍潭州戰西門鐵壩三<lb/>
先登進武畧將軍千戸金符從下衡永全道四州㧞靜<lb/>
江進宣武將軍總管虎符下柳西融州徇地海外未至<lb/>
召還進明威將軍副萬戸再遷廣威將軍眞爲萬戸戍<lb/>
襄陽最其受任至今三十三年所援拔破坑下名城三<lb/>
十而縣不與禽都綂一人總管三人斬州副將一人降<lb/>
安撫都統各一人討湖南叛宼生降渠首四十五人所<lb/>
全脅從及城拔而當殲言之大將而脫者不可以鉅萬<lb/>
計小大之戰七十餘身被者五創矢分右巨擘洞肩汰<lb/>
<pb n="KR4d0465_SBCK_018-21a"/>
股貫踵先登壓陴而顚血嘗岀口積是勞勩位踐三品<lb/>
力有可至數所得爲伐石人獸樹列神道又悼公平生<lb/>
與國立家之多艱也不銘之碑無以白悠久自襄走鄧<lb/>
託筆于燧嗚呼臣之事君猶子事父雖出蘇武告李陵<lb/>
之言而千載以爲得然事父敬身事君致身道固有不<lb/>
悖並行者曾參將死召門弟子啓手足以示全歸其平<lb/>
居則又以戰陳無勇爲非孝夫小而殘形大而隕元至<lb/>
不旋晷孰速戰陳苟于是而曰吾全歸吾全歸則天下<lb/>
無授命之臣君何賴以守邦人子惟無事戎行不善將<lb/>
<pb n="KR4d0465_SBCK_018-21b"/>
身以死者是成不孝而執綏援枹以死固其所也况戰<lb/>
不必創創不必死與雖死而名日延哉嘗讀史氏書見<lb/>
鬪將之登陴陷陳折馘搴旗大者百戰小者數十其身<lb/>
所存鋒鏑遺餘必慷慨感發思有若人者生今之世得<lb/>
奮筆大叙其雋功亦志士千古之一快也觀公父子踴<lb/>
躍金革視身外物再世一轍庶其人焉惜吾文之未稱<lb/>
副也銘曰<lb/>
世曰文士武弁之易謂勇無謀似而非是讀人物志論<lb/>
第英雄英之精秀草木華同雄譬健獸逸羣掁迅天於<lb/>
<pb n="KR4d0465_SBCK_018-22a"/>
恒人此與彼吝或卑其全萬邦表貞英故明智雄則勇<lb/>
能人才文武異同胥附武遏亂略文太平具亦旣太平<lb/>
忘戰必危猛士赴敵生死斯須彼文維臣何有是戚執<lb/>
簡之評其可輕出於鑠維公鄉豪始宗無基于前造大<lb/>
今躬金厯祝斷有衆二萬來歸太宗獨何是亂棄民而<lb/>
戎轉鬬淮漢戍鄧控郛招逋立閈鄧人病饑我往耕之<lb/>
鄧人聞戒我徃戰夷丐老而休年宜延夥而止七十玄<lb/>
宅長卧生子如公亦毅能兵克越蜀荆三十名城金石<lb/>
所創凡十五嬰虎符以庸鈇鉞專征曰是徵效先人之<lb/>
<pb n="KR4d0465_SBCK_018-22b"/>
敎五鼎三牲不享榮報發其幽光葬令存章庶幾子心<lb/>
少慰䀌傷切雲之碑蛟奴龜負史臣是銘滋久無斁<lb/>
<hi>臣</hi>錢開仕恭校<lb/>
</p>
<p>
</p>
  </div>
</body>
</text>
</TEI>
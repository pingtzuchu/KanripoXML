<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0465_SBCK_015-1a"/>
牧庵集卷十五<lb/>
　　　　　元　姚　燧　撰<lb/>
　神道碑<lb/>
　　中書左丞姚文獻公神道碑<lb/>
公諱樞字公茂事世祖潛邸十年左右宸極十有九年<lb/>
居近密之地受尊寵之任可謂必世之久惟其不固富<lb/>
貴進退禮敬窮達一節不易寒士故不取恥當時明哲<lb/>
保身以薨帝爲震悼<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>楮泉爲千百千五百閔惟子煒<lb/>
生十五年未授之室賜聘財如所賵明年官以禮部郞<lb/>
<pb n="KR4d0465_SBCK_015-1b"/>
中皆異數也旣沒世而名聲日延後十九年當元貞二<lb/>
年裕聖太后以嘗侍講裕宗言之成宗贈諡榮祿大夫<lb/>
少師文獻公至大三年武宗追號嘉猷程世舊學功臣<lb/>
太師開府儀同三司魯國公諡仍其舊又推恩再世考<lb/>
仲宏贈太保儀同三司魯國康懿公祖騎銀靑榮祿大<lb/>
夫大司徒魯國惠靖公妣張氏祖妣李氏皆魯國夫人<lb/>
惟姚氏爲神明之後歴三代秦漢魏晉宋齊傳次或絶<lb/>
或續與梁陳隋唐可譜究者别載世錄惟本五季梁唐<lb/>
六鎭節度使勍勍生金吾將軍漢英漢英周廣順初太<lb/>
<pb n="KR4d0465_SBCK_015-2a"/>
祖遣之使遼見留事世景聖三宋加安時制節宏化翊<lb/>
亮功臣開府儀同三司樞密使檢校太師兼政事令上<lb/>
柱國東陽郡公生中書門下平章事北面宣徽使衡之<lb/>
衡之生給事中同中書門下平章事居政居政生太師<lb/>
左金吾衞上將軍䖍州節度使景祥景祥生太子洗馬<lb/>
去華去華生金東上閤門使吾州團練使玢玢生閤門<lb/>
祗候武德將軍佺佺生武德將軍獲嘉令錡錡生安遠<lb/>
大將軍慶陽安化丞淵後更名仲宏生公及弟楨格公<lb/>
自稚弱一力于學晝則經紀其家嚮晦則讀書夜分不<lb/>
<pb n="KR4d0465_SBCK_015-2b"/>
輟魯國夫人恐傷耽苦每止之乃塞牕不使見燭就枕<lb/>
必盡三鼓聞將遷關中康懿公錄事判官于許俾取師<lb/>
氏姑及姑之夫子昌以來公徒行懷書困休于樹宿止<lb/>
于邸亦出以誦自期甚高宋內翰九嘉少登科甲時有<lb/>
重名方閒居許摧折行位與之遊一日賓㑹錄事名召<lb/>
公內翰怒曰公茂負佐王之畧豈可若是易之先祖曰<lb/>
同僚呼兒軰宜然猶竟席不樂其爲前輩見推如此壬<lb/>
辰許城被圍州判公軍資庫使與副夜直四鼓聞牕外<lb/>
嘆曰人獻東門出索之無得副曰吾嘗遭兵河朔鬼物<lb/>
<pb n="KR4d0465_SBCK_015-3a"/>
云然宜捄吾家乃相與歸街陌橫鈴索斷行見其懷印<lb/>
若赴州計事者至家乃盡出金銀酒具奩飾裹餱糧爲<lb/>
逃死謀日出而東門果破邀軍將蕭姓者入家盡付所<lb/>
出蕭曰吾嘗受邱眞人教汝軍中惟救人無殺吾捄乃<lb/>
死公聞太宗詔學士十八人卽長春宫敎之俾楊中書<lb/>
惟中監督則往依焉中書少公六年兄稱之與偕北覲<lb/>
時龍庭無漢人士夫帝喜其來甚重之乙未詔二太子<lb/>
南征俾公從楊中書卽軍中求儒道釋醫卜酒工樂人<lb/>
㑹破棗陽併公所招將盡坑之大將幕竹林間公前辯<lb/>
<pb n="KR4d0465_SBCK_015-3b"/>
析明詔如此他日將何以復命乃蹙數人逃入竹中潛<lb/>
歸其營匿嚴侯軍中纔脫死數十人繼拔德安得江漢<lb/>
先生趙復仁甫見公公戎服而髯不以華人遇之至帳<lb/>
中見陳琴書駭曰西域人知事此乎公爲一莞與之言<lb/>
信奇士出所爲文數十篇以九族殫殘不欲北與公訣<lb/>
蘄死公留宿帳中旣覺月皓而盈惟寢衣存乃鞍馬號<lb/>
積尸間求至水裔脫履被髪仰天而號欲投溺而未入<lb/>
也公曉以徒死無益汝存則子孫或可傳緖百世吾保<lb/>
而北無他也遂還盡出程朱二子性理之書付公江漢<lb/>
<pb n="KR4d0465_SBCK_015-4a"/>
至燕學徒從者百人北方經學自兹始歲辛丑賜衣金<lb/>
符以郞中伊魯斡齊行臺于燕時惟事貨賂天下諸侯<lb/>
競以掊克入媚以公幕長必分及之乃一切拒絶人有<lb/>
以銀二笏來見旣謝却乃出置氊簾間遣人追及與之<lb/>
遂㩦家來輝墾荒蘇門糞田數百畝修二水輪誅茅爲<lb/>
堂城中置私廟奉祠四世堂龕魯司寇容傍垂周兩程<lb/>
張邵司馬六君子像讀書其間衣冠莊肅以道學自鳴<lb/>
佳時則鳴琴百泉之上遯世而樂天若將終身後生薄<lb/>
夫或造庭除出語人曰幾褫吾魄又汲汲以化民成俗<lb/>
<pb n="KR4d0465_SBCK_015-4b"/>
爲心自版小學書語孟或問家禮俾楊中書版四書田<lb/>
和卿版尚書聲詩折衷易程傳書蔡傳春秋胡傳皆脫<lb/>
于燕又以小學書流布未廣教弟子楊古爲沈氏恬版<lb/>
與近思錄東萊經史說諸書散之四方時先師許魏國<lb/>
文正公魯齋在魏出入經傳子史泛濫釋老下至醫卜<lb/>
筮兵刑貨殖水利算數靡所不究公過魏與竇漢卿相<lb/>
聚茅齋聽公言義正粹先師遂造蘇門盡錄是數書以<lb/>
歸謂其徒曰曩所授受皆非今始聞進學之序若必欲<lb/>
相從當盡棄前習以從事于小學四書爲進德基不然<lb/>
<pb n="KR4d0465_SBCK_015-5a"/>
當求他師衆皆曰惟先生命則魏國公由窮理致知反<lb/>
躬踐實爲世大儒者又公所梯接云歲庚戌盡室來輝<lb/>
相依以居㑹上在潛邸遣托克托故平章趙璧驛至彰<lb/>
德恐公避托克托留璧獨至輝以過客見審其爲公始<lb/>
致見徵之旨公曰天下之人同是姓名何限恐使者誤<lb/>
徵不敢妄應璧曰汝非棄伊魯斡齊隱此者乎公曰是<lb/>
則然矣璧曰良是乃偕往彰德受命遂行既至上大喜<lb/>
日客遇之俾居衞從後列惟不直宿時召與語隨問而<lb/>
言久之詢及治道公見上聰明神聖才不世出虛巳受<lb/>
<pb n="KR4d0465_SBCK_015-5b"/>
言可大有爲感以一介見信之深見問之切乃許捐身<lb/>
馳驅宣力盡其平生學敷心瀝膽爲書數千百言首以<lb/>
二帝三王爲學之本爲治之序與治國平天下之大經<lb/>
彚爲八目曰修身力學尊賢親親畏天愛民好善逺佞<lb/>
次及其救時之弊爲條三十曰立省部則庶政出一綱<lb/>
舉紀張令不行于朝而變于夕辟才行舉逸遺愼銓選<lb/>
汰職員則不專世爵而人才出班俸祿則藏穢塞而公<lb/>
道開定法律審刑獄則收生殺之權于朝諸侯不得而<lb/>
專丘山之罪不致苟免毫髪之過免罹極法而冤抑有<lb/>
<pb n="KR4d0465_SBCK_015-6a"/>
伸設監司明黜陟則善良姦窳可得而舉刺閣徵歛則<lb/>
部族不橫于誅求簡驛傳則州郡不困于需索修學校<lb/>
崇經術旌節孝以爲育人才厚風俗美教化之基使士<lb/>
不媮于文華重農桑寛賦稅省徭役禁游惰則民力紓<lb/>
不趨于浮僞且免習工技者歲加富溢勤耕織者日就<lb/>
飢寒肅軍政使田里不知行營往復之擾攘賙匱乏恤<lb/>
鰥寡使顚連無告者有養布屯田以實邊戍通漕運以<lb/>
廩京都倚債負則賈胡不得以子爲母如牸生牸牛十<lb/>
年千頭之法破稱貸之家廣諸蓄復常平以待凶荒立<lb/>
<pb n="KR4d0465_SBCK_015-6b"/>
平準以權物估却利便以塞倖塗杜告訐以絶訟源各<lb/>
疏弛張之方其下本末兼該細大不遺文不具述上奇<lb/>
其才由是動必見詢使授太子經以太師淇陽王之兄<lb/>
故丞相圖們恪爾故右丞巴哈濟達今司徒瑪努勒爲<lb/>
之伴讀日以三綱五常先哲格言薰陶德性明年憲宗<lb/>
卽位詔凡軍民在赤老溫山南者聽上總之大爲張宴<lb/>
羣下罷酒將遣人正公頃者諸人皆賀汝獨黙然豈有<lb/>
意耶對曰臣欲陳之他日不謂遽問且今天下土地之<lb/>
廣人民之殷財賦之阜有加漢地者乎軍民吾盡有之<lb/>
<pb n="KR4d0465_SBCK_015-7a"/>
天子何爲異時廷臣間之必悔見奪不若惟持兵權供<lb/>
億之須取之有司則勢順理安上曰慮所不及者遣人<lb/>
入聞願總兵與國戮力報可公策太祖承天大命兵取<lb/>
天下功未及竟而遂陟遐太祖平金遣二太子總大軍<lb/>
南伐降唐鄧均德安四地㧞棗陽光化留軍戍邊襄樊<lb/>
壽泗繼亦來歸而壽泗之民盡于軍官分有由是降附<lb/>
路絶雖歲加兵淮蜀軍將惟利剽殺子女玉帛悉歸其<lb/>
家城無居民野皆榛莽何若以是秋去春來之兵分屯<lb/>
要地寇至則戰寇去則耕積穀高廩邊備旣實俟時大<lb/>
<pb n="KR4d0465_SBCK_015-7b"/>
舉則宋可平上善之始置屯田經略司于汴西起穰鄧<lb/>
宿重兵與襄陽制閫犄角東連陳亳淸口桃源列障守<lb/>
之又置都運司于衞轉粟于河繼餽諸州陜西則移隴<lb/>
右汪義武公戍利川劉忠惠公黑馬于城都割河東解<lb/>
之鹽池歸陜西置從宜所中糧興元猶懼不繼置行部<lb/>
秦州順嘉陵漕潼關沔地轉粟入利其年大封同姓敕<lb/>
上于南京關中自擇其一公曰南京河徙無常土薄水<lb/>
淺舄鹵生之不若關中厥田上上古名天府陸海上願<lb/>
有關中帝曰是地戸寡河南懷孟地狹民夥可取自益<lb/>
<pb n="KR4d0465_SBCK_015-8a"/>
遂兼有河內壬子夏入覲受命征大理至曲先腦而夜<lb/>
宴羣下公爲陳宋祖遣曹彬取南唐敕無效潘美伐蜀<lb/>
嗜殺及克金陵未嘗戮一人市不易肆以其主歸明日<lb/>
早行上據鞍呼曰汝昨夕言曹彬不殺者吾能爲之吾<lb/>
能爲之公馬上賀曰聖人之心仁明如此生民之幸有<lb/>
國福也明年夏禡牙六盤大張教條俾公以王府尚書<lb/>
身至京兆置宣撫司以楊中書爲使奏諸千夫長不法<lb/>
奪有人室者旬月之間民大和浹道不拾遺師行留裕<lb/>
宗後謂曰姚公茂吾不能離恐廢汝學今遣竇漢卿教<lb/>
<pb n="KR4d0465_SBCK_015-8b"/>
汝先遣三使入大理諭招許不殺掠大軍經土蕃刊木<lb/>
求塗以前三使先至諭旨彼以爲誑磔其尸于樹大師<lb/>
及城其相高祥登陴望之見吾軍威之盛駭愕口張不<lb/>
收飭公盡裂槖帛爲幟書止殺之令分號街陌由是其<lb/>
民父子完保軍士無一人敢取一錢直者惟急求三使<lb/>
之首或曰投洱水中遣漁者網之無得也俾公爲文以<lb/>
祭賜其家人數十戸世無有與及歸馬多道死公惟一<lb/>
馬瘠不可乘之則牽之襟穀數升時搖木盂以飼雪深<lb/>
三尺軍馬所經踏爲冰梯惟旄牛負槖以從徒步僅千<lb/>
<pb n="KR4d0465_SBCK_015-9a"/>
里而中原馬至分賚之始免繭足上駐六盤公疾求居<lb/>
關中教使勸農身至八州諸縣諭上重農之旨凡今關<lb/>
中桑成列者皆所訓植歲丙辰公入見或䜛王府得中<lb/>
土心帝遣阿彌達爾大爲勾考置局關中推究經略宣<lb/>
撫官吏下及征商無遺羅以百四十二條曰俟終局日<lb/>
入此罪者惟劉史兩萬戸以聞餘悉不請以誅上聞不<lb/>
樂公曰帝君也兄也吾弟且臣事難與較遠將受禍未<lb/>
若盡是邸妃主以行之爲久居謀疑將自釋復初好矣<lb/>
上難之翌日語再及曰臣過是無策思久之曰從汝從<lb/>
<pb n="KR4d0465_SBCK_015-9b"/>
汝先遣使以來覲告時帝在河西聞不信之曰是心異<lb/>
矣曰來詐也再使至詔許馳二百乘傳棄輜重先及見<lb/>
天顔始霽大㑹之次上立酒尊前帝酌之拜退復坐及<lb/>
再至又酌之三至帝泫然上亦泣下竟不令有所白而<lb/>
止敕罷關西鈎考廢行部安撫經略宣撫都漕諸司帝<lb/>
規自將南伐與上閱地圖俾公跽指瀕江州郡津步要<lb/>
地可舟越者遂復上兵遣由鄂入歲巳未秋及江而憲<lb/>
廟崩渝問至上猶濟江駐兵結層樓蒙以臯比日居其<lb/>
上臨攻鄂城東北賈似道聞公諮謀軍中比爲王猛城<lb/>
<pb n="KR4d0465_SBCK_015-10a"/>
垂㧞前茅上及長沙下及隆興聞叛王將爲非覬於家<lb/>
追前茅還遂振旅斷浮梁以歸上卽大位以王文統爲<lb/>
平章盡止藩府舊臣立十道宣撫使諸侯惟嚴忠濟爲<lb/>
强橫難制乃以公爲東平至居庸北制下受命卽南或<lb/>
勸無行當入覲陛辭公曰文統新當國彼將以我爲奪<lb/>
其位至治郡置勸農檢察二人以監之推物力以均賦<lb/>
役罷鐵官居三月大駕北征天后留燕遣使召公曰兒<lb/>
輩幼時汝授之書何久留彼時圖們格爾爲丞相惟專<lb/>
從衛宮閫諸事疑則見謀二年拜太子太師公曰皇太<lb/>
<pb n="KR4d0465_SBCK_015-10b"/>
子未立安可先有太師還到中書改大司農公奏在太<lb/>
宗世詔孔子五十一代孫元措仍襲封衍聖公卒其子<lb/>
與族爭求詞爲訟及潛藩帝時曰第往力學俟有成德<lb/>
達才我則官之又聞曲阜有太常雅樂命東平守成輦<lb/>
其歌工舞郞與樂色俎豆祭服至日月山帝親臨觀飭<lb/>
東平守臣員闕充補無輟肄習臣宣撫東平嘗閔先聖<lb/>
大賢之後詩書不通義理不究與凡庶等叛洛士楊庸<lb/>
選孔顔孟三族諸孫俊秀者授之經而學夫禮盍眞授<lb/>
庸教官以成國家育才待聘風動四方之美又詳議王<lb/>
<pb n="KR4d0465_SBCK_015-11a"/>
鏞亦善士練習故實宜令提舉禮樂庶其歲久不致崩<lb/>
壞皆從之又具奏八事曰舉老成以輔王子重省臣以<lb/>
振朝綱定法制以齊庶政立銓選以轉百官其四如兵<lb/>
衛屯田學校農桑皆所屢陳又具四事保民守信強幹<lb/>
弱枝修內治外敦本抑末于兵衞又申奏曰內地之民<lb/>
不習武事不耐勞苦第可使出財賦以資國用西京北<lb/>
京諸路之民習武耐勞可盡復其差賦充本路保甲屯<lb/>
田使進有取而出有歸可鎭內竊以禦外侮漢軍除守<lb/>
禦南邊可選精勇富強三萬燕京東西分屯置營以壯<lb/>
<pb n="KR4d0465_SBCK_015-11b"/>
神都此左右中三衛起本者詔赴中書議事講定條格<lb/>
且勉諭曰姚樞辭避台司朕甚嘉焉省中庶務須賴一<lb/>
二老成同心圖讚仰與左三部尚書劉肅往盡乃心其<lb/>
尚無隱條成與丞相史忠武公奏之帝深嘉納後詔中<lb/>
書右丞相安圖同知樞密院事巴延翰林學士承旨哈<lb/>
喇哈遜近史天澤姚樞講定新格朕已親覽可行於今<lb/>
卿等聞否亦當一一參改速行其間一二可增損者記<lb/>
錄以聞李璮召其質子彥簡竊歸反有迹矣帝問卿料<lb/>
如何對曰使璮乘吾北征之釁留後兵寡瀕海搗燕閉<lb/>
<pb n="KR4d0465_SBCK_015-12a"/>
關居庸惶駭人心爲上策與宋連和負固持久令數擾<lb/>
邊使吾罷於奔救爲中策如出兵濟南待山東諸侯應<lb/>
援此成擒耳帝曰若是賊將何出對曰出下策三年文<lb/>
統伏誅西域之人爲所壓抑者伏闕羣言回回雖時盜<lb/>
國錢物未若秀才敢爲反逆帝曰在昔潛藩商訂天下<lb/>
人物亦及文統姚公茂言此人學術不純以游說干諸<lb/>
侯他日必反去年竇漢卿上書累數千言亦發其必爲<lb/>
亂首秀才豈盡皆斯人然文統之相參知政事商公挺<lb/>
實譽之至是費寅以九事中時恚忌訟商公爲文統西<lb/>
<pb n="KR4d0465_SBCK_015-12b"/>
南之朋引陜西郞中行宣撫使趙良弼爲徵幽商公上<lb/>
都以良弼多智略疑爲文統流亞械繫于獄會遣鄂托<lb/>
克行院成都而無輔行俾省擇人公奏惟商挺可陛下<lb/>
寛其前罪責成斯行遂出而遣之公又入奏方踐阼之<lb/>
初非良弼詗事關中恐後事㑹寧身負矯擅誅東西川<lb/>
兩帥之罪以寛陛下西顧之憂推是爲心忠純皎然安<lb/>
得與文統蓄異志者比臣請質闔門百口必其無他帝<lb/>
悟出之四年拜中書左丞至元之元出省臣三罷世侯<lb/>
置牧守遷轉河東山西河南山東官吏公行省河東山<lb/>
<pb n="KR4d0465_SBCK_015-13a"/>
西明年而歸或言中書政事大壞帝怒大降大臣罪有<lb/>
入不測者公上言太祖開創跨越前古施治未遑自後<lb/>
數朝官盛刑濫民困財殫陞下天資仁聖自昔在潛聽<lb/>
聖典訪老成日講治理如邢州河南陜西皆不治之甚<lb/>
者爲置安撫經畧宣撫三司其法選人以居職頒俸以<lb/>
養廉去汚濫以淸政勸農桑以富民不及三年號稱大<lb/>
治諸路之民望陛下之治巳如赤子求母先帝陟遐國<lb/>
難並興天開聖人纘承大統卽用歴代遺制內立省部<lb/>
外設監司自中統至今五六年間外侮內叛繼繼不絶<lb/>
<pb n="KR4d0465_SBCK_015-13b"/>
然能使官離債負民安賦役府庫粗實倉廩粗完鈔法<lb/>
粗行國用粗足官吏轉換政事更新皆陛下克保祖宗<lb/>
之基信用先王之法所致今陛下于基業爲守成于治<lb/>
道爲創始正冝息聖心答天心結民心睦親族以固本<lb/>
建儲副以重祥定大臣以當國開經筵以格心脩邊備<lb/>
以防虞蓄糧餉以待歉立學校以育才勸農桑以厚生<lb/>
是可以光先烈可以成帝德可以遺子孫可以流遠譽<lb/>
以陛下才畧行此有餘邇者伏聞聰聽日煩朝廷政令<lb/>
日改月異如始栽之木坐而復移旣架之屋起而復毁<lb/>
<pb n="KR4d0465_SBCK_015-14a"/>
遠近臣民不勝戰懼惟恐大本一廢遠業難成爲陛下<lb/>
之後憂國家之重患帝恚爲釋五年用兵襄陽立河南<lb/>
行省經理屯田以公僉省八年入覲十年拜昭文館大<lb/>
學士詳定禮儀使其年襄陽下問其事宜公對呂文煥<lb/>
以江淮一使兼上路總管生券軍縱還熟券徙之河北<lb/>
皆可十一年初議大舉奏如求大將非中書右丞相安<lb/>
圖同知樞密院事巴延不可七月左丞相巴延陛辭付<lb/>
敕書惟逆戰者如軍律餘止殺掠古之善取江南者惟<lb/>
曹彬一人汝能不殺是亦一彬也旣濟江下鄂使至夜<lb/>
<pb n="KR4d0465_SBCK_015-14b"/>
召見公帝憂見色曰自太祖戡定天下列聖繼之豈固<lb/>
存之令久帝制南國耶蓋天命未絶朕昔濟江而家難<lb/>
作天不終此大惠而歸今巴延雖濟江天能終此與否<lb/>
猶未可知是家三百年天下天命未在吾家先在于彼<lb/>
勿易視之其有事宜可書以進公言嚴兵守鄂無使荆<lb/>
閫斷陽羅渡先遣使責負歲幣留行人之罪明年公又<lb/>
言由陛下降不殺虜之詔巴延濟江兵不踰時西起蜀<lb/>
川東薄海隅降城三十戸踰百萬自古平南未若有此<lb/>
之神㨗者然自夏徂秋一城不降皆由軍官不思國之<lb/>
<pb n="KR4d0465_SBCK_015-15a"/>
大計不體陛下之深仁利財剽殺是致降城四壁之外<lb/>
縣邑丘虛曠土無民國將安用比聞揚州焦山淮安人<lb/>
殊死戰我雖克勝所傷亦多宋之不能爲國審矣而臨<lb/>
安未肯輕下好生惡死人常情蓋不敢也惟懼吾招徠<lb/>
止殺之信不實詐其來耳是用力拒宜申遣公幹官專<lb/>
轉巴延宣布止殺之詔有犯令者必誅赦若此則賞罰<lb/>
必立恩信必行聖慮不勞軍力不費老氏有曰大兵之<lb/>
後必有凶年疾疫隨之軍雖不試而民止得其半况今<lb/>
民去南畝來歲之食將安所仰帕手腰刀必倡爲亂袒<lb/>
<pb n="KR4d0465_SBCK_015-15b"/>
臂一呼數十萬衆不難集也雖非勁軍壁山柵水卒未<lb/>
易平是一宋未亡復生一宋南方官府以情破法鞭背<lb/>
文面或盛竹絡投諸江中又鹽鐵酒酤榷始漢代其後<lb/>
因之不廢今方新附若復征之人必離散制曰鞭背黥<lb/>
面及諸濫刑宜急除之榷酤後議十三年罷昭文館拜<lb/>
翰林學士承旨仍詳定禮儀宋平凡其侍從之臣以士<lb/>
子入見者必令見公詢其學行而官之九月享廟拜大<lb/>
禮使明年上以自九月不雨至於三月問可以惠利斯<lb/>
民者公曰麋榖之多無若醪醴麴蘖京師列肆百數日<lb/>
<pb n="KR4d0465_SBCK_015-16a"/>
釀有多至三百石者月已耗穀萬石百肆計之不可勝<lb/>
算與祈神賽社費亦不貲宜悉禁絶皆從之初公方奏<lb/>
事得疾忽跽不能言帝急命從臣扶出登車至家未甦<lb/>
百日而愈後三年疾再至昬黙三曰甍壽七十八京師<lb/>
士夫哭祭如失親戚曰自今帝側圖回天下者豈復有<lb/>
斯人者耶惟僉密院趙良弼賻俸半歲爲位祭其家終<lb/>
喪時孤姪燧仕陜西提刑煒獨舉其柩藁塟京城東南<lb/>
分墅後十八年當元貞二年五月煒徙塟卜于西洛金<lb/>
門山祖塋别兆于輝菊山之陽公天資含宏而仁恕恭<lb/>
<pb n="KR4d0465_SBCK_015-16b"/>
敏而儉勤理生惟務本實不事末作未嘗疑人欺巳有<lb/>
負其德亦不留怨胷中憂患之來不見言色魏國公每<lb/>
譽其善於順受人莫可及在京晚屢輟祿雖奉朝請假<lb/>
質劵劑盈束視貧甘心不一出言恃其久故干人聞不<lb/>
足於上有來卽謀必反覆忠告惟恐吾言之不盡及秉<lb/>
筆中書或咎公獨遺門墻故人公曰用人威權當出天<lb/>
子果若賢才烏避不聞其瑣尾者烏敢藉權樹親賓市<lb/>
私恩乎他善衆多今惟表其大益斯世者四其一倡鳴<lb/>
斯道使今天下鄕校童蒙之師猶知以小學四書爲先<lb/>
<pb n="KR4d0465_SBCK_015-17a"/>
雖戴惠文身爲刀筆筐篋之行與非華人亦手披口誦<lb/>
是書求厠士列者往徃多然故左丞之制辭有曰德全<lb/>
天懿學得聖傳旨固有在於斯也再則中土士夫不知<lb/>
爲廟作主以奉先祀自公始輝人多化之而祖考妥靈<lb/>
有所三征西南夷爲陳曹彬取南唐兵不血刃賛神武<lb/>
以不殺四當世祖淵龍規一幅員之判裂也請開屯田<lb/>
淮蜀移兵戍之固巳起平宋之本及議南伐而難大將<lb/>
又上言非中書丞相安圗同知宥密巴延兩人不可宋<lb/>
平又與諮謀其新國圖任其降臣隨有兩王作難海隅<lb/>
<pb n="KR4d0465_SBCK_015-17b"/>
當十五年炎燼撲滅而公始薨古以揆之晉羊祜首策<lb/>
平吳吳平而身不及見樂毅有曰善作者不善成蓋當<lb/>
其時自明其身不終所事于燕惠數百年後猶能取必<lb/>
于祜今焉不效于公歟四夫人惟王氏先公卒繼宋氏<lb/>
後公七年卒公贈少師贈吳興郡夫人及公國魯與完<lb/>
顔氏李氏皆從封魯國夫人後公三十四年完顔亦卒<lb/>
故三夫人皆袝煒李出今中奉大夫河南北廉使其忠<lb/>
厚淸愼有克繼先烈之譽二女姊宋出娣完顔出姊卒<lb/>
娣繼皆嫁爲開府忠武公中子𣏌淮東肅政廉訪使妻<lb/>
<pb n="KR4d0465_SBCK_015-18a"/>
皆卒孫尚孩嗚呼燧生三歲而孤公卵翼之不知其䝉<lb/>
闇敎督而急其成俾粗有聞承乏翰林復世公官恐公<lb/>
事業不能詳盡不敢干他詞臣故惟自述文不過華質<lb/>
不至俚而摭其實焉耳矣銘曰<lb/>
惟天聰明視聽自民沃天子心啓莫非臣舜察邇言昌<lb/>
言禹拜稱聖萬世臣何與在粤若世祖方龍躍淵載命<lb/>
徵車遐蒐逸賢卽輝起之爰置左右授太子經事靡不<lb/>
叩公感一介盡其平生所學與知傾敷悃誠書首八事<lb/>
修身以始賢親畏天愛民以次申以州條救弊之方施<lb/>
<pb n="KR4d0465_SBCK_015-18b"/>
治所宜如紀在綱上總兵民公請民去上受封國公擇<lb/>
地所上征南詔公陳遏劉上曰汝言吾行優優展也神<lb/>
武操旣有要天下定一于時巳兆移兵戍邊首蜀尾淮<lb/>
免夫春秋剽殺去來汴置經畧秦以宣撫三年其民歌<lb/>
舞樂土治效若斯公于之是一出爲猷不無贊彌又從<lb/>
濟江內難方蹶帝遄其歸大統入繼移昔巳試施諸萬<lb/>
方帝思舊人台袞用章公拜稽首元良未建臣何力有<lb/>
太師顧先改爲大農尋拜左丞申以責難書存可徵南<lb/>
土旣平諮謀新國昭文禁林必首見及後聖相承言行<lb/>
<pb n="KR4d0465_SBCK_015-19a"/>
其生沒爲法程諡以諱名旣又進加功臣開府莫尊太<lb/>
師莫尊國魯哀榮若斯大書穹碑比其生全千祀可貽<lb/>
　　董文忠神道碑<lb/>
公諱文忠字彥誠眞定藁城人董世不可遠係其考諱<lb/>
俊材太祖以兵略金地由農畝將鄉民萬衆來歸官以<lb/>
龍虎衛上將軍左副元帥知中山府事時太尉史忠武<lb/>
公兄河北西路都元帥天倪開閫眞定其倅武定仙殺<lb/>
元帥家百口據眞定叛而臣金太尉集兄散卒復之仙<lb/>
走壁雙門夜又襲入太尉惟與故侍衞親軍都指揮李<lb/>
<pb n="KR4d0465_SBCK_015-19b"/>
伯祐投城涉塹奔藁左副聞亂已艤舟滹沱卽馬入藁<lb/>
合力再復之仙走壁抱犢旋踰河太宗以太尉爲眞定<lb/>
河間東平濟南大名五路萬戸左副長千夫從追義宗<lb/>
歸德薄北門而陳左右皆陂澤太尉以無戰地爲言首<lb/>
帥薩奇蘇巴哈不從而大將蘇布特自汴召公尉計事<lb/>
金縱兵擊没其軍左副死事夫人李氏九子公次居八<lb/>
諸兄鞠友之憲宗卽位明年壬子年二十有二始入侍<lb/>
世祖潛藩承旨王文康公鶚言詩敎問公能乎對曰臣<lb/>
少讀書惟知人則竭力以事父母出則致身事君而已<lb/>
<pb n="KR4d0465_SBCK_015-20a"/>
詩非所學從征南詔其兄平章忠獻公文炳恥不得從<lb/>
自藁將家僮二百騎追之大軍深入矣路經土蕃戰而<lb/>
後逹纔餘數騎已未伐宋王師臨江與忠獻率勇士百<lb/>
人乘鵃䑠先濟教遣他將舟師繼之三捷得敵蒙衝百<lb/>
艘遂圍鄂上正宸極中統之元置符寳局以公爲郞後<lb/>
官奉訓大夫居益近密上嘗不名惟帝呼董八亦異數<lb/>
也而公不爲容悅隨時獻納中禁事秘外多不聞舉所<lb/>
可知如至元二年安圖以右丞相入領中書建陳十事<lb/>
言忤天聽公曰丞相由勳閥王孫夙以賢聞今其始政<lb/>
<pb n="KR4d0465_SBCK_015-20b"/>
人方延佇傾耳而所請若是後何以爲乃從旁代對懇<lb/>
悃詳切如身條是疏者始得報可八年侍讀徒單公履<lb/>
欲行貢舉知上于釋崇敎抑禪乘是隙言儒亦有是科<lb/>
書生教類道學類襌上怒已召先少師文獻公司徒許<lb/>
文正公與一左相庭辯公自外入上曰汝日誦四書亦<lb/>
道學者公曰陛下每言士不治經究心孔孟而爲賦詩<lb/>
何關修身何益爲國由是海內之士稍知從事實學臣<lb/>
今所誦皆孔孟言烏知所謂道學哉而俗儒守亡國餘<lb/>
習求售已能欲錮其說恐非陛下上建皇極外修人紀<lb/>
<pb n="KR4d0465_SBCK_015-21a"/>
之賴也事爲之止君子以爲善于羽翼斯文十一年以<lb/>
大師南伐民困供億奏蠲常歲他名之征後燕見降將<lb/>
問宋所由以亡皆曰賈似道當國薄武人而惟文儒之<lb/>
宗武人怨之故大師之外而疆埸內而京都莫有鬬志<lb/>
釋甲投戈歸命恐後上問公其言何如公曰似道薄汝<lb/>
而君則爵以貴汝祿以富汝未嘗汝薄也而以有憾而<lb/>
相移怨而君不戰而坐視亡國如臣節何似道薄汝豈<lb/>
以逆知汝曹不足恃爲一旦用乎上深善之詔徙大都<lb/>
獵戸郢中奏止還貧弱者弛收官鬻田器之稅聽民自<lb/>
<pb n="KR4d0465_SBCK_015-21b"/>
爲以勸本富民㑹患多盜敕苟犯皆殺無赦所在繫纍<lb/>
充牣犴獄公言今殺人于貨與竊一錢直上均死一斷<lb/>
不屬憯黷莫甚恐于陛下致祥之氣好生之德多所干<lb/>
傷敕革之或漢人毆國人傷又或如太府屬盧某盜斷<lb/>
監布上命殺以懲衆公言今刑曹于囚罪入死者巳有<lb/>
服辭猶必詳讞是事未可因人一言遽寘重典宜付有<lb/>
司簿責閱實以俟後命乃遣近臣圖們覈毆傷公覈監<lb/>
布告毆得誣杖遣之監布葢太府始受端外皆有羡尺<lb/>
適上方工官有需其人惜毁成端斷羨以給非身利而<lb/>
<pb n="KR4d0465_SBCK_015-22a"/>
爲也降旨原之責侍臣曰方朕怒際卿曹皆結喙惟董<lb/>
八啓沃朕心則殺是非辜必竊竊取議中外矣賜金尊<lb/>
曰用旌卿直儲皇亦曉宮臣曰方壓以雷霆而容止話<lb/>
言暇不失次卒矯以正實人臣難能者太府屬摯而泣<lb/>
謝曰鄙人腰領賴公以全公曰吾雅非知子其必拯諸<lb/>
阽危者蓋與國平刑非期子見德也其返而摯自安圖<lb/>
北伐犯法臣阿哈瑪特獨用國柄盜弄威福衆立親黨<lb/>
懼平章廉希憲復相必防其私表以右丞行省江陵者<lb/>
踰年公奏希憲昭代名臣今端揆虛席尚多不可久使<lb/>
<pb n="KR4d0465_SBCK_015-22b"/>
居外以孤人望宜蚤賜環從之十六年十月乙亥還自<lb/>
萬壽宮祝釐所奏曰陛下始以燕王爲中樞令密使纔<lb/>
一至中書後冊儲皇累使明習軍國事者十有餘年終<lb/>
守謙抑非不奉明詔也亦朝廷處之未極其道夫事巳<lb/>
奏裁而始啟白爲人臣子惟有唯黙避任不敢以命令<lb/>
可否制敕而已以臣所知曷令有司啟而後聞其有未<lb/>
安斷以制敕則理順而分不踰必不敢辭責元良矣其<lb/>
日藎前省院臺臣將百人上面諭曰自今庶務聽皇太<lb/>
子臨決而後入聞尋語儲皇董八崇植國本者其識勿<lb/>
<pb n="KR4d0465_SBCK_015-23a"/>
忘禮部謝昌元請立門下省封駁制敕以絶中書風曉<lb/>
近習奏請之源上銳欲行之詔庭臣雜議怒承旨少保<lb/>
王文忠公磐曰如是益事汝不入告而使南土後至之<lb/>
臣言之用學何爲必今日開是省庭臣三日始奏公爲<lb/>
侍中兼其屬多至數十人某臣弗便也入言陛下將別<lb/>
置省斯誠其時得人則可寬聖心以新民聽今聞盜詐<lb/>
之臣與居其間言多目公公恚辯曰上每稱臣不盜不<lb/>
詐今汝顧臣而言意實在臣其顯言盜詐何事上出奏<lb/>
者公猶愬不止且攻其賊國之姦上曰朕自知之彼不<lb/>
<pb n="KR4d0465_SBCK_015-23b"/>
汝言也然終忌公得君淸愼無過莫可指以爲報者乃<lb/>
以楮鏹萬緡爲壽求歡擯棄不取忠獻公卒官中書左<lb/>
丞故太傅巴延公表其可相上使嗣爲公曰臣兄有戡<lb/>
定南土之勞位是則可臣<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御居中宣何力焉而可嗣<lb/>
爲十八年陞局爲典瑞監郞爲卿官以正義大夫俄授<lb/>
資德大夫僉書樞密院事卿如故始不從蹕留居大都<lb/>
凡宫籞城門直舍徼道環衞營屯禁兵太府少府軍器<lb/>
尚乘等監皆領焉兵馬司舊隷中書併付公將權臣累<lb/>
請奪還中書不報始大明殿皆資遼右浮海濕材有司<lb/>
<pb n="KR4d0465_SBCK_015-24a"/>
急其成功遽丹漆之不能十年叩之皆抨然中空爲抽<lb/>
二十餘楹比乘輿還壯加其舊是冬十月二十有五日<lb/>
雞鳴入直忽踣家庭氣息奄奄上遣中使持藥投救不<lb/>
及遂絶傷怛不己猶覬其息敕勿速斂五日乃匶且知<lb/>
公圖書外無他居積賻錢數千萬儲皇等是以十月六<lb/>
日歸葬其鄕高里先塋從始至終實三十年征伐蒐田<lb/>
無地不從凡乘輿衣服鞶帶藥餌大小無慮數百十槖<lb/>
靡不司之中夜有需不須燭索可立至前風雨寒暑饑<lb/>
渴駿奔心無怠萌口絶勩語屬屬乎惟以執事不恪獲<lb/>
<pb n="KR4d0465_SBCK_015-24b"/>
譴爲懼故能滋久眷寵彌深上中歲多足疾一日樞密<lb/>
院奏軍務上卧畫可公在御榻伏枕而跽比終奏日巳<lb/>
移晷屏氣肅肅曾不流盼他日院臣言始吾以公居中<lb/>
而逸烏知其勞如是在他人不可一日彊志勉力爲者<lb/>
何可幾及何可幾及公曰君所見特是時吾固日雞一<lb/>
鳴而跽燭入而出後或長直四十日不至家夜雜妃嬪<lb/>
候侍休寢榻下上呼之方憊熟寐不應命妃蹴興之妃<lb/>
不敢前上詈曰董八誠愛之專敬愼之至事朕踰父汝<lb/>
以妾母蹴之何嫌而爲是拘拘其感孚聖心得是見與<lb/>
<pb n="KR4d0465_SBCK_015-25a"/>
有舉一世億萬維人所未能者爲臣則然其在家出門<lb/>
弟弟敦宗賢賢信友淵毅而明炳遜恭而易直倫理之<lb/>
間人文粲然元臣故老奉朝請者上所存問及有欲言<lb/>
皆由公傳達權幸不敢讒危之及是則皆出涕几筵曰<lb/>
哀哉若人曾未終壽而不淑自兹君側失正人矣一貴<lb/>
戚獨曰天乎世無吾曹千人誠不加少而奪公歸耶下<lb/>
至傭人販夫亦失聲投業後二十有一年當大德辛丑<lb/>
今天子言念其功贈光祿大夫大司徒封壽國公諡忠<lb/>
貞配顧氏從封壽國夫人聖語褒揚六珈增麗男五人<lb/>
<pb n="KR4d0465_SBCK_015-25b"/>
士珍中書省參知政事某以門功令保定之曲陽某內<lb/>
供奉某某未仕女三人長適太尉子中書左丞彬中蚤<lb/>
卒季適中書左丞張公子集賢大學士某男孫五人未<lb/>
仕女孫六人長由其姑歸史氏故又適左丞子某餘幼<lb/>
在姆士珍將銘墳道持遼陽行省參政王公思廉之狀<lb/>
遠走江東而以訪燧義有二焉一以其伯仲父忠獻與<lb/>
故參知政事翰林承旨文用與公由先少師儲邸舊學<lb/>
命之不官必曰先生一於燧嘗同受學司徒文正公且<lb/>
與今忠獻子其兄江浙行省右丞士選相好實再世契<lb/>
<pb n="KR4d0465_SBCK_015-26a"/>
奚言而辭銘曰<lb/>
在易六位以爻居四上承五君多懼之地於皇前聖與<lb/>
天巍巍神明其變雷霆其威公三十年日侍帷幄出入<lb/>
起居不辱於數初匪智計其身包周臣職克修敬慎無<lb/>
尤天府其觀曰郞典寶其自任重引君當道不剛悻悻<lb/>
不柔容容揆義爲中闕焉彌縫或攻聖學異教之似公<lb/>
曰其言皆孔孟氏彼去其實務華詞章爲利達資何關<lb/>
倫常足明其心斯道力衞展與朋黨弭禍於未父子之<lb/>
間進說多艱庶政既先國本泰山其入告內無是爲大<lb/>
<pb n="KR4d0465_SBCK_015-26b"/>
他隨事陳罔遺於外其非庭尉獄由平反施令必臧等<lb/>
乎納言姦窳滔天庭伐其慝雖未卽誅中劇矛㦸黃髪<lb/>
番番致臣而家歲時存問天語柔嘉晚書宥密瑞監仍<lb/>
柄何天不弔年過知命前聖終之賻以送終嗣聖功之<lb/>
追爵上公人臣寵光至是焉極矧子廊廟淸劭執德無<lb/>
石維年竹帛豈夷賴垂休聲其以是詩<lb/>
<hi>臣</hi>劉鳯誥恭校<lb/>
</p>
<p>
</p>
  </div>
</body>
</text>
</TEI>
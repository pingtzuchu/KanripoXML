<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>艮齋詩集卷一</head> <lb/>
    <p>
<pb n="KR4d0482_WYG_001-1a"/>
欽定四庫全書<lb/>
　艮齋詩集卷一<lb/>
　　　　　　　　　　　　元　侯克中　撰<lb/>
　　讀易<lb/>
六子相交父母純精微絜静不沾塵經傳中古精含藴<lb/>
畫岀先天妙入神表表四千餘卦體融融三十六宫春<lb/>
清溪滴露研朱客恐是㝷行數墨人<lb/>
　　讀書<lb/>
<pb n="KR4d0482_WYG_001-1b"/>
汗簡烟銷費討㝷漢家訓詁滿儒林豈期萬古千秋後<lb/>
得見三王二帝心孔氏壁藏多傅㑹伏生口授太艱深<lb/>
考亭去取無遺恨況復門人有蔡沈<lb/>
　　讀詩<lb/>
詩緯詩經各有三大音誰為發機緘聖功昭著終三頌<lb/>
王化流行始二南毛鄭形容多草草吕蘇頭角頗嶄嶄<lb/>
不圖刪定千年後玉振金聲滿晦菴<lb/>
　　讀周禮<lb/>
<pb n="KR4d0482_WYG_001-2a"/>
庶職班班總六卿聖人布置自天成一時美意行良法<lb/>
千古遺書號太平可怪獻王増外記不堪新莽盜虚名<lb/>
誰言制度傷纎悉宫府規模不厭精<lb/>
　　讀禮記<lb/>
刼火燔經亦有年曲臺彷彿記遺編誰將秦漢㕘周制<lb/>
我喜曽思得孔傳法度幸然存一二威儀徒爾説三千<lb/>
康成未解分經傳名物精詳亦自賢<lb/>
　　讀春秋<lb/>
<pb n="KR4d0482_WYG_001-2b"/>
西狩歸來泪滿襟麟經筆削示人深一言一字存褒貶<lb/>
真是真非盡古今二百餘年天子事億千萬世聖人心<lb/>
召陵城濮俱陳迹依舊乾坤一孔林<lb/>
　　讀論語<lb/>
聖學淵源豈易量一編魯語足輝光讀時似覺文詞易<lb/>
積久潛知意味長上知下愚終莫變朝聞夕死儘無妨<lb/>
大哉尼父㕘天地學者毋窺數仞牆<lb/>
　　讀大學<lb/>
<pb n="KR4d0482_WYG_001-3a"/>
赫然明命本諸天推已新民教乃宣心似鑑空方盡物<lb/>
身如山立適行權紀綱條達該精藴節目分明有後先<lb/>
賢傳聖經潛玩久迺知一貫不虚傳<lb/>
　　讀中庸<lb/>
人道須臾未可違聖賢微㫖在操持不偏不倚存誠處<lb/>
無過無虧應物時小惡遂成千里繆至公寧許一毫私<lb/>
共知百世傳鄒孟一脈春風自子思<lb/>
　　讀孟子<lb/>
<pb n="KR4d0482_WYG_001-3b"/>
上下交征逐末流力陳仁義説諸侯衍儀巧搆當時禍<lb/>
楊墨深貽後世憂養氣每云無助長放心惟恐不知求<lb/>
吾儒尚有疑非論所見皆偏恐未周<lb/>
　　易説<lb/>
庖犧元不費搜㝷竒自為陽耦自隂楚些呉儂皆已見<lb/>
郢書燕説豈初心伊川筆底天人備康節圖中㫖趣深<lb/>
總被晦翁摸寫出朱絃三歎有遺音<lb/>
　　易學啟蒙四首<lb/>
<pb n="KR4d0482_WYG_001-4a"/>
大禹庖犧兩聖人所存所尚自超羣易傳龍馬圖中數<lb/>
範則靈龜背上文實外虚中元有體耦偏竒正豈無君<lb/>
非公善發堯夫藴千古何由得與聞<lb/>
　　　右本圖書<lb/>
太極隂陽尚混淆一生為兩四還交象儀立後成三畫<lb/>
貞悔明時備六爻須信有情皆一本㫁知無物不同胞<lb/>
等閒冩出先天妙恨不同時載酒肴<lb/>
　　　右原卦畫<lb/>
<pb n="KR4d0482_WYG_001-4b"/>
大衍神蓍五十莖體惟虚一用斯行圓神方知總千變<lb/>
分掛揲歸成四營錯綜統包天地數變通曲盡鬼神情<lb/>
邇來兩背雙眉語未審何由得此名<lb/>
　　　右明蓍筴<lb/>
讀易當明作易因玩占觀象果何人六爻進退時消長<lb/>
一氣飛潛道屈伸上下無常惟視變隂陽不測豈非神<lb/>
四千餘卦無窮事只有庖犧善冩真<lb/>
　　　右考變占<lb/>
<pb n="KR4d0482_WYG_001-5a"/>
　　學易<lb/>
庖犧作易果如何信手畫成非有他陽卦自竒隂卦耦<lb/>
治時常少亂時多乾資剛健推元化坤以安貞保太和<lb/>
不有邵圖程傳出聖人心鑑定誰磨<lb/>
二氣周流貫六虚畫成竒耦法天樞百家技藝分全體<lb/>
四聖精神萃一書剖析經文輸正叔發揮圖象讓堯夫<lb/>
不知市隠成都客曽見山樵細問漁<lb/>
　　答學者問易<lb/>
<pb n="KR4d0482_WYG_001-5b"/>
索隠探微亘古今寥寥千載幾知音邵圖程傳從渠説<lb/>
羲畫周經各自心時有張華方鑄劒世無鍾子莫彈琴<lb/>
不從三聖源頭看枉向諸生筆底㝷<lb/>
　　金縢<lb/>
百度惟貞罔不欽何憂羣叔自慆淫三壇面北求神切<lb/>
二載居東慮患深上帝動威彰聖徳嗣王親逆應人心<lb/>
金縢未啟流言在禮樂安能到伯禽<lb/>
　　爾雅<lb/>
<pb n="KR4d0482_WYG_001-6a"/>
博士名官自漢初未應純是聖人書發揮五教雖無取<lb/>
訓詁羣經若有餘郭氏盛誇通豹鼠韓公竊笑註蟲魚<lb/>
九州作貢無遺憾四極為言恐涉虚<lb/>
　　老子<lb/>
一讀遺書了大綱好生毛羽惡生創華嵩不曰千陵主<lb/>
江海徒云百谷王方訝儉慈求勇廣更堪柔弱勝剛彊<lb/>
一編魯語無窮意誰謂宣尼尚伯陽<lb/>
　　列子<lb/>
<pb n="KR4d0482_WYG_001-6b"/>
舉口談天似不羣漠然五太若為分螟巢蚊睫傷浮誕<lb/>
鯤化鵬摶駭見聞詞理遠超闗尹説規模不出老耼文<lb/>
人閒自此還多事千古誰能解此紛<lb/>
　　莊子<lb/>
理屈詞彊本不任鄭聲猶恐亂韶音雷同老列才雖贍<lb/>
波及蘇張害更深敬長愛親咸有分絶仁棄義果何心<lb/>
六經皎皎明於日安用斯言玷古今<lb/>
莊生筆底似懸河詞愈誇張理愈譌作法必由名世者<lb/>
<pb n="KR4d0482_WYG_001-7a"/>
亂倫無奈異端何大椿必欲齊朝菌尺水徒勞起丈波<lb/>
一指苟存肩背失豈知方寸有中和<lb/>
　　荀子<lb/>
荀卿意欲祖宣尼立論胡為自背馳雜伯純王如有見<lb/>
議兵彊國似無知當時言性非鄒孟繼世傳心是李斯<lb/>
天理不明人事謬更將何處較醇疵<lb/>
　　揚子<lb/>
訓詁諸儒等蝟毛子雲一出破喧呶法言取次侔論語<lb/>
<pb n="KR4d0482_WYG_001-7b"/>
𤣥贊分明體易爻獻技長楊嗟躁進失身天禄笑輕交<lb/>
區區自取千年誚枉對時人彊解謿<lb/>
　　文中子<lb/>
朝有門生作大臣史無列傳等凡民不由正道干昏主<lb/>
敢以微言比聖人萬世遺經那可續一時私謚恐非真<lb/>
太平十二尊王䇿差勝揚雄獻美新<lb/>
　　釋氏<lb/>
禪分五派教三宗大道何嘗有異同男女悉歸三寳戒<lb/>
<pb n="KR4d0482_WYG_001-8a"/>
乾坤不待百年空死生怖我誠堪笑因果迷人恐未公<lb/>
梁武隕身還失國可憐虚費䕶持功<lb/>
　　太𤣥<lb/>
詞意艱深理亦精截然圖象似丁寧遠希經世雖霄壤<lb/>
僅與潛虚作户庭蹤跡本來宗禹範規模到底出羲經<lb/>
以三為用終無體有影誰能不具形<lb/>
　　七易<lb/>
聖遠言湮失正傳老來多幸得蹄筌元嵩未必能知易<lb/>
<pb n="KR4d0482_WYG_001-8b"/>
君實何須更擬𤣥體四豈惟元綂世數三不過地承天<lb/>
紛紛衆説誰分别且讓文饒筆似椽<lb/>
　　參同契<lb/>
常笑楊朱為已忙六經今古日爭光氣為所役心為主<lb/>
操則常存舍則亡八卦方能成大化五行安得作純陽<lb/>
居仁由義平生了老盡天年亦不妨<lb/>
　　八陣圖説<lb/>
魚復圖成世絶倫設疑補闕在遊軍蛇從虎翼龍兼鳥<lb/>
<pb n="KR4d0482_WYG_001-9a"/>
風次天衡地附雲述陣馬隆十七贊握竒風后一篇文<lb/>
比來熟玩西山説千古英雄所未聞<lb/>
地軸天衡各有衝前為虎翼後飛龍翺翔雲勢形如鳥<lb/>
圍繞蛇蟠性似風孫武不謀符大易孔明有志躡髙蹤<lb/>
彌牟魚復成都市三者誰能較異同<lb/>
　<lb/>
　<lb/>
　<lb/>
<pb n="KR4d0482_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷一<lb/>
</p>
<p>
</p>
  </div>
<div>
<head>艮齋詩集卷二</head> <lb/>
    <p>
<pb n="KR4d0482_WYG_002-1a"/>
欽定四庫全書<lb/>
　艮齋詩集卷二<lb/>
　　　　　　　　　　　　元　侯克中　撰<lb/>
　　堯<lb/>
文思欽明四美全龍飛九五應純乾民懐帝徳終千古<lb/>
聖筆虞書第一篇隨物生成惟體道與民休戚更同天<lb/>
執中豈是丹朱任只許重華得正傳<lb/>
　　舜<lb/>
<pb n="KR4d0482_WYG_002-1b"/>
歴山雷澤復河濱非舜誰能處此身孝瞽慈均全父子<lb/>
事堯讓禹盡君臣四門既闢羣兇去五教惟寛百姓親<lb/>
莫怪古今疑未信聖人所以異常人<lb/>
　　夏<lb/>
君讓臣辭悉至公此身雖異此心同民憂洪水巢林表<lb/>
天錫神龜自洛中但以啟賢承大統豈知桀虐廢前功<lb/>
祖宗創業多艱苦未見兒孫克有終<lb/>
　　商<lb/>
<pb n="KR4d0482_WYG_002-2a"/>
成湯放桀尚包羞豈料商辛在後頭方訝雉飛升祭鼎<lb/>
俄聞魚躍入王舟九重自謂為君長四海皆如疾冦讎<lb/>
不是武王容不得三分天下二分周<lb/>
　　周<lb/>
鉅橋積粟鹿臺金散向人間徳澤深倒載干戈銷耒耜<lb/>
立收牛馬放山林範疇自合詢箕子禮樂何須賜伯禽<lb/>
八百餘年文武業可憐終快虎狼心<lb/>
　　秦<lb/>
<pb n="KR4d0482_WYG_002-2b"/>
力掃羣雄廢赧王轉頭吕政代莊襄宫中自笑鹿為馬<lb/>
天下誰憐狼牧羊方羨豐碑磨碣石不知刼火到阿房<lb/>
百年枉作千年計萬世何期二世亡<lb/>
　　漢<lb/>
入闗約法得人情素服興師欲正名代邸歸來生意溥<lb/>
茂陵老去悔心萌中興事業推文叔末造艱難賴孔明<lb/>
霸自有餘王不足區區魏晉敢争衡<lb/>
　　魏<lb/>
<pb n="KR4d0482_WYG_002-3a"/>
天運循環不可逃小人奸險亦徒勞金刀未許全歸魏<lb/>
石馬先書大討曹羿莽罪盈滄海濶伊周名壓太山髙<lb/>
城狐社鼠休誇巧無限蒼鷹未解絛<lb/>
　　晉<lb/>
典午機深禍亦深馬頭牛尾日相㝷託身建業雖天限<lb/>
囘首神州已陸沈元海不臣為亂首寄奴有國是甘心<lb/>
建興已後皆非晉何事新亭泪滿襟<lb/>
　　南北朝<lb/>
<pb n="KR4d0482_WYG_002-3b"/>
宋興齊霸總權臣惆悵宣城又夕曛同泰舍身何可恃<lb/>
後庭遺曲不堪聞掃除釋氏輸元魏摹倣周官笑宇文<lb/>
始末不知誰授受欲書統緒竟無君<lb/>
　　隋<lb/>
江北江南總戰場一時民物萃開皇九重鳯闕秦闗壯<lb/>
萬里龍舟汴水長誰遣張衡留大寳天教化及隠蕭牆<lb/>
憸人豈得專華夏除掃乾坤待有唐<lb/>
　　唐<lb/>
<pb n="KR4d0482_WYG_002-4a"/>
楊葉凋零李樹穠義旗一舉滅羣雄江河不洗滔天罪<lb/>
海嶽難酬盖世功甘露怒流朝士血荔枝香染驛塵紅<lb/>
晉陽智術臨湖勇女禍閹權即此風<lb/>
　　五代<lb/>
誰料朱三起禍端獨憐李二作伶官販夫亦得王藩鎮<lb/>
中國何疑祖契丹守節惟聞貞婦死迎降反作重臣看<lb/>
堂堂周末賢君相梟獍羣中見孔鸞<lb/>
　　宋<lb/>
<pb n="KR4d0482_WYG_002-4b"/>
五季惟周覺最賢陳橋一夕宋山川得從寡婦孤兒處<lb/>
失向庸人孺子邊前後共成十六主東南分據百餘年<lb/>
愛民養士雖堪尚畏敵親讐亦可憐<lb/>
　　漢髙祖<lb/>
芟夷暴楚滅彊秦約法猶能蹔假仁信越有功終見殺<lb/>
綺園無自肯稱臣毎因納諫稱明主幾為分羮作罪人<lb/>
無黨無偏王者事只除湯武得丘民<lb/>
　　武帝<lb/>
<pb n="KR4d0482_WYG_002-5a"/>
不向江都起仲舒却從狗監召相如十洲三島非常道<lb/>
萬户千門豈廣居海上謾勞求馬使宫中徒隠飯牛書<lb/>
老來肯下輪臺詔猶勝秦皇載鮑車<lb/>
　　漢郊祀志<lb/>
入海童男竟不還漢家宫殿盡齋壇帛書遽忍開牛腹<lb/>
紫禁空傳食馬肝曉取露華和玉屑夜調火候養金丹<lb/>
一從五利文成死漸覺求仙興味闌<lb/>
　　光武<lb/>
<pb n="KR4d0482_WYG_002-5b"/>
髙皇大度可同符石勒何人敢並驅天命已知歸赤伏<lb/>
世情猶怪慕金吾宫中嫡庶疑非道泉下忠良似不辜<lb/>
咄咄子陵真有見富春耕釣豈狂奴<lb/>
　　獻帝<lb/>
命在權臣掌握間洛陽焚蕩又長安中材必得扶持易<lb/>
貞疾情知救療難亂首自來譏董卓禍胎畢竟罪曹瞞<lb/>
温公議論文公筆留與髙明後世看<lb/>
　　晉惠帝<lb/>
<pb n="KR4d0482_WYG_002-6a"/>
四葉憸謀到永熙成難壊易亦堪悲椒房未免吞金屑<lb/>
茅屋那能食肉麋牛禍已知興叛亂蛙聲何必限公私<lb/>
秋風思子臺邊泪先帝曽言是汝兒<lb/>
　　隋煬帝<lb/>
張衡入侍帝升遐罪惡宣華過麗華三閣不容歌玉樹<lb/>
六宫還許幸瓊花后妃共駭悲頭頸驍果同謀奮爪牙<lb/>
天網似踈元至密禍機終自宇文家<lb/>
　　唐臨淄王定韋氏亂<lb/>
<pb n="KR4d0482_WYG_002-6b"/>
鳯閣鸞臺未正名斜封墨勅已公行腹心致疾由安樂<lb/>
骨肉相殘自太平魑魅迭興天宇暗鯨鯢戮盡海濤清<lb/>
時人莫訝三郎勇見説楊家女已生<lb/>
　　𤣥宗<lb/>
老盡開元柱石臣轉頭天寳一畨新禄兒出入稱皇嗣<lb/>
妃子歸來號太真芍藥勝開三月宴海棠獨得六宫春<lb/>
馬蹄蹴踏殘紅盡此日君王不敢嗔<lb/>
　　感𤣥宗夢𤣥元事<lb/>
<pb n="KR4d0482_WYG_002-7a"/>
集賢宴罷氣如虹底事𤣥元遂感通天下未聞求傅説<lb/>
枕中安得見周公乗輿道路連雲險禁苑繁華掃地空<lb/>
祈福不應翻取禍寳山符瑞果何功<lb/>
　　感唐史事<lb/>
閹宦當朝百不堪彊藩在外恣饕貪一從羯鼓興河朔<lb/>
幾度鸞輿幸劍南宰相未須譏鄭五帝王不久到朱三<lb/>
雲翻雨覆成何事只與漁樵作笑談<lb/>
　　玉清昭應宫災<lb/>
<pb n="KR4d0482_WYG_002-7b"/>
琳宫一夕雨中災烈熖燒空走迅雷三月阿房猶見火<lb/>
五更昭應已成灰范雍奏對言方切莊獻經營意始回<lb/>
一自定陵深閉後更無符瑞自天來<lb/>
　　宋髙宗二首<lb/>
樗櫟凡材作棟梁中興事勢已膏肓無厭割地盟雖定<lb/>
不共戴天讎可忘版築已虚商説夢諒隂仍短漢文䘮<lb/>
榻前何止容人睡喪斧甘心巽下牀<lb/>
龍樓久廢問寒暄罔極深恩未易諼四海一心伸大義<lb/>
<pb n="KR4d0482_WYG_002-8a"/>
九重獨㫁割中原夫差詎肯忘君辱嵇紹安能洗父寃<lb/>
屈膝請和姦計就禮經從此是空言<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0482_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷二<lb/>
</p>
<p>
</p>
  </div>
<div>
<head>艮齋詩集卷三</head> <lb/>
    <p>
<pb n="KR4d0482_WYG_003-1a"/>
欽定四庫全書<lb/>
　艮齋詩集卷三<lb/>
　　　　　　　　　　　　元　侯克中　撰<lb/>
　　伯夷傳<lb/>
顔子知非肯復行伯夷惡惡豈容情服膺弗失終身樂<lb/>
食蕨能全盖世名雖死不亡仁者壽舍生取義聖之清<lb/>
二賢閫域人誰到只有宣尼集大成<lb/>
　　弔屈原<lb/>
<pb n="KR4d0482_WYG_003-1b"/>
懐襄為主子蘭卿何必逢人話獨醒長恨忠良多坎坷<lb/>
頗傷辭語太丁寜致君自合宗三代作法誰能過六經<lb/>
千載英魂招不得楚江如練楚山青<lb/>
　　吕不韋<lb/>
七國紛紛走戰塵是非顛倒亂天真老商正欲居竒貨<lb/>
太子適來求美人穢徳豈宜稱仲父狡謀殊不鑒春申<lb/>
利之為物誠何物解買嬴秦作吕秦<lb/>
　　項羽<lb/>
<pb n="KR4d0482_WYG_003-2a"/>
破釡沈舟北渡河英雄到此頓消磨入闗不解除秦法<lb/>
失路徒勞怨楚歌敵國豈專韓信勇謀臣惟一范増多<lb/>
子嬰見殺懐王死却歎虞兮奈若何<lb/>
　　張子房<lb/>
眼空寧顧虎狼秦博浪沙中義已伸才大儘消韓國恥<lb/>
功髙不作漢廷臣少從黄石能無我老伴赤松知有身<lb/>
獨坐掩書還悵怏寥寥千古更何人<lb/>
欲雪韓仇快所思自知舍漢復何之百年身退天之道<lb/>
<pb n="KR4d0482_WYG_003-2b"/>
三寸舌為帝者師借箸前籌銷印日坐沙偶語論封時<lb/>
朝臣方訝歸休早布越俄聞繫有司<lb/>
　　董仲舒<lb/>
上方用武定羌夷儒者宜為衆所擠大匠謾持脩月斧<lb/>
拙工先立倚天梯身為當代斯文主名與南山北斗齊<lb/>
許大闕廷無著處江都才了又膠西<lb/>
　　霍光<lb/>
質美材疎亦少文終將大事付元勛託孤有效今猶著<lb/>
<pb n="KR4d0482_WYG_003-3a"/>
殺后求全古未聞事覺便當誅霍顯家亡安得貴成君<lb/>
撥灰取火皆公力漢室重炎惜自焚<lb/>
　　二疏<lb/>
太子凡庸衆所知浩然歸志復奚疑齊宣尚不留鄒孟<lb/>
魯繆安能養子思亂兆國家全盛日禍萌禮貌未衰時<lb/>
人生大節行藏了二老當為百世師<lb/>
　　王莽<lb/>
少行謙謹衆咸稱將謂終全孝弟名掘地無成猶棄井<lb/>
<pb n="KR4d0482_WYG_003-3b"/>
履霜不已至堅氷忍傾王室為新室敢把阿衡比宰衡<lb/>
慚愧洛陽諸父老歡呼復覩漢中興<lb/>
　　嚴子陵<lb/>
羊裘野老鬢如蓬闊步長趍入漢宫伸足豈期驕萬乗<lb/>
掉頭殊不顧三公治平天下非無術格正君心儘有功<lb/>
一片釣臺髙幾許乾坤無處著清風<lb/>
　　鄧禹<lb/>
破敵安民舉可稱入闗何事若無能不收盆子慿三輔<lb/>
<pb n="KR4d0482_WYG_003-4a"/>
坐視樊崇壊五陵絶食自難全上策披圖誰料果中興<lb/>
君臨四海人臣了功冠雲臺豈未應<lb/>
　　諸葛孔明<lb/>
龍卧重淵不厭深草廬一論定浮沈輝光前後出師表<lb/>
膾炙古今梁父吟管樂權謀年少志伊周事業老來心<lb/>
錦官城外森森柏千載清風播令音<lb/>
　　石崇<lb/>
金谷繁華日日春錦為步幛蠟為薪綠珠一死無遺恨<lb/>
<pb n="KR4d0482_WYG_003-4b"/>
白首同歸有故人到此豈如居甕牖從前可惜拜車塵<lb/>
吾儕只合遵名教陽虎從他自不仁<lb/>
　　陶淵明<lb/>
彭澤幡然便挂冠老懐還比向來寛興隨緑蟻凌秋色<lb/>
心與黄華共嵗寒述酒一篇知已少折腰五斗向人難<lb/>
無弦琴裏無窮趣不為時人取次彈<lb/>
滄海横流懶問津歸來博得自由身有田不肯栽秔稻<lb/>
漉酒何妨解葛巾身外一毫皆長物世間萬事等微塵<lb/>
<pb n="KR4d0482_WYG_003-5a"/>
寧為黄菊籬邊客不作白蓮社裏人<lb/>
　　九日懷淵明<lb/>
苦節清才素所長千年有客過柴桑五株緑栁門闌貴<lb/>
三徑黄花姓字香老去惟書宋甲子歸來獨擅晉文章<lb/>
南山正在悠然處聊為西風舉一觴<lb/>
　　張柬之定武氏亂<lb/>
孟將八袠氣横秋決策興唐廢偽周謁闕未聲諸武罪<lb/>
斬闗先取二張頭龍韜虎畧須臾定鳯閣鸞臺取次休<lb/>
<pb n="KR4d0482_WYG_003-5b"/>
留得三思元惡在相君寧免死新州<lb/>
　　濓溪周子<lb/>
教弛經殘失所宗先生一起破羣蒙圖書往聖前賢後<lb/>
人物光風霽月中道妙無窮庭草綠心香不㫁渚蓮紅<lb/>
千年伊洛淵源盛總是濓溪一脈功<lb/>
　　邵子無名公傳<lb/>
夷未能和惠未清如公端合號無名天人一貫用而體<lb/>
心迹兩忘安且成醉裏乾坤元廣大空中樓閣更髙明<lb/>
<pb n="KR4d0482_WYG_003-6a"/>
陽竒隂耦些兒事説盡天機與物情<lb/>
藜羮布被了生涯隨分人間玩物華老去幾時曽廢酒<lb/>
春來無日不看花乾坤擊壤三千首風月行窩十二家<lb/>
心學有源窮未得且容張祝泛靈槎<lb/>
　　康節墓誌<lb/>
公自蘇門至洛川天津精舍水南田畫圖既别方圓體<lb/>
觀物仍分内外篇千古河山風土厚一時人物主賓賢<lb/>
自慚未得先生趣空抱遺經二十年<lb/>
<pb n="KR4d0482_WYG_003-6b"/>
　　王安石<lb/>
天變人言豈易欺祖宗不法欲何為木離規矩徒誇巧<lb/>
病入膏肓反忌醫千古宣仁皇后傳一時元祐黨人碑<lb/>
宋亡畢竟從君始配享文宣恐未宜<lb/>
　　題韓蘄王世忠卷後<lb/>
砥柱中流障怒濤折衝千里獨賢勞馬頭斧鉞丁年盛<lb/>
驢背湖山晚節髙風虎雲龍機易失城狐社䑕罪難逃<lb/>
區區苟活偷安輩泉下相逢愧爾曹<lb/>
<pb n="KR4d0482_WYG_003-7a"/>
　　題池州倅趙忠毅漢卿死節卷後<lb/>
半生佩蕙復紉蘭一夕芳馨滿世間臣報主恩今尚少<lb/>
婦從夫死古尤難一門大節傳青史千載髙名等太山<lb/>
欲向長江問心事悠悠東注水聲寒<lb/>
　　題陸君實死節卷後<lb/>
宣公苗裔有餘馨耿耿丹心醉六經獨力生難扶社稷<lb/>
全家死不負朝廷世間民聽猶天聽海底台星拱帝星<lb/>
嵗月不消忠義氣崖山十倍向時青<lb/>
<pb n="KR4d0482_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷三<lb/>
</p>
<p>
</p>
  </div>
<div>
<head>艮齋詩集卷四</head> <lb/>
    <p>
<pb n="KR4d0482_WYG_004-1a"/>
欽定四庫全書<lb/>
　艮齋詩集卷四<lb/>
　　　　　　　　　　　　元　侯克中　撰<lb/>
　　冬至<lb/>
一氣凝然本混淪陽升隂降亙為根自强不息天行健<lb/>
德合無疆地勢坤夏至姤成冬至復南㝠鵬是北㝠鵾<lb/>
人間不有羲經在千古誰開道義門<lb/>
　　五十<lb/>
<pb n="KR4d0482_WYG_004-1b"/>
五十無聞只自憐塊然癡坐誦遺編恥逢伯玉知非日<lb/>
况値宣尼學易年紙上權衡先審諦胷中規矩自方員<lb/>
克治存養惟求已禍福窮通一聽天<lb/>
　　客有是異端而非正學者為賦此<lb/>
曲徑偏蹊亂似麻出門忘返不知家卧龍盡日藏頭角<lb/>
跛鼈乗時眩爪牙澗柏巖松千載樹野桃山杏一春花<lb/>
嵗寒然後存公論枉對鶯鶯燕燕誇<lb/>
　　姚左丞席上談釋老<lb/>
<pb n="KR4d0482_WYG_004-2a"/>
為仁非易亦非難心廣應知體自胖克已要從偏處克<lb/>
觀天須向静中觀巍巍聖道明三極藹藹吾心具四端<lb/>
大命赫然人莫守古今宜被二家瞞<lb/>
　　静中<lb/>
寂寂虚齋晝掩門静中消息若雷奔白駒自逐隂陽變<lb/>
𤣥牝豈非天地根須信復來將有泰安知剥盡已無坤<lb/>
髙情千古堯夫老恨不同時與細論<lb/>
　　感興二首<lb/>
<pb n="KR4d0482_WYG_004-2b"/>
乾坤生物本無私暑雨祁寒尚怨咨緯地經天惟有易<lb/>
移風易俗豈無詩堂堂張也非吾友穆穆文王真我師<lb/>
坡老不知縁底事却將秋水洗茅茨<lb/>
駸駸讀盡世間書勘破先天太極圖千載愛蓮周茂叔<lb/>
一生觀物邵堯夫屈信相感心無累敬義兼行徳不孤<lb/>
莫買扁舟作歸計市廛初不異江湖<lb/>
　　感事二首<lb/>
往聖遺經自古今探微索隠費搜㝷格通物理知天理<lb/>
<pb n="KR4d0482_WYG_004-3a"/>
克盡私心見道心惠子自宜貪腐䑕鄒公元不受兼金<lb/>
反求屋漏終無愧何事風波萬丈深<lb/>
真是真非豈易論誰教涇渭各清渾風波始信生平地<lb/>
日月終須照覆盆潁水幾人曽洗耳楚江千古謾招魂<lb/>
何時細語梅花底滿意春風酒一尊<lb/>
　　動静<lb/>
昭然動静兩相因枯木寒灰恐失真太極圖中觀二氣<lb/>
渾天儀上看三辰神龍尚且隨潛見尺蠖安能免屈伸<lb/>
<pb n="KR4d0482_WYG_004-3b"/>
地坼水氷寒正爾九原無處不陽春<lb/>
　　為政<lb/>
欲知為政果何如私意纔萌便掃除妍醜豈能逃藻鑑<lb/>
塵埃初不到氷壺日間接物常持敬夜後潛心細玩書<lb/>
平旦氣清還致用不須更下别工夫<lb/>
　　持敬<lb/>
皎皎靈臺瑩月華肯容尺霧寸雲遮片言不善違千里<lb/>
一敬無欺勝百邪果向胸中存匕鬯任教天外走雷車<lb/>
<pb n="KR4d0482_WYG_004-4a"/>
盤盂見説剛難剝不曰人間有莫耶<lb/>
　　天<lb/>
體極髙明用極圓動時發育静時專乾乾不息惟行健<lb/>
昊昊無私只自然人道固宜通且正物情毋怪塞而偏<lb/>
古今誰解畫前易虧殺堯夫説後先<lb/>
　　地<lb/>
旁薄中天體勢斜四維蠻貊拱中華江淮河漢通山嶽<lb/>
城郭溝池固國家内直外方形有限動開静翕用無涯<lb/>
<pb n="KR4d0482_WYG_004-4b"/>
至哉坤道安貞吉一動才先五氣差<lb/>
　　人<lb/>
一㸃靈臺備五常九疇洪範盡三綱人皆可以為堯舜<lb/>
物不能齊任老莊粟麥未登同秕稗詩書有味勝膏梁<lb/>
吾儒必欲參天地終日乾乾要自强<lb/>
　　述教<lb/>
好名專利已為貪學佛求僊更可慙萬物固殊原有一<lb/>
兆民雖衆教無三法皆空相非真見道本無為是贅談<lb/>
<pb n="KR4d0482_WYG_004-5a"/>
覆載生成天地了聖人不作定誰參<lb/>
　　東坡為子過書金光明經卷後有感而作<lb/>
説有談空似可聽筆端浩浩㵼滄溟既能若彼崇三寳<lb/>
未審如何處六經就使如來超法界不應尼父困天刑<lb/>
區區教子心雖切絶異當年鯉過庭<lb/>
　　感興二首<lb/>
學海汪洋萃百川豈如潢潦竟無源蟠胸能了五千卷<lb/>
倚馬何難數萬言秕粟豈宜升俎豆虚車奚用飾輪轅<lb/>
<pb n="KR4d0482_WYG_004-5b"/>
反身無愧生平了一任嗷嗷衆口喧<lb/>
暮史朝經亦有年豈知飢飽與寒暄禮儀未究三千品<lb/>
精一空傳十六言大易始乾兼動静連山首艮總貞元<lb/>
隂陽慎勿輕先後體用由來是一原<lb/>
　　排空<lb/>
真要長存妄要無豈容真妄一齊除鬼神未必昧常理<lb/>
天地不能空太虚注意六經當自得蟠胷萬卷果何書<lb/>
窮髙極遠終忘返不信人間有廣居<lb/>
<pb n="KR4d0482_WYG_004-6a"/>
　　知止<lb/>
一編大學有餘師心定神全不妄思求止自宜從至善<lb/>
問公吾欲對無私穀當秀實登場後瓜到甘香落蔕時<lb/>
百尺竿頭誇進步不知學者欲何之<lb/>
　　人道<lb/>
人生不學欲如何璞玉猶能聽琢磨共笑劉琨乗夜舞<lb/>
獨憐墨子避朝歌忍將騏驥隨駑馬儘説鉛刀勝太阿<lb/>
往聖已嘗存大訓後來寧不賴餘波<lb/>
<pb n="KR4d0482_WYG_004-6b"/>
　　任分<lb/>
懶向山林滅性情厭從朝市覔功名千鈞勁弩容虚發<lb/>
九折危塗敢妄行富不可求從所好義然後取復何爭<lb/>
詩書滿架無窮樂造物於人亦未輕<lb/>
　　静坐<lb/>
皎皎氷壺月色寒豈容一物在其間了無俗事相縈擾<lb/>
中有真人自往還心定不妨居閙市坐馳安用住空山<lb/>
龍騰虎躍須臾了天宇寥寥萬象閑<lb/>
<pb n="KR4d0482_WYG_004-7a"/>
　　勉吏員讀書<lb/>
為矢為函亦偶然病根一入老難痊斡旋赤螘縱横陣<lb/>
把握青蠅黒白權鴆葛豈宜藏藥籠申韓元不到經筵<lb/>
寛平易簡唐虞治且許皋陶得正傳<lb/>
　　戒酒<lb/>
一介微軀幸粗安忍令狂藥恣戕殘伯倫至死無遺恨<lb/>
康節平生不盡歡舌上有刀招禍易胸中無鑑責人難<lb/>
老來慎勿逢朱粲糟彘徒能奉一飡<lb/>
<pb n="KR4d0482_WYG_004-7b"/>
　　嘉訓<lb/>
嘉訓嘉謀豈在多惟精惟一外無他射鼷未要操彊弩<lb/>
斬馬終當倚太阿賴有簡書開聖藴不須杯酒發天和<lb/>
茁然生意春長好助長揠苗將奈何<lb/>
　　彈指<lb/>
彈指聲中過百年窮通壽夭豈非天熊魚尚不能兼有<lb/>
齒角何由得兩全自笑莊生誇盜跖誰憐夫子哭顔淵<lb/>
額頭肉薄臀邊厚濁富清貧豈偶然<lb/>
<pb n="KR4d0482_WYG_004-8a"/>
　　否泰<lb/>
否泰相乗理自然羽蟲常得氣之先世衰尼父書鸜鵒<lb/>
嵗晚堯夫歎杜鵑賢聖立心無不盡乾坤生物未嘗偏<lb/>
欲窮藏往知來事須識庖犧未畫前<lb/>
　　閒吟<lb/>
蓬蓽深居絶市喧詩書滿架對晴軒商周革命三千國<lb/>
舜禹傳心十六言逐末者多誰務本泝流而上獨窮源<lb/>
若言莊叟尊尼父即是揚雄美屈原<lb/>
<pb n="KR4d0482_WYG_004-8b"/>
　　偶成二首<lb/>
智者深藏夜壑舟豈知鵲巧不如鳩唐虞至聖傳中道<lb/>
桀紂甘心處下流覺夢自争蕉葉鹿古今誰造棘端猴<lb/>
黄精鈎吻形相肖珍重良醫子細収<lb/>
挿架將收萬卷書尚憐衰朽腹空虚多才多藝我何有<lb/>
老圃老農吾不如莊叟自誇東海鼈任公儘釣淛河魚<lb/>
道明義正忘功利百世當尊董仲舒<lb/>
　　春前一日<lb/>
<pb n="KR4d0482_WYG_004-9a"/>
陽息隂消嵗又窮易窮則變變方通泰亨固合明升降<lb/>
艮止何由限始終河漢一時隨北斗闗山明日属東風<lb/>
春盤臘酒毋相尚麟閣雲臺各自功<lb/>
　　感事<lb/>
杜史陶經儘有條顛文倒字彊為妖畫蛇未竟徒安足<lb/>
救旱無功反揠苗玉振金聲周雅頌鳯儀獸舞舜簫韶<lb/>
許由有耳休嗔洗我亦臨風厭此瓢<lb/>
　　患失<lb/>
<pb n="KR4d0482_WYG_004-9b"/>
患失嘗為鐵户樞藏舟夜壑竟何如才從龍㫁征商了<lb/>
又向墦間乞祭餘白璧任他酬管籥黄金容我貴詩書<lb/>
朝榮暮悴恒相繼可惜無人鑒覆車<lb/>
　　萬類<lb/>
萬類參差豈易齊枉將人品限雲泥兩朝並相韓忠獻<lb/>
千載幾人金日磾此際既能重搏虎來年未必不攘雞<lb/>
内剛外險終成訟水自東行天自西<lb/>
　　自警<lb/>
<pb n="KR4d0482_WYG_004-10a"/>
多病形骸百不任掩書孤坐動微吟精誠許國能完璧<lb/>
中正同人果㫁金太甲三篇伊尹志出師兩表孔明心<lb/>
自甘與物俱衰朽何用尊前較古今<lb/>
　　時有不言不笑者人以為賢迺賦<lb/>
見説熊魚未易兼聖門取舍極精嚴盛稱陋巷顔淵徳<lb/>
深貶於陵仲子廉有得自當如虎變不才安用學龜潛<lb/>
勿言正欲防非禮豈使人人口盡箝<lb/>
　　為闢邪説賦<lb/>
<pb n="KR4d0482_WYG_004-10b"/>
洙泗淵源未易窺聖賢出處豈難知區區李覯非鄒孟<lb/>
録録王充毁仲尼上下七篇仁義府古今六籍帝王師<lb/>
堂堂吾道參天地撼樹蚍蜉亦可悲<lb/>
　　造物<lb/>
造物權衡界限嚴豈容巧力得抽添鶴長未要憂鳬短<lb/>
荼苦安知有蜜甜黄葉聲乾風透户碧梧隂重月窺簾<lb/>
人生莫謂非天命烏黒由來不日黔<lb/>
　　評詩二首<lb/>
<pb n="KR4d0482_WYG_004-11a"/>
九經能得幾何字千載不知多少詩上帝生才雖有異<lb/>
先王作樂本無私典墳已降聞商頌風雅兼亡到楚辭<lb/>
今日既非前日是昔人當作後人師<lb/>
好句真如得好官善觀海者必觀瀾批風切月將求異<lb/>
流水行雲本不難武庫大開森利器化機常轉得神丹<lb/>
乾坤若謂多清氣千載誰登子美壇<lb/>
　<lb/>
　<lb/>
<pb n="KR4d0482_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷四<lb/>
</p>
<p>
</p>
  </div>
<div>
<head>艮齋詩集卷五</head> <lb/>
    <p>
<pb n="KR4d0482_WYG_005-1a"/>
欽定四庫全書<lb/>
　艮齋詩集卷五<lb/>
　　　　　　　　　　　　元　侯克中　撰<lb/>
　　史丞相拜開府<lb/>
貔虎軍中擁將壇鳯凰池上侍金鑾三分功業歸諸葛<lb/>
兩晉風流属謝安開府威儀今日見凌烟圖畫後來看<lb/>
從教桃李爭春色留著松筠傲嵗寒<lb/>
　　送河南崔宣慰赴軍前<lb/>
<pb n="KR4d0482_WYG_005-1b"/>
膽畧平兼將相權諫行言聴得君專寇恂只合留河内<lb/>
黄霸終當起潁川天際夕陽明遠樹馬頭春意動歸鞭<lb/>
此囘宣慰江淮了四海蒼生望息肩<lb/>
　　寄飛卿髙㕘政<lb/>
白璧輕投反見疑刻舟求劍一何癡垂垂素髪催人老<lb/>
耿耿丹心敢自欺千古是非無處問六經模楷有餘師<lb/>
巖巖節彼南山下應被髙明笑此詩<lb/>
　　病後汴梁寄湖南崔左丞<lb/>
<pb n="KR4d0482_WYG_005-2a"/>
蹤跡蹉跎愧轉蓬生涯寥落業屠龍飄飄爭羨雲間鵠<lb/>
鬱鬱誰憐澗底松兩地異鄉千里月五更殘夢一聲鐘<lb/>
天明細問衡陽鴈相去闗山又幾重<lb/>
　　賈綂軍席間<lb/>
燕趙春寒草未芽襄陽城下見桃花主人勤厚方投轄<lb/>
逰子飄零久憶家千里歸心隨過鴈四更清夢入悲笳<lb/>
溶溶二月澄江静好借春風送客槎<lb/>
　　止崔左丞入廣<lb/>
<pb n="KR4d0482_WYG_005-2b"/>
青雲人物氣横秋功業熏天正黒頭當路豺狼真可畏<lb/>
螫人蜂蠆不須憂喬松傲雪三冬好蔓草經霜一夕休<lb/>
此去相君當介意湖南得失在潭州<lb/>
　　留别崔左丞<lb/>
握手臨風話肺肝煦人春意不知寒處身似涉千㝷浪<lb/>
舉足如升百尺竿誰謂書生成事少自知花様入時難<lb/>
此來厚徳無他報時遣飛鴻一問安<lb/>
　　寄賈㕘政<lb/>
<pb n="KR4d0482_WYG_005-3a"/>
我居汴水子江東子向荆湖我淛中千里謾傳魚鴈信<lb/>
半生長恨馬牛風將來英物寧無種老去新詩愈有功<lb/>
四月揚州紅藥好擬拚一醉與君同<lb/>
　　寄飛卿髙㕘政<lb/>
自古人間行路難壽陵況復學邯鄲杏桃艶艶爭春色<lb/>
松柏森森傲嵗寒白髪等閒催我老朱絃疏越向誰彈<lb/>
何時把臂傾尊酒燈火西忩語夜闌<lb/>
　　送劉大使按察浙東時年七十<lb/>
<pb n="KR4d0482_WYG_005-3b"/>
分寵南來按浙東幾人矍鑠得如公狗偷䑕竊林梢露<lb/>
吏稱民安草上風少日未能酬壯志暮年正好立竒功<lb/>
七旬便欲投閒去笑殺磻溪把釣翁<lb/>
　　寄叔文崔中丞<lb/>
盜賊常憎月有光從知艮賈必深藏傳聞市虎猶堪畏<lb/>
察見淵魚恐不祥萬朶秋蓮空自老一枝寒菊為誰香<lb/>
朝來㸃檢閒風景鶴在深林鶖在梁<lb/>
　　許獻臣經歴拜監察御史<lb/>
<pb n="KR4d0482_WYG_005-4a"/>
暮史朝經樂未厭居官行已足撝謙二龍題品千年監<lb/>
四岳規模一行廉蓮幕風生方晝永柏臺霜落忽秋嚴<lb/>
豺狼滿路君須問細務何煩較米鹽<lb/>
　　寄王國用總管<lb/>
十月収君六月書呼兒讀罷重踟蹰老懐久已塵生研<lb/>
短髪新來雪滿梳四海幾人同鮑叔五湖千古一陶朱<lb/>
故園晚景桑榆樂浙水呉山恐不如<lb/>
　　雷苦齋致仕後以詩招之<lb/>
<pb n="KR4d0482_WYG_005-4b"/>
好在江南第一州山川民物足風流故人湖上方停櫂<lb/>
客子天涯正倚樓魯縞不穿彊弩末槀砧當賦大刀頭<lb/>
知君平日多清興莫為梅花苦滯留<lb/>
　　寄李敬甫總管<lb/>
忽聞君至自惟揚立馬㝷舟已去杭嗟我所行如是拙<lb/>
惜君常帶許多忙竹西歌吹三春好湖上風烟六月涼<lb/>
因便勿慳題數字故人誰最不相忘<lb/>
　　寄賈㕘政<lb/>
<pb n="KR4d0482_WYG_005-5a"/>
造物驅人豈自由肯容騎鶴上揚州心如梅子徒酸楚<lb/>
身似楊花任去留愧我無家長作客羨君有嗣已封侯<lb/>
佳辰不與瓊華宴髙詠新詩獨倚樓<lb/>
　　再招雷苦齋<lb/>
吾子平生苦愛人令人頃刻未忘君鷓鴣既已為忠告<lb/>
杜宇胡然不樂聞十載幾囘能聚首一尊何日重論文<lb/>
闌干倚遍殘陽下滿樹歸鴉呌暮雲<lb/>
　　送冀正父<lb/>
<pb n="KR4d0482_WYG_005-5b"/>
龎眉書客髩如絲邂逅吳門識紫芝規矩在心元不謬<lb/>
權衡到手了無疑全牛正要庖丁解良馬仍煩伯樂推<lb/>
松柏凜然霜雪操賞音何待嵗寒知<lb/>
　　寄王國用簽省<lb/>
剥啄聲中夜未央起來顛倒失衣裳衡門愧我栖遲久<lb/>
驛路憐君去住忙兩地異鄉容易感一燈情話最難忘<lb/>
扁舟指日西湖上共醉秋蓮十里香<lb/>
　　寄徐中丞子方二首<lb/>
<pb n="KR4d0482_WYG_005-6a"/>
學海汪洋萃衆流早年名姓冠鼇頭星輝北極三台曉<lb/>
霜落南臺萬象秋天上麒麟符治世人中騏驥眇齊州<lb/>
何時卷却經綸手同向滄浪把釣鈎<lb/>
五載分攜憶汴京慨然詩酒話平生蠧魚擬向書中老<lb/>
威鳯俄聞海上鳴物有短長從尺度事無輕重任權衡<lb/>
畏塗九折連雲險見説王尊掉臂行<lb/>
　　白敬甫經歴有閩中之行<lb/>
里巷親情未易疎豈期嵗晚别中吳天衢自昔摶鵬翼<lb/>
<pb n="KR4d0482_WYG_005-6b"/>
家道于今有鳯雛尊俎只宜終日戒詩書不可片時無<lb/>
洪勲大業他年了重繪香山九老圖<lb/>
　　予客姑蘇王御史持李鵬舉書至知檢討太常以<lb/>
　　詩答之<lb/>
故人北去寂無聞珍翰南來意甚勤貪慕癡蠅鑽故紙<lb/>
不知老鵠上層雲魚鹽江浙君憐我仕宦京師我念君<lb/>
歸計儻如前日約漢陽風月許平分<lb/>
　　他日劉牧之回持李鵬舉書并所和詩見寄復用<lb/>
<pb n="KR4d0482_WYG_005-7a"/>
　　前韻答之<lb/>
心聲灑灑快吾聞手畢諄諄愧爾勤過隙白駒催短景<lb/>
出門蒼狗變浮雲平生顧我多知己到處逢人只問君<lb/>
一様老懷難具述兩鄉明月解中分<lb/>
　　胡紹闓提刑浙西以疾求去<lb/>
良賈深藏實若虚埋輪清節勝登車九重夢寐思三老<lb/>
四海衣冠仰二疏走狗儘追東郭兔剖蝸難釣北溟魚<lb/>
知君此去無他志要讀山中滿架書<lb/>
<pb n="KR4d0482_WYG_005-7b"/>
　　寄徐中丞子方<lb/>
虚室寥寥紙帳深起來欹枕聴幽禽一杯謾記别時語<lb/>
千里空嗟病後吟裊裊爐烟羇旅恨蕭蕭髩影故人心<lb/>
春風何日梅花底細嚼幽香酒滿斟<lb/>
　　寄劉牧之霍清甫二廉訪<lb/>
邂逅三人若有期相親相愛豈相違夜深燈影聨鑣過<lb/>
春滿湖光帶酒歸老驥謾懐千里志大鵬獨傍九霄飛<lb/>
别來莫怪音書絶客舍蕭條鴈亦稀<lb/>
<pb n="KR4d0482_WYG_005-8a"/>
　　三月三日對緋桃寄呈雪谿紫山二按察<lb/>
春意闌珊雨意濃山隂脩竹怨東風莫辭芳酒盈尊綠<lb/>
忍負夭桃滿樹紅曲水引詩思束晳洛濱合宴憶裴公<lb/>
醉鄉深處無何有省與時人彊異同<lb/>
　　王宣慰有廢棋讀書之志喜而為之賦<lb/>
乾坤造化筆頭生絶勝閒窓辟剥聲夫子大成猶遠慮<lb/>
奕秋小數欲常贏六經自合終身樂一著何須拚死爭<lb/>
抛却異途由正道恰如離亂變升平<lb/>
<pb n="KR4d0482_WYG_005-8b"/>
　　徐廉訪寄西湖雜詩因答之<lb/>
江淮襟量雪霜姿曽折蟾宫第一枝北闕萬言金馬賦<lb/>
西湖千首錦囊詩大奸猖熾從常憲細務紛紜付有司<lb/>
暇日朋來還對酒此時不醉復何時<lb/>
　　贈義總綂<lb/>
内師尼父外如來不許庸人取次猜塵土掃清心地廣<lb/>
葛藤斫盡性天開萬松有子皆堪種五栁惟君獨肯栽<lb/>
竹破虚空無箇事月明依舊照靈臺<lb/>
<pb n="KR4d0482_WYG_005-9a"/>
　　寄雷學士彦正<lb/>
十年蹤跡寄江湖霜樹風枝半夜烏喪貝我非前日有<lb/>
盍簪君念故人無市金白晝從渠攫櫝玉清時待價沽<lb/>
百萬呼盧纔一擲此情當付牧猪奴<lb/>
　　寄劉簽事牧之郭運副邦彦二首<lb/>
樓上春寒暮靄深豈期佳客共相㝷蒲鞭示辱文饒徳<lb/>
寳劒衝天元振心知已二賢雙白璧克家一子萬黄金<lb/>
髙山流水非難和明月清風是賞音<lb/>
<pb n="KR4d0482_WYG_005-9b"/>
詩書滿架未為貧潤屋何如潤此身有命在天非在我<lb/>
為仁由已豈由人籃輿擬賦陶元亮錦幛徒誇石季倫<lb/>
漁父不知臺閣貴五湖佳處掌絲綸<lb/>
　　史右丞退居吳山讀書<lb/>
山瞰江湖市繞山相君髙處宴衣冠驚濤洶湧風雷壯<lb/>
怪石巉巗劒㦸寒今古炎涼閒裏覺聖賢出處静中看<lb/>
六經自有無窮樂絲竹何須凂謝安<lb/>
　　寄賈㕘政<lb/>
<pb n="KR4d0482_WYG_005-10a"/>
楚水吳山限大江不堪多病困南邦燭留夜色明空壁<lb/>
雨送秋聲入破忩磊落似君今有幾飄零如我古無雙<lb/>
暮年猶為兒孫計鴻鵠髙林愧老龎<lb/>
　　梁貢甫以天官再使交趾囘題卷後<lb/>
蘭省驅馳筆硯中已知不與衆人同累專名郡王陽政<lb/>
兩使遐方陸賈功晚境日親萱草緑曉忩時夢木蓮紅<lb/>
至今使者經行處猶問當時吏部公<lb/>
　　寄京口卜彦才府判<lb/>
<pb n="KR4d0482_WYG_005-10b"/>
家事匆匆官事繁詩書肯放片時閒當年嗟我髯方白<lb/>
今日憐君鬢已斑千里好風來鐵甕一江明月浸金山<lb/>
相看同是天涯客回首燕然似夢間<lb/>
　<lb/>
　<lb/>
　<lb/>
　<lb/>
　艮齋詩集卷五<lb/>
</p>
<p>
</p>
  </div>
<div>
<head>艮齋詩集卷六</head> <lb/>
    <p>
<pb n="KR4d0482_WYG_006-1a"/>
欽定四庫全書<lb/>
　艮齋詩集卷六<lb/>
　　　　　　　　　　　　元　侯克中　撰<lb/>
　　挽史丞相開府<lb/>
早驅貔虎定封疆晚握樞機坐廟堂名重一時羊叔子<lb/>
功髙千古郭汾陽歴朝事業麒麟畫遺表精誠日月光<lb/>
義膽忠魂何處見太行山色鬱蒼蒼<lb/>
　　挽姚左轄雪齋<lb/>
<pb n="KR4d0482_WYG_006-1b"/>
深探理窟得心傳洞徹先天與後天事去一身還太極<lb/>
物來終日體純乾流行坎止道常在玉潤蘭馨理不偏<lb/>
千載斯文一抔土詩成不覺泪澘然<lb/>
　　哭崔左丞<lb/>
髙節雄才<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>出羣濁涇清渭古難分十年當路多知己<lb/>
四海無人敢哭君天水有孚成雨露電雷未合失風雲<lb/>
傷心最是南歸鴈嗚咽哀音不忍聞<lb/>
　　挽廉平章<lb/>
<pb n="KR4d0482_WYG_006-2a"/>
烈似秋霜暖似春明於皎日正於神千年海嶽英靈氣<lb/>
一代乾坤柱石臣賓客填門惟慕徳詩書滿架不知貧<lb/>
致君堯舜平生事天命胡為只五旬<lb/>
　　挽張國寳總管<lb/>
忠義留侯素病多此心未了鬢先皤逆流洪水潛歸海<lb/>
方命飢民許渡河善政有為無日矣哲人不永奈時何<lb/>
感君傾盖渾如舊重把新詩忍泪歌<lb/>
　　挽義士王千户<lb/>
<pb n="KR4d0482_WYG_006-2b"/>
億萬生靈沸鼎中當時爭敢衒英雄天樞自合長居北<lb/>
螮蝀誰教不在東袖裏有權除大惡筆頭無力冩竒功<lb/>
九原若見諸軻輩應媿斯人死至公<lb/>
　　夜宿朝元宫贈倫講師<lb/>
布衣久客厭塵腥邂逅逢君眼倍青帶酒有時歌白雪<lb/>
對花終日讀黄庭深深竹院春長好寂寂蓬門夜不扃<lb/>
吟嘯等閒天又曉滿窻風露一壇星<lb/>
　　和雷苦齋按察韻<lb/>
<pb n="KR4d0482_WYG_006-3a"/>
邂逅天涯若有期緼袍初不羨輕肥幾年浪逐人南走<lb/>
指日還同鴈北飛涉世已知前日錯讀書方見後人非<lb/>
窮途莫道無知已魯語羲經儘可依<lb/>
　　挽李子陽<lb/>
詩酒平生不解愁尠然天地一虚舟髙情肯羨黄金印<lb/>
巨筆應書白玉樓太華昔年留杖屨北邙何日著松楸<lb/>
謫僊人物今安在不覺臨風涕泗流<lb/>
　　和苦齋雷按察韻<lb/>
<pb n="KR4d0482_WYG_006-3b"/>
一行能令百行虧人心恒與道心違鶴鳬㫁續空長短<lb/>
鵬鷃逍遙果是非灞水謾勞捫蝨手桐江誰問釣魚磯<lb/>
五湖莫道風波惡中有沙鷗自在飛<lb/>
　　答朱鶴皋惠茶<lb/>
日髙夢破打門聲陽羨新茶稱客情方念鴈無千里信<lb/>
忽聞鶴在九皋鳴軒轅石鼎春雲暖漢武金盤曉露清<lb/>
方丈蓬萊在何處乗風好締玉川盟<lb/>
　　弔李安常縣令<lb/>
<pb n="KR4d0482_WYG_006-4a"/>
少學軒岐慣討論晚宗孔孟盛推尊一官自足武陵尹<lb/>
千里誰招建業魂衣缽已能光祖考箕裘未必到兒孫<lb/>
斜陽老樹荒烟外隃想孤墳酹一尊<lb/>
　　馮生名徳秀字茂叔犯二賢名字令改之請詩有<lb/>
　　作<lb/>
夫子常嚴器與名豈容辭邑請繁纓當時尚許從先進<lb/>
末世徒知畏後生衍義六經相表裏通書千古放光明<lb/>
西山名諱濂溪字於汝安時且莫更<lb/>
<pb n="KR4d0482_WYG_006-4b"/>
　　次李御史韻<lb/>
傍壘新雛翅未騰扶搖寥廓果誰能獨憐南渡耽書客<lb/>
絶勝西來面壁僧衰鬢不堪臨曉鏡畏塗何苦履春氷<lb/>
蟠胸萬卷從兹始累土終當到九層<lb/>
　　與諸相宴西湖<lb/>
湖上風烟百態新天涯客子獨傷神山禽水鳥㝷常樂<lb/>
岸草汀花頃刻春好景每傷詩筆鈍芳辰莫厭酒杯頻<lb/>
殷勤細問孤山老幾度樓臺換主人<lb/>
<pb n="KR4d0482_WYG_006-5a"/>
　　姚翰林端甫過姑蘇訪予出馮提刑壽卿所寄詩<lb/>
　　中間言及太常博士李鵬舉時鵬舉已不禄而壽<lb/>
　　卿閒居襄陽尚未知因賡其韻以寄<lb/>
挈家髙隠鹿門公莫逆何嘗有異同鴻鵠林深全晚節<lb/>
蓴鱸江冷正秋風五千道徳言猶在九萬扶搖夢已空<lb/>
我不忘君君念我莫分漢上與吳中<lb/>
　　題鄧山房卷後<lb/>
竹暎軒窻水暎門書為朋友道為鄰磨開萬古虚空鏡<lb/>
<pb n="KR4d0482_WYG_006-5b"/>
照破三生幻化身壺裏有方留白日世間無路避紅塵<lb/>
功成莫跨蒼鸞去常與山房作主人<lb/>
　　用前韻<lb/>
成性存存道義門西鄰禴祭勝東鄰逍遙逰外無窮景<lb/>
安樂窩中自在身我愛原思辭廩粟誰知潘岳拜車塵<lb/>
飄零海角天涯客慚愧山間林下人<lb/>
　　程運副子充席間賦<lb/>
龎眉野老髩如霜邂逅逢君引興長千里暮山開晚霽<lb/>
<pb n="KR4d0482_WYG_006-6a"/>
一籬寒菊破秋香從教好景撩詩思已判閒身入醉鄉<lb/>
滿坐親朋皆故里恍疑魂夢到河陽<lb/>
　　和王宣慰韻<lb/>
生平只被古書埋胷次殊無半㸃埃大義不愆容我拙<lb/>
老懐何惜向君開一時競造平原館千載誰登樂毅臺<lb/>
飯飽閉簾便午枕打門誰又送詩來<lb/>
　　口占賡徐容齋韻<lb/>
彈指聲中得幾何頭顱如許惜蹉跎兼金敢不明辭受<lb/>
<pb n="KR4d0482_WYG_006-6b"/>
璞玉無勞教琢磨海内每傷佳士少天涯豈厭故人多<lb/>
歸來擬向滄浪上獨棹輕舟漾素波<lb/>
　　汴梁朝元宫徐真人慶八十索賦<lb/>
方瞳鶴髪地行僊四海朝元一洞天壽去期頤無逺日<lb/>
經分道徳有餘年老仍掃地神公異遠涉流沙令祖賢<lb/>
況繼磐山三世業得無師授與家傳<lb/>
　　王同知直卿父母均年八十五輒解印養親李提<lb/>
　　舉壽卿索賦<lb/>
<pb n="KR4d0482_WYG_006-7a"/>
徳形於外本於中解印歸來道更崇一行二三千載少<lb/>
雙親八十五年同至誠水火猶能蹈大孝神明豈不通<lb/>
安得人人皆盡分翕然四海一春風<lb/>
　　懷友<lb/>
時往時來莫厭頻何妨尊酒細論文鏡中白髪留春雪<lb/>
樓外青山隔暮雲碌碌無成空歎我區區相愛敢忘君<lb/>
生平只欠親朋債富貴功名百不聞<lb/>
　　悼闞彦舉<lb/>
<pb n="KR4d0482_WYG_006-7b"/>
錦繡肝腸鐵石姿九州行遍復何之鼇吞鯨吸千杯酒<lb/>
鳯起蛟騰七字詩竹杖打門求友日紙衣裹骨到家時<lb/>
生前死後俱漂泊想像臨風酹一巵<lb/>
　　贈段無心處士<lb/>
靈臺皎皎月輪孤勘破先天事事無爭向閙中呈伎倆<lb/>
肯從生處下工夫一壺天地供詩筆萬里江山入畫圖<lb/>
方念𤣥闗何處問忽驚紫氣過三吳<lb/>
　　題柯以善所藏合江圖卷<lb/>
<pb n="KR4d0482_WYG_006-8a"/>
晴波渺渺去無聲桂棹蘭槳夜不停二水合為千頃碧<lb/>
一谿分破兩山青僊家此地留丹竈帝座當年應客星<lb/>
不與主人同一醉春風虚負合江亭<lb/>
　　同王廉訪諸公養樂園宴<lb/>
竹遶軒窻花滿庭蕙薰蘭炙有餘馨錦囊佳句閒中得<lb/>
金縷新聲醉後聴春水渡頭雙鷺白夕陽樓外亂山青<lb/>
聨鑣不覺歸來晚拂面東風酒未醒<lb/>
　　題賈㕘政雙桂堂卷<lb/>
<pb n="KR4d0482_WYG_006-8b"/>
栁營蘭省一生忙心已成灰鬢已霜天上力辭三事貴<lb/>
月中連得兩枝香邀賓握槊情雖篤教子明經味更長<lb/>
萬卷傳家餘慶在桂堂應不愧槐堂<lb/>
　　同史右丞游白石洞天留别杜南谷<lb/>
軋軋肩輿入薜蘿琳宫夜飲發天和東山絲竹歡聲遠<lb/>
南谷風烟爽氣多洞裏好花濃似染世間幻景疾如梭<lb/>
新詩莫道渾無用留與幽人叩角歌<lb/>
　　寄友生廉訪<lb/>
<pb n="KR4d0482_WYG_006-9a"/>
專事威儀失太嚴少虧禮節又傷廉未酬柏府埋輪志<lb/>
徒起瓜田納履嫌古冶竟為齊相沮穆生幾被楚人鉗<lb/>
黄鍾瓦缶無分别龜䇿徒勞鄭尹占<lb/>
　　賈㕘政席間賦<lb/>
詩酒蹉跎老病身杖藜猶未出紅塵日升暘谷乾坤曉<lb/>
雪盡隂山草木春海上慣為千里客世間希見百年人<lb/>
相逢幸喜渾無事滿酌金罍莫厭頻<lb/>
　　題祁真人畫像卷<lb/>
<pb n="KR4d0482_WYG_006-9b"/>
長眉疎秀暎方瞳野鶴昂藏對古松圯上既傳黄石畧<lb/>
山中還啟白雲封善人涉世恒多故猛虎當途不少容<lb/>
紫氣入闗千載後乾坤能得幾猶龍<lb/>
　　題髙同知放奴詩卷<lb/>
髙君決意放奴時一寸丹心肯自欺但見家僮哀有母<lb/>
忍令老嫗哭無兒平居不作終身慊隂隲何須滿卷詩<lb/>
自是吾儕縁技癢此生未必欲人知<lb/>
　　送李提舉壽卿北上<lb/>
<pb n="KR4d0482_WYG_006-10a"/>
生平律已亦清嚴好察真如鏡出匳愉色奉親知幹蠱<lb/>
虚心接物得撝謙此風不已成忠厚他日無疑舉考廉<lb/>
臨事勿令圭角露世人多忌莫邪銛<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0482_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷六<lb/>
</p>
<p>
</p>
  </div>
<div>
<head>艮齋詩集卷七</head> <lb/>
    <p>
<pb n="KR4d0482_WYG_007-1a"/>
欽定四庫全書<lb/>
　艮齋詩集卷七<lb/>
　　　　　　　　　　　　元　侯克中　撰<lb/>
　　和張夢符侍郎海青韻<lb/>
青鳥東來俊有神天恩三錫表殊勲雙眸怒掣空中電<lb/>
六翮雄摶海上雲鴻鵠低飛羞歛翼鷹鸇逺避敢同羣<lb/>
錦鞲一縱頭鵞下禁臠從今到相君<hi>謂蒙古岱丞相</hi>
　　和張可與正月牡丹韻<lb/>
<pb n="KR4d0482_WYG_007-1b"/>
花神巧奪化工權試手東風到眼前素愛國香持晚節<lb/>
豈期妖艶見新年洛中謾説惟三月江左還疑有二天<lb/>
松柏嵗寒依舊好一枝休詫得春偏<lb/>
　　和徐容齋廉訪梅花韻<lb/>
萬木歸根總待春一枝獨與嵗寒親逋仙只合西湖上<lb/>
大老何妨北海濱塵世氷霜難奪志玉堂風月解傳神<lb/>
知君欲近孤山住從此幽花得主人<lb/>
　　和徐容齋廉訪蘭花韻<lb/>
<pb n="KR4d0482_WYG_007-2a"/>
買蘭多種相隄沙要看春風碧玊芽百代幾回呈羙瑞<lb/>
一年兩度見幽花周經既許同心臭楚些何須抵死誇<lb/>
從此伯鯈持入夢東南復覩謝安家<lb/>
　　和呉曼慶中丞御史臺盆池蓮花韻<lb/>
堂下荷香散水沈澹然相對柏森森若耶溪妒金盆貴<lb/>
太華峰慚玉井深夲固實甘君子德中通外直聖人心<lb/>
好將千載濂溪説勒作西臺御史箴<lb/>
　　木芙蓉<lb/>
<pb n="KR4d0482_WYG_007-2b"/>
落盡羣芳木葉黄數枝絳雪暎寒塘晚於紫菊嬌無艶<lb/>
早似紅梅冷不香萬里西風霜信逺一天清露月波凉<lb/>
多情留得幽花在莫謂秋容只淡粧<lb/>
　　盆梅<lb/>
前村移入小陶盆不比從前自在身出塞昭君回首怨<lb/>
入宫妃子捧心顰幽香宛轉紗窻曉瘦影徘徊紙帳春<lb/>
曲直作酸誰㑹得園夫豈是傅巖人<lb/>
　　梅花<lb/>
<pb n="KR4d0482_WYG_007-3a"/>
前村雪裏舊精神瘦影幽香自可人和靖不傳詩外妙<lb/>
師雄空説夢中身松筠有素為知已風月無私解寫真<lb/>
庾嶺儘誇千樹好傅巖獨讓一枝春<lb/>
　　紅梅二首<lb/>
恥隨繁杏閙清明先欲羣芳識姓名裝臉韻憎鉛粉淡<lb/>
醉魂香遶玊堂清春風紫府多幽思緑葉青枝近淺情<lb/>
寄與題詩樓上女莫教偷折入神京<lb/>
厭見蜂兒蝶子狂早將顔色奉東皇半酣宿酒迎春思<lb/>
<pb n="KR4d0482_WYG_007-3b"/>
一抹胭脂趂曉粧桃蕚定無如是韻杏花那得許多香<lb/>
風流標格誰題品只許坡僊解發揚<lb/>
　　蘭花<lb/>
幽谷佳人不世粧澹然相對兩相忘偶從詩興濃時發<lb/>
或向禪心定處香孔父琴中傳雅操楚臣筆底藹餘芳<lb/>
冰根玊榦元貞潔肯與凡花較短長<lb/>
　　石榴<lb/>
騫使淹留海一涯歸來得種載靈槎恥隨桃李三春艶<lb/>
<pb n="KR4d0482_WYG_007-4a"/>
寧伴萱葵五月花青錦帳懸紅碼碯黄金爐煉紫硃砂<lb/>
不緣孝武開西域方物安能到漢家<lb/>
　　白牡丹<lb/>
皎皎名花壓衆芳剪氷裁雪作衣裳洛神豈受塵埃染<lb/>
虢國不煩脂粉粧非色能專天下色有香絶異世間香<lb/>
姚黄魏紫休相妒從此春風屬素王<lb/>
　　讀李太白應制妃子對牡丹清平調<lb/>
鳯輦匆匆出未央要看妃子對花王畫闌咫尺爭春色<lb/>
<pb n="KR4d0482_WYG_007-4b"/>
寳鑑分明妒曉粧紅玊有情還解語彩雲無意却能香<lb/>
誰知太白清平曲不是新聲是諫章<lb/>
　　賦呉家園牡丹<lb/>
興慶池東舊姓名館娃宫裏避清明眼中國艶春無價<lb/>
意外天香畫不成芍藥剖符分列國海棠率衆竪降旌<lb/>
姑蘇春色濃於酒醉殺西施省用兵<lb/>
　　桂花<lb/>
恐礙銀蟾吐夜光故移丹桂到炎方一枝天上何年種<lb/>
<pb n="KR4d0482_WYG_007-5a"/>
八月江南到處香幸與紫蘭均雨露厭隨黄菊戰風霜<lb/>
等閒童豎皆能折何事紛紛舉子忙<lb/>
　　梧桐<lb/>
虚心直榦得春遲花始東南應絜齊剪葉未容天子戲<lb/>
折條忍礙鳯凰棲聲傳金井秋風早影轉瑶階曉月低<lb/>
已見鳴琴他日操老枝夜夜聼烏啼<lb/>
　　梅<lb/>
商周只説實堪用唐宋盛傳花好看詩愛四更窻影瘦<lb/>
<pb n="KR4d0482_WYG_007-5b"/>
夢嫌三㺯角聲寒雪深庾嶺香初動酒盡羅浮興未闌<lb/>
移向茅齋慰衰老免教深夜倚闌干<lb/>
　　落花<lb/>
一片西飛一片東半隨流水半隨風馬嵬魂散香囊冷<lb/>
結綺人歸玊樹空幽鳥有情啼院宇斜陽無語入簾櫳<lb/>
主人不用閒惆悵芍藥朝來數㸃紅<lb/>
　　海棠<lb/>
䴏蹴鶯捎力不支緑攢紅簇擅芳時醉酣曉日霞凝臉<lb/>
<pb n="KR4d0482_WYG_007-6a"/>
睡足春風雪滿枝得意總輸坡老句闗心惟欠少陵詩<lb/>
恰如西子新粧罷困倚闌干有所思<lb/>
　　楊花<lb/>
風裏楊花自在狂枉將巧態媚東皇香緜遍地蒼苔冷<lb/>
飛雪漫天白日長偶趂蜂兒來客舎慣隨燕子過隣墻<lb/>
甫能吹入東流水化作浮萍剗地忙<lb/>
　　酴醿<lb/>
過却清明景已闌酴醿未肯放春殘緑羅數幅連青錦<lb/>
<pb n="KR4d0482_WYG_007-6b"/>
白玊千重簇紫檀顔色何嘗饒臘酒芳馨惟恐勝秋蘭<lb/>
晚風吹落枝頭雪謾作尋常粉蝶看<lb/>
　　櫻桃<lb/>
江北江南氣未殊朱櫻首夏遍通衢閭閻競喜甞新好<lb/>
籩豆還曽薦廟無錦樹深藏朱雀卵玊盤勻瀉火龍珠<lb/>
野人莫詫筠籠貴幾向唐宫伴筍厨<lb/>
　　荷葉<lb/>
五月西湖最好看緑荷千頃水雲寒淨磨洛浦玻瓈鏡<lb/>
<pb n="KR4d0482_WYG_007-7a"/>
香靉龍宫翡翠盤青盖拂船撩逸興碧筩酌酒助清歡<lb/>
且留遮䕶閒鷗鷺驟雨狂風莫打殘<lb/>
　　庭下兩枯槐<lb/>
亭亭相對兩枯槐落莫如人與世乖獨立我慚君有伴<lb/>
虚心君似我忘懷晚凉不礙風生坐夜永長留月滿階<lb/>
謾説南柯深處好定知無夢到吾儕<lb/>
　　蠏<lb/>
稻熟爭持貢厥魁秋交觱沸指江來兩螯白雪雖珍品<lb/>
<pb n="KR4d0482_WYG_007-7b"/>
滿腹黄金即禍胎電送驚雷良可畏火明横㫁竟堪哀<lb/>
操戈努目成何事只與入間薦酒杯<lb/>
　　食蛙<lb/>
食月蟾蜍即此流瞠然兩目怒無休蒹葭影裏才多口<lb/>
椒桂香中已出頭今欲無聲猶可禁昔嘗有尾最堪憂<lb/>
越人似信盧仝語爭與姮娥復舊讎<lb/>
　　烏賊魚<lb/>
每因食月恠蟾蜍醜類何堪賊曰烏幸託滄溟亡後患<lb/>
<pb n="KR4d0482_WYG_007-8a"/>
彊令黒水作前驅有鬚縱免風濤難多足能逃鼎爼無<lb/>
啖肉未償臣子恨直須粉骨謝餘辜<lb/>
　　蠅<lb/>
喜親臭穢避芳馨殘瀝餘杯不顧形㸃綴綺羅移黒白<lb/>
往來圖畫汚丹青食瓜遽集存良史止棘交讒見大經<lb/>
早晚霜風清海宇若將何術誑天刑<lb/>
　　鳩<lb/>
雄倡雌隨盡物情錦鳩抵死太饒聲居巢似巧營巢拙<lb/>
<pb n="KR4d0482_WYG_007-8b"/>
逐婦將隂喚婦晴鴻雁有丘同苦楚鴛鴦無日不和鳴<lb/>
邯鄲簡子何多事正旦全生未必生<lb/>
　　閒蛬<lb/>
寂寂虚堂萬籟沈月明蟋蟀動秋唫喚醒隱几詩人夢<lb/>
呌碎停梭織女心越䇿丁寧憂國切楚詞反覆愛君深<lb/>
西風不管天涯客又送誰家半夜碪<lb/>
　　桃花馬<lb/>
曽向瑶池侍穆王天風吹入武陵鄉丰神肯逐彩雲散<lb/>
<pb n="KR4d0482_WYG_007-9a"/>
汗血不消紅雨香千里有心追暮景四蹄無處避春光<lb/>
龍媒豈是天台物雌蝶雄蜂枉㫁腸<lb/>
　　贈張秀之斫鱠<lb/>
東南佳味冠珍殽况復張生思致髙錦鯉失身離雪浪<lb/>
銀絲隨手落霜刀掃除宿酒歸岑寂管領春風破鬱陶<lb/>
安得謫仙同一醉倒傾滄海斫鯨螯<lb/>
　　虎頂杯<lb/>
虎頂誰將作酒觴風生四坐凛寒芒等閒刻骨疑馮婦<lb/>
<pb n="KR4d0482_WYG_007-9b"/>
談笑搔頭信杜康生勇定為行旅害死威猶使飲人狂<lb/>
夜深倀鬼分明説白額新聞爵醉鄉<lb/>
　　馬乳<lb/>
馬湩甘寒乆得名飲餘香遶齒牙生草青絶漠供春祭<lb/>
燈暗穹廬破宿醒冷貯革囊和雪杵光凝銀榼帯酥傾<lb/>
漢家屢有和親好恨不當時賜長卿<lb/>
　　題子房燒棧道畫卷<lb/>
劒閣崔嵬烈熖飛漢兵從此不東歸三書未奮炎劉業<lb/>
<pb n="KR4d0482_WYG_007-10a"/>
一炬先収暴楚威立致英彭朝紫禁坐邀園綺侍青闈<lb/>
功髙不預麒麟畫留與龍眠重發揮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0482_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷七<lb/>
</p>
<p>
</p>
  </div>
<div>
<head>艮齋詩集卷八</head> <lb/>
    <p>
<pb n="KR4d0482_WYG_008-1a"/>
欽定四庫全書<lb/>
　艮齋詩集卷八<lb/>
　　　　　　　　　　　　元　侯克中　撰<lb/>
　　諧音格<lb/>
　　　詩貴於音韻諧叶此卷用韻一以音同字異者<lb/>
　　　為之自我作古後或有取焉<lb/>
　七言三十一首<lb/>
　　老懷<lb/>
<pb n="KR4d0482_WYG_008-1b"/>
世故紛紜莫異同碧雲無處覓崆峒嬌鶯盡日啼宫栁<lb/>
威鳯何時到井桐四海共憐今白髪百年多愧古青銅<lb/>
老懷悵怏憑誰説空對吴鈎賦狡童<lb/>
　　秋嘆<lb/>
塤箎絡繹雜笙鏞倒徴顛商似反庸秦室君臣何足校<lb/>
漢家兄弟不相容獼猴有智縻天禄黠䑕無端穴我墉<lb/>
莫向窮秋歎摇落菊花開罷到芙蓉<lb/>
　　河漢<lb/>
<pb n="KR4d0482_WYG_008-2a"/>
河漢誰能跨石矼世無烏獲鼎難扛雪深吏部悲秦嶺<lb/>
天逺靈均困楚江堅苦寸心窮斷簡伶仃孤影弔寒缸<lb/>
凝之滿篋廬山句獨讓歐公筆似杠<lb/>
　　題李太白畫卷<lb/>
謫僊宫錦慣淋漓耳熱那分㫖與醨邀月滿傾紅琥珀<lb/>
對花細卷碧琉璃但知酒後無今古豈信人間有别離<lb/>
九萬大鵬千載賦善言斥鷃笑藩籬<lb/>
　　雪中懷古<lb/>
<pb n="KR4d0482_WYG_008-2b"/>
北風冽冽雪霏霏吹入幽人白板扉萬事只宜今後拙<lb/>
百年渾覺向來非人能射策仍拖白猴解隨班便賜緋<lb/>
倚杖長唫重回首亂鴉寒遶故宫飛<lb/>
　　懷隱<lb/>
草莽常為市井譏豈知老蚌有珠璣隴禽馴習真堪教<lb/>
野馬猖狂不受鞿誰謂淺山無猛獸我嘗平地履危機<lb/>
自從潦倒嚴陵後閒殺桐江舊釣磯<lb/>
　　隱居<lb/>
<pb n="KR4d0482_WYG_008-3a"/>
生平志不在冠裾竹簡韋編伴隱居刺棘自難生橘柚<lb/>
木瓜誰望報瓊琚歸休未遂膏腴地出入還乗下澤車<lb/>
白璧暗投猶不智况將韶樂祀鶢鶋<lb/>
　　毁譽<lb/>
晝寢何須學宰予吾儒經訓即菑畬濁賢清聖糟醨外<lb/>
㫁簡殘編煨燼餘生死形骸真傳舎古今天地大籃輿<lb/>
百年人物存公論閒是閒非自毁譽<lb/>
　　感事<lb/>
<pb n="KR4d0482_WYG_008-3b"/>
路傍山鬼慣邪揄笑我無成六十逾滿野干戈嗟馬援<lb/>
拍江風火壯周瑜當時已分終蕭散此日那堪復覬覦<lb/>
莫把良田栽枳棘儘教閒地種桑榆<lb/>
　　野興<lb/>
杖策從容訪酒壚野人相贈四腮鱸一溪碧水千竿竹<lb/>
萬仭青山兩岸蘆虚室香生新紙帳小忩烟裊古銅鑪<lb/>
醉魂正到悠然處恨殺隣翁轉轆轤<lb/>
　　懷聖<lb/>
<pb n="KR4d0482_WYG_008-4a"/>
北海長蛟尚可屠何難探穴取於菟堯夫首發先天藴<lb/>
茂叔心傳太極圖静玩遺經君子志力排邪説聖人徒<lb/>
感麟悲鳯宣尼事無奈豺狼塞正途<lb/>
　　山館<lb/>
雲外飛鴻片影孤露寒烟冷爾何辜竒材未肯非時出<lb/>
羙玊須求善賈沽閒折野花簪破㡌静邀山月酌清觚<lb/>
行人莫道天涯好試向林間聴鷓鴣<lb/>
　　懶向<lb/>
<pb n="KR4d0482_WYG_008-4b"/>
懶向王公話挈提浩歌誰和白銅鞮百年蠻觸爭蝸角<lb/>
萬里闗山愧馬蹄杜宇一春花外語鷓鴣終日路傍啼<lb/>
黄金已滿相如篋休向長門請賦題<lb/>
　　老馬<lb/>
老馬思鄉尚北嘶三年旅食淛江西無知已足憐河伯<lb/>
有感能通愧海羣應物未嘗虚領略向人寜問巧提撕<lb/>
南方見説鵷雛鳥不遇梧桐不肯栖<lb/>
　　漫興<lb/>
<pb n="KR4d0482_WYG_008-5a"/>
生民有賴自姜嫄萬物雖殊夲一源今見龍虵生大澤<lb/>
昔聞人物出中原託身未許期倉䑕染指何須試鼎黿<lb/>
盡説傅巗消息好定施霖雨到黎元<lb/>
　　郊行<lb/>
黄犢從容駕短轅溪聲留客碧潺湲霜催木葉辭髙樹<lb/>
雨積莓苔没廢垣井鮒豈知東海龞野人何愧北山猿<lb/>
老來莫道無歸計到處烟霞是故園<lb/>
　　偶書<lb/>
<pb n="KR4d0482_WYG_008-5b"/>
人是人非了不干起來紅日已三竿不才安敢爭頭角<lb/>
莫逆何妨話肺肝秋水逺融青翡翠晚山濃染碧琅玕<lb/>
菊花過盡梅花好莫放金樽取次乾<lb/>
　　春懷<lb/>
春風細細鳥咬咬似喚幽人出近郊芳草有情留驥足<lb/>
落花無計續鸞膠家貧只與詩書友性僻常踈勢利交<lb/>
伴老幸存蒼竹杖恐隨雷雨化神蛟<lb/>
　　雪夜<lb/>
<pb n="KR4d0482_WYG_008-6a"/>
悍吏跳梁怒石壕殆如飢虎恣咆嘷百年勝負爭蝸角<lb/>
萬古興亡属兔毫雲黯窮邉寒雁切雪迷絶澗夜猿號<lb/>
灞陵驢背吟詩客千丈凌雲意氣豪<lb/>
　　山行<lb/>
紫藤扶我過江臯石徑陂陁歩歩髙花蕾破香風似麝<lb/>
麥苗霑潤雨如膏曉開烟嶂山千疊春滿溪塘水一篙<lb/>
民物太平吾亦樂滿盤苜蓿勝豚羔<lb/>
　　飲興<lb/>
<pb n="KR4d0482_WYG_008-6b"/>
右執春杯左執螯醉鄉容我獨逰遨十年四海凋雙鬢<lb/>
一日三山舉六鼇寒賴仁風蘇凍餒旱須膏雨潤焦<graphic n="KR0392" url="https://raw.githubusercontent.com/kanripo/KR-Gaiji/master/images/KR0392.png" mimeType="image/png"/>
珍禽竒獸將安用千古周書貴旅<graphic n="KR0392" url="https://raw.githubusercontent.com/kanripo/KR-Gaiji/master/images/KR0392.png" mimeType="image/png"/>
　　自警<lb/>
潢潦無源起怒濤鏡中妍醜豈能逃茍無逺慮休非孟<lb/>
縱有清材莫和陶細碾臘茶烹橄㰖淺斟春酒泛蒲萄<lb/>
幾時坐對緱山月兩袖天風醉碧桃<lb/>
　　暮寒<lb/>
<pb n="KR4d0482_WYG_008-7a"/>
自淮逹浙最為嘉寸草撞鐘力不加南土積烟成癘瘴<lb/>
北風吹雪入哀笳滿頭白髪為人贅何處青山是我家<lb/>
海氣接天寒透骨鴈聲酸楚過蒹葭<lb/>
　　即事<lb/>
白屋飢民不自遑朱門豪客厭絲篁眩人令色濃於酒<lb/>
誤世甘言巧似簧但見山林多虎豹豈知城市有螟蝗<lb/>
野夫心上渾無事飯飽山隂斸地黄<lb/>
　　題王右軍帖<lb/>
<pb n="KR4d0482_WYG_008-7b"/>
右軍筆底走雷霆灑霧揮雲肯少停彩鳯不羣凌碧漢<lb/>
白鵞無數換黄庭森森喬木勞羣螘落落洪鐘謝寸莛<lb/>
取次墨工休健羨大鵬元不較蜻蜓<lb/>
　　宿山寺<lb/>
絶壁懸崖勢建瓴一溪寒溜玊泠泠曉來幽谷蘭芽好<lb/>
秋入髙林木葉零萬壑天風推破戸四更山月射踈櫺<lb/>
身如盤石心如鑑水恠花妖竟不靈<lb/>
　　自遣<lb/>
<pb n="KR4d0482_WYG_008-8a"/>
愁外年光逐水流冷泉脩竹為誰留十年白屋窮經史<lb/>
一日丹墀對冕旒功業未應慙鄧賈文章何必羡曹劉<lb/>
筆端莫冩無稽語免與騷人作贅瘤<lb/>
　　漫賦<lb/>
塵土青衫半九州甘貧殊不待人賙兩輪日月雙明鏡<lb/>
萬里乾坤一釣舟大道未聞空白髪小乗猶説有滄洲<lb/>
憑誰試向莊生問夢裏何分蝶與周<lb/>
　　自憐<lb/>
<pb n="KR4d0482_WYG_008-8b"/>
三十年來百自由自憐踈略乏嘉猷湖山落魄林和靖<lb/>
鄉里蹉跎馬少㳺人笑鯤鵬同斥鷃道觀天地等蜉蝣<lb/>
幾時還却兒孫債江北江南汗漫逰<lb/>
　　自况<lb/>
國易家難自不侔毎傷嘉榖産螟蟊擇妻敢學諸葛亮<lb/>
生子漫期孫仲謀犧象豈宜盛秕稗貂蟬未信出兠鍪<lb/>
為函為盾尤當戒况復專攻矢與矛<lb/>
　　至諴<lb/>
<pb n="KR4d0482_WYG_008-9a"/>
人鬼天神享至諴易牙與我共酸醎亡羊自是多岐路<lb/>
馭馬誰能撤轡衘破敵何須驚折屐報書底事逹空函<lb/>
紛紛情僞誰能辨擬著莊周問季咸<lb/>
　五言二十一首<lb/>
　　獨立<lb/>
壯士凌雲氣長天貫日虹鴨頭春水緑鶴頂晚霞紅歸<lb/>
計謀陶令還丹問葛洪故人音信㫁倚檻待邉鴻<lb/>
　　卜隱<lb/>
<pb n="KR4d0482_WYG_008-9b"/>
静拭胷中鑑深藏舌上鋒清時消海瘴長夜息邉烽每<lb/>
報營巢燕兼憐釀蜜蜂西湖容我老㸃檢兩髙峰<lb/>
　　春曉<lb/>
雪色侵雙鬢霜威逹四肢明堂㣲欲側大木尚堪支曉<lb/>
日花千樹春風酒一巵東皇生意溥開到背隂枝<lb/>
　　歸思<lb/>
白雪無人和青山足自娱我知陶令趣誰謂屈平愚闗<lb/>
塞家千里風沙海一隅能全巢許樂舉手謝唐虞<lb/>
<pb n="KR4d0482_WYG_008-10a"/>
　　憶家<lb/>
謬跡恒千里虚聲動八區人情多險阻世路更﨑嶇嵗<lb/>
月凌衰髩風霜虐病軀故山猿鶴在為我作前驅<lb/>
　　有感<lb/>
乾坤司大化雨露遍勲臣四瀆朝東海羣星拱北辰寧<lb/>
教雄雉怨毋使牝雞晨民力今如此何由逹紫宸<lb/>
　　安分<lb/>
百年殊迅速萬類儘紛紜書癖何須治田荒不暇耘棲<lb/>
<pb n="KR4d0482_WYG_008-10b"/>
心同止水應物等行雲天理分明甚前途莫預云<lb/>
　　春興<lb/>
繁杏花盈樹柔桑葉滿條鶯隨林影囀魚趂浪花跳和<lb/>
璧非難識襄琴未易調故山何處是江逺路迢迢<lb/>
　　村居<lb/>
宿酒醒猶倦呼童癢處搔麥秋和月刈蠶晚帶燈繅閒<lb/>
坐談羲易徐行詠楚騷閉門無客到<graphic n="KR0420" url="https://raw.githubusercontent.com/kanripo/KR-Gaiji/master/images/KR0420.png" mimeType="image/png"/>竹自颾颾<lb/>
　　春前<lb/>
<pb n="KR4d0482_WYG_008-11a"/>
後㑹知何地前途未有涯親朋嗟鬼録官府愧蠭衙曉<lb/>
角驚梅萼春盤薦<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>芽新年消息好鵲喜到簷牙<lb/>
　　通材<lb/>
小智專條目通材正紀綱龍須潜大澤虎不卧平岡易<lb/>
舉千鈞鼎難摧百錬鋼聖言真可信棖慾豈能剛<lb/>
　　江館夜坐<lb/>
獨坐不成寐清唫誰與賡大江天一色孤館月三更鷗<lb/>
鷺真堪友蓴鱸儘可羮晨昬何迅速為我問長庚<lb/>
<pb n="KR4d0482_WYG_008-11b"/>
　　禮樂<lb/>
宣化琴仍瑟平心竽與笙政須遵五禮孝不在三牲魯<lb/>
衛方兄弟朱均適舅甥是非無處問俯檻看雲生<lb/>
　　明理<lb/>
道德淪空寂綱常墮杳㝠占天懷舜政對月憶堯蓂洙<lb/>
泗通三古濂伊逹四溟百家與諸子歛手愧西銘<lb/>
　　逰道院<lb/>
水繞庭中竹風鳴殿角鈴撥雲収橡栗趂日晒參苓杖<lb/>
<pb n="KR4d0482_WYG_008-12a"/>
曳蒼龍脊扇揮青鳯翎石壇松影畔相對話延齡<lb/>
　　得意<lb/>
抱膝雲間笑掀髯月下謳倉皇嗟溷䑕蕭散愛江鷗得<lb/>
意詩千首忘言酒一甌人生何足嘆天地等浮漚<lb/>
　　萬事<lb/>
萬事皆芻狗羣生等棘猴與求尸位相寧作醉鄉侯儀<lb/>
衍空饒舌孫龎竟扼喉古今都勿論持酒聴箜篌<lb/>
　　述古<lb/>
<pb n="KR4d0482_WYG_008-12b"/>
溪風動幃幙隙月入衾裯斥鷃多朋黨鵷雛少匹儔出<lb/>
師諸葛表銷印子房籌千載殷仁後慿誰問九疇<lb/>
　　天涯<lb/>
荆人悲有玉季子恨無金日月誰消息乾坤自古今酒<lb/>
杯澆肺腑詩筆冩喉襟莫話人間世天涯思不禁<lb/>
　　懷友<lb/>
蹤迹藏人海聲名貫士林同年皆館閣相識盡球琳老<lb/>
屋多摧毁髙軒屢照臨野雲自舒卷豈解作時霖<lb/>
<pb n="KR4d0482_WYG_008-13a"/>
　　月夜<lb/>
連日雲籠月今宵鏡出奩竹聲來曲徑花影入踈簾静<lb/>
想髑髏樂閒思蚯蚓廉油然髙興動誰與問青帘<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0482_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷八<lb/>
</p>
<p>
</p>
  </div>
<div>
<head>艮齋詩集卷九</head> <lb/>
    <p>
<pb n="KR4d0482_WYG_009-1a"/>
欽定四庫全書<lb/>
　艮齋詩集卷九<lb/>
　　　　　　　　　　　　元　侯克中　撰<lb/>
　　春夜感興<lb/>
乾坤何廣大海嶽亦洪厖剰把花簪帽長留酒滿缸論<lb/>
友期管鮑任術笑孫龎萬里非難到千鈞未易扛酒添<lb/>
詩興健茶壓睡魔降大厦凡材構鴻鐘寸草撞歸鴻投<lb/>
逺塞行客避危邦夜雨愁喧枕春潮怒拍江覉懐嗟白<lb/>
<pb n="KR4d0482_WYG_009-1b"/>
首孤影對青釭林暗栖鴉亂巢危睡燕雙奔騰哀瘦馬<lb/>
勤苦歎羸厖獨坐便蕭散羣居厭亂哤豈無人佀玊安<lb/>
有茟如杠謾賦寧拘韻髙歌不問腔曉鸎嗁未竟紅日<lb/>
滿東窗<lb/>
　　宿酒成疾寄劉簽事<lb/>
老懐嗟永夜瘦骨怯初寒衾薄抽添易樓髙上下難酒<lb/>
須因病戒劒不為貧彈患失仍多失求安未必安茍交<lb/>
雖蹔合彊飲不成歡聖教無窮趣吾儕莫厭㸔<lb/>
<pb n="KR4d0482_WYG_009-2a"/>
　　秋夜旅興<lb/>
烟盡香猶在更闌睡不成井梧留夜色牕竹起秋聲老<lb/>
去悲長鋏愁來賦短檠恥隨蒼狗變甘與白鷗盟節義<lb/>
千鈞重功名一羽輕江湖容我老蓑笠有誰争<lb/>
　　首夏偶作<lb/>
鄉闗一萬里客路十三年緑樹清隂晚黃梅細雨天虚<lb/>
堂巢舊燕古寺咽新蟬囬首松楸夢慿闌一泫然<lb/>
　　白首<lb/>
<pb n="KR4d0482_WYG_009-2b"/>
白首天涯客飄零每自怜小牕千里夢髙樹一聲蟬砌<lb/>
筍將成竹池荷尚未蓮故人應念我日日望歸船<lb/>
　　地僻<lb/>
地僻多生竹樓髙易得山水寒魚倦出日暮鳥知還嵗<lb/>
月琴書外乾坤杖屨間問君千載後如我幾人閒<lb/>
　　獨酌<lb/>
囊裏青蚨盡簪邊白髪多苦唫中有意痛飲外無它嵗<lb/>
月悲長鋏乾坤入浩歌醉鄉忘物我塵世任風波<lb/>
<pb n="KR4d0482_WYG_009-3a"/>
　　一榻<lb/>
一榻風如水南牕日又斜花香迷燕雀樹影動龍蛇土<lb/>
與人情薄江連客夢賖行藏元有命志士莫吁嗟<lb/>
　　秋興<lb/>
少時無所求老去復何憂醉夢齊生死閒身任去留琴<lb/>
書消永晝松竹慰窮秋最愛寒花好霜餘香更幽<lb/>
　　秋日懐古<lb/>
老樹多黄葉閒庭半緑苔鴈銜霜信過菊趂雨晴開句<lb/>
<pb n="KR4d0482_WYG_009-3b"/>
踐仍無國姑蘇空有臺莫因前日錯復使後人哀<lb/>
　　夜雨感懐<lb/>
嵗月人空老風雲興已闌心灰香燼冷夢短燭花殘未<lb/>
悟謀身拙徒嗟涉世難五更風色惡一枕雨聲寒<lb/>
　　雪<lb/>
風吼千林怒雲垂四野低入簾花帶雨落地絮沾泥水<lb/>
凍魚難釣山寒馬不嘶田翁方報我隴麥已生齊<lb/>
　　春日即事<lb/>
<pb n="KR4d0482_WYG_009-4a"/>
草木萌方動乾坤氣已和杯深浮臘螘波暖浴春鵞岸<lb/>
口氷初泮山隂雪尚多古今因世革通塞奈時何<lb/>
　　老懐<lb/>
老懐多悵怏歸計日徘徊曉逐雞聲發春隨鴈影囬朔<lb/>
方猶見雪南國已無梅囬首家千里傷心酒一杯<lb/>
　　十四夜月<lb/>
蓂莢生將滿桂花開未全常留千里色莫放十分圎海<lb/>
角經年客壺中不夜天𤣥霜在何許擬問廣寒仙<lb/>
<pb n="KR4d0482_WYG_009-4b"/>
　　讀復卦<lb/>
七日始來復一陽消衆隂雷從泉下動春入草根深因<lb/>
見鬼神跡廼知天地心發生容有漸消息又成臨<lb/>
　　漫興<lb/>
道德非虚位聲華恥過情林宗稱有道康節號無名自<lb/>
分書為友何須禄代耕人間多劒㦸林下獨升平<lb/>
　　寄道者<lb/>
樓外山如㦸江南菊又花鳯鳴𤣥浦月人隔赤城霞别<lb/>
<pb n="KR4d0482_WYG_009-5a"/>
後身雖健歸來鬢已華百年能幾日大半在天涯<lb/>
　　老去<lb/>
老去無佳興朝來得好音寒花因雨瘦秋草帶烟深斷<lb/>
續風中笛蕭疎水外碪遥知今夜夢不負故人心<lb/>
　　秋夜懐友<lb/>
倦客傷秋晚踈砧搗夜闌星河千里淡霜樹五更寒鴻<lb/>
鴈闗山阻豺狼道路難故人雖念我冠破不堪彈<lb/>
　　客懐<lb/>
<pb n="KR4d0482_WYG_009-5b"/>
世無雷煥劒誰聽伯牙琴湖海千鍾酒闗山萬里心義<lb/>
當完趙璧禮不受齊金牢落天涯客寒牕半夜唫<lb/>
　　獨樂<lb/>
南畆春方動西山晚更竒江聲來斗帳天影落盆池不<lb/>
厭花開早常嫌酒熟遲聖賢千載意今古幾人知<lb/>
　　郊行<lb/>
物逐年華變霜催鬢影皤向陽芳草盛瀕水落梅多塵<lb/>
土埋長劒乾坤入浩歌沙鷗無一事江上自風波<lb/>
<pb n="KR4d0482_WYG_009-6a"/>
　　春來<lb/>
春來連日雨沙路净無泥地迥雞聲逺江空鴈影低麥<lb/>
苗青出壠菜莢綠成畦物態叅差甚莊生莫彊齊<lb/>
　　荅白仁甫<lb/>
别後人空老書來慰所思溪塘連轡日風雨對牀時我<lb/>
愛香山曲君竒石鼎詩何當湖上路同賦鷓鴣詞<lb/>
　　思歸<lb/>
桑榆催晚景桃李又春風過眼千頭橘驚心兩鬢蓬每<lb/>
<pb n="KR4d0482_WYG_009-6b"/>
憐南渡客深愧北歸鴻安得豺狼盡常令道路通<lb/>
　　漫興<lb/>
一尊陶令酒千首杜陵詩每到勞心處還思得意時自<lb/>
榮還自辱誰黠復誰癡試向天公問天公未必知<lb/>
　　把酒<lb/>
把酒澆詩興烹茶遣睡魔春風欺鬢短晴雪上髯多雨<lb/>
過山如染潮平水不波可人雙燕子時向草堂過<lb/>
　　呼童<lb/>
<pb n="KR4d0482_WYG_009-7a"/>
呼童邀好客擕酒上髙臺傍路栁先發背隂花後開魚<lb/>
因新水出燕為故巢來明日人重到殘紅滿緑苔<lb/>
　　相逄<lb/>
相逄連夜飲同賦送春詞月淡人歸後風香花落時青<lb/>
山雲外髻白髮鏡中絲憔悴麻衣客天涯愧紫芝<lb/>
　　嵗首<lb/>
嵗首傷多雨朝來喜乍晴曉山青黛淺春水碧羅平鳩<lb/>
拙行藏易鷗閒去住輕莫辭今日醉聊盡故人情<lb/>
<pb n="KR4d0482_WYG_009-7b"/>
　　春興<lb/>
斷續催花雨侵尋禁火天海棠猶半醉楊栁已三眠風<lb/>
軟鸎啼後雲輕鴈去邊幾時人事了同結住山縁<lb/>
　　途中遇雪<lb/>
爛漫雲垂野須㬰雪滿天寒多龜手拆吟苦鶴頭偏不<lb/>
見戴安道還思孟浩然典衣<graphic n="KR0184" url="https://raw.githubusercontent.com/kanripo/KR-Gaiji/master/images/KR0184.png" mimeType="image/png"/>一醉應向酒家眠<lb/>
　　倚樓<lb/>
老去時時病春來日日隂鏡中雙鬢影枕上四更心每<lb/>
<pb n="KR4d0482_WYG_009-8a"/>
厭紅螺淺長令緑蟻深悠然清興動聊作倚樓唫<lb/>
　　老懐<lb/>
江湖空自老涇渭欲誰分萬事樓前水孤身海上雲雨<lb/>
多徒有歎天逺寂無聞滿樹昏鴉閙鵷雛獨不羣<lb/>
　　觀物<lb/>
人世常多故天機不少停竹兼庭草緑山入市樓青才<lb/>
見風中絮俄為水上萍螟蛉與蜾羸一笑付劉伶<lb/>
　　夏至<lb/>
<pb n="KR4d0482_WYG_009-8b"/>
鹿角乗時解蟬聲向曉新隂㣲猶可畏女壯豈宜親羸<lb/>
豕將為祟包魚不利賔髙明逺聲色謹此勝調神<lb/>
　　秋感<lb/>
鴈書千里至客櫂幾人還江窄風潮怒天髙雨露慳每<lb/>
嗟巢燕苦多愧海鷗閒莫謂林泉逺開簾盡好山<lb/>
　　感物<lb/>
南國秋將半西樓夜未央驚烏投逺樹飢鼠穴空牆緑<lb/>
竹寒篩月黄花晚傲霜一聲隣笛起彷彿在山陽<lb/>
<pb n="KR4d0482_WYG_009-9a"/>
　　初寒<lb/>
盡日閒欹枕經年不捲簾詩懐因病減酒量為寒添市<lb/>
近無人到牆空有鼠嫌北風應念我吹雪上茅簷<lb/>
　　寒夜<lb/>
囊罄書猶富途窮道自通髙梧留海月老檜撼天風攪<lb/>
睡茶無賴驅愁酒有功梅花消息好春到角聲中<lb/>
　<lb/>
　<lb/>
<pb n="KR4d0482_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷九<lb/>
</p>
<p>
</p>
  </div>
<div>
<head>艮齋詩集卷十</head> <lb/>
    <p>
<pb n="KR4d0482_WYG_010-1a"/>
欽定四庫全書<lb/>
　艮齋詩集卷十<lb/>
　　　　　　　　　　　　元　侯克中　撰<lb/>
　　讀東坡楞嚴四相說四首<lb/>
隂陽消息若循環動靜無端在兩間人物自生還自化<lb/>
了如天地不相闗<lb/>
因中得果果生因朝菌何修至大椿形氣自分多品類<lb/>
枉將因果誑時人<lb/>
<pb n="KR4d0482_WYG_010-1b"/>
乾坤父母大筌蹄萬類雖殊亦可推物自氣偏人自正<lb/>
化工雖巧不能移<lb/>
乾坤易簡豈難知化育流行無了期不去不來生滅斷<lb/>
乾乾不息欲何為<lb/>
　　致中和<lb/>
不偏不倚是為中無盭無乖上下通莫怪對時能育物<lb/>
聖人元與昊天同<lb/>
　　大哉聖人之道洋洋乎發育萬物<lb/>
<pb n="KR4d0482_WYG_010-2a"/>
天地無私品物亨聖入無妄自誠明此心既與乾坤一<lb/>
萬物何憂不發生<lb/>
　　克己復禮<lb/>
嗜慾紛紜塞四端私心克盡道心安渾然一理涵生意<lb/>
天下歸仁是不難<lb/>
　　萬物皆備於我<lb/>
五色昭昭寓目明鼻香口味耳收聲紛紛衆理心全了<lb/>
一已能兼萬物情<lb/>
<pb n="KR4d0482_WYG_010-2b"/>
　　三才<lb/>
乾元資始賴坤成民得中和二五精天地若無人輔相<lb/>
世間萬物恐虛生<lb/>
　　讀反離騷有感<lb/>
言出於心見所操𤣥謿未解反離騷一從草出揚雄賦<lb/>
澤畔靈均賈轉髙<lb/>
　　題三睡圖<lb/>
野僧逃跡迹還多枕虎機闗嚇老婆可笑丹青太生事<lb/>
<pb n="KR4d0482_WYG_010-3a"/>
又從筆底起風波<lb/>
　　題穆王八駿圖<lb/>
八駿驍騰氣象豪穆王乗此亦徒勞當時剰有賢肱股<lb/>
可惜無人說旅獒<lb/>
　　題松風醉歸圖<lb/>
醉夢悠悠入杳㝠寒驢踏破亂山青一壺濁酒能多少<lb/>
萬壑松聲喚不醒<lb/>
　　題明皇吹簫圖<lb/>
<pb n="KR4d0482_WYG_010-3b"/>
治音和樂亂音乖天寶新聲怨且哀獸舞鳯儀都不見<lb/>
喚將野鹿入宫來<lb/>
　　題桃源圖三首<lb/>
流水桃花出武陵小舟分破亂山青秦人莫訝當時事<lb/>
晉惠宫中醉不醒<lb/>
四靣青山兩岸花避秦世世業農家漁郎囬棹無多嘱<lb/>
莫作神仙到處誇<lb/>
四海人心苦厭秦桃源風景佀堯民融融洩洩山中樂<lb/>
<pb n="KR4d0482_WYG_010-4a"/>
說與龍眠畫不真<lb/>
　　題江㠶掛月圖<lb/>
山倚晴空水拍江一帆秋影月微茫慿誰細向舟人問<lb/>
險處爭先有底忙<lb/>
　　題黠鼠圖<lb/>
子産生魚事可傷坡仙死䑕出空囊千年二老還相見<lb/>
握手臨風笑一場<lb/>
　　題家景圖<lb/>
<pb n="KR4d0482_WYG_010-4b"/>
青襟兒女白頭親和氣溶溶四坐春塵土滿衣名利客<lb/>
可能不愧畫中人<lb/>
　　題蕭茂先松下幽人圖三首<lb/>
石上幽人意趣髙古松千尺撼風濤手中書卷還知否<lb/>
不是羲經定楚騷<lb/>
詩酒閒身與世疎老來拂袖趂幽居黃塵滿眼誰知已<lb/>
千尺髯龍一卷書<lb/>
世路﨑嶇蜀道難歸來松下獨盤桓平生只有耽書癖<lb/>
<pb n="KR4d0482_WYG_010-5a"/>
近日和書也不㸔<lb/>
　　題鷺鴈圖二首<lb/>
鷺鷥無意慕𡨕鴻飲啄閒忙况不同偶爾飛來沙上聚<lb/>
阿誰寫入畫圖中<lb/>
沙頭飢鷺厭風波塞外征鴻避網羅忙亦艱辛閒亦苦<lb/>
一篇山水竟如何<lb/>
　　題無心畫山水圖<lb/>
白石蒼藤枕碧流風濤洶湧㺯扁舟可人一寸無心筆<lb/>
<pb n="KR4d0482_WYG_010-5b"/>
寫出江山萬里秋<lb/>
　　題脩端卿卷後<lb/>
牕外脩篁案上書風流未必古人如老來更覺閒為貴<lb/>
坐㸔門前幾覆車<lb/>
　　題楊少監畫卷二首<lb/>
風流江左管夷吾黃鉞旌旄照簡書畫裏徒行縁底事<lb/>
更忙須駕短轅車<lb/>
　　　右王導佚㳺圖<lb/>
<pb n="KR4d0482_WYG_010-6a"/>
中年長苦别離多絲竹聲酣擁翠蛾此樂就令兒輩覺<lb/>
東山不起奈卿何<lb/>
　　　右謝安東山圖<lb/>
　　題莘樂亭<lb/>
伊尹當年樂有莘終將斯道覺斯民慿誰試問亭中客<lb/>
天下曽無失所人<lb/>
　　冬夜<lb/>
瓦鼎香銷燭影孤北風如箭雪模糊擁衾獨坐寒牕下<lb/>
<pb n="KR4d0482_WYG_010-6b"/>
閒聴瓶笙轉地爐<lb/>
　　促織<lb/>
徹夜悲吟曉不停宛如楚客哭秦庭從來忠告誰相信<lb/>
叫盡西風未必聴<lb/>
　　橙<lb/>
壓樹金橙百步香肉酸實苦不堪嘗論人必以心為主<lb/>
笑貌聲音恐色莊<lb/>
　　蘭<lb/>
<pb n="KR4d0482_WYG_010-7a"/>
空谷無人只自香澹然渾與世相忘春來多少閒蜂蝶<lb/>
總為山桃野杏忙<lb/>
　　木香<lb/>
玊蕾氷蕤壓架稠日長香徹小紅樓此時風味無人識<lb/>
花外一聲黃栗留<lb/>
　　十月賣菊<lb/>
過却重陽一月期園夫可是不知時賞音只有陶彭澤<lb/>
事徃人非賣與誰<lb/>
<pb n="KR4d0482_WYG_010-7b"/>
　　自况<lb/>
閒是閒非不欲聞獨憐野鶴在雞羣西風何日髙飛去<lb/>
萬里青天一片雲<lb/>
　　汴梁郊行<lb/>
大梁城下草連雲千古河山對夕曛一掬賈生憂國淚<lb/>
西風吹上信陵墳<lb/>
　　暑中有感二首<lb/>
竹床藤枕葛衣單滿扇清風汗不乾誰念耘苗田父苦<lb/>
<pb n="KR4d0482_WYG_010-8a"/>
日斜枵腹望晨飡<lb/>
地皮如火水如湯麥罷田夫揷晚秧十月北風農事隙<lb/>
借船輸入富家倉<lb/>
　　贈相士周可山<lb/>
人間久矣厭風波林下終為畏網羅行止未能區處得<lb/>
可山將謂可如何<lb/>
　　夏日偶成<lb/>
晝苦青蠅夜苦蚊乾坤無地著閒身市㕓莫道山林好<lb/>
<pb n="KR4d0482_WYG_010-8b"/>
豺虎從横更駭人<lb/>
　　感事<lb/>
夭桃囬首笑寒梅却被梨花冷眼窺畢竟春光誰是主<lb/>
洛人不厭牡丹遲<lb/>
　　題柯以善所藏瘦馬圖<lb/>
龍眠老筆少陵唫詞意雍容怨愈深不棄敝帷埋駿骨<lb/>
主人應媿古人心<lb/>
　　題李公略所藏髙彦敬夜山圖卷<lb/>
<pb n="KR4d0482_WYG_010-9a"/>
幽人清夜思髙閒誤落龍眠筆硯間萬仞峰巒千里月<lb/>
廣寒宮裏㸔三山<lb/>
　　題陳月觀所藏青紙梅花圖二首<lb/>
曾向羅浮見此花一枝寫出舊烟霞小牕喚起師雄夢<lb/>
瘦影亭亭立碧紗<lb/>
毫端妙理丹青外林下幽情紫翠間宴罷瑶池王母醉<lb/>
羣仙和月到孤山<lb/>
　　秋夜<lb/>
<pb n="KR4d0482_WYG_010-9b"/>
風露涓涓夜氣清數竿脩竹動秋聲破牕不禁西廊月<lb/>
來向幽人枕上明<lb/>
　　楊招討送乳香胡椒荅以木瓜煎戱贈<lb/>
薰陸番椒各有差海南方物到貧家自慚不及前人德<lb/>
投我瓊琚報木𤓰<lb/>
　　謾賦<lb/>
長門一賦萬黃金寫盡深宫怨女心莫怪長卿知底蘊<lb/>
茂陵曽見白頭唫<lb/>
<pb n="KR4d0482_WYG_010-10a"/>
　　臨安夏日<lb/>
簫鼓聲中日正長繁華依舊属錢唐晚來簾幙薰風細<lb/>
十里天街茉莉香<lb/>
　　題髙彦敬越山春曉圖<lb/>
滿目烟嵐滿意春江山如畫畫如真巖巖萬壑千峰秀<lb/>
可惜中間無一人<lb/>
　　春曉<lb/>
枕上徘徊聴曉鴉東風吹雨濕牕紗園夫不管春光老<lb/>
<pb n="KR4d0482_WYG_010-10b"/>
賣盡梅花賣杏花<lb/>
　　西湖晚興<lb/>
瀟灑梅花水外村嵗寒誰與共黄昏東風未到西湖路<lb/>
雪滿孤山月一痕<lb/>
　　酒醒即事<lb/>
滿城桃李閙青紅都在詩人醉夢中醒後不知春幾許<lb/>
賣花聲裏問東風<lb/>
　　旅懐<lb/>
<pb n="KR4d0482_WYG_010-11a"/>
緑隂滿地落紅稀逰子天涯久未歸獨倚闌干正惆悵<lb/>
誰家燕子雨中飛<lb/>
　　倚樓<lb/>
梨花散雪栁成隂中有嬌鸎弄好音說盡春來無限事<lb/>
東風吹入倚樓吟<lb/>
　　晚晴<lb/>
春蠶夏麥雨聲中水漲溪橋路不通風轉忽吹雲散盡<lb/>
樹梢一㸃夕陽紅<lb/>
<pb n="KR4d0482_WYG_010-11b"/>
　　客舍<lb/>
杜宇聲中栁絮飛黃昏燈火思依依自憐久被闗山隔<lb/>
常捲朱簾待燕歸<lb/>
　　荷花<lb/>
緑隂庭院雨初收六月荷花爛漫秋一片錦雲香不斷<lb/>
薰風吹入夕陽樓<lb/>
　　觀物<lb/>
芭蕉才展笑丁香楊栁將眠妬海棠争似梧桐飛一葉<lb/>
<pb n="KR4d0482_WYG_010-12a"/>
便教酷暑作新凉<lb/>
　　贈相士陳梅坡<lb/>
梅花坡上一枝新忙殺前村踏雪人欲向逋仙問消息<lb/>
乾坤畢竟幾時春<lb/>
　<lb/>
　<lb/>
　<lb/>
　<lb/>
<pb n="KR4d0482_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷十<lb/>
</p>
<p>
</p>
  </div>
<div>
<head>艮齋詩集卷十一</head> <lb/>
    <p>
<pb n="KR4d0482_WYG_011-1a"/>
欽定四庫全書<lb/>
　艮齋詩集卷十一<lb/>
　　　　　　　　　　　　元　侯克中　撰<lb/>
　　題劉同知憲明竹林歸隠圖<lb/>
深躍髙飛魚與鳶有餘不足䕫怜蚿山林廊廟聴所遇<lb/>
窮達富貴無非天燕山劉君英且賢知幾識變能方圓<lb/>
從軍少日尚意氣馳馬試劒三十年一日取史讀是非<lb/>
剖判如目前晚年力窮經信如食蜜無中邊民生性皆<lb/>
<pb n="KR4d0482_WYG_011-1b"/>
善為惡非本然或拘氣禀異或為外物遷茍能克盡已<lb/>
之慾天理亦復純而全聖人大道直如弦公能了了知<lb/>
其傳沉酣玩味亦已久得魚得兔忘蹄筌莊生齊物論<lb/>
老氏谷神篇靜中胸次清如水一讀徑造𤣥中𤣥黃塵<lb/>
嵗月催華顛便欲歸去棲林泉太行之陽竹林外有水<lb/>
可釣陸可佃雲林四時風景妍更須畫手煩龍眠筆端<lb/>
造化寫元氣未信淇川輸<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川我生不辰私自憐擬鬻<lb/>
琴書買釣船愛水愛山平日事此生此疾何時痊幾時<lb/>
<pb n="KR4d0482_WYG_011-2a"/>
歸夢迷風烟羡君去我如登仙臨風握手一杯酒與君<lb/>
共結蘇門縁<lb/>
　　西園月下唫<lb/>
西園寂寂花冥冥銀河影落寒無聲乾坤一雨開晚晴<lb/>
西風滿意新凉生此身不為塵䋄嬰恍如夢到芙蓉城<lb/>
花邊不見人吹笙但覺一天風露清吾有美酒同誰傾<lb/>
月華照破幽人情此樂自足娛生平豈以富貴為峥嶸<lb/>
今日布衣吾何輕明日錦衣吾何榮誰為白屋誰公卿<lb/>
<pb n="KR4d0482_WYG_011-2b"/>
髙門未必皆豪英老懐素不求功名悦親亦欲長安行<lb/>
出門道路多榛荆豺狼蹤迹何縱横興來吸酒如長鯨<lb/>
醉中不覺新詩成雄雞一聲天下明<lb/>
　　秋夜<lb/>
森森秋氣寒摩空秋光山色空濛中西風滿地槐隂濃<lb/>
莫凉石井凋疎桐飄飄髙興凌蒼穹月波冷浸姮娥宮<lb/>
草根啾唧鳴寒蛩雲間斷續聞秋鴻自傷踪跡何飄蓬<lb/>
紅塵鞍馬長西東世間奔走多兒童羣烏誰與分雌雄<lb/>
<pb n="KR4d0482_WYG_011-3a"/>
山頭有苗髙且崇下䕃澗底百尺松良才偶處荆棘叢<lb/>
嵗寒豈與髙莱同我知富貴皆王公誰云草澤無英雄<lb/>
不堪衰朽臨青銅學書學劒今何功安得猛士持神鋒<lb/>
奮然跨海誅長虹擬傾銀漢澆塵胸瓦鉢不貴黃金鍾<lb/>
無何鄉裏誰相從髙情賴有無名公天根月窟人中龍<lb/>
肯來為我開朦朧相逢<graphic n="KR0184" url="https://raw.githubusercontent.com/kanripo/KR-Gaiji/master/images/KR0184.png" mimeType="image/png"/>却衰顔紅黃花籬落生春風<lb/>
　　和薄薄酒<lb/>
薄薄酒可自娛麤麤布儘自如薄酒麤衣樂有餘狂興<lb/>
<pb n="KR4d0482_WYG_011-3b"/>
飲乾畢卓甕醉魂猶繞黃公壚醒來許再飲醉倒不須<lb/>
扶汨羅江上獨醒客何似髙陽一酒徒詩思逸酒腸寛<lb/>
可嗟人世多悲歡莫種子孫祸空令肝膽酸不聴是非<lb/>
徒勞洗耳不招塵土何必彈冠閒身凖擬菟裘老不受<lb/>
人間富貴瞞問蒼天何匆匆造物戲我如児童浮雲富<lb/>
貴猶敝屣但求夢裏無相逢衣雖麤一重不煖添一重<lb/>
酒雖薄一鍾不醉復一鍾莫言薄酒難成醉但願清尊<lb/>
常不空金烏催玊兔春燕隨秋鴻儘他短髪星星白放<lb/>
<pb n="KR4d0482_WYG_011-4a"/>
我衰顔日日紅我嗟人寵辱人笑我疎慵棄財如土羡<lb/>
龐公積金買禍悲石崇榮辱事古今同老鶴固當巢雲<lb/>
松丹鳯只合棲梧桐萬事不湏多計較醉鄉深處無西<lb/>
東黃塵十丈埋英雄空聞漢殿并秦宫斷碑仆碣衰草<lb/>
沒壊階頺址愁烟蒙感慨落誰詩筆底興亡付我酒杯<lb/>
中一聲長嘯潛蛟龍九霄豪氣盤長虹浩歌歸去誰相<lb/>
從止有碧山明月野塘風<lb/>
　　燕山行<lb/>
<pb n="KR4d0482_WYG_011-4b"/>
燕山八月秋風髙蕭蕭颯颯吹麻袍風雲入夢喚不去<lb/>
自知伎倆如鉛刀人生若春草世事皆秋毫倏春忽秋<lb/>
變寒暑欲粘日月奈何不解煎神膠賢愚貴賤共一世<lb/>
老死不識誰英豪魚龍混人海蘭蕙雜蓬蒿江山浩蕩<lb/>
不知幾千里一身奔走何劬勞我欲住西山西山當路<lb/>
猛虎長咆哮我欲隠東海東海蛟螭日夜翻風濤隠水<lb/>
住山俱不可何如養拙作鳩巢我籬以翠竹結屋以白<lb/>
茅閒花野菜滿前後矮槐髙栁羅周遭麤衣糲食有餘<lb/>
<pb n="KR4d0482_WYG_011-5a"/>
樂客至竈冷無烹炮興來花底餔醨糟醒來牕下讀離<lb/>
騷憑誰說與三閭老莫謂劉伶非爾曺從兹可結忘年<lb/>
交<lb/>
　　秋宵步月<lb/>
澄澄金氣浮天河月華桂影髙婆娑嚴霜到水凋池荷<lb/>
西風落葉虚庭柯百年無奈四時速一事不成雙髩皤<lb/>
長繩不繫西飛日浮世空隨東逝波英雄盡向黃塵老<lb/>
古今不覺青山磨張良重死輕相印范蠡全身老漁蓑<lb/>
<pb n="KR4d0482_WYG_011-5b"/>
李斯讒喙遭顯戮楚客獨醒投汨羅千古是非無處問<lb/>
丈夫畢竟當如何我有藜杖芒鞋敝緼袍王孫繡鞍驕<lb/>
馬鳴玊珂我獨彈鋏悲來歌王孫蹄去醉顔酡我非孤<lb/>
癖絶交㳺蒼松元不招陽和衡門盡日無人過舉杯月<lb/>
裏邀姮娥未必姮娥不世情畫樓髙處清光多<lb/>
　<lb/>
　<lb/>
　艮齋詩集卷十一<lb/>
</p>
<p>
</p>
  </div>
<div>
<head>艮齋詩集卷十二</head> <lb/>
    <p>
<pb n="KR4d0482_WYG_012-1a"/>
欽定四庫全書<lb/>
　艮齋詩集卷十二<lb/>
　　　　　　　　　　　　元　侯克中　撰<lb/>
　　書懐<lb/>
多病形骸混世塵一時元老樂相親論交敢結忘年友<lb/>
揣分甘為入幕賓蝴蝶可憐三月莫牡丹能得幾時春<lb/>
如今去住誰拘管好箇江湖自在身<lb/>
　　興來<lb/>
<pb n="KR4d0482_WYG_012-1b"/>
愁裏那堪聴子規興來還覺牡丹期闗心錦樹香仍好<lb/>
到手金罍醉莫辭捲地狂風花落後透簾殘月酒醒時<lb/>
堂堂春去誰能挽裊斷垂楊碧玊絲<lb/>
　　濁渭<lb/>
濁渭清涇未易論從他燕蝠自朝昏商君必欲更秦法<lb/>
宋玊徒勞弔楚魂萬斛精梁羣鼠厭一鈎香餌六鼇吞<lb/>
老來不解興亡事睡足斜陽栁外村<lb/>
　　莫春感懐<lb/>
<pb n="KR4d0482_WYG_012-2a"/>
香冷金荷畫燭殘人生常恨四并難消磨永夜須醽醁<lb/>
主張餘春有牡丹故國松楸千里夢破牕風雨五更寒<lb/>
天涯多少傷心事倚遍西樓十二闌<lb/>
　　逺逰<lb/>
好山招隠合歸休底事天涯賦逺㳺塵世幾人能百嵗<lb/>
客懐一日抵三秋風號老樹寒蟬切霜廹虚堂社燕愁<lb/>
顧我自無湖海氣也能髙枕卧曽樓<lb/>
　　城樓感事二首<lb/>
<pb n="KR4d0482_WYG_012-2b"/>
霜落錢塘木葉疎樹猶如此况頭顱乘桴政欲浮滄海<lb/>
擿埴那堪索畏塗周顗保全王太傅叔牙知殺管夷吾<lb/>
滿衣塵土無人問慷慨臨風酒一壺<lb/>
社燕秋鴻幾徃還病軀依舊住人間不填溝壑何多幸<lb/>
彊涉風波亦厚顔霜後謾誇黃鞠好沙頭未見白鷗閒<lb/>
錢唐六載誰知已城外西湖樓外山<lb/>
　　久客<lb/>
久客情懐觸處傷樂天老去不能忘風敲砌竹秋無際<lb/>
<pb n="KR4d0482_WYG_012-3a"/>
月轉庭槐夜未央幾縷腥涎蝸篆細一椷鄉信鴈聲長<lb/>
異鄉何幸多知已蘭秀蓀馨菊又芳<lb/>
　　和王國用宣慰述懐韵<lb/>
泛泛扁舟一葉輕五湖佳處弄新晴醉中杯杓秋雲滑<lb/>
夢裏池塘春草生昨日方榮今日悴前車纔覆後車行<lb/>
詩書自有無窮樂肯為人間寵辱驚<lb/>
　　湖海<lb/>
湖海元龍氣自豪古今公論豈能逃光風霽月時難得<lb/>
<pb n="KR4d0482_WYG_012-3b"/>
白雪陽春調更髙元亮未嘗聞杜宇伯倫終不信離騷<lb/>
是非利害都休問醉聴真珠滴小槽<lb/>
　　秋夜獨坐<lb/>
蕭然風露入秋堂頓覺虛牕枕簟凉烟盡片時金鴨冷<lb/>
月明終夜木犀香百年事業一壺酒萬卷詩書兩鬢霜<lb/>
用舍窮通均有命莫因得鹿笑亡羊<lb/>
　　感事<lb/>
劉伶常醉屈原醒酒頌離騷似反經小器易盈如斗盎<lb/>
<pb n="KR4d0482_WYG_012-4a"/>
大聲難掩過雷霆山銜落日千林暝水接長天一様青<lb/>
客至莫談當世事有書髙誦老夫聴<lb/>
　　秋晚<lb/>
少年湖海不知愁景入桑榆事事休富貴未嘗希晉楚<lb/>
功名定不到巢由西風籬落黃花晚明月闗河白鴈秋<lb/>
千載有誰如范蠡五湖容我泛扁舟<lb/>
　　秋夜懐友<lb/>
秋老東籬菊已殘故人猶未報平安飲餘浮螘愁仍在<lb/>
<pb n="KR4d0482_WYG_012-4b"/>
過盡飛鴻信轉難一寸青燈然永夜半牕零雨送初寒<lb/>
匣中長鋏塵生久肯為無魚<graphic n="KR0145" url="https://raw.githubusercontent.com/kanripo/KR-Gaiji/master/images/KR0145.png" mimeType="image/png"/>次彈<lb/>
　　漏盡<lb/>
漏盡譙門鼔不撾冷霜殘月射牕紗嗸嗸鴻鴈長為客<lb/>
小小蝸牛尚有家千載廢興消竹葉百年勲業愧菱花<lb/>
江湖牢落成何事贏得星星兩鬢華<lb/>
　　清明後雨中有感<lb/>
盡日尋春興未闌落花庭戸雨珊珊香銷寶篆黃金冷<lb/>
<pb n="KR4d0482_WYG_012-5a"/>
風撼筠梢碧玊寒杜宇精魂愁夜永牡丹顔色惜春殘<lb/>
垂楊似苦東君去青眼盈盈淚不乾<lb/>
　　觀物<lb/>
物態人情儘擾攘靜中容我細稱量豺狼至惡猶知母<lb/>
蜂螘雖微亦有王桑吐緑雲蠶紙盡花飛紅雨燕泥香<lb/>
都將造化無窮趣收入奚奴古錦囊<lb/>
　　有感<lb/>
滿地蒼苔襯落英羅衣猶怯曉寒輕栁花白候風無定<lb/>
<pb n="KR4d0482_WYG_012-5b"/>
梅子黃時雨不晴萬事總違前日願一杯聊盡故人情<lb/>
陶然未接無何境卧聴江潮打岸聲<lb/>
　　浩歎<lb/>
幽谷芝蘭雜草萊塩車騏驥等駑駘汎觀離亂屠沽輩<lb/>
總是承平將相才楊栁儘教風外舞牡丹可惜雨中開<lb/>
春歸芳草連天逺日莫佳人望不來<lb/>
　　野興<lb/>
野人僻性自疎慵歸興年來似酒濃秋露曾沾山躑躅<lb/>
<pb n="KR4d0482_WYG_012-6a"/>
春風不管木芙蓉獄中劒氣招雷煥㸑下琴聲感蔡邕<lb/>
老去不愁林下友六經諸子舊相從<lb/>
　　秋懐四首<lb/>
客路黄塵染敝衣此心元與世相違每臨青鏡慚衰朽<lb/>
枉著黄金買是非爛漫雲山歸鳥盡蕭條霜樹故人稀<lb/>
西風不管天涯恨社燕秋鴻各自飛<lb/>
窮愁有脚日相隨心與時乖百不宜醉裏見山如故友<lb/>
病中得句勝良醫巢無𤣥鳥社方過菊有黄花秋未知<lb/>
<pb n="KR4d0482_WYG_012-6b"/>
千載淵明歸去後西風容我醉東籬<lb/>
萍蹤梗跡寄天涯幾見江南換物華短髪飄蕭嗟嵗月<lb/>
敝裘辛苦厭風沙錦城老栢千尋木玊井秋蓮十丈花<lb/>
材大古來無用處牡丹香徹五侯家<lb/>
結得生平故紙緣五車不博一囊錢愁便綠螘澆秋興<lb/>
病苦青蠅攪晝眠十載未諳南海俗幾時歸種北山田<lb/>
蒼生莫望深源起咄咄書空更可憐<lb/>
　　秋夜<lb/>
<pb n="KR4d0482_WYG_012-7a"/>
滿院蒼苔雨後深晚風如帚掃頑隂且傾濁酒澆岑寂<lb/>
莫把閒書較古今玩世我知陶令趣傷時誰識賈生心<lb/>
短檠殘燭虛牕月辛苦寒蛩徹夜唫<lb/>
　　感事<lb/>
彊哭雖悲自不哀真親未笑意先諧知幾那得人如鳥<lb/>
報本猶聞獸有豺千載湖山留畫舫九州塵土厭芒鞋<lb/>
好花似與東風約時送幽香到竹齋<lb/>
　　錢唐春日<lb/>
<pb n="KR4d0482_WYG_012-7b"/>
錢唐春日憶梁園地限江河氣自偏水外借樓聊度日<lb/>
天涯囬首又經年梅専南土生成早栁得東風造化先<lb/>
百嵗人生今過半更㸔桃李幾争妍<lb/>
　　春曉<lb/>
料峭東風送曉寒梅花消息已闌珊雨催新燕尋巢急<lb/>
雪阻歸鴻出塞難小草乘時生曲徑好山終日對危闌<lb/>
桃夭杏艶從渠閙留著芳尊待牡丹<lb/>
　　懶散<lb/>
<pb n="KR4d0482_WYG_012-8a"/>
懶散形骸百不宜此身長恨住山遲一庭花氣迷蝴蝶<lb/>
滿地月明聞子規少日有緣償酒債莫年無用坐書癡<lb/>
跖脩淵天縁何事問著天公未必知<lb/>
　　清明感事<lb/>
富家過節猶寒食旅舍平時亦禁烟暖老無功嗟栁絮<lb/>
買春不住笑榆錢鏡中白髪非前日樓外青山似舊年<lb/>
佳客盡情招不得滿牕花影枕書眠<lb/>
　　春莫<lb/>
<pb n="KR4d0482_WYG_012-8b"/>
夭桃繁杏擁樓臺淡抹濃粧次第開照眼彩雲凝緑樹<lb/>
轉頭紅雨㸃蒼苔鳥知薄莫投林去燕怯輕寒過社來<lb/>
百嵗人生能幾日一年春事又塵埃<lb/>
　　倚樓<lb/>
倚樓初不為行藏一㸃青山是故鄉愧爾菱花明似月<lb/>
照人蓬鬢白於霜百年人物空春夢千古闗河又夕陽<lb/>
莫道水深魚極樂不如魚水兩相忘<lb/>
　　嵗晚<lb/>
<pb n="KR4d0482_WYG_012-9a"/>
楚水吳山萬里賖天涯嵗晚動長嗟仲舒下筆成三䇿<lb/>
惠子藏書漫五車嘉榖每傷秋雨盛好山常惜莫雲遮<lb/>
世無博物張華出竟把鉛刀作莫邪<lb/>
　　秋曉<lb/>
銀箭無聲玊漏乾布衾如鐡紙牕寒富商不畏瞿塘險<lb/>
逐客空嗟蜀道難樓外青山招我隠天涯綠綺向誰彈<lb/>
髯霜鬢雪人生了勲業何須鏡裏㸔<lb/>
　　重陽雨中感懐<lb/>
<pb n="KR4d0482_WYG_012-9b"/>
天涯九日厭飄零况復淋淫愴客情萬里悲風催晚景<lb/>
兩簷寒溜瀉秋聲驅除磊塊非無術準擬登臨又不晴<lb/>
莫謂君臣難際會菊花千載一淵明<lb/>
　　春日途中二首<lb/>
父母駸駸兩鬢華倚閭終日望天涯太平簫鼔村村酒<lb/>
寒食亭臺處處花萬里歸來嗟塞鴈幾行飛去羨林鴉<lb/>
窮途多少思親淚莫遣東風吹到家<lb/>
滚滚黄塵滿敝衣旅人春晚思依依天涯岐路亡羊去<lb/>
<pb n="KR4d0482_WYG_012-10a"/>
枕上闗山化蝶歸桃業逺勝荼葉苦梨花不待栁花飛<lb/>
思親自謂還家好猶恐山妻不下機<lb/>
　　南塘夜飲<lb/>
雨後風來枕簟涼厭厭良夜對南塘一輪璧月桂花冷<lb/>
十里鏡湖雲錦香釣水采山盤谷樂幕天席地竹林狂<lb/>
滿斟濁酒閒唫嘯不放常人入醉鄉<lb/>
　　宿重陽觀<lb/>
蓬鬢刁騷一草冠竹齋瀟灑兩蒲團人間嵗月空催我<lb/>
<pb n="KR4d0482_WYG_012-10b"/>
壺裏烟霞不属官塵土定知今後少乾坤還比向來寛<lb/>
杖藜徐步斜陽外笑㸔蜣蜋衮糞丸<lb/>
　　青草湖阻風<lb/>
溪風洞俗不堪論楚些吳儂儘厭聞千里烟嵐青潑黛<lb/>
兩岐霜竹翠連雲故人自有金蘭約覊旅誰將玊石分<lb/>
猨鶴不須多悵怏歸來擬和北山文<lb/>
　　鼇山早發<lb/>
長夜漫漫不肯明戌樓更盡曉雞鳴櫝中有玊人心重<lb/>
<pb n="KR4d0482_WYG_012-11a"/>
囊裏無金馬背輕滿甕綠醅隨分酌數莖白髪借愁生<lb/>
自慚不是天涯物莫向征夫説姓名<lb/>
　　汴梁元日懐親時弟良卿為刑<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>掾因寄之<lb/>
君在燕都我汴梁寥寥闗塞兩相望脊令有恨來南土<lb/>
諼草無功樹北堂白日簿書官事冗紅塵道路客心忙<lb/>
雙親老大情何苦誰為新正壽一觴<lb/>
　<lb/>
　<lb/>
<pb n="KR4d0482_WYG_012-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷十二<lb/>
</p>
<p>
</p>
  </div>
<div>
<head>艮齋詩集卷十三</head> <lb/>
    <p>
<pb n="KR4d0482_WYG_013-1a"/>
欽定四庫全書<lb/>
　艮齋詩集卷十三<lb/>
　　　　　　　　　　　　元　侯克中　撰<lb/>
　　别金臺諸友<lb/>
蟋蟀悲唫動客愁書來催我復南州不才毎荷親朋愛<lb/>
多病難堪父母憂冉冉碧雲燕塞晚嗷嗷白鴈楚天秋<lb/>
霜風不卷殘荷盡留與行人泛柏舟<lb/>
　　汴梁即事<lb/>
<pb n="KR4d0482_WYG_013-1b"/>
暮史朝經豈有程陽春白雪古難能好山自許幽人住<lb/>
明鏡何妨醜婦憎大野縱騰千里火小齋嚴禁一龕燈<lb/>
清涇濁渭誰分别浩浩黄流問不譍<lb/>
　　牢落<lb/>
牢落天涯鬢已<graphic n="KR0093" url="https://raw.githubusercontent.com/kanripo/KR-Gaiji/master/images/KR0093.png" mimeType="image/png"/>亡羊岐路定何之平生泉石空成癖<lb/>
滿腹詩書不療飢塵世虛名千古重草堂真樂幾人知<lb/>
鵾鵬九萬扶揺逺應笑鷦鷯老一枝<lb/>
　　秋旱<lb/>
<pb n="KR4d0482_WYG_013-2a"/>
塵滿麻袍雪滿髯風吹病骨怯秋嚴糓苗不雨飢將至<lb/>
梨葉經霜色重添牛喘一時懷丙吉菊荒三徑憶陶<graphic n="KR0467" url="https://raw.githubusercontent.com/kanripo/KR-Gaiji/master/images/KR0467.png" mimeType="image/png"/>
日髙衙散蜂兒閙採遍寒花意未厭<lb/>
　　秋霽<lb/>
雨沐秋容絶㸃埃一杯誰與共荒臺仰看白鴈銜書過<lb/>
坐待青蚨致酒來髙栁四圍雲幙展好山千里畫屏開<lb/>
衡門盡日無人到黄雀從容啄緑苔<lb/>
　　客中有感<lb/>
<pb n="KR4d0482_WYG_013-2b"/>
北州才子又南州風裏孤蓬不自由楊子江頭秋渡馬<lb/>
洞庭湖上夜行舟松楸未卜容癡坐藜藿雖貧敢妄求<lb/>
可是謀生太迂闊一身長使衆人憂<lb/>
　　西郊散步<lb/>
杖策行唫不憚勞西園佳趣勝東郊人貧反比蝸無舍<lb/>
鳩拙猶知鵲有巢酒後逢花從去住枕中得句自推敲<lb/>
幾時獨對庭邊竹細聽春風碧玉梢<lb/>
　　秋樓遣興<lb/>
<pb n="KR4d0482_WYG_013-3a"/>
久客天涯興自䦨可堪蹤跡寄臨安一天海氣侵肌冷<lb/>
八月江潮破膽寒僻地幾時曽啓戸小樓終日厭憑䦨<lb/>
巨魚己落任公手誰為纖鱗下釣竿<lb/>
　　久客<lb/>
十年蹤跡逐浮萍四海交游隕曙星白璧自為希世寳<lb/>
黄庭誰作換鵞經鏡中鬢影莖莖白樓外山光處處青<lb/>
久客天涯歸未得杜鵑哀怨不堪聽<lb/>
　　晚春<lb/>
<pb n="KR4d0482_WYG_013-3b"/>
正喜羣芳壓樹稠忽驚紅紫一時休老來詩筆如神助<lb/>
春去花枝似鬼偷千尺游<graphic n="KR0093" url="https://raw.githubusercontent.com/kanripo/KR-Gaiji/master/images/KR0093.png" mimeType="image/png"/>縈暮景一巵芳酒浣離憂<lb/>
杜鵑聲裏東風惡滿地楊花㸃㸃愁<lb/>
　　自警<lb/>
秦霸虞亡百里奚可能只博五羊皮楚人抱玉悲三獻<lb/>
漢守辭金畏四知病後等閒為酒困老來依舊坐書癡<lb/>
米如珠玉薪如桂猶欲兒孫食肉糜<lb/>
　　戲題<lb/>
<pb n="KR4d0482_WYG_013-4a"/>
嵗月空催白髪新詩書只博老來貧一杯竹葉茅亭晚<lb/>
三弄梅花紙帳春病怯朔風穿戸急愁聞飛雪打窓頻<lb/>
萍虀豆粥晨飱了笑殺風流石季倫<lb/>
　　公子行<lb/>
畫㦸朱門樂事多春風池館水明波兒嬉輕碎玉如意<lb/>
客散不收金叵羅盡日優伶餘酒肉通宵鄰里厭笙歌<lb/>
憑誰細問青雲客奈此人間凍餒何<lb/>
　　感舊<lb/>
<pb n="KR4d0482_WYG_013-4b"/>
穠李天桃次第新牡丹留得殿餘春石崇禍起珊瑚樹<lb/>
馬援疑生薏苡仁今見槖駞來海角昔聞杜宇叫天津<lb/>
相逢不<graphic n="KR0184" url="https://raw.githubusercontent.com/kanripo/KR-Gaiji/master/images/KR0184.png" mimeType="image/png"/>西湖醉白首能存幾故人<lb/>
　　和柯以善閒居感事詩韻<lb/>
月入星河北斗寒聖賢際㑹古來難萬鍾不受齊宣祿<lb/>
五斗何勞靖節官麟鳳自應逃禁網貂蟬未必到儒冠<lb/>
一尊細讀離騷罷慷慨令人憶幼安<lb/>
　　夜坐<lb/>
<pb n="KR4d0482_WYG_013-5a"/>
憔悴梁鴻久賃舂漢家何事不相容壯懷老去如灰冷<lb/>
歸興年來似酒濃千載風雲從鄧禹一時湖海自元龍<lb/>
澷澷長夜無人語挑盡寒燈聽曉鐘<lb/>
　　感時<lb/>
百年日日是芳辰草木乘時次第新燕子不知江上晚<lb/>
牡丹先占洛中春南荒莫道多虵虺中國都能幾鳳麟<lb/>
流水桃花千載後更誰曽見武陵人<lb/>
　　自笑<lb/>
<pb n="KR4d0482_WYG_013-5b"/>
論史談經夜不眠歸期未遂買山錢紅塵有恨江湖異<lb/>
白髪無情嵗月遷曉夣池塘春草地凍唫風雪早梅天<lb/>
青蠅鑽紙成何事一笑蘇杭十二年<lb/>
　　老懐<lb/>
白髪書生老更慵北窓髙枕自從容不憂米勝珍珠貴<lb/>
且喜杯深琥珀濃栁絮飛殘方芍藥菊花開盡又芙蓉<lb/>
争如空谷風烟好千仞懸崖百丈松<lb/>
　　自適<lb/>
<pb n="KR4d0482_WYG_013-6a"/>
布衾如鐵簟如氷多病筋骸老不勝故國闗河秋過鴈<lb/>
破窓風雨夜挑燈託身人海知今是掉臂王門記昔曽<lb/>
斥鷃藩籬聊自適扶揺九萬任鵾鵬<lb/>
　　羇懷<lb/>
嵗晚羇懷萃百憂飄蕭蓬鬢朁花羞琴書有分追陪老<lb/>
風雨無情斷送秋賔鴈夜投江外浦旅人寒倚水西樓<lb/>
闗心多少天涯恨醉入無何事事休<lb/>
　　中秋晚霽<lb/>
<pb n="KR4d0482_WYG_013-6b"/>
秋空黯黯障陰霾老子南樓事不諧霜氣随風清海宇<lb/>
月明如水浸天街儘傾旨酒酬佳興莫把新詩惱壯懐<lb/>
試向姮娥問消息幾時歸棹過江淮<lb/>
　　秋思<lb/>
塵滿虛齋草滿庭研如廢沼筆如僧詩魂夜繞金莖露<lb/>
酒病時呼玉井氷簾幙蕭條悲社燕杯盤狼藉厭秋蠅<lb/>
陶然醉倒無人喚睡起東窓日己昇<lb/>
　　錢唐即事<lb/>
<pb n="KR4d0482_WYG_013-7a"/>
白髪蕭蕭滿鏡中客懐寥寞燕巢空鴈投絶域書難託<lb/>
虎迫嚴城路不通二尺短檠挑夜雨一聲長笛怨秋風<lb/>
西湖流盡繁華夣忍聴江潮打廢宫<lb/>
　　閒居懐友<lb/>
僻巷柴門夜不闗一簮華髪照衰顔鑿開蒼蘚通流水<lb/>
捲盡珠簾得好山三逕儘容歸去樂萬金難買老來閒<lb/>
故人别後知何處應在神嵩泰華間<lb/>
　　漫賦<lb/>
<pb n="KR4d0482_WYG_013-7b"/>
澤畔青蕪沒紫蘭鏡中白髪代朱顔六龍矯矯當天運<lb/>
九虎耽耽守帝闗江月自圓仍自缺野雲飛去又飛還<lb/>
争如醉跨黄牛背一笛天風滿意山<lb/>
　　過友生新居<lb/>
静看飛雲自徃還了如名利不相闗庭中綠樹窓前竹<lb/>
門外滄波屋上山林鳥不驚行客少沙鷗常羨主人閒<lb/>
西湖風月無邊景都在詩翁杖屨間<lb/>
　　夜坐<lb/>
<pb n="KR4d0482_WYG_013-8a"/>
花滿銅瓶酒滿尊旅懐寥寞過黄昏一樓明月開天宇<lb/>
半夜驚潮出海門蝴蝶自疑莊叟夢杜鵑誰信蜀王魂<lb/>
人間多少傷心事殘燭無聲㵼淚痕<lb/>
　　惜春二首<lb/>
青帝行權萬物春草芳木秀一番新人人儘欲趍時貴<lb/>
燕燕何曽厭主貧小筍㑹看凌月露好花可惜委風塵<lb/>
韶華豈欲輕歸去杜宇聲中字字真<lb/>
睡起春寒酒力微杖藜徐步欵柴扉好風有意頻吹面<lb/>
<pb n="KR4d0482_WYG_013-8b"/>
細雨無聲暗溼衣興似日長詩筆健歡隨春盡酒帘稀<lb/>
東君與我同為客何事年年獨自歸<lb/>
　　感春<lb/>
岸花汀草不知名野杏山桃結　成春去湖山應有恨<lb/>
夜來風雨太無情酒家慣聽提壺語田舍初聞布榖聲<lb/>
欲向東君問消息夕陽無語下西城<lb/>
　　晚春述事<lb/>
滿面塵埃兩髩霜不堪萍梗寄錢唐雷霆勢迫春潮怒<lb/>
<pb n="KR4d0482_WYG_013-9a"/>
風雨聲連晝漏長旅舍經年人事少市河終日客舟忙<lb/>
書窓未省韶華老俄聽樓前賣海棠<lb/>
　　用前韵<lb/>
旅食江南十二霜市樓寥莫對横塘賣花聲少韶華暮<lb/>
垂栁陰多化日長燕子營巢徒自苦蜂兒釀蜜為誰忙<lb/>
東風吹遍無名草那惜餘春到野棠<lb/>
　　僻性<lb/>
僻性常思拜杏壇病軀不識夢長安獨清有髩嗟霜白<lb/>
<pb n="KR4d0482_WYG_013-9b"/>
尺素無材寫寸丹長塞霜風秋爛熳短檠燈火夜䦨珊<lb/>
時人只說梅花好誰為蒼松話嵗寒<lb/>
　　自適<lb/>
睡起移牀趂綠陰異鄉風物動長唫松筠老負凌雲<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>
葵藿生含向日心千里好山招我隱一巵芳酒約誰斟<lb/>
妻孥莫厭家貧甚滿腹詩書抵萬金<lb/>
　　感春<lb/>
過隙光陰逐水流惱人風物更堪愁冥濛小雨寒無賴<lb/>
<pb n="KR4d0482_WYG_013-10a"/>
狼藉落花春不收莫用新詩追暮景且斟濁酒浣離憂<lb/>
怳然三月清明過一片繁華夢裏休<lb/>
　　登臨<lb/>
長日虚齋厭苦吟偶扶藜杖獨登臨無窮宇宙千年事<lb/>
有限形骸一寸心水外輕鷗青漲逺雲間幽鳥翠微深<lb/>
旅人不似歸鴉好夜夜相呼返故林<lb/>
　　山居<lb/>
竹滿空庭草滿階山居殊不費安排紅薑紫蠏撩清興<lb/>
<pb n="KR4d0482_WYG_013-10b"/>
白酒黄雞愜素懐華嶽豈能留若水錦城只合着乖崖<lb/>
野夫僻性無他好飽誦羲經老艮齋<lb/>
　　即事<lb/>
短髪刁蕭滿鏡<graphic n="KR0093" url="https://raw.githubusercontent.com/kanripo/KR-Gaiji/master/images/KR0093.png" mimeType="image/png"/>河梁<graphic n="KR0157" url="https://raw.githubusercontent.com/kanripo/KR-Gaiji/master/images/KR0157.png" mimeType="image/png"/>手暮何之共誇鮑叔分財日<lb/>
獨念延陵掛劒時金馬未投鸚鵡賦玉人休唱鷓鴣詞<lb/>
曉來欲問東君信春到梅花第幾枝<lb/>
　　立春後書懐<lb/>
昨夜東風底處過栁條依舊得春多百年湖海閒中老<lb/>
<pb n="KR4d0482_WYG_013-11a"/>
萬里乾坤醉後歌雲盡好山青似染雨餘新水净無波<lb/>
從知無忌凌烟閣不及堯夫安樂窩<lb/>
　　登樓有感<lb/>
造物㝠㝠若有知夔蚿隨分動天機百年傳舍隨流水<lb/>
幾度憑䦨送落暉秋色暗從孤鳥沒晚霞偶趂斷鴻飛<lb/>
古今得失原如此莫與莊生較是非<lb/>
　　懐古<lb/>
莫謂龍韜勝犬韜恐因一割廢鉛刀渡河有筆書三豕<lb/>
<pb n="KR4d0482_WYG_013-11b"/>
跨海無人斬六鼇齊士但能知管晏沛公不過用蕭曹<lb/>
自從老却元龍後誰卧曽樓百尺髙<lb/>
　　錢唐客懐<lb/>
亡羊岐路足風沙白首飄零未到家子美有詩哀杜宇<lb/>
樂天無淚聽琵琶江紅方綠閩中果魏紫姚黄洛汭花<lb/>
一片錢唐佳麗地不應自我作天涯<lb/>
　　自釋二首<lb/>
天涯嵗月厭飄零畫虎屠龍兩不成梅雨闗心唫思苦<lb/>
<pb n="KR4d0482_WYG_013-12a"/>
竹風吹面醉魂清誰家楊栁黄鸝囀何日梧桐彩鳳鳴<lb/>
羌管一聲樓外起旅人懐抱若為平<lb/>
鑚紙癡蠅毎自慙綠蓑定不換青衫頭雖似雪身猶健<lb/>
心未成灰口已緘五栁永懐陶令趣二桃輕信晏嬰讒<lb/>
長竿犢鼻譏當世千載令人愛阿咸<lb/>
　<lb/>
　<lb/>
　<lb/>
<pb n="KR4d0482_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艮齋詩集卷十三<lb/>
</p>
<p>
</p>
  </div>
<div>
<head>艮齋詩集卷十四</head> <lb/>
    <p>
<pb n="KR4d0482_WYG_014-1a"/>
欽定四庫全書<lb/>
　艮齋詩集卷十四<lb/>
　　　　　　　　　　　　元　侯克中　撰<lb/>
　　掩扃<lb/>
盡日無人晝掩扃静中窺見古人情誰憐元亮生衰世<lb/>
我喜堯夫老太平儘向詩書窮至理肻隨蠻觸較虚名<lb/>
夀陵未得邯鄲術匍匐歸來失故行<lb/>
　　歸興<lb/>
<pb n="KR4d0482_WYG_014-1b"/>
暮史朝經似蜜甜春蠶夏麦樂無厭一之為甚其能再<lb/>
二者何由可得兼鴈附好音來逺塞鵲銜新喜下重簷<lb/>
定知歸計明年了莫向蓍龜問象占<lb/>
　　謾賦<lb/>
造物權衡果在誰區區生我欲何為飄零蹤迹渾無定<lb/>
懶散形骸百不宜絶世孤髙吾豈敢隨時俯仰自相欺<lb/>
丹心一寸恒多苦說與妻孥未必知<lb/>
　　病後<lb/>
<pb n="KR4d0482_WYG_014-2a"/>
門外黄塵十丈深鏡中白髪不勝簪皇天生我本無意<lb/>
造物戲人如有心日月晦明朝又暮聖賢憂患古猶今<lb/>
年來事事消磨盡只有琴書是賞音<lb/>
　　清貧<lb/>
清貧濁富迥難同食蓼蟲慚食蜜蜂米似明珠薪似桂<lb/>
車如流水馬如龍榮公有道稱三樂孟氏知幾鄙萬鍾<lb/>
歸計未能吾老矣幾時髙卧白雲峰<lb/>
　　春前一日<lb/>
<pb n="KR4d0482_WYG_014-2b"/>
嵗月催人不易禁一陽來復又成臨旋篘綠酒浮新螘<lb/>
細擘黄橙破軟金臘雪逡巡呈美瑞春風咫尺入長唫<lb/>
東君己得梅花信莫向泥牛問好音<lb/>
　　夏日即事<lb/>
窻外青蠅止棘榛枕中白蟻閙槐根我知道可㤀人勢<lb/>
誰謂吾能大子門秋露滴殘齊女怨春風吹斷蜀王魂<lb/>
野夫心地渾無事千首新詩酒一尊<lb/>
　　感時<lb/>
<pb n="KR4d0482_WYG_014-3a"/>
憔悴青衫陌上塵飄蕭白髪鏡中新石崇未保終身富<lb/>
原憲何妨徹骨貧夜永鴟鴞惟恐晝嵗寒松柏不知春<lb/>
施施東郭墦間客醉飽歸來笑罵人<lb/>
　　僧舍即席賡冦都運詩韻<lb/>
拍天洋海泛枯槎<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>地狂風掃落花林外好山藏古寺<lb/>
世間光景屬豪家乾坤浩蕩時難得嵗月蹉跎鬢易華<lb/>
日月穿墉又穿屋不知誰謂䑕無牙<lb/>
　　過仙林寺感事<lb/>
<pb n="KR4d0482_WYG_014-3b"/>
鸚鵡能言不出籠弋人無意慕㝠鴻六經已自分邪正<lb/>
三語何須較異同必若彘身加爼上何如龜尾曵塗中<lb/>
一枝蒼竹一壺酒乘月空山訪醉翁<lb/>
　　即事<lb/>
瑟奏逰魚聽瓠巴妖狐未易誑張華獨憐糞壤埋芝草<lb/>
誰把瓊琚報木瓜蟻子片時成數陣蜂兒一日閙三衙<lb/>
秋江莫道芙蓉老自有寒梅次第花<lb/>
　　辭墳<lb/>
<pb n="KR4d0482_WYG_014-4a"/>
父母劬勞生此身昊天罔極報深恩既無聞望光宗祖<lb/>
又闕詩書教子孫寒骨移時成袝葬病軀甘分老衡門<lb/>
一杯清酌千行淚落日荒烟野樹昏<lb/>
　　兀坐<lb/>
懶散形骸與世疎孑然兀坐一何孤與為莊叟樊中雉<lb/>
寧作周公屋上烏花映尊罍傾北海雨侵蓑笠釣西湖<lb/>
良田數頃書千冊只此傳家是永圖<lb/>
　　立春自況<lb/>
<pb n="KR4d0482_WYG_014-4b"/>
以艮名齋了此身年年送丑復迎寅時行時止雖由命<lb/>
成始成終恐在人花栁儘呈新態度松筠不改舊精神<lb/>
曉來便覺東風好天地氤氲萬物春<lb/>
　　十年<lb/>
十年蹤跡寄江湖滿篋黄金取次無病後不堪衰鬢短<lb/>
貧來何止故人疎誰言養女當如鼠自笑生男不及烏<lb/>
阿濬頗能知我意夜窓猶不廢詩書<lb/>
　　阿濬生朝<lb/>
<pb n="KR4d0482_WYG_014-5a"/>
三人行處有餘師善者從之惡改之為矢為函分路處<lb/>
學詩學禮過庭時蒼松澗底徒千尺丹桂雲中看一枝<lb/>
尺璧兼金無足貴人生當作克家兒<lb/>
　　潭州病後登天慶觀閣<lb/>
性野猖狂自不羣强隨行客犯紅塵登樓有賦哀王粲<lb/>
投閣無由問子雲睡少那堪茶作祟愁來唯覺酒能神<lb/>
到家了却松楸計何處山田不可耘<lb/>
　　悼女<lb/>
<pb n="KR4d0482_WYG_014-5b"/>
代母齊家惠愛深天涯永訣淚盈襟半窓春雨三更夢<lb/>
一寸寒燈萬里心塵世情緣渠易舍蓬莱仙闕我難尋<lb/>
江流有限哀無極多病形骸老不禁<lb/>
　　杭州火後連雨二首<lb/>
火熾無情欲燎原雨淫不己定傷田祈<graphic n="KR0352" url="https://raw.githubusercontent.com/kanripo/KR-Gaiji/master/images/KR0352.png" mimeType="image/png"/>自足禳囬祿<lb/>
錬石誰能補漏天逰子但憂焚旅次飢民未敢卜豐年<lb/>
野夫嗟怨成何事自有人司造化權<lb/>
正念誰能逐畢方又從何處問商羊坎離自昔曽無叙<lb/>
<pb n="KR4d0482_WYG_014-6a"/>
禹益于今更有光市井等閒成瓦礫田疇瞬息决隄防<lb/>
古今氣運元如此水及神堯旱及湯<lb/>
　　自責<lb/>
多病筋骸老更慵栁花又復逐萍踪康强吕望猶能釣<lb/>
憔悴梁鴻不任舂出否我知顛趾利養身誰信朶頥凶<lb/>
徒言納納乾坤大一箇微軀無地容<lb/>
　　哭弟<lb/>
難弟難兄慣忍貧豈期中道不為鄰勉求糲食供諸子<lb/>
<pb n="KR4d0482_WYG_014-6b"/>
强著歡顔慰老親十載簿書成底事一家奉養屬何人<lb/>
西窓燈火如年夜杜宇聲中哭莫春<lb/>
　　義分<lb/>
好山如黛水如藍白首飄零亦自慙美玉可沽何敢吝<lb/>
兼金無處若為貪故人已死仍留劍知已求伸遽解<graphic n="KR0406" url="https://raw.githubusercontent.com/kanripo/KR-Gaiji/master/images/KR0406.png" mimeType="image/png"/>
若水一生二字了麻衣眼孔勝圖南<lb/>
　　丁祭<lb/>
凜然遺像見丹青仿彿當年鯉過庭狂士尚能歌鳳徳<lb/>
<pb n="KR4d0482_WYG_014-7a"/>
亂臣敢不懼麟經綱常炳炳垂千古香火區區拜二丁<lb/>
黍稷棗脩猶未具忍言明徳有餘馨<lb/>
　　和龔翠巖懷古韻<lb/>
禹範箕疇出洛龜發揮己往鑒將來楊朱路錯徒能哭<lb/>
夫子墻髙豈易窺刼火不燒三聖易國風難和二南詩<lb/>
太阿斬馬如芟草未信張華肯倒持<lb/>
　　懷古六首<lb/>
磨不能磷湼不緇心如灰冷鬢如<graphic n="KR0093" url="https://raw.githubusercontent.com/kanripo/KR-Gaiji/master/images/KR0093.png" mimeType="image/png"/>申商徒取千年誚<lb/>
<pb n="KR4d0482_WYG_014-7b"/>
夷惠真成百世師書契未興先有易春秋方作已無詩<lb/>
斯文一脉誰能繼澤畔靈均賦楚詞<lb/>
聖賢垂訓貴知幾末世縱横好用竒即墨三年憐樂毅<lb/>
商於六里笑張儀善無良報終為美惡有餘殃預可期<lb/>
禍福感通如影響巧言令色欲誰欺<lb/>
腹隱嘉謀智若愚匵藏美玉有如無漢家廢立諮元士<lb/>
唐室安危繫老奴出弔不妨辭以疾矙亡豈料遇諸塗<lb/>
頭顱如許將焉用誰為騷人乞鑑湖<lb/>
<pb n="KR4d0482_WYG_014-8a"/>
冷暖人情自古今白衣蒼狗幾浮沉夕陽亭小謀非淺<lb/>
偃月堂髙禍更深流水有源終入海閒雲到底不成霖<lb/>
書生本是山中物何事人間彊苦心<lb/>
昌黎表奏竄潮陽太白詩成逐夜郎家欲興隆生俊秀<lb/>
國將顛覆廢忠良靈龜有用留枯骨黠鼠無知飽太倉<lb/>
若使屈平知此理離騷定不怨懷襄<lb/>
吕秦焚典復坑儒海内惟存煨燼餘蕭相僅能收版籍<lb/>
漢皇初不重詩書隨時損益名雖異終古綱常道不虚<lb/>
<pb n="KR4d0482_WYG_014-8b"/>
萬世鮑魚遺臭在至今人唾祖龍車<lb/>
　　追和劉夢吉韻八首<lb/>
　　　訪西山道院<lb/>
芙蓉城闕五雲深亂石飛泉潄玉音濁酒毎因清興酌<lb/>
新詩多為故人吟青鸞已報三山信白鴈空傳萬里心<lb/>
殘日未傾歸去好病軀常苦暮寒侵<lb/>
　　　樂道<lb/>
樂道安貧是本情好官況不到儒生鶴憂斷脛鳬憂續<lb/>
<pb n="KR4d0482_WYG_014-9a"/>
木貴非材鴈貴鳴白璧一雙憐項羽黄金四萬笑陳平<lb/>
賞音只許陶彭澤誰信無絃是有聲<lb/>
　　　老病<lb/>
槐螘紛争睡正酣轉頭衰朽嘆吳蠶縱横籌策非無用<lb/>
老病筋骸自不堪珠桂蕭條留浙右金蘭凋喪憶湖南<lb/>
閒雲本是無心出又逐歸鴉入暮嵐<lb/>
　　　晚興<lb/>
林外孤岑倚暮烟江頭羈旅問歸船丹心有素人誰信<lb/>
<pb n="KR4d0482_WYG_014-9b"/>
白首無成我自憐笑舉匏尊邀月飲醉和紙被裹雲眠<lb/>
幾時拂袖三峯上玉井閒看十丈蓮<lb/>
　　　即事<lb/>
道何疎逺利何親學貴精詳行貴淳南國自添新白髪<lb/>
東華誰羡軟紅塵楚狂有底徒歌鳳伯樂無端不相人<lb/>
說與邯鄲貪睡客夢中花栁總非春<lb/>
　　　山居<lb/>
怪石巉巖老樹蒼斷雲<graphic n="KR0157" url="https://raw.githubusercontent.com/kanripo/KR-Gaiji/master/images/KR0157.png" mimeType="image/png"/>雨送新涼四山樗櫟供樵斧<lb/>
<pb n="KR4d0482_WYG_014-10a"/>
萬頃烟霞護草堂鑿地種蓮收水利引泉澆藥破天荒<lb/>
人間謾說無梁棟澗底青松百丈長<lb/>
　　　甘閒<lb/>
聖學淵源未易能動憐髙鳥静憐僧一樓風月三杯酒<lb/>
萬卷詩書半夜燈脩己安人君有得存心養性我何曽<lb/>
客來每問紅塵事笑據胡牀竟不譍<lb/>
　　　歸思<lb/>
猛虎眈眈卧九闗此身只合老田間深憐徐福游滄海<lb/>
<pb n="KR4d0482_WYG_014-10b"/>
頗恨希夷出華山素髪一簪黄卷樂青天萬古白雲閒<lb/>
桑榆未遂歸休計慚愧投林倦鳥還<lb/>
　　中秋懷友<lb/>
酒聖詩豪老不任九霄風露滌煩襟寒生庭户秋方半<lb/>
春入尊罍夜己<graphic n="KR0055" url="https://raw.githubusercontent.com/kanripo/KR-Gaiji/master/images/KR0055.png" mimeType="image/png"/>萬里清光千古色一簪素髪百年心<lb/>
故園今夕知誰健擬向姮娥問好音<lb/>
　<lb/>
　艮齋詩集卷十四<lb/>
</p>
<p>
</p>
  </div>
        </body>
</text>\m</TEI>
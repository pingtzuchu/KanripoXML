<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>穆參軍集</head>
    <p>
<pb n="KR4d0014_WYG_000-1a"/>
欽定四庫全書　　　　　集部三<lb/>
　穆參軍集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案穆參軍集三巻附録遺事一巻宋<lb/>
　　　　穆修撰修字伯長汶陽人事蹟具宋史文苑<lb/>
　　　　傳蘇舜欽集有修哀文稱其咸平中舉進士<lb/>
　　　　得出身而集中上潁州劉侍郎書稱某以大<lb/>
　　　　中祥符中竊進士第邵伯温易學辨惑亦稱<lb/>
<pb n="KR4d0014_WYG_000-1b"/>
　　　　修為祥符二年梁固榜進士則舜欽蓋偶誤<lb/>
　　　　矣解褐授泰州司理參軍以抗直為通判秦<lb/>
　　　　應所誣搆貶池州再逢恩徙潁蔡二州文學<lb/>
　　　　椽明道元年病卒宋人皆謂之穆參軍從其<lb/>
　　　　初官也修受數學於陳摶先天圖之竄入儒<lb/>
　　　　家自修始其文章則莫考所師承而歐陽修<lb/>
　　　　論尹洙墓誌書謂其學古文在洙前朱子名<lb/>
　　　　臣言行録亦稱洙學古文於修而邵伯温辨<lb/>
<pb n="KR4d0014_WYG_000-2a"/>
　　　　惑稱修家有唐本韓栁集募工鏤板今本栁<lb/>
　　　　宗元集尚有修後序蓋天姿高邁沿溯於韓<lb/>
　　　　栁而自得之宋之古文實栁開與修為倡然<lb/>
　　　　開之學及身而止修則一傳為尹洙再傳為<lb/>
　　　　歐陽修而宋之文章於斯極盛則其功亦不<lb/>
　　　　尠矣據蘇舜欽哀文稱訪其遺文惟得任中<lb/>
　　　　正尚書家廟碑靜勝亭記徐生墓誌蔡州塔<lb/>
　　　　記四篇不能成巻祖無擇集有修集序稱其<lb/>
<pb n="KR4d0014_WYG_000-2b"/>
　　　　遺文於嗣子照得詩五十六書序記誌祭文<lb/>
　　　　總二十次為三巻其序作於慶厯三年所列<lb/>
　　　　詩文之數與今本合蓋此集猶無擇所編之<lb/>
　　　　舊王得臣麈史述史驤之言譏其作巨盜詩<lb/>
　　　　以刺丁謂為有累於道考邵伯温辨惑載修<lb/>
　　　　於丁謂為貧賤交謂後貴修乃不與之揖謂<lb/>
　　　　銜之頗為所軋修集中聞報自崖徙雷一章<lb/>
　　　　即為謂作則驤所謂累於道者病其挾私怨<lb/>
<pb n="KR4d0014_WYG_000-3a"/>
　　　　耳然其詩排斥姦邪尚不至乖於公義未可<lb/>
　　　　深非又葉適水心集譏吕祖謙宋文鑑所收<lb/>
　　　　修法相院鐘記静勝亭記二篇為腐敗麤澀<lb/>
　　　　亦言之已甚惟第三巻之首載亳州魏武帝<lb/>
　　　　帳廟記一篇稱曹操建休功定中土垂光顯<lb/>
　　　　甚大之業於來世又稱為帝之雄使天濟其<lb/>
　　　　勇尚延數年之位豈強吳庸蜀之不平又稱<lb/>
　　　　至今千年下觀其書猶震惕耳目悚動毛髪<lb/>
<pb n="KR4d0014_WYG_000-3b"/>
　　　　使人凛其遺風餘烈又稱高祖於豐沛光武<lb/>
　　　　於南陽廟像咸存威徳弗冺其次則譙廟也<lb/>
　　　　云云其奬篡助逆可謂大乖于名教至于述<lb/>
　　　　守臣之言有吾臨此州不能導爾小民心知<lb/>
　　　　所奉是亦吾過云云顯然以亂賊導天下尤<lb/>
　　　　為悖理尹洙春秋之學稱受于修是于春秋<lb/>
　　　　為何義乎自南宋以來無一人能摘其謬殊<lb/>
　　　　不可解今承<lb/>
<pb n="KR4d0014_WYG_000-4a"/>
　　睿鑒指示使綱常大義順逆昭然允足立天經而<lb/>
　　　　定人紀豈可使之仍厠簡牘貽玷汗青謹刋<lb/>
　　　　除此文以章衮鉞其他作則仍録之用不没<lb/>
　　　　其古文一脈篳路藍縷之功云乾隆四十六<lb/>
　　　　年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
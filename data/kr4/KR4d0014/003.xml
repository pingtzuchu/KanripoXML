<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>穆參軍集巻下</head> <lb/>
    <p>
<pb n="KR4d0014_WYG_003-1a"/>
欽定四庫全書<lb/>
　穆參軍集巻下<lb/>
　　　　　　　　　　　　　宋　穆修　撰<lb/>
　記<lb/>
　　任氏家祠堂記<lb/>
今上之元年尚書康懿公由參知政事出領太平郡居<lb/>
一年以齊國太夫人春秋益高至陳懇言以求本州以<lb/>
便其養詔尋從之於是復自鄆而即曹既至未期嵗屬<lb/>
<pb n="KR4d0014_WYG_003-1b"/>
齊國艱憂公遂去位而以私館居則盡斥絶糧肉弗視<lb/>
惟菜茹食以終日公魁碩人也至是頓被瘠毁體軀不<lb/>
支家人憂其憊甚爭諫止之乞稍進葷茹以是持助公<lb/>
曰吾頃服從王事有家靡居左右承顔情至闕違今日<lb/>
得請以終養尚敢不率盡子道耶皆不聴越三月竟以<lb/>
毁瘠而不起嗚呼公其可謂孝徳有聞也矣將終顧謂<lb/>
其子都官員外郎中師曰吾年踰六十壽不為少官至<lb/>
開府位不為輕今得收其躬以獲没於先人之廬亦幸<lb/>
<pb n="KR4d0014_WYG_003-2a"/>
矣然獨所恨者不克及吾之存畢先塋事耳吾俸賜之<lb/>
餘力足以舉爾其勉之惟速無緩都官念康懿戒付刻<lb/>
切時雖齊國在殯求欲苫廬守禮斯亦不得即以縗服<lb/>
畫而從事於外始卜其阡於曹之南近郭未及葬也日<lb/>
往自視樹墓柏或數千疲心瘁躬事以遽立既而治其<lb/>
第之側隅起作新堂者敞三室而鬭五位前後左右皆<lb/>
有宇以引掖之華以丹刻之飾六年春某東行見同年<lb/>
都官兄於曹一日目是宇而言顧我無以致孝愛於先<lb/>
<pb n="KR4d0014_WYG_003-2b"/>
親先兄將以是升畫像而薦嵗時焉苟無述也其何以<lb/>
貽厥聞請以是屬諸子某辱兄之命不敢讓乃言曰兹<lb/>
宇之設其近於家廟者邪惟家廟事自唐人修尚舊禮<lb/>
粗復其製時衣冠家襲行之始著唐徳而既往旋又廢<lb/>
於五代之兵興自是以來將相文武之家無復有言之<lb/>
者增築第産之盛則始患其不崇且廣終莫患其先廟<lb/>
之闕而不立古君子不敢以私䙝交於神明故制器服<lb/>
立宗廟以祀其先示誠潔也今人既用常所器服而又<lb/>
<pb n="KR4d0014_WYG_003-3a"/>
祭之於寢蓋亦不知事神之道使士君子之祭疑於匹<lb/>
庶人之祭久矣倘非世蹈名矩率禮敦教<hi>一作孝</hi>之族其<lb/>
孰克思之其族維何其在康懿公之門乎康懿公姓任<lb/>
氏自唐後五代晉漢周傳官不息以入國朝是興贈開<lb/>
府儀同三司太師尚書令兼中書令諱載儀同高才偉<lb/>
識籍聞當世徳豐以約委羨厥後實有賢子五人皆齊<lb/>
國太夫人白氏之出兵部尚書贈左僕射諡康懿諱中<lb/>
正其長子次中孚西頭供奉官閤門祗侯次中行尚書<lb/>
<pb n="KR4d0014_WYG_003-3b"/>
兵部員外郎次今都官郎中也最季中立左侍禁閤門<lb/>
祗侯供奉逮兵部皆先康懿並終今從享於儀同齊國<lb/>
左右儀同特立於中室以東室為齊國之坐康懿位西<lb/>
室而清河郡夫人張氏陪焉兵部供奉各處二側位其<lb/>
嚴慈之尊長幼之序煌煌遺像堂堂如生宗屬以之視<lb/>
瞻精爽以之馮附烝祀有所不潰其䖍斯肅其神斯饗<lb/>
孝之至也禮稱有其財有其禮無其時君子不為也廟<lb/>
祀之事不作已久求矯行之必取世讓時所牽制禮不<lb/>
<pb n="KR4d0014_WYG_003-4a"/>
獨伸則家廟之名既罔得而有其昭穆之位固無因而<lb/>
列是以顯考主父神人不敢盡陟而時享合敘抑有常<lb/>
焉矧案前代私廟並置京師今本不從廟稱而復設於<lb/>
居里敢請號曰家祠堂者信適事中而允時義矣噫家<lb/>
廟者豈可不復矣乎苟復之則已如未之復則斯堂也<lb/>
於奉先之道得一時之禮矣<lb/>
　　蔡州開元寺佛塔記<lb/>
西佛氏法唱中夏為寺宇於中夏先王之遺民樂聞其<lb/>
<pb n="KR4d0014_WYG_003-4b"/>
法尊雄一旦從而和之棄世守常義弗顧而為其徒者<lb/>
靡然傾天下西人之業胡其如是之盛耶豈佛氏之法<lb/>
為能本生人惡欲之情而導之耶不然何以能鼔動羣<lb/>
俗之心如趨號令之齊一也夫生民之情大矣聖人知<lb/>
其不可先也為之著禮明義以節養之使不流不窘安<lb/>
其分盡其常以生死焉而不及他道者三代之民也今<lb/>
佛氏之法後三代而作極其說於聖人之外因斯民所<lb/>
惡欲而喻以死生禍福之事謂人享有於其身者皆由<lb/>
<pb n="KR4d0014_WYG_003-5a"/>
死生往復而取之方於植物者根夫善善以之而生於<lb/>
今種夫惡惡以之而出於後其為貴為富為壽為康寧<lb/>
皆根夫善者也而統謂之福為賤為貧為疾為夭皆種<lb/>
夫惡者也而統謂之禍福禍之報不移也世聞其說甚<lb/>
懼謂死且復生則孰不欲其富貴康壽而惡其賤貧疾<lb/>
夭雖君子小人一其情也然何如即可以違所惡而獲<lb/>
所欲曰非去而為佛之徒讀佛之書則不可人所以悦<lb/>
其法而歸其門者為能得已欲惡之心乎佛亦安能強<lb/>
<pb n="KR4d0014_WYG_003-5b"/>
使人附之哉如死生禍福之說使禹湯文武周公孔子<lb/>
亦嘗言之則人亦必從此六聖人而求之如其聖人所<lb/>
不及惟佛氏明言之則人焉得不從佛氏而求之也予<lb/>
謂世有佛氏以來人不待聞禮義而後入於善者亦多<lb/>
矣佛氏其亦善導於人者矣嗚呼禮義則不競宜吾民<lb/>
之皆奉於佛也宜其佛之獨盛於時也佛日益盛徒日<lb/>
益繁則當其異行之士奮臂而出力樹塔廟誠佛事之<lb/>
末苟以時觀之能恢赫顯灼使人見之<hi>一作目之</hi>起恭生信<lb/>
<pb n="KR4d0014_WYG_003-6a"/>
則無如塔廟助佛之大故雖窮逺僻阻川塗所在必有<lb/>
佛之塔廟以瞻嚮於俗也矧中州近壤之衝㑹乎然而<lb/>
佛塔與廟抑有其說中藏像事而旁栖徒衆者實為廟<lb/>
惟佛塔之說當必得親佛所遺爪髪齒骨一種或積精<lb/>
力所成如珠璣類者釋氏皆所謂舍利是也然後函以<lb/>
金石竁地而蔵焉因起浮圖於上以表識之是曰佛塔<lb/>
耳諸所立者靡不然蔡州開元佛寺其踊甓成七級浮<lb/>
屠者是謂葬佛項骨舍利焉其始自雍熈四年故相太<lb/>
<pb n="KR4d0014_WYG_003-6b"/>
子太師吕公為郡日其佛骨自京師降吕公尋而去郡<lb/>
以屬僧志者俾後興塔於寺以葬奉之後志方肇心㑹<lb/>
卒曰僧榮者復上承之自是迄大中祥符初榮始再議<lb/>
所舉得喬張二豪吏歸入資用僅獲就事於時浮屠纔<lb/>
基一級而已榮終度力難以竟即又罷去於是州耆釋<lb/>
叟衆惜其迹已植而止相與謀其可以終事於塔者復<lb/>
得寺僧海微而請之微<hi>一本無四字</hi>起應請實堪其任今塔<lb/>
之所以獲立自海微力塔既立未致備飾而微殁時天<lb/>
<pb n="KR4d0014_WYG_003-7a"/>
禧二年也付其事於門人永昌纂之永昌紹成師志罔<lb/>
有暫懈悉心募力未幾而闕飾云具其範鐵塗銀頴然<lb/>
而擢立其端者是曰相輪其棟石甍瓦翼然而周蔽其<lb/>
址者是曰散水計二事役費於浮屠亦三之一焉皆永<lb/>
之為也永其可謂善繼師之勤矣較三四釋之功是則<lb/>
肇於志而基於榮克成於微而大備於永雖經始營為<lb/>
殊先後鉅細其因作之蹟則皆有力於塔者其所謂異<lb/>
行之士歟塔始於大中祥符初訖於天聖之六年出入<lb/>
<pb n="KR4d0014_WYG_003-7b"/>
二十年之際厥有成績其糜用財力積劇亦至矣永師<lb/>
列其本末來請得以著成於記<lb/>
　　養正堂記<lb/>
韓君堯言登進士第九年始再任為泗州録事參軍到<lb/>
官之五月以廨舍促狹由視事㕔<hi>一本有則字</hi>達乎寢地矣<lb/>
晏休之地俯㕔西北隅先有屋數楹已故敗就摧因令<lb/>
堂而新之以備其所為晏休於時河南穆修訪君淮上<lb/>
目其始立君曰為我命以名而記之即從而言曰堯言<lb/>
<pb n="KR4d0014_WYG_003-8a"/>
少年以文辭上第其視富貴為朝夕事今十年間乃猶<lb/>
盤回效州縣職屑屑以斗石禄為急著公衫把手板旅<lb/>
進退郡庭下瞻望上官顔色非為計之得矣不獨如是<lb/>
復為讒狡小輩走謗議其間諠譊不已所以古人憤悒<lb/>
脱官委印綬不顧而去蓋此也堯言曾不以是動其心<lb/>
汩汩隨波上下無所可否獨何歟將有其說人抱蓄才<lb/>
識凡得以施用者不有高位當遇知已去是則才之與<lb/>
識或不可使以外發發輒受攻於物知乎此者近易之<lb/>
<pb n="KR4d0014_WYG_003-8b"/>
蒙蒙以養正之謂焉非變通之才孰取之今堯言居是<lb/>
職其有以幾乎予與堯言交舊而復同年登科不謂不<lb/>
知其平昔放逸豪偉真無顧避坐有論說不輕以氣語<lb/>
抵人至是乃能刓鋒稜藏戢崖岸約束若纎謹男子為<lb/>
者終日挈挈守其曹事不少為俛眉動容起倦怠意真<lb/>
可尚也堯言既為斯堂將施名而屬予予悦堯言所守<lb/>
從而得堂之名即命其堂曰養正既命之沿其名以為<lb/>
記<lb/>
<pb n="KR4d0014_WYG_003-9a"/>
　　亳州法相禪院鐘記<lb/>
古之為鐘其用大矣樂記稱黃鐘大吕又春秋傳稱師<lb/>
有鐘鼓曰伐則是鐘為禮樂之備又為征伐之具其用<lb/>
之大樂可以調陰陽感人神導天地之和用之軍旅可<lb/>
以讋不軌懼不庭振邦國之和考是二者則鐘為禮樂<lb/>
之器久矣三代之際以及秦漢皆不變其用今是鐘也<lb/>
專為釋氏之器亦從可知也東漢之運將季西域之法<lb/>
聿來流晉宋而益崇涉齊梁而大盛率天下而從其教<lb/>
<pb n="KR4d0014_WYG_003-9b"/>
擬王者而闢其居無王公無士民無高卑貴賤豈不從<lb/>
而信奉之不從而依皈之以求其福報乎如是則盛矣<lb/>
大矣佛之為法也既與中國聖人之道並行於時則所<lb/>
謂禮樂征伐之器安得不入於佛之宫哉佛之宫其徒<lb/>
羣栖而旅集多者數百人而居之其朋既繁不常厥處<lb/>
將齊彼衆非言得道則必聲物以齊之求物聲宏達而<lb/>
及逺者莫踰於鐘是知鐘為佛宫之用其在兹乎亳州<lb/>
法相禪院有主院僧海宣者謹行之僧乃勤以募衆崇<lb/>
<pb n="KR4d0014_WYG_003-10a"/>
掲土木門堂殿廡總百餘間多宣師所及也聚徒侁侁<lb/>
資膳悉備警旦暮者其闕惟鐘州人時氏豐財好佛之<lb/>
士也一日詣宣而謀曰一鐘之費其用幾何願輸其貲<lb/>
獨營斯善師即計其用度告之遂以銅若干斤師復謂<lb/>
曰鐘之成也匪高弗居則并請為居鐘之樓以此土不<lb/>
産美材因命僧海真南扺於舒鞭其材木匠為成器而<lb/>
離之自舒及譙使以舟力雖皆出時氏然能減費便事<lb/>
者蓋二師心計運度之謀也天聖元年春始召鐘人興<lb/>
<pb n="KR4d0014_WYG_003-10b"/>
其鼓鑄液彼金錫一冶而成鐘事既立樓材亦至建於<lb/>
殿南東偏居鐘於上層甍翬飛雙欒鯨震嶷嶷崇構上凌<lb/>
烟空琅琅洪音逺落霄外於以壯觀精宇於以號令羣<lb/>
緇且叩焉使思所以息晦明風雨不迷厥時據釋氏言<lb/>
鐘之聲扣之可以上極天界下洞幽泉導死者㝠昧之<lb/>
魂出地獄沈淪之苦故死者之家嘗賂金帛衣物求擊<lb/>
其響若如其說則非獨用之節昏曉戒食寢而已又復<lb/>
能售極苦之資助釋氏之費焉鐘不可闕於佛亦明矣<lb/>
<pb n="KR4d0014_WYG_003-11a"/>
　　靜勝亭記<lb/>
州郡有兵馬監押職設今代專督州中姦事火盜洎軍<lb/>
籍庫兵商征酒𣙜之事則皆與守同管署自政賦財幣<lb/>
刑罰獄訟之煩則一不<hi>一本有用字</hi>及其職位優其務守簡<lb/>
蓋士之階武而升者非力勞久十餘年不被兹命凡尸<lb/>
之者能持謹常不失局事鉅細筆不闕可否歸之州足<lb/>
為稱任雖材且無所施顧或每每好用自擾以昭權樹<lb/>
威而病其職者多矣潁川陳君永錫始以公侯裔縻迹<lb/>
<pb n="KR4d0014_WYG_003-11b"/>
落武一再遷為右侍禁蓋漢之郎將類也來監蔡之羣<lb/>
戎為人力文服古而雅任闊達樂所守無事惟比旦一<lb/>
過㕔還則擁書自娛常言吾職甚逸吾性加疎思得洒<lb/>
然空曠一宇為寄適之地盡糞除耳目俗譁而休吾心<lb/>
焉廨中舊有亭其制卑而久為之易去故材俾豐宏之<lb/>
前數十步間夾樹畹蔬蹊果之外先峙射堋堋豈徒趣<lb/>
中宜有哉然於亭甚逺不大與亭害故亦不廢姑存之<lb/>
亭成陳君謀予以名予請以靜勝命亭陳君之飾是亭<lb/>
<pb n="KR4d0014_WYG_003-12a"/>
豈志於靜者邪夫靜之閫仁人之所以居心焉在心而<lb/>
靜則可以勝視聴思慮之邪邪斯勝心乃誠心誠性明<lb/>
而君子之道畢矣惟陳君能有是道故有是亭人苟不<lb/>
果其道名無益也是無實而守空器也不與夫盜名而<lb/>
居者比歟後之縻斯職據斯亭者亦復能悦靜而思勝<lb/>
乎苟能善矣無為自擾而病其職以守亭之名為亭之<lb/>
媿也<lb/>
　　明因院羅漢像新殿記<lb/>
<pb n="KR4d0014_WYG_003-12b"/>
去縣治之東南越三十里有浮屠居曰明因本淳化中<lb/>
之錫名也浮屠師業者紹居之能勤飭其軀靡懈以裒<lb/>
力於民之里召塑工為五百像釋謂之羅漢者加新其<lb/>
殿構而納之辛亥嵗夏五月告畢工師求記之以文予<lb/>
儒者稱浮屠之法懼非所能請以目所嘗覩浮屠者並<lb/>
縁土木佛事終依之為姦以幸其身而敗汙其類者言<lb/>
之亦足以昭師之善矣予行天下往見山墟林野間有<lb/>
級磚以為佛塔者其址之豐若將為百尋之高或不數<lb/>
<pb n="KR4d0014_WYG_003-13a"/>
尋而罷有植木以為佛廟者其基之博若將為百楹之<lb/>
廣或不數楹而止其委甓餘材猶棄積於下訪之其側<lb/>
則曰始佛之徒也將欲有為於是張其勢甚盛苦其行<lb/>
甚篤至能黜衣退食盡用於佛初人大為傾信而悦助<lb/>
之貲斯萃欲斯至自是每十其獲不一入於佛常私其<lb/>
九以自取人復覺之信遂以衰以故卒無有立而亡去<lb/>
之予謂此無他也由始信而終欺也宜其無成效焉凡<lb/>
倡事之道已必先信猶懼人之莫應矧已為不信而欲<lb/>
<pb n="KR4d0014_WYG_003-13b"/>
人之應世未之聞又獨釋氏哉今師營是像作是殿必<lb/>
有得於信之術矣不然何能遽有就之如是也嘗聞東<lb/>
南人尤嗜於佛至有傾貲舉産以為奉而無愛者師向<lb/>
後能益謹其術而待之庸知里人之有力者不盡為師<lb/>
之奉也<lb/>
　墓誌銘　祭文<lb/>
　　東海徐君墓誌銘<lb/>
進士徐君孝山喪其父執喪之三日得友張生道卿所<lb/>
<pb n="KR4d0014_WYG_003-14a"/>
録文事拜且泣復授之張生并繼以語俾來請曰孝山<lb/>
未即殞生尚惟喪事不可緩將卜葬以某日期日且迫<lb/>
敢迹其日托銘於先生用刻而納之以光永幽穸予既<lb/>
受而閱其始卒乃謂曰是葬也蓋得其禮矣比今貴家<lb/>
富族將葬其先必惑葬師說拘以嵗月畏忌大至違禮<lb/>
過時久而不克葬者多矣生能葬以其道至合士禮逾<lb/>
月之制此獨可尚又安得拒請而勿銘也按君諱文質<lb/>
字處中其先祖父嘗寓籍并土之文水逮君之考猶為<lb/>
<pb n="KR4d0014_WYG_003-14b"/>
晉人考生未齔而孤見教育於季父氏既而復㑹朝廷<lb/>
以兵取太原大徙并民入處之京輔考於時與其族來<lb/>
京師遂家焉自是得遊太學為生徒治春秋經傳前後<lb/>
四舉有司竟不及禄而終考始娶潁川陳氏女亡再娶<lb/>
清河張氏生男子二人女子二人次子曰文蔚少卒獨<lb/>
君為前陳氏所生二女今皆適京師良族由君而下始<lb/>
為京師里人凡并人其俗剛厚而勤嗇能自節損以立<lb/>
衣食諸來徙之戶初雖貧劇者居久而皆為富屋矧其<lb/>
<pb n="KR4d0014_WYG_003-15a"/>
宿有齎者益可知故考亦用是而殖其家考之殁貽其<lb/>
規法於君君於此益為之善守者也君常念陳氏早世<lb/>
又傷父之不逮故事後親彌盡其力無何數年張氏又<lb/>
終初君亦嘗受經於儒官馬龜符有慕仕進心至悼親<lb/>
之繼喪顧門中時無强子弟可任惟懼覆先人遺業則<lb/>
為不肖子因刻力事生於家非時節慶弔不出門如此<lb/>
蓋有年天聖八年適五十忽得疾醫累月弗愈以是年<lb/>
七月十七日卒於居君凡四娶室輒先喪有三男五女<lb/>
<pb n="KR4d0014_WYG_003-15b"/>
初室季氏無子長子孝山實出次室李氏次景山徳山<lb/>
皆未及娶五女子亦幼在室孝山及諸弟妹合族謀葬<lb/>
得其年八月之二十一日藏君於東京之祥符縣開封<lb/>
鄉西韓村先墓之次以次室李氏為合初季氏次苗氏<lb/>
李氏三室皆同穴而異棺斯實禮也銘曰<lb/>
惟古之葬等殺異宜日月有數無越厥期末代不然惑<lb/>
於葬師陰陽拘忌率常過時其孰警此伊徐氏子以時<lb/>
而葬順禮之軌既合既祔有銘有紀如君之藏民亦鮮<lb/>
<pb n="KR4d0014_WYG_003-16a"/>
矣<lb/>
　　祭第二子文<lb/>
月日阿爹以果子飲食弄具祭於第二男道子之靈嗚<lb/>
呼汝生而慧嶷體質粹竒舉家愛憐保養甚厚始三嵗<lb/>
則微有知見見詩書能舉能視吾與汝母其喜可勝謂<lb/>
汝他日必大吾門如何不永四嵗而夭嗚呼哀哉汝殁<lb/>
之辰我客京師家避吾驚不以時告我之既還聞於中<lb/>
途延道哀呼知無及矣但與家僕相持殞絶嗚呼生人<lb/>
<pb n="KR4d0014_WYG_003-16b"/>
之理有幸不幸惟彼頑塞輒踐遐年念汝豐完反成殤<lb/>
子嗟乎天道既使之育育而不長孰如勿生免此大痛<lb/>
嗚呼汝舍我去無期復還我思汝悲何時而已汝王父<lb/>
王妣旅櫬未葬俟畢先壠以歸汝骨草瘞郊次祖母俯<lb/>
近此魂有依無至驚怖父臨祭汝汝其享之號厥終天<lb/>
相期泉壤尚饗<lb/>
　<lb/>
　穆參軍集巻下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>穆參軍集巻中</head> <lb/>
    <p>
<pb n="KR4d0014_WYG_002-1a"/>
欽定四庫全書<lb/>
　穆參軍集巻中<lb/>
　　　　　　　　　　　　　宋　穆修　撰<lb/>
　書序<lb/>
　　答喬適書<lb/>
月日河南穆修白秀才足下近辱書并示文十篇終始<lb/>
讀其命意甚高自度淮西來嘗見人言足下少年樂古<lb/>
文固可聞而心存之但未敢輒輕信人說今遂果知足<lb/>
<pb n="KR4d0014_WYG_002-1b"/>
下能然蓋古道息絶不行於時已久今世士子習尚淺<lb/>
近非章句聲偶之辭不置耳目浮軌濫轍相迹而奔靡<lb/>
有異途焉其間獨敢以古文語者則與語怪者同也衆<lb/>
又排詬之罪毁之不目以為迂則指以為惑謂之背時<lb/>
逺名闊於富貴先進則莫有譽之者同儕則莫有附之<lb/>
者其人苟無自知之明守之不以固持之不以堅則莫<lb/>
不懼而疑悔而思忽焉且復去此而即彼矣噫仁義中<lb/>
正之士豈獨多出於古而鮮出於今哉亦由衆勢驅遷<lb/>
<pb n="KR4d0014_WYG_002-2a"/>
溺染之使不得從乎道也觀足下十篇之文則信有志<lb/>
於古文矣其書之問則曰將學於今則慮成淺陋將學<lb/>
於古則懼不取名於世學宜何㫖引韓先生師說之說<lb/>
以求解惑為請足下當少秀之年懐進取之機反學古<lb/>
於仁義不勝之時與之者寡非之者衆不得無惑於中<lb/>
焉是以枉書見問某不才而棄於時者也何足為人質<lb/>
其是非可否徒以退拙無所用心因得從事於不急之<lb/>
學知舊者不識其愚且戅或謂之為好古焉故足下以<lb/>
<pb n="KR4d0014_WYG_002-2b"/>
是厚相期待者蓋感其聲而求其類乎可不少復其意<lb/>
邪試為足下言之夫學於古者所以為道學夫今者所<lb/>
以為名道者仁義之謂也爵禄之謂也然則行道者有<lb/>
以兼乎名務名者無以兼乎道何者行乎道者雖固有<lb/>
窮達云爾然而達於上也則為賢公卿窮於下也則為<lb/>
令君子其在上則禮成乎君而治加乎人其在下則順<lb/>
悅乎親而勤修夫身窮也達也皆本於善稱焉務夫名<lb/>
者亦固有窮達云爾而皆反於是也達於上也何賢公<lb/>
<pb n="KR4d0014_WYG_002-3a"/>
卿乎窮於下也何令君子乎其在上則無所成乎君而<lb/>
加乎人其在下則無所悦乎親而修乎身窮也達也皆<lb/>
離乎善稱焉故曰行道者有以兼乎名務名者無以兼<lb/>
乎道有其道而無其名則窮不失為君子有其名而無<lb/>
其道則達不失為小人與其為名達之小人孰若為道<lb/>
窮之君子矧窮達又各繫其時遇豈古之道有負於人<lb/>
耶足下有志乎道而未忘乎名樂聞於古而喜求於今<lb/>
二者之心苟交存而無擇將懼純明之性寖微浮躁之<lb/>
<pb n="KR4d0014_WYG_002-3b"/>
氣驟勝矣足下心明乎仁義又學識其歸嚮在固守而<lb/>
弗離堅持而弗奪力行而弗止則必立夫名之大者<lb/>
矣學之正偽有分則文之指用自得何惑焉不宣某<lb/>
白<lb/>
　　上大名陳觀察書<lb/>
觀察閣下修嘗病近世以來文武異道將相異材為弊<lb/>
於時久矣古之所謂文武之道蓋一道也但治亂之用<lb/>
殊所謂將相之材皆通材也由出處之寄異未有不達<lb/>
<pb n="KR4d0014_WYG_002-4a"/>
權謀而名能相國者未有不名學術而名能將兵者則<lb/>
古之取將相也率由文武之道一焉近世則不然謂儒<lb/>
為文謂卒為武苟登之為相矣則不復寄以軍武之任<lb/>
而曰此文人也不足語以武苟拔之為將矣則不求以<lb/>
儒術之學而曰此武夫也不當責以文時既擇將相之<lb/>
具不同人遂目文武之術為異時之所以不得其人人<lb/>
之所以不盡其用其弊皆岀於此乎修嘗願識如古之<lb/>
賢傑之人文究經綸武洞權變弛張諧物理動靜應機<lb/>
<pb n="KR4d0014_WYG_002-4b"/>
會陽開陰合與鬼神造化爭其功用無所施而不得者<lb/>
如此之人逢其時運其才出入乎文武將相地使剛麄<lb/>
匹夫號名主將者觀之聞之色死氣喪俛首聼命知將<lb/>
相之道不在乎彼而在乎吾儒也豈不偉哉求之當今<lb/>
他未獲睹惟服閣下之才德風略於斯有年矣伏惟閣<lb/>
下名極而望峻識淵而量宏視鼎甲之第於當年若掇<lb/>
遺物之易蹈霄漢之衢於平昔如馳坦途之速周歴清<lb/>
美深集禁密言蔚典册筆動雲雨當斯之時天下之人<lb/>
<pb n="KR4d0014_WYG_002-5a"/>
其言閣下之文章真辭臣矣一旦奉明詔去内廷統將<lb/>
符專外閫奠枕攸倚來藩北門命下之日威聲四出當<lb/>
斯之時天下之人又言閣下之氣略真將帥矣天下之<lb/>
人所以稱之如彼者何如此者何非私言也抑以閣下<lb/>
之才全能鉅無施不稱文徳武備靡不在躬也附衆却<lb/>
敵靡不如意也以是而天下言之耳然則雖古之賢傑<lb/>
復生諒何以加此修可不向風馳想氣激神竦求一識<lb/>
大賢君子之風采忽不自知其貧且賤贏糧躡屩來及<lb/>
<pb n="KR4d0014_WYG_002-5b"/>
魏都亦既至止復彷徨蹢躅不敢徑進則訪謀於諸府<lb/>
僚從事或有言曰公性深沈不測也始聞之甚懼且疑<lb/>
徐念之則悟以解曰彼言公嚴急難犯者其非也古方<lb/>
負天下文武之望以賓接士大夫為切務顧肯肆嚴急<lb/>
難犯之性損其容納度量乎斯不然矣彼曰深沈不測<lb/>
者宜有之凡大賢君子動作施為皆不使人窺其涯畔<lb/>
今公柄國任重殿河朔上流禮接邊鄰鎮靜方域非深<lb/>
沈不測其何以制逺御衆乎苟行事深淺動為人料其<lb/>
<pb n="KR4d0014_WYG_002-6a"/>
孰曰大賢君子乎其深沈也則宜矣既以是解之因從<lb/>
而語曰夫深沈不測則臨事好思臨事好思則心存黙<lb/>
識今公誠如是則賢不肖進於前必有所取舍矣宜夫<lb/>
小人萌進見萬一之望焉敢用致書數百言於左右以<lb/>
為請見之禮俯伏棨㦸之下以俟進退之命閣下賜與<lb/>
之見則敢進見實旅人寒士之幸也不賜與之見蓋羈<lb/>
薄之命不獲遇於大賢君子之知矣窮達進退庶卜是<lb/>
日敢不惟所命之伏惟少賜憐察幸甚修再拜<lb/>
<pb n="KR4d0014_WYG_002-6b"/>
　　上潁州劉侍郎書<lb/>
月日某謹齋戒擇日裁書百拜有聞於密學侍郎閣下<lb/>
竊惟哀矜惻隠君子之常心困迫饑寒小人之切患倘<lb/>
以小人困迫之患仰扣君子哀矜之心苟君子不聞則<lb/>
已其或聞之則必動於心大則必見於色當為咨嗟慘<lb/>
怛憫而矜之雖未知必假之大恩與否其無拒絶弗顧<lb/>
之理明矣某是以不敢疑懼期得愬於府廷之下庶窮<lb/>
悴之迹少或布聞於左右知獲黷犯尊威之罪而難用<lb/>
<pb n="KR4d0014_WYG_002-7a"/>
黙黙自已者其勢誠危且窘也某死罪某以大中祥符<lb/>
初竊進士第解褐為泰州司理參軍時年齒且少心壯<lb/>
氣銳實不能與俗相俯仰謀為自全之道卒以是累一<lb/>
旦挂於刑章毁官喪禄斥為敗具於今十年初為池州<lb/>
參軍日屬所天奄殁朝廷以始得罪譴不許奔憂時國<lb/>
子博士辛公<hi>公之外舅也</hi>方為是郡哀其艱禍窮蹙特以事<lb/>
聞果允朝㫖聴其北還因獲生見老母穉弟於京師不<lb/>
然非辛公之力將以悲憂死諸江外常念辛公之賜厚<lb/>
<pb n="KR4d0014_WYG_002-7b"/>
矣某家園素來貧虚歸不足以給養其生奉老母既茫<lb/>
然無依因即栖於京師亦無他圖以其都㑹之地平生<lb/>
遊舊或時得逢悲其窮者輒有分濟至將丐四方大扺<lb/>
取塗似便以故久寓京師困不能出家雖寄託京城一<lb/>
身常奔走道路老幼十口食於一身遑遑終嵗且不能<lb/>
周其<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥今春國家恩詔特下失職尤累之人許以自<lb/>
新由是某竊有食禄之望半年住京延伺一命雖室有<lb/>
十錢之物亦盡為薪米屋直之費無何二月之詔裁寢<lb/>
<pb n="KR4d0014_WYG_002-8a"/>
某嘗與十一人同詣宰相披告其下五人獨得自新之<lb/>
典惟某六人復置散地但某受是命抑不敢不知幸焉<lb/>
文學掾古之美名汝陰郡今之善地守兹郡者復朝之<lb/>
重賢得古善地而事重賢信為幸矣然事有便於名而<lb/>
不便於實安于公而不安於私者雖聖人將不能以居<lb/>
焉某昨自趨府之後退伏逆旅舍中所相親者惟形與<lb/>
影耳每念年高之親旁無兼侍計日所食殆絶而莫續<lb/>
念之至此則不覺心目俱㫁涕沾於襟將為之奈何因<lb/>
<pb n="KR4d0014_WYG_002-8b"/>
自謂曰憂思無益也今為孤親之計莫如直以誠言於<lb/>
旌斾之下使重賢君子察而知之然後乞告歸養以慰<lb/>
倚門悽悽之望將無不可者故官無職事所守俸不救<lb/>
於口腹潁上昔未嘗遊足無可及之門是乃真郡中之<lb/>
長物爾久留此將不難死於窮餓一身窮餓而死可也<lb/>
如老母何如幼稚何是以不得不以誠而自陳所謂以<lb/>
小人困迫之患叩君子哀矜之心識者必謂之逆理而<lb/>
動惟寛明仁惻矜而察之優而容之不加大罪則生死<lb/>
<pb n="KR4d0014_WYG_002-9a"/>
幸甚情志殞迫辭無縁飾干冒尊聴憂灼失措<lb/>
　　上監判郎中書<lb/>
月日具官某謹拜手書于監判郎中執事某為兒童嵗<lb/>
多依外門祖氏家由是得服執事之名久矣逮十嵗計<lb/>
從先君官南北則不常其居年已長即入舉子塲於時<lb/>
求進為人事羈束皇皇汲汲至於今不獲一拜盛徳於<lb/>
左右往年見先君聞執事拜官寵澤優渥時謂某曰昔<lb/>
日汝外王父屢與吾言及其僚友家子弟敦偉可器量<lb/>
<pb n="KR4d0014_WYG_002-9b"/>
者獨曰邢君久逺職位不同吾輩幸記之今誠騐其語<lb/>
汝外王父可謂知人吾為太學生時亦嘗辱邢君遊他<lb/>
日汝見之必修子姪禮小子奉是言不敢遺忘於時某<lb/>
方再舉於有司雖一名似失所望其後選授泰州司理<lb/>
參軍區區曹掾未終秩而釁禍繼作所天奄喪艱苦無<lb/>
訴去冬適自南歸一家貧寄京師薪水不給老幼數口<lb/>
嗷嗷待哺相視未定旋奔走於外以謀其食越春涉夏<lb/>
無時少息所以未遑進見於執事者蓋此也近日思京<lb/>
<pb n="KR4d0014_WYG_002-10a"/>
城都㑹之地苟無俸入儲蓄之備未易久居方謀今秋<lb/>
將家遷汶上鄉里葺先人故田以奉老母之膳因自為<lb/>
息身之計既如此即望執事之門愈將無及矣重念先<lb/>
人忝執事疇昔之舊不能當此時一請見門下是自取<lb/>
疎外於長者而不行先君往嵗之命也前數日竊不度<lb/>
量遂造於門館既獲以名通伺命遷延間蒙執事辭以<lb/>
他故彷徨引退愧生於顔歸自思之曰執事所以拒而<lb/>
不見者責其進謁之晚故也執事其實未盡察之亦宜<lb/>
<pb n="KR4d0014_WYG_002-10b"/>
乎責其已晚也某又豈敢以必見望於執事雖然苟黙<lb/>
而不以言自解其所以進謁之晚之故則是終得罪於<lb/>
長者足以為恥今盤桓忸怩數日而復進其言庶幾執<lb/>
事覽其言而盡賜察知或哀以故人之子而命見則復<lb/>
敢以見如不命以見則終不敢見惟執事諒之不宣某<lb/>
再拜<lb/>
　　送李秀才歸泉南序<lb/>
景徳四年與泉州進士李君相識於京師遊處且久於<lb/>
<pb n="KR4d0014_WYG_002-11a"/>
時予與李君俱少年有壯心操紙筆入都省應主司之<lb/>
試躍躍有矜負之色窺科級跂仕進自待期者甚鋭明<lb/>
年春不幸則皆無成以罷後月餘遂各去京師而歸其<lb/>
居地既逺且絶不相聞知如是别者十一年復會於京<lb/>
師得一舉酒而相歡對一語及往舊事慨焉不啻如夢<lb/>
面老而心衰則相與皆然也予中間雖僅成一名今又<lb/>
失其禄食子則猶舉於進士塲中嗟乎予與子嚮之志<lb/>
願百莫從其一二而意態度十已亡其六七信乎人物<lb/>
<pb n="KR4d0014_WYG_002-11b"/>
於天地間甚易老且死耳别十一年而一相聚顧昨日<lb/>
之少壯忽已凋耗今聚未久而復别别聚苟又加如是<lb/>
知他日之相視復不如今辰之視昔也必矣今子别我<lb/>
而歸我眷眷而不已者其以故人也其俱不得志也其<lb/>
相逺而難相聞也其會之或賖於前也其將為之奈何<lb/>
請且序情而歌事以為子送詩云閩越子所家告以歸<lb/>
期征行語黯將發憤氣<hi>一作意</hi>鬱以盈男兒志未就口腹<lb/>
常不營胡為京城中日與芻豢爭隋河二月路栁色傷<lb/>
<pb n="KR4d0014_WYG_002-12a"/>
逺行十千大梁酒金罍為君傾酒酣微悲歌衆坐皆聳<lb/>
驚去矣丈夫别安事兒女情<lb/>
　　張當字序<lb/>
春秋之法書字為褒有以知君子之尚其字也然則古<lb/>
之君子名與字相配配字者所以表名也清河張君當<lb/>
始字友直猶以其取義未安也而訪之僕辱其久遊不<lb/>
獲讓為<hi>一作焉</hi>徐思之因請更字曰元膺方前字於義為<lb/>
洽而又正與名會且元為長善則仁義統稱士能膺之<lb/>
<pb n="KR4d0014_WYG_002-12b"/>
行孰大矣張君以辭學累舉進士始得明之定海尉位<lb/>
雖卑才不踰<hi>一作其</hi>職與其位甚尊而才甚愧者孰賢愚<lb/>
焉予既為述其字又以勉其行故為之序<lb/>
　　送魯推官赴南海序<lb/>
為人之佐其難矣哉夫令而行之者其長之所專也從<lb/>
而輔之者其佐之所守也凡政有害於公有悖於理知<lb/>
而必言此已所可為爾言而必從豈已之所能哉苟上<lb/>
無必從之勢則政有必失之患為之佐者罪先及之故<lb/>
<pb n="KR4d0014_WYG_002-13a"/>
曰為人之佐其難矣哉然則如何其可也曰盡其職而<lb/>
已矣居上者賢已當公而正之不賢已當直而輔之輔<lb/>
與正非已之職歟正之而不從則雖獲罪乃有之矣於<lb/>
其職也實無愧也今之從事於二者或莫率是道不涉<lb/>
於欺則陷於隨居上者其人果賢其政果明是宜順之<lb/>
於下以成其美已則曰我為人佐遂能無一為之損益<lb/>
吾何以食其官即強白黑以分亂之此非欺而何居上<lb/>
者其人果不賢其政果不明是宜直之於下以救其過<lb/>
<pb n="KR4d0014_WYG_002-13b"/>
已則曰我為人佐言不吾取事不吾專力與為敵徒速<lb/>
悔累曷若附離倡和取容免責苟全吾位而去此非隨<lb/>
而何予謂士之居其位事其人既不可欺亦不當隨不<lb/>
欺不隨惟職所宜而已矣魯君以詞學中選自邑佐而<lb/>
遊郡幕皆有所稱今將復佐於南海南海際南之鉅府<lb/>
也方聞其長則天子諫臣賓接僚屬當奬正與直用是<lb/>
知志必上行苟上下協公以從於理予見南海之政獨<lb/>
追於古而荒夷之民大浹其恵也<lb/>
<pb n="KR4d0014_WYG_002-14a"/>
　　送李秀才應陳州舉序<lb/>
陳許於京師猶唐之視同華實四方藩輔之府來鎮其<lb/>
地者常自大官出故每貢士嵗進士獲名送於書者其<lb/>
榮與王府偕今上之四年太傅隴西公領陳之四年也<lb/>
隴西公之賢時莫不聞禮才接善博收而廣納不以位<lb/>
望驕物四方之士走陳而獻藝求願日伏於門進士李<lb/>
生諷前一年嘗自蔡往以其業修請謁禮一見獲遇甚<lb/>
厚自是復歸探學尤至益有聞焉今兹嵗㑹闢選舉生<lb/>
<pb n="KR4d0014_WYG_002-14b"/>
將韞挾其技舉於陳同儕輩欲生留於斯者或解以他<lb/>
語予謂李生是舉往得宜者三焉隴西公喜能樂善固<lb/>
材駿所歸地首藩輔其名躅易發而光且復聞舊貫在<lb/>
焉有是三者可無行乎其戒子僕其秣子駒吾將餞子<lb/>
以壺而送子於塗<lb/>
　　送吕公初序<lb/>
為善汲汲於報報未至則更而去之末哉學者能顯窮<lb/>
一致蹈道自樂而不變庶幾君子之志者耶與其達而<lb/>
<pb n="KR4d0014_WYG_002-15a"/>
安不若困而固之之難也公初生於儒門趨庭聞道為<lb/>
名進士十五年僅能獲一第後數嵗始選得州參軍日<lb/>
趨走塵土執下賤事充充乎貌言未嘗為可憐之意予<lb/>
知其道固於内外物不得間而入也不然豈免誹怨呻<lb/>
呼駴躍發於中而表之也歟居職踰年以家艱去之蘇<lb/>
予重其别先行以告曰慎無中廢則豐報且將及豈惟<lb/>
寛裕於賤用哉<lb/>
　　送崔伯盈序<lb/>
<pb n="KR4d0014_WYG_002-15b"/>
士困窮而篤於學庶民困窮而篤於利學與利亦久且<lb/>
博哉或泰於交或數世而弗斬焉庶民日贏日陷若坳<lb/>
坎聚潦不注則涸故少息則怠及學之利也蓋異於是<lb/>
焉伯盈篤於學者也三十年而益困未知所以為利今<lb/>
嵗詔罷舉妻死身病子單母寄海上思侍以孝之道困<lb/>
不能往因射他州之有無者居諸槖將自潁以之伊洛<lb/>
走秦中都浮筤蕩波龍藏泊過姑蘇入吳興出谷水寧<lb/>
省於東安少進於越扺句漏圖庶民之利者將行予慮<lb/>
<pb n="KR4d0014_WYG_002-16a"/>
君幹於貨而落於學故序庶民之道以告焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0014_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　穆參軍集巻中<lb/>
</p>
<p>
</p>
  </div>
</body>
</text>
</TEI>
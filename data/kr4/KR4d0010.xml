<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0010_SBCK_001-1a"/>
負檂華一句無<lb/>
不知鳴玉谿山下何似仙娥水石間免𬒳㝷常桃李花自<lb/>
開自落隠啇山<hi>鳴玊谿忠州木蓮花生處</hi>
　　　　　和仲咸除知郡後雨中戯<lb/>
明代何人爲薦䧺專城猶與衆人同徒聞清政如黄覇尚<lb/>
借緋衫似白公我有金章知是忝君無銀榼信爲窮<hi>白公詩云</hi>
<hi>銀榼長隨亦不貧</hi>不湏厭見隨車雨歳晩當期五榖豊<lb/>
　　　　　又和仲咸謔成口號以代優人之句<lb/>
就轉專城喜氣舒開筵應待雨晴𥘉又淹駮正春坊筆爲<lb/>
重循良刾史車事簡郡齋唯撿藥夜長鈴閤只看書好傾<lb/>
官醖招閑客籬畔金英尚有餘<lb/>
<pb n="KR4d0010_SBCK_001-1b"/>
　　　　　移入官舎偶題四韻呈仲咸<lb/>
賃舍喧卑謫宦情同年邀我住公庭不離鍊薬煎茶屋便<lb/>
坐吟詩看雪廳苔逕乍行侵屐緑竹窓𥘉卧滿床青使君<lb/>
公署雖宏敝未見南山翠似屏<hi>副使公宇比對山</hi>
　　　　　仲咸借予海魚圖觀罷有詩因和<lb/>
偶費霜縑與綵毫海魚圖畵滿波濤搘床難死慙亀殻把<lb/>
酒狂歌憶蠏螯鯧蚱脚多垂似帯鋸魦齒宻利如刀何當<lb/>
一一窮眞偽湏把千尋鐡網撈<lb/>
　　　　　贈啇洛龎主簿<lb/>
織女溪前貧主簿仙娥峰下舊詞臣久棲枳棘方兹困謾<lb/>
帶貂蝉不是真七里啇山雲簇簇一條丹水石嶙嶙秋來<lb/>
<pb n="KR4d0010_SBCK_001-2a"/>
魂夢應相似同是帝城東畔人<lb/>
　　　　　商州進士張齊説將赴春闈以讀别馮中九<lb/>
　　　　　馮君酬和予亦次韻繼之<lb/>
風雪騎驢去入關試期難伴貮車閑桃花好躍三門浪芝<lb/>
草休尋六里山錫宴　吟春爛漫舊房從鏁石孱顔明年<lb/>
得意歸耒日不見麻衣泣玉斑<lb/>
　　　　　再賦一章用伸贈别<lb/>
七牓御前捜俊造商州終未識遷鶯可憐白屋孤寒士更<lb/>
住深山寂寞城獨跨蹇驢雲外去仍擕稚子雪中行<hi>生有子年</hi>
<hi>十三無家不託挈之而去</hi>㪚官不敢將書薦空解吟詩說姓名<lb/>
　　　　　仲咸見子一百六十韻詩相贈因以四韻荅<lb/>
<pb n="KR4d0010_SBCK_001-2b"/>
　　　　　之<hi>來詩云筭來是風騷/邊好䇿勲故以用/之/李杜壇荅之</hi>
勞將詩什比兵權兵數雖多氣不全烏合師徒空百萬虎<lb/>
賁精銳只三千揚鏕正突漁陽騎避箭甘囬赤壁船若許<lb/>
英碓君與操更當劘勵整<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬<lb/>
　　　　　次韻和仲咸感懐貽道友<lb/>
莫問窮通事若何遇花逢酒且狂歌人情易逐炎涼改官<lb/>
路難防䧟穽多只合収心抛世綱不湏推命說天羅如今<lb/>
玉石休分别免𬒳無辜刖卞和<lb/>
好齊生死與窮通古徃今來事略同軒后謾㽞焼藥鼎漢<lb/>
皇虗築望仙宫鑑中容鬢看看老夢裏榮枯旋旋空不逐<lb/>
冥鴻天外去可憐燋爛撲燈䖝<lb/>
<pb n="KR4d0010_SBCK_001-3a"/>
　　　　　次韻和仲咸對雪吟三十韻<lb/>
静對春天雪時烹月俸茶<hi>副使俸唯茶一色</hi>久閑便<hi>平</hi>澹薄漸老<lb/>
厭諠譁徙倚終朝看溟濛向暁加應同頭上髮復亂眼中<lb/>
花光瞑侵燈闇聲繁拂竹斜東風吹片片北户積些些最<lb/>
豁三農望匀淹百草芽潤勝天上霜媚掩日邊霞史筆應<lb/>
先紀豐年的不賖舞縈農叟𬒮飄逐使君車善政商於郡<lb/>
優閑副使家酒錢隨分有詩筆且湏誇岸灑泉聲好<hi>公署南即</hi>
<hi>丹水</hi>園滋薺色嘉<hi>啇於地暖雪中多薺</hi>無心思北闕有興讀南華地隠<lb/>
商於洛山緜楚與巴<hi>南山東入楚南連巴峽</hi>拖腸甘似䑕畵足不爭<lb/>
蛇有病如原憲無才敵景羞<hi>一云力何反取以叶韻</hi>由來叩寂寞全<lb/>
勝事驕奢丗態誠堪笑前賢亦可嗟絳侯憎賈誼白傳怨<lb/>
<pb n="KR4d0010_SBCK_001-3b"/>
王涯<hi>白公始右贊善貶江州刺文時王涯為中書舍人上言罰太輕不可使為治民官再貶司馬終身怨之</hi>
<hi>及聞甘露事賦詩云當君白首同歸日是我青山獨往時盖為涯作也</hi>宣室終前席潯陽暫<lb/>
種畬<hi>白公江州詩云歸茅栽芋種畬田</hi>升沉常自得消息一何佳自顧曽<lb/>
傷翼甘同不食瓜但全螻蟻命敢鬪虎狼牙竹箭天生直<lb/>
潢汚地夲窪敢云求富貴且免奉姦邪夜黒燈焼樺<hi>商州無油</hi>
<hi>多燒樺燭</hi>朝飢飯帯砂尚慙紆紫綬豈望署黄麻親夀高如鶴<lb/>
兒嬌語似鵶時時傾一酌聚口笑唅呀<lb/>
　　　　　春日<lb/>
門冷官閑似死灰人言今日是春來猶殘舊賜銀幡勝且<lb/>
向山州當酒杯<lb/>
　　　　　問四皓<lb/>
<pb n="KR4d0010_SBCK_001-4a"/>
四塚纍纍豈是仙避秦安漢道空全紫芝探處應辛苦何<lb/>
似腰金食萬錢<lb/>
　　　　　代荅<lb/>
何必驂鸞上五雲由來吾道貴全身君看白日冲霄者多<lb/>
是偷桃竊藥人<lb/>
　　　　　和仲咸杏花三絶句<lb/>
莫道商山節候遲暁來簾外半空枝明朝落盡無蜂蝶冷<lb/>
暖人情我最知<lb/>
堦前已見三分落枝上都無十日䌓誰伴多情王副使㕥<lb/>
詩傾酒與招魂<lb/>
老去對花多感嘆春來躭酒少康寜也知此事終無益免<lb/>
<pb n="KR4d0010_SBCK_001-4b"/>
　𬒳漁人笑獨醒<lb/>
　　　　　　知州廳杏花昨日爛漫錄事院今日零落唯<lb/>
　　　　　　副使公署未開戲題二韻<lb/>
　知州宅畔䌓如雪録事㕔前落似梅副使官閑花亦冷至<lb/>
　今未有一枝開<lb/>
　　　　　　放言詩<lb/>
　　　　　　　元白謪官皆有放言詩著於編集蓋騷人<lb/>
　　　　　　　之道味也予雖才不侔於古人而謫官同<lb/>
　　　　　　　矣因作詩五章章八句題為放言云<hi>首章載正</hi>
<hi>集今餘四首</hi>
　榮枯禍福轉如輪幽闇難欺有鬼神天上若無司報者世<lb/>
<pb n="KR4d0010_SBCK_001-5a"/>
問爭向不平人夏蟲莫恠冰壺色秋隼休猜月窟身吾道<lb/>
斯文如未喪且慿方寸託穹旻<lb/>
賢人雖學心無悶君子湏知道自消徳似仲尼悲鳯鳥聖<lb/>
如姬旦賦鴟鴞看松好待嚴霜降試玉冝將烈火焼青女<lb/>
祝融如不黨願分頑石與山<lb/>
人生唯問道何如得䘮升沉總是虗寜可飛鴻隨四皓未<lb/>
能魚腹葬三閭傳巖偶夢誰調鼎彭澤高歌自荷鋤不向<lb/>
世間爭窟穴蝸牛到處是吾廬<lb/>
靜筭人間事偶然窮通未必在穹玄關從白馬欺來度赦<lb/>
𬒳青蠅暗裏傳禁樹罷吟紅爛漫江蘺且詠緑芉緜放言<lb/>
詩什誰堪贈焚贈㣲之與樂天<lb/>
<pb n="KR4d0010_SBCK_001-5b"/>
　　　　　海棠木瓜二絶句<hi>并序</hi>
上雒郡西百歩有郵亭亭植海棠一株花甚䌓麗又有木<lb/>
瓜数十本清明前二花競開如較勝負言其艶則木瓜差<lb/>
劣矣言其華而實則海棠冝有慙色木不能言戯為贈答<lb/>
豈惟自適亦取諷于有名無實者矣<lb/>
　　　　　　海棠贈木瓜<lb/>
我向啇山占㫁春風流還似錦江濵群花自合知羞耻莫<lb/>
對西施更斆顰<lb/>
　　　　　　木瓜荅海棠<lb/>
莫誇顔色鬪扶踈穠艷繁香總是虚看取衛風詩什裏只<lb/>
因投我得瓊琚<lb/>
<pb n="KR4d0010_SBCK_001-6a"/>
　　　　　　春居雜興<hi>二首元四首二首在正集</hi>
　閑冩新詩十数篇暁來鋪向竹窓前無端鷰子欺人睡故<lb/>
　落春泥汚綵牋<lb/>
　一夜春雷百<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>空山家離落起蛇蟲無端蚯蚓爭頭角觸<lb/>
　破莓苔氣似虹<lb/>
　　　　　　哭羅三<hi>二首元五首三首在正集</hi>
　故署作郎直史館羅君諱處約字思純僕之執友且同年<lb/>
　生也以淳化元年十月捐舘自僕謫宦啇於徃徃入于夢<lb/>
　寐悲感之思見之于詩<lb/>
　生死雖殊道義存暁來襟䄂有啼㾗只應知我方憔悴時<lb/>
　向啇山入夢魂<lb/>
<pb n="KR4d0010_SBCK_001-6b"/>
同試五題為縣吏共求三字作詞臣<hi>僕早歳與思純在蘇州同為縣令毎日私</hi>
<hi>試五題約以應制必取兩制官僕偶塵忝而思純賞志以終</hi>西垣謫宦何湏恨茗比羅<lb/>
三是幸人<lb/>
　　　　　仲咸以予編成商於唱和集以二十韻詩相<lb/>
　　　　　贈依韻和之<lb/>
詩戦雖非敵吟多偶自編齊强侵北鄙許販守東偏<hi>眷秋齊人</hi>
<hi>侵我北鄙又許奉許叔/居于東偏盖喻許之强弱</hi>猶恨多虗曰何妨且繫年<hi>予到</hi>
<hi>郡一年唱和始及百首</hi>龍媒難趣逐駑駕頼驅牽拙句傳非夢䧺詞<lb/>
縱自天一嘲花灼灼再詠鴈翩翩白雪終無繼洪崖謾拍<lb/>
肩驂鸞元在漢墮䑕不成仙硎發鋒鋩利衡誠勢力懸石<lb/>
因良王潤褧借錦衣鮮糠籺豪家笑鉶羮古味全虎鹽冝<lb/>
<pb n="KR4d0010_SBCK_001-7a"/>
燕享猴棘謾雕鐫我筆非江氏君才比孟望豈勞開蒨斾<lb/>
早洽歩花磚重甚連城璧精於萬選錢西江聞祖徳<hi>馮定西江</hi>
<hi>送客詩文諷詠</hi>南國許名賢<hi>仲咸近左大</hi>夜閣調琴月秋堂煮茗<lb/>
煙淡交輕勢利孤逹鄙榮遷媚挹懐珠水幽聽噴玉泉謫<lb/>
居叨屬和都志命迍邅<lb/>
　　　　　仲咸以一秋苦雨両日忽晴以四韻見寄因<lb/>
　　　　　次元韻兼紓客情<lb/>
愁霖百日思低迷昨夜星辰似舊時稼穡已傷憂客計津<lb/>
梁全壊怯歸期丹河浪減沙痕漲錦嶺霜晴月影遅喜霽<lb/>
未遑抽賦筆勞君先惠碧雲詩<lb/>
　　　　　唱和暫停霖淫復作因書四韻呈仲咸兼簡<lb/>
<pb n="KR4d0010_SBCK_001-7b"/>
　　　　　宋從事<lb/>
山雲漢漢雨霏霏正是騷人唱和時謫宦慙無賈生賦愁<lb/>
霖合有謝公詩已妨歩月塵凝榭<hi>是歳中秋夜雨</hi>恐誤登高菊滿<lb/>
籬旦喜賔筵得同道不為篇什欲何為<lb/>
　　　　　次韻和仲咸送池秀才西逰<lb/>
夏課詩成又旅逰離離秦樹葉驚秋青霄路在何難到白<lb/>
雪才髙豈易酬㡬處讀碑尋野逕共誰沽酒上髙楼商扵<lb/>
遷客曽如此繁滯空思十二旒<hi>丁未第前客逰十年矣</hi>
　　　　　與方演寺丞覓盆池<lb/>
謫宦門墻冷似村看山廳下露莎繁涵星<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>月無池沼請<lb/>
致泓澄数斛盆<lb/>
<pb n="KR4d0010_SBCK_001-8a"/>
<pb n="KR4d0010_SBCK_001-9a"/>
夕煙姿有雪辰參差光互動髙下勢相均楼待同嘉士捜<lb/>
求等雋民擇勞拂拭感遇似陶鈞撫惜情如舊装添景<lb/>
自新窻風聲淅淅簷鳥語欣欣映合移紅藥遮湏翦緑筠<lb/>
使君安置後勾我徃來頻捫樸閑垂䄂偎挨醉脱巾海山<lb/>
　豈　華岳小嶙峋鷺毳瑩如霰蜗涎曵似銀峰巒輕菡<lb/>
蓞雕琢笑麒麟雨霽嵐光滴春睛黛點匀鼎分聊自得芝<lb/>
秀好相親宋隕知難及秦鞭似弗仁無瑕收作寳不速敬<lb/>
如賔仙掌憐應㧞山眉妬亦嚬鏬開青虎眼痕駮黒虬鱗<lb/>
恠隠深難測神驅恐不邉倚多凉透骨卧近冷侵茵蹙縮<lb/>
廻蛇尾谽谺齚獸脣雲孤堪結伴松老合為隣對恥風標<lb/>
俗題愁格力貧玉堆深媿白<hi>白公太湖石詩錯落復崔鬼蒼然玉一堆</hi>
<pb n="KR4d0010_SBCK_001-9b"/>
如彬<hi>沈彬詩云黛潑千山出蜀来人以為警䇿</hi>埋去甘長徃移來忽併伸露噴<lb/>
秋洗髪雲觸暁生津清越時堪叩嵌<graphic n="KR3786" url="https://raw.githubusercontent.com/kanripo/KR-Gaiji/master/images/KR3786.png" mimeType="image/png"/>永不磷似龍兼易<lb/>
擾如虎豈難馴夜檻含星彩晴軒爍日輪三人鐺脚看<hi>商州</hi>
<hi>賔客唯副使推官仲咸三人耳</hi>一盞甕頭醇<hi>三人常對不飲酒</hi>羅刹迎潮怒干将<lb/>
挿土皴沉沉吁可恠瑟瑟比難臻鬪瑩寜饒璧爭年不讓<lb/>
椿閑書堪試筆醉坐好埀綸何啻為三友<hi>白公雙石詩云石雉不能言許</hi>
<hi>我為三友</hi>還應直萬緡貪看碁錯路競愛酒忘廵利若刀懸蜀<lb/>
危於閣聳陳一拳終太小五色却非純有泐應難待無言<lb/>
詎可詢摩挲誇玉立圍繞似環循為匠雖非郢吟詩莫謂<lb/>
秦湏容一秼上題着舊詞臣<lb/>
　　　　　詶仲咸雪霽春融偶題見寄之什<lb/>
<pb n="KR4d0010_SBCK_001-10a"/>
瓊華消㪚暖風来多費陽春白雪才守道也知心下樂流<lb/>
年争奈髪邊催君愁離别煙花好我待量移翅羽開漸老<lb/>
分飛更堪惜海棠凋盡始應囬<hi>來詩云傳語東歸王副閣也湏別却海裳回</hi>
　　　　　和安邑劉宰君見贈<lb/>
數年侍從立丹墀掌誥長慙格調卑左官久勞青瑣夢歸<lb/>
山猶負白雲期一生得䘮唯憑道千古聲名合在詩深謝<lb/>
多才遺佳句此身休退是何時<lb/>
　　　　　朗上人見訪復謁不遇㽞刺而還有詩見謝<lb/>
　　　　　依韻和荅<lb/>
湯休訪我我重尋獨叩松関絶好音滿神塵埃回俗歩一<lb/>
鑪香火隔禪林偶留刺字情非淺忽枉詩章思更深猶喜<lb/>
<pb n="KR4d0010_SBCK_001-10b"/>
謫官無吏役徃来從此伴閑吟<lb/>
　　　　　次韻和朗公見贈<hi>朗公少年曽逰荆湖識虚中齊已</hi>
朗公垂老尚吟詩曽泛三湘看九疑欲問劳生心優擾強<lb/>
酬佳句思遅遅紅塵　無味碧嶂携僧自合宜共待<lb/>
中條山有雪寺楼吟盡更同誰<lb/>
　　　　　鹽池十八韻<hi>并序</hi>
鹽池之大古無題者有城都長安河東為近輔地實屬焉<lb/>
名人竒士逰者多矣遷都建郡已耒亦在千里之内凡所<lb/>
臨莅率皆儒臣竟無一辭以紀勝㮣天寔恵我使之𥙷亾<lb/>
淳化四年孟夏月始自　移于解梁㑹宗人太常博士<lb/>
<hi>侗</hi>且領池事逰覧之際憤然成章章三十六句雖不虞扵<lb/>
<pb n="KR4d0010_SBCK_001-11a"/>
前軰豈敢誣于後生人或繼之實自予始<lb/>
極望似江沱漫漫起素波兩池泉不竭萬古利還多埸吏<lb/>
輸半額畦丁奉月課<hi>平</hi>收時車併載種處地先磨碎顆珠<lb/>
<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>亂乾聲玉切瑳岸平開雪苑渠㵕拆銀河衆鵠齊翔舞<lb/>
群羊自寝訛本源皆㵼滷異端亦鹹鹺沬訝浮鷗鷺津堪<lb/>
漬蚌螺煮勞輕渤澥煎苦笑䍧牱雨打重歸水菴盛更覆<lb/>
蓑盬風吹作片烈日曬成<hi>丁戈切</hi>海末知難及蕃青不的<lb/>
過惠人飡罔闕均口賦無頗涿鹿城雖近蚩尤血若何<hi>丗相</hi>
<hi>傳皆云盬池是蚩尤血又有史傳不載盬池水有時一如一</hi>有時紅爛漫是處白嵳<lb/>
峨潤下終資國靈長任酌蠡江梅湏待我金鼎始能和<lb/>
　　　　　賃宅<lb/>
<pb n="KR4d0010_SBCK_001-11b"/>
萍流匏繫任行藏惟指無何是我郷左官只抛紅藥案僦<lb/>
居猶住玉泉坊白公渭北眠村舎杜甫瀼西賃草堂未有<lb/>
吾廬莫惆悵古来賢逹盡茫茫<lb/>
　　　　　題滁州懐嵩楼<hi>唐李術公守滁州日建</hi>
昔是優賢地今為省過州非賢亦非過醉卧懐嵩樓<lb/>
　　　　　次韻和史舘丁學士赴闕書懐見示<lb/>
清夜哀吟敵暁鷄行藏無玷白於圭陽春寡和人傳郢肉<lb/>
味都忘子在齊絶俗文章終逺大循資班列暫卑棲看君<lb/>
更刷鸞皇翼一舉方知鷰雀低<lb/>
　　　　　次韻和丁學士途中偶作<lb/>
淮海豊登接帝畿家家耕破舊荒陂乳牛引犢精神健野<lb/>
<pb n="KR4d0010_SBCK_001-12a"/>
叟携孫鬢髪衰河市妓飜輕蒨䄂社筵人挿小紅旗憑誰<lb/>
畫取村田樂盡使憂民聖主知<lb/>
　　　　　出守黄州上史舘相公<lb/>
出入西垣與内廷十年四度直承明又為太守黄州去依<lb/>
舊郎官白髪生貧有妻賢湏有禄老無田宅可歸耕未甘<lb/>
便葬江魚腹敢向台階請罪名<lb/>
王黄州小畜外集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4d0010_SBCK_002-1a"/>
　王黄州小畜外集卷第八<lb/>
　　　　　雜文<lb/>
　　　　　　　海說<lb/>
　　　　　　　拾簡牘遺事<lb/>
　　　　　　　諭交趾文<lb/>
　　　　　　　弔稅人埸文<lb/>
　　　　　　　續戒火文<lb/>
　　　　　　　䨇鸚誌<lb/>
　　　　　　　詛掠剰神文<lb/>
　　　　　　　單州成武縣行宫上梁文<lb/>
　　　　　　海說<lb/>
<pb n="KR4d0010_SBCK_002-1b"/>
凡物有納者必有所出海吾見其納也未見其出也然則<lb/>
彌天地更萬世滔滔百川靡晝夜而東注雖海之鉅者庸<lb/>
能不滿溢乎伯陽謂海為百谷固為王矣固善下矣然不<lb/>
獨有所納抑亦有所施也猶聖人之道日用而不知故朝<lb/>
夕𬒳海之澤者曰海之功也何以朙之海涵虗東荒宻邇<lb/>
暘谷毎日浴于淵而氣騰乎天由是蒸而潤者謂之露噓<lb/>
而霈者謂之雨飛而結者謂之霜飄而㪚者謂之雪雨露<lb/>
之生成雪霜之収藏是萬物朝夕𬒳海之澤也明矣譬設<lb/>
爨于釡蓋之以盎缶則釡未沸而盎缶已濡矣物之小者<lb/>
猶爾况巨浸乎故曰不獨有所納抑亦有所施也或謂方<lb/>
載萬里海在一隅豈海之澤能備于天下邪噫海旣為王<lb/>
<pb n="KR4d0010_SBCK_002-2a"/>
矣則以五湖爲五侯以九州為九伯以四瀆為四岳至于<lb/>
池沱沼沚陂澤浦藪皆附庸也故五侯得以專其惠九伯<lb/>
得以供其職各以其所屬土地分野而為雨露以生成之<lb/>
為霜雪以收藏之斯亦上尊王室而旁市民利也誠所謂<lb/>
有所納而必有所施者爾故古之王者厚往薄來以恩信<lb/>
御天下不敢侮于鰥寡況諸侯乎故禹㑹塗山玉帛萬國<lb/>
未聞禹之盈而覆滿而溢也蓋所納鮮而所施廣矣商受<lb/>
積粟渭橋聚財鹿臺知所納而不知所施故盈而覆滿而<lb/>
溢亦冝矣是知海不特以柔逺而為尊亦以惠物而能永<lb/>
是以屯其膏者易象有悔竭其澤者詩人攸譏自秦郡天<lb/>
下恩苦惠乾食民若𧖟呑國若鯨六䧺之鬼餒而不祀兆<lb/>
<pb n="KR4d0010_SBCK_002-2b"/>
民之首懸而不解漢用晁錯削奪諸侯親親之恩絶于上<lb/>
憧憧之賦疲于下厚歛自足多藏取亡吁可惜哉以至天<lb/>
道用違人心以離春露之不滋夏雨之不時秋霜之不令<lb/>
冬雪之不正怨氣積而為驕陽謗言振而為迅雷餓膚㪚<lb/>
而為飛蝗戰骨化而為暴電㓙荒盗饉良由是歟嗚呼人<lb/>
君者大海也諸候者江湖川澤也兆民者百榖草木也人<lb/>
君善下則諸侯歸之國君利下則兆民戴之苟有所納而<lb/>
無所出知其積而不知其施則諸侯叛兆民亂矣又焉能<lb/>
長乆乎如是則為天下者無于人鑒當于海鑒<lb/>
　　　　　拾簡牘遺事<lb/>
秋鄭饑鄭伯使子産如宋乞糴宋亦辭以饑子產還舎于<lb/>
<pb n="KR4d0010_SBCK_002-3a"/>
葛<hi>葛鄭地</hi>遇田父之私者召而與之語曰父老矣㓙荒水旱<lb/>
悉嘗之今兹國饑君使不佞如宋乞糴宋復以饑辭我<hi>句</hi>
以今計稔　逾月之食國将若之何對曰吾農夫也皆嘗<lb/>
計于家未嘗計于國子産曰願聞家之說對曰歳在陬觜<lb/>
鄭巳饑矣葛有公孫氏吾之婚姻也井田車賦非不侔也<lb/>
嬰耋丁壯非不等也播植儲蓄非不同也然公孫氏之子<lb/>
㤗于惰者也食非甘弗食也衣非鮮弗衣也雖有終歳之<lb/>
蓄不數月而廪已虗矣由是有老而擠于溝壑者壯而為<lb/>
人傭賃者㓜而斃于餓殍者吾是歳之不足也命僮隷之<lb/>
可去者去之慶弔之可絶者絶之犬鷄羊豕可市者市之<lb/>
丁壯之勞者精其食<hi>音寺</hi>以充之嬰耊之優者半其菽以供<lb/>
<pb n="KR4d0010_SBCK_002-3b"/>
　之故卒歳而家無菜色焉是吾之計于家也國則吾不知<lb/>
　噫吾又聞宋鄭耦國也今宋飢鄭亦饑矣唯儉者能存之<lb/>
　合以吾之公孫氏為戒乎子産歸以告<hi>句</hi>鄭伯遂命貶餚<lb/>
　膳節車服宫掖之冗食者出之官吏之不急者廃之减廐<lb/>
　馬之粟去坊集之胾削聘㑹之儀寝宴享之禮是歳也鄭<lb/>
　國饑而不困傳言農鄙之言不可棄也<lb/>
　　　　　　諭交趾文<lb/>
　皇上之嗣位之五祀國家將取交趾歳貢賤臣王某謹頓<lb/>
　首上言請為文以喻之曰夫中夏之于蠻貊猶人身之有<lb/>
　四肢也運動伸縮隨諸人心故曰心為帝王之謂矣苟一<lb/>
　手一足間血脉有滯筋骸不寕則必藥餌以攻之攻之未<lb/>
<pb n="KR4d0010_SBCK_002-4a"/>
和則必鍼砭以逹之非不知藥餌否口而鍼砭破膚也蓋<lb/>
所損寡而所益多矣君天下者其猶是歟我<lb/>
太祖皇帝受禪于周啓國在宋聲明文物一變及古居帝<lb/>
王之位視蠻貊之病故一之二歳藥庸蜀餌湘潭三之四<lb/>
歲鍼廣越砭吴楚筋骸血脉渙然小康非王者神機睿略<lb/>
疇能至于此乎洎　我后嗣守丕基躬覽庶政以爲井汾<lb/>
者心腹之病也茍心腹未治四肢庸能治乎于是錬仁義<lb/>
之藥餌修道徳之鍼砭大瘳于并一進而愈九州四海旣<lb/>
康且寜顧爾交州逺在天末實五服之外亦四肢之餘譬<lb/>
之于身猶一指爾雖一指有患聖人得無念乎是用開爾<lb/>
昏庸𬒳我聲教爾其從乎沈在有周白雉來獻降及炎漢<lb/>
<pb n="KR4d0010_SBCK_002-4b"/>
銅柱高標至于皇唐常曰内地唐末多難未遑區平今兹<lb/>
聖朝盂覆萬國太平之業亦旣成矣封禪之禮將以修矣<lb/>
俟爾至止康乎帝躬爾無向隅為我小恙俾我為絶蹯㫁<lb/>
節之計用屠爾國悔其焉追矧夫爾水生珠我沉于泉爾<lb/>
巖孕金我捐于山非利爾之寳也爾民頭飛我有車馬爾<lb/>
民鼻飲我有酒食用革爾之俗也爾民㫁髮我有衣冠爾<lb/>
民鳥語我有詩書將教爾之禮也煌煌炎洲煙蒸霧煑我<lb/>
飛尭雲灑爾甘雨湯湯瘴海雲焼日鎔我張舜琴扇為薫<lb/>
風爾天星辰人謂不識我廽紫㣲使之拱極爾地魑魅人<lb/>
懼其恠我鑄大鼎使之不害出爾島夷觀明堂辟雍乎脱<lb/>
爾卉服視華衮山龍乎爾其來乎無逺厥辜方將整其軍<lb/>
<pb n="KR4d0010_SBCK_002-5a"/>
徒戒其鉦皷向化我其赦逆命我其伐惟向背吉㓙在爾<lb/>
審<lb/>
　　　　　弔稅人埸文<hi>并序</hi>
峽口鎭多暴虎路人過而罹害者十有一二焉行役者目<lb/>
其地曰稅人埸言虎之搏人猶官之稅人因為文以弔之<lb/>
其辭曰<lb/>
虎之生兮亦禀亭毒文彩蔚以錦爛睛眸赫其電燭瓜利<lb/>
鋒起牙張雪矗巖乎爾游溪乎爾育匪隠霧以澤毛惟咥<lb/>
又而嗜肉豺伴貙鄰林潜草伏嘯生習習之風視轉耽耽<lb/>
之目始有霜徑晨征隂村暮宿爾必搏以療饑㗖而充腹<lb/>
骨委溝壑血膏林麓恨魄長徃悲魂不復旅人無東海之<lb/>
<pb n="KR4d0010_SBCK_002-5b"/>
勇婺婦起太山之哭至使賈說商談飛川走陸職彼獸之<lb/>
攸暴示斯埸之所酷騎者為之鞭蹄車者為之膏軸鈹者<lb/>
謂之發刄弧者謂之挾鏃來之者有備過之者在速鮮不<lb/>
魄駭魂驚而神飜思復者哉於戯虎之搏人也止於充腸<lb/>
官之稅人也幾於敗俗則有泉湧鹿臺之錢山積巨橋之<lb/>
粟周幽厲之不䘏漢桓靈之肆慾是皆收太半以充國用<lb/>
三夷而禍族牙以五刑瓜以三木摶之以吏咥之在獄馬<lb/>
不得而馳其蹄車不得而走其轂鈹在匣以誰引矢在弦<lb/>
而莫屬斯埸也大於六合斯虎也害於比屋雖有黄公之<lb/>
力莫得而戮雖有卞荘之㦸豈得而逐必在乎立道徳而<lb/>
爲㦸為刄張仁慈而為穽為機俾爾獸之馴優見我埸之<lb/>
<pb n="KR4d0010_SBCK_002-6a"/>
　坦夷乃芟兇薙惡除澆滌漓帝道以之蕩蕩人心以之熈<lb/>
　熈自然來騶虞之仁獸返淳風兮庶幾<lb/>
　　　　　　續戒火文<lb/>
　成公綏有戒火文似未盡其義因𢋫其辭以矯之<lb/>
　天埀象兮火曜斯備惟聖人兮則之而鑚燧俾回禄之所<lb/>
　掌設离宫之正位祝融尸以行令炎帝命而為紀就乎燥<lb/>
　苦乎味司爟布政以救疾燧人化食而興利旣炎崗而滅<lb/>
　亦燎原而熾蹈之者死望之者畏雖濟世以彰徳亦興災<lb/>
　而作沴始有問馬于魯廐照燕于昊宫社鳥鳴以啁唧池<lb/>
　魚涸而噞喁秦陵則三月不息晉庫乃一夕而空焦光卧<lb/>
　室以煙勃麋竺還家而㷔烘鮮不物逐炤落家隨燼紅孰<lb/>
<pb n="KR4d0010_SBCK_002-6b"/>
　展禳除之力孰施撲滅之功于是陳畚挶以在外設綆缶<lb/>
　以居中或命酒以三噀或用馬於四鄘積水器以為禦表<lb/>
　火道以遐通塗屈之戒斯設曲突之言是從正<hi>平</hi>徒惕惕<lb/>
　以展力火正兢兢而責躬濟惟濡幕以相待去藁徙蒭而<lb/>
　告衷我有斯命人誰不供斯亦失其夲而得其終也殊不<lb/>
　知室如燬者焚于民兵不戢者焚于身斯火也防之在徳<lb/>
　救之在仁省征賦之煙熖去侵伐之蒭薪禮樂興而緶缶<lb/>
　斯具刑政明而畚挶是陳如此則除害於六合防災于四<lb/>
　隣又烏有煨燼萬國而煙煤兆人者哉然後劔無電以飛<lb/>
　晉書不灰而滅秦救綿山之直士充滎陽之烈臣鄙象燧<lb/>
　以休設惡雉頭而必焚俾夫烽静六海煙清四垠則為國<lb/>
<pb n="KR4d0010_SBCK_002-7a"/>
為家者無忽扵斯文<lb/>
　　　　　䨇鸚志<lb/>
鸚之為鳥惠而能言也人悉之矣故豪門右宗持金市之<lb/>
以為耳目之玩羅者　于其利也必生致之以求善價或<lb/>
衣衿鮮翠喉苦嗚爽者徃徃邀千金之直癸未歳予䇿名<lb/>
輦下與同年觴于旗亭有置鸚而鬻者因評其直將市之<lb/>
俄有丐嫗曵杖而来者熟視鸚而泣悲不自止余因詰之<lb/>
則曰嫗少賤為某使之女奴惟飲食是掌侯家嘗豢二鸚<lb/>
以金籠錮之置庭之左右廡下至于飲啄嫗實主焉其一<lb/>
善言侯頗爱之其一終歲不能出一言侯則曰鸚之爱飬<lb/>
于人以其能言爾不能言者是尸吾泉粒也不如釋之因<lb/>
<pb n="KR4d0010_SBCK_002-7b"/>
釋其不能言者由是善言者愛愈厚時嫗㓜在侯家以賤<lb/>
附責温于身而不知衣之出飮于腹而不知食之自飯之<lb/>
餘者雖椒桂之味必覆于地饌之善者雖膏梁之美或投<lb/>
于穢而妾盖婢隠侯莫得而知矣無何鸚竊窺之俟侯至<lb/>
輙以實告而侯則笞嫗嫗忿其䜛于已也因夜盗啟籠拉<lb/>
其頸而斃告以暴卒侯命瘞之洎侯得罪竄逐嫗以賤不<lb/>
見殺放從于良將求其匹人則棄其老也將復于奴人則<lb/>
忌其㓙也流離民間以乞丐自給今之覩市鸚者思疇昔<lb/>
之事嫗是以泣余因歎曰言雖俚事雖鄙可為君子之戒<lb/>
也且夫鸚之不言非全身逺害乎鸚之能言非訐以為直<lb/>
之謂乎嫗之斃鸚非惡直醜正之謂乎且念古之小人居<lb/>
<pb n="KR4d0010_SBCK_002-8a"/>
大用者尸廟堂之位素鍾鼎之食人之言者豈特害其身<lb/>
亦得赤其族又何啻嫗之斃鸚也是以志之<lb/>
　　　　　詛掠剰神文<hi>并序</hi>
予隣有右族蔵鏹巨萬毎月哉生明之二日且必觴醪豆<lb/>
胾以祭于庭具𥿄蚨繪駿以焚之煙氣坌勃翳于手舎詢<lb/>
其所祀則曰隂君命神掠民之羡財籍數于冥府備人之<lb/>
沒將得用矣吁予甞稽祀典無是說此僅出巫覡之言爾<lb/>
神乗是邪遂為文云<lb/>
氣之結也清其臣濁其民氣之㪚也愚爾鬼賢爾神生則<lb/>
上輔君而下活人沒則咎乎淫而祉乎仁茍反是者不臣<lb/>
之臣不神之神夫何可云民不足神弗能福民有餘神奚<lb/>
<pb n="KR4d0010_SBCK_002-8b"/>
掠諸彼羡者豪珠倉璧敖貸十償百刳脂剔膏渇反弗飲<lb/>
<hi>去</hi>池然渌醪饑親弗食<hi>音似</hi>岳然芳肴紅葩碧卉宅嘗不毛<lb/>
羅雲　雪手嘗不繰非豪之羡乃民之羡神果掠之適為<lb/>
神勞彼羡者貴附權挾位飲凍奪寒装妖覆女刮饑偷饑<lb/>
饜僕飫隷朱丹塈門且壯且麗蒭粟盈廐孰種孰藝非貴<lb/>
之羡亦民之羡神茍掠之祗取神媿賢者其辱不足如足<lb/>
宅環其堵門横其木居有藜牀出無繡轂衣乎敗綈膳乎<lb/>
脱粟耕而後食不慙乎豐年之榖學而後仕不媿乎有道<lb/>
之禄唯榖唯禄是必享祖宗而養親族烏敢私蓄神何掠<lb/>
哉神何掠哉神豈肆虐貴有所與神豈受賂若然則逸者<lb/>
處逸苦者罹苦孰曰天之道有餘損而不足𥙷哉夫其不<lb/>
<pb n="KR4d0010_SBCK_002-9a"/>
知豪之羡貴之羡皆民之羡也神奚忍取神雖戾天又不<lb/>
念天之民神之主茍害其主神將安處神何掠哉神何掠<lb/>
哉<lb/>
　　　　　單州成武縣行宫上梁文<hi>太平興國九年</hi>
竊以七十二家管仲記升平之迹干八百處桓譚述紀録<lb/>
之文蓋以三者易姓之𥘉必受命而改制天下太平之後<lb/>
乃加厚而増高煥乎皇主之大猷倬彼古今之荗典粤自<lb/>
唐風不競巣㓂暴興伏莽之徒盡聞鷄而夜舞掲竿之士<lb/>
思逐鹿以横行皇綱於是絲棼黔首以之瓜割求小康之<lb/>
不暇廢大禮以誠冝　我國家運應千齡化敷九有天人<lb/>
克正虗危朗而宗廟安地寳方登河洛清而圖書出垂衣<lb/>
<pb n="KR4d0010_SBCK_002-9b"/>
裳於尭殿走玉帛於塗山一戎而倒載干戈萬國而混同<lb/>
文軌制禮作樂亦旣表於成功降禪登封尚未行於舊典<lb/>
望介丘而黯色見率土之翹心遂使百辟具僚八荒夷長<lb/>
雜沓緇黄之衆龍鍾耆父之人共傾葵藿之心來和鳯凰<lb/>
之闕露封章而三進對旒冕以遷延同歌時邁之詩請展<lb/>
告成之禮皇上俯從人欲上荅天休鳴鸞特議於省方御<lb/>
路聿修於行闕莫不務崇儉徳屢降詔條圬墁剞劂之人<lb/>
來從公府欀桷棟梁之用出自神州見萬乗之為心無一<lb/>
人之勞力單州成武縣者城惟古戴地即梁丘左倚宓堂<lb/>
子賤彈琴之日右鄰曹國文公觀脇之邦牧鴈之沼漾於<lb/>
前俘玉之丘亘其後澤通魯甸入哀公西狩之郊郷號漢<lb/>
<pb n="KR4d0010_SBCK_002-10a"/>
泉　武帝東封之井地征人事可得略諸監修殿直孫公<lb/>
貴連七里家門可繼於金張内品梁公位列黄門勢望<lb/>
齊於冀石知縣邢州觀察推官崔公𥘉筵曵履依王儉之<lb/>
紅蓮百里字人憶陶潜之黄菊咸能戮力遂致僝功擇嘉<lb/>
辰而先駕虹梁迎聖日而得開象闕莫之敢指無得而踰<lb/>
爰陳善禱之文用壯非常之事兒郎偉<lb/>
抛梁東東去金根御六龍祥雲未出叅天嶽喜氣先生見<lb/>
日峰<lb/>
抛梁西西來鳯蓋拂雲霓祈福不勞藏玉牒禮天湏至用<lb/>
金泥<lb/>
抛梁南瘴海朱方化巳覃願獻江茅藉鄗黍競誇西鯀與<lb/>
<pb n="KR4d0010_SBCK_002-10b"/>
東䳺<lb/>
抛梁北榆塞黒山兵久息助祭歡呼郡邸中荷氈舞抃圓<lb/>
丘側<lb/>
抛梁上瑞彩祥煙擁天仗丹鳯黄麟隨輦行萬歳三聲滿<lb/>
山響<lb/>
抛梁下㣲雨輕風導仙駕巖前竒獸縱逰嬉山畔神光生<lb/>
晝夜<lb/>
伏願抛梁之後我皇功格上帝恩流溥天邦家兮如松竹之荗子<lb/>
孫兮如瓜<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>之綿赫赫兮登三而邁五巍巍兮君聖而臣<lb/>
賢同北辰兮居大等南山兮不騫庶齊休於天地垂萬祀兮干年<lb/>
王黄州小畜外集卷第八<lb/>
</p>
<p>
</p>
  </div>
<div> <lb/>
    <p>
<pb n="KR4d0010_SBCK_003-1a"/>
　王黄州小畜外集卷第九<lb/>
　　　　　論議<hi>傳附</hi>
　　　　　　　　明夷九三爻象論<lb/>
　　　　　　　　省試三傑佐漢孰優論<lb/>
　　　　　　　省試四科取士何先論<lb/>
　　　　　　　　五福先後論<lb/>
　　　　　　　漢武帝用宦者典尚書議<lb/>
　　　　　　　烏先生傳<lb/>
　　　　　　　瘖髠傳<lb/>
　　　　　　　休糧道士傳<lb/>
　　　　　　明夷九三爻象論<lb/>
<pb n="KR4d0010_SBCK_003-1b"/>
經曰九三明夷于南狩得其大首不可疾貞<hi>處下體之上居文明之極</hi>
<hi>土為至晦入地之物也故夷其明以獲南将得大首也南狩者發其明也旣誅其主將正其民民之迷也其日固以</hi>
<hi>久矣化冝以漸不可遽正故曰不可疾貞</hi>象曰南狩之志乃大得也<hi>去闇主也</hi>䟽云<lb/>
南方文明之所狩者征伐之䫫大首謂闇君明夷於南狩<lb/>
得其大首者𥘉藏明而徃託狩而行至南而發其明也三<lb/>
應於上六是明夷之臣發明以征闇君得其大首也故曰<lb/>
明夷于南狩得其大首也不可疾貞者既誅其主將正其<lb/>
民民迷日乆不可卒正宜化之以漸故曰不可疾貞象曰<lb/>
南狩之志乃大得者志欲除闇乃得大首是其志大得也<lb/>
論曰夫明夷者文王之卦也非武王之象也獲紂首者武<lb/>
王之事也非文王之時也故聖人觀九三之象言文王以<lb/>
<pb n="KR4d0010_SBCK_003-2a"/>
文明之盛當商紂至簡之世若南狩而發其明可復大首<lb/>
然以臣伐君義不可速在乎貞正俟彼貫盈故曰明夷於<lb/>
南狩獲其大首不可疾貞也是以文王三分天下有其二<lb/>
猶率諸侯以事紂此其義也象曰南狩之志乃大得也言<lb/>
以九三之象觀之君遂發其明可以大得其志以其義不<lb/>
可速故晦其明也若南狩廢其明又獲大首則天下文明<lb/>
矣安得謂之明夷乎而王輔嗣以為旣誅其主將正其民<lb/>
民之迷也其日固己久矣化宜以漸不可迷正何其誤也<lb/>
案㤗誓曰惟十有一年武王伐紂孔安國注云周自虞芮<lb/>
質厥成諸侯并附以為受命之年至九年而文王卒武王<lb/>
三年畢服觀兵盟津以卜諸侯伐紂之心諸侯僉同乃退<lb/>
<pb n="KR4d0010_SBCK_003-2b"/>
示以弱文王未嘗伐紂安得言旣誅其主邪武王繼父之<lb/>
志觀兵而退此不可疾貞之義明矣又案武成云一戎衣<lb/>
而天下大定乃反啇政政由舊又傳稱遷商頑民于雒邑<lb/>
何其化之速也安可謂民迷旣久化宜以漸哉或曰九三<lb/>
良辭但云南狩之志乃大得也不觧不可疾貞何也對曰<lb/>
文王以文明之德晦明事紂不可疾貞之義于文易曉故<lb/>
象辭不繁述也然輔嗣注易極乎天人之際諸家莫之及<lb/>
也唯于此爻似有未盡孔穎逹猶尊輔嗣從而䟽之殊不<lb/>
知明夷之卦用晦之世也故彖曰明入地中明夷内文明<lb/>
而外柔順以蒙大難文王以之利艱貞晦其明也比豈誅<lb/>
其主而正其民歟且言以臣伐君雖有文王之明遇商紂<lb/>
<pb n="KR4d0010_SBCK_003-3a"/>
之闇猶不可速况其下者哉故曰不可疾貞者亦聖人之<lb/>
微㫖其可背乎<lb/>
　　　　　省試三傑佐漢孰優論<hi>太平興國五年</hi>
夫百姓不能自治命聖人以治之聖人不能獨治生賢臣<lb/>
以佐之粤自有天地建國家歷代已來固非賢而不又也<lb/>
在音嬴氏之有天下也𧖟食六國虎噬兆民君政猛于豺<lb/>
狠人命輕于草芥役五嶺之戍起阿房之宫坑儒學之徒<lb/>
惑神仙之事築城北塞鞭石東溟蒼生嗷嗷上訴求主天<lb/>
命髙祖革秦之暴纂堯之緒斬蛇于大澤遂鹿于中原雲<lb/>
飛豐沛之間雷動崤函之地將欲洗萬人之塗炭救六合<lb/>
之分崩乃生三傑以佐焉則有應炎漢之運儲昴宿之精<lb/>
<pb n="KR4d0010_SBCK_003-3b"/>
舉不失賢動無遺䇿供轉輸于千里約法令于三章收圖<lb/>
籍之書令府庫之利使諸侯同反掌定萬國如走丸此鄼<lb/>
侯為一也則有繼韓國之裔授黄公之書解紛陳八難之<lb/>
諆運籌决千里之勝掉三寸舌蔚為帝者之師封萬户侯<lb/>
自是布衣之極此留侯為二也次乃勇冠三軍功深百戰<lb/>
下強齊如拾芥虜叛魏如摧枯七十陣征伐之勞光乎史<lb/>
䇿四百年興隆之祚垂之古今此淮隂爲三也故高祖甞<lb/>
曰此皆人之傑也吾能用之奮布衣而取天下未為艱哉<lb/>
然則漢猶鼎也三傑為足以負之漢猶天也三傑為辰以<lb/>
燭之鼎去一足則有欹傾之虞天闕一辰則尖經躔之度<lb/>
漢虧一傑則無霸王之業豈非天之道啓聖哲救黎元滅<lb/>
<pb n="KR4d0010_SBCK_003-4a"/>
亂秦殄強楚而興大漢哉不然何龍虎風雲㑹合之若是<lb/>
邪噫輔弼則同優劣斯異故謂韓信之功如獵犬雖云有獲<lb/>
蓋指蹤在乎人矣如是則蕭張人之功也韓信太之功也<lb/>
優劣之義不其明乎其或得名遂之道其在子房乎故簫<lb/>
公受縶韓信受戮雖成功于前終貽慼於後未若定儲君<lb/>
之計從赤松而游逺害全身垂名于萬世者不為優哉<lb/>
　　　　　省試四科取士何先論<hi>太平興國八年</hi>
昔仲尼以周道下衰儒風不競痛九疇之攸斁疾四維之<lb/>
不張位屈陪臣制作之功昌著地無尺土帝皇之業何施<lb/>
祖述堯舜之心憲章文武之道歴聘者七十國授教者三<lb/>
千徒于是設以四科垂之萬世以為立身者莫若徳故徳<lb/>
<pb n="KR4d0010_SBCK_003-4b"/>
行以首之則顔閔冉仲其人也表徳者莫若言故言語次<lb/>
之則宰我子貢其人也化民者莫若政故政事又次之則<lb/>
冉有季路其人也經緯者莫若文故文學又次之則子㳺<lb/>
子夏其人也用能作萬古法為百王師使後之君天下者<lb/>
凡欲取士必先考徳是以古者立郷里之選采亷譲之名<lb/>
登于三庭貢之天府者斯之謂也設若以言語取士則不<lb/>
過善應對専議論及其失也則㨗給縱横辯說之流進矣<lb/>
以政事敢士則不過守循良明法度及其失也則苛刻聚<lb/>
歛刀筆之徒用矣以文學取士則不過通古今明紀述及<lb/>
其失也則浮華巧艶謟諛之辭作矣是知修其徳立其行<lb/>
者則言語政事文學可以兼而有也何以明之且先師曰<lb/>
<pb n="KR4d0010_SBCK_003-5a"/>
吾與回言終日其心如愚蓋夫人不言言必有中則回之<lb/>
言語可知也又曰不遷怒不貳過其殆庻幾乎則使回從政<lb/>
又可知也又曰聞一以知十好學不倦拳拳服膺則回之<lb/>
文學亦可知也由此觀之徳行之于人猶車之有輪舟之<lb/>
有擑不可斯湏而離也是以善取士者必能使師表一人<lb/>
冨夀百姓其為言也埀于後其為政也利于時其為文也<lb/>
歸于理不離堅合異以侈其言不亂常變古以施其政不尋<lb/>
章摘句或騁其文赫乎功名與天地共盡則徳行之効不<lb/>
亦章章乎方今酌古典行帝道執取士之柄致得人之昌<lb/>
文物聲明與古爭轡在乎厚徳行而薄言語卑政事而賤<lb/>
文辭非經邦論道獻可替否者其言不取則言語得其士<lb/>
<pb n="KR4d0010_SBCK_003-5b"/>
矣非化人利俗致君壽民者其政不用則政事得其士矣<lb/>
非經天緯地通古逹變者其文不貴則文學得其士矣然<lb/>
後四科之名總而歸乎徳使天下三尺童子知吾君好徳<lb/>
之心則取士之道其在兹乎<lb/>
　　　　　五福先後論<lb/>
箕子陳五福以冨壽爲先好徳在康寜之下將以教人而<lb/>
垂世盍以徳爲首乎且稱洪範者世之模範也傳爲格言<lb/>
貽我後代得誕其說乎夫貧冨夭壽人之定數天之常道<lb/>
盡人不能易之唯徳可以好而修矣設以徳冠五福之先<lb/>
獨慮後之人不務德而貪乎夀冨矣况列之于下邪秦皇<lb/>
漢武惑神仙之事慕龜鶴之年架横海之梁築望仙之觀<lb/>
<pb n="KR4d0010_SBCK_003-6a"/>
服食錬氣棄國亾民以求于壽也雖得其夀可爲福邪啇<lb/>
辛夏桀積鉅橋之粟聚鹿臺之財行厚歛之風取多藏之<lb/>
禍杜絶道徳藴蓄貨財以求于富也雖得其冨又可爲冨<lb/>
邪原憲黔娄心抱聖人之道而身病矣肯以康寕爲福哉<lb/>
龍逄比干力諫亂主之朝而身死矣又肯以考終爲福哉<lb/>
且夫國有徳則昌失則亡人有徳則立失則䘮爲國者爲<lb/>
人者可不務乎是知老而不死爲賊淫人之冨爲殃聞道<lb/>
而不學謂之大病見危而不死謂之偷生此四者又何福<lb/>
之云乎伯陽曰冨貴於我如浮雲季氏冨於周公彭祖壽<lb/>
于顔回亦不足取也由此而言徳爲先矣苟先乎徳則使<lb/>
人舉目動趾蔑不資乎好徳而壽冨康寕考終列之于後<lb/>
<pb n="KR4d0010_SBCK_003-6b"/>
可矣<lb/>
　　　　　漢武帝用宦者典尚書議<lb/>
武帝以逰宴後庭公卿不得入改用宦者典尚書之官起<lb/>
于秦代漢因置之自高祖已來並用士人矣所以出納詔<lb/>
命通掌圖書擬玄象則謂之文昌考上古則謂之司㑹專<lb/>
席而㘴華省以居服進賢之冠納言之幘拜則為之册命<lb/>
薨則為之發哀居三獨座之尊當二千石之貴茍非明故<lb/>
事識舊典者得非尸禄而曠位乎武帝以逰宴之樂任閹<lb/>
竪之徒于是乎失正名矣書曰任官惟賢材左右惟其人<lb/>
傳曰器與名不可以假人且官得其人民受其賜非其人<lb/>
民罹其苦為國者可不慎乎況夫國之有尚書猶天之有<lb/>
<pb n="KR4d0010_SBCK_003-7a"/>
北斗李固謂之喉舌韋彪比以樞機可以不慎遷其人乎<lb/>
且官者四星在帝座之側聖人法天而置之爾所以于宫<lb/>
掖之間備閽守之用持觴進膳而已今使之縂領五曹挈<lb/>
提百揆專臺閣之任同冡宰之司不亦難矣哉亦猶授豹<lb/>
舄于跣夷遺龍章于祼禳也歴觀徃古有國之君親比于<lb/>
宦人者鮮不亂於邦家矣嗚呼黒貂絳服天閣禮闈漢之<lb/>
重秩也為宦者有之可痛惜爾遂使姦倖求進摩肩于朝<lb/>
廷忠直偷安遁迹于林藪夫如是則百工三事能無亂轍<lb/>
者乎且恐後之有國者迹為故事因議以明之<lb/>
　　　　　烏先生傳<lb/>
先生名光字耀卿蜀𧖟叢之裔也徙家于亳叢之子堅而<lb/>
<pb n="KR4d0010_SBCK_003-7b"/>
有勇神農特參理機務著經緯之略故子孫緒于後世紛<lb/>
㪚天下不一其族有朱紫丹青緇黄儒素者競出于世故<lb/>
墨翟子見而悲之曰叢夲純素何子孫染易之若是邪惟<lb/>
先生立性踈閑抱黄白之事與<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園吏有膠固之分由是<lb/>
名光始隠于隂山洞不接時事會人皇氏患衣冠禮容未<lb/>
中于度詔賢者議之先生與内戚滕虗中禇浩然葉静光<lb/>
同日召見上深嘉歎命首冠焉釋褐拜烏臺御史因賜烏<lb/>
氏且命将作大匠治先生之徳故尉遲堅鮮卑略等寔左<lb/>
右之由是角立于時毎朝會燕享親賔聘接未始不以先<lb/>
生爲首或風雨暴至則賜碧油牟蓋以出夜則處上寢室<lb/>
中伸足自若上命以衣覆之其爱重如此上嘗謂人曰先<lb/>
<pb n="KR4d0010_SBCK_003-8a"/>
生有高尚之徳天下黔首孰不願頂戴之易所謂首出庶<lb/>
物者先生有之矣㣲先生吾其𬒳髪左袵矣先生爲性至<lb/>
孝毎聞人有喪則手足垂堕若不自支詩曰凡民有喪匍<lb/>
匐救之者先生之謂乎先生事上旣久老将求退累上䟽<lb/>
乞骸骨且恐妨後來賢路上未之許尋以直烈見踈遂然<lb/>
其請先生乃退居壁州挂冠深隠虗心自樂遂終焉丗謂<lb/>
先生以尸解矣先生無子以族弟慕容生爲嗣賛曰先生<lb/>
始而隠者求其志也中而仕者行其道也終而退者逺其<lb/>
害也伯陽曰功成名遂身退天之道也先生有矣夫<lb/>
　　　　　瘖髠傳<lb/>
瘖髠者不知何許人也但見手盂頂笠丐食于九衢中而<lb/>
<pb n="KR4d0010_SBCK_003-8b"/>
復晦其言故法號俗氏皆莫得而聞也夫天府之大蘭若<lb/>
累百髠之丐者有馨爐鳴螺掌牌肩像以動衆者有墄階<lb/>
瓴廡丹榱朱桶以為題者有飯僧供佛金容碧貌以為目<lb/>
者芒張絲棼千萬其說率欲蠧人而利已也是髠獨黙焉<lb/>
無辭止求一錢之惠一飯之費不言利福吁可異哉或謂<lb/>
是髠不語而持行者随而禮之或謂果瘖而真病者憫而<lb/>
施之或謂善言而為詐者從而謗之髠且不易丗未知其<lb/>
持行邪果瘖邪為詐邪太原生曰瘖之時義大矣哉且髠<lb/>
果持行乃髠中之矯世者禮之冝矣果病瘖亦髠中之無<lb/>
告者哀之又冝矣果為詐一錢一食之費無大過矣與夫<lb/>
崇冠髙車揚揚君門覩國非政失則詐瘖而不語者得不<lb/>
<pb n="KR4d0010_SBCK_003-9a"/>
為斯髠之罪人乎<lb/>
　　　　　休糧道士傳<lb/>
人有服古之儒服者衆目之曰道士其人又從而稱之復<lb/>
能不食累月一裘穿結數十年矣隆冬之日無寒色鼻氣<lb/>
如虹面光如童雖披裘擁爐而酣酒者神色未如也姓氏<lb/>
郷里人莫得而知焉或師之以求却粒之術則曰非子之<lb/>
所宜學也非吾之所樂也蓋不得已焉衣食為民天何可<lb/>
休也但有用於時則可食矣是以君子運其智有功徳及<lb/>
于人也然後食之小人運其力有利益及于世也然後食<lb/>
之吾旣不仕則無功徳矣又不為農工啇賈則無利益矣<lb/>
茍竊其食則人之蠧矣吾是以弗食故曰非吾之所樂也<lb/>
<pb n="KR4d0010_SBCK_003-9b"/>
蓋不得已焉今子士大夫也有聖賢之道布在方册可學<lb/>
之以求仕乎茍遭時得君則天下之人受子之賜也雖千<lb/>
鐘萬錢不為媿爾沒世之後又血食焉何粒之却邪若反<lb/>
是道而求仕茍利乎親族妻子亦人之大蠧也不如捨名<lb/>
位而獨善其身則吾之術可授也子其擇之或聞之曰隱<lb/>
者也故作傳以示于後<lb/>
王黄州小畜外集卷第九<lb/>
</p>
<p>
</p>
  </div>
<div> <lb/>
    <p>
<pb n="KR4d0010_SBCK_004-1a"/>
王黄州小畜外集卷第十<lb/>
　　　　箴讃頌<lb/>
　　　　　　端拱箴<lb/>
　　　　　　　平陽公主㫁<lb/>
　　　　　　刻石為丘行恭讃<lb/>
　　　　　　杜伏威傳讃<lb/>
　　　　　　李白冩真讃<lb/>
　　　　　　潘閬詠潮圖讃<lb/>
　　　　　　栁賛善冩真讃<lb/>
　　　　　　北狄來朝頌<lb/>
　　　　　　續酒徳頌<lb/>
<pb n="KR4d0010_SBCK_004-1b"/>
　　　　　端拱箴<lb/>
天生蒸民樹之司牧開物成務膺圖授籙爲君實難惟辟<lb/>
作福在以欲而從人不以人而從欲位旣尊大時惟開㤗<lb/>
漸忘焦勞或生懈怠乃有諫諍乃陳箴誡箴誡惟艱斥君<lb/>
之過諌諍惟艱救君之禍君或好諫臣亦何患臣或盡忠<lb/>
君何不從君臣之義今古攸同普天之下人誰不賔如父<lb/>
如母爲妾爲臣虐之則讎撫之則親是以王者可畏非民<lb/>
率土之濵物何不足乃犀乃貝惟珠惟玉寒不𬒳體餒不<lb/>
充腹是以聖人所寶惟榖無侈乗輿無奢宫宇當念貧民<lb/>
室無環堵無崇臺榭無廣陂池當念流民地無立錐御服<lb/>
煌煌有采有章一裘之費百家衣裳御膳郁郁有梁有肉<lb/>
<pb n="KR4d0010_SBCK_004-2a"/>
一食之用千人口腹勿謂豊財經費不節湏知府庫聚民<lb/>
膏血勿謂強兵征伐不忠須知干戈害民稼穡賞罰者國<lb/>
之大柄喜怒者人之常情賞雖由已勿因喜而行罰雖在<lb/>
我勿因怒而刑喜賞惑濫虧損天鑒怒刑不正枉屈人命<lb/>
大臣元老經邦論道禆𥙷聦明于何不照樂成尹夀所以<lb/>
爲其師友小臣閹官執巾天盥干識政事于何不亂竪刁<lb/>
易牙所以敗其邦家孰爲君子先人後已信而用之斯爲<lb/>
至理孰爲小人害物謀身察而斥之斯爲至仁無好人辯<lb/>
或有虚誕喋喋之言侈而多訕無惡人訥或有淳質期期<lb/>
之口直而不屈浮圖之教乃戎乃蕃漢明之際始入中原<lb/>
行之旣久存而勿論匈奴之種無義無仁秦皇之後常苦<lb/>
<pb n="KR4d0010_SBCK_004-2b"/>
邉塵禦之以道踈而勿親計口授田兼并何有是謂仁政<lb/>
及于黔首約人署吏侵渙則少是謂能官惠于無告父天<lb/>
母地日兄月姊乃郊乃禋勸其孝悌左輔右弼前疑後丞<lb/>
一　舉一動戒其驕矝罔或明察政體用傷㒺或施紊國經<lb/>
不張行乎大中之道漸乎無何之郷游神乎簡易之域息<lb/>
慮乎清浄之埸斯則妙有垂之無疆誰謂古道軰而不還<lb/>
君或行之是亦非艱誰謂淳風去而不返君或繼之是亦<lb/>
何逺慎始則多克終蓋鮮朽索當手覆車在眼庸庸祗祗<lb/>
兢兢戰戰小臣司箴敢告旒冕<lb/>
　　　　　平陽公主讃<hi>并序</hi>
禮男子之生懸桑弧蓬矢以射天地四方謂其有四方之<lb/>
<pb n="KR4d0010_SBCK_004-3a"/>
志爾詩則云乃生女子載弄之瓦夫如是則男女之職區<lb/>
以别矣然周之十亂有婦人焉余觀文母之下修蘋藻之<lb/>
禮組紃之事者世則有　及其立命世之勲與武臣之列<lb/>
者未之見也稽諸史傳平陽公主之謂乎高祖方舉義旗<lb/>
平陽實爲内應募集武臣分㪚家財英䧺于是悅隨㓂盗<lb/>
以之胥㑹復能申明法　禁止侵漁人心大歸兵勢大振<lb/>
卒見削平多壘底定京師䇿勲特賞於軍功封邑固殊於<lb/>
地主以至生參佐命死列功臣酬矢石之勞如皷吹之樂<lb/>
禮官考謚太常具儀比夫乗金根之車賜緑綬之服者一何<lb/>
貴邪爰閱舊史英風<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然叙而費之以旌懿範賛曰<lb/>
於鑠高祖篤生貴主内持柔順外奮英武隋室之亂人罹<lb/>
<pb n="KR4d0010_SBCK_004-3b"/>
其苦太原之兵以義而舉公起于外主應乎内僮隷悅隨<lb/>
㓂盗胥㑹我有財業分濟貧乏禁止侵掠正吾兵法我有<lb/>
脂澤弃而不飾躬親金皷張吾兵力天下尅定功參佐命<lb/>
生有名位葬加皷吹人曰有光我亦無愧女子之事曰工<lb/>
曰容我以戰代人胡我同婦人之貴從夫從子我以翊載<lb/>
人胡我比運應千年功參十亂賢妃何頌列女何傳式昭<lb/>
英風叙而爲賛<lb/>
　　　　　刻石爲丘行恭讃<hi>并序</hi>
聖人創經綸之業起草昧之時雲雷方興屯難必作乃有<lb/>
忠果武勇之士以救之逺徵諸漢則舞陽出鴻門之厄脱<lb/>
高祖綴旒之危近㣲諸唐則行恭援北印之律免太宗累<lb/>
<pb n="KR4d0010_SBCK_004-4a"/>
卵之禍忠勇同貫一何偉歟于時世充向隅為深溝高壘<lb/>
之計文皇入敵立擢鋒䧟陣之功無何諸騎限于長堤御<lb/>
馬中于流矢行恭乃下馬拔箭徒行格人力衛乗輿直出<lb/>
行陣大呼雷吼長刄雪飛觀者<hi>為</hi>之骨寒向者為之草靡<lb/>
奮匹夫之命輕若鴻毛救萬乗之尊急于虎口論功受賞<lb/>
我無媿焉貞觀中思念功臣追琢貞石具人馬之扙立陵<lb/>
闕之前以勸後人垂之不朽豈比夫金鎔范蠡事主見譏<lb/>
於鮮終寳裝徳林思賢徒留其虗語者哉再楊英㮣賡以<lb/>
賛云<lb/>
赫赫丘公有勇有忠勇則排難忠惟匪躬洛陽之壁旣高<lb/>
旣崇狂賊未下肆暴憑兇北印之陣載羅載籠聖人輕進<lb/>
<pb n="KR4d0010_SBCK_004-4b"/>
䧟陣摧鋒飛矢中馬從雲失龍致命何人壯哉行恭大呼<lb/>
如雷徒行若風揚刄却敵㧞箭成功孰為崑山柱天不傾<lb/>
執為長戈捧日在中䇿勲勸能受賞増封患難之際我無<lb/>
茍免理平之世我惟令終青史之上人誰我同能執干戈<lb/>
以衞社稷思之不見刻以貞石確乎英姿貞爾神色由之<lb/>
有勇奡之多力不得其死實有慙德石也雖堅有䧟有泐<lb/>
賛以旌之垂于無極<lb/>
　　　　　杜伏威傳讃<hi>并序</hi>
日之于天也猶君之于月也及其夜則群星熾焉大明生<lb/>
東群象無敢出出則為　天且譴之而隕之為石矣民之<lb/>
戴君也其由是歟故書<hi>云</hi>庶民惟星爾君之明也則耕田<lb/>
<pb n="KR4d0010_SBCK_004-5a"/>
鑿井皷腹于畮隴間資山澤之利輸黍稷之稅熈熈焉不<lb/>
知帝力君之昏也則掲竿脫耒攘臂於草莾中聚犲狼之<lb/>
徒僣王公之號忷忷焉竊弄神噐然而識上玄之命垂沒<lb/>
世之名者蓋鮮矣哉在昔隋運將終皇綱自紊萬乗恣江<lb/>
都之幸六師困遼海之征唐公義旗奄宅京邑李宻僣號<lb/>
竊據洛倉由是世充建德黒闥武周之輩狐唱梟和蝟芒<lb/>
而來肉視蒼生幅裂赤縣改元僣位者不下數十人其餘<lb/>
稱公侯者蓋不可勝計其間藴興亡之先見知曆數之所<lb/>
歸委身事君以取冨貴善終垂𥙿赫乎功名者杜公一人<lb/>
而已始其併海潮之兵止勞緩頰梟破陣之首易於返掌<lb/>
䧟宋顥於大澤辱陳稜為老嫗盡有江東之地半傾天下<lb/>
<pb n="KR4d0010_SBCK_004-5b"/>
之勢一何壯哉復能上表于越王尊帝室也聽命于太宗<lb/>
識天時也破汪華于宣歙獻子通于京師蓋其義也然後<lb/>
捨百萬之師扶九五之位預宗政之屬籍居師保之重地<lb/>
俯仰北面盡臣子之心蓋其賢也且其委䧺誕之兵權知<lb/>
人之謂也拒化及於封爵耻恶之謂也雖見累于公祏豈<lb/>
不宻也哉故天用文皇以雪之俾夫輔翊之功與唐共盡<lb/>
不其偉歟吁自李宻而下亂者殆乎百人皆暴用強兵力<lb/>
抗天道卒至㫁首領膏椹鑕千古之後謂之狂賊廻望我<lb/>
公何其遼哉唐史傳公之名在蕭銧之下褒貶之義恐為<lb/>
未然因賛以旌之其辭曰<lb/>
噫嘻有隋其政下衰中原亂離乃有唐徳亂者不息是曰<lb/>
<pb n="KR4d0010_SBCK_004-6a"/>
狂賊杜公知變獨有先見委身北面𥘉據江東為英為䧺<lb/>
如虎嘯風終歸帝里為臣為子如魚得水唯皇賞酬貴居<lb/>
王侯與唐同休余尋信史善惡同貫是以復賛<lb/>
　　　　　李太白真讃<hi>并序</hi>
予嘗讀謫仙傳具得其事始而隠以俟命也中而仕以求<lb/>
用也終而退以全身也又嘗讀謪仙文㣲逹其㫖頌而諷<lb/>
以救時也僻而奥以矯俗也清而麗以見才也而未識謫<lb/>
仙之容可太息矣恨不得生于天寳間與謫仙挈書秉毫<lb/>
私願畢矣有時沐肌濯髪齋心整衣屏妻孥清枕簟馨鑪<lb/>
以祝拂榻而寐意者求告夢而覘仙姿也䖍㓗逾月禱之<lb/>
弗徴噫凡目無分而覘之邪仙客無靈而察之邪人欲方<lb/>
<pb n="KR4d0010_SBCK_004-6b"/>
切夭從忽來丁丑中澣倅高平趙公即故相之子也旣莅<lb/>
厥職因而造焉公暇之間語及皇唐文士予以謫仙為首<lb/>
稱云得其真出以相示予乃彈冠拭目拜而窺之宿素志<lb/>
心於是併遂觀乎謫仙之形態秀姿清融融春露暁濯金<lb/>
莖謫仙之格骨寒氣直冷冷碧江下浸秋石仙眸半暝醉<lb/>
魄𥘉爽海底驪龍眠濤枕浪仙𬒮狂撣霓裳任斜松巔皓<lb/>
鶴宿月棲霞龍竹自攜烏紗不整異貌無匹華姿若生真<lb/>
所謂神仙中人風塵外物者也亦旣適願能無述乎且夫<lb/>
畫充國之形頌而羙徳寫曼倩之質讃以紀功矧我謫仙<lb/>
之文行哉遂為讃曰<lb/>
　　　仙之來兮峨眉扄　曳素衣兮逰紫庭<lb/>
<pb n="KR4d0010_SBCK_004-7a"/>
　　　仙之去兮騎長鯨　拂霞䄂兮歸滄溟<lb/>
　　　雲濤雪浪圍蓬瀛　是誰仙筆留其形<lb/>
　　　國風缺敗誰繼聲　空有鶴態高亭亭<lb/>
　　　　　潘閬詠潮圖讃<hi>并序</hi>
賈閬仙以奪卷之忤謫于長沙李洞鑄其像以師之孟浩<lb/>
然以上書之句弃于襄陽王維圖其形以觀之故能使窮<lb/>
辱之土彌光風雅之道不墜清氣未盡竒人繼生處士潘<lb/>
閬得之矣䖏士緫角之歳天與詩性故親族駭其語焉弱<lb/>
冠之年世有詩名故賢英服其才焉今内翰廣平宋公<hi>白</hi>
贈詩云宋朝歸聖主潘閬是詩人其見許也如是䖏士自<lb/>
序吟詩云髮任莖莖白詩湏字字清又貧居詩曰長喜詩<lb/>
<pb n="KR4d0010_SBCK_004-7b"/>
無病不憂家更貧又峽中聞猿詩云何湏三呌絶已恨一<lb/>
聲多又哭髙舎人<hi>楊</hi>詩云生前是客曽投卷死後何人與<lb/>
撰碑又寄張詠詩云莫嗟黒鬢從頭白終見黄河到底清<lb/>
又臨江亭詩云醉卧豈能妨鷰雀狂吟爭不動魚龍寒苦<lb/>
清竒多此類也然趣尚自逺交逰不群松無俗姿鶴有仙<lb/>
格脫屣埸屋恥原夫之流棲心雲泉有終焉之計言念吴<lb/>
越跨江而來錢塘㑹稽賣藥自給因賦浙江觀濤之什稱<lb/>
為冠絶今太子中舎李公<hi>允</hi>以春宫之臣被墨綬之貶好<lb/>
竒尚異有古人風乃出輕綃徴彩毫　彼詩景懸為句圖<lb/>
飛翰走僮以越荗苑且曰若得吴縣序之長洲讃之可垂于<lb/>
不朽矣㑹予卧病不果疾間之日復出圖以閲之誦詩以味<lb/>
<pb n="KR4d0010_SBCK_004-8a"/>
之乃知處士之句絶唱也李公之畫好事也羅君之序樂<lb/>
善也援毫讃之以卒予志辭曰<lb/>
　　天生潘閬　以詩為名賣藥澤國　吟潮海城<lb/>
　　風引鶴領　霜號猿聲天地借意　鬼神以驚<lb/>
　　聞之心駭　誦之骨清盧肇之賦　但述虚盈<lb/>
　　光庭之論　徙日縱横何如一章　窮萬古情<lb/>
　　中舎李公　爰徴畵工　快自象外　冩于圖中<lb/>
　　吟態伊何　昻頭指空　寒沙暮島　望月孤鴻<lb/>
　　吟聲伊何　含水咽風　秋山虗谷　噴霜曉鍾<lb/>
　　筆精墨妙　幽致何窮凌煙有閣　甘泉有宫<lb/>
　　欲圖厥象　必待其功　此詩克成　與勲比崇<lb/>
<pb n="KR4d0010_SBCK_004-8b"/>
　　　霜縑一開　清風四來　展矣君子　芳塵逺哉<lb/>
　　　我藏此圖　擕于上都　朝端人間　其能捨諸<lb/>
　　　吴山未泐　浙江未枯　湯湯潮聲　與詩名俱<lb/>
　　　　　　桞賛善冩真讃<hi>并序</hi>
　河東桞冝開寳未以江南偽官歸闕于後吏隠者二十年<lb/>
　年五十有八矣堂有母思見其面而不得歸浮圗神秀爲<lb/>
　寫其真使其弟持還以慰倚門之望又從予乞賛<lb/>
　　　好君好道　氣形于貌　鶴痩非病　松塞不槁<lb/>
　　　赤紱熒煌　白鬚華皓　秀師援毫　寫于霜縞<lb/>
　　　杜口慎微　虗心飬浩寄獻高堂　足慰親老<lb/>
　　　　　　北狄来朝頌<hi>并序</hi>
<pb n="KR4d0010_SBCK_004-9a"/>
隴首雲闊河隍路窮青塜鎭野黒山駕空爰有醜虜聚乎<lb/>
其中言語衣服不與華同食血茹毛寜識入珍之味荷旃<lb/>
披毳安知五服之儀不緝絲麻以羽皮而禦寒凍不修刈<lb/>
穫以射獵而為耕耘春無　花夏有飛雪沙平萬里冰固<lb/>
千尋征鴻呌雲戰馬嘶月其地不可水耕而食其民不可<lb/>
以畜而臣由是古之王者外而不内踈而不親不與約誓<lb/>
不就攻伐何者約則貪賂而見欺攻則勞師而招㓂故朝朔<lb/>
不加其國政教不及其人來則撫而御之去則備而守之信<lb/>
所謂天限南北而絶内外者矣苟非聖人生至道著又安<lb/>
肯伏<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>稽顙而自至于天闕邪請陳往古之得失表我朝<lb/>
之昌盛不亦可乎在昔周宣之世也獫狁侵削動手封彊<lb/>
<pb n="KR4d0010_SBCK_004-9b"/>
乃命將以安邉俾出師而尅敵雖兵如貔虎不盡勒除而<lb/>
虜者蚊虻止在驅逐觀釁以動晝境而還虐我則讎方用<lb/>
徂征之義勝之不武故無樂戰之心所謂周得中策者矣<lb/>
漢武之伐也匈奴暴強犯我邉鄙於是選良将出銳兵勞<lb/>
苦干戈深入沙漢　師嘆老流矢告窮雖多尅獲之功亦<lb/>
有恥辱之事及乎李卿降地永為敗績之人明妃去時終<lb/>
有和親之議所謂漢得下䇿者矣始皇之世也胡虜侵凌<lb/>
亂于邦國遂命致逺戎築長城萬里亘天千雉截漢雷杵<lb/>
轟野雲鍤蔽空掘泉則戰血迸流疊土則枯骸共積人力<lb/>
告匱邦基巳傾鹿走中原見漢朝之將霸虵横土澤知嬴<lb/>
氏之湏亾所謂秦無䇿者矣新莽之徒固不足徴得上䇿<lb/>
<pb n="KR4d0010_SBCK_004-10a"/>
者在　我聖朝乎主上神武<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>命至道育物謂國之難治<lb/>
設禮樂刑罰以正之謂民之難制布道德仁義以化之國<lb/>
以之而㤗民以之而蘇然後治戈矛議征伐取庸蜀下湘<lb/>
潭平交廣歸吴越師如時雨人解倒懸仗至仁而伐不仁八<lb/>
絃盂覆去無道而就有道兆民子來遂使朔易之方戎狄<lb/>
之衆有見機之義生嚮化之心行事大之儀陳任土之貢<lb/>
離越沙漠舞蹈藁街逺逐鴻賔豁唐虞之日月至同蟻慕<lb/>
觀華夏之車書　主上思欲來逺人安小國接之以禮示<lb/>
之以德使觀乎明堂辟雍重簷複廟則穹廬毳幕之人識<lb/>
制度矣使對乎冕旒之貴華袞之榮則𬒳髮祼壤之徒見<lb/>
服章矣使食乎大牢之味巨鬯之酒則膻肉酪漿之衆登<lb/>
<pb n="KR4d0010_SBCK_004-10b"/>
<pb n="KR4d0010_SBCK_004-10b"/>
　　　終講武功　以討弗賔　乃下庸蜀　來其逺人<lb/>
　　　復取湘潭　問諸水濵　次定交廣　朝于紫宸<lb/>
　　　終平吴越　絶乎妖塵　伊彼匈奴　見機而作<lb/>
　　　思拜休明　逺出沙漠　紫殿歡呼　藁街抃躍<lb/>
　　　脱毳委氊　勞以王爵　棄笛捐笳　聽乎韶樂<lb/>
　　　結戀闕廷　永忘部落自服唐虞　寕湏衛霍<lb/>
　　　賔禮遐陬　邇安逺柔　蓋歸道徳　靡懼戈矛<lb/>
　　　隴水休咽　邊雲罷愁戰征思弭　封禅將修<lb/>
　　　可紀岱岳　冝登介丘　鯫儒獻頌　永孚千秋<lb/>
　　　　　　　續酒德頌<hi>并序</hi>
　詩有六義焉頌居其一也所以游掦德業褒賛成功羙盛<lb/>
<pb n="KR4d0010_SBCK_004-11a"/>
徳之形容告于神明者也觀乎伯倫之頌異乎是哉徒以<lb/>
大人先生放蕩為辭似未知酒徳之故乃𢋫而頌之夫天<lb/>
有酒星地有酒泉聖人之法天地而為酒先用之以祭神<lb/>
祗次用之以享賔客然後勞来衆士寵錫有功中其禮者<lb/>
酒之徳也是故尭設衢樽使至若盡飲禹䟽儀狄恐國以<lb/>
酒亡此天子之徳也句踐投醪士卒皆醉文侯受錫征伐<lb/>
自專此諸侯之德也傅說應命為麴蘖之用管仲棄酒陳<lb/>
諷諭之辭此卿士之徳也斯乃載在前籍垂之後昆操巵<lb/>
執觚幕天席地者不得與焉至于堯舜千鍾孔子百觚亦<lb/>
無所取也梁蕭既重浮華之文忘礼法之度列于王褒陸<lb/>
機之間不其失邪必以銜盃漱醪提壺挈榼稱之為徳則<lb/>
<pb n="KR4d0010_SBCK_004-11b"/>
　之大者也及乎亾桀紂敗羲和蔑不由于斯<lb/>
之云乎頌曰<lb/>
明君　先成其民　薄以賦飲　朂之耕耘<lb/>
　　　稼穡蓁蓁三時既豊　九榖斯芬<lb/>
　　　致力于神　正辭以告　于以奠之<lb/>
　　　麴蘖必時　神乃享矣百禄攸冝<lb/>
　　　殘民好兵　疆埸未保　干戈未平<lb/>
　　　太倉不盈　人有菜色　野無歌聲<lb/>
　　　鳥用神明若作酒醴　酌彼金罍<lb/>
　　　上天降災神乃怨矣　萬事墮哉<lb/>
　　　馨非黍稷飲無沉湎　道乃昭格<lb/>
<pb n="KR4d0010_SBCK_004-12a"/>
</p>
<p>
</p>
  </div>
<div> <lb/>
    <p>
<pb n="KR4d0010_SBCK_005-1a"/>
王黄州小畜外集卷第十一<lb/>
　　　　代擬<lb/>
　　　　　　　代伯益上夏啓書<lb/>
　　　　　　　擬留侯與四皓書<lb/>
　　　　　　　擬　君集平高昌紀功碑<lb/>
　　　　　　　擬李靖破詰利可汗露布<lb/>
　　　　　　　𥙷李揆諫改葬楊妃䟽<lb/>
　　　　　　　擬長孫無忌譲代襲刺史表<lb/>
　　　　　代伯益上夏啓書<lb/>
臣益言臣與先帝比肩事堯舜在二十二人之数先帝以<lb/>
老臣為賢以天下授　臣德薄力寡不足當之且知大意<lb/>
<pb n="KR4d0010_SBCK_005-1b"/>
人事盡歸于吾君矣今君身臨大寳手握神器老臣　伸<lb/>
一言以為禆益哉夫天下者非一人之天下乃天下之天下也理<lb/>
之得其道則民輔失其道則民去之民既去又孰與同其天下<lb/>
乎故帝堯不授于子而授于大舜大舜不傳于家而傳于<lb/>
先帝葢恐失道而民去矣是知親一子則不能子兆人成<lb/>
一家則不能家六合聖人之用心也如是先帝得之雖勤<lb/>
吾君繼之勿忘其勤臣恐失大寳而毁神器也先帝力拯<lb/>
横流為民粒食得九疇定九州乗四載距四海櫛風沐雨<lb/>
奠山濬川却昏墊之憂平水土之患以父殛而是念聞子<lb/>
哭而不名然後六府孔修四隩攸宅興播殖之利定貢賦<lb/>
之差億兆熈熈以成淳化是以授禅而有天下可謂艱難<lb/>
<pb n="KR4d0010_SBCK_005-2a"/>
　矣及其在位也卑宫室惡衣食見罪人而泣聞昌言而拜<lb/>
　故能㑹諸侯於塗山執玉帛於萬國可謂勤儉矣今君得<lb/>
　不思其艱難乎念其勤儉乎且創業者易守文者難始則<lb/>
　苦于焦勞終或流于逸樂今君生居帝宫㘴即天位勿謂<lb/>
　家傳之勿謂已有之宜惕惕而懽其失也矧乎天無所親<lb/>
　親于有德人無所懹懹乎有仁茍不肖而毁先業亦為臣<lb/>
　羞吾君以臣言為何哉聽用之則銘于按几可也罪咎之<lb/>
　則斥于荒裔可也庶幾老臣朽骨泉壤見先帝而無媿色<lb/>
　矣斯言非佞君其念之臣益頓首<lb/>
　　　　　　擬留侯與四皓書<lb/>
　漢丞相留侯張良謹裁書遣使致于商山四先生<hi>侍者</hi>盖<lb/>
<pb n="KR4d0010_SBCK_005-2b"/>
　聞有天地以來聖人曰軒轅有崆峒之請又曰帝堯有箕<lb/>
　山之讓況乎風移世變民澆化漓北面而為臣者乎有國<lb/>
　家之未决智慮所不及得不資取于賢士哉先生抱大道<lb/>
　藏大器榮辱之事出于身外興亡之理了于掌中膠漆雲<lb/>
　泉泥滓爵位瓊林瑶池以遊以息雲漿霞饌以飲以食芳<lb/>
　君桂父先生之交也青鸞紫鳯先生之駕也龜亡鶴夭神<lb/>
　氣愈清桂朽椿枯童顔未改萬乗不能屈其節千金不能<lb/>
　聘其才眞所謂神仙中人風塵外物然而歷觀古之聖賢<lb/>
　未嘗不有意于民也故隠見隨其時語黙得其所進則為<lb/>
　天下之福退則知天下之亂在昔暴秦勃興荼毒華夏虎<lb/>
　猛擇肉網宻凝脂君政甚于豺狼人命輕于草芥先生知<lb/>
<pb n="KR4d0010_SBCK_005-3a"/>
　國不可輔民不可化拂衣高蹈遁于山林其隠也可謂得<lb/>
　其時矣今皇帝奮布衣提利劔撥大亂定大難起龍虎於<lb/>
　豐谷㑹雲雷於泗濵席卷亂秦電掃強楚可謂英䧺矣旣<lb/>
　而革秦之暴纂堯之緒定覆盂之固成垂拱之風唯於儲<lb/>
　嗣之間忽有廢立之議臣下股慄弗敢遑寕良與帝同起<lb/>
　於草莽間始五六年經七十戰出竒晝䇿未嘗有一事見<lb/>
　違唯於此時言不獲用良掉三寸舌為帝者之師封萬户<lb/>
　侯乃布衣之極敢于此際爱死不諌乎蓋恐死而無益於<lb/>
　國事矣又聞古之有天下者禪讓于賢今之有天下者封<lb/>
　樹其子亦己徳薄于古矣苟不選賢擇能樹嫡立長能無<lb/>
　毁宗社乎今太子為人元良立事貞固少海流潤洊雷振<lb/>
<pb n="KR4d0010_SBCK_005-3b"/>
　聲三善克隆百技無爽帝欲廢而不用天下失望朝廷愕<lb/>
　然先生于此時可不有意于民哉良願先生出雲關開岫<lb/>
　幌駕玄鶴馭金虬俯降殿庭辱對旒冕定天下之惑决君<lb/>
　上之疑隠見語黙之道豆獨羙于昔賢邪以凡干聖人之<lb/>
　所議望先生無截轅杜轡之虞發函一披則萬國幸甚良<lb/>
　頓首<lb/>
　　　　　　擬侯君集平高昌紀功碑<hi>并序</hi>
　聖人之化其行也無外王者之師其征也無戰化者聲教<lb/>
　之謂也師者吊伐之謂也以徳柔逺雖蠻貊而必懐奉天<lb/>
　行誅雖荒服而不匱是以周之薄伐至于鬼方未為勞也<lb/>
　秦之禍釁起於蕭墻弗能救也帝皇之道今古同風高昌<lb/>
<pb n="KR4d0010_SBCK_005-4a"/>
國去中夏亡千里路多沙磧之艱地無草木之利夏風吹<lb/>
入如燎如焚冬風切骨飛冰飛雪甞行百人至者一二而<lb/>
已歷代以來置之度外我髙祖皇帝革隋之亂築唐之基<lb/>
義旗髙掲以來蘓倒懸斯觧天澤下流而懷逺獷俗知歸<lb/>
今皇上躬擐戎衣賛成王業當開基撥亂必矢石以親臨<lb/>
洎嗣位守成惟道徳而是務遂使日月所照霜露所加人<lb/>
如子來化乃盂覆萬方述職梯航極率土之濵諸侯勤王<lb/>
玉帛小塗山之㑹高昌王麴文秦為西戎之酋長識南面<lb/>
之文明螻蟻慕羶以來思蓋如舜行葵藿傾心而効順自<lb/>
向義之國家念重遐陬禮存厚往尋加王爵仍許襲封雖<lb/>
恩讎之彌隆顧猖狂而未已恃其逺地輒恣欺天凡彼行<lb/>
<pb n="KR4d0010_SBCK_005-4b"/>
商悉邀利而遏絶徴之入觀復稱疾以迁延顧茲蠢爾之徒<lb/>
動我赫斯之怒皇上諮詢百辟繕理六軍將興出律之師<lb/>
爰擇徂征之将乃詔光禄大夫吏部尚書陳國公侯君集<lb/>
授交河道行軍大總管往討之帝曰萬里征行師旅不得<lb/>
不走四夷率服叛逆不得不征土期混一於車書且非貪<lb/>
求而土地慎爾專征之略副予問罪之懐於是睿略風宣<lb/>
人心膠固鑿㓙門而後出設禡祭而啓行指三苗之君且<lb/>
非樂戰依九伐之法惟仗至仁金皷之響沸天貔虎之心<lb/>
匪石京觀將築鯨鯢斬首以湏封㤗山其頺蝍蛆舉尾而<lb/>
何益故得鬼神幽賛天地冥待㘴出褁糧師次方屯於栁<lb/>
谷悪盈禍滿渠魁己動於薤歌我則禮不伐䘮義惟示信<lb/>
<pb n="KR4d0010_SBCK_005-5a"/>
俾知去就之理諭以禍福之機其子乃去順効尤嬰城自<lb/>
固我師則奉辭伐罪鳴皷而前鱗萃翼渉然猶以之環合<lb/>
鼎魚暮燕孤壘于是卵危攻城之器械雲趨木塹之拓徒<lb/>
麏至高楼下瞰疑鯨蜃以明<hi>欠</hi>飛石交馳誤星辰之夜隕<lb/>
守陴者無復得立入室者徒自偷生既無囚壘之功湏解<lb/>
長平之瓦火生于木信禍發以自貽城復于隍縱深溝而<lb/>
徒爾突厥懼威而失叛智盛　屈以來降觧塗炭於一城<lb/>
忽開湯　光祖宗扵七廟遽獻秦囚重瞳絶西頋之憂流<lb/>
沙見東傾之水非夫聖人之行化王者之用師孰能與於<lb/>
此乎若夫化之未敷政之或缺則河中敵國况其逺者乎<lb/>
聖人之有作神之既至則天下為家况其邇者乎是知前<lb/>
<pb n="KR4d0010_SBCK_005-5b"/>
不能立㓛依至徳而功自輯兵不能决勝杖大義而勝自<lb/>
随幸施犬馬之勞寔頼皇王之化爰旌盛德特樹豊碑庻<lb/>
使摧銅柱于炎荒神㓛不朽爛燕然於絶塞鴻業彌光其<lb/>
銘曰<lb/>
蠢兹髙昌天西一方厥族蟻聚其心犬狂地無水草天多<lb/>
雪霜杜絶聲　優亂邊防爰自歴代致之度外赫赫巨唐<lb/>
威行絶塞伊彼蕃酋是曰文㤗欣戴尭天駿奔禹㑹於休<lb/>
聖君恩隆逺人封以王爵列之外臣其來也薄孰為貢珍<lb/>
其徃也厚禮同國賔一旦驕慢恃其地逺狂葵弗傾逆草<lb/>
不偃邀我厚訓遏絶啇販拒我詔命託之疾患王赫斯怒<lb/>
爰整軍旅桓桓六師非義弗舉匪貪貨殖匪拓疆土志在<lb/>
<pb n="KR4d0010_SBCK_005-6a"/>
問罪豈曰黷武乃命君集兵柄是執爰吊爰伐非掩非襲<lb/>
勿謂遐方化無不及勿謂勞人功無不立王師將至渠魁<lb/>
自斃禮不伐喪罪無及嗣其子智盛襲爵繼位嬰城向隅<lb/>
忘我大義事不獲已舉而伐之高樓巨石平隍塞池民盡<lb/>
入室兵無守陴強援不至孤城日危勢竆力屈銜璧而出<lb/>
釋縛軍門振我戎律獻俘太廟慶我王室人駭㨗音事光<lb/>
史筆非臣之力乃君之徳睿筭無遺神功不測化茍未敷<lb/>
蕭牆有隙道之旣至鬼方必尅西域又安師人凱旋干戈<lb/>
倒載風教昭宣徳邁前古功侔上玄刋石紀事垂千萬年<lb/>
　　　　　擬李靖破頡利可汗露布<lb/>
尚書兵部臣聞周征獫狁長驅北伐之師漢討匈奴用絶<lb/>
<pb n="KR4d0010_SBCK_005-6b"/>
南牧之患惟帝王之耀武亦今古之同風我國家乗五運<lb/>
以<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>圖順三靈而改卜義旗方舉萬民喧桃李之歌神武<lb/>
惟揚四海絶<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲之盗建德尋高於椹鑕丗充俄繫於俘<lb/>
囚武周則瓦解以無遺黒闥乃土崩而自盡而杜伏威蜂<lb/>
屯江表束手來降徐圎朗䑕竊山東連頸受戮蕭銑之冰<lb/>
銷嶺外薛舉之電掃隴川民心于是悅隨王業以之大定<lb/>
唯兹左祍滯我休戈頡利犲狼其心腥羶異類信天地之<lb/>
偏氣爲聲教之外臣前王示含育之恩歷代患羈縻之術<lb/>
和之則防如蛇豕違背歡盟攻之則遁若犬羊疲勞師旅<lb/>
我高袒以洪基肇創黔首未安慮王化之不敷捨鬼方而<lb/>
弗顧稔以稱臣之禮加其厚徃之儀提神鋒而方俟斬鯨<lb/>
<pb n="KR4d0010_SBCK_005-7a"/>
豢良犬而未遑顧兎謀臣為之切齒壯士為之衝冠天威<lb/>
久戢於雷霆醜族愈滋於蜂蠆㐲惟陛下經綸草昩掃蕩<lb/>
攙搶出震宫而日麗九天廓皇道而風行八表痛心疾首<lb/>
長思渭水之侵繕甲理兵待問鐵山之罪而又侵凌王土<lb/>
搔動邊民稔惡貫以旣盈奉天誅而無赦臣等徂征授鉞<lb/>
仗義平戎執乎波曲之辭乗以我盈之勢皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>動地三春<lb/>
掀蟄震之雷戈甲連雲千里㪚龍沙之雪指隂山而直入<lb/>
趨馬邑以兼程康蘇宻應變知機先來欵附蕭皇后離邦<lb/>
去里再見京師頡利有此敗亡方來朝謁穽中餓虎暫為<lb/>
掉尾之求鞲上飢鷹終有背人之意臣與副将張某等知<lb/>
其猶豫恐恣猖狂遂乗無備之時爰作襲人之計齎二旬<lb/>
<pb n="KR4d0010_SBCK_005-7b"/>
之路食擁一萬之精兵火炎而立見燎毛雷疾而寜容掩<lb/>
耳斬俘馘於萬級虜羊馬於千群頡利生擒義城㫁首盡<lb/>
復恒安之地永溝大漠之塵韋鞲毳幕之人從兹率服浴<lb/>
鐡袵金之士將見凱旋臣等職忝專征材非善戰寔頼自<lb/>
天之祐敢言破虜之功遥荷皇威不辜閫外之寄咸知睿<lb/>
筭自驅堂上之兵佇見興耒耨於沙場戢干戈於武庫憧<lb/>
憧夷邸長傾捧日之心寂寂邉城永罷防秋之役臣等無<lb/>
任樂聖戴天抃舞懽呼之至謹具露布以聞謹奏<lb/>
　　　　　𥙷李揆諌改葬楊妃䟽<lb/>
臣聞天極之後有四星焉蓋后妃之象也是以帝嚳四妃<lb/>
法乎天也後代帝王因之王后之下復立三妃俾坐論婦<lb/>
<pb n="KR4d0010_SBCK_005-8a"/>
道以助内治亦猶王者三公輔道經邦之義也所以章明<lb/>
婦徳以順天下内和而家理焉居有保阿之訓動有環佩<lb/>
之聲哀窈窕而不淫進賢才以輔佐以宣隂化以修内則<lb/>
書在女史貽于後昆故不取端正但合法相而已立則有<lb/>
冊命之禮没則有喪葬之儀斯乃有國之彛典也伏以楊<lb/>
貴妃始以姿色召居掖庭頗肆姦囬不循法度以歌舞取<lb/>
媚則采蘩之職不修以珠翠餙身則榆翟之衣不御竭百<lb/>
家之産奉脂澤之資枉萬金之費為湯沐之具請託則府<lb/>
縣響荅遺賂則逺近雲屯土木勞人崇封蔀之屋技巧盡<lb/>
妙資耳目之翫娣妹竊夫人之號昆仲尸列土之封内乃<lb/>
帷箔不修祍席無别遂使帝心蕩於上人心怨於下尚頼<lb/>
<pb n="KR4d0010_SBCK_005-8b"/>
邦家有幸宗廟降靈故用禄山之亂以警於陛下也是以<lb/>
六師旣誅國忠又指貴妃為賊本及妖姬朝斃聖祚夕安<lb/>
豈非天人共怒之驗乎臣向謂陛下必暴貴妃之屍以示<lb/>
天下且以為子孫之戒則宗廟之禮也豈可尚念舊恩復<lb/>
行改葬以取笑千古乎且葬者藏也欲人之不見名位禮<lb/>
數自有降殺茍生有懿徳或厚葬之猶曰不可况亂國之<lb/>
婦人乎臣位居宗伯惟禮是掌伏聞成命不敢失職謹昧<lb/>
死上言伏望睿明寢兹葬禮則軍民之幸也臣頓首<lb/>
　　　　　擬長孫無忌讓代襲刺史表<lb/>
臣無忌等言伏奉詔㫖許臣等子代襲刺史者恩覃延世<lb/>
代襲專城命雖已行事則非次茍無言而冐寵則後嗣以<lb/>
<pb n="KR4d0010_SBCK_005-9a"/>
罹殃呌天閽而自卜逺圖讓帝澤而誠非飾詐臣等<hi>中謝</hi>臣<lb/>
聞帝堯光宅設四嶽以疇咨炎漢隆興命惟良而共理親<lb/>
民之任匪賢不居茍傳及于家門是輕授於符竹伏念臣<lb/>
等或因縁戚里或叅預義旗或脫身草莽之中或束手敗<lb/>
亡之後是以攀附鱗翼際會風雲至于平定兩京並因英<lb/>
武蕩除多壘皆是睿謀俱無佐命之才同偶太平之運陛<lb/>
下録功惟重有德弗居端冕凝旒自保城中之大東征西<lb/>
討咸推臣下之勞臣等乃位極廟堂地分藩翰下至憑熊<lb/>
之秩盡為尸禄之人何則為相者未能開導皇風變調元<lb/>
化拔一才進一善助陛下求理之心但髙歩沙堤竊㨿黄<lb/>
閤而已為將者未能撫養士卒攘却妖氛出一竒畫一䇿<lb/>
<pb n="KR4d0010_SBCK_005-9b"/>
爲陛下休兵之計但髙仗黄鉞甘寝栁營而已牧民者未<lb/>
能政術循良察問利病泰一州澤一縣應陛下憂民之懷<lb/>
但濫執魚符横擁集斾而已加以増封食采圗畵凌煙祖<lb/>
考有贈官妻妾有封邑榮家若是報國蔑聞偷生實多効<lb/>
死無地臣等常自謂縱克全於首領必貽咎於子孫豈意<lb/>
陛下念及後昆思逾往古下襲封之詔固欲激勸忠臣柰<lb/>
不肖之家翻見虧損聖德且臣等諸子生逢聖代各有家<lb/>
風教之子道莫不光習以文武之藝欲肯　者爲陛下陳<lb/>
力之士次授以稼穡之務欲不才者爲陛下擊壤之民臣<lb/>
等但祭祀克存則泉壤無恨若令襲爵寔慮禍家上則玷<lb/>
陛下非則哲之明下則䧟臣等爲餒而之鬼仰祈睿鑒特<lb/>
<pb n="KR4d0010_SBCK_005-10a"/>
察愚衷寢雨露之恩華存草芥之苗裔則生靈幸甚宗族<lb/>
幸甚臣等謹言<lb/>
王黄州小畜外集卷第十一<lb/>
<pb n="KR4d0010_SBCK_005-10b"/>
</p>
<p>
</p>
  </div>
<div> <lb/>
    <p>
<pb n="KR4d0010_SBCK_006-1a"/>
　王黄刑小畜外集卷第十二<lb/>
　　　　　代擬<hi>制詞附</hi>
　　　　　　　擬裴寂禱華山文<lb/>
　　　　　　　擬封田千秋爲冨民侯制<lb/>
　　　　　　　擬追封建成元吉爲巢王息王制<lb/>
　　　　　　　擬拜屈突通爲兵部尚書制<lb/>
　　　　　　　擬貶蕭瑀出家詔<lb/>
　　　　　　　擬陳王判開封府制<lb/>
　　　　　　　擬封淮海國王可漢南國王册文<lb/>
　　　　　　　擬罷蘇州貢橘詔<lb/>
　　　　　　　擬復給𥙷門拾遺諌紙詔<lb/>
<pb n="KR4d0010_SBCK_006-1b"/>
　　　　　　擬賜天下雍熈三年曆日詔<lb/>
　　　　　　擬批荅高麗國賀正表<lb/>
　　　　　　擬除開封縣令可鄭州刺史制<lb/>
　　　　　　擬王扶大理評事忠武軍節度掌書記制<hi>授</hi>
　　　　　　條制三司不得將可㫁公事聞奏勑<lb/>
　　　　　擬裴寂禱華山文<lb/>
伊太華之峻極故明神之攸宅尸上帝之賞罰主下民之<lb/>
休戚俾福仁以禍淫類設官而分職在乎區别賢愚較量<lb/>
淑慝苟道豐而徳茂神冝隂助或行乖而義忒神乃幽責<lb/>
善者所以鐘其祉悪者所以加其殛故載彼祀典饗乎血<lb/>
食視三公之秩永播鴻名列五嶽之中亮無慙徳是以國<lb/>
<pb n="KR4d0010_SBCK_006-2a"/>
得而祭之人得而禱斯既肸蠁之不昧豈聦明之我欺嗟<lb/>
余生之在世苦命薄而数竒倮蟲三百兮賦余以至靈之<lb/>
性風搏九萬兮誘余以上擊之期故戴仁以抱義亦閲禮<lb/>
而敦詩冀代耕以干禄嘗筮仕乎神龜君将致於堯舜道<lb/>
夲師乎孔姬何官㳺之不調沉下寮而流離負王佐之器<lb/>
䖏徒勞之資彼鳴鍾以列鼎余反接乎晨炊彼紆朱以拖<lb/>
紫余獨𬒳乎荷衣彼華軒以繡轂兮余泣路以連洏彼雕<lb/>
墻以峻宇兮余衡門以栖遲歎窮通以未决亦進退而自<lb/>
疑是敢敷壮志謁嚴祠方窮困之至此庻富貴之可知幸<lb/>
示得喪形于夢思余若位極人臣業展經綸黜陟乎百執<lb/>
啓沃乎一人印懸十以照日堤築沙而絶塵禄千鍾之永<lb/>
<pb n="KR4d0010_SBCK_006-2b"/>
保食萬錢而具陳褒揚信史之中勲庸不朽圖畫凌煙之<lb/>
上徳業彌新余則三黜而無愠五就以求伸俟風雲之胥<lb/>
㑹期魚水以相親必也行乎道澤乎民不獨茍其位榮其<lb/>
身使乎霸道升帝澆風返淳有域皆夀無臺不春雖伊傳<lb/>
兮呂尚可繼踵而比隣余或命本貧寠材非相輔或沉在<lb/>
執㦸或老于郎署食簞笥兮飲一瓢塵飛甑兮魚㳺釡履<lb/>
穿東郭以自嘆貂弊洛陽而誰顧詠錢嚢之什唯日怨咨<lb/>
哭窮途之淚莫皇攸䖏余則考肥遁之爻結方外之侣和<lb/>
招隠以裁詩賡歸田而作賦必能守躁君静靈府匪謂釣<lb/>
虗名沽浪譽然後寂爾叩虗浩然飬素各處霞棲呼風飲<lb/>
露雖穎許與箕巢可駕肩而接武余志若是神心則郍苟<lb/>
<pb n="KR4d0010_SBCK_006-3a"/>
無言而冥昧俾沒世以蹉跎人安用三峰秀出千仭高摩<lb/>
但凝嵐而杳靄徒疊石以嵯峨幸靈貺之一告决榮枯而<lb/>
靡它<lb/>
　　　　　擬封田千秋為冨民侯制<lb/>
門下榖者人之司命也地者榖之所生也積其榖則國用<lb/>
備耕其地則人食足是故朝有八政貨食為先世修六府<lb/>
土榖在列聖人云足食足兵民信之矣又謂旣冨而教可<lb/>
不務乎故命爾為冨民侯冨民之道在乎勸農勸農之方<lb/>
莫先力穡朕自躬臨萬方手拓四海征伐未息費用日滋<lb/>
雖云五口之家不暇三人之役疆埸徒廣田疇半荒由是<lb/>
姦民生于不足不足生于不農競世利於錙銖並家人如<lb/>
<pb n="KR4d0010_SBCK_006-3b"/>
鳥獸務農者葢鮮㳺食者良多膠㵕刀圭糠粃耒耜是使<lb/>
貧者無立錐之地冨者有過制之田朕甚痛之卿所覩矣<lb/>
昔尭湯水旱而國無損瘠者何哉以其蓄積多而備先具<lb/>
也今國家民之衆地之廣豈譲于尭湯之世乎况無水旱<lb/>
之災反見囷倉之弊蓋地有遺利人無餘力膏腴之土不<lb/>
盡墾山澤之利未盡歸是知背夲趨末離邦去里者不可<lb/>
勝紀非彼萬民之罪也乃予一人之咎也朕欲化此隋民<lb/>
革之前弊唯爾戮力為予疚心雖有玄珠虹玉勿謂之寶<lb/>
朕之寳者嘉榖也雖有紫芝朱草勿謂之瑞朕之瑞者豊<lb/>
年也一夫不耕一婦不織惟爾之責三時不害九榖斯豊<lb/>
惟爾之功無使后稷播時獨羙于前代也往欽哉<lb/>
<pb n="KR4d0010_SBCK_006-4a"/>
　　　　　　擬追封建成元吉為巢王息王制<lb/>
　門下姬周聖人有管蔡二叔之伐炎漢明主有吴越七國<lb/>
　之征㐲大義以滅親棄小節而不守然而尺布斗粟古者<lb/>
　所以興譏同氣連枝人情之所不忍頃念宗祧之重致忘<lb/>
　手足之情雖契鴟鴞之詩終慙<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒之什良深哀悼特議<lb/>
　追封唯爾幽靈聽予徽冊故皇太子建成地居家嫡早膺<lb/>
　壓紉之符故皇子元吉貴屬宗枝㓜列維城之寵頃以同<lb/>
　闚大寳共忌眇射葢陂師傅之非賢䧟予兄弟於不道湏<lb/>
　為社稷之計難存骨肉之恩上依七廟之威下順三靈之<lb/>
　意事不獲已良用憮然况高祖皇帝以予征伐之勞早有<lb/>
　廢立之議予事存嫡長固避元良詎思禦侮之心飜起亂<lb/>
<pb n="KR4d0010_SBCK_006-4b"/>
常之釁蕭牆禍作難避䦧牆之譏中原時危豈顧在原之<lb/>
義雖從民意實病朕心念韡韡之花已加翦伐思親親之<lb/>
義空目　傷豈可尚議汙宫仍除屬籍冝服日中之字用<lb/>
安泉下之神建成可追封息王仍以趙王福爲汝嗣元吉<lb/>
可追封巢王仍以曹王明爲汝嗣於戲周子之兄常聞無<lb/>
惠鄭伯之弟亦見厚崩予上則有不悌之名下則有失教<lb/>
之罪顧兹醜惡一至于斯言服犬牙齊膺馳紉庻捭分茅<lb/>
之貴再招逰岱之魂魂而有知享我休命<lb/>
　　　　　擬拜屈突通爲兵部尚書制<lb/>
非英賢不能輔真主非昏亂無以見忠臣是以箕子去商<lb/>
叙九疇而德茂淮隂歸漢厠三傑以功髙但節義之不虧<lb/>
<pb n="KR4d0010_SBCK_006-5a"/>
亦敗亡而何累具官屈突通問代英氣前朝重臣清望藹<lb/>
乎當時軍功推於輿議頃自隋皇失馭黔首罹災率土之<lb/>
人籲天求主大寳不可虚其位聖人所以應乎乾朕首舉<lb/>
義師力平多壘事非樂戰義觧倒懸毎降一伏莽之徒獲<lb/>
一掲竿之士未嘗不加之真命示以仁恩遂致平定京師<lb/>
易于拾芥掃除暴亂疾若走丸汝獨向隅自持堅璧不可<lb/>
域中之大固已知歸城下之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>終為深耻以至隻輪匹馬<lb/>
兵盡矢窮流涕謝於君親束手歸于俘虜所謂嚴霜已降<lb/>
寒松于是益貞疾風聿來勁草以之不屈朕方行𢡟賞貴<lb/>
在得人孰云亡國之大夫乃為徇義之君子冝加好爵用<lb/>
勸為臣况復司㑹化經文昌政本李固北于斗極韋彪謂<lb/>
<pb n="KR4d0010_SBCK_006-5b"/>
之樞機斯位之難非人則闕加以地崇天閣㩲總兵曹納<lb/>
言之幘斯榮進賢之冠是假我之所重汝則當仁於戲君<lb/>
敗而身亾者士之小節也前王而後霸者人之逺圖也所<lb/>
以夷吾不死于子紏卒成九合之功陳平雖叛於項王終<lb/>
畫六竒之䇿姑能事朕如彼隋朝則去就之理克全冨貴<lb/>
之禄長守欽㢤莅位無替前勞<lb/>
　　　　　擬貶蕭瑀出家詔<lb/>
朕聞為臣之道主愎諫則去之為國之道臣要君則刑之<lb/>
朕早舉義師克成王業富有四海亭毒兆民毎得端士正<lb/>
人必推心以委用每聞昌言直氣必伏膺以聽從固無愎<lb/>
諫之名飜有要君之報旣干無上是謂不忠國有彛章罪<lb/>
<pb n="KR4d0010_SBCK_006-6a"/>
難私赦事不得已舉而行之具官蕭渪梁室皇宗隋朝内<lb/>
戚昔在草昧之際來赴風雲之期國家方在釣賢尋知好<lb/>
爵以至位崇師保權執樞衡勲庸未多寵遇斯極近者言<lb/>
朕大臣朋黨未見是非謂予小子昏䝉輙輕去就許國之<lb/>
心何在出家之奏屢聞若云逺害全身予且夲非於虐主<lb/>
若云功成名遂爾亦未及於前賢且佛教出自胡方幻惑<lb/>
中土耗蠧我黔首雜亂我皇風豈可輕去君親不惜膚髪<lb/>
旣失股肱之體難居廊廟之崇降從符竹之資責以苾蒭<lb/>
之請可貶商州刺史仍降其封邑於戲朕失任賢之道昧<lb/>
則哲之明遂令宰執之中互生猜忌以致君臣之際有是<lb/>
暌離雖正刑章良多愧耻勉思省已以卜自新<lb/>
<pb n="KR4d0010_SBCK_006-6b"/>
　　　　　擬陳王判開封府制<hi>雍熈三年在長洲</hi>
門下我國家以天下為公居域中之大京邑翼翼求尹正<lb/>
以惟艱子孫振振擇親賢而是用其有祥標甲觀望峻維<lb/>
城素推宗室之賢冝殿王畿之重示無私於名器俾作翰<lb/>
於家邦元龜之兆叶從丹鳯之書乃降皇子具官陳王慶<lb/>
鍾七廟秀禀五行温良夲自於天資禮讓詎因於時習前<lb/>
星有爛拱辰極以彌光玉葉騰芳挺夲枝而可輔爰自臨<lb/>
軒降制出閤就藩崇高䟽一字之封慎重出五王之右西<lb/>
園清夜曽無飛蓋之逰北闕詰朝常展問安之禮動靜叶<lb/>
國家之慶周旋盡臣子之規將永輔於皇基冝更親於民<lb/>
政乃睠浩欀之地是為踐歴之階爾其按千里之提封觀<lb/>
<pb n="KR4d0010_SBCK_006-7a"/>
萬夫之政事肅清畿甸考覈吏官撫育我黎民宣布我徳<lb/>
化䘏惸獨以惠戢豪右以威武觀器能以副毗倚又念隋<lb/>
朝而下唐氏以選京内史别任它官親王牧不知釐務今<lb/>
兹兼領允謂試難勉樹厥功無曠重位於戯居億兆之上<lb/>
豈獨子而獨親生帝王之家在惟忠而惟孝勵爾事君之節<lb/>
體余知子之心欽哉朂哉勿替休命可依前特進檢校太<lb/>
傅兼侍中行開封府尹陳王<lb/>
　　　　　擬封淮海國王可漢南國王册文<lb/>
維年月日朔皇帝若曰惟王者奉承天休惟諸侯夾輔王<lb/>
室世功世徳旣耀大邦懋賞懋官爰遵彛典考師錫以有<lb/>
謂降徽章而弗私矧乃祖有功于唐啓國在越徧享九錫<lb/>
<pb n="KR4d0010_SBCK_006-7b"/>
專征五侯檮杌羙于齊桓緇衣歌其鄭武勲庸鏤于鐘鼎<lb/>
茅土延于子孫于今百年咸有一徳洎　我太祖應運而<lb/>
啓勤王有聞修九貢之罔虧奉百役而無怠赴盟津之㑹<lb/>
平金陵之城䇿勲清廟有累等焉逮朕承桃固求入覲獻<lb/>
圖籍以請吏趨象魏而觀法義動君父事光國家予嘉乃<lb/>
純誠錫之異數命元帥以開府冊真王而啓國爵命車服<lb/>
咸極等威君臣之節彌光授受之間無愧汝惟克荷先烈<lb/>
不伐厥功朝請之容有章獻納之言無隠扈并分之問罪<lb/>
從河朔之省方周旋有儀勤瘁至此今朕祗見上帝禮成<lb/>
圓丘慶賞方行勲賢斯在是宜遷淮海之舊懷啓㐮沔之<lb/>
新封跨廣漢以為池奄諸姬而有國朝宗之水用鑒汝之<lb/>
<pb n="KR4d0010_SBCK_006-8a"/>
一心墮淚之碑將紀汝之喜政勉大祖徳無忽天休可遣<lb/>
使某册拜汝為漢南國王於戲漢限非劉何長䇿也唐分<lb/>
踈屬葢少恩也朕惟推於公　汝無忝於祖先庶使峴山<lb/>
為礪漢江為帶屏翰邦國永孚于休往欽哉<lb/>
　　　　　擬給𥙷闕拾遺諌𥿄詔<lb/>
勑朕奄有四海諌臣七人旣罔伏於嘉言實樂聞於己過<lb/>
言之無罪思得其人爰念𥙷闕拾遺職在諷諭舊給誎𥿄<lb/>
備于奏章近世已來故事多闕旣乖激勸漸至因循将昭<lb/>
不諱之風爰舉未行之典起今後應𥙷闕拾遺冝令有司<lb/>
月給諫紙二百張以備章䟽其奉使外方兼攝他職者亦<lb/>
如之庻使集嚢之事復興曵履之聲相繼伏青蒲而瀝懇<lb/>
<pb n="KR4d0010_SBCK_006-8b"/>
于　有光飲白獸以陳辭致予無過凡在諫署申朕意焉<lb/>
　　　　　擬罷蘇州貢橘詔<lb/>
書云厥苞橘柚錫貢明不常也眷彼遐方實生珍果薦廟<lb/>
之外朕何用焉雖任土之得冝亦勞人之是歎況又渉江<lb/>
湖之險阻役丹楫之往來置候供湏耗吾廪實隄防推輓<lb/>
動我編民忍將口腹之資重困黔黎之力所冝停寝用減<lb/>
煩勞起今後夲州所貢洞庭柑橘候見勑旨即得供進不<lb/>
得脩爲常貢惟爾長吏當體朕懐<lb/>
　　　　　擬賜天下雍熈三年新曆詔<lb/>
勑王者欽歴象於昊天授人時於率土七政協璿璣之度<lb/>
四時騰玉燭之光爰舉舊章乃頒新曆誕昭正朔廣𬒳華<lb/>
<pb n="KR4d0010_SBCK_006-9a"/>
　夷庻令守土之臣共樂同文之化可賜爾雍熈三年新曆<lb/>
　日一卷想冝知悉<lb/>
　　　　　　擬批荅高麗國賀正表<lb/>
　勑高麗國王某歲舉梯航世遵正朔言祝南山之夀逺浮<lb/>
　東海之波朝元恨阻於雞林方物仍陳於象闕永言臣節<lb/>
　嘉歎良多所賀知<lb/>
　　　　　　擬除開封縣令可鄭州刺史<lb/>
　勑刺史縣令古之諸侯共治親民因不輕授以爾具官某<lb/>
　宰予赤縣綽有政聲冝旌墨綬之賢用布褰惟之化甸服<lb/>
　之重厥惟圃田雖曰百城亦猶三輔頒條按部爾其朂哉<lb/>
　可依前件<lb/>
<pb n="KR4d0010_SBCK_006-9b"/>
　　　　　　授王扶大理評事忠武軍節度掌書記制<lb/>
　勑將仕郎守大名府清平縣主簿王扶古人云知人實難<lb/>
　而受知不易也爾以文學䇿名以亷平佐邑而忠武軍節<lb/>
　度使潘羙謂爾有折衝樽爼之略縱横書檄之才爰一奏<lb/>
　章命爲記室且拜廷評之秩俾増戎幕之榮彼知人而不<lb/>
　疑爾受知而何報勉思婉畫勿忝𥘉筵<lb/>
　　　　　　條制三司不得將可㫁公事聞奏勑<lb/>
　勑朝廷設官分職各有所司委任責成皆冝集事至於帳<lb/>
　籍錯誤行遣稽遅顯有刑名並可㫁决自非公然作弊豈<lb/>
　合輙便上言近日臣僚殊乖職分至於瑣細無不奏陳匪<lb/>
　惟煩黷朕聽兼亦紊亂官守曽非舉職但欲邀功冝行條<lb/>
<pb n="KR4d0010_SBCK_006-10a"/>
制之文用絶僣差之路<lb/>
王黄州小畜外集卷第十二<lb/>
<pb n="KR4d0010_SBCK_006-10b"/>
</p>
<p>
</p>
  </div>
<div> <lb/>
    <p>
<pb n="KR4d0010_SBCK_007-1a"/>
　王黄州小畜外集卷第十三<lb/>
　　　　　序<lb/>
　　　　　　　送進士郝太冲序<lb/>
　　　　　　　送渤海吴倩序<lb/>
　　　　　　　别長沙彭暐序<lb/>
　　　　　　　送畢從事東魯赴任序<lb/>
　　　　　　　送柴侍御赴闕序<lb/>
　　　　　　　送柴轉運赴職序<lb/>
　　　　　　　桂陽羅君逰太湖洞<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>詩序<lb/>
　　　　　　　神童劉少逸與時賢聨句詩序<lb/>
　　　　　　　送樂良秀才謁梁中諌序<lb/>
<pb n="KR4d0010_SBCK_007-1b"/>
　　　　　　　送許製歸曹南序<lb/>
　　　　　　　贈别鮑秀才序<lb/>
　　　　　　　送榮禮丞赴宋都序<lb/>
　　　　　　　集賢錢侍郎知大名府序<lb/>
　　　　　　送進士郝太冲序<lb/>
　大鄴郝生好剛有文立性不覉恥屑屑爲儒者行凡議一<lb/>
　事吐一辭未始不以皇王帝霸之道爲己任洎求名進身<lb/>
　則黙而處訥而言葢悪趨附而好耿直也去年秋郷老競<lb/>
　薦俛而從焉笈文逺來㑹我闕下徹葢一揖交分如故且<lb/>
　　且逰昏旭累百五年春三月帝㫖下有司校群士之藝<lb/>
　預其試者八百人縫掖之衣雪晃貢部生因歎而言曰大<lb/>
<pb n="KR4d0010_SBCK_007-2a"/>
丈夫處世當㧞立群萃求明天子之知惡能與闒茸輩叢<lb/>
試於禮闈哉擲毫裂牋忿而不就王公大人為之興歎況<lb/>
同儕乎洎予受知春卿薦以甲科喧喧我名雷奮人耳廷<lb/>
試不利前㓛併遺茫茫九衢塵土相困憤氣一吐高於虹<lb/>
蜺追乎郝生有先見矣然我朝甚明我志俱壮誓雪前<lb/>
恥庸何恨哉夫如是偶負小屈豈能芥帯吾輩之心乎毒<lb/>
飈扇空爐㷔天地告我行邁寜親北堂省臺草平漳水波<lb/>
冷遊賞之興不知暑天俟乎涼風再鳴寒露其零期我乎<lb/>
上京邀我乎紫庭囊䇿䄂書欵于帝局高吐三千言直上<lb/>
九萬里未為難哉前所謂㧞立群萃求明天子知者豈空<lb/>
言也哉小别不足為念長揖而請行乎郝生無背盟約<lb/>
<pb n="KR4d0010_SBCK_007-2b"/>
　　　　　送渤海吴倩序<lb/>
窮通聚散四者輪相倚伏固人事之常也然久窮未通多<lb/>
散寡聚何獨苦于吾曹邪子英洎子拔立寒素自強于儒<lb/>
墨間視金玉如長物以文學為己任厥道未濟俱為旅人<lb/>
豪右之門深隔如海茫茫于六合中若隕籜之遇疾飊固<lb/>
不知其攸適爾子英且以抱泣帝門再獻未㨗緇化儒服<lb/>
剛摧筆鋒得非久竆而未通者歟子英與于始㑹于濟北<lb/>
再㑹于互鄊復㑹于京師今㑹于閭里凡三覩面而十成<lb/>
歲其間春檻有花秋庭有月夏簟來風冬帷舞雪樽酒汎<lb/>
㶑琴絃踈越好㬌若是黯然相别得非多散而寡聚歟吁<lb/>
窮如是亦以極矣天将通我以時聚我以位茍時位之來<lb/>
<pb n="KR4d0010_SBCK_007-3a"/>
也子英與予必思上致君下利民終立身建一時之功垂<lb/>
千載之譽豈特以花月琴酒之為娱哉偶㪚偶窮不足為<lb/>
恨况洛陽故都山水在目㳺賞勿怠免為春羞子英勉之<lb/>
　　　　　别長沙彭暐序<lb/>
始予僦居于濟有年矣室甚虗庭甚蕪鄰喧里卑匪屠即<lb/>
沽雖有豪宗俠族皆詭道咈徳非吾輩徒抱古人道膠口<lb/>
而不敢談求君子儒恍目而不得見思聖人言聲聰而不<lb/>
可聞塵坌硯凡蟲蠹簡䇿忽忽然視之如長物居歲餘㑹<lb/>
天王詔東宫大夫長沙彭公<hi>儲</hi>司濟封印公之族甲子南<lb/>
國公之名䇿于中夏生即公之季子　駕而來予得以聲<lb/>
氣求應之義投之日狎月覩相樂以道歌狂酒逸始末四<lb/>
<pb n="KR4d0010_SBCK_007-3b"/>
序屬公解印而去生且旅居于濟昔取謂德不孤必有鄰<lb/>
者信哉由是樽有醪豆有餚得以引滿而大嚼之編有詩<lb/>
琴有曲得以更唱而互奏之草翠樹碧烟擕霧織藍波黛<lb/>
嶽望䦹繡巧得以連臂而逰之奢冠盛服錦韉綺轂膏面<lb/>
脂肌貍心梟首得以揚𬒮而傲之至于窮違之分王佐之<lb/>
業則韜而待用濟無知者何足道㢤居一日生相謂曰吾<lb/>
曹窮而䫫聚樂則樂矣亦何異迅鵰徤鶻同縶于韛雖厠<lb/>
翼接羽詎若相忘于雲漢乎且曰别業雷夏将徙其家而<lb/>
安之則適四方以来知口吾其行矣予與生二年間以道<lb/>
而知者執别之日不能無言因書其事以送<lb/>
　　　　　送畢從事東魯赴任序<lb/>
<pb n="KR4d0010_SBCK_007-4a"/>
在昔姬旦以攝政于周伯禽乃食邑于魯用四代之禮樂<lb/>
有千乗之兵革表以龜蒙之山帶以洙泗之水風淳俗厚<lb/>
君義臣直夢華胥之國躋仁夀之域未為比也洎大朴既<lb/>
㪚淳風漸澆失文武之遺基當桓荘之亂政沴併妖聚瑞<lb/>
減祥消蒼生嗷嗷㒺知攸訴天念民弊生仲尼以救之執<lb/>
持憲章皷扇仁義高飛日月之翰廊開隂翳大定詩書之<lb/>
理教彼昏䝉三綱五常于是乎在然而上有定哀不道下<lb/>
有季孟専權墮淪素風蔽塞鴻業厠陪臣之列無尺土之<lb/>
封下泣區區為累如是以至山頺木壊良可悲哉厥後周<lb/>
祚波傾魯邦波歇暴秦新莽之下固不足徴我宋天王子<lb/>
百姓君萬邦興替當義理亂在目思欲化九有如覆盂用<lb/>
<pb n="KR4d0010_SBCK_007-4b"/>
群賢為利器乃睠東頋言是邦曰礼義之郷也非有徳者<lb/>
不可居之矣雖聖主遐蠋賢侯逺臨日挂念于萬機恐失<lb/>
所于一物乃擇朝賢通而理之又設幕職觀而察之所謂<lb/>
用得具人民受其賜也東平畢公當是選也公法姬旦師<lb/>
仲尼手握憲章心抱仁義重飛日月再闡詩書三綱五常<lb/>
予人得而見矣噫公有仲尼之徳異仲尼之時君非定哀<lb/>
臣非季孟素風無窒鴻業大行一角来祥罔有泣麟之淚<lb/>
九苞作瑞固無嘆鳯之聲陳桓子不見居齊詎勞請代少<lb/>
正卯無聞犯魯何暇行誅夫如是則晨至而暮理不為難<lb/>
㢤議者曰公是行也抱其徳遇其時若敬而守之奉而行<lb/>
之見周孔之道盡行于今世矣珍重珍重<lb/>
<pb n="KR4d0010_SBCK_007-5a"/>
　　　　送柴侍御赴闕序<lb/>
郡縣天下已來外官之貴者惟二千石而已入則拜三公<lb/>
而論道出則擁五馬以行春南靣百城于斯為盛至有受<lb/>
藩維之寄居將相之崇雖極人臣亦兼刺舉尊共理也<lb/>
皇家承累朝之弊削諸侯之權自両都五府而下至于覊<lb/>
縻州郡率以儒臣承其乏抑戰功而重民政也江東之郡<lb/>
吴為大厥賦惟上其民實繁納土已來名臣迭處天王<lb/>
九年春平陽柴公自治書御史出典斯郡公以文學之業<lb/>
早登甲科負王佐之才未升顯位法尚寛簡政惟循良吏<lb/>
不能欺人㒺知化觀其議一事出一言必能逹今古之變<lb/>
通極天人之奥妙合乎皇王之道在乎經緯之謀引而伸<lb/>
<pb n="KR4d0010_SBCK_007-5b"/>
之宜其相大居而化萬國矣今之為郡也上有督責事無<lb/>
便宜才雖有餘道或未盡是以體盈虗之理息奔競之心<lb/>
不術吏才不沽時譽冲澹自守光塵必同識者又知其史<lb/>
隠也屬天官以三載考績黜陟幽明舉舊典以懲之考功<lb/>
以禮義興行肅清所部奏課最以旌之龔黄于是政成邵<lb/>
杜以之相代是行也道将行乎位將至乎聖主得其賢乎<lb/>
蒼生得其福乎且見其佐祐一人進退百執調錬和氣簸<lb/>
楊淳風煦而為陽春散而為霖雨茂育品物納于華胥然<lb/>
後冨貴崇高享之無媿又不見房魏彼何人也輿論藉藉<lb/>
形于是言且未知天意果如何㢤水國春暮江天雨晴下<lb/>
巖巖之虎丘背湯湯之震澤民灑别淚霑于繡衣吏獻離<lb/>
<pb n="KR4d0010_SBCK_007-6a"/>
觴願駐騘馬廷尉評王某從宦屬邑受㤙煦深収涕揮毫<lb/>
以序行色<lb/>
　　　　　送柴轉運赴職序<lb/>
粤自三代已前萬國分理藏用於天下養兵於民間王道<lb/>
以行王室以尊粟不推移人無征戍故轉輸之功未作也<lb/>
洎秦廢井田漢雜霸道增什一之賦而經費不充又籠山<lb/>
煮海以佐之勞百萬之師而蠻夷未服又飛芻輓粟以供<lb/>
之故轉輸之役始行也雖去聖之道逺矣而隨時之用大<lb/>
矣從權已來僝功斯在厯代而数其人可知逺則漢之鄼<lb/>
侯魏之鄧艾近則隋之宇文愷唐之裴耀卿皆能臣也然<lb/>
率不過調發祖庸光給關輔而已我朝所任道不在兹何<lb/>
<pb n="KR4d0010_SBCK_007-6b"/>
者享國三十年拓土萬餘里六師不匱百官其勤賦歛有<lb/>
定期用度有常數水陸之便舟車之冝皆不可不督示成<lb/>
功也然則轉輸之設不獨專其利亦將求其義不獨富于<lb/>
國亦将安于民矣是故統臨諸侯考覈群吏刑罰不中得<lb/>
以申明利害相交得以改作民謡官謗在我之升聞歲沴<lb/>
天災自我之存䘏實外官取則之地而天子責成之府也<lb/>
非洞于今古明于變通者又焉能舉職哉今　國家之利<lb/>
吴㑹居多郡縣繁碓土疆緜亘上自常潤下及温福有水<lb/>
田之賦有海物之資雜羽毛竹箭之材兼橘柚魚鹽之貢<lb/>
東南所産軍國頼之苟非賢明孰制繁劇漕運之地固難<lb/>
其人雍熈紀號之四年夏四月蘇州郡守平陽柴公受伐<lb/>
<pb n="KR4d0010_SBCK_007-7a"/>
江城将歸憲府翌日詔以轉運使就加之朝端謂之得人<lb/>
江東知其受賜歡聲喜氣雷舊雲湧長州吏王某受公之<lb/>
知探公之道久矣惜公藴洞天之度有致君之心冝論思<lb/>
明主之前援引先王之道使我后聖德日新國風還淳陶<lb/>
冶品物如三五時與夫臯陶后稷異代而同功矣豈復乗<lb/>
軺逺方陳力庶務議一鍾石之費哉噫道之伸者見其先<lb/>
屈噐之大者知其晚成公有之矣始見乎浙江潮聲天台<lb/>
山色鑑湖夜月赤城朝霞銷憂八詠之樓登陸四明之險<lb/>
靈蹤勝㮣将命而逰亦公之素志也梅雨𥘉霽麥秋尚寒<lb/>
畫舸頻移繡衣漸逺拜首末路序以志之<lb/>
　　　　　桂陽羅君逰太湖洞庭詩序<hi>處約</hi>
<pb n="KR4d0010_SBCK_007-7b"/>
造化之功功大而不自伐故山川之氣出焉為雲泉為草<lb/>
木為鳥獸必異其聲色恠其枝葉竒其毛羽所以彰造化<lb/>
之迹用也山川之氣氣形而不自名故文藻之士作焉為<lb/>
謌詩為賦頌為序引必麗其詞句清其格態幽其㫖趣所<lb/>
以状山川之梗槩也古人登髙必賦義由是乎其或陟名<lb/>
山覽勝景吝厥祕思屯其研辞使雲憤泉愁巖羞谷恥者<lb/>
故文士之大遇爾大湖之為水也亞于海而狎于衆流洞<lb/>
庭之為山也卑于嶽而秀于群峰故雲泉草木鳥獸之異<lb/>
非人丗也昔人由是而得道者有之由是而遁跡者亦有<lb/>
之故扵屋之洞尚存而陶朱之舟不返至于文藻之士謌<lb/>
詠之作有能標絶唱示後來者予未見也由是長戈巨鼎<lb/>
<pb n="KR4d0010_SBCK_007-8a"/>
非魯陽項籍疇能揮而扛之桂陽羅君其人也君族茂有<lb/>
唐氣鍾全蜀連華突子太華紫盖屹于衡陽骨之秀也濟<lb/>
川截河而人亂渭水入涇而無染神之清也列天下于户<lb/>
庭視萬古于指掌學之奥也海鵬搏風而上漢天馬奔虹<lb/>
而逐日文之逸也前歲俯遂計吏直干有司霆聲電光駭<lb/>
人耳目諸儒拳拳不敢仰視其用立傑出而無比者衆謂<lb/>
君必當脱縫掖珥朝簪翺翔紫垣奮迅鴻筆書帝王胷臆<lb/>
中萬機之務敷為事業垂為謨訓固當仁矣㑹國家遵歷<lb/>
試典重親民之官故釋褐以佐于臨渙成考而遷于吴縣<lb/>
又授廷尉評以優之君以百里之權諸侯之位也有人民<lb/>
以撫字故布政以仁有社稷以享祝故事神以禮儉乎身<lb/>
<pb n="KR4d0010_SBCK_007-8b"/>
而吏不敢欺正乎法而人皆知指曽未朞月而吴民稱理<lb/>
焉然後名山大川可卧舟緘印而徃矣太湖湯湯我得而<lb/>
發揮洞庭峨峨我得而潤色遂使幽雲野泉竒舟怪草暨<lb/>
烏獸蟲魚輩皆欣欣熈熈似有知于感遇也至于緇徒羽<lb/>
人有觧真空通氣者襞牋以贈之僊宫佛屋有靈蹤古跡<lb/>
者拂壁以紀之揮珠抵璣散落人口僅得五十章間以倡<lb/>
和贄獻之句凡一百首雖金石不同其音同歸于雅正黼<lb/>
黻不同其文同成于章施前不見劉白後不見皮陸又何<lb/>
人也子見受代之目盈編而歸獻于帝<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>有駭宸鍳且使<lb/>
湖山之興不披圖而盡見之矣然則君之是役也得不為<lb/>
大耒之階乎又何徒勞之歎邪茂苑吏王某同年也序以<lb/>
<pb n="KR4d0010_SBCK_007-9a"/>
附之<lb/>
　　　　　神童劉少逸與時賢聮句詩序<lb/>
夫君之所好天必從之物必應之猶影響爾是故虞舜修<lb/>
徳丹鳯䧏其儀穆滿自狂八駿呈其怪善惡之跡休咎之<lb/>
徴斯不誣矣　有宋二葉天子好文之甚者也志重懸科<lb/>
親執文柄淑慝有别升沉靡私其間翹楚之士出白屋禠<lb/>
麻衣歩赤墀參黄閤者數多矣與夫集青囊於寢帷題御<lb/>
名於殿柱又相萬也遂使荒服之外獷俗菓其文眀草澤<lb/>
之中比屋化其文教一變至道三代同風不其盛哉東南<lb/>
之秀山川之靈應我昌運俊民挺生神童劉生蓋其人也<lb/>
嬰孺不群骨貌非俗真麒麟之駒鳯凰之鶵也七歳孤藐<lb/>
<pb n="KR4d0010_SBCK_007-9b"/>
　遊干山隂詩人潘閬見而竒之乃引之以語教之以詩生<lb/>
　性如生知辭如老成一聨一詠令人振驚潘生許以並行<lb/>
　誨之不倦且以其兄之子妻之逮十一歳成三百篇求之<lb/>
　古人曾不多讓生又長于聨句敏而能精若虚谷之應聲<lb/>
　洪鍾之待扣也矧餘杭㑹稽號為大郡督轉輸領郡縣者<lb/>
　多朝之名臣矣至于儒素之士緇黄之流往徃有秀民焉<lb/>
　或召生以升堂或隨生以求友出句度以試之窮竒險以<lb/>
　難之生意同預謀語如夙昔應聲而荅旁若無人疑孟東<lb/>
　野賈閬仙之徒變其精靈潜于左右更傳互授以助其言<lb/>
　不然又安得敏㨗清新之若是邪某聞之未甚信一日潘<lb/>
　生與之偕行惠然肯顧因解榻以延之唱詩以驗之然後<lb/>
<pb n="KR4d0010_SBCK_007-10a"/>
　知其神矣某𥘉試以古人竹節偶相對之句生云花枝忽<lb/>
　並開其舊對云禽名多自呼比生之句踈矣某又常抱伯<lb/>
　倫之酲病相如之渇因戲曰一廻酒渇思吞海生云幾度<lb/>
　詩狂欲上天偶屬之竒他皆做此意蚌腹有珠待月而後<lb/>
　成木性有火得燧而乃生以劉生之天才過潘生之善誘<lb/>
　成此神異不其然乎某詩集曰佩觹吴縣尹羅君為之序<lb/>
　矣時賢聮句凡數百言若無甄收且恐淪墜序以冠之列<lb/>
　之亍右<lb/>
　　　　　　送樂良秀才謁梁中諌序<lb/>
　天下之人背道義而趨勢利者衆矣是故權門火炎歸之<lb/>
　如市㪚地灰冷過而弗顧偷薄苟且率以為常非士君子<lb/>
<pb n="KR4d0010_SBCK_007-10b"/>
　謀道狥義烏能矯世而行哉茂苑樂生稟江山之氣爲英<lb/>
　秀之士讀書秉筆務于立言逰聖人之閫域修通儒之事<lb/>
　業傑出江外人無與偕自予作吏長洲言交有日遺書贄<lb/>
　文頗見其志但若渉海而輕百谷登岳而小群山又孰知<lb/>
　其汪洋峻極之勢歟居一日生挂帆艤舟欵户言别問其<lb/>
　行則曰謁梁公于淮楚也問其故則曰諮學道之消長也<lb/>
　唁謪官之顦顇也噫梁公與古爲徒與時相戾守大方而<lb/>
　中立禀上智而不移顚躓官途三十年矣以至自官僚分<lb/>
　司以貳車左降淮水之涘衡門闐其甑有委塵突無黔色<lb/>
　雖原憲之非病諒賈生之慟哭聲利之輩輕而笑之但見<lb/>
　長淮湯湯東吴接會使星朝客鱗鱗其舟有能過門而一<lb/>
<pb n="KR4d0010_SBCK_007-11a"/>
顧又何人哉生之往矣其有㫖乎攜盈編之文陳亟丈之<lb/>
禮弔擯斥之賢非謀道者邪鄙權豪之門非狥義者邪昔<lb/>
余重生之文今余知生之行矣先是梁公之牧蘇也撫民<lb/>
之餘待士尤謹延譽後學激勸逺人于時樂生居客之右<lb/>
亦猶常衮亷問閩川引歐陽詹以為上客閩人始舉進士<lb/>
今昔相望曽何愧與生之是行也得非士為知己者邪武<lb/>
丘草萋吴苑波渌行春色態濛濛着人去登龍門再見君<lb/>
子請益之外幸道我伏膺之志焉<lb/>
　　　　　送許製歸曹南序<lb/>
士君子脩辭立誠必先之以孝悌孝悌著而後忠可移矣<lb/>
反是道者吾何取焉頴川許生大族也先君以學古入官<lb/>
<pb n="KR4d0010_SBCK_007-11b"/>
終州縣之職齊魯濟汶間至今號為亷吏仲父季父俱擢<lb/>
進士第有大才而無顯位惜哉是以高門之慶鍾於子孫<lb/>
焉元昆今曲臺博士負大名於天下長塗逺馭未易知也<lb/>
先是博士之釋褐也𥙷秋官掾於江陵再命為均陽倅先<lb/>
夫人以衰老之年樂處郷曲故板輿不行留生以侍左右<lb/>
盡生事死葬之禮則生之孝可知矣博士之立朝也通理<lb/>
於蘇命生偕行以幹家事盡在原禦侮之義則生之悌可<lb/>
知也噫生行已光而名未立矣矧皇上嗣位已來登進士<lb/>
第者不下千餘人顧生之懐能無戚戚乎然生行周業茂<lb/>
于人無媿將見受郷老薦取太常第猶抵掌爾然後以孝<lb/>
悌之行移之於國則忠又可知矣豈以先後為意哉江梅<lb/>
<pb n="KR4d0010_SBCK_007-12a"/>
　弄黄江雨飄白别酒未盡征帆屢移平蕪逺山連袤千里<lb/>
　之子于役相别何之曹無禮義之國也至止之日慎其交<lb/>
　焉斯所謂以言之送也生勉之<lb/>
　　　　　　贈别鮑秀才序<lb/>
　皇家耕耤之歲僕始自廷評擢𥙷諫官分直于太史氏越<lb/>
　三月以家寄江都告假迎侍亦旣遂請㳂流而東至止之<lb/>
　日㑹同年光禄丞河東薛公<hi>昭</hi>屈文學之才職關市之稅<lb/>
　評文話舊洽然得明公出文數十章即進士鮑生之作也<lb/>
　命題立意殆非常人其爲學也依道而㨿徳其爲才也通<lb/>
　古而逹變其爲識也利物而成務求之廣場未易多得僕<lb/>
　固願與之交且賀薛之能知人矣翌日縫掖而來光我衡<lb/>
<pb n="KR4d0010_SBCK_007-12b"/>
　蓽風骨俊茂言論閑雅非風塵之人徴其氏族乃明逺之<lb/>
　裔耳世以儒術為事先君隷錢氏為陪臣國小而才大故<lb/>
　功弗之立歸朝終大僕丞位卑而道屈故慶及後昆其有<lb/>
　後于　宋乎不然又安得冨生以天才遇生以昌運乎先<lb/>
　是　皇上即位已來䇿試貢士必親臨之是歲始委有司<lb/>
　冝如故事上且曰予官人牧民十有四載歇貢舉取士者<lb/>
　實五年重以郡縣至廣吏官多闕刺史二千石絶辟命之<lb/>
　路公卿大夫無資廕之恩雖九品下僚一邑小吏必由鄉<lb/>
　舉而後進茍求備以取人則其如庻官何是以四科之中<lb/>
　所尚文行三事之内兼採言兒或門閥淪墜者繼其絶以<lb/>
　第之或埸屋裏晩者哀其窮以與之得人旣多矣𥙷吏旣<lb/>
<pb n="KR4d0010_SBCK_007-13a"/>
　足矣是用釐革復以典<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>凡今取才必率英髦所以慎名<lb/>
　器而激風俗也天下寒後聞而樂之夫如是生何患於窮<lb/>
　乎青紫之貴可俯而拾之矣江梅墮校溪竹飜籜困旅火<lb/>
　以何適縻王爵以言歸廣陵秋風望子之隨計曲江春色<lb/>
　見子之必榮其間勤道以自強加飡以自愛勿辜我名聲<lb/>
　之望爾生勉之<lb/>
　　　　　　送榮禮丞赴宋都序<lb/>
　鴈池國東之巨屏也天啓我祖封于商丘玄徳升聞乃授<lb/>
　周禪旣建大號斯為名藩必求親賢用錫茅土重始封也<lb/>
　今上嗣統以來或以儒官承其乏繫于才而不繫于位矣<lb/>
　故朝之能臣相望前後葢孟諸域中之大藪征賦寔繁汴<lb/>
<pb n="KR4d0010_SBCK_007-13b"/>
　流天下之通津漕運斯在不有餘及孰能釐之端拱元祀<lb/>
　春二月詔以曲臺丞榮公出蒞于宋旌汶陽之善政也公<lb/>
　之文行門地吾儕仰之吾君知之是以丑牓之中擢進士<lb/>
　第者有四人焉父子兄弟燦乎士林昔社正倫一家三秀<lb/>
　當時猶稱爲盛方我茂族不其逺哉是行也宋居其㤗乎<lb/>
　青門暁晴皇華啓行隋岸栁翠浚効草平駕騑騑之四牡<lb/>
　别峨峨之五城撫臨近輔利澤編甿君之望也公之職也<lb/>
　可不勉哉<lb/>
　　　　　　集賢錢侍郎知大名府序<lb/>
　夫序君臣明善惡莫大乎國書故曰史館重備顧問預宴<lb/>
　私莫親乎書殿故曰集賢清至於天官品藻士流京尹禁<lb/>
<pb n="KR4d0010_SBCK_007-14a"/>
</p>
<p>
</p>
  </div>
        </body>
</text>\m</TEI>
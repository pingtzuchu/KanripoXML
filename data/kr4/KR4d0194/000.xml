<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0194_WYG_000-1a"/>
欽定四庫全書　　　　　集部四<lb/>
　提要<lb/>
　　蘆川歸來集十巻　　别集類三<hi>宋</hi>
　　　　臣等謹案蘆川歸来集十巻宋張元幹撰<lb/>
　　　　元幹字仲宗自號真隠山人又曰蘆川老隠<lb/>
　　　　周必大䟦其送胡銓詞稱長樂張元幹睢陽<lb/>
　　　　王浚明䟦其幽嵓尊祖錄則稱永福張仲宗<lb/>
　　　　皆宋人之詞莫詳孰是也王明清揮麈錄紀<lb/>
<pb n="KR4d0194_WYG_000-1b"/>
　　　　其以作詞送胡銓得罪除名考卷末其孫欽<lb/>
　　　　臣䟦語稱得賀新郎詞二首真跡于銓之子<lb/>
　　　　其說當信然銓貶於紹興戊午而集中上張<lb/>
　　　　丞相詩稱罪放丙午末歸來辛亥初又自䟦<lb/>
　　　　祭祖母劉氏文後稱宣和元年八月獲縁職<lb/>
　　　　事道過墓下則徽宗時已仕宦欽宗時已貶<lb/>
　　　　謫但不知嘗為何官耳元幹及識蘇軾見所<lb/>
　　　　作蘇黄門帖䟦又從陳瓘游頗乆見所作了<lb/>
<pb n="KR4d0194_WYG_000-2a"/>
　　　　堂文集序其結詩社同唱和者則洪芻洪琰<lb/>
　　　　蘇堅蘇庠潘淳吕本中汪藻向子諲見所作<lb/>
　　　　蘇飬直詩帖䟦而江端友王銍諸人皆有贈<lb/>
　　　　答之作劉安世游酢楊時李綱朱松諸人皆<lb/>
　　　　為題幽嵓尊祖錄故其學尊元祐而詆熈寜<lb/>
　　　　詩文亦皆有淵源其集今有鈔本稱嘉定己<lb/>
　　　　夘其孫欽臣所鋟然䟦稱誦上陳侍郎詩序<lb/>
　　　　知掛冠之年甫四十一鈔本無此篇又曽季<lb/>
<pb n="KR4d0194_WYG_000-2b"/>
　　　　貍艇齋詩話載元幹題瀟湘圖詩鈔本亦無<lb/>
　　　　此篇考胡仔苕溪漁隠叢話稱嘗錄元幹之<lb/>
　　　　詩一卷而元幹不自憶則當時已不自收拾<lb/>
　　　　疑欽臣所錄本有佚失然鈔本但五言律詩<lb/>
　　　　一巻七言律詩一巻而無古體及絶句知非<lb/>
　　　　完書又䟦米元暉瀑布軸䟦蘇飬直絶句後<lb/>
　　　　䟦江天暮雨圖䟦江貫道古松絶句反收之<lb/>
　　　　題䟦類中亦似後人所竄亂非其原本及考<lb/>
<pb n="KR4d0194_WYG_000-3a"/>
　　　　永樂大典所載則所佚諸篇釐然具在今裒<lb/>
　　　　集成帙與鈔本互相勘校刪其重複補其殘<lb/>
　　　　缺定為十巻元幹詩格頗遒雜文題䟦諸篇<lb/>
　　　　具有蘇黄遺意盖耳目漸染之故也鈔本末<lb/>
　　　　有遵祖録一卷乃記其為祖母外家置祭田<lb/>
　　　　事附以同時諸人題䟦中多元祐名臣之筆<lb/>
　　　　亦仍其舊第併附録焉乾隆四十六年九月<lb/>
　　　　恭校上<lb/>
<pb n="KR4d0194_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0194_WYG_000-4a"/>
蘆川歸來集原序<lb/>
士君子處世不以富貴貧賤累其心者其所養可知也<lb/>
所養既厚則所言者必勁正清峭而無輕懦衰憊之氣<lb/>
前哲之士以文詞鳴者此也孟子曰我知言我善養吾<lb/>
浩然之氣孟子之知言自其所養者充之也韓子曰氣<lb/>
水也言浮物也水大而物之浮者大小畢浮韓子所學<lb/>
獨以孟子之傳得其宗者蓋謂是也故直而不倨曲而<lb/>
不屈孟子之書可與風雅並傳而汗瀾卓焯奫沄澄深<lb/>
<pb n="KR4d0194_WYG_000-4b"/>
李氏之以大振頹風序韓文後之作者蔑以加于此矣<lb/>
蘆川老隱之為文也蓋得江西師友之傳其氣之所養<lb/>
實與孟韓同一本也自其為太學生也嘗裒其亡友唐<lb/>
慤生詩帖軸而藏之則公之氣槩固已蜚揚於學校中<lb/>
矣及其仕於朝也又以幽巖尊祖一節直述其忠厚悃<lb/>
愊之誠公之孝友性成皆是氣之所形見也宣和諸公<lb/>
或言其近作殊有老成之風無復少年書生之氣或言<lb/>
其平昔絶俗之文今又見髙世之行是猶未覩其全集<lb/>
<pb n="KR4d0194_WYG_000-5a"/>
也公以强仕之年遂掛冠之請兹蓋不以富貴貧賤累<lb/>
其心者所養者大所言者真表裏相符聲實相應夫豈<lb/>
嘲風咏月者所可同日語宜乎近世名公勉其孫以文<lb/>
集行於世欲以見公之節也即公之文驗公之行其作<lb/>
也古其傳也宜噩里人也敬慕三張之聲價久矣館寓<lb/>
家塾復得斂袵以受教於公之文集凡裒集書啓古詩<lb/>
律詩賛序等作共十五卷幽巖尊祖錄一卷附于其後<lb/>
樂府二卷見于别集於是乎有考焉公諱元幹字仲宗<lb/>
<pb n="KR4d0194_WYG_000-5b"/>
任將作少監年方四十一已致仕後贈正議大夫邑人<lb/>
曽噩序<lb/>
少監張公早歲問道於了齋先生學詩於東湖居士凡<lb/>
所逰從皆名公勝流年未强仕掛神武冠徜徉泉石浮<lb/>
湛詩酒又喜作長短句其憂國愛君之心憤世嫉邪之<lb/>
氣間寓於歌詠紹興議和今端明胡公銓上書請劍欲<lb/>
斬議者得罪權臣竄謫嶺海平生親黨避嫌畏禍唯恐<lb/>
去之不速公作長短句送之微而顯哀而不傷深得三<lb/>
<pb n="KR4d0194_WYG_000-6a"/>
百篇諷刺之義非若後世靡麗之詞狎邪之語適足勸<lb/>
淫不可以訓公博覽羣書尤好韓集杜詩手之不釋故<lb/>
文詞雅健氣格豪邁有唐人風公之子靖裒公長短句<lb/>
篇屬余為序某晚出恨不及見前輩然誦公詩文久矣<lb/>
竊喜載名于右因請以送别之詞冠諸篇首庶幾後之<lb/>
人嘗鼎一臠知公此詞不為無補於世又豈與柳晏輩<lb/>
爭衡哉公諱元幹字仲宗自號蘆川居士云蔡戡序<lb/>
叔祖蘆川老人張公仲宗諱元幹以文章學問馳譽宣<lb/>
<pb n="KR4d0194_WYG_000-6b"/>
政間官將作大匠志尚林壑方少壯時挂冠謝事靖康<lb/>
之元上却敵書見了翁談世事於廬山之上了翁曰猶<lb/>
有李伯紀在子擇而交之公敬受教從之㳺激昻奮發<lb/>
作為歌詞有人間鼻息鳴鼉鼓遺恨琵琶舊語之句此<lb/>
志耿耿殊非茍竊祿養阿附時好者之比逮紹興末忤<lb/>
時相意語及譏刺者悉搜去掇拾其餘得二百餘首先<lb/>
叔提舉鋟木於家廣追念先志之不可不述因得私識<lb/>
其畧尚有文集數百篇姑俟作者併為之序云紹熙甲<lb/>
<pb n="KR4d0194_WYG_000-7a"/>
寅姪孫朝議大夫端溪張廣謹序<lb/>
</p>
<p>
</p>
  </div>
</body>
</text>
</TEI>
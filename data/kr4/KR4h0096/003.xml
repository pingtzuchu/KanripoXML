<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣州四先生詩巻三</head> <lb/>
    <p>
<pb n="KR4h0096_WYG_003-1a"/>
欽定四庫全書<lb/>
　廣州四先生詩巻三<lb/>
　　聴雨詩選<lb/>
　王佐字彦舉家世本河東元末侍父宦南雄後遂占<lb/>
　籍南海時孫蕡與佐結詩社于南園開抗風軒以延<lb/>
　一時名士佐才思雄渾體裁甚工蕡甚重之時謂搆<lb/>
　辭敏捷王不如孫句意沈着孫不如王云會何真開<lb/>
　署求士與蕡首被禮聘真敬二人者使掌書記軍旅<lb/>
<pb n="KR4h0096_WYG_003-1b"/>
　事多見咨詢洪武六年部使者薦于朝謂佐有才學<lb/>
　當備顧問徵至京師拜給事中論思補闕恒稱上意<lb/>
　學士宋濓嘗拜賜黄馬上為歌命諸詞臣和之佐斯<lb/>
　須而就有臣騎黄馬當赤心之句上覽之而喜賜鈔<lb/>
　一錠上游幸或遇會心處多命之賦詩劉三吾嘗同<lb/>
　詠署中桂驚其才語髙妙以為名世之作其為名流<lb/>
　所重如此佐性不樂樞要居官二載即乞骸骨上憐<lb/>
　其誠特俞所請陛辭日賜鈔五十千以為道路費士<lb/>
<pb n="KR4h0096_WYG_003-2a"/>
　林羨之葢天威嚴重臣僚自陳者多被譴斥十人而<lb/>
　九佐以恭順得歸故當時以為難云佐天性孝悌父<lb/>
　沒時有廖元正為料理喪事殯諸南雄之五里山終<lb/>
　身事之如父既貴後元正之子犯法復以己資贖之<lb/>
　終身哀慕形於著述有聴雨集瀛洲集多散逸郡人<lb/>
　彭森刻於建安者僅詩一巻評者比之髙適岑參<hi>見廣</hi>
　<hi>州人物傳</hi>
　　七言古詩<lb/>
<pb n="KR4h0096_WYG_003-2b"/>
　　　應制賜宋承㫖馬<lb/>
聖明天子齊唐虞四方混一同車書大宛西域總臣附<lb/>
萬馬入貢皆名駒天閑十二森成列牝牡驪黄色俱别<lb/>
羅帕輕籠錦作韀絲韁穏鞚金為勒玉堂學士真老臣<lb/>
日日趨朝侍紫宸承恩特賜飛黄馬騎出通衢不動塵<lb/>
飛黄之精直天駟四足騰驤若星駛况拜親題御製詩<lb/>
奎璧垂芒照人世須知君恩如海深臣騎黄馬當赤心<lb/>
風雲會遇有如此彤筆宜書煥古今<lb/>
<pb n="KR4h0096_WYG_003-3a"/>
　　　唐仙方伎圖<lb/>
開元天子承平日錦繡山河壯京室金殿璇題表集賢<lb/>
玉屏粉繪圖無逸䕫龍接武居阿衡萬方旭日當文明<lb/>
衡山老僊何所有亦復通籍承恩榮縞衣白髮酡顔老<lb/>
自説時來致身早綵篋初開玉仗分白騾突出銀鞍小<lb/>
榻前製號賜通𤣥始信人間别有天樓船未遣蕋珠賜<lb/>
嵗籥俄更天寶年九齡歸卧曲江上牛郎又入中書相<lb/>
花雨香飄蘭若鐘柳雲春撲金雞帳萬機日少樂事多<lb/>
<pb n="KR4h0096_WYG_003-3b"/>
梨園法譜聲相和鬭雞舞馬看不足不獨仙人呈白騾<lb/>
仙人豈是呈仙技畫者傳之有深意延秋門外羽書飛<lb/>
却駕青騾向西避青騾劒閣雨淋鈴一段閒愁尚不勝<lb/>
不道畫圖今若此碧雲芳樹滿昭陵<lb/>
　　　題桑直閣江山勝槩圖<lb/>
我昔趨神京道出匡廬峰手持緑玉杖遍踏金芙蓉是<lb/>
時秋髙天氣肅最愛秋聲滿巖谷萬頃湖光帶白蘋九<lb/>
疊屏風掛飛瀑結巢便欲栖雲間䕫龍趨赴鵷鸞班才<lb/>
<pb n="KR4h0096_WYG_003-4a"/>
名用世果何有嬴得歸來雙鬢斑至今夢想烟霞趣擬<lb/>
托毫縑寫情素君家此圖誰所摹似我當時舊游處逺<lb/>
山縹緲如游龍好處盡在烟嵐中晴波落日曳澄練枯<lb/>
林老葉鳴秋風屠蘇髙下林間起水色山光畫圖裏軟<lb/>
紅無路到柴扉空翠常時撲書几中流放棹知何人錦<lb/>
袍坐岸方烏巾若非髙潔魯連子應是風流賀季真我<lb/>
生垂老願未酬魯人詎識東家丘圖中勝概倘易致便<lb/>
從此地營菟裘<lb/>
<pb n="KR4h0096_WYG_003-4b"/>
　　五言律詩<lb/>
　　　戊戌客南雄<lb/>
寂寞江城晚依依獨立時迴風低鴈鶩返照散旌旗家<lb/>
在無人問愁來只自知幾回揮涕淚忍誦北征詩<lb/>
　　　憶舍弟彦章<lb/>
庭艸秋仍緑江楓晚漸稀年光隨水去事業與心違逺<lb/>
海猶傳箭殊方未授衣翩翩南去鴈故作一行飛<lb/>
　　七言律詩<lb/>
<pb n="KR4h0096_WYG_003-5a"/>
　　　和元正見寄<lb/>
早嵗承書問草萊忍將懷抱向人開秋霜荆棘闗頭墓<lb/>
寒雨鈎輈海上臺鬚鬢已從青鏡改夢魂曾逐片帆回<lb/>
天涯一掬思親淚待洒瀧阡萬樹梅<lb/>
　　　酬孫典籍仲衍見寄<lb/>
憶昨交游日罄懽清時曾擬共彈冠春風艸檄將軍幕<lb/>
夜月聯詩羽客壇江海只今來逺信雲霄無復望飛翰<lb/>
惟應賸釀陶尊酒遲爾歸來共嵗寒<lb/>
<pb n="KR4h0096_WYG_003-5b"/>
　　　發龍灣别王惟吉張廷彦<lb/>
日日摛毫紀玉音敢期清夢到山林賈生對䇿曾前席<lb/>
疏傳歸來更賜金日月行瞻丹闕迥烟霞歸去草堂深<lb/>
相看已是康衢叟擊壤無忘報國心<lb/>
　　　舟次匡廬寄同朝諸公<lb/>
翰墨同時侍禁闈恩榮寧謂及寒微舍人舊掌絲綸誥<lb/>
御史新裁錦繡衣天上鵷鸞還接武江邊鷗鷺已忘機<lb/>
他時行部如相覔秋水蘆花是釣磯<lb/>
<pb n="KR4h0096_WYG_003-6a"/>
　　　午日呈鄭久誠㕘政<lb/>
百頃芙蓉罨畫船賀家湖上水平天金盤送果沈冰碗<lb/>
羅扇題詩散舞筵往事氛埃成逺夢佳辰風雨憶華年<lb/>
澗蒲九節根如玉服食于今笑學仙<lb/>
　　七言絶句<lb/>
　　　題李谷清雪景<lb/>
梁園飛雪玉繽紛坐列金貂酒半醺借問當時誰授簡<lb/>
相如詞賦最凌雲<lb/>
<pb n="KR4h0096_WYG_003-6b"/>
　　　百馬圖<lb/>
蹄影㕘差踏軟紅曾觀萬馬擁飛龍旌旗不動金笳歇<lb/>
一片川原錦繡中<lb/>
　　　竹枝詞<lb/>
竹林塘西越女歸雙雙采蓮歌夕暉蘭舟蕩槳忽分去<lb/>
兩岸風花髙下飛<lb/>
　　　美人紅葉圖<lb/>
謝家夫人詠柳絮黄陵女兒歌竹枝誰信長門秋澹澹<lb/>
<pb n="KR4h0096_WYG_003-7a"/>
西風黄葉斷腸詞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0096_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣州四先生詩巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣州四先生詩巻一</head> <lb/>
    <p>
<pb n="KR4h0096_WYG_001-1a"/>
欽定四庫全書<lb/>
　廣州四先生詩巻一<lb/>
　　雪篷詩選<lb/>
　黄哲字庸之番禺人世為荔灣著姓哲弱冠而孤刻<lb/>
　苦讀書通五經嘗借人文選手鈔之沈玩究竟遂能<lb/>
　作詩造晉唐奥域性好山水結廬蒲澗栖息其中往<lb/>
　來羅浮峽山南華諸名勝自以為未足乃辭家度庾<lb/>
　嶺過吳楚游燕齊間一時湖海英豪皆與游焉當風<lb/>
<pb n="KR4h0096_WYG_001-1b"/>
　雪時泊舟秦淮遇朱文昭涂穎輩相與握手吟咏沽<lb/>
　酒大噱二人唶曰君才如<hi>闕</hi>　　雖知音如寡<hi>闕</hi>
　自是益有名龍鳳中太祖為吳王駐師金陵招徠賢<lb/>
　士哲為丞相李善長㕘政張㫤汪廣洋所知交荐之<lb/>
　時已建吳國拜為翰林待制入書閣侍太子讀書尋<lb/>
　兼翰林典韱輔導盡職丙午六月左丞相徐達北伐<lb/>
　捷聞上命賦詩稱㫖及鍾山祈雨獲應御製七言詩<lb/>
　志喜命哲賡之其見重如此洪武初奉使青徐諭諸反<lb/>
<pb n="KR4h0096_WYG_001-2a"/>
　側尋出知山東東阿縣吏胥初以儒士易之哲剖決<lb/>
　如流案牘無停者且不事繳繞苛察民樂其寛值旱<lb/>
　詣洪範池祠禱詞㫖哀惻甘澍應時優洽民讙曰此<lb/>
　黄公雨也狼溪有怪物善為幻能竊人啗之哲為文<lb/>
　禱于天須臾風雨大作一青蛟斃水上邑人訝以為<lb/>
　神時經毛貴亂後民多流徙他處聞哲善政復其業<lb/>
　者亡慮數千人辛亥四月陞東平府通判東阿士民<lb/>
　遮道攀泣抵府境乃返是嵗黄河決梁山中書省發<lb/>
<pb n="KR4h0096_WYG_001-2b"/>
　民疏濬哲董東平之役經畫有方民不告勞有司欲<lb/>
　堰黄陵岡哲建議謂此乃元朝之敝政不可以為法<lb/>
　事遂寢尋上疏陳時務數十事上怒其狂易會山東<lb/>
　分省奏哲捐俸修先聖祠築水隄湖有成績乃釋不<lb/>
　問哲亦乞歸得允既南還有司奏請領郡校事横經<lb/>
　授徒嵗凡數百人乙卯四月朝廷取回山東治在郡<lb/>
　罣誤竟置于法郡邑人士家為奠祭哲始北上時倚<lb/>
　篷聴雪常自詫曰天下竒音妙䪨出自然者莫是過<lb/>
<pb n="KR4h0096_WYG_001-3a"/>
　也歸構一軒名聴雪篷學者稱曰雪篷先生子徳輿<lb/>
　輯其詩文十巻行于世嘗經昭明太子墓作詩弔之<lb/>
　説者謂混選詩中殆不可甲乙其精工如此<hi>見廣州人物傳</hi>
　　古樂府<lb/>
　　　臨髙臺<lb/>
臨髙臺髙臺百仞凌雲開丹霞曙色明九垓咸陽王氣<lb/>
何佳哉交疏結綺紛崔嵬虹橋複道雲中來直過鳳樓<lb/>
表雙闕遥連北極正三階宛轉朱闌臨渭水蜚蜚朱閣<lb/>
<pb n="KR4h0096_WYG_001-3b"/>
通天起銅龍髙拱日華鮮青雀翻飜月明裏仙姝揺<lb/>
珮溢層城錦幄髙張翡翠屏寶鼎香酥調玉食金莖<lb/>
瑞露屑璚英璚英玉食知難老鸞鏡青蛾為君好君<lb/>
王八駿上瑶池日暮長門怨芳草芳草年年繞翠華<lb/>
瑶池歌管醉流霞皆傳阿母桃成實又獻安期棗似瓜<lb/>
蟠桃石棗真堪羨方朔詼諧侍懽宴題詩爭擬柏梁新<lb/>
求仙豈意桑田變願得層臺更萬重崑崙西望接崆峒<lb/>
能共赤松鞭彩鳳仍隨軒后駕蒼龍下顧凄凄茂陵道<lb/>
<pb n="KR4h0096_WYG_001-4a"/>
惟餘隴樹生秋風<lb/>
　　　戰城南<lb/>
君不聞隂山敕勒川胡兒飲馬來翩翩狼頭大纛三萬<lb/>
落鸞𢎞注槊雄燕然烏桓古道黄沙塞青冢荒原白骨<lb/>
田漢將鷹揚遥度磧戎兵獸駭復窺邊邊烽夕照甘泉<lb/>
殿殺氣浮空白如練右地連營夜合圍左賢鳴鏑朝馳<lb/>
戰聞道嫖姚新築城先令都護出竒兵三門八陣互纏<lb/>
繞萬衆一心同死生偏裨轉鬭血凝肘箭鋒流星餓鴟<lb/>
<pb n="KR4h0096_WYG_001-4b"/>
吼巻甲遥搴大校旂横戈怒落單于首愁雲慘日共亡<lb/>
胡敗馬號鳴霜草枯金裘寶玦青珊瑚玉貎花顔泣路<lb/>
隅含悲掩袂辭穹廬彫盤跪進紫駝酥軍中椎牛日髙<lb/>
會葡萄寒香濃不醉振旅先論衞霍功封侯未數金張<lb/>
貴封侯意本重雄豪誰識戰場汗馬勞惟有城南征戰<lb/>
地髑髏京觀長蓬蒿<lb/>
　　　白苧詞<lb/>
長洲宮中花月輝彩雲夜傍瓊樓飛吳姬娉婷白苧衣<lb/>
<pb n="KR4h0096_WYG_001-5a"/>
揚蘭拂蕙春風歸花籌傳觴注紅玉月鏡當筵掩明燭<lb/>
低環按節宮調促嫣然一轉亂心曲夜長酒多懽未足<lb/>
驚烏啼向東苑樹星河闌干正當户明眸皓齒歌白苧<lb/>
蛾眉嬋娟花月妬含情奉君君莫顧雲中璧月易盈虧<lb/>
葉底穠華多盛衰願為寶階千嵗石長近君王雙履綦<lb/>
　　　雉朝飛<lb/>
野田無人蒿草薄羣雉班班艸中落五月禾熟桐風清<lb/>
南陂北陂聲喔喔東方漸髙晨露稀金翎繡項爭光輝<lb/>
<pb n="KR4h0096_WYG_001-5b"/>
桑畦如霧行不見雄鳴呼雌驚復飛渴飲幽澗泉饑啄<lb/>
野田粟羣雛來哺聲粥粥寧向郊原抱耿介不羨雲霄<lb/>
競髙逐魯恭慈仁桑隂自馴鰥㷀竊傷犢牧采薪下防<lb/>
虞羅上畏雕鶚朶頤垂涎羣動交虐聖人解網天網疎<lb/>
八紘山澤無畋漁蓬機艾弋無爾圖朝出陌上飛莫還<lb/>
蒿下居翼衆雛兮行且呼飲而啄兮寧爾軀雉兮雉兮<lb/>
樂何如慎勿變化陳倉為怪誣<lb/>
　　　烏栖曲<lb/>
<pb n="KR4h0096_WYG_001-6a"/>
九月過姑蘇江頭霜艸枯秋風吹葉盡愁殺夜栖烏栖<lb/>
烏月明裏霜重驚還起無處托安巢啞啞渡江水江波<lb/>
淺復深東去無還心白苧吳宮曲能成哀怨音只言懽<lb/>
樂長相保青春幾時秋又老可憐西子斷腸花不及虞<lb/>
姬美人草舞罷垂楊金縷衣椒房絳燭明星稀越騎爭<lb/>
馳海山動吳歌尚繞梁塵飛梁塵飛飛白苧哀烏啼夜<lb/>
半閶門開鴟夷浮江麋鹿來月明猶照姑蘇臺<lb/>
　　　自君之出矣<lb/>
<pb n="KR4h0096_WYG_001-6b"/>
自君之出矣無處托鱗音思君如畫燭淚盡不明心<lb/>
　　五言古詩<lb/>
　　　初入書閣呈董宗文博士兼簡同舍諸公<lb/>
河闗歇王氣淮泗擅英靈天眷迪皇運人謀歸聖能石<lb/>
城雄虎踞鐘阜宛龍騰紫署𢎞東閣青門踐北陵來王<lb/>
玉帛至訪道蒲輪徵髦英起幽谷俊乂羅明庭變豹蔚<lb/>
華彩飛熊聞作興朝儀制述美錫賚恩庥承前席思賈誼<lb/>
横經推戴憑奚為遶枝鵲亦企圖南鵬雲軒蠧簡輯蘭<lb/>
<pb n="KR4h0096_WYG_001-7a"/>
署鴛班升髙䇿屢懷董名流知慕膺追陪虎禁入被遇<lb/>
龍門登仍慙匠石顧用匪輿輪勝毋云棄樗朽庶以從<lb/>
規繩<lb/>
　　　十一月十二日四望山陪祀禮成呈諸執事<hi>時北</hi>
　　　<hi>征也</hi>
𤣥明開朔序禋類卜辰良武成遵誓命汾畤備馨香惟<lb/>
皇儼雍穆對越思洋洋凝旒仰坤壝授律挾乾綱風雲<lb/>
從龍虎樂舞登鳳凰珪幣有容秩緌纓紛煥煌苾芬既<lb/>
<pb n="KR4h0096_WYG_001-7b"/>
明誠肸蠁迴穹蒼兹焉迪昌運赤伏臻遐祥徂征乃自<lb/>
葛義旅時鷹揚同徳奮熊羆桓桓先啓行阿衡重麾鉞<lb/>
推轂觀旂常海岱仍率職堪輿復泰康繁祠陋衰典昭<lb/>
告紀興王羣英聿來助委珮鏘珩璜多儀動文彩列宿<lb/>
開榮光庸薾忝趨承賡歌聆頌章宸猷願終述豁達垂<lb/>
無疆<lb/>
　　　過梁昭明太子墓<lb/>
帝子降南浦飄颻蒼桂隂神飈迴震闕𤣥跡閟坤岑鳳<lb/>
<pb n="KR4h0096_WYG_001-8a"/>
陵輝璞藴龍沼媚珠沈文藻絢華黻芳芬揚素襟遺<lb/>
編軼正雅曠代馳徽音玉馬風雲變金鳬嵗月深霜<lb/>
蘭朝委翠烟蘿夕翳林采蘋思永薦捐玦遂幽尋靈<lb/>
修忽爾遊嵗晏勞予心遼東鶴馭逺緱嶺鸞笙吟眇<lb/>
眇因懷昔營營徒慨今瑶華竟衰歇惆悵雍門琴<lb/>
　　　送道士蔣玉壺還茅山<lb/>
華陽初慕道羽服依巖際辟穀咽晨霞朝元結真氣朗<lb/>
吟扶桑頌伏謁三茅氏却駕雲中龍來游人間世談𤣥<lb/>
<pb n="KR4h0096_WYG_001-8b"/>
蕋珠闕稽首張樂地調笑芙蓉笙聲飄鳳凰吹僕愧金<lb/>
門彦時聞玉簫偈方忻蘭苑晤忽念荷衣逝欲和瑶臺章<lb/>
幡然紫烟閉石室縈翠芝丹丘藹松桂望望勞予心猶<lb/>
懷碧山契<lb/>
　　　東平謁堯祠<lb/>
初政禮羣秩晨趨鄆隂郭稽古詢道源放勲夕徂落齋<lb/>
宮委華棁黼扆銷丹堊庭榛雊雉升裳蘚宗彝剥惟馨<lb/>
思可薦廢墜予猶怍緬言垂衣時東狩兹方岳儀像儼<lb/>
<pb n="KR4h0096_WYG_001-9a"/>
欽明聲容被綿邈茅茨遵曩儉堦蓂傳舊朔遺澤紛在<lb/>
斯今皇仰先覺亦播康衢謡紹爾雍熙樂<lb/>
　　　曲阜里謁廟<lb/>
解組辭鄆郭驅車循魯坰前登闕里近端仰素王靈猗<lb/>
蘭遺貞潔神宇欝葱青時化洽十祀奎光浮四溟多儀<lb/>
殷廟享斯文傳壁經几筵猶設席容秩儼充庭所念迷<lb/>
塗者空瞻明徳馨因䝉今獲客幽悱未遑寧靡靡寒冰<lb/>
至塗塗朝露零遄回馳驅意夙夜思儀刑<lb/>
<pb n="KR4h0096_WYG_001-9b"/>
　　　洪範祠龍池禱雨獲應畣隠士劉文正暨邑中<lb/>
　　　羣彥<lb/>
齋沐戒徒御星言趨綘壇屬兹愆陽序雩祀罄衷丹龍<lb/>
湫窅深閟神物時蜿蟠馨潔始云薦靈祈紛可干沛然<lb/>
感敷施霡霂濟多難淅淅在林畹㝠㝠被岡巒焦原幸<lb/>
沾濡庶類同忻懽鳴鸛集穹窒翔鱗躍紋瀾郊坰悦童<lb/>
耄庠塾慶衣冠所協詠歸趣方<hi>闕</hi>民俗安賡歌誦雲漢<lb/>
𤣥化奚能殫<lb/>
<pb n="KR4h0096_WYG_001-10a"/>
　　　弔陳思王<hi>祠墓在東阿</hi>
鄴都雄盛日英才妙七賢夫君照乗珠五色麗且鮮西<lb/>
園倡華藻東洛賦嬋娟游鸞翔朝旭芳蕖映碧漣始協<lb/>
棣華美寧虞箕豆煎桐圭空錫社銀海閉隂泉白楊翳<lb/>
荆榛狐兎穴其阡喟然兼山嘆肯企淮南僊<lb/>
　　　贈劉宗弼司業赴浙西僉事<lb/>
晨頒錦花誥夕斂絳紗帷聊當持憲節詎是解逢衣笠<lb/>
澤山水妙吳江鱸鱖肥移舟發白下揺斾出江畿川寒<lb/>
<pb n="KR4h0096_WYG_001-10b"/>
葭葦靜天清鴻鴈飛勿念離羣速承明應復歸<lb/>
　　　秋夜雜興呈涂典韱穎<lb/>
璿杓運西宇華月麗中楹坐知流序易瑶夜秋風生銀<lb/>
漢呈宵景金堂含夕情柔條栖湛露嘉蕙茁幽莖撫迹<lb/>
遂成感如何君逺征相思雲陽浦岧嶤限玉京鏡鸞停<lb/>
趙舞箏鳳歇秦聲寸心渺何極揺蕩如懸旌<lb/>
　　　擬古<lb/>
魯連天下士夙藴匡屯材却敵愧論賞英聲騰九垓燕<lb/>
<pb n="KR4h0096_WYG_001-11a"/>
昭市駿骨樂毅趨風來虎戰躍中野名成真壯哉僕本<lb/>
江海人西登鳳凰臺感此千古意長吟屢興哀朝經夷<lb/>
門市夕醉髙陽杯揮戈拂倒影羲輪為之迴寶匣絢青<lb/>
蓮龍文拭輕埃神光夜揮霍按舞何嫌猜騰驤為君舉<lb/>
頭掃浮雲開<lb/>
　　　簡涂叔良朱仲雅二博士<lb/>
貞士多苦節考槃依澗陲叢蘭珮芳潔悦懌遂幽期至<lb/>
徳無終逸明揚膺盛時兹焉開東閣俊乂相追隨列宿<lb/>
<pb n="KR4h0096_WYG_001-11b"/>
呈光彩翔飈清羽儀皇謨敷禹訓風雅泛周詩幸俾纖<lb/>
䝉器叨承陪絳帷何因永斯好介爾崇明禧<lb/>
　　　寓官窰候鄺雄飛使回不至<lb/>
湛露晨未晞秋華被原隰征途夙已戒承命履遐邑桂<lb/>
水寒悠悠揚帆望不及川鱗想同泳羈羽尚云戢維楫<lb/>
乖素期臨流重於邑睠然沮溺耦詎灑楊朱泣惆悵芳<lb/>
菲情日暮空佇立<lb/>
　　　秋月篇<lb/>
<pb n="KR4h0096_WYG_001-12a"/>
金商鳴素節瑶律留先秋始見西陵月嬋娟滄海頭清<lb/>
規臨夜滿澄影際天浮媚浦沈珠迥凝波淨練收常懸<lb/>
鳷鵲署初照鳳凰丘碧落宵同映銀潢曉共流梁園生<lb/>
綺夢陳榭感芳憂爽洽征人袂光含思婦樓玉臺情未<lb/>
已鸞鑑影空流詎惜盈虧屢仍知晦朔周闗山隨别騎<lb/>
淇水送行舟願逐餘輝去蘭臺奉夕遊<lb/>
　　　與伯貞或華二友會<lb/>
二妙聯英標睠言顧榛莽良晤諧夙心𤣥談慰幽愴江<lb/>
<pb n="KR4h0096_WYG_001-12b"/>
蘼澹新緑谷鶯聞逺響感此離索情浩蕩烟霞想夷白<lb/>
抗浮雲臨清延素賞何因繼芳躅一丘同偃仰<lb/>
　　　題蒲澗讀書處<lb/>
編茅臨巨壑伐木憩幽龕揺琴初涉澗投册靜窺潭麗<lb/>
澤方求益知人諧所躭靈芬遥可挹淵物坐能探野褐<lb/>
聞朝誦霜猿聴夜談董幃凉結蕙管榻澗霏嵐予志在<lb/>
山水宜從雲外㕘<lb/>
　　　秋日懷友<lb/>
<pb n="KR4h0096_WYG_001-13a"/>
雲館秋氣凉前楹新雨歇凉飈振清籟炎景韜餘烈時<lb/>
菊有芳華露棠飄絳葉慨此揺落情於焉謬司業端憂<lb/>
鬒髪變和俗性靈竭貞履期可堅𤣥言詎當接渺渺睇<lb/>
川梁日暮方舟涉<lb/>
　　　分韵得也字贈林生瑛充貢<lb/>
氷霜戒𤣥律游子發中野筵几惜離羣罍樽企傾寫庭<lb/>
柯復喧鳥場藿維征馬錫貢擬璆琳光輝孰云舍文淵<lb/>
穆奥典璧水觀儒雅攀鱗爾所之附驥吾衰也滔滔嵗<lb/>
<pb n="KR4h0096_WYG_001-13b"/>
華晚積雪晨飛灑行矣慎毋淹長懷問津者<lb/>
　　　餞區伯寡領歸善邑教<lb/>
横塘候秋色芳蕖颯已變渺渺波上舟忽如翔風燕琴<lb/>
觴激幽思籩豆徒有踐所念同襟者飄颻各鄉縣章縫<lb/>
協沖素况復斯文彦此邦多竒勝名山蔚葱蒨暄壑栖<lb/>
雲霞寒松閲霜霰爾行問津處沮溺因可見<lb/>
　　　贈劉仁仲昆季還浙東<lb/>
沈憂自多緒復此送歸人昨夜淮南雨不知芳樹春朅<lb/>
<pb n="KR4h0096_WYG_001-14a"/>
來持别酒相與慰兹晨日暮行艫渺東南瀰越津<lb/>
　　七言古詩<lb/>
　　　遊泰山<lb/>
今年初出承明班折腰從政青徐間神州二月雨新霽<lb/>
我來萬里觀名山名山泰岱連雲上鄒嶧徂徠鬱相望<lb/>
晨霞彷彿見丹崖旭日曈曨射青嶂羽服逍遥山際行<lb/>
垂蘿磐石漸迴縈喬木千章寒谷秀隂泉百道曉虹明<lb/>
𤣥都太古瑶臺在石室丹爐長不改中林迢遰躡天門<lb/>
<pb n="KR4h0096_WYG_001-14b"/>
五色芙蓉耀光彩東極羣真鳴珮環招揺玉女開金闗<lb/>
蒼龍飛去溟海濶黄鶴下唳清風還奎璧祥光生縹緲<lb/>
日觀扶桑擘昏曉登臨今日九州同顧視寧論萬山小<lb/>
名嶽齊天天下知齋宮䖍潔閟靈祗寶鼎椒蘭騰馥郁<lb/>
芝楹華葢仰葳㽔祠官祝釐朝擊鼓玉童吹笙雙鳳舞<lb/>
魯祊秦祀變浮雲后土精靈夜相語功成世世未登封<lb/>
明堂駿奔朝岱宗翠華行處入歸鳥樛木盡亞隨飛龍<lb/>
微茫玉檢無人識緑壇隂洞秋聲急但聞松喬遺素書<lb/>
<pb n="KR4h0096_WYG_001-15a"/>
我欲因之蜕凡骨絶頂𤣥芝應再生神游早顧抛塵纓<lb/>
笑騎蒼兕驂太乙稽首銀臺超上清<lb/>
　　　河渾渾<lb/>
　　　　洪武辛亥夏河決作<lb/>
河渾渾發崑崙渡沙磧經中原噴薄砥柱排龍門環嵩<lb/>
絶華熊虎奔君不聞漢家博望初尋源揚旌逺涉西塞<lb/>
垣絶探幽討事竒絶云是天津銀潢之所接葱嶺三時<lb/>
積雪消流沙萬派從東決東州沃壤徐豫之墟懐<lb/>
<pb n="KR4h0096_WYG_001-15b"/>
山襄陵赤子為魚夕没鉅野朝涵孟諸茫茫下邑皆涂<lb/>
汙民不粒食鄉無廬桑畦忽變葭葦澤麥壠盡化黿鼉<lb/>
居宫中聖人方旰食羣公夙夜憂曠職星郎又乗博<lb/>
望槎西去盟津求禹迹始聞古道行千艘一朝勢轉纔<lb/>
容舠奔衝儵忽駭神怪淺不浮漚泥没篙我上梁山望<lb/>
曹濮長嘆滄桑變陵谷萬人舉鍤功莫施猶擬宣房再<lb/>
興築宣房漢武威曷若堯無為洪波閲九載端拱垂裳<lb/>
衣𤣥圭錫夏后安得辭胼胝龍門一疏鑿亘古今巍巍<lb/>
<pb n="KR4h0096_WYG_001-16a"/>
巍巍功可成河水渾復清<lb/>
　　　奉和聖製鍾山禱雨獲應<lb/>
天蒼蒼運乾綱雨暘時若民乃康孰令熯旱憂吾王九<lb/>
土如焚嗟亢陽天津欲竭隂虹藏王心靡<hi>闕</hi>時惻傷桑<lb/>
林罪已徳進湯齋宮對越騰馨香真宰黙應徵休祥靈<lb/>
祗率職妖魃禳先驅靊霳舞商羊天瓢一舉敷四方甘<lb/>
霖信宿仍汪洋勾龍后土占嵗穰黍稷報功王道昌百<lb/>
辟慶忭懽聲揚小臣頌述歌虞唐四序順成民弗殃巍<lb/>
<pb n="KR4h0096_WYG_001-16b"/>
巍端拱垂衣裳天蒼蒼徳無疆<lb/>
　　　行路難為洪都義士楊安賦<lb/>
粤客慕逺游東來訪仙洲扶桑弄赤日簸蕩神鼇丘天<lb/>
吳變現横蛟虬狂瀾欲濟無輕舟我心西悲安可極九<lb/>
疑回望丹山色斑竹荒祠暮雨深湘靈淚盡湘江碧直<lb/>
欲排雲窺九闗長風蕭蕭去不還鼓刀擊筑行路難相<lb/>
逢楊子傾心肝此公平生負竒氣對我髙談論經濟宮<lb/>
中聖人急徵賢君材磊落終難棄平生恥作侯門賓聲<lb/>
<pb n="KR4h0096_WYG_001-17a"/>
華滿座驚陳遵黄金結交重然諾白首相知忘故新予<lb/>
亦髙陽舊徒侶憐君跼蹐隨風塵知君愛君心獨親相<lb/>
逢正值秦淮春秦淮茫茫春水緑春風撲缸春酒熟登<lb/>
樓一醉成悲歌起舞龍泉悄終曲君不聞神鷹未脱韝<lb/>
上縧搏呼夢刷秋空髙焉能委翅隨斥鷃啁啾俛啄栖<lb/>
蓬蒿又不聞留侯家世誇相韓徇節忘軀西入闗功成<lb/>
乃慕赤松去富貴浮榮非所干爾有萬古心時來亦如<lb/>
此魯連復奚為欲蹈東海水行路難難可量海水尚可<lb/>
<pb n="KR4h0096_WYG_001-17b"/>
濟身名須自强願為黄鶴雲中翔凌風振翮超八荒<lb/>
　　　寓治穀城寄京華親友<lb/>
金陵别時春已半含桃吹花鶯語亂羣公送客勞勞亭<lb/>
王事馳驅不敢緩折腰從政真可憐貂裘欲敝寒無氊<lb/>
青徐古道暗荆棘二月黄河氷塞川戰場蔓艸縈白骨<lb/>
城郭蕭條狐兔窟柳塞胡笳夕厭聞花門突騎時還出<lb/>
獵火荒凉夜合圍聊城闗外羽書飛將軍轉戰略邢魏<lb/>
歴下游兵分道歸瘡痍未復更顛蹶忍看呻唫日流血<lb/>
<pb n="KR4h0096_WYG_001-18a"/>
朝耕暮戰同死生撫字無才政多拙有時登髙望逺山<lb/>
浮雲萬里何當還令人却憶魯連子一箭名成東海間<lb/>
　　　費將軍凱還歌<lb/>
費侯佐國文且武禮樂從容在軍旅漢家卿相誰得如<lb/>
雲臺功臣祭征虜王師轉戰下山東大將平燕無限功<lb/>
復有竒兵専節制將軍同日度居庸居庸城邊艸初白<lb/>
戎兵夜遁龍沙北長風吹沙鐵山黑賢王琱弓控不得<lb/>
組練如霜未倒戈狼烽斥候通灤河將軍洗兵河上波<lb/>
<pb n="KR4h0096_WYG_001-18b"/>
馬前雙吹金哱囉英雄如公信無敵據鞍歸來親艸檄<lb/>
歸來更唱平戎歌燕然山頭堪勒石忽憶去年駐阿城<lb/>
僕忝微官曾送迎馬頭北去掃燕土今日傳聞朝玉京<lb/>
旌麾再入阿亭路横槊賦詩肯相顧官橋一道野棠開<lb/>
人到當時列營處東風二月江南春露布先傳到紫宸<lb/>
丹書鐵券分茅社願爾功成過古人<lb/>
　　　醉歌行為鄺復初雄飛昆仲賦<lb/>
昨日風雨中我來自西山不知春早暮花落長林間林<lb/>
<pb n="KR4h0096_WYG_001-19a"/>
間幽人心事閒相逢一笑開雲闗問我别來春幾度五<lb/>
見飛花滿行路黄橙丹荔繞池栽清水離離照芳樹登<lb/>
髙酌我黄金罍傾情寫意無嫌猜攜觴復就花下飲鳥<lb/>
啄餘花鋪緑苔我惜落花君莫掃乗興即來坐芳艸江<lb/>
山如此多閲人與君相期恨不早君家伯仲多材雄白<lb/>
眉更是人中龍東山還着謝公屐百世行藏安得同爾<lb/>
曹曾辭鶴書召予亦蹉跎走荒嶠華髮盈簪已自慚烏<lb/>
巾折角從人笑悠悠行路心惟君可知音南冠發楚奏<lb/>
<pb n="KR4h0096_WYG_001-19b"/>
拂拭瑶華琴商聲淒淒夜沈沈酒酣風悲月出林終然<lb/>
苦調不可聴為君更賦還山吟他年訪我桃花洞洞口<lb/>
花殘春正深<lb/>
　　　王彥舉聴雨軒<lb/>
輞川給事才且竒自我相親童冠時髙談甚愛風雨夕<lb/>
世上閑愁都不知幾回共醉東軒裏正值蕭蕭滿人耳<lb/>
當牕滌筆寫黄庭凉聲散落鵝池水竹外淋漓芳砌寒<lb/>
簷端飛洒落花殘先生擲筆向予笑如此宮商真可懽<lb/>
<pb n="KR4h0096_WYG_001-20a"/>
况復交游盡文雅傾倒對之情不舍銀觥夜酌凉葡萄<lb/>
琵琶嘈嘈急如瀉先生醉坐銀燭低行雲入簾花氣迷<lb/>
喈喈屋角聞朝鷄出門只見花成泥當時雄筆誰更好<lb/>
孫公狂歌君絶倒横眠三日醉復醒夢見池塘生春艸<lb/>
一别凄凉十二年闗河風雨隔幽軒懷鄉淚逐燈花落<lb/>
隠几晴忘春漏喧君入蓬萊獻三賦我踐泥塗走中路<lb/>
歸來相見頭總白坐上逢人半新故西牕舊話誰與傳<lb/>
思君昨日空迴船緑蓑青篛重來訪莫厭連牀終夜眠<lb/>
<pb n="KR4h0096_WYG_001-20b"/>
　　　題招鶴軒<lb/>
憶昔南游窺洞庭醉騎孤鶴横蒼㝠千年雲夢掌中小<lb/>
一㸃君山湖上青翺翔更入瀟湘浦湘靈彈瑟鶴為舞<lb/>
清風雙翅若乗軒令我歸心厭塵土翻然獨下崑崙臺<lb/>
鶴飛却望遼天回武昌樓前招不得惟見白雲天際來<lb/>
朱君華軒號招鶴金莖可飲芝可啄臨臯羽客再相期<lb/>
為爾長鳴返寥廓<lb/>
　　　分題賦羅浮山贈何景先百户<lb/>
<pb n="KR4h0096_WYG_001-21a"/>
吾聞名山洞天神僊之窟宅髙髙去天不盈尺上披浮<lb/>
雲横斗牛下瞰滄溟奠鼇極雲間五城十二樓老仙燒<lb/>
丹居上頭鸞笙縹緲塵世隔羽服逍遥蒼澗幽山中夜<lb/>
浮龍虎氣石室猶藏蕋珠秘瑶艸靈苗幾度春玉泉香<lb/>
蕋三千嵗還丹九轉報功成手把芙蓉朝太清蓬萊弱<lb/>
水方舟度閬苑崑崙飛葢迎我昔懷山恣長往桃華古<lb/>
洞遺幽賞鐵橋千仞意都迷絶頂𤣥芝日應長麒麟公<lb/>
子出仙臺絳節遥從天上來車馬光輝到蓬蓽相㸔一<lb/>
<pb n="KR4h0096_WYG_001-21b"/>
笑無嫌猜投我素書皆鳥迹浩蕩烟霞寫胸臆終然歸<lb/>
斾九霄長但見㝠鴻矯雙翼中郎詞藻絶人寰已進宸<lb/>
卿最上班須公為寫觀梅興寄與江南驛使還<lb/>
　　　將進酒贈彭生秉徳<lb/>
華燈照廣席錦瑟彈朱絲一彈再三嘆進酒卿莫辭丈<lb/>
夫成名垂不朽彭生早試穿楊手彩鳳朝鳴崗上桐驪<lb/>
駒莫繫門前柳門前柳條冬尚青城南桂漿翻玉缻觥<lb/>
船滿引百分勸出門不顧蓬中螢君不聞洛陽賈生對<lb/>
<pb n="KR4h0096_WYG_001-22a"/>
宣室長安公卿皆動色長安九衢横九天爾如神駒當<lb/>
自力我昔侍從金門中誓師牧野初成功功成治定四<lb/>
海同條枚再見承平風爾行決科期第一狐裘蒙茸髮<lb/>
如漆莫辭更盡金屈巵直上排雲振雙翮<lb/>
　　　短歌行與藍山陳彦中<lb/>
桂水秋風髙扁舟過蘋末西來佳公子袖拂湟川月公<lb/>
子芳年狐白裘抱琴來訪丹山丘雲邊舉手笑相揖凌<lb/>
雲意氣横清秋髙談雅論傾四座自言曾到燕山遊雪<lb/>
<pb n="KR4h0096_WYG_001-22b"/>
中射虎隨飛將原上呼鷹從列侯酒酣馳向城南獵騰<lb/>
身飛鞚輕一瞥赤手獲得千年狐路人縱觀誇勇捷卿<lb/>
家嚴君誰得如湘南昔日専城居將門有將今復見見<lb/>
此滄波明月珠明珠白璧相照耀知音更學絲桐妙傳<lb/>
得吳儂子夜歌彈為楚客陽春調爾有吳越思言之使<lb/>
我迷罷琴惆悵孤月落哀猿老樹臨雙溪他年同泛山<lb/>
隂雪聴爾琴中烏夜啼<lb/>
　　　題劉千户英武舟巻<lb/>
<pb n="KR4h0096_WYG_001-23a"/>
將軍十五二十時銀艾初懸雙珮垂材能不負將家子<lb/>
年少功成人所推青春照耀黄金鎧出入轅門好丰采<lb/>
湘南自昔產英豪况有雄名播滄海海波忽沸神鼇丘<lb/>
元戎萬舸横中流霆轟電掃勢無敵遥見將軍英武舟<lb/>
將軍舟甚英武牙檣錦纜追風櫓半夜揚帆奏凱歌千<lb/>
夫擊楫鳴笳皷自從歸駐北山邊兹事流傳又五年綉<lb/>
衣使者文章述大勝磨崖千仞鐫<lb/>
　　　扶溪春望為鄺茂才賦<lb/>
<pb n="KR4h0096_WYG_001-23b"/>
溪頭望春春色深美人不見勞予心緑波渺渺向南浦<lb/>
罨畫樓臺芳樹隂天涯滿目丹青障春日春花兩揺漾<lb/>
翡翠蘭苕不可思鴛鴦桂樹長相望相望相思雲路遥<lb/>
金塘流水亂春潮採菱風急桂舟晚疑是當年楊子橋<lb/>
橋邊楊柳青青好惆悵春心被花惱浦口迴船欲訪君<lb/>
相思一夜蘼蕪老<lb/>
　　五言律詩<lb/>
　　　寄道士蕭止菴二首<lb/>
<pb n="KR4h0096_WYG_001-24a"/>
昔寓朱明洞神游碧澗阿庭臨栖鶴樹衣拂掛猿蘿<lb/>
鳳吹清雲曲龍吟白雪歌仍慙勾漏令塵夢入槐柯<lb/>
頗棄人間事來㕘内景篇借騎緱嶺鶴相訪大羅仙稽首<lb/>
傳丹訣長歌入紫烟璚花不着處同掃石牀眠<lb/>
　　　贈陳憲使還嘉興<lb/>
蘅臯理輕檝華筵餞逺人潮生碧海曙雨歇紅亭春適<lb/>
越遂辭禄還吳思問津超然不可企遥睇東山雲<lb/>
　　　楊氏湛碧軒<lb/>
<pb n="KR4h0096_WYG_001-24b"/>
桂浦含秋氣蘿軒澹夕隂鷺窺明鏡徹雲度彩屏深宴<lb/>
坐消塵慮遐觀恣賞心羣賢思歴下吟嘯屬芳音<lb/>
　　　送邵李二巡檢赴京<lb/>
驛樹殘朝雨汀潮急暝流旌麾從此别尊酒慰離憂虎<lb/>
石經銜箭龍門擬共舟蟾溪他夜月思爾玉京遊<lb/>
　　　贈白守中之湖廣<lb/>
王孫芳草緑離思滿西州桂醑秦淮夕蘭橈江漢秋名<lb/>
藩今所重形勝昔無儔元規賓從美吟嘯在南樓<lb/>
<pb n="KR4h0096_WYG_001-25a"/>
　　五言排律詩<lb/>
　　　詩僧杞上人得㫖歸鄱陽葬親二十二韻<lb/>
白下春容減紅亭麗日升暫邀芸閣彦相送艸堂僧輦<lb/>
轂同文會旃檀異徳稱詩名隨處滿華幄自天承久被<lb/>
宸衷眷仍推講座登離宮頻召對前席譽材能尚食供<lb/>
蒲饌禪宗問葛藤龍河朝洗鉢鹿苑夜傳燈般若翻神<lb/>
貝袈裟出御繒抽毫聯百詠揮塵竟三乗淨灑銀河水<lb/>
清㴠玉井氷虚空常湛湛行往獨兢兢陟屺懷芝壠瞻<lb/>
<pb n="KR4h0096_WYG_001-25b"/>
雲别蔣陵綸音旌孝徳珍翰誄先堋寸艸慈暉映雙林<lb/>
瑞露凝逍遥無俗慮攀餞有佳朋祖帳瓊花墜皇京寶<lb/>
樹層江流杯浩渺巖户錫飛騰綺散烟霞動珠含海水<lb/>
澄虎溪從惠逺牛渚待袁宏莫厭塵縁混終知雅頌興<lb/>
澹湖吟賞遍來就鶴書徵<lb/>
　　　遊黄陂五十韻<lb/>
吾郡山川秀黄陂亦有名聞君談勝概邀我共遊行路<lb/>
指蒼崖近村臨碧澗縈塵囂辭澒洞丘壑願經營繚繞<lb/>
<pb n="KR4h0096_WYG_001-26a"/>
菱塘曲潺湲水碓清深泥縁狹徑積雨漲前阬陟涉衣<lb/>
裳濕扶攜杖屨輕陽雲迷靉靆欹石履崢嶸俗訝精靈<lb/>
異誰知唱和情林僧來問訊野老亦逢迎注椀金芽茗<lb/>
充庖玉笋羮敲推籬犬吠餽餉草鷄烹少憩沾微醉前<lb/>
趨若有程土門斜束隘坡岸敞連坪石馬眠荒壠昭陵<lb/>
失廢塋騰蛟雙踴躍蹲豹互猙獰迢遞峰巒起穹窿窟<lb/>
竇鳴嶺麋超險峻潭鮪漾澄泓㶁㶁泉分潔欣欣卉並<lb/>
榮奔流寒漱玉磐石迥疑城避地傷前事窮途蹙逺征<lb/>
<pb n="KR4h0096_WYG_001-26b"/>
蟻柯塵業誤魚木禍羅嬰嵗月重登覽烟霞幾變更陳<lb/>
雷今合契黄綺舊同聲招隠依松桂尋芳拾杜蘅逍遥<lb/>
吟伐木談笑坐班荆鳳澗葳㽔合螺蜂宛轉明田家深<lb/>
處樂王政此時平雜沓歡樵採喧闐羨偶耕豐年饒芋<lb/>
栗膏壤足稌秔鼓腹雍熙叟居巢太古氓幽懷真可豁<lb/>
佳境實難并白鶴鳴相狎青猿戲不驚靜中無俗念方<lb/>
外有賢英蕙結靈均珮松號子晉笙仰窺懸瀑淨側度<lb/>
小橋横茅舍藤穿牖柴牕竹覆楹花簷蜂陣陣桐巷鳥<lb/>
<pb n="KR4h0096_WYG_001-27a"/>
嚶嚶席帽㸔雲坐匏尊倚樹傾凉颸驅溽暑斜照弄<lb/>
新晴枕石延詩思臨流破宿酲疎慵聊翰墨沈湎愧缾<lb/>
罌着屐隨康樂回車泣步兵祇應除世鞅端可脱塵纓<lb/>
趨走煩童御徉狂托弟兄橘中期四友林下憶三生絶<lb/>
徳瓢須棄忘形席任爭𤣥言超混沌遐舉問蓬瀛瑶草<lb/>
行堪掇丹砂煉欲成他年求道侶即此締幽盟<lb/>
　　七言律詩<lb/>
　　　贄相國李公善長<lb/>
<pb n="KR4h0096_WYG_001-27b"/>
吾君神武定中朝丞相勲名冠百僚漢室興王推鄧禹<lb/>
唐宗開國任房喬江淮草木知名舊吳越山川闢地遥<lb/>
好向龍樓扶赤日便觀麟閣近璇霄<lb/>
　　　呈張昶㕘政<lb/>
絲綸閣下五雲飄政事堂中八座超班馬文章傳舊學<lb/>
䕫龍勲業慶新朝宮花露重金莖賜衢柳風清玉珮揺<lb/>
江海微生叨近侍也隨丹鳳舞簫韶<lb/>
　　　呈汪朝宗㕘議<lb/>
<pb n="KR4h0096_WYG_001-28a"/>
龍飛江表仗能臣虎變淮陽有俊人幃幄春風勤夙夜<lb/>
藩垣南寄息風塵聞鷄屢促鳴珂入倚馬仍㸔艸檄頻<lb/>
越客狂名叨薦啓無因東閣拜平津<lb/>
　　　北捷應制<lb/>
王師幾日定秦郵詔發竒兵出壽州横海樓船通楚甸<lb/>
羽林旌節渡淮流胡笳慘動闗山月戎帳威傳艸木秋<lb/>
聞道鷹揚能奮迅思歸燕將莫夷猶<lb/>
　　　送董文啓之江夏宰<lb/>
<pb n="KR4h0096_WYG_001-28b"/>
委珮晨㸔拜玉除西游真食武昌魚王孫碧艸秋無際<lb/>
仙掌金莖露下初今日才名須卓茂當年詞賦説相如<lb/>
登臨若對南樓月待爾賓鴻寄尺書<lb/>
　　　贈王深之官永康<lb/>
賞心亭下玉壺傾客裏難堪送客情沙際緑蕪朝雨淨<lb/>
天涯江樹晚雲平扁舟剡水因乗興髙䇿河汾舊有名<lb/>
勿謂微官淹驥足金華凉月對秋清<lb/>
　　　正月初四日南郊禮成<lb/>
<pb n="KR4h0096_WYG_001-29a"/>
午夜祥雲繞太微聖明開運六龍飛簫韶享帝聲容麗<lb/>
玉帛來王厯數歸寶幄天光臨負扆金輿春色映垂衣<lb/>
儒臣幸覩唐虞際三祝堯年仰曙輝<lb/>
　　　謁黄石公廟<lb/>
榆徑深深一草堂松階寂寂半斜陽青山逺近分齊魯<lb/>
黄石英靈閲漢唐碑斷螭龍荆棘暗壇空鸞鶴檜槐蒼<lb/>
鄉人更説傳書意故國風雲入渺茫<lb/>
　　　舟泊龍灣寄孫仲衍<lb/>
<pb n="KR4h0096_WYG_001-29b"/>
吳檣楚柁十年間又慶秦淮虎豹闗眼底故人成寂寞<lb/>
夢中塵業負髙閑九州風雨東南會七澤波濤日夜還<lb/>
江上思君雲路杳掀篷秋對蔣陵山<lb/>
　　　贈洗口于巡檢<lb/>
東郡于公最有名為儒曾事魯諸生鶴書三聘雲間下<lb/>
龍劒雙飛海上行明月畫船依桂浦碧山紅樹繞花營<lb/>
齋中舊客今誰在青眼相逢萬里情<lb/>
　　　喜故人孫仲衍歸<lb/>
<pb n="KR4h0096_WYG_001-30a"/>
十年東去入皇都詞賦爭誇楚大夫疎散又辭金馬籍<lb/>
徉狂須覔歩兵㕑花開上苑啼鸚鵡艸緑南園泣鷓鴣<lb/>
惟愛碧山吟巻在夜隨明月照蓬壺<lb/>
　　　贈戴雲<lb/>
十年慣聴京華雪忽憶聞鷄夢覺時萬户曉鐘金氣應<lb/>
九重仙仗珮聲遲湟州桂樹誰招隠庾嶺梅花有所思<lb/>
一曲陽春知寡和郎官清勝浩然詩<lb/>
　　　青宮哀詞<hi>懿文皇太子也</hi>
<pb n="KR4h0096_WYG_001-30b"/>
前星光隕太微間雲闕龍歸不可攀慘結𤣥雲迷海嶽<lb/>
淚揮寒雨遍戎蠻清都鶴駕翺翔逺緱嶺鸞笙縹緲還<lb/>
遥想皇情哀慟處萬年松柏紫金山<lb/>
　　　次韻仲衍巫峽秋懷<lb/>
白帝孤城蜀漢間錦江秋色隔巴山霜清灧澦璚瑶動<lb/>
雨散陽臺紫翠環王事歸心俱未已世情岐路總相闗<lb/>
扁舟莫繫楓林下卧聴寒猿一夜還<lb/>
　　七言絶句<lb/>
<pb n="KR4h0096_WYG_001-31a"/>
　　　從軍行贈費指揮使<lb/>
英雄江左費將軍淮海吳門舊䇿勲又領貔貅三百萬<lb/>
誓清沙漠報明君<lb/>
聞説沙場漸倒戈受降城北是灣河胡姬窈窕隨征馬<lb/>
虜酒葡萄載駱駝<lb/>
　　　秋夜雜興<lb/>
金風瑟瑟吹明河鎖牕時見流螢過誰家玉笛生離怨<lb/>
知是吳儂子夜歌<lb/>
<pb n="KR4h0096_WYG_001-31b"/>
秦淮橋下江水清鳳凰臺前霜月明莫愁艇子繫何處<lb/>
楊柳蕭蕭無限情<lb/>
　　　折楊柳枝詞戲贈朱文昭<lb/>
緑隂馳道繞隋宮拂雨撩烟送晚風萬樹千條都折盡<lb/>
不堪回首畫橋東<lb/>
　　　游洪範池與劉文正<lb/>
洞門斜日照金潭千尺藤蘿掛石龕騎馬獨來髙處望<lb/>
滿山松柏似江南<lb/>
<pb n="KR4h0096_WYG_001-32a"/>
　　　小塘山居<lb/>
淡月斜牕夜氣清禪栖無夢客燈明山中萬籟俱岑寂<lb/>
惟有松風答磬聲<lb/>
　　　王孫挾彈圖<lb/>
樂遊原上競繁華騎出天南白鼻騧宮錦不愁清露濕<lb/>
五陵松栢絢朝霞<lb/>
馳道香莎剪翠茵金鞭閑颺落花塵温泉樹晚歌鍾起<lb/>
人識開元富貴春<lb/>
<pb n="KR4h0096_WYG_001-32b"/>
　　　寄復初景翔諸友<lb/>
寒泉疎竹映清秋曾記仙人太乙舟今日逢君同感慨<lb/>
不堪衰淚灑西州<lb/>
荔枝原頭春水深多情得似玉郎心琵琶撥盡凉州曲<lb/>
石竹花殘風滿林<lb/>
　　　題野塘景<lb/>
花落春塘急暝流湖光山色未銷憂雙雙白鳥忽飛去<lb/>
撩亂文鴛不自由<lb/>
<pb n="KR4h0096_WYG_001-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0096_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣州四先生詩巻一<lb/>
</p>
<p>
</p>
  </div>
</body>
</text>
</TEI>
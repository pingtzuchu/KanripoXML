<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三餘集巻一</head>
    <p>
<pb n="KR4d0165_WYG_001-1a"/>
欽定四庫全書<lb/>
　三餘集巻一　　　　　　宋　黄彦平　撰<lb/>
　　賦<lb/>
　　　禪浴賦<lb/>
食已何之言散榖也泊無與往從僧浴也長槽下注四<lb/>
溟覆也大杓更取羣指掬也渙然氷釋汗霡霂也滃然<lb/>
雲蒸息往復也風乎舞雩返初服也遊乎華胥栩栩然<lb/>
睡之熟也<lb/>
<pb n="KR4d0165_WYG_001-1b"/>
　　五言古詩<lb/>
　　　樂府雜擬<lb/>
驚風吹鴻鵠一舉儀天衢勁翮自肅肅弱羽猶區區時<lb/>
於蒿艾間得粒鳴相呼永愧燕雀情我豈不足歟鵬運<lb/>
與鷗沒逺近各有圖方當絶四海安敢懐此都<lb/>
　　　二<lb/>
用意﨑嶇外人貴真相知張耳望陳餘汲黯是魏其所<lb/>
謂刎頸交首身果不隨太行摧車險蜀道登天危坐席<lb/>
<pb n="KR4d0165_WYG_001-2a"/>
有畏塗方笑劍頭炊老翁牙齒脱年少莫相疑<lb/>
　　　三<lb/>
古來達士志愛日懐兢慎皇皇百年心穆穆三才順後<lb/>
生不作意易名才慕藺感慨能㡬何繁華終共盡不須<lb/>
吟梁父亦勿歌虞殯當從簞瓢人勇退以為進<lb/>
　　　四<lb/>
往者東門𤓰近接咸陽道炎風沉玉甃宿露薅瑶草召<lb/>
平磊落人此亦有何好常時玩鈎帶不復嘆枯槁武陵<lb/>
<pb n="KR4d0165_WYG_001-2b"/>
桃易華甪里芝難老戰爭兹云始賤貧儻長保<lb/>
　　　五<lb/>
青青佳蔬色春事幽人家為政一畦足葱韭紛菁華貧<lb/>
士食有經願欲不得奢鮭種二十七籩豆無添加寒翠<lb/>
濯露雨甘芳供齒牙菜花亦不惡何獨愛桃花<lb/>
　　　六<lb/>
忘機對芳草一目青浮浮榮枯四時行寂寞萬事休樹<lb/>
諼見國風采菊聞靈修空殘飛蓬首詎返王孫逰韓子<lb/>
<pb n="KR4d0165_WYG_001-3a"/>
木强人臭味誰敢投暮年還小黠不肯辨薰蕕<lb/>
　　　七<lb/>
脩竹不受暑飄然無定著炯炯月明枝蕭蕭風隕籜佳<lb/>
人洞天曉羞多頩怒薄玉雪生林際紺袖花零落塵埃<lb/>
褦襶子執熱何由濯亦復起遐瞻層氷架松壑<lb/>
　　　八<lb/>
石戴古車轍人生來往勤雙輪不生角越絶㑹通秦坐<lb/>
令丘壑姿化作京洛塵君看釣魚磯鼻口羅江津浮走<lb/>
<pb n="KR4d0165_WYG_001-3b"/>
例有役俛仰俱巳陳吾亦永愧爾東西南北人<lb/>
　　　九<lb/>
神物有顯晦飛潜不同羣為梭蓄雷電為劒動祥氛魚<lb/>
服與蛇行委蛇隠其文嗜慾未可求物象疇能分一朝<lb/>
逝不留萬里垂天雲回首視山澤凡鱗故紛紛<lb/>
　　　十<lb/>
遺堞感至今平生行樂處英雄除覇王俯仰成今古昔<lb/>
日城中居此日城邊墓魚龍與爵馬共盡誰能數悲風<lb/>
<pb n="KR4d0165_WYG_001-4a"/>
天末起陌上行人去凄凉王仲宣獨詠登樓賦<lb/>
　　　元符巳夘冬至先君罷興國令宿皇恐灘有詩<lb/>
　　　云倦客逢長至扁舟泊逺灘居常諳寂寞童稚<lb/>
　　　笑相歡後十七年自成均謁告還鄉是夕㳂斡<lb/>
　　　宿新淦寺有感賦此<lb/>
去年度長淮霜月照孤驛今年適異縣香霧依禪寂人<lb/>
生幾冬至南北均行役風枝無停號遺句誦悽惻生男<lb/>
當門戸堕地要膂力撫我謂我臧誨我以文術寜知事<lb/>
<pb n="KR4d0165_WYG_001-4b"/>
大謬木拱𤣥尚白百巧換千窮只有不如昔曉燈離室<lb/>
暗又踏它山碧行行重行行風塵兒亦得<lb/>
　　　獨秀峰<lb/>
湘山富佳色韞蓄人未知天球有餘潤草木䝉其私聨<lb/>
綿固不惡峭獨㸔愈竒兹峰豈飛來興盡留於斯雲煙<lb/>
慘么麽灌莽紛離披名雖異星渚實不愧仇池惜無小<lb/>
白花宻雪䝉疎枝教僧營小築便是補陀祠<lb/>
　　　送徐稚山江西漕<lb/>
<pb n="KR4d0165_WYG_001-5a"/>
長江分東西下流隔滄楚方船漕紅粟出節須調䕶催<lb/>
科急星火踏浪輕塵土公私此一時長短要相補水生<lb/>
春岸闊江淨桃花吐餞宴那得頻征帆㑹當舉烟鬟小<lb/>
姑山曉鏡女兒浦鴈鴈破行飛鴨鴨避人語平生釣竿<lb/>
手只合江湖去因君偶别離感我猶覊旅<lb/>
　　　趙少隠移漕廣東<lb/>
五嶺餘炎蒸三湘漫清絶犬牙地相入要是俱百粤趙<lb/>
侯干莫器盤錯中排决近惟髙帝孫逺付使者節悠悠<lb/>
<pb n="KR4d0165_WYG_001-5b"/>
南海路惘惘舂陵别君才誰得如郎星映卿月功名與<lb/>
事業邂逅當俯拾姑行毋疾驅遲補中都闕<lb/>
　　　題劉氏市隠亭<lb/>
雲合日景暮鳥啼芳意休閒芳閟佳境倦客得深投主<lb/>
人定何人方技家者流持㢘不二價博物要兼收丹砂<lb/>
出勾漏杜若來芳洲盧橘上林夏桂叢小山秋魚蟲儻<lb/>
適用剥啄無虚求潛山仕途㨗隠居吾廬幽喧寂若兩<lb/>
忘容膝萬事周佳名志華屋他日或重遊<lb/>
<pb n="KR4d0165_WYG_001-6a"/>
　　七言古詩<lb/>
　　　趙丞相黄岡獨往亭<lb/>
士生渉道有深淺時來行身隨近逺飛雲邂逅作霖雨<lb/>
雨足雲歸自舒巻南陽躬耕心不悔東山忽起顔猶腆<lb/>
威行巾幗喜折屐得倍古人謀蓋鮮楊顒慟哭野王箏<lb/>
歎息成言那及踐關中丞相富丘壑掩鼻功名聊不免<lb/>
前年一戰靖江滸今年再戰開淮甸心期緑野園林勝<lb/>
夢想黄岡松檜晚淵明孤往欲問津赤松從游非衆願<lb/>
<pb n="KR4d0165_WYG_001-6b"/>
憑虚或喜凌雲賦逺遊請續離騷傳<lb/>
　　　彭澤懐古<lb/>
人言寧飲建業水陶公不汚彭澤米淳耀之烈當未渝<lb/>
義熙之政何如此不能先驅凈螻蟻忍傍車輪攀獺尾<lb/>
巳荒松菊賦歸來頗著文章申已志少題正朔多嵗時<lb/>
此志㑹須來者知羲皇上人樂復樂晋室遺民悲莫悲<lb/>
　　　立秋日湘舍熊生所居斸地得劒長三尺六寸<lb/>
　　　熊生自言居六世矣感延平舊事因系以詩<lb/>
<pb n="KR4d0165_WYG_001-7a"/>
野人斸地得神兵鏟采埋光三尺半念求欵識推甲乙<lb/>
櫑具連環既蕪漫里閭只從曾髙説棟宇未隨兒子換<lb/>
迄今要自二百年前此怪藏那得算秋風是日來閶闔<lb/>
利器乗時思擊斷肯論口腹車魚間未露文章斗牛畔<lb/>
良工拂拭勞三浴志士提携思一旦張雷博識固自佳<lb/>
賈郭充庭還可歎北巖華隂土性弱顔色暫時供把玩<lb/>
不如一洗清海水徑斬長鯨為萬叚<lb/>
　　　二妃廟<lb/>
<pb n="KR4d0165_WYG_001-7b"/>
舜生諸馮沒負夏南游晚葬蒼梧野九峯中隠土一坏<lb/>
草樹蒼茫誰辨者皇英不祔只孤墳妃祠别占清湘原<lb/>
畧無石馬充故物但有叢筠志淚痕山川相逺終相望<lb/>
衣冠來游環佩響風急真成鶴羽飛波寒不隔龍工往<lb/>
鮫室何人相與居月明警蹕萬靈趨未論甄后拾翠羽<lb/>
定見李白騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>魚<lb/>
　　　程伯禹給事供職維揚不及迎侍通直丈生辰<lb/>
　　　欲寄夀星未獲方深念不懌有叩門求售者既<lb/>
<pb n="KR4d0165_WYG_001-8a"/>
　　　得之自賛其異且求詩<lb/>
將軍精忠石飲羽志士純孝冰出魚天公曉人極了了<lb/>
間遣異物供時須西清侍講廣陵居夀親千里愁作書<lb/>
平明剥啄出見客帝俾遺汝明星圖仙官游空貌不臞<lb/>
若木映日華不枯勿嫌龜鶴有皂白相汝綵服為親娯<lb/>
嗟君宻行不可誣塞侯周叔俱不如帥先百僚待忠孝<lb/>
佇相明主平羌雛<lb/>
　　　五峰竹<lb/>
<pb n="KR4d0165_WYG_001-8b"/>
此君抱節懐霜露裁以廣寒修月斧區區拔穎陋管城<lb/>
落落中繩宜冊府潜心幾絶西門佩𨽻古親傳伏生語<lb/>
後來頡頏追時好客卿子墨先生楮慈恩柿葉剡谿藤<lb/>
俗嗜紛紛那足數何人喜事翻新製林下風流微近古<lb/>
宣心寫面却緘囊百草千葩增媚嫵青奴小忍供筆硯<lb/>
晴窻示爾梅花賦<lb/>
　　　送胡帥<lb/>
征南下車再寒暑比屋罷民手摩撫使渠安業不擾渠<lb/>
<pb n="KR4d0165_WYG_001-9a"/>
恐負來時天上語漢官題名當家譜向來諸公孰為伍<lb/>
天下中庸有胡公不畏彊禦陳仲舉年時丞相雙旌舉<lb/>
南浦飛雲作霖雨文昌戎政念得人誰令兩公歸接武<lb/>
周宣中興藉方虎秦王學士開天府只今陛下更辛苦<lb/>
要折遐衝付尊爼忍饑種麥未葢土軍民嗸嗸兩難處<lb/>
從容宫漏未遽移亦及漁樵人物否<lb/>
　　　驟雨宿香歩<lb/>
阿香被召雷挾輈飛㢘受職雲承宇㝠官鬼伯俱奔走<lb/>
<pb n="KR4d0165_WYG_001-9b"/>
東風作惡神靈雨山長巳自疲犖确泥深况復愁沮洳<lb/>
夜投古寺亟燎衣燈燭熒煌湯湢具移床避漏皆相似<lb/>
欲往華胥仍齟齬曲肱齁䶎初未遑蓐食還須戒徒御<lb/>
長年行役雖勞事勝日登臨或相補㑹到諸峰最上頭<lb/>
俯看萬壑爭流處<lb/>
</p>
<p>
</p>
  </div>
</body>
</text>
</TEI>
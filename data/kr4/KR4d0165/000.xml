<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0165_WYG_000-1a"/>
欽定四庫全書　　　　　集部四<lb/>
　提要<lb/>
　　三餘集四巻　　　　　别集類三<hi>宋</hi>
　　　　<hi>臣</hi>等謹案三餘集四巻考三餘集世無傳本<lb/>
　　　　惟散見永樂大典中然各韻所載題為黄次<lb/>
　　　　岑者計七十餘篇題為黄次山者計五篇巳<lb/>
　　　　自相牴牾集中有見山堂記一首篇末署豫<lb/>
　　　　章黄次岑而永樂大典别載謝諤所撰三餘<lb/>
<pb n="KR4d0165_WYG_000-1b"/>
　　　　集序則曰流江黄季岑更互相舛迕宋史藝<lb/>
　　　　文志則作黄季岑玉餘集焦竑國史經籍志<lb/>
　　　　則作黄次山三餘集前賢小集拾遺載其詩<lb/>
　　　　一首厯代名臣奏議載其文三篇亦均作黄<lb/>
　　　　次山近時厲鶚撰宋詩紀事則云黄次山字<lb/>
　　　　季岑輾轉異同㡬扵不可究詰惟豐城縣志<lb/>
　　　　載宋黄得禮字執中元祐間進士曾為栁州<lb/>
　　　　軍事叅軍與集中先大夫述一首符合又載<lb/>
<pb n="KR4d0165_WYG_000-2a"/>
　　　　得禮長子名彦輔字伯強登政和進士次子<lb/>
　　　　彦平字季岑號次山登宣和進士建炎初仕<lb/>
　　　　至吏部郎中出提㸃湖南刑獄載其世系名<lb/>
　　　　字科第仕履皆一一條晰然則撰此集者乃<lb/>
　　　　黄彦平所謂次岑次山季岑者或傳寫訛異<lb/>
　　　　或偶以字行耳至其集名三餘當取三國董<lb/>
　　　　遇三餘讀書之意宋史作玉餘亦字形相似<lb/>
　　　　而誤也彦平在靖康初坐與李綱善貶官南<lb/>
<pb n="KR4d0165_WYG_000-2b"/>
　　　　渡後數上劄子論事多所建白其論賞罰一<lb/>
　　　　疏持論尤為平允厥後劉光世吕祉得失卒<lb/>
　　　　為所料如撡劵然亦剛正有識之士矣又張<lb/>
　　　　端義貴耳集曰馬子方作守令幕下黄次山<lb/>
　　　　作啟與廟堂不入意自改云方四九之年買<lb/>
　　　　臣自知其將貴當乙已之歲淵明已賦其歸<lb/>
　　　　來固不敢自比於古人欲以此折衷扵夫子<lb/>
　　　　黄大服云云是其虚心從善異乎一長自足<lb/>
<pb n="KR4d0165_WYG_000-3a"/>
　　　　　者宜其文之工也今據永樂大典所存編為<lb/>
　　　　　賦詩二巻雜文二巻存其文併以存其人焉<lb/>
　　　　　乾隆四十六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR4d0165_WYG_000-4a"/>
原序<lb/>
余江西自歐陽公挈領文事而後來者襟披袂攘同底<lb/>
於斯道元祐前固亭亭可數其芳韻到紹興又卓卓一<lb/>
振僂指輩行在洪則西山胡少汲流江黄季岑屹立相<lb/>
望少汲登八座入經筵貴矣季岑上星躔不偶則分守<lb/>
符持使節隨所遇行其學余少時間知江鄉事得嘗鼎<lb/>
其臨江㕔記久則厭飫其湖南諸篇葢窺其法文由王<lb/>
臨川之簡而造昌黎氏之理詩溯山谷之流而指少陵<lb/>
<pb n="KR4d0165_WYG_000-4b"/>
氏之源由是無乎不之而竟合於古余此論辨者欲奪<lb/>
不可淳熙丁未季岑之第三子新武當使君牧之携三<lb/>
餘集走行都余驚覩如舊相識連夜秉燭文則大聲疾<lb/>
讀詩則細哦長吟回思昔所持論果不異此固有理匪<lb/>
億則屢中也武當云求為之序余既有昔之論則雖欲<lb/>
食言正自不能乃錄以寄之不知武當以余言為有以<lb/>
副其切切於手澤可以慰其孝心否然三餘之子若孫<lb/>
登科者滿門家法益張此集有繼無盡又為可占十二<lb/>
<pb n="KR4d0165_WYG_000-5a"/>
月朔朝奉郎試右諫議大夫謝諤序<lb/>
三餘詩文流誦士大夫間有年矣恨未多見幸㑹此來<lb/>
訪其家藏獲觀全帙大抵根據理要而其味悠然以長<lb/>
或以文非韓退之詩非杜子美有所不道可謂知之深<lb/>
者迺鋟諸板用廣其傳庶彰著述㫖意云丙午仲冬望<lb/>
日縉雲湯思謙題<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三餘集巻三</head>
    <p>
<pb n="KR4d0165_WYG_003-1a"/>
欽定四庫全書<lb/>
　三餘集巻三　　　　　　　宋　黄彦平　撰<lb/>
　　表<lb/>
　　　賀明堂大禮表<lb/>
禋祀告䖍髙靈薦祉湛恩釋繫綿宇歸仁臣聞帝臨中<lb/>
壇舉無足稱其徳者王假有廟又何以加於孝乎故約<lb/>
情文以行典禮或用大牲而後吉或酌行潦而見親皇<lb/>
穆穆以思誠瑞穰穰而來御恭惟皇帝陛下憂勤始政<lb/>
<pb n="KR4d0165_WYG_003-1b"/>
敦樸先民得萬國之心以事其親接千載之統以合乎<lb/>
祖履季秋之月永懐霜露之悲尊赤氏之光對越房心<lb/>
之次配天其澤與物為春臣職在平反身慙留滯不獲周<lb/>
旋盛際顯相於明廷願言宣布寛條慰安於逺俗<lb/>
　　　紹興七年請皇帝御正殿表<lb/>
明發以懐二人尚積皇皇之望清蹕而朝萬㝢未窺穆<lb/>
穆之容徯瞻當宁之嚴䖍致叩閽之請竊以履天下之<lb/>
籍受海内之圖維周邦之命長新故漢殿之儀有舊若<lb/>
<pb n="KR4d0165_WYG_003-2a"/>
當陽之未正則就日以何觀恭惟皇帝陛下孝本因心<lb/>
仁由所性推戴夙光於代邸追號兹極於堯牆雖總政<lb/>
幾久虚朝位伏望發於獨斷慰此羣情天臨九陛之尊<lb/>
星拱千官之侍嗣聖人之大寳克紹先猷配太一之常<lb/>
居永為民極<lb/>
　　　第二表<lb/>
皇心翼翼久虚路寢之朝聖孝烝烝猶結倚廬之慕再<lb/>
輸悃愊仰瀆崇髙竊以敞雲龍之庭槐楓異列瞻天日<lb/>
<pb n="KR4d0165_WYG_003-2b"/>
之表葵藿同傾盖昭明分之宜以肅㑹同之所輦出房<lb/>
而屬目亷逺陛以歸心難用哀摧久専退避恭惟皇帝<lb/>
陛下志清讎恥行貫幽明自聞弓劒之遺克篤牆羮之<lb/>
念雖親總覽未辨等威伏望早闢端闈躬臨正宁履至<lb/>
尊而制六合建皇極以康庶功不惟俯慰於人情亦以<lb/>
仰當於天意<lb/>
　　　第三表<lb/>
仙㳺已邈徒彷彿於堯牆孝慕無窮尚逡巡於漢殿普<lb/>
<pb n="KR4d0165_WYG_003-3a"/>
天所覆就日何觀竊以象太一之威神赫彤庭之宏敞<lb/>
故太陽下同萬物臨照則虧惟帝座上應列星崇髙是<lb/>
仰避而不處意實難安恭惟皇帝陛下性堯舜之仁躬<lb/>
禹湯之孝奉翼室三年之制虚正衙雙日之朝至徳雖<lb/>
隆輿情未愜伏望特頒温詔徙御廣除一日萬幾使盡<lb/>
闗於一覽羣工庶尹得咸覿於咫顔廟社之休天人共<lb/>
贊<lb/>
　　　紹興七年請皇帝聽政表<lb/>
<pb n="KR4d0165_WYG_003-3b"/>
臣等累上表乞早臨庶政伏䝉批答不允者龍湖絶望<lb/>
賓天之馭難追駒隙載馳易月之期無幾未躬庶政莫<lb/>
厭羣情臣等云云恭惟皇帝陛下淵懿凝猷沈潛毓徳<lb/>
櫛風沐雨力恢經武之謀跼地蹐天爰下宅憂之詔恍<lb/>
疑有望悲極無容然而天生烝民君實司牧國有大命<lb/>
禮為節文牆羮之念雖深衡石之程孰決伏望俯咨羣<lb/>
議仰監前王因三户亡秦之心繼一成祀夏之烈遂親<lb/>
總覽以幸幅員<lb/>
<pb n="KR4d0165_WYG_003-4a"/>
　　劄子<lb/>
　　　堂白劄子<lb/>
契勘六部郎官舊制日輪一員宿省今既罷常程專以<lb/>
防秋為急即行在路諸部入夜委無職事所以紹興四<lb/>
年體例更不輪官然君相勤勞將士暴露私居甘寢義<lb/>
所難安欲望鈞慈却許日輪一員赴尚書省直宿准備<lb/>
非時供發軍期文字至將來解嚴日罷庶幾得少致區<lb/>
區扈蹕逺來之意抑又聞真宗皇帝以楊徽之夏侯嶠<lb/>
<pb n="KR4d0165_WYG_003-4b"/>
為翰林侍讀學士邢昺吕文仲為侍講設廬祕閣夜則<lb/>
迭宿令劉文超日以當宿官姓名于内東門進入宣召<lb/>
顧問或至夜分今扈從臣僚不多若侍從輪直禁中庶<lb/>
官輪直都省小大之臣咸獲自盡其尚庶幾禆廟堂之<lb/>
餘議竭臣子之至情復章聖隆寛襃直之宏規圖澶淵<lb/>
却敵芘民之偉績如有可採伏望敷奏施行伏候鈞㫖<lb/>
　　　又劄子<lb/>
竊聞明州申有髙麗人金稚圭劉待舉等附舶到州事<lb/>
<pb n="KR4d0165_WYG_003-5a"/>
契勘髙麗自神宗以至前朝許之來貢賜書入學燕樂<lb/>
賡詩其甚至於臨遣王人罷黜言者所以為之賜者甚<lb/>
寵而屬意者亦深艱難以來首䑕兩端坐觀成敗終賴<lb/>
謀臣獻計勇士竭力乃能立國由此觀之結納逺夷初<lb/>
未有益徒自取紛紛耳方今排決和議師律漸張若因<lb/>
循故事許至行朝必將託游說之詞脅制人主使兵威<lb/>
自屈而和議復伸忠臣不得遂其謀烈士無所奮其勇<lb/>
從違之間利害不細昔劉琨欲結石勒勒答其賜而辭<lb/>
<pb n="KR4d0165_WYG_003-5b"/>
其言竊謂警報方嚴防秋正急當厚其賜幣就彼遣還<lb/>
折衝消萌於計為得如有可採伏望敷奏施行<lb/>
　　　紹興六年十一月二十日堂白劄子論賞罰<lb/>
竊以淮西之捷中外同慶䇿功行賞興替繫焉前日獲<lb/>
見稍白其端言語精神未能自達解嚴猶逺姑息置之<lb/>
近日聞諸士夫頗有賞不踰時之論故為三說効其區<lb/>
區夫為國者張其綱紀明其賞罰周公達故賞罰行孔<lb/>
子窮故褒貶作春秋之成猶能使亂臣賊子懼況人主<lb/>
<pb n="KR4d0165_WYG_003-6a"/>
即位十年福威自出以公義行賞罰豈不足以撥亂世<lb/>
反於正乎唐蕭復白徳宗陳少㳺位兼將相首敗臣節<lb/>
韋皋府下僚獨奮忠義今若以皋代少㳺則逆順判而<lb/>
懲勸立徳宗欣然納之事所以不行者復不肯奉馬欽<lb/>
緒附耳之言也今日事力雖未為豐方之梁洋亦未為<lb/>
儉姑息之術豈可專行前日之戰聞有身為大將明乞<lb/>
退師者亦有偏禆之間踴躍請行先登得雋者若解彼<lb/>
一鎮授此一鎮離明乾徤斷以不疑變姑息之風激拳<lb/>
<pb n="KR4d0165_WYG_003-6b"/>
勇之氣折衝制敵尊强本朝在此一舉最上䇿也康定<lb/>
寳元之間宿師不解范仲淹因辭觀察使力勸仁宗下<lb/>
詔責躬避朝減膳政府待罪亟從其請而㣲黜其官四<lb/>
路帥臣討賊不效罪之大者並令落職自効以功贖過<lb/>
其說具載張唐英所集仁宗君臣政要錄中今若都督<lb/>
諸帥一例加恩廟堂不必表辭只用手劄直敘其故勲<lb/>
主上以徳不能覆威不能征遂使生靈廣罹殺害還俘<lb/>
掩骼事雖施行至於淮南新起之稅所得甚㣲為擾頗<lb/>
<pb n="KR4d0165_WYG_003-7a"/>
大更展科數寛䘏流移浙西諸處運米脚錢納草虛費<lb/>
曲赦兩路以示特恩辭免之章悉從其請統制官以下<lb/>
即依舊例優與推恩此中䇿也周祖在漢為樞宻使出<lb/>
討三叛已而奏功漢人推恩則曰仰遵廟算臣何力焉<lb/>
當軸羣臣無不受賜則又曰諸道藩臣同寅協濟不可<lb/>
不賞漢朝復不能違於是三叛雖除而朝綱大壊矣賞<lb/>
以報功非以納侮惟名與器上之所司執國柄者相隨<lb/>
受賞固為不可專潔已之小亷而謂之塞責忘善後之<lb/>
<pb n="KR4d0165_WYG_003-7b"/>
逺慮而謂之從權開僥倖之門消精銳之氣聚斂之謀<lb/>
已盡飛輓之費不充建中覆轍唐監未逺魚爛瓦解變<lb/>
自内興此所謂屈力殫貨諸侯乗其敝而起最下䇿也<lb/>
抑又聞擬人者必於其倫揆事者必窮其理漢之諸侯<lb/>
有布衣昆弟之心故馮敬以悍死於前唐之藩鎮有輔<lb/>
車相依之勢故武元衡以忠死於後若乃一時功臣握<lb/>
兵在外而議者遽以諸侯鎮比之則過矣君臣分定亷<lb/>
陛勢殊爵非世襲待王命而後榮封無專地仰縣官而<lb/>
<pb n="KR4d0165_WYG_003-8a"/>
後給從違之際逆順隨之以李光弼之功名攘袂徇國<lb/>
天下風靡一為遷延則田神功等皆不受約束豈有人<lb/>
主賞功稍核其實不滿私意即遽憂其不奉詔乎或曰<lb/>
必不奉詔則如之何應之曰晉大司馬温倐至湖隂朝<lb/>
廷不知所為王彪之白相王令以手書相曉不從則遣<lb/>
中詔又不從則六師整駕逆順於兹判矣温得書遂還<lb/>
蘇峻未平陶侃遽欲南歸温嶠語侃違衆敗事義旗將<lb/>
回指於公矣侃亦不敢去伏願朝廷惜機㑹之難逢念<lb/>
<pb n="KR4d0165_WYG_003-8b"/>
懐安之易失覽馮敬武元衡之所異以釋其疑考王彪<lb/>
之温嶠之所同以贊其決采蕭復范仲淹之說而擇其<lb/>
中庶賞罰當而權紀張中興之業未議而國之基粗立<lb/>
矣文須張本不嫌詞費盖又有深於此者而未敢言焉<lb/>
　　　紹興七年二月五日堂白劄子請聽政<lb/>
上天不弔道君皇帝寧徳皇后諱問奄至竊惟祖宗故<lb/>
事易月而除䘮三日而聽政羣臣表請䘮制雖幸見從<lb/>
而聽政之期再三未許仰揆聖意必以梓宫在逺變故<lb/>
<pb n="KR4d0165_WYG_003-9a"/>
異常難以寛遣然中外之論以為此尤不可不從何也<lb/>
人主之行異布衣布衣者飾小遜矜小亷以自託於鄉<lb/>
黨人主惟天下安社稷固否爾昔闔閭傷於檇李其子<lb/>
使人立於廷茍出入則呼曰夫差而忘勾踐殺而父乎<lb/>
則對曰不敢忘孫䇿中刺客弟權哀號未視事張昭曰<lb/>
孝亷此寧哭時耶改易權服扶令上馬使巡三軍古人<lb/>
廢興之際處之固自有禮其後㑹稽烏林之捷非幸也<lb/>
數也惟楚懐王客死於秦楚人憐之如悲親戚諸侯由<lb/>
<pb n="KR4d0165_WYG_003-9b"/>
是亦不直秦使楚之君能執夫差之强聽其臣能抗張<lb/>
昭之孤論以六千里之提封順三户亡秦之諺因國人<lb/>
之悲以結諸侯之援而責負於秦抗兵相加師哀者直<lb/>
勝敗之數未可知也奈何忨嵗愒日役於讐人既不能<lb/>
强又不能弱婚讐忍恥終以俱亡其後孫心起於牧豎<lb/>
之間所遣諸將猶足亡秦由是觀之則南公之言未為<lb/>
無證直其君臣自為謀之過耳仰惟國家今日變故艱<lb/>
危之勢讐恥之情方於昔人殆有甚者君臣之位雖正<lb/>
<pb n="KR4d0165_WYG_003-10a"/>
軍國之務實繁外無手足强近之親内無簾幄保惠之<lb/>
託嬛孑孤立觀者寒心加以時不待人機不容息訹好<lb/>
語而誤軍政徇過哀而妨國謀脫有紛紜天下英雄未<lb/>
有與人分其責者謂宜瀝陳悃欵開悟聖明逺稽載籍<lb/>
之興亡近念祖宗之積累吴人制勝可以為法楚人自<lb/>
亡可以為戒畧布衣之節計天下之安遣使奉迎幸其<lb/>
聽許治兵為備伐其隂謀哀死事生於計為得然則易<lb/>
月之制雖已聴從親政之期亦不可緩惓惓愚慮伏望<lb/>
<pb n="KR4d0165_WYG_003-10b"/>
敷奏早賜施行宗廟生靈不勝徯願<lb/>
　　　九月十五日面對劄子<lb/>
臣幸得以非才復召見乃七月已已言校旗大閱之法<lb/>
曰願歴吉日選靈辰北極盛秋躬秉武節陛下加惠留<lb/>
聽不遺易忘之臣八月甲辰詔御六師順天道東行九<lb/>
月丙寅發臨安臣得厠執事顔行䝉霜露<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>覊靮宜有<lb/>
以開廣徳意幸自見敢索言之臣聞臨大難不懼者聖<lb/>
人之勇也甲兵不多非國之災貨財不積非國之貧顧<lb/>
<pb n="KR4d0165_WYG_003-11a"/>
操術立志何如爾唐太宗初即位突厥頡利傾國而至<lb/>
飲馬便橋元年闗中饑米斗匹絹二年天下蝗三年大<lb/>
水民東西就食兹亦危矣太宗見善明用心銳信魏徵<lb/>
仁義之說而拒封倫捭闔之詞以房杜為腹心英衛為<lb/>
爪牙處將於衞宿兵於府其語士卒曰吾不使汝曹穿<lb/>
池築苑惟專意武備天下無事則為汝師突厥入冦則<lb/>
為汝將其語將帥則曰國之綱紀惟賞與罰非分之恩<lb/>
不可數得宜自修飭毋貽後悔太阿之柄操持不失故<lb/>
<pb n="KR4d0165_WYG_003-11b"/>
薄海内外莫敢攖其鋒其後頡利成禽酋長帶刀宿衛<lb/>
部落皆襲衣冠米斗三四錢行旅取給道路此無他操<lb/>
術得宜有志者事終成也方今邊徼之禍饑饉之災方<lb/>
之太宗異世同事然今秋嵗既稔矣待外敵者獨不為<lb/>
歟臣願陛下躬太宗撥亂之心采魏徵仁義之說以至<lb/>
誠育萬物以至孝通神明以剛徤中正位天徳親賢逺<lb/>
佞貴公滅私怨忿不萌則聽斷自審臨機必果料敵必<lb/>
明簡號令嚴階級拔進梟俊禽敵之士汰遣全軀保妻<lb/>
<pb n="KR4d0165_WYG_003-12a"/>
子之徒有功當賞不吝王侯無功僥望分毫不與如此<lb/>
則不可勝之計立矣兵法曰先為不可勝以待敵之可<lb/>
勝不可勝在我可勝在敵以飽待饑以逸待勞正治以<lb/>
待其亂致人不致於人在我者也觀釁而動首尾俱縱<lb/>
建瓴破竹所俟者時在敵者也以陛下之明席藝祖仁<lb/>
宗之遺澤當上元之徳㑹協永平之嵗紀惟當斷以不<lb/>
疑與賢士大夫共此功名爾孟子曰責難於君謂之恭<lb/>
今日之事落落若難合臣非敢獨言易然不以孟子所<lb/>
<pb n="KR4d0165_WYG_003-12b"/>
言望陛下則臣之罪也惟陛下憐察<lb/>
　　　災異劄子<lb/>
臣聞日食地震陽㣲隂盛也隂盛則靜者動陽㣲則明<lb/>
者晦推類言之則妻者夫之隂也子者父之隂也四夷者<lb/>
中國之隂也小人者君子之隂也陛下春秋富盛嬪嬙<lb/>
稀簡幃幄之私行義未過二年之間大異重至意者外<lb/>
敵伺隙而君子小人之際尚煩聖慮乎今承板蕩之餘<lb/>
履顛沛之勢財不足自富兵不足自强天下喁喁未絶<lb/>
<pb n="KR4d0165_WYG_003-13a"/>
望於中興者徒以陛下克巳自强大臣同心事國悔過<lb/>
求言而善類稍進也近日士論頗謂朝廷甘受佞人而<lb/>
外欽正士聲音之拒禮貌之衰有得之於言意之表者<lb/>
此非陛下之福也自古求治之君當軸之臣夫豈惡治<lb/>
安而樂危殆薄君子而厚小人然多不免焉者何也君<lb/>
子難親小人易狎也願陛下以父兄為意大臣為人主<lb/>
受言厲諤諤之風恢蕩蕩之徳逺浮謟近端方搢紳之<lb/>
間衆不可盖其有公忠自奮敢獻異同不可狎而親者<lb/>
<pb n="KR4d0165_WYG_003-13b"/>
宜隆寛褒直俾充本朝不宜盡聽其求髙舉逺引不留<lb/>
自助也人主父天母地子養元元父虧明母震動子訛<lb/>
言相恐古人猶懼况食於三朝震其國都元元飢餓自<lb/>
相魚肉而不思消伏之計乎惟陛下奮乾剛之威大臣<lb/>
擴包荒之度㧞進英俊以强本朝此抑隂崇陽應變之<lb/>
至權也震食之異庶幾可銷標季之運庶幾可復强敵<lb/>
之憂庶幾可弭陛下召臣千里誠冀有補萬分廢承天<lb/>
之至言指米鹽之細故未殺災異熒惑聖聰則非臣之<lb/>
<pb n="KR4d0165_WYG_003-14a"/>
忠也故不敢不盡愚<lb/>
　　　擬上道君太上皇帝諡法奏<hi>按此首據歴代名臣奏議補入</hi>
恭惟道君太上皇帝躬仁厚之資履明昌之運自初即<lb/>
位則召收耆俊開訪落之基既倦於勤則祖述唐虞決<lb/>
内禪之䇿在宥天下二十六年揆厥所元訖其畀付豈<lb/>
不善始善終哉若乃玩心神明儲精窔奥號令温雅儷<lb/>
古有光蠲定刑法與民更始養生葬死將使之無憾既<lb/>
富而教思底於有成戴白垂髫含飴擊壤物衆地大治<lb/>
<pb n="KR4d0165_WYG_003-14b"/>
久變生雖天步方艱而人心益固天未絶晉聖子勃興<lb/>
民之戴商景命有僕茲奉諱問而中外遐邇號慟隕絶<lb/>
不啻若䘮其私親此豈人力也哉盖有以得乎天矣詩<lb/>
詠君徳樂舞后功異經同㫖明盛徳之所隆也歴選勛<lb/>
華至於文武繼昭夏崇諡號豈獨七十有二君垂世行<lb/>
逺今烏敢已夫惟稽古之君煥其可述者文也與子之<lb/>
志斷以不疑者聖也昭天漏泉其仁無所不及備道全<lb/>
美其徳無所不該制禮作樂極三王之顯繼體守文盡<lb/>
<pb n="KR4d0165_WYG_003-15a"/>
天子之孝經曰文王徽柔懿恭懐保小民盖惠于宗公<lb/>
者思齊之所謂徽也浸以光大者揚雄之所謂懿也文<lb/>
王之美㣲妙𤣥通不可得而名思齊之所以聖者幾是<lb/>
矣憂患作易用晦而明嗣武受之克昌厥後對越在上<lb/>
作周匹休配三宗無逸之稱接七世景炎之緒探樂天<lb/>
之至徳揚清廟之幽光不勝冐昧擬上尊諡曰文聖仁<lb/>
徳顯孝皇帝廟號徽宗<lb/>
</p>
<p>
</p>
  </div>
</body>
</text>
</TEI>
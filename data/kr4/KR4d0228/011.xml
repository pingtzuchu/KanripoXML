<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷八</head> <lb/>
    <p>
<pb n="KR4d0228_WYG_011-1a"/>
欽定四庫全書<lb/>
　雪山集卷八<lb/>
　　　　　　　　　　　　　宋　王質　撰<lb/>
　書<lb/>
　　與張都督書<hi>案此書當是孝宗隆興元年所作</hi>
某自四月離揚州今至南陵三日而行四百里勞苦之<lb/>
狀不言可知獨是隂以觀聴求諸道塗薈蕞見聞或可<lb/>
以補助萬一前書略以某人御下無狀之迹告之欽夫<lb/>
<pb n="KR4d0228_WYG_011-1b"/>
持兵劫屬官之書擬刃臨總領之輿縱火焚編民之草<lb/>
乘酒撞納婦之居甚不祥也某在相公左右未嘗聞之<lb/>
某猶不聞也計不復至於相公之前矣然則相公平日<lb/>
所聞懼有非其真也夫居人之上者下之顰笑屈伸無<lb/>
所不當知之故能得其隠㣲而為之瀦洩古之為君也<lb/>
或出入南畝之間曾孫來止是也為吏者或㫖否饁食<lb/>
之際田畯至喜是也凡為此者無所不知之道也後世<lb/>
之民視君如帝視大吏如神視小吏如龍麟虎豹可見<lb/>
<pb n="KR4d0228_WYG_011-2a"/>
而不可近也故上之人耳目寢狹而下之人肝腸寖壅<lb/>
幸而達也未有無所厯且無所託而能也對面之間猶<lb/>
有乖隔況涉數傳之後乎相公之尊其得見者有數矣<lb/>
見而敢言言而敢盡者又有數矣故某惟相公平日之<lb/>
所聞有非下情所誠然者古之君子以苦言為良藥以<lb/>
甘言為美疢何者苦言之多出於情而甘言之或浮於<lb/>
實也雖不皆然要十之八九矣前侍相公因言趙沂來<lb/>
告吴璘之師復振西人之歸不絶近見馮時行移書唐<lb/>
<pb n="KR4d0228_WYG_011-2b"/>
立夫深病璘而危蜀趙子之論是馮子猶不失憂時愛<lb/>
國之賢者馮子之論是趙子可勝罪乎然則馮子非欺<lb/>
人者也趙子雖不欺人為人所欺則未可知也某亦安<lb/>
知某人為能與否有不令子弟足見其無賢父兄矣然<lb/>
此言難信者此事非某之素習也耕織當問奴婢軍旅<lb/>
當問武夫書生非其業也問佛於僧其知之固也至於<lb/>
飲酒茹葷為僧之病者其徒未有肯自列也問他人則<lb/>
知之矣相公重以軍旅之事而問士大夫亦重以士大<lb/>
<pb n="KR4d0228_WYG_011-3a"/>
夫之議而言將帥豈不以非其業故耶古之豪傑部賔<lb/>
客以軍法是滅秦抗漢之規也勑兒曹為部曲是駕魏<lb/>
陵吴之勢也近見陳阜卿云始謂御軍為難今又措置<lb/>
民兵府卒乃知不過如此某云天下本無難事意解便<lb/>
了然兵非士大夫之所常習亦非士大夫莫能深知此<lb/>
物與鬼神造化相通非庸人所能輕解故某前書略謂<lb/>
欽夫軍旅之權當使漸入士大夫之手只陳阜卿張晉<lb/>
彦之流使居兵間戈鋋刀槊之下便有古人之風今數<lb/>
<pb n="KR4d0228_WYG_011-3b"/>
大卒為之没世不能有美績也敗壊五家軍政職是數<lb/>
大卒而又燈燈相傳源源不絶態度殊不甚逺尚有加<lb/>
焉有陳金而置廡者必無宿城之奔有素服而殿師者<lb/>
必無徳順之效此豈過誤哉相公以此知諸將之才矣<lb/>
早晚還歸廟堂維新憲度若不易今日之軍政亦不過<lb/>
今日之武功而已相公之誠通天地而開金石盖有餘<lb/>
也然精神寖改於前時功業未滿於初心徒使相公深<lb/>
悲浩嘆之不足前日臨分之際相公忽動山林之興退<lb/>
<pb n="KR4d0228_WYG_011-4a"/>
與欽夫道而傷之諺云指望張三作王大争奈王大是<lb/>
張三蹉跎相公至此者則此曹為之也豈獨諸將之罪<lb/>
哉張晉彦聞已得祠必過維揚謁相公試留與語觀之<lb/>
偶動懐抱不覺宣洩尚惟鈞恕<lb/>
　　與湯相書<hi>案此書亦似隆興元年所作</hi>
某於四月二十八日嘗以劄子訴相公以家貧親老之<lb/>
狀乞一官職為養伺侯二十七日不得報廼五月二十<lb/>
五日再以劄子申前懇益切伺侯又二十日猶不得報<lb/>
<pb n="KR4d0228_WYG_011-4b"/>
某竊自疑相公前後再當國天下之才超軼驚邁如張<lb/>
孝祥諸人皆弭耳下心聴命効力而不辭不獨相公有<lb/>
以服之殆有以致之也故近世宰相之門多人物者無<lb/>
如相公詩不云乎有卷者阿飄風自南阿卷則風至禮<lb/>
盡而士附某以身試之而未然豈有所得罪於相公窮<lb/>
思深維不可謂無罪然不得為罪也敢為相公陳之天<lb/>
下之人苟非園公綺里之流誰能無求于宰相受其求<lb/>
者尊則求之者卑惟其習為卑也故擎跽曲拳促縮喘<lb/>
<pb n="KR4d0228_WYG_011-5a"/>
吁猶以為不足某今未嘗一涉相公之門移書而求官<lb/>
閲月而狎至夫為天子之宰而匹夫可遥令且可趣得<lb/>
耶此其罪則近乎傲羣天下之士而敎養之于都其名<lb/>
曰太學以博士正録五七輩相與董治乎其事其名曰<lb/>
學官其人雖未精選而間亦頗有所擇故金銀伏獵稍<lb/>
不至其間而某驟出草萊未嘗為朝廷試用雖以舍選<lb/>
進士發身又烏知其非金銀伏獵之流而遽有所求乎<lb/>
此其罪則近乎僭傲與僭某不敢有所加飾獨念前日<lb/>
<pb n="KR4d0228_WYG_011-5b"/>
幕府之廢亟欲解歸而未能忘懐于相公猶僥倖夫一<lb/>
見而庶幾乎有成則歸且有辭以白大人而少慰其心<lb/>
是以匍匐奔走而來至東林而嬰疾有故人者館之盖<lb/>
將調䕶以待其平而自致相公之前又慮夫延日淹月<lb/>
不能以卒安而藴結含蓄之情有所留滯而不得疾吐<lb/>
如茹物于其咽而不下是以出此迫切率易之為而不<lb/>
知其非夫江淮去行都千里而逺東林去行都百里而<lb/>
近不憚千里之行而辭百里之役夫豈人情形近乎傲<lb/>
<pb n="KR4d0228_WYG_011-6a"/>
而心非傲也某入太學一年而校外舍二年而升内舍三<lb/>
年而中上舍季攷月書苟以事而不至盖未有至而弗獲<lb/>
者厯數前後或者以為某積累之頗多而步驟之最速且<lb/>
以為其人能自别于其徒略無場屋銷落塵滯之氣而其<lb/>
為文無所大戾於繩檢雖間有所不與亦以其取名之太<lb/>
多而躐等之太亟曳裾其後者不能無不平於其心至數<lb/>
某不肖之迹則亦不過布衣平時之常態滕甫馮京反以<lb/>
得聲而取重於世者也今之為學官者率出于進士之髙<lb/>
<pb n="KR4d0228_WYG_011-6b"/>
科宏辭博學之異選三舍之聞人而三舍所居且多于其<lb/>
他某有其一而又居其多則亦不可謂全無涉也五年之<lb/>
積雖無一日之厯盖嘗用大臣之薦得册府之召近年召<lb/>
試而報罷不旋踵而物故者許必勝也經年而為學官者劉<lb/>
度也四年而漠無他授者某也某似必勝則猶有喘息苟存<lb/>
于明時似度則嵗月邅迴殆或數倍過之某之負釁也則以<lb/>
某人密授之某人而隂嗾以某人某人之怒某則以某為主<lb/>
坐而不往見某人之怒某則以某辟屬官而不肯行而某人<lb/>
<pb n="KR4d0228_WYG_011-7a"/>
則奉之行之者也夫某人某人之為人自有公論某人<lb/>
死而某人廢凡其所排棄者無不奮迅光明而有以自<lb/>
伸而某獨流落棲遲未解某人某人之冤幸未至于與<lb/>
必勝同科猶可以援度而為例名近于僭而實非僭也<lb/>
相公淵博超明豈不孚乎其心而疑乎其形察乎其實<lb/>
而牽乎其名猶宛轉遲囘于此非相公有所靳吝而不<lb/>
肯予特欲矯揉頓挫使知官爵之不易得而世事之難<lb/>
期也相公敎誨之情甚至某感服之心甚深然而相公<lb/>
<pb n="KR4d0228_WYG_011-7b"/>
所以遷延者至再而某所以哀鳴者至三相公矯揉頓<lb/>
挫之功不可以有加而某急切懇迫之辭亦不可以有<lb/>
進上之不可以有加而下之不可以有進其勢皆將窮<lb/>
于此方其未窮也猶有所待也至其窮也而不囘而後<lb/>
可以絶望而無所待天地之為秋冬也風戕霜剝而物<lb/>
不怨形槁精乾而物之望不絶何者秋冬于今而春夏<lb/>
于後也使萬物知天地惟秋冬之専而無春夏之繼其<lb/>
望絶矣望絶則天地之造化亦窮故天地于萬物相資<lb/>
<pb n="KR4d0228_WYG_011-8a"/>
而至於無極者吾之造化不窮而彼之望不絶是以能<lb/>
久伏惟相公推天地造化之心畧去其傲僭之罪而深<lb/>
察其至切之情度其勢之窮而無使其望之絶也是用<lb/>
刳心瀝辭重足聴命<lb/>
　　與虞宣機書<hi>案此書當是孝宋乾道五年所作</hi>
某乍去恩門忽忽若有所失如詩人所謂静言思之不<lb/>
能奮飛瞻望弗及泣涕如雨若非恩義相闗豈復滯情<lb/>
如此伏想賢父子之間所以鍾意不肖者若合符節龜<lb/>
<pb n="KR4d0228_WYG_011-8b"/>
山老禪有云已到岸人休忘後未曾渡者要須船盖記<lb/>
録可見其詳者一佛三十三祖五十二世一千七百餘<lb/>
尊宿無他事業止是岸岸相濟舟舟相渡到岸自已事<lb/>
了度人佛法事了達磨謂神光云吾從南印來東土踰<lb/>
海越漠為法求人此聖賢傳心付印之急要至勞至苦<lb/>
至痛至辱而不辭載在詩書揚善推賢亦是法也在出<lb/>
世界法則為報佛恩在世間法則為報國恩不獨是學<lb/>
人身分上事自是尊宿性命上事學人委命以求師先<lb/>
<pb n="KR4d0228_WYG_011-9a"/>
覺捐軀以求嗣西來之初達磨腐舌爛腸甘天下之至<lb/>
毒而神光斷臂立雪極天下之至慘與後世兒孫輩立<lb/>
本來面様今世有堪為法嗣而不遇引接之人有收為<lb/>
子息而不堪付授之寄豈惟禪門士大夫亦然某于恩<lb/>
門委身投誠如須彌山永無退轉如恒河沙永無窮竭<lb/>
于是恩門于某未知肯與一指頭禪三頓棒法否若謂<lb/>
果然則野水無人渡孤舟空自横又未知其説也老子<lb/>
問于常樅曰何以敎我常樅曰過故鄉而下車子知之<lb/>
<pb n="KR4d0228_WYG_011-9b"/>
乎非謂其不忘故耶常樅曰是已人情逺則疏疏則忘<lb/>
今某逺矣疏矣願毋相忘而已<lb/>
　　與虞相書<hi>案此書當是乾道六年所作</hi>
某以凛冬之嚴厯馬嘶饒風之險以盛夏之烈犯瞿唐<lb/>
巫峽之暴以期年之間而行數萬里之逺以一介之㣲<lb/>
而當鸚鵡之憤可謂天下之至危至苦幸而死脱遂此<lb/>
生歸凡身體髪膚父母妻子皆相公再與之餘置勿復<lb/>
道也某心彫意謝無意從官固與相公有言矣自師友<lb/>
<pb n="KR4d0228_WYG_011-10a"/>
親戚交謁更諌皆不以為當以義相感者以為自秦漢<lb/>
以來王公不復下士宜少除豪以相遷就庶授受之間<lb/>
兩得其理此一論也以利相𨗳者以為知己當位時難<lb/>
得而易失過家宜亟去無留不可遷延持俟命之説此<lb/>
又一論也前者之論謂之宜除豪盖自無豪可除其説<lb/>
非也後者之論戒其勿俟命命者受之于天人若之何<lb/>
其説益可羞矣某之所以自處者甚確其自知者甚明<lb/>
也顧情有所迫義有所當然不得不為相公陳之父母<lb/>
<pb n="KR4d0228_WYG_011-10b"/>
既老兄弟未立全家所望惟某而已今既不能强行其<lb/>
所不欲則俯仰所以責任者未有以當之也伏念家君<lb/>
好學守道亷介勤畏兩任六年麤為統莅者所知今夷<lb/>
陵法掾垂滿若至行在謁銓部不惟數千里之役非老<lb/>
者所宜而三五年之次亦非窮者所易守也某省罷固<lb/>
法之所優而同列已各有處又以例之所當得者願以<lb/>
此移之于親惟相公哀之祖宗之朝有乞以已官予父<lb/>
者有司以法而格祖宗以情而從著在昭陵之録可覆<lb/>
<pb n="KR4d0228_WYG_011-11a"/>
視也伏望相公攷祖宗之憲推父子之情且念某既不<lb/>
能立身行道以顯親又不能靦容就録以養親將無所<lb/>
容于天地之間矣相公儻從此請則某雖死之日猶生<lb/>
之年雖不仕猶仕也竊度相公之心亦未能于某忘懐<lb/>
或有耿焉故嵗所賜誨言所謂如坐針氈之上者意可<lb/>
知也是舉可以釋相公之恨而滿某之願今而後相公<lb/>
可以恝然而某無所望矣某宦情既銷歸志已決山林<lb/>
之士固不當與宰物者相通此劉噐之所以絶書于司<lb/>
<pb n="KR4d0228_WYG_011-11b"/>
馬文正而文正重之者也然不及已而及親雖私猶公<lb/>
也相公雖擕而白之上出而示之朝議者亦無以罪某<lb/>
矣恭惟莆田丞相與某有十五年之雅同悲歡于患難<lb/>
之際共死生于兵戎之間一燈青熒對牀而聴夜雨兩<lb/>
騎蕭條竝轡以行秋風丞相之書所謂江淮幕府之契<lb/>
無如公者是也又謂毎得公書輒媿見顔面此其心不<lb/>
可謂不知慙矣使某皮焦肉枯窮天下辛苦之情心碎<lb/>
膽裂受人生危辱之極何冤何負而至于此異時丞相<lb/>
<pb n="KR4d0228_WYG_011-12a"/>
將何顔以見天下之士然此私情耳而有公議焉修謹<lb/>
寡過諒直自信謂之賢則不可誣也今其去矣為之慨<lb/>
然規模一旦雄張多士羣論不無儻若之歎台庭既未<lb/>
竝建則相公獨任其責矣富彦國營北事開端而讒已<lb/>
集范希文韓穉圭理西事中道而毁肆興異意者本以<lb/>
害諸公諸公之身既危而國家之事亦敗矣冦平仲收<lb/>
澶淵之功而骰子之譖繼起文寛夫䇿貝州之勲而燈<lb/>
籠之謗始作幸成乃爾而况于未必成哉惟冀保嚴自<lb/>
<pb n="KR4d0228_WYG_011-12b"/>
任之軀峻極維垣之品某稽首遐瞻傾心䖍禱<lb/>
　　與虞相書<hi>案此書亦是乾道六年所作</hi>
某伏以即日凜秋恭惟一徳享天萬年永相鈞侯起居<lb/>
萬福某迺七月二十日以書徹于相公時則在武昌今<lb/>
八月一日以書達于相公時則在興國入蜀半期而無<lb/>
一字出蜀一旬而致二緘有嫌無嫌之異也某之作蜀<lb/>
視景偷生杜門避死之不給矧敢通宰執之訊以重危<lb/>
疑之嫌哉相公可以嘿喻矣今以父子迫切之情雖有<lb/>
<pb n="KR4d0228_WYG_011-13a"/>
嫌且不憚况無嫌乎伏念家君好古専經老猶不勌居<lb/>
家臨官介然自守其勤畏亷純異常雖當世獨行立節<lb/>
之士未易及也惟是屈于不遇之命少困場屋老沈下<lb/>
僚雖家君處之夷然而為子之職當無所不用其至今<lb/>
夷陵之掾垂滿異時之計不知所以裁之涉數千里而<lb/>
調官固非老者所宜待三五年而得禄又非貧者所能<lb/>
守私竊自念某省罷在法所優而一等差遣在朝廷所<lb/>
當予而難郤者也今同官王亢子蒼自幹辦而升治中<lb/>
<pb n="KR4d0228_WYG_011-13b"/>
省罷不一月而被命到官未十日而獲遷此雖非某孤<lb/>
寒懶退者所當援以為例而議者不能無羡亢而嗟某<lb/>
也伏覩朝廷均視親疎決無彼此願以所當得而移之<lb/>
于親此亦朝廷所樂為而易從足以厚風俗而非啓僥<lb/>
倖也具在别牘敢蘄鴻造某之自視良亦甚明固有欲<lb/>
抑之者矣安在其為抑之也梁武帝作浮山堰遏長淮<lb/>
以灌北道或曰四瀆天所以宣洩其氣不可塞也浮山<lb/>
一敗而淮南皆海矣故人之負英氣與物之抱俊具者<lb/>
<pb n="KR4d0228_WYG_011-14a"/>
皆不可抑也吕夷簡抑羣賢而慶厯之黨論興王安石<lb/>
抑羣賢而元祐紹聖之黨事熾蔡京抑羣賢而宣和靖<lb/>
康之黨禍極矣故不可抑而抑之抑者受名抑之者受<lb/>
謗甚則受禍豈不悲夫孫沔上封事詆吕夷簡以柔而<lb/>
易制者升為心腹以姦而可使者任為羽翼不進賢才<lb/>
但用不如已者自為之計仁宗遣中使持書即第示之<lb/>
夷簡讀而嘆曰善哉元規之言恨不早聞十年耳盖申<lb/>
公是時逼老將退雖知悔已無及矣惜莆田丞相之在<lb/>
<pb n="KR4d0228_WYG_011-14b"/>
位未嘗聞斯言也今雖去矣尚可告之庶有濟哉相公<lb/>
恢宏洪博善與人同天下所以繫望而知歸者以相公<lb/>
之大也文潞公欲引恬退之士謀于其客張子平潞公<lb/>
曰宜莫如韓維張瓌也子平曰王安石以静退著名其<lb/>
可遺乎潞公不答子平曰豈以瓌事相公加勤而安石<lb/>
無所加乎潞公瞿然乃并薦之願相公勿以事我之疏<lb/>
數為輕重則天下之賢無遺矣王文公數薦寇萊公真<lb/>
宗曰準屢言卿過而卿力薦之何也文正曰臣備位宰<lb/>
<pb n="KR4d0228_WYG_011-15a"/>
輔政事多闕他人相顧不言準獨能攻臣之短納忠陛<lb/>
下此乃臣所以重準也願陛下亟用之願相公勿以于<lb/>
我有毁譽而為去取則天下之賢歸心矣今某乃獨以<lb/>
齷齪而不能有所開拓取人主之輕受天下之責則相<lb/>
公可不闢至公之路開衆正之門上廣天子蒐攬賢豪<lb/>
之心下恢士大夫馳騖當世之氣哉某此生永已無路<lb/>
報恩惟望相公以道事君以徳澤民以公納士以正保<lb/>
身若乃勢位極乎鈞鼎勲業溢乎旂常此自所當有而<lb/>
<pb n="KR4d0228_WYG_011-15b"/>
未足道者也不敢摭以為獻云<lb/>
　　與李處全殿院書<hi>案此書當是乾道七年所作</hi>
某比者浹月疊貢二書揆日徹聴久矣第一議之傳大<lb/>
哉言乎天之氣候世之風俗也五日一候至十五日一<lb/>
節來此隂陽所以分春夏秋冬所以序也今是非混淆<lb/>
而君子小人易位風俗不正故也欲正風俗當先從亷<lb/>
恥始嗟夫亷恥道喪未有甚於此時者也誕慢之風盛<lb/>
佞諛之俗昌而亷恥掃地狂生孺子敢竊借韓信諸葛<lb/>
<pb n="KR4d0228_WYG_011-16a"/>
亮以干時庸夫腐儒敢假託管仲范蠡以欺世執事者<lb/>
公受其欺莫能以理正之及其敗也又為之持調䕶之<lb/>
説下分解之令小人何憚而不為欺乎漢髙在廣武械<lb/>
繫言匈奴之不可擊者歸自彭城斷言匈奴之可擊者<lb/>
此令不行真登壇真顧廬之言永不可進真夷吾真計<lb/>
然之䇿永不得聞而㺯假三分影戲貪十萬貫貼子者<lb/>
出矣殿院明目張膽當變天下氣候使寒暑分明則白<lb/>
露不得為寒露小雪不得為大雪而况大冬之為大夏<lb/>
<pb n="KR4d0228_WYG_011-16b"/>
乎昔人有戲語兩轉極有味元祐謂元豐法不便即復<lb/>
嘉祐之法又慮其後患大率新書之法竝用時人謂之<lb/>
對鈎法或云豈惟法令年號亦對鈎矣今明知某事之<lb/>
非顯見某人之敗公議所攻不可得而已則調停和解<lb/>
可否並用賢否兩存豈所謂對鉤者乎近者發運之事<lb/>
似聞正衙露章甚切既朝廷講解乃已其事㣲損而其<lb/>
章卒不出韓魏公嘗云君子業履要須精㣲放過一事<lb/>
便為小人所窺前此天下未盡知殿院也數月以來深<lb/>
<pb n="KR4d0228_WYG_011-17a"/>
山窮谷無不以手加額何其速且廣也公議所在若有<lb/>
雷風播之鬼神傳之古今殿院取億兆之望于俄頃之<lb/>
間此物至靈常堅持力䕶猶懼其不留若造次放過開<lb/>
小人所窺之路某慮有倐然而逝也某與殿院陳義定<lb/>
交非苟然者平時無所可為或放懐冩意於詩酒之間<lb/>
今殿院立于國家命脈生民咽喉之上當以道相與以<lb/>
義相律非泛舟焦山憑欄需亭無與於世者之時也某<lb/>
抱影荒寒絶意休顯好不必已出殿院能不負所學以<lb/>
<pb n="KR4d0228_WYG_011-17b"/>
濟斯民在晉猶在楚也瞻望無期惆悵不已<lb/>
　　與趙丞相書<hi>案此書當是孝宗淳熙六年所作</hi>
某伏以季春正時恭惟咸有一徳克享天心如伊尹之<lb/>
暨成湯佑我烈祖格于皇天如傳説之廸髙宗明靈降<lb/>
佑億兆知歸鈞候起居萬福某伏讀十一月八日制書<lb/>
咨禹之辭亮采惠疇之訓甚切命畢之辭正色率下之<lb/>
謨甚勤某所知者神州之境將復上道之日將行其闗<lb/>
諸度數協諸隂陽天之所為不可得而知也雖管窺蠡<lb/>
<pb n="KR4d0228_WYG_011-18a"/>
測竊知其土苴緒餘亦不能言也非獨管蠡不能言雖<lb/>
儀秦之辯深析萬宇之情亦不能言也雖莊列之機普<lb/>
觀六合之表亦不能言也雖佛祖之慧洞照萬劫之初<lb/>
亦不能言也徳山禪師有云窮諸𤣥辨若一毫致于太<lb/>
虛竭世樞機似一滴投於巨壑攷之吾儒所謂太倉之<lb/>
稊米大澤之礧空此某所以不敢重緘疊幅致讚詠揄<lb/>
揚之辭自知其繪畫之無益也然有一言敢述萬分自<lb/>
藝祖以來與國同姓而登庸舉其尤彰明較著者凡三<lb/>
<pb n="KR4d0228_WYG_011-18b"/>
人焉運屬建隆時則有忠獻趙公削平九牧混一萬殊<lb/>
有宋之業開創靈長者由此之故也運屬紹興時則有<lb/>
忠簡趙公<hi>案忠獻趙普諡忠簡趙鼎謚原本訛簡為愍今改正</hi>扶顛持危撥亂反<lb/>
正有宋之業復興再昌者由此之故也運屬淳熙時則<lb/>
有我公有忠獻公削平應變之略而守天下之大經有<lb/>
忠簡公元鎮持正之操而達天下之大權有斯人生斯<lb/>
世遇斯時宅斯地此孟子所謂興王名世者以其數則<lb/>
過矣以其時攷之則可矣其可謂非天乎其可謂非天<lb/>
<pb n="KR4d0228_WYG_011-19a"/>
乎竊獨未知相公經緯錯綜四海九州之度固已指掌<lb/>
於前孰為先孰為後孰為緩孰為急孰為第一議孰為<lb/>
第二議孰為推轂孰為合尖相公必有以處之矣而某<lb/>
未之或知也兹事姑止某有至危至迫至哀至窮之情<lb/>
敢冀相公試垂聴焉相公應期乘運實在己酉而老父<lb/>
生於庚寅某生于乙卯揆之常情事相公之日甚長事<lb/>
老父之日差短興念及此莫知身世之所存迫世垂年<lb/>
仕于遐邑欲挽而留之少安温凊之養而老父之宦情<lb/>
<pb n="KR4d0228_WYG_011-19b"/>
未衰欲勝而上之稍進優清之位而某之力不足將若<lb/>
之何將若之何昔丞相仙井虞公盖嘗造化老父以湖<lb/>
北之帥屬又嘗造化老父以江南之帥屬非獨以不肖<lb/>
子而埏埴老父也虞公篤孝于老太師某嘗為之畫贊<lb/>
有云五桂芬芬流香如水今茂其一尚餘其四三槐森<lb/>
森成隂滿庭其一屬子其二及孫大略云爾不獨興公<lb/>
之擊節又動公之傷神所以某之肺肝及于老父之間<lb/>
而公不忍拒也伏觀先太師克襄大事之時相公不鄙<lb/>
<pb n="KR4d0228_WYG_011-20a"/>
狀其行賜之俾製挽章為靈輀之先驅相公尚亦記之<lb/>
乎其詞盖云叩閽凛凛疏三通歸社蕭蕭酒一鍾龍卧<lb/>
南陽呼不醒鵬飛北海去無蹤無年及見安車召有子<lb/>
能荒大國封想見功名心未死亦隨江漢去朝宗其辭<lb/>
雖陋而已有騐矣可謂先見乎今老太師端居上清俯<lb/>
視塵寰未必慨然于功名之語也某輒敢憑此良縁仰<lb/>
於洪造相公其動念於老父耶其不動念於老父耶虞<lb/>
公之舊恩可援以為例耶不可援以為例耶皆惟相公<lb/>
<pb n="KR4d0228_WYG_011-20b"/>
之命錫類之仁聖賢之盛徳也方相公期運未至從容<lb/>
于紅蓮緑水之時彼此為之嬉笑者彌日今某可謂困<lb/>
矣嗚呼使之困者天也使之不困者相公也相公亦天<lb/>
也王仲淹云使如晦而得志於萬民其猶天乎天下皆<lb/>
戴相公之天而某戴之尤深天未嘗有私覆也某之情<lb/>
私也人之所欲天必從之天未嘗拒私情也顧其情如<lb/>
何盖有似私而實公者某之所陳老父之辭是也相公<lb/>
哀之相公憐之嗟夫仙凡之路異雲泥之分殊可以目<lb/>
<pb n="KR4d0228_WYG_011-21a"/>
覩而不可以迹親可以聲徹而不可以足至惟相公厚<lb/>
䕶棟梁永毗箕翼偉績塞乎鼎彛茂勲溢乎旂常某未<lb/>
畢餘生尚庶㡬見之無以報効相公者獨公之所不能<lb/>
形容某能發而為文著而成章徂徠慶厯之詩所謂維<lb/>
仲淹弼一䕫一契壯哉崇二老之煒煜也某則不然近<lb/>
取諸身則有賡歌之元首股肱逺取諸物則有乾之風<lb/>
虎雲龍參天兩地而倚數則有禹皋陶五百嵗之運幽<lb/>
贊于神明而生蓍則有傳説吕望夢卜之祥庶合于聖<lb/>
<pb n="KR4d0228_WYG_011-21b"/>
人之遺意而為不負於相公也徂徠復生儻以為然乎<lb/>
相公裁之<lb/>
　　與周樞密益公書<hi>案此書當是淳熙十二年所作</hi>
某伏以季春之月在天為中和之候在世為清明之辰<lb/>
於易應泰於詩應頌於書應典而大賢皆乘之鈞侯起<lb/>
居萬福某戴天不知天之恩惟知其一曰予我以善根<lb/>
戴相公亦不知相公之恩惟知其一曰舉我以言語妙<lb/>
天下盖十有三年之前相府賔次驟見而驟語五字纔<lb/>
<pb n="KR4d0228_WYG_011-22a"/>
出一語纔已而雍公已降階相公已升堂矣古人以不<lb/>
見授意儒門有之荷篠丈人之類是也他門亦多有之<lb/>
以一字兩字授意儒門有之曾參之答唯孟懿子之得<lb/>
無違之類是也他門亦多有之立見一而揖三立語一<lb/>
而字五雖甚遽已亦足矣而某猶不知所謂則是土木<lb/>
也則是蛙蚓也嵗月朝推暮移而此五字不推不移形<lb/>
骸日遷月化而此五字不遷不化然某竊有不安者近<lb/>
時可謂於斯為盛矣言語俊而莊則有薛公叔雲此一<lb/>
<pb n="KR4d0228_WYG_011-22b"/>
妙也言語秀而麗則有李公粹伯此一妙也言語淡而<lb/>
雅則有吕公伯恭此一妙也言語嚴而健則有尹公少<lb/>
稷此一妙也言語約而肅則有劉公文潛此一妙也言<lb/>
語粹而明則有洪公景盧此一妙也大槩如此可略舉<lb/>
不可盡述也某何人斯言語之妙已不足以當之惟有<lb/>
數種各具一妙自惟妙天下者此也敢惟相公陳之某<lb/>
病僻平生不能曲隨簧鼔以脣吻為公論旁聯鉤鎖以<lb/>
黨援為良朋以為男子不能自立門庭而依人藩籬不<lb/>
<pb n="KR4d0228_WYG_011-23a"/>
能自守魂魄而附野草木每見古人特立獨行不為路<lb/>
人移轉腳根者明目張膽慕之故人以某為好異此一<lb/>
病甚大而自以為妙也某又有癡病平生嗜古過于嗜<lb/>
芻豢好書甚于好顔色纔遇得意忘飢忘渇而身世兼<lb/>
忘或經月或經年亦有經月經年不事此者故人以某<lb/>
為無常此一病甚大而自以為妙也某又有狂病平生<lb/>
耽江山悦林泉有意無傳則寄夫山水之鄉常繞湖百<lb/>
匝自卷雪至靈仙一夕而成百詠嘗榜江千里自興國<lb/>
<pb n="KR4d0228_WYG_011-23b"/>
至池陽順流而不知故人以某為抱恙此一病甚大而<lb/>
自以為妙也某又有懶病平時閉門郤掃佛來不著祖<lb/>
來推出雖未為息交絶游然賔朋亦稀輪鞅亦寡書疏<lb/>
不能為苛謹禮重必簡情真必切如是而已故人以某<lb/>
為輕物此一病甚大而自以為妙也又有拗病有蠢病<lb/>
不可勝言啖土炭為珍羞豈非受疾之竒哉今幻妙皆<lb/>
除惟相公所言真妙者始緒正而卒成之且如談詩自<lb/>
知音始世之知音者少而古聲不復傳于世隋唐之際<lb/>
<pb n="KR4d0228_WYG_011-24a"/>
河汾之區猶歌某詩和某詩而宣政之間鄉人竇氏尚<lb/>
間能以詩入律則其廢亦未甚云久既不可復攷姑且<lb/>
正音正訓正章正句正字正物正用正跡正事正人而<lb/>
為十正吴公才老得其一節而不得其大方要可以推<lb/>
其他矣少使訛舛稍歸于次第而後因情求意皆吾心<lb/>
腹肺腸之事此某欲妙而未能妙者也又如談易自知<lb/>
數始世之知數者少惟康節以此遺後人為入易之門<lb/>
而人多因辭生理惟其意之所欲不知聖人一字不虛<lb/>
<pb n="KR4d0228_WYG_011-24b"/>
發寓理于數寓數於理旁通曲貫數理竝行所謂吉凶<lb/>
悔咎皆有自而生故以邵意邵辭邵數邵理邵訣邵騐<lb/>
而為六邵稍見康節之緒餘而不為艱深盡屬平易非<lb/>
如張公文饒之有所泥而不𨗳當世以通津此某欲妙<lb/>
而未能妙者也兹事且置過此以徃時和嵗豐使米賤<lb/>
帛低上恩流及於下民得以銷日度年此燮理之妙有<lb/>
望於相公者也盜銷賊寜官不為貪吏不為酷金木稀<lb/>
文符簡而安静於田閭此康濟之妙有望於相公者也<lb/>
<pb n="KR4d0228_WYG_011-25a"/>
王子淵賢臣之妙陸士衡功臣之妙吕化光勲臣之妙<lb/>
至於韓退之元和一表妙之又妙石守道慶厯一范一<lb/>
富之頌妙之更妙必有任此者而某未之知也既老且<lb/>
衰卒有不勝洒掃之職不得謝一語之恩于數仞之下<lb/>
生有餘辜死有遺恨是以言此某惶恐惶恐死罪死罪<lb/>
　<lb/>
　<lb/>
　<lb/>
<pb n="KR4d0228_WYG_011-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪山集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0228_WYG_003-1a"/>
雪山集原序<lb/>
紹興中阮遊成均與東平王君景文同𨽻時中齋聴其<lb/>
論古如讀酈道元水經名川支川貫穿周匝無有間斷<lb/>
間語世務計後成否又如孟子言歴千載日至無毫釐<lb/>
差咳唾隨風皆成珠璣使讀之者如嚼蜜雪齒頰有味<lb/>
其施之場屋如拾芥如破竹而為世所貴重者特其餘<lb/>
事耳未足以論景文也中書舍人張公孝祥使備制舉<lb/>
䇿略并論歴代君臣治亂蓋將舉焉㑹去國不果上庚<lb/>
<pb n="KR4d0228_WYG_003-1b"/>
辰春景文中進士第阮以服喪乃相契闊明年金人南<lb/>
侵御史中丞汪公澈宣諭荆襄又明年丞相張公浚都<lb/>
督江淮又明年丞相虞公允文宣撫川陜皆致景文于<lb/>
幕下樞密葉公義問薦試館職丞相湯公思退擢領學<lb/>
宫丞相梁公克家處以敕局丞相陳公俊卿更以編摩<lb/>
宥密府材譽赫然亦以是數致言者而景文退居其里<lb/>
矣守郡者亦其學校舊怨中以流言孝宗皇帝盛明即<lb/>
疑佳士不應有此而景文之冤不辯而自直阮之聞此<lb/>
<pb n="KR4d0228_WYG_003-2a"/>
也以書戲之曰名果累人者哉景文答曰至人無名此<lb/>
某學道不至也時已病目後忽寄詩有我疾不佳之句<lb/>
而訃至葢淳熙十六年正月十九日也其家勒以遺藁<lb/>
見屬乃為捜羅刪次釐為四十巻名曰雪山本其舊也<lb/>
惟廬陵歐陽公序蘓子美集有曰斯文金玉也棄擲埋<lb/>
沒糞土不能蝕必有收而寳之于後世者又謂子美擯<lb/>
斥摧挫之時文章已自行于天下雖其怨家仇人嘗出<lb/>
力擠之死地者至其文章則不能少毁而掩蔽之而后<lb/>
<pb n="KR4d0228_WYG_003-2b"/>
山先生贊劉道原亦謂當道原時識與不識相隨詆之<lb/>
如復仇施其逝未幾念慕歌詠恨其生之晚以為前私<lb/>
而後公又曰孰屈不伸有亡有存有一其得曷較後前<lb/>
噫景文得之矣孔子曰求仁而得仁又何怨慶元四年<lb/>
冬十月二十日敷淺原王阮南卿序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0228_WYG_001-1a"/>
　　乾隆四十年十一月十六日奉<lb/>
上諭據四庫全書館總裁將所輯永樂大典散篇進呈<lb/>
　朕詳加披閲内宋劉跋學易集十二巻擬請刋刻其<lb/>
　中有青詞一體乃道流祈禱之章非斯文正軌前因<lb/>
　題胡宿集見其有道院青詞教坊致語之類命刪去<lb/>
　刋行而抄本仍存其舊今劉跋所作則因己身服藥<lb/>
　交年瑣事用青詞致告尤為不經雖抄本不妨姑存<lb/>
　刋刻必不可也蓋青詞跡涉異端不特周程張朱諸<lb/>
<pb n="KR4d0228_WYG_001-1b"/>
　儒所不肯為即韓栁歐蘇諸大家亦正集所未見若<lb/>
　韓愈之送窮文栁宗元之乞巧文此乃擬托神靈㳺<lb/>
　戲翰墨不過借以喻言竝非實有其事偶一為之固<lb/>
　屬無害又如時文為舉業所習自前明以來通人擅<lb/>
　長者甚多然亦只可聽其另集専行不宜竝登文集<lb/>
　況青詞之尤乖典則者乎再所進書内有擬請抄錄<lb/>
　之王質雪山集内如論和戰守疏及上宋孝宗書諸<lb/>
　篇詞㫖剴切頗當事理竞宜付之剞劂但其中亦有<lb/>
<pb n="KR4d0228_WYG_001-2a"/>
　青詞一種竝當一律從刪所有此二書著交該總裁<lb/>
　等重加釐定分别削存用昭評騭之允至現在纂輯<lb/>
　四庫全書部帙計盈數萬所採詩文别集既多自不<lb/>
　能必其通體完善或大端可取原不妨棄瑕錄瑜如<lb/>
　宋穆修集有曹操帳記語多稱頌謬于是非大義在<lb/>
　所必刪而全集或可錄存亦不必因此以廢彼惟當<lb/>
　于提要内闡明其故使去取之義昭然諸凡相類者<lb/>
　均可照此辦理該總裁等務須詳慎決擇使羣言悉<lb/>
<pb n="KR4d0228_WYG_001-2b"/>
　歸雅正副朕鑑古斥邪之意<lb/>
</p>
<p>
</p>
  </div>
</body>
</text>
</TEI>
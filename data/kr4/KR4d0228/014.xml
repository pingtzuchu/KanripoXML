<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷十一</head> <lb/>
    <p>
<pb n="KR4d0228_WYG_014-1a"/>
欽定四庫全書<lb/>
　雪山集卷十一<lb/>
　　　　　　　　　　　　　宋　王質　撰<lb/>
　雜著<lb/>
　　和陶淵明歸去來辭<lb/>
　　　元祐諸公多追和柴桑之辭自蘇子瞻發端子<lb/>
　　　由繼之張文潛秦少游晁無咎李端叔又繼之<lb/>
　　　崇寕崔德符建炎韓子蒼又繼之居閒無以自<lb/>
<pb n="KR4d0228_WYG_014-1b"/>
　　　娛隨意屬辭姑陶寫而已非自附諸公也<lb/>
歸去來兮朝而出兮暮而歸曠煙淨而川明幽風度而<lb/>
林悲魚游泳其自適鳥飛逸其難追觸一境兮皆實徙<lb/>
一歩兮俱非坡向陽而起塵崖背陰而生衣人益逺而<lb/>
益稀路轉深而轉微嶺寒虎蹲林響鹿奔間聞舂聲俄<lb/>
覩柴門桑柘少茁艾蕭多存山肴無皿野醅無樽畦丁<lb/>
老而斑首饁婦稚而赬顔倚嘉木而假息藉柔荑而求<lb/>
安春容蕩而澹沲春聲婉其間關山苞擷而堪餐巖花<lb/>
<pb n="KR4d0228_WYG_014-2a"/>
睨而可觀雀鬬驚而葉墜鳧泛盡而波還俄羽毛其毿<lb/>
毿有鷹隼其桓桓歸去來兮行雲流水同斯游雲于水<lb/>
兮無取水于雲兮無求既無鄉其容喜亦無國其容憂<lb/>
深青青兮隆陂暗㶁㶁兮平疇陸有芒鞵川有松舟桃<lb/>
李側兮竹岡蘿杉外兮茆丘杳谷兮虗音曲竇兮微流<lb/>
月騰波而欲上日斂轡其將休已矣乎今為何日仍何<lb/>
時非我孰能與于此他人不可使知之白蓮自有社赤<lb/>
松自有期燦玉樹兮何植炯瓊苗兮何耔吾不知典謨<lb/>
<pb n="KR4d0228_WYG_014-2b"/>
訓誥之書亦不知國風雅頌之詩樂天知命吾何憂窮<lb/>
理盡性吾何疑<lb/>
　　祈晴文<lb/>
三日以往尚且為霖一春以來可謂常雨支頤何望奔<lb/>
命安歸自故年赤地之餘至今日轉溝之極一之為甚<lb/>
旱與水其可荐臻二者何先麥比蠶尤為至急妄希一<lb/>
得已十失全攷之箕疇則咎徵屬狂稽之月令則陽氣<lb/>
不勝儻非造化曷致燮和伏願哀愍下民保綏首種若<lb/>
<pb n="KR4d0228_WYG_014-3a"/>
能得此庻幾接西寳之秋如或不然難以度南薫之夏<lb/>
厥罰常雨咎則有歸彼蒼者天民其何罪伏念臣將明<lb/>
失指感召無方自知蟻蝨之微盍下雷霆之譴委一身<lb/>
而䝉責冀百姓之蠲災大地衆生莫知所措皇天后土<lb/>
實鑒斯言伏願號召鬼神奮除宇宙顯行白日駿發清<lb/>
風儻一極之無凶庶九功之無壊<lb/>
　　祭昭勇廟陰兵文<lb/>
千載英靈與此邦而作鎮一朝緩急捨遺愛以誰依方<lb/>
<pb n="KR4d0228_WYG_014-3b"/>
羽檄之交馳蔑金墉之可恃潢池弄盜今時惟興國之<lb/>
多敵騎詭行前日有武昌之渡雖恃邦君而不恐有非<lb/>
人力之所能敢告于神無忘兹土九歌之國殤既死願<lb/>
普收鬼魄之雄八公之草木有靈或恐致人形之肖<lb/>
　　祭梓潼神文<lb/>
物情多私聖人弗憑于是有託度量權衡又不可信則<lb/>
求諸神是非紛綸至神乃定曷維其然大明至正天地<lb/>
不悖聖人不惑其曰無疑以神為質伋也有訓參貫三<lb/>
<pb n="KR4d0228_WYG_014-4a"/>
極某有沈寃無與控言神如皦日為某一暾某有竊憤<lb/>
無與攄發神如震雷為某一泄某有愚忠無路可通神<lb/>
其介之上逹帝聰某有樸學無地可廓神其道之下及<lb/>
民瘼司命東皇靈均所些已矣無人非神孰可某言孔<lb/>
悲聞者則怡流涕告哀不得一噫某身良苦見者則憮<lb/>
鞠躬乞憐不得一拊某亦人乎忍也如此使國無法某<lb/>
則當死當死若生維神所命凡人之言曾何足聽若此<lb/>
有罪亟下嚴誅若其無辜盍亦鑒諸<lb/>
<pb n="KR4d0228_WYG_014-4b"/>
　　祭虞丞相文<lb/>
采石之危危于淝水淝距長江尚隔千里岐亮之鋭鋭<lb/>
于苻堅秉幟登壇刑馬告天維公之功功于安石彼乃<lb/>
處中公切凴敵采石之急急于澶淵澶當其衝敵頓莫<lb/>
前岐亮之才才于宗真華夷悉俱百萬是羣維公之難<lb/>
難于萊國潛超猶全錡權皆北自古强敵三宼江淮瓜<lb/>
歩徐歸國無人哉燾至平城命殱宗爱厥軀雖夷厥師<lb/>
弗敗惟堅與亮宗覆身殞天耶人耶鑒此其警堅還長<lb/>
<pb n="KR4d0228_WYG_014-5a"/>
安餘年而斃亮殂維揚期月而已靖康建炎嗟公生遲<lb/>
早三十年强敵奚為國有丕烈天與英傑釣渭築巖如<lb/>
印鑰符節將定淮蔡遺元和度將復河湟遺㑹昌德裕<lb/>
克西雍東洛至德維郭下兩淮三關顯德維朴在辛巳<lb/>
紹興豈天無心弗有斯厄弗有斯人維宋無極維功無<lb/>
斁乗雲空飛矯首何及貌在凌烟功在太常名在四方<lb/>
以暨八荒哀摧我肝液漲我睫欲報無從一念千劫<lb/>
　　柴君益深哀辭<hi>并序</hi>
<pb n="KR4d0228_WYG_014-5b"/>
　　　玉山汪先生其言為世所師柴君淵之誌之銘<lb/>
　　　之出也其孰敢不信余不識君而君之猶子端<lb/>
　　　義書來告曰叔父既有以識諸幽而聲諸顯者<lb/>
　　　闕也公其辭之謹按誌銘所書士之仕也猶農<lb/>
　　　夫之耕行其義也故植芸耦耕孔子弗與同其<lb/>
　　　羣今君年五十有五以死而無為階仕之哀哉<lb/>
　　　士之尊賢非王公之尊賢也天位天職若天禄<lb/>
　　　皆天之物也王公有之而弗可獨則當與天下<lb/>
<pb n="KR4d0228_WYG_014-6a"/>
　　　賢者共之故費惠晉平終于此而已矣孟子屈<lb/>
　　　而士之卑之也今君年五十有五以死三者無<lb/>
　　　一日加焉哀哉臧文仲其竊位者與知柳下惠<lb/>
　　　之賢而弗與立也見賢弗立王公之至醜而世<lb/>
　　　恬居之則賢誰與為媒以逹其志道之不行我<lb/>
　　　知之矣哀哉言無實不祥不祥之實蔽賢者當<lb/>
　　　之災祥非士所當計也竊位不足以醜蔽賢而<lb/>
　　　後以不祥驚之然固自若也則君子所以佑賢<lb/>
<pb n="KR4d0228_WYG_014-6b"/>
　　　之意殆將窮耶哀哉死者已矣而賢者之存于<lb/>
　　　世或老且窮而莫舉之若君所師清湖先生徐<lb/>
　　　君存者胡可謂無人乎哀哉余之哀如此又廣<lb/>
　　　其意而為之辭曰<lb/>
余于君悲也有不堪其悲二也有可以塞其悲亦二也<lb/>
有不獨為君悲而為世悲又二也有不獨為世悲而為<lb/>
我悲不可以一二數而無窮極期也道與位相依有道<lb/>
而無位則不堪其悲一也德與年相隨有德而無年則<lb/>
<pb n="KR4d0228_WYG_014-7a"/>
不堪其悲又一也有賢猶子增之以益崇之基則可以<lb/>
塞其悲一也有大宗師濟之以不朽之資則可以塞其<lb/>
悲又一也生民賴賢以濟有賢于此而阨窮使利澤不<lb/>
見于世則為世悲一也王公倚賢以榮有賢于此而槁<lb/>
死使羞及于在位之公卿則為世悲又一也士君子資<lb/>
賢以益有賢于此而先逝共域而不得見同時而不及<lb/>
識則我悲何有窮極也<lb/>
　　王仲説哀辭<hi>并序</hi>
<pb n="KR4d0228_WYG_014-7b"/>
　　　王仲説大夫仕于時不苟于其職繩繩律律引<lb/>
　　　義助法操切事情他人不足仲説有餘所謂能<lb/>
　　　者非耶然天下學士多訕怒之豈所謂人情者<lb/>
　　　哉語曰才者動色不才失魄非虗言也察察似<lb/>
　　　刻栗栗似暴汲汲似躁世所以病才盖亦有端<lb/>
　　　非苟而已也真偽相形能否相臨所謂莫能兩<lb/>
　　　大者耶勢逼伎生故緩不切事不謂之迂謂之<lb/>
　　　大體繆無能為不謂之庸謂之長者斯言之行<lb/>
<pb n="KR4d0228_WYG_014-8a"/>
　　　于世也才者病焉昔者趙廣漢以擊斷死蓋寛<lb/>
　　　饒以亢直誅李德裕郭崇韜以果敢斃裕于才<lb/>
　　　者凶其家足于能者殃其身不亦悲乎優哉游<lb/>
　　　哉聊以卒歲此不亦無咎無憂康寕而考終命<lb/>
　　　耶然立志之大不以彼而易此者不肯自欺其<lb/>
　　　心也吾于仲説之死而哀之辭曰<lb/>
五溪兮紛流蹇不進兮淹留渉其淺兮濡轡亂其深兮<lb/>
無舟日冉冉兮崦嵫下鬼出遊兮跳舞庭有鐘鼓兮擊<lb/>
<pb n="KR4d0228_WYG_014-8b"/>
考左春華兮右秋素滿堂兮芳菲出門兮不顧虎弗<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>
兮君車亦平生好遊之故也進無底兮退無依也吁嗟<lb/>
已矣兮命之衰也湘水之上兮九疑盍往兮陳辭曰維<lb/>
帝其天兮臣死無歸<lb/>
　誌銘<lb/>
　　周德昭墓誌銘<lb/>
易有否泰其言天下治亂備矣君子小人内外消長否<lb/>
泰分焉故君子有位而後天下治反是殆哉岌岌乎斯<lb/>
<pb n="KR4d0228_WYG_014-9a"/>
民也江西有君子周其氏珩其名德昭其字位止于簿<lb/>
既致仕也宣教郎終其身有文學言語聲于太學時其<lb/>
為士也有政事聲于潭之長沙郴之永興時其為官也<lb/>
有德行聲于撫之臨川時其為鄉老也斯亦無憾矣嗚<lb/>
呼君子所計非其位也位者載道之器也故仁者在髙<lb/>
位則宜賢人在下位而無輔則悔君子所計非其位也<lb/>
道也君子不得其位奚損而弔之何哉宣和四年議復<lb/>
燕要人有慕交者密訪之君言不宜且後患必大㑹本<lb/>
<pb n="KR4d0228_WYG_014-9b"/>
兵者方專不敢以聞靖康元年金人犯京師君獻書論<lb/>
天下所以存亡當國者交讙讙無能為天子語二年天<lb/>
子䝉塵于青城敵帥以我臣為力相與鬻國于太宰張<lb/>
邦昌君遮勸范瓊絶苦瓊弗聽嗚呼推此類具言之君<lb/>
子不得其位不可以為大事非耶當是時君博士弟子<lb/>
也使君在位或如君者在位在位矣君臣又相得也則<lb/>
伐燕之舉可定卻金之䇿可遂立楚之議可格雖未必<lb/>
能然其殆庻幾乎故邦之興喪有可以一言決也君既<lb/>
<pb n="KR4d0228_WYG_014-10a"/>
無意于世自號足翁其終八十有八年矣見崇寕宣和<lb/>
之恬熙見靖康之俶擾見建炎之中興見紹興之載寧<lb/>
見隆興乾道淳熙之寖盛嗚呼其閲世之長如此事業<lb/>
不著于時德澤不加于民然而以善藥救人命以善言<lb/>
救人心盖三十餘年于其鄉又延及比境其功亦豈少<lb/>
哉曰翰曰衮曰擇其曾王父王父若考也曰昱曰景曰<lb/>
三俊曰三省曰三益田佃曰僖曰僎其子若孫也某氏<lb/>
某氏張氏其曾祖王母王母若妣也黄氏其婦也初王<lb/>
<pb n="KR4d0228_WYG_014-10b"/>
父擢嘉祐八年進士異等後六年鄉人王介甫得政意<lb/>
下士可華膴動之乃陳介甫所建為非是又騰書以切<lb/>
磋之遂不合晚為藤州以死君逮事之其淵源所漸豈<lb/>
淺鮮哉銘曰<lb/>
縣以臨川鄉以長寧其山靈谷君子有之降爾遐福嵗<lb/>
以丁酉月以壬子日與嵗一君子宜之俾爾多益書以<lb/>
九齡狀以煥之實維陸氏有連于兹介景之辭今質以<lb/>
詩是嵗仲秋吉日辛巳乃恪乃蠲如其所志維君有堂<lb/>
<pb n="KR4d0228_WYG_014-11a"/>
誠意正心欲觀其人盍攷厥名羣聖一門繇此塗出逹<lb/>
者得之何事不畢視君斯堂瓦解氷融誰謂君死如月<lb/>
當空百世之上百世之下其誰與歸當有知者<lb/>
　　東平王君鍚墓誌銘<lb/>
王氏去山東來江南自甲叔君玉發科始更為儒家君<lb/>
玉資豪爽妙言語不屑措意生理惟丙叔君鍚事乙兄<lb/>
惟謹陳力庀事于有無贏縮之間君玉推心倚之某是<lb/>
時甚稚年旁觀丙叔于乙兄蓋精確非矯餙也少孤長<lb/>
<pb n="KR4d0228_WYG_014-11b"/>
以李觀之字為名而君鍚表之間關多依君玉方秦氏<lb/>
奉金人凡索無少違乙叔秀叔與安陽郭氏為倩夫婦<lb/>
皆當行君玉聞之亟命君鍚自巴陵趣豫章趣錢塘祈<lb/>
哀當位者雖弗諧殊可壯也某尚記其從都返命形枯<lb/>
足裂固已太息今世兄弟之風衰薄而君鍚能如此于<lb/>
季孟雖不皆然斯亦難矣某稍進有益聲見多方藐無<lb/>
同氣之風求如君鍚于君玉何其鮮也今世兄弟見先<lb/>
登則嫉見不羣則忌寖憎而不已則芟夷之某嘗涕泗<lb/>
<pb n="KR4d0228_WYG_014-12a"/>
横絶而弗禁也君鍚生長亂離視詩書希闊然樂見其<lb/>
兄飛騰翩蹮每告語則動喜色益為之奔奏禦侮此風<lb/>
非當世之君子見謂誦讀書者比也君鍚遇事多機間<lb/>
關往諜見昔人挾智術而取功名者愛之倘逢時伸志<lb/>
事為雖不純當可觀也晚依先隴勞生六十有三而死<lb/>
瘞其某地某原子某孫某而誌者甲姪某也銘曰<lb/>
汶乎生<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>乎死惟汶滺滺惟滫泚泚魂兮魄兮毋痛歸<lb/>
父兮母兮皆在此<lb/>
<pb n="KR4d0228_WYG_014-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪山集卷十一<lb/>
</p>
<p>
</p>
  </div>
</body>
</text>
</TEI>
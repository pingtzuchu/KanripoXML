<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷二</head> <lb/>
    <p>
<pb n="KR4d0228_WYG_005-1a"/>
欽定四庫全書<lb/>
　雪山集卷二<lb/>
　　　　　　　　　　　　　宋　王質　撰<lb/>
　奏議<lb/>
　　論廟謀疏<lb/>
一曰浮言勿搖臣嘗論之夫人之為國利之不能不喜<lb/>
害之不能不懼惟其當利害之際喜而不示其喜之之<lb/>
形懼而不露其懼之之迹故其虗實不可得而窺而淺<lb/>
<pb n="KR4d0228_WYG_005-1b"/>
深不可得而測何者慮之素定故不搖養之素厚故不<lb/>
驚彼其輕喜而驟懼者皆慮之不定養之不厚故倉卒<lb/>
迫懼之中利得以怵而動害得以脅而遷嗟夫天下之<lb/>
變生于有間而可入善為國者深蔵其喜懼之端補綻<lb/>
縫隙以自秘其肺腑使人探之而莫能抵其淵叩之而<lb/>
莫能揣其鑰窮搜曲覽而莫能得其要領當是之時雖<lb/>
有強鄰悍敵亦且逡巡退縮而不敢措意于我臣觀自<lb/>
古謀人之國既先誘之以利又喝之以害所以尋其間<lb/>
<pb n="KR4d0228_WYG_005-2a"/>
也或者不能閉其尋之之路而開其入之之門喜懼之<lb/>
情洋溢于内表著于外故墮其計而不知此何異摶人<lb/>
而授之以手足盜在門而自啓其鍵也其亦可謂大惑<lb/>
矣蓋昔者秦人欲以十五城而易趙璧趙人雖吝于予<lb/>
璧而喜于得城璧既入而城不割則倉皇攜璧以歸夫<lb/>
秦人以虎狼之心欲盡吞諸侯而宰天下其志豈在璧<lb/>
也而藉以試趙趙人信之則秦人固已得其肺腑矣是<lb/>
以暴驁陵劫至于加兵而不忌蓋知其無能為也楚子<lb/>
<pb n="KR4d0228_WYG_005-2b"/>
伐宋不服令其師曰築室反耕楚烏能築室反耕也哉<lb/>
何者越千里以伐人而強晉蠢蠢然又有欲動之勢形<lb/>
孤而心搖必不能久矣而華元不得其情震悼惴慄奔<lb/>
走求盟若不可以終日此其勢不得不折而歸楚是二<lb/>
國者其初未嘗有致弱之形而不能自窒其間近者傳<lb/>
北朝欲歸河南之地臣聞之士大夫以為朝廷至于動<lb/>
色相慶已而聞北朝欲遷汴京之都臣聞之士大夫以<lb/>
為朝廷錯愕而莫知所為夫河南之歸汴京之遷此不<lb/>
<pb n="KR4d0228_WYG_005-3a"/>
待智者而得其是非矣何者古之棄地有三或不能有<lb/>
而棄或無所得而棄或交相易而棄此三者今北朝皆<lb/>
無焉臣固知河南之不歸也然而此言之所以出者臣<lb/>
恐北朝之謀以利誘我而試其喜不喜也古之遷都有<lb/>
三或以兵火殘敝而遷或以鄰敵窺伺而遷或以形勢<lb/>
廹隘而遷此三者今北朝皆無焉臣固知汴京之不遷<lb/>
也然而此言之所以出者臣恐北朝之謀以害喝我而<lb/>
試其懼不懼也此正當今窒間之時而喜懼之形烏可<lb/>
<pb n="KR4d0228_WYG_005-3b"/>
輕出哉臣讀東晉謝安傳而詳觀之處利害之際至于<lb/>
苻堅之寇而不為懼謝元之勝而不為喜<hi>案謝元之元宋時避廟諱</hi>
<hi>所改</hi>未嘗不咨嗟嘆息以為後世君子之莫及而推原其<lb/>
故則蓋本于慮之素定而養之素厚是以利不能誘害<lb/>
不能喝夫天下之事縁飾之則以文雅而鎮壓之則以<lb/>
器局就二者而輕重之寧不足于文雅而器局之君子<lb/>
天下國家不可一日無也<lb/>
二曰小利勿動臣嘗論之曰靜而觀利害之變揣其輕<lb/>
<pb n="KR4d0228_WYG_005-4a"/>
重量其多寡而擇其害輕利重害寡利多者為之雖間<lb/>
有所拂于世俗然固當有所勿恤何者天下之利害紛<lb/>
綸反覆于冥漠之中搏之而不可執其形尋之而不可<lb/>
究其端然輕重自有定勢而多寡自有定量甚不難知<lb/>
也今夫以銖兩鈞石而視衡則銖不若兩兩不若鈞鈞<lb/>
不若石以龠合升斗斛而觀量則龠不若合合不若升<lb/>
升不若斗斗不若斛善處利害者如衡之于銖兩鈞石<lb/>
量之于龠合升斗斛深明于毫忽之間曲辨于勺撮之<lb/>
<pb n="KR4d0228_WYG_005-4b"/>
際惟夫世之君子心不平而氣不定高則為名所眩下<lb/>
則為利所怵是以輕重之定勢多寡之定量舉惶惑顛<lb/>
倒而莫知晁錯之削七國朱异之納侯景楊國忠之服<lb/>
安南昔以為利一而害百者利一而害百雖童子亦有<lb/>
所避而不為執天下之柄而不若童子之識亦可謂大<lb/>
拙矣臣嘗嘆伏㑹昌宰相李徳裕之善處事以為非庸<lb/>
材常智所可及烏介可汗飢不能振退渾党項請以部<lb/>
落擊之因天徳軍使田牟以為言徳裕曰不可沙陀退<lb/>
<pb n="KR4d0228_WYG_005-5a"/>
渾不可恃也見利則進遇敵則走誰肯為用耶天徳兵<lb/>
素弱以一城與勁敵角必敗黠戛斯来言攻安西北庭<lb/>
武宗欲求其地徳裕曰不可安西距京師七千里北庭<lb/>
五千里異時河隴為我郡縣故能緩急調運河隴既入<lb/>
吐蕃則何所興發何道餽輓縱得無用嗟夫有誅敵之<lb/>
便而不進有得地之勢而不取此庸材常智之所謂失<lb/>
機者也而徳裕所以揣輕重者甚明而量多寡者甚精<lb/>
以為誅敵而生釁則不如勿誅得地而耗財則不如勿<lb/>
<pb n="KR4d0228_WYG_005-5b"/>
得故他人以為可徳裕以為不可而今之謀利害者不<lb/>
然近者括沙田籍銅器此其為利亦末矣臣聞之士大<lb/>
夫沙田之數租以石計錢以緡計殆不過十數萬而淮<lb/>
浙西之民咨嗟憤恨有甚不堪者舉天下之銅器而付<lb/>
之爐冶或者以為風餐土食之餘薪烹火化之後頗不<lb/>
利于鑄錢而生民器用一掃而空之此二者皆以豪髮<lb/>
之利而召天下之怨豈非謀利害者不揣輕重不量多<lb/>
寡之過與臣聞天下之人誰能皆有以順適其意苟使<lb/>
<pb n="KR4d0228_WYG_005-6a"/>
吾事舉而有功功成而有利則雖朝謗夕誹固有不必<lb/>
問者今之所圗者百分之勞曾未有一分之獲而天下<lb/>
已紛紜議論而不可禁臣竊以為善計利害者不為也<lb/>
　　論舉能疏<lb/>
一曰寛大臣夫所謂寛大臣者何也臣嘗論之曰古之<lb/>
大臣其操心也不危其臨事也不忌是以優游閒散而<lb/>
能有所建立夫使大臣而下比小吏瑟縮踧踖常若有<lb/>
所掣其肘而履其足者左顧右盼惟恐他人得以短長<lb/>
<pb n="KR4d0228_WYG_005-6b"/>
是非而議其後坐于廟堂凛然燕之巢幕也當是之時<lb/>
惟夫無能不才慕恩寵保爵位之人然後能靦顔安據<lb/>
乎其上而竒傑大度之士以有為之才而束之小吏之<lb/>
律則亦褰裳而去有所不顧者故夫天子之于大臣使<lb/>
其施為措置不盡拘于繩墨規矩之内間有所斡旋提<lb/>
挈以讋天下之情夫既為天子之大臣則當開胸露臆<lb/>
以與天子共推無疑之心不可為曲亷細謹以自免于<lb/>
衆人之議而僥倖于久安而不奪夫曲亷細謹非所以<lb/>
<pb n="KR4d0228_WYG_005-7a"/>
為大臣體也其賢不過為張禹孔光而不肖者乃至于<lb/>
蘓循趙渉夫其開胸露臆而無所疑其上者遂為伊尹<lb/>
周公而下亦不失為杜黄裳李徳裕天下徒見夫王莽<lb/>
楊堅之流盜權而取國以謂凡為大臣者舉不可以有<lb/>
所為而不知王莽楊堅之流固不世世有也如是則拱<lb/>
手卷舌而已矣蓋昔者堯舜之咨四岳曰孰能乂水也<lb/>
四岳曰鯀可曰孰能㢲朕位也四岳曰舜可夫鯀之方<lb/>
命圮族雖堯舜亦度其不可用而四岳乃以甚不肖之<lb/>
<pb n="KR4d0228_WYG_005-7b"/>
人而猥充至重之責自今視之必曰是誤國也舉天下<lb/>
而予人豈細事哉而四岳遽以在下匹夫而上居天子<lb/>
之正位自今觀之必曰是非所當言也蓋古之君臣相<lb/>
與忘機于形迹之外小過不責大言不怒然後能濟天<lb/>
下之功今之大臣何其甚謹也平日之論薦者才氣雄<lb/>
渾足以任重而道逺者何人也議論慷慨足以籌安而<lb/>
慮危者何人也幹局明練足以剸繁而解紛者何人也<lb/>
以臣觀之非雕章繪句而取科第則守已畏事而省過<lb/>
<pb n="KR4d0228_WYG_005-8a"/>
失者也夫雕章繪句而取科第君子謂之陋儒守已畏<lb/>
事而省過失君子謂之庸夫非天子大臣所宜論薦也<lb/>
然此二流者雖不足以立事亦不足以累人大臣論薦<lb/>
而出此無乃取其不足以累人而不恤其不足以立事<lb/>
歟懼馬之奔蹶而求其無奔蹶者可矣取偶馬乘之曰<lb/>
吾懼其奔蹶也不亦太過矣乎臣非敢妄詆大臣之論<lb/>
薦也然慮其操心太危臨事太忌而偶馬得至乎其間<lb/>
也欲使大臣操心不危臨事不忌則莫若陛下少寛假<lb/>
<pb n="KR4d0228_WYG_005-8b"/>
之略其小失而責之以大綱使大臣稍稍釋去負背之<lb/>
芒刺從容伴奐措意于法律之外而專搜天下英偉豪<lb/>
傑之才必不敢徒為論薦以虗文而塞上意臣愚以謂<lb/>
小有所肆者乃大有所畏也<lb/>
二曰制私情夫所謂制私情者何也臣嘗論之曰古者<lb/>
才則進不才則退舉天下之才而其進退舉不出于此<lb/>
兩者而今進退才與不才俱無預乎其間古者士大夫<lb/>
皆涵養醖釀于學校之中司徒之所謂選士則士之秀<lb/>
<pb n="KR4d0228_WYG_005-9a"/>
者也學之所謂進士則造士之秀者也司馬之所謂辨<lb/>
論官材則又進士之賢者也天下之士萃而奔走于天<lb/>
子之爵禄惟其秀且賢者得之秀者異于人賢者過于<lb/>
人之謂也至于東寄而西棘則皆恬于為惡而不變者<lb/>
也夫是之謂有才者進不才者退自後世才與不才混<lb/>
并為一而所謂進退者惟其有力無力而已有力者不<lb/>
患其不才而無力者雖有才而不濟是故爵禄之公器<lb/>
而集乎權勢之私門此其勢然也蓋制私者不強其勢<lb/>
<pb n="KR4d0228_WYG_005-9b"/>
而反之正而使平其勢而不趨乎偏故祖宗所為舉薦<lb/>
之格者所以均天下進退之勢也今之法大略自廸功<lb/>
推而上之必三削而後遷謂之闗陞自從政推而上之<lb/>
必五削而後遷謂之改官而其上所當舉薦之人以章<lb/>
計之嵗有定數以人計之嵗有定員如是而後有力者<lb/>
有所格而不得騁而無力者亦得以馴致而序進臣故<lb/>
曰祖宗所以均天下進退之勢也自今觀之進退之勢<lb/>
初未嘗均非法之有弊也法為人所勝也非人之能勝<lb/>
<pb n="KR4d0228_WYG_005-10a"/>
法也人為情所勝也凡人之情有所畏則有所廹有所<lb/>
愛則有所牽迫者牽者交勝則天下之公法徇于一人<lb/>
之情有不得不然者今夫某人操某人之書而謁于某<lb/>
人此必有所挟也挟之愈重則應之愈速謂之應副其<lb/>
求者又如執劵之取償其應之也如取諸懐而予之也<lb/>
有某章而不敢用有某人而不敢舉曰後將無以應權<lb/>
勢之請也謂之準備寜忍而不發以俟夫急而應也某<lb/>
人禱某人而求薦某人則某人亦禱某人而求薦某人<lb/>
<pb n="KR4d0228_WYG_005-10b"/>
謂之换易内有不酬從而為辭曰某人債未償也或委<lb/>
某人而治某事則先令之曰某事集則以某章薦或以<lb/>
某人營某物則隂囑之曰某物至則以某章薦謂之酬<lb/>
勞有不如其所欲不特不薦而已又加以罪焉夫是四<lb/>
弊者舉内外流之失也臣嘗謂應副之弊凖備之弊是<lb/>
生于畏而有所廹换易之弊酬勞之弊是生于愛而有<lb/>
所牽臣愚欲望陛下明諭當薦舉之人舉某人則列其<lb/>
實曰臣以某事而舉某人也既以名聞則京秩而上付<lb/>
<pb n="KR4d0228_WYG_005-11a"/>
之給舍京秩而下付之都司是其所以然而駮其所以<lb/>
不然既定則付之御史以按其姦此其事雖繁然可以<lb/>
制人畏愛之私情庶幾有所憚而不至于大縱今某之<lb/>
論曰是無益也植藩籬固扃鑰雖未足以禦盜不猶愈<lb/>
于撤藩籬而啓扃鑰以聴其自至者哉是謂之無益不<lb/>
可也<lb/>
　　論馭臣疏<lb/>
一曰勿窮恩臣嘗論之聖人之服天下惟其我無望于<lb/>
<pb n="KR4d0228_WYG_005-11b"/>
人而人不能無望于我夫是以能鼔舞天下才俊豪傑<lb/>
之士至于奔走勞苦終其身而不厭夫天下之才㑓豪<lb/>
傑所謂奔走勞苦終其身而不厭者何也有所深慕而<lb/>
不可以遽取有可得之方而無必得之理欲進則有所<lb/>
格欲退則有所不忍捨聖人黙藏其顧盼顰笑而天下<lb/>
爭先為役而聖人漠然終未嘗有所求于天下夫使天<lb/>
下才㑓豪傑之士稍有所長則挟其所習以邀其上軒<lb/>
然自以為天子不可一日無我也而天子惟其欲之為<lb/>
<pb n="KR4d0228_WYG_005-12a"/>
徇慊然亦自以為天下不可以一日而無斯人也天子<lb/>
以為天下不可以一日而無斯人則斯人亦以為天子<lb/>
不可以一日而無我夫如是則黄帝堯舜不能以號召<lb/>
天下嗟夫天下誠不可無才㑓豪傑之士也而不可使<lb/>
之失機故聖人駕馭才俊豪傑之士亷于用恩而信于<lb/>
用法大抵以為我之所頼于爾者輕而爾之所托于我<lb/>
者重我可以無爾而爾不可以無我然後聖人之所以<lb/>
憑藉而倚仗者甚重而不輕也是之謂機昔者漢高帝<lb/>
<pb n="KR4d0228_WYG_005-12b"/>
崛起于匹夫之㣲而與秦楚爭天下所藉以為心膂爪<lb/>
牙者惟二三豪傑是頼然高帝銖分寸量未嘗有以大<lb/>
慰其心下某城則得某邑破某敵則錫某爵否則終嵗<lb/>
不遷至于以一齊而授韓信猶靳靳而不肯予彼髙帝<lb/>
非有所嗇以為我之官爵有時而窮土地有時而盡也<lb/>
要使有時而窮者常若無窮有時而盡者常若無盡使<lb/>
夫豪傑之士相與回旋曲折于無窮盡之中而莫自知<lb/>
此固高帝之所以為善將將者也唐明皇寵一安禄山<lb/>
<pb n="KR4d0228_WYG_005-13a"/>
自營州都督十遷而至宰相自平盧一軍五增而兼三<lb/>
道之兵禄山之才未盡而爵禄已窮矣臣聞之習鷹者<lb/>
搏擊之權在鷹而飲食之權在人故鷹之于人常不惜<lb/>
其搏擊之力以易其飲食之資而人之于鷹常重惜其<lb/>
飲食之資以邀其搏擊之力而後能用鷹有淺丈夫者<lb/>
惴惴然惟恐其不可使也則雉兔雞鼠日陳于前其不<lb/>
颺去者鮮矣尚安能為我盡力于搏擊哉明皇之于禄<lb/>
山是養鷹而飽者也臣嘗論禄山逆計萌于天寶之中<lb/>
<pb n="KR4d0228_WYG_005-13b"/>
年然而隠忍涵養以爵禄之窮而後發是故役使天下<lb/>
豪傑之士必使彼之才有盡而我之爵禄不可窮今之<lb/>
為大將平居無事為天子統㑹士卒而已非有攻城掠<lb/>
地之功汗馬之勞也然而無故而進某階加某職夫今<lb/>
之為大將者類非小官也馴致不已不數月可以極人<lb/>
臣之位昔者曹彬克江南太祖皇帝惜一莭度使不與<lb/>
拳拳留之以待巴蜀之平狄青交廣逐儂智髙議者欲<lb/>
寵以樞密使獨宰相龐籍以為西北猶未平後有大功<lb/>
<pb n="KR4d0228_WYG_005-14a"/>
何以賞之蓋其深謀逺慮以為寧使之常有所不足而<lb/>
不可使之自安于有餘今無故而窮之何也且天下未<lb/>
嘗無緩急也窮之于無事之時則何以使之于有事之<lb/>
際乎臣懼其才未盡而爵禄先窮也<lb/>
二曰勿開隙臣嘗論之天下之患其開也有隙其成也<lb/>
有形方其開也棲之則墜轉之則散稍縱而弛則復合<lb/>
往来翕忽𦕈𦕈綿綿使人可以疑可以欺夫是之謂隙<lb/>
及其成也掩于東而生于西抑于内而振于外極力而<lb/>
<pb n="KR4d0228_WYG_005-14b"/>
攻之力愈窮而患愈熾夫是之謂形天下之患惟不可<lb/>
使至于形成天下之患而至于形成雖有敏者不可以<lb/>
措手嗟夫世之君子其所以待天下之變盡矣而惟其<lb/>
杜隙者甚難彼其智非不足以知也而知之以為無足<lb/>
憂何者見其㣲而不察其著見其小而不極其大見其<lb/>
所出而不推原其所窮夫三者是拱手而待變也蓋臣<lb/>
思之荷堅之寵鮮卑李林甫之任邊將僕固懷恩之裂<lb/>
河北杜元頴崔植之縱朱克融皆熟視其隙而不為彌<lb/>
<pb n="KR4d0228_WYG_005-15a"/>
縫補苴以塞其變近者至于陷國忘身而逺者至于遺<lb/>
害數百年而不息臣嘗宻察天下之患其狀如長江大<lb/>
河方其激然若有所洩而不能潰凝然若有所鬱而不<lb/>
得發回旋曲折隂蓄其怒于其心而朝搜暮求以尋其<lb/>
馳騁奔衝之路于此之時而不為之髙其隄防以殺其<lb/>
暴導其支派以洩其潰其勢必咆哮騰踴蕩然而四出<lb/>
壤城郭包陵谷而不可治然天下之人不能曲盡水之<lb/>
情狀狎其安流而忽其無事以為無足畏者則是引水<lb/>
<pb n="KR4d0228_WYG_005-15b"/>
而横流于天下也臣觀漢唐之季皆由宦官斲喪其國<lb/>
内脅人主戕公卿外招姦雄連盜賊至于舉天下鬨然<lb/>
而起縱横奔突天下卒至亂而不可制蓋其慘如此臣<lb/>
嘗細究其源則似甚㣲蓋自竇憲兄弟竊威弄權而鄭<lb/>
衆于是有功故臣以為漢之宦官其隙開于鄭衆其形<lb/>
成于孫程曹騰而極于曹節王甫自安南林邑之擾而<lb/>
楊思勉于是有功故臣以為唐之宦官其隙開于楊思<lb/>
勉其形成于李輔國仇士良國家宣和之末紹興之初<lb/>
<pb n="KR4d0228_WYG_005-16a"/>
因宦官而召亂者再而至于今亦少損矣平居廣殖貨<lb/>
財縱享娛樂窮極滋味此近習之常態固無足怪者臣<lb/>
獨慮其爭引朝士以為門人此其漸則不可以不制且<lb/>
民間之論以為某人之進某人主之臣非舉以為信也<lb/>
而熟察其迹則不為無證何者天子之密㫖或洩而外<lb/>
傳而人臣之私情或不旋踵而疾應非此曹而誰為也<lb/>
嗟夫天下之事有聚必有散有所甚昵則必有所甚踈<lb/>
唐自開元之間髙力士引宇文融楊國忠韋堅王鉷而<lb/>
<pb n="KR4d0228_WYG_005-16b"/>
南北司合而為一自永泰以後元載殺魚朝恩而南北<lb/>
司判而為二其合也則南司藉北司以成姦其判也則<lb/>
南司因北司以成釁此其勢之相激有不得不然者今<lb/>
日勿使合而為一則異時不至于判而為二此陛下不<lb/>
可不留意也<lb/>
　<lb/>
　<lb/>
　雪山集巻二<lb/>
</p>
<p>
</p>
  </div>
</body>
</text>
</TEI>
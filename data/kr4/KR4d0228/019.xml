<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷十六</head> <lb/>
    <p>
<pb n="KR4d0228_WYG_019-1a"/>
欽定四庫全書<lb/>
　雪山集卷十六<lb/>
　　　　　　　　　　　　宋　王質　撰<lb/>
　詩餘<lb/>
　　相見歡<hi>薄霜</hi>
霜花零落全稀不成飛寒水溶溶漾漾軟琉璃　紅未<lb/>
湧青已露白都晞<hi>案此下原本缺四字</hi>沙暖戲鳧鷖<lb/>
　　長相思<hi>暮春</hi>
<pb n="KR4d0228_WYG_019-1b"/>
紅疎疎紫疎疎可惜飄零著地鋪春殘心轉孤　鶯相<lb/>
呼燕相呼樓下斜楊遮得鳥倚欄人已無<lb/>
　　前調<hi>漁父</hi>
山青青水青青兩岸瀟瀟蘆荻林水深村又深　風泠<lb/>
泠露泠泠一葉扁舟深處横垂楊鷗不驚<lb/>
　　生查子<hi>見梅花</hi>
見汝小溪灣修竹連疎影林杪動風聲驚下毿毿粉<lb/>
見汝大江郊髙浪搖枯本飛雪宻封枝直到斜陽醒<lb/>
<pb n="KR4d0228_WYG_019-2a"/>
　　楊栁枝<hi>淡月</hi>
慣得嬌雲趕不開去還来淡光無可照樓臺且停杯<lb/>
薄雨疎疎時幾㸃灑浮埃賣花未上擔兒擡聴他催<lb/>
　　浣溪紗<hi>和王通一韻簡虞祖予</hi>
何藥能醫腸九回榴蓮不似蜀當歸却簪征帽解戎衣<lb/>
　淚下猿聲巴峡裏眼荒鷗磧楚江涯夢魂只傍故人<lb/>
飛<lb/>
　　又<lb/>
<pb n="KR4d0228_WYG_019-2b"/>
夢到江南夢却回夢歸何處得身歸故溪渌浄看鳧衣<lb/>
　下到瞿唐春欲杪桃花香浪渺無涯三台回望五雲<lb/>
飛<lb/>
　　又<lb/>
征雁年来得幾回春風無雁帶書歸故應春瘦減春衣<lb/>
　花桞傷心經嵗月江湖無夢失津涯到家無樹不紅<lb/>
飛<lb/>
　　前調<hi>有感</hi>
<pb n="KR4d0228_WYG_019-3a"/>
細雨蕭蕭變作秋晚風楊栁冷颼颼無言有淚灑西樓<lb/>
　眼共雲山昏慘慘心隨烟水去悠悠一蓑一笠任孤<lb/>
舟<lb/>
　　清平樂<hi>感懐</hi>
江沙帶濕莎露和烟泣落日欲低紅未入悄悄暮峰凝<lb/>
立　疎林秀色荒寒頻頻駐騎回看應是梧桐影下秋<lb/>
風蹙碎眉山<lb/>
　　又<lb/>
<pb n="KR4d0228_WYG_019-3b"/>
㫁橋流水香滿扶疎裏忽見一枝明眼底人在山腰水<lb/>
尾　梨花應夢紛紛征鴻呌斷行雲不見緑毛么鳳一<lb/>
方明月中庭<lb/>
　　前調<hi>梅影</hi>
從来清瘦更被春僝僽瘦得花身無可有莫放隔簾風<lb/>
透　一枝相映孤燈燈明不似花明細看横斜影下如<lb/>
聞溪水泠泠<lb/>
　　眼兒媚<hi>送别</hi>
<pb n="KR4d0228_WYG_019-4a"/>
雨潤梨花雪未乾猶自有春寒不如且住清明寒食數<lb/>
日之間　想君行盡嘉陵水我已下江南相看萬里時<lb/>
須片紙各報平安<lb/>
　　西江月<hi>借江梅蠟梅為意夀董守</hi>
月斧修成膩玉風斤琢碎輕氷主人無那壽杯深倩取<lb/>
花来喚醒　舞罷繡裀鳳蹙飲䦨畫閣香凝試將花蕊<lb/>
數層層猶比長年不盡<hi>泣梅</hi>
　　又<lb/>
<pb n="KR4d0228_WYG_019-4b"/>
輕蠟細凝蜂蜜薄羅深壓鵝黄玉容縱不似他郎也在<lb/>
百花頭上　試看眉間一㸃全如瓶裏孤芳明年此日<lb/>
趁鴛行記取今朝勝賞<hi>蠟梅</hi>
　　前調<hi>和王道一韻促畫屏</hi>
蹙蹙紅中烟潤梢梢翠尾風斜閒軒幽樹少啼鴉此處<lb/>
最宜君畫　望眼不知天濶歸心常恨天遮見君江浦<lb/>
到蘆花意在琵琶亭下<hi>軒外有石榴芭蕉壁間有所畫江浦蘆鴈</hi>
　　前調<hi>感懐</hi>
<pb n="KR4d0228_WYG_019-5a"/>
壁水橋邊此客金鑾坡上何人沙塲老馬事無成淚濕<lb/>
青瑩夾鏡　袖手烟霏小景回頭石嶺空城乾坤遺恨<lb/>
渺難平目斷塞鴻孤影<lb/>
　　滴滴金<hi>晚眺</hi>
隂隂濕霧霜無汁江氣逼樹聲滴荒林只見夕陽入誰<lb/>
喚晚烟集　漁翁猶把釣竿執蓑共笠時時葺風剛浪<lb/>
猛早収拾天外莫雲黒<lb/>
　　燕歸梁<hi>送别</hi>
<pb n="KR4d0228_WYG_019-5b"/>
拂拂春風入馬蹄駐緑楊堤緑栁堤上乳鸎啼聲聲怨<lb/>
怨春歸　而今一似花流水蹤跡任東西利成名遂在<lb/>
何時早贏得兩分飛<lb/>
　　青門引<hi>尋梅</hi>
尋遍江南麓只有斑斑野菊梅花不遇我心悲一枝得<lb/>
見便是一年足　微香来自横岡竹飛度寒溪曲落路<lb/>
尋人借問謝他指向深深谷<lb/>
　　鷓鴣天<hi>山行</hi>
<pb n="KR4d0228_WYG_019-6a"/>
空響蕭蕭似見呼溪昏樹暗覺神孤微茫山路纔通足<lb/>
行到山深路亦無　尋草淺㨂林疎雖疎無奈野藤粗<lb/>
春衫不管藤搊碎可惜教花著地鋪<lb/>
　　前調<hi>詠漁父</hi>
一隻船兒任意飛眼前不管是和非魚兒得了渾閒事<lb/>
未得魚兒未肯歸　全似懶又如痴遮些快活有誰知<lb/>
華堂只見燈花好不見波平月上時<lb/>
　　一斛珠<hi>十一月十日知郡宴吳府判坐中賦海棠</hi>
<pb n="KR4d0228_WYG_019-6b"/>
風流太守未春光試回春手天寒修竹斜陽後翠袖中<lb/>
間忽有人紅袖　天香國色濃如酒且教青女休僝僽<lb/>
梅花元是羣花首細細商量只怕梅花瘦<lb/>
　　前調<hi>桃園賞雪</hi>
寒江凝碧是誰翦作梨花出花心猶帶江痕濕輕注香<lb/>
腮却是桃花色　飛来飛去何曾宻疎疎全似新相識<lb/>
横吹小弄梅花笛看你飄零不似江南客<lb/>
　　前調<hi>有寄</hi>
<pb n="KR4d0228_WYG_019-7a"/>
平塘玉立薄羅飛起層層碧人心不似花心宻待要相<lb/>
逢未必相逢得　襪塵不動何曽濕芙蓉橋上曽相識<lb/>
櫓聲搖去江聲急西北髙樓回首浮雲隔<lb/>
　　怨春郎<hi>宿池口</hi>
蘆花已老蓼花已老江腹衝風山頭殘照暮烟不辨栖<lb/>
鷗識歸舟　歸舟照顧新洲閣驚波惡别㨂深灣泊南<lb/>
津北濼水村總沒人家莽平沙<lb/>
　　虞美人<hi>即事</hi>
<pb n="KR4d0228_WYG_019-7b"/>
縁隂夾岸人家住橋上人来去行舟逺逺喚相譍全似<lb/>
孤烟斜日出閶門　浪花拂拂侵沙嘴直到垂楊底吳<lb/>
江雖有晚潮回未比合江亭下水如飛<lb/>
　　前調<hi>李敷文席上</hi>
翠隂融盡毿毿雪慘澹花明滅嫩沙拂拂漲痕添想見<lb/>
故溪緑到草堂前　夕陽紅透櫻桃粒掩映深沈碧成<lb/>
都事事似江南只是香衾兩處受春寒<lb/>
　　臨江仙<hi>和徐守聖可</hi>
<pb n="KR4d0228_WYG_019-8a"/>
縹緲清霄雲一握太清羣玉光中鈞天聲裏拂香風紫<lb/>
皇低接手穏步上層空　雀扇徐開鸞影轉日髙舞動<lb/>
蛟龍雙瞻御座立昭容回班趨複道環珮響丁東<lb/>
　　又<lb/>
千頃翠圍遮緑浄菱花影落波中看看紅錦漾清風此<lb/>
時催入覲烟浪拍雲空　佇見觚稜棲寳爵旌旗全仗<lb/>
飛龍赭黄一㸃現真容御麻宣未畢雲鏡上天東<lb/>
　　前調<hi>宴向守簇</hi>
<pb n="KR4d0228_WYG_019-8b"/>
曲水流觴修褉事袚除洗盡春愁舉樽再拜壽君侯只<lb/>
今虚鼎足好去作班頭　自古相門還出相春旗小駐<lb/>
南州雲孫將紹祖風流他時如見憶江漢一漁舟<lb/>
　　前調<hi>南樓席上夀張守</hi>
八字山頭来較晚彩雲未散南樓夕陽千丈映簾鉤君<lb/>
侯如欲老江水莫教流　扇底清歌塵不動胡牀明月<lb/>
清秋天漿為浪玉為舟酒䦨君便起歸去立班頭<lb/>
　　定風波<hi>夜賞海棠</hi>
<pb n="KR4d0228_WYG_019-9a"/>
曲曲䦨干曲曲池萬紅繚繞錦相圍花到黄昏思欲睡<lb/>
休睡眼前多是好相知　銀燭轉添花轉好人在花深<lb/>
深處更相宜似此好花須愛惜休惜鬢邊消得兩三枝<lb/>
　　前調<hi>贈將</hi>
問訊山東竇長卿蒼蒼雲外且垂綸流水落花都莫問<lb/>
等取榆林沙月静邊塵　江面不如盃面濶卷起五湖<lb/>
烟浪入清樽醉倒投牀君且睡郤怕挑燈看劍忽傷神<lb/>
　　又<lb/>
<pb n="KR4d0228_WYG_019-9b"/>
白璧黄金爵上卿紫宸殿下拜絲綸纔出龍門開虎帳但<lb/>
看甲光如水夜無塵　古古今今男子事搖動芙蓉旗<lb/>
影入金樽到得關河公事了早去白雲堆裏養精神<lb/>
　　蘇幕遮<hi>守倅移厨</hi>
　　　孟夏上澣使君通守不以荒寒肯臨老杜所謂<lb/>
　　　盡日淹留佳客坐百年粗糲腐儒餐者也兩辭<lb/>
　　　極道湖山雲月之趣因以記相與之意云<lb/>
水風輕吹不皺上下浮光兩鏡光相就雲錦搖香吹散<lb/>
<pb n="KR4d0228_WYG_019-10a"/>
酒細聴清談玉屑津津嗽　明月前斜陽後竹露秋聲<lb/>
拂拂寒生袖掇取湖山聊入手紫閣黄扉到了終須有<lb/>
　　前調<hi>送張刪定赴召</hi>
驛塵飛天意緊香雪芝封猶帶吳泥潤昨夜寳奩開玉<lb/>
鏡一㸃西風便覺寒秋近　白蘋洲紅蓼徑風露凄清<lb/>
快促黄金鐙疊疊重重聴好信擲了碧油幢更擲雙堂<lb/>
印<lb/>
　　前調<hi>聞鵑啼</hi>
<pb n="KR4d0228_WYG_019-10b"/>
眼將穿腸欲裂聲聲似向春風説春色飄零自是人間<lb/>
客　不成淚都成血朝朝暮暮何曽歇叫徹斜陽又見<lb/>
空山月<lb/>
　　又<lb/>
夜茫茫春寂寂含烟叫裂空山石吸盡東風化作垂紅<lb/>
滴　漏將䦨情轉極月明繞樹聲聲急無數閒花盡染<lb/>
啼痕濕<lb/>
　　青玉案<hi>木樨</hi>
<pb n="KR4d0228_WYG_019-11a"/>
中央自有仙風度散入千林去萬㸃秋芳洒飛露舜裳<lb/>
赭色堯眉黄彩化作花無數　層層翠葆鸞旗舞吹下<lb/>
天香遍瑤宇萬嵗千秋奉明主桂華月苑蕊珠寳殿長<lb/>
聴黄金縷<lb/>
　前調<hi>池亭</hi>
浮萍不礙魚行路細數魚来去静倚溪隂深覓句碧鮮<lb/>
清潤影搖香度易覺䦨干暮　鳧鶵深傍蘋根住浴罷<lb/>
紅衣褪殘縷一寸江湖無可付渚蘭汀草卧烟欹雨荒<lb/>
<pb n="KR4d0228_WYG_019-11b"/>
了垂綸處<lb/>
　　江城子<hi>席上賦</hi>
細風微揭碧鱗鱗繡帷深不聞聲時見推簾籠袖玉輕<lb/>
輕不似綺樓髙捲幔相指㸃總分明　斜灣叢桞暗隂<lb/>
隂且消停莫催行只恨夕陽雖好近黄昏得到釵梁容<lb/>
略住無分做小蜻蜓<lb/>
　　又<lb/>
細風吹起翠田田雨和烟入梅天鮮潤繁隂悄悄轉清<lb/>
<pb n="KR4d0228_WYG_019-12a"/>
圓十頃蒲萄深貯碧鷗共鷺各翩翩　影搖香度小嬋<lb/>
娟竹林賢總神仙滴露飛霜雲壑注氷泉伴了芙蓉城<lb/>
裏客無一事北牕眠<lb/>
　　前調<hi>宴守倅</hi>
栁梢無雪受風吹緑垂垂乳鴉啼直下蒲萄春水未平<lb/>
堤郤似今年春氣早白團扇已相宜　紅巾當日鳥銜<lb/>
飛曲江湄暮春時孔雀麒麟交蹙繡羅衣何似野堂陪<lb/>
勝客花影外竹隂移<lb/>
<pb n="KR4d0228_WYG_019-12b"/>
　　驀山溪<hi>詠茶</hi>
枯林荒陌矮樹敷鮮葉不見雅風標十二分山容野色<lb/>
因何嫩茁舞動小旗槍梅花後杏花前色味香三絶<lb/>
含光隠燿塵土埋豪傑試看大粗疎争知變寒雲飛雪<lb/>
休説休説世只兩名花芍藥相牡丹王未盡人間舌<lb/>
　　滿江紅<hi>幕府諸公郊外同集以病不去</hi>
方丈維摩䝉衲被都齊不省空悵望錦裘繡帽玉珂金<lb/>
鐙十月小春逢此日一時勝事輸公等問短衣匹馬射<lb/>
<pb n="KR4d0228_WYG_019-13a"/>
南山何人肯　山暮紫峰如筍江寒碧沙如粉望塞鴻<lb/>
杳杳水遙天永飲罷不妨瓶屢卧歸来自有風吹醒試<lb/>
㫁橋流水月明邊尋疎影<lb/>
　　前調<hi>慶夀</hi>
整頓乾坤恨舞袖回旋不足須付與腰金疊赤面槐參<lb/>
緑功業豈無人可了英豪自有心相伏自孤牕寒燭聴<lb/>
經綸常三復　舉大白傾醽醁為公起歌此曲曲中意<lb/>
惟有斯賢堪屬萱草喜除煩惱障蓮華妙享清涼福願<lb/>
<pb n="KR4d0228_WYG_019-13b"/>
年年團扇弄生綃長如玉<lb/>
　　前調<hi>春日</hi>
慘淡輕隂都養就朱朱白白最好是梨花帶雨海棠映<lb/>
日暖霧烘成芳草色嬌風分與垂楊力聴紅邊翠杪囀<lb/>
清圓曽相識　春緒亂還如織春夢㫁還堪覓看青梅<lb/>
下時有遊人嘖嘖愛酒正香須滿泛憐花太嫩休輕摘<lb/>
把領巾収聚衆香濃憑風立<lb/>
　　又<lb/>
<pb n="KR4d0228_WYG_019-14a"/>
生縠平鋪吹不起輕風無力西江上斗牛相射水天一<lb/>
色二妙風流今代少一時光價何時息更絳霄白日下<lb/>
雲軿芙蓉客　整飛馭成得得尋前約寛憶憶正雲飛<lb/>
雨巻舊紅新碧茁茁抽長荷柄緑毿毿吐浄楊花白漸<lb/>
衣篝香潤入楊天紅綃濕<lb/>
　　前調<hi>漁舟</hi>
莽莽雲平都不辨近山逺水儘徘徊尚留波面未歸灣<lb/>
尾浪猛深深鷗抱穏波寒縮縮魚沈底恐狂風顛雨岸<lb/>
<pb n="KR4d0228_WYG_019-14b"/>
都摧舟難艤　船篷重拖不起蓑衣濕森如洗想杖頭<lb/>
未足盃中無計漁網吹翻無把捉釣竿凍㫁成抛棄到<lb/>
髙歌風静月明時誰如你<lb/>
　　前調<hi>牧童</hi>
落盡斜陽尚有些㫁霞殘影甚灣環東溪西巷南巖北<lb/>
嶺行熟更教羊引著睡濃却被鴉驚醒漸孤村樹暗顫<lb/>
山欹霜風冷　人世裏嫌他蠢牛背上輸他穏但芒鞵<lb/>
一緉蓑衣一領五臓荒坡蔬薦口雙髽幽崦花漫頂雖<lb/>
<pb n="KR4d0228_WYG_019-15a"/>
雲烏月黒路䝉籠何曾窘<lb/>
　　前調<hi>聴琴</hi>
紙帳梅花有叢桂又有脩竹是何聲雪飄逺渚泉鳴幽<lb/>
谷紅蓼白蘋須拂袖餘音尚帶清香馥挽素娥青女問<lb/>
飛瓊誰家曲　韓退之歐永叔惚兮恍恍兮惚試側耳<lb/>
山常似黛水常如玉顔子操中何足怨醉翁徽外無人<lb/>
續正青天明月上東南芳時足<lb/>
　　水調歌頭<hi>京口</hi>
<pb n="KR4d0228_WYG_019-15b"/>
江水去無極無地有青天怒濤洶湧巻浪成雪蔽長川<lb/>
一望揚州蒼莽隠見烟竿雙矗何處捲珠簾落日𤓰洲<lb/>
渡鴻鷺滿風前　古戰場皆白草更蒼烟清平猶有遺<lb/>
恨久矣在江邊北固山前三傑遙想當年意氣亹亹昵<lb/>
中原上馬促歸去風墮接䍦翩<lb/>
　　前調<hi>中秋飲南樓呈范宣撫</hi>
細數十年夢十處過中秋今年清夢還在黄鶴舊樓頭<lb/>
老子箇中不淺此㑹天教重見今古一南樓星漢淡無<lb/>
<pb n="KR4d0228_WYG_019-16a"/>
色玉鏡倚空浮　帶秦烟縈楚霧熨江流關河離合南<lb/>
北依舊照清愁想見姮娥冷笑笑我歸来霜鬢空敝黒<lb/>
貂裘把酒問清影肯去伴滄洲<lb/>
　　前調<hi>遊銀山寺和壁間張安國作</hi>
晚嶂倚斜日秋樹戰悲風一泓紺紫澄碧中有睡蛟龍<lb/>
散作清溪明玉激上長松流水雨電亂寒空抛却紅塵<lb/>
袂飛入妙光宫　佛國大天溥博地含洪空巖亂壑遞<lb/>
響珠影動金容萬古碧潭空界一㸃青霄明月澇漉總<lb/>
<pb n="KR4d0228_WYG_019-16b"/>
無功雲散殿突兀風動鐸丁東<lb/>
　　又<lb/>
草蔓已多露松竹總含風羣山左顧右昐如虎更如龍<lb/>
時見魚燈三兩知在誰家浦溆星斗爛垂空萬有付一<lb/>
掃人世等天宫　秋蕭瑟林脱葉水歸洪江湖飄泊鴻<lb/>
雁洲渚肯相容要使羣生安堵不聴三更吠犬此則是<lb/>
竒功一任畫麟閣吾自老牆東<lb/>
　　前調<hi>九日</hi>
<pb n="KR4d0228_WYG_019-17a"/>
雲巘在空碧天宇共髙明重陽易得風雨今日不勝晴<lb/>
天為兩朝元老付與四時佳節不動一絲塵香靄洗金<lb/>
㦸飛霧洒霓旌　山鳴葉江動石總懽聲劍關玉壘千<lb/>
載誰見此昇平細看樽前萬蕊相映眉間一㸃黄氣鬱<lb/>
駸駸江漢下淮海都賴一長城<lb/>
　　前調<hi>饒風嶺上見梅</hi>
花上插蒼碧花下走清湍濃霜深覆殘雪更有月相參<lb/>
似我竹溪茅屋欲曉未明天氣扶杖繞籬看秦楚五千<lb/>
<pb n="KR4d0228_WYG_019-17b"/>
里何處是江南　饒風下人不㫁馬相連頗嘗見有此<lb/>
客相屬意惓惓欲為横吹出塞無處可尋羌管短䇿叩<lb/>
征鞍策㫁征鞍裂驚墮玊毿毿<lb/>
　　前調<hi>夀查郎中</hi>
淮海一星出分野到梁州玉京羣帝朝斗公在列仙流<lb/>
盡掃攙搶格澤髙拱紫微太乙霞佩拂紅稠非霧非烟<lb/>
裏永侍紺雲裘　日南至月既望壽君侯梅花滿眼一<lb/>
朶聊當一千秋半夜玊堂承詔翼旦路朝宣冊歸去作<lb/>
<pb n="KR4d0228_WYG_019-18a"/>
班頭風浄瞿唐峡安穏放行舟<lb/>
　　前調<hi>慶夀</hi>
河漢湛秋碧玉露曖瑤空太清仙子飄渺飛佩響玲瓏<lb/>
暫馭青鸞紫鳳来玩十洲三島旌旆捲芙蓉身在大江<lb/>
表名繫絳霄宫　兩仙客歌駐月舞迴風寳薫輕度簾<lb/>
幙香霧結重重已覺長安近日㑹看北星朝斗千載慶<lb/>
雲龍翠靄彤烟裏長侍衮衣紅<lb/>
　　八聲甘州<hi>懐張安國</hi>
<pb n="KR4d0228_WYG_019-18b"/>
海茫茫天北與天南吾友定安歸聞濡須江上皖公山<lb/>
下駕白雲飛莽蒼空郊虚野古路立斜暉顔跖皆塵土<lb/>
苦淚休揮　一代錦腸繡肺想英魂皎皎健口霏霏望<lb/>
寒空明月無路寄相思嘆千古興亡成敗滿乾坤遺恨<lb/>
有誰知今何在一川烟慘萬壑風悲<hi>安國死後在准南屢降憑箕作詩詞</hi>
<hi>偈頌及結字比生前愈竒偉淮寧宰陸同得遺墨尤多</hi>
　　前調<hi>讀周公瑾傳</hi>
事茫茫赤壁半帆風四海忽三分想蒼烟金虎碧雲銅<lb/>
<pb n="KR4d0228_WYG_019-19a"/>
爵恨滿乾坤鬱鬱秣陵王氣傳到第三孫風虎雲龍㑹<lb/>
自有其人　朱顔二十有四正錦帷秋夢玉帳春聲望<lb/>
吳江楚漢明月伴英魂浥浥小橋紅浪濕撫虚絃何處<lb/>
得郎聞雪堂老千年一瞬再擊空明<lb/>
　　前調<hi>讀諸葛武侯傳</hi>
過隆中桑柘倚斜陽禾黍戰悲風世若無徐庶更無龎<lb/>
統沈了英雄本計東荆西益觀變取竒功轉盡青天粟<lb/>
無路能通　他日雜耕渭上忽一星飛墮萬事成空使<lb/>
<pb n="KR4d0228_WYG_019-19b"/>
一曹三馬雲雨動蛟龍看璀璨出師一表照乾坤牛斗<lb/>
氣常衝千年後錦城相弔遇草堂翁<lb/>
　　前調<hi>讀謝安石傳</hi>
氣佳哉烟紫石頭城雲碧雨花臺想東山前後望春樹<lb/>
緑看晚潮回自古英雄豪傑無不待時来擁鼻微吟處<lb/>
山静花開　商皓亦嘗如此羨蒼生皆有瞻望之懐但<lb/>
淝河洛澗此事偶然諧疑是彼八公草木得神明相亮<lb/>
不相猜西州淚千年猶濕回望興哀<lb/>
<pb n="KR4d0228_WYG_019-20a"/>
　　倦尋芳<hi>試墨</hi>
氷壺秋月去了潘郎傳到梁老騎馬乘船麾斥五湖三<lb/>
島任梢雲兼拂日拽蛟龍鱗鬛都推倒向塵中分付髙<lb/>
人勝士把雲烟掃　乾坤巧自蒼筠無汗烏錐無刃此<lb/>
為至寶第一君門通表書囊諫草第二文章揚事業第<lb/>
三編簡攄懐抱千百般終久被他磨了<lb/>
　　前調<hi>渡口酒家</hi>
斷崖樹老側岸槎枯倒倚斜揷脚面淺溪掌樣平洲重<lb/>
<pb n="KR4d0228_WYG_019-20b"/>
疊著芒鞵攜竹杖遇亂莎幽澗縈紆涉那人家有竹篘<lb/>
瓦缶頗頗清冽　曾微呷正斜陽淡淡暮靄昏昏晚風<lb/>
獵獵轉眼已成陳迹不堪追躡試問舊醅還好在暫停<lb/>
歸影留時霎待重来細拈弄水花山葉<lb/>
　　萬年歡<hi>有感</hi>
一輪明月古人心萬年更寸心存滄海化為黄土心不<lb/>
成塵杳杳興亡成敗滿乾坤未見知音撫䦨干欲喚英<lb/>
魂沈沈又没人譍　無聊欹枕搔首夢廬中壇上一似<lb/>
<pb n="KR4d0228_WYG_019-21a"/>
平生共挽長江為酒相對同傾不覺霜風敲竹睡覺来<lb/>
海與愁深拂袖去塞北河西紅塵陌上尋人<lb/>
　　真珠簾<hi>栽竹</hi>
翠虬夭矯拏蒼玊飛来到吾廬溪灣山麓一笑忽相逢<lb/>
更解包投宿北池之畔西牆曲與主人呼青吸緑恨我<lb/>
無天寒翠袖共倚脩竹　每遇飛雪蕭蕭更驚風摵摵<lb/>
清標可掬更與月同来無半㸃塵俗冬有寒梅閒相伴<lb/>
春亦有幽蘭相逐香足纔露下飛霜又有秋菊<lb/>
<pb n="KR4d0228_WYG_019-21b"/>
　　沁園春<hi>閒居</hi>
二百年間十二時中悲歡往来但蓋頭一把容身方丈<lb/>
無多縁飾莫遣塵埃屈曲成幽蕭條生浄野草閒花都<lb/>
妙哉家無力雖然咫尺強作縈回　竹齋向背松齋須<lb/>
次第春蘭秋菊開在竹籬稀處宻栽甘橘荆橋斜畔疎<lb/>
種香梅山芋芼羮地黄釀粥冬後春前皆可栽門通水<lb/>
荷汀蓼渚足可徘徊<lb/>
　　紅窻怨<hi>送邵倅</hi>
<pb n="KR4d0228_WYG_019-22a"/>
欲寄意都無有且須折贈市橋官桞看君著上征衣也<lb/>
尋思榜舟楚江口　此㑹未知何時又恨男兒不長相<lb/>
守苟富貴無相忘若相忘有如此酒<lb/>
　　前調<hi>即事</hi>
簾不捲人難見縹緲歌聲暗隨香轉記與三五少年在<lb/>
杭州曽聴得幾遍　唱到生綃白團扇晚涼初桐隂滿<lb/>
院待要圖入丹青奈無縁識如花面<lb/>
　　鳳時春<hi>見殘梅</hi>
<pb n="KR4d0228_WYG_019-22b"/>
標格風流前輩纔瞥見春風蕭然無對只有月娥心不<lb/>
退依舊㫁橋横在流水　我亦共月娥同意肯將情移<lb/>
在麤紅俗翠除丁香薔薇酴醿外便做花王不是此輩<lb/>
　　泛蘭舟<hi>譙天授畫像</hi>
蕭蕭烏帽黄衫烟水拍雲岩風清月白一雙碧眼瑩秋<lb/>
潭四海九州茫茫東北渺渺西南松霜杉露毿毿　龍<lb/>
門隔如參井青城佳氣與天參蔽山充野牡丹紅外茯<lb/>
苓甘鶴頂凝丹隙駒蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>儘百年間乾坤雲海風颿<hi>譙名</hi>
<pb n="KR4d0228_WYG_019-23a"/>
<hi>定涪陵人受道于伊川後棄鄉里隠河洛復歸蜀居青城之老人村至今尚存</hi>
　　無月不登樓<hi>種花</hi>
池塘生春草夢中共水仙相識細撥氷綃低沈玊骨攪<lb/>
動一池寒碧吹盡楊花糝氈消白郤有青錢㸃㸃如積<lb/>
漸成翠亭亭如立　漢女江妃入奩室擘破靚粧擁出<lb/>
夜月明前夕陽敧後清妙世間標格中貯瓊瑤汁才嚼<lb/>
破露飛霜泣何益未轉眼度秋風成陳迹<lb/>
　　别素質<hi>請浙江僧嗣宗住庵</hi>
<pb n="KR4d0228_WYG_019-23b"/>
一箇茅庵三間七架兩畔更添兩厦倒坐雙亭平分扶<lb/>
䦨兩下門前數十丘䆉稏塍外更百十株桑柘一溪活<lb/>
水長流餘波及蔬畦菜把　便是招提與蘭若時抄疏<lb/>
鄉園看經村社隨分斗米相酬鐶錢相謝便闕少亦堪<lb/>
借借常収些筍乾蕨鮓好年嵗更無兵無火快活殺也<lb/>
　<lb/>
　<lb/>
　雪山集巻十六<lb/>
</p>
<p>
</p>
  </div>
</body>
</text>
</TEI>
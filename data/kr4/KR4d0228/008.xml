<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷五</head> <lb/>
    <p>
<pb n="KR4d0228_WYG_008-1a"/>
欽定四庫全書<lb/>
　雪山集卷五<lb/>
　　　　　　　　　　　　宋　王質　撰<lb/>
　序<lb/>
　　樞密宣撫相公樂府序<lb/>
維大觀四年十一月戊子二日丙寅實生仁夀虞公于<lb/>
蜀乾道四年戊子是日己未門人汶陽王質依倣古樂<lb/>
府歌詞以為公之生日之獻其辭所倚託皆異代宰相<lb/>
<pb n="KR4d0228_WYG_008-1b"/>
故事于是公且相矣初公再入遂長西府太上皇帝親<lb/>
書漢中大夫襃所著聖主得賢臣頌以賜公皇帝又親<lb/>
述于其後維頌所論譔自堯舜禹湯文武之君六稷契<lb/>
臯陶伊吕之臣五餘皆闕而弗著其證取諸易利見之<lb/>
爻詩思皇之章天下咸知公當相也已而丞相莆田公<lb/>
葉壽春公魏去晉陵公蔣又去<hi>案宋史乾道三年十一月葉顒魏杞罷四年六</hi>
<hi>月蔣芾以母喪去</hi>公方視師未復命天子虗其位弗實將有待<lb/>
焉葢皇天后土太祖太宗與太上皇帝皇帝相與不言<lb/>
<pb n="KR4d0228_WYG_008-2a"/>
而同謀某知其如此而不知其所以然意者有期運厯<lb/>
數而莫之或知也維公當相者五采石郤敵宗社山河<lb/>
克安弗傾一當相涼雍將命民圗来歸國紀用章二當<lb/>
相荆襄總師上流乂安自漢達于淮海迺始克壯三當<lb/>
相西府初命敵蹙江漢者即日解去載盟用成至于今<lb/>
允懷四當相今功日茂望日隆天時人事極矣天下咸<lb/>
知公且相也其辭凡四事一章六十言君子大其意而<lb/>
不否其辭其將有傳俾世得以觀焉門人汶陽王質謹<lb/>
<pb n="KR4d0228_WYG_008-2b"/>
序<lb/>
　　西征叢紀序<hi>案此序當是孝宗乾道六年所作</hi>
丁亥余西征自興國至于利里計二千六百九十有三<lb/>
陸也日計自閏七月之十一至十月之二十五得百有<lb/>
四日始達戊子自利至于成都里計七百十有五其還<lb/>
如之日計自十一月之四至十二月之十九得四十有<lb/>
五往来皆在焉己丑余東下自利至興國里計六千十<lb/>
有五水也日計自正月之二十至四月之十得八十日<lb/>
<pb n="KR4d0228_WYG_008-3a"/>
始達是役也宣撫虞公辟而西制置晁公檄而東事既<lb/>
是嵗又西自興國至于成都里計如丁戊西征之數日<lb/>
計自十月之十九至庚寅二月之五得百有六日始達<lb/>
司廢是嵗又東自成都至于興國里計五千十有九促<lb/>
于利来者其江異也日計自六月之一至八月之七得<lb/>
六十有六日始達是役也晁公檄而西晁公去解而東<lb/>
此再役本末也竟四百有一日萬七千三百十有五里<lb/>
其所經見博矣州無鉅于成都漢次之無秀于眉閬次<lb/>
<pb n="KR4d0228_WYG_008-3b"/>
之縣無美于新繁鎮無集于蠶叢闗無險于劔門饒風<lb/>
次之市無翕于沙頭九支次之樓無敞于成都之西樓<lb/>
南定岳陽次之山無峻于房之外朝雞鳴女媧次之灘<lb/>
無難于漢初之峭門石門新灘次之江無雄于大江湖<lb/>
無廣于洞庭峽無偉于瞿唐石無尊于灔澦棧無危于<lb/>
朝天之龍洞峯無妙于巫峽之神女磯無猛于荆之髙<lb/>
伏溪無悍于堵陽之石口廟無宏于江瀆寺無袤于大<lb/>
慈見異無特于鳳凰山之龍訪古無邈于成都之石室<lb/>
<pb n="KR4d0228_WYG_008-4a"/>
畫無老于漢殿之人物碑無豐于學宫之石經遨遊無<lb/>
夥于浣花貿易無繁于藥市樹無大于下巖之槐花無<lb/>
茂于漢隂之山茶獸無竒于郢之烏鹿鳥無珍于䕫之<lb/>
花蜂所見之傑者如此推此類具言之則亦有不可勝<lb/>
數者矣余之悲歌舒慘豐悴皆可以追見而耳目所增<lb/>
益心志所開廣自知之而弗能言之是紀也事繫日日<lb/>
繋月月繫年如先儒式而其文又隨事繫之詩一百三<lb/>
十有九詞五十有一記十序六銘二他文皆非相闗者<lb/>
<pb n="KR4d0228_WYG_008-4b"/>
弗載自古經行天下其著者惟司馬子長杜子美為廣<lb/>
其文若詩皆宏偉洪博稱之豈不有所助哉余所厯非<lb/>
淺鮮矣顧未見有所超者所謂降才之殊非耶雖然其<lb/>
亦異夫昔矣<lb/>
　　于湖集序<hi>案此序當是孝宗淳熈元年所作</hi>
故宋中書舍人張公安國奮起荒寒寂寞之鄉而聲名<lb/>
震耀天下者二十餘年可謂盛矣嵗丁丑某始從公于<lb/>
臨安間謂某曰吾有志于文章將須成于子其請為我<lb/>
<pb n="KR4d0228_WYG_008-5a"/>
言之某謝不能公益切某不得已而為之言文章之根<lb/>
本皆在六經非惟義理也而其機杼物采規模制度無<lb/>
不具備者也語未卒公出攷古圗其品百二十有八曰<lb/>
是當為記于經乎何取某曰宜用顧命公拊掌變色曰<lb/>
吾得之吾得之嵗丁亥追遊廬山之間訖事將裒其所<lb/>
厯序之公曰何以某曰當用禹貢公益動嵗己丑某下<lb/>
峽過荆州公出其文數十篇于是超然殆不可追躡非<lb/>
漢唐諸子所能管攝也是嵗公沒于當塗之蕪湖而其<lb/>
<pb n="KR4d0228_WYG_008-5b"/>
歌詞數編先出嵗癸巳公之弟王臣官大冶道永興某<lb/>
謂王臣曰公之文當亟輯世酣于其歌詞而其英偉粹<lb/>
精之全體未著將有以狹公者王臣既去一年以公之<lb/>
文若干篇若干冊示某公之文非修辭立論之所可贊<lb/>
也往㑹于荆州之杞梓堂公曰世之文秦降于三代漢<lb/>
降于秦唐又降焉何也某曰文章非人之所為天地之<lb/>
氣發露而為英華而人隨其淺深能否得之世運風俗<lb/>
轉移遷流愈降而愈薄此可以觀氣之盈虧自混淪以<lb/>
<pb n="KR4d0228_WYG_008-6a"/>
前其略見于釋氏之長含經而開闢以後其詳見于邵<lb/>
氏之皇極經世此文章所以有高下而亦奚獨文章也<lb/>
司馬子長班孟堅世以為匹觀張騫之贊子長孟堅增<lb/>
損之語可以見人情之廣狹枚乘漢之劣而栁子厚雄<lb/>
于唐者也觀乘之七發與子厚之八問可以見物態之<lb/>
厚薄顧第弗深考公益叩曰然則何如某曰世之風俗<lb/>
與天地之氣俱為消息盈虗而吾之心未嘗有所虧盈<lb/>
也自三代而降中庸大學之㫖不傳而危㣲精一之學<lb/>
<pb n="KR4d0228_WYG_008-6b"/>
遂廢世徒以智力精神與萬物相抗而奪其情狀為吾<lb/>
之文章不知吾之智力精神與氣運風俗同流而我弗<lb/>
能制也若是何怪道愈降文益衰夫惟至誠不息之功<lb/>
全而克己復禮之力厚自為主宰不為氣運風俗所遷<lb/>
吾之智力精神返而與泰定之光相合不隨古今之變<lb/>
而常新無窮則三代之文章居然可致也林間之夫漢<lb/>
上之女與今之學士大夫其賢愚工拙宜至相絶矣而<lb/>
兔罝漢廣之聲非後世可吐此惟其有莫不好徳之心<lb/>
<pb n="KR4d0228_WYG_008-7a"/>
故其音純有無思犯禮之念故其音正世溺于勢利聲<lb/>
名而方寸之地為萬物往来馳騁之塗蹂踐吾之精靈<lb/>
其力至淺鮮矣叙事而有大禹臯陶益稷之謨論諫而<lb/>
有説命旅獒立政之書諭衆而有梓材多方之訓析理<lb/>
而有洪範之文此非可以取必于其辭而其存諸中者<lb/>
如玉在石珠在淵温純明湛之輝因物顯容而自莫如<lb/>
此天下之至文也公曰善哉始吾所志未為極也如子<lb/>
所言則六經是師三代是慕而後可也苟未死當無負<lb/>
<pb n="KR4d0228_WYG_008-7b"/>
于子言已泣下初莫諭其故後四月而公亡此某所以<lb/>
痛哭流涕而恨公之無年抱其不竭之才賫其未盡之<lb/>
志以沒使某之言徒發而不見其驗也哀哉<lb/>
　　退文序<lb/>
退文者王子悔過之書也王子少而為學問文章年十<lb/>
有六而貢于里二十有三而升于太學二十有六而選<lb/>
于禮部其在太學也得聲為多二十有七而朝野交稱<lb/>
辟召狎至得聲為尤多實淺而聲盈于是以功名為可<lb/>
<pb n="KR4d0228_WYG_008-8a"/>
立就而不知識未明才未練不足以當世故而氣已盛<lb/>
志已髙心之火為之宰才之薪為之用薪火相傳益炎<lb/>
而王子不知也嵗辛巳一觸禍其可以知之矣而弗知<lb/>
曰人忌我也嵗丙戌再觸禍其可以知之矣而又弗知<lb/>
亦曰人嫉我也嵗辛夘三觸禍其可以知之矣而又弗<lb/>
知亦曰人弗容我也嵗乙未得罪曰如是曰如是乃始<lb/>
躍然悔霍然悟平生諸非參然畢陳于前凛然懼慘然<lb/>
悲大變于頃刻之間于是王子年四十有一而始造端<lb/>
<pb n="KR4d0228_WYG_008-8b"/>
為人嗚呼甚矣吾心之躁也悔躁則為静吾心之輕也<lb/>
悔輕則為重吾心之急也悔急則為緩吾心之猛也悔<lb/>
猛則為寛吾心之侈也悔侈則為儉甚矣吾心平生之<lb/>
多過而吾弗知也然則奚以知之曰途弗窮則弗回勢<lb/>
弗極則弗變方其變故之未知也吾心之火固自若也<lb/>
增之益昌殖之益滋則吾之禍故可勝言哉及其變故<lb/>
之至也如傾甘雨如激大波而吾心之火熾然者為蕭<lb/>
然則此變其可無也無此火弗能召此變無此變弗能<lb/>
<pb n="KR4d0228_WYG_008-9a"/>
銷此火嗚呼此變其可無也有此變王子為君子無此<lb/>
變王子為小人非吾之資小人也此火導而入之也熏<lb/>
蒸燔灼之心既息而温純明凈之心乃生向者火所覆<lb/>
蔽而弗興也人以為得禍曰一職之失也三秩之鑴也<lb/>
而吾以為得福曰其失也有時而得其鑴也有時而復<lb/>
也機緘所斡鋒鋩所迫廓然移風易俗于吾靈臺之間<lb/>
此不亦天下之至吉至祥也哉且弗攷其他以吾身觀<lb/>
之形輕神怡志慮簡以吾家觀之上輯下睦門閭雍何<lb/>
<pb n="KR4d0228_WYG_008-9b"/>
者吾心之火謝而弗為之主吾之幽顯咸安樂也弗謂<lb/>
之吉祥可乎嗚呼生于憂患死于安樂孟子決生死于<lb/>
憂患安樂之機而弗疑吾乃今知之得此變而後生此<lb/>
變也者不至固不可緩亦不可不至蹈于死緩則濵于<lb/>
死及是得之能弗死而生此天地之心他人弗知而吾<lb/>
于悔悟之際窺之審也今將何以持之使堅曰畏何以<lb/>
養之使熟曰緩作六悔著其昔之非作六變著其今之<lb/>
是總而謂之退書未悔則務進既悔則務退其相反盖<lb/>
<pb n="KR4d0228_WYG_008-10a"/>
理勢然也淳熙二年二月自序<lb/>
　　趙信臣子名字序<lb/>
趙信臣見其子于王景文問字若名焉吾為名曰善祥<lb/>
字曰百卿咨爾善祥烏赤鵠朱馬圗器車麗玉葉芝有<lb/>
粲于兹其祥也歟兹祥在物不宅其閭不麗其軀来如<lb/>
飄風去如擲虗是則何有我不得居匪祥也歟附義而<lb/>
行秉禮以趨以手拊心不震以瞿以形視身不惕以趄<lb/>
父榮母安弟肅兄愉耳目聰明心氣佚舒疾癘遯藏秔<lb/>
<pb n="KR4d0228_WYG_008-10b"/>
稌羡餘家無噫聲里無謗譽真祥也歟故曰作善降之<lb/>
百祥子如不言視此古書<lb/>
　　雲韜堂楚辭後序<lb/>
陸氏埤雅比物性倍蓰增明<hi>案陸佃先著物性門類後著埤雅見其子宰埤雅序</hi>
<hi>中此省文但稱物性</hi>初神宗以對時育物宅心陸氏推此類具言<lb/>
之造根于物性紀實于埤雅上迪君師下訓學士余之<lb/>
本趣資物態以陶已靈而已㑹情于耳目者多索妙于<lb/>
簡䇿者少以熟故精非以博故詳也山梁雌雉時哉時<lb/>
<pb n="KR4d0228_WYG_008-11a"/>
哉子路共之三嗅而作浴乎沂風乎舞雩詠而歸吾與<lb/>
㸃也故曰智者樂水仁者樂山智者動仁者静智者樂<lb/>
仁者夀聖人之所事此凡寓意于彼適意于此所以導<lb/>
人心茂此種也孟子曰夫仁亦在乎熟之而已矣鳶飛<lb/>
戾天魚躍于淵此雖無補于世亦豈無益于己也<lb/>
　　大慧禪師正法眼藏序<lb/>
紹興二十七年余在杭遇大慧禪師于戸部侍郎榮公<lb/>
茂世之家余方年少氣壯持先儒故事觝佛甚力遇其<lb/>
<pb n="KR4d0228_WYG_008-11b"/>
徒輒憎之于是引卻弗與語明年又遇于湖之東林待<lb/>
之如故又五年師終于徑山而正法眼藏先行于世時<lb/>
隆興元年也又一年余夜宿金山之方丈不得寤信手<lb/>
而抽几案文書得此閲之至洪爐㸃雪恍然非平時之<lb/>
境竟夕危坐如行曲徑斜溪䝉籠繚繞忽林斷川明曠<lb/>
然平原巨野之陳前也眉目周張莫知其何以致此將<lb/>
從之逰以所省咨之則已無及顧遺恨終不可釋又一<lb/>
年見語録數種則淨智居士黄君文昌所纂者也益浩<lb/>
<pb n="KR4d0228_WYG_008-12a"/>
歎長吁恨一再遇師而不克親以至欲見而不可復得<lb/>
已矣余生平無所甚恨而此恨則與江河同流無時而<lb/>
極也既從事于其書毎抱卷傷懷不得猛刃于接手揕<lb/>
胸之間而書之剸割亦少緩矣其與心相㑹者展轉思<lb/>
繹雖間若醍醐甘露到口旋又苦鹹擾之終疑其間果<lb/>
有不落一切迥超羣有之機蓋人間諸境法中萬趣至<lb/>
此皆無所攀縁若斬絶者亦嘗于斬絶之所盡力為之<lb/>
而情識不行塗轍俱斷無一可為者則又泊然莫知所<lb/>
<pb n="KR4d0228_WYG_008-12b"/>
之疑之又七八年而後稍見死生塗窮勢竭之地夫人<lb/>
之心無所往而不可天下之至難制者至于途窮勢竭<lb/>
則亦無能為也如兵戈迫之遇沮洳則渉沮洳遇荆棘<lb/>
則踐荆棘避死逃生其誰肯束手者至大川巨浸前無<lb/>
舟楫旁無町畦顧刃將及之則霍然覺性命之輕而身<lb/>
世之虗空矣況有所謂是非成敗得喪榮辱者哉故此<lb/>
心必導而致此地而後能死此心此心死則死生之路<lb/>
絶矣此心牛也死生之故車也牛斃則車止何能使牛<lb/>
<pb n="KR4d0228_WYG_008-13a"/>
斃而車止則柏樹子乾屎橛之屬載在此書者皆殞牛<lb/>
之具也至于講之而弗可明窮之而弗可徹情枯味竭<lb/>
則益當勿捨而與柏樹子乾屎橛之屬深相往来久而<lb/>
寖熟則此心無與為朋遁矣遁則窮其心有大川巨浸<lb/>
迎其前而決其命者嗚呼此書豈不可傳以激天下之<lb/>
為大丈夫者耶大慧之徒徳洪来請序于余略攄所懷<lb/>
語之吁其贅矣<lb/>
　題跋<lb/>
<pb n="KR4d0228_WYG_008-13b"/>
　　書張魏公祠堂記後<lb/>
乾道六年五月二十三日陳伯彊王質共啖荔子于史<lb/>
大猷之舍伯彊誦其妙年從軍數詩余亦誦從事張魏<lb/>
公幕府烏江盱眙數詩因曰魏公蜀人也東南是非固<lb/>
不能皆一而西南滋是少而非多何也伯彊云云在庭<lb/>
擁篲老兵嘆曰學士好道幾句與我相公出氣余驚曰<lb/>
公議不在吾徒乃在此曹也亟引紙行墨書之漏下二<lb/>
鼓月在半空而文成以授合坐者曰竢吾墓檟可巢烏<lb/>
<pb n="KR4d0228_WYG_008-14a"/>
聴流傳也<lb/>
　　跋蘇給事放白鷴帖<lb/>
淳熙二年十一月二十七日早作潁昌程君元鼎來謁<lb/>
起立言曰昔先君巡檢鼎之桃源時給事蘇公居提舉<lb/>
使者幕府以鼎為治紹興三十一年也先君娶于柳氏<lb/>
展如之女某之母也太師蘓公之妹展如之母也于是<lb/>
與蘓氏有連公資巖壑喜魚鳥之儔先君所部山水深<lb/>
秀竒麗黄石山者其尤也其間得白鷴獻之䕶致者不<lb/>
<pb n="KR4d0228_WYG_008-14b"/>
謹傷焉公絶欲愈之不可得憐而返諸先君且屬深縱<lb/>
之乃即故處如公指久之騰上髙山顛周視悲鳴弗忍<lb/>
去又久之一白鷴從他来相與竝立交呼又久之始皆<lb/>
徐飛去豈其雌雄耶仁心通乎異類何其驗之明也後<lb/>
數年先君尉光之固始以沒將終季子在旁戒曰我習<lb/>
言命以金木水火土五者揆之公他日必大且其所存<lb/>
形諸白鷴者可以推而知也天人之符較然汝其識之<lb/>
先君既喪他書疏多遺散獨此帖不敢荒先君之命嚢<lb/>
<pb n="KR4d0228_WYG_008-15a"/>
别貯之旦慕視惟謹公今博大光明為知名公卿先君<lb/>
之言效矣某將夀諸石君其為我書之余曰説如是帖<lb/>
安在程君發諸袖中余掇視之慨然太息曰仁者人也<lb/>
合而言之道也蓋其大與天地同量而其端以惻隠之<lb/>
心充之孟子之言天下學士所信舍牛可以致王救孺<lb/>
子可以保四海其仁至不可勝用者自無欲害人始也<lb/>
子先君以白鷴驗蘓公此有道者之鑒也而余將何以<lb/>
賛之子休矣自白鷴充之可使斯世為堯舜成康此孟<lb/>
<pb n="KR4d0228_WYG_008-15b"/>
子之論而非余創建者也子毋疑公今為徽猷閣待制<lb/>
鎮當塗太師文忠公之曾孫其學力蓋真能擴充者也<lb/>
名昭廣字邦振蓋程君所道其先君者今附見之来者<lb/>
得以知焉<lb/>
　　題王承可文集後<lb/>
秦㑹之輕天下以為無人時無豪傑縱使至此方靖康<lb/>
士大夫垂頭摇尾時㑹之精神勃發敢與強鄰悍敵抗<lb/>
爭是非紹興講和無賢不肖皆以為不可㑹之獨保無<lb/>
<pb n="KR4d0228_WYG_008-16a"/>
後患雖其變在二十年之後而當時料者率不驗卧虎<lb/>
三郵舉國灑淅莫敢有撩頭編鬚者㑹之單力攻堅立<lb/>
挫其鋒罄天下而屈于㑹之則養成其威烏可以勝言<lb/>
哉惟公以輩行鈞敵相視而㑹之亦敬憚公然見厚而<lb/>
心不親辭甘而實不應以故多外而少内蹔近而終逺<lb/>
則凡㑹之所昵而親之者世固不以為然而㑹之所疏<lb/>
而却之者自可知其人也<lb/>
　　題九歌圗<lb/>
<pb n="KR4d0228_WYG_008-16b"/>
九歌世未有能暢其㫖者也葢訴神之辭乎已矣國無<lb/>
人莫我知無可告者矣神其有靈尚庶㡬見答乎哀哉<lb/>
蔡京當國致一異已者于理其人顧所謂天王號曰有<lb/>
冤不雪尚為天王乎神為之目張京聞而舍之屈子之<lb/>
訴切矣顧神漠焉何哉至使抱石投沙以殞其軀獨無<lb/>
力援之歟司命湘君之流其有負于兹賢哉<lb/>
　　復齋銘跋<lb/>
孔子言仁最多學者自礙不少聖人猶江海豈有心礙<lb/>
<pb n="KR4d0228_WYG_008-17a"/>
人哉且如答顔子之問稍異于他辭學者觸處礙生至<lb/>
是莫能渾融強作差别銘曰孔門問仁各得其正惟語<lb/>
顔子窮理盡性何其不疏而皆通也一日兩字學者多<lb/>
略之惟于克己復禮致思安知要在一日也銘云克己<lb/>
復禮一日之功天下歸仁快若飄風一日之狀渙然而<lb/>
克己復禮之趣亦炳然何其不燭而自明也學者以經<lb/>
典為情文不可造妙故曰禮者理也即天理也此銘不<lb/>
變字形不入注脚但云視聽言動但防其非由禮之門<lb/>
<pb n="KR4d0228_WYG_008-17b"/>
為仁之基躬行允蹈以禮踐形曲禮三千動皆合經又<lb/>
何其粲然也儻中此機無須某解無用某傳心力省目<lb/>
力口力手力皆省杜元凱雖季世晚儒其涣然氷釋怡<lb/>
然理順兩語真學者氣象也此鄉多嗜學宜置思樂之<lb/>
所與吾徒共之當有黙而識之者<lb/>
　　跋文與可墨竹<lb/>
文與可甚多能最篤好畫得意無過竹者木石葢晚為<lb/>
之亦寡作不自以為竒故木石流傳皆鮮配于竹與可<lb/>
<pb n="KR4d0228_WYG_008-18a"/>
作校理以疾請郡欲襄汝或資簡已有首丘之意既乃<lb/>
得吳興至苑丘傳舍而卒此帖去死無㡬日猶眷戀竹<lb/>
未能掃除與可之死沐浴衣冠端坐而逝是時胷中不<lb/>
復有我況有竹乎畫後有帖云伏暑不能退須在假將<lb/>
理今僅能飲食惟皮骨耳欲求襄汝或資簡生事窘薄<lb/>
俛首碌碌為竊禄人慚悚素所嗜好都自撒去惟畫竹<lb/>
吟詩有子駿子瞻為真賞故斷之遲遲此與可將去國<lb/>
時畫及帖也故余言云然<lb/>
<pb n="KR4d0228_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪山集巻五<lb/>
</p>
<p>
</p>
  </div>
</body>
</text>
</TEI>
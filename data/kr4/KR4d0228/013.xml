<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷十</head> <lb/>
    <p>
<pb n="KR4d0228_WYG_013-1a"/>
欽定四庫全書<lb/>
　雪山集卷十<lb/>
　　　　　　　　　　　　　宋　王質　撰<lb/>
　銘<lb/>
　　章德茂破硯銘<lb/>
　　　廣漢章德茂出硯示余絶佳雖中斷墨位猶全<lb/>
　　　且道所來云戊子某月日得于昭化傳舍初癸<lb/>
　　　酉水壊某甲歸鋤某地見此硯誤碎之驛吏善<lb/>
<pb n="KR4d0228_WYG_013-1b"/>
　　　某甲求得以行郵書居十有六年昏翳汚塞無<lb/>
　　　硯矣以緡錢千故硯一易之吏不為難刮剔營<lb/>
　　　治燦然端產也以示今紫薇張公直父公為之<lb/>
　　　銘又以要余余辭不可銘曰<lb/>
錮于石藏不密遭刳剔墊于江沈不極受括擊雖有眼<lb/>
弗能鑒欲避不能嬰此憾雖有趾弗能履欲去不能䝉<lb/>
此恥嗚呼四皓來而復歸不如兩生止而弗來<hi>音離</hi>兩生<lb/>
止而弗來不如漁父莫知所之<lb/>
<pb n="KR4d0228_WYG_013-2a"/>
　　棠陰閣銘<lb/>
耽耽新堤有截中流臥鐵千尋弗震弗芤崇崇其閣以<lb/>
時以作不疾其符維民是若公來祝堯冠佩鏘鏘拜稽<lb/>
以興萬鱗洋洋維帝之恩如川之長維公之賢導帝之<lb/>
滂率俾我民近天子之光公來燕喜既多受祉振振其<lb/>
鼓民奔來趨公醉升輿翼者溢涂維公之澤如水之淵<lb/>
維民之歸視公其天葦以秋繁蓮以炎滋公則去矣維<lb/>
公之思魚泳于潛鳥集其茂望公于京道阻且右謂撫<lb/>
<pb n="KR4d0228_WYG_013-2b"/>
此邦公實臨之嗟民之心公其知之公則去矣無我或<lb/>
遺<lb/>
　　簡軒銘<hi>并序</hi>
　　　古以永興為壯縣今未必古之如然亦壯矣君<lb/>
　　　來為政弗以壯為病從容閒暇酬之必有道焉<lb/>
　　　而人莫之或知也簡軒之建略呈露圭角出談<lb/>
　　　笑而揮浩穣也固宜君居東越識晦庵此理其<lb/>
　　　知之矣銘曰<lb/>
<pb n="KR4d0228_WYG_013-3a"/>
敬居簡行奚太之云簡不屬境實在此心四壌百里邊<lb/>
淮接湖事至物來與雲烟俱求簡弗簡則有闕遺我簡<lb/>
爾繁殊途同歸莫富于坤坤以簡能易從有功其大亦<lb/>
宏旁多嘉山亦夥竒水意舉目到簡即其理一寸湛然<lb/>
七竅燦然隨叩隨應湛者弗遷人嘻君勞我莞君佚秋<lb/>
乗凉風春翫華日何必撫絃迺堪怡神谷音泉聲皆君<lb/>
之琴<lb/>
　　暎帶亭銘<hi>并序</hi>
<pb n="KR4d0228_WYG_013-3b"/>
　　　上饒周君某介施君某求斯亭之名于汶陽王<lb/>
　　　質施所讚詠略與山陰蘭相符焉于是以暎帶<lb/>
　　　掲之右軍語也銘曰<lb/>
崇山峻嶺茂林修竹清流激湍厥妙維六蘭亭已塵右<lb/>
軍如燭人有渭涇地亦瓦玉於粲攸躋衆甫咸足呂曾<lb/>
尹汪上征不復山君水王安得俯伏有懐斯人而立于<lb/>
獨錯綜烟月斡旋谿谷雖無此手亦不鹿鹿不能奮飛<lb/>
徒有遐矚白雲東南託兩黄鵠<lb/>
<pb n="KR4d0228_WYG_013-4a"/>
　贊<lb/>
　　石林贊<hi>并序</hi>
　　　石林縉雲葉氏之所遷也嘗聞石之妙矣静者<lb/>
　　　石之性也動者石之情也澤者石之氣也剛者<lb/>
　　　石之體也光者石之精也土含于性故不根而<lb/>
　　　能定木託于情故不二而能生水蓄于氣故液<lb/>
　　　流而水至金孕于體故石裂而金潰火潛于精<lb/>
　　　故石戛而火明箕子以金而廢石金者石之子<lb/>
<pb n="KR4d0228_WYG_013-4b"/>
　　　也邵氏以石而代金石者金之母也王質以石<lb/>
　　　夀公石者造化之全宇宙之永者也其辭曰<lb/>
維公左丞與石造始以石之妙付在其子維公使君與<lb/>
石作朋以石之全體在其身邵氏之微在物六篇左丞<lb/>
不然以心相傳嶪嶪巖巖莫匪石之天使君不動以石<lb/>
為用静鎮羣動剄劘百壬其光而明以洪斯文其澤而<lb/>
温以篤斯文凡如是者尚石之細抱一全真出天地之<lb/>
外出天地之外是故不殆役使五行變千億界維石所<lb/>
<pb n="KR4d0228_WYG_013-5a"/>
產直古之幹閲其孫枝拂霓捎漢維石所憑遠空之岑<lb/>
或墊為谷而還為陵遼東鶴歸皆非其故有不改者惟<lb/>
我石林曁叔範父<lb/>
　　陶靖節贊<lb/>
謁潯陽刺史不如交劉遺民遺民見招山澤素心為彭<lb/>
澤令君不如歸柴桑柴桑衡宇松菊無荒登著作庭不<lb/>
如遊斜川斜川閒美層丘清漣見郡督郵不如延田父<lb/>
田父好懐壺觴見候玩太守華軒不如把東籬秋菊秋<lb/>
<pb n="KR4d0228_WYG_013-5b"/>
菊佳色露英可掬留檀將軍粱肉不如納王使君醇酎<lb/>
醇酎銷憂身名奚有為五斗米不如耕東臯東臯遠風<lb/>
我懐良苗從鎮廷威軍不如臥北窗北窗湛陰清風其<lb/>
凉嗚呼無可奈何而乞食抱飢叩門不羞辭拙不得已<lb/>
而止酒政恐多誤大醉堪醜未能忘懐而責子聊且進<lb/>
杯天運如此無可寄言而贈影答形大鈞無私萬物自<lb/>
森老少賢愚縱游天化而同死生者耶<lb/>
　　自贊<lb/>
<pb n="KR4d0228_WYG_013-6a"/>
一百年前蜀山之下有蘇子瞻煒煒煌煌若鳳若鸞一<lb/>
百年後楚江之濱有王景文波波挈挈半癡半昏横笻<lb/>
踞石風標則一英氣蹴天嗟哉難及贊者子由畫者伯<lb/>
時今則𣺌然我皆無之吁<lb/>
　　李平仲真贊<lb/>
有軒冕委蛇之度然詘于時而未昌有巖壑静深之意<lb/>
然游于世而弗藏富貴足以為浮雲三旌或輕于屠羊<lb/>
朝市足以為小隱柱下或仝于首陽進而崇未必臧遯<lb/>
<pb n="KR4d0228_WYG_013-6b"/>
而肥未必良封侯萬户走子房絶交一書殺稽康莫若<lb/>
斵旁袖手血不染指隙中觀鬬争不及已處隱顯之兩<lb/>
間故人不能深毁泯涇渭于一流故事不欲全是此聖<lb/>
人所謂隨時于夫子可為得計矣<lb/>
　　王稚川真贊<lb/>
静淵不波玉沉其㡳清而徹太空無雲月行其中明而<lb/>
潔勁弩駭機鼓以疾風剛而烈落花游絲熙以陽春和<lb/>
而悦要之一聞百解不如一拙一日千里不如一歇四<lb/>
<pb n="KR4d0228_WYG_013-7a"/>
海弟兄不如鳥散而雲飛萬人鼓簧不如金口而木石<lb/>
當是之時望奔塵者決眥蓼水之陽追軼駕者息踵華<lb/>
胥之國<lb/>
　　徐行簡真贊<lb/>
一寸之眼照四世界三寸之舌卷大瀛海足踏須彌歩<lb/>
底雲飛手玩崑崙游戲指揮堂堂管葛不直一喝巍巍<lb/>
良平撥轉三匝萬古拊掌羣豪鼓髯野馬蓬塵醯雞甕<lb/>
天徐家父子英氣葢代若見妙喜請禮三拜<lb/>
<pb n="KR4d0228_WYG_013-7b"/>
　　趙損之真贊<lb/>
大年一幅小山叢竹德麟三盃洞庭春緑遇蘇與黄乃<lb/>
作金玉寳玦珊瑚貴介所服未之前聞抄書滿屋紫薇<lb/>
晚香宜以相屬豈其戎衣塵此車轂舉世英豪眼相具<lb/>
足寧無雪堂亦有山谷<lb/>
　　拙庵老人真贊<lb/>
一寸之心無城無郭雲開大空塵飛不著三寸之舌無<lb/>
浪無波風静長川月明相磨不絿不競多喜少愠不忮<lb/>
<pb n="KR4d0228_WYG_013-8a"/>
不求易退難進即之也温久而愈真四海一家莫非弟<lb/>
兄有唾師德師德不違有枉不疑不疑受之得見君子<lb/>
斯可矣焉得長者而稱之毋謂無人斯焉取斯<lb/>
　　京丞相真贊<lb/>
籋雲之虬九霄之顛横海之鱣萬仞之淵有赫帝命下<lb/>
征人間其或不然二十八躔又或不爾三百六僊玉皇<lb/>
有子槖籥大干輔以斯賢吹嘘洪甄人傑地靈天寳物<lb/>
華產茲壌者乃其人耶<lb/>
<pb n="KR4d0228_WYG_013-8b"/>
　　許公緒真賛<lb/>
豐而碩者厚也粹而清者秀也堅而澤者壽也掇真丹<lb/>
青之上者巧者之手也發揮翰墨之外者辯者之口也<lb/>
至于大耳對國師無言季咸見壺子郤走則巧與辯者<lb/>
皆瞠若乎其後<lb/>
　　和張總得彌勒贊<lb/>
捧腹周遊四百州得抽頭處且抽頭莫欺肩上三升袋<lb/>
盛了人間萬古愁<lb/>
<pb n="KR4d0228_WYG_013-9a"/>
　　墨竹贊<lb/>
望之森然劒㦸擁林聽之蕭然風雨作聲聞之郁然粉<lb/>
籜吹馨按之隱然枝節生稜雖然子以意畫吾以意想<lb/>
夫天地萬物同歸是幻本無實相而況以假託真以形<lb/>
傳神以死寄生以有色見無色以有心出無心者耶<lb/>
　　文石贊<lb/>
　　　敷文李公得二文石其一如人紫面蒼髯周其<lb/>
　　　身淡白雲也衣半領以下不見其裳皆雲也其<lb/>
<pb n="KR4d0228_WYG_013-9b"/>
　　　一如稽首鞠躬周其身深墨雲也而衣純素凡<lb/>
　　　此皆以意命之而李公以為鍾離權呂巖先生<lb/>
　　　滋以意命之也蓋世所摹寫鍾離多髯而吕衣白<lb/>
　　　且呂晚得鍾離劒訣始能變化以飛騰世以鍾離<lb/>
　　　為呂之師其磬折則若事師之禮然李公以意<lb/>
　　　命之亦非苟然也物與心相依故想生天地河<lb/>
　　　山佛者以為皆因想想斷則物無從立雖然足<lb/>
　　　以作興道心蠲掃塵縁方之他想賢也佛者教<lb/>
<pb n="KR4d0228_WYG_013-10a"/>
　　　人斷想而誦説其國諸美樓殿珍寳香華食飲<lb/>
　　　聞者慕之凡想皆妄也是名妄想即非妄想豈<lb/>
　　　不以趣善故耶汶陽王子即李公之意贊之<hi>案贊</hi>
　　　<hi>詞永樂大典缺載</hi>
　傳<lb/>
　　承元居士傳<lb/>
滕修字曼卿泰山人後徙象郡好巖居自號絡石先生<lb/>
既知名更號承元居士初居士多兄弟長曰石龍子次<lb/>
<pb n="KR4d0228_WYG_013-10b"/>
曰木蓮子地錦子扶芳子附楓子土鼓子常春子蘡薁<lb/>
子白華子石血子甘露子象頭子烏<graphic n="KR2467" url="https://raw.githubusercontent.com/kanripo/KR-Gaiji/master/images/KR2467.png" mimeType="image/png"/>子續斷子丁公<lb/>
子千金子又有釣生感生唐顯慶五年髙宗詔太尉長<lb/>
孫無忌求山澤異產石龍子兄弟多在選中惟不及居<lb/>
士至長安皆拜尚藥奉御居士意不自得以周易筮之<lb/>
遇井☵☴<hi>㢲下坎上</hi>之大有☲☰<hi>乾下離上</hi>其繇曰木而驅漆而<lb/>
塗水而舒金之刳附首而居遇暑而敷以問太史太史<lb/>
曰㢲木也坎水也乾天也離火也漆木之滋也金水之<lb/>
<pb n="KR4d0228_WYG_013-11a"/>
液也首者天之象也暑者火之候也木也漆也金也成<lb/>
之器也首也託之所也暑者進之時也子其識之乆而<lb/>
南海匠氏良遇居士山中匠氏曰子外柔而内堅貌瘠<lb/>
而神腴支離䝉籠與葛藟葛蘿同居子盍從吾游乎居<lb/>
士曰若將何以處我匠氏曰子獨勿聞而族頼我力多<lb/>
矣吾入東陽郡得氏生遂與側理子澄心丈人齊名吾<lb/>
入延德郡得盤生結事承華宫貴人幸臣更持之吾入<lb/>
長樂郡得喬生自皇后昭儀出入皆從吾入嶺方郡得<lb/>
<pb n="KR4d0228_WYG_013-11b"/>
龍生相生倚生皆為世用吾入南海郡得竹簟生木簟<lb/>
生今為平曲侯木偃師侯子誠從遊何憂不彼若居士<lb/>
猶不決匠氏力引之乃出然其質樸拳曲粗梗陋甚乃<lb/>
使金氏銛水氏濡木氏堅漆氏合交致力其間時居士<lb/>
已老而華彩儀矩乃更如通家少年子開元七年四月<lb/>
明皇避暑華清宫忽忽不樂貴妃使東西頭供奉𢾗十<lb/>
輩往來關内山東諸郡求所以悦帝意者居士聞知喜<lb/>
而歌曰承矯龍之首兮孰與山夫之蠆髮兮薦伏犀之<lb/>
<pb n="KR4d0228_WYG_013-12a"/>
腦兮孰與野人之鶴頸兮即詣崇元門上書曰臣外爽<lb/>
中虛上隆下平外爽則目明中虛則心清上隆則不攖<lb/>
下平則不傾若是可以為天子近臣矣書奏即召見清<lb/>
思殿上悦稍得親近㑹晉陽進角生桂林進牙生武都<lb/>
進石生居士寖疎頃之寕州進琥珀先生荆州復進玉<lb/>
處士上大親重由是角生牙生石生其寵益衰七月上<lb/>
宴清暑殿罷洗沐臥承風閣召玉處士琥珀先生居士<lb/>
謂牙生曰上豈亦須我哉牙生笑曰我弗敢望也而尚<lb/>
<pb n="KR4d0228_WYG_013-12b"/>
何道居士大慙是時上親幸文思使李奉趾宮中早朝<lb/>
贊者導奉趾班居士上居士歎曰履雖新不加于枕吾<lb/>
其何以在此因乞骸骨許之流落長安市中木生漆生<lb/>
見居士老退皆舍去他日匠氏遇居士金光門外問何<lb/>
以至此居士曰興廢時也成敗𢾗也吾無恨矣二子始<lb/>
與我雷陳終與我耳餘吾有憾焉匠氏曰木生幹衰而<lb/>
不堅漆生體敗而不固度終無以助子有子皆賢吾為<lb/>
料理之更與子為新交居士依二子稍復振整然益老<lb/>
<pb n="KR4d0228_WYG_013-13a"/>
不自持木漆强調護之居士力愈敝卒解去二子亦散<lb/>
皆莫知所往或見之建康馬糞巷中與土生壌生共處<lb/>
云<lb/>
贊曰居士在山林烏有愛憎輕重于其間者乎一出而<lb/>
變態棼起顛擠流落至于土糞同腐出處可不重哉玉<lb/>
處士琥珀先生其光價重于居士固也然貴賤無常使<lb/>
遇宋武帝者韲粉矣<lb/>
　　平舒侯傳<lb/>
<pb n="KR4d0228_WYG_013-13b"/>
蘄簟竹氏最盛于楚而其良多蘄春郡漢征和二年武<lb/>
帝疾避暑甘泉宮顧左右侍御忽忽不樂少府進曰細<lb/>
旃重席之上所與從容者誠不稱陛下之意臣聞楚竹<lb/>
氏多材陛下試裁擇焉上乃召拜平為寝郎女兄圓為<lb/>
婕妤女弟通為夫人上稍近幸平曰臣之别族覃孤髙<lb/>
秀文其材宜在臣上隱積布黄石山中不出陛下能致<lb/>
之安枕而臥矣上召東園主章將作大匠曰誰能為我<lb/>
致覃者東園主章辭曰往陛下詔臣召杞生于南山梓<lb/>
<pb n="KR4d0228_WYG_013-14a"/>
生于北山二子臣之友也今竹君與臣無故徒往無益<lb/>
將作大匠曰臣以大匠為官無所不當與至蘄稱詔召<lb/>
覃覃儼不動乃使鉅平人利金城人剛微嘗之覃意即<lb/>
解又使姑篾人修内黄人起龍編人密相與調護至長<lb/>
安覃身長八尺膚澤凝淨上臥涼風臺望見覃良悦覃<lb/>
曰臣無心求陛下陛下召臣臣舒而來弗用臣臣卷而<lb/>
去上笑曰在野則惟君今卷舒在我不在君也且我老<lb/>
多病雖煩彊與我相依上疾尋愈于是制詔丞相御史<lb/>
<pb n="KR4d0228_WYG_013-14b"/>
曰覃挺跡林野不為時用迺者朕身試之含節韜潤體<lb/>
柔而性堅列為文章耦比綜錯縝密華整各中規矩憂<lb/>
勞萬幾炎蒸偃薄神志憒瞀覃夙夜陪朕清制爽規解<lb/>
囂蠲煩妥安朕躬厥功茂焉其以代郡之平舒千二百<lb/>
戸封覃覃頓首曰生臣者天地成臣者將作大匠也微<lb/>
此人陛下安所用臣願分國邑之半奉之上亦以東萊<lb/>
之曲成七百戸封大匠為曲成侯人以此多覃之賢乆<lb/>
之覃益親近自衞皇后李夫人鈎弋婕妤後宮幸御者<lb/>
<pb n="KR4d0228_WYG_013-15a"/>
覃未嘗輒避后夫人亦皆昵愛之競引其族自近然莫<lb/>
得與覃比族父青州刺史筠公與覃書曰子以長才清<lb/>
節植立山林為衆所髙仰今附近人主偃仰翻覆惟主<lb/>
意是視而又參錯嬪娞陪助綦專玩臣弄兒擁持拂嬰<lb/>
子曾弗羞奈何覃曰㑹合無常遇時則親背時則疏一<lb/>
日時節變移上意轉遷吾不在九真之無編則日南之<lb/>
西捲矣甚則與鬼薪同論事固不可知也人生適意耳<lb/>
尚何言是嵗九月上幸河東祠后土詔隰成侯温蒲領<lb/>
<pb n="KR4d0228_WYG_013-15b"/>
侯厚從中黄門謁者猶擕覃偕行上燕羣臣于汾水之<lb/>
上中觴作秋風之辭上凜然不懌而罷中黄門欲納覃<lb/>
寝門令引卻之曰覃有大罪三棄直就曲摧剛化柔毁<lb/>
平日之節不可復列士林其罪一也昵近帝所甘適主<lb/>
欲專便燕私無以禮正君臣之義其罪二也干時戀寵<lb/>
不知進退泚顔屈體自託僕妾之手其罪三也上嘿然<lb/>
乃盡罷歸竹氏寝郎平徙陰館婕妤圓徙重合夫人通<lb/>
徙曲梁覃願就國上不從徙渤海之束州更封漏臥侯<lb/>
<pb n="KR4d0228_WYG_013-16a"/>
食牂柯之漏臥三百戸征和三年四月上自長樂温室<lb/>
從御温凉殿思竹氏兄弟使使視之皆垢弊枯槁而覃<lb/>
尤甚不敢出見使者上乃詔别選竹氏之材以聞復以<lb/>
覃長子爽為安舒侯又封其族子瑣為陰密侯潤為廣<lb/>
柔侯華為細陽侯淨為平曲侯分遣給事長信増成掖<lb/>
庭椒房他諸宮殿竹氏侯者五人支孫生冒姓桃氏遷<lb/>
巴西遂與安舒侯異族<lb/>
太史公曰吾聞竹氏之先常顯重成康之間成王病臻<lb/>
<pb n="KR4d0228_WYG_013-16b"/>
與天球河圖並列于庭受顧命之遺宣王之興也為之<lb/>
安宮室之寝致男女之祥斯干之詩作焉蘄侯遇武帝<lb/>
受恩席寵無與等夷矣始終之際何其異也吾從上行<lb/>
幸甘泉五柞長楊及祀雍畤汾曲上隴坁封泰山觀寒<lb/>
暑推移爱憎變遷奚獨蘄侯哉<lb/>
　　麴生傳<lb/>
石泉子姓緑氏麥城子姓白氏本同姓麴氏也初麴氏<lb/>
與酒氏世相須為官酒氏者仕周為酒正其官掌酒之<lb/>
<pb n="KR4d0228_WYG_013-17a"/>
政令以式法授酒材祭祀天地神祇供王后世子饗賓<lb/>
客士庶子耆老孤子凡饌齊酌數器量與名物賜頒皆<lb/>
有書契成要其繁重如此然無他助專資麴氏力是時<lb/>
古近族姓簡麴氏惟石泉麥城兩房此兩房子弟資髙<lb/>
下酒氏隨調適之而皆能成美才故兩家絶厚善無等<lb/>
比其後酒氏更相傳寖逺酒式多廢而兩家往來本末<lb/>
恩意子孫罕通知者故酒氏視石泉麥城良疎豆氏桂<lb/>
氏糵氏霍氏舒蓼氏越椒氏皆排拫麴氏儳進讙曰石<lb/>
<pb n="KR4d0228_WYG_013-17b"/>
泉麥城緩也不足用酒氏惑之亦撓曰緩也不可用二<lb/>
子争弗能得始麴嘉臣沮渠王髙昌傳八主矣貞觀十<lb/>
四年交河總管侯君集平之俘其王智茂以歸關東士<lb/>
大夫以麴氏為愧諸遮止二子者因汙衊之二子内自<lb/>
醜于是即居石泉為緑氏號石泉子麥城為居白氏號<lb/>
麥城子他儳進者皆冒麴氏而蒲氏滕氏連氏蒼氏踵<lb/>
出亦竊借麴氏以行與豆桂争衡矣曾有詔緝王氏族<lb/>
于是金城米氏詣闕上䟽曰臣聞麴氏之先后稷之子<lb/>
<pb n="KR4d0228_WYG_013-18a"/>
不窋生而有文在手曰鞠<hi>案史記周本紀不窋子名鞠鄭樵通志氏族略云鞠氏姬</hi>
<hi>姓后稷之孫生而有文在手曰鞠因以名之此即以為不窋事有誤</hi>不窋之孫氏之麴鞠<lb/>
之變也麴氏有才子二人長曰石泉次曰麥城間酒氏<lb/>
弗職引異族䝉正宗真麴氏子孫顧反他外避媒孽今<lb/>
緑氏白氏是也陛下幸詔有司條源緒本門望勒成當<lb/>
代言典伏惟追懐后稷之烈深嘉麴氏之勲訓齊酒氏<lb/>
之官治辨他族之目釐正二子之系臣昧死以聞帝下<lb/>
其書有司酒氏免冠置對曰臣愚不知古今沿革真偽<lb/>
<pb n="KR4d0228_WYG_013-18b"/>
之變陛下幸赦弗誅請按本始還之臣願與麴氏締前<lb/>
好規後圖糜身報德奉千萬夀帝乃詔中書門下酒氏<lb/>
過誤厭故喜新其釋勿治夫辨族宜嚴録才宜寛緑氏<lb/>
白氏可復姓麴氏豆氏桂氏諸族朕聞之與麴氏有連<lb/>
其聽姓麴氏如故令有司别其房為支族有司以故事<lb/>
奏請如詔制可<lb/>
贊曰麴生之名始出自唐通元先生張果生儒稱也秦<lb/>
漢多道之或曰生少稱也賈生年二十餘諸老先生皆<lb/>
<pb n="KR4d0228_WYG_013-19a"/>
生之非也酈生年六十餘伏生年八十餘豈少也哉生<lb/>
天姿清白自喜人多眄伺之寖老猥自䝉翳所謂埋光<lb/>
鏟采非耶及遇米氏相資以成功瑩然故不沒也鳴呼<lb/>
行世當如此矣<lb/>
　　玉女傳<lb/>
玉女者其出身甚微荒居蓬蒿少小不為鄰里所愛號<lb/>
曰鬱臭又曰苦低弗能得美稱寖長稍憐之更號曰益<lb/>
明又曰貞蔚事母甚孝故又號曰益母玉女者得諸唐<lb/>
<pb n="KR4d0228_WYG_013-19b"/>
髙宗皇后武后于是其名始寵人争竒貴之當武后稱<lb/>
制徹簾帷弗御顯朝羣臣決萬幾于是年垂八十矣見<lb/>
者老之是時方開明堂建天樞鑄鼎受圖四方百蠻咸<lb/>
朝集京師后患之間語幸醫尚藥奉御顔澤澤曰臣聞<lb/>
有竒女在民間號曰益母妙能變化顔色第生長荒寒<lb/>
陛下習觀祕掖采女美人懼不如指后曰誠有異奚他<lb/>
嫌載初元年五月五日后燕羣臣于蓬萊宮退御含風<lb/>
殿澤引内益母翠衣素袂紺纓儀矩支離后不懌侍御<lb/>
<pb n="KR4d0228_WYG_013-20a"/>
皆笑澤曰臣嘗以聞陛下幸詔臣惟能是采臣是以敢<lb/>
奉詔陛下盍試諸弗酬臣當坐罔上后頷之澤引卻益<lb/>
母趨西廂益母驟見室屋服器惶怖戰栗澤為置火近<lb/>
之俄衣冠面目熏灼蒼黒后偷望見疾戲曰去姑自治<lb/>
已毋庸謀人澤曰臣聞金錬則精人錬則明益母新從<lb/>
下土來微也其變色失度固當惟陛下寛之后曰我何<lb/>
心第若是将安用澤曰誠䝉陛下厚恩願少遲之后曰<lb/>
無傷顧迺終何如澤再拜謝曰願畀臣妻段氏妾盧氏<lb/>
<pb n="KR4d0228_WYG_013-20b"/>
烏氏敕謹遇旦夕視且欲速則弗成陛下幸寛期俟之<lb/>
段若盧烏俱賢也數數進苦辭烈語居十餘日澤曰可<lb/>
矣白入之后猶持前説既見大驚光潔明潤非宿覩者<lb/>
也遂大被爱幸益母善候伺每后起頮面将受朝益母<lb/>
從旁調護顔色光新鮮妙間不時為容左右趣傳呼益<lb/>
母益母至即粲然他昭容修容諸御女皆莫敢儳進雖<lb/>
内熱顧后性剛危厲惟益母能調娛之以故後宮鮮失<lb/>
而外庭亦少安天授二年制詔中書門下朕春秋髙重<lb/>
<pb n="KR4d0228_WYG_013-21a"/>
以徐敬業程務挺裴炎之變多戚寡欣平原女子益母<lb/>
擁護朕躬改色回容俾朕精神弗衰厥功茂焉三妃六<lb/>
儀皆弗稱其賜號玉女宰相率百官伏紫宸殿稱賀即<lb/>
日改元長壽神龍元年后徙上陽宮意不自得華益落<lb/>
不復親幸玉女初暴貴承間從容言顔澤妻妾供養勞<lb/>
苦狀乃以段氏為懐澤郡夫人盧氏秀容縣君烏氏華<lb/>
陰縣君澤為壽光縣侯人以此多玉女稱長者<lb/>
贊曰玉女之先曰蓷知名東周之際中谷有蓷是也後<lb/>
<pb n="KR4d0228_WYG_013-21b"/>
轉側不常而以居中谷為正郭璞劉歆數為時人道之<lb/>
而弗著其功能至玉女成聲武后之朝貴重矣彼其初<lb/>
居中谷者嘅嘆啜泣亦各其所也<lb/>
　<lb/>
　<lb/>
　<lb/>
　<lb/>
　雪山集卷十<lb/>
</p>
<p>
</p>
  </div>
</body>
</text>
</TEI>
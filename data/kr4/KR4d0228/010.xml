<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雪山集卷七</head> <lb/>
    <p>
<pb n="KR4d0228_WYG_010-1a"/>
欽定四庫全書<lb/>
　雪山集卷七<lb/>
　　　　　　　　　　　　　宋　王質　撰<lb/>
　記<lb/>
　　涪陵譙先生祠記<hi>案此記與白帝廟記張益徳廟記當是孝宗乾道四年六年質</hi>
　　<hi>兩入蜀時所作</hi>
孔氏亡而書存世以其書誘士以為使外騖之徒利之<lb/>
故正學廢而俗學興其所資者章句言語形名度數豪<lb/>
<pb n="KR4d0228_WYG_010-1b"/>
傑之士不堪以其髙明廣大之體滯於其間佛氏之子<lb/>
有達磨者自西土來中國斷拘攣之見掃凝滯之具引<lb/>
學者以駿利之途天下豪傑相詠讚以為依歸於是佛<lb/>
力始重自達磨建此宗而豪傑或見其趣嘘呵踧踏驚<lb/>
絶超拔之功故豪傑歸則權在佛而儒者行世多為富<lb/>
貴威武所制功業名譽所役有得於佛氏之家者輕之<lb/>
儒者雖外不服而内自媿也普通以來天下以明心見<lb/>
性之捷非求諸佛氏之門不可吾道之妙布列於詩書<lb/>
<pb n="KR4d0228_WYG_010-2a"/>
禮樂而潛寓於易時出於論語孟子而㑹見于大學中<lb/>
庸未有指而出之収天下豪傑而歸吾宗故惠能道一<lb/>
懐遜義元之流不受衣冠之所維縶使吾宗得此百倍<lb/>
于鄭元馬融<hi>案鄭元之元宋時避廟諱所改</hi>失之哀哉伊川先生實始<lb/>
標呈孔氏之秘比佛氏所明益顯露且親戚不絶衣服<lb/>
飲食不易發竒偉之事于經常之中天下豪傑自有天<lb/>
淵為飛躍之地異時插鍬繫竹咸為吾宗之歸孔氏之<lb/>
權重矣涪陵譙先生初習佛伊川授其學以大學中庸<lb/>
<pb n="KR4d0228_WYG_010-2b"/>
而指其法以敬先生悦之棄家破産疲曳妻子以從之<lb/>
遊及其困飢且死不以非義之粟而易將殞之命非天<lb/>
下之豪傑其能建立如此哉徃余在都有不悦伊川之<lb/>
學者為余道之余曰建炎之初詔起譙先生于河南無<lb/>
所蹤跡有野人道使者入嵩山深絶見先生卧土屋衣<lb/>
襦釡竈皆塵强掖起之既至與宰相不合遂去不知所<lb/>
之此孔氏所謂遯世無悶樂則行之憂則違之確乎其<lb/>
不可拔潛龍也天地造化有不可羈紲或攝受之無難<lb/>
<pb n="KR4d0228_WYG_010-3a"/>
可謂有力非耶制伏虎豹非西方獅子不能他非余所<lb/>
知也是時尚未熟知先生之詳後數年過涪陵見伊川<lb/>
之孫太守程公示余以武夷胡公憲河南郭公雍諸文<lb/>
且道所未盡者乃得其本末出處甚悉初涪陵未有先<lb/>
生祠堂公至始克為之險逺幽仄有此足以重天下而<lb/>
無與揚之至今蓋其後徙于伊洛而轉仄于吴楚存没<lb/>
皆不闗于故鄉其疎固冝雖于先生無所為虧而鄉黨<lb/>
之典與牧守之職則為曠非公道問學敦教化念其祖<lb/>
<pb n="KR4d0228_WYG_010-3b"/>
而欲崇其徒奬其先賢而欲風厲其後來者誰與領此<lb/>
堂成而余來非平時有慕於其中而竊見其餘末又誰<lb/>
當言之此豈偶然乎哉先生名定字天授起布衣為通<lb/>
直郎直秘閣喪亂莫知所終或云終於嵩山少林寺又<lb/>
云隠居青城之老人村易姓迨其今猶存云<lb/>
　　白帝廟記<lb/>
白帝公孫氏茂陵其里也清水導江臨卭其生所厯也<lb/>
成都其稱帝王及死所也瞿唐其廟也其廟不知其所<lb/>
<pb n="KR4d0228_WYG_010-4a"/>
始而其事則可次而言之也嗚呼更始元年稱輔漢將<lb/>
軍于成都欲保郡自守以待真主此白帝素志也美矣<lb/>
二年拒更始所遣將李寶張忠而稱蜀主貳於漢也當<lb/>
是時世祖皇帝轉側河朔之間未興而更始之政已亂<lb/>
非貳於漢也貳於更始也猶之可也建武元年以成家<lb/>
為號而稱天子於是欲與世祖爭天下尚奚言素志盡<lb/>
反矣嗚呼白帝其知天命所歸否耶白帝初聞李熊之<lb/>
言辭曰帝王有命吾何足以當之白帝之知審也熊曰<lb/>
<pb n="KR4d0228_WYG_010-4b"/>
天命無常百姓與能能者當之又何疑焉熊之弗知非<lb/>
白帝之弗知又審也嗚呼誤白帝者熊也六年世祖騰<lb/>
書為白帝平素之言且曰天下神噐不可以力爭白帝<lb/>
其知神噐可爭否耶是嵗隗囂以隴西歸白帝白帝得<lb/>
之與合從拒世祖嗚呼誤白帝者又囂也囂不能誤竇<lb/>
融而誤白帝竇以興公孫以亡其白帝之不幸非耶十<lb/>
二年世祖又移書為白帝苦陳之且曰以時自詣則全<lb/>
當是時隗氏滅任滿田戎敗公孫恢史興又敗謝豐袁<lb/>
<pb n="KR4d0228_WYG_010-5a"/>
吉又敗王師既守成都白帝其知事勢之去否耶十二<lb/>
之期至矣白帝固自知之而延岑之言曰男子當死中<lb/>
求生可坐窮乎嗚呼誤白帝者又岑也方事之急也張<lb/>
隆常少勸白帝以來歸此劉禪之譙周也而白帝之言<lb/>
曰廢興命也豈有降天子哉則已入岑言于先隆少忠<lb/>
謀格矣岑存而隆少死何哀如之乎嗚呼使白帝如世<lb/>
祖指挈圖迎降保族安民與河西竇融同功智士之事<lb/>
也既不能然勢盡力窮健決糜於一死不肯為姚泓慕<lb/>
<pb n="KR4d0228_WYG_010-5b"/>
容超以肉委人壯士之風也泓之果顧不及其童兒白<lb/>
帝視之壯矣嗚呼智士之事不足壯夫之風有餘廟以<lb/>
祀之非耶蜀也者魏取劉晉取李取譙唐取王特易於<lb/>
他邦而漢取公孫最後於餘敵且難白帝之能高非禪<lb/>
勢縱衍之倫也岑彭來歙强對也白帝能問隕之劉尚<lb/>
敗吴漢危不得脱白帝之能誠高也嗚呼議白帝者難<lb/>
乎其辭矣吾以為白帝之禍造於熊集於囂厚於岑非<lb/>
白帝也如是其可以少慰白帝之心不與張步秦豐同<lb/>
<pb n="KR4d0228_WYG_010-6a"/>
羞否耶白帝死而為神據江山之㑹而䕶持徃來於險<lb/>
阻之中豐功茂澤咸交讚以為歸則泥首銜玉畏死偷<lb/>
生之流何以得此也嗚呼其可書也已其可書也已<lb/>
　　張益徳廟記<lb/>
漢車騎將軍領司𨽻校尉西鄉侯張公與諸葛武侯闗<lb/>
氏壯侯<hi>案此節去舊諡一字原本如是後同</hi>以文武相濟夾輔先主紹延<lb/>
漢基其子孫終始死生之際皆無負漢者天以此三人<lb/>
遺先主成邦而共為存亡所謂期運者非耶初先主與<lb/>
<pb n="KR4d0228_WYG_010-6b"/>
公同以涿郡為鄉先得公壯侯自解奔涿於是乃得壯<lb/>
侯皆燕南故人也及先主依劉表駐新野於是乃得武<lb/>
侯語序武侯新於二公而先主所為魚水者在武侯惟<lb/>
深此二公所以弗悦雖其跡如此而忠於漢則三公同<lb/>
一心也公之孫尚書遵武侯之子衛將軍瞻俱死事於<lb/>
綿竹壯侯之孫夀亭侯彛與其宗殱於成都所謂共為<lb/>
存亡者非耶嗚呼事將成天也初先主畏偪自樊略宛<lb/>
循襄陽向江陵至當陽之長坂曹公垂將及之危哉公<lb/>
<pb n="KR4d0228_WYG_010-7a"/>
據水斷橋瞋目横矛以二十騎遏數十萬之師不得前<lb/>
而先主得斜道趨漢津㑹壯侯舟師以脱其不死幸也<lb/>
於是武侯以大計説孫公而周瑜赤壁之事乃濟敗曹<lb/>
公也其人為周瑜天下戸知之説孫公也其人為武侯<lb/>
天下亦戸知之以舟師濟先主也其人為壯侯天下亦<lb/>
戸知之至斷橋郤敵以免先主未有明為高於他功者<lb/>
㣲公先主虀粉矣武侯壯侯安在哉而尚赤壁耶此漢<lb/>
事之將成天遺公也嗚呼事不成亦天也初先主鋭復<lb/>
<pb n="KR4d0228_WYG_010-7b"/>
壯侯之讎是以為吴之師公提萬數之旅順流而東下<lb/>
陸遜豈易當之哀哉閬之難也公死而張南馮習本兵<lb/>
猇亭秭歸之恥童子知之矣此漢事之不成天奪公也<lb/>
天將壊人家國先奪其人人亡而後家國從之臺城陷<lb/>
羊侃先死江陵陷胡僧祐先死汴州陷王彦章先死夀<lb/>
春陷劉仁瞻先死人弗死如基弗摧室弗傾也夫先主<lb/>
北向以爭天下中道而失壯侯實建安二十四年也東<lb/>
向以爭江南中道而失公實章武元年也不二年無兩<lb/>
<pb n="KR4d0228_WYG_010-8a"/>
公先主身老志彫而永安之變已矣天其可知也武侯<lb/>
上失先主下失兩公而黄忠之卒以壯侯死之明年馬<lb/>
超之卒以公死之明年異哉其參㑹也漢之羽翼殄矣<lb/>
武侯欲以楊儀魏延李嚴馬謖之軰而囘天心武侯非<lb/>
不知之其未解之條六章可以推之矣至鞠躬盡力死<lb/>
而後已其成敗利鈍非能逆覩此武侯平生大指而形<lb/>
諸辭者也後十三年而武侯死漢事去矣公不没於閬<lb/>
壯侯不没於臨沮而武侯猶未殯於渭原殆未可量也<lb/>
<pb n="KR4d0228_WYG_010-8b"/>
公自中平之初至建安之末事先主凡三十有八年其<lb/>
相先後而終才一年有竒廢興存没其果有數也非耶<lb/>
公既没而為神其豐功茂澤形於死者愈益加於生則<lb/>
公為不死也神仙不死以氣之貞豪傑不死以氣之英<lb/>
氣無間於窮壤無隔於今昔嗚呼其可以弗敬也夫其<lb/>
可以弗敬也夫<lb/>
　　濠州雙穗堂記<lb/>
淳熙元年夏四月得麥於濠梁之郊一本而二岐太守<lb/>
<pb n="KR4d0228_WYG_010-9a"/>
張公曰桑無附枝麥秀兩岐此吾祖漁陽之誦也吾何<lb/>
以得之凡州之人咸曰維時穰哉維民康哉太守良哉<lb/>
公曰異畝同頴之禾唐叔得之獻諸天子天子得之歸<lb/>
諸周公歸禾之書是也周公得之旅天子之命作嘉禾<lb/>
焉成王不肯有叔父是歸周公猶曰天子之命也敢辭<lb/>
况唐叔哉國有祥天子承之其不有謙也臣揚之罔敢<lb/>
居之在小臣尤冝也凡州之人又曰徃者資政沈公使<lb/>
淮西其未入為大臣也有芝開其先焉堂以識之其名<lb/>
<pb n="KR4d0228_WYG_010-9b"/>
為玉芝者也於是濡須重矣公誠不自有毋亦肯堂以<lb/>
寵吾邦公謝不敢曰小儗大非倫也凡州之人又曰五<lb/>
榖奚别而麥見謂首種其有以也夫天將興周以來麰<lb/>
貽之及其降也春秋他榖不書至麥禾不成則書之非<lb/>
末矣斯堂也者重民事承天休太守之職也公其毋忽<lb/>
公又謝不敢弗能得則左其治之偏而堂之公曰以雙<lb/>
穗名若何凡州之人曰宜公曰宜則當書來告曰苟宜<lb/>
書公其為我書之漁陽在漢為宛人我於今為安豐人<lb/>
<pb n="KR4d0228_WYG_010-10a"/>
間因亂避地而去之殘牒尚有攷焉今逆數漁陽為建<lb/>
武初元得一千二百餘年而是物也復出大懼無以紹<lb/>
前人之休然天子之澤非我之力也余曰公之言義之<lb/>
正也不忘漁陽之烈知尊祖也不自有濠梁之祥知尊<lb/>
君也為人後知尊祖為人臣知尊君於法當書余之言<lb/>
義之正也初淮南被完顔亮之師公以諸生糾義旅䕶<lb/>
鄉閭故安豐不亡太上皇帝義而官之以郡參佐付之<lb/>
主上又以提封俾鎮之以儲閣俾直之居十有餘年安<lb/>
<pb n="KR4d0228_WYG_010-10b"/>
豐烟火桑麻有承平之風焉又以節俾持之濠梁要地<lb/>
既歸節又起而俾典之期年濠梁又成樂國民無榮悴<lb/>
地無肥磽兹惟人哉天無心孰兩夫麥之岐麥無情孰<lb/>
秀夫岐之兩也有沖氣行焉條達絪緼而為此祥兹惟<lb/>
人哉公於漁陽雖其詳未可見而其人有相似者為祖<lb/>
若孫或可以言之也漁陽少從世祖以儒家子為壯夫<lb/>
事下公孫述於成都破匈奴漁陽高栁以少擊衆諸將<lb/>
服之敵人畏焉以健武才施慈祥政開田疇勸耕耨陶<lb/>
<pb n="KR4d0228_WYG_010-11a"/>
富庶於閭閻能者難之此與公氣象規模余以為似之<lb/>
非耶漁陽班於郭伋杜詩亷范之間如公則將誰班議<lb/>
者必有以處之矣始公為安豐有蓮一幹而兩華及為<lb/>
濠梁又如之其祥不獨此也然非民政所闗弗著著其<lb/>
堂所自得名以示夫有志於育民者觀焉<lb/>
　　興國軍大冶縣學記<lb/>
天子非人才無與共治天下人才也者其源在鄉其流<lb/>
在郡其歸在朝廷積石河之源也岷山江之源也播而<lb/>
<pb n="KR4d0228_WYG_010-11b"/>
九之河之流也别而九之又三江之流也其歸則同入<lb/>
於海也河且南且東至於華隂底柱孟津大伾過大陸<lb/>
而北之此而見河之功江所厯曰沱曰澧曰東陵曰滙<lb/>
曰中江皆東趨此而見江之功皆未逾海之為歸其澤<lb/>
溥也人才在鄉不若在郡國在郡國不若在朝廷朝廷<lb/>
人才之海也而其源則濬於其鄉周制士有秀自鄉而<lb/>
升之司徒則以選士名之拔於其羣也選士又有秀自<lb/>
司徒而升之學則以俊士名之尤於其選也既升則弗<lb/>
<pb n="KR4d0228_WYG_010-12a"/>
征則以造士名之與民别也造士又有秀大樂正以告<lb/>
於王而升諸司馬則以進士名之與士别也進士又有<lb/>
賢司馬以告於王而官之爵之禄之此人才之濫觴也<lb/>
周官三百六十總以六卿内外高下而别之乃克用人<lb/>
盖人才皆繇此出也今之天下為里若干而屬諸鄉為<lb/>
鄉若干而屬諸縣縣也者鄉之㑹也此論士之積石岷<lb/>
山𨗳之則九國被其惠否則萬物壅其澤其利害顧不<lb/>
大哉公來為是邑則曰財匱當理訟滯當決有司事也<lb/>
<pb n="KR4d0228_WYG_010-12b"/>
學校弗振則人才弗茂人才弗茂則國奚須君奚頼哉<lb/>
國事也君事也古者三十年為一世州以士獻郡弗以<lb/>
名聞閲世而且過之其才小不展於州縣大不施於朝<lb/>
廷士奚怍有司之慚可既乎何為咎有司也縣令於民<lb/>
有父母之道也於士有師之道焉民弗興咎在父母士<lb/>
弗作咎在師公甚病之則以告凡邑之民曰學也者為<lb/>
國養才非虛拘夫士也士也者為國養徳非空廪夫官<lb/>
也徳足矣位及之所以訓治汝等既富且良而為美俗<lb/>
<pb n="KR4d0228_WYG_010-13a"/>
也於是役興而民驩趨則又以告凡邑之士曰學也者<lb/>
非徒其文也學之本在道士也者非徒其貌也士之實<lb/>
在心所以推之治國平天下惟公所學是資也於是工<lb/>
休而士競勸則以請東平王某書之公不自有又以告<lb/>
凡邑之士若民曰學也者天子制之有司行之當戴天<lb/>
子無思有司詩不云乎周王夀考遐不作人知本也夫<lb/>
於是以時釋菜於先聖之庭再拜稽首詠歌君師之徳<lb/>
以為天而后某為之述曰丙申冬十一月二十八日緒<lb/>
<pb n="KR4d0228_WYG_010-13b"/>
功也丁酉春二月十五日訖事也三十有七者其楹也<lb/>
西而北者其方也其來請者周君之竒朱君紱何君若<lb/>
董君維新萬君鈞陳君勛學之儒生也其更新者潘公<lb/>
子韶邑之令君也公三山人賢而有政事文章觀此其<lb/>
他不問而可知也<lb/>
　　張氏和政堂記<hi>案此記當是孝宗淳熙五年所作</hi>
聖言該治道也悉矣箕子析為三正直一也剛克二也<lb/>
柔克三也孔子析為四施之以寛一也施之以猛二也<lb/>
<pb n="KR4d0228_WYG_010-14a"/>
平之以和三也和之至四也三即四四即三寛猛者剛<lb/>
柔之異名也和者正直之殊稱也若之何别之亦嘗引<lb/>
天下之理而伸之乎隂陽氣也晝夜者隂陽之變也隂<lb/>
陽交而四時成焉剛柔形也水火者剛柔之變也土石<lb/>
者水火之變也剛柔交而四維成焉寛猛事也緩急者<lb/>
寛猛之變也堅脃者緩急之變也寛猛交而四端成焉<lb/>
四時全則天和四維全則地和四端全則人和和與同<lb/>
異不相同而濟乃克為和古之人誰其得之仲山甫以<lb/>
<pb n="KR4d0228_WYG_010-14b"/>
之尹吉甫之誦曰人亦有言柔則茹之剛則吐之維仲<lb/>
山甫柔亦不茹剛亦不吐不侮鰥寡不畏彊禦不茹夫<lb/>
柔以柔為剛也不吐夫剛以剛為柔也聖人曰寛柔以<lb/>
敎南方之强也死而不厭北方之强也故君子和而不<lb/>
流中立而不倚仲山甫無偏於南北而㑹歸其極是之<lb/>
謂致中和者耶近之人誰其得之西安趙公以之眉陽<lb/>
蘇公之辭曰其在官守不専於寛時出猛政嚴而不殘<lb/>
其在言責不専於直為國愛人掩其疵疾匪一於寛致<lb/>
<pb n="KR4d0228_WYG_010-15a"/>
猛以濟其寛也匪一於直致曲以遂其直也聖人曰寛<lb/>
裕温柔足有容也發强剛毅足有執也溥博淵泉而時<lb/>
出之趙公入是門哉兹其源乎所濬發深逺矣今之人<lb/>
誰其得之廣漢張公以之其為荆也慈温薰惻如趙公<lb/>
行春令之於益也峻發嚴厲如趙公行冬令之於杭也<lb/>
平舒肅潔如趙公行夏秋令之於處也合而為此邦此<lb/>
堂之所由作也其試偃仰游息於斯堂之上近取諸身<lb/>
逺取諸物而觀之日麗於晝而不能夜月麗於夜而不<lb/>
<pb n="KR4d0228_WYG_010-15b"/>
能晝惟人也晝則曰闢夜則曰闔天之全吾兼之動物<lb/>
横而不能縱植物縱而不能横惟人也立則體縱卧則<lb/>
體横地之全吾兼之呼吸而為氣能隂能陽屈伸而為<lb/>
形能柔能剛斂散而為事能寛能猛故人之為天地之<lb/>
靈也為天地之靈而弗能自用之物所移也性有强弱<lb/>
則五行之數移之也資有温燥則五方之氣移之也識<lb/>
有顯晦趨有邪正則父祖所陶師友所漸風俗所染又<lb/>
皆得而移之不動者真我也公定心所照無方不徹獨<lb/>
<pb n="KR4d0228_WYG_010-16a"/>
運夫天地之靈而翕張疾徐皆在我也人無所致其親<lb/>
又何所致其疏人無所施其畏又何所施其侮囘旋變<lb/>
化於寛猛剛柔之間水火醯醢鹽梅備矣所謂和羮非<lb/>
耶公名某字某其考太師某也父子所傳上之孔氏為<lb/>
宗下之至於今也孔氏之大㫖曰喜怒哀樂之未發謂<lb/>
之中發而皆中節謂之和惟其傳之正也故存心養性<lb/>
而精一執之中弗離和弗散含徳厚矣其不競不絿不<lb/>
剛不柔凡形諸外者充和之餘也其可書也已其可書<lb/>
<pb n="KR4d0228_WYG_010-16b"/>
也已<lb/>
　　平政堂記<hi>案此記當是淳熙六年所作</hi>
上即位之十七年詔以某人為興國太守凡親若故咸<lb/>
止君勿徃曰究之習興國者瀕湖為郭其民與龜魚薲<lb/>
𤓰雜居水歸則葭葦莽蒼又與狐兔相參也是嵗諸大<lb/>
吏繩是邦以法者若干諸小民訴是邦以牒者若干諸<lb/>
吏若胥大若小重若輕論者若干諸當輸不輸錢若干<lb/>
粟若干諸當辦不辦兵若干甲若干推此類具言之又<lb/>
<pb n="KR4d0228_WYG_010-17a"/>
若干其何以當之君曰君命也將若之何既至信然某<lb/>
人欲引去某人欲引去或趨君勿留曰興國久不可為<lb/>
也而今為甚凡倉庾若府庫存者若干弗存者若干凡<lb/>
文符可報者若干不可報者若干凡城郭若鄉里可督<lb/>
者若干不可督者若干他不堪誰何者又若干其何以<lb/>
承之君曰君事也又將若之何古之為吏者以職守為<lb/>
業以官守為家漢制間即所居之官為姓號傳子孫而<lb/>
疾病休謁湯沐則歸而與其家相見其勤且専者雖湯<lb/>
<pb n="KR4d0228_WYG_010-17b"/>
沐亦弗出猶有純世之遺風焉古者重於以身臣人由<lb/>
此之故也今士大夫之家固有不幸而當其敗壊者則<lb/>
亦極力所致而已未有棄而他之也使為吏者舉擇夫<lb/>
便利美好居之則逺外之人誰與共理者上不鄙為弗<lb/>
能而俾之當此門持此家人主以天下為家者也衆建<lb/>
官師分職内外無非幹蠱之子承徳而用譽斯為亨也<lb/>
二爻幹母三爻幹父而終爻則父母之蠱皆弗及焉故<lb/>
曰不事王侯高尚其事此季夏園公之倫非委質事人<lb/>
<pb n="KR4d0228_WYG_010-18a"/>
者也且我方其未來則固徐氏之主也今委此身任此<lb/>
邦徐氏則傳舍路人而興國則家也觀夫徐氏滋輕矣<lb/>
其敢不力若履危涉難與死生相轇轕在勞心平時且<lb/>
吉壤者不可同年語也其又將奚辭有所難於此則有<lb/>
所難於彼慎重可以為事君之大義非耶已而反側者<lb/>
綏之使安離散者斂之使集愁勞者保之使康迫蹙者<lb/>
弛之使寛而後廢玩者震之使聳豪梗者鈐之使戢逋<lb/>
滯者整之使齊彫敝者厲之使精寛猛相濟剛柔適時<lb/>
<pb n="KR4d0228_WYG_010-18b"/>
而興國之政乃平凡邦國官府之財賦凡官吏卒伍之<lb/>
稍食凡祭祀賔客之勞禮凡都鄙稍甸之政令無或過<lb/>
無或不及而興國之政大平惟其閲義理明閲世故熟<lb/>
致此非難也而不擇劇易不間<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡以大公至正克其<lb/>
心汲黯難於淮陽而君易於興國視古人有加焉其堂<lb/>
凡辨地域凡審面勢凡賦功緒凡飭財用事皆弗著著<lb/>
其大略而繫之辭從民志也辭曰峩峩其巔穹翠摩天<lb/>
君登斯堂意不在山皎皎其沚江湖表裏君登斯堂意<lb/>
<pb n="KR4d0228_WYG_010-19a"/>
不在水安在其心在帝之民有露有霜有秋有春維帝<lb/>
克聖維民是徇不剛不柔大公至正維君體之又率履<lb/>
之君明臣良相協濟之有熙斯辰有偃斯虹萬聲一歡<lb/>
徃來憧憧有晏斯居晝律夜書弗猜弗驚浮龜沈魚君<lb/>
之歸矣民之思矣有苃其隂無斁遺矣<lb/>
　　三聖壇龍祠記<lb/>
淳熙十有一年六月雨不以時至太守池陽王公曰先<lb/>
成民而後致力於神古之訓也凡治具攷古之度相今<lb/>
<pb n="KR4d0228_WYG_010-19b"/>
之冝以次畢講廼有事於上帝又有事於羣龍公曰在<lb/>
田在淵且在天龍之所止行也宜求夫並野並水而揚<lb/>
靈即其所止饗之東隔堤起阜屹立平湖之中勢不甚<lb/>
高而巨浸莫能踰相傳與水俱升盖神之久矣公曰龍<lb/>
實震為之雷亦震為之正東之卦也是地當用吏以祠<lb/>
龍之舊儀進公曰祖宗憲章至天聖迄嘉祐愈粹今皇<lb/>
祐之成式在是法當用公又曰是禮也文其何以將之<lb/>
中庸不云乎至誠不息不息則久久則悠逺悠逺則博<lb/>
<pb n="KR4d0228_WYG_010-20a"/>
厚博厚則高明博厚配地高明配天悠久無疆天地以<lb/>
誠而交參神其舍諸公又曰是理也隠其何以表之中<lb/>
庸不云乎視之而弗見聴之而弗聞體物而不可遺使<lb/>
天下之人齊明盛服以承祭祀洋洋乎如在其上如在<lb/>
其左右夫㣲之顯誠之不可掩如此夫誠可㑹幽明為<lb/>
一家神其彰矣聞者信居半疑居半咸曰聖人之言在<lb/>
世何其取用者多而收功者鮮也今將於公乎騐之丁<lb/>
亥禮行是日隂雲生戊子禮成是日膏澤洽越三四日<lb/>
<pb n="KR4d0228_WYG_010-20b"/>
至足而有餘越七八日洊至而不絶於是疑者皆信信<lb/>
者皆堅然後知神道非邈聖言非誣某以為公致天澤<lb/>
厚民生其功小使夫聖人之言信於天下之心其功大<lb/>
天下不取信於聖人聖人不見信於天下雖有粟安得<lb/>
而食諸公名某字某其學𨗳源於魯而㑹流於鄒故言<lb/>
行之氣象藹如也信是理深相是禮篤起是工敏求是<lb/>
文切汴都趙某以之觀是舉審紀是跡實汶陽王某以<lb/>
之建諸天地而不悖質諸鬼神而無疑噫此文之所以<lb/>
<pb n="KR4d0228_WYG_010-21a"/>
為作也<lb/>
　　東坡先生祠堂記<lb/>
先生以元豐七年别黄見詩桑下豈無三宿戀尊前聊<lb/>
為一身歸者是<hi>案聊為蘇軾集作聊與</hi>見詞好在堂前楊栁應念<lb/>
我莫剪柔柯者是今載集楊元素起為富川聞先生自<lb/>
黄移汝欲順大江逆西江適筠見子由令富川弟子員<lb/>
李翔要先生道富川滿庭芳序所謂㑹李仲覽自江南<lb/>
來者是<hi>案江南集作江東</hi>今藏下雉李氏先生自臨皋渡武昌<lb/>
<pb n="KR4d0228_WYG_010-21b"/>
見詩清風度水月銜山者是<hi>案度水集作弄水</hi>今載集見詞高<lb/>
安更過㡬重山者是今藏磁湖陳氏先生至富川見詩<lb/>
吾曹總為長江老者是今傳富川見詞緑槐高栁咽新<lb/>
蟬者是今載集且藏下雉李氏先生自富川趣高安與<lb/>
元素濃醉解别不及石田已暮見詩惟見孤螢自開闔<lb/>
者是今載集見詞過湖攜手屢沾襟者是<hi>案高安更過㡬重山吾曹</hi>
<hi>總為長江老過湖攜手屢沾襟之句今集中佚之</hi>今傳富川前三十年一嫗尚<lb/>
及見修軀黧面衣短緑衫纔及膝曳杖謁士民家無擇<lb/>
<pb n="KR4d0228_WYG_010-22a"/>
每㣲醉輒浪適驩相迎曰蘇學士來來則呼紙作字無<lb/>
多飲少已傾斜高歌不甚著調薄睡即醒書一士人家<lb/>
壁云惟陳季常不肯去要至廬山而返若為山神留住<lb/>
必怒我書一民家户云今日借得西寺法華經其僧欲<lb/>
見遺吾云汝須得我不須得今傳富川先生至京師入<lb/>
禁林猶不忘此土見書都下全無佳思坐念公家水軒<lb/>
蒲蓮豈可復見今藏下雉李氏吾廬切與蒲蓮相鄰以<lb/>
小詞從事欽惟元豐矯揉琢磨先生於江湖之間五年<lb/>
<pb n="KR4d0228_WYG_010-22b"/>
不如是奚以為先生先生去齊安以四月一日至富川<lb/>
以七日去以十日至廬山以十五日至高安以五月一<lb/>
日去以十一日至吴楚梁宋河朔交廣又十七年不必<lb/>
攷亦不忍攷吁<lb/>
　　富池昭勇廟記<lb/>
昭毅武惠遺愛靈顯者王爵號也昭勇者王廟號也富<lb/>
池者王廟所也甘氏者王姓也巴郡之臨江者王鄉里<lb/>
也某為秦丞相王逺祖也某為吴尚書某為㑹稽令者<lb/>
<pb n="KR4d0228_WYG_010-23a"/>
王子也某為吴太子太傅某為晉鎮南大將軍某為散<lb/>
騎郎者王孫也鎮南者死王敦之難於襄陽晉忠臣也<lb/>
吴王所仕國也大帝王所事主也西陵太守升城督折<lb/>
衝將軍前部督王所厯官也破曹公於烏林於濡須獲<lb/>
朱光於皖城遏張遼於合肥走關羽於益陽解曹仁於<lb/>
南郡禽黄祖於武昌者王生而在吴之功也捍寇賊保<lb/>
城邑興雨澤救生靈於元豐於建炎於紹興於隆興者<lb/>
王没而在宋之功也王生而事劉表事黄祖皆弗克終<lb/>
<pb n="KR4d0228_WYG_010-23b"/>
而其際㑹建功立業者吴也王没而厯晉厯宋厯齊厯<lb/>
梁厯陳厯隋厯唐皆無所寵嘉而其尤大彰明較著者<lb/>
宋也宋有天下追録前代忠臣義士死而能有隂功密<lb/>
澤者於是以王為襃國公開寶五年太宗皇帝錫之也<lb/>
以王為襃國武靈公者元豐五年大旱禱雨有應郡以<lb/>
狀聞神皇帝錫之也以廟為昭勇者政和二年部使者<lb/>
以王功聞諸朝徽宗皇帝錫之也以王為武惠王者宣<lb/>
和五年道士臧歸真以王功上公車徽宗皇帝錫之也<lb/>
<pb n="KR4d0228_WYG_010-24a"/>
以王為武惠昭毅王者建炎二年以靈卜驚張遇郡以<lb/>
狀聞太上皇帝錫之也以王為昭毅武惠顯靈王者建<lb/>
炎四年以隂兵鎮金人御營使劉光世以狀聞太上皇<lb/>
帝錫之也以王為昭毅武惠遺愛靈顯王者紹興二十<lb/>
一年部使者以王功聞諸朝又太上皇帝錫之也王太<lb/>
守將軍於吴公於開寶增號於元豐王於宣和一再増<lb/>
號於建炎又增號於紹興嗚呼吴於王厚宋於王尤厚<lb/>
也順佑柔懿凡兩夫人小君若女也紹威紹靈凡兩侯<lb/>
<pb n="KR4d0228_WYG_010-24b"/>
尚書若㑹稽也建炎四年劉光世之請也嗚呼吴於王<lb/>
厚宋於王尤厚也吴所以興有五人也不能退曹公使<lb/>
曹公順流而下吴必亡其退之者周瑜也不能擒闗羽<lb/>
使闗羽卷襄漢而上吴必亡其擒之者吕䝉也不能郤<lb/>
漢先主使先主順流而下吴必亡其郤之者陸遜也不<lb/>
能取黄祖使黄祖據中而立吴弗興其取之者王也魯<lb/>
肅也肅之言曰漢室不可復興曹操不可卒除惟有鼎<lb/>
足江東以觀天下之釁𠞰除黄祖進伐劉表竟長江所<lb/>
<pb n="KR4d0228_WYG_010-25a"/>
極據而有之然後建號以圖天下此高帝之業也王之<lb/>
言曰漢祚日㣲曹操彌驕終為篡盜南荆之地山陵形<lb/>
便江川流通國之西勢也劉表慮淺子劣不可後操圖<lb/>
之宜先取黄祖進據楚闗漸規巴蜀此二䇿者吴所以<lb/>
興也漢高帝之興韓信壇上之辭也漢先主之興諸葛<lb/>
亮廬中之辭也吴大帝之興王所建取武昌并荆州之<lb/>
謀也周瑜吕䝉魯肅陸遜班也陳武凌統董襲蔣欽非<lb/>
班也後王之没千餘年始與史氏辨正而著王之等夷<lb/>
<pb n="KR4d0228_WYG_010-25b"/>
為高非諸公之品也嗚呼其亦有數也已按圖經王嘗<lb/>
為偏將領陽新下雉縣今在郡西大帝取以為武昌郡<lb/>
者也按傳王為西陵太守領二縣陽新在隋為富川又<lb/>
為永興去西陵千餘里疑傳未安也或者為西陵之後<lb/>
易領陽新下雉上接武昌下控潯陽未可知也按圖經<lb/>
王嘗侯溧陽鎮富池按傳王之卒也未侯嘗屯當口屯<lb/>
半洲不及富池疑圖經未安也今下雉去富池二十餘<lb/>
里或者富池即故下雉未可知也嗚呼校合山川道路<lb/>
<pb n="KR4d0228_WYG_010-26a"/>
於千載之上難也可以闕書而王之豐功茂烈則不可<lb/>
以闕書也受吴之恩報之如此受宋之恩報之又如此<lb/>
則王之忠義又不可以闕書也宋祚無極王心亦無極<lb/>
隂殄北敵永清中原共躋登兹王之威靈誠足以及此<lb/>
也詞曰陵谷兮迭為高深草木兮秋春明月兮不淪金<lb/>
支翠旗兮常新波濤沸兮簫鼓龍吟兮蛟舞瑶簪兮瓊<lb/>
琚江妃兮漢女巵動兮星流袂舉兮雲浮格澤欃槍兮<lb/>
播落踧踏虛空兮百萬之貔貅厲鬼驚兮疾走沙飛兮<lb/>
<pb n="KR4d0228_WYG_010-26b"/>
石吼玉劔兮不鳴天河兮無聲億萬年兮元功生死兮<lb/>
哀榮榖我兮絲我淮之右兮江之左繚荆陽兮提封惠<lb/>
澤兮穹窿赤縣風塵兮䝉籠掲龍旂兮在大宫談笑汎<lb/>
掃兮正帝位於天中有詔臣某兮女其為王頌之拜手<lb/>
稽首兮曰臣其敢辭<lb/>
　　壓波亭記<lb/>
湖今以洮名者是亭今以壓波名者是以名斯亭者丹<lb/>
陽陳希顔識後湖蘇公語也<hi>案蘇庠著有後湖集見陳振孫書録解題</hi>或曰<lb/>
<pb n="KR4d0228_WYG_010-27a"/>
公之行世困於言語之波濤寢老矣其將靖之懼之云<lb/>
乎抑憤之云乎有是哉公之隘也公聞道最早其視波<lb/>
濤均於皋壤矣奚其懼奚其憤夫以力御物為壓與物<lb/>
無競養力不形其相忘於道術者乎何以壓為然則公<lb/>
意安在吾不能追躡特以所見明之水之本性湛也波<lb/>
濤其變非本性也風摇之否則石激之風石之勢或緩<lb/>
或急而波濤從之有所使而然故曰非本性也變也本<lb/>
性則無所使亘古窮今常若是而已矣吾觀於天下之<lb/>
<pb n="KR4d0228_WYG_010-27b"/>
水環三蜀數千里之壤與夫西戎南蠻數十百國之幅<lb/>
<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>㑹三十三江與夫數百萬之壑谷而走諸瞿塘他吾<lb/>
弗知自夷州達夷陵名灘四百二十有五極天下雄竒<lb/>
而其無聞者亦且駭神墜膽鬼神將郤避之石使之也<lb/>
至荆州水得平衍而縱横大肆以徹於海窮諸才辯不<lb/>
足以發明其博大雄豪之趣㣲風乍起萬波隨興瞬息<lb/>
顰伸天地為之變遷蛟龍為之掀舞陵谷山川弗主故<lb/>
常風使之也風石之力亦大矣而騷人墨客一觴一詠<lb/>
<pb n="KR4d0228_WYG_010-28a"/>
可使妥伏安帖文章之力滋大矣韓退之於南山杜子<lb/>
美於洞庭玩名山大川於股掌之上推此類具言之豈<lb/>
足以當文章之鋒哉公於文萬人之敵而有餘者也初<lb/>
定交於後湖春秋甚富也周行天下熟閲世故自芽蘖<lb/>
拱把而千霄梢雲後湖不及見也洮湖之波濤少時足<lb/>
以鎮之後湖已服其竒矣今三江五湖横放之四海不<lb/>
足容也而况於洮湖哉後湖當有以處之吾未嘗登斯<lb/>
亭也而預觀於斯文想亭下之風煙凝逺魚鳥不驚草<lb/>
<pb n="KR4d0228_WYG_010-28b"/>
木水石幽暇澄穆翛然有道之場塵中無有此也後湖<lb/>
之語其然哉後湖之語其然哉吾晚出於後湖後湖之<lb/>
意未究者猶可辭乎作止一如喧寂並遣無波濤亦無<lb/>
無波濤無所壓亦無無所壓萬物之自然而相為徜徉<lb/>
此之謂逍遥而天下之至樂蔑以加於此矣謂予不信<lb/>
作後湖於九原試以問之<lb/>
　　游無窮室記<hi>為姚明之作</hi>
子王子問於子姚子曰子好遊乎吾將與子東絶大河<lb/>
<pb n="KR4d0228_WYG_010-29a"/>
跨龍門厯砥柱而窮其源之與牛斗接者登岱宗望滄<lb/>
海而觀日出泝汧渭略咸陽訪秦漢之故都而而想像<lb/>
夫阿房五柞露寒宜春之壯麗子能强而從我乎曰能<lb/>
吾將與子南浮大江陟九疑酹虞舜之瓦棺而弔英皇<lb/>
北傳長城數飲馬之窟而眺望三闗阻阨之形勢子能<lb/>
强而從我乎曰能吾將與子䄂手相對近不離几逺不<lb/>
踰閾而相與神遊八極之表朝發軫於蒼梧夕弭節於<lb/>
崑崙聲氣不接筋力不頓子能强而從我乎曰不能王<lb/>
<pb n="KR4d0228_WYG_010-29b"/>
子曰子云所以不能者有所礙也今夫織蒲以為屨斵<lb/>
栁以為履伐檀以為輪豢駟以為服合木以為舟緝竹<lb/>
以為筏此六者世之所謂致逺者也而卒有所窮何者<lb/>
之齊則違楚向秦則背越非齊楚秦越之病子也吾將<lb/>
使子不屨不履而能行不輪不服而能馳不舟不筏而<lb/>
能浮也如是則無齊無楚無秦無越是豈不在子耶昔<lb/>
者子列子之御風也徐行不見屨履疾行不見輪服而<lb/>
川行不見舟筏也蓬蓬乎與風俱高寥寥乎與風俱卑<lb/>
<pb n="KR4d0228_WYG_010-30a"/>
迢迢乎逺而不疲翺翺乎澹而不白善矣而猶有所待<lb/>
也風行則行風止則止是行止係乎風也行止係乎風<lb/>
則不在我故飄然而升薄乎雲霄我不能使之降委然<lb/>
而降墜乎川谷我不能使之升非天下之至游者也黜<lb/>
肢體墮聰明與化俱流與妙俱冝而後能游於無窮今<lb/>
吾子之室間函丈席間容尺人以為隘也而達者視之<lb/>
不然千仞之高生於目也萬里之逺生於足也超然越<lb/>
乎目與足之外則千仞烏能為高萬里烏能為逺哉函<lb/>
<pb n="KR4d0228_WYG_010-30b"/>
丈之室容尺之席其間盖有無窮之游乎吾子盍歸而<lb/>
求之敢命之曰游無窮而為之記<lb/>
　　達磨大師行龕記<lb/>
江陵張君孝芳事菩提達磨大師作行龕與俱以示某<lb/>
曰為我記之達磨自竺乾來震旦過建康見梁武弗旋<lb/>
踵遁去終其身於高山之間夫事佛之力他帝王未有<lb/>
加梁武者藉此足以有為矣而去之何也梁武繳纒名<lb/>
利之末固不足以領達磨所付而魏明者亦何足以知<lb/>
<pb n="KR4d0228_WYG_010-31a"/>
之魏明見之三達磨郤之三此非有所可否於梁魏也<lb/>
孟子曰舜生於諸馮遷於負夏卒於鳴條東夷之人也<lb/>
文王生於岐周卒於畢郢西夷之人也地之相去也千<lb/>
有餘里世之相後也千有餘嵗得志行乎中國若合符<lb/>
節大哉中土聖人馳騁之地也所謂天下之廣居者乎<lb/>
如長江巨河下萬斛之舟而巨風翼之如平原大川以<lb/>
絶足之駟而駕輕車其力易施志易展也英雄好為事<lb/>
業者固與道異趣所成如漢高帝斯已竒乎其王漢中<lb/>
<pb n="KR4d0228_WYG_010-31b"/>
也曰吾亦欲東耳安能鬰鬰久居此乎聖人雖無心於<lb/>
擇土而勢所便氣所合者多在夫七曜五行純全融結<lb/>
之所自慕功業者言之所謂建瓴水於高屋之上者也<lb/>
文王遷鎬而太公來達磨至洛而慧可出風虎雲龍此<lb/>
豈偶然也哉南印來東土越海踰漠為法求人見赤縣<lb/>
神州有大乘氣象達磨固自云耳<lb/>
　<lb/>
　雪山集卷七<lb/>
</p>
<p>
</p>
  </div>
</body>
</text>
</TEI>
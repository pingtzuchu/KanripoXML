<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0021_SBCK_004-1a"/>
須溪先生校本唐王右丞集卷第四<lb/>
　　　　　　　唐尚書右丞贈秘書監王　維<lb/>
　　　輞川集<hi>并序</hi>
余别業在輞川山谷其遊止有孟城拗華子岡文杏<lb/>
館斤竹嶺鹿柴<hi>去声</hi>茱茰沜<hi>潘上</hi>官槐陌臨湖亭南垞<hi>茶</hi>
欹湖柳浪欒家瀬金屑泉白石灘北垞竹里館辛夷<lb/>
塢<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園椒園等與裴迪閑暇各賦絶句云爾<lb/>
　　　孟城拗<lb/>
<pb n="KR4c0021_SBCK_004-1b"/>
新家孟城口古木餘衰柳來者復爲誰空悲昔人有<lb/>
<hi>復欲两語如此俯仰曠逹不可得</hi>
　　　同前　裴迪<lb/>
結廬古城下時登古城上古城非疇昔今人自來徃<lb/>
<hi>未為不佳相去甚逺</hi>
　　　華子崗<lb/>
飛鳥去不窮連山復秋色上下華子崗惆悵情何極<lb/>
<hi>䔥然更欲無言</hi>
<pb n="KR4c0021_SBCK_004-2a"/>
　　　同前<lb/>
落日松凮起還家草露稀雲光侵履跡<hi>費力</hi>山翠拂人衣<lb/>
　　　文杏館<lb/>
文杏裁爲梁香茅結爲宇不知棟裏雲去作人間雨<lb/>
　　　同前<lb/>
迢迢文杏館躋攀日巳屢南嶺與北湖<hi>亦使得</hi>前看復廽頋<lb/>
　　　斤竹嶺<lb/>
檀欒映空曲青翠漾漣漪暗入啇山路樵人不可知<lb/>
<pb n="KR4c0021_SBCK_004-2b"/>
　　　同前<lb/>
明流紆且直緑篠宻復深一逕通山路行歌望舊岑<lb/>
　　鹿柴<lb/>
空山不見人但聞人語響返景入深林復照青苔上<lb/>
<hi>無言而有畫意</hi>
　　　同前<lb/>
日夕見寒山便爲獨徃客不知松林事但有麏麚跡<lb/>
　　　木蘭柴<lb/>
<pb n="KR4c0021_SBCK_004-3a"/>
秋山歛餘照飛鳥逐前侣彩翠時分明夕嵐無處所<lb/>
<hi>猶是鹿柴之餘</hi>
　　　同前<lb/>
蒼蒼落日時鳥聲亂溪水縁溪路轉深幽興何時已<lb/>
　　　茱茰沜<lb/>
結實紅且緑復如花更開山中儻留客置此茱茰<hi>丕自木在</hi>
　　　同前<lb/>
飄香亂椒桂布葉間檀欒雲日雖廽照森沉猶自寒<lb/>
<pb n="KR4c0021_SBCK_004-3b"/>
　　　宫槐陌<lb/>
灰逕䕃宫槐幽隂多緑苔膺門但迎掃畏有山僧來<lb/>
　　　同前<lb/>
門前宫槐陌是向欹湖道好秋來山雨多落葉無人掃<lb/>
　　　臨湖亭<lb/>
輕舸迎上客悠悠湖上來當軒對撙酒四面芙蓉開<lb/>
　　　同前<lb/>
當軒弥滉漾孤月正徘徊谷口猿聲發凮傳入户來<lb/>
<pb n="KR4c0021_SBCK_004-4a"/>
　　　南垞<lb/>
輕舟南垞去北垞淼難即隔浦望人家遥遥不相識<lb/>
　　　同前<lb/>
孤舟信凮泊南垞湖水岸落日下崦嵫清波殊淼漫<lb/>
　　　欹湖<lb/>
吹簫凌極浦日暮送夫君湖上一廽㸔山青卷白雲<lb/>
　　　同前<lb/>
空闊湖水廣青熒天色同艤舟一長嘨四面來清凮<lb/>
<pb n="KR4c0021_SBCK_004-4b"/>
　　　柳浪<lb/>
分行接綺樹倒影入清漪不學御溝上春凮傷别離<lb/>
　　　同前<lb/>
映池同一色逐吹散如絲結隂既得地何謝陶家時<lb/>
　　　欒家瀬<lb/>
颯颯秋雨中淺淺石溜㵼跳波自相濺白鷺驚復下<lb/>
　　　同前<lb/>
瀬聲喧極浦㳂渉向南津汎汎鳬鷗渡時時欲近人<lb/>
<pb n="KR4c0021_SBCK_004-5a"/>
　　　金屑泉<lb/>
日飲金屑泉少當千餘歲翠鳯翔文螭羽莭朝玉帝<lb/>
　　　同前<lb/>
瀠渟澹不流金碧如可拾迎晨含素華獨徃亊朝汲<lb/>
　　　白石灘<lb/>
清淺白石灘緑蒲向堪把家住水東西浣紗明月下<lb/>
　　　同前<lb/>
跋石復臨水弄波情未極日下川上寒浮雲澹秋色<lb/>
<pb n="KR4c0021_SBCK_004-5b"/>
　　　北垞<lb/>
比垞湖水北離樹映朱欄逶迤南川水明㓕青林端<lb/>
　　　同前<lb/>
南上北垞下結宇臨欹湖毎欲採樵去扁舟出菰蒲<lb/>
　　　竹里館<lb/>
獨坐幽篁裏弹琴復長嘨深林人不知明月來相照<lb/>
　　　同前<lb/>
來過竹里館日與道相親出入惟山鳥幽深無丗人<lb/>
<pb n="KR4c0021_SBCK_004-6a"/>
　　　辛夷塢<lb/>
木末美蓉花山中發紅蕚澗户寂無人絲絲開且落<lb/>
<hi>其意亦欲不着一字漸可語禅</hi>
　　　同前<lb/>
縁堤春草合王孫自留翫况有辛夷花色與芙蓉乱<lb/>
　　　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園<lb/>
古人非傲吏自闕經丗務偶寄一微官婆娑数枝樹<lb/>
<hi>使在謝東山軰口語皆成髙韵</hi>
<pb n="KR4c0021_SBCK_004-6b"/>
　　　同前<lb/>
好閑早成性果此諧宿諾今日<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園遊還同莊叟楽<lb/>
　　　椒園<lb/>
桂尊迎帝子杜若贈佳人椒漿奠瑶席欲下雲中身<lb/>
<hi>首首素净</hi>
　　　同前<lb/>
丹刺罥人衣芳香留過客幸堪調鼎用願君垂採摘<lb/>
<hi>壞尽一鍋羮</hi>
<pb n="KR4c0021_SBCK_004-7a"/>
　　　歸嵩山作<lb/>
清川帯長薄車馬去閑閑流水如有意暮禽相與還<lb/>
荒城臨古渡落日滿秋山<hi>已近自然</hi>迢遞嵩髙下歸來且閉關<lb/>
　　　歸輞川作<lb/>
谷口踈鍾動漁樵稍欲稀悠然逺山暮獨向白雲歸<lb/>
菱蔓弱難定楊花輕易飛東皐春草色惆悵掩柴扉<lb/>
　　　投　師蘭若宿<lb/>
一公栖大白髙頂出雲煙𣑽流諸壑遍花雨一峯偏<lb/>
<pb n="KR4c0021_SBCK_004-7b"/>
迹爲無心隱名因立教傳鳥來還語法客去更安禪<lb/>
晝渉松路盡暮投蘭若邊洞房隱深竹清夜聞遥泉<lb/>
向是雲霞裏今成枕席前豈唯暫留宿服事將窮年<lb/>
　　　韋給事山居<lb/>
幽㝷得此地詎有一人曽大壑隨堦轉羣山入户登<lb/>
庖厨出深竹印綬隔垂藤即事辭軒冕誰云病未能<lb/>
　　　輞川别業<lb/>
不到東山向一年歸來纔及種春田雨中草色緑堪<lb/>
<pb n="KR4c0021_SBCK_004-8a"/>
染水上桃花紅亦然優婁比丘經論學傴僂丈人郷<lb/>
里賢披衣倒屣且相見相歡語笑衡門前<lb/>
　　　山中示弟等<lb/>
山林吾喪我冠帯爾成人<hi>别是一種</hi>莫學嵇康懶且安原憲<lb/>
貧山隂多是户泉水在東鄰縁合妄相有性空無所親<lb/>
安知廣成子不是老夫身<lb/>
　　　戯題輞川别業<lb/>
柳條拂地不湏折松樹梢雲從更長藤花欲闇藏猱<lb/>
<pb n="KR4c0021_SBCK_004-8b"/>
子栢葉𥘉齊飬麝香<hi>實景</hi>
　　　李處士山居<lb/>
君子盈天階小人丼自免方隨錬金客城上家絶巘<lb/>
背嶺花未開入雲樹深淺清晝猶自眠山鳥時一囀<lb/>
　　　韋侍郎山居<lb/>
幸忝君子頋遂陪塵外蹤閑花滿巖谷瀑水映杉松<lb/>
啼鳥忽臨澗歸雲時抱峰良遊盛替紱繼跡多夔龍<lb/>
詎枉青門道故聞長樂鍾清晨去朝謁事<hi>一作安</hi>馬何從<lb/>
<pb n="KR4c0021_SBCK_004-9a"/>
容<lb/>
　　　山居即事<lb/>
寂寞掩柴扉蒼茫對落暉鶴巢松樹遍人訪蓽門稀<lb/>
嫩竹含新粉紅蓮落故衣渡頭煙火起處處採菱歸<lb/>
<hi>自是維詩</hi>
　　　早秋山中作<lb/>
無才不敢累眀時思向東溪守故籬不<hi>一作豈</hi>猒尚平㛰<lb/>
嫁早却嫌陶令去官遲草間蛩響臨秋急山裏蝉聲<lb/>
<pb n="KR4c0021_SBCK_004-9b"/>
薄暮悲寂寞柴門人不到空牀獨與白雲期<lb/>
　　　戯題盤石<lb/>
可憐盤石臨泉水復有垂楊拂酒盃若道春凮不解<lb/>
意何因吹送落花來<lb/>
　　　終南山<lb/>
太一近天都連山到海隅白雲廻望合青藹入㸔無<lb/>
分野中峰變隂晴衆壑殊欲投人處宿隔水問樵夫<lb/>
　　　田園樂七首<lb/>
<pb n="KR4c0021_SBCK_004-10a"/>
出入千門萬户經過北里南鄰躞蹀鳴珂有底崆峒<lb/>
散髪何人<hi>無一語可俗</hi>
再見封侯萬户立談賜璧一雙詎勝耦耕南畒何如<lb/>
髙卧東䆫<lb/>
採菱渡頭凮急䇿杖村西日斜杏樹壇邊漁父桃花<lb/>
源裏人家<hi>急一作起</hi>
萋萋春草秋緑落落長松夏寒牛羊自歸村巷童稚<lb/>
不識衣冠<lb/>
<pb n="KR4c0021_SBCK_004-10b"/>
山下孤煙逺村天邊獨樹髙原一瓢顔回陋巷五柳<lb/>
先生對門<lb/>
桃紅復<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>宿雨柳緑更帯春煙花落家僮未掃鸎啼<lb/>
山客猶眠<lb/>
酌湭㑹臨泉水抱琴好倚長松南園露葵朝折東谷<lb/>
黄梁夜舂<lb/>
　　　田家<lb/>
舊穀行將盡良苗未可希老年方愛粥卒歳且無衣<lb/>
<pb n="KR4c0021_SBCK_004-11a"/>
雀乳青苔井雞鳴白板扉柴車駕羸牸草屩牧豪豨<lb/>
多雨紅榴拆新秋緑芋肥餉田桑下憩旁舎草中歸<lb/>
住處名愚谷何煩問是非<hi>豪杭本膏</hi>
　　　丁㝢田家有贈<lb/>
君心尚棲隱乆欲傍歸路在朝每爲言解印果成趣<lb/>
晨雞鳴鄰里群動從所務農夫行餉田閨婦起縫素<lb/>
開軒御衣服散帙理章句時吟招隱詩或製閑居賦<lb/>
新晴望郊郭曰映桑榆暮隂盡<hi>一作晝</hi>小苑城㣲明渭<lb/>
<pb n="KR4c0021_SBCK_004-11b"/>
川樹楑子宅閭井幽賞何由屢道存終不忘迹異難<lb/>
相遇此時惜離別再來芳菲度<lb/>
　　　輞川閑居<lb/>
一從歸白杜不復到青門時倚簷前樹逺㸔原上村<lb/>
青菰臨水映白鳥向山翻寂寞於陵子桔槹方灌園<lb/>
　　　積雨輞川庄作<lb/>
積雨空林煙火遲蒸藜炊黍餉東菑漠漠水田飛白<lb/>
鷺隂隂夏木囀黄鸝山中習静觀朝槿松下清齋折<lb/>
<pb n="KR4c0021_SBCK_004-12a"/>
露葵野老與人争席罷海鷗何處更相疑<lb/>
　　　春園即事<lb/>
宿雨乗輕屐春寒着弊𫀆開畦分白水間柳發紅桃<lb/>
草際成碁局林端舉桔槹<hi>上句更好</hi>還持鹿皮机日暮隱<lb/>
蓬蒿<lb/>
　　　渭川田家<lb/>
斜光照墟落窮巷牛羊歸野老念牧童倚仗候荆扉<lb/>
雉鴝麥苗秀蠶眠桑葉稀田夫荷鋤立<hi>一作至</hi>相見語<lb/>
<pb n="KR4c0021_SBCK_004-12b"/>
依依即此羡閑逸悵然歌式㣲<lb/>
　　　春中田園作<lb/>
屋上春鳩鳴村邊杏花白<hi>好</hi>持斧伐逺楊荷鋤覘泉<lb/>
脉歸<hi>一作新</hi>燕識故<hi>一作舊</hi>巢舊人看新暦臨觴忽不御惆<lb/>
悵逺行客<hi>卷耳之後得此吟調</hi>
　　　淇上即事田園<lb/>
屏居淇水上東野曠無山日隱<hi>一作白日</hi>桑柘外河明閭<lb/>
井間牧童望村去田犬隨人還静者亦何事荆扉乗<lb/>
<pb n="KR4c0021_SBCK_004-13a"/>
晝關<lb/>
　　　過盧貟外宅看飯僧共題<lb/>
三賢異七聖青眼慕青蓮乞飯從香積裁衣學水田<lb/>
上人飛錫杖檀越施金錢跌坐簷前日焚香竹下煙<lb/>
寒空法雲地秋色净居天身逐因縁法心過次第禪<lb/>
不須愁日暮自有一燈燃<lb/>
　　　過李揖宅<lb/>
閉門秋草色終日無車馬客來深巷中犬吠寒林下<lb/>
<pb n="KR4c0021_SBCK_004-13b"/>
散髮時未簮道書行尚把與我同心人樂道安貧者<lb/>
一罷宜城酌還歸洛陽社<lb/>
　　　與盧貟外象過崔處士興宗林亭<lb/>
緑樹重隂盖四鄰青苔日厚自無塵科頭箕踞長松<lb/>
下白眼看他<hi>一作君</hi>世上人<hi>謂/白眼亦如鍾㑹於嵇康</hi>
　　　同前　盧象<lb/>
映竹時聞轉轆轤當牎只見網蜘蛛主人非病常髙<lb/>
卧環堵蒙籠一老儒<lb/>
<pb n="KR4c0021_SBCK_004-14a"/>
　　　同前　縉<lb/>
身名不問十秊餘老大誰能更讀書林中獨酌鄰家<lb/>
酒門外時聞長者車<lb/>
　　　同前　裴迪<lb/>
喬柯門裏自成隂散髪空<hi>一作䆫</hi>中曽不簮逍遥且喜從<lb/>
吾事榮寵從來非我心<lb/>
　　　詶前　崔興宗<lb/>
窮巷空林常閉關悠悠<hi>一作然</hi>獨卧與前山今朝忽枉嵇<lb/>
<pb n="KR4c0021_SBCK_004-14b"/>
生駕倒屣開門遥解顔<lb/>
　　　濟州過趙叟家宴<lb/>
雖與人境接閉門成隱居道言莊叟事儒行魯人餘<lb/>
深巷斜暉静閑門髙柳踈荷鋤修藥圃散帙曝農書<lb/>
上客摇芳翰中厨饋野𬞞夫君第髙飲景晏出林閭<lb/>
　　　與盧象集朱家<lb/>
主人能愛客終日有逢迎貰得新豊酒復聞秦女筝<lb/>
柳條踈客舎槐葉下秋城語笑且爲樂吾將逹此生<lb/>
<pb n="KR4c0021_SBCK_004-15a"/>
　　　過福禅師蘭若<lb/>
巖壑傳㣲逺雲林隱法堂羽人飛奏楽天女跪焚香<lb/>
竹外峯偏曙藤隂水更凉欲知禪坐乆行路長春芳<lb/>
　　　飯覆釡山僧<lb/>
晚知清净理日與人羣踈將候逺山僧先期掃弊廬<lb/>
果從雲峰裏頋我蓬蒿居藉草飯松屑焚香看道書<lb/>
燃燈晝欲盡鳴磬夜方𥘉一悟寂爲樂此生閑有餘<lb/>
思歸何必深身丗猶空虚<lb/>
<pb n="KR4c0021_SBCK_004-15b"/>
　　　謁璿上人<hi>并序</hi>
上人外人内天不定不亂捨法而淵泊無心而雲動<lb/>
色空無得不物物也黙語無際不言言也故吾徒得<lb/>
神交焉玄関大啓徳海群泳時雨既䧏春物具羙序<lb/>
於詩者人百其言<lb/>
少年不足言識道年巳長事徃安可悔餘生幸能飬<lb/>
誓從断葷血不復嬰丗網浮名寄纓佩空性無覊鞅<lb/>
夙承大導師焚香此瞻仰頺然居一室覆載紛萬象<lb/>
<pb n="KR4c0021_SBCK_004-16a"/>
髙柳早鸎啼長廊春雨響牀下阮家屐䆫前笻竹杖<lb/>
方將見身雲陋彼示天壌一心在法要願以無生獎<lb/>
　　　青龍寺曇壁上人兄院集<hi>并序</hi>
吾兄大開䕃中明<hi>一作朝</hi>徹物外<hi>一作独</hi>以定力勝敵以恵用<lb/>
觧嚴深居僧坊傍俯人里髙原陸地下映美蓉之池<lb/>
竹林果園中秀菩提之樹八極氣霽萬彚塵息太虚<lb/>
寥廓南山爲之端倪皇州蒼茫渭水貫於天地經行<lb/>
之後趺坐而閑昇坣𣑽筵餌客香飯不起而遊覧不<lb/>
<pb n="KR4c0021_SBCK_004-16b"/>
凮而清凉得丗界於蓮花記文章於貝葉<hi>時寕江大兄持片石命維序之</hi>
　　　詩五韵坐上成<lb/>
髙處敞招提虗空詎有倪坐㸔南陌騎下聽秦城雞<lb/>
渺渺孤煙起芊芊逺樹齊青山萬井外落日五陵西<lb/>
<hi>甚壯非招提本色</hi>眼界今無染心空安可迷<lb/>
　　　同前　王縉<lb/>
林中空寂舎階下終南山髙卧一床上廽㸔六合間<lb/>
浮雲㡬處㓕飛鳥何時還問義天人接無心丗界閑<lb/>
<pb n="KR4c0021_SBCK_004-17a"/>
誰知大隱客兄弟自追攀<hi>好</hi>
　　　同前　王昌齡<lb/>
本來清净所竹樹引幽隂簷外含山翠人間出丗心<lb/>
圎通無有象聖境不能侵真是吾兄法何妨友弟深<lb/>
天香自然㑹靈異識鍾音<lb/>
　　　同前　裴迪<lb/>
靈境信爲絶法堂出塵氛自然成髙致向不看浮雲<lb/>
逶迤峯岫列參差閭井分林端逺堞見凬末踈鍾聞<lb/>
<pb n="KR4c0021_SBCK_004-17b"/>
吾師乆禪寂在丗超人群<lb/>
　　　黎拾遺昕裴迪見過秋夜對雨之作<lb/>
促織鳴巳急輕衣行尚重寒燈坐髙館秋雨聞踈鍾<lb/>
白法調狂象玄言問老龍何人顧蓬逕空愧求羊蹤<lb/>
　　　晚春嚴少尹與諸公見過<lb/>
松菊荒三逕圗書共五車烹葵邀上客看竹到貧家<lb/>
鵲乳先春草鸎啼過落花自憐黄髪暮一信惜年華<lb/>
　　　過乗如禪師蕭居士嵩丘蘭若<lb/>
<pb n="KR4c0021_SBCK_004-18a"/>
無着天親弟與兄嵩丘蘭若一峯晴食隨鳴磬巢烏<lb/>
下行踏空林落葉聲迸水定侵香案濕雨花應共石<lb/>
床平深洞長松何所有儼然天笁古先生<lb/>
　　　過感化寺曇興上人山院<lb/>
暮持笻竹杖相待虎溪頭催客聞山響歸房逐水流<lb/>
野花叢發好谷鳥一聲幽夜坐空村寂松凮直似秋<lb/>
<hi>畧不用思</hi>
　　　同前　裴迪<lb/>
<pb n="KR4c0021_SBCK_004-18b"/>
不逺㶚陵邊安居向十年入門穿竹逕留客畎山泉<lb/>
鳥囀深林裏心閑落照前浮名竟何益從此願栖禪<lb/>
　　　夏日過青龍寺謁操禪師<lb/>
龍鍾一老翁徐歩謁禪宫欲問義心義遥知空病空<lb/>
山河天眼裏丗界法身中莫恠銷炎热能生大地凮<lb/>
　　同前　裴迪<lb/>
安禪一室内左右竹亭幽有法知不染無言誰敢酬<lb/>
鳥飛争向夕蟬噪巳先秋煩暑自兹退清凉何所求<lb/>
<pb n="KR4c0021_SBCK_004-19a"/>
　　　鄭果州相過<lb/>
斜日照殘春𥘉晴草木新牀前磨鏡客林裏灌園人<lb/>
五馬驚窮巷䨇童逐老身中厨辦麄飯當恕阮家貧<lb/>
　　　春日與裴迪過新昌里訪吕逸人不遇<lb/>
桃源一向絶凮塵柳市南頭訪隱淪到門不敢題凡<lb/>
鳥㸔竹何湏問主人城外青山如屋裏東家流水入<lb/>
西鄰<hi>自在</hi>閉户著書多歳月種松皆作老龍鱗<lb/>
　　　同前　裴迪<lb/>
<pb n="KR4c0021_SBCK_004-19b"/>
恨不逢君出荷蘘青松白屋更無他陶令五男曾不<lb/>
有蔣生三逕任相過芙蓉曲沼春流滿薜荔成帷晚<lb/>
靄多聞説桃源好迷客不如髙枕<hi>一作卧</hi>眄庭柯<lb/>
　　　春過賀遂貟外藥園<lb/>
前年種籬外今作藥欄成香草爲君子名花是長卿<lb/>
水穿盤石透藤繫古松生畫畏開厨走來䝉倒屣迎<lb/>
蔗漿菰米飯蒟醬露葵羮頗識灌園意於陵不自輕<lb/>
　　　過香積寺<lb/>
<pb n="KR4c0021_SBCK_004-20a"/>
不知香積寺數里入雲峯古木無人逕深山何處鍾<lb/>
泉聲咽危石日色冷青松薄暮空潭曲安禪制毒龍<lb/>
　　　過崔駙馬山池<lb/>
畫樓吹笛妓金椀酒家胡錦石稱貞女青松學大夫<lb/>
脱貂貰桂酌射鴈與山厨聞道髙陽㑹愚公谷正愚<lb/>
　　　河南嚴尹弟見宿弊廬訪别人賦十韻<lb/>
上客能論道吾生學飬蒙貧交丗情外才子古人中<lb/>
冠上方簮<hi>一作安</hi>象車邊巳畫熊拂衣迎五馬垂手慿䨇<lb/>
<pb n="KR4c0021_SBCK_004-20b"/>
童花醥<hi>一作醴</hi>和松屑茶香透竹叢薄霜澄夜月殘雪帯<lb/>
春凮古壁蒼苔黒寒山逺燒紅眼㸔東候别心事北<lb/>
山同爲學輕先軰何能訪老翁欲知今日後不樂爲<lb/>
車公<lb/>
湏溪先生校本王右丞集卷第四<lb/>
</p>
<p>
</p>
  </div>
</body>
</text>
</TEI>
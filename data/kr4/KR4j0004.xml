<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>安陸集</head> <lb/>
    <p>
<pb n="KR4j0004_WYG_001-1a"/>
欽定四庫全書<lb/>
　安陸集<lb/>
　　　　　　　　　　　　　宋　張先　撰<lb/>
　詞<lb/>
　　清平樂<lb/>
屏山斜展帳巻紅綃半泥淺曲池飛海燕風度楊花滿<lb/>
院　雲愁雨恨空深覺来一枕春隂隴上梅花落盡江<lb/>
南消息沈沈<lb/>
<pb n="KR4j0004_WYG_001-1b"/>
　　卜算子慢<lb/>
溪山別意烟樹去程日落采蘋春晚欲上征鞅<hi>呉興蓺文補作</hi>
<hi>鞍</hi>更掩翠簾回面相盼惜彎彎淺黛長長眼奈畫閣歡<lb/>
遊也學狂花亂絮<hi>萬紅友詞律作狂風飛絮</hi>輕散　水影横池館對<lb/>
静夜無人月髙雲逺一餉凝思兩眼淚痕還滿難遣恨<lb/>
私書又逐東風斷縱夢澤層樓萬尺望湖城那見<lb/>
　　木蘭花<lb/>
西湖楊柳風流絶滿縷青春看贈別牆頭簌簌暗飛花<lb/>
<pb n="KR4j0004_WYG_001-2a"/>
山外隂隂初落月　秦姬穠麗雲梳髪持酒聴歌留晚<lb/>
發驪駒應亦解人情欲出重城嘶不歇<lb/>
　　又<hi>邠州作</hi>
青銅貼水萍無數臨曉西湖春漲雨泥新輕燕面前飛<lb/>
風慢落花衣上住　紅裙空解烟蛾聚雲月却能隨馬<lb/>
去明朝何處上髙臺回認玉峰山下路<lb/>
　　又<hi>去春自湖歸杭憶南園花巳開冇當時猶有蘂如梅之句今嵗還鄉南園正盛復為此詞以寄</hi>
　　　<hi>意</hi>
<pb n="KR4j0004_WYG_001-2b"/>
去年春入芳菲國青蘂如梅終忍摘欄邊徒欲説相思<lb/>
綠蠟宻緘朱粉飾　歸来故苑重尋覓花滿舊枝心更<lb/>
惜鴛鴦從小自相雙若不多情頭不白<lb/>
　　又<hi>乙卯呉興寒食</hi>
龍頭舴艋呉兒競筍柱鞦韆遊女並芳洲拾翠暮忘歸<lb/>
秀野踏青来不定　行雲去後遥山暝已放笙歌池院<lb/>
静中庭月色正清明無數楊花過無影<lb/>
　　憶秦娥<lb/>
<pb n="KR4j0004_WYG_001-3a"/>
參差竹吹㫁相思曲情不足西北有<hi>詞律作髙</hi>樓窮逺目<lb/>
憶苕溪寒影透清玉秋雁南飛速菰草綠應下溪頭沙<lb/>
上宿<lb/>
　　慶春澤<lb/>
飛閣危橋相倚人獨立東風滿衣輕絮還記憶江南如<lb/>
今天氣正白蘋花遶隄漲流水　寒梅落盡誰寄方春<lb/>
意無窮青空千里愁草樹依依關城初閉對月黄昬角<lb/>
聲傍烟起<lb/>
<pb n="KR4j0004_WYG_001-3b"/>
　　山亭宴<hi>有美堂贈彦猷主人</hi>
宴堂永晝喧簫鼓倚青空畫欄紅柱玉瑩紫微人藹和<lb/>
氣春融日煦故宫池館更樓臺約風月今宵何處湖水<lb/>
動鮮衣競拾翠湖邊路　落花蕩漾怨空樹曉山静數<lb/>
聲杜宇天意送芳菲正黯淡疎烟短雨新歡寧似舊歡<lb/>
長此㑹散幾時還聚試為挹飛雲問解相思否<lb/>
　　剪牡丹<hi>舟中聞雙琵琶</hi>
野綠連空天青垂水素色溶漾都浄柔柳揺揺墜輕絮<lb/>
<pb n="KR4j0004_WYG_001-4a"/>
無影汀洲日落人歸脩巾薄袂擷香拾翠相競如解凌<lb/>
波泊渚烟春暝　綵縚朱索新整宿繡屏畫船風定金<lb/>
鳯響雙槽彈出今古幽思誰省玉盤大小亂珠迸酒上<lb/>
糚面花豓媚相竝重聴盡漢妃一曲江空月静<hi>案詞律曰此調</hi>
<hi>多訛字如古今詩話所載子野警句柳徑無人墮飛絮無影正是此篇今本作柔柳揺揺墜輕絮無影定係訛</hi>
<hi>錯推此則通篇訛錯無疑</hi>
　　好事近<hi>和毅夫内翰梅花</hi>
月色透横枝短葉小葩無力北客一聲長笛怨江南先<lb/>
<pb n="KR4j0004_WYG_001-4b"/>
得　誰教强半臘前開多情為春憶留取大家須醉幸<lb/>
雨休風息<lb/>
　　畫堂春<lb/>
外湖蓮子長參差霽山青處鷗飛水天溶漾畫橈遲人<lb/>
影檻中移　桃葉淺聲雙唱杏紅深色輕衣小荷障面<lb/>
避斜暉分得翠隂歸<lb/>
　　踏莎行<lb/>
衾鳯猶温籠鸚尚睡宿糚稀淡眉成字映花避月上迴<lb/>
<pb n="KR4j0004_WYG_001-5a"/>
廊珠裙摺摺輕垂地　翠幙成波新荷貼水紛紛烟絮<lb/>
低還起重墻遶院更重門春風無路通深意<lb/>
　　于飛樂<lb/>
寳奩開菱鑑浄一掬清蟾新糚臉旋學花添蜀紅衫雙<lb/>
繡蜨裙縷鶼鶼尋思前事小屏風仍畫江南　怎空教<lb/>
草解宜男柔桑暗又過春蠶正隂晴天氣更暝色相兼<lb/>
幽期消息曲房西碎月篩簾<lb/>
　　惜瓊花<lb/>
<pb n="KR4j0004_WYG_001-5b"/>
汀蘋白苕水碧毎逢花駐樂隨處歡席别時擕手看春<lb/>
色螢火而今飛破秋夕　河流如帶窄任輕囗<hi>案詞律曰此調</hi>
<hi>只後起五字不同餘平仄無一字不合後段任輕下各家詞選俱落一字夫上曰河流如帶矣則似葉者非舟</hi>
<hi>而何豈一輕字可代舟乎况此正對每逢花駐樂五字無疑故用□以補之</hi>似葉何計歸得<lb/>
斷雲孤䳱青山極樓上徘徊無盡相憶<lb/>
　　河滿子<hi>陪杭守泛湖夜歸</hi>
溪女送花隨處沙鷗避樂分行遊舸巳如圗障裏小屏<lb/>
猶畫瀟湘人面新生酒艷日痕更欲春長　衣上交枝<lb/>
<pb n="KR4j0004_WYG_001-6a"/>
鬬色釵頭比翼相雙片段落霞明水底風紋時動糚光<lb/>
賓從夜歸無月千燈萬火湖塘<lb/>
　　醉垂鞭<hi>錢塘送祖擇之</hi>
酒面<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>金魚呉娃唱呉潮上玉殿白麻書待君歸後除<lb/>
　勾留風月好平湖曉翠峯孤此景出關無西州空畫<lb/>
圗<lb/>
　　又<lb/>
雙蜨繡羅裙東池宴初相見朱粉不深匀閒花淡淡春<lb/>
<pb n="KR4j0004_WYG_001-6b"/>
　細看諸處好人人道柳腰身昨日亂山昬来時衣上<lb/>
雲<lb/>
　　謝池春慢<hi>玉仙觀道中逢謝媚卿</hi>
繚牆重院間有流鶯到繡被掩餘寒畫閣明新曉朱檻<lb/>
連空<hi>一作雲</hi>濶飛絮無<hi>草堂詩餘作舞</hi>多少徑莎平池水渺日長<lb/>
風静花影閒相照　塵香拂馬逢謝女城南道秀豓過<lb/>
施粉多媚生輕笑鬬色鮮衣薄碾玉雙蟬小歡難偶春<lb/>
過了琵琶流怨都入相思調<lb/>
<pb n="KR4j0004_WYG_001-7a"/>
　　減字木蘭花<hi>贈伎</hi>
垂螺近額走上紅裀初趂拍只恐驚飛擬倩游絲惹住<lb/>
伊　文鴛繡履去似風流塵不起舞徹梁州頭上宫花<lb/>
顫未休<hi>案徐電發詞苑叢談曰子野詞垂螺近額晏小山詞雙螺未學同心綰垂螺雙螺葢宋時角妓</hi>
<hi>未破𤓰時髪飾之名今秦中妓及搬演旦色猶有此製</hi>
　　醉落魄<hi>美人吹笛</hi>
雲輕柳弱内家髻子新梳掠生香真色人難學橫管孤<lb/>
吹月淡天垂幕　朱脣淺破櫻桃蕚倚樓人在闌干角<lb/>
<pb n="KR4j0004_WYG_001-7b"/>
夜寒指冷羅衣薄聲入霜林簌簌驚梅落<lb/>
　　師師令<hi>贈美人案詞苑樷談曰子野贈李師師作也</hi>
香鈿寳珥拂菱花如水學糚皆道稱時宜粉色有天然<lb/>
春意蜀綵衣長<hi>一作裳</hi>勝未起縱亂霞垂地　都城池苑<lb/>
誇桃李問東風何似不須回扇障清歌脣一㸃小于朱<lb/>
<hi>詞苑樷談作花</hi>蘂正值殘英和月墜寄此情千里<lb/>
　　繫裙腰<lb/>
濃<hi>草堂詩餘及詞綜皆作惜今從呉興蓺文補改</hi>霜澹照夜雲天朦朧影畫勾<lb/>
<pb n="KR4j0004_WYG_001-8a"/>
闌人情縱似長情月算一年年又能得幾畨圓　欲寄<lb/>
西江題葉字流不到五亭前東池始有荷新綠尚小如<lb/>
錢問何日藕幾時蓮<lb/>
　　漁家傲<hi>和程公闢贈別</hi>
巴子城頭青草暮巴山重疊相逢處燕子占巢花脫樹<lb/>
杯且舉瞿塘水濶舟難渡　天外呉門清霅路君家正<lb/>
在呉門住贈我柳枝情幾許春滿縷為君将入江南去<lb/>
<hi>原注来詞云折柳贈君君且住</hi>
<pb n="KR4j0004_WYG_001-8b"/>
　　碧牡丹<lb/>
步障揺紅綺曉月墮沈烟砌緩板香檀唱徹伊家新製<lb/>
怨入眉頭歛黛峯横翠芭蕉寒雨聲碎　鏡華翳閒照<lb/>
孤鸞戲思量去時容易鈿合瑶釵至今冷落輕棄望極<lb/>
藍橋但暮雲千里㡬重山㡬重水<hi>案王暐道山清話云晏元獻為京兆辟張</hi>
<hi>先為通判新納侍兒公甚屬意先能為詩詞公雅重之毎張来令侍兒出侑觴往往歌子野所為之詞其後王</hi>
<hi>夫人寢不容公即出之一日子野至公與之飲子野作此詞令營妓歌之至末句公聞之憮然曰人生行樂耳</hi>
<hi>何自苦如此亟命于宅庫支錢若干復取前所出侍兒既来夫人亦不復誰何也</hi>
<pb n="KR4j0004_WYG_001-9a"/>
　　青門引<hi>案草堂詩餘題曰春思一作懷舊</hi>
乍煖還輕冷風雨晩来方定庭軒寂寞近清明殘花中<lb/>
酒又是去年病　樓頭畫角風吹醒入夜重門静那堪<lb/>
更被明月隔牆送過秋千影<lb/>
　　生查子<hi>彈筝案草堂詩餘作咏筝查他山詞評曰玩後四句乃是憶彈筝之人而作非咏筝</hi>
　　　<hi>也</hi>
含羞整翠鬟得意頻相顧雁柱十三絃一一春鶯語<lb/>
嬌雲容易飛夢斷知何處深院鎻黄昬陣陣芭蕉雨<hi>以上</hi>
<pb n="KR4j0004_WYG_001-9b"/>
<hi>見朱竹垞詞綜</hi>
　　一落索<hi>又名玉聮環</hi>
来時露浥衣香潤綵縧垂鬢巻簾還喜月相親把酒與<lb/>
花相近　西去陽關休問未歌先恨玉峯山下水長流<lb/>
流水盡情無盡<lb/>
　　偷聲木蘭花<lb/>
雲籠瓊苑梅花痩外院重扉聫寳獸海月新生上得髙<lb/>
樓沒奈情　簾波不動銀釭小今夜夜長争得曉欲夢<lb/>
<pb n="KR4j0004_WYG_001-10a"/>
髙唐祇恐覺来添斷腸<lb/>
　　醉紅糚<hi>一名雙雁兒</hi>
瓊林玉樹不相饒薄雲衣細柳腰一般糚様百般嬌眉<lb/>
兒<hi>草堂詩餘作眼</hi>秀總如描　東風揺草雜花飄恨無計上青<lb/>
條更起雙歌郎且飲郎未醉有金貂<lb/>
　　感皇恩<lb/>
廊廟當時共代工睢陵千里約逺相從欲知賓主與誰<lb/>
同宗枝内黄閣舊有三公　廣樂起雲中湖山看畫軸<lb/>
<pb n="KR4j0004_WYG_001-10b"/>
兩仙翁武陵佳話㡬時窮元豐際徳星聚照江東<lb/>
　　百媚娘<lb/>
珠閣五雲仙子未省有誰能似百媚等應天乞與浄飾<lb/>
豓糚俱美取次芳華皆可意何處無桃李　蜀被錦文<lb/>
鋪水不放綵鸞雙戯樂事也知存後㑹争奈眼前心裏<lb/>
綠皺小池紅疊砌花外東風起<lb/>
　　燕春臺<hi>案草堂詩餘題曰元夜</hi>
麗日千門紫烟雙闕瓊林又報春回殿角<hi>一作閣</hi>風微當<lb/>
<pb n="KR4j0004_WYG_001-11a"/>
時去燕還来五侯池館屏開探芳菲走馬重簾人語轔<lb/>
轔車幰逺近輕雷　雕觴霞<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>翠幙雲飛楚腰舞柳宫<lb/>
面糚梅金猊夜煖羅衣暗裛香煤洞府人歸笙歌院落<lb/>
燈火樓臺下蓬莱猶有花上月清影徘徊<hi>案詞苑英華笙歌句下無</hi>
<hi>院落二字萬紅友以為後人誤增也</hi>
　　歸朝歡<lb/>
聲轉轆轤聞露井曉引<hi>一作汲</hi>銀缾牽素綆西園人語<lb/>
夜来風叢英飄墮紅成逕寳猊烟未冷蓮臺香蠟殘痕<lb/>
<pb n="KR4j0004_WYG_001-11b"/>
凝等身金誰能得意買此好風<hi>草堂詩餘作光</hi>景　粉落輕糚<lb/>
紅<hi>吳興蓺文補作温</hi>玉瑩月枕横釵雲墜領有情無物不雙棲<lb/>
文禽只合常交頸晝長<hi>案長字草堂詩餘作夜詞律從之注曰可平然下有春宵永句</hi>
<hi>則非夜可知今據吳興蓺文補改正</hi>歡豈定争如翻作春宵永日曈曨嬌<lb/>
柔嬾起簾壓<hi>吳興蓺文補作押陳後山詩話作幕</hi>捲花影<hi>以上見萬紅友詞律</hi>
　　浣溪沙<lb/>
樓倚江邊百尺髙暮烟收<hi>一作深</hi>處見歸橈<hi>一作烟中還未見歸橈</hi>
㡬時期信似春潮　花片片飛風㺯蝶<hi>一作葉</hi>柳隂隂下<lb/>
<pb n="KR4j0004_WYG_001-12a"/>
水平橋日長人去<hi>一作才過</hi>又今宵<lb/>
　　又<lb/>
錦帳重重捲暮霞屏風曲曲<hi>一作疊疊</hi>鬭紅牙恨人何事苦<lb/>
離家　枕上夢䰟飛不去覺来紅日又西斜滿庭芳草<lb/>
襯殘花<lb/>
　　又<lb/>
水滿池塘花滿枝亂香深裏語黄鸝東風輕軟㺯簾幃<lb/>
　日正長時春夢短燕交飛處柳烟低玉牕紅子鬬棋<lb/>
<pb n="KR4j0004_WYG_001-12b"/>
時<lb/>
　　菩薩蠻<hi>咏筝</hi>
哀筝一弄湘江曲聲聲寫盡湘波綠纎指十三絃細將<lb/>
幽恨傳　當筵秋水慢玉柱斜飛雁彈到斷腸時春山<lb/>
眉黛低<lb/>
　　天仙子<hi>案草堂詩餘題曰送春吳興蓺文補題曰時為嘉禾小倅以病眠不赴府㑹</hi>
水調數聲持酒聴午醉<hi>一作睡</hi>醒来愁未醒送春春去㡬<lb/>
時回臨晚鏡傷流景往事悠悠<hi>草堂舊刻本作後期</hi>空記省　沙<lb/>
<pb n="KR4j0004_WYG_001-13a"/>
上竝<hi>一作水</hi>禽池上暝雲破月来花㺯影重重翠<hi>呉興蓺文補作</hi>
<hi>簾</hi>幕宻遮燈風不定人初静明日落紅應滿徑<lb/>
　　滿庭芳<hi>漁舟</hi>
紅蓼花繁黄蘆葉亂夜深玉露初零霽天空濶雲淡楚<lb/>
江清獨掉孤篷小艇悠悠過烟渚沙汀金鈎細絲綸漫<lb/>
捲牽動一潭星　時時横短笛清風皓月相與忘形任<lb/>
人笑生涯泛梗飄萍飲罷不妨醉卧塵勞事有耳誰聴<lb/>
江風静日髙未起枕上酒微醒<lb/>
<pb n="KR4j0004_WYG_001-13b"/>
　　西江月<hi>贈别</hi>
憶昔錢塘話別十年社燕秋鴻今朝忽遇暮雲東對坐<lb/>
旗亭説夢　破帽手遮紅日練衣袖捲寒風蘆花江上<lb/>
雨蓑翁消得㡬畨相送<lb/>
　　浪淘沙<hi>楊花</hi>
腸斷送韶華為惜楊花雪毬揺曵逐風斜容易著人容<lb/>
易去飛過誰家　聚散苦咨嗟無計留他行人灑淚滴<lb/>
流霞今日畫堂歌舞地明日天涯<hi>以上見草堂詩餘</hi>
<pb n="KR4j0004_WYG_001-14a"/>
　　清平樂<hi>美人</hi>
清歌逐酒醉臉鮮霞透櫻小杏青寒食後衣換縷金輕<lb/>
繡　畫堂新月朱扉嚴城夜鼓歸遲細看玉人糚面春<lb/>
工不在花枝<lb/>
　　一叢花<lb/>
傷髙<hi>一作春</hi>懐逺幾時窮無物似情濃離愁<hi>一作心</hi>正恁牽<lb/>
<hi>一作引千</hi>絲亂更南陌飛絮濛濛<hi>一作/蒙茸</hi>嘶騎<hi>一作歸</hi>漸遥征塵<lb/>
不斷何處認郎蹤　雙鴛池沼水溶溶南北小橈<hi>一作橋</hi>
<pb n="KR4j0004_WYG_001-14b"/>
通梯横畫閣黄昬後又還是斜<hi>一作新</hi>月簾櫳<hi>一作濛濛</hi>況恨<lb/>
<hi>一作思</hi>細思<hi>一作/思量</hi>不如桃杏<hi>一作/李</hi>還<hi>一作/猶</hi>解嫁春<hi>一作東</hi>風<lb/>
　　天仙子<hi>别渝州</hi>
醉笑相逢能幾度為報江頭春且住主人今日是行人<lb/>
紅袖舞清歌女憑仗東風閒領取<hi>一作交㸃取</hi>　三月柳枝<lb/>
柔似縷落絮倦飛還戀樹有情寧不憶西園鶯解語花<lb/>
無數應訝使君何處去<lb/>
　　又<hi>公擇將行</hi>
<pb n="KR4j0004_WYG_001-15a"/>
坐話呉州成樂土詔巻風飛來聖語親輿乞得便藩歸<lb/>
瑶席主杯休數清夜為君歌白苧　花按舊枝新蘂吐<lb/>
造化不知人有助看花嵗嵗比甘棠嘉月暮東門路只<lb/>
恐帶將春色去<lb/>
　　定風波令<hi>次子瞻韻送元素内翰</hi>
浴殿詞臣亦議兵禁中頗牧党𦍑平詔巻促歸難自緩<lb/>
溪館綵花千數酒泉清　春草未青秋葉暮歸去一家<lb/>
行色萬家情可恨黄鶯相識晩望斷湖邊亭上不聞聲<lb/>
<pb n="KR4j0004_WYG_001-15b"/>
　　又<hi>再次韻送子瞻</hi>
談辨囗囗<hi>一作纔踈</hi>堂上兵畫船齊㟁暗潮平萬乘靴袍曾<lb/>
好問須信文章傳口齒牙清　三百寺應遊未遍重算<lb/>
湖山風月豈無情不獨渠丘歌叔度行路呉謡終日有<lb/>
餘聲<lb/>
　　又<hi>霅溪席上同㑹者六人楊元素侍讀劉考叔吏部子瞻公擇二學士陳令舉賢良</hi>
西閣名臣奉詔行南牀吏部錦衣榮中有瀛仙賓與主<lb/>
相遇平津選首更神清　溪上玉樓同宴喜歡醉繞隄<lb/>
<pb n="KR4j0004_WYG_001-16a"/>
紅葉惜秋英盡道賢人聚呉分試問也應中<hi>一作旁</hi>有老<lb/>
人星<lb/>
　　玉聫環<lb/>
南園巳恨歸来晩芳菲滿眼春工偏上好花多疑不向<lb/>
空枝煖　祇<hi>一作惜</hi>恐紅雲易散叢叢看遍當時猶有蘂<lb/>
如梅問幾日上東風線<lb/>
　　木蘭花<hi>和孫素公别安陸</hi>
相離徒有相逢夢門外馬蹄塵巳動怨歌留待醉時聴<lb/>
<pb n="KR4j0004_WYG_001-16b"/>
逺目不堪空際送　今宵風月知誰共聲咽琵琶槽上<lb/>
鳳人間無物共情多江水不深山不重<lb/>
　　傾盃樂<hi>呉興</hi>
横塘静水花窺影孤城轉浮玉無塵五亭争景畫橋對<lb/>
起垂虹不斷愛溪上瓊樓凭雕闌久久飛雲逺人在虚<lb/>
空月生溟海寒漁夜泛㳺鱗可辨　正是草長萍老江<lb/>
南地暖汀洲日晩更茶山巳過清明風雨暴千巖啼鳥<lb/>
怨芳菲故苑深紅盡綠葉陰濃青子枝頭滿使君莫放<lb/>
<pb n="KR4j0004_WYG_001-17a"/>
尋春緩<lb/>
　　離亭宴<hi>公擇別吳興</hi>
捧黄封詔巻隨處是離亭别宴紅翠成輪歌未遍已恨<lb/>
野橋風便此去濟南非久唯有鳯池鸞殿　三月花飛<lb/>
㡬片又減却芳菲過半千里恩深雲海淺民愛此春流<lb/>
不斷更上玉樓西歸雁與征帆共逺<lb/>
　　偷聲木蘭花<lb/>
曾居別乗康吳俗民到于今歌不足驪馭征鞭一去東<lb/>
<pb n="KR4j0004_WYG_001-17b"/>
風十二年　重来却擁諸侯騎寳帶垂魚金照地和氣<lb/>
融人清霅千家日日春<lb/>
　　少年游慢<lb/>
春城三二月禁柳飄綿未歇仙籞生香輕雲凝紫臨層<lb/>
闕歌掌明珠滑酒臉紅霞發華省名髙少年得意時節<lb/>
　晝刻三題徹梯漢同登蟾窟玉殿初宣銀袍齊脱生<lb/>
仙骨花探都門曉馬躍芳衢濶宴罷東風鞭捎一行飛<lb/>
雪<lb/>
<pb n="KR4j0004_WYG_001-18a"/>
　　慶金枝<lb/>
山圍畫障風溪弄月清溶漾玉樓苕館人相望下若醲<lb/>
醅競取金釵當　使君歡醉青娥唱分明仙曲雲中響<lb/>
南園百卉千家賞和氣熏人不獨花枝上<lb/>
　　長相思<lb/>
萍滿溪柳遶隄相送行人溪水西歸時隴月低　烟霏<lb/>
霏雨淒淒重倚朱門聴馬嘶寒鴉相對啼<lb/>
　　行香子<hi>案黄花菴詞選題曰美人</hi>
<pb n="KR4j0004_WYG_001-18b"/>
舞雪歌雲閒淡糚勻藍溪水深染輕裙酒香熏臉粉色<lb/>
生春更巧談話美情性好精神　江空<hi>花菴詞選作空江</hi>無畔<lb/>
凌波何處月橋邊青柳朱門斷鐘殘角又送黄昬奈心<lb/>
中事眼中淚意中人<lb/>
　　虞美人<lb/>
苕花落盡汀風定苕水天揺影畫船羅綺滿溪春一曲<lb/>
石城清響入髙雲　壺觴昔嵗同歌笑今日無年少南<lb/>
園花少故人稀月照玉樓依舊似當時<lb/>
<pb n="KR4j0004_WYG_001-19a"/>
　　胡搗練<hi>霅上送唐彦猷案彦猷名詢</hi>
使君少醉離亭酒酒醒離愁轉有紫禁時虚右清霅留<lb/>
難久　一聲歌掩雙羅袖日落汀花春後猶有東城烟<lb/>
柳青䕃長依舊<lb/>
　　汎清苕<hi>又名感皇恩正月十四日與公擇呉興泛舟</hi>
綠浄無痕過曉霽清苕鏡裏遊人紅糚巧綵船穩當筵<lb/>
主袐館詞臣呉娃歡飲韓倡競豓容左右生春學為行<lb/>
雨傍畫槳從教水濺羅裙　溪烟混月黄昬漸樓臺上<lb/>
<pb n="KR4j0004_WYG_001-19b"/>
下火影星分飛檻倚斗牛近響簫鼓逺破重雲歸軒未<lb/>
至千家待掩半糚翠箔朱門衣香拂面扶醉缷簮花滿<lb/>
袖餘煴<lb/>
　　醉桃源<hi>渭州作</hi>
雙歌連袂近香猊歌隨鏤板齊分明珠索潄烟溪凝雲<lb/>
定不飛　唇破㸃齒編犀春鶯莫亂啼陽關更在碧峰<lb/>
西相看翠黛低<hi>以上見董遐周呉興蓺文補</hi>
　　滿江紅<hi>初春</hi>
<pb n="KR4j0004_WYG_001-20a"/>
飄盡寒梅笑粉蝶遊蜂未覺迤邐水明山秀暖生簾幕<lb/>
過雨小桃紅未透舞烟新柳青猶弱記畫橋深處水邊<lb/>
亭曾偷約　多少恨今猶昨愁和悶都忘却拚從前爛<lb/>
醉被花迷著晴鴿試鈴風力軟雛鶯弄舌春寒薄但只<lb/>
愁錦繡鬧糚時東風惡<hi>見黄叔暘花菴詞選</hi>
　　西江月<lb/>
泛泛春船載樂溶溶湖水平橋髙鬟照影翠烟揺白紵<lb/>
一聲雲杪　倦醉天然玉軟卸糚人惜花嬌風情遺恨<lb/>
<pb n="KR4j0004_WYG_001-20b"/>
㡬時銷不見盧郎年少<hi>見楊升菴詞林萬選</hi>
　　玉樹後庭花<lb/>
華燈火樹紅相鬬往來如晝橋河水白天青訝别生星<lb/>
斗　落梅穠李還依舊寳釵沽酒曉蟾殘漏心情恨雕<lb/>
鞍歸後<hi>見張綖詩餘圖譜</hi>
　　卜算子<lb/>
夢短寒夜長坐待清霜曉臨鏡無人為整糚但自學孤<lb/>
鸞照　樓臺紅樹杪風月依前好江水東流郎在西問<lb/>
<pb n="KR4j0004_WYG_001-21a"/>
尺素何由到<lb/>
　　燕歸梁<lb/>
去嵗中秋玩桂輪河漢浄無雲今年江上共瑤尊都不<lb/>
是去年人　水晶宫殿琉璃臺閣紅翠兩行分㸃唇微<lb/>
破秀眉顰清影外見歌塵<lb/>
　　怨王孫<lb/>
花暮春去都門東路嘶馬將行江南江北十里五里郵<lb/>
亭幾程程　髙城漸逺重凝睇烟容細晩碧空無際不<lb/>
<pb n="KR4j0004_WYG_001-21b"/>
知今夜何處冷落衾幃欲眠時<hi>以上見詞綜補</hi>
　詩<lb/>
　　醉眠亭<hi>案徐碩至元嘉禾志李行中字無悔築亭青龍江上名之曰醉眠東坡少游諸公皆</hi>
　　　<hi>有詩</hi>
松陵江畔客築室從何年世俗徒紛紛不知李子賢在<lb/>
彼既不知不如醉且眠聲名衮衮誰知命醉非愛酒眠<lb/>
非病長江渾渾無古今羣山回合来相應<hi>至元嘉禾志作映</hi>呼<lb/>
奴沽酒不可遲買魚斫膾煩老妻何必紉繩繫飛兎百<lb/>
<pb n="KR4j0004_WYG_001-22a"/>
年長短空自知直將褌蝨視天地㝠㝠支枕窮四時九<lb/>
衢足塵土朱門多是非秋風老蓴鱸扁舟何日歸<lb/>
　　又<hi>案董遐周呉興蓺文補作張先詩至元嘉禾志作王觀詩</hi>
醉翁家有醉眠亭為愛江隄囗<hi>案吳興蓺文補此字缺至元嘉禾志此字作亂</hi>
草青不聴耳邊啼鳥亂任教風外雜花零飲酣未必過<lb/>
此舍樂甚應疑造大庭五柳北牕知此趣三閭南楚謾<lb/>
孤醒<lb/>
　　巢烏<hi>案宋文鑑烏作鳥誤</hi>
<pb n="KR4j0004_WYG_001-22b"/>
烏啼東南林危巢雛五六心在安巢枝一日千往復脱<lb/>
網得羣食入口不入腹窮生俾反哺豈能報成育<lb/>
　　呉江<hi>案呉興蓺文補題曰逰松江</hi>
春後銀魚霜下鱸逺人曾到合思呉欲圗江色不上筆<lb/>
静覓鳥聲深在蘆落日未昬聞市散青天都盡見山孤<lb/>
橋南水漲虹垂影清夜燈光合太湖<lb/>
　　題西溪無相院<hi>案東坡題跋作華州西溪宋文鑑作題華下無相院西溪胡仔漁隠</hi>
　　　<hi>樷話作湖州西溪</hi>
<pb n="KR4j0004_WYG_001-23a"/>
積水涵虚上下清㡬家門静岸痕平浮萍破<hi>魚隠叢話作斷</hi>處<lb/>
見山影小<hi>漁隠樷話作野</hi>艇歸時聞草聲入郭僧尋塵裏去過<lb/>
橋人似鑑中行巳憑暫雨添秋色莫放脩蘆礙月生<hi>宋文</hi>
<hi>鑑作礙目生誤</hi>
　　贈妓兜娘<hi>案趙徳麟侯鯖錄云子野于呉興守滕子京席上見小妓兜娘子京賞其佳色</hi>
　　　<hi>後十年再見于京口絶非向時容態感之作詩</hi>
十載芳洲撫白蘋移舟弄水賞青春當時自倚青春力<lb/>
不信東風解誤人<lb/>
<pb n="KR4j0004_WYG_001-23b"/>
　　營妓張温卿黄子思愛姬宜哥皆𦵏宿州城東過<lb/>
　　　而題詩<hi>載能改齋漫錄</hi>
好物難留古亦嗟人生無物不塵沙何時種樹連雙冢<lb/>
結就人間竝蒂花<lb/>
　　和元居中風水洞上祖龍圗韻<hi>載咸淳臨安志</hi>
水色風光近使君浥塵輕雨逐車輪暫来不宿宜無恨<lb/>
多少行春不到人<lb/>
　附錄<lb/>
<pb n="KR4j0004_WYG_001-24a"/>
　張鐸湖州府志曰張先字子野烏程人康定進士<hi>案此</hi>
　<hi>以子野為康定進士本之勞鉞舊志近查初白蘇詩補注鄭芷畦湖錄竝以子野為天聖八年進士本之</hi>
　<hi>周公謹齊東野語</hi>知呉江縣詩格清麗尤長府樂有雲破月<lb/>
　来花㺯影浮萍破處見山影隔牆送過秋千影之句<lb/>
　時號張三影李公擇守呉興招集于郡圃為六客之<lb/>
　㑹晩嵗優游鄉里嘗放舟釣魚為樂仕至都官郎中<lb/>
　有文集一百巻惟樂府行于世<lb/>
　李堂湖州府志曰張先字子野烏程人天聖八年進<lb/>
<pb n="KR4j0004_WYG_001-24b"/>
　士李公擇守吳興招先及蘇軾陳舜俞楊繪劉述雅<lb/>
　集郡圃為六客之㑹晩嵗優游郷里夀八十九卒孫<lb/>
　有字謙仲隠于黄冠以小篆名世<lb/>
　宋史蓺文志曰張先詩二十巻<lb/>
　陳振孫直齋書錄解題曰張子野詞一巻都官郎中<lb/>
　呉興張先子野撰李公擇嘗為六客堂子野與焉所<lb/>
　賦詞卒章云也應傍有老人星葢以自謂是時年八<lb/>
　十餘矣東坡倅杭數與唱酬聞其買妾為之賦詩首<lb/>
<pb n="KR4j0004_WYG_001-25a"/>
　末皆用張姓事呉興志稱其晚年漁釣自適至今號<lb/>
　張釣魚灣死葬弁山下在今多寳寺案歐陽集有張<lb/>
　子野墓誌死于寳元中者乃博州人名姓字偶皆同<lb/>
　非吳中之子野也<hi>案王明清玉照新志曰本朝有兩張先皆字子野一則樞宻副使遜</hi>
　<hi>孫與歐陽文忠同在洛陽幕府其後文忠為作墓誌銘稱其志守端方臨事敢決者一與東坡先生遊東</hi>
　<hi>坡推為前輩詩中所謂詩人老去鶯鶯在公子歸来燕燕忙能為樂府號張三影者又案王阮亭居易錄</hi>
　<hi>曰宋兩張子野皆名先一與歐陽文忠友為孝章皇后戚里之姻官止知亳州鹿邑縣寳元二年年四十</hi>
　<hi>八卒一與蘇文忠友公集中云昔自杭移髙宻陳令舉張子野皆從至松江夜半月出置酒垂虹亭上子</hi>
<pb n="KR4j0004_WYG_001-25b"/>
　<hi>野年八十五以歌詞聞天下作定風波令李公擇守吳興東坡過之㑹于碧瀾堂子野作六客詞坡詩所</hi>
　<hi>謂詩人老去鶯鶯在公子歸来燕燕忙詞家所謂張三影者是也官至都官郎中死葬吳興弁山冇集一</hi>
　<hi>百巻今有張釣魚灣見掌故集胡應麟筆樷云兩張先皆字子野俱第進士其能詩夀考悉同一博州人</hi>
　<hi>號張三影者是也一吳興人胡作正楊而荒陋如此</hi>
　馬端臨文獻通考曰張子野詞一巻<hi>案毛子晉所刻六十家詞及詩</hi>
　<hi>詞雜俎竝無子野詞董遐周吳興蓺文補所載亦僅三十五闋</hi>
　朱彛尊詞綜曰張先字子野吳興人為都官郎中有<lb/>
　安陸集詞一巻<hi>案無名氏北宋人小集張先張都官集五首李肯菴湖州府志先有文集</hi>
<pb n="KR4j0004_WYG_001-26a"/>
　<hi>一百巻惟樂府行于世紹興續編到四庫闕書目張先集十二巻又曰張先安陸集又曰子野詞一巻周</hi>
　<hi>草牕齊東野語曰余家偶藏子野詩一帙名安陸集然則安陸為子野集之總名詞僅集中之一巻耳北</hi>
　<hi>宋人小集稱為張都官集者非子野集原名也</hi>李端叔云子野詞才不足而<lb/>
　情有餘晁无咎云子野與耆卿齊名而時以子野不<lb/>
　及耆卿然子野韻髙是耆卿所乏處<lb/>
　鄭樵通志蓺文略曰湖州碧瀾堂詩一巻<lb/>
　張詢六客堂詩序曰昔李公擇為此郡㑹于碧瀾堂<lb/>
　子野作六客詞<lb/>
<pb n="KR4j0004_WYG_001-26b"/>
　鄭元慶湖錄曰碧瀾堂詩一巻紹興續編到四庫闕<lb/>
　書目有之不知何人編輯蘇軾東坡居士集定風波<lb/>
　詞小引曰余昔與張子野劉孝叔李公擇陳令舉楊<lb/>
　元素㑹于呉興時子野作六客詞其卒章盡道賢人<lb/>
　聚呉分試問也應旁有老人星又曰吾昔自杭移髙<lb/>
　宻與楊元素同舟而陳令舉張子野皆從吾過李公<lb/>
　擇于湖遂與劉孝叔俱至松江夜半月出置酒垂虹<lb/>
　亭上子野年八十五以歌詞聞于天下作定風波令<lb/>
<pb n="KR4j0004_WYG_001-27a"/>
　其略云見説賢人聚呉分試問也應旁有老人星坐<lb/>
　客歡甚有醉倒者此樂未嘗忘也今七年爾子野孝<lb/>
　叔令舉皆為異物而松江橋亭今嵗七月九日海風<lb/>
　駕潮平地丈餘蕩盡無復孑遺矣追思曩時真一夢<lb/>
　也元豐四年十月二十日黄州臨臯書又題䟦曰張<lb/>
　先子野善戯謔有風味見杭妓有彈琴者忽舞掌曰<lb/>
　異㢤此筝不見許時乃爾黑瘦耶又題張子野詩集<lb/>
　後曰子野詩筆老妙<hi>漁隠樷話作健</hi>歌詞乃其餘技<hi>漁隠叢話作波</hi>
<pb n="KR4j0004_WYG_001-27b"/>
　耳華<hi>漁隠樷話作湖</hi>州西溪詩云浮萍破處見山影野艇歸<lb/>
　時聞草聲<hi>案葉少藴石林詩話方虚谷瀛奎律髓俱作聞棹聲但上句浮萍破處見山影萍與</hi>
　<hi>山分寫而景入畫若作棹聲則與艇字語複且意亦平平正如荆公論常建詩暝色赴春愁若改赴為起</hi>
　<hi>誰不能道耶</hi>與余和詩云愁似鰥魚知夜永懶同蝴蝶為<lb/>
　春忙若此之類皆可以追配古人而世俗但稱其歌<lb/>
　詞昔周昉畫人物皆入神品而世俗但知有周昉士<lb/>
　女皆所謂未見好德如好色者歟元祐五年四月二<lb/>
　十一日又次韻答元素詩小引曰余舊有贈元素詞<lb/>
<pb n="KR4j0004_WYG_001-28a"/>
　云天涯同是傷流落<hi>案東坡有席上呈元素詞調醉落魄後半云尊前一笑休辭却</hi>
　<hi>天涯同是傷流落</hi>元素以為今日之先兆且悲當時六客之<lb/>
　存亡六客葢張子野劉孝叔陳令舉李公擇及元素<lb/>
　與余也<hi>案東坡次韻周開祖詩近憶張陳與老劉公自注曰謂張子野陳令舉劉孝叔</hi>又元<lb/>
　日次韻張先子野見和七夕寄莘老之作云得句牛<lb/>
　女夕轉頭參尾中青春先入睡白髪不遺窮酒社我<lb/>
　為<hi>末刻本作無</hi>敵詩壇子有功縮頭先夏鼈實腹鄙秋蟲<lb/>
　莫唱帬垂綠無人臉斷紅舊交懷賀老新進謝終童<lb/>
<pb n="KR4j0004_WYG_001-28b"/>
　袍鶻<hi>一作鵠</hi>雙雙瑞腰犀一一通小蠻知在否試問囁<lb/>
　嚅翁又和致仕張郎中春晝云投紱歸来萬事<hi>一作里</hi>
　輕消磨未<hi>一作不</hi>盡祗風情舊因蓴菜求長假新為楊<lb/>
　枝作短行不禱自安緣夀骨深<hi>一作苦</hi>藏難沒是詩名<lb/>
　淺斟盃酒紅生頰細咏歌詞穩稱聲蝸殻卜居心自<lb/>
　放蠅頭冩字眼能明盛衰閱過君應笑寵辱年来我<lb/>
　亦平跪履數從圯下老逸書閒問濟南生東風屈指<lb/>
　無多日只恐先春鶗鴂鳴又贈張刁二老詩<hi>王梅溪蘇詩集</hi>
<pb n="KR4j0004_WYG_001-29a"/>
　<hi>注引趙堯卿説曰張子野湖州烏程人刁景純潤州丹陽人</hi>兩邦山水未淒涼二<lb/>
　老風流總健强共成一百七十嵗各飲三萬六千觴<lb/>
　<hi>一作塲</hi>藏春塢裏鶯花鬧仁夀橋邊日月長惟有詩人<lb/>
　被磨折金釵零落不成行<hi>案當時雖有兩張先攷博州張先卒于寳元已卯年</hi>
　<hi>四十八又三十五載為熙寜癸丑東坡作此及子野八十五買妾詩皆在是年其為湖州張先無疑王氏</hi>
　<hi>集注引趙次公説曰仁夀橋子野所居查他山補注以為今失攷</hi>又和張子野見寄<lb/>
　三絶句曰前生我巳到杭州到處長如到舊遊更欲<lb/>
　洞霄為隠吏一菴閒地且相留狂吟跌宕無風雅醉<lb/>
<pb n="KR4j0004_WYG_001-29b"/>
　墨淋漓不整齊應為詩人一回顧山僧未忍掃黄泥<lb/>
　柏堂南畔竹如雲此閣何人是主人但遣先生披鶴<lb/>
　氅不須更畫樂天真<lb/>
　趙徳麟侯鯖錄曰張子野年八十五尚聞買妾陳述<lb/>
　古作杭守東坡作倅述古令東坡作詩云錦里先生<lb/>
　自笑狂莫欺九尺鬢眉蒼詩人老去鶯鶯在公子歸<lb/>
　来燕燕忙柱下相君猶有齒江南刺史巳無腸平生<lb/>
　謬作安昌客略遣彭宣到後堂詩人謂張籍公子謂<lb/>
<pb n="KR4j0004_WYG_001-30a"/>
　張祐<hi>案何薳春渚紀聞所載瓠子冬𤓰之謔則祐當作祜</hi>柱下張蒼安昌張禹<lb/>
　皆使姓張事<hi>案王楙野客樷談曰張子野晚年多愛姬東坡有詩曰詩人老去鶯鶯在公子</hi>
　<hi>歸来燕燕忙正均用當家故事也嘗攷唐有張君瑞遇崔氏女于蒲崔小名鶯鶯元稹與李紳語其事作</hi>
　<hi>鶯鶯歌漢童謡曰燕燕尾涎涎張公子時相見又曰張祐妾名燕燕其事蹟與夫對偶精切如此鶯鶯對</hi>
　<hi>燕燕巳見于杜牧之詩曰綠樹鶯鶯語平沙燕燕飛前軰用者皆有所祖又案葉少藴石林詩話曰張先</hi>
　<hi>郎中能為詩及樂府至老不衰居錢塘蘇子瞻作倅時先年已八十餘視聴尚精强家猶畜聲妓子瞻嘗</hi>
　<hi>贈以詩云詩人老去鶯鶯在公子歸來燕燕忙葢全用張氏故事戲之先和云愁似鰥魚知夜永嬾同蝴</hi>
　<hi>蜨為春忙極為子曕所賞俚俗多喜傳詠先樂府遂掩其詩聲識者皆以為恨云</hi>
<pb n="KR4j0004_WYG_001-30b"/>
　李之儀姑溪題䟦曰長短句寄小重山是譜不傳久<lb/>
　矣張先子野始從梨園樂工花日新度之然卒無其<lb/>
　詞異時秦觀少游謂其聲有琴中韻將為予寫其欲<lb/>
　言者竟亦不逮崇寧四年冬予遇故人賀鑄方囘遂<lb/>
　傳兩闋宛轉紬繹能到人所不到處從而和者凡五<lb/>
　六篇<hi>案子野小重山詞當時巳失傳則其長短句之散佚者多矣</hi>
　王安石寄張先郎中詩曰留連山水住多時年比馮<lb/>
　唐未覺衰篝火尚能書細字郵筩還肯寄新詩胡牀<lb/>
<pb n="KR4j0004_WYG_001-31a"/>
　月下知誰對蠻榼花前想自隨投老主恩聊欲報每<lb/>
　瞻髙躅恨歸遲又次韻張子野竹林寺二首曰澗水<lb/>
　横斜石路深水源窮處有叢林青鴛幾世開蘭若黄<lb/>
　鶴當年瑞卯金敗壁數峯連粉墨涼烟一穗起檀沈<lb/>
　十年親友半零落回首舊遊成古今京峴城南隠映<lb/>
　深兩牛鳴地得禪林風泉隔屋撞哀玉竹月緣階貼<lb/>
　碎金藻井仰窺塵漠漠青燈對宿夜沈沈扁舟過客<lb/>
　十年事一夢此山愁至今<lb/>
<pb n="KR4j0004_WYG_001-31b"/>
　梅聖俞送張子野屯田知渝州詩曰舊居苕溪上久<lb/>
　客咸陽東歸来得虎符馳馬向巴中歌將聴巴人舞<lb/>
　欲教渝童況嘗善秦聲樂彼渝人風忠州白使君竹<lb/>
　枝詞頗工行當繼其美貢葛勿忩忩<hi>案王偁東都事略梅堯臣傳曰</hi>
　<hi>同時有張先子野刁約景純皆有文名而逸其事</hi>
　陳師道後山詩話曰張子野老于杭多為官妓作詞<lb/>
　而不及龍靚靚獻詩曰天與羣芳十様葩獨分顏色<lb/>
　不堪誇牡丹芍藥人題徧自分身如鼓子花子野為<lb/>
<pb n="KR4j0004_WYG_001-32a"/>
　作減字木蘭花詞<lb/>
　陳正敏遯齋閒覽曰張子野郎中以樂章擅名一時<lb/>
　宋子京尚書竒其才先往見之遣將命者謂曰尚書<lb/>
　欲見雲破月来花㺯影郎中子野屏後呼曰得非紅<lb/>
　杏枝頭春意鬧尚書邪遂出置酒盡歡葢二人所舉<lb/>
　皆其警筞也<hi>案古今詩話云子野嘗作天仙子詞云雲破月来花㺯影士大夫多稱之張初</hi>
　<hi>謁見歐公迎謂曰好雲破月来花㺯影恨相見之晩也</hi>
　胡仔漁隠叢話曰髙齋詩話云子野嘗有詩云浮萍<lb/>
<pb n="KR4j0004_WYG_001-32b"/>
　斷處見山影又長短句云雲破月来花弄影又云隔<lb/>
　墻送過秋千影並膾炙人口世謂張三影後山詩話<lb/>
　云尚書郎張先善著詞有云雲破月来花弄影簾幕<lb/>
　捲花影墮輕絮無影世稱誦之號張三影介甫謂雲<lb/>
　破月来花弄影不如李冠䑃朧淡月雲来去也古今<lb/>
　詩話云有客謂子野曰人皆謂公張三中即心中事<lb/>
　眼中淚意中人也公曰何不目之為張三影客不曉<lb/>
　公曰雲破月来花㺯影嬌柔懶起簾壓捲花影柳逕<lb/>
<pb n="KR4j0004_WYG_001-33a"/>
　無人墮飛絮無影此余平生所得意也苕溪漁隠曰<lb/>
　細味三説當以後山古今二詩話所載三影為勝<lb/>
　范公稱過庭錄曰張先子野郎中一叢花詞云沈思<lb/>
　細恨不如桃杏猶解嫁東風一時盛傳歐陽永叔尤<lb/>
　愛之恨未識其人子野家南地以故至都謁永叔閽<lb/>
　者以通永叔倒屣迎之曰此乃桃李嫁東風郎中東<lb/>
　坡守杭子野尚在常預宴席有南鄉子詞末句云聞<lb/>
　道賢人聚吳分試問也應傍有老人星葢年八十餘<lb/>
<pb n="KR4j0004_WYG_001-33b"/>
　矣<hi>案居易録曰張子野年八十五尚買妾早年有一叢花詞云不如桃杏猶得嫁東風歐陽公稱為桃</hi>
　<hi>李嫁東風郎中見范公稱過庭録知兩張子野皆從歐公遊也</hi>
　王暐道山清話<hi>案是書載百川學海闕撰人名諸書所引皆作王暐考巻尾有暐䟦乃其</hi>
　<hi>祖所作尚有館祕録博書記二種</hi>曰張先京師人<hi>案曝州張子野後家開封見歐陽公</hi>
　<hi>所撰墓志故道山以為京師人</hi>有文章尤長于詩詞其詩有浮萍斷<lb/>
　處見山影小艇歸時聞草聲之句膾炙人口又有雲<lb/>
　破月来花弄影隔牆風弄秋千影之詞人目為張三<lb/>
　影先字子野其祖母宋氏孝章皇后親妹也祖遜因<lb/>
<pb n="KR4j0004_WYG_001-34a"/>
　是而貴太宗朝為樞宻副使子野生貴家刻苦過于<lb/>
　寒儒取髙科甫改秩為鹿邑縣以殂歐陽永叔雅敬<lb/>
　重之嘗言與其同飲酒酣衆客或歌或呼起舞子野<lb/>
　獨退然其間不動聲氣當時皆稱為長者今人乃以<lb/>
　張三影呼之哀哉歐公為其墓銘<hi>案居易録云宋人兩張先皆字子野</hi>
　<hi>人往往不能辯未有如道山清話之譌舛者道山云張先京師人有文章尤長于詩詞人目為張三影又</hi>
　<hi>號三中此官都官郎中居湖州者年八十餘尚無恙以三影為京師人巳誤其下又云其祖母宋氏孝章</hi>
　<hi>皇后妹也子野生貴家刻苦過于寒儒取髙科甫改秩為鹿邑縣以殂歐陽永叔雅敬重之今人乃以張</hi>
<pb n="KR4j0004_WYG_001-34b"/>
　<hi>三影呼之哀哉歐陽為其墓銘此戚里官鹿邑縣者年四十八卒不號三影觀此則曾參秋胡之誤又何</hi>
　<hi>怪乎</hi>
　許顗彦周詩話云燕燕于飛差池其羽之子于歸逺<lb/>
　送于野瞻望弗及泣涕如雨此真可泣鬼神矣張子<lb/>
　野長短句云眼力不知人逺上溪橋東坡送子由詩<lb/>
　云登髙回首坡壠隔惟見烏帽出復沒皆逺紹其意<lb/>
　嚴有翼蓺苑雌黄曰張子野過和靖隠居有詩一聫<lb/>
　云湖山隠後家空在烟雨詞亡草自青注云先生嘗<lb/>
<pb n="KR4j0004_WYG_001-35a"/>
　著春草曲有滿地和烟雨之句今亡其全篇余案楊元<lb/>
　素本事曲有㸃綘唇一闋乃和靖春草詞云金谷年<lb/>
　年亂生春色誰為主餘花落處滿地和煙雨又是離<lb/>
　歌一闋長亭暮王孫去萋萋無數南北東西路此詞<lb/>
　甚工子野乃不見其全篇何也<hi>案詞綜發凡云張子野弔林君逋詩烟雨</hi>
　<hi>詞亡草更青蔡君謨寄李良定詩多麗新詞到海邊一篇之工見之吟咏山林微雲秦學士露華倒影柳</hi>
　<hi>屯田曉風殘月柳三變滴粉搓酥左與言一句之工形諸口號當日風尚所存甄藻自爾不爽</hi>
　郎瑛七脩類稿曰張先字子野吳興人也髙齋詩話<lb/>
<pb n="KR4j0004_WYG_001-35b"/>
　以其詩有浮萍斷處見山影雲破月来花弄影隔牆<lb/>
　送過鞦韆影以句工而人目為張三影也后山詩話<lb/>
　又改後二影謂簾幕捲花影墮輕絮無影人皆不知<lb/>
　何以不同不知初客謂子野曰人皆謂公張三中葢<lb/>
　能道心中事眼中景意中人也公曰我張三影也遂<lb/>
　舉後山者言之但原辭尚多數字因詞也後髙齋因<lb/>
　子野有前詩三影者亦佳遂著之二收較之似不如<lb/>
　公自舉者<hi>案諸書所引三影句多不同凌稚哲萬姓統譜又作無數楊花過無影</hi>又見<lb/>
<pb n="KR4j0004_WYG_001-36a"/>
　石林詩話云子野能文章樂府至老不衰居錢塘年<lb/>
　八十餘猶蓄聲妓東坡有聞其買妾時八十五詩以<lb/>
　戯之錦里先生自笑狂云云全篇用張姓故事乃戯<lb/>
　言耳若歐陽志墓之子野乃博州人偶然同時同名<lb/>
　同字也故志之所言逈不與三影為人同也前乃天<lb/>
　聖八年進士後乃天聖三年進士<lb/>
　梅堯臣宛陵集送張子野知虢州先歸湖州詩曰来<lb/>
　赴虢太守暫歸吳興家<hi>刻本誤作美興</hi>吳興近洞庭橘林正<lb/>
<pb n="KR4j0004_WYG_001-36b"/>
　吹花君當橘柚時摘包帶霜華清甘不楚齒若酒傾<lb/>
　殘霞谿山小女兒姹姹兩髪了褭褭上氍毹嘈嘈㺯<lb/>
　琵琶是時與之醉何以走塵沙又代人寄致仕張郎<lb/>
　中詩曰門榮世美髙天下身退心閒住洛陽畫鶴能<lb/>
　同薛少保愛書還比蔡中郎花隂小酌呼鄰父月下<lb/>
　清吟掃石牀不問從来生計薄題籖盈閣是家藏<hi>案宛</hi>
　<hi>陵集又有送張子野赴官鄭州詩送張子野袐丞知鹿色詩皆為博州張子野作</hi>
　東坡居士集祭張子野文曰子野郎中張丈之靈曰<lb/>
<pb n="KR4j0004_WYG_001-37a"/>
　仕而忘歸人所共蔽有志不果日月其逝惟余子野<lb/>
　歸及强鋭優游故鄉若復一世遇人坦率真古愷悌<lb/>
　龎然老成又敏且蓺清詩絶俗甚典而麗搜研物情<lb/>
　刮發幽翳微詞宛轉葢詩之裔坐此而窮鹽米不繼<lb/>
　歗歌自得有酒輙詣我官於杭始獲擁篲歡欣忘年<lb/>
　脱畧苛細送我北歸屈指黙記死生一訣流涕挽袂<lb/>
　我来故國實五周嵗不我少須一病遽蜕堂有遺像<lb/>
　室無留嬖人亡琴廢帳空鶴唳酹觴再拜淚溢兩眥<lb/>
<pb n="KR4j0004_WYG_001-37b"/>
　葉適水心文集題張都官送行詩後曰張公送行詩<lb/>
　及題巻後者司馬范公而下瑰瑋名士往往在焉言<lb/>
　語字畫森然眼旁歘懐其人不寐竟夕<hi>案司馬文正范文正范忠</hi>
　<hi>宣三公集並無送張都官詩及巻後題䟦無從考其人正則所稱未敢遽定為子野姑附于此</hi>
　宋雷西吳里語曰永興寺戴融祠堂記鄉貢進士張<lb/>
　先撰石刻在寺<lb/>
　勞鉞湖州府志曰戴公生祠碑宋都官郎中張先撰<lb/>
　在鹿苑寺<hi>案碑今不存文亦無考且新舊府志名宦傳不載融名又案程量府志云鹿苑寺在</hi>
<pb n="KR4j0004_WYG_001-38a"/>
　<hi>歸安縣南射村梁大同元年建後廢唐大歴間僧明誓重建請頟賜名永興宋治平二年改今頟</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0004_WYG_001-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陸集<lb/>
</p>
<p>
</p>
  </div>
        </body>
</text>\m</TEI>
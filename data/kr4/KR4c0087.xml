<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0087_SBCK_001-1a"/>
唐李推官披沙集卷第一<lb/>
　　　　　　隴　西　李　咸用<lb/>
　　　水仙操<lb/>
大波相拍流水鳴蓬山鳥獸多竒形琴心不喜<lb/>
亦不驚安絃緩爪何泠泠水仙縹緲來相迎伯<lb/>
牙從此留嘉名嶧陽散木虚且輕重華斧下知<lb/>
其聲檿絲相糺成凄清調和引得薫風生指底<lb/>
先王長養情曲終天下稱太平後人好事傳其<lb/>
曲有時聲足意不足始峩峩兮復洋洋但見山<lb/>
青兼水緑成連入海移人情豈是本來無嗜慾<lb/>
<pb n="KR4c0087_SBCK_001-1b"/>
琴兮琴兮在自然不在徽金將軫玉<lb/>
　　　雞鳴曲<lb/>
海樹相扶烏影翹戴紅拍翠聲膠膠鴛瓦凍危<lb/>
金距趫誇雄鬪氣爭相髙漏殘雨急風蕭蕭患<lb/>
亂忠臣欺寳刀霜濃月薄星昭昭太平才子能<lb/>
歌謡山翁夣斷出衡茅谷口霧中飢虎號離人<lb/>
枕上心忉忉<lb/>
　　　西門行<lb/>
勞禽不擇枝飢虎不畏檻君子當固窮無爲仲<lb/>
由濫爾奮空拳彼擊劒水縱長瀾火飛熖漢髙<lb/>
<pb n="KR4c0087_SBCK_001-2a"/>
偶試神蛇驗武王龜筮驚人險四龍或躍猶依<lb/>
泉小狐勿恃衝波膽<lb/>
　　　輕薄怨<lb/>
花騘躞蹀遊龍驕連連寳節揮長鞘鳯雛麟子<lb/>
皆至交春風相逐垂楊橋捻笙軟玉開素苞畫<lb/>
樓閃閃紅𥚑揺碧蹄偃蹇違金鑣狂情十里飛<lb/>
相燒西母青禽輕飄飄分環破璧來往勞黃金<lb/>
千鎰新一宵少年心事風中毛明朝何處逢嬌<lb/>
饒門前桃樹空夭夭<lb/>
　　　長歌行<lb/>
<pb n="KR4c0087_SBCK_001-2b"/>
要衣湏破束欲炙湏解牛當年不快意徒爲他<lb/>
人留百歳之約何悠悠華髮星星稀滿頭蛾眉<lb/>
螓首聊我仇圎紅闕白令人愁何不夕引清奏<lb/>
朝登翠樓逢花便折聞勝即遊皷腕騰棍晴雷<lb/>
收舞腰困裊垂楊柔象筯擊折歌勿休玉山未<lb/>
倒非風流眼前有物俱是夢莫將身作黃金讎<lb/>
死生同域不用懼冨貴在天何足憂<lb/>
　　　巫山髙<lb/>
通蜀連秦山十二中有妖靈㑹人意鬪艶傳情<lb/>
丗不知楚王魂夢春風裏雨態雲容多似是色<lb/>
<pb n="KR4c0087_SBCK_001-3a"/>
荒見物皆成媚露泫煙愁巖上花至今猶滴相<lb/>
思淚西眉南臉人中美或者皆聞無所利忍聽<lb/>
憑虗巧侫言不求萬壽翻求死<lb/>
　　　公無渡河<lb/>
有叟有叟何清狂行搔短髮提壷漿亂流直渉<lb/>
神洋洋妻止不聽追沉湘偕老不偕死箜篌遺<lb/>
凄凉刳松輕穩琅玕長連呼急榜庸何妨見溺<lb/>
不援能語狼忍聽麗玉傳悲傷<lb/>
　　　春雨<lb/>
大帝閑吹破凍風青雲融液流長空天人醉引<lb/>
<pb n="KR4c0087_SBCK_001-3b"/>
玄酒注傾香旋入花根土濕塵輕舞唐唐春神<lb/>
娥無跡莓苔新老農私與牧童論紛紛便是倉<lb/>
箱本<lb/>
　　　石版歌<lb/>
雲根劈烈雷斧痕龍泉㘦璞青皮皴直方挺質<lb/>
貞且眞當庭卓立凝頑神春雨流膏成立文主<lb/>
人性静看長新明月夜來廻短影何如照冷太<lb/>
湖濵<lb/>
　　　春宫詞<lb/>
風和氣淑宫殿春感陽體解思君恩眼光滳滳<lb/>
<pb n="KR4c0087_SBCK_001-4a"/>
心振振重瞳不轉憂生民女當爲妾男當臣<lb/>
男力百歳在女色片時新用不用惟一人敢放<lb/>
天寵私微身六宫萬國教誰賔<lb/>
　　　冨貴曲<lb/>
畫藻雕山金碧彩鴛鴦疊翠眠晴靄編珠影裏<lb/>
醉春庭團紅片下攢歌黛革咽絲煩歡不改繳<lb/>
絳垂緹忽如晦活花起舞夜春來蠟熖煌煌天<lb/>
日在雪暖瑶柸鳯髓融紅拖象筯猩唇細空中<lb/>
漢轉星移蓋火城擁出隨朝㑹車如雷兮馬如<lb/>
龍鬼神闢弈不敢害冠峩劒重鏘環珮歩入天<lb/>
<pb n="KR4c0087_SBCK_001-4b"/>
門相真宰開口長爲爵禄筌迴眸便是公卿罪<lb/>
珠珍索得龍宫貧膏腴刮下蒼生背九野干戈<lb/>
指着心威福滿拳猶未快我聞周公貴爲天子<lb/>
弟冨有半四海蔑有驕奢貽後悔紅錦障收珊<lb/>
瑚樹碎至今笑石崇王愷<lb/>
　　　獨鵠吟<lb/>
碧玉喙長丹頂圎亭亭危立風松間啄萍吞鱗<lb/>
意巳䦨舉頭咫尺輕重天黒翎白本排雲煙離<lb/>
群脫侣孤如仙披霜唳月驚嬋姢逍遥忘却還<lb/>
青田鳶寒鴉晚空相喧時時側耳清冷泉<lb/>
<pb n="KR4c0087_SBCK_001-5a"/>
　　　煌煌京洛行<lb/>
長安近甸巡遊遍洛陽尋有黃龍見千乗萬騎<lb/>
如雷轉差差清蹕祥煙卷百司舊分當王殿太<lb/>
平官屬無遺彦歌鍾沸激香塵散晨旗隱隱羅<lb/>
軒冕周公舊跡生紅蘚瀍澗波光春照晚但聽<lb/>
嵩山萬歳聲將軍旗皷何時偃<lb/>
　　　昇天行<lb/>
堂堂削玉青蠅喧寒鵶啄䑕愁飛鸞梳玄洗白<lb/>
逡巡間蘭言花笑俄衰殘盤金束紫身屬官強<lb/>
仁小德終無端不如服取長流丹濳神却入黃<lb/>
<pb n="KR4c0087_SBCK_001-5b"/>
庭閑志定功成飛九關逍遥長揖辤人寰空中<lb/>
龍駕時迴旋左雲右鶴翔翩聮雙童樹節當風<lb/>
飜常娥倚桂開朱顔河邊牛子星郎牽三清宫<lb/>
殿浮晴煙玉皇據案方凝然仙官立仗森幢幡<lb/>
引余再拜歸仙班清聲妙色視聽安飡和飲順<lb/>
中腸寛虚無之樂不可言<lb/>
　　　緋桃花歌<lb/>
上帝春宫思麗絶夭桃變態求新恱便是花中<lb/>
傾國容牡丹露泣長門月野樹滴殘龍戰血曦<lb/>
車碾下朝霞屑惆悵東風未解狂爭教此物芳<lb/>
<pb n="KR4c0087_SBCK_001-6a"/>
心歇<lb/>
　　　短歌行<lb/>
一罇緑酒緑於染拍手髙歌天地險上得青雲<lb/>
下不難下在黃埃上湏漸少年歡樂湏及時莫<lb/>
學懦夫長泣歧白日欲沉猶未沉片月巳來天<lb/>
半垂坎鼔鏗鍾殺愁賊挼碎是非佯不識長短<lb/>
髙卑不可求莫歎人生頭雪色<lb/>
　　　小松歌<lb/>
幽人不喜凡草生秋鋤斸得寒青青庭閑土痩<lb/>
根脚獰風揺雨拂精神醒短影月斜不滿尺清<lb/>
<pb n="KR4c0087_SBCK_001-6b"/>
聲細入鳴蛩翼天人戯剪蒼龍髯參差簇在瑶<lb/>
堦側金精水鬼欺不得長與東皇逞顔色勁節<lb/>
暫因君子移貞心不爲麻中直<lb/>
　　　大雪歌<lb/>
同雲慘慘如天怒寒龍振鬛飛乾雨玉圃花飄<lb/>
朶不勹銀河風急驚砂度謝客憑軒吟未住望<lb/>
中頓失縱橫路應是羲和倦曉昏暫反元元歸<lb/>
太素歸太素不知歸得人心否<lb/>
　　　塘上行<lb/>
橫塘日澹秋雲隔浪織輕颸羅羃羃紅綃撇水<lb/>
<pb n="KR4c0087_SBCK_001-7a"/>
蕩舟人畫橈摻摻柔荑白鯉魚虚擲無消息花<lb/>
老蓮踈愁未摘却把金釵打緑荷懊惱露珠穿<lb/>
不得<lb/>
唐李推官披沙集卷第一<lb/>
<pb n="KR4c0087_SBCK_001-7b"/>
</p>
<p>
</p>
  </div>
<div> <lb/>
    <p>
<pb n="KR4c0087_SBCK_002-1a"/>
唐李推官披沙集卷第二<lb/>
　　　　　　　隴　西　李　咸用<lb/>
　　　寓意<lb/>
直道荆棘生斜徑紅塵起蒼蒼杳無言麒麟迴<lb/>
瑞趾東風如未來飛雪終不巳不知姜子牙何<lb/>
處釣流水<lb/>
　　　劒喻<lb/>
黯黯秋水寒至剛非可缺風胡不出來攝履人<lb/>
相蔑縱挺倚天形誰是的提挈願將百錬身助<lb/>
我王臣節<lb/>
<pb n="KR4c0087_SBCK_002-1b"/>
　　　蒼頡臺<lb/>
先賢憂民詐觀跡成綱紀自有書契來争及結<lb/>
繩理<lb/>
　　　荆山<lb/>
良工指君疑眞玉却非玉寄言懷寳人不湏傷<lb/>
手足<lb/>
　　　自君之出矣<lb/>
自君之出矣鸞鏡空塵生思君如明月明月逐<lb/>
君行<lb/>
　　　妾薄命<lb/>
<pb n="KR4c0087_SBCK_002-2a"/>
妾命何太薄不及宫中水時時對天顔聲聲入<lb/>
君耳<lb/>
　　　君子行<lb/>
君子愼所履小人多所疑尼甫至聖賢猶爲厈<lb/>
所縻<lb/>
　　　銅雀臺<lb/>
但見西陵慘明月女妓無因更相恱有虞曾不<lb/>
有遺言滴盡湘妃眼中血<lb/>
　　　婕妤怨<lb/>
莫恃芙蓉開滿面更有身輕似飛燕不得團圎<lb/>
<pb n="KR4c0087_SBCK_002-2b"/>
長近君珪月鈋時泣秋扇<lb/>
　　　悲哉行<lb/>
雲色隂沉弄秋氣危葉髙枝恨深翠用却春風<lb/>
力幾多微霜逼迫何容易<lb/>
　　　携手曲<lb/>
携手春復春未甞漸離别夭夭風前花纎纎日<lb/>
中雪不敢怨於天唯驚添歳月不敢怨於君秪<lb/>
怕芳菲歇芳菲若長然君恩應不絶<lb/>
　　　空城雀<lb/>
啾啾空城雀一啄數跳躍寧尋覆轍餘豈比巣<lb/>
<pb n="KR4c0087_SBCK_002-3a"/>
危幕茫茫九萬鵬百雉且爲樂<lb/>
　　　放歌行<lb/>
蠢蠢荼蓼蟲薨<hi>薨避</hi>葵薺悠悠狷者心寂寂厭<lb/>
清丗如何不食甘命合苦其噬如何不趣時分<lb/>
合辱其體至哉先聖情於物不凝滯<lb/>
　　　猛虎行<lb/>
猛虎不怯敵烈士無虚言怯敵辱其班虚言負<lb/>
其恩爪牙欺白刃果敢無前陣湏知易水歌至<lb/>
死無悔恡<lb/>
　　　隴頭吟<lb/>
<pb n="KR4c0087_SBCK_002-3b"/>
行人何徬徨隴頭水嗚咽寒沙戰鬼愁白骨風<lb/>
霜㘦薄日曚曨秋怨氣隂雲結殺成邊將名名<lb/>
著生靈滅<lb/>
　　　關山月<lb/>
離離天際雲皎皎關山月羗笛一聲來白盡征<lb/>
人髪嘹唳孤鴻髙蕭索悲風發雪壓塞塵清鵰<lb/>
落沙埸闊何當胡無人荷戈朝鳯闕<lb/>
　　　覽友生古風<lb/>
伯牙鳴玉琴幽音隨指發不是鍾期聽俗耳安<lb/>
能别髙山閑巍峩流水空嗚咽一卷氷雪言清<lb/>
<pb n="KR4c0087_SBCK_002-4a"/>
汵冷心骨分明古雅聲諷諭成凄切皴皵老松<lb/>
根晃朗驪龍窟荆璞且深藏瑉石方如雪金多<lb/>
醜女妍木朽良工拙姦宄欺雷霆魑魅嫌日月<lb/>
蝶迷桃李香鮒罔江湖闊不寐孤燈前舒卷忘<lb/>
飢渴<lb/>
　　　題友生叢竹<lb/>
菊華寒露濃蘭愁曉霜重指佞不長生蒲萐今<lb/>
無種安如植叢篁他年待栖鳯大則化龍騎小<lb/>
可釣璜用留煙伴獨醒迴隂冷閑夢何妨積雪<lb/>
凌但爲清風動乃知子猷心不與常人共<lb/>
<pb n="KR4c0087_SBCK_002-4b"/>
　　　石版<lb/>
髙人好自然移得它山碧不磨如版平大巧非<lb/>
因力古蘚小青錢塵中看野色冷倚砌花春静<lb/>
伴踈篁直山僧苦轉頭如逢舊相識<lb/>
　　　江南曲<lb/>
江南四月薫風低江南女兒芳歩齊晚雲接水<lb/>
共渺瀰逺沙疊草空萋萋白苧不堪論古意數<lb/>
花猶可醉前溪孤舟有客歸未得郷夢欲成山<lb/>
鳥啼<lb/>
　　　臨川逢陳百年<lb/>
<pb n="KR4c0087_SBCK_002-5a"/>
麻姑山下逢眞士玄膚碧眼方瞳子自言混沌<lb/>
鑿不死大笑老彭非乆視強爭龍虎是狂人不<lb/>
保元和虚叩齒桃花雨過春光膩勸我一柸靈<lb/>
液味教我無爲禮樂拘利路名埸多忌諱不如<lb/>
含德反嬰兒金玉滿堂眞可貴<lb/>
　　　寄脩睦上人<lb/>
衣服田方無内客一入廬雲斷消息應爲山中<lb/>
勝槩偏惠持惠逺多蹤跡尋陽有箇虚舟子相<lb/>
憶由來一無事江邊月色到巖前此際心情必<lb/>
相似■似不似寄數字<lb/>
<pb n="KR4c0087_SBCK_002-5b"/>
　　　讀脩睦上人歌篇<lb/>
李白亡李賀死陳陶趙睦尋相次湏知代不乏<lb/>
騷人貫休之後唯脩睦而已矣睦公睦公眞可<lb/>
畏開口向人無所忌才似煙霞生則媚直如屈<lb/>
軼侫則指意下紛紛造化機筆頭滴滴文章髓<lb/>
明月清風三十年𬒳君驅使如奴婢勸君休莫<lb/>
容易丗俗由來稀則貴珊瑚髙架五色毫小小<lb/>
不須煩藻思<lb/>
　　　逺公亭牡丹<lb/>
鴈門禪客吟春亭牡丹獨逞花中英雙成膩臉<lb/>
<pb n="KR4c0087_SBCK_002-6a"/>
隈雲屏百般姿態因風生延年不敢歌傾城朝<lb/>
雲暮雨愁娉婷蘂繁蟻脚粘不行甜迷蜂醉飛<lb/>
無聲廬山根脚含精靈發妍吐秀叢君庭湓江<lb/>
太守多閑情欄朱繞絳留輕盈潺潺緑醴當風<lb/>
傾平頭奴子啾銀笙紅葩艶艶交童星左文右<lb/>
武憐君榮白銅堤上慙清明<lb/>
　　　謝僧寄茶<lb/>
空門少年𥘉地堅摘芳爲藥除睡眠厈山茗樹<lb/>
朝陽偏暖萌如爪拏飛鳶枝枝膏露凝滴圎參<lb/>
差失向兠羅綿傾筐短甑蒸新鮮白紵眼細匀<lb/>
<pb n="KR4c0087_SBCK_002-6b"/>
於研甎排古砌春苔乾殷勤寄我清明前金槽<lb/>
無聲飛碧煙赤獸呵氷急鐵喧林風夕和眞珠<lb/>
泉半匙青粉攪潺湲緑雲輕綰湘娥鬟甞來縱<lb/>
使重支枕胡蝶寂寥空掩關<lb/>
　　　送人<lb/>
少皥開宫行帝業無刃金風剪紅葉鴈別邊沙<lb/>
入暖雲蛩辤敗草鳴香閤有客爲儒二十霜酣<lb/>
歌郢雪時飄揚不甘長在諸生下束書携劒離<lb/>
家郷利爪韝上鷹雄文霧中豹可堪長與烏鳶<lb/>
噪是冝摩碧漢以遐飛出南山而逺蹈况今大<lb/>
<pb n="KR4c0087_SBCK_002-7a"/>
朝公道天子文明團團月樹懸青青燕中有馬<lb/>
如龍行不換黃金無駿名荆山有玉猶在璞未<lb/>
遇良工虚擲鵲一壷清酒酌離情休向蒿中隨<lb/>
雀躍<lb/>
　　　古意論交<lb/>
擇友如掬金沙盡不得寳結交如乾銀産竭不<lb/>
成道我生四十年相識苦草草多爲勢利朋少<lb/>
有歳寒操通財能幾何聞善寧相告茫然同夜<lb/>
行中路自不保常恐管鮑情參差忽終老今來<lb/>
旣見君青天無片雲語直瑟絃急行髙山桂芬<lb/>
<pb n="KR4c0087_SBCK_002-7b"/>
約我爲交友不覺心醺醺見義必許死臨危當<lb/>
指囷無令後丗士重廣孝摽文<lb/>
唐李推官披沙集卷第二<lb/>
</p>
<p>
</p>
  </div>
<div> <lb/>
    <p>
<pb n="KR4c0087_SBCK_003-1a"/>
唐李推官披沙集卷第三<lb/>
　　　　　　隴　西　李　咸用<lb/>
　　　春風<lb/>
青帝使和氣吹嘘萬國中發生寧有異先後自<lb/>
難同輦草不銷力巖花應費功年年三十騎飄<lb/>
入玉蟾宮<lb/>
　　　自愧<lb/>
多負懸弧禮危時隱薜蘿有心明爼豆無力執<lb/>
干戈壯士難移節貞松不改柯纓塵徒自滿欲<lb/>
翟待清波<lb/>
<pb n="KR4c0087_SBCK_003-1b"/>
　　　夜吟<lb/>
白兎輪當午儒家業敢慵竹軒吟未巳錦帳夢<lb/>
應重落筆思成虎懸梭待化龍景清神自爽風<lb/>
遞逺樓鍾<lb/>
　　　昭君<lb/>
古帝修文德蠻夷莫敢侵不知桃李貌能轉虎<lb/>
狼心日暮邊風急程遥磧雪深千秋青塜骨留<lb/>
怨在胡琴<lb/>
　　　秋夕<lb/>
寥廓秋雲薄空庭月影微樹寒棲鳥密砌冷夜<lb/>
<pb n="KR4c0087_SBCK_003-2a"/>
蛩稀曉皷軍容肅踈鍾客夢歸吟餘何所憶聖<lb/>
主尚宵衣<lb/>
　　　秋日與友生言別<lb/>
利名心未已離別恨難休爲箇文儒業致多𡵨<lb/>
路愁數花籬菊晚片葉井梧秋又決出門計一<lb/>
樽期少留<lb/>
　　　邊城聽角<lb/>
戍樓鳴畫角寒露滴金槍細引雲成陣髙催鴈<lb/>
着行喚迴邊將夢吹薄曉蟾光未遂終軍志何<lb/>
勞思故郷<lb/>
<pb n="KR4c0087_SBCK_003-2b"/>
　　　秋日訪同人<lb/>
忽憶金蘭友携琴去自由逺尋寒澗碧深入亂<lb/>
山秋見後却無語別來長獨愁幸逢三五夕露<lb/>
坐對冥搜<lb/>
　　　寄楚瓊上人<lb/>
遥知無事日對靜五峯秋鳥隔寒煙語泉和夕<lb/>
照流凭欄踈磬盡暝目逺雲收幾句出人意風<lb/>
髙白雪浮<lb/>
　　　遊寺<lb/>
無家身自在時得到蓮宫秋覺暑衣薄老知塵<lb/>
<pb n="KR4c0087_SBCK_003-3a"/>
丗空幽情憐水石野性任萍蓬是處堪閑坐與<lb/>
僧行止同<lb/>
　　　春日<lb/>
浩蕩東風裏徘徊無所親危城三面水古樹一<lb/>
邊春衰丗難修道花時不稱貧滔滔天下者何<lb/>
處問通津<lb/>
　　　論交<lb/>
行虧何必冨節在不妨貧易得笑言友難逢終<lb/>
始人松篁貞管鮑桃李艶張陳少見歳寒後免<lb/>
爲霜雪塵<lb/>
<pb n="KR4c0087_SBCK_003-3b"/>
　　　秋興<lb/>
木葉亂飛盡故人猶未還心雖遊紫闕時合在<lb/>
青山近寺僧隣静臨池鶴對閑兵戈如未息名<lb/>
位莫相關<lb/>
　　　山居<lb/>
草堂書一架苔徑竹千竿難丗投誰是清貧且<lb/>
自安隣居皆學稼客至亦無官燋尾何人聽凉<lb/>
宵對月彈<lb/>
　　　遣興<lb/>
風細酒𥘉醒憑欄別有情蟬稀秋樹痩雨盡晚<lb/>
<pb n="KR4c0087_SBCK_003-4a"/>
雲輕旅鬢一絲出郷心寸火生子牟魂欲斷何<lb/>
日是昇平<lb/>
　　　待旦<lb/>
簷静燕鶵語䆫虚蟾影過時情因客老歸夢入<lb/>
秋多蔽日群山霧滔天四海波吾皇思壯士誰<lb/>
應大風歌<lb/>
　　　送從兄坤載<lb/>
忍淚不敢下恐兄情更傷別離當亂丗骨肉在<lb/>
他郷語盡意不盡路長愁更長那堪回首處殘<lb/>
照滿衣裳<lb/>
<pb n="KR4c0087_SBCK_003-4b"/>
　　　惜別<lb/>
細雨粧行色霏霏入户來湏知相識喜却是別<lb/>
愁媒白刃方盈國黃金不上臺俱爲鄒魯士何<lb/>
處免塵埃<lb/>
　　　早秋遊山寺<lb/>
閑卧雲巗穩攀縁笑戯猱靜於諸境靜髙却衆<lb/>
山髙至理無言了浮生一夢勞清風朝復暮四<lb/>
海自波濤<lb/>
　　　秋日疾中寄諸同志<lb/>
閑居無勝事公幹卧來心門静秋風晩人稀古<lb/>
<pb n="KR4c0087_SBCK_003-5a"/>
巷深花踈籬菊色葉减井梧隂頼有斯文在時<lb/>
時得強尋<lb/>
　　　贈山僧<lb/>
榮枯雖在目名利不關身髙出城隍寺野爲雲<lb/>
鶴隣松聲寒後逺潭色雨餘新豈住空空裏空<lb/>
空亦是塵<lb/>
　　　宿隱者居<lb/>
永日連清夜因君識躁君竹扉難掩月巖樹易<lb/>
延雲曙鳥枕前起寒泉夢裏聞又湏隨計吏鷄<lb/>
鶴逈然分<lb/>
<pb n="KR4c0087_SBCK_003-5b"/>
　　　送錢契明尊師歸廬山<lb/>
瘦倚青竹杖鑪峯指欲歸霜粘行日屨風暖到<lb/>
時衣凭檻雲還在攀松鶴不飛何曽有別恨楊<lb/>
柳自依依<lb/>
　　　送進士劉松<lb/>
滔滔皆魯客難得是心知到寺多同歩遊山未<lb/>
失期雲低春雨後風細暮鍾時忽別垂楊岸遥<lb/>
遥望所之<lb/>
　　　贈任肅<lb/>
玄髮難姑息清雲有路歧莫言多事日虚擲少<lb/>
<pb n="KR4c0087_SBCK_003-6a"/>
年時松色雪中出人情難後知聖朝公道在中<lb/>
鵠勿差池<lb/>
　　　題陳正字山居<lb/>
怪來忘禄位習學近瀟湘見處雲山好吟中歳<lb/>
月長花光籠晚雨樹影浸寒塘幾日憑欄望歸<lb/>
心自不忙<lb/>
　　　贈來進士鵬<lb/>
語玄人不到星漢在靈空若使無良遇虚言有<lb/>
至公月明千嶠雪灘急五更風此際苦吟力分<lb/>
將造化功<lb/>
<pb n="KR4c0087_SBCK_003-6b"/>
　　　送曹梲<lb/>
摻𬒮向春風何時約再逢若教相見宻肯恨別<lb/>
離重芳草漁家路殘陽水寺鍾落帆當此處吟<lb/>
興不應慵<lb/>
　　　贈來鵬<lb/>
黙坐非關悶凝情秪在詩庭閑花落後山靜月<lb/>
明時荅客言多簡尋僧歩稍遲旣同和氏璧終<lb/>
有玉人知<lb/>
　　　途中作<lb/>
瘦馬倦行役斜陽勸着鞭野橋寒樹亞山店暮<lb/>
<pb n="KR4c0087_SBCK_003-7a"/>
雲連退鷁風雖急攀龍志巳堅路人休莫笑百<lb/>
里有時賢<lb/>
　　　秋晚<lb/>
斜陽山雨外秋色思無窮柳葉飄乾翠楓枝撼<lb/>
碎紅鬢毛看似雪生計尚如蓬不及樵童樂兼<lb/>
葭一笛風<lb/>
　　　曉望<lb/>
露驚松上鶴曉色動扶桑碧浪催人老紅輪照<lb/>
物忙丗情隨日變利路與天長好駕觥船去陶<lb/>
陶入醉郷<lb/>
<pb n="KR4c0087_SBCK_003-7b"/>
　　　寄友生<lb/>
交情應不變何事乆離群圎月思同歩寒泉憶<lb/>
共聞雪霜松色在風雨鴈行分毎見人來說䆫<lb/>
前改舊文<lb/>
　　　江行<lb/>
瀟湘無事後征棹復嘔啞髙岫留斜照歸鴻背<lb/>
落霞魚殘沙岸草蝶寄洑流槎共說干戈苦汀<lb/>
洲減釣家<lb/>
　　　題王氏山居<lb/>
簷有煙嵐色地多松竹風自言離亂後不到皷<lb/>
<pb n="KR4c0087_SBCK_003-8a"/>
鼙中徑柳拂雲緑山櫻帶雪紅南邊青嶂下時<lb/>
見採芝翁<lb/>
　　　　送別<lb/>
別意說難盡離盃深莫辤長歌終此席一笑又<lb/>
何時棹入寒潭急帆當落照遲逺書如不寄無<lb/>
以慰相思<lb/>
　　　覽文僧卷<lb/>
雖無先聖耳異代得聞韶怪石難爲古竒花不<lb/>
敢妖調髙非郢雪思靜礙箕瓢未可重吟過雲<lb/>
山興轉饒<lb/>
<pb n="KR4c0087_SBCK_003-8b"/>
　　　望仰山憶玄泰上人<lb/>
晴嵐凝片碧知在此中禪見面定何日無書巳<lb/>
一年髙秋關静夢良夜入新篇仰德心如是清<lb/>
風不我傳<lb/>
　　　聞泉<lb/>
淅淅夢𥘉驚幽䆫枕簟清更無人共聽秪有月<lb/>
空明急想穿巖曲低應過石平欲將琴強冩不<lb/>
是自然聲<lb/>
　　　酬鄭進士九江新居見寄<lb/>
躡屐扣柴關因成盡日閑獨聽黃鳥語深似白<lb/>
<pb n="KR4c0087_SBCK_003-9a"/>
雲間萍沼寛於井莎城緑當山前期招我作此<lb/>
景得吟還<lb/>
　　　九江和人贈陳生<lb/>
天畏斯文墯憑君助素風意深皆有𥙷句逸不<lb/>
因功暮<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>
                    <hi>一作替</hi>雲愁逺秋驚月占空寄家當瀑布<lb/>
時得笑言同<lb/>
唐李推官披沙集卷第三<lb/>
<pb n="KR4c0087_SBCK_003-9b"/>
</p>
<p>
</p>
  </div>
<div> <lb/>
    <p>
<pb n="KR4c0087_SBCK_004-1a"/>
唐李推官披沙集卷第四<lb/>
　　　　　　隴　西李　咸用<lb/>
　　　登樓值雨<lb/>
共訝髙樓望厈廬色巳空白雲橫野闊遮岳與<lb/>
天同數點雨入酒滿襟香在風逺江吟得出方<lb/>
下郡齋東<lb/>
江徼多佳景秋吟興未窮送來松檻雨半是蓼<lb/>
花風浪猛驚翹鷺煙昏呌斷鴻不知今夜客幾<lb/>
處卧鳴蓬<lb/>
　　　送趙舒處士歸廬山<lb/>
<pb n="KR4c0087_SBCK_004-1b"/>
歸岫香鑪碧行吟歩益遲諸侯師不得樵客偶<lb/>
相隨思舊江雲斷談玄岳月移秪應張野輩異<lb/>
代作心知<lb/>
　　　僧院薔薇<lb/>
客引擎茶看離披曬錦紅不縁開淨域爭忍負<lb/>
春風小片當吟落清香入定空何人來此植應<lb/>
固惱休公<lb/>
　　　友生携脩睦上人詩見訪<lb/>
雪中敲竹戸䄂出岳僧詩語盡景皆活吟䦨角<lb/>
獨吹意如將俗背業必少人知共約氷銷日雲<lb/>
<pb n="KR4c0087_SBCK_004-2a"/>
邊訪所思<lb/>
　　　冬夕喜友生至<lb/>
天涯行欲遍此夜故人情郷國別來乆干戈還<lb/>
未平燈殘偏有熖雪甚却無聲多少新聞見應<lb/>
湏語到明<lb/>
　　　牡丹<lb/>
少見南人識識來嗟復驚始知春有色不信爾<lb/>
無情恐是天地媚暫隨雲雨生縁何絶尤物更<lb/>
可比妍明<hi>尤一作一</hi>
　　　送春<lb/>
<pb n="KR4c0087_SBCK_004-2b"/>
四時爲第一一歳一重來好景應難勝餘花虚<lb/>
自開相思九箇月得信數枝梅不向東門送還<lb/>
成負酒柸<lb/>
　　　送邊將<lb/>
天驕頻犯塞鐵騎又征西臣節輕郷土雄心生<lb/>
皷鼙地寒花不艶沙逺日難低漸喜秋弓徤鵰<lb/>
翻白草齊<lb/>
　　　春晴<lb/>
簷滴春膏絶憑欄晩吹生良朋在何處髙樹忽<lb/>
流鶯遊寺期應定尋芳歩巳輕新詩吟未穩遲<lb/>
<pb n="KR4c0087_SBCK_004-3a"/>
日又西傾<lb/>
　　　冬夜與脩睦上人宿逺公亭寄南岳玄<lb/>
　　　泰禪師<lb/>
丈室掩孤燈更深霰雹増相看雲夢客共憶祝<lb/>
融僧語合茶忘味吟欹卷有稜楚南山水秀行<lb/>
止豈無朋<lb/>
　　　落花<lb/>
拾得移時看重思造化功如何飄麗景不似遇<lb/>
春風滿地餘香在繁枝一夜空秪應公子見先<lb/>
憶墜樓紅<lb/>
<pb n="KR4c0087_SBCK_004-3b"/>
　　　寄嵩陽隱者<lb/>
昔年江上別𥘉入亂離中我住厈山北君之少<lb/>
室東信來經險道詩半憶皇風何事猶髙卧巖<lb/>
邊夢未通<lb/>
　　　早蟬<lb/>
門柳不連野乍聞爲早蟬遊人無定處入耳更<lb/>
應先暫黙斜陽雨重吟逺岸煙前年湘竹裏風<lb/>
激遶離筵<lb/>
　　　酬藴微<lb/>
白衣經亂丗相遇一開顔得句禪思外論交野<lb/>
<pb n="KR4c0087_SBCK_004-4a"/>
歩間舉朝無舊識入眼秖青山幾度斜陽寺訪<lb/>
君還獨還<lb/>
　　　萱草<lb/>
芳草比君子詩人情有由祇應憐雅態未必解<lb/>
忘憂積雨莎庭小微風蘚砌幽莫言開太晩猶<lb/>
勝菊花秋<lb/>
　　　訪友人不遇<lb/>
出門無至友動即到君家空掩一庭竹去看何<lb/>
寺花短僮應棒杖稚女學擎茶吟罷留題處苔<lb/>
階日影斜<lb/>
<pb n="KR4c0087_SBCK_004-4b"/>
　　　苔<lb/>
幾年風雨跡疊在石孱顔生處景長靜看來情<lb/>
儘閑吟亭侵壞壁藥院掩空關毎憶東行徑移<lb/>
笻獨自還<lb/>
　　　紅薇<lb/>
春雨有五色灑來花旋成欲留池上景別染草<lb/>
中英畫出看還欠蓪爲揷未輕王孫多好事携<lb/>
酒寄吟傾<lb/>
　　　別所知<lb/>
有路有西東天涯自恨同却湏深酌酒況不比<lb/>
<pb n="KR4c0087_SBCK_004-5a"/>
飄蓬帆冒新秋雨皷傳微浪風閏牽寒氣早何<lb/>
浦值賔鴻<lb/>
　　　小雪<lb/>
散漫隂風裏天涯不可收壓松猶未得撲石暫<lb/>
能留閣靜縈吟思途長拂旅愁崆峒山北面早<lb/>
想玉成丘<lb/>
　　　和脩睦上人聽猿<lb/>
禪客聞猶苦是聲應是啼自然無穩夢何必到<lb/>
巴溪踈雨灑不歇迴風吹暫低此宵秋欲半山<lb/>
在二林西<lb/>
<pb n="KR4c0087_SBCK_004-5b"/>
　　　庭竹<lb/>
嫰緑與老碧森然庭砌中坐銷三伏景吟起數<lb/>
竿風葉影重還宻梢聲逺或通更期春共看桃<lb/>
映小花紅<lb/>
　　　早行<lb/>
家國三千里中宵筭去程困纔成蝶夢行不待<lb/>
鷄鳴馬首揺殘月鴉群起古城發來經幾堠村<lb/>
寺逺鍾聲<lb/>
　　　哭所知<lb/>
朝作青雲士暮爲玄夜人風燈無定度露薤亦<lb/>
<pb n="KR4c0087_SBCK_004-6a"/>
逡巡乗馬驚新塚書帷擺舊塵秖應從此去何<lb/>
處福生民<lb/>
　　　分題雪霽望爐峯<lb/>
雪霽立庭除爐峯勢轉孤略無煙作帶獨有影<lb/>
沉湖冷觸歸鴻急明凝落照俱<hi>下缺</hi>
　　　雪十二韻<lb/>
六二凝隂氣同雲指上天結時風乍急集處霰<lb/>
長先草穗翹祥燕陂樁吐白蓮犬狂南陌上竹<lb/>
醉小池前樵徑花黏屨漁舟玉帖舷陣經暘谷<lb/>
薄勢想朔方偏槎面江揺錫籬頭曉列錢石苔<lb/>
<pb n="KR4c0087_SBCK_004-6b"/>
青鹿卧殿網素蛾穿嘶馬應思塞蹲烏似爲燕<lb/>
童癡爲獸泹僧愛用茶煎念物希周穆含毫愧<lb/>
惠連吟䦨餘興逸還憶剡溪船<lb/>
　　　廬山<lb/>
非獄不言嶽此山通岳言髙人居亂丗幾處滿<lb/>
前軒秀作神仙宅靈爲風雨根餘隂鋪楚甸一<lb/>
柱表呉門靜得八公侶雄臨九子尊對猶青熨<lb/>
眼到必冷凝魂勢受重湖讓形難七澤吞黒巖<lb/>
藏晝電紫霧泛朝暾蓮墯寧唯華玉焚堪小崑<lb/>
倒松微發罅飛瀑逺成痕疊見雲容櫬稜收雪<lb/>
<pb n="KR4c0087_SBCK_004-7a"/>
氣昏裁詩曾困謝作賦偶無孫流礙星光撇驚<lb/>
衝鴈陣飜峯竒寒倚劒泉曲旋如盆草短分鶵<lb/>
雉林明露擲猿秋楓紅蝶散春石谷雷奔月好<lb/>
虎溪路煙深栗里源醉吟長易醒夢去亦銷煩<lb/>
有覺南方重無疑厚地掀輕揚聞舊俗端用鎭<lb/>
元元<lb/>
　　　和呉處士題村叟壁<lb/>
因閱郷居景歸心寸火燃吾家依碧嶂小檻枕<lb/>
清川逺雨籠孤戍斜陽隔斷煙沙虚遺虎跡水<lb/>
洑聚蛟涎糲麴芟汀蓼甘茶挈石泉霜朝巡栗<lb/>
<pb n="KR4c0087_SBCK_004-7b"/>
樹風夜探魚船戯日魚呈腹翹灘鷺並肩碁尋<lb/>
盤石淨酒傍野花妍器以鋤爲利家惟竹直錢<lb/>
飯香同豆熟湯暖摘松煎睡島鳬藏足攀藤狖<lb/>
凍拳淺茅鳴鬪雉曲枿嘯寒鳶秋果樝棃澁晨<lb/>
羞笋蕨鮮衣蓑留冷閣席草種閑田椎䯻擔餔<lb/>
餉厖眉識稔年嚇鷹蒭戴笠驅犢篠充鞭不重<lb/>
官於社常尊食作天谷深青靄蔽峯逈白雲纒<lb/>
毎憶關魂夢長誇表愛憐覽君書壁句誘我率<lb/>
成篇<lb/>
　　　謝友生遺端溪硯瓦<lb/>
<pb n="KR4c0087_SBCK_004-8a"/>
尋常濡翰次恨不到端溪得自新知巳如逢舊<lb/>
解携翫餘輕照乗謝欲等懸黎靜對勝凡客閑<lb/>
窺憶好題媧天𥙷剰石昆劒切來泥着指㾗猶<lb/>
濕停旬水未低呵雲潤柱礎筆彩飲虹霓鵒眼<lb/>
工諳謬羊肝士乍刲連澌光比鏡囚墨膩於䃜<lb/>
書信成池黒吟湏到日西正誇憂盜竊將隱怯<lb/>
攀躋捧受同交印矜持過秉珪草顚終近旭嬾<lb/>
癖必無嵇用合縁鸚鵡珍應負㑹稽貞姿還落<lb/>
落寒韻或凄凄風月情相半煙花思豈迷宜從<lb/>
方袋挈枉把短行批淺小金爲斗泓澄玉作隄<lb/>
<pb n="KR4c0087_SBCK_004-8b"/>
遇人依我惜想爾與天齊■■■■■行時秪<lb/>
獨齎<lb/>
　　　和殷衙推春霖即事<lb/>
東風吹暖雨潤下不能休古道雲横白移時客<lb/>
共愁緑沉莎似藻紅泛葉爲舟忽起江湖興疑<lb/>
隣畎澮流此時無勝㑹何處滯竒遊陣急如甘<lb/>
戰點麤成亂漚竹因添灑落松得長颼飀花慘<lb/>
閑庭晚蘭深曲徑幽絲牽汀鳥足線掛岳猿頭<lb/>
天地昏同醉寰區浩欲浮柳眉低帶泣蒲劒銳<lb/>
𥘉抽石鷰翻空重虫羅綴滴稠荷傾蛟淚盡巖<lb/>
<pb n="KR4c0087_SBCK_004-9a"/>
拆電鞭收豈直望堯喜却懷微禹憂樹滋堪採<lb/>
菌磯没懶垂鈎腥覺聞龍氣寒冝擁豹裘名膏<lb/>
郍作沴思稔必通侯蜯鴧徒喧競笙歌懶獻酬<lb/>
山川藏秀媚草木逞調柔極目非吾意行吟獨<lb/>
下樓<lb/>
唐李推官披沙集卷第四<lb/>
<pb n="KR4c0087_SBCK_004-9b"/>
</p>
<p>
</p>
  </div>
<div> <lb/>
    <p>
<pb n="KR4c0087_SBCK_005-1a"/>
唐李推官披沙集卷第五<lb/>
　　　　　　隴　西　李　咸用<lb/>
　　　題陳將軍別墅<lb/>
明王獵士猶踈在巖谷安居最有才髙虎壯言<lb/>
知鬼伏葛龍閑卧待時來雲藏山色晴還媚風<lb/>
約溪聲靜又迴不獨春光堪醉客庭除長見好<lb/>
花開<lb/>
　　　湘浦有懷<lb/>
鴻鴈哀哀背朔方餘霞倒影畫瀟湘長汀細草<lb/>
愁春浪古渡寒花倚夕陽鬼樹夜分千炬火漁<lb/>
<pb n="KR4c0087_SBCK_005-1b"/>
舟朝卷一蓬霜儂家本是持竿者爲愛明時入<lb/>
帝郷<lb/>
　　　題陳處士山居<lb/>
蓮遶閑亭柳遶池蟬吟暮色一枝枝未逢皇澤<lb/>
捜遺逸嬴得青山避亂離花圃春風邀客醉茆<lb/>
簷秋雨對僧碁樵童牧竪勞相問巖穴從來出<lb/>
帝師<lb/>
　　　和蔣進士秋日<lb/>
晚雨霏微思抄秋不堪才子尚羇遊塵隨別騎<lb/>
東西急波促年華日夜流涼月雲開光自逺古<lb/>
<pb n="KR4c0087_SBCK_005-2a"/>
松風在韻難休男兒但得功名立縱是深恩亦<lb/>
易醻<lb/>
　　陳正字山居<lb/>
一葉閑飛斜照裏江南仲蔚在蓬蒿天衢雲險<lb/>
駑駘蹇月桂風和夢想勞遶枕泉聲秋雨細對<lb/>
門山色古屏髙此中即是神仙地引手何妨一<lb/>
釣鼇<lb/>
　　　與劉三禮陳孝廉言志<lb/>
眞宰無私造化均年年分散月中春皆期早躡<lb/>
青雲路誰肯長爲白社人宋國髙風休歛翼聖<lb/>
<pb n="KR4c0087_SBCK_005-2b"/>
朝公道易酬身大湏審固穿楊箭莫遣參差鬢<lb/>
雪新<lb/>
　　　秋日送嚴湘侍御歸京<lb/>
蟾影珪圎湖始波楚人相别恨偏多知君有路<lb/>
昇霄漢獨我無由出薜蘿雖道危時難進取到<lb/>
逢清丗又如何誰聽寗戚敲牛角月落星稀一<lb/>
曲歌<lb/>
　　　題王處士山居<lb/>
雲木沉沉夏亦寒此中幽隱幾經年無多别業<lb/>
供王稅太半生涯在釣船蜀魄呌迴芳草色鷺<lb/>
<pb n="KR4c0087_SBCK_005-3a"/>
鷥飛破夕陽煙干戈蝟起能髙卧只箇逍遥是<lb/>
謫仙<lb/>
　　　謝所知<lb/>
狂歌狂舞慰風塵心下多端亦嬾言早是亂離<lb/>
輕歳月誰能愁悴過朝昏聖朝公道如長在賤<lb/>
子謀身自有門却愧此時叨厚遇他年何以報<lb/>
深恩<lb/>
　　　秋望<lb/>
雲隂慘澹柳隂稀遊子天涯一望時風閃鴈行<lb/>
踈又宻地迴江勢急還遲榮枯物理終難測貴<lb/>
<pb n="KR4c0087_SBCK_005-3b"/>
賤人生自不知未逹誰能多歎息塵埃爭損得<lb/>
男兒<lb/>
　　　送譚孝廉赴舉<lb/>
皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>聲裏尋詩禮戈㦸林間入鎬京好事盡從<lb/>
難處得少年無向易中輕也知貴賤皆前定未<lb/>
見踈慵遂有成吾道近來稀後進善開金口荅<lb/>
公卿<lb/>
　　　途中逢友人<lb/>
大道將窮阮籍哀紅塵深翳歩遲迴皇天有意<lb/>
自寒暑白日無情空往來霄漢何年徴賦客煙<lb/>
<pb n="KR4c0087_SBCK_005-4a"/>
花隨處作愁媒相逢且快眼前事莫厭狂歌酒<lb/>
百盃<lb/>
　　　和人湘中作<lb/>
湘川湘岸兩荒凉孤鴈號空動旅腸一棹寒波<lb/>
思范蠡滿罇醇酒憶陶唐年華蒲柳凋衰鬢身<lb/>
跡萍蓬滯別郷不及東流趍廣漢臣心日夜與<lb/>
天長<lb/>
　　　贈陳望堯<lb/>
若說精通事藝長詞人爭及孝廉郎秋螢短熖<lb/>
難盈按隣燭餘光不滿行鵠箭親踈雖異的桂<lb/>
<pb n="KR4c0087_SBCK_005-4b"/>
花髙下一般香明時公道還堪信莫遣錐鋒乆<lb/>
在嚢<lb/>
　　　宿漁家<lb/>
促杼聲繁螢影多江邊秋興獨難過雲遮月桂<lb/>
幾枝恨煙罩漁舟一曲歌難丗斯人雖隱遁明<lb/>
時公道復如何陶家壁上精靈物風雨未來終<lb/>
是梭<lb/>
　　　旅舘秋夕<lb/>
牢落生涯在水郷只思歸去泛滄浪秋風螢影<lb/>
隨髙柳夜雨蛬聲上短墻百歳易爲成荏苒丹<lb/>
<pb n="KR4c0087_SBCK_005-5a"/>
霄誰肯借梯航若教名路無知已疋馬塵中是<lb/>
自忙<lb/>
　　　悼范攄處士<lb/>
家在五雲溪畔住身遊巫峽作閑人安車未至<lb/>
柴關外片玉巳藏墳土新雖有公卿聞姓字惜<lb/>
無知已脫風塵到頭積善成何事天地茫茫秋<lb/>
又春<lb/>
　　　送人<lb/>
一軸煙花滿口香諸侯相見肯相忘未聞珪壁<lb/>
爲人棄莫倦江山去路長盈耳暮蟬催别騎數<lb/>
<pb n="KR4c0087_SBCK_005-5b"/>
柸浮蟻咽離腸眼頭多少難甘事自古男兒湏<lb/>
自強<lb/>
　　　春暮途中<lb/>
細雨如塵散暖空數峯春色在雲中湏知觸目<lb/>
皆成恨縱道多文爭郍窮飛燕有情依舊閣垂<lb/>
楊無力受東風誰能㑹得乾坤意九土榮枯自<lb/>
不同<lb/>
　　　題陳正字林亭<lb/>
曉煙輕翠拂簾飛黃葉飄零弄所思正是低摧<lb/>
吾道日不堪惆悵異郷時家林蛇豕方群起宫<lb/>
<pb n="KR4c0087_SBCK_005-6a"/>
沼龜龍未有期賴有平原憐賤子滿亭山色借<lb/>
吟詩<lb/>
　　　送從兄入京<lb/>
柳轉春心梅艶香相看江上恨何長多情流水<lb/>
引歸思無賴嚴風促别觴大抵男兒湏振奮近<lb/>
來時事懶思量雲帆髙挂一揮手目送煙霄鴈<lb/>
斷行<lb/>
　　　秋夕書懷寄所知<lb/>
秋螢一點雨中飛獨立黃昏思可知三島路遥<lb/>
身汩没九天風急羽差池年華逐浪催霜髮旅<lb/>
<pb n="KR4c0087_SBCK_005-6b"/>
恨和雲拂桂枝不向故人言此事異郷誰更念<lb/>
棲遲<lb/>
　　　醻進士秦顒若<lb/>
鶯黙平林燕別軒相逢相笑話生前低飛旅恨<lb/>
看霜葉曲冩歸情向暮川在野孤雲終捧日朝<lb/>
宗髙浪本蒙泉何勞悵望風雷便且混魚龍黷<lb/>
武年<lb/>
　　　山中夜坐寄故里友生<lb/>
展轉簷前睡不成一床山月竹風清蟲聲促促<lb/>
催郷夢桂影髙髙挂旅情禍福旣能知倚伏行<lb/>
<pb n="KR4c0087_SBCK_005-7a"/>
藏爭不要分明可憐任永眞堅白淨洗雙眸看<lb/>
太平<lb/>
　　　春日題陳正字林亭<lb/>
周迴勝異似仙郷稍減愁人日月長幕繞虚簷<lb/>
髙岫色鏡臨危檻小池光絲垂楊柳當風軟玉<lb/>
坼含桃倚徑香南北近來多少事數聲橫笛怨<lb/>
斜陽<lb/>
　　　送河南韋主簿歸京<lb/>
嚴風愛日淚䦨干去住情途各萬端丗亂敢言<lb/>
離别易時清猶道路行難舟維晚雨湘川暗䄂<lb/>
<pb n="KR4c0087_SBCK_005-7b"/>
拂晴嵐峴首寒見說滿朝親友在肯教憔悴出<lb/>
長安<lb/>
　　　喻道<lb/>
漢武秦皇漫苦辛那思俗骨本含眞不知流水<lb/>
濳催老未悟三山也是塵牢落沙丘終古恨寂<lb/>
寥函谷萬年春長生客待仙桃餌月裏嬋姢笑<lb/>
殺人<lb/>
　　　山中<lb/>
一簇煙霞榮辱外秋山留得傍簷楹朝鍾暮皷<lb/>
不到耳明月孤雲長挂情丗上路歧何繚繞水<lb/>
<pb n="KR4c0087_SBCK_005-8a"/>
邊蓑笠稱平生尋思阮籍當時意豈是途窮泣<lb/>
利名<lb/>
　　　物情<lb/>
誰分萬類二儀間禀性髙卑各自然野鶴不棲<lb/>
葱蒨樹流鸎長喜艶陽天李斯溷䑕心應動莊<lb/>
叟泥龜意巳堅成是敗非如賦命更教何處認<lb/>
愚賢<lb/>
　　　金谷園<lb/>
石家舊地聊登望寵辱從兹信可驚鳥度野花<lb/>
迷錦障蟬吟古樹想歌聲雖將玉㒵同時死却<lb/>
<pb n="KR4c0087_SBCK_005-8b"/>
羡蒼頭此日生多積黃金買刑戮千秋成得緑<lb/>
珠名<lb/>
　　　投所知<lb/>
手欠東堂桂一枝家書不敢便言歸挂簷晚雨<lb/>
思山閣拂岸煙嵐憶釣磯公道甚平才自薄丹<lb/>
霄好上力猶微誰能借與搏扶勢萬里飄飄試<lb/>
一飛<lb/>
　　　贈友弟<lb/>
螢熖燒心雪眼勞未逢嘉夢見三刀他時詎有<lb/>
鹽梅味今日猶疑腹背毛金埒曉羈千里駿玉<lb/>
<pb n="KR4c0087_SBCK_005-9a"/>
輪寒養一枝髙誰能終歳揺赬尾唯唯洋洋向<lb/>
碧濤<lb/>
　　　春日喜逢郷人劉松<lb/>
故人不見五春風異地相逢嶽影中舊業乆抛<lb/>
耕釣侣新聞多說戰爭功生民有恨將誰訴花<lb/>
木無情秖自紅莫把少年愁過日一罇湏對夕<lb/>
陽空<lb/>
　　　夏日别余秀才<lb/>
岳麓雲深夌雨秋滿傾盃酒對湘流沙邊細柳<lb/>
牽行色水面輕煙畫别愁敢待傳巖成好夢任<lb/>
<pb n="KR4c0087_SBCK_005-9b"/>
從磻石挂纎鈎鏡機冲漠非吾事自要青雲識<lb/>
五侯<lb/>
唐李推官披沙集卷第五<lb/>
</p>
<p>
</p>
  </div>
<div> <lb/>
    <p>
<pb n="KR4c0087_SBCK_006-1a"/>
唐李推官披沙集卷第六<lb/>
　　　　　　隴　西　李　咸用<lb/>
　　廬陵九日<lb/>
菊花山在碧江東冷酒清吟興莫窮四十三年<lb/>
愁裏過幾多般事亂來空雖驚故國音書絶猶<lb/>
喜新知語笑同竟日開門無客至笛聲迢遞夕<lb/>
陽中<lb/>
　　　和人遊東林<lb/>
一從張野卧雲林勝槩誰人更解尋黃鳥不能<lb/>
言往事白蓮虚發至如今年年上國榮華夢丗<lb/>
<pb n="KR4c0087_SBCK_006-1b"/>
丗髙流水石心始欲共君重悵望紫霄峯外日<lb/>
沉沉<lb/>
　　　和彭進士秋日遊靖居山寺<lb/>
秋山入望巳無塵況得閑遊謝事頻問着盡能<lb/>
言祖祖見時應不是眞眞添瓶野水遮還急伴<lb/>
塔幽花落又新自笑未曾同逸歩終非宗炳社<lb/>
中人<lb/>
　　　和彭進士感懷<lb/>
人生誰肯便甘休遇酒逢花且共遊若向雲衢<lb/>
陪驥尾直湏天畔落旄頭三編大雅頻關興一<lb/>
<pb n="KR4c0087_SBCK_006-2a"/>
冊南華旋解憂四海英雄多獨斷不知何者是<lb/>
長籌<lb/>
　　　寄題從兄坤載村居<lb/>
隣並無非樵釣者莊生物論宛然齊雨中寒樹<lb/>
愁鴟立江上殘陽痩馬嘶說與衆傭同版築吕<lb/>
將群叟共磻溪覆巣破卵方堪懼取次梧桐鳯<lb/>
且棲<lb/>
　　　送黃賔于赴舉<lb/>
秋風昨夜滿瀟湘衰柳殘蟬思客腸早是亂來<lb/>
無勝事更堪江上楫離觴澄潭濯鯉揺輕浪落<lb/>
<pb n="KR4c0087_SBCK_006-2b"/>
日飛鳬趂逺檣漁父不湏探去意一枝春裊月<lb/>
中央<lb/>
　　　冬日喜逢呉價<lb/>
垂楊煙薄井梧空千里遊人駐斷蓬志意不因<lb/>
多事改鬢毛難與別時同鶯遷猶待銷氷日鵬<lb/>
起還思動海風窮逹他年如賦命且陶眞性一<lb/>
杯中<lb/>
　　　題劉處士居<lb/>
壓破嵐光半畒餘竹軒蘭砌共清虚泉經小檻<lb/>
聲長急月過脩篁影旋踈溪鳥時時窺戸牖山<lb/>
<pb n="KR4c0087_SBCK_006-3a"/>
雲往往宿庭除干戈謾道因天意渭水髙人自<lb/>
釣魚<lb/>
　　　送李尊師歸臨川<lb/>
蟠桃一別幾千春謫下人間作至人塵外煙霞<lb/>
吟不盡鼎中龍虎㐲𥘉馴除存紫府無他意終<lb/>
向青冥舉此身辤我麻姑山畔去蔡經蹤跡必<lb/>
相親<lb/>
　　　投知<lb/>
西望長安路幾千遲回不爲別家難酌量才地<lb/>
心雖動點檢嚢裝意又䦨自是逺人多蹇滯近<lb/>
<pb n="KR4c0087_SBCK_006-3b"/>
來仙牓半孤寒嘶風重訴牽鹽耻伯樂何妨轉<lb/>
眼看<lb/>
　　　呉處士寄香兼勸入道<lb/>
謝寄精專一稔香勸予朝禮仕虚皇湏知十極<lb/>
皆臣妾豈止遺生奉混茫空掛黃衣寧續壽曾<lb/>
聞玄教在知常但居平易俟天命便是長生不<lb/>
死郷<lb/>
　　　草蟲<lb/>
如繰如織暮㗀㗀應節催年使我愁行客語停<lb/>
孤店月髙人夢斷一床秋風低蘚逕疑偏急雨<lb/>
<pb n="KR4c0087_SBCK_006-4a"/>
咽槐亭得暫休湏付畫堂蘭燭畔歌懷醉耳兩<lb/>
悠悠<lb/>
　　　詠柳<lb/>
日近煙饒還有意東垣西掖幾千株牽仍別恨<lb/>
知難盡誇衒春光恐更無解引人情長婉約巧<lb/>
隨風勢強盤紆天應繡出繁華景處處茸絲惹<lb/>
路衢<lb/>
　　　寄所知<lb/>
曾將爼豆爲兒戯爭柰干戈阻素心遁去不同<lb/>
秦客逐病來還作越人吟名流古集典衣買僻<lb/>
<pb n="KR4c0087_SBCK_006-4b"/>
寺竒花貰酒尋從道趣時身計拙如非所好肯<lb/>
開襟<lb/>
　　　雪<lb/>
上帝無私意甚微欲教霖雨更光輝也知觸處<lb/>
花相似可到貧家影便稀雲漢風多銀浪濺崑<lb/>
山火後玉灰飛髙樓四望吟魂歛却憶明皇月<lb/>
殿歸<lb/>
　　　緋桃花<lb/>
茫茫天意爲誰留深染夭桃備勝遊未醉巳知<lb/>
醒後憶欲開先爲落時愁癡蛾亂撲燈難滅躍<lb/>
<pb n="KR4c0087_SBCK_006-5a"/>
鯉傍驚電不收何事梨花空似雪也稱春色是<lb/>
悠悠<lb/>
　　　同友人秋日登庾樓<lb/>
蘭摧菊暗不勝秋倚着髙樓思莫收六代風光<lb/>
無問處九條煙水但凝愁誰能百歳長閑去秖<lb/>
箇孤帆豈自由欲學仲宣知是否臂弓腰劒逐<lb/>
時流<lb/>
　　　和人詠雪<lb/>
輕輕玉疊向風加襟䄂誰能認六葩髙岫人迷<lb/>
千尺布平林天與一般花橫空落驛雲遺屑撲<lb/>
<pb n="KR4c0087_SBCK_006-5b"/>
浪翩聮蝶寄槎公子罇前流逺思不知何處客<lb/>
程賖<lb/>
　　　和友人喜相遇十首<lb/>
爲儒自愧巳多年文賦歌詩略不專肯信披沙<lb/>
難見寳只憐苫草易成編燕昭寤寐常求駿郭<lb/>
隗尋思未是賢且固初心希一試箭穿正鵠豈<lb/>
無縁<lb/>
揣情摩意巳無功只把篇章助國風宋玉謾誇<lb/>
雲雨㑹謝思寧許夢䰟通愁成旅鬢千絲亂吟<lb/>
得寒缸短熖終難丗好居郊野地出門常喜與<lb/>
<pb n="KR4c0087_SBCK_006-6a"/>
人同<lb/>
惠子休矜學五車沛公方起斬長蛇六雄互欲<lb/>
吞諸國四海終湏作一家自古經綸成丗務暫<lb/>
時朱緑比朝霞人生心口冝相副莫使堯階草<lb/>
勢斜<lb/>
不傍江煙訪所思更應無處展愁眉數柸竹閣<lb/>
花殘酒一局松䆫日午碁多病却疑天與便自<lb/>
愚潛喜衆相欺非窮非逹非髙尚冷笑行藏秪<lb/>
獨知<lb/>
閑吟閑坐道相應逺想南華亦自矜拋擲家郷<lb/>
<pb n="KR4c0087_SBCK_006-6b"/>
輕似夢尋常心地冷於僧和羮使用非胥靡憶<lb/>
鱠言詞小季鷹唯伏十篇金玉韻此中髙旨莫<lb/>
階升<lb/>
巳向丘門老此軀可堪空作小人儒吟中景象<lb/>
千般有書外嚢裝一物無潤屋必能知早散輝<lb/>
山應是不輕沽短衣寧倦重修謁誰識髙陽舊<lb/>
酒徒<lb/>
松桂寒多衆木分輕浮如葉自紛紜韶咸古曲<lb/>
教誰愛山水清音喜獨聞上國共知傳大寳舊<lb/>
交寧復在青雲相逢莫厭柸中酒同醉同醒秖<lb/>
<pb n="KR4c0087_SBCK_006-7a"/>
有君<lb/>
還淳反朴巳難期依德依人敢暫違寡欲自應<lb/>
剛正立無私翻覺友朋稀旄頭影莫侵黃道傳<lb/>
說星終近紫微年紀少他蘧伯玉幸因多難早<lb/>
知非<lb/>
麻衣未識帝城塵四十爲儒是病身有恨不關<lb/>
銜國耻無愁直爲倚家貧齊輕東海二髙士漢<lb/>
重商山四老人一種愛閑閑不得混時行止却<lb/>
應眞<lb/>
任說天長海影沉友朋情比未爲深唯應樂處<lb/>
<pb n="KR4c0087_SBCK_006-7b"/>
無虚日太半危時得道心命逹夭殤同白首價<lb/>
髙甎瓦即黃金他年有要玄珠者赤水縈紆試<lb/>
一尋<lb/>
　　　依韻脩睦上人山居十首<lb/>
生身便在亂離間遇柳逢花作麽看老去轉諳<lb/>
無是事本來何處有多般長憐蠛蠓能隨暖獨<lb/>
笑梧桐不耐寒覆載我徒爭㑹得大鵬飛尚未<lb/>
知寛<lb/>
雲泉日日長松寺絲管年年細柳營静躁殊途<lb/>
如自識榮枯一貫亦何爭道傍病樹人從老溪<lb/>
<pb n="KR4c0087_SBCK_006-8a"/>
上新苔我獨行若見淨名居士語逍遥全不讓<lb/>
莊生<lb/>
莫言天道終難定湏信人心盡自輕宣室三千<lb/>
雖有恨成周八百豈無情栢縁執性長時痩梅<lb/>
爲多知兩畨生不是不同明主意嬾將唇舌與<lb/>
齊烹<lb/>
不論軒冕及漁樵性與情違漸漸遥季子禍從<lb/>
憐冨貴顔生道在樂簞瓢清閑自可齊三壽忿<lb/>
恨還湏戒一朝好學堯民隈舜日短裁孤竹理<lb/>
雲韶<lb/>
<pb n="KR4c0087_SBCK_006-8b"/>
春風春雨一何頻望極空江覺損神鶯有來由<lb/>
重入谷柳無情緒強依人漢庭謁者休言事魯<lb/>
國諸生莫問津賴是水郷樗櫟賤滿爐紅焰且<lb/>
相親<lb/>
三十年來要自觀履春氷恐未爲難自於南國<lb/>
同埋劒誰向東門便掛冠早是人情飛絮薄可<lb/>
堪時令太行寒多慙幸住厈山下偷得穠嵐坐<lb/>
卧看<lb/>
畹蘭未必因香折湖象多應爲齒焚兼濟直饒<lb/>
同巨楫自由何似學孤雲秋深櫟<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>樵來得木<lb/>
<pb n="KR4c0087_SBCK_006-9a"/>
未山鼯夢斷聞閑凭竹軒遊子過替他愁見日<lb/>
西曛<lb/>
何事深山嘯復歌短弓長劒不如他且啚青史<lb/>
垂名穩從道前賢自滯多<graphic n="KR2448" url="https://raw.githubusercontent.com/kanripo/KR-Gaiji/master/images/KR2448.png" mimeType="image/png"/>鷃敢辤棲短棘鳯<lb/>
凰猶解怯髙羅人生若得逢堯舜便是巢由亦<lb/>
易過<lb/>
太玄太易小䆫明古義尋來醉復醒西伯縱逢<lb/>
頭巳白歩兵如在眼應青寒猿斷後雲橫檻宿<lb/>
鳥驚時月蒲庭此景得閑閑去得人間無事不<lb/>
曾經<lb/>
<pb n="KR4c0087_SBCK_006-9b"/>
壯氣雖同德不同項王何似王江東郷歌寂寂<lb/>
荒丘月漁艇年年古渡風難丗斯人猶不逹此<lb/>
時吾道豈能通吟君十首山中作方覺多端揔<lb/>
是空<lb/>
　　　同友生春夜聞雨<lb/>
春雨三更洗物華亂和絲竹響豪家滳繁知在<lb/>
長條柳點重愁看破朶花簷靜尚疑兼霧細燈<lb/>
揺應是逐風斜此時農叟渾無夢爲喜流膏潤<lb/>
榖牙<lb/>
　　　同友生題僧院杜䳌花<hi>得春字</hi>
<pb n="KR4c0087_SBCK_006-10a"/>
若比衆芳應有在難同上品是中春牡丹爲性<lb/>
踈南國朱槿操心不滿旬留得却縁眞逹者見<lb/>
來寧作獨醒人鶴林太盛今空地莫放枝條出<lb/>
四隣<lb/>
　　　同玄昶上人觀山榴<lb/>
病隨支遁偶行行正見榴花獨滿庭瘦竹成林<lb/>
人不看却應羞得強青青<lb/>
　　　別李將軍<lb/>
一拜虬髭便受恩宫門細柳五揺春男兒自古<lb/>
多離別懶對英雄淚滿巾<lb/>
<pb n="KR4c0087_SBCK_006-10b"/>
　　　早雞<lb/>
錦翅朱冠驚四隣稻梁恩重職司晨不知下土<lb/>
兵難戢但報明時向國人<lb/>
　　　別友人<lb/>
北吹微微動旅情不堪分手在平明寒雞不待<lb/>
東方曙喚起征人踏月行<lb/>
唐李推官披沙集卷第六<lb/>
<pb n="KR4c0087_SBCK_006-11a"/>
</p>
<p>
</p>
  </div></body>
</text>\m</TEI>
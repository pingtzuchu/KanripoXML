<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>北湖集巻一</head>
    <p>
<pb n="KR4d0117_WYG_001-1a"/>
欽定四庫全書<lb/>
　北湖集巻一　　　　　　宋　呉則禮　撰<lb/>
　　五言古<lb/>
　　　唐處厚邀同歐陽元老彭志南遊金鑾寺<lb/>
秋老萬木脫浮雲暮連空落景不可挽㝠㝠有飛鴻偶<lb/>
與二三友返轡釋子宫幽事固可喜逸興殊未窮更期<lb/>
霜華隕黄菊開舊叢濁醪倘可載浩歌凌西風<lb/>
　　　春事<lb/>
<pb n="KR4d0117_WYG_001-1b"/>
春事豈堪論桃花遽如許薄暮短墻頭已作廻風舞翛<lb/>
然斷經過睡足南窓雨幽夢與誰言迢逓墮三楚<lb/>
　　　送曽公巻之汶陽<lb/>
投策上前坂薄暮寒雲滋華轂不可停奈此長相思鴈<lb/>
影正疾逝馬鳴一何悲歸期無淹留黄花殊未衰<lb/>
　　　次韓子蒼韻<lb/>
一丘當快營五車要盡捐宿昔有足欣卿去我欲眠層<lb/>
層江上峰頗欲窮其巔誰令雨𡨕𡨕復作雷填填不讀<lb/>
<pb n="KR4d0117_WYG_001-2a"/>
離騷經罷參祖師禪獨奈執熱何西南有寒泉<lb/>
　　　次沈坦之簡周開祖韻<lb/>
老夫藜糝債宿昔圭竇姿人或謂醜拙儂亦自笑之沈<lb/>
侯江左士端肯相携持即時一盃酒到手慎莫遲<lb/>
　　　無著以東坡西湖觀月聴琴詩示予因次韻<lb/>
白月在湖底脫冠睇㣲雲從來雍門恨世上惟有君徃<lb/>
時東坡老爲子持一樽東坡只飯豆未辦汁滓醺獨愛<lb/>
三昩語昵昵出斷紋東坡拍手笑俗耳曽不聞延州亦<lb/>
<pb n="KR4d0117_WYG_001-2b"/>
窮相坐睡徒昏昏都梁固髙徹淮水元自渾<lb/>
　　　再用前韻<lb/>
玉澗安在哉注目匡山雲都梁有竒特渠自能挽君伏<lb/>
雌端可烹豈惟酒盈樽老子堪料理枯腸為之醺奕奕<lb/>
弦上語大似機中紋白頭得勝妙歎咤初未聞更彈醉<lb/>
翁操洗我蒲團昏且復瀹龍焙誰言淮水渾<lb/>
　　　次子仁贈永翁韻<lb/>
脫我頭上巾星星復種種聊欲對可人洗此塵事冗歸<lb/>
<pb n="KR4d0117_WYG_001-3a"/>
受一大錢知渠笑劉寵且當澆渴心長江岌翻動辦君<lb/>
諸方脚擬尋小有洞黄㡌與青鞋甘作五湖夢鴻飛強<lb/>
𡨕𡨕姑以白眼送兒輩無足論急流未爲勇<lb/>
　　　次寄緑莎翁韻<lb/>
劇談要且置麈尾寧用長從來一大事吾曹可稱量世<lb/>
上有何好投身淨名坊老夫百不如摩腹魚稻鄉緬懷<lb/>
眼中人跛跛豈易忘尚欲投羽扇無心問糟牀端笑說<lb/>
拍浮疇昔取腐腸<lb/>
<pb n="KR4d0117_WYG_001-3b"/>
　　　次坦之韻<lb/>
隠侯天下士早從北山遊至今華屋處淚眥嬰西州予<lb/>
實老且病聞螘類鬬牛力不任毛頴况能佩吳鈎蟲鳴<lb/>
夜復久試起商聲謳姑置鐵如意珊瑚爲君投<lb/>
　　　九日過宋遇雨呈曽元矩并先寄吕少馮<lb/>
黄菊濕不鮮白鴈寒更哀何由穿雨屐一登宋王臺眷<lb/>
予良友生南山安在哉行將北湖鬢投老炤清淮<lb/>
　　　向趙聖源請賦雲壑詩㑹余東去西來怱怱不<lb/>
<pb n="KR4d0117_WYG_001-4a"/>
　　　暇今追寄之<lb/>
王孫我輩人著身一雲壑五斗炊官倉糟丘初不惡天<lb/>
公亦好竒與著尋山屫大笑杜陵翁不嗔驢失脚一來<lb/>
看都梁幾見胡鴈泊我昔邊頭歸淮南秋水落白魚能<lb/>
許肥宿昔鱠葉薄棖香已思儂呉虀真可作誰言㑹面<lb/>
初晤語如有昨丹青可盡年此事要商略<lb/>
　　　窺園<lb/>
白露幾時下凉秋晩蕭蕭已辭尾涏涏况復聲咬咬捉<lb/>
<pb n="KR4d0117_WYG_001-4b"/>
麈坐清樾扶藜經短橋雲邊有鳴鴈過去不可招<lb/>
　　　露生<lb/>
纎雲巻窮秋天宇凈如洗輕飈入髙梧筞筞鳴不已浩<lb/>
歌步前楹俛仰多可喜暉夜如相親輝輝過書几<lb/>
　　　簡鮑欽止<lb/>
劇談解人頤湖海鮑工部端能於口前截斷第二句瘦<lb/>
藤尋上方住此鼓鐘暮快辦呼酒尊梅花已無數<lb/>
　　　過開寳謁田端彦<lb/>
<pb n="KR4d0117_WYG_001-5a"/>
翛然策羸馬偶造釋子居欣與遯世士共閲瞿曇書脫<lb/>
屐弄清泚曲肱翳扶疎鳥起短笻外鐘鳴幽夢餘髙論<lb/>
信絶俗磊落包六虚萬古纔一瞬天地真蘧廬逸興殊<lb/>
未已恨彼白日徂詎覺厭塵滓徜徉方自娛<lb/>
　　　觀賈表之獵<lb/>
軒軒大鷹腦落落饑鶻拳忽張六翮去勢拉淮南天賈<lb/>
侯實老俊文字初著鞭平生坐髙飛孤吟餞流年收身<lb/>
事鞍馬未愛冕有蟬歸來對名妾含笑脫兩鞬能復飯<lb/>
<pb n="KR4d0117_WYG_001-5b"/>
斗米白眼捉彘肩玩世今種種掉頭羞乞憐儂也飽憂<lb/>
患慣視跕跕鳶澆寒一盃足撐腸謝三鱣惟樂不可過<lb/>
快臂烏號還徑横鐵如意露頂催烹鮮<lb/>
　　　遣興<lb/>
放船秋正佳日落鴈噭初晨炊儻無米寧尋謝胡奴督<lb/>
郵端可揮從事良欲呼大是陶淵明且還讀我書<lb/>
鮮鮮黄金花種種白髪人晩歳色不改宿昔情相親浪<lb/>
因五斗米媿此流轉身我輩有能事大笑非伯倫<lb/>
<pb n="KR4d0117_WYG_001-6a"/>
　　　離淮南寄公巻<lb/>
船頭看淮南去入蓮芡海九年窮不死魚鳥怪我在昨<lb/>
日别友人鬢髪忽已改溥溥白露多初濕柂樓背<lb/>
　　　良辰<lb/>
良辰入竒懷端欲挽我行幽花迎人笑欣然媚柴荆春<lb/>
醪處處佳姑瀉濁與清好鳥何許來日暮獨一鳴江山<lb/>
雨新洗坐使老眼明天公喑鵓鴣要作爛熳晴平生木<lb/>
上坐莫逆惟有卿歸尋茅三間遙取烏几慿長腰雪不<lb/>
<pb n="KR4d0117_WYG_001-6b"/>
如付兹腹彭亨短蔬勝肥肉甘哉北湖羮一飽便可足<lb/>
此外豈所營莫語兒子輩吾儕寧要名<lb/>
　　　寄歐陽元老<lb/>
耿耿坐不寐浩歌睇流雲寒商動清夜落木何紛紛幽<lb/>
閨納華月宴几停餘薰聊復飲蘭露無因持寄君<lb/>
　　　悠然閣<lb/>
吏抱簿書去聊兹駐屏星亦復喚名酒脫巾姑細傾慎<lb/>
勿閉我門要著屐齒㾗悠然見南山疇昔初不言<lb/>
<pb n="KR4d0117_WYG_001-7a"/>
　　　將至泗上㣲雪快晴<lb/>
僧伽憐我來娛我六出英又復憂我寒迎我以好晴何<lb/>
以謝僧伽汲水添淨缾<lb/>
　　　贈泗州楊吉老<lb/>
先生箇中人百骸一破甑端憎屐滿門姑現維摩病枕<lb/>
邊黄帝書大笑毉多盧酬對雖種種而我初如如要喫<lb/>
十方飯不擔叢林板久入無碍禪遂具通身眼客來據<lb/>
胡床喚婢傳酒觴深藏世諦舌浩歌看屋梁孔兄掉頭<lb/>
<pb n="KR4d0117_WYG_001-7b"/>
去寧復挽渠住未辦作癡兒户樞以鐵鑄<lb/>
　　　發龜山先寄少馮亢之<lb/>
貼貼淮不動翻翻雁能鳴強垂投老鬢又過盱眙城僧<lb/>
伽飽知我大小身後名快作皷考考要聴隨堂聲都梁<lb/>
吕少馮維吾佳友生更招虞仲子共看金盆傾<lb/>
　　　泗州南山贈吕少馮<lb/>
跛跛踐危磴行行把長蘿拊兹都梁岑睨彼淮水波花<lb/>
木春娬麗杖屨吾蹉跎輦轂端不逺舟檝今如何寒泉<lb/>
<pb n="KR4d0117_WYG_001-8a"/>
聚隂竇落景輸陽坡求羣有頡頏捉臂無詆訶峯巒㑹<lb/>
撩客腰脚強作魔送眺吳楚逈遐想江湖多情親故人<lb/>
健齒脫老語訛拍手蒼翠上一笑忘負痾<lb/>
　　　朱涇寺<lb/>
冀馬日馳突無地制奔放來爭天東南束手莫與抗我<lb/>
航指四百去之迷所向十里望雲屋逺意屬崑閬尺五<lb/>
跬步天丈六歡喜相更參船子師稽首問無恙平生客<lb/>
江湖半世狎烟浪漁監選常登釣尹職不曠此手誤遮<lb/>
<pb n="KR4d0117_WYG_001-8b"/>
日久矣翳塵妄願師賜金箆試與開眼障<lb/>
　　　登太行<lb/>
君看太行髙厯井安足道囬頭看禹門砥柱一何小歇<lb/>
鞍坐蒼崖九地俯飛鳥瑰詭平生無摧車亦復好白輝<lb/>
作許竒梁宋紅未了兀然流轉軀甘與君王老<lb/>
　　　過紫巖寺<lb/>
初辭戎馬邊紺宇忽如此突兀青巒几故作巖谷紫三<lb/>
年夢招提一笑來脫屣天憐乗障歸勞之以竒詭門前<lb/>
<pb n="KR4d0117_WYG_001-9a"/>
古澗流甘滑無與比衲僧初不知中有曹溪水<lb/>
　　　得黄濟川書<lb/>
荆南黄濟川少小但兩屐長大身轉窮四壁只麽立書<lb/>
來可憐人苦說遙相憶兒輩滿眼前吾髪何由黒幾時<lb/>
打僧包爲子去得得要論十年夢已復話疇昔<lb/>
　　　至楚約諸人飯而聖功不來翌旦乃見過<lb/>
前身坐衲僧積此葵莧債今朝偶烹鮮居士輒破戒摩<lb/>
挲羇臣腹商略九州大平生折脚鐺箇裏有妙解闗郎<lb/>
<pb n="KR4d0117_WYG_001-9b"/>
作底忙使我一長喟明發得得來猶較些子在<lb/>
　　　法雲期曽存之不至<lb/>
解鞍就塵榻聊與幽人期寒花受㣲雨清香散前墀箯<lb/>
輿杳不來坐恨白日遲茗甌無復共何以慰相思<lb/>
　　　木平像吾友宣老所藏宣示寂久矣余因歸朱<lb/>
　　　方遇其徒慈俊乞得之喜而作此<lb/>
布襪元不破霜雪遮頭顱政自要老醜肯剃頷底鬚經<lb/>
巻聊闗身帳座種種無安用古銅缾捉以髙鼻奴草鞋<lb/>
<pb n="KR4d0117_WYG_001-10a"/>
掛龍牀九州一蚍蜉如何是木平初落斤斧歟龎眉宣<lb/>
道人緬想骨已枯舊炊玉粒飯洗鉢獨我呼跛跛遷臣<lb/>
歸饑面黧且癯至今說法處井索纒轆轤唐時李衛公<lb/>
鑄鐵爲浮圖此塔有壞滅是事端弗渝<lb/>
　　　北湖<lb/>
北湖真大癡醜拙人共憎宿昔有鼻孔不穿牯牛䋲亭<lb/>
亭僧伽塔要以兩脚登折腰怕督郵此事豈吾能<lb/>
　　　贈趙聖源<lb/>
<pb n="KR4d0117_WYG_001-10b"/>
北湖河西來繫船清洛尾老眼便許竒日日南山紫脫<lb/>
身戎馬間見此佳公子手捉有錦嚢胡牀教脫屣劇談<lb/>
倚蒲團勝處輒啟齒非闗偶追尋臭味有相似不知官<lb/>
如何但說丘壑事俗子初未侵喚醒雲壑睡古圖開巨<lb/>
然茗椀同料理落日望長空西風鴈行起<lb/>
　　　贈王子和<lb/>
二年紫塞頭日日思都梁歸來向清淮白魚初飽霜走<lb/>
馬脫轡頭搴旗向沙場不如把蠏螯欹帽呼酒觴要聴<lb/>
<pb n="KR4d0117_WYG_001-11a"/>
阿燕歌頹然倚胡床姮娥一笑粲韻此九月凉緬懷去<lb/>
從軍隻影天一方誰令投老夢猶咤登太行采采東籬<lb/>
花其香何揚揚昭華喚驚鸞玉支况在傍自慚老不解<lb/>
著句說小粧獨知折齒屐尚可追二王<lb/>
　　　贈董無求<lb/>
董侯湖海俊短小精悍姿梁園固多士末至獨好辭相<lb/>
逢要作語老語竟不竒飽知匡鼎來我曹無說詩<lb/>
　　　贈夷白介然<lb/>
<pb n="KR4d0117_WYG_001-11b"/>
頃游古新秦打包過黄河跛跛登摧車白髪仍荷戈行<lb/>
人十七八兒女載駱駞戍鼓已斷腸况乃有邊歌歸來<lb/>
見二老壞衲夙昔磨舉頭僧伽塔便如到補陁軟語作<lb/>
許甘耄矣所得多隨堂一鉢飯捫腹端無他度淮太早<lb/>
生船皷將鳴鼉且置茶鐺事誰獨相詆訶<lb/>
　　　再至山陽<lb/>
北湖錐也無四海一兒子此生吾知之不過老病死五<lb/>
斗一強謀要飽聊爾耳禿髪猶讀書盡勝種種事初解<lb/>
<pb n="KR4d0117_WYG_001-12a"/>
行脚包問訊長淮水端欲洗枯腸相見輒歡喜將借官<lb/>
屋居聊復置牀几更煮楚州糜尚欠淮南睡手中楞嚴<lb/>
經咀嚼真有味姑降老鼻雷豈復論字義<lb/>
　　　田不伐遺披雲圖<lb/>
田郎具眼人㑹遣披雲嘯翺也未絶參儼公初不笑聊<lb/>
須論翰墨寧數金粟妙全體已見前大是頂門竅<lb/>
　　　過歐陽元老草堂<lb/>
知子廊廟器誅茅楚江邊緬懷靖節意心逺地自偏緑<lb/>
<pb n="KR4d0117_WYG_001-12b"/>
髪走闗塞蹭蹬成華顛老益抱孤操㝠鴻正翩翩草堂<lb/>
足幽趣茗飲共留連新詩出錦囊火齊堆我前芙蕖頗<lb/>
秀發灼灼初爭妍解衣俯方塘潑潑鮪與鱣屋角升赤<lb/>
日長空隨飛鳶羽扇無停揮聒耳憚鳴蟬蠻簟敷龍牙<lb/>
曲肱偶欹眠輕風灑梁棟爽氣回九天壁間湖灘圖百<lb/>
仞懸驚泉詎復畏執熱况若聞潺湲時延遯世人坐皷<lb/>
薫風絃得意委萬類髙軼象帝先惟兹霜露零黄菊輸<lb/>
金鈿白眼望河漢雲収月娟娟濁酒可消憂况乃數擊<lb/>
<pb n="KR4d0117_WYG_001-13a"/>
鮮聊持魚枕蕉脫屣秋水壖商略周八極落落遺簡編<lb/>
誰言厭羇旅便欲終殘年<lb/>
　　　元老見過因誦新詩<lb/>
西風動湖海木落蓬户幽稍囬長者車聊以銷我憂脫<lb/>
巾哦新詩爽氣凌髙秋蕭然漂轉餘文字慵雕鎪老驥<lb/>
語尤壯屹屹孰與儔一笑曽莫逆未覺悲淹留歳晚餘<lb/>
稉稻呼兒具肴羞蔬畦緑可擷濁酒供獻酬平生山林<lb/>
姿絶意宫錦裘黄雞忽登俎豈羡烹全牛念昔佐帷幄<lb/>
<pb n="KR4d0117_WYG_001-13b"/>
飲甘佩吳鈎滄波㑹入手此事非人謀羲和驅白日疾<lb/>
遊無停輈散髪倚前檻江天雲自愁<lb/>
　　　買菊<lb/>
偶煩孔方兄聘此髙妙姿粲然顧我笑佳哉今何時維<lb/>
摩初不病坐獲大竒勝便拈楖栗來祖師有律令<lb/>
　　　移菊<lb/>
愛此秋氣凉捐書坐北户黄花手自栽開花忽無數朔<lb/>
風吹寒雲色映茅簷暮起立佇幽香泥衣有零露旋移<lb/>
<pb n="KR4d0117_WYG_001-14a"/>
霜中花娛此羇旅人白髮圖一笑天公初不嗔平生飽<lb/>
參鼻宿昔應供身老大無所著幽花如絶倫勝處那可<lb/>
已聊復運意根漉彼汁滓酒澆兹葵莧唇慿君辦好語<lb/>
與招江海魂端欲道逸想緬焉難具論<lb/>
　　　讀徳操詩文<lb/>
平生饒徳操飽讀世上書坐斷諸方舌脊梁儂不如去<lb/>
耕鄧州田要作青鞋錢忽然騎聖僧我子真天然胷中<lb/>
姑一吐戯說無義語端有本分椎莫打老師皷<lb/>
<pb n="KR4d0117_WYG_001-14b"/>
　　　王和鼎石銚甚佳以詩丐之<lb/>
枵腹強自滿日愛幾合陳豆粥咄嗟辦豈是吾曹人故<lb/>
應彭亨腹稱此病痩身君從東海來便便作雲根我有<lb/>
紫玉璧氣壓連城珍要渠作蟹眼一洗胷次塵王郎實<lb/>
好竒宿昔飽幽事莫逆無與疇端以同臭味<lb/>
　　　即事<lb/>
子規日日啼凋我兩鬢毛隣家洗甕盎漸欲見濁醪飽<lb/>
聞荆江邊古栁繫酒船沙頭昨夜夢一笑水浮天<lb/>
<pb n="KR4d0117_WYG_001-15a"/>
　　　少馮約同趙伯山飲贈伯山<lb/>
頃聞趙伯山亦復哦其詩今者得㑹面真能解人頥徃<lb/>
時黄宜州句法天下竒平生老婆相不救枯腸饑或架<lb/>
屋下屋辛苦僅得皮君看趙伯山獨將聖僧騎維舟都<lb/>
梁岸捉手那復疑歡然悅情話似有宿昔期吾友吕少<lb/>
馮辦此一笑嬉莫論夜如何明發當語誰<lb/>
　　　招李漢臣飲與漢臣别九年相視癯然各已翁矣<lb/>
平生三毛爾鬢髪眉與鬚奈何忽霜雪星星欲無餘手<lb/>
<pb n="KR4d0117_WYG_001-15b"/>
中木上座枯槁正類渠而我方兩忘隠几者誰歟是身<lb/>
那有堅寢飯姑如如舊持祖師令似守商君書老夫亦<lb/>
耄矣戒律今全除惟兹笑及嗔二法元不殊獨當招故<lb/>
人濁酒滿眼沽非徒洗離羣且復澆索居白魚良已佳<lb/>
黄菊端未疎肯來共情話寧辭辦籃輿<lb/>
　　　比以補陁刻寄少馮有詩復答之并示楊吉老<lb/>
　　　釋介然<lb/>
我以無作語刋彼月面背遣似吕南山未要餘子㑹平<lb/>
<pb n="KR4d0117_WYG_001-16a"/>
生太𤣥雄猶有一語在只憐粥飯和已復不驚恠<lb/>
　　　送覺老住鹿門<lb/>
平生作許竒三匝繞茅舎白髪右掖門朝參隨萬馬覺<lb/>
也䥫脊梁兒子笑諸方時時容子美來過賛公房袖書<lb/>
僕射府打包鹿門去獨有田恊律知渠逸羣句余方在<lb/>
泥滓妄意水傳器他年著行纒一鉢有能事<lb/>
　　　入汴示坰<lb/>
前年泝洛水楊花白如氊今年泝洛水青青未三眠猶<lb/>
<pb n="KR4d0117_WYG_001-16b"/>
喫嵩福飯強尋梁宋船一笑真自喜蒲團媚癯仙<lb/>
　　　懷妙老<lb/>
屋頭風雨交喚此耋老夢粥魚腹遽鳴來作枕中供底<lb/>
處有可人齋鉢是日用時時要同盤穿雪菜甲動<lb/>
　　　代書寄凈明道人<lb/>
凈明端可人日用一僧鉢覓句殊未休平生箇中活眷<lb/>
我梁宋遊茗椀屢澆潑淮南霜露寒轉柂何由達<lb/>
　　　寄印老并招壁公<lb/>
<pb n="KR4d0117_WYG_001-17a"/>
半生阿印竒不作俗子見罷說北固禪去喫長蘆飯堂<lb/>
中壁道人大是一好漢遣意有或來誰云可招喚<lb/>
　　　永城道中<lb/>
聊挾儒生書更打衲子包五斗亦何直老夫今二毛道<lb/>
邊霜鬢翁煮茗澆我勞大笑陶淵明罷官縁折腰奴輩<lb/>
不解事歎息腹屢枵歸來買大甑炊飯謝汝曹<lb/>
　　　閑居<lb/>
阿堵安用多十年著一冠且作楚州夢從人憎鼻鼾柴<lb/>
<pb n="KR4d0117_WYG_001-17b"/>
桑閑居詩讀罷始永歎鶬鶊幾時鳴眷此春事䦨何以<lb/>
韻今日朱絲發清彈大部華嚴經字字要飽觀鞭筍真<lb/>
肥白媚我晨炊盤小君孟徳耀老夫梁伯鸞端須如龎<lb/>
公妻兒坐團欒好作竹漉籬未憂終歳餐濃煎飯後茶<lb/>
箇中良可安宿昔逸羣句慰渠舉似看<lb/>
　　　巖齋<lb/>
從來謝㓜輿宜置丘壑中虎頭有妙理誰謂毛頴工﨑<lb/>
﨑磊磊間聊復着此翁平生烏皮几不與兒曹同<lb/>
</p>
<p>
</p>
  </div>
<div>
                <head>北湖集巻二</head>
    <p>
<pb n="KR4d0117_WYG_002-1a"/>
欽定四庫全書<lb/>
　北湖集巻二　　　　　　宋　呉則禮　撰<lb/>
　　七言古<lb/>
　　　魯侯以上巳日宴髙陽偶成長句<lb/>
羅幃繡箔凌蒼穹揚飛白雪初濛濛雲收海面吐朝日<lb/>
漸射碧瓦光曈曨聊停隼斾駐雙節琥珀㶑灧黄金鍾<lb/>
雛鶯乳燕弄清晝幽香薄暮飄殘紅逰絲芳草入望眼<lb/>
天低旅鴈鳴嗈嗈溪深漲渌浮畫棟雨餘山色虚無中<lb/>
<pb n="KR4d0117_WYG_002-1b"/>
修眉翠袖倚長笛五馬矯首嘶春風輕煙漠漠暝蘭檝<lb/>
鷗鳥静不驚笙鏞玉堂念昔掌帝制文彩詎獨如醉翁<lb/>
夜聴宫漏對蓮燭突兀萬巻蟠心胷雄辭妙語委椽筆<lb/>
波濤洶洶來何窮法嚴義古跨兩漢磊落未許盤誥工<lb/>
晚握銅魚坐虎帳錦衣鐵騎懸刀弓熊羆俯仰隨杖屨<lb/>
棘門覇上真兒童葛巾羽扇姑自適指麾爼豆威羌戎<lb/>
飲酣隠几騁談辯逸氣凛凛侔銛鋒氊裘辮髪豈足數<lb/>
終使萬物歸埏鎔塞垣佳景寄新詠璀璨千丈垂晴虹<lb/>
<pb n="KR4d0117_WYG_002-2a"/>
章江倦客謾歎息轉徙八極猶孤蓬登臨暫喜脱人境<lb/>
安得健翮超寒空<lb/>
　　　二疏遺榮圖<lb/>
飽聞疇昔設供帳祖道都門車百兩脱冠著屐良有人<lb/>
五鼎一毛真邁徃彭澤縣令亦勝流徑捐五斗因督郵<lb/>
著書頗復恨枯槁臭味絶知殊二老龍眠一世論丹青<lb/>
不數輞川王右丞丹青之引誠落寞世上只今無少陵<lb/>
二疏妙致不可孤昔人亦作二䟽圖龍眠捉筆守圭竇<lb/>
<pb n="KR4d0117_WYG_002-2b"/>
兒輩亦復知廣受昔人獨能圖二䟽圖以韻語至今無<lb/>
丹青之引有句眼昨者少陵今隠居龍眠平生有妙思<lb/>
筆如周商鐘鼎字二䟽之迹定不磨照人真若前日事<lb/>
　　　寄尚志<lb/>
孤城慘淡臨寒水戰馬不收眠隴底戍鼓吹角夜迢迢<lb/>
霜月徘徊夢驚起遥知横槊興方新緑入沙塲細草春<lb/>
憔悴誰憐蘇季子貂裘空復敝黄塵<lb/>
　　　寄韓子蒼<lb/>
<pb n="KR4d0117_WYG_002-3a"/>
忍饑徹困聊上書世故如許可復耐孔兄有底喚不來<lb/>
人意政縁俗物敗撑腸一鉢十方糜要是堅持衲僧戒<lb/>
失身文字因果中黄髪猶還毛頴債<lb/>
　　　寄天牖元翰<lb/>
嗷嗷沙磧鴈鳴初淮南已復憐春餘梅邊白雲莫謾好<lb/>
桃底紅雨嗟何如今者無端近戎馬逺方不復呼籃輿<lb/>
江頭也有東橋竹作報獨少將軍書<lb/>
　　　田不伐玉磬歌<lb/>
<pb n="KR4d0117_WYG_002-3b"/>
田侯玉磬何瑰竒吳子見之俄朶頥宣王石鼓氣忽䘮<lb/>
摩挲篆刻還嗟咨作止休論惟柷敔曽窺兩階舞干羽<lb/>
常臨罍洗薦清廟獲邇天球親簋簠緬懐戛擊良匪遥<lb/>
少師汝曹疑可招老儒詎復知肉味惝怳便欲聞簫韶<lb/>
正聲初滛器益訛九州漸漸嬰兵戈鬼神憤惋莫得秘<lb/>
直恐世上遭詆訶田侯憫我形影孤明眼常云絶代無<lb/>
是事寜殊衲衣底啓齒須逢袒臂胡即今陛下聖且仁<lb/>
律吕從來惡奪倫克諧八音有䕫在獨驚堯顙如髙辛<lb/>
<pb n="KR4d0117_WYG_002-4a"/>
人間詎覩荆山璞碔砆難言合雕琢慿君持入古銀䑓<lb/>
似説太常修雅樂<lb/>
　　　聴梁聖民家琵琶<lb/>
宫様纈羅舞袖長纎眉巧學時世粧薫爐夜燒司衣香<lb/>
酒杯到手天雨霜檀槽徐作春雷轉龍紋撥打黄金面<lb/>
梨園妙處世不知為君弹徹霓裳遍淮南日日花信風<lb/>
新聲投老愛輕攏試與小桃催小紅<lb/>
　　　送曽公善赴定武<lb/>
<pb n="KR4d0117_WYG_002-4b"/>
闗河落落孤鴻飛燕然山南霜草齊邊笳戍角自悲壯<lb/>
千里不聞邊馬嘶刁斗夜急虎帳静皎皎隴月臨牙旗<lb/>
轅門栁色壓毳幕鐵甲十萬真熊羆少年公子身許國<lb/>
請佐帷幄辭龍墀屯雲漸對白玉斚宻雪欲犯黄金覊<lb/>
晚風蕭蕭近昜水想見懐古當傾曦連城笙鏞斷羽檄<lb/>
徃徃横槊多新詩雙輪稍蹉隔前坂轉眄各在天一涯<lb/>
吳鈎錦帯豈足贈寄聲但有長相思<lb/>
　　　以淮白寄公巻<lb/>
<pb n="KR4d0117_WYG_002-5a"/>
淮魚潑潑初飽霜赬尾寜數河之魴即今誰獨可寄似<lb/>
風味髙徹惟曽郎曽郎結髪傍輦轂黄羊舊厭官厨肉<lb/>
藜藿奚為便作魔九年雷繞羇臣腹羇臣曩者僕射兒<lb/>
裘馬詎省論輕肥詩書堆牀四壁立疇昔裋褐操鉏犁<lb/>
儂亦大是窮相人小黠不足癡無倫江南江北白月底<lb/>
簸弄扁舟天不嗔正須晚菘冒香棖餘生要此一釜羮<lb/>
别來曷如姑問訊㸔取老子終騎鯨<lb/>
　　　續百憂集行<lb/>
<pb n="KR4d0117_WYG_002-5b"/>
少陵昨者百憂集但言兒啼四壁空覉臣即今百憂集<lb/>
永痛母氏崩心胷疇昔罪臣投荆州板輿惴惴那得留<lb/>
老人端已怕勞事况乃離别酸鼻頭荆州破屋冷似鐵<lb/>
眼邉種種那堪説縳竹為瓦安得完往往稀間過霜雪<lb/>
母氏癯然由暑熱喘卧十日遽死訣至斯極矣其予乎<lb/>
毎輙念此骨欲折九重陛下仁如天逢赦却上沙市船<lb/>
飽聞荆江西江惡舉家性命實可憐餘生休論飯不足<lb/>
今費君王嶽祠禄母氏棄我如許時殊方只有㸔雲哭<lb/>
<pb n="KR4d0117_WYG_002-6a"/>
賀公吳語慎莫嫌渠自山隂一茅屋痩妻稚子姑團欒<lb/>
此叟堆灰未窮獨<lb/>
　　　伯時三馬圖<lb/>
從來畫馬稱神妙至今只説江都王將軍曹覇實仲季<lb/>
沙苑丞輩猶諸郎龍眠老人亦畫馬獨與三子遥相望<lb/>
兩馬駢立真驌驦一馬脱去仍騰驤龍眠老人今則亡<lb/>
嗚呼三馬誰平章北湖居士兩鬢蒼初無長吉古錦囊<lb/>
飯豆不足將逰梁手持三馬三太息檣烏已復催船檣<lb/>
<pb n="KR4d0117_WYG_002-6b"/>
　　　題賈表之所藏九馬圖<lb/>
龍顱豹股貌者誰將軍曹覇韓幹師權竒倜儻得殊相<lb/>
筆墨真似沙中錐監牧攻駒張太僕曽令大奴守天育<lb/>
豈如九馬百戰餘髙氣硉兀初不除太宗結髪定天下<lb/>
蹴踏九州惟九馬太宗廣顙復髙鼻去驂九馬隨羣帝<lb/>
將軍畫肉兼畫骨跼蹐長楸欲馳突為儂喚取拳毛來<lb/>
要遣老儒雙眼開追飛細綺與輕紈可但殷紅馬腦盤<lb/>
將軍拜舞矜絶藝兒輩于今説能事緬懐疇昔玉花驄<lb/>
<pb n="KR4d0117_WYG_002-7a"/>
畫工如山貌不同將軍侍立遽承詔江都那得稱神妙<lb/>
毎嗟將軍甞引見何人更上南薫殿褒公鄂公安在哉<lb/>
淮泗羇臣想生面羇臣馬癖無與隣苦心阿遁真前身<lb/>
生憎駑駘喜汗血歴塊寜須論一蹶賈侯射虎嗤猨臂<lb/>
錦囊九馬仍瑰異終甘飽死聴奚官八鸞六轡君姑置<lb/>
　　　曽公巻誦陳子南昭亭詩因次韻<lb/>
君不見唐時畫馬曹將軍肯道江都也絶倫又不見即<lb/>
今陳郎論句法頭頭未背少陵人往時屢費曽郎酒作<lb/>
<pb n="KR4d0117_WYG_002-7b"/>
意澆潑昭亭春一丘一壑正著相慎勿來喚天公嗔<lb/>
　　　從貫道求雙幅圖<lb/>
江郎平生筆五色戯遣秀句為竒石好絹自作凌亂光<lb/>
萬里須論才咫尺大兒小兒何足誇右丞北苑有等差<lb/>
孤舟自横天拍水江南江北多雲沙<lb/>
　　　和蠟梅詩<lb/>
江邉一樹垂垂花酒杯曽覔黄公家誰教五出作黄蠟<lb/>
六出休論屬尤物鼻端有竅儂自知羣兒空誦詩人詩<lb/>
<pb n="KR4d0117_WYG_002-8a"/>
天公與花不與葉要遣孤芳作超絶緬懐南徐江上山<lb/>
醉入梅花海中眠梅花亂落青鳥去大是天公送君句<lb/>
天公定不辜吾人蠟梅句法聊付君禅牀僧几夢吳越<lb/>
煑菜從來滿齋鉢<lb/>
　　　從王謹常求墨戯<lb/>
阿常為官真拓落胸次平生著丘壑權竒突兀要舉似<lb/>
毛頴從來有能事老子於此興不淺孤鴻斜日秋江逺<lb/>
忘懐丹青以句鳴只數輞川王右丞<lb/>
<pb n="KR4d0117_WYG_002-8b"/>
　　　偶作呈曽存子<lb/>
北窓永日捐羣書自憐所得才腐餘東風吹花欲爛熳<lb/>
强自羈縶同轅駒曲肱静聴百鳥語圭竇甕牖思吾廬<lb/>
遥憐春水帯刳艇歸鴈已應辭五湖<lb/>
　　　呈王濟川<lb/>
鵓鴣争鳴燕方乳飛絮忽來縈短麈眼底桃花且向人<lb/>
薄暮東風巻紅雨江南春盡水如天誰呼艇子石城邉<lb/>
急觴到手聊一噱識字須悲有投閣<lb/>
<pb n="KR4d0117_WYG_002-9a"/>
　　　謹常以墨戯見遺作此答之<lb/>
吾人著作翰墨塲得此三昧惟阿常平生韻語真戯劇<lb/>
化作輪囷抱孤石胸中塊磊安用澆端要吐出驚兒曹<lb/>
疇能與渠辦兹事喚取從來管城子<lb/>
　　　知府毛公顯謨以詩寵還書軸謹次嚴韻以叙<lb/>
　　　拳拳服膺之萬一<lb/>
天邉疊巘雲濤外南人啟齒北人怪給事筆力鼎可扛<lb/>
九鼎初如一毛細曲肱左省清夢餘長江拍拍天一隅<lb/>
<pb n="KR4d0117_WYG_002-9b"/>
後車聊載髙陽徒行復持被承明廬即今司業誰姓蘇<lb/>
還能辦人酒錢無生憎枯槁屈大夫金盤鱠縷日可須<lb/>
公也慎莫言歸歟美姿要作凌烟圖<lb/>
　　　貫道恵其所作屏料理為大軸題之以詩<lb/>
李成既死作者誰元豐以來惟郭熈江郎遽出繼二老<lb/>
自有三昧非毛錐江郎挽弓要射虎心醉覇陵石飲羽<lb/>
論交一世越與秦白眼終甘守環堵君不見昔者崑崙<lb/>
方壺圖筆墨妙好絶代無十日五日嵗月徂豈如江郎<lb/>
<pb n="KR4d0117_WYG_002-10a"/>
咄嗟雲出岫石上松老楓樹枯<lb/>
　　　郭因芍藥洛中本<lb/>
粲粲忽來紅粉晚故入吾人醉時眼吾人宿昔翰墨場<lb/>
消得文君作小粧莫遣邉頭風雨惡驚破文君夢伊洛<lb/>
孤芳勝韻明年春坐中誰作伊洛人<lb/>
　　　不伐寄長短句因答之<lb/>
安得不教青鬢老飛雁年年太行道低吟一曲歎疆場<lb/>
獨遣老子驚絶倒句法吾人莫細論天教阿傑解𤣥文<lb/>
<pb n="KR4d0117_WYG_002-10b"/>
衡門飽飯脱兩屨此事𤣥文初不與<hi>伯傑不伐子於太𤣥有悟䖏故及之</hi>
　　　懐子西<lb/>
眼邉寒䇿良可親我曹齪齪渠笑人青鞋布襪有能事<lb/>
喚取子西來細論老夫箇裏得妙解挈挈獨提彌勒袋<lb/>
他日還炊何許糜只今且煑南徐菜八年吳頭并楚尾<lb/>
痿痿羸羸飢不死端無一物娱此生天公乞與毛錐子<lb/>
莫嗔朱顔漸殊故且以麤言作依處幾時雪片似車輪<lb/>
著屐梅花海中去<lb/>
<pb n="KR4d0117_WYG_002-11a"/>
　　　小雨倦出懐介然<lb/>
北風吹雨鳴船篷髙岸泥滑愁老翁少陵病骨端欲折<lb/>
扶杖無因尋賛公賛公從來懶剃頭破衲未禦寒颼颼<lb/>
東牕朝日㑹晴好共看雪霧翻茶甌<lb/>
　　　戯作簡朱天球<lb/>
江頭雪花一尺圍不妨屋角梅垂垂江頭三日浪簸船<lb/>
不妨老子被底眠權竒突兀衆所嗔大是箇中英特人<lb/>
何曽論渠破與墮餘生且辦擔板過嗟我星星復種種<lb/>
<pb n="KR4d0117_WYG_002-11b"/>
四十八年環堵夢君看後省粱肉盤只似蓽門葵莧供<lb/>
莫云儂詩太愁絶半世全凴毛頴脱熟處難忘却自嫌<lb/>
面目堪憎為饒舌腐儒諸方飽行脚習氣偶存言語縛<lb/>
獨憂湯餅喚睡魔背貼蒲團鼻雷惡拈時勿著文字相<lb/>
肯對癡兒誇伎倆屈宋真眼向前㑹阿球端知有此事<lb/>
　　　江邉簡新之<lb/>
青鞋布襪茲何時江邉杏花渾欲飛銅鉼恰受斗酒許<lb/>
亟呼長鬚令抱持要尋楚郎與啟齒有底鵓鴣鳴不已<lb/>
<pb n="KR4d0117_WYG_002-12a"/>
解事提壺却喚人兩脚尚輕聊爾耳楚郎天生五車書<lb/>
以錐畫沙絶世無窮年飽喫衲子飯粱肉臭腐寜闗渠<lb/>
衛家一兒誰復似更遣韻語論胷次獨付匡山教外傳<lb/>
端合從之問竒字白髪南徐覉旅臣江湖幾載捐冠巾<lb/>
且扶痩籐隨行好安能齪齪守煆竈<lb/>
　　　同李漢臣賦陳道人茶匕詩<lb/>
諸方妙手嗟誰何舊聞江東卜頭陁即今世上稱絶倫<lb/>
只數錢塘陳道人宣和日試龍焙香獨以勝韻媚君王<lb/>
<pb n="KR4d0117_WYG_002-12b"/>
平生底處虀鹽眼飽識斕斑翰林椀腐儒慣燒折脚鐺<lb/>
兩耳要聴蒼蠅聲苦遭湯餅作魔事坐睡只教渠喚醒<lb/>
豈如公子不論價千金争買都堂胯心知二叟操鈐鎚<lb/>
種種幻出真瑰竒何當為我調雲腴豆飯藜羮與掃除<lb/>
箇中風味太髙徹問取老師三昧舌<lb/>
　　　紅梅<lb/>
楚州紅梅如許紅作魔猶有幾信風天公笑人但飽飯<lb/>
不辦青春看花眼呼兒徑買北湖酒澆我瀾翻説詩口<lb/>
<pb n="KR4d0117_WYG_002-13a"/>
莫教一片飛黄昏喚取百舌來細論<lb/>
　　　題鍾隠簡寂觀圖<lb/>
飽知阿隠有妙處未負從來丘壑謀徑呼管城辦能事<lb/>
長江貼貼仍晚秋白頭故作西河夢獨遣老眼酬南州<lb/>
邊笳牧馬豈不好平安火過消人憂<lb/>
　　　阿坰以歙鉢供太希先偶成<lb/>
君不見上公之鼎烹養牛髙足巨耳誰與儔又不見便<lb/>
便瓦釡煑黄獨媚此枵然轉雷腹養牛大嚼良快意老<lb/>
<pb n="KR4d0117_WYG_002-13b"/>
儒那有王侯鼻黄獨飽火正可憐自捉長鑱寜用錢太<lb/>
希先阿坰贈君北湖歙州鉢天遣吾人箇中活撑腸等<lb/>
取一生足養牛何曽異黄獨要須以鐵為脊梁才可提<lb/>
渠示諸方應笑連牀並頭顱五更戢戢聴木魚太希先<lb/>
爾時勿作隨堂解真是窮年粥飯債覊臣白髪無住著<lb/>
瀹腐舂陳殊未錯客來摩挲渾不嗔慎勿觸我紅麒麟<lb/>
南徐祖令儂自知雪打西安嘗豆糜<lb/>
　　　次公采贈太希先宻雲團韻<lb/>
<pb n="KR4d0117_WYG_002-14a"/>
道人祝融屩胡為墮南州都無作相但粥飯平生衲被<lb/>
姑䝉頭曽郎手中大圓鏡朶頤贈之非暗投快燒銅缾<lb/>
作蠏眼鑄成八載心如抽吾行踽踽飽閲世葵莧獨與<lb/>
衲子㳺君來適逢小揺落水天拍拍團滄州喚醒北固<lb/>
龕底夢擬披袈裟上扁舟且澆玉川七椀句仍洗船子<lb/>
三寸鈎摩挲正焙連城璧少林老僧初不識他時一笑<lb/>
示靈源五百比丘端失色幽叢鮮鮮凉雨餘亦有黄花<lb/>
净供無知渠肉團乆炯炯玷翳渾滅如大珠<lb/>
<pb n="KR4d0117_WYG_002-14b"/>
　　　贈希先<lb/>
太兄逺從方廣來𦂳打脚綳帩草鞋堂頭老人未相見<lb/>
道眼心知如覿面山間五百大弟子僕射魯公辦能事<lb/>
且燒湯鼎試中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>慿仗阿先歸舉似叢林梁棟權與洪<lb/>
戯為韻語亦復工曽參陶謝得一滴漆盂蔬筍要洗滌<lb/>
白髪佳縗只要閒夢想連牀六尺单豈徒衲帔痿羸坐<lb/>
共守團爐黄獨火<lb/>
　　　次坰韻<lb/>
<pb n="KR4d0117_WYG_002-15a"/>
北湖先生作許癡閉門覔句嗔人知日炊官米著處飽<lb/>
獨憎飯頭行飯遲天教五車與癯痩大笑阿蒼如瓠肥<lb/>
小糟秫糜已溜溜老子捧甖聊朶頥<lb/>
　　　次子蒼寄余清老韻<lb/>
從來三仕及三已總落道人坐定裏滑稽社中黄髪將<lb/>
詎與阿朔論輩行平生芋魁曽未錯粱肉寜殊腐腸藥<lb/>
百年兀兀且飽睡夢事有無渾不記乆甘袖手菩提坊<lb/>
餓死肯踏狙公鄉山林誰云跡如掃天乞江湖娱此老<lb/>
<pb n="KR4d0117_WYG_002-15b"/>
癯然且喫諸方飯汝自矻矻儂晏晏坐聴木魚人笑癡<lb/>
政復朶頥成屢莞要隨煙霧入窮溟或置一牀如浄名<lb/>
生憎阿秦六國印蒲團禪板猶闗情眼邉雖言有黄巻<lb/>
絶知口不談書傳舊拈槌拂吾已許喚取渠來姑語語<lb/>
相望幾時懐抱惡白玉為丹堪咀嚼且試車聲銅鼎湯<lb/>
瀹茗徑可撩枯腸此言何可束髙閣自謂過之一丘壑<lb/>
　　　次天啟贈浄名吳道人韻<lb/>
君名詎要書黄紙兒曹安能相汝爾平生胷中著丘壑<lb/>
<pb n="KR4d0117_WYG_002-16a"/>
何曽輙作數日惡㸔渠老死争名場肩摩轂擊非儂郷<lb/>
從來俗子貪著㡌露頂心知寡同好可不與飯惟有卿<lb/>
白眼未分遭題評蘇郎六印蠶作蠒劇飲濁醪適吾願<lb/>
此事未容人遽知百醜千拙人笑之勝處豈徒論得髓<lb/>
覿面端如傳器水典刑真有阿度風世上眼目無王龔<lb/>
滄波老樹我亦愛聞説津頭有船賣斯人要是江左人<lb/>
逕入坐牀寜肯嗔星星種種旋非故禪板蒲團只如許<lb/>
　　　次朱天球贈吳茂先韻<lb/>
<pb n="KR4d0117_WYG_002-16b"/>
暮年挈挈儂與君端覺髙歌有鬼神平生王恭無長物<lb/>
此事逼人殊咄咄戯談韁馬決鼻牛夫子大是孫殷流<lb/>
休言他日隨計上且㸔南徐拍天浪阿球髙氣寜用論<lb/>
為卿三倒實飽聞眼邉詎肯作懸特葵藿撐腸方自嘿<lb/>
屋頭雲錦秋水明兀然隠几渠寜貧詩書撩人姑把玩<lb/>
只與毛錐為老伴紅塵著脚笑參差索食祖仁那更疑<lb/>
於世無堪大瓠種獨可剖心如叔仲江湖作意從之逰<lb/>
老夫頗欲學操舟清言解頥未云已兒子屢驚雷遶齒<lb/>
<pb n="KR4d0117_WYG_002-17a"/>
好事誰過揚子雲一樽聊與細論文政須林宗巾角折<lb/>
仍要時時見顔色<lb/>
　　　無著有還玉澗之意作詩留之<lb/>
淮山誰言鈍滯人沙鴈求羣正如許先生掉頭嗟奚為<lb/>
要著行纒抱琴去徑須摺折楖栗杖我曹窮措有妙處<lb/>
時時覆鉢過橋來白頭㸔打僧伽鼓<lb/>
　　　無著復欲去再作此留之<lb/>
都梁日日招吾人梅花已復矜小春胡為要隨白鴈去<lb/>
<pb n="KR4d0117_WYG_002-17b"/>
莫起此念僧伽嗔彈琴幾時鬢毛脱端是天教箇中活<lb/>
僧伽初不負先生乆辦淮山作衣鉢<lb/>
　　　坰邀公巻煎茶<lb/>
阿坰手持都堂胯<hi>按宋姚寛云茶之極精好者毎胯工價近三十千唐庚鬬茶記茶不問團</hi>
<hi>胯要之貴新周必大集以詩送北苑八胯胯字皆从月不从金原本胯誤作銙今改正</hi>百千硨磲<lb/>
未論價渇心知我生塵埃故遣一甌官茗來上方井水<lb/>
絶世無中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>谷簾定庸奴徑當澆汝三尺喙要著胸中<lb/>
萬巻書外家典刑有諸老封胡羯末端復好皎如珊瑚<lb/>
<pb n="KR4d0117_WYG_002-18a"/>
在琳房况迺薫以正焙香阿坰性獨愛文字望見俗物<lb/>
輒走避雖然此事已可乆莫負從來鐵御史<lb/>
　　　用介然所恵石銚取淮水瀹茶<lb/>
吾人老懐丘壑情洗君石銚盱眙成要煎淮水作蟹眼<lb/>
飯飽睡魔聊一醒僧伽孤塔何亭亭試喚僧伽真肯譍<lb/>
擬向小陽買白菜圍爐爛煑北湖羮<lb/>
　　　贈江貫道<lb/>
即今海内丹青妙只有南徐江貫道孤峯疊巘真自竒<lb/>
<pb n="KR4d0117_WYG_002-18b"/>
老樹滄波亦復好扶杖時來問麴生戯捉毛錐吾絶倒<lb/>
龍眠居士喚不譍世上從交韋偃少一生管城良有味<lb/>
彈琴寜論老㑹至時調白羽臂烏號楊葉曽穿有能事<lb/>
獨憐老子跛跛歸故遣七絃聲作雷老子從來知賀若<lb/>
為我剩彈烏夜啼<lb/>
　　　贈醉吟先生許體之<lb/>
種種未似哦北䆫頭頭不如喚酒觴論文處度過裴迪<lb/>
覔句介然真佛光曲肱飽作南山夢提鉢徑坐僧伽床<lb/>
<pb n="KR4d0117_WYG_002-19a"/>
時時裹脛著兩履盱眙城底淮聲長<hi>裴廸佛光樂天友也體之晚得處度</hi>
<hi>介然二友自以為社中人無媿白老也</hi>
　　　贈江器博<lb/>
先生行年今七十植杖端如孤鶴立江天小雨作許竒<lb/>
洲渚横斜鴈行濕先生𨽻法老更精未要中郎作典刑<lb/>
筆含鍾鼎小篆意啟齒要須斯與冰先生宿昔愛彈琴<lb/>
不愛越琴愛雷琴摩挲龜背蛇蚹紋太和欵識尤出倫<lb/>
先生真已棄百事舊㕘堯典舜典字端有江湖著老儒<lb/>
<pb n="KR4d0117_WYG_002-19b"/>
笑大耳兒長結眊學書初不論永和書到石鼓才不磨<lb/>
不見吏部石鼓歌往載安得數駱駞<lb/>
　　　贈元暉<lb/>
南宫先生晩為郎學語小兒説元章屋下架屋安足數<lb/>
突過鍾王妙如許平生韻語何處有瀾翻舊識論詩口<lb/>
不落鈐鎚或自憎舉似癡兒真敝帚誰當料理晉馬曹<lb/>
詎復酬荅視愈髙慿君快寫拄板相政應頰上加三毛<lb/>
阿暉詎獨愛竒字徑割全牛烹大胾筆墨須論顧陸間<lb/>
<pb n="KR4d0117_WYG_002-20a"/>
豈止逺過楊契丹痿癯我作老摩詰惟子堪任來問疾<lb/>
是事且置黙然坐舌端種種一時墮<lb/>
　　　贈子發<lb/>
金銅仙人辭漢歌近時作者嗟誰何王侯之種合瑰詭<lb/>
君復鼻髙胸塊磊著身丘壑謝㓜輿此事端憐卿輩無<lb/>
口譚名理脚穿屐手捉毛錐家四壁平生三尺古錦嚢<lb/>
掉頭不愛尚書郎飽知得句要得眼肯道挽弓須挽强<lb/>
老夫天與覊臣骨大笑癡兒曽咄咄折牀舊喜存烏皮<lb/>
<pb n="KR4d0117_WYG_002-20b"/>
渇釡初欣識黔突未辦澆渠酒一尊藜羮且可細論文<lb/>
政思横説與豎説莫廢本來㣲妙舌<lb/>
　　　竹爐次韻<lb/>
薫爐好妙非吾欲古銅惟憐鼎三足手中一瓣非碌碌<lb/>
傳語此君驚世俗快燒篤耨置一牀枕上齁齁氣味長<lb/>
似是馬曹真未㑹不喚此君聞妙香<lb/>
　　　又次竹枕韻<hi>分寜猫竹為之極竒妙</hi>
銜蟬慣惱平頭奴遥取魚肉豐其膚胡為掉尾懶相乳<lb/>
<pb n="KR4d0117_WYG_002-21a"/>
化作青士形已枯試拈支頭當陶瓦不許卞璞登氍毹<lb/>
猶能攫拏翻鼎無踞視穿墉疑欲圖涎流潑潑穿長蒲<lb/>
夫人一笑呼與娱摩挲初欲論夢事有底耽耽而睢盱<lb/>
偶從蠻籐落吳㑹鄊縣直過青草湖老夫得此良自稱<lb/>
熟睡不管癡兒呼<lb/>
　　　已老<lb/>
北湖居士端已老後日懸知有老壊此生何處辦庵糧<lb/>
忽然老壊可復柰不如罷讀瞿曇書二時粥飯學予餬<lb/>
<pb n="KR4d0117_WYG_002-21b"/>
都無筋力堪井臼睡起飽聴鶬鶊呼<lb/>
　　　坰請作棗飲詩<lb/>
阿坰自説棗飲法請我試吟棗飲詩手提北湖折脚鼎<lb/>
北湖見之已解頥罌粟作腐杏成酪來問白蘇儂飽知<lb/>
他時携去尋衲子通紅更撥騏驎兒<lb/>
　　　即事<lb/>
先生寜負虀鹽口嵗嵗來沽春社酒好事晴鳩喚睡醒<lb/>
與人榖榖論花栁白頭强作懐抱寛我曹未辦憎儒冠<lb/>
<pb n="KR4d0117_WYG_002-22a"/>
不知無米知覔句大似騎驢杜工部<lb/>
　　　寒食<lb/>
正憎風雨暗炊熟朝日似為寒食晴樹頭樹底作許好<lb/>
舉揚春事憐音聲聊呼上坐行飽飯著處小立惟青青<lb/>
更無花片近老眼快遣鶬鶊來一鳴<lb/>
　　　北湖飽飯徑寢頽然甘甚殆疇昔所未有也作<lb/>
　　　此以示阿坰<lb/>
讀書聊爾只欲眠半世浪比邉孝先白頭來煮阿弓糜<lb/>
<pb n="KR4d0117_WYG_002-22b"/>
偶然甘寢如許竒醍醐酥乳無上味方我飽眠方掩鼻<lb/>
諸天種種妙伎樂方我飽眠堪作惡北湖乆參真法器<lb/>
老年端入睡三昧齁齁休遣鶯喚醒妙處只今兒輩聴<lb/>
　　　已至都梁簡介然時介然欲至城北而食言<lb/>
擊舟落尾端復佳獨恐幽人費招喚老鼻行㕘宴坐香<lb/>
晨炊飽喫連牀飯巾邉白髪已星星霜底黄華猶粲粲<lb/>
從來一事大因縁塔裏僧伽為儂辦<lb/>
　　　徐八聖猷碾茶有作因酬之<lb/>
<pb n="KR4d0117_WYG_002-23a"/>
北湖老矣不事事日割黄羊分大胾底物堪澆塊磊胸<lb/>
即今鬬焙惟髙峯邉頭那知見阿八端笑吾人號癡絶<lb/>
喚取阿八來細評沙泉水甘似中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>
　　　由刁園歩至因勝求浴<lb/>
鳥聲已迎一百五野逕㣲行誰復嗔放飯要穿花底屐<lb/>
捐書聊著頭上巾老夫踽踽只白眼爛蘂細細徒青春<lb/>
慿仗石槽三昧水浴茲從昔無垢人<lb/>
　　　有懐介然偶作因記之<lb/>
<pb n="KR4d0117_WYG_002-23b"/>
介然平生三隻襪意行跛跛復挈挈上堂懶把椎拂拏<lb/>
却過淮來伴僧伽<hi>時方自和州天寜歸</hi>
</p>
<p>
</p>
  </div>
<div>
                <head>北湖集巻三</head>
    <p>
<pb n="KR4d0117_WYG_003-1a"/>
欽定四庫全書<lb/>
　北湖集巻三　　　　　　宋　呉則禮　撰<lb/>
　　五言律<lb/>
　　　次韻林初心先輩<lb/>
太史滯周南醇儒去廣川功名欺白髪風雨送流年故<lb/>
國悲歌裏滄洲醉夢邉平生心似鐵相對肯凄然<lb/>
　　　又<lb/>
倦客無人問逢人祗自嗟孤舟在江漢老夢繞京華聴<lb/>
<pb n="KR4d0117_WYG_003-1b"/>
雨閒扉掩㸔雲短幘斜固窮吾已定莫向五侯家<lb/>
　　　登北樓<lb/>
落景孤雲共清商戍角和蒼煙澹伊洛白露濕闗河牧<lb/>
馬隨鴻鴈行人掣駱駞暮年餘習在猶欲聴邉歌<lb/>
　　　曉角<lb/>
曉角催行皷儒生也㨿鞍轅門天漢入幕屋塞雲蟠馳<lb/>
山一騎落㧞幟萬人觀湖海鷗羣老空餘子夏冠<lb/>
　　　陪劉仲馮登城樓<lb/>
<pb n="KR4d0117_WYG_003-2a"/>
秋老嵗忽晚登臨清興賖孤鴻鳴宴几落日在髙牙木<lb/>
脱戍樓寂雲低寒水斜扁舟與倦客相望各天涯<lb/>
　　　神堂道中聴後騎短笛妙甚而花栁已有思澗<lb/>
　　　流濺濺可喜<lb/>
從來十八拍笛裏更清新著處是淺笑可人惟晩春末<lb/>
扳紅<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>且掲碧鱗鱗小雨為我止鵓鴣長自馴<lb/>
　　　謁陳尚志於太原之清凉<lb/>
酒罇元有味絶倒更能麽昨夢不堪説白頭無柰多底<lb/>
<pb n="KR4d0117_WYG_003-2b"/>
時辭部曲著處尚闗河相見好歡喜當如遲暮何<lb/>
　　　㳺昆羅山寺二首<lb/>
木落闗河淡天髙更鴈翔凝笳亂流水歸馬得斜陽尊<lb/>
罍當白露旗斾巻清商山徑作許好寒花渾欲黄<lb/>
據鞍風嫋嫋横䇿水泠泠華屋聳雲谷朱䦨依翠屏偶<lb/>
携千騎出更為九秋停何必論黒月歸途聊戴星<lb/>
　　　吳山寺<lb/>
空山無人境汛掃寺兩廊毎荷佛下榻更䝉天與凉沉<lb/>
<pb n="KR4d0117_WYG_003-3a"/>
𤓰冷出井澆汗暖注湯落日下山去好風如許長<lb/>
　　　偶憩<lb/>
繫馬後河川可人冬景妍要㸔花到晩付與水浮天未<lb/>
覺隨戎馬端來喚酒船誰云是闗塞勝事總堪傳<lb/>
　　　勸耕神堂快活林<lb/>
凝笳作悲壯細馬載嬋娟可是杏花晚只教楊栁眠酒<lb/>
醆漢旌底清歌春雁邉不須催部曲聊欲酌寒泉<lb/>
　　　和劉坰并簡楊虞卿<lb/>
<pb n="KR4d0117_WYG_003-3b"/>
少日負書笈老年看戰車此生渾覔句隨處有烹茶乞<lb/>
我炊黍米煩君問蕨芽斕斑赤銅椀渠輩乆名家<lb/>
　　　三堂道中寄公巻<lb/>
乆坐懶成癖誰令老作魔逢人説江海著處是闗河隴<lb/>
底烽燧暗海門鴻鴈多西樓雲水白猶奈酒樽麽<lb/>
　　　寄曽公巻<lb/>
作業定相似懐君徒惋傷解包真有處展鉢且隨方月<lb/>
出淮天白梅繁水國香垂垂老工部獨少賛公房<lb/>
<pb n="KR4d0117_WYG_003-4a"/>
　　　同坰寄黄濟川五首<lb/>
飯飽團欒坐前身或姓龎痴雲黏楚甸小雪著荆江尚<lb/>
要評詩律何因喚酒缸歸來底處好脱屐弄艂艭<lb/>
平生黄巻裏老罷白鷗邉莫作驚人語深參飽睡禪隨<lb/>
堂姑一鉢喚客或三鱣寜要蘇司業時時與酒錢<lb/>
今年一尺雪大盎想春沽烏㡌有何好青鞋絶世無老<lb/>
泓元有韻瘦頴要時呼跛跛沒伎倆歸來真老盧<lb/>
甘作華顛老聊尋潁上梅長鬚喚舟檝赤脚洗尊罍白<lb/>
<pb n="KR4d0117_WYG_003-4b"/>
日要可挽清香不受摧若為教騕褭載得阿川來<lb/>
齋盂隨處有阿堵半生無不作論文杜姑為踏磑盧清<lb/>
言韻舌本殘雪著頭顱請説楚州菜白菘如臂麤<lb/>
　　　呈余清老<lb/>
俛仰塞境斷追隨春事幽碧山朝曵屐白浪晚維舟鐘<lb/>
皷鳴江渚煙雲暗郡樓下簾煑新茗聊為道人留<lb/>
　　　次李徳充别劉長因韻<lb/>
懸榻有妙致脱冠論古情羈愁一杯盡好句萬人驚談<lb/>
<pb n="KR4d0117_WYG_003-5a"/>
麈初未厭檣烏俄小征遥憐柂樓底别夜月孤明<lb/>
　　　晩過元老<lb/>
煑茗月纔上觀碁興未央綸巾墮清夜羽扇委初凉玉<lb/>
露飛蓮沼銀河帯草堂聊慿明浄几那覺是他鄉<lb/>
　　　出城道傍决明甚開可喜<lb/>
籬落秋逾晚鷄豚地更偏何時有蓬户無處著金錢芒<lb/>
屨林邉石茶鐺澗底泉心知鴻鴈到老子愛江天<lb/>
　　　不奈<lb/>
<pb n="KR4d0117_WYG_003-5b"/>
不奈淮南熱遥知秋可憐烏皮垂老事白髪半生禪井<lb/>
水從兒汲茶鐺姑自煎何時决明好堂下晚鮮鮮<lb/>
　　　晩歩<lb/>
暮林帯斜日隠隠聞踈鐘息憊有孤石扶衰憐短笻垂<lb/>
楊暖自緑春事老渾慵正念余影獨忽與幽鳥逢<lb/>
　　　過静老<lb/>
老夫無住相大是箇中人聊作宰官相偶名居士身拍<lb/>
手與公笑同牀憐我真端來趂齋皷典坐不曽嗔<lb/>
<pb n="KR4d0117_WYG_003-6a"/>
　　七言律<lb/>
　　　與曽公路吕少馮飲曽公巻舟中<lb/>
百年乆付一毫端異縣追隨得自寛聲入浦雲歌扇麗<lb/>
影浮江月酒罇寒黄花窈窕且經眼白髪蕭條初映冠<lb/>
共倚檣竿竚歸鴈西風嫋嫋露漙漙<lb/>
　　　呈魯侯<lb/>
滹沱流水抱城斜旌節重來鬢欲華春雨一溪藏釣艇<lb/>
秋風十里對荷花銅符舊總山西將鐵騎還吹塞北笳<lb/>
<pb n="KR4d0117_WYG_003-6b"/>
魚蟹初肥稻粱熟他時歸向楚人誇<lb/>
　　　過智海呈陳無已<lb/>
暫展經奩試茗芽共憐日日困塵沙木魚夢覺響晴景<lb/>
鐵鳯雨餘翔落霞漠漠清香縈暮竹蕭蕭晏几近幽花<lb/>
道人槌拂總無用身世俱忘鬢已華<lb/>
　　　贈郭功父<lb/>
兒童疇昔㸔揮毫未覺雄辭媿廣騷談塵縱横走雪電<lb/>
詩壇磊落建麾旄捐身魚鳥黄塵逺隠几江湖白浪髙<lb/>
<pb n="KR4d0117_WYG_003-7a"/>
短褐婆娑㺯明月紛紛冔冕一鴻毛<lb/>
　　　上元寄魯侯道輔時二公在真定<lb/>
留連京洛未成歸行及北潭花絮時樓外孤蟾吐華月<lb/>
帳前小隊簇春旗夜䦨白雪囬歌扇舞徹紅燈照酒巵<lb/>
更有風流峴山客明珠百斛坐題詩<lb/>
　　　懐彭志南因寄之<lb/>
年光六馬去駸駸末路漂流媿此心玉佩金貂自鐘鼎<lb/>
綸巾羽扇本山林舟横落月梅花淡鴈貼寒雲春水深<lb/>
<pb n="KR4d0117_WYG_003-7b"/>
漠漠東風閉蓬户相思華髪忽盈簮<lb/>
　　　和至之秋宴感懐時至之已有歸休意<lb/>
紛紛舉世事輕肥三徑蕭條獨可依壯志未隨黄髪改<lb/>
故山將伴白雲歸林泉定落幽人手塵土空侵病客衣<lb/>
明月滿㠶秋水碧扁舟去逐鴈南飛<lb/>
　　　觀耕神堂快活林<lb/>
小雨尚復連清明晴鳩撩我争喚晴餘寒不奈殘春酒<lb/>
遲日初斜細栁營黒貂强脱行作吏白髪渾生來勸耕<lb/>
<pb n="KR4d0117_WYG_003-8a"/>
樹底樹頭牽老眼幾時喬木有鶯鳴<lb/>
　　　為盧天驥作<lb/>
撩我千巖固好在未論應接徒惋欷湖山飽窺使者節<lb/>
魚鳥不避霜臺威坐罷清言良亹亹來朝爽氣殊霏霏<lb/>
鷗羣非闗舞不下要畧滄州如打圍<lb/>
　　　登城樓<lb/>
河西諸將氣食牛白羽雕弧錦臂韝他日粥飯真衲子<lb/>
莫年酒肉雜氊裘坐上儒冠揮麈尾帳前羗種看刀頭<lb/>
<pb n="KR4d0117_WYG_003-8b"/>
吳檣楚柂自江海聊復看雲倚戍樓<lb/>
　　　送公桓行<lb/>
汾河水落㕍南飛一馬蕭蕭木脱時蒼鬢寜堪異鄉别<lb/>
幽人况有故園悲山頭日没邊笳斷隴底駞鳴塞草衰<lb/>
千里黄雲太行路自憐北望獨相思<lb/>
　　　三堂書懐<lb/>
青春已復作許妙蜀錦輕覆千林殷愧無好語贈秦嶺<lb/>
猶想柂樓縈戍山少日清尊兼白墮暮年華髪與蒼顔<lb/>
<pb n="KR4d0117_WYG_003-9a"/>
自憐飽作三堂夢不在邊笳牧馬閒<lb/>
　　　送王詩客莊依湖外使者<lb/>
問舍求田話昔時共憂南北未安枝青山笑我空成夢<lb/>
白髪憐君苦作詩風月誰教太瀟灑功名自是小差池<lb/>
要須附驥還金馬晝錦歸來亦未遲<lb/>
　　　次毛澤民曽公巻韻<lb/>
毛侯曽子有新句鳴籟素秋相與清我若邶鄘甘退舍<lb/>
君如秦楚正連衡一尊鴻鴈到時酒萬里江湖别後情<lb/>
<pb n="KR4d0117_WYG_003-9b"/>
魚目驪珠固非敵搴旗况已慴先聲<lb/>
　　　銀城道中<lb/>
疇昔一丘安在哉馬鳴笳響有竒懐嬛嬛試遣鴈催發<lb/>
濯濯已慿春喚囬獨憐短槊横未已端恨長江扳不來<lb/>
看取東風姹然笑北湖老眼為渠開<lb/>
　　　送陳漕時權帥還自静州<lb/>
漢節亭亭晻靄間邦人多看錦鵰還初傳使者驅千騎<lb/>
俄見將軍定百蠻雲盡月光依組練雪消春信滿湖山<lb/>
<pb n="KR4d0117_WYG_003-10a"/>
佇聞禁掖催頗牧玉陛歸親咫尺顔<lb/>
　　　至龜山先寄吕少馮<lb/>
出舟跛跛為情親催遣籃輿煩故人九死僅全真去楚<lb/>
百年未了更㳺秦晨炊要索祖仁飯老鬢舊著淵明巾<lb/>
傳語淮山元好在初捐一笑與覉臣<lb/>
　　　入汴先寄韓子蒼<lb/>
軟煮芋魁初不飢天教吐出胸中竒追隨且褁子輿飯<lb/>
持似只有香巖錐刺船迎客菊笑處覔句懐人霜落時<lb/>
<pb n="KR4d0117_WYG_003-10b"/>
我軰阿馮真解事與儂細舉南山詩<lb/>
　　　寄吕少馮時余單騎入都將發楚<lb/>
老夫得酒有何好且飲中秋白露團已戒奴人送斗米<lb/>
更呼友生共盤飱坐談稍覺佳月出起舞不知清夜寒<lb/>
明發垂垂向梁宋軒然禿髪映儒冠<lb/>
　　　寄黄濟川<lb/>
一片桃花有底急咬咬已復韻春懐痿羸不覺楊花罷<lb/>
欵乆忽然蝴蝶來如許快人帆腹飽絶如撩我浪頭開<lb/>
<pb n="KR4d0117_WYG_003-11a"/>
異時古錦囊中事囬首赤狐安在哉<lb/>
　　　寄相之并示坰<lb/>
一飲一石陶靖莭誰言此理可消憂飽知渭北黄花酒<lb/>
不似淮南白鴈秋快解檣竿倒檣尾要鳴船鼔轉船頭<lb/>
魏郎宿昔要覔句有語定能撩阿游<lb/>
　　　至洪澤寄吕少馮介然<lb/>
來往都梁真有期瘦籐挈挈要追隨獨憐老子䝉頭睡<lb/>
不見梅花如雪時經爐飽附僧伽火齋鉢長分庾氏糜<lb/>
<pb n="KR4d0117_WYG_003-11b"/>
嵗暮東窓好晴日傳聲阿遁正相思<lb/>
　　　離朱方寄懐子和<lb/>
南國誰云貴公子肯共野人葵莧盤獨許二毛有句眼<lb/>
仍憐九死坐儒冠自知胸次丘壑在敢負海門天水寛<lb/>
後夜淮南一杯酒白頭付與菊花團<lb/>
　　　發陳留寄智夫姪<lb/>
五斗莫作糴太倉幽事闗人殊未央白鴈撩人下清洛<lb/>
黄花喚夢著都梁平生浪喜得詩瘦投老相從要酒狂<lb/>
<pb n="KR4d0117_WYG_003-12a"/>
欲到淮南先一笑蟹螯渾已飽新霜<lb/>
　　　泛汴寄清姪<lb/>
莫咤别愁闗老鬢且論幽討入竒懐忽思白魚淮海去<lb/>
付與清秋鴻鴈來不為督郵聊轉柂要呼從事試登䑓<lb/>
老夫正想西風笛江北江南安在哉<lb/>
　　　到朱方寄智夫姪智夫時為户部官<lb/>
逐客藜糝大官羊蓬廬畫省遥相望囊中錐處吾罷矣<lb/>
地上錢流君未央一身投老雞豚社百戰平生翰墨塲<lb/>
<pb n="KR4d0117_WYG_003-12b"/>
拍拍水天髙著眼海門乞與雁隨陽<lb/>
　　　寄題紀信廟<hi>晉州有冡</hi>
貌齊隆凖伏危機辦為君王解急圍楚炬無情燎黄屋<lb/>
晉城有土瘞遺衣功名不與山河誓義烈終同日月輝<lb/>
新廟落成牲醴盛千年魂魄想依依<lb/>
　　　歸自河西泛舟東下示坰<lb/>
露濕船篷今夜凉秋風端已灑衣裳漸炊大甑長腰米<lb/>
共説平生細肋羊試問錦貂看射虎何如烏几聴鳴桹<lb/>
<pb n="KR4d0117_WYG_003-13a"/>
真湏快捉蟹螯去處處休吟古戰場<lb/>
　　　簡田升之時升之赴金陵<lb/>
建業風流端可憐石城江色曉鮮鮮鳥窺漢節梅花底<lb/>
雨濕柂樓春水邉霜髪讐書有東觀錦囊覔句屬南天<lb/>
枯腸不飽大官肉我種芋魁今十年<lb/>
　　　發金陵<lb/>
湖海歸來近釣筒此身南北一飄蓬船頭已壓三山浪<lb/>
檣尾初囬五雨風天淡鼔聲催落日雲髙帆影趂飛鴻<lb/>
<pb n="KR4d0117_WYG_003-13b"/>
道林窣堵自<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒隠几寒光連暮空<lb/>
　　　劉明適屢欲子蒼過其居小酌以詩招之<lb/>
吐心著地誰復識只有平生韓子蒼端恨茅屋付秋草<lb/>
試吟玉繩低建章枯腸君飽大官肉秃鬢我老尚書郎<lb/>
愛酒不論天下士快來脱㡌持一觴<lb/>
　　　寄魏道輔<lb/>
漠漠長煙瞑戍樓登臨永日强消憂殊方日落青山暮<lb/>
舊國雲深碧樹秋向老江湖雙病眼此身天地一浮鷗<lb/>
<pb n="KR4d0117_WYG_003-14a"/>
髙談早晚對犀麈衮衮遥憐湘漢流<lb/>
　　　和魏道輔銅雀硯<lb/>
寂寞漳河遶故宫悠悠千古付飛蓬當時流落干戈際<lb/>
今日埋藏塵土中楚岫月明芒屩逺湘江春盡草堂空<lb/>
提携願逐先生去閒詠灘頭一笛風<lb/>
　　　次李漢臣韻漢臣有超然絶棄百事深入祖門<lb/>
　　　之意而語與予合<lb/>
禪版蒲團俱似誰電光石火竟奚為儻能徑作白鼻去<lb/>
<pb n="KR4d0117_WYG_003-14b"/>
未信只教黄面知柂樓故畧鳬鴈海月魄端䕶兼葭池<lb/>
一語休論偶相契麤言且擬寒山詩<lb/>
　　　黄伯鈞示詩因次韻<lb/>
鬢毛蕭瑟强儒冠塵土追隨意已䦨午枕夢囬書帙亂<lb/>
暮林秋老雨聲寒百骸乆悟嵗月速一室詎知天地寛<lb/>
忽憶玉虹孤笛夜曲肱終約聴鳴湍<lb/>
　　　簡翟宻州<lb/>
酒杯到手慎莫停江月已復連疎星豈謂灌園三徑老<lb/>
<pb n="KR4d0117_WYG_003-15a"/>
來逢横槊萬人英飛花不作我鬢白韻語政如公眼青<lb/>
宿昔瀾翻説詩口真慚肯與醉時聴<lb/>
　　　簡吕少馮<lb/>
此生不説老婆禪兀兀坐睡忘永嘆要聴車聲出銅鼎<lb/>
故教鼻竅吼蒲團淮山宿昔面目好葵藿從來骨相寒<lb/>
白髪軒然同一笑未嫌跛跛著南冠<lb/>
　　　簡子蒼<lb/>
底時待詔辭公車疇昔胸中著異書端媿騎鯨老正字<lb/>
<pb n="KR4d0117_WYG_003-15b"/>
㑹尋覔句舊題輿春殘詎有花經眼夢罷試教鶯喚雛<lb/>
徑欲追隨説情話即今猶奈酒尊無<lb/>
　　　簡蔡天任<lb/>
天公與此强健身故遣雨洗南徐春梅栁暮年經老眼<lb/>
江湖疇昔著羇臣要穿遥集脚底屐不負淵明頭上巾<lb/>
頗欲扶笻説幽事漫郎端肯恕醉人<lb/>
　　　閒居<lb/>
自斷餘生更不疑三間茅屋大江垂㑹降前代李長吉<lb/>
<pb n="KR4d0117_WYG_003-16a"/>
只有後身韓退之羣羊正飽官厨肉野飯寜忘環堵葵<lb/>
能事阿穰今落寞何人便捉畫沙錐<lb/>
　　　同澄之器博飯浮玉<lb/>
疇昔清都歩武聫軒軒鶴骨稱癯仙君横七弦可忘老<lb/>
我得一丘端盡年白首終成裹飯去青燈更作曲肱眠<lb/>
歩虚聲裏雲旗下病眼心知有勝縁<lb/>
　　　舟行對菊寄智夫姪<lb/>
洛水㣲寒澹晚秋從教風雨打船頭莫嗔宿昔愛霜菊<lb/>
<pb n="KR4d0117_WYG_003-16b"/>
可是平生怕督郵未辦作詩論句法且當貰酒消人憂<lb/>
白眉清眼見小阮共卧淮山百尺樓<lb/>
　　　元日呈王長元次元闗聖功<lb/>
是身乆付一蒲團半世讀書真畫墁喚取平生三語掾<lb/>
來分投老五辛盤猶堪白墮樽邉笑端奈紅梅花底寒<lb/>
莫問侏儒飽欲死從教霜雪映南冠<lb/>
　　　送子仁兄赴定武倅<lb/>
杳杳東風吹雁行淡煙踈栁暗河梁邊笳忽起暮天逺<lb/>
<pb n="KR4d0117_WYG_003-17a"/>
塞鴈不鳴春草長野館夢囬花似霰戍樓詩就月如霜<lb/>
應憐投老尚漂泊白鳥青山堪斷腸<lb/>
　　　新亭梅偶作<lb/>
衡門宿昔只棲遲慚愧三堂春事竒為有叢筠傍流水<lb/>
故教踈影作横枝香羅未辦凌波去素魄休論啼鴂時<lb/>
乞與江南風格在鼻端聊遣廣文知<lb/>
　　　至青陽先寄韓子蒼<lb/>
秃髪羇臣百不憂樹頭樹底鳴栗留<hi>按陸璣疏黄鸝留俗呼黄離留或謂</hi>
<pb n="KR4d0117_WYG_003-17b"/>
<hi>之黄栗留説文鶯一名鸝鶹未聞以鷅鶹稱者若鶹鷅梟也尔雅鳥少羙長醜為鶹鷅註一作留離陸璣疏自</hi>
<hi>闗而西謂梟為流離亦作㽞離是鶹鷅與栗留判然兩物也原本作鷅鶹誤今改正</hi>逰方便具屈<lb/>
宋眼出世真成陶謝流著冠來糴太倉米捩柂故轉長<lb/>
淮舟莫問銅錢恰三百澆腸一斗與君謀<lb/>
　　　至楚懐慎漢公<lb/>
抱甕何許欲灌園獨憐帆腹㑹孤掀雙輪有蒲良未好<lb/>
束帛加璧安足論少日讀書守貧巷異時簮茟登修門<lb/>
相思徒吟老駞句不見君來欲斷魂<lb/>
<pb n="KR4d0117_WYG_003-18a"/>
　　　夢過盱眙城追寄普照老<lb/>
篷背有霜篷底眠夢中猶念草鞋錢强炊五斗官倉米<lb/>
也趂千艘落水船居士禿巾撩楚鴈僧伽孤塔供淮天<lb/>
盱眙城在石色古浪打至今端可憐<lb/>
　　　奉酬漢臣見簡之什<lb/>
手捉長藤懶坐禪起行飽飯且欹冠稍憐臘後霜畦色<lb/>
已落春前湯餅盤快過鄰墻無量酒可奈淮楚如許寒<lb/>
一樹梅花合催發垂垂要遣腐儒㸔<lb/>
<pb n="KR4d0117_WYG_003-18b"/>
　　　放船先寄普照老夷白<lb/>
柂樓澹沲冬日斜半世三鍾并五車處處談禪作居士<lb/>
年年行脚見僧伽偶然摩腹船鳴皷聊復捐書雁聚沙<lb/>
先遣毛錐交説似即今鏡裏有霜華<lb/>
　　　寄因勝觀老<lb/>
秋晚銅爐一炷香人間餘習未全忘雲溪尚想穿幽屐<lb/>
雪屋猶憐共折牀山林投老成漂轉文字他時妄揣量<lb/>
憔悴少陵空白髪敢期重賦賛公房<lb/>
<pb n="KR4d0117_WYG_003-19a"/>
　　　有懐介然偶作因寄之<lb/>
此生端與衲僧期折脚茶鐺能解頥君對幽人洗銀轂<lb/>
<hi>予甞以三韓銀轂扇贈之</hi>我書春事有毛錐喚醒飽睡真痴絶驚倒<lb/>
羣兒要語竒想為梅花從定出横擔拄杖傍踈籬<lb/>
　　　題沙泉鵲梨古栁<lb/>
莫遣殊方一片飛風光有底肯相遺含愁要作紅雨去<lb/>
絶恨獨眠清晝時古井猶窺光燦燦儒冠不道鬢垂垂<lb/>
鳥歌長日偏稱意辦得喚人來朶頥<lb/>
<pb n="KR4d0117_WYG_003-19b"/>
　　　懐子蒼<lb/>
爛爛白眼安在哉只今懐抱向誰開端知脊梁只似鐵<lb/>
想見舌本長如雷茅屋闗心句突兀藜羮不糝胸崔嵬<lb/>
江頭日日望好語有底都無驛使來<lb/>
　　　懐闗聖功<lb/>
破除午夢晴鳥呼起喚奴人轉轆轤半世竒竒兼怪怪<lb/>
一春白白與朱朱生憎張儀舌尚在大笑香巖錐也無<lb/>
矻矻休論抱闗事快來相對説江湖<lb/>
<pb n="KR4d0117_WYG_003-20a"/>
　　　性之以團茶贈行並遺新詩因次其韻<lb/>
年年御焙試春風白玉宫人拆絳封疇昔飢腸知脱粟<lb/>
即今老眼見翔龍笑持俊逸無雙句去上東南第一峯<lb/>
却倚柂樓搔短髪囬頭青闕五雲濃<lb/>
　　　寄甘露傳祖宣老二首<lb/>
千秋北固舊知名想見禪房掩晝扄坐上休論失七筯<lb/>
定中那復駭雷霆圖書遮榻青燈暗鐘皷喧江白浪腥<lb/>
天外樓䑓近浮玉與誰飛錫過南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>
<pb n="KR4d0117_WYG_003-20b"/>
鐵塔亭亭石徑斜參差樓殿倚青霞秋江曽試中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水<lb/>
春焙仍分北苑芽隠几飛帆過别浦翻經孤雁起寒沙<lb/>
禪龕坐隔幾千里想見煙雲亂雨花<lb/>
　　　送純師赴黄檗用李師顔韻<lb/>
沙尾潮生浪影㣲東風洲渚蕨芽肥西江水借銅缾潤<lb/>
北闕雲隨錫杖飛日煖鳬鷖迎宴几春深花絮䕶禪衣<lb/>
遥知一榻諸天外歸夢時時近紫闈<lb/>
　　　同曽公巻出南城<lb/>
<pb n="KR4d0117_WYG_003-21a"/>
著處籃輿得小停偶尋竒詭對屏星山南山北有幽囀<lb/>
樹底樹頭惟落英兩鬢已脱吾種種三眠欲罷渠青青<lb/>
招提故作踈鐘晩更約杖藜來細聴<lb/>
　　　遷居<lb/>
久傍修門乏壯圖侵尋華髪欲捐書貂裘平日敝塵土<lb/>
茅屋晩嵗依江湖落落青天月上後蕭蕭紅葉鴈來初<lb/>
故人載酒端好事遣我陶然忘舊廬<lb/>
　　　携家遊南山<lb/>
<pb n="KR4d0117_WYG_003-21b"/>
都梁山色楊栁青天乞羇臣如許情不嫌野褐垂垂老<lb/>
故作春風踽踽行幽花傍水有孤笑好鳥隨人時一鳴<lb/>
晚飯招提且僧鉢闗心七尺瘦藤輕<lb/>
　　　次坰尋春韻<lb/>
攀翻聊復得晴景抖擻貂裘季子塵豈有好事來載酒<lb/>
獨憐幽鳥解喚人二毛衰晚端不恨五鼎宿昔元未珍<lb/>
剰把小紅娱老眼他時細説淮南春<lb/>
　　　次周開祖逰鶴林韻<lb/>
<pb n="KR4d0117_WYG_003-22a"/>
消渇茂陵端倦逰穿雲踏石良未休諸天辦供林谷曉<lb/>
一寺鳴鐘江海秋吾曹大是許詢軰道人豈非支遁流<lb/>
莫因妻兒要歸去杖藜聊為茶鐺留<lb/>
　　　客有自南徐來者云紅梅已開作此<lb/>
十日天寒守圭竇今朝對客何佳哉春催江上紅梅發<lb/>
雪喚淮南青子來從兒作相論句法乞我澆饞持酒杯<lb/>
半世儒冠今種種端須拽取鼻頭囬<lb/>
　　　和人梅詩<lb/>
<pb n="KR4d0117_WYG_003-22b"/>
玉妃從以萬玉女正倚廣寒琪樹柯端憐横笛隴頭罷<lb/>
不恨落梅江上多翠袖清尊知老矣薫爐茗椀奈儂何<lb/>
夢驚篷背遽如許㑹喚陽春有豔歌<lb/>
　　　懐春<lb/>
青春已辭淮水湄底物遺我堪解頥風味不除惟白墮<lb/>
典刑猶在有黄鸝老夫只覺禪坐好兒輩争論句法竒<lb/>
到處何曽問炊米半生人笑北湖癡<lb/>
　　　同聖功南園探春<lb/>
<pb n="KR4d0117_WYG_003-23a"/>
春風如許可復奈扶藜與子一笑懐<hi>借一韻</hi>初縁晴日垂<lb/>
垂發更為吾人細細開莫憎白眼校尉老快喚青州從<lb/>
事來徑欲尋君説幽意夕陽故挽一枝囬<lb/>
　　　識舟亭<lb/>
飽聞㑹稽道中好未似隠几來歸舟衰鬢猶堪扶檻笑<lb/>
長江故作拍天流知容遥集幾兩屐絶勝元龍百尺樓<lb/>
時換薫爐辦幽事孤鴻落處有汀洲<lb/>
　　　携茶過智海<lb/>
<pb n="KR4d0117_WYG_003-23b"/>
牀頭白羽已相親茗椀才甞正焙新透出老禪三昧眼<lb/>
喚醒逋客二毛身坐聞考考赴堂鼔起覔垂垂洗鉢人<lb/>
稍有黄鸝來舉似似憐老子獨知真<lb/>
　　　赴大舟投老齋<lb/>
枕邉夢事忽蘧蘧起着青鞋喚竹輿投老惟堪聴齋鼔<lb/>
此生端媿坐儒書十年枵腹猶堪在一鉢連床便有餘<lb/>
驀直從來大舟路横擔拄杖正憐渠<lb/>
　　　宣老示寂有懐<lb/>
<pb n="KR4d0117_WYG_003-24a"/>
暮年流落偶相親握臂難忘一語真茗椀齋盂成昨夢<lb/>
蒲團禪板記前身塵埃雲衲翛翛敝嵗月霜毛種種新<lb/>
逰戯諸天無復返自嗟青眼更何人<lb/>
　　　同王子和過張氏小園<lb/>
永夏追凉得午隂扶藜仍有小叢林應憐老子腰脚健<lb/>
可是禪房花木深巻簾髙竹與佳色隠几黄鸝供好音<lb/>
更遣驚人十様錦并澆宿昔江湖心<hi>張氏有定州變窰茶甌名十様錦</hi>
　　　書事<lb/>
<pb n="KR4d0117_WYG_003-24b"/>
小雨渾晴不作泥老年澆舌要如飴應憐長日只麽過<lb/>
故遣飛英如許竒澗底涓涓催着屐屋頭聒聒喚支頥<lb/>
孰云烏几獨少味㸔盡朱朱白白時<lb/>
溪北溪南梅樹枝斬新華蕚出踈籬獨憐醉處錦成幄<lb/>
端恨愁時雪打圍老夫不奈羽觴急幽討未辜春日遲<lb/>
慚愧隣翁㑹人意殺鷄炊黍要追隨<lb/>
　　五言排律<lb/>
　　　寄江仲嘉<lb/>
<pb n="KR4d0117_WYG_003-25a"/>
憶昨南宫戰鶱騰實妙年操戈萬人廢受鎧百城連器<lb/>
敵南溟大姿逾白璧堅一官聊負弩四部合磨鈆取友<lb/>
何蕃俊論交鮑叔賢未聆歌出谷俄忽媿沉淵識字今<lb/>
奚補能詩昔謾傳且酬持釣手那問買山錢軒冕亦姑<lb/>
爾林泉寜偶然鳴蛙當鼓吹短褐等貂蟬蹭蹬甘垂翅<lb/>
虺尵罷著鞭紉蘭徒自好懐瑾復誰憐末路成悲咤㣲<lb/>
軀任棄捐塵埃避烏几香火付華顛泫露滋籬槿飛霜墮<lb/>
渚蓮幽畦方寂歴寒蝶正便嬛揮麈晚洲外騎鯨髙浪前<lb/>
<pb n="KR4d0117_WYG_003-25b"/>
尚思終夜語獨想對牀眠鴈逝聞號月漁歸覺扣舷劇<lb/>
談容促膝痛飲或差肩江濶尊罍净樓空雲水鮮解衣<lb/>
尋窈窕脱足㺯潺湲柂轉峯巒碎帆收橘柚圓捫蘿且<lb/>
扶憊曵䇿毎争先茗椀遇清賞齊盂逄舊縁偶拈居士<lb/>
句嘗悟祖師禪風雨侵芳棟荆榛翳石田病宜籃轝穏<lb/>
嬾任角巾偏飯共長腰米羮分縮項鯿故情才欵欵隻<lb/>
影遽翩翩落木非淮樹殘霞只楚天感時腸屢絶望逺<lb/>
涕頻懸古堞哀笳動平沙倦翼還野流晴衮衮汀日淡<lb/>
<pb n="KR4d0117_WYG_003-26a"/>
涓涓豈謂逰梁駕來㸔下峽船詎慚門有席敢嘆坐無<lb/>
氊陶謝格彌老歐虞體更妍定應隨驛使時到草堂邉<lb/>
　　　白髪<lb/>
白髪不奈短青春何太竒酒尊花雨後茶鼎栁綿時痩<lb/>
莧枯腸慣清香老鼻知胡牀元自穏羽扇未應遲情話<lb/>
要可紀吾人真自癡且揮孫氏麈更費阿弓麋稍覺燕<lb/>
迎社莫嗔鶯哺兒老夫行去國船掠漲淮湄<lb/>
　　　憶昨呈元老<lb/>
<pb n="KR4d0117_WYG_003-26b"/>
憶昨㕘戎幕交情子獨真共為闗塞客各負水雲身跡<lb/>
逺金閨藉衣沾玉壘塵雕鞍暮横槊錦幄曉行春隠几<lb/>
軍書斷登樓隴月新鳴笳孤障底落鴈古河濵魯酒寒<lb/>
醅薄燕姬翠黛頻沙場供寫睇戍角解傷神白首投南<lb/>
國青𠖇望北辰山林方自屏雞黍復相親道舊嗟逰楚<lb/>
<hi>先子頃守荆州</hi>論文偉過秦髙標識麟鳯壯節見松筠陋巷無<lb/>
車轍扁舟有釣綸悲秋把黄菊取醉墮烏巾藜藿良易<lb/>
足圖書端不貧一㕓如可借煩為闢荆榛<lb/>
<pb n="KR4d0117_WYG_003-27a"/>
　　　簡王長元次元時復欲入都<lb/>
跛跛鬢毛短娟娟春日長繁花麗澤國疊皷摻漁陽喚<lb/>
婢理雙屩遣兒謀一觴惟知作寒食那復問殊方石鼎<lb/>
官芽滑銅盆井水凉有時拈拄杖隨意坐胡牀涏涏定<lb/>
巢尾咬咬求友吭籃輿元落眼豆飯或撑腸楚柂連江<lb/>
色淮天著鴈行闗儂五斗粟老子復游梁<lb/>
</p>
<p>
</p>
  </div>
<div>
                <head>北湖集巻四</head>
    <p>
<pb n="KR4d0117_WYG_004-1a"/>
欽定四庫全書<lb/>
　北湖集巻四　　　　　　宋　吴則禮　撰<lb/>
　　五言絶句<lb/>
　　　自太和衝雪歸據鞍偶作書贈令權元凱<lb/>
老去龍紋匕平生獸錦袍端知有竒語大雪滿弓刀<lb/>
　　　仁老畫梅二首<lb/>
踈影只横斜覊臣真耄耋觀渠小開落得此大夢覺<lb/>
𤣥牝要飽知六出端不死妙髙一瓣香付與毛錐子<lb/>
<pb n="KR4d0117_WYG_004-1b"/>
　　　予謫居荆南賦詩百餘篇書為兩軸丙戌夏泛<lb/>
　　　舟歸潤道由漢陽廖明畧邀予飲于郎官湖因<lb/>
　　　擕示之明畧堅欲抄録㑹予舟行甚速期以他<lb/>
　　　日見歸不幸明畧死矣此本不復可得今將可<lb/>
　　　記者録之忘者將復乞於渚宫諸友然平生作<lb/>
　　　語老不自已又安用如許汙後人耳目乎因感<lb/>
　　　而有作<lb/>
三年放逐臣今復得歸去夢已到南徐船囬正鳴櫓<lb/>
<pb n="KR4d0117_WYG_004-2a"/>
　　　懷謹常三首<lb/>
今晨詎復嬾要與阿戎談寒温事且置竟論後三三<lb/>
髙氣初不羣咄咄端逼人妙處欲絶倒未怕兒輩嗔<lb/>
我有銅鼎湯快瀹龍焙香政使澆舌本君無問糟牀<lb/>
　　　八日携家過因勝<lb/>
吾人真鐵人疇昔已百鍊携家過殘年來喫隨堂飯<lb/>
　　六言絶句<lb/>
　　　呈希道兼寄不伐二首<lb/>
<pb n="KR4d0117_WYG_004-2b"/>
不見虎頭墨妙聊尋燕頷將軍興來未妨覓句勝處端<lb/>
須䇿勲<lb/>
試問邉頭花栁不忘夢處江湖横槊要尋塞雁磨刀仍<lb/>
膾河魚<lb/>
　　　書江貫道所畫扇<lb/>
胸中豈止丘壑更有洞庭瀟湘傳語東坡居士後來惟<lb/>
教江郎<lb/>
　　　題恵崇小景扇二首<lb/>
<pb n="KR4d0117_WYG_004-3a"/>
恵崇桃塢鵝鴨春老不畫風煙看取團團璧月中吞萬<lb/>
里江天<lb/>
緑鴨白鵝並戯桃花不隔蒼煙烏去自顰孤影斷魂春<lb/>
水連天<lb/>
　　　風雨不止而夾岸黄花盛開偶成六言<lb/>
風雨放船不惡淮南九月未霜一色黄花十里後身猶<lb/>
作柴桑<lb/>
　　　過寳晉齋贈元暉<hi>并叙</hi>
<pb n="KR4d0117_WYG_004-3b"/>
　米元暉寳晉齋昔南宫之所逰息也髙梧叢竹林樾<lb/>
　禽哢發人幽意而異書古圖左右棲列予毎造元暉<lb/>
　必清言移晷元暉讀書業文戯弄翰墨至其妙處不<lb/>
　減王右軍云<lb/>
窺徑紫苔娬麗入門黄巻縱横欲知箇裏妙處時遣鶬<lb/>
鶊一鳴<lb/>
　　　題米元暉臨北苑山水<lb/>
平生胸中丘壑天公乞與覊臣要遣毛錐舉似此事兒<lb/>
<pb n="KR4d0117_WYG_004-4a"/>
輩不嗔<lb/>
　　　寄介然二首<lb/>
生事石田茅屋世家青𤨏金鑾崇福畧無王事自慚也<lb/>
費縣官<lb/>
昨者偶持漢節白頭未識烏蠻飽飯癯然摩腹笑聴船<lb/>
鼔過灣<lb/>
　　　又寄介然<lb/>
寄聲吾黨阿介米賤惟有淮南更無一語不契前身定<lb/>
<pb n="KR4d0117_WYG_004-4b"/>
是同㕘<lb/>
　　　題吳道人庵壁間米元暉畫<lb/>
阿暉戯拈禿筆便與北苑争雄幻出㓜輿丘壑仍現一<lb/>
漚影中<lb/>
　　七言絶句<lb/>
　　　自太和衝雪歸而旅鴈數鳴據鞍偶作書贈令<lb/>
　　　權元凱<lb/>
休論駞背錦糢糊且試腰間金僕姑邊頭可是憐儂輩<lb/>
<pb n="KR4d0117_WYG_004-5a"/>
忽作徐熙雪鴈圖<lb/>
　　　太和道中和頥字韻<lb/>
蘢葱峭蒨朝日微時出竒詭解我頥已聽胡笳有韻曲<lb/>
更行摩詰無聲詩<lb/>
　　　太和道中雪作因與諸友下馬索酒快飲率<lb/>
　　　爾成詩<lb/>
興來下馬索酒觴雪打戰袍殊未央有底須尋戴安道<lb/>
端憐吳語賀知章<lb/>
<pb n="KR4d0117_WYG_004-5b"/>
　　　古殿珠<lb/>
塞上歸來兩鬢蓬飽知邊馬依北風從他垂棘連城璧<lb/>
乞我僧伽古殿紅<lb/>
　　　簡吉老<lb/>
盱眙水落秋鴈囬都梁霜薄梅花開極知𤣥文不浪與<lb/>
踽踽故作侯芭來<lb/>
　　　簡友人<lb/>
江頭洲渚晩陽斜宿鴈已復取圓沙老子尚堪巾屨在<lb/>
<pb n="KR4d0117_WYG_004-6a"/>
慿君著意問梅花<lb/>
溪水遶屋初鱗鱗溪邉桃花正迎人桃花迎人可復奈<lb/>
幽事如許難具陳<lb/>
江山端無適俗韻曵屐出門忘負痾林花工辦作紅雨<lb/>
其奈一年春老何<lb/>
從來老子興不淺未怕霜鬢渾欲斑安得希有大勇健<lb/>
盡尋南徐江上山<lb/>
　　　簡張子偉<lb/>
<pb n="KR4d0117_WYG_004-6b"/>
軒軒禿髪榖城孫有底天寒不出門肯説今年閒貴賤<lb/>
只將丘壑共人論<lb/>
　　　戯簡狄周臣<lb/>
簾捲秋風燭影紅少年公子倒金鍾艷歌聲入流雲去<lb/>
肯問西隣有病翁<lb/>
　　　簡承天琛老<lb/>
攀縁夢境欲何為身相從渠現五衰任運騰騰只麽過<lb/>
休論跛蹶與痿羸<lb/>
<pb n="KR4d0117_WYG_004-7a"/>
　　　還山陽簡相之并示炯<lb/>
今年雪花大如許已作淮南萬㸃梅北湖頭白得飽飯<lb/>
故為淮南風月來<lb/>
　　　岸花<lb/>
岸花著雨晚鮮鮮老眼怕開真自憐樹底鳴鳩來說法<lb/>
㑹人意處有因縁<lb/>
　　　余自離荆渚遍身生瘡了無佳思至金陵捨舟<lb/>
　　　登陸之朱方道㳺鍾山<lb/>
<pb n="KR4d0117_WYG_004-7b"/>
三年竄逐去荆州豈料重為此寺逰鐘鼓山林渾好在<lb/>
獨驚老子雪䝉頭<lb/>
　　　題𤓰州黄鶴臺<lb/>
九載星星復種種投荒不死趨大梁西州華屋那可見<lb/>
黄鶴臺南堪斷腸<lb/>
　　　汴岸紫花叢生狀如香囊間出黄菊於其側<lb/>
霜著船頭八月凉故教寒蝶韻幽芳傳語西州華屋處<lb/>
端須戯取阿𤣥囊<lb/>
<pb n="KR4d0117_WYG_004-8a"/>
　　　元日<lb/>
秃雪盈巾面欲黧三間茅屋傍淮湄北湖不道無炊米<lb/>
也向衡門貼畫鷄<lb/>
　　　少馮得蕙二本分一見供<lb/>
春盡盱眙天水昏一年幽事要人論阿馮端起北湖想<lb/>
故遣九荂來晤言<lb/>
　　　次韻道輔丈荆州吟四首<lb/>
楚橘秋髙千樹黄赤湖城畔晚煙長風塵滿地麒麟老<lb/>
<pb n="KR4d0117_WYG_004-8b"/>
血汗無因汙錦韁<lb/>
故人髙枕閉柴荆應恨平生謾一經下榻毎憐揮白羽<lb/>
挽溪仍喜得紅菱<lb/>
田園嵗晚欲榛蕪短褐蒼顔與世踈華屋徒驚棲萬巻<lb/>
傷心投老已捐書<lb/>
散髪南風書曲肱衰疲真自笑無能劇談稍負茅簷月<lb/>
强賦荆州學少陵<lb/>
　　　王持中讀余近詩䟦以五絶因次其韻<lb/>
<pb n="KR4d0117_WYG_004-9a"/>
秃髪敢言文字工半生端在覉旅中君詩底物似妙麗<lb/>
墮蘂起舞春濛濛<lb/>
羇臣未覺詩無敵老境誰言思不羣自有阿持提律令<lb/>
且㸔山衲度江雲<lb/>
我句如許一生過君詩政應萬人傳但言寒温置餘語<lb/>
可是從來子敬賢<lb/>
摩挲飽腹㸔飛鴻脱屐海門篷底風君方著足登飯顆<lb/>
嗟我老矣無由同<lb/>
<pb n="KR4d0117_WYG_004-9b"/>
一錢無有但覓句百事不聞知讀書投荒歸來老將死<lb/>
要聴孤猿聊荷鋤<lb/>
　　　次公巻韻<lb/>
故人已去逐飛蓬醉墨新辭手自封欲識暮年魂斷䖏<lb/>
從今不忍聴霜鐘<lb/>
　　　龜山道中<lb/>
乆著南冠殊未癡長淮水暖鱭魚肥更無一㸃蔫紅在<lb/>
只有楊花作陣飛<lb/>
<pb n="KR4d0117_WYG_004-10a"/>
　　　髙郵阻風<lb/>
磊磊長蒲穿巨魚蠏𧑃如臂米如珠端憐不死與飽飯<lb/>
一噫真成戯老夫<lb/>
　　　至南京道中尚有鶯聲<lb/>
投老長亭更短亭翩翩楚柂正關情黄鸝要是知人意<lb/>
猶作他時求友聲<lb/>
　　　題鳯林園圖寄曾公巻<lb/>
老分符竹髪踈踈手把南徐一紙書端恨相望隔函谷<lb/>
<pb n="KR4d0117_WYG_004-10b"/>
故應時展鳯林圖<lb/>
　　　聞鶯<lb/>
長堤一千一百里榆莢楊花照眼明十載投荒真作夢<lb/>
却慿烏几聴鶯鳴<lb/>
　　　次子方題㳺春圖韻<lb/>
付與春風不復言箇中端有玉妃魂慿君細説梟盧事<lb/>
暫借生香到酒盆<lb/>
　　　得友人詩因寄之<lb/>
<pb n="KR4d0117_WYG_004-11a"/>
鳥語茅簷午夢囬柴荆寂寂掩蒼苔落紅萬㸃春江緑<lb/>
歸鴈空傳秀句來<lb/>
　　　將至宋先寄相之二首<lb/>
樹底樹頭無落英晴鳩得得喚晚晴玉芽方入小分盞<lb/>
故有鶬鶊來一鳴<lb/>
清洛日日換好懐飛英又掠㠶影來説似同行木上坐<lb/>
眼中阿相安在哉<lb/>
　　　寄公巻<lb/>
<pb n="KR4d0117_WYG_004-11b"/>
荻花楓葉秋江晩底事扁舟不肯留濁酒共沽清夜月<lb/>
空餘小字落滄洲<lb/>
　　　過宋呈曽公冕<lb/>
團欒棗熟官焙竒澆我清秋鴈鶩池絶聞人説宋城令<lb/>
真是南豐僕射兒<lb/>
　　　呈陳尚志<lb/>
嵗月怱怱催白髪風塵漠漠敝青衫早晚扁舟逐孤鴈<lb/>
一江秋色掛吴帆<lb/>
<pb n="KR4d0117_WYG_004-12a"/>
　　　李氏園詩<lb/>
池面輕風巻碧羅殘英寂寂委㣲波暗香又逐落英去<lb/>
奈此踈雲淡月何<lb/>
　　　今朝<lb/>
今朝天氣撩老夫紅杏一枝那可孤端湏羯鼓與判斷<lb/>
世上乆覺無花奴<lb/>
　　　謝曹公善酒<lb/>
歸來脱㡌但蒼華一叚風流屬外家猶有故時從事在<lb/>
<pb n="KR4d0117_WYG_004-12b"/>
銀鈎仍落小流沙<lb/>
　　　二月二十九日作<lb/>
屋頭瀾翻聞布榖驚怪兒童問餳粥争向衡門挿栁條<lb/>
要遣老子知炊熟<lb/>
　　　二月三十日作<lb/>
鵓鴣端復喚雨來韻此朱朱兼白白試問㳺梁餘幾錢<lb/>
今朝且作官寒食<lb/>
　　　晚飯龜山<lb/>
<pb n="KR4d0117_WYG_004-13a"/>
半生藜糝只麽過鐵作脊梁真自强偶煩衲子分齋鉢<lb/>
慚愧龜山春笋長<lb/>
　　　四月十五日飯于因勝<lb/>
老子端有衲子縁獨喜時時聴三下莫向諸方説乆㕘<lb/>
白頭且結淮南夏<lb/>
　　　偶懐普照經寮附火寄夷白老<lb/>
北湖頭白懶覓官只辦諸方尋衲子要擁經寮一丈爐<lb/>
煩渠好作來蘇水<lb/>
<pb n="KR4d0117_WYG_004-13b"/>
　　　賈動之盍簮堂紅梅欲發作此問訊<lb/>
江南風雨餘幾信有底淮南春事遲慿君料理玉妃面<lb/>
快作酒紅生暈時<lb/>
　　　探梅<lb/>
梅花元不怕春寒想見垂垂雪作團藤枝芒屩猶堪在<lb/>
試為吾人料理㸔<lb/>
　　　郁李甚開其花如雪以珍瓶貯之<lb/>
玉妃春行不落莫授館獨有青玻璃是身未辦墮雜染<lb/>
<pb n="KR4d0117_WYG_004-14a"/>
髙自標致真希竒<lb/>
　　　歸途口占<lb/>
九年脚不踏梁宋踽踽歸來成靦顔禿髪覉臣端飽在<lb/>
淮南天遣米如山<lb/>
　　　圃田道中牧馬<lb/>
不復硉兀如堵墻索河水甘殊未央天工作意與一飽<lb/>
端是今年春草長<lb/>
　　　流光亭<lb/>
<pb n="KR4d0117_WYG_004-14b"/>
疇昔九死干典刑誰言復過流光亭闗河向人兩鬢老<lb/>
敢與楊栁論青青<lb/>
　　　題劉常梅<lb/>
生憎長紅涴淺白只有疎影連暗香慿君且置風月事<lb/>
一笑姑為時世粧<lb/>
　　　戯嘲壁上畫軸<lb/>
寒林淡墨人争㸔對面竒峯孰㑹心可是世人唯識假<lb/>
只縁清景少人尋<lb/>
<pb n="KR4d0117_WYG_004-15a"/>
　　　賦魏相之所收花光老小景<lb/>
湖北湖南天水寛道人付此一毫端魏郎得之不自供<lb/>
要遺西山老眼㸔<lb/>
　　　又畫甞醋翁<lb/>
石先戯作忍酸相未信從來甞醋難頭毛鬅鬙面白皺<lb/>
老夫笑作嬰兒看<lb/>
　　　又再至山陽作<lb/>
楚州白菘大於臂天乞吾曹作好春北湖食來如食肉<lb/>
<pb n="KR4d0117_WYG_004-15b"/>
塔裏僧伽不笑人<lb/>
　　　清谷水煎茶<lb/>
快燒銅鼎欹胡牀邉頭初試蟹眼湯竟陵谷簾定少味<lb/>
喚取阿羽來説甞<lb/>
　　　蘭臯煎茶<lb/>
掠水纎纎紫燕斜聊慿烏几竚幽花今年未識雲腴面<lb/>
且撥去年官焙芽<lb/>
　　　寄夷白坦然二首<lb/>
<pb n="KR4d0117_WYG_004-16a"/>
夷白不應忘北湖住持事繁無近書北湖頭白更饞相<lb/>
何日從之聴木魚<lb/>
北湖飯飽初不知惟見從來方朶頥天公大似撩我軰<lb/>
不遣細和䕫州詩<lb/>
　　　奉聖念老得法於大通禪師游行十年歸以其<lb/>
　　　法接引晉人北湖見而喜之贈一絶句<lb/>
從教白浪長浮天脚跟飽踏吳江船晉人初不知祖令<lb/>
拍手施與龍山禪<lb/>
<pb n="KR4d0117_WYG_004-16b"/>
　　　簡航禪師<lb/>
縱横古帙散䋲牀卧對踈簾巻夕陽春去殘花已無跡<lb/>
姢娟新緑上篔簹<lb/>
　　　右恪畫醉僧<lb/>
倒街卧路誰復嗔粥魚齋皷强喚人莫疑只今五斗醉<lb/>
要㑹從來三昧身<lb/>
　　　夷白<lb/>
夷白諸法只麽㑹不作竒竒并怪怪人來施與僧伽禪<lb/>
<pb n="KR4d0117_WYG_004-17a"/>
事到付之彌勒袋<lb/>
　　　又偶作寄夷白老<lb/>
去年臘雪一尺圍著處梅花如許肥道人定復有幻法<lb/>
莫遣都梁萬㸃飛<lb/>
　　　坐睡<lb/>
白灰如雪麒麟紅一老已打齋時鐘衲子末來且坐睡<lb/>
蒲團與我作新冬<lb/>
　　　舟行坐睡<lb/>
<pb n="KR4d0117_WYG_004-17b"/>
撩天鼻孔蟠雷車世間諸法種種壞飽㕘飯後蒲團禪<lb/>
北湖端為第一代<lb/>
　　　絶句二首<lb/>
華館相望接使星長淮南北已休兵便須買酒催行樂<lb/>
更覔何時是太平<lb/>
滿船買了洞庭柑雪色新裁白苧衫喚得吳姬同一醉<lb/>
春風相送過江南<lb/>
　　詩餘<lb/>
<pb n="KR4d0117_WYG_004-18a"/>
　　　秦樓月<hi>送别</hi>
悵離闋淮南三度梅花發梅花發片帆西去落英如雪<lb/>
　新秦古塞人華髪一樽别酒君聴説君聴説邊笳征<lb/>
鴈隴雲沙月<lb/>
　　　江樓令<hi>晚眺</hi>
凭欄試覓紅樓句聴考考城頭暮鼔數騎翩翩度孤戍<lb/>
盡雕弓白羽　平生政被儒冠誤待閒㸔將軍射虎朱<lb/>
檻瀟瀟過㣲雨送斜陽西去<lb/>
<pb n="KR4d0117_WYG_004-18b"/>
　　　虞美人<hi>對菊</hi>
真香秀色盈盈女一笑重陽雨不應解怯晚叢寒眼底<lb/>
輕羅小扇且團團　吳雲楚雁渾依舊更把金英嗅鮮<lb/>
鮮未恨出閨遲自許平生孤韻與秋期<lb/>
　　　前調<hi>送晁適道</hi>
夜寒閒倚西樓月消盡江南雪東風明日木蘭舡想見<lb/>
陽關聲徹鴈連天　斜斜洲渚溶溶水端負青春醉平<lb/>
安小字幾時囬空有暗香踈影隴頭梅<lb/>
<pb n="KR4d0117_WYG_004-19a"/>
　　　前調<hi>泛舟東下</hi>
從來强作逰秦計只有貂裘敝休論范叔十年寒㸔取<lb/>
星星種種坐儒冠　江湖舊日漁竿手初把黄花酒且<lb/>
慿洛水送歸船想見淮南秋盡水如天<lb/>
　　　前調<hi>寄濟川</hi>
烏皮白㲲西窻暖種種霜毛短小春何處有梅花想見<lb/>
水邉籬落數枝斜　殊方他日登樓句好在孤吟處五<lb/>
年拚落醉魂中試覔酒壚陳迹問黄公<lb/>
<pb n="KR4d0117_WYG_004-19b"/>
　　　減字木蘭花<hi>寄田不伐</hi>
星星素髪只有鳴笳樓上發㸔舞胡姬待得平安探騎<lb/>
歸　故人漸老只與虎頭論黒妙懐抱難開快遣披雲<lb/>
一笑來<lb/>
梅花未徹付與團團沙塞月端欲捐書去乞君王丈二<lb/>
殳　貂裘錦㡌盤馬不甘青鬢老底事偏衣細草平沙<lb/>
㸔打圍<lb/>
河西春晚獨有栁條來入眼塞水斜斜不道欺寒紅杏<lb/>
<pb n="KR4d0117_WYG_004-20a"/>
花　邊笳初發與喚團團孤塞月鴈響連天誰倚城頭<lb/>
百尺欄<lb/>
　　　前調<hi>寄真寧</hi>
團團璧月今夜廣寒真秀發何處吹笙催得清霜滿鳯<lb/>
城　淮南好夢鏡裏星星還種種猶記銀床曾為涼州<lb/>
喚玉觴<lb/>
淮天不斷㸃綴南雲秋幾雁白露沾衣始是銀屏夢覺<lb/>
時　别離懐抱消得鏡中青鬢老小字能無頻寄長安<lb/>
<pb n="KR4d0117_WYG_004-20b"/>
一紙書<lb/>
斑斑小雨初入髙梧黄葉暮又是重陽昨夜西風作許<lb/>
凉　鮮鮮叢菊只解雕人霜鬢緑試傍清樽分付幽香<lb/>
與斷魂<lb/>
　　　前調<hi>簡天牖</hi>
九年離别夢裏相逢端怕説携手河梁鴈噭淮天如許<lb/>
長　驢魚正美白髪季鷹聊啓齒後夜江干與把梅花<lb/>
子細㸔<lb/>
<pb n="KR4d0117_WYG_004-21a"/>
　　　前調<hi>貽亢之</hi>
淮山清夜鏡面平鋪纎月掛端是生還同倚西風十二<lb/>
欄　休論往事投老相逢真夢寐兩鬢踈踈好在松江<lb/>
一尺鱸<lb/>
　　　滿庭芳<hi>立春</hi>
聲促銅壺灰飛玉琯夢驚偷換年華江南芳信踈影月<lb/>
横斜又喜椒觴到手寳勝裏仍剪金花釵頭燕粧臺㺯<lb/>
粉梅額故相誇　隼旟人未老東風嫋嫋已傍髙牙漸<lb/>
<pb n="KR4d0117_WYG_004-21b"/>
園林月永疊鼔凝笳小字新傳秀句歌扇底深把流霞<lb/>
聊行樂它時畫省歸近紫皇家<lb/>
　　　前調<hi>九日</hi>
玉壘尊罍清秋關塞政宜催喚香醪凉風吹㡌横槊試<lb/>
登髙想見征西舊事龍山㑹賓主俱豪求羣鴈凉生畫<lb/>
角紅葉聚亭臯　南州應好在長關夢眼天際雲濤有<lb/>
一簮黄菊兩鬢霜毛快把金荷共倒凝望久只遣魂銷<lb/>
君須聽新翻宴樂餘韻響檀槽<lb/>
<pb n="KR4d0117_WYG_004-22a"/>
　　　木蘭花慢<hi>雷峽道中作</hi>
儘晴春自老乍翠巘出清流望杳杳飛旌翩翩戍騎初<lb/>
過邉頭幽花尚欹短岸漸鳴禽喚友遶行輈端有雕戈<lb/>
錦領竟馳騕褭驊騮　凝眸鴈入長天羌管罷隴雲愁<lb/>
共解鞍臨水雷驚電散雪濺霜浮玉觴正風味好對幽<lb/>
香墮蕊且消憂莫以綸巾羽扇便㤀緑浦滄洲<lb/>
　　　醉落魄<hi>梅花</hi>
梅花似雪賞花記得同歡悦更䦨猶自貪攀折不怯春<lb/>
<pb n="KR4d0117_WYG_004-22b"/>
寒須要得明月　如今月上花争發踈枝冷蘂對離缺<lb/>
人心只道花争别不道人心不似舊時節<lb/>
　　　前調<hi>又賞殘梅</hi>
梅花褪雪賞心莫使慵歡悦大家且恁同攀折餘蘂殘<lb/>
英偏稱淡籠月　當初相見花初發如今花謝人離缺<lb/>
一年又比一年别惟有花枝只似舊時節<lb/>
　　　踏莎行<hi>晚春</hi>
一片花飛青春已减可堪南陌紅千㸃生憎楊栁要藏<lb/>
<pb n="KR4d0117_WYG_004-23a"/>
鴉東風只遣横笳怨　㸔定新巢初憐語燕逰絲正把<lb/>
殘英罥酒樽也㑹不相違風光本自同流轉<lb/>
　　　鷓鴣天<hi>曽丞相誕日</hi>
永裕英雄際㑹時垂天鯤翼逐雲飛退朝日上青花道<lb/>
催直霜零赤鴈池　鳴漢履侍唐眉渭川莘野晚追隨<lb/>
歸來仍對金鑾老三峡詞源氣未衰<lb/>
作賦丁年厭兎園紫薇深鎖九重闗花墩屢賜清閒燕<lb/>
文石難忘咫尺顔　煙外屐水邉山綸巾羽扇五湖間<lb/>
<pb n="KR4d0117_WYG_004-23b"/>
自憐季子貂裘敝來與機雲相對閒<lb/>
衮繡三朝社稷臣舊調元鼎斡洪鈞垂紳屢轉龍墀日<lb/>
接膝潜回黼座春　金鑿落玉麒麟鳳鳴良月慶佳辰<lb/>
巨鼇行聽扃華禁又起商周夢卜人<lb/>
　　　雨中花<hi>詠揚州梅</hi>
夢破淮南春信漸入江梅暗香初發乞與横斜疎影為<lb/>
憐清絶梁苑相如平生有賦未甘華髮便廣寒争遣昭<lb/>
華驚怨詎妨輕折　揚州二十四橋歌吹不道畫樓聲<lb/>
<pb n="KR4d0117_WYG_004-24a"/>
歇生怕有江邊一樹要堆輕雪去去苦無歡事凌波空<lb/>
有纎韈恨無好語何郎風味定教誰説<lb/>
　　　紅樓慢<hi>贈太守楊太尉</hi>
聲慴燕然勢壓横山鎮西名重榆塞千霄百雉朱欄下<lb/>
極目長河如帯玉壘凉生過雨簾巻晴嵐凝黛有城頭<lb/>
鐘鼓連雲殷春雷天外　長嘯疇昔馳邊騎聴隴底鳴<lb/>
笳風搴雙斾霜髯飛將曽百戰欲擄名王朝帝錦帯吴<lb/>
鈎未解誰識凭欄深意空沙塲牧馬蕭蕭晚無際<lb/>
<pb n="KR4d0117_WYG_004-24b"/>
　　　聲聲慢<hi>鳯林園詞</hi>
林塘朱夏雨過斑斑緑苔遶地初遍葉底雛鶯猶記日<lb/>
斜春晚芙渠靚粧紅粉閒旁髙荷閒倚歌扇輕風起縠<lb/>
紋灩灩翠生波面　可是追涼月下清坐乆㣲雲屢遮<lb/>
星漢露濕綸巾遥望玉清臺殿白頭共論勝事要湏償<lb/>
五湖深願南枝好有南飛烏鵲遶枝低轉<lb/>
　　　水龍吟<hi>秋興</hi>
秋生澤國無邉落木又作蕭蕭下澄江過雨凉飈吹面<lb/>
<pb n="KR4d0117_WYG_004-25a"/>
黄花初把蒼鬢覊孤粗營鷄黍濁醪催貰對斜斜露脚<lb/>
寒香正好幽人去空驚咤　頭上綸巾醉墮要欹眠水<lb/>
雲縈舍牽衣兒女歸來歡笑仍邀同社月底蓬門一株<lb/>
江樹悲蟲鳴夜把茱茰細㸔牛山底事强成沾灑<lb/>
</p>
<p>
</p>
  </div>
<div>
                <head>北湖集巻五</head>
    <p>
<pb n="KR4d0117_WYG_005-1a"/>
欽定四庫全書<lb/>
　北湖集巻五　　　　　　宋　吴則禮　撰<lb/>
　　表<lb/>
　　　謝賜茶并竹絲方奩表<lb/>
珍奩頒於内府御焙分於上方拜賜雖隆揣躬知愧中<lb/>
謝伏念臣受姿至下於事甚踈殫竭疲駑曽㣲勞勩遭<lb/>
逄盛際動必記憐顧為何人有此榮事茲盖伏遇皇帝<lb/>
陛下擴大君之徳矜小吏之忠澤貴下流臣惟器使光<lb/>
<pb n="KR4d0117_WYG_005-1b"/>
耀老境敢忘眷奬之恩薫沐枯腸更誓捐軀之報<lb/>
　　　虢州謝上表<lb/>
寵以皇華比嘗叨于持節擢從琳館今復玷于剖符敢<lb/>
意譾能有此榮事中謝伏念臣動惟顛踣是謂覉窮合<lb/>
受支離之三鍾僅有鼯䑕之五技零丁隻影貪戀聖時<lb/>
未甘問舍而求田輒與承流而宣化孰云恩渥逮此惷<lb/>
䝉顧恵恤至于不貲豈夢寐之所敢覬此盖伏遇皇帝<lb/>
陛下允以神武出應帝王見素無為已坐消于兵革清<lb/>
<pb n="KR4d0117_WYG_005-2a"/>
心寡欲實昭顯于祖宗惟大契于天心盖悉由于道妙<lb/>
作則垂憲離類軼倫靡有一夫之向隅獨聞四夷之面<lb/>
内厥邁古昔方垂衣裳臣敢不䖍奉詔條誓殫駑鈍使<lb/>
之自正師愛民之盖公去其敗羣如牧羊之卜式<lb/>
　　序<lb/>
　　　神福山李長者像序<lb/>
元祐四年五月河東經畧司准備差使潘璟温叟以職<lb/>
事之忻州遂逰五臺山拜文殊像于真容院其所覩光<lb/>
<pb n="KR4d0117_WYG_005-2b"/>
氣質相瑰怪竒詭悉人耳目所未聞見者温叟固已誌<lb/>
之矣㑹經畧使知太原府事南豐曾公移守常山僚佐<lb/>
送别者共六人出夀陽縣縣西南行三十五里有山曰<lb/>
神福山之陽有寺曰昭化世謂唐有大士姓李氏號長<lb/>
者隠居學道于此實開元十七年也後之人相與崇大<lb/>
長者之故棲建為道場長者甞著華嚴合論四十巻又<lb/>
著决疑四巻所以援墜㧞溺排妄釋惑者其功大矣曽<lb/>
公于是以六月十九日率六人者徃謁之其光氣質相<lb/>
<pb n="KR4d0117_WYG_005-3a"/>
瑰怪竒詭人有所覩而温叟以謂己所見者如五臺山<lb/>
而加異焉始長者怳然若有氣射兩耳所出復逆折而<lb/>
上旋為圓光又于楹間有氣如虹霓有光如車輪五彩<lb/>
雜錯殆不可述至于常以大明真智破昏覺愚凡有紀<lb/>
於釋氏之書而讀之使人初則悸懼疑駭終則忻悦敬<lb/>
慕願一見焉而不可得者其偉質異狀亦往往出乎目<lb/>
前豈以謂淪敗之俗顛倒迷謬欲啓悟而拯接之乎不<lb/>
然何其駭動人之視聴如此也且天地日月星辰及夫<lb/>
<pb n="KR4d0117_WYG_005-3b"/>
山川草木龍蛇鳥獸九竅百骸小之一毛大之八極茍<lb/>
具夫貌像聲色者無物而非幻則其光氣質相所以彰<lb/>
示變化而無窮奚復不然雖然聖人之化天下其運用<lb/>
縱横出入初疑不與道合而卒歸于正者意在於誘𨗳<lb/>
戒懼以警發萬物故也噫吾聞佛法以治心修性脱塵<lb/>
垢跨生㓕超轉徙為本儻不知此而獨曰得見其光氣<lb/>
質相斯足矣彼沒世窮年徒為迷妄之士可不大哀乎<lb/>
温叟既已獲見於五臺山今又獲見於此此人知其為<lb/>
<pb n="KR4d0117_WYG_005-4a"/>
有道者盖温叟以醫活人之死莫知其幾何其于佛又<lb/>
非欲見其光氣質相而所謂治心修性固已知其説矣<lb/>
其有道也宜哉六人者通判太原府事張損益之簽書<lb/>
河東節度判官㕔公事錢景山伯瞻主管河東經畧司<lb/>
機宜文字邵壎伯友經畧司幹當公事李毅師載編排<lb/>
經畧司文字李乘徳載洎温叟也後十有二日前軍器<lb/>
監主簿吳則禮序<lb/>
　　記<lb/>
<pb n="KR4d0117_WYG_005-4b"/>
　　　燕居堂記<lb/>
孟津天下之雄處嵩髙少室障其南太行蔽其北而大<lb/>
河注其中<hi>按書禹貢導河積石又東至于孟津蔡注曰孟津在河内郡河陽縣所謂注其中者應以</hi>
<hi>大河為正若太湖即震澤也在揚州之域與孟津逺不相涉原本大河誤作太湖今改正</hi>由古以來<lb/>
提兵革㨿形勢者所力爭而必取也故今之守是邦者<lb/>
皆公卿將相侍從之臣地重勢隆鮮與之抗州㕔事之<lb/>
北有堂曰燕居實丞相鄭國富公弼所建至龍圖閣直<lb/>
學士陳公安石始大而新之虚明爽徹不陋不侈夫所<lb/>
<pb n="KR4d0117_WYG_005-5a"/>
謂公卿將相侍從之臣其盛徳大業隆名偉譽既已被<lb/>
乎萬物聞乎四海矣出或建麾旄握符節而緩御聴决<lb/>
之餘宜有以欵其賓客休其暇日則斯堂之作豈茍然<lb/>
也哉雖然燕息于是堂者將寓意于詩書窮探博閲益<lb/>
大其所畜著為文辭以警動世俗而傳之于無窮耶將<lb/>
思澤其民而殫精竭慮求所以鋤姦革弊之道以敦厚<lb/>
其風俗輯和其里閭而措之于安樂之地耶將冨溢貴<lb/>
極志怠力疲以修心治性而欲返乎淡泊之域耶三者<lb/>
<pb n="KR4d0117_WYG_005-5b"/>
有二于是則可謂稱其公卿將相侍從之臣者茍將驕<lb/>
軒冕之榮矜寵禄之厚放曠自佚粉白黛緑者吹竹彈<lb/>
絲鼓金擊玉忘人之憂窮己之樂顧將曷以仰副所屬<lb/>
俯厭所期者哉時龍圖學士曽公布來為此州公道徳<lb/>
文章為世所慕政治所加上下寜悅而設施於此者特<lb/>
其緒餘土苴曷足以觀公之大因獲登斯堂望公之舄<lb/>
履飽公之謦欬因持茲説以進公應之曰然遂書于石<lb/>
鑱之置諸壁間元祐五年五月九日興國吳則禮記<lb/>
<pb n="KR4d0117_WYG_005-6a"/>
　　跋<lb/>
　　　六一居士集䟦<lb/>
歐陽文忠公卒其家集其遺文為若干巻余不以鄙陋<lb/>
自愧輒書其後曰竊甞論所謂文者有曰叙事有曰述<lb/>
志有曰析理有曰闡道敘事之文難於反覆而不亂述<lb/>
志之文難于馳騁而不乏析理之文難于雄辨而委曲<lb/>
闡道之文難于髙妙而深逺由三代以來俊雄豪傑之<lb/>
士以論著為己任者近或百年逺或數百年廼始有一<lb/>
<pb n="KR4d0117_WYG_005-6b"/>
人者出嗚呼亦可謂寡矣然工于叙事者或屈于析理<lb/>
長于述志者或昧其闡道又况六藝堙滅乎絶學百氏<lb/>
興起乎衰世仁義蔽于詭辭道徳毁于邪説悉挟私見<lb/>
以惑世制異行以汙俗其有志于分别是非黒白以明<lb/>
先王之意者盖無幾也公出東南持髙文取科第能自<lb/>
㧞起以追于古而不溺于習俗之卑卒以翰墨為天下<lb/>
宗所謂反覆而不亂馳騁而不乏雄辯而委曲髙妙而<lb/>
深逺者殆兼有之擯詭辭斥邪説破私見排異行真六<lb/>
<pb n="KR4d0117_WYG_005-7a"/>
經之羽翼萬世之凖繩也後之有篤志力學欲自立于<lb/>
不朽者盖將忻慕于斯焉則公之文豈若世之組繡雕<lb/>
琢務為竒巧娬麗以相誇尚者哉公之直道正行忠言<lb/>
嘉謨所以輔佐天子而紀綱朝廷已著于誌公之𦵏者<lb/>
此不著年月日興國吴則禮謹書<lb/>
　　　書大般若經抄序後<lb/>
南豐曽公以其所著大般若經抄序示則禮曰吾頃以<lb/>
疾病遂超然有委世遺俗之意既而讀所謂大般若經<lb/>
<pb n="KR4d0117_WYG_005-7b"/>
由是知至理妙道無所不在凡託形于天地之間者靡<lb/>
不具足盖不委乎世而其理已得不遺乎俗而其道已<lb/>
造彼逺存乎八荒之外六合之表近隠於宻㣲晦昧之<lb/>
間凡使吾離正而即邪捨真而趨幻者其情並露而不<lb/>
可逃出與之接也雖萬變俱至而良心善性湛然不惑<lb/>
公可謂髙明敏慧能自㧞于溷濁者序云知所先後則<lb/>
本末皆得是又非寡聞淺識者所可窺測噫甞聞假輿<lb/>
馬者非利足也而致千里假舟檝者非能水也而絶江<lb/>
<pb n="KR4d0117_WYG_005-8a"/>
河及其千里已致江河已絶則輿馬舟檝實無所事以<lb/>
公自强其所藴蓄方且日益大進將見其捐先後棄本<lb/>
末不猖狂妄行而黙契于道故所謂大般若經豈有異<lb/>
於輿馬舟檝乎此則禮所以忻慕歎息而不已也元祐<lb/>
辛未閏月吳則禮題<lb/>
　　　米老山水銘䟦<lb/>
訓也浩也仝也成也雖能事畢矣而未離乎軌度惟米<lb/>
元章脱棄筆墨獨參妙處<lb/>
<pb n="KR4d0117_WYG_005-8b"/>
　　　北湖草蟲圖䟦<lb/>
舊傳盱眙盛氏藏郭元芳畫草蟲王公拱辰為之序周<lb/>
越書世以為竒妙政和丙申予舟過泗上始獲見之王<lb/>
公序固詳盡而越書不著姓名其作字與予平日所見<lb/>
越楷法小異元芳畫渲染固盡善然設色太細甚者失<lb/>
真而生意不足筆墨不到古人鄭姓端修盱眙人作草<lb/>
蟲捉筆不羣自其少時已見竒於名公鉅人而遺墨滿<lb/>
篋往往為好事者取去予因使之改其舊轍用江南法<lb/>
<pb n="KR4d0117_WYG_005-9a"/>
作草蟲圖合七十種發奩生動落墨著色簡逺髙古駸<lb/>
駸與徐氏父子抗衡殆神品矣端修年寖髙鬚髪盡白<lb/>
一日病死若此畫可復得哉噫今人貴逺而忽近實其<lb/>
膏盲予因名之為北湖草蟲圖云九月晦日北湖居士<lb/>
書<lb/>
　　銘<lb/>
　　　瀘硯銘<hi>并序</hi>
　李明仲以瀘硯為供瀘硯見于唐譜而世無復見石<lb/>
<pb n="KR4d0117_WYG_005-9b"/>
　色青紫其體堅宻而數過輒得墨如他硯百十過實<lb/>
　可以奴視下嵓明仲言瀘工云是石必為玉蓋已斑<lb/>
　斑可見今居深淵中不復可取真天下之寳硯也銘<lb/>
　曰<lb/>
維天西南江遶銅柱堅緻而澤中有灧澦天遣北湖韻<lb/>
此韻語北湖無心臧否今古<lb/>
　　　小景平逺銘<hi>并序</hi>
　曹申甫作平逺窠石逺過時軰且甞自以詩題其小<lb/>
<pb n="KR4d0117_WYG_005-10a"/>
　景云平生丘壑意淡墨寫江南真韻勝不凡者北湖<lb/>
　居士䟦之以銘<lb/>
五鼎吾知其不能榮五斗吾知其莫能辱而一丘一壑<lb/>
天所以韻其胷中者顧以遺世而超俗<lb/>
　　　陳少舉硯銘<lb/>
謂為方也而有不方者謂為圓也而有不圓者得非能<lb/>
方能圓而獨得其天者乎<lb/>
　　賛<lb/>
<pb n="KR4d0117_WYG_005-10b"/>
　　　㳺戯齋賛<hi>并序</hi>
　泗洲普照僧可崇師家世業文而崇獨超空寂脱儒<lb/>
　衣冠着衲子服盖遂以頂門眼入游戯三昧因名其<lb/>
　所居室曰㳺戯北湖居士聞而歡喜為作賛曰<lb/>
阿崇飽㕘不落第二黄面老師亦説㳺戱維此㳺戱言<lb/>
語三昧或几而禪頭頭不㑹粥鼓未鳴彌勒鼾鼻㳺戯<lb/>
門風三尺如意<lb/>
　　　仁老小景賛<lb/>
<pb n="KR4d0117_WYG_005-11a"/>
頴怪𤣥譎山住水流頂門一竅屬汝幪頭<lb/>
怪石銅盆是為净供聊與毛錐説夢中夢<lb/>
　　　李漢臣傳神賛<lb/>
少也業文真若射虎其發不疑中石飲羽晚吾正宗得<lb/>
頂門眼宴坐兀然蒲團禪板<lb/>
　　頌<lb/>
　　　南嶽十八羅漢頌<hi>并序</hi>
　南嶽方廣僧法太以大阿羅閣縁事抵朱方得江南<lb/>
<pb n="KR4d0117_WYG_005-11b"/>
　畫尊者像十八筆法髙古是為希有太見喜甚且云<lb/>
　歸當結庵終事畢身以為師友北湖居士曰噫嘻異<lb/>
　哉是大竒勝子以如是因獲如是果真不可思議者<lb/>
　為之序而頌之太字希先具眼目知儒學以韻語行<lb/>
　叢林中<lb/>
　　第一賔度羅跋囉墮尊者脱屣持拂垂左手趺座<lb/>
　　使者捧書而獻嗒焉瞬以受之頌曰<lb/>
百千三昧了了不疑我知此義落未瞬時佛子有來云<lb/>
<pb n="KR4d0117_WYG_005-12a"/>
何無受曷可盖藏如日正晝<lb/>
　　第二迦諾迦代蹉尊者側坐據方榻倒拂直視夜<lb/>
　　义捉拄杖立其後若有所睨者頌曰<lb/>
視焉者目惟目非心執焉者手惟手非意彼翼而角持<lb/>
我上座一睨靡差汝義不墮<lb/>
　　第三迦諾迦跋梨隨闇尊者捉錫持拂躡雲氣絶<lb/>
　　海波凌空而逝頌曰<lb/>
孰為太空觀吾錫杖孰為大海視吾拂子彼金毛姿作<lb/>
<pb n="KR4d0117_WYG_005-12b"/>
野狐相是正法輪咄汝勿謗<lb/>
　　第四蘇頻陀尊者右手據膝左手捉如意正坐雨<lb/>
　　花紛然若將入定者頌曰<lb/>
兀然將定非語非黙法門大千如意三尺班班空花是<lb/>
眼中翳安用草繩牯牛無鼻<lb/>
　　第五諾矩羅尊者脱一足左手結印依蒲團側坐<lb/>
　　覆鉢已置杖并笠子懸之傍設盆水石上頌曰<lb/>
癯然耋耄醜拙可憎置杖覆鉢作行脚僧盆水姑置一<lb/>
<pb n="KR4d0117_WYG_005-13a"/>
滴有餘詎復揑怪要吞五湖<lb/>
　　第六䟦陁羅尊者據盤石依叢竹正坐左手持拂<lb/>
　　有白鹿跪于前置右手膝上彈指示之頌曰<lb/>
絶學罷㕘薾然枯寂大事初無寄此盤石憫彼長跪以<lb/>
指為舌吾固諄諄與汝説法<lb/>
　　第七迦理迦尊者袒右臂収一足據槁正坐傍掛<lb/>
　　錫杖巾鉢笠子雉鷄啣花來獻頌曰<lb/>
正坐槁木偏袒右臂孰為凡情亦無義諦彼美啣花是<lb/>
<pb n="KR4d0117_WYG_005-13b"/>
為浄供巾鉢髙懸寂然不動<lb/>
　　第八代闇羅弗多尊者左手據膝右手持數珠誦<lb/>
　　呪俊耳神目而側顧毅然頌曰<lb/>
據尋尺地等大千刹晝夜不停惟一百八面目側顧示<lb/>
師子威了無言音霹靂電雷<lb/>
　　第九戒博迦尊者欹坐據石海棠方華夜义角而<lb/>
　　翼者捧茶以獻頌曰<lb/>
石維不摩華則有滅此義一如初無同别汝供吾受大<lb/>
<pb n="KR4d0117_WYG_005-14a"/>
用現前啓顙注目孰匪㕘禪<lb/>
　　第十半託迦尊者據巖石側坐直光上屬將啟梵<lb/>
　　夾誦之鬼奴佩劒合掌扵前若問訊者頌曰<lb/>
受持讀誦隨順世縁初無作相直光屬天鬼奴問訊歸<lb/>
正捨邪斷此六根汝自鏌鎁<lb/>
　　第十一羅怙羅尊者俛首諦視置肘膝上思致㣲<lb/>
　　妙有不可名者頌曰<lb/>
匪獨遣形固已絶意佛子諦觀如是如是愉然不知詎<lb/>
<pb n="KR4d0117_WYG_005-14b"/>
可摩捋謂為死蛇其活潑潑<lb/>
　　第十二那伽犀那尊者袒臂持拂據石偏坐叢葩<lb/>
　　爛然虎啣花以供頌曰<lb/>
彼雖眈眈我則如如匪以毒來無怒汝鬚吾有法門為<lb/>
爾舉似山石林花誰非佛事<lb/>
　　第十三因掲陁尊者袒臂趺坐雲氣自波浪中出<lb/>
　　毒龍盤挐其上尊者右手結印以水噀之頌曰<lb/>
衆生懐毒初自不治慈憫攝受維天人師有大弟子繼<lb/>
<pb n="KR4d0117_WYG_005-15a"/>
出䕶持調御汝軰如佛在時<lb/>
　　第十四伐那婆斯尊者左手捉拄杖右手持拂子<lb/>
　　觸雪方渉而引脛前顧頌曰<lb/>
佛子耄矣觀此面顱槁項長頸兀如飢鳬觸雪而渉劫<lb/>
火可當彼上人者鐵作脊梁<lb/>
　　第十五阿氏多尊者夜义飛空捧珠來獻尊者豎<lb/>
　　一膝倚石側坐舉手垂拂受之頌曰<lb/>
有彼飛空來獻寳珠六種震動是事了無瞿曇滅後維<lb/>
<pb n="KR4d0117_WYG_005-15b"/>
阿羅漢佛法大行不復間斷<lb/>
　　第十六注茶半託迦尊者觀水嘿坐以拄杖倚肩<lb/>
　　置囊鉢浄瓶笠子于其側頌曰<lb/>
吾觀水流雖急而住佛子云何念念非故坐禪入定耄<lb/>
矣不能四千八萬笠子浄缾<lb/>
　　第十七慶友尊者袖左手右手持拂使者致敬於<lb/>
　　前取書通之頌曰<lb/>
别傳一路有悟無聞袖手持拂是大法門維爾横目頭<lb/>
<pb n="KR4d0117_WYG_005-16a"/>
頭迷忘運我慈悲乃現此相<lb/>
　　第十八賔頭盧尊者童子手經以疑來問尊者<lb/>
　　摘而諭之鬼奴操梃側立啓顙諦聽目不暫捨<lb/>
　　頌曰<lb/>
彼垂髫者有㕘義諦問焉告焉匪一匪二咄爾鬼奴毒<lb/>
火熾然茍悟無聞全體現前<lb/>
　　祭文<lb/>
　　　祭鄭以寛文<lb/>
<pb n="KR4d0117_WYG_005-16b"/>
鳴呼天乎謂天不言所出者理善人之生為天地紀善<lb/>
人遽亡天一何恃或者謂治世天道昭明亂世天地反<lb/>
覆是固然耶是不然耶賢哉鄭君耿介獨清凛乎操節<lb/>
長松堅氷上師聖賢抱守遺經視黄金不富駟盖無榮<lb/>
世有何物足以動子直不能與世俛仰隨時重輕胡為<lb/>
造物所厄耶賢哉鄭君吾黨之師曩甞一相見令人愧<lb/>
厲數日今其已矣誰為余益此余所以傷心刺骨盖與<lb/>
君心交而神契非徒惻惻已噫是果命之然耶世之名<lb/>
<pb n="KR4d0117_WYG_005-17a"/>
一善者近亦往往淪謝自哭君之後復哭二三友矣嗚<lb/>
呼天乎天胡然哉匪言之長以宣我哀<lb/>
</p>
<p>
</p>
  </div>
        </body>
</text>\m</TEI>
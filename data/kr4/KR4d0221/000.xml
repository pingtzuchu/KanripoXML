<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕堂詩稿</head>
    <p>
<pb n="KR4d0221_WYG_000-1a"/>
欽定四庫全書　　　　　集部四<lb/>
　燕堂詩稿　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案燕堂詩稿一巻宋趙公豫撰公豫<lb/>
　　　　字仲謙常熟人紹興間由進士知真州官至<lb/>
　　　　寳謨閣待制是集巻首有傳一篇不著撰人<lb/>
　　　　姓名稱公豫本宋宗室子南渡後徙居常熟<lb/>
　　　　然考宋宗室世系表諸房輩行無以公字相<lb/>
<pb n="KR4d0221_WYG_000-1b"/>
　　　　排者不知其出何屬也傳又稱公豫所著燕<lb/>
　　　　堂類稿原本十六巻詔誥表策多為時傳誦<lb/>
　　　　其詩因屬對不甚工切泉州守蔣雝選録全<lb/>
　　　　部澄汰太甚僅存若干首是公豫止優於文<lb/>
　　　　而詩則非所擅長是帙雖抄本僅存選宋詩<lb/>
　　　　者亦未經採録今讀其詩雖吐屬未工而直<lb/>
　　　　寫胸臆不失為南宋一𣲖傳又稱公豫居官<lb/>
　　　　亷正常言吾求為良吏不求為健吏去任之<lb/>
<pb n="KR4d0221_WYG_000-2a"/>
　　　　日挈壺漿攀轅者甚衆而公豫殁後馬和之<lb/>
　　　　作誌表其墓曰清顯是其政績實有足紀者<lb/>
　　　　因人以存其詩亦所以補史之缺畧也乾隆<lb/>
　　　　四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0221_WYG_000-3a"/>
燕堂詩稿本傳<lb/>
趙公豫字仲謀本宗室南渡徙居常熟因籍焉幼聰警<lb/>
五六歲記左氏傳不謬一字及冠逰四方所至文人争<lb/>
相邀迎如莆田陳元矩昭度金華陳天與良祐華亭許<lb/>
上達克昌蘭谿范茂明浚新㑹馬鯁臣持國並一時名<lb/>
公咸以國士遇之其在故鄉則與冷良器為莫逆交譽<lb/>
滿縉紳文名日起旋登進士第紹興間知真州公豫為<lb/>
人沉厚簡重居官亷正常言吾求為循吏不求為健吏<lb/>
<pb n="KR4d0221_WYG_000-3b"/>
以故去任之日挈壺漿攀轅者甚衆累階至寳謨閣待<lb/>
制致仕著有燕堂類稿十六巻詔誥表䇿多為時傳誦<lb/>
其詩因屬對不甚工切泉州守蔣雝選録全部澄汰大<lb/>
半僅有若干首皆中年逰歴而作者自州郡以迄館閣<lb/>
所賦率刪去不存殁年六十有四葬虞山之拂水巖西<lb/>
三里工部侍郎錢塘馬和之作誌表其墓曰清顯<lb/>
</p>
<p>
</p>
  </div>
</body>
</text>
</TEI>
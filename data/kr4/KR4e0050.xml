<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>望雲集巻一</head>
    <p>
<pb n="KR4e0050_WYG_001-1a"/>
欽定四庫全書<lb/>
　望雲集巻一　　　　　　　明　郭奎　撰<lb/>
　　五言古詩<lb/>
　　希庶齋為姚忠賦<lb/>
帝舜稱大孝天下猶敝屣父母或在堂不許友以死聖<lb/>
賢有明訓百行由此始昔當漢祚衰曹暪奮雄起嗟嗟<lb/>
劉豫州士慕如歸水君臣分未定徐庶乃為子方寸以<lb/>
親亂慷慨謝知已後世稱其賢髙名䇿青史誰謂千載<lb/>
<pb n="KR4e0050_WYG_001-1b"/>
下行迹偶同軌念君遭艱虞羈旅萬餘里結齋匡廬陰<lb/>
菽水具甘㫖愉悦承親顔樂在其中矣大江何滔滔河<lb/>
流亦瀰瀰思君石也堅患難安所止今為二千石孝養<lb/>
良無比<lb/>
　　贈程明善囘省<lb/>
南州炎暑地時雨變蒼涼况當孟夏交卉木含清芳别<lb/>
離殊可嘆且與子同裳晨朝啟斯館大江何茫茫旌旗<lb/>
照白日長風送龍驤揚帆適利涉逺矚猶連檣王事宜<lb/>
<pb n="KR4e0050_WYG_001-2a"/>
努力肅肅戒宵行瞻彼西掖垣列宿聨輝光魚樂在游<lb/>
泳鳥樂在囘翔思懐安在已因之川路長<lb/>
　　秋日次右司韻<lb/>
秋水竟長川亭亭對孤嶼覽君瑶華篇往往似仙語歡<lb/>
遊繼晨夕追昔念徂暑揚舲濟東湖采蘭臨北渚落日<lb/>
散餘霞輕風度微雨囘瞻城堞表樓觀襲空宇渺渺帝<lb/>
子洲衰草亦萋只鳬鷖相翺翔漁歌起前溆星霜忽已<lb/>
周遲留感年序睇彼東南天馳思久凝佇<lb/>
<pb n="KR4e0050_WYG_001-2b"/>
　　擬古贈别<lb/>
孟冬霜露降悴彼荷與蒲青青蕙蘭芳采之將焉如贈<lb/>
君夙昔意聊以慰斯須絃歌厲清響置酒歧路隅親戚<lb/>
念逺行各言勉良圖常恐不為樂日月方其除晨風奮<lb/>
髙翼北林多古榆臨歧執子手安得同車驅<lb/>
　　春暉堂為子徽賦<lb/>
遊子念離别有客同故鄉三嵗始一見春日已載陽入<lb/>
門叙契濶拜母升髙堂晴暉曖遲和卉木含初芳蘭生<lb/>
<pb n="KR4e0050_WYG_001-3a"/>
欲覆堦桑榆聯景光妻子勤中饋珍殽恒自將眉夀百<lb/>
福具㫖酒盈華觴飛雲淡悠然采衣爛成章寸心保終<lb/>
養庭草萋以長雖非舊里閭為樂殊未央<lb/>
　　送陳克明還茶陵省親<lb/>
驚颷吹浮雲迴薄西南天鴻鵠奮髙舉翺翔何翩翩眷<lb/>
彼志士心日月同皎然排難為時出安能守一㕓千金<lb/>
不足顧豈愧魯仲連明公素延覽知已誰能賢得君若<lb/>
敵國器重猶瑚璉良籌無遺䇿慷慨誼彌宣去鄉逾十<lb/>
<pb n="KR4e0050_WYG_001-3b"/>
載兄弟㑹有縁怡怡問親夀以享黄髪年寵禄自上錫<lb/>
秣馬今當旋初陽麗遥甸被服華且鮮往哉樹令徳保<lb/>
此忠孝全<lb/>
　　過皖城弔青陽先生<lb/>
維舟大江滸攬梯登茲城哲人不復見黄鳥悲且鳴髙<lb/>
山尚巖巖梁木何其傾忽逄舊耆老向我宣忠貞明公<lb/>
宿有誓慷慨存遺銘死即為厲鬼生當殄長鯨應敵既<lb/>
神武百戰縱以横精誠貫白日天子無援兵嵗久矢石<lb/>
<pb n="KR4e0050_WYG_001-4a"/>
竭捐軀全令名<lb/>
　　秋林讀書為章光逺賦<lb/>
大禹惜寸陰宣尼嘆川逝但恐光景馳及時當自勵禍<lb/>
亂非所常誰能遯斯世矧伊賢者心怡然與神契典籍<lb/>
對先聖樂道以忘勢考槃在澗阿衡門復長閉几席不<lb/>
暫違絃誦日相繼椅桐交前庭雜彼松與桂緑竹植後<lb/>
園蔬菓亦時藝霜葉初焜黄餘陰落秋霽散帙聊逍遥<lb/>
臨風游復憇周流同天理優哉永終嵗<lb/>
<pb n="KR4e0050_WYG_001-4b"/>
　　送周明卿<lb/>
秋氣肅已勁茂草凝朝霜重重陵上栢緑葉含馨香薄<lb/>
言采其華貽爾逺道將服食足夀考卒嵗希不忘惟惜<lb/>
當離别歌竟匪成章願瞻鴻鵠舉思逐浮雲翔徘徊欲<lb/>
何依美人在西方既怡平生愛狐裘諒同裳義以金石<lb/>
固情以歡㑹長乾餱懼失徳君子敦周行<lb/>
　　九日偶成<lb/>
良辰惜難再秋序條已殫登髙啟飛閣望逺俯層巒寒<lb/>
<pb n="KR4e0050_WYG_001-5a"/>
菊正盈把濁醪方共歡微此一日宴客懐殊可嘆<lb/>
　　贈别朱隱君<lb/>
庭樹悴其芳凝霜一何白鳬鴈方南飛翺翔振明月誰<lb/>
能弋此物加飡可為悦念子諧宿歡晤言兩反側一心<lb/>
抱衾裯衣帶縁以結斗酒怡親愛聊慰歧路别思駕雙<lb/>
鳴騶馳彼秦與越毋為守窮廬悲歡年嵗迫<lb/>
　　擬古思友<lb/>
鶡鳴嵗將晏蒹葭凄以霜思君隔山海道路悠且長睇<lb/>
<pb n="KR4e0050_WYG_001-5b"/>
彼參與辰清夜悲未央狂颷西北至一鴈方南翔言念<lb/>
疇昔歡與子同衣裳安知異寒暑日月不我將天髙則<lb/>
有斗川涉愁無梁憂心隱如惄出户徒彷徨<lb/>
　　宋節婦<lb/>
白石何鑿鑿流水亦湯湯女子竭名節矢死臨路傍父<lb/>
兄夙有訓夫亦儒者良昔恐行露濡今值豺與狼辱身<lb/>
義所重性命如朝霜被髪就深淵瞻彼天蒼蒼將貽共<lb/>
姜美不媿曹娥傷婦道日云替爾獨循綱常臨難不<lb/>
<pb n="KR4e0050_WYG_001-6a"/>
茍免烈哉丈夫行<lb/>
　　送姜彦英還錢塘二首<lb/>
浮雲斂沉晦白日揚光暉條風扇首嵗念子行將歸山<lb/>
水淡餘靄草木含清暉誰謂道路逺去矣趨庭闈伯氏<lb/>
既吹塤仲氏和以篪譬彼棠棣花枝葉相因依願言崇<lb/>
孝友百嵗恒不違安得黄鶴羽及爾俱南飛<lb/>
東南有髙樓華月照綺楹瓊筵列海錯雜以絃歌聲疏<lb/>
簾捲晨夕迴瞰蒼江清君今利攸徃我獨懐鹿鳴執手<lb/>
<pb n="KR4e0050_WYG_001-6b"/>
望長路駕言出東城嘉㑹常不足何况臨當行晴郊芳<lb/>
樹碧緑渚春蘭生持觴意難盡相思空復情<lb/>
　　寄李彦端<lb/>
嘉樹藹夏緑清風動虚襟念君有髙趣勞我徑寸心佇<lb/>
立東城曲日夕見雲岑以茲世多故忘彼升與沉聊樂<lb/>
在書籍佩玉懐所欽華池散帙步當户鳴幽禽蘭生已<lb/>
覆井泉響迥出林醉將山口月彈作絃上音明月照别<lb/>
鶴遺音戞南金何當坐松石從爾聽瑤琹<lb/>
<pb n="KR4e0050_WYG_001-7a"/>
　　次錢子貞蘇門感懐<lb/>
燕支木葉落盧龍秋色来空閨有思婦清夜悲且哀錦<lb/>
書為君寄寳鏡誰敢開膏沐不復容緑髪栖浮埃團團<lb/>
皎月輝照彼單于臺馳心在萬里出户聊裵囘<lb/>
　　雜詩<lb/>
孤月江上明清光泛流水北有愁思婦南有游蕩子蕩<lb/>
子行未歸思婦安所止姑老在髙堂貧賤復如此君行<lb/>
忽逾年膏沐誰為理妾心金石堅不逐浮雲起㑹合良<lb/>
<pb n="KR4e0050_WYG_001-7b"/>
未期離亂何時已君當復来歸妾當効同死凌風願翺<lb/>
翔揚波願杭葦再遂平生歡被服紈與綺<lb/>
　　夏夜<lb/>
浮雲散髙空涼露滴清響岸幘臨華軒逍遥絶塵想碧<lb/>
樹含先秋蛛絲結低網寒暑悲嵗年日東月西往寄迹<lb/>
如流萍遥遥背鄉黨飛鸞久不歸孤燈在虚幌豈無琹<lb/>
與尊惜此芳年賞竟夕空裴囘俛仰極天壌<lb/>
　　紀夢<lb/>
<pb n="KR4e0050_WYG_001-8a"/>
忽忽頹芳年揺揺寄行役寢興勞形神鬂髪𤣥已白驚<lb/>
風響庭樹憂思日常積夢魂清夜歸彷彿舊鄉邑青松<lb/>
在園田桑柘蔭廬室飛鳥雲際還牛羊下来夕澄湖淡<lb/>
微波秋山有佳色鷄犬雜比隣墟烟靄阡陌怡怡兄弟<lb/>
情凄凄丘隴側伐木逄行歌僕夫候馬立臨流濯長纓<lb/>
挂冠坐磐石似慰平生歡覺來異疇昔百年如轉蓬萬<lb/>
物乃遺舄天命良在茲勿得云得失<lb/>
　　贈田有常<lb/>
<pb n="KR4e0050_WYG_001-8b"/>
嘗聞安平君智勇特殊絶揮指卻燕師談笑復齊業遺<lb/>
此國士風子其奮英烈長才文武并名駒汗已血黄金<lb/>
飾横帶劍光照氷雪决機兩陣間誰及美髯伯彤弓錫<lb/>
竒蹟因之樹旄節投戈或賦詩髙堂坐上客時務貴先<lb/>
逹歡遊任豪俠舉首望雲臺誓清呉與越<lb/>
　　贈别喻秀才<lb/>
慷慨天下士獨奮千金軀義當報知已力能致雲衢懸<lb/>
河有竒辯坐使儀秦愚酒酣撫長劍邈彼東南隅我歌<lb/>
<pb n="KR4e0050_WYG_001-9a"/>
正激烈願君立斯須諾重山岳輕竹帛埀名譽<lb/>
　　寄陳教授敏<lb/>
蘭葉欲覆堦馨香襲芳室雨露之所滋惠風偃華質采<lb/>
采不盈筐薄言贈離析憂傷嵗月愆同聲而異迹人生<lb/>
寄百年寒暑㑹有役歡樂難具并浮名亦何益髙誼諒<lb/>
匪他可以比金石<lb/>
　　從軍行<lb/>
大風西北起江漢雲飛揚相知拓南土展此萬里疆飄<lb/>
<pb n="KR4e0050_WYG_001-9b"/>
飄赤羽旗矯如飛龍翔前軍屯細栁六師後張皇被服<lb/>
華衮裘雜以明月璫金相玉其體文彩自成章桓桓虎<lb/>
賁士左右羅干將良馬亦既閑翩翩驪與黄彤弓盧矢<lb/>
倍受言宜允臧一舉清呉越再欣漢道昌恩澤沛若霖<lb/>
閩海俱懐康謳歌頌明徳樂矣華山陽<lb/>
　　贈别<lb/>
蟋蟀悲嵗暮起視夜何其凄凄霜露降蕙草颯以衰薄<lb/>
言子當往軒車發何遲聊因一杯酒慰此平生知采采<lb/>
<pb n="KR4e0050_WYG_001-10a"/>
西澗蘋悠悠懐我思我思詎能已君心諒不違<lb/>
　　九日集宴<lb/>
良辰易為樂極宴忘歸田邀我二三友列坐清尊前嘉<lb/>
殽雜霜栗左右陳豆籩寒暑有代謝惜此少壯年濁醪<lb/>
泛秋英仰聆金石篇避世慚淵明登樓懐仲宣醉舞起<lb/>
自慰撫掌齊拍肩陶然得真趣物慮何足言<lb/>
　　貧女吟<lb/>
猗猗石上蘭青青澤中蒲貧家有美女二八嬌如荼朱<lb/>
<pb n="KR4e0050_WYG_001-10b"/>
顔不自媚貞固良難誣少為父母惜生長紅羅襦綺樓<lb/>
髙且深竊恐行露濡一朝零落盡萍迹湖東隅塵沙陋<lb/>
茅屋不濺氷雪膚鴛鴦欲得織翡翠愁還梳鳴鸞在何<lb/>
處坐惜華芳徂耻作商人婦願奉君子儒妾心擬有托<lb/>
請賂雙明珠<lb/>
　　送王彬叔往同安<lb/>
駕言出城門遥望西南路别離良在茲嘉㑹不常遇置<lb/>
酒張瓊筵綢繆復凝佇飲餞未崇朝聊以慰情素翩翩<lb/>
<pb n="KR4e0050_WYG_001-11a"/>
白羅裳皎皎瓊瑶樹髙步凌青雲豈為緇塵汚春江及<lb/>
信潮方舟襲蘭杜小人衆所疑君子誰不慕久欲同車<lb/>
子攀轅莫能去惜哉苦淹留年芳易遲莫顧瞻懐殷勤<lb/>
增我越鄉慮<lb/>
南州亂無家㓂盜縱横馳白骨蔽原野火炎城與池千<lb/>
里何蕭條四顧令人悲倬哉皖公城當此江之湄崇墉<lb/>
上峩峩陣列紛魚麗明公秉髙節徳澤被華滋而䝉天<lb/>
子恩慰爾長渇飢大田既多稼王師良有儀君行利攸<lb/>
<pb n="KR4e0050_WYG_001-11b"/>
往樂土寔在茲嘉賓復来集兼遂平生知春蘭麗芳渚<lb/>
鳴鳯翔髙枝裴囘歧路側未忍言别離别離何以贈載<lb/>
咏南山詩<lb/>
　　次劉仲孚夜坐見懐<lb/>
職曠謝奔趨賦詩悦情性如何晨夕間適與故人並憶<lb/>
昔田園居荒苔没深徑讀書恒閉門永日亦閑靜嘉樹<lb/>
交扶疎飛泉㵼清瑩置觴㑹親友忘言及從政曲步聊<lb/>
逍遥澄湖月初瞑風波忽異時此樂良未竟愧彼瓊樹<lb/>
<pb n="KR4e0050_WYG_001-12a"/>
姿芳華蔚相映翰墨沾餘香終當就髙詠<lb/>
　　送友賦<lb/>
客從西方来袖手持短書秘之河與洛開此皇極圖天<lb/>
經及地緯厯數敦唐虞公子雅敬賢置彼承華廬進食<lb/>
列上座接燕常歡娯一言决大義再語驚世儒都布裁<lb/>
單衣玉佩埀以珠出郭門相贈臨觴復踟蹰白日忽已<lb/>
暮方駕當前驅瞻望凌敲臺磐石為安居<lb/>
　　七哀詩<lb/>
<pb n="KR4e0050_WYG_001-12b"/>
颷風西北起陰雲薄南陲冉冉嵗云暮惻惻心内悲辭<lb/>
親逺行邁已越三年期昔為連根樹今若遊地絲形影<lb/>
竊自弔朝東暮西馳不學齊仲連翻作楚鍾儀南冠愧<lb/>
流竄短褐誰相知性命寄須臾面色含飢疲明月在東<lb/>
壁願照濁水泥泥中復何見沙礫紛參差下有沉沙珠<lb/>
上有瓊樹枝瓊枝良可依終不埋光輝<lb/>
　　游羅漢寺<lb/>
步出城東門褰裳涉西澨幽尋窮四郊日入未遑已逍<lb/>
<pb n="KR4e0050_WYG_001-13a"/>
遥逺塵蹤夕憩空門裡陰堦轉長廊金碧炫晴綺園池<lb/>
清且深水竹澹如洗追念疇昔歡豈謂重来此春日忽<lb/>
載陽百物含芳卉好鳥向我鳴髙僧見人起閒雲石上<lb/>
生天花覆瑶几信宿方告還行行詎能止<lb/>
　　悼亡<lb/>
皇皇三十嵗厯厯多艱辛骨肉一朝散飄若行路塵涉<lb/>
江賦羈旅形影私獨親寄身在䘮亂托跡思沉淪行歌<lb/>
摽梅詠卜爾為婚姻爾才既明敏爾徳良且淳結髪未<lb/>
<pb n="KR4e0050_WYG_001-13b"/>
一載恩愛猶千春相知願白首相敬如佳賓常懐孟光<lb/>
志不厭黔婁貧所以共患難顧慰尤殷勤夭夀固難貳<lb/>
天亦胡不仁蒺藜忽在床傷我同心人孤鸞失明鏡幽<lb/>
蘭折清芬杳杳長夜臺悠悠泉路魂凄凄不復見涕泣<lb/>
徒沾巾<lb/>
　　題彭克讓心逺亭<lb/>
彭城有遺則軒冕皆泥塗誰能繼清躅伊人常晏如夙<lb/>
好在文籍少壯從戎車功成不受賞棄官歸田廬已就<lb/>
<pb n="KR4e0050_WYG_001-14a"/>
市㕓隱但忘形勢趨出郭視阡陌翳翳多桑榆逍遥度<lb/>
前溪愛此濠梁魚飛雲日夕還青山當户隅左招滄江<lb/>
月右集圖與書賓至引觴豆時復藝園蔬意愜澹無慮<lb/>
心逺聊自娯寄言陶徵君吾願為爾徒<lb/>
　　從軍詩<lb/>
朝濟彭蠡湖暮上匡廬山軍行飢且疲露宿聊解鞍方<lb/>
秋黍稷華徂征西南端奄忽嵗云晏雨雪凄以漫擊柝<lb/>
豈能寐哀哀想苦寒戰塲久勞役裘褐俱不完鸛鳴在<lb/>
<pb n="KR4e0050_WYG_001-14b"/>
丘垤思婦應長嘆誰無内顧懐受命誠獨難三苗阻聲<lb/>
教師出猶未還願公折天威戢舞羽與干上瞻泰階平<lb/>
下覩斯民安勞旋詠杕杜貽爾室家歡<lb/>
　　待月臺為黄文中賦<lb/>
微雲澹清夕置酒臨髙臺逍遥斂巾幘既酌仍停盃呼<lb/>
童滅華燭以待明月来始望東南端復集西北階須臾<lb/>
見光彩流影漸裴囘徘徊欲起舞傾我尊與罍圓光皎<lb/>
中天大地無纎埃俯視曲水湄謾觀波縈迴零露時已<lb/>
<pb n="KR4e0050_WYG_001-15a"/>
盈桂樹先秋開城上有警柝廣庭多古槐東家嫠婦泣<lb/>
西家絃管催時固有如此我獨何悠哉長歌逹明曙樂<lb/>
此平生懐<lb/>
　　滕王閣<lb/>
西南有髙閣下瞰滄江清飛闥百餘尺複道周西楹白<lb/>
日一何麗照耀丹青明借問誰所為云是滕王嬰壯哉<lb/>
大唐業封子臨斯城佩玉襍鳴鑾物換星亦更勝地罕<lb/>
常見賢者埀令名昔聞華子魚杕策迎呉兵英雄各適<lb/>
<pb n="KR4e0050_WYG_001-15b"/>
用鼎足形遂成相公布文徳復此嘉㑹并羣才若雲集<lb/>
頌以謳歌聲陽春不為樂萬物爭光榮登髙矚曠世臨<lb/>
流忘濯纓再拜述短辭柱石齊天傾<lb/>
　　贈希武郎中<lb/>
迴車發東越馳彼西大藩帶郡千萬里江介慿中原所<lb/>
在神武師人馬如雲屯周爰訪善道利賞由至言報以<lb/>
國士重將宣明主恩采葑思下體况乃蘋與蘩始㑹即<lb/>
長别分逺情彌敦亮君秉髙誼予復何所論<lb/>
<pb n="KR4e0050_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0050_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　望雲集巻一<lb/>
</p>
<p>
</p>
  </div>
<div>
                <head>望雲集巻二</head>
    <p>
<pb n="KR4e0050_WYG_002-1a"/>
欽定四庫全書<lb/>
　望雲集巻二　　　　　　　明　郭奎　撰<lb/>
　　七言古詩<lb/>
　　長相思<lb/>
長相思小山下蘼蕪秋深没行路王孫年年歸不去江<lb/>
南木落天色寒鴻鴈滄波連日暮我思昔兮金佩環美<lb/>
人座上花如顔紫芝叢桂紛兩間下有流水清潺湲吹<lb/>
笙鼓瑟心長閒别来嵗久髩髪斑青雲猿鶴不可以企<lb/>
<pb n="KR4e0050_WYG_002-1b"/>
及魂飛夢往愁鄉關長相思何時還<lb/>
　　烏夜啼<lb/>
石頭城上烏遥夜鳴相呼紫清道士有兩樹烏啼不離<lb/>
樹髙處千聲啞啞復萬聲中堂酒闌夢未成呼童把燭<lb/>
起開户照樹惟恐鄰人驚庭前再拜為爾説我家舊住<lb/>
長淮北慈親已老返哺違零落猶為異鄉客嚴霜滿天<lb/>
江月輝東方未白羣星稀明朝日出當早飛莫使涕淚<lb/>
沾裳衣<lb/>
<pb n="KR4e0050_WYG_002-2a"/>
　　送劉别駕之饒州<lb/>
黑貂紫綺裘寳劍千金價冠盖若雲從相送西陵下我<lb/>
持鞭君立馬彈銀筝進瑶斚漢家才子建安風昔為外<lb/>
史今别駕鄱陽湖水青如苔東州之民淳無懐匡廬屹<lb/>
立西江濶蒼翠九疊屏風開逍遥范公堂秋陰落庭槐<lb/>
嘉政繼前哲南山歌有臺文章揮洒謝康樂皎如遼天<lb/>
雪中鶴何以折贈千里行汀蘭有芳桂花作青雲論交<lb/>
金石堅執手欲别心茫然平生意氣凌五嶽擊節起舞<lb/>
<pb n="KR4e0050_WYG_002-2b"/>
秋風前<lb/>
　　春日行<lb/>
春風爾来何無情忽然吹我華髪生淮南三月花滿城<lb/>
金尊海錯羅雕楹美人對坐彈鳴箏酒酣起奏升天行<lb/>
當年歡樂不復得白日為照心未平心未平發長嘯我<lb/>
曹豈是閭閻兒齊東魯連頗同調<lb/>
　　新豐市<hi>宣城北六十里</hi>
過新豐待沽酒雪華當空大如手斷橋荒店無人烟獨<lb/>
<pb n="KR4e0050_WYG_002-3a"/>
有寒梅伴疎栁憶昔江東未搆兵我亦曾經此地行東<lb/>
家槌牛出新醸西家開宴還吹笙春風步障千花錦當<lb/>
壚美人勸客飲形勢雖非漢祖為彷彿咸陽舊陵寢停<lb/>
驂慷慨懐馬周我欲濯髪臨清流斗酒不可得髙興良<lb/>
難酧着鞭遥指敬亭路孤雲日暮心悠悠<lb/>
　　送侯信之還宣城<lb/>
寧為執㦸兒莫讀五車字讀書未逹空白頭執㦸從軍<lb/>
有時貴憶君家住南湖西麻姑之山傍有溪雪林學士<lb/>
<pb n="KR4e0050_WYG_002-3b"/>
官滿日阿翁拄策同提㩦君從二十客淮北我家伯仲<lb/>
俱相識江湖水深舟楫多當年歡㑹今難得我因君想<lb/>
親君向我言貧相逢忽疑是夢寐干戈滿眼論悲辛風<lb/>
塵一别又五載耆舊凋零幾人在把酒共指青山亭君<lb/>
猶有家我何待惜無白玉鞭安得黄金千為君此别贈<lb/>
行李盡買湖曲桑麻田<lb/>
　　夜坐吟<lb/>
江風蕭蕭吹古樹關月蒼茫海生霧北斗漸落明河微<lb/>
<pb n="KR4e0050_WYG_002-4a"/>
城頭烏啼天欲曙客子不寐憂無衣東征三年猶未歸<lb/>
蟋蟀在户嵗將暮洞庭霜白芙蓉稀男兒生當百戰死<lb/>
不執金吾即挾匕閉門勿用長夜歌騏驥終能致千里<lb/>
　　婺婦詞<lb/>
東家婦西家泣東邊浮雲西邊日年芳良在茲朱顔如<lb/>
舜華城頭月出夜將半玉堦金井啼寒鴉憶昔未嫁初<lb/>
嬌笑父母側郎騎竹馬妾倚床手折櫻桃共郎劇同居<lb/>
鄉里兩無猜長大亦得為家室自從結髪能幾時風塵<lb/>
<pb n="KR4e0050_WYG_002-4b"/>
四起遭離别良人執㦸好戎馬出門屢致殷勤詞一朝<lb/>
富貴從所欲黄金滿籯珠滿斛孤人之子寡人妻積惡<lb/>
既盈禍亦速美人如花歌未央中庭日落悲且傷報仇<lb/>
壯士在咫尺十年兵散空彷徨空彷徨不能已顧妾哀<lb/>
啼淚如洗阿姫寵妓隨亂兵泥汚殘尸孰敢視空遺賤<lb/>
妾與小姑東家流落西家居五更泣罷向姑學願姑無<lb/>
如妾命薄<lb/>
　　七夕曲<lb/>
<pb n="KR4e0050_WYG_002-5a"/>
天河盈盈一水隔河東美人河西客耕雲織霧兩相望<lb/>
一嵗綢繆在今夕雙龍引車鵲作橋風迴桂渚秋葉飄<lb/>
抛梭投杼整環佩金童玉女行相要兩情好合美如舊<lb/>
復恐天鷄催曉漏倚屏猶有斷腸言東方未明少停候<lb/>
欲渡不渡河之湄君亦但恨生别離明年七夕還當期<lb/>
不見人間死别離朱顔一去難再歸<lb/>
　　從軍婦<lb/>
從軍婦良家女新梳北髻學邉語狐皮裁㡌紵絲衫馬<lb/>
<pb n="KR4e0050_WYG_002-5b"/>
上徉羞見親故黄巾盜賊亂中華去年燒我父母家天<lb/>
朝命將專征伐强兵爭奪顔如花顔如花命如葉此身<lb/>
一失無名節憶昔姑家納采時燈前豫綰同心結嫁夫<lb/>
誓擬齊蛾眉誰知萬里為軍妻木綿帳低風日惡五紋<lb/>
刺繡思深閨思深閨難再得人生莫願多顔色東隣女<lb/>
伴醜且貧鄉里不出成家室<lb/>
　　寄衣曲<lb/>
華燈闇室秋夜長呉刀剪綵為衣裳欲縫不縫心惻惻<lb/>
<pb n="KR4e0050_WYG_002-6a"/>
還向姑前較寛窄燕山八月雪若寒氊褐狐裘俱擘裂<lb/>
明朝驛使催征車白袍絮就愁冩書舅姑已老妾無子<lb/>
願君早曳王門裾臨行封裹復致意著時莫遣沙塵穢<lb/>
　　妾薄命<lb/>
鳳求凰兮我所思顧山鷄兮何與棲蘭為佩兮芙蓉姿<lb/>
衷心懐兮誰可知良人没兮遭流離流離極兮忘令儀<lb/>
側室陰兮春草萋雲不歸兮魂欲迷憶初逺兮父母拜<lb/>
姑嫜兮容與不諒兮今日憤怨兮悽楚覽塵鏡兮私自<lb/>
<pb n="KR4e0050_WYG_002-6b"/>
傷嗟薄命兮將誰訴<lb/>
　　留别王指揮<lb/>
銀鞍寳馬青連錢風雨夜吼雙龍泉我乃公子無忌客<lb/>
因知平原君最賢五千甲士猛如虎地裂山摧振金鼓<lb/>
島夷率服西南清右軍門前奏歌舞<lb/>
　　貽李道士<lb/>
茅山李道士賣藥巢湖上頭戴烏紗巾手植青藜杖雙<lb/>
鬟童子相隨行向月壺中吹玉笙紫芝採罷忽不見又<lb/>
<pb n="KR4e0050_WYG_002-7a"/>
騎𤣥鶴登蓬瀛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0050_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　望雲集巻二<lb/>
</p>
<p>
</p>
  </div>
<div>
                <head>望雲集巻三</head>
    <p>
<pb n="KR4e0050_WYG_003-1a"/>
欽定四庫全書<lb/>
　望雲集巻三　　　　　　　明　郭奎　撰<lb/>
　　五言律詩<lb/>
　　題裕約之圓通舊隱<lb/>
匡廬最佳處石耳兩峰齊寺有圓通閣亭餘蘇子題萬<lb/>
壑飛霞滿千松積翠迷願結蓮花社從師過虎溪<lb/>
　　為劉君道賦昱嶺關<lb/>
東南多竒險茲嶺冠羣峰棧道一千里函關百二重邊<lb/>
<pb n="KR4e0050_WYG_003-1b"/>
聲愁虎豹海色落芙蓉之子三年戍勲名待錫彤<lb/>
　　賦得黄山寄鄭隱君恒<lb/>
昔聞軒轅氏學道在茲山合㳫羣峰秀飛鸞雲際還丹<lb/>
泉温可掬翠壁濕難扳羡爾逃名者冥棲杳靄間<lb/>
　　和蔡都事見寄<lb/>
汎汎仙槎逺雲津月未沉水光明使節星采動詞林夙<lb/>
駕江亭迥前瞻浦樹深瑶華如可拾願得繼髙吟<lb/>
　　贈醫者黄秋圃<lb/>
<pb n="KR4e0050_WYG_003-2a"/>
蜀都有良士家世住東川鞭叱羊為石丹成犬化仙醴<lb/>
泉浮橘井膏雨下芝田江漢倦行役相逢夢十年<lb/>
　　途中除夕<lb/>
客路誰相識燈寒暮景收一年今夜盡千里異鄉愁骨<lb/>
肉知何在漁樵欲共遊嵗華明日度飄泊逐孤舟<lb/>
　　日暮<lb/>
日暮親朋逺音書寄不將年光隨水逝秋色逐城荒短<lb/>
褐風塵滿扁舟道路長倚樓兼覽鏡無興慰凄涼<lb/>
<pb n="KR4e0050_WYG_003-2b"/>
　　寄劉彦肅<lb/>
露白蒹葭蒼伊人曠何處瞻彼雙飛鳬誰能忘眷顧月<lb/>
出廣陵堤風生京口樹未卒同袍懽徒悲嵗將暮<lb/>
　　金陵道中<lb/>
野迥望雲孤風塵暗海隅鄉心懸落日旅食倦長途夢<lb/>
斷巢湖上行臨建業都春歸未可卜獨立向蘼蕪<lb/>
　　次劉仲孚<lb/>
地逺孤雲白秋深一鴈過淚因明月下心在故鄉多列<lb/>
<pb n="KR4e0050_WYG_003-3a"/>
郡方傳檄連營未息戈羈危萬里思江上逐馳波<lb/>
　　游景徳寺貽黄文中<lb/>
此地登臨慣傷心萬里思江雲愁北望越樹指南陲古<lb/>
寺開元跡長廊景徳碑每因黄叔度日暮醉歸遲<lb/>
　　枕上<lb/>
酒醒鄉夢斷枕上憶慈親異地難為客長天愁殺人寸<lb/>
心千里隔孤劍一身貧江濶無舟楫歸歟欲問津<lb/>
　　哭當途王宰及其子亨<lb/>
<pb n="KR4e0050_WYG_003-3b"/>
我憶當途令官閒不早歸王戎號共死阿對走相違兵<lb/>
火有時息仙鳬何處飛愁雲兼楚樹江上晚依依<lb/>
　　偕江邦善飲因贈<lb/>
南國江淹賦長沙賈誼書孝亷慚漢末進士憶唐初旅<lb/>
鬂愁中短人情亂後疎因君情思好時得慰離居<lb/>
　　哭江學正玞<lb/>
不見江淹久猿啼近野墳鄭䖍曾䧟賊王粲未從軍賦<lb/>
好人爭慕官卑世罕聞招魂予有些地下已修文<lb/>
<pb n="KR4e0050_WYG_003-4a"/>
　　髙興<lb/>
湖海生平氣飄飄薄五陵年華雙短髩夜思一孤燈多<lb/>
病慚莊舄相知憶李膺星槎如可待髙興有時乗<lb/>
　　送孫良玉還同安<lb/>
送君江上去山路雨初晴落日平淮樹春潮帶皖城酒<lb/>
因今日醉人是故鄉情莫説王孫怨芳洲緑草生<lb/>
　　送王素行<lb/>
昔日從游處舒州阿那邊寧親依故國辟地到何年月<lb/>
<pb n="KR4e0050_WYG_003-4b"/>
出潮平渚江深樹接天同門知已在應問孝亷船<lb/>
　　春日游敬亭山<lb/>
冠蓋聯鑣出晴郊北路分我尋何水部誰似鮑㕘軍芳<lb/>
樹聞啼鳥飛泉隔亂雲題詩兼勸酒聊樂在殷勤<lb/>
　　遊升真道院<lb/>
兵火經餘嵗琳宫結搆新山重溪接屋松古鶴為隣試<lb/>
藥封丹鼎飛書報玉宸浮雲身外事惟有學升真<lb/>
　　客枕<lb/>
<pb n="KR4e0050_WYG_003-5a"/>
客枕睡不着天髙秋氣清寒燈照四壁孤淚滴三更霜<lb/>
落芙蓉悴江空鴻鴈鳴無衣復無褐忽忽嵗徂征<lb/>
　　首夏東城姑孰<lb/>
宿雨忽開霽山光澹碧滋歸雲度大澤流水積華池氣<lb/>
屬清和景歌翻白苧詞桓温今已矣人事復何為<lb/>
　　寄鎦知事<lb/>
雲澹倩山夕燈湖更在東何人共来往獨憶紫芝翁餘<lb/>
霞散江渚帆落上潮風沿流弄明月安得與君同<lb/>
<pb n="KR4e0050_WYG_003-5b"/>
　　嵗暮<lb/>
寒月出在户江城鴈獨飛愁人不能寐鄉淚忽沾衣丘<lb/>
壠十年别星霜兩鬂稀為言叢桂老嵗莫澹忘歸<lb/>
　　出郭<lb/>
出郭策駑馬青山十里亭茞蘭和露采禽鳥隔花聽左<lb/>
揖仙人墓前瞻使客星翻思昔年路茅屋酒初醒<lb/>
　　暇日訪楊廷舉<lb/>
故人楊伯起作尹似陶潛白紵山前宅荆華半覆簷溪<lb/>
<pb n="KR4e0050_WYG_003-6a"/>
魚鮮可食崖蜜<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>應甜把酒謝知已平生清且亷<lb/>
　　贈内兄張行中<lb/>
鄉里通家好閨門令妹賢如何十年内漂泊一身全落<lb/>
葉空江雨征鴻絶塞天白頭傷骨月相對各澘然<lb/>
　　城東訪胡伯昭<lb/>
郡郭東十里蒲塘秋水清閒僧偶相見好友舊同盟曲<lb/>
道通官墓蒼山夾石城草堂公子隱何用世知名<lb/>
　　題無相庵<lb/>
<pb n="KR4e0050_WYG_003-6b"/>
尚書塘上寺寳樹雨花多説法龍曾聽譚經鹿更過燈<lb/>
影懸晴塔香烟散曉坡空門真樂國浮世欲如何<lb/>
　　寄田有常<lb/>
平生經濟策國士更無雙遙知敬亭下清興滿軒窓孤<lb/>
雲坐来晚落日帶澄江車馬三千客相隨擁蓋幢<lb/>
　　琴溪<lb/>
吾慕琹髙子於焉隱遁棲松雲生峭壁山雪漲囘溪古<lb/>
迹行人識新春好鳥啼學仙誠有道安得謝輪蹄<lb/>
<pb n="KR4e0050_WYG_003-7a"/>
　　三溪<lb/>
飲馬三溪上長亭驛使催千山猶積雪一路盡寒梅樵<lb/>
觸岩雲動猿依嶺樹哀初疑畵圖裡又恐是天台<lb/>
　　五嶺<lb/>
侵晨登五嶺石磴畏躋扳急雪沾衣白因風㸃髩斑雲<lb/>
連秦劍閣天塞漢蕭關想見當時路班超奉使還<lb/>
　　寄孫伯庸<lb/>
呉樹緑如蓋越山天下竒遥知戎事暇摠是雅歌時國<lb/>
<pb n="KR4e0050_WYG_003-7b"/>
士曾持節將軍已建旗宛西有名驥安得為君馳<lb/>
　　與魯志敏同舟<lb/>
清夜泛蘭舟因君慰别愁露光浮草白月影散林幽羽<lb/>
檄傳新捷圖書憶舊遊方知魯子敬雅量邈難儔<lb/>
　　蘄州營作<lb/>
樹暗啼鶯困春餘一日殘愁隨花片減夢逐雨聲寒毁<lb/>
譽惟耽酒辛勤亦枕鞍令人慚陸抗四十未封官<lb/>
　　月夜次人韻<lb/>
<pb n="KR4e0050_WYG_003-8a"/>
髙人寂無寐乗月坐南樓露浥纎絺潤涼生紈扇秋玉<lb/>
簫吹半夜蘭枻鼔中流清興忽不淺因之宋玉愁<lb/>
　　秋樹次韻<lb/>
嘉樹如車蓋虚亭帶夕陰蕭蕭露葉下靄靄浦雲深好<lb/>
鳥頻翻翮幽人亦散襟祗愁霜霰集揺落嵗華心<lb/>
　　歸耕叟次人韻<lb/>
素慕商山隱投簪歸就耕比鄰閒偶語木石澹怡情簷<lb/>
下片雲宿林間一犢鳴嵗時具尊酒聊樂在平生<lb/>
<pb n="KR4e0050_WYG_003-8b"/>
　　郡齋秋日次韻<lb/>
幕府簡書靜一官清自閒秋聲在東壁爽氣滿西山叢<lb/>
菊可延夀芳尊聊解顔當軒兩嘉樹好鳥暮知還<lb/>
　　九日將至次韻<lb/>
秋節重陽近呉歌子夜哀棲遲為客久懐抱向君開言<lb/>
採籬東菊聊登江上臺白門多美酒誰寄一尊来<lb/>
　　出昌山峽遇雨<lb/>
山雨凍欲雪誰憐被褐徒手持和氏璧袖有太公符勲<lb/>
<pb n="KR4e0050_WYG_003-9a"/>
業歸明主衰遲笑腐儒年年此時候行役在長途<lb/>
　　與黄本和同舟<lb/>
宜春臺下瀨輕棹疾如帆人物同黄憲風流似阮咸寒<lb/>
花猶覆石飛翠忽沾衫出峽頻囘首蒼茫日半啣<lb/>
　　人日<lb/>
新年人日至殊覺客愁多故國音書杳南天物氣和城<lb/>
春偏雨雪江暝足風波無限扁舟意吾將詠棹歌<lb/>
　　長安道<lb/>
<pb n="KR4e0050_WYG_003-9b"/>
秦川八百里直與隴西連四逹平如掌五陵多少年御<lb/>
栁春深緑宫花日暮鮮阿環新拜寵走馬渭橋邊<lb/>
　　出暖水向新營<lb/>
山陽煖水地舊是北軍屯一澗雲連棧千峰雪照門奉<lb/>
書觀壁壘馳驛到邊藩為卜歸人信今朝喜鵲喧<lb/>
　　又<lb/>
山水平生樂因之欲賦詩渡溪雲影白入竹鳥聲遲曉<lb/>
碓粳舂玉春耕火助菑樹深人偶語彷彿鹿門期<lb/>
<pb n="KR4e0050_WYG_003-10a"/>
　　留水西寺貽季潭上人<lb/>
好山吾所慕今日水西遊花雨千峰暝松風六月秋龍<lb/>
為人聽法僧共鹿尋幽如此林泉樂榮名安足求<lb/>
　　又<lb/>
上方禪寂地瀟洒佀天宫誰刻蓮花漏因知晉逺公雲<lb/>
衣留卧内松拂掛溪東已悟浮生理吾將杖錫同<lb/>
　　又<lb/>
潭影澹禪心髙窓雲更深偶陪林下賞兼聽丘中琹清<lb/>
<pb n="KR4e0050_WYG_003-10b"/>
梵聞陰壑香厨下午禽客懐倦炎暑賴此泄煩襟<lb/>
　　荅人見贈<lb/>
風骨神仙異文章獨羡超早時登畵省逺鎮駐金鑣詩<lb/>
咏東山美尊開北海遥功名身外事賢逹素無驕<lb/>
　　又<lb/>
戎馬何年息關山故國遥霸齊思管仲伐楚問周昭往<lb/>
事江流盡新愁木葉飄髙樓頻徙倚秋興坐来超<lb/>
　　送劉桂芳二首<lb/>
<pb n="KR4e0050_WYG_003-11a"/>
城都有髙士賣卜似神仙黙黙不多語朝朝得百錢乗<lb/>
風隨列子問石待張騫我願悟茲道因之太極先<lb/>
　　又<lb/>
相逢惟問卜時運果何如軍正還為掾金吾不讀書十<lb/>
年羇旅困四海故人疎爭似長江上持竿坐釣魚<lb/>
　　登樓次李員外韻<lb/>
天髙秋景澹山水更清竒落鴈雲邊盡征帆日下遲郎<lb/>
官披繡闥仙樂動朱絲忽見芙蓉發將貽逺道思<lb/>
<pb n="KR4e0050_WYG_003-11b"/>
　　又<lb/>
慿城結綺樓彷彿儀鸞翥浦雲朝薄簷江月夜當戸欲<lb/>
挾飛仙遊恐驚黄鶴去佳人天一隅翹首徒延佇<lb/>
　　寄陳檢校<lb/>
遥想紫薇省郎官直禁樓瓊花天上去清夜憶揚州二<lb/>
十四橋月玉簫吹兩頭秋風挂帆席幾度大梁游<lb/>
　　賦得雲夢澤黄鶴樓送李聖瑞之湖廣<lb/>
常聞雲夢澤空濶自天開郢樹連荆渚枝江遶楚臺日<lb/>
<pb n="KR4e0050_WYG_003-12a"/>
落邊烽靜春融雪水来知君有深量相對亦雄哉<lb/>
　　又<lb/>
飛棟何年搆巋嵬跨楚天江山殊壯觀雲鶴共連翩直<lb/>
上㸔南斗平東俯漢川固應多暇日登眺即神仙<lb/>
　<lb/>
　<lb/>
　<lb/>
　<lb/>
<pb n="KR4e0050_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　望雲集巻三<lb/>
</p>
<p>
</p>
  </div>
<div>
                <head>望雲集巻四</head>
    <p>
<pb n="KR4e0050_WYG_004-1a"/>
欽定四庫全書<lb/>
　望雲集巻四　　　　　　　明　郭奎　撰<lb/>
　　七言律詩<lb/>
　　秋興<lb/>
月下清砧響夜闌征人不寐憶長安霧迷南國游魂泣<lb/>
草沒中原戰骨寒直望明河臨象闕誰霑零露捧金盤<lb/>
十年關塞無家别仗䇿猶悲行路難<lb/>
龍門疏鑿禹時功江漢滔滔亦滙東萬古山河今異域<lb/>
<pb n="KR4e0050_WYG_004-1b"/>
百年禮樂舊同風忽思鱸鱠慙張翰將學丹砂就葛洪<lb/>
秪恨兵戈猶在目秋来衰鬂對飛蓬<lb/>
霧氣凄涼草木衰倚樓㸔鏡不勝悲秦王警蹕瞻天逺<lb/>
漢武旌旗出塞遲江國再逢南鴈信鄉關徒倚北風思<lb/>
那知人事同揺落醉裡狂歌九辯詞<lb/>
　　荅人見寄<lb/>
五色新衣照日鮮平生湖海氣飄然茅容孝養如今日<lb/>
蘇武生還憶去年秋水芙蓉花共潔嵗寒松柏操彌堅<lb/>
<pb n="KR4e0050_WYG_004-2a"/>
巴人擬和陽春曲昨夜援琹理七絃<lb/>
獨立漢廷如汲黯欲羇南越等終軍威容面折千金諾<lb/>
議論風生萬馬羣濃花池館開春酌落日江亭惜路分<lb/>
想到清秋無限興坐題桐葉寄殷勤<lb/>
自傷孤鴈影翩翩避弋南来折復旋塞上牧羊幾陷賊<lb/>
中山尋鶴托遊仙黄冠偶倩傍人正寳劍誰為烈士捐<lb/>
華髪秋来埀兩鬂江湖憔悴任吾年<lb/>
　　過廬山<lb/>
<pb n="KR4e0050_WYG_004-2b"/>
扁舟一日過彭蠡坐㸔匡廬五老峰瀑布似從銀漢落<lb/>
香爐半是紫雲封東南父老應占氣江漢渠魁已遁蹤<lb/>
自古山河歸有徳遙瞻華蓋䕶蒼龍<lb/>
　　夢遊京兆<lb/>
髙樓鼓角五更悲河隴秦川入夢思萬國曾頒周玉帛<lb/>
六王終屬漢旌旗遥瞻華岳臨天府直顧中原跨地維<lb/>
百二重關在經畧不知國士正當誰<lb/>
　　早秋旅夕<lb/>
<pb n="KR4e0050_WYG_004-3a"/>
初月涼風夜向闌倚樓愁到笛聲殘天髙閶闔銀河白<lb/>
露滴梧桐金井寒多病馬卿猶是客幾時張翰也辭官<lb/>
年年怕近清秋日憶殺湖邊舊釣竿<lb/>
　　涇縣<lb/>
涇川不減若耶溪况有招提在水西四面雲山當縣合<lb/>
五更星斗落簷低挐舟来訪桓彛廟立馬空慙李白題<lb/>
但願功成身退早桃花潭上結幽棲<lb/>
　　當途客舍<lb/>
<pb n="KR4e0050_WYG_004-3b"/>
姑孰溪邊獨倚樓江城二月佀深秋孤雲無處求親舍<lb/>
先隴何人祀首丘花落始知寒食過鴈歸渾是夕<hi>原本闕</hi>
　<lb/>
　　　與從兄十郎夜話<hi>詩闕</hi>
　<lb/>
　<lb/>
　<lb/>
　　謝程道惠㡌<hi>詩闕</hi>
<pb n="KR4e0050_WYG_004-4a"/>
　<lb/>
　<lb/>
　<lb/>
　　髙樓<hi>詩闕</hi>
　<lb/>
　<lb/>
　<lb/>
　　雨夜<hi>詩闕</hi>
<pb n="KR4e0050_WYG_004-4b"/>
　<lb/>
　<lb/>
　<lb/>
　　桃花<hi>詩闕六句</hi>
　<lb/>
　<lb/>
故園卻信天台隔回首東風路渺茫<lb/>
　　臘日<lb/>
<pb n="KR4e0050_WYG_004-5a"/>
臘日三年為異客今年霜雪未全饒風塵暗滿淮南路<lb/>
霧雨寒生江上潮鄉夢有時逢骨肉此身何處托漁樵<lb/>
共来呉楚交兵地烽火依稀似六朝<lb/>
　　過彭澤舊縣<lb/>
黄梅細雨濕征衣四月江天暑尚微彭澤至今遺縣在<lb/>
陶潛從此棄官歸當時天下方憂亂後日中原自解圍<lb/>
叩馬誰能重進諫北風無限故山薇<lb/>
　　寄劉仲修知府<lb/>
<pb n="KR4e0050_WYG_004-5b"/>
一錢太守紫髯白清曉褰帷對九華已召諸生修禮樂<lb/>
重尋父老問桑麻公庭吏散棠陰直寢閣詩成日影斜<lb/>
為我髙懸徐穉榻從軍閒暇定移家<lb/>
　　荅人見寄滕王閣鉄柱觀<lb/>
憶昔滕王臨勝地頻登飛閣俯崗巒軒車如雨當時集<lb/>
歌管停雲暇日歡帝錫符章金粲粲神遺劍佩玉珊珊<lb/>
使君感興成今古白雪詞髙欲和難<lb/>
列宿參差樓上頭千年劍氣為誰收雲低南浦神仙去<lb/>
<pb n="KR4e0050_WYG_004-6a"/>
日近長安帝子留歌舞已銷亡國樂英雄終作濟川舟<lb/>
水邊闌檻今陳跡秪使騷人念昔遊<lb/>
許令仙符勝武韜指揮川岳駐神鰲三江地軸西南鎮<lb/>
一柱坤維上下牢鷄犬當年同變化蛟螭何處得潜逃<lb/>
丹砂願就洪崖學浮世誰甘塵土勞<lb/>
　　山中喜晴<lb/>
山中十日苦風雪霧雨作寒纔放晴千澗水從松杪落<lb/>
半空雲逐馬頭行居人向暖分茶樹啼鳥知春喚客名<lb/>
<pb n="KR4e0050_WYG_004-6b"/>
不惜㸔花兼問酒東風歸路布袍輕<lb/>
　　寄黄文敬<lb/>
一載不逢黄叔度每勞書信寄殷勤秋風有思題紅葉<lb/>
海鶴何時渡白雲列國諸侯爭尚禮前朝名士素能文<lb/>
邇来城市無蹤跡髙卧横山學隱君<lb/>
　　送李克允還黄山别業<lb/>
薊門公子息齋孫疇昔相知禮數敦墨竹清風天下慕<lb/>
玉堂遺史後人論衣冠到此如君少禾黍依然别業存<lb/>
<pb n="KR4e0050_WYG_004-7a"/>
三十六峰蒼翠好桃花潭水接東原<lb/>
　　次范子權九日<lb/>
每為思親賦白華江頭修祀薦蘋花百年幾度逢重九<lb/>
四海何時定一家遺俗舊沾麟趾化故宫誰起黍離嗟<lb/>
知君醉把東籬菊更上髙亭待日斜<lb/>
　　次並頭蓮韻<lb/>
華蓋髙張翡翠圓渚宫深鎖對嬋娟雙瞻太華峰頭月<lb/>
並是耶溪水上仙羅襪凝塵鴛頸合湘裙濺淚鳳釵聯<lb/>
<pb n="KR4e0050_WYG_004-7b"/>
只愁風雨遺清恨玉井温泉共惘然<lb/>
　　次夏博士見寄<lb/>
瀛洲學士賜衣新累牘連章獻納頻關内列侯丞相重<lb/>
江南佳氣帝王真掖垣退食全無事帷幄談兵似有神<lb/>
却笑腐儒塵滿鬂一生辛苦不憂貧<lb/>
　　次人韻<lb/>
文星雙璧一時除駟馬聯鑣進諫初天下爭衡連上策<lb/>
省中論治共封書日求岩穴遺賢少雲集衣冠尚席虚<lb/>
<pb n="KR4e0050_WYG_004-8a"/>
更有司徒掌邦教漢家全盛復何如<lb/>
　　望黄山<lb/>
昔曾避地黄山曲今在丹崖正面㸔曉翠障空迷去馬<lb/>
晴霞迎日見飛鸞九華髙並芙蓉秀五老遥連瀑布寒<lb/>
中有羽人期汗漫拂衣松石待休官<lb/>
　　對硯感懐因悼葉宗海<lb/>
南州葉滙舊情親石硯相貽色尚新長憶論詩兼嗜酒<lb/>
不堪覩物忽思人樹深黄鳥哀秦士浦暗青蘺泣楚臣<lb/>
<pb n="KR4e0050_WYG_004-8b"/>
妻子寃魂應共語定將憂憤訴江神<lb/>
　　重吟<lb/>
重吟梁甫自悲嗟為惜流年鬂有華馬上折殘官路栁<lb/>
雨中過盡野墻花秦原萬里經圖逺楚澤三湘眺望賖<lb/>
人物尚思羊叔子峴山歸騎詠清笳<lb/>
　　秋夜偶賦<lb/>
漢髙曾唱大風歌壯士無衣奈嵗何永夜蛩聲偏近枕<lb/>
深林木葉未辭柯<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒毛羽嗟零落騏驥精神困轗軻<lb/>
<pb n="KR4e0050_WYG_004-9a"/>
尚慕信陵公子客幾時報徳在山河<lb/>
　　詠霍先生梅杖<lb/>
帶雪横枝伐作笻老年筋力賴從容扶經谷口閒尋鶴<lb/>
拄過深潭恐化龍直節舊盟君子竹孤標曾伴大夫松<lb/>
時時策向洪崖頂應憶臨流賦辟雍<lb/>
　　過富川贈權伯文<lb/>
章江寒夜泛舟初岸曲沙平月色虚兵氣未銷呉楚分<lb/>
劍光猶射斗牛墟明公偶國專封拜使者交隣奉簡書<lb/>
<pb n="KR4e0050_WYG_004-9b"/>
為喜豐城知已在别来懐抱定何如<lb/>
　　樂平山中題操氏壁<lb/>
舊宅荒涼木葉疎元戎此日暫停車連營烽火傳呼急<lb/>
夾道旌旗戰伐初天下十年非樂土江南萬姓望安居<lb/>
楚狂辟地休相訝早晚河清洛出書<lb/>
　　金陵簡劉仲修昆玉<lb/>
姑孰城中君送我端陽重上宛溪船多情雲樹愁如海<lb/>
囘首風塵暗隔年東海未成髙士蹈南冠應賴故人憐<lb/>
<pb n="KR4e0050_WYG_004-10a"/>
重來不見劉公幹别卜交期在九泉<lb/>
　　出五城<lb/>
五嶺東頭更五城一川如出武陵行人家烟火連機杼<lb/>
蚕媍桑麻執篚籯春日向暄田鼔急曉溪初漲石梁平<lb/>
十年歌舞揚州夢爭似依山閲耦耕<lb/>
　　别劉友人<lb/>
西垣日近諫書稀共説仙槎出紫薇陸賈能令南越服<lb/>
隋何定使九江歸千花夾道瞻星使萬騎聯鑣侍錦衣<lb/>
<pb n="KR4e0050_WYG_004-10b"/>
早晚白門春酒暖皇華錫宴敞彤扉<lb/>
　　得鄧原書兼寄李可宗<lb/>
鄧禹有書纔寄到李膺埀白往京城自從宛水橋南别<lb/>
誰共開元寺裡行海渚曉潮催桂楫燕山秋露濕金莖<lb/>
故人同沐恩波去我獨天涯愧此情<lb/>
　　酧謝帥贈靴<lb/>
東郭家貧纔露趾將軍獨贈錦靴新全勝公子真珠履<lb/>
最稱吾儒小角巾步月暫沾銀漢露踏花終涴玉京塵<lb/>
<pb n="KR4e0050_WYG_004-11a"/>
幾時醉向金鑾脱只恐髙家力士嗔<lb/>
　　中酒<lb/>
春來中酒朝朝病擁被髙眠懶出門草緑漸迷湖上路<lb/>
花開未到郭西村湘娥有瑟催歸鴈楚客無書託故園<lb/>
惆悵東風醒亦醉夢中常是賦招魂<lb/>
　　遊三門山<lb/>
黄茅蓋屋石為門路轉溪迴更有村果樹連園收芋栗<lb/>
豆花滿地散雞豚雲深易就漁樵隠山逺全忘市井喧<lb/>
<pb n="KR4e0050_WYG_004-11b"/>
何獨武陵堪避世此中佳處亦難言<lb/>
蒼山夾水洞陰陰溪上人家竹十尋田土未饒盤谷好<lb/>
雲霞全佀鹿門深半簷松月斜連榻萬壑風泉響出林<lb/>
我亦乗舟追李白故人幽賞在鳴琹<lb/>
　　送呉師程山長還宣城<lb/>
君歸鄉國我淹留寳劍長歌不盡愁此日髙城尋第宅<lb/>
故家喬木在林丘將軍豈識千金子丞相曾封萬戸侯<lb/>
别後相思重囘首白雲飛散敬亭秋<lb/>
<pb n="KR4e0050_WYG_004-12a"/>
　　宿雨<lb/>
宿雨瀟瀟悴客心髙窓連日滯秋陰一枝未遂鷦鷯托<lb/>
四壁應愁蟋蟀吟家在淮南青桂老門臨湖水白蘋深<lb/>
鯉魚風熟香粳早釣艇誰撑近竹林<lb/>
　　寄夏諮議允中<lb/>
鳳凰臺前江水寒明月出在青雲端詞臣草檄醉騎馬<lb/>
商女彈箏驚舞鸞地勢呉頭兼楚尾山形虎踞共龍蟠<lb/>
斗南人物君為最爭説髙名佀謝安<lb/>
<pb n="KR4e0050_WYG_004-12b"/>
　　次孔都事見寄<lb/>
宣聖諸孫君最逸寥寥鳴鳳起予思玉鞭聯轡晨趨省<lb/>
銀燭分題夜賦詩王氣又從鍾阜出文星長遶石城垂<lb/>
遥知退食從容處紅藥翻堦露滿枝<lb/>
　　寄貢友善<lb/>
城上烏啼夢已殘桂花零落露漙漙玉繩低暎千門曉<lb/>
銀漢斜連一水寒我為久貧常露趾君雖有喜莫彈冠<lb/>
遥知秋色黄山裡朝看丹霞夕採蘭<lb/>
<pb n="KR4e0050_WYG_004-13a"/>
　　寄江朝宗照磨<lb/>
丞相府中曾試掾郎官年少獨憐君彤庭退食聯鑣出<lb/>
金鎖開門待漏聞經學舊精商魯頌檄書全擬漢唐文<lb/>
閒陪阿閣東頭宴五色儀鸞繞慶雲<lb/>
　　題萬户手巻<lb/>
江東子弟義為兵萬戸新承紫綬榮呉楚故都形勝在<lb/>
春秋國士武文并五花習射宛西馬細栁連屯霸上營<lb/>
閩海百蠻猶未服幾時整旅又從征<lb/>
<pb n="KR4e0050_WYG_004-13b"/>
　　贈王都囘省事<lb/>
城南四牡緫騑騑江上旌旗帶夕暉共喜竇融千里至<lb/>
更同陸賈一時歸圖書在洛還王土龍虎為邦䕶省闈<lb/>
宰相勞賢應自出鹿鳴花底醉金衣<lb/>
　　寄于清叔<lb/>
金陵隱者天下士六十為文健且竒諸父不諳麋鹿俗<lb/>
令郎俱有鳳凰儀長干橋上閒沽酒𤣥武湖陰醉賦詩<lb/>
書史滿床琹在匣秋来相對髩如絲<lb/>
<pb n="KR4e0050_WYG_004-14a"/>
　　次丘太守韻<lb/>
翳翳桑榆晚正宜夕陽山色望中竒鷗盟逺渚誰爭席<lb/>
鶴放長松自擇枝疏廣賜金忘得少陶潛束帶怨歸遲<lb/>
黄花時節牽兒女爛醉籬根且賦詩<lb/>
　　荅王克譲<lb/>
南朝冠蓋富才華謝朓新詩五色霞江水東来歸渤海<lb/>
河源西上接流沙如今駿馬誰收骨自古牽牛不服車<lb/>
每憶故人王逸少滄洲拾翠折疏麻<lb/>
<pb n="KR4e0050_WYG_004-14b"/>
　　重憶西岩訪舊<lb/>
鶗鴂聲中宿雨晴白雲閒傍馬頭生東鄰茅屋新烟起<lb/>
南澗石橋春水平野鳥見多還問姓山花開盡不知名<lb/>
故人宅近青松下未到柴門已出迎<lb/>
　　亡家<lb/>
夜看羣星指太微東南豪氣眼中稀每言富貴心如鐵<lb/>
纔説英雄泪滿衣杖策鄧生猶未遇亡家韓信定誰依<lb/>
凌風欲便乗槎去天上秋虹跨海飛<lb/>
<pb n="KR4e0050_WYG_004-15a"/>
　　夢歸<lb/>
昨夜三更歸夢惡滿湖風浪棹孤舟山妻化石不知處<lb/>
慈母倚門猶帶愁伯仲凋零傷骨月田園蕪没在松楸<lb/>
城頭有樹烏啼醒斜月照人清淚流<lb/>
　　送文景宗<lb/>
海内干戈未解紛明朝歧路又離羣他鄉嵗暮萍逢水<lb/>
此去江東樹隔雲白面書生多國士黑頭宰相是將軍<lb/>
寳刀聊用酧知已同郡名家賴有君<lb/>
<pb n="KR4e0050_WYG_004-15b"/>
　　嵗暮<lb/>
兵戈猶未決雌雄憶昔庭闈似夢中兄弟稱觴家慶具<lb/>
比鄰伏臘嵗時同十年主祀誰供藻萬里從征尚轉蓬<lb/>
况復天涯愁雨雪哀哀皷角戍樓東<lb/>
　　荅王克譲<lb/>
萬國烟塵海沸波夕陽誰復倒囘戈華戎雜處衣冠少<lb/>
呉楚封疆壁壘多説客成名惟季子功臣改轍在隋何<lb/>
故山猿鶴應相訴桂樹叢生帶薜蘿<lb/>
<pb n="KR4e0050_WYG_004-16a"/>
　　重過廬山<lb/>
廬山髙與南斗齊北視泰華千峰低中天瀑布飛素練<lb/>
半壁晴霞照紫泥五月雪花飄絶壑萬松雲氣帶迴溪<lb/>
神仙有棗如𤓰大欲捨歸舟便買梯<lb/>
　　過南康<lb/>
舟行十日至湖上遥見香爐若畵圖仙跡每從佳處得<lb/>
客愁頓向此中無市沽不醉重烹鯉野飯停飡旋刈蔞<lb/>
欲弔陶潜過栗里亂山松菊正荒蕪<lb/>
<pb n="KR4e0050_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　望雲集巻四<lb/>
</p>
<p>
</p>
  </div>
<div>
                <head>望雲集巻五</head>
    <p>
<pb n="KR4e0050_WYG_005-1a"/>
欽定四庫全書<lb/>
　望雲集巻五　　　　　　　明　郭奎　撰<lb/>
　　排律并諸雜詠<hi>書附</hi>
　　上人一首<lb/>
江上華星照錦袍前驅甲胄左旌旄耿純附鳳先扶漢<lb/>
莊子觀魚昔在濠每為才求千里駿直將心服五陵豪<lb/>
山河王氣重經驗茅土功臣定見褒食客簮承新玳瑁<lb/>
上公酒賜内蒲萄地開梁汴雲初集天作周邦日漸髙<lb/>
<pb n="KR4e0050_WYG_005-1b"/>
共説英雄如管樂已知伯仲是蕭曹省垣薄暮移紅藥<lb/>
門徑餘陰長碧桃四牡勞賢紛雜還仙舟容我待遊遨<lb/>
楚平越定㸔歸馬弓矢明年詠載櫜<lb/>
　　送人修城還<lb/>
藝祖汾陽濟世才興唐社稷位三台兩京宫闕同時復<lb/>
萬乗鸞輿逺道囘中令簮纓今不沗左司衡鑑又重開<lb/>
朝廷用將皆熊虎宰相求賢辟草莱江口峨眉山偃蹇<lb/>
城頭雉堞石崔嵬經營豈譲周東洛楨幹誰知楚上材<lb/>
<pb n="KR4e0050_WYG_005-2a"/>
鐵甕時平民按堵湯池秋漲浪成堆曲連白紵桓温井<lb/>
髙接凌歊宋武臺日映旌旗明似練月低皷角響如雷<lb/>
郎官拱待囘車久玉樹垣陰勞俫杯<lb/>
　　題涇縣知縣榮卿壁<lb/>
李侯惠澤比涇清彷彿絃歌在武城百里省風民寡訟<lb/>
三年持法政皆平雨餘禾黍連阡緑月下機絲比屋聲<lb/>
秦制山河邦屬縣周官禮樂職分卿鸞栖荆棘難終止<lb/>
驥足雲霄自此升不使隱居遺碩徳已增恒産富編氓<lb/>
<pb n="KR4e0050_WYG_005-2b"/>
河陽閒地栽花滿彭澤公田種秫成六事考功誰最善<lb/>
召南風教有嘉名<lb/>
　　寄人賦<lb/>
五峰使節出雲霄細栁春深緑萬條多士雅歌思在泮<lb/>
諸侯嘉會慶登朝彤弓已錫櫜鞬寵玉燭應勞鼎鼐調<lb/>
共覩景星連北洛獨看銅柱鎮南標華隂遊騎旌旗簇<lb/>
川上光風鼓吹饒晉將素稱羊叔子漢兵爭附霍嫖姚<lb/>
神仙標格如瓊樹宰輔功名到珥貂髙誼相同呉季札<lb/>
<pb n="KR4e0050_WYG_005-3a"/>
海夷氛祲近来消<lb/>
　　夀詩<lb/>
惟天生俊傑濟世屬英豪間氣鍾華岳元勲壓巨鰲東<lb/>
山文物舊南極夀星髙公族嗟麟趾儒林起鳳毛郎官<lb/>
前甲胄使節左旌旄細栁迴兵仗香芸辟武韜珥貂先<lb/>
見擢汗馬豈辭勞談笑三軍却喑嗚萬騎逃運籌期管<lb/>
樂立業比蕭曹畵㦸行當道彤弓憶載櫜獨專方叔任<lb/>
重佩吕處刀此日祥初應當年慶可褒玉堦浮寳樹金母<lb/>
<pb n="KR4e0050_WYG_005-3b"/>
進蟠桃瑞靄迎雙鶴清聲被九臯嘉賓来騕褭童子獻<lb/>
蒲萄錦瑟尊前鼓瑶琹席上操銀絲鮮鱠鯉翠釡曉烹<lb/>
羔醉倚青油幕晴熏白錦袍升堂聞拜頌入府詠遊遨<lb/>
永祝三千嵗錢塘望海濤<lb/>
　　寄張明徳<lb/>
我憶張公子新詩句句工盛唐兼漢選大雅振王風光<lb/>
瑩瓊瑶並文章錦繡同朝陽鳴彩鳳白雪被焦桐擲地<lb/>
聲如石凌雲氣若虹少陵思杜曲小謝賦江東况與諸<lb/>
<pb n="KR4e0050_WYG_005-4a"/>
家異當為一代雄相知慚謬拙莫惜啟愚蒙失意驚蕉<lb/>
鹿因書託塞鴻右軍如見説飄泊似飛蓬<lb/>
　　宿五城<lb/>
旅憩五城館風泉日夕喧愛山如錦里對景想桃源鷄<lb/>
犬紛相雜漁樵數共言偶㸔溪上碓因叩酒家門草色<lb/>
知春意梅花憶故園鳥鳴深樹裡藥斸亂雲根佩劍思<lb/>
公子求仙訪白猿松窓聊偃息蘿逕待扳援明發逾前<lb/>
嶺星言至逺藩馳驅當效竭時務敢辭繁恐辱將軍命<lb/>
<pb n="KR4e0050_WYG_005-4b"/>
虚沾奉使恩願求天下士慷慨接竒論<lb/>
　　寄劉彦基同知五絶<lb/>
洪州别駕久相違驥足遲遲三月歸應被長干兒女笑<lb/>
春風不試繡羅衣<lb/>
御史臺前錦繡坊千官同日宴劉郎如今換却青驄馬<lb/>
潦倒風塵兩鬂霜<lb/>
南浦登樓一曲歌江花潭影照青蛾謝安不與人同樂<lb/>
天下蒼生奈若何<lb/>
<pb n="KR4e0050_WYG_005-5a"/>
先生於我義如山杯酒相逢適意間日晚江城多難後<lb/>
一官却羡治中閒<lb/>
九月征人未授衣年年書到故園稀無情恨殺湘東鴈<lb/>
不帶平安一字飛<lb/>
　　重憶寄從兄叔章<lb/>
湖亭面面對青山菱角新池月様彎惟有東家兄弟好<lb/>
幾時學得白眉閒<lb/>
翡翠屏風䕶掌珠日髙貪睡在流蘇鯉魚尾熟郎纔起<lb/>
<pb n="KR4e0050_WYG_005-5b"/>
婢子開門送玉壺<lb/>
　　白扇<lb/>
越羅如雪紫竹枝江南白波生藕絲乗鸞兒女上天去<lb/>
明月動引清風隨<lb/>
　　開嵗卧病<lb/>
多病文園渴未消自從人日遇花朝不知楊栁將春色<lb/>
緑到淮南第幾橋<lb/>
一朝卧病藥相扶纔倚晴窓閱地圖莫説江南風景好<lb/>
<pb n="KR4e0050_WYG_005-6a"/>
王孫頭白怨蘼蕪<lb/>
　　寄陳教授敏<lb/>
敬亭山下故人家榖雨晴時正摘茶我似盧仝酷相好<lb/>
春深休寄杜鵑花<lb/>
松樹連簷翠色多南湖春水澹生波習家舊宅雲林在<lb/>
明月滿船聽棹歌<lb/>
　　寄方氏甥䇿<lb/>
紫紵春衫白接䍦明年纔是冠巾時風流不減陽元相<lb/>
<pb n="KR4e0050_WYG_005-6b"/>
五色華牋解賦詩<lb/>
淮南三月杏花稀諸子紛紛賦浴沂中有方生年最少<lb/>
也隨冠者試春衣<lb/>
　　寄從弟貞<lb/>
水殿春深寳帳開雲中簫鼓下瑶臺女巫定索迎神曲<lb/>
玉字泥緘着意裁<lb/>
龍作人来聽讀書絳紗新剪夜窓虚山東舊族吾家譜<lb/>
白額名駒定是渠<lb/>
<pb n="KR4e0050_WYG_005-7a"/>
　　贈白紵山庵道人楊𤣥中<lb/>
四望亭前姑孰溪道人種玉住山西古松數株秋滿屋<lb/>
青鳥月明時一啼<lb/>
青山如龍雲氣深玉階涼露滴秋林司馬將軍白紵曲<lb/>
五枝花裡付鳴琴<lb/>
　　書所見<lb/>
一樹古梅花似雪半臨驛路半臨溪美人玉笛吹何處<lb/>
零落空山鳥自啼<lb/>
<pb n="KR4e0050_WYG_005-7b"/>
黄犢飲溪芳草滿青裙挑菜碧芹肥故山好處多如此<lb/>
湖上春風我憶歸<lb/>
　　徳興山中<lb/>
石橋斜日萬山陰雲滿寒溪雪滿林獨有梅花㸔不厭<lb/>
江南春色故園心<lb/>
路入深山忽有村隔溪烟火似桃源漁舟不喚行人渡<lb/>
洞裡春寒靜掩門<lb/>
樹頭飛翠濕空濛茅屋鷄鳴雪澗東好借呉興唐棣筆<lb/>
<pb n="KR4e0050_WYG_005-8a"/>
畵圖傳我是仙翁<lb/>
我愛劉郎俊有才鏡湖流水接天台明年二月桃花發<lb/>
儀鳳和鸞出洞来<lb/>
江水春深好弋鳬明星埀近屋東隅國風原自鷄鳴始<lb/>
雜珮郎今愛惜無<lb/>
文詞秀發建安風三十紅顔衞玠同却憶周南求淑女<lb/>
幾時寤寐在絲桐<lb/>
　　紙扇<lb/>
<pb n="KR4e0050_WYG_005-8b"/>
魯女在時曾剪縞齊姬去後更無紈當年標格難同致<lb/>
斜月涼風思萬端<lb/>
　　富池江口夜泊<lb/>
華髪青燈共一船聞鷄獨起㸔龍泉風雲未遂平生志<lb/>
慚愧周瑜長十年<lb/>
草昧英雄望列侯夢中三十六春秋功名總被儒冠誤<lb/>
兩㟁啼猿一夜愁<lb/>
瞿塘西上接成都天下竒才八陣圖梁父不因徐庶解<lb/>
<pb n="KR4e0050_WYG_005-9a"/>
終身隴畝一凡愚<lb/>
　　南康除夜<lb/>
去年馬上折梅花今夕匡廬度嵗華風雪苦寒如北土<lb/>
每因時節恨無家<lb/>
十年客泪不曾乾丘壠成行骨肉殘為報淮南兄與弟<lb/>
紫髯憔悴未為官<lb/>
　　銅陵寄劉知府<lb/>
雙尊特為故人將江路風濤忽渺茫坐對銅官不同飲<lb/>
<pb n="KR4e0050_WYG_005-9b"/>
馬蹄明日又涇陽<lb/>
江上九華翠欲流池陽太守舊交游月明良夜負清賞<lb/>
正似山陰雪後舟<lb/>
　　途中寄錢隱君穉<lb/>
青陽門下舊諸生長憶春風服既成我尚為童君已冠<lb/>
如今白髪見交情<lb/>
故國同門賦浴沂十年飄泊偶相依伯勞燕子何無分<lb/>
又復東西各自飛<lb/>
<pb n="KR4e0050_WYG_005-10a"/>
　　早發分宜縣<lb/>
萬山髙下宜春路舊縣人烟亂後稀荆棘十年生滿道<lb/>
不堪零露濕征衣<lb/>
夜半荒鷄鳴逺村板橋斜出縣西門征人衣上霜如雪<lb/>
猶未曾承國士恩<lb/>
　　六言<lb/>
桃葉渡邊芳草石頭城下寒潮六代繁華已矣月明何<lb/>
處吹簫<lb/>
<pb n="KR4e0050_WYG_005-10b"/>
　　古鏡<lb/>
芙蓉出渌水翡翠生丹砂上有六朝篆斑斑蝕土花驚<lb/>
鸞一朝去髙飛凌紫霞<lb/>
　　送李望瑞<lb/>
星言夙晨駕千里睦州城去去山如髪東南第幾程閒<lb/>
觀垂釣者乃見古人情棄世猶敝屣浮名安足榮桐廬<lb/>
一江水可以濯吾纓<lb/>
鷄鳴風雨夕既見子如何不樂復誰待相㸔華髪多秋<lb/>
<pb n="KR4e0050_WYG_005-11a"/>
江有清興明發聽謳歌市就君平卜岷峨有使過言歸<lb/>
當十月華省集鳴珂<lb/>
　　嵗暮<lb/>
鷄鳴刁斗歇展轉尚無眠華髪何為者離鄉今十年<lb/>
　　又<lb/>
嵗暮思故園翛翛早梅發物是人已非天涯但明月<lb/>
　　荅霍先生書<lb/>
某頓首再拜奉覆西霞先生尊丈前奉命往袁倉卒不<lb/>
<pb n="KR4e0050_WYG_005-11b"/>
獲詣辭歸塗蹭蹬又缺助㐮中心為欠令郎至辱手書<lb/>
令人大慙前后凡三承惠教足紉髙誼所示哀詩尤見<lb/>
孝情純至人子大事孰此為甚况當亂世克忠盡孝逍<lb/>
遥物外尤人所難惟先生能備之矣比聞小有不豫意<lb/>
或憂戚所致尚冀節哀三年通䘮聖經明訓過厚雖善<lb/>
遺體尤重霜柑少許聊将逺意冬寒未中萬乞自愛不<lb/>
備<lb/>
　　與錢文璧書<lb/>
<pb n="KR4e0050_WYG_005-12a"/>
某頓首再拜奉啟文璧徵君親契别来倐焉二載區區<lb/>
賤迹東逐西馳不異萍梗心勞日拙為之奈何思惟往<lb/>
昔與足下程西岩同舍曉牕夜燭或置琹尊或敲茶臼<lb/>
講道論心語無間然自兵再變程君去淛上物故僕亦<lb/>
流落逺途獨公在敬亭山水間室家相慶父子熈熈何<lb/>
樂如之人生聚散真猶一夢每中夕興懐未常不泫然<lb/>
流涕近景宗至辱寄聲感愧感愧如曾士美程兄季明<lb/>
教授乞道雅素之誼不具<lb/>
<pb n="KR4e0050_WYG_005-12b"/>
　　與王克譲張明徳書<lb/>
某謹載拜奉啟克譲明徳二執事别後凡兩更嵗律每<lb/>
東望敬亭雲氣輒心與神馳數承誨章備詢動履均吉<lb/>
為慰僕以萍蹤飄逐兼墮懶習不即裁荅諒為知已必<lb/>
不以此為嫌也今嵗六月自銅陵遵陸取道涇縣遂留<lb/>
水西苦於暑雨彌旬不獲趨造左右握手髙齋終日懽<lb/>
迨今悵恨比至洪州已秋仲矣始聞明徳入羅寨方以<lb/>
為憂景宗来知吉人天相已遂脱歸聖人所謂言忠信<lb/>
<pb n="KR4e0050_WYG_005-13a"/>
行篤敬此福善之騐也冬前有普宜使者還自皖城知<lb/>
執事在彼亦囘尤所謂見幾明決審於去就者也僕之<lb/>
近况惟有抱膝長吟而已景宗備能道之呵呵不悉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0050_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　望雲集巻五<lb/>
</p>
<p>
</p>
  </div></body>
</text>\m</TEI>
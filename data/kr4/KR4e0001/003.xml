<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻三</head> <lb/>
    <p>
<pb n="KR4e0001_WYG_003-1a"/>
欽定四庫全書<lb/>
　明太祖文集巻三<lb/>
　　　　　　　　　　明　姚士觀等　編校<lb/>
　制<lb/>
　答太師李善長等表請御正殿制<lb/>
朕聞堯舜之君徳備天地禹湯之治大洽民心朕本才<lb/>
踈徳薄惟知圖治弗克行仁乖上帝后土之好生負海<lb/>
嶽之呵䕶累祖宗於地下致五雷奉命著跡扵殿廷雖<lb/>
<pb n="KR4e0001_WYG_003-1b"/>
不遑寜處於斯時甚畏無知扵悠久昨卿等請御大朝<lb/>
故不違羣情朝臣民扵正殿賴爾臣僚毋隠匡輔<lb/>
　　答太師李善長等表請上夀制<lb/>
父母劬勞之恩昊天罔極當生之日思無上報痛心無<lb/>
已所以奉祀清晨静居終日毋敢歌歡邇来卿等數云<lb/>
太平以朕年髙固請稱賀今不違羣情許卿等依期来<lb/>
朝毋致過奢惟儀肅禮當故茲詔諭<lb/>
　誥<lb/>
<pb n="KR4e0001_WYG_003-2a"/>
　　西安衛都指揮使葉昇林濟峰誥<lb/>
握乾符君天下惟陳紀而立綱施以當時取法後世所<lb/>
以為王者也朕受上天明命履前王之規發號施令但<lb/>
有賞善罰惡耳所以内有中書都府臺察外有行省都<lb/>
衛及指揮使司皆重任所在以居功徳者然而都府係<lb/>
總天下之雄師都衛亦總方面之勍兵若居是職者選<lb/>
非輕易任非薄功邇来西安衛都指揮濮英等惰事弗<lb/>
勤不謀怯敵是致歸者失扵撫勞逃者終不復還為斯<lb/>
<pb n="KR4e0001_WYG_003-2b"/>
官不稱任難居重位詔令還朝送付法司責問難易其西<lb/>
安所在機務甚重不可一時缺官今特内調都府僉事<lb/>
葉昇林濟峰前徃署事以長兵戎爾昇濟峰當夙夜勤<lb/>
勞雄鎮畨胡使逺人入貢庻稱朕懐於戲深髙城隍實<lb/>
邉戍之首務列旌旄而張赤幟必壯軍威爾惟懋哉<lb/>
　　飛熊衛指揮使司僉事郭洪誥<lb/>
昔之君天下者非忠義之士弗成故所以漢髙帝美雍<lb/>
齒而斬丁公者是也曩者郭雲出自農家因元國亂帥<lb/>
<pb n="KR4e0001_WYG_003-3a"/>
義旅保鄉里受元平章事彼時中原皆為吾所有其雲<lb/>
獨保裕州叠諭不服累戰不屈必欲有為奈何勢孤援<lb/>
絶陣敗被獲終無善言自将必盡為所守者慎羇不能<lb/>
自為解至朕前當是時朕嘉其忠義撫以存生授以有<lb/>
司之職以觀施設是後不終任而民稱頌方知才兼文<lb/>
武特授南陽衛指揮職事命還鄉里戢兵備禦南陽到<lb/>
任之後軍民樂業深體朕懐奈何一疾長徃惟存長男<lb/>
郭洪年方十有三嵗性頗聰明其郭雲雖無開國之功<lb/>
<pb n="KR4e0001_WYG_003-3b"/>
難以世襲次有撫安之道加以忠義凛然今既去世可<lb/>
以子洪入開國功臣之列授以宣武将軍僉飛熊衛親<lb/>
軍指揮使司事世襲其職宜令中書奉勅毋稽早為到<lb/>
任爾洪毋狎小人勤習武事以備長城庻稱朕委任之<lb/>
意爾惟懋哉<lb/>
　　李世昌誥<lb/>
昔君天下者賞有功而官有徳聖人之心明焉歴代相<lb/>
承永為模範爾李世昌年雖未冠而受兵衛之職者何<lb/>
<pb n="KR4e0001_WYG_003-4a"/>
盖為爾父遭時大亂能率衆以保闗内是以民安而地<lb/>
闢及至元人退諸雄有無知者以漢人棄父母之邦遺<lb/>
丘隴從元人復為我中國仇讐皆無所成惟爾父效竇<lb/>
融之事帥二萬騎及步兵之衆助朕成功至今闗内之<lb/>
民時思之爾當習将之籌謀以待成人而備侮特授爾<lb/>
某官永為世襲爾惟懋哉<lb/>
　　信國公湯和誥<lb/>
古者哲王立綱陳紀賞有功罰有罪執此道而天下安<lb/>
<pb n="KR4e0001_WYG_003-4b"/>
朕起草野賴諸将扶持得平羣雄定禍亂君主華夷當<lb/>
定功行賞之時爾湯和雖居舊将之行惟守毘陵於忠<lb/>
少欠雖未彰顯其情在心然終未實為朕念相從之久<lb/>
泯前過而封見功爵以中山侯今者朕復念前功爾曾<lb/>
東平越地南下八閩西擒察罕諾爾酋長下巴蜀頗有<lb/>
其功今朕特釋爾過報昔勤勞授以信國公之爵永為<lb/>
子孫世禄於戲人臣無将可謂忠矣威福不専可謂智<lb/>
矣爾其慎守斯道以訓後世宜哉<lb/>
<pb n="KR4e0001_WYG_003-5a"/>
　　西平侯沐英誥<lb/>
徳懋懋官功懋懋賞昔帝王之定制也思親戀舊實人<lb/>
事之常朕觀人之處世易難之兩端徃徃目擊耳聞且<lb/>
為人者易扵衣食起居不亦樂乎有艱扵度嵗月者不<lb/>
亦嗟乎曩者朕扵擾攘之時年已二十有五尚未生兒<lb/>
女爾沐英因兵受厄父母不可復㑹爾當是時八嵗而<lb/>
逢難罔知存活朕憐其孤而且幼特撫育如兒夜卧同<lb/>
榻數畨鼾睡於朕懐後因吾有諸子爾亦長成以人情<lb/>
<pb n="KR4e0001_WYG_003-5b"/>
天理度之不晦爾名使從爾姓祀爾祖宗嗚呼推仁窮<lb/>
理特釋患以提擕今也不忘爾孩童之狀以吾無殊扵<lb/>
爾父蒙蒙儇頑扵左右俄而思起若是猶動首育之心<lb/>
念昔以爾為子今有微勞特貴爾為西平侯爾當思幸<lb/>
逢之初㑹休忘釋難之恩夢寐神交則鬼神知報矣嗚<lb/>
呼扶顛持危惟仁者之為知報不忘獨君子之道修其<lb/>
若究心利濟永為多福吉哉<lb/>
　　駙馬都尉李祺誥<lb/>
<pb n="KR4e0001_WYG_003-6a"/>
夫婦之道人之大倫婚姻以時禮之所重帝女下嫁必<lb/>
擇勲舊為期此古今通義也朕今命爾李祺為駙馬都<lb/>
尉爾當堅夫道毋寵毋慢永肅其家以稱親親之意恪<lb/>
遵朕言勿怠<lb/>
　　大都督僉事陳方亮誥<lb/>
曩者天下兵久邇来既偃以息民朕嘗設都督府以總<lb/>
内外諸軍事其任官也非勲舊有功徳者安能職焉爾<lb/>
陳方亮乃兄随朕渡江有勞扵前遺功在冊爾亦服勤<lb/>
<pb n="KR4e0001_WYG_003-6b"/>
足稱委令及從征有功職昭勇将軍羽林衛指揮使今<lb/>
特授奉國将軍僉大都督府事既承朕命夙夜毋怠以<lb/>
稱斯職爾惟懋哉<lb/>
　　駙馬都尉黄琛誥<lb/>
朕稽古典昔帝王之女别之以三一曰帝之姊或帝之<lb/>
妹皆稱大長公主若帝之親女曰公主其餘兄弟之女<lb/>
則曰郡主此所以别尊卑明嫡庻斯彛倫之大端也爾<lb/>
黄琛本朕房兄蒙城王之壻於理以職事稱之其姪女<lb/>
<pb n="KR4e0001_WYG_003-7a"/>
則當名之以郡主曩因草創之時未暇考究槩稱駙馬<lb/>
禮部乃執禮以奏特去前名駙馬之稱朕思止有姪女<lb/>
不忍去其前名故仍稱公主無公主之食禄爾琛亦仍<lb/>
稱駙馬不與駙馬之門庭其禄止食前官指揮使俸然<lb/>
公主見食五百石已過漢唐郡主之禄多矣爾其知分<lb/>
限勿驕傲永保富貴吉哉<lb/>
　　翰林承㫖宋濓誥<lb/>
昔君天下者官有徳而賞有功世之文武莫不雲從爾<lb/>
<pb n="KR4e0001_WYG_003-7b"/>
濓雖博通今古惜乎臨事無為每事牽制弗決若使爾<lb/>
檢閱則有餘用之扵施行則甚有不足然方今儒者以<lb/>
文如卿者甚少朕念卿相從久矣特授卿翰林學士承<lb/>
㫖爾宜懋哉<lb/>
　　光禄卿徐興祖誥<lb/>
昔漢治天下官不技藝商不乗馬錦繡不得衣於戲禁<lb/>
哉朕統御以来随所善而應是職使有知而不妄其前<lb/>
代必欲以無知而役有知朕不知何且帝王之飲食非<lb/>
<pb n="KR4e0001_WYG_003-8a"/>
精扵烹調者孰敢易為之故選官必擇忠勤慎徳之士<lb/>
而為之職焉爾興祖世業烹炰其扵五味之施皆無過<lb/>
不及可謂能矣善矣朕已就爾善此而用之自下而升<lb/>
已㡬轉矣然當在㣲職時其所為爾司之者人莫敢過<lb/>
而輕之何也以其心誠而志篤他偽不作邇者彼司有<lb/>
犯憲章者法司究其源朕将謂爾或若是乎其犯者詞<lb/>
盡而爾無所干朕謂法司曰官首無知乎有知乎曰犯<lb/>
者為宻而機深首者不得而察無知吁難哉於斯之際<lb/>
<pb n="KR4e0001_WYG_003-8b"/>
可偽而不為安得不誠志乎今命爾為光禄司卿爾尚<lb/>
益盡乃心潔㳙食飲五味均調慎始慎終毋怠<lb/>
　　吏部尚書王敏誥<lb/>
昔君之用人也善用而無疑非也非獨君能無疑扵臣<lb/>
實由臣不致疑而能成賢者矣朕統寰宇設官分職惟<lb/>
吏曹為六卿之長可不精其選而索其人焉爾王敏雖<lb/>
周旋左右未久見其施設誠為允當今特授吏部尚書<lb/>
　　追封隴西王李貞誥<lb/>
<pb n="KR4e0001_WYG_003-9a"/>
昔君之典禮為人臣有功勲者制有生封死贈其骨肉<lb/>
之親有功勲者甚有褒焉特進榮禄大夫駙馬都尉右<lb/>
柱國曹國公李貞前因朕之姊貴遂為駙馬今因兒貴<lb/>
至列公班邇来長徃當贈以王爵受之扵㝠㝠封隴西<lb/>
王諡恭獻爾中書如勅施行<lb/>
　　追封寜河王鄧愈誥<lb/>
人臣扵世死而不忘者有二何謂死而不忘者二其一<lb/>
者謂生秉忠義磐石國家雖死之後君不忘其忠國人<lb/>
<pb n="KR4e0001_WYG_003-9b"/>
不忘其正功播史冊名埀千萬年之不朽雖死是謂不<lb/>
忘也其二者謂生不忠扵君而蠧政害民将危其國禍<lb/>
及其家雖殺身之死君尚不忘其姦國人怒其惡致姦<lb/>
頑名扵書史與忠良之名同流傳扵後世永不能泯滅<lb/>
者亦謂不忘也所以忠良者千萬年稱忠良福及其家<lb/>
其姦頑者千萬年刃及其項禍及其家亦如之者今爾<lb/>
衛國公鄧愈生秉忠良将歿而復建戰功朕昔行賞與<lb/>
爾有誓生封公死封王朕思前勞特追封爾為寜河王<lb/>
<pb n="KR4e0001_WYG_003-10a"/>
諡武順於戲名傳天下福及其家可謂死而不忘者乎<lb/>
千萬年不朽者乎爾當正直扵㝠㝠宜哉<lb/>
　　追贈義恵侯劉繼祖誥<lb/>
朕昔寒㣲生者為衣食之苦其死者急無隂宅之難吁<lb/>
艱哉爾劉繼祖𤼵仁恵之心以己之沃壤慨然恵朕朕<lb/>
得斯地樂𦵏皇考妣扵是至今難忘朝夕懐之切切今<lb/>
懐之極切特贈爾繼祖為義恵侯乃爵扵㝠㝠爾其有<lb/>
知服茲寵命<lb/>
<pb n="KR4e0001_WYG_003-10b"/>
　　追贈義恵侯夫人婁氏誥<lb/>
人之處世家道興隆必夫婦之良徳而然後昌其内助<lb/>
之功尤大義恵侯劉繼祖妻婁氏非特夫之仁恵外施<lb/>
實由内助之功曠闊曩者朕寓居是方家遭流疫父母<lb/>
俱亡無地可𦵏因爾夫婦憐憫困苦樂恵斯地以致朕<lb/>
皇考妣隂宅扵是至今難忘特贈爾婁氏扵㝠㝠為義<lb/>
恵侯夫人爾其有知服茲寵命<lb/>
　　贈翰林承㫖宋濂祖父誥<lb/>
<pb n="KR4e0001_WYG_003-11a"/>
昔者聖人君天下凡名臣之善非崇一己之善必恵及<lb/>
至扵祖焉爾濂學通今古性淳而樸實有古人之風撓<lb/>
之而不怒静之而不肆豈不如淵之澄清者乎夫淵之<lb/>
澄清攪之而不濁静之而不清朕觀濂之性有若是焉<lb/>
今者公卿等皆有祖宗封號爾為文章之首臣祖亦有<lb/>
贈焉朕勅中書下吏部特贈爾濂祖徳乂為太常少卿父<lb/>
文昭為禮部尚書故諭卿知之奉迎前去以爵㝠㝠者也<lb/>
　　封康鑑母朱氏誥<lb/>
<pb n="KR4e0001_WYG_003-11b"/>
昔君天下必崇徳以報功使勇者安而徳者懐社稷悠<lb/>
久黎庶咸寜前都督蘄國公康茂才助朕興邦事将成<lb/>
而中道忽疾而逝朕念前勞特以嫡出次子鐸授封侯<lb/>
爵正妻田氏已禄夫人惟長子康鑑雖係庶出已長成<lb/>
人因前人有勲夢寐難忘授明威将軍廣西䕶衛指揮<lb/>
僉事其母因子貴今以朱氏為徳人<lb/>
　　安慶侯仇成誥文<lb/>
昔者聖君定賞報功惟賢能受之朕觀古制漢封最多<lb/>
<pb n="KR4e0001_WYG_003-12a"/>
然侯之名則同其食禄世守者各有等差為功有先後<lb/>
業有巨㣲所以食禄有等階級有序以辨輕重也爾大<lb/>
都督府僉事仇成從朕渡江所向皆戰每必當先為敵<lb/>
衆而我寡爾効力扵當時後彭蠡之戰爾巨有功今已<lb/>
年邁朕思前日之勞特封爾為開國輔運推誠宣力武<lb/>
臣榮禄大夫柱國安慶侯食禄二千石以貴其身子孫<lb/>
仍襲指揮原職爾宜懋哉<lb/>
　　永昌等侯誥文<lb/>
<pb n="KR4e0001_WYG_003-12b"/>
昔者聖君定賞報功惟賢能受之朕觀古制漢封最多<lb/>
然侯之名則同其食禄世守者各有等差為功有先後<lb/>
業有巨微所以食禄有等階級有序以辨輕重也去嵗<lb/>
命将西征以平羌戎今嵗獲功已歸雖首惡未擒其部<lb/>
落已經剪除所有孶畜盡行拘入勢孤力寡将自消矣<lb/>
今特封某官為開國輔運推誠宣力武臣榮禄大夫柱<lb/>
國某侯食禄二千石以貴其身子孫仍襲指揮原職爾<lb/>
中書如勅奉行<lb/>
<pb n="KR4e0001_WYG_003-13a"/>
　　申國公鄧鎮誥文<lb/>
朕聞昔列聖之馭宇必賢能以輔之所以賢能輔之者<lb/>
在禦大災而捍大患斯守昇平之良臣也至扵創業埀<lb/>
統摧堅撫順忠君澤民者生則振威華夏歿則名彰後<lb/>
嗣雄哉嗚呼斯善成扵前者也朕初帥師東来爾鎮之<lb/>
父年雖居幼體態英邁肩羣将之列耀武揚威轉戰豪<lb/>
雄神風凜然立俘囚扵麾下每戰有之所以行賞騐功<lb/>
亦同乎最故生受公爵死後王封此實朕法先聖之典<lb/>
<pb n="KR4e0001_WYG_003-13b"/>
今洪武十三年服制已終朕思愈勞命爾襲封爾恪守<lb/>
前業毋晦勲勞是成扵後者也庻不負朕體哲王之道<lb/>
欽哉欽哉<lb/>
　　致仕官誥勅文<lb/>
朕觀古今賢能者遇君有遲速名彰有先後奈何時運<lb/>
之不齊壯衰之相臨何謂壯志貞而名未出君将知而<lb/>
暮年埀雖有賢能為斯所艱爾某<hi>久歴諸司久司某事</hi>每稽無疵<lb/>
特命中書下吏部召見轉官而乃蒼顔皓首縱有自强<lb/>
<pb n="KR4e0001_WYG_003-14a"/>
之志終是年髙故加陞品以養老於家今授爾為某官<lb/>
致仕爾徃欽哉<lb/>
　　真人張宇初誥文<lb/>
朕聞上古之君天下者民從者四曰士農工商而已始<lb/>
漢至今率民以六加釋道焉所以道萌者由爾宇初之<lb/>
祖通神善幻化能忽恍升太虛冒廓落之剛風吞宇宙<lb/>
之浩氣以是利濟羣生功著歴代所以法傳之久香燈<lb/>
之永盖謂行深願重徳敷上下精神愈靈今前真人既<lb/>
<pb n="KR4e0001_WYG_003-14b"/>
徃爾當世嗣特遣使詣府命爾為正一嗣教道合無為<lb/>
闡祖光範真人領道教事爾其慎哉欽哉<lb/>
　　曲阜知縣孔克㽦勅文<lb/>
朕聞古人有必報而不忘者先師也盖謂傳徳明道終<lb/>
身不受禍患故報之朕與臣民同世扵斯時方知大成<lb/>
至聖文宣王當世之先師時人去古既逺有失報禮稽<lb/>
諸古典報則有光其光之顯揚師徒共之若果誠能報之<lb/>
則益而無損洪武十四年吏部奏為襲封衍聖公長逝<lb/>
<pb n="KR4e0001_WYG_003-15a"/>
生前因曲阜知縣孔克伸卒其官係孔氏子孫世職昔<lb/>
衍聖公已薦族人孔克㽦為知縣朕思衍聖公逝後方<lb/>
奏慮恐不實以族中長者悉至京師論賢排嫡族人既<lb/>
至宗𣲖分明以爾克㽦為賢特命為曲阜知縣以報先<lb/>
師爾當敬事以在公而信以来庶民儉使人效勤問民<lb/>
艱用力以時以揚先師聖徳於戲隂隲流芳萬世不泯<lb/>
英靈長存子孫承之爾宜懋哉<lb/>
　　建昌衛指揮使裕嚕特穆爾誥文<lb/>
<pb n="KR4e0001_WYG_003-15b"/>
建昌之境宻邇四川畨漢同居諸夷樂土官守是方者<lb/>
必仁智之兼義勇之備方安諸種而世禄者也前平章<lb/>
裕嚕特穆爾祖世守斯土傳至裕嚕特穆爾軍民懷澤<lb/>
已有年矣曩者朕命將西南經理其地而裕嚕特穆爾<lb/>
順天地之革命弗驅兵民以禦敵乃率僚屬以歸格上<lb/>
下之鍳見昭境内之民安斯為至福矣爾兵曹具由中<lb/>
書中書筆誥授以昭勇将軍建昌衛指揮使封印仍統<lb/>
舊部以報来誠如勅無怠徃欽哉<lb/>
<pb n="KR4e0001_WYG_003-16a"/>
　　貴州宣慰使宋誠誥文<lb/>
黔中之地諸夷雜處漢姓同居禦其方者非徳足以化<lb/>
頑勇足以捍侮則官守不宜况歴代命世守者必初從<lb/>
之義篤竭忠之勤不辭方膺是任如或不然曷能居其<lb/>
地馭其民爾宋某之父當朕命将西南經理斯土首以<lb/>
義從固膺斯任永保世禄今命爾襲父前勲當撫恤諸<lb/>
夷選能禦侮以安是方則扵爾嘉<lb/>
　　普定府軍民知府者額誥文<lb/>
<pb n="KR4e0001_WYG_003-16b"/>
西南諸夷雜處羣居古至扵今雖稱每以事大之禮以<lb/>
尊中國其間能㡬人誠敬而始終者耶朕統寰宇經理<lb/>
西南惟邏邏氏者額者平日習讀漢書善云華夏之言<lb/>
以理道深長論之篤扵正一之道斯奉神之心弗怠若<lb/>
與講明安民之理亦有大善今授以普定府軍民知府<lb/>
仍統舊部撫民練兵以聽朕命爾吏曹速為施行毋怠<lb/>
徃欽哉<lb/>
　　參軍府參軍誥文<lb/>
<pb n="KR4e0001_WYG_003-17a"/>
馭兵之道㣲司所以者機無暇時謀出萬全智人不測<lb/>
觀静識動察姦料偽在知人扵顯㣲之初制之扵首萌<lb/>
之際斯可謂馭六軍動静而有方所以歴代設兵政而<lb/>
或參軍實助君之慎宻也若得其人則京衛寜謐致九<lb/>
重無宵衣之憂宗社磐石之安非其人不獨失機悮事<lb/>
而軍士强弱之不分混淆難用賞罰不精月支無别弊<lb/>
出多端斯罪之大者也智人職此時謀日慮知機扵機<lb/>
人之先料出姦頑之上則稱職矣今特命爾某為五軍<lb/>
<pb n="KR4e0001_WYG_003-17b"/>
十衛參軍府參軍爾徃欽哉<lb/>
　　諌官誥文<lb/>
語善興邦仁君澤民大賢以為易中志以為艱所以今<lb/>
古名臣者罕為此也然朕嘗命儒者誦諸通鑑欲本扵<lb/>
心善扵言者鮮矣若商之伊尹傅說身心寅畏故以格神<lb/>
之詞而敷奏仲虺佐新運而明革命之道未嘗不以幽<lb/>
明之理表正人君今則不然者何心非精一之誠智非<lb/>
通古之才事務一臨泛應恍惚頃刻乖違所以不易而<lb/>
<pb n="KR4e0001_WYG_003-18a"/>
艱上志之士精誠無二動合神人辨是識非去惡優善<lb/>
君心革而神明知四時序而隂陽和斯非艱而易實誠<lb/>
志之所協也今朕司言者命爾某職之特授某官兼某<lb/>
官當體先賢而慎神人則永昌扵後名扵世吉哉<lb/>
　　文淵閣大學士宋訥誥文<hi>翰林典籍呉沉勅文同</hi>
朕觀古今賢能者遇君有遲速名彰有先後奈何時運<lb/>
之不齊壯衰之相臨何謂盖壯志貞而名未出君将知<lb/>
而暮年埀雖有賢能為斯所艱然昔望扵磻溪亦老而<lb/>
<pb n="KR4e0001_WYG_003-18b"/>
已猶有非熊之兆而乃興周八百爾某年雖髙邁特授<lb/>
某官宜徃欽哉<lb/>
　　華盖殿大學士劉仲質誥文<hi>武英殿大學士呉伯宗誥文同又與東閣</hi>
　　<hi>大學士呉沉誥文同</hi>
朕閲宋書見尚文之美崇儒之道廓焉且當時諸儒皆<lb/>
本賢之徳所以輔景運三百有竒未嘗文辱君命事體<lb/>
滯行可見文華君子之賢君子行文之盛今特倣宋制<lb/>
以諸殿閣之名禮今之儒必欲近侍之有補民同宋樂<lb/>
<pb n="KR4e0001_WYG_003-19a"/>
文並歐蘓然久未得人朕甚歉焉邇来朕觀前某官某<lb/>
才頗稱任授以<hi>某殿某閣</hi>大學士奉議大夫爾吏曹速為施<lb/>
行毋怠徃欽哉<lb/>
　　襲封衍聖公孔訥誥文<lb/>
三皇五帝之道明陳攸叙大展彛倫協天地隂隲定民<lb/>
居者為此也至周文繁扵三墳道迷扵五典兼八索九<lb/>
丘之泛而諸家之說並生是致道縱途横雖欲馳之莫<lb/>
知所向獨先師孔子明哲心樞睿智定真析偽以成詩<lb/>
<pb n="KR4e0001_WYG_003-19b"/>
書其修道之謂教可謂至矣率性之謂道可謂堅矣由<lb/>
是天鍳善徳血食之祀萬世子孫𢎞衍扵今耿光而弗<lb/>
磨者因幽明之誠無間感通上下故若是也前衍聖公<lb/>
某嬰疾長徃嫡長子訥服闋来朝令襲其爵以奉先師<lb/>
爾吏曹如勅毋怠徃欽哉<lb/>
　　建昌衛指揮使安配誥文<lb/>
歴代先聖賞有功官有徳相傳至今凡有天下國家者<lb/>
未嘗異此道而能服海内之民朕統寰宇務體前王之<lb/>
<pb n="KR4e0001_WYG_003-20a"/>
道官徳賞功前宣慰安配建功有年今勤勞扵建昌地<lb/>
方宣朕所以可為至功矣特授建昌衛指揮使右封印<lb/>
署事爾兵曹速為施行毋稽徃欽哉<lb/>
　　刑部尚書開濟誥文<lb/>
制刑之道始至聖發大仁及其行也才非王佐衷非惻<lb/>
隠何克先聖賢之制斯非貪愚要名者善知若官得其<lb/>
人海岳無震湧之災天無紊度之曜百川循流四瀆弗<lb/>
溢商樂經營農樂種樹百工技藝無不美其仁所以盡<lb/>
<pb n="KR4e0001_WYG_003-20b"/>
寰宇人皆居扵夀域之中是盖謂官掌刑者當致有彛<lb/>
倫不整而自倫攸叙不理而自叙是皆刑當其罪也仁<lb/>
惻扵仁人至聖之道行焉朕嘗命官職古司冦之任必<lb/>
欲仁有施而法中罪何小人無知倒持仁義法加善良<lb/>
病國殃民愈治愈亂已多年矣朕觀爾開濟至智之士<lb/>
特授以司冦之職資善大夫刑部尚書但願明理條章仁法<lb/>
並施而允書不云乎欽哉欽哉惟刑之恤哉朕不簡辭特<lb/>
意不二以誥諭之汝徃欽哉<lb/>
<pb n="KR4e0001_WYG_003-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0001_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明太祖文集巻三<lb/>
</p>
<p>
</p>
  </div>
</body>
</text>
</TEI>
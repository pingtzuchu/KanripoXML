<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻二十</head> <lb/>
    <p>
<pb n="KR4e0001_WYG_020-1a"/>
欽定四庫全書<lb/>
　明太祖文集巻二十<lb/>
　　　　　　　　　　明　姚士觀等　編校<lb/>
　五言律詩<lb/>
　　望鍾山<lb/>
疊嶂盈門實虛看滿座雲凭闌松氣濕俯扆篆煙伸鶯<lb/>
囀聲來耳風催馨襲人近山佳景盛彤殿盡良臣<lb/>
　　題老君廢朝<lb/>
<pb n="KR4e0001_WYG_020-1b"/>
廟古鴉昏集遥瞻起敬心路幽人跡杳碑偃草叢深度<lb/>
關先紫氣去後永淪沉惟有庭前樹多年茂作林<lb/>
　　題扇示胡日星<lb/>
有一古老叟胸中羅星斗許朕作君王果應仙人口賜<lb/>
官官不願予金金不受持此一握扇四海遂行走<lb/>
　五言排<lb/>
　　長江潦水詩賡吴伯宗韻<lb/>
炎蒸和氣淳化水亦無渾出峽飛輕雪湍山潤厚坤蟄<lb/>
<pb n="KR4e0001_WYG_020-2a"/>
蛟從此出浮鷺亦斯奔旋轉如深井轟流㵼巨盆連雲<lb/>
龍氣躍振木虎情蹲浩蕩瀰千里鴻濛印萬村影揺咸<lb/>
浪合光射集雲屯尾尾穿波鯉揚揚透霧鯤逶迤洪海<lb/>
口委曲大龍門汗漫無知已汪洋實的存沛然清宇宙<lb/>
廓爾豈晨昏汨汨凉隆暑人間潦水尊<lb/>
　七言律詩<lb/>
　　鶯囀皇州<hi>二首</hi>
絮飛鶯囀柳垂青春雨過時天正晴新澗水流聞鼓韻<lb/>
<pb n="KR4e0001_WYG_020-2b"/>
舊崖松掃聽琴聲神州氣象寰中盛天闕風光世上明<lb/>
猶有上林花似錦殿階仙樂鳯笙鳴<lb/>
　　又<lb/>
禁城新柳葉成帷隠映黄鸝深處啼晴蝶逐風翻上下<lb/>
晨雞閲日唱東西華衢紫陌人煙盛繡户朱門燭熖底<lb/>
景物美看茶酒肆粉鈿遥擁坐輕蹄<lb/>
　　詠京師<lb/>
臣民推戴號神京嘆息驅馳行伍行轉戰羣雄機尚記<lb/>
<pb n="KR4e0001_WYG_020-3a"/>
帥征英俊量方平如今已足勲功賞向後無知孰永名<lb/>
暇日試將銅鏡照烏髭堪比玉垂纓<lb/>
　　詠唐陶將軍率舟師<lb/>
昔人奉命駕兵船為國精忠突曉煙令出三軍憑戰皷<lb/>
呼來萬馬仗龍泉相加若肯存生意比並何須用着鞭<lb/>
必定清塵要服外收功應達九重天<lb/>
　　詠柳州城戍守<lb/>
城居邊徼壘遐荒煙瘴盈眸癘氣茫日暮海風揺屋樹<lb/>
<pb n="KR4e0001_WYG_020-3b"/>
春秋溪水泛籬牆思軍乆戍炎蒸地必將巡防熱中腸<lb/>
但願昊穹舒造化洗清鬱結利同鄉<lb/>
　　詠南越<lb/>
邊邑深隍嵌疊峰土民食粟扣時舂雲山溪水常相合<lb/>
煙樹藤蘿每自封嶺外瘴温鳴蟋蟀海濱鬱熱顯鰅鱅<lb/>
常思不律皆由此數月朱顔别舊容<lb/>
　　諭臨蒸縣官<lb/>
臨蒸邑治絶遐方嶻嶪重山碧翠行溪曲羊腸嵐雜霧<lb/>
<pb n="KR4e0001_WYG_020-4a"/>
樹盤龍體雨飛湯墨雲隙處天澄水蒼海空中日曜陽<lb/>
好把寸心問民瘼當遷離瘴任瀟湘<lb/>
　　聞人嶺南郊行<lb/>
極目山雲雜曉煙女蘿遥䕶嶺松邊陸行盡服嵐霞氣<lb/>
氷宿頻吞虬蜃涎晨仰際峰觀擁日暮㸔臨海泊來船<lb/>
信知百越風塵異黒髮人居不待年<lb/>
　　思開平下毗陵<lb/>
憶昔雄師罷戰灰開平猶有教軍臺自從南向北征去<lb/>
<pb n="KR4e0001_WYG_020-4b"/>
直到如今永不來思起相從不憚役想來奮戰愈增哀<lb/>
有時夢裏還相見枹皷聲中旗甲開<lb/>
　　詢洛<lb/>
洛水官<hi>闕</hi>衣絳袍<hi>闕/</hi>河清碧淨飛濤千年翁<hi>闕</hi>
萬<hi>闕</hi>　　　　　往昔崤函車路<hi>闕</hi>當今憇鶴洞雲髙<lb/>
世充罔識天垂象以致唐皇展豹韜<lb/>
　　盧汀洲隠浦<lb/>
泛入遥江漸𣺌茫蘆花飛落雪飛揚天邊雲影浮舟靜<lb/>
<pb n="KR4e0001_WYG_020-5a"/>
村外秋光列鴈行覔隠誰知棲所在用心無處不籌量<lb/>
盧生避世深幽跡故入滄浪野水鄉<lb/>
　　山滄溟隠谷<lb/>
野人孤寂萬重山夜聽猿啼峰頂間洞口白雲時自長<lb/>
溪中清水日流湍柴扉半掩松森處爐火頻添月色閑<lb/>
已絶世塵忘俗事吞霞服氣玩靈丹<lb/>
　　川原和居野<lb/>
滿目平原桑棗餘那將田地長青蕪黄童逐豕隨牛後<lb/>
<pb n="KR4e0001_WYG_020-5b"/>
白叟乗驢繼馬徂煙樹半遮村酒斾雲山常見市廛圗<lb/>
野人自是無拘束一日三畨醉盡壺<lb/>
　　竹幹青樂釣<lb/>
曠浦澄天濕曉煙智人樂釣穏沙前簑輕雨霽雲收合<lb/>
釣擲綸樞水映船舉棹欲歸江月上掛帆已近暮雲邊<lb/>
汀蘆處處飛螢火照徹漁村飲不眠<lb/>
　　牧羊兒土皷<lb/>
羣羊朝牧遍山坡松下常吟樂道歌土皷枹時山鬼聽<lb/>
<pb n="KR4e0001_WYG_020-6a"/>
石泉濯處澗鷗和金華誰識仙機密蘭渚何知道術多<lb/>
歳乆市中終得信叱羊洞口白雲過<lb/>
　　巨罟叟漁魚<lb/>
悠悠江靜日和暄逈水歌聲度藹煙漁網布時天上曬<lb/>
布帆張處斗移邉風恬喜目遥山嫩岸濕頻看邇草鮮<lb/>
薄暮欲歸星月上流螢㸃㸃近船舷<lb/>
　　横秋風吹笛<lb/>
西風落木綻黄花牛背村童笛正佳曾識倚<hi>闕</hi>
<pb n="KR4e0001_WYG_020-6b"/>
每聞<hi>闕</hi>　　　遐蒼江一色渾秋意紅葉初光襯曉霞<lb/>
凉露下天星斗潤煙波聲到是誰家<lb/>
　　滄浪翁泛海<lb/>
海天漠漠際無窮巨艦檣髙挾兩龍帆飽已知風力勁<lb/>
舵寛方覺水清雄鰲魚背上翻飛浪蛟蜃鬐頭觸見虹<lb/>
何日定將歸泊處也應繫纜水晶宫<lb/>
　　莽滄叟歌山<lb/>
仰目巍峰柱上穹千巖萬壑盡玲瓏𤣥猿嘯月丹崖側<lb/>
<pb n="KR4e0001_WYG_020-7a"/>
紫燕摩天碧漢中樵牧往來雲樹裏牛羊歸去霧烟東<lb/>
山中人物常歌道歳歳年年莽蒼翁<lb/>
　　擒禽獸伏<lb/>
機人設穽欲擒謀利鏃調弦勁弩頭禽獸無知騰躍進<lb/>
雲霾深處觸嬰收湯仁祝網施洪惠禹智刳山展大猷<lb/>
今古人情常不一孰將天道與心籌<lb/>
　　鍾山雲<lb/>
踞蟠千古肇豪英王氣蔥蔥五色精巖虎鎮山風偃草<lb/>
<pb n="KR4e0001_WYG_020-7b"/>
潭龍噓氣水明星天開萬載興王處地闢千秋永朕京<lb/>
咸以六朝亨替閲前禎禎後後嘉禎<lb/>
　　鍾山雲雨<lb/>
崔嵬萬壑玉籠葱靉靆雲濃雨碧松千古鍾靈佳氣盛<lb/>
幾年淮秀瑞光萌倚天絶壁參銀漢㧞地穹崖搆𣑽宫<lb/>
時向望中閑極目神機造化正鴻濛<lb/>
　　新春賡王釐韻<lb/>
春到陽和萬象舒至隂深歛九泉居山川氣靄堅冰泮<lb/>
<pb n="KR4e0001_WYG_020-8a"/>
嶽瀆雲生冷露除但向靜中觀造化特專閑裏運圖書<lb/>
仁聞堯德兼天地大洽蒼生惟舜虞<lb/>
　　又賡劉仲質韻<lb/>
陽昇隂降轉洪鈞柳眼初舒造物新泮却堅冰澄碧海<lb/>
浮遊暖氣拂𤣥旻從兹宇宙皆清泰始覺輿圗治化淳<lb/>
淑鳥囀音鳴處處弄晴花蝶舞先春<lb/>
　　春山新水<lb/>
山雲靉靆節初暄景色清明春水漣谷鳥喜鳴花沐雨<lb/>
<pb n="KR4e0001_WYG_020-8b"/>
巖猿悦躍樹籠煙仙家麥飯雲蒸熟旅館薇羮氣育鮮<lb/>
最好滿川渾似錦漲溪新水印晴天<lb/>
　　春水滿四澤<lb/>
陽舒隂暢澤盈流不卜應當大有秋春雨花紅林木盛<lb/>
曉晴巖紫氣嵐浮江臯釣艇簑翁樂雲谷山人鶴仗悠<lb/>
麥已蟠科煙禁日呢喃燕語祝皇猷<lb/>
　　兩洗山松<lb/>
四山松柏夕塵連宵雨朝來洗滌鮮聲聽㣲風翻碧浪<lb/>
<pb n="KR4e0001_WYG_020-9a"/>
光舒初氣捲青煙啼猿日晚跳還躍舞鶴雲歸旋更翩<lb/>
林麓笙簧鶯囀巧洞仙騎鹿上遥天<lb/>
　　雨洗山<lb/>
初光入暑木隂森逺邇層巒塵滿林浩蕩薰風至時雨<lb/>
洗清巖壑爽煩襟天邊浪滚因松緑山外雲飛仗氣深<lb/>
正是農家耕耨節野田處處盡歌吟<lb/>
　　暑霽遥岑<lb/>
蒸雲歛盡逺山青萬壑凉生宇宙明林影淡揺溪内水<lb/>
<pb n="KR4e0001_WYG_020-9b"/>
崖光偏映洞邊藤倚欄極目天開畫凭檻吟詩紙耀星<lb/>
但把此時觀畎畝筋疲力倦始秋成<lb/>
　　嘆秋<lb/>
碧梧露結曉凝霜蘆蘂瀰漫積雪揚鴻鴈翩翻來薄霧<lb/>
巨魚跳躍下清江風聲落木深秋意雲影垂天印日陽<lb/>
閑看滿川黄菊蘂因蜂搖動暗浮香<lb/>
　　設潘宗道送友人歸山東<lb/>
共到神州獨爾歸相㩦握手更牽衣秦淮鳥囀乾坤泰<lb/>
<pb n="KR4e0001_WYG_020-10a"/>
鍾阜巖生日月輝去此魯田多種粟寧鄉齊地廣栽薇<lb/>
逄交必諭王綱振<hi>闕</hi>　編氓莫法違<lb/>
　　遣使為大祀犧牲北至齊魯<lb/>
欽天惟恐不精誠命爾齎符馳驛行淮海濟州連地闊<lb/>
江河徐邑曠川平智人一目胸懷爽霸業千年帝道興<lb/>
俗異語殊南北辨由來混一大嘉貞<lb/>
　　題隠者<lb/>
固潔精魂欲上天幽居深處水雲邊煙封逺浦沙鷗盡<lb/>
<pb n="KR4e0001_WYG_020-10b"/>
樹鎖前山草鹿眠書假管城應復路楮生墨客未回川<lb/>
逢人更祝堅清志必日雲衢足躡前<lb/>
　　雪山寺<lb/>
極目遥岑起曉煙深埋凝雪梵王禪冰枝老樹彌千壑<lb/>
衲被蒼僧布法筵為美浮生貪着處好將空寂化迷遷<lb/>
六年嶺際今猶見行致天花覆八埏<lb/>
　　又賡周衡韻<lb/>
彤雲昨夜布長空曉日遥岑白愈豐葢世銀粧黎庶户<lb/>
<pb n="KR4e0001_WYG_020-11a"/>
盈巖玉砌梵王宫漁樵各伎誰容易釋道貪生孰建功<lb/>
造化亦由人事見十朝一雨五當風<lb/>
　　僧目空山<lb/>
孤寂凄凄一徑㣲處心應與世塵違朝觀松鶴摩天去<lb/>
暮見巖猿挽樹歸瓶水一爐香滿座錫鐶丈室氣盈衣<lb/>
空山僧對知何日化作蒼龍挾雨飛<lb/>
　　命板的達穏禪<lb/>
居山本是出塵埃何為遊人役已骸晨坐巖前觀日上<lb/>
<pb n="KR4e0001_WYG_020-11b"/>
暮禪松㡳聽風來從教市巷笙歌美莫羡閭閻酒肆諧<lb/>
十二時中香裊篆迎來送往更毋開<lb/>
　　題神樂觀道士<lb/>
仙翁調鶴欲扶穹萬里風頭浩氣雄翎背穏乗空廓外<lb/>
丹光横駕宇寰中飛符到處雷神集役劒長驅癘鬼窮<lb/>
見說黄芽心地轉更於何趣覔仙宗<lb/>
　　雲衲野人<lb/>
山人修道幾經年聞説飡松足意便時以斷雲完故衲<lb/>
<pb n="KR4e0001_WYG_020-12a"/>
日將流水灌新田常勤侣鶴巖崖下寂靜儔猿煙霧邉<lb/>
欲訪未知何處住料應霞舉已成仙<lb/>
　　鍾子煉丹<lb/>
翠㣲髙處𣺌清煙知子機藏辟穀堅丹鼎鉛砂勤火候<lb/>
溪雲巖谷傲松年潭龍掣電深淵底崖虎生風逈洞邉<lb/>
徑已苔蒙人未履昻霄足躡斗牛天<lb/>
　　早行<lb/>
忙着征衣快着鞭轉頭月掛柳梢邉兩三㸃露不為雨<lb/>
<pb n="KR4e0001_WYG_020-12b"/>
七八箇星尚在天茅店雞鳴人過語竹籬犬吠客驚眠<lb/>
等閑擁出扶桑日社稷山河在眼前<lb/>
　　新月<lb/>
誰將玉爪指長空萬里山河一樣同映水有鈎魚怯釣<lb/>
銜山無箭鶴疑弓清光未放雲霄外素影遙分宇宙中<lb/>
輪滿待逄三五夜九州四海照無窮<lb/>
　　賜都督僉事楊文廣征南<lb/>
大將南征膽氣豪腰懸秋水吕䖍刀雷鳴甲胄乾坤靜<lb/>
<pb n="KR4e0001_WYG_020-13a"/>
風動旌旗日月髙世上麒麟真有種穴中螻蟻竟何逃<lb/>
大標銅柱歸來日庭院春深聽伯勞<lb/>
　　接樹<lb/>
老幹將去伐去燒從新接起舊枝條雖然未厯風霜苦<lb/>
自是先沾雨露饒三四鍬泥牢䕶足二三皮篾𦂳纒腰<lb/>
東君㸔顧歸家后分付兒童莫去揺<lb/>
　五言絶句<lb/>
　　咏雪竹<lb/>
<pb n="KR4e0001_WYG_020-13b"/>
雪壓竹枝低雖低不着泥明朝紅日出依舊與雲齊<lb/>
　七言絶句<lb/>
　　鍾山<lb/>
翠微突兀倚晴穹日色暄和紫氣濃谷内野猿跳上下<lb/>
鶯啼悠韻樂三冬<lb/>
　　望鍾山白雲<hi>二首</hi>
鍾山萬疊白雲浮密鎖松梢爽氣流石徑雨痕苔蘚緑<lb/>
蒼崖根底蟄龍湫<lb/>
<pb n="KR4e0001_WYG_020-14a"/>
　　又<lb/>
萬壑松隂起曉風硃崖雲幕亘長穹應知造化誠難測<lb/>
頃刻霶𩃱顯至工<lb/>
　　鶯囀皇州<hi>二首</hi>
嫩柳鶯啼三月天園林簮錦緑隂鮮乾坤氣集皇州處<lb/>
景盛人繁勢自然<lb/>
　　又<lb/>
皇州春曉日增輝旅館廷餐賜逺夷淑氣鳥催鳴上苑<lb/>
<pb n="KR4e0001_WYG_020-14b"/>
篆煙細裊出彤闈<lb/>
　　東風<lb/>
我愛東風從東來花心與我一般開花成子結應花盛<lb/>
春滿乾坤始鳯臺<lb/>
　　新雨水<lb/>
片雲風駕雨飛來頃刻凭看潤九垓楹外近聆新水響<lb/>
遥穹一碧見天開<lb/>
　　萍生<lb/>
<pb n="KR4e0001_WYG_020-15a"/>
性覺先春膚色金垂青之後漫精英飛來陸野還成柳<lb/>
飄入淵池化作萍<lb/>
　　思逰寺<lb/>
雨落黄梅麥已秋日思精舍夢還遊晨昏幾度經鐘聽<lb/>
巖壑雲生出野樓<lb/>
　　雨墜應落花賡徐瑛韻<lb/>
人道春歸實不歸但知結實蕊枝稀昨朝一夜如膏雨<lb/>
正是花成子就時<lb/>
<pb n="KR4e0001_WYG_020-15b"/>
　　又賡吴喆韻<lb/>
時近清和氣愈濃雨催花實喜晴風籬邉㸃㸃如錢大<lb/>
盡是青青間緑紅<lb/>
　　又賡馬從韻<lb/>
霏霏颯颯又紛紛致使平原草色新一夜好花都結子<lb/>
乾坤大地沒埃塵<lb/>
　　又賡宋璲韻<lb/>
清和未至尚春風花幕園林似錦紅細雨只教成子速<lb/>
<pb n="KR4e0001_WYG_020-16a"/>
蕊飛彩蝶最多功<lb/>
　　又賡朱孟辨韻<lb/>
瀟瀟雨灑墜花頻襯地由來似褥茵獨有乾坤能造化<lb/>
生成萬物最多仁<lb/>
　　又賡桂慎韻<lb/>
好風吹謝實成花紏結飛飛似錦霞志者春光隂寸惜<lb/>
人生一世幾榮華<lb/>
　　又賡劉仲質韻<lb/>
<pb n="KR4e0001_WYG_020-16b"/>
天地多仁惟好生致令草木結華英因風細雨枝頭看<lb/>
花已飛時子已成<lb/>
　　雨後晴雲賡馬懿韻<lb/>
萬疊晴雲起逺峯舉頭極目見天中江山如畫民安樂<lb/>
溽暑蒸苗秋不空<lb/>
　　暑蒸物盛<lb/>
殿礎氤氲紫氣生石泉漉漉似流行山蒸海湧薫風節<lb/>
萬物依時得遂亨<lb/>
<pb n="KR4e0001_WYG_020-17a"/>
　　望雨<lb/>
日望天邉起密雲身常皎潔日常晴憂思禾槁民何福<lb/>
腹内心煎意自怦<lb/>
　　濟時雨<lb/>
暑雨天晴江漢清寰中擊壤賀昇平羣卿盡職人風古<lb/>
省已修身合上明<lb/>
　　目逺山<lb/>
雲藹逺山風至雨一簾髙掲暑咸收太平無事民康日<lb/>
<pb n="KR4e0001_WYG_020-17b"/>
正在調和理順秋<lb/>
　　青山白雲<hi>四首</hi>
凌穹嶻嶪翠江邊佳氣氤氲素練纒勢若逰龍真造化<lb/>
油然縹渺似飛綿<lb/>
　　又<lb/>
雲凝雨後翠張綿隠露遥岑將近天潭水龍吟吹白浪<lb/>
丹崖穹處暮收煙<lb/>
　　又<lb/>
<pb n="KR4e0001_WYG_020-18a"/>
青山雲靄雪凝枝畫作長生太古詩猿鶴自如巖谷逈<lb/>
出塵野老本心知<lb/>
　　又<lb/>
鍾山萬木暑隂森巖壑松風奏玉琴溪澗碧流聲韻美<lb/>
望中佳興致題吟<lb/>
　　又賡易毅韻<lb/>
鍾山洞口綵霞長萬壑雲生濟至陽猿鶴每棲渾意樂<lb/>
黄旗紫葢世興王<lb/>
<pb n="KR4e0001_WYG_020-18b"/>
　　又賡盧均泰韻<lb/>
鍾山曙色夏初長巖壑嵐生輔太陽幾度雨餘天一碧<lb/>
遥岑羅列更非常<lb/>
　　山頂白雲<lb/>
山椒極目白雲崇蕤色繽紛百丈松新水潺岩聞鼓韻<lb/>
女蘿遥似洞門封<lb/>
　　春望牛首<lb/>
遥岑峙立勢蒼然春聽鶯啼景物鮮疊嶂倚天江月外<lb/>
<pb n="KR4e0001_WYG_020-19a"/>
三山映帶石城邉<lb/>
　　秋日鍾山賡裴植韻<lb/>
倚蒼羅列數奇峰巖谷雲生萬態容或爾有時樓閣見<lb/>
分明一體廣寒宫<lb/>
　　詠李白逰洞庭湖<lb/>
蒼梧山色水何分碧鏡澄湖杳渺雲惟有古人堪羡處<lb/>
湘妃猶自望虞君<lb/>
　　詠李白早發白帝城<hi>二首</hi>
<pb n="KR4e0001_WYG_020-19b"/>
白帝城髙萬疊間江雲朝出暮猶還信知千古英雄地<lb/>
雖險應須德作山<lb/>
　　又<lb/>
謫仙東下入瞿間一葉扁舟日日還聞説衝濤千尺浪<lb/>
兩江極目盡皆山<lb/>
　　詠李白秋下荆門<lb/>
布帆髙掛映長空且喜新秋冷露風數日輕舟歸似箭<lb/>
須臾繫柳泊吴中<lb/>
<pb n="KR4e0001_WYG_020-20a"/>
　　老禪紙帳<lb/>
樓閣崢嶸半倚天老禪紙帳晝酣眠精魂惟識黄龍劒<lb/>
定省還知叩玉泉<lb/>
　　雪詩賡韓文輝韻<lb/>
隂極陽生墜玉花飄飄颯颯遍天涯歌樓酒肆呼茶急<lb/>
繡户重䄄樂貴家<lb/>
　　又賡李睿韻<lb/>
隂極陽生建至和飛花滕六玉山阿從斯瘴癘同雲捲<lb/>
<pb n="KR4e0001_WYG_020-20b"/>
喜見民人相與歌<lb/>
　　又賡曹文壽韻<lb/>
翩翻飛舞布田垓似絮還疑玉蘂梅一夜撲忩春蝶戲<lb/>
好風吹去又推來<lb/>
　　又賡張翼韻<lb/>
臘前三白曠無涯應是天公降六華九曲河深凝底凍<lb/>
張騫無處再乗槎<lb/>
　　寺掩山深<hi>二首</hi>
<pb n="KR4e0001_WYG_020-21a"/>
絶跡髙人隠翠岑山連疊嶂白雲深欲經無覔通人處<lb/>
時忽林風送磬音<lb/>
　　又<lb/>
見説山中了道僧不聞鐘鼓不聞經朝觀樹頂香煙裊<lb/>
暮識禪機一鏡明<lb/>
　　又賡馬懿韻<lb/>
山深樹密嵌幽巖僧舍清虛門鎖嵐有客問禪無覔路<lb/>
已知出世不同凡<lb/>
<pb n="KR4e0001_WYG_020-21b"/>
　　雲山僧寺<lb/>
雲籠紫翠概鴻濛洞口風生度棾鍾我欲叩禪閑問道<lb/>
老僧心地與天通<lb/>
　　又賡吴沉韻<lb/>
天生倚碧壯雲竒巖壑隆峰萬古宜谷内野人機面壁<lb/>
從前甲子了無知<lb/>
　　鍾山僧寺賡單仲右韻<hi>三首</hi>
逰山必是叩僧禪聞説神僧透宿縁山果𤣥猿搖緑樹<lb/>
<pb n="KR4e0001_WYG_020-22a"/>
方知入定是金仙<lb/>
　　又<lb/>
精藍幽谷寺嵳峩風過松聲韻碧波寂寞出塵天外景<lb/>
驊騮雜遝意奚何<lb/>
　　又<lb/>
山勢崚嶒谷隠僧六通具足勢層層鵲巢冠頂忘機處<lb/>
午夜明星識已能<lb/>
　　飛舄化鳥<lb/>
<pb n="KR4e0001_WYG_020-22b"/>
幻化由來顯妙工幕天席地自從容還知飛舄成雙鳥<lb/>
猶且同塵入宦中<lb/>
　　仙人<lb/>
仙人鶴背幾經秋神出塵寰宇宙游鐵笛横吹天地外<lb/>
肯將精氣渾茫儔<lb/>
　　天界寺春雀<lb/>
春風夜雨沐花妍曉霽簷前雀噪喧孰謂可知機裏事<lb/>
飄然翕翮舞長天<lb/>
<pb n="KR4e0001_WYG_020-23a"/>
　　賡玘太朴韻<lb/>
花逢夜雨曉㸔妍實蕊凋時堦不喧試問老禪幽得處<lb/>
謂言物外有青天<lb/>
　　神樂觀道士<lb/>
聞説仙人豈等閒年年辟榖鍊金丹虛心盡却𤣥中覽<lb/>
特役絃歌謁帝壇<lb/>
　　咏菊花<lb/>
百花發時我不發我若發時都嚇殺要與西風戰一塲<lb/>
<pb n="KR4e0001_WYG_020-23b"/>
遍身穿就黄金甲<lb/>
　　示僧謙牧<lb/>
寄與山中一老牛何須苦苦戀東洲南蠻有片荒草地<lb/>
棒打繩牽不轉頭<lb/>
　　征陳至瀟湘<lb/>
馬渡沙頭苜蓿香片雲片雨過瀟湘東風吹醒英雄夢<lb/>
不是咸陽是洛陽<lb/>
　　不惹菴示僧<lb/>
<pb n="KR4e0001_WYG_020-24a"/>
殺盡江南百萬兵腰間寳劒血猶腥山僧不識英雄漢<lb/>
只凭嘵嘵問姓名<lb/>
　　咏虹霓<lb/>
誰把青紅線兩條和雲和雨繫天腰<hi>優人彭友信應韻云</hi>玉皇昨<lb/>
夜鸞輿出萬里長空駕玉橋<lb/>
　又續增七言律詩<lb/>
　　采石磯新秋月色<lb/>
素月澄澄斗轉移銀河一𣲖徹東西風隨皷角爭先應<lb/>
<pb n="KR4e0001_WYG_020-24b"/>
鳥避旌旗不敢啼志若明蟾清絶翳心同碧漢靜無私<lb/>
雄師夜宿同英武氣槩森森采石磯<lb/>
　　贈劉伯温<lb/>
妙策良才建朕都亡吳滅漢顯英謨不居鳯閣調金鼎<lb/>
却入雲山煉玉爐事業堪同商四皓功勞早賤管夷吾<lb/>
先生此去歸何處朝入青山暮泛湖<lb/>
　<lb/>
　明太祖文集巻二十<lb/>
</p>
<p>
</p>
  </div>
</body>
</text>
</TEI>
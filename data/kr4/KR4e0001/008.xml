<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻八</head> <lb/>
    <p>
<pb n="KR4e0001_WYG_008-1a"/>
欽定四庫全書<lb/>
　明太祖文集巻八<lb/>
　　　　　　　　　　明　姚士觀等　編校<lb/>
　勅<lb/>
　　命中書勞西畨指揮何鎖南<lb/>
君子守信以義從仁所以仁者盛義者興此理道之行<lb/>
者也今西畨指揮何鎖南自附以來信義甚堅前歳命<lb/>
徃烏思宣布朕命逺渉萬里不憚勞苦至烏思所言朕<lb/>
<pb n="KR4e0001_WYG_008-1b"/>
命如敕今年以家小來京命加禮待使足飬其親下程<lb/>
米三十石麥如之其鎮撫劉温人職雖微心亦懐誠眷<lb/>
屬亦也至京下程米一十石麥如之<lb/>
　　命中書回安南公文<lb/>
安南僻在西南本非華夏風殊俗異未免有之若全以<lb/>
為夷則夷難同比終是文章之國可以禮導若不明定<lb/>
儀式使知遵守難便責人中國外夷若互有道彼此歡<lb/>
心民之幸也何在繁文今後若與安南徃來爾中書行<lb/>
<pb n="KR4e0001_WYG_008-2a"/>
移詔書無故不輕徃使彼得以自由豈不有便於外夷<lb/>
者歟爾中書昭示安南知會若欲三年來貢其陪臣行<lb/>
人許五人而止進見之物湏教至㣲至輕必來使自捧<lb/>
而至免勞彼此之民物不在多惟誠而已<lb/>
　　諭元相魯爾敕<lb/>
邇者人自土河來言及今歳丞相少染微疾於私頗滯<lb/>
既聞之後深為丞相憂之何也蓋聞人之有疾者苦莫<lb/>
甚於此其有説焉者三儒曰寃愆釋曰定業道曰宿債<lb/>
<pb n="KR4e0001_WYG_008-2b"/>
是三説也虚實不可知又曰若此非福人不可解否衆<lb/>
徳難以釋卿本忠貞之將聞名久矣今知若是為羡所<lb/>
為特差人齎藥餌往治丞相無疑而服之故兹敕諭想<lb/>
宜知悉<lb/>
　　諭安南國王陳叔明敕<lb/>
敕諭安南國王陳叔明前者為入貢之禮繁所貢之物<lb/>
廣然廣則廣矣以物度之上不足以備内廷之供下無<lb/>
利於軍民徃復勞苦致生嗟嘆為斯止貢三年一至至<lb/>
<pb n="KR4e0001_WYG_008-3a"/>
必貢微情厚乃國王之大體也何王不知我之至意數<lb/>
來無誠物廣寡用安得萬里神交者耶且王居遐荒山<lb/>
川阻險封疆之際密邇中國之邊陲若欲互生情愛福<lb/>
及黎民則送徃迎來毋必自悔若泛常施以小詐將非<lb/>
重則輕大體一失禍不招而自至又非無事而生事今<lb/>
王不如我約貢物之廣勞民從事行移字異莫辯真偽<lb/>
阮士諤非人國王之為也今陪臣行人歸特諭王知邇<lb/>
來朕中書御史臺朋黨相尚事覺已行誅畢因是王知<lb/>
<pb n="KR4e0001_WYG_008-3b"/>
故兹敕諭<lb/>
　　諭安南來使敕<lb/>
夫人必自侮然後人侮之洪武十一年爾王差陪臣阮<lb/>
士諤來貢朕知彼中多難特以心腹之言敇諭阮士諤<lb/>
歸朕恐待王之禮薄專命内臣與阮士諤親往安南何<lb/>
至其境士諤星奔日馳兼程先至及我内臣既達爾邦<lb/>
其士諤罔知所在故以出門入户之禮排筵席宴之間<lb/>
異端非一此果禮之誠歟抑侮之設歟然㸔如細務實<lb/>
<pb n="KR4e0001_WYG_008-4a"/>
相愛之大端此禮既非其如他者何且安南中國雖稱<lb/>
僻居遐荒實是密邇雖曰密邇地不足以廣疆人非我<lb/>
用在昔中國之君雖統朕思限山阻川實為疆制若我<lb/>
中國有道内安四夷守分何欲事大之來者今安南與<lb/>
朕本無嫌疑若較斯非必後有餘愆洪武十一年阮士<lb/>
諤來朝及其至國觀光似非有官今爾等來若欲令見<lb/>
又非有官故不令見爾等歸告陳叔明安分髙枕雖不<lb/>
來朝亦也無虞邇來朕失務徳人神有變惶懼無己爾<lb/>
<pb n="KR4e0001_WYG_008-4b"/>
勿我干故兹敕諭<lb/>
　　諭占城國王阿勒台額森<lb/>
洪武十三年九月十八日占城使至為朕上壽賀禮甚<lb/>
厚若觀物之厚更期日而至非占城國王誠意極專其<lb/>
來使奉命之篤萬里之外豈能期時而若此耶然覽表<lb/>
閲辭乃知復與安南交兵水戰弗利且云失去物件及<lb/>
有白曹之偽朕所以戒爾兩國毋得深構仇讐以安生<lb/>
民今一勝一負終無休息果何如也今再勅前去王其<lb/>
<pb n="KR4e0001_WYG_008-5a"/>
審之古人有云殺莫大於好殺生莫大於好生所以莫<lb/>
大於好殺者好用兵也天之所惡用兵也生莫大於好<lb/>
生天之所好者仁也人能行仁之道有血氣者無有不<lb/>
生焉且爾兩國之爭是非吾所不知但知曩者安南兵<lb/>
出敗在占城之下占城乗勝入安南之國其安南辱之<lb/>
甚矣若此之後已而已王能保守封疆奉天勤民則福<lb/>
禄綿長矣如其不然必欲驅兵連年苦戰彼此勝負固<lb/>
不可知如鷸蚌相持漁人獲利是故或彼此悔之晚矣<lb/>
<pb n="KR4e0001_WYG_008-5b"/>
朕觀宋書占城在宋朝時曾被真臘入境難之甚者也<lb/>
朕書至王當脩睦四鄰之道以是服非則可毋恃彼是<lb/>
此非是謂不可因王至意故戒之再三使歸王其脩仁<lb/>
惟吉故兹敕諭<lb/>
　　問髙麗貢不如約<lb/>
曩元之馭宇運未百年而天更朕代元為君臨御十有<lb/>
三載四夷入貢惟三方如舊獨爾東夷固恃滄海内弑<lb/>
其王貢不如約外構民禍必三韓之地有為故若是歟<lb/>
<pb n="KR4e0001_WYG_008-6a"/>
命使徃問叛服不常其故為何故兹敕諭想宜知悉<lb/>
　　諭神樂觀敕<lb/>
開基守業必勤政為先趨事赴功非信誠必責傳不云<lb/>
乎國之大業在祀與戎曩古哲王謹斯二事而上帝皇<lb/>
祗悦賜天下安和生民康泰朕起寒㣲而君宇内法古<lb/>
之道依時以奉上下神祗其於祀神之道若或不潔則<lb/>
非為生民以祈福而保己命也昔劉康公成肅公會晋<lb/>
侯伐秦祭於社稷之神然後興師當祭之時畢則有受<lb/>
<pb n="KR4e0001_WYG_008-6b"/>
脤之禮其受之時必思神洋洋乎在其上而穆穆然或<lb/>
左而或右委心敬慎而受之則祥故敬勝怠者吉怠勝<lb/>
敬者滅所以成肅公受脤之時起慢神不恭之貎因伐<lb/>
秦而卒是以知敬者必有動作禮義威儀之則以定命<lb/>
也於斯祀神之道能者養之以福不能者敗以取禍是<lb/>
故君子勤禮小人盡力勤禮莫如致敬盡力莫如敦篤<lb/>
敬在養神篤在守業朕觀古人之敬神也若是其驗禍<lb/>
福亦若是斯可謂無神而不信乎可謂佞神而祈福乎<lb/>
<pb n="KR4e0001_WYG_008-7a"/>
二者皆不可惟敬之以禮而已朕設神樂觀備樂以享上<lb/>
下神祗所以撥錢糧若干以供樂生非倣前代帝王求<lb/>
長生之法而施之然長生之道世有之不過修心清净<lb/>
脱離幻化速疾去來使無艱阻是其機也於戲昔殷周<lb/>
之父老何存漢唐之耆宿安在果長生之道乎朕設神<lb/>
樂觀以備樂碑之於觀以示後世其觀主不潔樂生不<lb/>
精贍生不足以此觀之不但君不勤於祀事其朝臣觀<lb/>
主必也亦然若君勤於祀事朝臣觀主無一體之敬則<lb/>
<pb n="KR4e0001_WYG_008-7b"/>
國有常憲故兹勒石想宜知悉<lb/>
　　翰林侍講學士李翀敕文<lb/>
治天下之美非賢何以洽民非文何以昌化所以文助<lb/>
志士志士行文之理文所以備載萬物闡演幽㣲無所<lb/>
不至昔有唐之有天下時和歳豐無乃𢎞文舘之設有<lb/>
方任館内之事者必内相之慮勤以致遐邇來庭外户<lb/>
不閉斗米三錢家給人足朕聞之心踴躍而欲肩之何<lb/>
用賢之道弗齊致遺賢於逺邇故若是今特命爾某為<lb/>
<pb n="KR4e0001_WYG_008-8a"/>
翰林侍講學士自任之後文同韓栁勲比房杜以昌治<lb/>
化汝徃欽哉<lb/>
　　翰林編修瑪哈穆特敕文<lb/>
朕聞君子之道行是為萬幸君子之道不行是為不幸<lb/>
非道不行也乃是君子之不才致道有滯於一時吾中<lb/>
國之文始八卦以代結繩而編簡至於方册流傳古聖<lb/>
人之言莫不備載萬物性情造化無所不該焉洪武初<lb/>
大將出塞都得圖籍文皆可考惟秘藏之書數十百册<lb/>
<pb n="KR4e0001_WYG_008-8b"/>
乃乾方先聖之書我中國無解其文者聞爾道學本宗<lb/>
深通其理命譯之今數月所譯之理知上下察幽㣲其<lb/>
測天之道甚是精詳於戲乾方之書秘書非爾安能名<lb/>
於中國爾非書安能名不朽之智人特命爾某為翰林<lb/>
編修汝其敬哉<lb/>
　　諭征南將軍<lb/>
諭總兵官征南將軍潁川侯傅友徳副将軍永昌侯藍<lb/>
玉西平侯沐英雲南之地稽之古典氣厚風和人民尚<lb/>
<pb n="KR4e0001_WYG_008-9a"/>
兵上古以為遐荒中古禹跡所至以别水土故地屬梁<lb/>
州之域自漢隋唐三代皆中國所統曩元既有其省數<lb/>
出名臣望重者鎮之今將軍等率精兵前進不逾百日<lb/>
而取之若非名臣重望者守之愚下之輩未可托也今<lb/>
特命汝南侯梅思祖平章潘允明二大臣暫署雲南承<lb/>
宣布政使司布政使事定之後除官替回故兹敕諭<lb/>
　　諭左參政張紞左參議韓鑰<lb/>
古之尚志之士必立身行道而道行名成而後己所以<lb/>
<pb n="KR4e0001_WYG_008-9b"/>
然者何貴身榮家以顯父母卿效賢人之道方始當日<lb/>
省月覺以觀下愚造殁身之計今命卿西南方面重任<lb/>
君子道興之所然且雲南諸夷雜處之地若欲治安非<lb/>
出羣之才不可卿必忠可格天誠可㑹人生靈是幸故<lb/>
兹敕諭<lb/>
　　建昌僧官敕文<lb/>
天下大道惟善無上其善無上者釋迦是也固大慈忍<lb/>
志立大悲願心行無所不至化無所不被論性原情談<lb/>
<pb n="KR4e0001_WYG_008-10a"/>
心妙理潔六塵之無垢淨六根之無翳去諸魔而清已<lb/>
法界制外道以樂人天斯行斯修而歴刼無量乃降兜<lb/>
率至於梵宫既捨金輪而猶苦行於雪嶺時道成午夜<lb/>
明星相符朕觀如來以己之大覺而欲盡覺諸法界衆<lb/>
生其為慈也大其為悲也深可為無上者歟世人宿有<lb/>
善根者皆慕佛力寰中之修者甚廣今建昌僧某博修<lb/>
佛道善馭僧民其方土民仰僧善道感化人淳既内附<lb/>
之誠理宜授以建昌府僧綱司某官爾吏曹如敕毋怠<lb/>
<pb n="KR4e0001_WYG_008-10b"/>
　　諭僧純一敕<lb/>
昔釋迦之為道孤處雪嶺於世俗無干及其道成也善<lb/>
被兩間靈通上下使鬼神䕶衛而聴從故世人良者愈<lb/>
多頑惡者漸少所以治世人主每减刑法而天下治斯<lb/>
非君减刑法而由佛化博被之然也所以栁子厚有云<lb/>
隂翊手度是也爾沙門純一既棄父母以為僧當深入<lb/>
危山結廬以静性使神遊三界下察幽㝠令生者慕而<lb/>
死者懐景張佛教豈不修者之宜世人因是而互相倣<lb/>
<pb n="KR4e0001_WYG_008-11a"/>
傚雖不獨處窮居人皆在家為善安得不世之清泰因<lb/>
爾僧之所及也爾不能如是上下朝堂欲氣力以扶持<lb/>
意在鼎新佛寺集多財以肥已孰不知財寳既集淫慾<lb/>
並生况釋迦非大厦而居六載大悟心通方今𣑽像巍<lb/>
巍樓閣崢嶸金碧熒煌華夷處處有之此釋迦之所感<lb/>
若是歟集財而建造歟爾僧無知不能脩内而脩外故<lb/>
不答特役之今脱爾行令有司資給爾可尋名山悟善<lb/>
己道以善人他日道光必燭寰宇可不比佛之為道哉<lb/>
<pb n="KR4e0001_WYG_008-11b"/>
　　命道士祭嶽鎮海瀆敕<lb/>
爾諸效仙人等律己脩身道法清虚之𤣥去貪嗔絶妄<lb/>
想一精英以歩昻霄為斯清淨特命奉神於嶽鎮海瀆<lb/>
爾其㳙潔乃心供犧牲祝帛於神座汝徃欽哉<lb/>
　　神樂觀提㸃敕<lb/>
朕設神樂觀備五音奉上下神祗其敕居觀者皆慕仙<lb/>
之士其仙之教也或云始廣成子流傳至漢曰道士凡<lb/>
此者多孤處雲居棲巖屋𣗳是則宜其修也晨昏目心<lb/>
<pb n="KR4e0001_WYG_008-12a"/>
以去𤣥覽宵晝仰觀俯察以滌宿世之寃愆措今生之<lb/>
善行俄爾有知則倐然忽然躡雲衢而神遊八極徃無<lb/>
不達交無不<hi>闕</hi>如此者安得不與神通故有飛神謁帝<lb/>
直謂人詞者斯可謂修之至也今見修道士某雖未若<lb/>
此其志已處清虚特命職格神郎五音都提㸃正一仙<lb/>
官領神樂觀事爾中書吏部如敕施行諭徃欽哉<lb/>
　　神樂觀知觀敕<lb/>
朕聞軒轅時崆峒有修者其教獨善其身而已效之者<lb/>
<pb n="KR4e0001_WYG_008-12b"/>
徃徃逮至漢天師張陵致神倐忽飛符役劒轉斗移星<lb/>
其斡旋造化人莫知其然今之道士祖而效之雖未若<lb/>
是人皆清淨斯可職而奉神彼得樂於修鍊者也神樂<lb/>
觀己命正官掌領觀事尚缺分理者部諸樂生以聴陳<lb/>
舉今見修道士某可授清淨五音領神樂觀事爾中書<lb/>
吏部如敕施行使徃欽哉<lb/>
　　諭延安侯唐勝宗<lb/>
古人之將居成平而有無功而受賜罰者相傳至今代<lb/>
<pb n="KR4e0001_WYG_008-13a"/>
代有之所以受賜者以其禦患於成平捍侮於不測所<lb/>
以受罰者不能禦患於成平失捍侮於卒然故事淪前<lb/>
功勲消怠惰是皆明著史冊賢人君子孰不見之洪武<lb/>
十四年越中山賊嘯聚林藪深為民患特命爾延安侯<lb/>
唐勝宗帥兵進討逾五月乃平今年春歸賜田一莊為<lb/>
子孫世祿嗚呼攻城不易守城尤難卿能禦成平之患<lb/>
宜加勞之故兹敕諭<lb/>
　　諭江夏侯周徳興<lb/>
<pb n="KR4e0001_WYG_008-13b"/>
昔君之武臣有忠於君者盡其筋力之勞所以為君禦<lb/>
災捍患至身終而後已朕於史書見之每嘗嘆羡不已<lb/>
俄洪武十四年夏蠻谿為盜病民朕命年壮能渉崇山<lb/>
峻嶺之将帥兵討之時爾開國元勲江夏侯周徳興侍<lb/>
其傍即請願行朕不覺興嘆将謂古有是而今無此今<lb/>
乃若是豈古人獨名者耶朕本憫其年逾六十不忍使<lb/>
行今必固請遂命行抵秋成功凱旋賜卿田一莊為子<lb/>
孫世祿嗚呼勤忠不怠禦侮安民非卿者誰故兹敕諭<lb/>
<pb n="KR4e0001_WYG_008-14a"/>
　　諭右軍都督僉事張徳<lb/>
古人為将志在智無遺策信在無敢後期勇無當前仁<lb/>
撫下使懐恩伸令嚴而必不犯前者東淛山民嘯聚命<lb/>
卿為偏将軍與延安侯同徃逾五月功成今既凱旋賜<lb/>
卿田一莊子孫世禄故兹敕諭<lb/>
　　諭太學生<lb/>
仲尼之道上師天子下教臣民始漢至今曾有踰斯道<lb/>
而久於世者乎朕統一寰宇育夷夏之烝黎偃兵未久<lb/>
<pb n="KR4e0001_WYG_008-14b"/>
創業未周惟學校之設國之首務十五年春命工曹會<lb/>
百工以構廟學逾五月工曹奏工已成矣是以至師於<lb/>
是來生徒以受業期在育君子必履仲尼之道以助後<lb/>
嗣共安天下之蒼生今師生皆至若不敇以學道之志<lb/>
明以亂常之憲則恐養非君子用非賢人徒勞民供所<lb/>
以志於學者志在謙柔恭謹毋縱血氣之剛人我之驟<lb/>
固守仲尼所云四非之篤慎日經旬以逾歳月不變其<lb/>
所學則賢人矣雖齒落而頭童何憂乎身不易耶邇聞<lb/>
<pb n="KR4e0001_WYG_008-15a"/>
生徒多刁黨尚此志者紛然特紊命教之道大傷學規<lb/>
於斯不才非獨時累於身體將必常憲而不原若體朕<lb/>
意而學者飯至而食湯至而飲晝惜寸隂而進業暮然<lb/>
燈而求精有時問道於師必跪而請授若非此禮而問<lb/>
道則繩愆㕔紀之特敇禮部條陳警戒諸生勉之故兹<lb/>
敕諭<lb/>
　　諭安南陪臣謝師言等歸<lb/>
盛暑時來渉山川之遥晨進昏止吞烟服霧勞已至矣<lb/>
<pb n="KR4e0001_WYG_008-15b"/>
然是修職貢而以小事大之行爾承安南國王之令今<lb/>
事畢而歸盛暑未終潦水汗漫非舟不濟舟則舟矣爾<lb/>
當中庸其心凝然其神則天假颷風渡衡陽之浦不期<lb/>
而濟之必矣不然巨魚尾浪鼇背風生蛟蜃嘘氣而雲<lb/>
横八極非一誠心而無二者豈不危然而懼乎是時檣<lb/>
傾而舵摧欲良工以完之奚速成也哉朕以天道人事<lb/>
表裏而諭一如朕命吉哉故兹敕諭<lb/>
　　諭征南将軍潁川侯永昌侯西平侯<lb/>
<pb n="KR4e0001_WYG_008-16a"/>
舊歳命爾等率甲士三十萬南征諸夷兵臨普定如風<lb/>
行草上所以去後還昻致有小疵及至入雲南之域擒<lb/>
首帥於曲靖之西敗烏蠻於可渡之北席捲豪英長驅<lb/>
於碧雞金馬來云已駐牂牁未幾㨗報摧堅敵於㸃蒼<lb/>
山下而撫金沙邏邏心悦者其金齒不戰而率土以歸<lb/>
於是雕題之蠻聞知即遣使入貢以再而獻生口檄從<lb/>
百夷之種威來八佾之邦将軍其勞至矣然功並亘古<lb/>
勲著彤庭英風遍播於華夷丈夫至是豈不以顯父母<lb/>
<pb n="KR4e0001_WYG_008-16b"/>
揚名者矣今也勤勞既多欲勞以飲用奈何山川險逺<lb/>
速不及赴特以朕心勞之其敕然耶故兹敕諭<lb/>
　　釋湖廣黄州府同知安貞<lb/>
諭湖廣按察司九月二十五日未時奏目至京為安貞<lb/>
被猾吏所陷按問如律在法司守法之道故宜朕原貞<lb/>
由皆非私也物皆公用况房屋一定不移之物牀榻椅<lb/>
橙之類雖可動移既成又居公廨係官之器其貞他日<lb/>
别遷豈将在官之物随行若以如律治罪則今後官居<lb/>
<pb n="KR4e0001_WYG_008-17a"/>
無如民居官舍陋於民舍何足以統民其陷害官長猾<lb/>
吏此風一長則諸司無官矣敇至安貞復任猾吏刑來<lb/>
故兹敕諭<lb/>
　　諭靖州衛指揮僉事龎虎等三員<lb/>
朕聞人臣之忠義者未有蒙蔽人君而為忠臣者也前<lb/>
為地方撥屬不明敕鎮撫畢安詣衛敎爾為忠良智謀<lb/>
之士豈料信從蠻夷暗受賄賂賣棄地方及至指教之<lb/>
際妄行捏詞面欺回報以致都司問擬如律的决降充<lb/>
<pb n="KR4e0001_WYG_008-17b"/>
總旗朕思前勞既多今所作之罪不淺若的以前罪决<lb/>
之朕心不忍然而罪皆釋免理當調守雲南霑益臨安<lb/>
二衛守禦符到即行毋稽故兹敕諭<lb/>
　　諭刑官<lb/>
肇法司於𤣥武之左鍾山之隂其所名者貫城且法天<lb/>
之貫索也是星七宿如貫珠圈而成象乃天牢也若中<lb/>
虚而無凡星於内則刑官無私邪政平訟理故獄無囚<lb/>
人貫内空若凡星處其中而有數枚者則刑官非人若<lb/>
<pb n="KR4e0001_WYG_008-18a"/>
中有星明亮者則貴人無罪而獄今法司已法天道爾<lb/>
諸職事各司其事還有以身心法天道而行之耶若如<lb/>
天之所以獄清而無事心静而神安以𤣥武之澄波映<lb/>
鍾山之蒼翠雖飛巢巔而走窩下亦莫潛毫釐洞見其<lb/>
真智人居是能不開懐抱而長嘯終日引觴侣酌以快<lb/>
今生庶不負朕肇法司之所志也汝其敬哉<lb/>
　　諭河南布政司及諸府州縣官吏<lb/>
大河之水天泉也非尋常之水若所在牧守心仁吏如<lb/>
<pb n="KR4e0001_WYG_008-18b"/>
律事則河蜿蜒東注無摧山裂石之勢若牧守包藏禍<lb/>
心吏不法以行事則河流洶湧駕洪濤於平野魚鱉㳺<lb/>
園林如此則牧守郡吏将必禍焉舊歳河南來奏河水<lb/>
瀰漫數州皆徙民居田園為之一空朕於日夜究心河<lb/>
水為患田園一空桑麻盡為所蕩衣食既缺將何立命<lb/>
况且東作将興老㓜艱辛今特命駙馬李祺齎朕敕命<lb/>
徃所災處所優給其民雖不足厚給之恩終解吾民之<lb/>
苦爾諸職事一如朕命奉行毋怠<lb/>
<pb n="KR4e0001_WYG_008-19a"/>
　　諭琉球國王察度<lb/>
王居滄溟之中崇山為國環海為固若事大之禮不行<lb/>
亦何患哉王能體天道育琉球之民尚好生之徳所以<lb/>
事大之禮興自朕即位十有六年王歲遣人至貢本國<lb/>
之土宜朕甚嘉焉特命尚佩監奉御路謙報王誠禮何<lb/>
期王復以使來致謝朕今更專内使監丞梁民同前奉<lb/>
御路謙齎符賜王度金銀印一顆送使者歸就於王處<lb/>
鬻馬不限多少從王發遣故兹敕諭<lb/>
<pb n="KR4e0001_WYG_008-19b"/>
　　諭翰林檢討李陛<lb/>
嗚呼君子備道而有不幸焉曰老不遇也壯夭也疾甚<lb/>
也古今於此三不遂志人以為恨朕未然其説俄監察<lb/>
都御史以知人情舉卿詣朝朕令試之試者奏卿人才<lb/>
矣朕亦親出題鍾山之景使發方寸之靈弗逾時來呈<lb/>
覽之言雄句壯氣宇豪英朕思任之必國民之利當任<lb/>
之時卿訴疾甚歩趨艱辛猶未深信特令職翰林檢討<lb/>
以省歩趨之艱幾月目形體聲貎果疾之甚也况聞卿<lb/>
<pb n="KR4e0001_WYG_008-20a"/>
老母年邁特敕卿歸故兹敕諭<lb/>
　　諭琉球山北國王怕尼芝<lb/>
上帝好生寰宇生民者衆天恐生民自相殘害特生聰<lb/>
者主之以育黔黎邇來使者自海中歸云及琉球三王<lb/>
互爭於農業少廢人命頗傷朕聞知不勝憐憫今因使<lb/>
者徃復琉球特諭王體上帝好生息征戰而育下民可<lb/>
乎不然恐上帝有變事可究追故兹敕諭<lb/>
　　諭刑部尚書開濟父<lb/>
<pb n="KR4e0001_WYG_008-20b"/>
諭尚書開濟父開蒙翁志堅人也所以子尚書今尚書<lb/>
之志正在首觀時誠固志人也久若是而不異則出仕<lb/>
賢稱矣翁願若是國民幸若是朕思必若是欣哉欣哉<lb/>
不亦美乎然翁慈父之道不已又擕孫等赴京可見翁<lb/>
以子為國為民之切許國之心盡矣足翁平昔之志况<lb/>
今日之耀朕幸翁來多方更訓揚爾祖宗保我社稷故<lb/>
兹敕諭<lb/>
　　諭翰林待詔沈士榮<lb/>
<pb n="KR4e0001_WYG_008-21a"/>
古智人有為身而脩身吾不知脩者誰也或曰身為神<lb/>
而脩或云神為身而脩因是之辯惑之而更惑果身脩<lb/>
神歟抑神修身歟吾不知二脩之道但見古人遺跡欲<lb/>
求身易而不艱於生身後不亡其名亦未知果為身耶<lb/>
神耶或曰終神也夫神天命也命也者氣也氣之所以<lb/>
含情抱性樞於意焉所以脩者為神而修身若全首領<lb/>
於終世則神靈矣未有殘肌膚而異身首而為神之善<lb/>
者邇來閩中有士習安神之道云東馳西奔詢及儒釋道<lb/>
<pb n="KR4e0001_WYG_008-21b"/>
三宗必欲達之以妙己之虚靈審當求之時若病篤而<lb/>
尋名方可見求之切歟朕與之論惟儒術之學或可或<lb/>
不可因朕不識儒之奥故云如是引談空之語皆諸方<lb/>
舊云懐抱甚博然迷於是而已不變矣再引道之清虚<lb/>
與校之未免膚不及肌耳嗚呼善哉君子雖未至三宗<lb/>
之奇有心若是豈不謂學之足矣聃云居善地心善淵<lb/>
今之人頑肻近斯三宗者豈不全首領而妙虚靈者乎<lb/>
此即智人也<lb/>
<pb n="KR4e0001_WYG_008-22a"/>
　　諭僧<lb/>
佛始漢至教言𤣥寂機秘理幽以其有傳也抵期而無<lb/>
教以其無敎而有印心之㫖愚不知㫖故乃求㫖切無<lb/>
乃顛慌恍惚茫昧於未判之先役累刼之丹衷何見一<lb/>
微塵之㫖云何以㫖問㫖故指空談空謂空無際而無<lb/>
依忽焉無倚愚不知踟蹰不已特以色求色以音求音<lb/>
孰不以謂利便而可也歟斯愚問而求㫖之切故聰者<lb/>
孰謂可歟既聰者不以為可將焉求諸所以然乎而或<lb/>
<pb n="KR4e0001_WYG_008-22b"/>
云佛本昭示善道大張法門豈有昧而又昧𤣥之而又<lb/>
𤣥蓋昧在昧出𤣥在𤣥生故逺求之雖在天外遍歴八<lb/>
荒亦何有知之見耶朕嘗聞知有好寢者通宵烈風迅<lb/>
雷而寢者恬然無覺此果心已矣乎神已矣乎果心已<lb/>
乎則以心問心果神已乎則以神問神亦不亦易乎然<lb/>
此若是之易難使佛見前安不為諸徒之所辯而知所<lb/>
措其法焉法本無門而有由道由何而止焉焉知知止<lb/>
而無識焉所以我空非空我相非相要見覿體無知之<lb/>
<pb n="KR4e0001_WYG_008-23a"/>
態似奔星廓落電影馳雲或為虚妄而妄則妄起無端<lb/>
所以今之脩者棄本宗而逐末猶不知陷身於水火將<lb/>
焚而灰溺而腐尚以樂而不逼以為快哉斯愚不知㫖<lb/>
故特以為然或聰者自以為利根雖搜空萬刼之虚靈<lb/>
亦何見㫖之有耶且以大藏教中諸佛泛言今之脩者<lb/>
以為經之泛耶㫖之異耶若以經泛㫖異則古智人夜<lb/>
孤燈於嶺外晝侣影於林泉趣不我知我不趣知愚豈<lb/>
不謂嗤嗤然而以為譏乎審者以謂不然動静動静以<lb/>
<pb n="KR4e0001_WYG_008-23b"/>
為天下樂是則以為智人便信則以為天下安化則以<lb/>
為天下幸行則以為天下福朕罔知所以舉大一藏教<lb/>
云諸佛之故䥴磨鈍根而為説法朕不知法故特以儒<lb/>
書之所云子釣而不綱設使綱而絶流衆目既張了必<lb/>
歸於何處假使誠有歸處則一大藏經添一倍不為多<lb/>
減一倍不為少孰盡去之而願受謗周無文而備有法<lb/>
還契不立文字者互相妄誕如斯之説特敕智禪而云<lb/>
乎<lb/>
<pb n="KR4e0001_WYG_008-24a"/>
　　諭天界寺僧<lb/>
諭天界寺善世諸行人吾聞釋迦之教務靖不喧時洗<lb/>
心而刻滌慮去五欲之魔清六根之本雖不至六通圓<lb/>
覺之果其報也必將來所以脩行者磨厲也行者行也<lb/>
功者造積也凡云脩行者先置驗不速又將不期然而<lb/>
然歟今之脩者期驗欲疾茫然久之心不耐已慮不隔<lb/>
塵世之有者念無不在由是而失道迷宗愆重嵬山信<lb/>
之乎邇來左善世右善世左覺義欲不絶而事生曠致<lb/>
<pb n="KR4e0001_WYG_008-24b"/>
伽藍之有鑑使犯憲章斯非他人訐告亦豈朕之不然<lb/>
自作而為定業将欲以去難實艱於解分是何行哉皆<lb/>
不務靖而好喧生事自取者也行人悟焉且二善世一<lb/>
覺義奏溧水一莊收糧五百有零除納官糧外餘四百<lb/>
二十二石九斗六升盡為役夫之用不足又四百貫鈔<lb/>
益之猶以謂不足今來需者甚溧陽莊如之朕准其奏<lb/>
而欲收司者稽之及至寺取人而乃将司者半隠而半<lb/>
出亦云莊所並無司者至於再三物色難以抵諱尚且<lb/>
<pb n="KR4e0001_WYG_008-25a"/>
東支西吾行止不顧豈有奏僧糧有礙朕將理之反匿<lb/>
其司者此果實歟不顧行止而誑歟於戲欲世之不可<lb/>
絶而絶之嗣祀之道不可無而忘矣何為苦心志而勞<lb/>
用婪機設妄語於無端斯智禪乎<lb/>
　　諭天界寺不律僧戒泐復<lb/>
志所以崇聲名立節義去浮沉凡丈夫舉此必欲出類<lb/>
拔萃而異仄陋也又智用之而知無不知以之而覺覺<lb/>
無不先也豈有過去茫然而不追者乎斯二志智在天<lb/>
<pb n="KR4e0001_WYG_008-25b"/>
地間生而知之者善用教而知之者善守若生而不知<lb/>
教而不成類乎禽獸者也又何屑屑詢其所以然乎爾<lb/>
戒泐復者所至之地漸佛之塲所脩者出世之道及今<lb/>
之所以甚於處俗妬忌之惡忿於蚖虵䙝於覲佛不另<lb/>
禽獸所以舁而上殿周旋佛前斯果頂禮乎當此之際<lb/>
志智全忘生死無知死生亦無知前敕住持誠若是乎<lb/>
曾問生死也死生也云何蓋生非死死非生豁然還有<lb/>
覺乎今茫然無知其所以然且今之罪報也人神共怒<lb/>
<pb n="KR4e0001_WYG_008-26a"/>
為集金帛構是非要虚名不立實效甚蛺蝶之尋芳逰<lb/>
蜂之捕蕋若蚍蜉之慕腥膻於車渠馬足之間不顧網<lb/>
羅輪蹄之厄爾本清蟬翅霄漢麗天風飲髙露而乃故<lb/>
低飛而掠殘花啖膻味甚於蜂蟻蝶乎今之罪也在奏<lb/>
愆匿愆觀喜怒乘顔色及盜衆僧用特愚朕以飾己非<lb/>
斯身亡有日矣然死雖有日終未施行於法司且役於<lb/>
厨下以足衆僧饍設粥飯有虧不備味於湯調致使衆<lb/>
僧飢虚口澹則法司施行矣故兹敕諭<lb/>
<pb n="KR4e0001_WYG_008-26b"/>
　　諭海西右丞諤爾根<lb/>
諭右丞諤爾根洪武十六年四月遼東守將遣使入奏<lb/>
為海西事云卿諤爾根差使寗丕勒貝等伸情意言及烏<lb/>
哲野人歸誠朕甚嘉焉且卿所守地方東隘野人南險<lb/>
髙麗北接曠漠惟西抵元營無甚艱厄遂數千里以神<lb/>
馳寐交雖漢河西竇融之誠何出卿右今特遣使齎朕<lb/>
至意徃勞故兹敕諭<lb/>
　　諭正一嗣教真人張宇初<lb/>
<pb n="KR4e0001_WYG_008-27a"/>
書秘訣奥在繼傳不息也其運𤣥元之真而樞萬靈如<lb/>
影響則用己之際神以契符訣之妙則繼傳不息之道<lb/>
豈不倐哉而感應也歟否若是雖善秘書精指訣雖萬<lb/>
千之熟亦何應哉且爾祖至今繼世名世者以其禦災<lb/>
捍患也爾正㓜年當節脩節潔精魂思與神通有時則<lb/>
當用之際神必爾赴故兹敕諭<lb/>
　　諭安南國王阮廷檜歸省親敕<lb/>
諭安南國王前者占城之役祗候内人阮廷檜行中之<lb/>
<pb n="KR4e0001_WYG_008-27b"/>
一爾因爾前王終於占海之濱廷檜留於中國思歸浮<lb/>
海至於嶺南有司送至朕見淨人授以内臣之職今六<lb/>
年矣特令省親并養疾若痊王必令再至令因廷檜朕<lb/>
復諭尚兵相加之役自今已後王無再舉勤脩睦鄰之<lb/>
道以樂安南之民其福無窮故兹敕諭<lb/>
　　諭曹國公李文忠西平侯沐英等敕<lb/>
三月初二日㨗音至京云二月十八日畨寇潰散餘者<lb/>
見行追襲然此其守禦洮州城池當仔細定奪今擬西<lb/>
<pb n="KR4e0001_WYG_008-28a"/>
畨已得地方寧静其河州兩衛軍馬止留一衛在河州<lb/>
撥一整衛守洮州岷州原守軍馬且不敢撥動但留鎮<lb/>
静即目鐵城等處人民多不曾納糧當差地方多有積<lb/>
蓄令軍人哨取以為自供其洮鐵二城長陽地方人民<lb/>
切不可留一户在彼爾當依朕前囑一應首目歴歴解<lb/>
來乘此軍勢不可再三一了便了所有随征軍馬山西<lb/>
已行發回甚是的當餘有西凉寧夏未見發回敕文到<lb/>
日遣回本衛京師陜西河南軍馬令歩軍挾人出來軍<lb/>
<pb n="KR4e0001_WYG_008-28b"/>
馬可盡數在彼收拾零碎西畨然後回還可矣敕諭曹<lb/>
國公西平侯及藍玉總兵等官知會<lb/>
　　又<lb/>
西畨人性多不懐徳畏威有之今遍大軍至彼各各星<lb/>
<hi>闕</hi>　　前<hi>闕</hi>　　少有降者不過面從而已非心服也<lb/>
敕符到日云及諸將知會毋得私己容留一人在於洮<lb/>
州地方後為民患彼中人户多養馬疋務要收拾乾淨<lb/>
不可令人作弊其十八族地方亦養馬多除端王舊管<lb/>
<pb n="KR4e0001_WYG_008-29a"/>
當差不科外其餘包鎖南等一了不曾當差人民見一<lb/>
户出馬一疋少有不從致之嚴令或遷離本土若令及<lb/>
一二人必有從令者首目絶不可容下應有發來庶無<lb/>
後患本處事務都了可令岷洮陜西等處官軍乘此就<lb/>
札疊州免致再三動衆此事在於彼中定擬朝中所料<lb/>
未可必然斟酌奉行<lb/>
　　又<lb/>
三月二十日鄭佛兒至京将到曹國公書所言事多係<lb/>
<pb n="KR4e0001_WYG_008-29b"/>
大槩内言轉運艱辛民力生受更言洮守不守恐久逺<lb/>
難為轉運然此處地方皆係漢唐備邊禦侮要地既逐<lb/>
去本處賊徒若不守禦將久又為後患必須守禦其地<lb/>
方人民一户也不要留在那裏如今守洮州就將所得<lb/>
牛羊多撥些與軍折作二年官糧也可地方人十分要<lb/>
打蕩得乾淨阿布徹走在何處若無處尋他時他只在<lb/>
黑章咱地面那裏有他親多去那裏問要頴嗉子不問<lb/>
到那裏也要拿他來如敕奉行<lb/>
<pb n="KR4e0001_WYG_008-30a"/>
　　諭曹國公李文忠敕<lb/>
即今四川土人以妖惑衆而起延及舊日明氏偽官人<lb/>
等皆乘時為亂京師大軍居下流急不能撲捕到四川<lb/>
非兩月内不得至爾若回在陜西可摘撥官軍遣官率<lb/>
領由棧道星夜前去撲滅爾若未至陜西亦可早回定<lb/>
奪庶免賊熾以安蜀中<lb/>
　　命曹國公李文忠提調都督府事敕<lb/>
大都督府掌天下兵馬其遷選調遣辯强弱知險易發<lb/>
<pb n="KR4e0001_WYG_008-30b"/>
放有節進退信期度行卒之勞逸察司隊者邀功若防<lb/>
姦禦侮非止一端於斯職也甚貴朕以貴賞功其於機<lb/>
也甚密特以機密托之腹心所以都督天下兵馬謂裁<lb/>
<hi>闕</hi>事耳今府僉事已任左右都督同知都督未職特以<lb/>
爾曹國公李文忠專行提調府事都府一應遷選調遣<lb/>
務從爾議然後一同來奏若府官及大小軍職少有不<lb/>
如律者即便究治若有功并如律者奏毋他隠奉敕徃<lb/>
治欽哉<lb/>
<pb n="KR4e0001_WYG_008-31a"/>
　　諭御史大夫丁玉敕<lb/>
前者大軍入西羌萬山將松州已行攻取修城守禦了<lb/>
當甚是威鎮西夷今議得松州地方山多田少所種不<lb/>
足所用若令四川民人供給守禦廢有用之民守無用<lb/>
之地符到之日可設法抽出軍來四川撫養一會或於<lb/>
保寧立一衛或揀何處𦂳要所在立一衛鎮静四川<lb/>
　　又<lb/>
舊歲命爾西征以今觀之非人事必然甚有天意以相<lb/>
<pb n="KR4e0001_WYG_008-31b"/>
四川且妖人彭姓者潜妖遯跡暗<hi>闕</hi>愚民已有年矣若<lb/>
非命爾率丁氏舊日土兵出境其四川之禍又非淺淺<lb/>
若丁氏土兵未出境上聞妖作亂乘時蜂起以四川各<lb/>
衛并都司官機謀調遣甚有不足安能止妖遏邪今禍<lb/>
亂已平國之福也卿跋渉崇山究心日夜甚為艱勤然<lb/>
卿未至四川指揮普亮等帥軍不律近聞李指揮律如<lb/>
軍法其茆音尚未典刑特差人詣四川斯二指揮必不<lb/>
可恕亦當律以軍法夫國之用將也以備捍大患而禦<lb/>
<pb n="KR4e0001_WYG_008-32a"/>
姦侮如斯不律者安能食祿受官刑不輕恕於法無疑<lb/>
如敕施行<lb/>
　　諭信國公湯和敕<lb/>
今年春命爾率騎歩駐臨清以備北塞所將列侯有七<lb/>
今令人持符詣軍中提三侯還京所提者吉安侯陸仲<lb/>
亨江夏侯周徳興宜春侯黄彬其有管領馬疋軍士均<lb/>
調與南安鞏昌河南永嘉管領操練務要的當北土消<lb/>
息常川要知十分南北都要仔細常差人北平山東往<lb/>
<pb n="KR4e0001_WYG_008-32b"/>
來探聴毋得怠慢謹慎謹慎<lb/>
　　諭遼東都司發回髙麗百姓敇<lb/>
六月初十日報到髙麗龍州民鄭白等率户以五男婦<lb/>
一十五口來降朕未審爾二将軍識否且髙麗今古稱<lb/>
東夷越崇山之險僻居海隅其風甚詐人性多頑况彼<lb/>
奴主分定民人樂土豈有捨桑梓而歸異鄉者耶斯必<lb/>
示弱於我若此一二年間如此者又將疊至深有智焉<lb/>
若我無知其害又非小小敕符到日省諭來民加以公<lb/>
<pb n="KR4e0001_WYG_008-33a"/>
文送回以破彼姦邇者中國方寧正在休兵息民之時<lb/>
其東夷接境在我切無生小隙使彼得為口舌若我正<lb/>
而彼邪彼果不臧則師出有名矣其來降切不可留况<lb/>
春秋有云無納逋逃如使互有匿納何時了歇湏當發<lb/>
回<lb/>
　　諭遼東都司敕<lb/>
古之能將出禦封疆入衛謹密雖内有姦臣外有詐敵<lb/>
間無入焉奏差來言髙麗行禮事斯非慇懃致敬之意<lb/>
<pb n="KR4e0001_WYG_008-33b"/>
實萌間諜之由斯髙麗也今古稱為東夷初非禮教信<lb/>
義之國也輕交必離重交必絶未有始終者也所以者<lb/>
何其性謀人者多安人者少豈不識彼書之語備在前<lb/>
書并都評議使司公文斯不明之言自漸而進其知備<lb/>
乎然與外交者可謂三國羊祜是其人也餘多為所害<lb/>
故臣子無外交之理<lb/>
　　又<lb/>
昔漢唐之四守也滄海之東三韓之地人多狡詐不懐<lb/>
<pb n="KR4e0001_WYG_008-34a"/>
恩意而乃叛服不常非智徳之將戍守斯地其鴨綠之<lb/>
西北斥堠於金山彎弧調騎控朔漠以撫女貞雖備也<lb/>
恐虞邇者為女貞髙麗入歸者衆朕將授首帥者職未<lb/>
知重輕特令營陽侯至定遼相度與爾等議可否量重<lb/>
輕使之受官食祿今年四月營陽侯歸奏彼中事勢及<lb/>
齎到奏目雖列有等第朕猶恐弗精再差人與爾等議<lb/>
果來文的否若的無他論則下注授之以職若有不當<lb/>
則火速明白寫來奏聞朕當决之<lb/>
<pb n="KR4e0001_WYG_008-34b"/>
　　諭遼東都司指揮潘敬葉旺敕<lb/>
朕觀髙麗之為東夷餘書未詳其性俗備載漢隋唐宋<lb/>
諸史誠可驗也其巧詐多端叛服不常以其輕薄也當<lb/>
漢隋唐宋大治之時其髙麗未嘗不為邊患以招兵伐<lb/>
今髙麗逆賊弑其君又詭殺朝使及内官人等不久遣<lb/>
使飾非可謂信乎前者不令來朝彼堅執不聴及其與<lb/>
之期約而乃不遵所約其狀顯然止可各固封疆使其<lb/>
自然今爾等手握雄師戍守遼左不思制人之術而萌<lb/>
<pb n="KR4e0001_WYG_008-35a"/>
為人所制之機果何智哉髙麗既不如我約令却使者<lb/>
歸髙麗則當復以禮成差有名望者來朝則事大之誠<lb/>
必可孚於我衷今貢不如約又詐以虛文行移入我邊<lb/>
守雖曰其性輕薄於斯之為深有機焉爾等不止於邊<lb/>
擅令入城又擅令同周誼來者先歸此必諸將甚中奸<lb/>
誘為所動揺朕細思之則他日為彼所害於爾者又非<lb/>
淺淺今後毋令擅自入境如有來者止於邊待後使歸<lb/>
首將不許見今後若有貢賦前來仍於邊上止歸不許<lb/>
<pb n="KR4e0001_WYG_008-35b"/>
入獻且令自為之爾等如敕毋得違為以干憲度<lb/>
　　又<lb/>
禦邊之道務在深思所以深思者必欲審勢量度奚張<lb/>
威武孰使懐恩斯二事必見機而作庶幾制人前者髙<lb/>
麗不如約是後假以計禀事件差人詣遼覘視今留周<lb/>
誼在朝遣通事歸爾等善待縱之此人親賫周誼書徃<lb/>
更約以完禮來貢若此去再不如約而乃妄差人來就<lb/>
邊止回不許入境且髙麗昔在漢隋唐間時降時叛時<lb/>
<pb n="KR4e0001_WYG_008-36a"/>
出輕騎擾邊若善與相交既久彼又密令廣齎物貨招<lb/>
誘戍兵故事在漢髙帝時雖不的為實衛滿同於髙麗<lb/>
若此今縱與之來不可不備也故兹敕諭<lb/>
　　勞西河衛指揮敕<lb/>
西河之地勢控戎羌畨漢同居儀風不一土民性勁動<lb/>
以兵加昔君命守斯地非恩威兼著者何能畏服者耶<lb/>
爾某官自朕命徃戍幾年於兹威聲逺振畨漢寧居近<lb/>
悦逺來皆爾之功特敕勞之故兹敕諭<lb/>
<pb n="KR4e0001_WYG_008-36b"/>
　　又<lb/>
河州之域也羌戎雜處畨漢同居鳥䑕一穴之地亦邇<lb/>
焉其土人性務為盜殺伐無時非智謀不禦卿當守此<lb/>
必外張威武内懐多仁則羌戎服矣爾其慎哉<lb/>
　　勞西凉衛指揮敕<lb/>
朕惟凉州之域北控朔漠西南制羌戎卿守是方即今<lb/>
暑退金生嚴凝之氣將至憫爾禦邊之勞差人往諭慎<lb/>
守勿怠<lb/>
<pb n="KR4e0001_WYG_008-37a"/>
　　勞寧夏衛指揮敕<lb/>
寧夏之邑背山面河昔人界之以為險拒趙宋者趙元<lb/>
昊是也今我大將軍掃清沙漠朕命卿守之此地闗内<lb/>
之北門邊外之前户慎備秋髙克敵必有日矣爾其深<lb/>
謀哉<lb/>
　　勞北口衛指揮敕<lb/>
朕惟幽燕之北羣山輻輳以斯口稱為古北天造之險<lb/>
所以限南北也可謂信之矣卿分戍此毋以險自恃必<lb/>
<pb n="KR4e0001_WYG_008-37b"/>
斥堠分明務在制人不制於人智哉<lb/>
　　勞四川衞指揮敕<lb/>
川民之所以頑其恃在四山環之昔所以𧖟叢魚鳬專<lb/>
之以為國為此也自秦得之後每入中國斯化之及也<lb/>
今命爾守是方務懐仁以撫之民樂矣爾其敬哉<lb/>
　　勞福建衛指揮敕<lb/>
八閩之地曠民好嘯聚凡守此者非智勇者不易今卿<lb/>
當此方面之重必晝夜籌策撫善繩頑則為將之能者<lb/>
<pb n="KR4e0001_WYG_008-38a"/>
也戒慎之<lb/>
　　勞海南衛指揮敕<lb/>
曩自戡定以來人皆臣服然當此之際必居安慮危方<lb/>
稱保民之道前者命爾戢兵炎地固守疆圉朕恐爾恃<lb/>
滄海之險曠城隍之髙深忘備肆逸特遣人徃諭且滄<lb/>
海之曠也人將以為險朕謂非險也其海濱迤西及南<lb/>
諸畨蠻貊國無大小環而王者不知其數矣海之曠吾<lb/>
與共之設有揚㠶浮游奚知善惡者耶必加嚴備乃無<lb/>
<pb n="KR4e0001_WYG_008-38b"/>
警於民策之善者汝其慎之<lb/>
　　勞廣西衞指揮敕<lb/>
朕惟桂林之域左蒼梧而右蠻溪地多烟瘴命卿戍守<lb/>
已有年矣今當盛暑遣人徃諭爾其撫士卒調飲饍勿<lb/>
使瘴癘有乖卿其慎戒之<lb/>
　　勞昌國守禦千户敕<lb/>
東溟中有奇甸環數百里民有生於是者樂於是是以<lb/>
古人置邑曰昌國設守令以牧之戍兵以護之斯土海<lb/>
<pb n="KR4e0001_WYG_008-39a"/>
環四維非舟不逹所以防者防水賊也前數年命卿守<lb/>
此久失存問特遣使徃勞卿其相機防禦以妥吾民故<lb/>
兹敕諭<lb/>
　　賜平凉縣尹王軫父諭<lb/>
朕起草萊削羣雄一海内安中國之務欲天下承平邇<lb/>
者諸郡官吏不畏法律之嚴姦弊疊興御史臺管局宇<lb/>
文桂因事被問囊中所藏書信百封盡取目之悉係浙<lb/>
右儒吏奬譽之言或是或非皆欲禍人中間亦有私托<lb/>
<pb n="KR4e0001_WYG_008-39b"/>
求進者嗚呼昔元之初得天下人材皆務實學故賢能<lb/>
由公道而進後元之失天下世俗皆尚虛名故贓私干<lb/>
權門而用朕多渉艱難備知此矣其立法未嘗不嚴而<lb/>
用法未嘗不審然贓吏貪婪如蠅蚋之趨朽腐螻蟻之<lb/>
慕腥膻噫若是者豈非慈父失敎於平日耶抑其子之<lb/>
不孝不聴父之訓耶今於百封書中得一善教其子者<lb/>
係浙右登科舉人王軫之父家書意望管局宇文桂轉<lb/>
逹平凉子之任所書未發朕偶獲見其書中語言諄切<lb/>
<pb n="KR4e0001_WYG_008-40a"/>
教以忠孝子之賢否雖未可知然薄俗中有善於為人<lb/>
父者如此誰能出其右哉勸善懲惡移風易俗實有國<lb/>
之善治其令中書遣人齎朕詔諭徃詣其家賜以白金<lb/>
百兩附子五枚川椒五觔絹十疋以旌其賢令有司免<lb/>
本户雜役依舊應當里長其弓兵不須<hi>闕</hi>　洪武四年<lb/>
閏三月日<lb/>
　<lb/>
　<lb/>
<pb n="KR4e0001_WYG_008-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明太祖文集巻八<lb/>
</p>
<p>
</p>
  </div>
</body>
</text>
</TEI>
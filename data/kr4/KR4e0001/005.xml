<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集卷五</head> <lb/>
    <p>
<pb n="KR4e0001_WYG_005-1a"/>
欽定四庫全書<lb/>
　明太祖文集卷五<lb/>
　　　　　　　　　　明　姚士觀等　編校<lb/>
　書<lb/>
　　與元㓜主書<lb/>
皇帝特問元㓜主曰自伊父子北往至今每有人來皆<lb/>
稱流離無寧衣食艱辛未知是否誠如是當較之於知<lb/>
命者方乃可全不然東趨戰而西殃民喪已成之士馬<lb/>
<pb n="KR4e0001_WYG_005-1b"/>
圖不可得之資非善保者果若不信昔者彼居和寧朕<lb/>
發六軍捲甲趨三千里之戰果曾𫉬利乎以此觀之當<lb/>
為己戒而自存可也朕與彼本為勍敵何以書教之莫<lb/>
不似乎有詐不然古人得天下豈盡滅人祀決不如是<lb/>
所以繼絶世舉廢國是也曩因彼先皇知天命而北往<lb/>
遂得善終今我朝炎運方興之時若違天命而來犯恐<lb/>
自就囚也即目邁迪哩巴拉非昔日邁迪哩巴拉近二<lb/>
年以來語言自能發潛民間見為牧童彼若來取即當<lb/>
<pb n="KR4e0001_WYG_005-2a"/>
發還誠不有謬今遣使特問至當審之<lb/>
　　與元臣圖嚕書<lb/>
大明皇帝記問元臣圖嚕曰上古君天下及名世者至<lb/>
今歴數興亡又非止一人前者元失其馭羣盜暴作爾<lb/>
元君昏臣權終不能定朕乃平之以致更元社稷鼎治<lb/>
黔黎今已七年中國頗安且曩者兵戍北塞遣將安邊<lb/>
不期耿指揮好殺貪汚是致同人而異志乃有小實罕<lb/>
等畏死北往實朕用人不當非來歸者不誠今耿指揮<lb/>
<pb n="KR4e0001_WYG_005-2b"/>
累受刑責法尚未巳爾諸人還曾知否只此可見朕之<lb/>
本情何如昔者朕被妖人逼起山野不過匹馬單戈那<lb/>
有百萬之衆今也諸番入貢朕擅中國之富戍兵百萬<lb/>
軍民樂用以此觀之朕非誠可動神人乎爾聰明宜詳<lb/>
審達者識之天命有歸人不强違此順天者也今遣使<lb/>
記問餘不多及<lb/>
　　與元臣鼐爾布哈書<lb/>
大明皇帝記問元臣鼐爾布哈爾遣人大同來言欲於<lb/>
<pb n="KR4e0001_WYG_005-3a"/>
平地駐劄意在臣順於我却慮前日犯擾邊民又恐不<lb/>
容朕思果有此論是何言哉孰不知古人之治天下惟<lb/>
是安民而已豈有懐私讐以傷物命且爾等本元之臣<lb/>
彼㓜君流離沙漠餘氣尚存爾不得不聽命爾前日犯<lb/>
邊各為其主爾何哉去就之機在乎識時今者入國觀<lb/>
光誠與不誠亦在於彼記至彼中若有知運者使上觀<lb/>
乾象下察人事自取避凶趨吉之道不亦美乎爾其圖<lb/>
之<lb/>
<pb n="KR4e0001_WYG_005-3b"/>
　　與元㓜主書<lb/>
大明皇帝記諭大元㓜君曰順天者昌逆天者亡古今<lb/>
通論如是非新造之語自古無千載國家亦理之常也<lb/>
且君之父子當主中國之時兵多將廣尚不能自持其<lb/>
權以致上等兵多者意在莽操懿温中等者頡頏日廢<lb/>
生民下等者東送款西歸降剥民以供上下君之父子<lb/>
曾一勅令而誰何者歟以今日之事君尚迷如酒酣昏<lb/>
若重寢所以不省者何葢在至正之間兵多將廣尚不<lb/>
<pb n="KR4e0001_WYG_005-4a"/>
能駕馭又被逼挾今之衆壯弱不過二萬流離邊境意<lb/>
圖中興君之神謀予不知何如耳君能自度今時之權<lb/>
比至正時低昻若何以此觀之豈不愚哉君以萬騎或<lb/>
八千騎欲與全中原相抗予又不知輕重若何予謂君<lb/>
明天理若能悟我所言必得一族於沙漠中權時自為<lb/>
或得善終何以見之君之祖宗有天下者一百餘年養<lb/>
育之久生齒之繁以此恩此德觀之未必至於便終此<lb/>
亦天理之常也君若不悟不效古人之事他日加兵於<lb/>
<pb n="KR4e0001_WYG_005-4b"/>
彼禍福有不可測者矣昔君在應昌棄下皇子南來已<lb/>
經五年潛養鄉野今聞鄂囉去全寜不逺念君流離沙<lb/>
漠無寧儲嗣未有故特遣咸禮等䕶送前去庶不絶元<lb/>
之祀君其審之如不答而不省禍將不逺矣<lb/>
　　與元臣圖嚕書<lb/>
大明皇帝記問元臣圖嚕近者聖保自爾營中歸所云<lb/>
爾心意在不屈而不順將以為守忠道而為良臣吾不<lb/>
知果然乎若如其云爾不成者有四又將不得其死甚<lb/>
<pb n="KR4e0001_WYG_005-5a"/>
不逺矣何以見之且爾素為元臣累効力於王家釁隙<lb/>
一生君臣彼各又將三年矣以人臣論之凡為人臣君<lb/>
有難為臣者不守君而自處逺方此臣耶逆耶此不成<lb/>
之一也方今彼元運終天命不留㓜君昏而邪正莫可<lb/>
知爾若固相而不離左右久之非為讒所殺其流竄逺<lb/>
方有不可逃不成之二也即目孤處沙塞步騎不滿萬<lb/>
數部下者口無充腹之飡體無禦寒之衣人將散而爾<lb/>
獨不能居不成之三也若嚴號令律士卒使飢寒逼身<lb/>
<pb n="KR4e0001_WYG_005-5b"/>
不敢旋足吾又恐爾為部下所戮不成者四也果如吾<lb/>
言不得其死明矣當此之時不知勒石於何處埀名於<lb/>
何冊以此觀之則忠順兩亡其為丈夫之志歟小人之<lb/>
迷歟有此者悔之晚矣若以吾所言以爾所自度力不<lb/>
及他無往則開心助我豈不待爾如勳問不多及<lb/>
　　與魯爾書<lb/>
記諭元臣魯爾三月間罕特穆爾和卓歸言爾見於長<lb/>
峪駐劄又起營東北然此將軍果能終身事爾㓜主乃<lb/>
<pb n="KR4e0001_WYG_005-6a"/>
世間之美事忠臣之道人神共願者朕恐爾事有不得<lb/>
已若入人彀中奈何當此之時忠不能顯乃枉姦惡之<lb/>
名惜哉今爾所守疆封與吾邊將旌旗相望甚不多逺<lb/>
若不通一介之使則恐將軍他日有進退兩難是為丈<lb/>
夫於世似乎無機若通信使進退自由則有無窮之樂<lb/>
若不從吾言他日㓜主一失爾羣臣中强者自立弱者<lb/>
從之即為臣下之臣以英名論之美耶辱耶不然强者<lb/>
自立有不服者必驅兵以并若乃力不及兵為人所有<lb/>
<pb n="KR4e0001_WYG_005-6b"/>
命為人所害妻子星散身膏草野比通一使進退自<lb/>
由吾不知此孰丈夫之智耶愚耶將軍若聽吾所言<lb/>
則結我為後著他日遇難則來依是其時也<lb/>
　<lb/>
　<lb/>
　<lb/>
　<lb/>
　明太祖文集卷五<lb/>
</p>
<p>
</p>
  </div>
</body>
</text>
</TEI>
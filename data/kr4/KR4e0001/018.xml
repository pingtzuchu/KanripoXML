<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻十八</head> <lb/>
    <p>
<pb n="KR4e0001_WYG_018-1a"/>
欽定四庫全書<lb/>
　明太祖文集巻十八<lb/>
　　　　　　　　　　明　姚士觀等　編校<lb/>
　祭文<lb/>
　　奠忠襄王李察罕文<lb/>
草之勁者非疾風不顯人之忠者非亂世難名爾李將<lb/>
軍當中原擾攘元政不綱大臣竊命守將擅兵于外是<lb/>
致干戈鼎沸國勢日危人將以為元無人矣何將軍之<lb/>
<pb n="KR4e0001_WYG_018-1b"/>
忠義倡農夫為三軍㧞智勇以上聞頒爵以官之明其<lb/>
分數義旗舉而兵興齊魯强兵僅能固守爾能陳兵於<lb/>
野請命於朝進退有方君命是聽當是時忠心昭如五<lb/>
曜號令嚴若冰霜所以動天地而感鬼神以其忠之所<lb/>
致夫何兵既勝志少盈納逋逃釋有罪忠義漸虧鬼神<lb/>
鑒見俄而禍膺不測殞於敵手然忠未終而姦未顯壽<lb/>
不期年果屬何耶莫不竭忠以身先而致是歟抑人臣<lb/>
之有將而若此歟噫予數其事而酧之猶生之對也靈<lb/>
<pb n="KR4e0001_WYG_018-2a"/>
酣而往予紀而歸誅心之言爾其聽乎<lb/>
　　祭柏子潭龍文<lb/>
昔兵駐滁陽適當秋首正禾苗暢茂時乃無雨軍民惶<lb/>
惶予亦甚沮詢及土人言豐山之東潭有神龍每遇旱<lb/>
患禱之輒應予親詣懇切於祠神不我棄後三日乃荅<lb/>
俄風生萬壑倐墨雲遍於太虛須臾霖雨濟我軍民然<lb/>
雖去此而常想二十年間凡旱患猶極目于神方今年<lb/>
羣牧在斯掬淵泉飲有告我者蛇入神祠予想非蛇必<lb/>
<pb n="KR4e0001_WYG_018-2b"/>
神有所為而至豈牧竪褻瀆而有所惡歟抑神心悦而<lb/>
至歟嗚呼倐然忽然予所不知特遣官致祭并禁掬水<lb/>
神其鑒焉<lb/>
　　祭平章李思齊文<lb/>
卿昔為民中原時逢世亂獨能仗義施仁挺身奮臂率<lb/>
義旅以保關中臣元有年矣何元綱不振社稷陵替卿<lb/>
尚能固守臣節斬我行人忠臣之義可謂盡矣然大厦<lb/>
將傾非一木可支未幾元君遁去中原土地復我漢人<lb/>
<pb n="KR4e0001_WYG_018-3a"/>
朕遂為生民主當是時漢人棄丘隴從元為我中國仇<lb/>
讎至今身膏草野骨委沙漠唯卿退守臨洮心思父母<lb/>
之邦義忠族類是以全境保民助我成功今七年矣夫<lb/>
何乆疾不痊以致長往噫握兵一世又得善終亦人之<lb/>
所難卿能如是豈不美哉朕聞卿歿不勝痛悼今遣某<lb/>
官用牲醴致祭卿其享之<lb/>
　　祭淮安侯華雲龍文<lb/>
昔皆民人爾因世亂歸朕今有年矣雖無獨建竒功隨<lb/>
<pb n="KR4e0001_WYG_018-3b"/>
衆勤勞多著念爾勲舊特加侯爵朕以燕地之重托爾<lb/>
任守務在軍安民樂委以燕相更望輔弼何期數年間<lb/>
軍勞民怨詢其所以乃爾巨府院擅工役害衆成家書<lb/>
云作善降之百祥作不善降之百殃推爾之故莫不去<lb/>
賢而近愚忘所以報神人共怒致令如是歟抑爾前生<lb/>
壽數有定而若此歟然當在生之時可為善而不為今<lb/>
事已往其幽𡨕處判無私已在目前是非還自知否朕<lb/>
有誓曰生封侯而死諡以公著為常典爾生前守爵而<lb/>
<pb n="KR4e0001_WYG_018-4a"/>
害官民法不當公止葬以侯禮且薄情不厚所以責之<lb/>
也爾其聽之尚饗<lb/>
　　祭滁陽王文<lb/>
曰曩者羣雄鼎沸之時民不堪命王乃奮臂定逺㧞濠<lb/>
城而守之朕方從軍幾被他人所害惟王能活我致有<lb/>
今日盡平天下家國已成再生之恩終世難忘今者督<lb/>
工鳯陽道經環滁塋祠在斯遣官致祭尚饗<lb/>
　　中都祭開平王文<lb/>
<pb n="KR4e0001_WYG_018-4b"/>
曰思爾相從於今二十有二年矣然爾去世倐經五載<lb/>
若觀聽容聲止有一十七年耳當前十七年間東征西<lb/>
伐櫛風沐雨奮不顧身開拓疆宇朕知爾心至如嚴號<lb/>
令帥三軍摧堅撫順英風冠世海内知名其為丈夫也<lb/>
莫不慨然心至生也如是死也封王寰宇既稱祖宗光<lb/>
耀子受公爵女嗣后基今古如是者甚不多見今年夏<lb/>
四月朕親至中都驗功勞公侯相從䕶駕者羣然行失<lb/>
爾隊列亡爾班使朕心惻然因祠在斯特以牲醴享爾<lb/>
<pb n="KR4e0001_WYG_018-5a"/>
如生爾之昔友皆隨來奠神其不昧尚饗<lb/>
　　祭先陶神文<lb/>
神於初世治陶尤精埏埴為器窰治成功今古不易用<lb/>
且無窮神之公志有若是耶今也命匠施陶為朕所用<lb/>
特遣官致祭更祈聽役之人身無他患始終完成是其<lb/>
禱也神其鑒之尚饗<lb/>
　　祭温州千百户文<lb/>
曰厯代設兵衞在乎禦侮職於斯者則有櫛風沐雨野<lb/>
<pb n="KR4e0001_WYG_018-5b"/>
宿風飡披堅執銳之勞以其臨陣也則有捨父母忘妻<lb/>
子奮不顧身乃能克敵功著史冊名冠天下如此者實<lb/>
古名將已然之事是致家榮貴國磐石至今昭昭朕統<lb/>
天下以來中國方寧法前人之所為守在四夷自洪武<lb/>
初至今倭夷數為冦於海濱生離人父母妻子損傷物<lb/>
命特勑爾等聽將軍靖海侯吴禎令舟營海上以靜方<lb/>
隅夫何朕政有缺天風大作怒號於滄溟之上爾乃恪<lb/>
恭將命信地弗違是有檣傾楫摧舟碎爾亡然生死之<lb/>
<pb n="KR4e0001_WYG_018-6a"/>
道世人之常得其死者既廣不得其死者甚多今爾諸<lb/>
人為國為民而殃及於身事雖如是不為汎然訃音一<lb/>
至朕將何措雖感傷於衷爾生安得而歸故特遣某官<lb/>
臨海設壇致祭仍命僧衆修設道塲追薦爾魂使有所<lb/>
歸凡有官者則禄爾子孫軍士父母妻子則給糧養贍<lb/>
靈其有知承此祭享<lb/>
　　祭保誌法師文<lb/>
昔者師能出世異人性備六道景張佛教使兇頑從化<lb/>
<pb n="KR4e0001_WYG_018-6b"/>
善者愈良及其終也擇地於鍾山之陽隂其宅而居之<lb/>
經今八百六十七年今朕建言在邇其為師焚修者俯<lb/>
而視之因勅中書下工部造浮圗於山之左今將完成<lb/>
徙師於是於戱漏盡母生人我刼終勿墮塵埃惟師神<lb/>
通尚饗<lb/>
　　龍江祭太嵗尊神文<lb/>
上帝好生凡有國者必欽承而效之則民安物阜邇年<lb/>
以來西南諸夷歳為邊民患斯患也稱自堯舜以至于<lb/>
<pb n="KR4e0001_WYG_018-7a"/>
今化弗循教征弗畏威葢恃崇山而固險倚林木之深<lb/>
叢跳梁出沒虐良民而傷生今遣江夏侯周德興充征<lb/>
南將軍進取散茅等洞安慶侯仇成充征南副將軍征<lb/>
取容美等洞以及散茅其遣將發兵必欲摧堅撫順以<lb/>
靜西南兵行特專昭告神其鑒之尚饗<lb/>
　　禱雨咨京都城隍文<lb/>
天乆不雨時將過矣實予之罪首夏亢陽本欲禱於上<lb/>
帝后土慮恐煩聽以致因循至今良民失望皆有憂心<lb/>
<pb n="KR4e0001_WYG_018-7b"/>
予不敢逕達上帝后土於今月十一日親告于鍾山之<lb/>
神望神轉達於上帝后土惟京都城隍之神先期與報<lb/>
至日祝焉<lb/>
　　禱雨有應謝鍾山神祭文<lb/>
天乆不雨烝民懷憂予將告神而未施乃先城隍必城<lb/>
隍善予所云故告旱之辭未訴神其我知即日大雨時<lb/>
行今來詣山而謝神神正無私祐我烝民謹謝<lb/>
　　祭漢蔣秣陵尉文<lb/>
<pb n="KR4e0001_WYG_018-8a"/>
今年仲季夏間上帝震怒皆朕失奉天心作為太過以<lb/>
致朝廷多事軍民弗安既受帝命遑遑無措知無不改<lb/>
然未知天意曾無回乎俄爾有來告者當帝怒時神祠<lb/>
亦有干焉朕思神非朕謟朕非謟神朕凡無知隂道以<lb/>
情理推之必因新建而人愆累神然皆朕不能斷而致<lb/>
是今既工成而有帝責之跡本不敢完既成而廢恐人<lb/>
失瞻望特依跡完之朕非佞神嘗聞向者福善禍淫每<lb/>
皆當焉朕所以美神已往隂功無謟毋敢弗扶隂而化<lb/>
<pb n="KR4e0001_WYG_018-8b"/>
民故時祀之今完之欲民為善耳他無所干牲醴之奠<lb/>
神其饗之<lb/>
　　祭外祖揚王文<lb/>
孫起布衣於淮甸漸羣雄之來從凡二紀於兹其間摧<lb/>
堅撫順歛跡豪雄平禍亂於寰宇播聲教於八埏安黔<lb/>
黎於市村是以尊稱華夏耀揚六軍握九伐之威以鎮<lb/>
頑積四海之利以賞善斯非上天后土之昭鑒海嶽之<lb/>
效靈家祖外祖累世皆積隂功奚若是耶每念外祖之<lb/>
<pb n="KR4e0001_WYG_018-9a"/>
靈必欲親詣年思月想終不遂行為其國事浩繁弗克<lb/>
詣前今特命外從孫曹國公李文忠以牲醴之奠獻於<lb/>
陵所以建靈堂及云追封外髙曾祖考妣之由惟我外<lb/>
祖英靈不昧尚饗<lb/>
　　祭外髙曾祖考妣文<lb/>
非累世隂功奚生我母必積德廣深感格天地福加於<lb/>
我然幾暇常思無由展報為其育母之深恩曠如昊天<lb/>
后土雖欲報勞焉能及之今節届孟秋特專内臣奉御<lb/>
<pb n="KR4e0001_WYG_018-9b"/>
杜亮齎衣儀詣陵告祭尚饗<lb/>
　　祭仲姊曹國長公主文<lb/>
感傷父母鞠育之恩思惟姊孝父母之專時刻有省油<lb/>
然動心更思父母初逝兄弟相離姊我是别當是時也<lb/>
各天一方悲傷痛切惟鬼神知我此時雖居至尊未嘗<lb/>
有忘今也節届孟秋特遣内臣奉御徐慶齎衣儀詣姊<lb/>
墳所姊其享牲醴受衣儀恱父母之英靈尚饗<lb/>
　　祭宋威武軍承宣使張淵文<lb/>
<pb n="KR4e0001_WYG_018-10a"/>
世物皆消長朕疑格以觀之然其所以然矣再閲古而<lb/>
目今聽智賢之所云乃有不磨者惟功德著於人神而<lb/>
能永焉昨宰營繕者入奏謂爾威武軍承宣使張淵隂<lb/>
宅其下既開而見辭知捨身以捍患每禦侮以防姦當<lb/>
善終於淳熙甲午之孟秋爾君念忠勤而不忘遂勒石<lb/>
於壙今朕勑宰營繕者鼎新隂宅於是於戲捨身而身<lb/>
存堅忠而名著其不磨也而謂忠焉者矣故兹奠祭爾<lb/>
其享之<lb/>
<pb n="KR4e0001_WYG_018-10b"/>
　　祭濟寧侯顧時文<lb/>
嗚呼訃音來報云及爾亡遂感傷終始發究心之無窮<lb/>
致涕淚欷歔而不已又忽歡動衷情謂識千古之將有<lb/>
所不及夫何如哉盖將能成功而不為敵所辱朝野無<lb/>
議但嬰微疾遽然長往此所以名世良臣爵及子孫禄<lb/>
榮於家斯善終之萬幸也然生死之道今古不異世人<lb/>
之常於戱摧堅撫順被甲胄於年年其報效忠勤日星<lb/>
昭著靈其有知以享斯祭<lb/>
<pb n="KR4e0001_WYG_018-11a"/>
　　祭兩浙運使李世傑文<lb/>
爾昔壯時以武從事東征西伐摧堅撫順爾皆有功剛<lb/>
正不屈公多在職賄賂無知所以命職煮海他官弗肩<lb/>
錢糧辦集已及數年正當髙壽之時恐精力不繼遂令<lb/>
致仕養老於家曩者王溥不遵朕諭累犯憲章朕命釋<lb/>
之今年汪信來首云溥非為爾為前導朕聽斯言必奸<lb/>
臣共謀者因是罪及傍人者衆無乃過乎事未乆而爾<lb/>
亦逝矣疑其為此而有愆歟然或真偽彼此朕所不知<lb/>
<pb n="KR4e0001_WYG_018-11b"/>
今爾臨葬之時特差内臣奠而囑之爾其尚饗<lb/>
　　祭千户夏以松文<lb/>
曩元之季海内分爭英雄者非一擅聲教罔知天命者<lb/>
多惟爾以松思鄉里之切遂倡義旅自維揚渡江東來<lb/>
助朕征行以致有功前數年福期髙壽命從子襲爵使<lb/>
爾優㳺以終天年邇聞訃音一至思於相從甚至感傷<lb/>
今特致祭靈其不昧<lb/>
　　祭都督何德文<lb/>
<pb n="KR4e0001_WYG_018-12a"/>
爾自聽命以來勤勞累著功業愈多朕將報功賜以巨<lb/>
賞何期但嬰㣲疾遽然長往然壽雖未足歸去人歡何<lb/>
也以其為將而功著朝野不為敵所辱而得善終豈不<lb/>
善之善者也<lb/>
　　祭四輔官安然文<lb/>
爾中土之士昔當元末從事義旅効力於元職掌兵夫<lb/>
及元運終大將軍長驅齊魯當是時爾守齊東爾為中<lb/>
土之士祖宗丘隴在焉所以棄元歸我其來甚誠朕於<lb/>
<pb n="KR4e0001_WYG_018-12b"/>
爾嘉是以數授之以重任每臨方面累有極刑之犯者<lb/>
三朕嘗釋之前年為坐視胡惟庸陳寧為惡意已同姦<lb/>
朕思來歸之美仍前釋之昨為朝無人用復召爾來想<lb/>
必加誠事朕何期鬼神鑒焉爾懐自愧之疾遽然幽往<lb/>
朕觀所以必有究乎然朕尚思初歸之意猶加牲醴之<lb/>
奠<lb/>
　　祭營田使馬世熊文<lb/>
嗚呼長者之歸也盡天之道乎所以天之道禍亂不作<lb/>
<pb n="KR4e0001_WYG_018-13a"/>
於善災害不萌於良使得善始善終天之道也爾世熊<lb/>
昔役公門未嘗輕惑於人及帥義旅度量宏深士卒感<lb/>
恩時當髙年前月爾孫來奏云老疾少侵是月歸奏乃<lb/>
知訃音嗚呼傷哉嗚呼快哉且傷傷善人去世君子誰<lb/>
同快快於善始善終而盡天理也朕務甚失遣使問疾<lb/>
時已過矣特遣人祭於靈所世熊有知尚饗<lb/>
　　祭小張國公文<lb/>
爾本有元之臣率衆閫外禦侮防閑偶爾部下生變挾<lb/>
<pb n="KR4e0001_WYG_018-13b"/>
爾來歸實非本情居朕京師已有年矣今既年邁老疾<lb/>
日侵終於長逝特遣某官以牲醴祭奠爾其有知尚饗<lb/>
　　祭江隂侯吳良文<lb/>
昔忠誠之士從君堅身許之志故犯患涉難以尊一人<lb/>
而安天下蒼生立髙名不朽於史冊今古智人覽之無<lb/>
不歡心爾吴良從朕於擾攘之秋年馳月驅櫛風沐雨<lb/>
野宿風飡披堅執銳十有四載方封侯爵今又十四年<lb/>
矣正欲安享富貴何期為營造而出嬰微疾而長往訃<lb/>
<pb n="KR4e0001_WYG_018-14a"/>
音至京朕何言哉然為將之士忠於君而能平禍亂為<lb/>
民作福而乃身得善終爾無憾矣遣人以牲醴致奠靈<lb/>
其不昧尚饗<lb/>
　　祭孔希學文<lb/>
曰三綱五常之道始上古列聖相承率修明以育生民<lb/>
至於中古將欲墜焉非先師孔子孰能修明之今生民<lb/>
多福惟三綱五常之具備耳葢世之大德者天地不淪<lb/>
沒人民無惡聲所以為帝者師血食千萬世不冺子孫<lb/>
<pb n="KR4e0001_WYG_018-14b"/>
存焉朕以爾孔希學繼世焚脩永張斯教以顯爾祖何<lb/>
期訃音一至云及長往嗚呼襲封榮貴克保令終可無<lb/>
憾矣特遣使以牲醴致祭爾其饗之<lb/>
　　祭真人張正常文<lb/>
繼出世法統仙度人禦災捍患機幹萬靈飛符仗劒轉<lb/>
斗移星雷神聽令妖魅濳形道光斯時貌正精英何乗<lb/>
鸞之去急控法印於上清今遣人奠以牲醴爾其有知<lb/>
尚饗<lb/>
<pb n="KR4e0001_WYG_018-15a"/>
　　祭署令劉英文<lb/>
昔者朕寓居是方存亡者感英父子之恩至今猶存情<lb/>
懷未嘗有所忘也前者英赴京來朕為機務浩繁兼壽<lb/>
有年失顧問于英三日復覺令人覔英所在莫知所之<lb/>
稽於金川之門守者報無知英之出入復於京内物色<lb/>
數日乃知英還矣命召復來再見乆未至再命召之告<lb/>
者乃云英亡嗚呼感恩之道常懐感恩之禮未終英遽<lb/>
然長逝朕思昔恩不勝嗟悼特以牲醴之奠祭之英其<lb/>
<pb n="KR4e0001_WYG_018-15b"/>
不昧饗之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明太祖文集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻一</head> <lb/>
    <p>
<pb n="KR4e0001_WYG_001-1a"/>
欽定四庫全書<lb/>
　明太祖文集巻一<lb/>
　　　　　　　　　　明　姚士觀等　編校<lb/>
　詔<lb/>
　　即位詔<hi>洪武元年正月</hi>
朕惟中國之君自宋運既終天命真人於沙漠入中國<lb/>
為天下主傳及子孫百有餘年今運亦終海内土疆豪<lb/>
傑分争朕本淮右庶民荷上天眷顧祖宗之靈遂乗逐<lb/>
<pb n="KR4e0001_WYG_001-1b"/>
鹿之秋致英賢於左右凡兩淮兩浙江東江西湖湘漢<lb/>
沔閩廣山東及西南諸部蠻夷各處寇攘屢命大将軍<lb/>
與諸将校奮揚威武已皆戡定民安田里今文武大臣<lb/>
有司衆庶合辭勸進尊朕為皇帝以主黔黎勉循輿情<lb/>
於呉二年正月初四日告祭天地於鍾山之陽即皇帝<lb/>
位於南郊定有天下之號曰大明以呉二年為洪武元<lb/>
年是日恭詣太廟追尊四代考妣為皇帝皇后立太社<lb/>
太稷於京師布告天下咸使聞知<lb/>
<pb n="KR4e0001_WYG_001-2a"/>
　　農桑學校詔<lb/>
農桑衣食之本學校道理之原朕嘗設置有司頒降條<lb/>
章使敦篤教化務欲使民豐衣足食理道暢焉何有司<lb/>
不遵朕命徃徃給由赴京者皆無桑株數目學校縁由<lb/>
甚與朕意相違特勅中書令有司今後敢有無農桑學<lb/>
校者論擬違制杖降罰歴三年後注以吏事出身民有<lb/>
不奉天時而負地利者如律究焉於戲彛倫不整實君<lb/>
師之過坐享民供亦豈職分之當為斯言既出臣民聽<lb/>
<pb n="KR4e0001_WYG_001-2b"/>
行永懐多福故兹詔諭想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　赦汪束多爾濟詔<lb/>
朕自起兵以来伐强暴官賢能人皆樂從不十年之間<lb/>
中國安寜惟爾汪束多爾濟棄慈母之恩抗兄不弟其<lb/>
趙多爾濟助惡不仁茍安内地輒敢跳踉朕将發副将<lb/>
軍率兵以加之爾乃遣子入侍今憫其革心向化特命<lb/>
人齎詔釋爾前罪詔至来朝<lb/>
　　求言詔<lb/>
<pb n="KR4e0001_WYG_001-3a"/>
朕本寒微因元多事試與羣雄並驅十有七年艱難萬<lb/>
狀方得偃兵息民稱尊海内紀年洪武已九春秋矣邇<lb/>
来欽天監報五星紊度日月相刑於是静居日省古今<lb/>
乾道變化殃咎皆在乎人君尋思至此惶惶無措手足<lb/>
惟詔告臣民許言朕過於戲於斯之道惟忠者仁人之<lb/>
心能鑑朕之不徳假公營私者又非賢人君子<lb/>
　　諭暹國王詔<lb/>
君國子民非上天之明命后土之洪恩曷能若是華夷<lb/>
<pb n="KR4e0001_WYG_001-3b"/>
雖間樂天之樂率土皆然若為人上能體上帝好生之<lb/>
徳協和人神則祿給世世無間矣爾哆囉祿自嗣王位<lb/>
以来内脩齊家之道外造睦隣之方况數遣使中國稱<lb/>
臣入貢以方今時王言之其哆囉禄可謂賢徳矣豈不<lb/>
名播諸畨今年秋貢象至朝朕遣使徃諭特賜暹國之<lb/>
印及衣一襲爾當善撫邦民永為多福故兹詔諭想宜<lb/>
知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免北平燕南河東山西北京河南潼闗唐鄧秦隴<lb/>
<pb n="KR4e0001_WYG_001-4a"/>
　　等處稅糧詔<hi>洪武二年正月</hi>
朕本淮右布衣因天下亂率衆渡江保民圖治今十有<lb/>
五年矣荷天眷佑西取陳友諒以安荆楚東縛張士誠<lb/>
以平三呉遂至八畨直抵交廣以極於海悉皆戡定重<lb/>
念中國本我華夏之君所主豈期元人入據己及百年<lb/>
天命靡常羣雄並起以致兵戈紛争生民塗炭是用命<lb/>
将北征兵渡大河齊魯之民歡然来迎饋糧給軍不辭<lb/>
千里朕思其民當元之末疲於供給今既效順何忍復<lb/>
<pb n="KR4e0001_WYG_001-4b"/>
勞朕為天下之主深用憫焉已将山東行省洪武元年<lb/>
稅糧免徴不期天旱民尚未甦其洪武二年夏秋二稅<lb/>
再行蠲免近者平燕都下晉冀土地疆宇盡為國家所<lb/>
有其民久被兵殘困於徴斂尤甚齊魯之民其北平燕<lb/>
南河東山西新附地面可将洪武二年稅糧亦與蠲免<lb/>
一年有司更加存撫以副朕懐<hi>免北京河南潼闗唐鄧則云河南諸郡歸附以</hi>
<hi>来久欲恵之奈西北未平則出師所經擬資糧餉是以未遑今晉冀平大軍已入矣其北京河南所轄除徐宿</hi>
<hi>等州已免稅糧外西抵潼闗北界大河南至唐鄧光息洪武二年夏秋稅糧盡行蠲免以遂朕之初意  免秦</hi>
<pb n="KR4e0001_WYG_001-5a"/>
<hi>隴等處則云平定中原朕思其民當元之末疲於供給今既效順何忍復勞朕為天下主甚用憫焉已将山東</hi>
<hi>北平燕南河東山西北京河南西抵潼闗北界大河南至唐鄧光息洪武二年夏秋稅糧盡行蠲免今大兵所</hi>
<hi>克秦隴等處新附地面雖嘗設官署理重念其民久被兵殘困於徴斂洪武二年夏秋稅糧一體蠲免以遂朕</hi>
<hi>恤民之意</hi>故兹詔示想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免寜國府稅糧詔<hi>洪武二年正月</hi>
朕自淮右渡江駐兵太平開基建業繼克鎮江下宣城<lb/>
賴天之靈将士之力西征北伐罔不平定朕念創業之<lb/>
初軍國所給皆取辦四郡供億繁重未嘗一日忘之今<lb/>
<pb n="KR4e0001_WYG_001-5b"/>
天下之勢十定其九南北混一有期朕欲四郡之民次<lb/>
第甦息故先太平次及應天鎮江俱已蠲免稅糧一年<lb/>
其寜國府洪武二年夏秋二稅亦與蠲免有司其體朕<lb/>
意益加存恤故兹詔示咸使聞知<lb/>
　　再免應天太平鎮江等處稅糧詔<hi>洪武二年正月</hi>
朕本布衣率衆渡江首定太平次居建業肇興丕基其<lb/>
鎮江太平宣城廣徳為京師之翼郡至如興師旅定羣<lb/>
雄六合一家軍需錢糧供億浩繁止此數郡以足我用<lb/>
<pb n="KR4e0001_WYG_001-6a"/>
子孫百世何忘江左之民朕心拳拳舊嵗曽免稅糧忽<lb/>
遇天旱免無可收縱使不免亦無可徴雖恵不及於心<lb/>
有慊其洪武二年夏秋二稅宣州已行詔免應天太平<lb/>
鎮江再免一半及廣徳滁和無為今嵗稅糧亦與蠲免<lb/>
益定外邑亦朕意焉故兹詔示想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免應天等府山東河南北平稅糧詔<hi>洪武三年三月</hi>
盖聞自古帝王之興必有賴於武功成武功者必有資<lb/>
於民力矜恤之道理所當先朕自即位以来於今三年<lb/>
<pb n="KR4e0001_WYG_001-6b"/>
深欲與吾民同樂於天地間奈縁守帥新戍於邉陲大<lb/>
将率師於吐蕃轉運之勞猶未能已然各處郡邑供給<lb/>
有先後豐歉有不同雖嘗免其稅糧猶慮凋弊之餘未<lb/>
能蘓息其應天太平鎮江寜國廣徳滁和當創業之初<lb/>
錢糧供給實為浩繁止此數郡以充國用遂至平定四<lb/>
方念其勤勞何時忘之深宜優恤應天太平鎮江已嘗<lb/>
免其稅糧二年寜國廣徳滁和已免一年今此七處洪<lb/>
武三年夏稅秋糧再行蠲免其徽州嚴州金華衢州處<lb/>
<pb n="KR4e0001_WYG_001-7a"/>
州廣信池州饒州廬州皆以次歸附供給亦為煩勞今<lb/>
此九處洪武三年夏秋稅糧亦與蠲免其河南北平近<lb/>
入版圖重念其民久罹兵革疲困為甚山東與河南地<lb/>
方相接其民宜加培養庶使河南之民得以相資為生<lb/>
山東已嘗與免稅糧二年河南北平已免一年今此三<lb/>
處洪武三年夏秋稅糧再行蠲免朕以布衣起知黎庶<lb/>
之艱難糧稅從寛必先郡邑之凋弊所在有司其尚謹<lb/>
於奉承以體朕恤民之意故兹詔示想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
<pb n="KR4e0001_WYG_001-7b"/>
　　免江西稅糧詔<hi>洪武四年五月</hi>
朕本農夫深知民間疾苦及至親率六師南征北伐備<lb/>
知将士之勞方今天下一統東戍遼海南鎮諸畨西控<lb/>
數種戎夷北屯沙塞朕以中國精銳駐守遐荒豈但風<lb/>
俗之殊亦有寒暑之異艱難萬狀朕不忍言然欲鎮安<lb/>
吾民必資守邉之力其於科徴轉運未免勞民理勢相<lb/>
須盖不得已也念爾江西之民未歸附時土豪割據地<lb/>
方狼驅𧖟食貲財一空歸附之後供給繁重已經九年<lb/>
<pb n="KR4e0001_WYG_001-8a"/>
其為困苦朕甚憫焉今年秋糧盡行優免於戲四海蒼<lb/>
生皆吾赤子愛念之意旦暮不忘縁事有緩急故恩有<lb/>
後先咨爾人民體朕至懐故兹詔示想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免兩浙秋糧詔<hi>洪武四年五月</hi>
朕本農夫深知稼穡艱難及至躬率六師征討四方尤<lb/>
知将士勞苦重荷上天眷佑平羣雄一天下東際遼海<lb/>
南定諸畨西控戎夷北靖沙漠皆以精銳屯此邉要用<lb/>
安黎庶未免科徴轉運供給繁重事豈得已惟爾兩浙<lb/>
<pb n="KR4e0001_WYG_001-8b"/>
之民歸附之後民力未蘓兼以貪官汚吏害民肥已四<lb/>
載於兹朕甚憫焉今既掃除奸蠧更用良善革舊弊而<lb/>
新治道以厚吾民其洪武四年合納秋糧及没官田租<lb/>
盡行蠲免於戲食惟民之天民乃邦之本一視同仁皆<lb/>
吾赤子然恩之所及時有後先咨爾民人各安生業共<lb/>
享昇平故兹詔諭想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免應天太平鎮江寜國廣徳五府秋糧詔<hi>洪武五年十月</hi>
嘗聞國以民為本民以食為天此有國家者所以厚民<lb/>
<pb n="KR4e0001_WYG_001-9a"/>
生而重民命也朕乗羣雄鼎沸之時率衆渡江兵屯建<lb/>
業十有八年其間髙城壘深濠塹軍需造作凡百供給<lb/>
皆爾近京五府之民率先効力濟我時艱民力繁甚朕<lb/>
心不忘天下一統今五年矣雖嘗蠲免四嵗稅糧然猶<lb/>
未足以報前勞是用申勅有司其應天太平鎮江寜國<lb/>
廣徳五府洪武五年合納秋糧除頑慢刁狡不行盖倉<lb/>
完備及多科害民糧長本户秋糧不免外其所管人民<lb/>
秋糧盡行蠲免有司不許徴收於戲朕欲使爾民優㳺<lb/>
<pb n="KR4e0001_WYG_001-9b"/>
快樂於田里此朕之心也然以國家之大供給之繁有<lb/>
必需而必興者其勢似不容已爾其服勤畎𤱔以稱朕<lb/>
意故兹詔示想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免河南等省揚州池州安慶徽州稅糧詔<lb/>
前者兵征四方軍需甲仗吾民備之即今天下平定正<lb/>
當使民樂其樂而生其生實朕之本意也奈何工匠之<lb/>
徒厭鎮宫殿致是土木之工復興愈勞繁重内郡多被<lb/>
艱辛其餘外郡轉運尤難朕於今年三月二十五日勅<lb/>
<pb n="KR4e0001_WYG_001-10a"/>
中書下户部使之度出㡬何量入㡬何對云官軍足食<lb/>
可三二年於是詔令河南北平等省直𨽻揚州等府<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
将今年民間夏秋稅糧盡行蠲免所有事宜開列於後<lb/>
云云於戲從吾化者撫之外吾化者繩之惟爾臣民日省<lb/>
月新共享無窮之福故兹詔示想宜知<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>
　　免山西陕右二省夏秋租稅詔<hi>洪武九年三月</hi>
山西陕右地居西北山河壯麗昔我中國歴代聖君皆<lb/>
都此而號召萬邦曩因元主華夏民無的主已經百年<lb/>
<pb n="KR4e0001_WYG_001-10b"/>
矣朕自丁未年復我中土繼我聖人之位建都炎方於<lb/>
今九年矣其間西征燉煌北討沙漠軍需甲仗民人備<lb/>
之外有轉運艱辛内有秦晉二府宫殿之役愈繁益甚<lb/>
自平定以来民勞未息今始方寜正當與民同享太平<lb/>
之福朕於今年三月二十五日勅中書度倉庫軍有餘<lb/>
糧特将山西陕西二省民間夏秋租稅盡行蠲免以醒<lb/>
吾民於戯民省君艱則天下大治五常如令則風雨乃<lb/>
時惟爾臣民想宜知悉<lb/>
<pb n="KR4e0001_WYG_001-11a"/>
　　免姑熟金陵京口等處六州四縣秋糧詔<hi>洪武十一年八月</hi>
賞功罰罪在昔帝王必斯二事之先曩因率兵東渡江<lb/>
来姑熟金陵京口宣城廣徳徽州長興安吉宜興江隂<lb/>
相次不逾三年盡入版圖當時天下豪傑互相雄長殊<lb/>
聲異教若欲平之非甲仗之餘供給之盛豈能平禍亂<lb/>
一寰宇而為人主者耶今禍亂已平朕居大位十有一<lb/>
年嘗思六州四縣之民久勞於前雖我子孫累世不忘<lb/>
特以今年秋糧盡行蠲免於戲興王定亂肇福天下惟<lb/>
<pb n="KR4e0001_WYG_001-11b"/>
思民之勞先故兹詔諭想宜知悉<lb/>
　　䕶持朶甘思烏思藏詔<lb/>
大矣哉大覺金仙行矣哉出無量歴阿僧下兜率生梵<lb/>
宫異哉雪嶺之修世人過者乎天上人間經刼既廣忍<lb/>
辱愈多方成佛道善被人世法張寰宇人有從斯道者<lb/>
天鑒神扶身後同逰扵佛境若違斯道而慢佛者則天<lb/>
鑒神知羇困地獄與鬼同處直候拂石刼盡而方生其<lb/>
斯憂乎苦乎一念同佛則百禍煙消化為諸福今朶甘<lb/>
<pb n="KR4e0001_WYG_001-12a"/>
思烏思藏兩衛地方諸院上師踵如来之大教備五印<lb/>
之多經代謂闡揚化兇頑以從善啟人心以滌愆朕謂<lb/>
佛為衆生若是今多院諸師亦為佛若是而為暗理王<lb/>
綱與民多福敢有不尊佛教而慢諸上師者就本處都<lb/>
指揮司如律施行毋怠<lb/>
　　諭西畨罕都必喇等詔<hi>洪武十年六月二十四日</hi>
奉天承運的皇帝教說與西畨地面裏應有的土官每<lb/>
知道者俺将一切强歹的人都拿了俺大位子裏坐地有<lb/>
<pb n="KR4e0001_WYG_001-12b"/>
為這般上頭諸處裏人都来我行拜見了俺與了賞賜<lb/>
名分教他依舊本地面裏快活去了似這般呵已自十<lb/>
年了也止有西畨罕都必喇拜桑他每這火人為甚<lb/>
麽不将差發来又不與俺馬匹牛羊今便差人将俺的<lb/>
言語去開與西畨每知道若将合納的差𤼵認了送将<lb/>
来時便不征他若不差人将差𤼵来呵俺著人馬往那<lb/>
裏行也者教西畨每知道俺聽得說你每釋伽佛根前<lb/>
和尚每根前好生多與布施麽道那的是十分好勾當<lb/>
<pb n="KR4e0001_WYG_001-13a"/>
你每做了者那的便是修那再生的福有俺如今掌管<lb/>
著眼前的禍福俚你西畨每怕也那不怕你若怕時節<lb/>
呵将俺每禮拜著将差𤼵敬将来者俺便教你每快活<lb/>
者不著軍馬到你地面裏来你衆西畨每知道者<lb/>
　<lb/>
　<lb/>
　<lb/>
　<lb/>
<pb n="KR4e0001_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明太祖文集巻一<lb/>
</p>
<p>
</p>
  </div>
</body>
</text>
</TEI>
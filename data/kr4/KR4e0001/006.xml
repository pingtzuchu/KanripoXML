<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集卷六</head> <lb/>
    <p>
<pb n="KR4e0001_WYG_006-1a"/>
欽定四庫全書<lb/>
　明太祖文集卷六<lb/>
　　　　　　　　　　明　姚士觀等　編校<lb/>
　勅<lb/>
　　諭太師韓國公李善長江夏侯周德興江隂侯吳<lb/>
　　良等<lb/>
古有移民之道為産少而食多所以狹鄉之民産少業<lb/>
薄者被遷至所在使得其安生理且厚可見昔君養民<lb/>
<pb n="KR4e0001_WYG_006-1b"/>
富國如是誠為良法也前者元祚移豪傑起蕩廢中土<lb/>
民不聊生朕與卿等帥六軍東保江左二十有一年立<lb/>
綱陳紀平荆楚定呉越中原席捲將如律民無犯華夷<lb/>
一統惟淮甸沃壤盡為蕭疎前者移江南民十有四萬<lb/>
詣鳳陽使各農田而實地以壯京畿恐斯民之衆下人<lb/>
不能馭特留卿等督責其事而提調之近聞南安侯俞<lb/>
通源惰事弗勤闢田之役擬作三月通算日工一夫止<lb/>
闢四分皆不及半畝於斯情狀未審何如方今霜天在<lb/>
<pb n="KR4e0001_WYG_006-2a"/>
邇正當二麥種下之時若一夫不及十畝則通源有異<lb/>
方之行必遼海之外未知悅乎卿等開國老臣特示以<lb/>
利害惟卿督責之是便<lb/>
　　諭岐寧衛經歴熊鼎知事杜寅西涼衛經歴蔡秉<lb/>
　　彛甘肅衛經歴張訥等<lb/>
勅爾西行務持漢案以便來聞其餘蒙古行移從其自<lb/>
擇近知彼中事簡文案不繁爾甚清閒即目秋高露墜<lb/>
結而為霜衰草連天又將飛雪蔽野若不諳練暴入其<lb/>
<pb n="KR4e0001_WYG_006-2b"/>
方則肌膚為之折裂若欲樂是方度酷寒惟狐裘可禦<lb/>
然此物塞外邊人之常服也卿奉勅塞外未及備行今<lb/>
遣使馳驛齎衣往賜作禦寒之用設若備寒不固又不<lb/>
可輕取上下紊亂憲章貽笑後世卿當篤聽朕言善保<lb/>
歲寒九年春交者至爾歸面聞<lb/>
　　諭征虜將軍曹國公李文忠副將軍濟寧侯顧時<lb/>
　　及諸侯等<lb/>
前者孟秋勅爾舟行代將軍潁川侯等歸以解風霜之<lb/>
<pb n="KR4e0001_WYG_006-3a"/>
勞八月潁川侯已還自爾去後至今又三月矣即目季<lb/>
秋將盡彼中動静尚未知亦不見曾無的知元人消息<lb/>
否若未知元人情狀當差的當人有機變者跨輕騎數<lb/>
十潛形深入獲彼之人務知端的不致疑惑古人之用<lb/>
兵也惟務知彼知己以為上䇿以朕細料元人今年得<lb/>
種羊馬頗牧彼中有達者安得不以為茍延殘喘之上<lb/>
計且得養力休息設若彼中無識者捨休息之上計馳<lb/>
疲乏之軍廢漸少之騎來擾邊境爾等慎督三軍一鼓<lb/>
<pb n="KR4e0001_WYG_006-3b"/>
可俘獲俱盡若彼不來爾當堅諸隘謹斥堠潛形獲訊<lb/>
以静朔方<lb/>
　　勞遼東都衛指揮<lb/>
滄海之東遼為首疆中夏既寧斯必戍守朕功未暇乃<lb/>
有葢州諸將共意來庭固守其地以待朕命於是整舟<lb/>
楫特命指揮馬雲葉旺等帥精兵東渡深高金湯蓋遼<lb/>
陽以安黎庶元人狃於戰鬭屢害生民舊歲冬十二月<lb/>
擾我金州指揮某某苦同士卒戰在當先以寡敵衆遼<lb/>
<pb n="KR4e0001_WYG_006-4a"/>
葢諸將深謀扼險惟爾遼東諸將忠義干天得𫉬渠魁<lb/>
不負委托宜鎮方面於戲練兵保民在歴代之必先祀<lb/>
天地以㑹百神欲人之多福若乃不順天命尚强虐善<lb/>
豈宜道哉<lb/>
　　勞大同都衛指揮<lb/>
古之守天下者君慿臣能故忠義之士不待君督其事<lb/>
而自勤是故功著史冊埀名不朽今朕有天下封疆四<lb/>
際遐荒各以臣守卿當北鎮身被酷寒晝驅馳於戎馬<lb/>
<pb n="KR4e0001_WYG_006-4b"/>
夜慮擒謀心神俱勞而無息朕甚憫焉今者首春氣和<lb/>
堅氷斯薄塞草將萌正馬瘦而弓弛卿當解甲以候薰<lb/>
風整雕鞍以待秋至控弦執矢觀釁而動卿其慎之以<lb/>
制人<lb/>
　　勞西河衛都指揮<lb/>
卿守西疆今已九年矣恩威懐播於戎羌號令嚴明於<lb/>
壯士忠心昭著於朝野朕甚嘉焉時當初夏特遣人往<lb/>
勞卿宜慎恤邊戎晨昏毋怠<lb/>
<pb n="KR4e0001_WYG_006-5a"/>
　　勞海南衛指揮<lb/>
南溟之浩瀚中有竒甸方數千里歴代安天下之君必<lb/>
遣仁勇者戍守地居炎方多熱少寒時忽瘴雲埋樹若<lb/>
非仁人君子豈得而夀耶今卿等率壯士連歲戍此朕<lb/>
甚念之今差某往勞<lb/>
　　賜誠意伯劉基還鄉<lb/>
朕聞古人有云君子絶交惡言不出忠臣去國不潔其<lb/>
名爾劉基括蒼之士少有英名海内聞之及元末羣雄<lb/>
<pb n="KR4e0001_WYG_006-5b"/>
鼎峙孰辨真偽者誰歲在戊戌天下正當擾亂之秋朕<lb/>
親帥六軍下雙溪而有浙左獨爾括蒼未附惟知爾名<lb/>
耳吾將謂白面書生不識時務不久而括蒼附朕已還<lb/>
京何期仰觀俯察獨斷無疑千里之餘兼程而至謁朕<lb/>
陳情百無不當至如用征四方搉堅撫順爾亦助焉不<lb/>
數年間天下一統當定功行賞之時朕不忘爾從未定<lb/>
之秋是用加以顯爵特使埀名於千萬年之不朽勅歸<lb/>
老於桑梓以盡天年何期禍生於有隙至是不安若明<lb/>
<pb n="KR4e0001_WYG_006-6a"/>
以憲章則輕重有不可恕若論相從之始則國有八議<lb/>
故不奪其名而奪其禄此國之大體也若愚蠢之徒必<lb/>
不克己將謂已是而國非卿善為忠者所以不辨而趨<lb/>
朝一則釋他人之餘論況親君之心甚切此可謂不潔<lb/>
其名者歟惡言不出者歟卿今年邁居京數載近聞老<lb/>
病日侵不以筋力自强朕甚憫之於戲禽鳥生於叢木<lb/>
翎翅乾而颺去戀巢之情時時而復顧禽鳥如是況人<lb/>
者乎若商不亡於道官終老於家世人之萬幸也今也<lb/>
<pb n="KR4e0001_WYG_006-6b"/>
老病未篤可速往括蒼共語兒孫以盡考終之道豈不<lb/>
君臣兩全者歟<lb/>
　　賜署令汪文劉英勅<lb/>
古今名爵奔走天下豪傑者愚夫未達以其不知其志<lb/>
罔識其意焉朕本農夫家貧喪父母靈及壯可以作為<lb/>
元天下亂乘時得人歲久衆集所以定羣雄平禍亂臣<lb/>
民推戴為天下君上尊四代為帝墳稱皇陵以報劬勞<lb/>
此歴代必然之理其設官尤重所以重者保山陵奉香<lb/>
<pb n="KR4e0001_WYG_006-7a"/>
火也於此之職朕猶未官今<hi>汪劉</hi>姓者見勤農於鄉里其<lb/>
人尚未立名特賜之以名曰<hi>文英</hi>勅授從仕郎署令衛䕶<lb/>
皇陵於戲古者帝王以六行教人爾善其一尚逢如是<lb/>
況備行者乎爾<hi>文英</hi>可謹遵朕命以傳永久以勵後人宜<lb/>
令准此<lb/>
　　命功臣祀嶽鎮海瀆勅<lb/>
朕聞天生民而立君君為民而立命所以謹百神之祀乃<lb/>
國之先務也朕與卿等當羣雄角逐之時戰勝攻取非<lb/>
<pb n="KR4e0001_WYG_006-7b"/>
上天后土之眷命嶽鎮海瀆之效靈安能如是今者新秋<lb/>
在邇嶽鎮海瀆之祀理當報謝古者君狩方隅詣祠而<lb/>
祭朕為新造邦基民生方始未獲親往特命卿等代朕<lb/>
以行奉犧牲祝帛於神所故兹敕諭汝往欽哉<lb/>
　　諭晉王勅<lb/>
世之有血氣者未嘗不以飲食為命在常人則常之在<lb/>
人上者於飲食必重其事而精調之庶無患矣然飲食<lb/>
固為人立命其飲食非操饍者亦不能成其饍矣若欲<lb/>
<pb n="KR4e0001_WYG_006-8a"/>
美而不傷非精調者不可前者命爾之國聞道中忽責<lb/>
操饍者吾甚驚之且吾氣雄而志壯率羣英平禍亂未<lb/>
曾姑息凡人有犯輕重必使各得其所以然惟操饍者<lb/>
小過釋之大過詳審而議之若非犯分則又赦之果犯<lb/>
分則罪而棄之弗用若罪而復用之則禍矣葢為保命<lb/>
之要也故不輕易爾知吾操饍者否止一徐興祖者操<lb/>
吾饍二十有三年輕易不辱之吾平昔甚不忍于事於<lb/>
操饍切記忍之保命也爾當蹈吾所為勿輕易吉哉<lb/>
<pb n="KR4e0001_WYG_006-8b"/>
　　諭中書天象勅<lb/>
洪武十年十月初十日熒惑犯輿鬼主冢宰凶貴人當獄<lb/>
死不爾則火災朕嘗切思上帝好生故愛德人而象之<lb/>
使省不覺之過改故為之愆特勅中書使諸大臣皆知<lb/>
務以德禳災就中亦為兵事正在西番教河州嚴備禦<lb/>
恐無知肆侮<lb/>
　　命中書議律勅<lb/>
刑部尚書奏卿等衆議有司三考若過不及則律皆一<lb/>
<pb n="KR4e0001_WYG_006-9a"/>
百徒三年衆議曰未當聞改同貢舉非人律罪止八十<lb/>
朕知卿等於律詳明矣尚書復云市村小民行使偽鈔<lb/>
元律杖一百倍追今卿等欲以太重將輕之朕恐因小<lb/>
惠有大患他日鈔無用矣以朕深思熟慮律合如前不<lb/>
許别議其倒印鈔而無律欲收入漏印律當哉<lb/>
　　命中書免淛西秋糧勅<lb/>
洪武九年淛西水災民人缺食朕遣官驗户賑濟至洪<lb/>
武十年雖是時和歲豐却言小民九年缺食借利太重<lb/>
<pb n="KR4e0001_WYG_006-9b"/>
既還之後仍復生受荷天憐憫今年好收若不將九年<lb/>
被災之民全免今年秋糧不足以救艱難爾中書下户<lb/>
部如勅奉行<lb/>
　　命中書誅户部主事趙乾過期賑濟勅<lb/>
國以民為本民以食為天去秋荆蘄等處水災特差户<lb/>
部主事趙乾前去早為賑濟何期抵所在不念民瘼之<lb/>
艱難却乃為一已部事之繁假公在外坐食廩禄自洪<lb/>
武九年十二月至今五月將終方纔賑濟了畢以致過<lb/>
<pb n="KR4e0001_WYG_006-10a"/>
期飢民餓死者衆詳情度理法所難容雖經斷決亦合<lb/>
處斬<lb/>
　　命中書賞賜北平等處軍士勅<lb/>
朔漠多寒未秋勁風先至朕戍邊將士必挾纊以重裘<lb/>
方度歲寒其北平永平大同山西陜西各處官軍禦寒<lb/>
之衣早為之計今六月將至比使抵所在給與之則草<lb/>
木黄落鴈南賓矣上中下賞賜火速發行毋稽<lb/>
　　命中書整理甲胄勅<lb/>
<pb n="KR4e0001_WYG_006-10b"/>
甲胄之成非易為而速得也比成鐵而成器者艱哉且<lb/>
鐵之成刳山取礦鍊石成汁凝精為鐵然後入良弓之<lb/>
手千槌萬剪方乃甲胄成焉若不時時整理恐廢前功<lb/>
今陜西之甲其數甚廣差人前去將見在水磨者務要<lb/>
常川鮮明有線穿者當以皮穿或臨期而用以便壯士<lb/>
俘囚肆侮者<lb/>
　　命中書誅知縣高翼勅<lb/>
朕聞天為民而生君君為民而職臣臣體君心而問民<lb/>
<pb n="KR4e0001_WYG_006-11a"/>
瘼宜乎職焉邇聞潁上縣知縣高翼視民不如犬馬既<lb/>
無察民之疾苦而層簷峻宇於郵亭若不就縣誅之恐<lb/>
神有怒餘者杖斷役之法司如勅而往決之<lb/>
　　命中書諭止安南行人勅<lb/>
使者自安南歸即日奏陳安南人情禮意其彼中動以<lb/>
侮詐為先非以小事大之誠乃生事之國不可數令人<lb/>
往來近有歲貢將期爾中書速遣人至臨境止行人歸<lb/>
毋尚虚禮令安南國王省已修仁<lb/>
<pb n="KR4e0001_WYG_006-11b"/>
　　命中書勞苗人勅<lb/>
治國之道在禮君子安野人正所謂無野人不養君子<lb/>
無君子不顯野人方今平定之初往年來庭之人當此<lb/>
之際或畏威而至或懐惠而來日漸有之朕恐三衙大<lb/>
臣失勞問罔知縁由使觀光者素手而歸則恐禮君子<lb/>
之道未當且三苗之為民也昔在堯舜之時尚未欽服<lb/>
雖有來格之云不過暫朝而已昨日潁川侯將至苗人<lb/>
首目及解侯王來者幾乎輕易發行理合重勞加賞然<lb/>
<pb n="KR4e0001_WYG_006-12a"/>
後遣歸彼方必將來得人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0001_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明太祖文集卷六<lb/>
</p>
<p>
</p>
  </div>
</body>
</text>
</TEI>
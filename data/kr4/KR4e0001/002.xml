<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻二</head> <lb/>
    <p>
<pb n="KR4e0001_WYG_002-1a"/>
欽定四庫全書<lb/>
　明太祖文集巻二<lb/>
　　　　　　　　　　明　姚士觀等　編校<lb/>
　詔<lb/>
　　諭靖江王府文武官詔<lb/>
洪武九年十二月二十日典寳副林清齎到從孫守謙<lb/>
表知己逹長沙矣朕歴覧表之副本文辭妥帖誦之忽<lb/>
思從孫之逺行不覺淚下而又沾襟今進表使歸朕特<lb/>
<pb n="KR4e0001_WYG_002-1b"/>
諭爾王府文武衆官即今守謙未壮志若孩童既出鎮<lb/>
於西南必文武之臣為守謙之已能若倚之而不謀縱<lb/>
之而不導又非賢人君子然幼孫而戇凡導以仁王之<lb/>
理少有不從從容必以嵗月而成其徳守謙本幼朕輙<lb/>
敢令行者為何盖謂所保者文武是也諭至爾諸人恪<lb/>
恭朕意日夕毋怠<lb/>
　　諭福建承宣布政使司叅政魏鑑瞿荘詔<lb/>
今年仲夏勅卿南行又抵仲秋而彼中政令得失杳無<lb/>
<pb n="KR4e0001_WYG_002-2a"/>
知者卿郡之籍民也如民焉殊於民者何至於學焉而<lb/>
閭里曰儒如儒焉已而超於儒者云何乃至於尚志焉<lb/>
故官於朝然不及考而遷調之於功未見惟志於業未<lb/>
見惟勤即今職於炎方其所轄者甚衆且八閩之地利<lb/>
盡南海勢控諸畨古今居是者君子焉小人焉弊瞞焉<lb/>
人情焉珠玉焉翡翠焉金銀焉束帛焉子女焉賢人焉<lb/>
非人焉忠君焉愛民焉修身焉篤孝焉髙明不朽焉没<lb/>
身絶嗣焉其言殊焉而又同焉卿其審擇焉力行焉功<lb/>
<pb n="KR4e0001_WYG_002-2b"/>
名遂而身家全矣<lb/>
　　又<lb/>
朕觀上古天下之治亂在於君臣能馭不能馭耳若君<lb/>
能則馭臣下以禮法臣能馭吏卒以體上故治由此矣<lb/>
若君罔知所以馭臣下臣亦無知以繩吏卒故亂由此<lb/>
而始矣或云吏卒小人其於治亂何干然雖小人凡施<lb/>
小詐動傷國政所以為亂始若吏卒守分民無枉擾則<lb/>
民安矣所以朕嘗下令入於條章者正欲使上官馭吏<lb/>
<pb n="KR4e0001_WYG_002-3a"/>
卒動以禮次嚴之以法若吏卒之徒背理而違法者繩<lb/>
以死地無論此令已入條章久矣人皆貪官動為下人<lb/>
所持縱有吏卒縱横安敢誰何所以國政無施天下之<lb/>
民受枉治愈弛而亂愈生由此也朕嘗切恨若為官布<lb/>
政權無馭吏卒之威則諸事不成盖吏卒能為股肱爪<lb/>
牙若馭以得法諸事辦集方今有職者孰能為此忽九<lb/>
年秋丞相奏福建兩叅政致極刑於一老吏朕聞當哉<lb/>
若不如律者數如捶死有何他論故往諭之今後凡有<lb/>
<pb n="KR4e0001_WYG_002-3b"/>
不如律者如是近行者尤加急治勿令欺侮方稱是官<lb/>
　　諭山東承宣布政使呉印詔<lb/>
嘗聞殷髙宗思治夜有賢人入夢日以求之得傅說於<lb/>
版築委任用之海内咸安周文王起磻溪之釣遂興周<lb/>
八百朕思古有是君亦有是臣自是之後列聖相傳名<lb/>
臣相繼如斯君臣者鮮矣昔者天厭元之不徳朕乘羣<lb/>
雄並起之秋摧强撫順偃兵息民綱維海内以主黔黎<lb/>
律施令布惟務安人已九年矣其間阻律犯令者不知<lb/>
<pb n="KR4e0001_WYG_002-4a"/>
其數欲的以五刑決之又恐沒身者衆特姑存憲章權<lb/>
以役代又三四年矣俄而天變於上致心惶惶於是詔<lb/>
告臣民許言朕過閏九月初九日詔令既行布滿天下<lb/>
中外寂然無有言者獨卿敷露肝膽備陳國事雖的否<lb/>
中半豈不盡己之謂忠哉所言中者即時施行其餘未<lb/>
至者權且勿論朕以至意諭卿卿若日夜如斯為國為<lb/>
民則神天鑒焉<lb/>
　　諭山西布政使華克勤詔<lb/>
<pb n="KR4e0001_WYG_002-4b"/>
朕每觀前代名臣傳記人各設施皆以律身保命為務<lb/>
然後孝於親而忠於君者矣吁志哉所以名於世者為<lb/>
斯今朕起草莱定羣雄平禍亂君主華夷凡我中國之<lb/>
人但知有才藝者未嘗不使至於朝雖曰至於朝若欲<lb/>
别賢否而授之以官則又不然云何盖謂人之才藝可<lb/>
知其於賢不肖雖在帝堯猶且難之所以不能盡測人<lb/>
心也朕本無知不敢的以人為賢否定用故特以事試<lb/>
之凡受試者當此之際事役其形財惑其志欲動其心<lb/>
<pb n="KR4e0001_WYG_002-5a"/>
其於孝親忠君律身保命雖千百人中欲求一士如斯<lb/>
者鮮矣所以昏愚之徒難保身命孝親忠君者無他但<lb/>
為役形者勞其苦不禁財盛者富飲用而且豐欲動其<lb/>
心色窈窕而妖故非誠志君子不能立命於天地間所<lb/>
以事不能忠君身不能孝親徃徃覆命者若是然有等<lb/>
悠悠之徒雖曰心淳臨事而不果倒持仁義乃有後艱<lb/>
於斯之道朕嘗命官徃事數以是事諭之而職事者視<lb/>
以常談為官者雖簿書之徒皂𨽻之軰亦莫敢誰何朕<lb/>
<pb n="KR4e0001_WYG_002-5b"/>
嘗切齒忿恨丈夫之為無英決嫉惡之心乃為小人牽<lb/>
制於戲惜哉而不悟何也俄洪武十年夏五月山西布<lb/>
政司奏云簿書之徒無端之狀朕勅中書以考其人人<lb/>
皆累犯不悛前過之徒已入屯所朕憐一才一藝特脫<lb/>
彼艱難使革心臨事而又為非勝常當月特以勅徃令<lb/>
刑之其符到山西布政司即如朕命而刑之此可謂除<lb/>
奸去偽者歟公私咸遂清寜者歟其布政司官當方面<lb/>
承朕命宣教化布威徳若肯除奸去偽豈慮孝親忠君<lb/>
<pb n="KR4e0001_WYG_002-6a"/>
之道不至哉豈不如前代名世者乎<lb/>
　　諭元臣納克楚詔<lb/>
人生天地間機變造化得宜時勢不失者乃為傑丈夫<lb/>
古人有云活千人者其後必封爾為元臣忠則忠矣何<lb/>
苦違人事而失徳有若是耶昔者爾被獲於江東朕特<lb/>
生全爾歸此朕順人心之所好所以好者人人凡有患<lb/>
難誰不欲脫患難而身安者乎當時在俘囚之中果願<lb/>
死乎生乎若以爾己心度之凡兩軍之間有力不及爾<lb/>
<pb n="KR4e0001_WYG_002-6b"/>
者被爾拘囚而乃盡殺之甚不少當是時若以己受患<lb/>
難之心推及俘囚者爾必大昌福及後嗣必有日矣如<lb/>
去年冬爾将兵寇我遼界彼回軍之日凡棄下者皆生<lb/>
全於我處朕未嘗輕殺一人曩者黄紬萬户奉朕命令<lb/>
而徃爾處非己願行實差不由己也本人於爾頗有恩<lb/>
恵何期爾不思好生惡死之情一旦殺之其爾之患難<lb/>
為黄紬所生其黄紬之命爾獨故意殺之天心神鑒禍<lb/>
将歸焉今爾與朕守邉将士旌旗相望畧較勝負則彼<lb/>
<pb n="KR4e0001_WYG_002-7a"/>
勝我負己兩經矣為爾所害者将及八千人皆無生全<lb/>
誠可惜哉然已徃之事不咎未来者可不思乎自今以<lb/>
後若能與我通一介之使則前日之讐必成冰解火焚<lb/>
矣諭至之後不然朕言彼必就縛生見朕面恐無言可<lb/>
對爾思之<lb/>
　　諭元丞相哈喇章曼濟魯爾納克楚等詔<lb/>
自有元多事羣臣有棄君親而自生者有抗朝命而自<lb/>
為者目撃耳聞實非一人獨卿等奮忠仗義衛君深塞<lb/>
<pb n="KR4e0001_WYG_002-7b"/>
嵗月如流倐經十有一年邇聞所衛之君因疾已崩在<lb/>
卿等可謂有始有終良臣之名播矣然昔為人臣今則<lb/>
盡矣或聞欲立新君其親王者有三卿等正在猶豫之<lb/>
間朕觀三者誠可再思凡此三人皆元親孫嫡𣲖不過<lb/>
遥分伯叔而已卿等若欲堅忠貞之意毋顛尊而扶卑<lb/>
理應自長而至幼無乃人倫正而天道順也歟若有賢<lb/>
愚之别理難備拘從賢則吉彼至尊已崩卿等能推𣲖<lb/>
以立之不絶有元之祀當此流離之際為臣者尚能竭<lb/>
<pb n="KR4e0001_WYG_002-8a"/>
力為之美聲盈人耳目豈不艱哉若或不然或尊或卑<lb/>
但以立君為名内有自専生殺之威則非人臣之道恐<lb/>
累嘉名况日生頡頏彼此疑猜當此之際富貴若風中<lb/>
之燭命如草杪之霜甚不難矣故兹詔諭想宜知悉<lb/>
　　諭安南國王詔<lb/>
前者朕令安南来見期以三年遣使一朝所貢之物惟<lb/>
是表意而已若事大之心永堅何在物之盛今年使者<lb/>
黎公等至仍前逺貢豐物何不遵朕至意豈彼中紊亂<lb/>
<pb n="KR4e0001_WYG_002-8b"/>
紀綱更王易位有所疑猜而如是乎然君臣之分本定<lb/>
奈何昔王荒昏於上致令如斯豈非天假手歟朕又聞<lb/>
方今之王亦族中人為之或者可吁中國聖人有云将<lb/>
欲取天下而為之吾見其不得已天下神器也不可為<lb/>
也為者敗之執者失之今陳煓奪位而為之必畏天地<lb/>
而謹事神恤及黔黎庶膺王爵儻或慢天地而虐庶民<lb/>
又非久長之道且安南限山隔海逺居蕞爾天造地設<lb/>
帝命王於彼者以主生民中國有道之君必不伐尚强<lb/>
<pb n="KR4e0001_WYG_002-9a"/>
無知者必征今朕統天下惟願民安而已無强凌弱衆<lb/>
暴寡之為安南新王自當髙枕無慮加兵也<lb/>
　　諭安南國王陳煒伯陳叔明詔<lb/>
朕聞春秋諸侯之國皆自喪其福然後相繼而滅亡者<lb/>
云何盖謂逆君命而禍黔黎故天鍳若是有不可逃其<lb/>
禍也假使當時之諸侯惟天王之命是從豈不同周之<lb/>
固何期捨長富貴而貪髙位致富貴若草杪之朝露賢<lb/>
不云乎毋為禍首毋為福先爾叔明自臨事以来國中<lb/>
<pb n="KR4e0001_WYG_002-9b"/>
多事民數流離此果爾兄弟慕福而若是耶抑民有愆<lb/>
而致是耶然固徃者不可諫豈不知来者之可追易不<lb/>
云乎積善之家必有餘慶積不善之家必有餘殃斯言<lb/>
若行則天意可回且天地之廣掌民者衆若邦有道固<lb/>
封疆勿外求則世為永福若越境而殃他民則福命未<lb/>
可保也爾安南與占城忿争将十年矣是非彼此朕所<lb/>
不知其冤未伸而讐未解将如之何爾叔明如聽朕命<lb/>
息兵養民以遂天鍳後必無窮之福矣若否朕命而必<lb/>
<pb n="KR4e0001_WYG_002-10a"/>
為又恐如春秋之國自取之也聖人有云以道佐人主<lb/>
者不以兵强天下何也其殺伐之事好還故知者不為<lb/>
爾其圖之鍳春秋之失豈不美乎<lb/>
　　諭元丞相魯爾詔<lb/>
天地惡盈而好謙其徳好生而惡死此非時人新造之<lb/>
言乃亘古至今明騐也朕云如是盖謂卿等當元天更<lb/>
運命之時卿帥騎步堅忠貞之節捍禦邉陲已十一年<lb/>
矣毎嘗遣人通問未得回報今再差人詣所在以禦寒<lb/>
<pb n="KR4e0001_WYG_002-10b"/>
之衣作微禮卿能受賜不傷人命以修後嗣之徳豈不<lb/>
智人也哉朕言至此惟卿以智量之勿為愚者所迷書<lb/>
云作善降之百祥作不善降之百殃惟順理則吉故兹<lb/>
詔示想宜知悉<lb/>
　　諭髙麗國王詔<lb/>
使者至貢陳其禮敷王極情朕既聽之事大之心甚矣<lb/>
表云守侯服於東隅祖朝鮮之苗裔自五季已事中華<lb/>
言無不當然朕觀上古之君自甸侯綏服之外不治其<lb/>
<pb n="KR4e0001_WYG_002-11a"/>
令土人主之大槩聖人之心體天道以行仁惟欲民安<lb/>
耳未嘗誇侈所以不寳逺物不勞夷民聖人之心𢎞哉<lb/>
今朕雖不才敢不寳王之臣忠卻来誠之美貢若漢唐<lb/>
之夷彼隋君之伐東在朕之今日非詐侮於我安敢違<lb/>
上帝而勞擾生民者乎若或不守己分妄起事因其天<lb/>
災人禍必有至者王其審之自今以後薄来而情厚則<lb/>
可若其厚来而情薄是為不可王其思之<lb/>
　　諭雲南詔<lb/>
<pb n="KR4e0001_WYG_002-11b"/>
朕聞順天者昌逆天者亡古今定論禍福常理也朕起<lb/>
自草莱削平羣雄戡定禍亂今已七年中夏既安四夷<lb/>
多附絶無强凌弱衆暴寡所以臣順於我者得遂其生<lb/>
共享和平之福惟爾雲南王某乃元君遺𣲖受封西南<lb/>
孤處遐荒猶未臣服以若所為非貽禍於大理之民必<lb/>
自致䘮身滅姓於大理之手二禍之機必有其一不可<lb/>
逃者何也盖雲南土地人民本大理所有自漢通中國<lb/>
稱臣朝貢至唐宋皆受王封其来久矣昔因爾元滅其<lb/>
<pb n="KR4e0001_WYG_002-12a"/>
王而統其地及今百年無有復其故物者邇来元祚傾<lb/>
覆已盡爾尚力據其地不還大理自王果欺人乎欺天<lb/>
乎人雖可欺天不可欺禍患之報将不旋踵至矣今特<lb/>
遣爾親族威順王親徃開諭如果上順天理下契人心<lb/>
即奉貢来庭不然朕當别遣使者直抵大理仍賜唐宋<lb/>
所封舊號令彼為王合兵加討悔将何及於戲人心轉<lb/>
移之機在人自審而已時不可失爾其思之故兹詔示<lb/>
想宜知悉<lb/>
<pb n="KR4e0001_WYG_002-12b"/>
　　諭大理詔<lb/>
始因有元失馭海内雲擾華夷無主朕近自洪武元年<lb/>
戊申秋八月羣雄盡平臣民奉朕稱尊統一中夏今經<lb/>
七年四夷諸國皆已通報無不稱臣入貢惟爾大理不<lb/>
見國王名號未嘗遣使今年秋翰林承㫖詹同奏盡閲<lb/>
羣書方見西南大理昔在唐宋受封王爵為元削去國<lb/>
名止稱土官其國乃元君遺𣲖梁王者主之至今未得<lb/>
為王朕㑹臣僚議依唐宋所封以爾段氏為大理國王<lb/>
<pb n="KR4e0001_WYG_002-13a"/>
未知信否故特遣官先行徃諭如果遵依朕命使回即<lb/>
再遣使者専齎寳印誥命令爾君臣開設國事同享承<lb/>
平之福如果不然他日兵㑹雲南未知勝負何如爾其<lb/>
審之<lb/>
　　賜西畨國師詔<lb/>
佛教興於西土善因博被華夷雖無律以繩頑惟仁心<lb/>
而是則大矣哉妙覺難窮昔從斯道者頓悟三空脫塵<lb/>
輪而出苦趣永離幽𡨕使生者懐而死者慕豈不聖人<lb/>
<pb n="KR4e0001_WYG_002-13b"/>
者歟邇来西畨入貢有僧恭格嘉勒燦伊實藏布乃昔元帕克<lb/>
斯巴帝師之後人云踵師之道深通奥典獨志尤堅化<lb/>
愚頑以從善起仁心以滌愆雖是遥聞特加爾圓智妙<lb/>
覺𢎞教大國師統治僧民名當時之善人永為教中之<lb/>
稱首於戲寂寞山房儔青燈而讀誦觀皓月以吟風叠<lb/>
膝盤陀之上草衣木食方契善符<lb/>
　　赦宥詔<lb/>
詔曰釋罪宥愆昔者未嘗輕發發則精詳至甚豈有罪<lb/>
<pb n="KR4e0001_WYG_002-14a"/>
重而脫僥倖以自歡致寃深而含忍無訴者故有𤯝災<lb/>
肆赦怙終賊刑載之於書至今明焉漢唐及元懦君承<lb/>
祖業權由姦佞所持因有大赦之說雖脫君子之㣲差<lb/>
善良之誤失則姦頑得為漏網之魚鬱含寃於滿地朕<lb/>
徳薄才踈失倣聖人之道相繼行之是致五星紊度黎<lb/>
庶匪寜若悖理乖仁非朕者誰今不敢不察若槩脫兇<lb/>
頑於僥倖致良善以無伸豈聖人恤刑者歟特命中書<lb/>
條陳若果真犯雖笞罪以上俱各不原其餘詿誤因人<lb/>
<pb n="KR4e0001_WYG_002-14b"/>
致罪過失者盡在赦下所有條畫開列於後云云於戲<lb/>
肆赦於𤯝災為善良者圖賊刑於怙終實王綱而治惡<lb/>
凡我臣庶律己修仁勿干刑憲故兹詔示想宜知悉<lb/>
　　存恤詔<lb/>
詔曰曩因天下大亂死者不可勝數生者備歴艱辛巳<lb/>
有年矣朕起布衣削羣雄定禍亂改元洪武今紀七年<lb/>
但才踈徳薄日夕慮上帝有責思之再三惟兵後苦殃<lb/>
者朕失撫養存恤盖軍士為朕開拓疆宇奮不顧身殁<lb/>
<pb n="KR4e0001_WYG_002-15a"/>
於戰場死不至家魂無所依父母年髙妻寡子幼一旦<lb/>
抛棄至今不能存活此朕之過也民間經兵避難父南<lb/>
子北至今不能㑹聚奉養者有之或子歿親老而無養<lb/>
親歿子幼而無依者有之亦朕之過也興言至此實可<lb/>
憫傷今詔天下有司各各具名以言朕當㑹居存養使<lb/>
不失所所有存恤事宜條列於後云云於戲君天下者<lb/>
所以為民也但君思治而民乖民欲樂而君昏臣稀賢<lb/>
而不法君或懦而臣剛此古今所難也所司奉行者勿<lb/>
<pb n="KR4e0001_WYG_002-15b"/>
以仁為弊以干刑憲故茲詔示想宜知悉<lb/>
　　命丞相大夫詔<lb/>
朕聞古帝王之治天下君為元首臣為股肱上下相資<lb/>
同心一徳於斯之時民安物阜萬邦来庭皆由徳政所<lb/>
致非昏君邪臣所能及也朕平天下之初數更輔弼盖<lb/>
識見淺薄任非其人前丞相汪廣洋畏懦迂猾其於伸<lb/>
寃理枉畧不留意以致公務失勤乃黜為嶺南廣省參<lb/>
政觀其所施察其自省今中書久闕丞相御史臺亦闕<lb/>
<pb n="KR4e0001_WYG_002-16a"/>
大夫稽古揆今誠為曠典特命左丞胡惟庸為中書右<lb/>
丞相中丞陳寜為右御史大夫且惟庸與寧自廣洋去後<lb/>
獨署省臺協誠匡濟舉直錯枉精勤不怠故任以斯職<lb/>
播告臣民於戲皇天無私福善禍滛惟爾二臣當寅畏<lb/>
天地恪恭朕命勿以怠為先以勤為後各盡乃心以臻<lb/>
於治欽哉欽哉故茲詔示想宜知悉<lb/>
　　免北平夏稅秋糧詔<lb/>
古今民之休息長養惟君主之其於水旱災傷在有司<lb/>
<pb n="KR4e0001_WYG_002-16b"/>
飛報以聞君親調之邇者廣平馳驛来奏所屬郡邑天<lb/>
久不雨朕思為民立燕藩屏中國保障吾民命工肇造<lb/>
宫殿軍民共成何期有司差役不均有傷和氣致令民<lb/>
艱種樹除将布政使薛祥等見行取問其北平所屬地<lb/>
方洪武十二年夏稅秋糧盡行蠲免<lb/>
　　廢丞相大夫罷中書詔<lb/>
朕膺天命君主華夷當即位之初㑹集羣臣立綱陳紀<lb/>
法體漢唐畧加增減亦參以宋朝之典所以内置中書<lb/>
<pb n="KR4e0001_WYG_002-17a"/>
都府御史臺六部外列都指揮使司承宣布政使司都<lb/>
轉運鹽使司提刑按察司及府州縣綱維庻務以安兆<lb/>
民朕嘗發號施令責任中書使刑賞務當不期任非其<lb/>
人致有丞相汪廣洋御史大夫陳寜晝夜滛昏酣歌肆<lb/>
樂各不率職坐視廢典以致丞相胡惟庸構羣小夤縁<lb/>
為姦或枉法以恵罪或執政以誣賢因是發露人各伏<lb/>
誅特詔天下罷中書廣都府升六部使知更官定制行<lb/>
移各有所歸庻不紊煩於戲周職六卿康兆民於宇内<lb/>
<pb n="KR4e0001_WYG_002-17b"/>
漢命蕭曹肇四百年之洪業今命五府六部詳審其事<lb/>
務稱厥職故茲詔諭<lb/>
　　免天下秋糧詔<lb/>
朕荷上天眷佑山川效靈祖宗積徳君主華夷十有三<lb/>
年倉廩盈府庫充皆民之所供今民力未甦詔告有司<lb/>
洪武十三年天下秋糧盡行蠲免其放回事故官員自<lb/>
思情無實犯則親自来朝仍授以職於戲欲消愆而弭<lb/>
禍非致吾民於仁夀之鄉将何以答天心之永顧故茲<lb/>
<pb n="KR4e0001_WYG_002-18a"/>
詔諭想宜知悉<lb/>
　　諭日本國王詔<lb/>
曩宋失馭中土受殃金元入主二百餘年移風易俗物<lb/>
阜民安凡百君子罔不順焉及元将終英雄鼎峙聲教<lb/>
紛然時朕控弦三十萬礪刃以觀未㡬命大将軍律九<lb/>
伐之征不逾五載戡定中原蠢爾東夷君臣非道四擾<lb/>
隣邦前年浮辭生釁今年人来否真實非疑其然而徃<lb/>
問果較勝負於必然實構隙於妄誕於戲𣺌居滄溟罔<lb/>
<pb n="KR4e0001_WYG_002-18b"/>
知帝賜竒甸傲慢不恭縱民為非将必殃乎故茲詔諭<lb/>
想宜知悉<lb/>
　　免秋糧詔<lb/>
朕荷天地祖宗䕶佑山川百神效靈在位十有四年思<lb/>
昔創業之初軍需甲仗惟江左五郡之民其勞甚矣特<lb/>
以洪武十四年秋糧太平應天鎮江廣徳寜國五郡除<lb/>
官田減半徴收其民田盡行蠲免於戲立法以繩頑施<lb/>
恩以撫善斯倣前王之道非朕己能故茲詔諭<lb/>
<pb n="KR4e0001_WYG_002-19a"/>
　　平雲南詔<lb/>
朕荷上天眷佑海嶽效靈祖宗積徳自即位以来十有<lb/>
五載寰宇全歸於版籍惟西南諸夷為雲南梁王所惑<lb/>
恃其險逺弗遵聲教特命征南将軍潁川侯傅友徳副<lb/>
将軍永昌侯藍玉西平侯沐英率甲士三十萬馬步並<lb/>
進罪彼不庭大軍既臨渠魁盡獲雲南己平詔告天下<lb/>
臣民共知於戲福民永己聖賢之為逆天違命根禍殃<lb/>
民身家被罪惟西南諸夷應之故茲詔諭<lb/>
<pb n="KR4e0001_WYG_002-19b"/>
　　諭雲南詔<lb/>
曩因元政不綱豪傑縱横朕提師旅與之並驅十有二<lb/>
年然後命征虜大将軍平華夏諸将四征五年中原是<lb/>
平萬姓寜家紀年已十五年矣惟爾烏撒烏蒙東川芒<lb/>
部建昌等處抗命弗庭况雲南梁王誘我邉士因是發<lb/>
征南将軍潁川侯傅友徳副将軍永昌侯藍玉西平侯<lb/>
沐英率三十萬衆問爾西南諸夷之罪十五年正月初<lb/>
一日将軍潁川侯等報至言雲南等處盡行剋復今特<lb/>
<pb n="KR4e0001_WYG_002-20a"/>
遣使齎詔諭爾雲南烏撒烏蒙東川芒部大理建昌水<lb/>
西普定等處人民今後敢有不遵教化者加兵討平之<lb/>
所有事宜開列於後云云於戲春秋之義罪重者釋有<lb/>
罪而納逋逃爾雲南王及諸夷酋長宜其然乎故兹詔<lb/>
諭<lb/>
　　免秋夏稅糧詔<lb/>
嗚呼惟皇上帝眷我生民自統一以来雖暫有雨暘之<lb/>
愆終未凶荒然朕豈不知江左之民減衣薄食助我興<lb/>
<pb n="KR4e0001_WYG_002-20b"/>
王供給浩繁安無貧窘特以洪武十五年秋夏稅糧除<lb/>
官田減半入官不為常例民田稅糧盡行蠲免其江西<lb/>
浙西雖次第歸附為首定中原民人為我供給越大江<lb/>
入河淮抵北平而漕河南其勞甚矣邇年以来江東浙<lb/>
西江西及直𨽻府州官吏糧長不行優恤小民已行問<lb/>
罪亦以今年秋夏稅糧除官田減半入官不為常例民<lb/>
田稅糧盡行蠲免所有河南山東民人淳實無巧以取<lb/>
愚無强以凌弱篤力於田畆且山東之民東供遼左北<lb/>
<pb n="KR4e0001_WYG_002-21a"/>
給北平惟山東民資皆至焉北供山西西入闗中河南<lb/>
民資嵗常助闗内之民以供官斯二布政司民糧今年<lb/>
秋夏亦盡行免之嗚呼為民上而不為民便豈有不罰<lb/>
者乎自今以後任事官民毋蹈前非虐我良民故兹詔<lb/>
諭<lb/>
　　諭雲南詔<lb/>
自有元失馭羣雄並起聲教異為烝黎各擅是致廢興<lb/>
叠叠民不聊生朕秣馬厲兵於江左控弦三十萬以觀<lb/>
<pb n="KR4e0001_WYG_002-21b"/>
諸雄久之羣雄弗成乃命征虜大将軍平元都肅靖華<lb/>
夏奠安黎庻邇年以来士不彎弧馬牧平野農耕有餘<lb/>
人皆樂福惟爾西南諸夷宻邇聲教恃險弗庭納逋逃<lb/>
匿有罪坐受四川之任肆侮中華凡我朝臣孰不奮恨<lb/>
是以特興問罪之師今雲南既平諸夷服從故詔諭以<lb/>
更生之恩所有事宜條列於後云云於戲知天命者福<lb/>
臻昧天理者禍至信如四時速如影響播告諸夷想宜<lb/>
知悉<lb/>
<pb n="KR4e0001_WYG_002-22a"/>
　　赦工役囚人<lb/>
奉天承運皇帝制諭爾故違憲章官吏人民曩者命禮<lb/>
曹布令扵天下朕倣古制以禮導人後以律至諸司是<lb/>
繩不循軌度者斯乃行刑也且刑聖人不得己而用者<lb/>
為良善弗寜故也今朕一寰宇而兆民衆如爾等官貪<lb/>
吏弊民縱奸頑詐良侮愚若不律以條章将必倣效者<lb/>
多則世将何治爾諸所犯若論以如律人各盡本犯而<lb/>
後已奈何工已久矣構成樓閣以居大覺金仙塔就而<lb/>
<pb n="KR4e0001_WYG_002-22b"/>
志公之神妥其下因是将爾等罪無輕重一槩宥之於<lb/>
戲君子非善何以永世志人非功何以名書釋迦志公<lb/>
已逝數千百年猶能生爾等衆其善正之道志者可<lb/>
無覺乎故兹制諭<lb/>
　<lb/>
　<lb/>
　<lb/>
　明太祖文集巻二<lb/>
</p>
<p>
</p>
  </div>
</body>
</text>
</TEI>
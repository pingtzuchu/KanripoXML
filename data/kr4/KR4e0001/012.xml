<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明太祖文集巻十二</head> <lb/>
    <p>
<pb n="KR4e0001_WYG_012-1a"/>
欽定四庫全書<lb/>
　明太祖文集巻十二<lb/>
　　　　　　　　　　明　姚士觀等　編校<lb/>
　樂歌<lb/>
　　大祀文拜歌九章<lb/>
朕聞太極之化也則天生於子地闢於丑立極既定虛<lb/>
其中而為寰宇是時人生於寅樂居兩間故曰世人生<lb/>
既多非主莫馭天生君而為民立命然鴻荒之時君天<lb/>
<pb n="KR4e0001_WYG_012-1b"/>
下者雖多莫知誰始今以載之於書者始伏羲自伏羲<lb/>
相繼而至唐虞以及夏商周斯數君者以開天立極首<lb/>
興彞倫者乃前伏羲神農黄帝是也法三皇而守行者<lb/>
少昊顓頊髙辛唐虞其增減禮樂文飾其事者獨夏商<lb/>
周是也亦相繼而增減其事者秦漢以至於宋元嗚呼<lb/>
天性自然而常者三綱五常也昔聖人度人情而措彛<lb/>
倫特不逆其性務從其善固為萬世綱常未嘗有異此<lb/>
道而為人君者每聞昔君欽若昊天寅賓出日未見有<lb/>
<pb n="KR4e0001_WYG_012-2a"/>
怠於敬者及朕即位以來儒臣遍厯羣書自周以至於<lb/>
宋元皆考祀事之典莫為之後雖盛弗繼然當行祀之<lb/>
時惟宗廟頗合人情及南北二郊以及社稷甚有不如<lb/>
人情者也且不如人情者以社稷言之古人以社為五<lb/>
土之神稷為五穀之神土主發生五穀因之以生而乃<lb/>
一圍中各處壇而祭是土穀不合於生生之意也當行<lb/>
禮之時先社固宜而又先奠社之配位然後方行稷神<lb/>
之禮此果當乎以朕度之此所以不合人情者也况朕<lb/>
<pb n="KR4e0001_WYG_012-2b"/>
自即位以來祀天享地奉宗廟社稷每當齋期必有風<lb/>
雨臨祭方社每常憂之京房有云交祀鬼神必天道之<lb/>
雍和神乃荅矣若有飄風驟雨是為未善於是自洪武<lb/>
十年更社稷於闕右比前人之所以禮殊式異去繁就<lb/>
簡一壇合祀以奉二神神乃我荅人事歡悅後洪武十<lb/>
一年命三公率工部役梓人於京城之南創大祀殿合<lb/>
祀皇天后土當年冬十月三公入奏告工已成朕命禮<lb/>
部去前代之祭期歳止一祀且古人之祀南北郊朕度<lb/>
<pb n="KR4e0001_WYG_012-3a"/>
之彼以義起故曰南郊祭天以其陽生之月北郊祭地<lb/>
以其隂生之月孰不知至陽祭之於至隂之月至隂祭<lb/>
之於至陽之月於理可疑且掃地而祭其來甚逺言及<lb/>
祀天地尚實不尚華固執古而不變至今所以天地之<lb/>
享與人大異以理言之天地反不如人享以朕言之若<lb/>
以斯祀之禮執古不變則人之享亦執古而不變若人<lb/>
執古則有汙尊抔飲茹毛飲血巢居穴處以今言之世<lb/>
可行乎斯必不然也因是命太常卿毎歳祭天地於首<lb/>
<pb n="KR4e0001_WYG_012-3b"/>
春正三陽交泰之時是其宜也遂於洪武十二年正月<lb/>
十有一日合祀天地前期致齋五日内二日以告仁祖<lb/>
廟三日正齋風和日煖及夜升壇山川草木不揺江海<lb/>
息波濤而浪靜輕雲縹緲於昊穹獨露大降於天中纎<lb/>
塵不動銀燭光舒而燄挺香烟裊繞而凌雲殽饌芬芳<lb/>
柴燎烟昇上達于九天斯必神之降臨合祀之宜也朕<lb/>
雖失學無文特實其事而歌詠之歌曰<lb/>
　第一歌<lb/>
<pb n="KR4e0001_WYG_012-4a"/>
　　陳樂而奏<lb/>
金石絲竹之㑹陳兮必五音以諧同命太常拊鼓而撫<lb/>
琴兮加寳瑟以及竽鍾磬聲嘹喨而韻窮兮吹塤箎以<lb/>
管從度干羽而周旋兮文武之樂隆百辟奔走而供獻<lb/>
兮期上下以來通<lb/>
　第二歌<lb/>
　　駕出天門<lb/>
遥瞻閶闔之開闢兮飛龍前導而翺翔蹁躚鶴舞鳯揚<lb/>
<pb n="KR4e0001_WYG_012-4b"/>
兮鸞輿冉冉而上方侍從景從周匝兮天香馥郁而旌<lb/>
幢張帝衣𤣥雲之衣兮彩霞赤霓而為裳稽首仰瞻遥<lb/>
迓兮耳聽金玉之鏗鏘帝臨世而閲民兮䝉臻百福而<lb/>
海内康<lb/>
　第三歌<lb/>
　　駕昇地户<lb/>
洪龐之户闢兮擁地祗之旌幢麒麟丹鳯之挾車兮角<lb/>
端前驅以騰驤䕶衞森然而凛凛兮於昭穆穆而聖皇<lb/>
<pb n="KR4e0001_WYG_012-5a"/>
稽首鞠躬而駕來兮惟格勤以趨蹌為母之慈而為民<lb/>
兮合造化於乾陽予率百職以候臨兮惟菲禮而願享<lb/>
　第四歌<lb/>
　　七曜從駕<lb/>
天星不息而周章兮擁旌旄而運銀潢旛幢繚繞於太<lb/>
虚兮䕶從鸞輿而至下方惟五星日月照耀兮邇帝左<lb/>
右而龍旂傍引領以欣覩兮威威而衞帝行<lb/>
　第五歌<lb/>
<pb n="KR4e0001_WYG_012-5b"/>
　　嶽鎮從駕<lb/>
覩旂幡之四維兮列神威而倍張嶽鎮海凟之㑹兮欽<lb/>
地祗之來降陪神迓聖而相從兮擁山鬼於幽篁飛蒼<lb/>
龍而儵然兮清塵導道而妖魅藏翹首以候來兮聖皇<lb/>
為民而錫康<lb/>
　第六歌<lb/>
　　瞻天望聖<lb/>
民知天地之臨祭兮老㓜相將而仰昊蒼日吉而時貞<lb/>
<pb n="KR4e0001_WYG_012-6a"/>
兮慶雲縹緲於天堂柴燎烟熖而福給兮盡寰宇以芬芳<lb/>
民歌且舞而跳躍兮俯仰乾坤以荷聖皇<lb/>
　第七歌<lb/>
　　兆民之福<lb/>
皇天后土之既臨兮享殽羞而美椒漿思隂陽之㑹合<lb/>
兮如臨已而穆穆洋洋躬竭衷以趨蹌兮周旋三獻而<lb/>
奉觴皇皇三聖之優游兮眷予牧民而為王惟天地之<lb/>
恩無極兮獨父母之育相當雖欲報之何已兮但法常<lb/>
<pb n="KR4e0001_WYG_012-6b"/>
經而頗臧<lb/>
　第八歌<lb/>
　　鸞駕回旋<lb/>
氣氤氲而馥郁兮樂聖駕之旋幢喜雲衢之晱冉兮天<lb/>
廓落而地洪龎目遥送而俯仰兮鸞輿升降而達𤣥黄<lb/>
慕神降臨之盤桓兮於心燁燁而耿光願民之多福兮<lb/>
每以歳首而奠筐<lb/>
　第九歌<lb/>
<pb n="KR4e0001_WYG_012-7a"/>
　　升降殽羞<lb/>
升沉燎瘞而幻化兮殽羞備納而供勤昌以之而祈穀<lb/>
兮民謳歌而福愈良想天門地户之茫茫兮欲假之來<lb/>
享而難望樂大禮之既成兮必時若而雨暘<lb/>
　　迎神歌<lb/>
薰風蕩蕩兮解炎備朝紳兮懼恐弗專夜沉沉兮星辰<lb/>
團圞皓月輝輝兮馳天稽首頓首兮遥瞻孰知后土兮<lb/>
何然昊天昊天鑒蒼生兮來筵<lb/>
<pb n="KR4e0001_WYG_012-7b"/>
　　送神歌<lb/>
諸侯趨蹌兮肅齊列郊壇兮次第金石絲竹兮方㩦早<lb/>
彷彿兮鳯凰來儀俄冉冉兮慶雲飛恭遥瞻兮俯首低<lb/>
靖沉沉兮后土降臨時地祗兮欣喜吾民今歳兮樂雍<lb/>
熙臣率百職兮羅拜壇壝感恩兮無已惟父天兮母地<lb/>
　　思親歌<lb/>
苑中髙樹枝葉雲上有慈烏乳雛勤雛翎少乾呼教飛<lb/>
騰翔啞啞朝與昏有時力及隨飛去有時不及枝内存<lb/>
<pb n="KR4e0001_WYG_012-8a"/>
呼來呼去羽翎硬萬里長風兩翼振父母雙飛𦂳相隨<lb/>
雛知返哺天性真歔欷慈烏慟惻仁人而不如鳥乎將<lb/>
何伸將何伸吾思昔日㣲庶民苦哉憔悴堂上親有似<lb/>
不如鳥之至孝精歔欷歔欷夣寐心不冺<lb/>
　<lb/>
　<lb/>
　<lb/>
　<lb/>
<pb n="KR4e0001_WYG_012-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明太祖文集巻十二<lb/>
</p>
<p>
</p>
  </div>
</body>
</text>
</TEI>
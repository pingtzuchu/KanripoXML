<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明太祖文集</head>
    <p>
<pb n="KR4e0001_WYG_000-1a"/>
欽定四庫全書　　　　　集部六<lb/>
　明太祖文集　　　　　　别集類五<hi>明</hi>
　　提要<lb/>
　　　　<hi>臣</hi>等謹案明太祖文集二十巻明巡按直𨽻<lb/>
　　　　督學御史姚士觀南京户部督儲主事沈鈇<lb/>
　　　　仝編校分十六類曰詔曰制曰誥曰書曰勅<lb/>
　　　　命曰䇿問曰勅問曰論曰樂章曰樂歌曰文<lb/>
　　　　曰碑曰記曰序曰説曰雜著曰祭文曰詩按<lb/>
<pb n="KR4e0001_WYG_000-1b"/>
　　　　太祖集初刻於洪武七年劉基及宋濓文集<lb/>
　　　　所載序文俱云五巻稱翰林學士樂韶鳳所<lb/>
　　　　編録然黄虞稷千頃堂書目已不著録所著<lb/>
　　　　録者有太祖文集三十巻注曰甲集二巻乙<lb/>
　　　　集三巻丙集文十四巻詩一巻丁集十巻又<lb/>
　　　　太祖文集類編十二巻又太祖詩集五巻又<lb/>
　　　　太祖御製書稿三巻均與此本不符焦竑國<lb/>
　　　　史經籍志列太祖文集二十巻又三十巻此<lb/>
<pb n="KR4e0001_WYG_000-2a"/>
　　　　本巻數與竑所列前一本合當即竑所著録<lb/>
　　　　歟其刻在萬厯十四年編次不知出誰手目<lb/>
　　　　録之末有姚士觀等䟦語乃據舊本刻於中<lb/>
　　　　都亦未能詳考所自來也考朱彛尊明詩綜<lb/>
　　　　載有太祖神鳳操一首而集内無之則亦未<lb/>
　　　　為賅備然所謂三十巻者今未見傳本其存<lb/>
　　　　佚均未可知近時諸家所蔵弆大抵皆即士<lb/>
　　　　觀等所刻今亦據以著録存有明一代開國<lb/>
<pb n="KR4e0001_WYG_000-2b"/>
　　　　之著作焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
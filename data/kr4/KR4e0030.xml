<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4e0030_SBCK_001-1a"/>
髙太史鳬藻集卷之一<lb/>
　　　　　　　　　　　　後學周立編輯<lb/>
　論<lb/>
　　威愛論<lb/>
書曰威克厥愛允濟愛克厥威允罔㓛㦯以愛誠有<lb/>
以結於人者則趋事赴㓛有不期然而然何以威為<lb/>
㦲予曰不然此御軍之要也盖慶勝則姑息威勝則<lb/>
嚴明胤侯知其然故於誓師之際深警之若此欲其<lb/>
恐懼而用命也嗚呼以仲康之賢討羲和之沉亂其<lb/>
必濟可知矣然猶恐其威之不立而㓛之不成而況<lb/>
<pb n="KR4e0030_SBCK_001-1b"/>
後世之衆人欲從事之強敵者㢤夫三代之兵也出<lb/>
於民居則習其政教而知義出則聞其莭制而知法<lb/>
皆有尊君死上之心赴公戰如報私仇者抑且有所<lb/>
謂孥戮之刑弗朂之戒焉近世之聚而為兵者非田<lb/>
野之惰夫則鄕里之惡少亡命行剽椎埋鼓鑄之流<lb/>
也政教不習而莭制不聞苟無威以臨之則其桀傲<lb/>
狼戾悻自肆者可勝道㢤今之人家有驕子非其<lb/>
子之性驕也愛之而致其驕也教之而不從役之而<lb/>
不動於是有悖<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>干犯之患矣若小過則訓之大過<lb/>
則杖之子其有驕乎将之御三軍者固無異於是然<lb/>
<pb n="KR4e0030_SBCK_001-2a"/>
将之於三軍又非若父子之有天性之親而不可一<lb/>
日離者則愛之其可過於威乎况戰者所以驅之於<lb/>
死也好生惡死人之至情非得尊君死上之人則視<lb/>
白刄之交於前流矢之集於左其不震慴辟易顛倒<lb/>
而奔走者㡬希矣故兵法曰畏敵者不畏我畏我者<lb/>
不畏敵何以使其能畏我也殺之者而已矣盖非嗜<lb/>
殺而自殘也恐其畏敵而先後敵㦯乗而䨱之是舉<lb/>
軍而棄之於敵其自殘不巳多乎故愛其子者賊其<lb/>
子殺其軍者全其軍設使兩軍勇怯相若一樂其将<lb/>
之寛一畏其将之嚴卒然遇於原野之間援捊鼓之<lb/>
<pb n="KR4e0030_SBCK_001-2b"/>
則嚴者莫不奮戈而爭前而寛者㦯有一二遁矣何<lb/>
則彼恃愛之而不殺也故有威則怯者勇無威則勇<lb/>
者怯且立威者非欲其若楊素之求人之過而殺之<lb/>
也亦曰令之嚴而罰之果不為煦煦姑息之計耳古<lb/>
之豪傑所以能使士卒畏之若鬼神之不可犯納之<lb/>
於死而不避投之於險而無所辭百戰百勝功立於<lb/>
當時而名存於後世者用此道也㦯又曰然則威可<lb/>
以無<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>矣乎曰何可以無愛也專<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>則䙝䙝則怠專<lb/>
威則急急則怨怨與怠其敗一也故愛而恐其至於<lb/>
怠也則攝之以威而作其氣威而恐其至於怨也則<lb/>
<pb n="KR4e0030_SBCK_001-3a"/>
濟之以愛而牧其心愛非威㤙不加威非<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>勢不固<lb/>
威愛之道所以兼施並行而不可偏廢者也雖然豈<lb/>
特為将之事㢤使國君而知此則國可以治天子而<lb/>
知此天下可得而理矣<lb/>
　　四臣論<lb/>
古之所以䏻國者有四臣焉何謂四臣曰社稷之臣<lb/>
腹心之臣諌諍之臣執法之臣也何謂社稷之臣忠<lb/>
藎孚於上下威望加於内外敵國聞之而不敢謀奸<lb/>
宄畏之而不敢發正色立朝招之不來而麾之不去<lb/>
若漢汲黯呉張昭唐郭子儀是也何謂腹心之臣識<lb/>
<pb n="KR4e0030_SBCK_001-3b"/>
足以達天下之機畧足以濟天下之業徔容帷幄謀<lb/>
成而羣臣不知計㝎而将軍不聞若漢良平魏荀㦯<lb/>
秦王猛是也何謂諌諍之臣匡君之非而納君於善<lb/>
不阿順以取容不迎合以求悅正言不逥觸犯忌諱<lb/>
雷霆發於上而不驚鼎鑊具於前而不顧若唐魏徴<lb/>
禇遂良張九齡是也何謂執法之臣直道而行不憚<lb/>
權貴逢奸必舉遇惡必擊使豺狼狐狸屏息而不敢<lb/>
動若漢王章盖寛饒唐宋璟是也盖社稷之臣以忠<lb/>
腹心之臣以智諌諍之臣以直執法之臣以剛此四<lb/>
臣者國之不可以一日無者也夫以匹夫之取友尚<lb/>
<pb n="KR4e0030_SBCK_001-4a"/>
有能死義者能忠謀者能責善者能禦侮者而況於<lb/>
國君乎而況於天子乎故國無社稷之臣則無以抗<lb/>
大難無腹心之臣則無與圖大功無諌諍之臣則無<lb/>
以與格大過無執法之臣則無與除大奸無與抗大<lb/>
難必危無與圖大功必敗無與格大過必昏無與除<lb/>
大奸必弱故古之興者未甞無四臣而亡者未甞有<lb/>
四臣也嗚呼四臣者豈真不易得耶君無優養作起<lb/>
之術爾故所以待社稷之臣者當尊以禮髙爵而重<lb/>
禄之使危言不能中細故不䏻踈則彼必以社稷之<lb/>
憂為已憂社稷之辱為已辱毅然以身徇莭而不變<lb/>
<pb n="KR4e0030_SBCK_001-4b"/>
而大難可抗矣待腹心之臣者當推以誠畧去苛禮<lb/>
示之坦然食則同噐坐則促席所言無不用所欲無<lb/>
不與則彼必竭思慮之精效勝負之計而大功可圖<lb/>
矣待諫諍之臣者則當納以寛凢有所論奏停輿以<lb/>
受之賜帛以旌之雖激忉不怒雖指斥不罪則彼必<lb/>
務盡直心政事之闕日間聦明之道益廣而大過可<lb/>
格矣待執法之臣當假以威不以私愛撓其權不以<lb/>
譴辱挫其氣使強者不敢傷䜛者不敢毀則彼必竦<lb/>
踴風生刺舉無避以尊朝廷之勢而奸可除矣若㦯<lb/>
棄忠而擅智惡直而害剛平居而上唱下和相聚自<lb/>
<pb n="KR4e0030_SBCK_001-5a"/>
賢勢孤而不知機去而不察政失而不聞威削而不<lb/>
悟及一旦臨變茫然而無所救豈不可哀也哉詩曰<lb/>
如彼泉流無淪胥以敗予恐後世之君無四臣而致<lb/>
其敗也<lb/>
　記<lb/>
　　逰天平山記<lb/>
至正二十二年九月九日積霖既霽灝氣澄肅予與<lb/>
同志之友以登髙之盟不可寒也廼治饌載醪相與<lb/>
指天平山而逰焉山距城西南水行三十里至則捨<lb/>
舟就輿經乎林淺塢間道傍竹石蒙翳有泉伏不見<lb/>
<pb n="KR4e0030_SBCK_001-5b"/>
作泠泠琴筑聲予欣然停輿聽乆之而去至白雲寺<lb/>
謁魏公祠憇逺公菴然後由其麓狙杙以上山多怪<lb/>
石若卧若立若搏若噬蟠拏撑拄不可名状復有泉<lb/>
出亂石間曰白雲泉綫脉縈絡下墜于沼舉瓢酌甞<lb/>
味極甘汵泉上有亭名與泉同草木秀潤可䕃可息<lb/>
過此則峯迴磴盤十步一折委曲而上至於龍門兩<lb/>
崖並峙若合而通窄險深黒過者側足又其上有石<lb/>
屋二大可坐十人小可坐六七人皆石穴空洞廣石<lb/>
覆之如屋既入則懔然若将壓者遂相引以去至此<lb/>
盖始及山之半矣乃復離用𣪚伍竸逐幽勝登者止<lb/>
<pb n="KR4e0030_SBCK_001-6a"/>
者哦者嘯者憊而喘者恐而咷者怡然若有樂者悵<lb/>
然俛仰感慨若有悲者雖所遇不同然莫不皆有得<lb/>
也予居前益上覺石益怪徑益狹山之景益竒而人<lb/>
之力亦益以憊矣顧後者不予繼廼獨褰裳奮武窮<lb/>
山之高而止焉其上始平曠坦石為地拂石以坐則<lb/>
見山之雲浮浮天之風飂飂太湖之水渺乎其悠悠<lb/>
予超乎若舉泊乎若休然後知山之不負扵茲逰也<lb/>
既而欲下失其故路樹隱石蔽愈索愈迷遂困於荒<lb/>
茅叢篠之間時日欲暮大風忽来洞谷唅呀鳥獸鳴<lb/>
吼予心恐俯下疾呼有樵者聞之遂相導以出至白雲<lb/>
<pb n="KR4e0030_SBCK_001-6b"/>
亭復與同逰者㑹衆莫不尤予好竒之過而予亦笑<lb/>
其惟怯頺敗不能得茲山之絶勝也於是采菊泛酒<lb/>
樂飲将半予起言於衆曰今天下板蕩十年之間諸<lb/>
侯不能保其國大夫士之不䏻保其家奔赱離𣪚於<lb/>
四方者多矣而我與諸君蒙在上者之力得安於田<lb/>
里撫佳莭之來臨登名山以眺望舉觴一醉豈易得<lb/>
㢤然恐盛衰之不常離合之難保也請書之於石明<lb/>
年将復來使得有所考焉衆曰諾遂書以為記<lb/>
　　生白室記<lb/>
荘周氏之言曰瞻彼關者虚室生白謂人能遺耳目<lb/>
<pb n="KR4e0030_SBCK_001-7a"/>
去心意而任夫性則道集至虚之宅而純白生焉四<lb/>
明陳君徳明恱其說乃以生白名所寓之室介友人<lb/>
求予記之予甞讀周之書觀是說者雖仲尼所以告<lb/>
顔子盖寓言耳其義雖羙然未能盡合乎聖人也陳<lb/>
君豈将學者邪周之道盖欲放心自得之塲以與物<lb/>
寘所謂逰方之外者也君今筮仕　昌朝出贊宥府<lb/>
蕳牘填委寔待剸裁而目欲無所視耳欲無所聽而<lb/>
心欲無所思能乎不能也君既不能為之則吾亦不<lb/>
能言之矣請言其可能者以記君室可乎夫心之體<lb/>
本虚有不虚者物之窒也物非能窒之也誘於物而<lb/>
<pb n="KR4e0030_SBCK_001-7b"/>
為之累也故聖人教人目不能使無視能勿視於邪<lb/>
耳不能使無聽能勿聽於滛心不能使無思能勿思<lb/>
於妄而巳爾苟三者之用皆出於理而不私則雖日<lb/>
與物接其外蔽交而中之虚自若也吾虛既存然後<lb/>
光明洞徹昭然而不昧者發焉燭至幽而不遺察至<lb/>
隱而能著此則明而誠誠則明之道也又豈務於虚<lb/>
寂而無為於世者之事㢤君好學善辯甞燕休是室<lb/>
之中尚䏻虚心而觀以審其取舎之㡬也夫<lb/>
　　蜀山書舎記<lb/>
蜀山書舎者友人徐君㓜文肄學之所也㓜文嘗自<lb/>
<pb n="KR4e0030_SBCK_001-8a"/>
呉興以書抵予曰吾山在城東若干里吾屋在山若<lb/>
千楹吾書在屋若干卷山雖小而甚羙屋雖朴而粗<lb/>
完書雖不多而足以俻閱吾将於是卒業焉子幸為<lb/>
我記之予惟古之君子所取以成其學者無常物所<lb/>
居以致其學者無常地也故弁裳之於容珩瑀之於<lb/>
步豆籩之於陳琴瑟之於樂弓矢車馬之於服度量權<lb/>
衡之於用凡接於物皆學也豈專於六籍之内㦲往<lb/>
于田入于市䖏于户庭覧于山川立于宗廟朝廷逰<lb/>
于庠序軍旅凢履之地皆學也豈限於一室之間㢤<lb/>
後丗講學之道既廢而人之不能然也有志者始各<lb/>
<pb n="KR4e0030_SBCK_001-8b"/>
占山水之勝築廬聚書而讀之雖其所以學之者異<lb/>
手古然九事物之理與夫羣聖賢脩巳治人之要實<lb/>
皆不出於書況安修阻之區絶紛囂之役得一肆其<lb/>
力於是則其至於成<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>豈不反有易者㢤今㓜文以<lb/>
方壮之齒有可用之材而不急進取益務於學以求<lb/>
其所未至豈非有志之士哉而予也北郭之野有土<lb/>
東里之苐有書皆先人之遺也遭時多艱茀穢於榛<lb/>
蕪殘壊於塵蠧倀倀焉日事奔走而不知返則其荒<lb/>
陋宜有愧於糿文矣尚䏻為是記乎然而書此而不<lb/>
辭者盖姑復㓜文之請亦目以自厲焉<lb/>
<pb n="KR4e0030_SBCK_001-9a"/>
　　清言室記<lb/>
韋應物詩有曰清言怡道心予友張君讀之有所契<lb/>
囙掇句首二字名其室而屬予記之且曰吾室在寝<lb/>
門之内户庭宻深惟案絜素盖将於此縱玄虚之談<lb/>
息世俗之論者也予惟昔魏之衰士大夫有擅聲勢<lb/>
之強溺酣滛之樂而唱為清談假以自髙者其流至<lb/>
於西晉卒亡人國論者至今咎之張君豈蹈其轍㢤<lb/>
夫君子之觀人其道雖殊必先於其言非以其發於<lb/>
心志之微而善惡有不可掩者夫故靜者其言蕳躁<lb/>
者其言繁汙者其言卑達者其言逺理必然也張君<lb/>
<pb n="KR4e0030_SBCK_001-9b"/>
嘗學道且究於醫得養生之理吐查滓而納清虗厭<lb/>
華腴而嗜澹泊事物之末能為其累者寡矣邪穢之<lb/>
念不萌于心故煩濁之語不出于口内外一致非若<lb/>
昔人之矯為也豈不足尚乎然言不何以自述也必<lb/>
有問荅者焉張君室中所與揮麈而相對者其誰㢤<lb/>
予聞此邦多異人道路塵埃中如魏伯陽許長史之<lb/>
倫安知不往來其間邪張君儻識之延於是室分據<lb/>
木榻為中夜之談予得執燭隅坐以聽之豈不幸㢤<lb/>
雖然猶未忘於言也有道者之教人黙焉而意巳傳<lb/>
予雖凡陋能使預聞不言之妙乎<lb/>
<pb n="KR4e0030_SBCK_001-10a"/>
　　煮石山房記<lb/>
昔者先王教民稼穡而使之粒食又命火官别五木<lb/>
順四時改火以利烹餁之用而後民有以養其生而<lb/>
無天札之患五糓之羙萬世寶之雖有芻豢之豐不<lb/>
敢使勝其氣所以爲民之天而不䏻一日無焉後世<lb/>
神仙之說興方士始導人以絶粒之術采草木錬金<lb/>
石而餌之謂可以去查滓而來清虗却衰老而致輕<lb/>
舉余甞恠而疑之然獨念滋味人之大欲也自宴享<lb/>
飲食之禮廢而人之奉養無莭割鮮炙肥極海陸之<lb/>
珎以相侈尚罄萬錢於一飡俻百牢於一獻外則困<lb/>
<pb n="KR4e0030_SBCK_001-10b"/>
衆人之力内則傷五臟之和卒至於廢其家國而䘮<lb/>
其身與夫不甘粗糲遂墮其操輕冐危辱以營口腹<lb/>
之嗜者皆往往而是也而方士居窮岩絶谷之中禁<lb/>
斥丼腴啖粗礦之物卒歲而不厭亦難䏻之士㢤金<lb/>
華葉山人賣藥呉城南題其室曰煮石山房嘗邀余<lb/>
過之指山而告曰是吾囷也苟不壊則無憂飢矣子<lb/>
䏻以文記吾居當授子是術焉余方有役於世未能<lb/>
從山人以學則雖有言未足以知山人服食之妙也<lb/>
故獨以所感於世者書之使㦯有囙余言而少警者<lb/>
去淫靡而樂澹泊亦豈非山人之志哉<lb/>
<pb n="KR4e0030_SBCK_001-11a"/>
　　靜者居記<lb/>
潯陽張君來儀以靜者居名其所寓之室嘗属余記<lb/>
之乆辭而未獲也一日與客往候之入其室竹樹翳<lb/>
深庭户虗寂落然無囂聲客顧而歎曰羙哉居乎使<lb/>
張君不勤動於外有以自樂而成夫靜者非是居乎<lb/>
余謂客曰子何言之戾邪今有人焉䖏空谷之中棲<lb/>
長林之下干戈之聲不聞車馬之跡不至其居靜矣<lb/>
而利禄之念不忘於心窮約之憂每拂乎慮雖夷然<lb/>
而行塊然而坐顛倒攫攘無異奔騖於埃壒者子謂<lb/>
其果靜乎又有人焉逰於邑都宅於市里鄰有歌呼<lb/>
<pb n="KR4e0030_SBCK_001-11b"/>
之喧門有造請之雜心倦乎應荅身勞於将迎其居<lb/>
非靜矣而抱廉退之莭慎出䖏之誼雖逐逐焉群於<lb/>
衆人而進不躁忽視世之揮霍變態倐往而倐來者<lb/>
若雲烟之過目漠然不足以動之子謂其果非靜者<lb/>
乎盖靜也係於人不係於居人能靜則無適而不靜<lb/>
是居之靜無與於人人之靜亦無待於居也雖然亦<lb/>
有待其居而靜者矣然非此之謂也傳曰居天下之<lb/>
廣居廣居仁也自克己以復之主敬以守之至於安<lb/>
重而不遷淵靚而莫測則其體靜矣故曰仁者靜張<lb/>
君之志盖在於是而假以名其室子豈未之思乎客<lb/>
<pb n="KR4e0030_SBCK_001-12a"/>
未有以應張君起而謝曰居靜而非靜者吾知其所<lb/>
警居不靜而靜者吾知其所勉若居仁而靜者雖非<lb/>
愚所及則碩學之焉子之言俻矣豈不足記吾居㢤<lb/>
請書之顧余欲靜而末䏻者姑書以識之俟他日從<lb/>
君而從事焉<lb/>
　　夣松軒記<lb/>
昔馬璘嘗讀史見其祖援之㓛烈囙自感奮不忍使<lb/>
墜于地卒為名将繼羙於前人矣近代卿相之後有<lb/>
不數傳其譜牒尚明家乗猶在而子孫巳失其業甚<lb/>
者目接其光輝身承其教訓纊窆未乆而棄衣冠之<lb/>
<pb n="KR4e0030_SBCK_001-12b"/>
華趋沽販之賤不自知耻以玷厥祖者往往而是也<lb/>
璘乃䏻遐追逺慕繩其武於數十世之上可謂有志<lb/>
之士哉余友丁君志剛讀史書見其先有夣松生腹<lb/>
而為公者囙題所居軒曰夣松以識追慕之意間属<lb/>
余記之余謂君今距公㡬世矣非有光輝教訓身承<lb/>
而目接也亦非譜牒之可㝷家傳之可續也乃欲逺<lb/>
繩其武亦可謂有志之士而無愧於璘者矣然君知<lb/>
公之夣松而亦知公之所以夣松者乎盖公負挺特<lb/>
之才抱堅貞之操其徳有象乎松而将為岩廊之用<lb/>
也故神䰟感㑹<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>然之姿見於寢寐之間是非囙有<lb/>
<pb n="KR4e0030_SBCK_001-13a"/>
斯夣之祥而䏻致為么之貴盖有為公之噐而䏻召<lb/>
斯夣之样也若䡖詭䜛邪之徒而欲據台鼎之重者<lb/>
則其合睫之際松未生於腹上而蠅巳集於鼻端矣<lb/>
君今好學而脩盤礡田野茍䏻䖏是軒之中朝夕自<lb/>
厲以思紹公之徳則吉夣之来有時而其九重之上<lb/>
亦有徵夣而相求者矣傳曰公侯之子孫必復其始<lb/>
　　安晚堂記<lb/>
余在<lb/>
亰師同里朱君炳文以郡薦就試春官既雋而将歸<lb/>
過余請曰天賚吾家使二親康強具存甞築堂奉之<lb/>
<pb n="KR4e0030_SBCK_001-13b"/>
寛間靜深可以燕娯欲吾親之優㳺於是以樂其老<lb/>
也自題曰安晚碩子為我記之余惟孝子之安其親<lb/>
冝無時而不然何獨於其老㢤盖人朝而出晝而馳<lb/>
夕則宜息焉少而進壮而行老則宜休焉故凡届于<lb/>
桑榆之時筋力巳憊而猶勤動勞騖不使寜佚以享<lb/>
其餘年者非理之所宜也傳曰老者安之然則孝子<lb/>
之於親雖無時不欲其安至於老也豈不尢所當盡<lb/>
心㢤若夫安之亦有道矣奉觴調膳丼滑滫瀡以薦<lb/>
之親之口安矣而物有以拂其志則非所謂䏻安也<lb/>
縣衾篋枕痒痾抑搔以事之親之軆安矣而行有以<lb/>
<pb n="KR4e0030_SBCK_001-14a"/>
累其心則非所謂䏻安也必也居而脩諸身出而事<lb/>
於君皆盡其道無一足以貽親之憂則善矣不務於<lb/>
是而惟以口體之養為安豈未知其本哉余向居呉<lb/>
時嘗獲拜炳文之嚴君年六十餘而氣貌充充然固<lb/>
知其安之有素矣況逢<lb/>
今天子既定四海推大孝之心欲使天下之老者皆安炳文<lb/>
又以才進将得禄而爲養其親有不安者乎吾又聞安則静<lb/>
静則難衰難衰則夀可必矣今炳文能安其親将見蒼顔白<lb/>
髮婆娑於是堂之上者其樂未易艾也請記諸壁以俟<lb/>
　　水雲居記<lb/>
<pb n="KR4e0030_SBCK_001-14b"/>
亰師四方之所走集居人<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>比而廬不隙尺地求遐<lb/>
曠之適無有也吳陵劉雨僑於東城之隅扁其室曰<lb/>
水雲居嘗請余為之記余間過其居而異之曰子之<lb/>
居前闤闠而後營衛固紛囂塵坌之區也惡覩夫水<lb/>
與雲㦲雨曰吾少家江海之上嘗觀夫洪波東馳浮<lb/>
雲飛揚吾則拏舟以娭泝洄瀾逐流景與之俯仰而<lb/>
上下心甚樂焉今雖幸䖏<lb/>
轂下顧以無材不能備世用欲歸還鄕復從二物者<lb/>
逰而未得也故名吾室以志之先生何疑焉余聞而<lb/>
愈異之囙告之曰夫雲之與水非隱者之所宜從也<lb/>
<pb n="KR4e0030_SBCK_001-15a"/>
子見其滔滔於江湖悠悠於寥廓若無事然謂與己<lb/>
適相類也欲狎而與之逰然不知舒布覆被而雨四<lb/>
海者雲也奔走放注而溉千里者水也彼皆有澤物<lb/>
之勞焉子乃以無事求之吾恐水逺逝而雲髙飛皆<lb/>
将去子而不顧尚得而與之逰乎子今遭逢明時出<lb/>
門即朝廷之上其勢易達也當奮揚其光英涵泳其<lb/>
徳性進用於世使所施有及於人則二物者皆即在<lb/>
子之身無所往而不與之俱又何求於渺漫杳靄之<lb/>
郷乎雨瞿然謝曰先生命我矣遂書留其壁間以為記<lb/>
　　槎軒記<lb/>
<pb n="KR4e0030_SBCK_001-15b"/>
槎浮木也余嘗客松江之上濵江之木當秋為大風<lb/>
所摧折者随波而流顧而有感囙以名所居之軒及<lb/>
逰亰師翰林學士金華宋公為篆二大字自是㦯仕<lb/>
㦯退東西旅寓所至輙扁于室今年春自城南徙夏<lb/>
侯里苐復以掲于南軒客有過而疑者乃謂之曰子<lb/>
不觀夫槎乎衆槎之流同寄於水也而洄薄蕩汨㦯<lb/>
淪於泥沙㦯棲於洲渚㦯為漁樵之所薪㦯為蟲螘<lb/>
之所蠧㦯乗洪濤東入於海茫洋浩汗莫得知其所<lb/>
極而亦有一槎焉㦯墊㦯浮㦯泛㦯止方此倐彼而<lb/>
不可期者水實使之也然槎雖寄於水而無求於水<lb/>
<pb n="KR4e0030_SBCK_001-16a"/>
水雖能使槎而無意於槎其漂然而行泊然而滯随<lb/>
所遭水之勢爾水盖未嘗有愛惡於槎槎亦不知有<lb/>
徳怨於水也人之生而繫命乎天者亦何異是哉夫<lb/>
林林而立者皆人也而有貴為王公有賤為輿隷有<lb/>
富有千駟有貧不能飽一簞亦有一人之身而始困<lb/>
終亨前興後仆變遷無常而轇轕不齊者非天孰使<lb/>
之然天雖使之而豈有意哉磅礡絪緼厚薄随其所<lb/>
得與人漠然而人自不䏻違爾世之不安乎天者乃<lb/>
疲智力以營所欲悲失喜得而卒不知得失之不在<lb/>
已也非惑歟此余所以有感於槎而取以名軒也且<lb/>
<pb n="KR4e0030_SBCK_001-16b"/>
子又不觀夫水與天乎其奔渟也随地形而成其旋<lb/>
運也乗氣機而動二者猶不能自任而況槎與人乎<lb/>
若余天地間一槎也其行其止往者既知之矣来者<lb/>
吾何所計㢤亦安乎天而巳矣顧吾槎方止幸不為<lb/>
薪且蠧則是軒者其淪棲之地乎既對客遂書于壁<lb/>
以自厲洪武六年秋九月青丘退史記<lb/>
　　逰靈巖記<lb/>
呉城東無山唯西為有山其莑聮嶺属紛紛靡靡㦯<lb/>
起㦯伏而靈巖居其間㧞竒挺秀若不肯與衆峯列<lb/>
望之者咸知其有異也山仰行而上有亭焉居其半<lb/>
<pb n="KR4e0030_SBCK_001-17a"/>
盖以莭行者之力至此而得少休也由亭而稍上有<lb/>
穴窈然曰西施之洞有泉泓然曰浣花之池皆呉王<lb/>
夫差宴逰之遺䖏也又其上則有草堂可以容栖遲<lb/>
有琴㙜可以周眺覧有軒以直洞庭之峰曰抱翠有<lb/>
閣以瞰具區之波曰涵空虗明動盪用號竒觀盖專<lb/>
此邦之羙者山而專此山之羙者閣也啓呉人逰此<lb/>
雖甚亟然山毎匿幽閟勝莫可蒐剔如鄙予之陋者<lb/>
今年春從淮南行省叅知政事臨川饒公與其客十<lb/>
人復来逰升于髙則山之佳者悠然來入于奥則石<lb/>
之竒者突然出氛嵐為之蹇舒杉檜為之拂舞幽顯<lb/>
<pb n="KR4e0030_SBCK_001-17b"/>
巨細爭獻厥状披豁呈露無有隱遁然後知於此山<lb/>
為始識於今而素昧於昔也夫山之異於衆者尚能<lb/>
待人而自見而況人之異於衆者哉公顧贍有得囙<lb/>
命客皆賦詩而属啓為之記啓謂天於詭竒之地不<lb/>
多設人於登臨之樂不常遇有其地而非其人有其<lb/>
人而非其地皆不足以盡夫逰觀之樂也今靈巖為<lb/>
名山諸公為名士盖必相湏而適相値夫豈偶然哉<lb/>
宜其目領而心觧景㑹而理得也若啓之陋而亦與<lb/>
其有得焉顧非幸也歟啓為客最少然敢執茟而不<lb/>
辭者亦将有以私識其幸也十人者淮海秦約諸暨<lb/>
<pb n="KR4e0030_SBCK_001-18a"/>
姜漸河南陸仁㑹稽張憲天台詹參豫章陳増呉郡<lb/>
金起金華王順嘉陵楊基呉陵劉勝也<lb/>
　　素軒記<lb/>
魯丹桓宫楹而春秋譏之夫以諸侯過飾其宗廟聖<lb/>
人猶見非於禮制之不可踰如是也後世習俗奢僣<lb/>
波頺風靡䏻循乎禮者寡矣浮屠之法又為世所崇<lb/>
故往往大為其宫飾以金銀塗以彤碧輪奐絢爛以<lb/>
事其所謂荘嚴者論者未嘗非之䖏者亦不自疑盖<lb/>
可歎也浩上人居呉之靈鷲院澹泊清苦持其律甚<lb/>
謹嘗被　召赴<lb/>
<pb n="KR4e0030_SBCK_001-18b"/>
亰而還治室於舎之西偏簡朴粗完無彩繪之飾榱<lb/>
桶壁牖悉塗以堊問之則曰吾非不能為彼也誠以<lb/>
安居而食於人得此亦足矣尚敢有加㢤囙自題曰<lb/>
素軒而求余記之上人可謂善居室者矣有自足之<lb/>
心無踰禮之弊是皆可書則為之記也寔宜乃進而<lb/>
告之曰夫雕鏤琢刻不如璞玉之渾堅烹餁調和不<lb/>
如大羮之和羙文章詞令之工威儀容觀之盛不如<lb/>
忠信之足貴則彼知輪奐絢爛者固不如兹軒之朴素<lb/>
也然吾聞說者曰素者質也白也質則實而不華白<lb/>
者純而不雜既實且純道之體具矣則素其軒孰若<lb/>
<pb n="KR4e0030_SBCK_001-19a"/>
素其行素其行又孰若素其心哉上人於是而致力<lb/>
焉則可以盡名軒之義矣余以上人好從儒先君子<lb/>
逰故以是告之且并以所感者書之尚無以余言為<lb/>
其徒病也夫<lb/>
　　歸養堂記<lb/>
稽岳王常宗父文行髙峻甞以布衣　召修元史議<lb/>
論制作稱執茟之任焉書成上進同舘之士咸得<lb/>
賜金幣遣還有欲薦入禁林者常宗辭曰吾非不欲<lb/>
仕也顧毋老不樂去其鄕旁又無他子侍餋吾可留<lb/>
此而使吾母乆西望乎吾亟歸爾乃歸得苐一區於祈川<lb/>
<pb n="KR4e0030_SBCK_001-19b"/>
之郭有花竹池沼之勝中一堂寛閒靚宻燠涼具宜<lb/>
常宗則奉太夫人以居旦輙冠帶率婦子升視饌巳<lb/>
取聖賢之書詠歌於其側家雖貧而安焉毋詔子唯<lb/>
怡愉如也嘗名其堂曰歸養使來属余記之有疑者<lb/>
曰異哉常宗之名斯堂乎吾間為養而出仕者矣未<lb/>
聞舎仕而歸養者也及親之康強當奮取髙爵他日<lb/>
奉身而還駟車洋洋光耀閭里奉牲酒上堂以為娯<lb/>
則所謂養者豈若今而巳常宗何遽歸哉余曰不然<lb/>
也古之為養而仕者以抱關於其鄉不必去其親也<lb/>
不舎仕而養者以受命有方王事之靡盬也且官守<lb/>
<pb n="KR4e0030_SBCK_001-20a"/>
之責未及菽水之奉猶具豈䡖逺其親㢤故雖莫不<lb/>
欲登踐華顯以為親之榮然亦莫不憂曠闕定省以<lb/>
貽親之思也若夫身貴䏻退而及養者事之不可必<lb/>
者也親老而當衰者心之所宜懼者也於宜懼之年<lb/>
而去以待不可必之養是得為智者乎由是觀之則<lb/>
常宗之歸養亦無所不可矣然則堂何以名曰志其<lb/>
樂也盖養雖常宗之志歸則<lb/>
朝廷之賜蒙上賜而為親驩樂孰甚焉名堂以示<lb/>
不忘忠孝之義在矣而子何疑乎言已常宗又以書<lb/>
來督記遂論次復命焉旦夕東逰登堂拜太夫人於<lb/>
<pb n="KR4e0030_SBCK_001-20b"/>
賔友之末尚當賦之以為夀也<lb/>
　　春水軒記<lb/>
余寓野之居有軒焉其左右皆名田今年春淫雨淹<lb/>
月江水夜溢潦被于田漭若巨陂余嘗開軒而望之<lb/>
見其微風吹瀾瀰漫一白蒲菰之所以榮魚鴨之所<lb/>
飛泳渺然有江湖之想焉意頗樂之乃題其扁曰春<lb/>
水間延客飲其中客顧而歎曰嘻子宅此㡬年矣甞<lb/>
見有是水乎湯湯之流則昔秩秩之畦翛翛之菰則<lb/>
昔芃芃之麥也今吾農方運機本以引深抱積薪以<lb/>
塞决子固目之矣然彼皆驚而馳子獨恬而嬉彼皆<lb/>
<pb n="KR4e0030_SBCK_001-21a"/>
戚而號子獨喜而哦何子之情遠人哉夫田不登則<lb/>
歲飢歲飢則民窮民窮則里弗靖里弗靖子能專有<lb/>
是樂乎今奈何以目之適而忽身之厲哉余瞿然曰<lb/>
有是乎客退欲撤其扁既而思曰是足為吾規矣且<lb/>
使凡欲樂於已忘人之憂者入吾軒者皆有以覧而<lb/>
自警焉豈不可㦲遂書客之言于壁以為記<lb/>
　　白田耕舎記<lb/>
白田在呉淞之濵距郭三十餘里呉淞由具區之水<lb/>
東流而為川去海不逺潮汐之所通焉其旁名田數<lb/>
十萬頃悉頼以灌惟白田最下常為水所冐歲不得<lb/>
<pb n="KR4e0030_SBCK_001-21b"/>
藝人囙以是名之父老患焉相率築堤以防其外畚<lb/>
土以培其中爲勤累年而免於水今乃遂成腴沃與<lb/>
他田比耕者資其所出咸自致殷足焉丁至恭氏居<lb/>
田之左嘗闢一室前臨平疇後列嘉樹日課僮奴以<lb/>
耕休則偃息於其中囙名曰白田耕舎余居江上與<lb/>
其室甚迩至恭囙造余固請爲之記焉余惟至恭欲<lb/>
知耕之說則将求老農而學焉又奚俟於余㢤吾知<lb/>
所以記之矣盖嘗觀乎是田始爲蒲葦之陂今則禾<lb/>
黍之所生焉始爲鳬鴈魚鼈之所逰集今則耕者之<lb/>
来雜出於其上焉豈地有變哉人力致然也嗟夫人<lb/>
<pb n="KR4e0030_SBCK_001-22a"/>
之於田䏻積用其力雖汚澤可使爲羙壤至於其身<lb/>
而不思所以變之豈愛身不若於田乎故凡人欲之<lb/>
汨於其心者䏻由禮以防之充善以培之使禮義之<lb/>
根常發則愚者可爲智不肖者可爲賢矣至恭好學<lb/>
而修固當有務於此豈徒服力畎畒爲野人之事而<lb/>
巳耶朝往于田夕歸于斯室取聖賢之書而讀之求<lb/>
所以自治之道至於有成則其所獲不止於有秋矣<lb/>
尚毋曰無佃甫田維莠驕驕也<lb/>
<pb n="KR4e0030_SBCK_001-22b"/>
<pb n="KR4e0030_SBCK_001-1a"/>
書鳬藻集後<lb/>
予在京師嘗得髙先生季迪所著詩曰缶鳴集姑蘇雜詠<lb/>
者讀之愛其清淳典雅得詩人之旨趣意其文當稱是旣<lb/>
而奉命出按吳中暇日因過巡撫亞卿周公寓所又得先<lb/>
生之文曰鳬藻集觀之反復再四見其能闡造化之祕發<lb/>
義理之微窮人事之變引物連喻導<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>規諷貫穿經史百<lb/>
氏之言一本諸至理而氣以昌之可以明人事吉凶禍福<lb/>
之幾監古今成敗得失之迹視彼絺繪藻琢不明乎至道<lb/>
無關乎世教者烏在其爲文哉爰命鋟梓欲其與詩而並<lb/>
傳也若夫先生之出處志節名位履㦄之詳則有隴西志<lb/>
光李公與今亞卿周公爲之紀述矣兹不復贅正統九年<lb/>
<pb n="KR4e0030_SBCK_001-1b"/>
六月旣望監察御史錢塘鄭顒書<lb/>
<pb n="KR4e0030_SBCK_001-2a"/>
</p>
<p>
</p>
  </div>
<div> <lb/>
    <p>
<pb n="KR4e0030_SBCK_002-1a"/>
髙太史鳬藻集卷之二<lb/>
　　　　　　　　　　　　後學周立編輯<lb/>
　序<lb/>
　　史要類鈔序<lb/>
余嘗讀史病其煩而難記𣪚而難觀也囙仍通鑑之<lb/>
舊采掇而分次之所以舉要以省其煩立類以合其<lb/>
散使之粲然可考而無難也捴為二卷名之曰史要<lb/>
類鈔嗚呼世教衰而博學審問之㓛廢學者日趋於<lb/>
苟蕳而不自止故經有莭文史有畧本百家諸氏之<lb/>
書皆有纂集以為一切速成之計遂使義理之微不<lb/>
<pb n="KR4e0030_SBCK_002-1b"/>
俻事變之實不詳無以淹㑹貫通明其同異而辯其<lb/>
得失矣此盖為學之弊至是而極矣余為是編豈所<lb/>
謂耻過而作非㢤亦余之不得已也夫三代而下作<lb/>
者日滋其於言雖有淺深大小之不同然其間皆莫<lb/>
非至理之所在也苟欲窮之則茫洋浩汗非殫歲月<lb/>
疲精思有不䏻究其萬一亦可謂難矣而況余以魯<lb/>
鈍之資䖏䘮亂之世奔走之役勞其形憂患之事拂<lb/>
其性而欲從事於此豈不又難矣哉然嘗懼其荒落<lb/>
而卒於無聞也故區區於聖賢之書猶不敢癈間囙<lb/>
讀史而作是編以自便覧閱雖未免苟蕳之失然其<lb/>
<pb n="KR4e0030_SBCK_002-2a"/>
興壊理亂有切於當世者亦具在是則庶乎可免爲<lb/>
無聞之人矣故曰亦予之不得已也天若欲成其志<lb/>
使得有飦粥之飬以自返於大山長谷之中一肆其<lb/>
力於所未知則亦将無事於是編也<lb/>
　　元史曆志序<lb/>
夫明時治曆自黄帝堯舜與三代之聖王莫不重之<lb/>
其文備見於傳記矣雖去古既逺其法不詳然原其<lb/>
要不過随時考驗以合於天而已漢劉歆作三繞曆<lb/>
始立積年月日法以爲推步之凖後世囙之<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>唐而<lb/>
宋其更元改法者凡數十家豈故相爲乖異㦲盖天<lb/>
<pb n="KR4e0030_SBCK_002-2b"/>
有不齊之運而曆為一㝎之法所以乆而不能不差<lb/>
既差則不可不改也元𥘉承用金大明曆庚辰歲太<lb/>
宗西征五月望月蝕不效二月五月朔徴月見於西<lb/>
南中書令耶律椘材以大明曆後天乃損莭氣之分<lb/>
减周天之杪去交終之率治月轉之餘課两曜之後<lb/>
先調五行之出沒以正大明曆之失且以中元庚午<lb/>
歲國兵南伐而天下畧㝎推上元庚午歲天正十一<lb/>
月壬戌翔子正冬至日月合璧五星聯珠同㑹虚宿<lb/>
六度以應太祖受命之符又以西域中原地理殊遠<lb/>
創為里差以増損之雖東西萬里不復差忒遂題其<lb/>
<pb n="KR4e0030_SBCK_002-3a"/>
名曰西征庚午元曆表上之然不果頒用至元四年<lb/>
西域札馬魯丁撰進萬年曆世祖稍頒行之十三年<lb/>
平宋遂詔前中書左丞許衡太子贊善王恂都水少<lb/>
監郭守敬改治新曆衡䓁以為金雖改曆止以宋紀<lb/>
元曆微加増益實未嘗測驗於天乃與南北日官陳<lb/>
鼎臣鄧元麟毛用翼劉巨淵王素丘鉉髙敬䓁參考<lb/>
累代曆法復測候日月星辰消息運行之景參别同<lb/>
異酌取中數以為曆本十七年冬至曆成詔賜名曰<lb/>
授時曆十八年頒行天下二十年詔太子諭徳李謙<lb/>
為曆議發明新曆順天求合之微考證前代人為附<lb/>
<pb n="KR4e0030_SBCK_002-3b"/>
㑹之失誠可為之永乆自古及今其椎驗之精盖未<lb/>
有於此者也今衡恂守敬䓁所撰曆經及謙曆議故<lb/>
存皆可考據是用具著于篇惟萬年曆不復傳而庚<lb/>
午元曆雖未嘗頒用其為書猶在囙附著于後使来<lb/>
者有考焉作曆志<lb/>
　　元史列女傳序<lb/>
古者女子之居室也必有傅姆師保為陳詩書圖史<lb/>
以訓之凡左右佩服之儀内外授受之别與所以事<lb/>
父毋舅姑之道蓋無所不俻也而又有天子之后妃<lb/>
諸侯之夫人躬行於上以率化之則其居安而有㳤<lb/>
<pb n="KR4e0030_SBCK_002-4a"/>
順之稱臨變而有貞特之操者夫豈偶然哉後世此<lb/>
道既廢女生而䖏閨闥之中溺情愛之私耳不聆箴<lb/>
史之言目不覩防範之具由是動踰禮則而往往自<lb/>
放於邪僻矣苟於是時而有䏻以懿莭自著者焉非<lb/>
其生質之羙則亦豈易致哉史氏之書所以必録而<lb/>
弗敢畧也元人受命百有餘年女婦之䏻以行聞於<lb/>
朝者有矣然其繁殆不䏻盡書今采其尤卓異者具<lb/>
載于篇其間有不忍夫死感慨自殺以從之者雖㦯<lb/>
失於過中然較於苟生受辱與更適而不知愧者有<lb/>
間矣故特著之以示勸厲之義云<lb/>
<pb n="KR4e0030_SBCK_002-4b"/>
　　送唐䖏敬序<lb/>
余世居呉之北郭同里之士有文行而相交善者曰<lb/>
王君止仲一人而已十餘年來徐君㓜文自毘陵髙<lb/>
君士敏自河南唐君䖏敬自㑹稽余君唐卿自永嘉<lb/>
張君來儀自潯陽各以故來居呉而卜苐適皆與余<lb/>
鄰於是北郭之文物遂盛矣余以無事朝夕諸君間<lb/>
㦯辯理詰義以資其學㦯𢋫歌酬詩以通其志㦯鼓<lb/>
琴瑟以宣堙滯之懐㦯陳几筵以合宴樂之好雖遭<lb/>
䘮亂之方殷䖏隱約之既乆而優㳺怡愉莫不自有<lb/>
所得也竊嘗以爲一郡一邑有抱材藝之士而岀於<lb/>
<pb n="KR4e0030_SBCK_002-5a"/>
凡民者皆其地之秀也若諸君其諸州之秀欺以諸<lb/>
州之秀萃於一郷吾里何幸哉且人之求友者㦯命<lb/>
駕褁粮逰於四方而未必可得今余不出閭閈而獲<lb/>
友之多如是則非吾里之幸而余之幸也然自前年<lb/>
士敏往雲間去年㓜文往呉興今年䖏敬又将往嘉<lb/>
禾而仕焉衆客觴别於余舎酒半余戚然曰諸君之<lb/>
居吾里誠幸矣今去者過半而留者猶未可羈也然<lb/>
則誰終與䖏此乎客有起者曰子母戚子單居寡侶<lb/>
時不知有諸君之合也及用聚群逰時又豈知有諸<lb/>
君之離㦲合而離離而合其理無常則他日之復合<lb/>
<pb n="KR4e0030_SBCK_002-5b"/>
於此者固未可知也言既客又有起者曰君子所貴<lb/>
乎同者道也所喜乎合者志也古有尚友於千載神<lb/>
交於千里者以有所合而同爾豈必生同時居同里<lb/>
連棟宇之宻而接杖屨之勤乎諸君能不以逺而忘<lb/>
其好不以踈而易其志不以窮達而渝其乆要之心<lb/>
則雖限胡與越而亦不異於北郭之近矣衆客皆喜<lb/>
既醉而别余善其言遂録為送䖏敬序<lb/>
　　送倪雅序<lb/>
余少未甞事齪齪負氣好辯必欲屈座人一日遇倪君於<lb/>
客舘其年又少而氣則過余與之論兵家書窮晝漏<lb/>
<pb n="KR4e0030_SBCK_002-6a"/>
余不能屈也故余且異君而君亦不鄙余遂相與㝎<lb/>
交焉自是每見必挾史以評人物成敗之是非按圖<lb/>
以考山川形勢之險易㦯命酒對酌歌呼淋漓意氣<lb/>
慨然自謂㓛名可致不難也中罹變虞余旅食江上<lb/>
别君者累年屏伏摧沮曩時之意盡矣及歸而訪君<lb/>
城南則亦載筆㒒㒒新辟爲宥府掾曹署間問之則<lb/>
曰親老矣方急於禄飬餘非吾事也間出其從征時<lb/>
所爲渡長江踰長淮登龜山過盱眙夀春諸詩讀之<lb/>
皆悲壮沉<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>感風物於一時懐英雄於千古者然後<lb/>
知君雖折而氣不衰其過余者固在也今年春<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>調<lb/>
<pb n="KR4e0030_SBCK_002-6b"/>
松江幙旦過辭且求所謂贈言者余聞良材之木不<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>刻斵則無以爲羙觀逸足之駒不服調御則無以<lb/>
能致逺瓌瑋魁閎之士不遭困約卑屈則無以益智<lb/>
慮而成志業使吾二人者當時以邁往之氣未試之<lb/>
學驟進而用之則今寜不有悔乎故凡不達於少者<lb/>
非不幸也雖然君今出而與有民焉苟盡心於爲政<lb/>
則此而上猶階而升堂也功名果何難致㢤若余日<lb/>
習荒陋不䏻自白于世聞海隅多棄地可耕以卒歲<lb/>
則碩受一㕓焉<lb/>
　　送錢塘施輝脩太廟樂噐序<lb/>
<pb n="KR4e0030_SBCK_002-7a"/>
至正二十三年四方粗平大藩逺夷悉效軄貢<lb/>
天子以惟　列聖降枯用克康濟斯難将有事於大<lb/>
室以告成㓛以荅靈貺而樂噐故弊懼無以格神召<lb/>
和乃命春官某馳傳江南爰求善工以脩製之於是<lb/>
錢塘施輝以斵琴應詔昔我世皇受命既㝎海宇肇<lb/>
造一代之樂時輝之祖實以是藝進得官而歸今輝<lb/>
能世其業際中興之運復得用於宗廟之間是可嘉<lb/>
矣雖作樂之意所謂崇徳象烈者非其所喻然制作<lb/>
中程者發響應律俻搏拊之用合詠歌之聲使雲車風<lb/>
馬洋洋而來下者亦豈可少哉故其行也士大夫咸<lb/>
<pb n="KR4e0030_SBCK_002-7b"/>
餞以詩而俾啓為之序啓竊有所感焉盖聞諸董子<lb/>
曰琴瑟不調甚者必觧而更張之乃可鼓也為政而<lb/>
不行甚者必變而更化之乃可理也是天下之政猶<lb/>
琴瑟爾今　國家承大亂之後紀綱縦弛凡百年所<lb/>
行之法其乆而弊若此器者亦多矣苟得大工以脩<lb/>
舉之則其感和順之氣格頑蠢之心也何難焉書曰<lb/>
工執藝事以諌輝䏻以此一言乎<lb/>
　　送二賈君序<lb/>
至正已亥歲余閱江浙行省貢士目有名祥麟名祥<lb/>
鳳者其氏俱賈其籍俱杭之海寜詢之盖兄弟也余<lb/>
<pb n="KR4e0030_SBCK_002-8a"/>
謂浙之為省列郡累十支邑累百抱藝而就試者累<lb/>
千也然限以名數能進于列者無㡬焉求二人同出<lb/>
於一郡者寡矣況一邑乎求二人同出于一邑者又<lb/>
寡矣況一家乎賈氏二子一舉而畢登是列豈不足<lb/>
稱哉今人家有草木花實駢生而並秀者猶傳以為<lb/>
瑞二子非賈氏之瑞乎時頗心羡之而未識其人也<lb/>
明年行宰相以亰師道梗不能使試於禮部遂以便<lb/>
宜授校官於是祥麟為長洲縣學教諭祥鳳為學道<lb/>
書院山長皆來於呉囙得與之友焉問學以相資道<lb/>
義以相勉不自知其好之深㳺之乆也乙巳春二君<lb/>
<pb n="KR4e0030_SBCK_002-8b"/>
始得代告歸求所謂贈言者余觀二君之名而有感<lb/>
焉夫麒麟鳳凰天下之瑞物也出必當國家之治不<lb/>
治而出非瑞矣二君今歸海隅益習舊業不急於其<lb/>
出則所謂翔浮雲之表㳺大野之外也他日應時而<lb/>
來和其聲耀其文則又為一國之瑞不特瑞一家矣<lb/>
𥘉尊君命名之意其亦出諸此乎二君㱕謁試以諗<lb/>
之<lb/>
　　送吕山人入道序<lb/>
嘗讀五代史見縉紳之士能嫉世逺去不汚其亂者<lb/>
曰鄭遨張薦明二人而已而其隱也皆托跡山林為<lb/>
<pb n="KR4e0030_SBCK_002-9a"/>
老氏之徒余始恠之以為君子知不可仕則韜晦以<lb/>
飬其志可矣何必變衣冠之制棄詩書之業長往而<lb/>
不返㦲豈非干戈之際武夫得志章甫縫掖之流不<lb/>
為時之所喜抑恐為人之所迫不如是不足以自絶<lb/>
歟求其志未嘗不深悲也且當是時中國之主屢易<lb/>
士以苟得幸免為心而無愧耻之莭風俗盖大壊矣<lb/>
而猶有二子者焉今天下雖亂未至於極斯人者何<lb/>
獨少哉盖有之而余未得以見也若吕山人其庶乎<lb/>
二子之所為者乎山人少欲舉進士遭時兵興遂避<lb/>
地梁溪汾湖之閒閉門教授服弊茹糲以勤苦自厲<lb/>
<pb n="KR4e0030_SBCK_002-9b"/>
絶不干於人乆之猶以為未也廼著黄冠謝遣弟子<lb/>
将東逰海濵求大山長谷而居之噫山人之志亦可<lb/>
悲也夫昔歐陽公傳遨薦明之事歎世亂文字殘缺<lb/>
賢人之跡湮而不聞故所得者甚寡有悲傷不滿之<lb/>
意余懼山人之名亦遂泯也故為文以送之他日史<lb/>
臣欲訪遺事於草萊之間庶區區之言㦯有足徴焉<lb/>
山人名敏字志學毘陵人<lb/>
　　贈何醫師序<lb/>
友人余君唐卿将以使事往海虞抵余言别且有請<lb/>
曰吾友王仲元氏有痔形下體甚苦越醫何朝宗益<lb/>
<pb n="KR4e0030_SBCK_002-10a"/>
熾以藥使盡其毒而起衆始駭而卒服焉仲元徳之<lb/>
欲吾文以報適有區區之役不克為之執茟碩子恵<lb/>
一言焉余未識仲元雖唐卿之友猶余友而余文豈<lb/>
唐卿之文哉然朝宗與余逰余亦嘗徳之者其又何<lb/>
辭夫治絲之棼者必㫁之治水之濫者必決之治疾<lb/>
之法亦猶是矣方疾之深伏而固結也喣焉而恐傷<lb/>
之撫焉而恐撓之譬如狎猛獸而飬暴兵将不勝其<lb/>
患矣故必攻之以撥其根潰之而泄其埶庶可以收<lb/>
全㓛而無遺悔也然其安也㦯出於至危非醫之自<lb/>
信者不敢試於人人之信於醫者不能使之試自信<lb/>
<pb n="KR4e0030_SBCK_002-10b"/>
而人信之世之相遇良難也今仲元之智足以信其<lb/>
醫朝宗之能足以自信冝其所以收全㓛而無遺悔<lb/>
也嗟夫天下之事有之矣憚小害而不爲顧大患而<lb/>
不恤逡廵歲年而莫知其所終豈非自信而人信之<lb/>
者其相遇為尤難歟唐卿既行使吏持卷來徴書余<lb/>
既為論次遂并以所感者寓焉<lb/>
　　荊南唱和集後序<lb/>
荆南唱和詩若干首句吳周履道毗陵馬元素所共<lb/>
著也二君嘗客陽羡荆溪之南故以名編庚子春余<lb/>
始識履道於吳門相與論詩甚契囙以一帙示余曰<lb/>
<pb n="KR4e0030_SBCK_002-11a"/>
此野人之詞也恐世之嗜者少故未敢出子今為我<lb/>
評之予讀之愛其清粹雅淡有古作者之意囙乞而<lb/>
蔵于家自是履道與余㳺未嘗不道荆南之樂且曰<lb/>
恨子不識元素後余卜舘雲岩之西岡履道毎乗扁<lb/>
舟訪余至則留連累日余與之縁厓遡澗蒐覧無厭<lb/>
一日雨霽鳥鳴春木䕃壑余<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>履道坐磐石命諸生行觴<lb/>
鼓琴酒酣履道起歌其詩數章既而歎曰自吾别元<lb/>
素去荆南謂山林燕咏之樂不可復得矣今乃與吾<lb/>
子相羊於此豈偶然哉又曰吾衰矣恐無以稱列于<lb/>
後苟得片辭之傳使吾名囙而自見亦可以少無憾<lb/>
<pb n="KR4e0030_SBCK_002-11b"/>
矣余當時甚恠其言之悲也越二年履道客㑹稽竟<lb/>
卒于兵余亦遭亂奔赱不遑啓䖏今年冬棲寓江滸<lb/>
間理篋中家乗盡失獨荆南集在焉囙拊而歎曰此<lb/>
詩不亡天欲成吾履道之志乎其有傳必矣然履道<lb/>
學古人之道而區區欲以是名豈其志狹㢤亦足以<lb/>
觀時之否矣尚念履道雖不幸於事無所試然讀其<lb/>
詩者見其居窮谷而無怨尤之辭䖏亂世而有貞厲<lb/>
之志則可併其所藴者而得之不特詩也履道於地<lb/>
下其真可以無憾矣乎是編之首履道元素與遂昌<lb/>
鄭先生皆巳有序余復爲其後序以識履道平昔之<lb/>
<pb n="KR4e0030_SBCK_002-12a"/>
語聞元素猶隱銅官它日待是而請交焉相與㝷履<lb/>
道舊㳺之跡於山荒水寂之濵豈不為一嘅手<lb/>
　　送顧倅序<lb/>
東南之郡惟㑹稽錢塘為佳士之仕於外者咸樂居<lb/>
之以其風氣清羙有山川䑓榭之勝魚稲茶筍之饒<lb/>
人吏恬柔桀猾之蠹稀賔客材俊逰賞之㑹盛足以<lb/>
慰其勤勞宣其煩滯也而錢塘又為前代之遺都民習<lb/>
侈巧<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>屋繁麗歌管之聲不絶於西湖之上故仕者<lb/>
尤樂居焉雖近殘於兵而其所餘猶非他郡之可及<lb/>
也丙牛秋淮南顧君攝尹呉陵還調是府判官賀者<lb/>
<pb n="KR4e0030_SBCK_002-12b"/>
咸謂呉陵廢邑錢塘名都攝尹長吏判官貳職去廢<lb/>
邑而得名都則釋愁歎之殷罷長吏而君貳職則觧<lb/>
責守之重顧君之樂當又過於凡仕者矣余則以爲<lb/>
不然𥘉君之㱕自呉陵示余詩若干篇無悼已羈淹<lb/>
之辭有哀民憔悴之意藹然豈弟君子也夫其往䏻<lb/>
忘其憂而思民之憂則扵今肯專其樂而不同民之<lb/>
樂乎凡欲同於民有不獲則憂憂則樂復不得而全<lb/>
矣雖然君子之仕有所勉樂不樂非足計也君之行<lb/>
凡與逰者咸賦詩四韻以餞而余為之序<lb/>
　　送孫先生序<lb/>
<pb n="KR4e0030_SBCK_002-13a"/>
濮陽公始鎮暨陽其客丹陽孫先生實為郡師暨陽<lb/>
當兵後學乆廢先生至則顧其爼豆壊缺絃歌不興<lb/>
歎曰是非吾責邪廼言於公曰夫禮義者民之軌國<lb/>
之衛也民不知禮則無以格其非不知義則不䏻死<lb/>
其上然禮義之教出於學今學廢民其不知教乎公<lb/>
撫是土而用不教之民緩急其誰與守此公大然之<lb/>
先生乃葺齋祭之廬脩講肄之室以與諸生升降乎<lb/>
其中孜孜汲汲日以聖賢之言鐫切之未㡬咸知鄕<lb/>
方莫㦯自惰來㳺來歌充滿廡下公視事之間亦輙<lb/>
從先生㳺先生為言脩齊治平之道興壊理亂之端<lb/>
<pb n="KR4e0030_SBCK_002-13b"/>
與夫政事之是非生民之利病公往往恱而聽之去<lb/>
年冬公易鎮中呉先主適以秩滿告公遂要先生俱<lb/>
東曁陽之大夫土乆服先生之訓念其去而無述也<lb/>
乃使來乞文焉啓惟學校之廢尚矣豈俗之難化㢤<lb/>
吏少學而師不善教故也當承平時相習為文具莫<lb/>
有能致其意者及䘮亂荐興老生碩儒竄伏草莽抱<lb/>
經而不講先王之教㡬㮩矣間有欲振之者則圜視<lb/>
而咲其迂曰民且死奚暇事此哉時皆以為良然今<lb/>
暨陽屢殘于兵井邑荒落其民飢困偃踣宜若不可<lb/>
以進於學矣然先生一唱之而興絃誦於呻吟之餘<lb/>
<pb n="KR4e0030_SBCK_002-14a"/>
行楫譲於闘爭之際而無難者是知人無不可教之<lb/>
時而天理民彛之存於其心者未嘗一日泯也啓以<lb/>
先生之善教可書又足以釋時之惑也乃不辭而序<lb/>
之焉<lb/>
　　野潜藁序<lb/>
余客江上得晉陵徐君友焉嘗出其詩曰野潜藁者<lb/>
属余序之余以君詩之工覧者宜自得之不待余贅<lb/>
也若其名藁之意則請推言焉夫魚?于淵獸潛于<lb/>
藪常也士而潜於野豈常也㢤盖潜非君子之所欲<lb/>
也不得巳焉爾當時㤗則行其道以膏澤於人民端<lb/>
<pb n="KR4e0030_SBCK_002-14b"/>
冕委佩立於廟朝之上光寵烜赤為衆之所具仰而<lb/>
潜云乎㢤時否故全其道以自樂耦耒耜之夫謝干<lb/>
旄之使匿耀伏跡於畎畒之間唯恐世之知已也而<lb/>
顯云乎哉故君子之潜於野者時也非常也且雷鳴<lb/>
於夏收於冬亦時也方隂氣凝沍百蟄未啓而雷發<lb/>
焉則妖矣天地閉塞綱紀淪斁而士出焉則謂之何<lb/>
㦲傳曰君子在野書曰野無遺賢是時不同而君子<lb/>
之有潜顯也然時可潜矣而欲求乎顯則将枉道以<lb/>
徇物時可顯矣而欲事夫潜則将㓗身而亂倫故君<lb/>
子不必於潜亦不必於顯惟其時而巳爾凡知潜顯<lb/>
<pb n="KR4e0030_SBCK_002-15a"/>
之時者可以語夫道不然難乎其免矣當張氏擅命<lb/>
東南士之摳裳而趋濯冠而見者相属也君獨屏居<lb/>
田間不應其辟可謂知潜之時矣及張氏既敗向之<lb/>
冒進者誅夷竄斥顛踣道路君乃偃然于廬不失其<lb/>
舊茲非賢歟然今亂極将治君懐負所學可終潛于<lb/>
野㢤聞君素善易於随時潜顯之義必自有以審之<lb/>
矣<lb/>
　　贈胡生序<lb/>
延陵胡氏自文恭公為宋嘉祐名臣其後子孫登進<lb/>
士苐致兩制方伯者以十數故世為大族文恭之十<lb/>
<pb n="KR4e0030_SBCK_002-15b"/>
世孫元威嘗領鄉薦為校官若承旨濟南張公祭酒<lb/>
隆安魯公皆以噐許之未得試其材遭時孔艱家䘮<lb/>
於兵轉徙旅食於湖海者十有餘年去年冬余客呉<lb/>
淞之滸君適避地於此遂相與㝎交併識其子景彦<lb/>
余時違羣逺寓荒江岑寂之濵得君父子甚慰時往<lb/>
造其室見其環堵蕭然而父子講易終日超然自得<lb/>
無戚窮慕達之意余深賢之夫世之故家舊族為子<lb/>
若孫者平居率負以自髙及罹變故困踣戎馬之間<lb/>
不能固厲卒隳志易業以辱其先者多矣若君父子<lb/>
豈不可嘉也㢤今年三月景彦将客邑人蔣氏家來<lb/>
<pb n="KR4e0030_SBCK_002-16a"/>
乞言為別余謂景彦年壮而學富志強而行恭況熟<lb/>
聞父師之訓固無往而不可尚何待於余言㢤然吾<lb/>
聞出之大者望必深望之深者責必重景彦能不以<lb/>
出之大者自喜而獨以責之重者自懼則其進如川<lb/>
之方至吾未能量其所止也文恭之澤未絶中衰而<lb/>
復昌者安知非景彦乎<lb/>
　　送徐先生歸嚴陵序<lb/>
嚴陵徐先生大年甞被召至亰師與脩元史書成上<lb/>
進詔擇纂脩之士官之先生以老乞還甚力㑹春宫<lb/>
議脩五禮為一代之典乃復奏留之未㡬其書又成<lb/>
<pb n="KR4e0030_SBCK_002-16b"/>
先生固申前請大臣知其志不欲強煩以事乃命有<lb/>
司具禮傳送以歸其鄕都之大夫士相與祖餞幙府<lb/>
門外有言者曰先生之學宜俻顧問先生之文宜掌<lb/>
綸綍先生之經術操履宜在成均為學者師今皆不<lb/>
可得顧令以布衣老於家歸雖先生之志然豈不為<lb/>
司人物之柄者惜哉余進而觧之曰<lb/>
皇上始踐大寶首下　詔徴賢又責郡國以歲計貢<lb/>
士欲與共圖治平甚盛舉也故待賈山澤者群然䔏<lb/>
庭如水赴海而隱者之廬殆空矣　朝廷待以庶秩<lb/>
猶梓人用材鉅細畢取豈獨於先生有遺哉盖先王<lb/>
<pb n="KR4e0030_SBCK_002-17a"/>
之為政莫先於順人情亦莫先於厚民俗力有所不<lb/>
任者不迫之使必為義有所可許者必與之使有遂<lb/>
所以人之出䖏皆得而㢘耻之風作矣今先生以齒<lb/>
髮非壮厭載馳之勞戀考槃之樂抗辭引挹上之人<lb/>
不違其請者盖将縱之山林使其鳥飛魚泳於至化<lb/>
之中以明吾<lb/>
天子之仁又将以風厲海内使皆崇退譲而息躁竸<lb/>
也順人情而厚民俗寔在於是故寜失一士之用而<lb/>
不惜以其所得者大也不然先生豈苟去之徒而大<lb/>
臣豈棄材之士哉況先生之歸也必能著書立言以<lb/>
<pb n="KR4e0030_SBCK_002-17b"/>
淑諸人詠歌賦詩以揚　聖澤則又非㓗身獨往而<lb/>
無所𥙷者也尚何疑哉吾又聞漢祖中興嚴光不屈<lb/>
後世莫不髙之今先生之鄉即光之鄕也嘗㳺其耕<lb/>
釣之䖏山髙水長想瞻遺風必有邈契乎千載之上<lb/>
者矣今之㱕其無負於夙昔之志哉若余遭逢<lb/>
明時不能禆益萬一懐㤙茍禄而不去於先生蓋有<lb/>
愧焉矣於是言者是之請書貽先生以識别<lb/>
　　送樊參議赴江西參政序<lb/>
洪武三年四月　制以大都督府參議瑯琊樊公為<lb/>
江西行省參知政事僉都督事濮陽呉公遣其掾來<lb/>
<pb n="KR4e0030_SBCK_002-18a"/>
致言曰國家始㝎江右置大都督府以捴軍政樊公<lb/>
時以材選首署府僚自照磨歴都事經歷以至今軄<lb/>
䖏幙府者蓋十五年矣　上意屢欲大用以方有事<lb/>
征討而公閒於戎務藉其賛佐之力故遲之以俟成<lb/>
㓛盖公於廷臣之中軄甚劇任甚乆而受知亦甚深<lb/>
也當王師拓中原下南服平幽朔取關隴戎車四駕<lb/>
之秋凡邉書之所奏論廟謨之所指授與兵資戰具<lb/>
之供儲尺籍計簿之鈎校期㑹嚴迫而案牘繁滋公<lb/>
度緩急之宜審利害之勢參畫䖏裁無繆愆違滯之<lb/>
弊使戎臣藩将去闕門數千里之外而徴書不稽奏<lb/>
<pb n="KR4e0030_SBCK_002-18b"/>
請無壅以得遂其攻取之計者盖於公頗有賴焉今<lb/>
年　上以武㓛告成羽<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>既蕳乃始輟宥宻之居付<lb/>
屏翰之寄盖将息其勩勞優以崇顯　㤙至渥也吾<lb/>
嘗貳掌樞筦實與公共事每念其勤而徳其助於其<lb/>
别也固不能無情焉子其為文以泄吾私啓作而歎<lb/>
曰唐虞官人以三考為黜陟漢之用士以乆任而責<lb/>
其成苟有治績則降詔以褒之增秩以勸之不輕改<lb/>
授也故人得盡力於其軄練識情偽衆既信附而吏<lb/>
亦不敢欺焉若甫拜而遽遷朝此而夕彼雖有過人<lb/>
之才坐席猶不暇暖況能攄其藴乎今樊公四遷其官<lb/>
<pb n="KR4e0030_SBCK_002-19a"/>
更十五年不出宥府其䏻自効卓卓如此者誠由<lb/>
聖天子知人善任之所致也何其盛哉啓叨掌國史<lb/>
名臣之行事軄得采輯而紀録之於茲文也固不敢<lb/>
辭然又聞豫章之區襟帶江湖今之大藩也<lb/>
皇上方将載韜干戈與斯民休息於無窮公能靖撫<lb/>
一方使耄安稚嬉以復覩熈洽之治他日雝雝來朝<lb/>
寵賚有加鴻聲偉績足以焜燿不朽者啓尚當執茟<lb/>
而嗣書焉<lb/>
　　獨菴集序<lb/>
詩之要有曰格曰意曰趣而巳格以辯其軆意以達<lb/>
<pb n="KR4e0030_SBCK_002-19b"/>
其情趣以臻其妙也軆不辯則入於邪陋而師古之<lb/>
義乖情不達則堕於浮虚而感人之實淺妙不臻則<lb/>
流於凡近而超俗之風微三者既得而後典雅冲淡<lb/>
豪俊穠縟幽婉竒險之辭變化不一随所宜而賦焉<lb/>
如萬物之生洪纎各具乎天四序之行榮慘各適其<lb/>
軄又能聲不違莭言必止義如是而詩之道備矣夫<lb/>
自漢魏晉唐而降杜甫氏之外諸作者各以所長名<lb/>
家而不能相兼也學者譽此詆彼各師所嗜譬猶行<lb/>
者埋輪一鄕而欲觀九州之大必無至矣盖嘗論之<lb/>
淵明之善曠而不可以頌朝廷之光長吉之工竒而<lb/>
<pb n="KR4e0030_SBCK_002-20a"/>
不足以詠丘園之致皆未得為全也故必兼師衆長<lb/>
随事摹儗待其時至心融渾然自成始可以名大方<lb/>
而免夫偏執之弊矣余少喜攻詩患於多門莫知所<lb/>
入乆而竊有見於是焉将力學以求至然猶未敢自<lb/>
信其說之不繆也欲求徴於識者而未暇焉同里衍<lb/>
斯道上人别累年矣一日自錢塘至京師訪余鍾山<lb/>
之寓舎出其詩所謂獨菴集者示余其詞㦯閎放馳<lb/>
騁以發其才㦯優柔曲折以泄其志險易並陳濃淡<lb/>
迭顯盖能兼采衆家不事拘狹觀其意亦将期於自<lb/>
成而為一大方者也間與之論說各相晤賞余為之<lb/>
<pb n="KR4e0030_SBCK_002-20b"/>
拭目加異夫上人之所造如是其甞冥契黙㑹而自<lb/>
得乎㧕參逰四方有得於識者之所講乎何其說之<lb/>
與余同也吾今可以少恃而自信矣囙甚愛其詩毎<lb/>
退直還舎輙臥讀之不厭未㡬上人告旋乞為序其<lb/>
帙首辭而不獲乃識以區區之識而反之然昔人有<lb/>
以禪喻詩其要又在於悟圓轉透徹不<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>有無言說<lb/>
所不䏻宣意匠所不可搆上人學佛者也必有以知<lb/>
此矣毋遄其歸尚留與共講焉<lb/>
　　送丁至恭河南省親序<lb/>
去年秋余觧官歸江上故舊凋散爾徒殆空唯同里<lb/>
<pb n="KR4e0030_SBCK_002-21a"/>
丁儼至恭日抱琴與余逰余愛其清雅和易且䏻相<lb/>
慰於寂寞之濵故數與燕咏嘯歌甚相樂也今年春<lb/>
一日至恭過余言曰家君主河南之永寜薄年老逺<lb/>
仕儼侍左右顧毋在又不可離輙歲一往覲去歲既<lb/>
往今茲将復行先生能無一言之贈乎余觀吾郷之<lb/>
人俗不好逰多安於田里視去家數舎則有難色今<lb/>
呉距洛㡬三千里必<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>江遡淮入頴逾汴而後至況<lb/>
兵革之餘灌莽蕭條狐兎之跡交於塗行者非有名<lb/>
役必以利驅不爾不往也今至恭治裝裏粮不憚逺<lb/>
邁昨有二者之徇也特以㝎省乆缺欲一候望顔色<lb/>
<pb n="KR4e0030_SBCK_002-21b"/>
以釋思慕之懐可謂知所重輕矣余豈得以失相從<lb/>
之私而有所介然哉然獨有所感焉夫殊鄕遠别忽<lb/>
父子相見上堂起居之餘舉觴奉懽此人子之深碩<lb/>
而天下之至樂也然其得與不得則有幸不幸焉盖<lb/>
自海内分崩所在梗阻子之思其親而不得見陟岵<lb/>
而歌望雲而歎者有不可勝數今<lb/>
皇上削平四方車書既同雖遐邦異壌往來若東西<lb/>
州然故至恭之思其親欲見即往無有關閡者實遭<lb/>
逢　昇平之時也然則人子之深碩而天下之樂者<lb/>
在當時人有所不能得而至恭今得之豈非由<lb/>
<pb n="KR4e0030_SBCK_002-22a"/>
上徳惠之所及哉幸逢斯時而蒙<lb/>
上徳惠之及則為臣子者可不思所勉乎於其行遂<lb/>
論次為序既贈至恭且為永寧君夀云洪武四年二<lb/>
月日序<lb/>
髙太史鳬藻集卷之二<lb/>
<pb n="KR4e0030_SBCK_002-22b"/>
</p>
<p>
</p>
  </div>
<div> <lb/>
    <p>
<pb n="KR4e0030_SBCK_003-1a"/>
髙太史鳬藻集卷之三<lb/>
　　　　　　　　　　　　後學周立編輯<lb/>
　序十八篇<lb/>
　　師子林十二詠序<lb/>
師子林呉城東蘭若也其規制特小而號為幽勝清<lb/>
池流其前崇丘峙其後恠石崷崒而羅立羙竹隂森<lb/>
而交翳閒軒凈室可息可㳺至者皆棲遅忘㱕如在<lb/>
巖谷不知去塵境之宻邇也好事者取其勝槩十二<lb/>
賦詩咏之名人韻士属有繼作住山囙公裒而為卷<lb/>
冠以睢陽朱澤民舊所繪圖而請余叙焉夫呉之佛<lb/>
<pb n="KR4e0030_SBCK_003-1b"/>
廬最盛樷林招提據城郭之要坊占山水之靈壤者<lb/>
數十百區靈䑓傑閣薨棟相摩而鐘梵之音相聞也<lb/>
其宏壮嚴麗豈師子林可儗哉然兵燹之餘皆委廢<lb/>
於榛蕪扄閉於風雨過者為之躊躇而悽愴而師子<lb/>
林泉益清竹益茂屋宇益完人之来逰而紀咏者益<lb/>
衆夫豈偶然哉盖創以天如則公碩力之深繼以卓<lb/>
峯立公承守之謹迨今囙公以髙昌宦族棄膏粱而<lb/>
就空寂又䏻保持而脩舉之故經變而不墜也由是<lb/>
觀之則凡天下之事雖廢興有時亦豈不繫於人哉<lb/>
余乆為世驅身心攫攘莫知所以自釋閑訪囙公於<lb/>
<pb n="KR4e0030_SBCK_003-2a"/>
林下周覧丘麓復以十二詠者諷之覺脫然有得如<lb/>
病暍人入清涼之境頓失所苦乃知清泉白石悉觧<lb/>
談禪細語麄言皆堪悟入囙公所以葺理之勤而集<lb/>
録之俻者盖為是也不然則飾耳目之觀賞詞華之<lb/>
羙皆虗幻事豈學道者所取哉是則來逰而有得者<lb/>
固不得而不詠囙公亦不得而不編既編則余又不<lb/>
得而不序也<lb/>
　　贈錢文則序<lb/>
韓文公詩有曰我生之𥘉月宿南斗蘇文忠公謂公<lb/>
身坐磨碣宫也而已命亦居是宫故平生毀譽頗相<lb/>
<pb n="KR4e0030_SBCK_003-2b"/>
似焉夫磨碣即星紀之次而斗宿所躔也星家者說<lb/>
身命舎是者多以文顯以二公觀之其信然乎余後<lb/>
生晚學景仰二公於數百載之上盖無䏻爲役而命<lb/>
亦舎磨碣又與文忠皆生丙子是幸而偶與之同也<lb/>
二公之名雖重當世而遭逢排擯謗毀㡬不自容仕<lb/>
雖嘗顯於朝而貶陽山謫潮州竄逐於羅浮儋耳之<lb/>
間踰嶺渡海冐氛霧而伍蠻蜃其窮亦甚矣顧余庸<lb/>
庸雖不䏻致盛譽亦不爲排謗者所及況遭逢<lb/>
聖明忝軄　禁署蒙<lb/>
㤙賜還無投荒之憂是幸而不與之同也然二公之<lb/>
<pb n="KR4e0030_SBCK_003-3a"/>
文章徳業赤然照暎千古而余早罹艱虞中事奔赱<lb/>
學不加脩文無可采将泯焉為衆人之歸是不幸而<lb/>
不能與之同也噫命之所舎既同則宜無不同而何<lb/>
相去若是之遼哉盖窮達得䘮由乎命智愚賢否存<lb/>
乎人存乎人者可為由乎命者不可必世之人常以<lb/>
不可必者責於命而不以可為者責諸巳所以多自<lb/>
恕而倖得也若二公者其道同其文學同故毀譽窮<lb/>
達有不必其同而自同則余之不能與之同者盖有<lb/>
在也而豈命之罪哉山陽錢文則能推星以言人之<lb/>
禍福無不竒中士大夫多稱道之将逰湖海徴余言<lb/>
<pb n="KR4e0030_SBCK_003-3b"/>
為贈囙書所以自警者貽之且使遇夫自恕而倖得<lb/>
者告焉文則讀書好脩善鼓琴斯術其餘事云<lb/>
　　送示上人序<lb/>
報㤙教寺在呉之北郭距吾舎為近其中有脩竹古<lb/>
<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>廣堂䆳閣可以覧觀眺望却煩囂而挹虗爽其主<lb/>
席若無言宣白雲聚又皆賢而與余善故與諸文友<lb/>
揚孟載張來儀王止仲徐㓜文<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>數往逰焉每登西<lb/>
麓聚落葉籍坐探韻賦詩抵日入鳥歸乃去寺僧好<lb/>
事者亦往往挈茗抱琴來徔之有示上人者居衆中<lb/>
年雖少而警慧好學余固期其為良緇流也後余徙<lb/>
<pb n="KR4e0030_SBCK_003-4a"/>
家于郊及徔仕<lb/>
南亰不復至者數年既歸今年春始一過焉而無言<lb/>
白雲皆巳化去舊僧多𣪚亡竹樹舎宇頗蕪廢弗理<lb/>
計當時同逰者惟止仲在郡餘㦯出㦯䖏亦各之四<lb/>
方俯仰躊躇爲之衋然以悲而示上人聞余來迎勞<lb/>
甚驩語昔逰之樂意若碩復徔余周旋者叩其學則<lb/>
巳能究宗要且攻爲詩章方爲今住山囙公所知延<lb/>
爲寺之苐一座余知其果可爲良緇流也則復爲之<lb/>
逌然以喜焉未㡬上人往住呉江之寳覺寺士大夫<lb/>
多賦詩送之其徒與余善者宗源爲來請序其首囙<lb/>
<pb n="KR4e0030_SBCK_003-4b"/>
書疇昔之事與知上人之素者貽焉夫上人往矣然<lb/>
吾聞寳覺在呉淞笠澤之間江雲湖波沙禽浦樹朝<lb/>
夕變化之状不可摹繪固東南之勝區所謂可以覧<lb/>
觀而眺望者又當逺過報㤙則余不可以不逰也欲<lb/>
逰安得復與向之諸文友者同㢤<lb/>
　　贈醫師何子才序<lb/>
余嘗與脩元史考其故實見士之行義於鄕能濟人<lb/>
之急者皆具録焉㦯謂死䘮疾病之相救助固鄕黨<lb/>
朋友之事非甚難能者夫何足書余則以為自世教<lb/>
衰人於父子昆弟之㤙猶㦯薄焉其視他人之危能<lb/>
<pb n="KR4e0030_SBCK_003-5a"/>
援手投足以拯之者於世果多得乎不多則君子宜<lb/>
與之不可使遂泯也乃采其尤卓卓者為著于篇自<lb/>
退伏鄕里聞有斯人之風者猶復為興慕焉一日趙<lb/>
子禎氏謁余城南言曰近㒒自淮南携累而東歸也<lb/>
奔赱水陸之艱觸冐霜露之慘既抵家而俱疾焉盖<lb/>
老稚數口無免者呻吟咿嚶僵臥滿室湯粥之奉不<lb/>
時恤問之友不至相視盻然為溝壑矣醫師何子才<lb/>
日來視之療治周勤藥褁成績㒒有慚心而子才無<lb/>
倦色既彌月而皆起焉今以衰暮之年與老父㓜孫<lb/>
復得相依以保其生者皆子才之賜也顧無以報碩<lb/>
<pb n="KR4e0030_SBCK_003-5b"/>
恵一言識區區之感焉余以子禎家素貧固非常有<lb/>
徳於子才而子才亦非有兾於子禎者乃活其闔門<lb/>
於瀕死豈非以濟人之急為心而世所不多得者乎<lb/>
若是固不可使無聞也然余文思荒落不能張子才<lb/>
之賢姑序以復於子禎氏子才能存此心而不息義<lb/>
聲積著則固有當代之執茟者書矣<lb/>
　　婁江吟藁序<lb/>
天下無事時士有豪邁竒崛之才而無所用往往放<lb/>
於山林草澤之間與田夫野老沉酣歌呼以自快其<lb/>
意莫有聞於世也逮天下有事則相與奮臂而起勇<lb/>
<pb n="KR4e0030_SBCK_003-6a"/>
者騁其力智者效其謀辯者行其說莫不有以濟事<lb/>
業而成㓛名盖非向之田夫野老所能羈留而狎玩<lb/>
者亦各囙其時焉爾今天下崩離征伐四出可謂有<lb/>
事之時也其决䇿於惟幄之中揚武於軍旅之間奉<lb/>
命於疆場之外者皆上之所需而有待乎智勇能辯<lb/>
之士也使山林草澤㦯有其人孰不碩出於其間以<lb/>
應上之所需而用已之所䏻有肯槁項老死於布褐<lb/>
藜藿者㢤子生是時實無其才雖欲自奮譬如人無<lb/>
堅車良馬而欲適千里之塗不亦難矣故竊伏於婁<lb/>
江之濵以自安其陋時登髙丘望江水之東馳百里<lb/>
<pb n="KR4e0030_SBCK_003-6b"/>
而注之海波濤之所洶欻烟雲之所杳靄與夫草木<lb/>
之盛衰魚鳥之翔泳凡可以感心而動目者一發於<lb/>
詩盖所以遣憂憤於两忘置得䘮於一咲者𥘉不計<lb/>
其工不工也積而成帙囙名曰婁江吟藁若夫衡門<lb/>
茅屋之下酒熟豕肥從田夫野老相飮而醉拊缶而<lb/>
歌之亦足以適其適矣囙叙其篇端以見余之自放<lb/>
於江湖者為無所能非有能而不用也<lb/>
　　送虗白上人序<lb/>
余始不欲與佛者逰嘗讀東坡所作勤上人詩序見<lb/>
其稱勤之賢曰使勤得列于士大夫之間必不負歐<lb/>
<pb n="KR4e0030_SBCK_003-7a"/>
陽公予於是悲士大夫之風壊已乆而喜佛者之有<lb/>
可與逰者去年春予客居城西讀書之暇囙往雲岩<lb/>
諸峰間有所謂可與逰者而得虗白上人焉虚白形<lb/>
癯而神清居衆中不妄言咲余始識於劍池之上固<lb/>
心巳賢之矣入其室無一物弊簀折鐺塵埃蕭然寒<lb/>
不暖衣一衲飢不飽粥一孟而逍逕徜徉若有餘樂<lb/>
者間出所為詩則又紆徐怡愉無急迫窮苦之態正<lb/>
與其人類方春二三月時雲岩之逰者盛鉅官要人<lb/>
車馬相属主者撞鐘集衆送迎唯謹虗白方閉戸寂<lb/>
坐如不聞及余至則曳敗履起從指幽導勝於長林<lb/>
<pb n="KR4e0030_SBCK_003-7b"/>
絶壁之下日入而後己余益賢虗白爲之太息而有<lb/>
感焉近世之士大夫趋於途者駢然議於廬者驩然<lb/>
莫不惡約而碩盈迭誇而交詆使虚白襲冠帶以齒<lb/>
其列有肯爲之者平㦯以虗白佛者也佛之道貴靜<lb/>
而無私其䏻是亦宜耳余曰今之佛者無呶呶焉肆<lb/>
荒唐之言者乎無逐逐焉從造請之役者乎無髙屋<lb/>
廣厦以居羙衣豐食以飬者乎然則虚白之賢不唯<lb/>
過吾徒又能過其徒矣余是以樂與之㳺而不知厭<lb/>
也今年秋虚白将東逰來請一言以爲贈余以虗白<lb/>
非有求於世者豈欲余張之哉故書所感者如此一<lb/>
<pb n="KR4e0030_SBCK_003-8a"/>
以風乎人一以省於已使無㦯有愧於虚白者而已<lb/>
　　送劉侠序<lb/>
至正二十三年秋太尉承制以市舶提舉呉陵劉君<lb/>
同知松江府事将行其同列走書來徴文以道其羙<lb/>
余於劉君辱交最<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>今之去雖無請者猶不敢黙然<lb/>
而已況勤諸君之請邪然劉君之碩材㓗操隆聲雅<lb/>
望其自撫戎政司啇稅所以威輯乎悍卒恵被乎逺<lb/>
人者既已充聽者之耳而𥚹談者之口矣余何加乎<lb/>
若夫推太尉以用君之意以慶其民幸者則亦無幾<lb/>
焉昔呉之冨擅南服其属邑旁郡亦號蕃庶自窺西<lb/>
<pb n="KR4e0030_SBCK_003-8b"/>
疆相望殘燬而松江於東一柝之警不起民恬物熈<lb/>
獨保完實斯其民亦幸矣然數年間軍旅之需殷而<lb/>
賦歛之役亟彼創殘疲羸者既不可以重困則凡有<lb/>
所征捨兹土奚適㢤故芻粟者往焉布縷者往焉朝<lb/>
馳一傳需某物暮降一符造某噐輸者属於途督者<lb/>
雜於戶地雖未受兵而民已病矣於是怨咨之聲流<lb/>
刻弊之形見梘他邑之民雖葺破墾廢而泰然田廬<lb/>
中無發召之勞無課責之苦反若有不及者吁其幸<lb/>
乃所謂不幸歟今太尉知其然慨然思得良吏以撫<lb/>
循之而劉君獲在選焉夫同知與太守相可否於黄<lb/>
<pb n="KR4e0030_SBCK_003-9a"/>
堂之上者其爲任不輕而重也劉君亦知其所以致<lb/>
此乎余聞太尉之将授君以是軄也指其名語僚佐<lb/>
曰此人能愛民夫愛民先王所以治天下也而況一<lb/>
郡乎哉太尉能以是取人可謂知所本矣且劉君往<lb/>
矣必能益發之於政則松江之民不其又幸歟雖然<lb/>
古之人聞凡一言之善則揚之而不敢隱況聞之於<lb/>
上者乎余之區區所以樂道斯語非惟有以張劉君<lb/>
也亦将使凡吏於時者知在上之意而将順之則民<lb/>
之爲幸廣矣庶乎結厚澤於悠深復盛治於熈洽也<lb/>
他日考之豈不有所自哉<lb/>
<pb n="KR4e0030_SBCK_003-9b"/>
　　贈醫士徐仲芳序<lb/>
昔柳子傳宋清言清居善藥有就清求藥者雖不持<lb/>
錢皆與之積劵如山度不能報輙焚劵余固疑清之<lb/>
未善也苟不責報尚何以劵為哉又言清取利逺故<lb/>
大而卒以富是知清猶未免於利耳吳醫徐仲芳世<lb/>
攻治小児至仲芳而益精人之請於門者相属也仲<lb/>
芳視其為士大夫及窮乏者輙先焉雖烈風赤日乗<lb/>
一驢兀兀黄埃中周臨其廬無敢後其視疾必謹與<lb/>
劑必良嬰稚之賴以不殤者盖衆矣有奉物詣仲芳<lb/>
謝者卒却去㦯問之則曰士大夫吾所敬窮乏吾所<lb/>
<pb n="KR4e0030_SBCK_003-10a"/>
憫義皆不可取吾非爲詭也彼資雄而仕達者固又<lb/>
何辭故人皆徳仲芳雖後有復請仲芳赴之益先人<lb/>
至有愧心而仲芳無倦色嗚呼若是可不謂賢乎世<lb/>
嘗言今之人不及於古逺矣觀清之焚劵而仲芳并<lb/>
劵有不取清猶以利而仲芳以義是則仲芳之賢不<lb/>
止於及清而巳也余友戴伯庸氏一日來告曰㒒有<lb/>
弱息嘗苦多疾獲仲芳而愈數欲報仲芳而仲芳不<lb/>
吾受也度終不可以虚其徳碩求子之文以贈之余<lb/>
謂仲芳之賢既可書且余以嘗徳仲芳者戴不余請<lb/>
余可已乎哉雖然宋清以柳子之文而傳今仲芳之<lb/>
<pb n="KR4e0030_SBCK_003-10b"/>
賢雖過於清而余文不足以及柳子顧能使之傳邪<lb/>
然戴之欲之也姑為書其㮣以俟如柳子者徴焉<lb/>
　　送徐以文序<lb/>
余少喜交㳺以方侍養不得逺去以求友於四方故<lb/>
獨與鄕里之君子㳺若徐君以文其人也後不幸失<lb/>
怙恃而天下有變所在多梗又不得遠去以償其志<lb/>
然十餘年間四方之士來吳者則亦未嘗不得見焉<lb/>
其豪健俊偉魁閎辯博飲酒談咲以意氣相得者固<lb/>
不為少至於講義理之微詠性情之正薫然和粹然<lb/>
温優柔浸漬相入以善而不自知者則未有及以文<lb/>
<pb n="KR4e0030_SBCK_003-11a"/>
者焉乃知未行四方耳苟行四方若以文者亦豈易<lb/>
多得哉余用是益親以文而以文亦不余厭也盖自<lb/>
少及茲之壮其間春華之晨秋月之夕空山流水之<lb/>
濵崇䑓古榭之上以文未嘗不往而余未嘗不從二<lb/>
人者樂其相得之深從容周旋忘其為䘮亂之時羈<lb/>
窮之日也盖以文不汲汲求世知居衆中退然若無<lb/>
所䏻者故人皆失以文而余獨得之豈非幸也㢤今<lb/>
年夏以文将讀書呉興蜀山中來以别告余謂乆合<lb/>
而有睽離人事之必然者也豈足為甚戚也但以文<lb/>
今絶去紛囂得益厲舊學以求其道顧余乃浮沉閭<lb/>
<pb n="KR4e0030_SBCK_003-11b"/>
里間卒荒落而無所成是則不能無介然於懐耳雖<lb/>
然以文固不可留余則豈不能去是哉待秋風之興<lb/>
當扁舟而南㝷書聲於雲溪烟樹間以文尚肯以所<lb/>
得告我哉<lb/>
　　代送饒參政還省序<lb/>
太尉鎮呉之七年政化内洽仁聲旁流不煩一兵強<lb/>
逺自格天人咸和歲用屢登厥徳懋矣然猶不自满<lb/>
而圖治彌厲嘗懼聽覧之尚闕而思僚佐之相裨也<lb/>
廼承制以淮南參政臨川饒公領咨議參軍事公辭<lb/>
以非材即躬臨其家諭之至意公感激遂起視事鳴<lb/>
<pb n="KR4e0030_SBCK_003-12a"/>
呼盛哉此豈偶然也耶盖天将興人之國則必賚以<lb/>
聡明竒特之士與之左提右挈以就大事故其相合<lb/>
之深相信之䔍冥契黙諭有莫知其所以然者今公<lb/>
之起也人之見者歎於途聞者頌於室莫不謂公直<lb/>
氣讜言夙有以結太尉之知故能當簡注之深獲登<lb/>
庸之光然不知天之相之者有不如是之偶然也且<lb/>
甞論之人才之不能相通也故明於鉅者㦯有昧於<lb/>
微得乎此者㦯有遺乎彼其得而兼焉者寡矣今太<lb/>
尉奠此南服端拱廟堂舉境内之事而属之叅軍凡<lb/>
内外大小無不關白其爲任亦豈易言㢤盖致治理<lb/>
<pb n="KR4e0030_SBCK_003-12b"/>
則求其學術之醇論攻守則資其計畫之良對賔客<lb/>
則藉其辭令之善用人物則取其鍳識之精而況文<lb/>
牒之所交馳簿籍之所樷委苟一事之不通一才之<lb/>
不具則亦末足稱之矣今公䏻從容其間泛應曲當<lb/>
使臨至重而不驚䖏至煩而不擾故雖以某之陋獲<lb/>
與公共事而亦得以寡過矣且接尊爼之餘談樂圖<lb/>
書之清暇翺翔大府以極一時之盛則公之才豈獨<lb/>
上頼之哉某亦賴之矣今年秋公得觧所領軄還署<lb/>
省事竊以嘗有恊恭之好於其去䏻無言乎故論次<lb/>
其說以爲序<lb/>
<pb n="KR4e0030_SBCK_003-13a"/>
　　送江浙省掾某序<lb/>
近代之取人者有二焉曰儒與吏而巳夫吏固儒之<lb/>
一事非可以並稱也盖詩書禮樂所以明道律令章<lb/>
程所以從政不明乎道則無以知出治之本不從乎<lb/>
政則無以周輔治之用古者君子之學所以通而後<lb/>
成也二道既分儒忽吏為末而謂之不足為吏訾儒<lb/>
為迂而謂之不足用各視時之所尚以相盛衰其為<lb/>
弊也乆矣國家自失承平挍政庶務寔繁在上者欲<lb/>
其嚴辦以供一切之需也故任吏尤専重而儒有弗<lb/>
及者矣嗚呼豈非其惑歟盖聞孫卿氏之言曰相髙<lb/>
<pb n="KR4e0030_SBCK_003-13b"/>
下視墝肥序五種君子不如農人相羙惡辯貴賤君<lb/>
子不如賈人設規矩陳繩墨便噐用君子不如工人<lb/>
不恤是非然不然之情以相薦㧞以相耻怍君子不<lb/>
如恵施鄧析然則治文書奉期㑹摘獄訟之微較賦<lb/>
稅之悉儒固㦯不如吏矣至於屏邪慝之風行仁義<lb/>
之說使上尊而下親内脩而外服非儒其孰能之乎<lb/>
故善為國者未嘗以此而易彼也今厭其髙而樂其<lb/>
卑捐其大而收其小何㦲亦竊求其故矣盖謂今之<lb/>
儒末及於古不足以稱上之所使也夫儒不能盡為<lb/>
古之儒然吏亦豈能盡為古之吏㦲是但知垂紳獵<lb/>
<pb n="KR4e0030_SBCK_003-14a"/>
纓空言而不切於事者之非儒而不知磨鉛削牘拘<lb/>
法而不通夫義者之非吏也其可乎余故嘗感嘆而<lb/>
思之以凡在上者亦過矣茍有於此焉不以儒為不<lb/>
足用而特任之則知夫出治之本而其政豈不成乎<lb/>
既有思之則非在上之過也亦儒之過焉耳苟有於<lb/>
此焉不以吏為不足為而兼通之則周夫輔治之用<lb/>
而其道豈不行乎若其人者世固有之而余未得見<lb/>
之也今年冬某人以江浙省臣之辟為掾余聞其讀<lb/>
書與律學頗事古豈非所謂其人歟将行也其友有<lb/>
来裒士大夫所贈若干篇而属余序者迺欣然告之<lb/>
<pb n="KR4e0030_SBCK_003-14b"/>
曰夫掾雖吏也然佐外宰相治藩府凡方面之事雖<lb/>
不得行亦可得而言也且省臣䏻取子於人人之中<lb/>
是知其賢矣知其賢於言有不聽乎子今能以所學<lb/>
施於時顯有成效使皆知儒之非迂則上之所尚有<lb/>
不改絃而易轍者乎儒之振不振吾於子行卜之矣<lb/>
夫欲援吏而歸於儒者是吾所望於子也若云叛儒<lb/>
而入於吏者豈吾所望於子哉<lb/>
　　送蔡叅軍序<lb/>
國朝置參軍爲三公之属舊制也然平時三公無親<lb/>
軄而參軍多私人故視之者若不甚重今太尉清河<lb/>
<pb n="KR4e0030_SBCK_003-15a"/>
公仗專征之鉞雄鎮南藩以戡亂為已任舉封内之<lb/>
事而属之參軍故其軄宻要華顯遂非他官所䏻及<lb/>
矣然居是者非忠足以受寄智足以造謀而畧足以<lb/>
濟務者弗稱也太尉公嘗曰與我共成大㓛者其惟<lb/>
良參軍乎故未嘗輕以授人而人得之者則莫不謂<lb/>
之榮焉江浙行樞宻院經歷蔡侯乆在幙府茂著厥<lb/>
績所謂忠智與畧實俻于已𥘉參軍之貟有闕也太<lb/>
尉方求其人而談者巳私擬曰宜為是者其蔡侯乎<lb/>
未㡬命下果侯也於乎此豈偶然而巳哉盖侯之賢<lb/>
夙有以當太尉簡注之深而致國人期望之重故上<lb/>
<pb n="KR4e0030_SBCK_003-15b"/>
下之意匪謀而一譬諸大寳横道人無智愚皆知趋<lb/>
而取之𥘉不待於相告也不然則何以能冥契合之<lb/>
神如是哉於是在上者授任之不差在下者清議之<lb/>
不泯并侯之能稱是軄而必與太尉共成大㓛者皆<lb/>
可見也抑何盛哉余時竊伏田里有欲獻於侯而未<lb/>
暇也適侯之故僚吏有來徴文頌侯者廼坐而歎作<lb/>
而言曰夫士君子之道成於身而出用於世也豈不<lb/>
欲流大名施厚澤乎然嘗患不得乎其位位得矣而<lb/>
又患不逢平時二者之棠偶則終於挾大技而莫呈<lb/>
抱竒貨而弗售此古人所以多感憤悲傷而自嘆於<lb/>
<pb n="KR4e0030_SBCK_003-16a"/>
不遇也然則逢時而得位者非古今之所難而為士<lb/>
君子之至幸歟今侯之為參軍也凡征伐之宻侯得<lb/>
聞之黜<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>之重侯得與之兵民御撫之方規賔客應<lb/>
對之辭令侯皆得兼謀而並任之則侯之位亦得矣<lb/>
海内雖未康靖而太尉方興桓文之業内脩外攘以<lb/>
荅<lb/>
天子之寵命則侯之時亦逢矣侯於是時能思古今<lb/>
之所難得者已實得之而大攄宿學以為其軄之所<lb/>
當為則東南之人有不誦侯之名而𬒳侯之澤者乎<lb/>
盖區區所以碩望於侯者亦太尉任侯之意也侯其<lb/>
<pb n="KR4e0030_SBCK_003-16b"/>
懋乎哉侯其懋乎哉<lb/>
　　送黄省掾之錢塘序<lb/>
錢塘為東南之㑹自五季之亂海内創殘而錢氏父<lb/>
子能保其國又能知㱕於宋不煩征誅故獨幸富全<lb/>
迨我<lb/>
朝國師南駕既受宋降市不易肆列聖相承重熈累<lb/>
洽涵飬安息以至于今計其民之不識兵禍巳四五<lb/>
百年矣故城邑人物之繁園池䑓榭之麗皆足以侈<lb/>
於㳺觀而誇於談咏舟車管絃日至於西湖之上者<lb/>
不間風雨又有名花珎果水陸之味雜出於四時而<lb/>
<pb n="KR4e0030_SBCK_003-17a"/>
非特居者之樂九仕於是者亦莫不酣嬉而忘去也<lb/>
可謂盛哉至正改元<hi>云云</hi>越三月而圍觧内則困於疫<lb/>
饑外則蕩於燔掠向之所可觀者鞠為荒烟宿莽遺<lb/>
灰㫁甓盖四五百年之跡銷㓕毀壊欲求見其彷彿<lb/>
而無在者矣況連歲流民未還行旅罕至則非特居<lb/>
者之戚凡仕於是者亦莫不彷徨而厭留也可勝嘆<lb/>
哉今年秋江浙行省左丞潘公由呉興徙鎮茲土聞<lb/>
荆南黄君仲博之材辟以為掾将行其友有来乞言<lb/>
贈之者乃為之言曰夫地之廢興盛衰雖有其時然<lb/>
豈不係於人哉苟有其志者躬葺理之勤需培積之<lb/>
<pb n="KR4e0030_SBCK_003-17b"/>
乆有不能變凋弊為完庶者乎今錢塘雖繁華委謝<lb/>
而江山之形勝猶在也仲愽始至之暇能為我一周<lb/>
覧乎升于髙見陵谷之可憑則思設俻禦之規行于<lb/>
野視廬井之可復則思興墾闢之利歸言于公而行<lb/>
之使㓂不能復來民不致乆困方面之事其孰有大<lb/>
於此乎仲博固有志者必能如余言他日抱皷不聞<lb/>
民得安遂其生桑麻雞犬隂交而聲應皆忘其為䘮<lb/>
亂之餘而漸復承平之舊余将幅巾棃杖南逰湖山<lb/>
之間樂觀盛事然後賦詩以頌公之㓛有成而并爲<lb/>
仲博賀也豈不偉哉豈不偉哉<lb/>
<pb n="KR4e0030_SBCK_003-18a"/>
　　贈王醫師序<lb/>
君子必慎疾慎疾必先於擇醫甚矣擇醫之難也其<lb/>
論證之是非投餌之當否非通其術者莫察也士之<lb/>
通其術者甚寡茍不察焉而求驗於巳試之後待其<lb/>
危而黜之晚矣豈慎疾之道哉世故無以知其良則<lb/>
徔衆之所稱者而趋焉曰其傳㡬世矣其活㡬人矣<lb/>
良醫也相率非其藥不食子不迎以視其親曰不孝<lb/>
弟不迎以視其兄曰不悌凡長者不迎以視其卑㓜<lb/>
曰不慈而病者不自迎以視已曰不智雖失療以死<lb/>
不悔嗚呼衆之所稱者其果良否乎呉之醫最多舉<lb/>
<pb n="KR4e0030_SBCK_003-18b"/>
城而籍之不啻千百而得名者數人其術未必皆良<lb/>
而良者反扼其下不得出甚可歎也今年春友人徐<lb/>
君㓜文<hi>云云</hi>徳之來徴言以贈余謂復𥘉誠良醫矣然<lb/>
人未有盛稱之者惜余言之不足重於世不能張之<lb/>
然觀有羙譽而無實用而不得大聞於時者天下之<lb/>
事多矣不特醫也復𥘉何尤焉<lb/>
　　贈醫師龔惟徳序<lb/>
廣陵周克恭氏以事來呉介友人謁余言曰京口有<lb/>
龔先生惟徳者治俞扁之術其視疾審若鑑之照物<lb/>
其投劑當若矢之中的其施恵均博若輪之行地不<lb/>
<pb n="KR4e0030_SBCK_003-19a"/>
以髙下而易軌也故言良毉師者必歸惟徳焉吾家<lb/>
瓜渚距京口隔大江児嘗遘危疾惟徳來視之駕扁舟<lb/>
越風濤略無所避既療之輙愈顧余年巳非壮後梘承<lb/>
先世之重者眇焉在是児也不幸而有疾有疾而幸<lb/>
惟徳起之則其所以恵我者不惟是児乃延吾後於<lb/>
無窮而免余於不孝也其徳宜何如報哉然奉之以<lb/>
金弗受也将之以幣弗領也吾可終無以報者乎盖<lb/>
思可以章吾心而侈其徳於當世者莫如君子之言<lb/>
焉余來是邦聞先生以文名敢請余辭未遑他日又<lb/>
來言曰惟徳非特於吾爲然也凡於士之貧與流播<lb/>
<pb n="KR4e0030_SBCK_003-19b"/>
覉寓者皆然也今其一門三世下孝而上慈家道雍<lb/>
豫而夀樂且康者豈非由是致哉碩先生為之言余<lb/>
乃嘆曰夫施徳於人而不責報者非世所謂難能者<lb/>
歟然急利者之所難而有道者之所易也盖人雖不<lb/>
䏻報而天必報之矣故責於人者不得於天得於天<lb/>
者不責於人責於人有得有不得責於天則無所不<lb/>
得也且天之報人雖若茫昧然不可以朝夕以需苟<lb/>
行之不怠以俟之則其所得較之於人者不啻乎多<lb/>
矣今惟徳其能責於天者乎其䏻行之而不怠者乎<lb/>
其庶㡬所謂有道者乎是皆余所喜聞而樂言者也<lb/>
<pb n="KR4e0030_SBCK_003-20a"/>
況克恭之請之勤哉雖欲辭固不得辭也遂書<lb/>
　　緑水園雜詠序<lb/>
呉城西南陬有曰朱家園者父老言宋朱勔故墅也<lb/>
廬山陳惟寅氏得之更名曰緑水以園中有池且用<lb/>
杜子羙詩語也其林沼亭軒亦各有扁焉近雖破廢<lb/>
然寛間幽勝猶可以釣㳺而嘯歌惟寅以余往來其<lb/>
中最熟求徧詠之噫當勔以倖貴時窮尚豪侈園中<lb/>
之珎木異石崇䑓嶢榭固當百倍於此文人詞客為<lb/>
之稱羙而誇詠者亦多矣今皆跡滅響沉無復可覩<lb/>
惟寅雖窮居隱約而䏻以詩書世其業䔍於孝友其<lb/>
<pb n="KR4e0030_SBCK_003-20b"/>
清徳雅操固可以蔑視勔矣則余爲之執茟亦可以<lb/>
無愧焉囙不復辭且庶㡬㦯傳使父老知園之更名<lb/>
緑水者自惟寅始也詩凡十六篇<lb/>
　　缶鳴集序<lb/>
古人之於詩不專意而為之也國風之作發於性情<lb/>
之不䏻巳豈以爲務㢤後世始有名家者一事於此<lb/>
而不他疲殫心神蒐刮物象以求工於言語之間有<lb/>
所得意則歌吟蹈舞舉世之可樂者不足以易之深<lb/>
嗜䔍好雖以之取過身罹困逐而不忍廢謂之惑非<lb/>
歟余不幸而少有是好含毫伸牘吟聲咿咿不絶于<lb/>
<pb n="KR4e0030_SBCK_003-21a"/>
口吻㦯視以廢事而䘮志然獨念才踈力薄既進不<lb/>
䏻有為於當時退不䏻服勤於畎畒與其嗜世之末<lb/>
利汲汲者爭騖於形勢之途顧獨事此豈不亦少愈<lb/>
哉遂為之不置且時雖多事而以無用得安於閒故<lb/>
日與幽人逸士唱和於山顛水厓以遂其所好雖其<lb/>
工末敢與昔之名家者比然自得之樂雖善辯者未<lb/>
能知其有異否也故累歲以來所著頗多近客東江<lb/>
之渚囙間始出而彚次之自戊戍至丁未得七百三<lb/>
十二篇題之曰缶鳴集自此而後著者則别為之集<lb/>
焉蔵之巾笥時出而自讀之凡歲月之更遷山川之<lb/>
<pb n="KR4e0030_SBCK_003-21b"/>
歴<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>親友睽合之期時事變故之蹟十載之間可喜<lb/>
可悲者皆在而可考固不忍棄而弗録也若其取義<lb/>
之㦯乖造辭之未善則有待於大方之教焉<lb/>
　　姑蘇雜詠序<lb/>
呉為古名都其山水人物之勝見於劉白皮陸諸公<lb/>
之所賦者衆矣余為郡人暇日蒐竒訪異於荒墟䆳<lb/>
谷之中雖行躅殆徧而紀詠之作則多所闕焉及㱕<lb/>
自　亰師屏居松江之渚書籍𣪚落賔客不至閉門<lb/>
黙坐之餘無以自遣偶得郡志閱之觀其所載山川<lb/>
䑓榭園池祠墓之䖏余向嘗得於烟雲草莽之間為<lb/>
<pb n="KR4e0030_SBCK_003-22a"/>
之躊躇而瞻眺者皆厯<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>在目囙其地想其人求其<lb/>
盛衰廢興之故不䏻無感焉遂采其著者各賦詩詠<lb/>
之辭語蕪陋不足傳於此邦然而登髙望逺之情懐<lb/>
賢吊古之意與夫撫事覧物之作喜慕哀悼俯仰千載<lb/>
有㦯足以存勸戒而考得失猶愈於飽食終日而無<lb/>
用心者也況幸得為<lb/>
聖朝退吏居江湖之上時取一篇與漁父鼔枻長歌<lb/>
以樂<lb/>
上賜之深豈不快㦲囙不忍棄去萃次成帙名姑蘇<lb/>
雜詠合古今諸軆凡一百二十三篇云洪武四年十<lb/>
<pb n="KR4e0030_SBCK_003-22b"/>
　二月日前史官髙啓序<lb/>
<pb n="KR4e0030_SBCK_003-23a"/>
</p>
<p>
</p>
  </div>
<div> <lb/>
    <p>
<pb n="KR4e0030_SBCK_004-1a"/>
髙太史鳬藻集卷之四<lb/>
　　　　　　　　　　　　後學周立編輯<lb/>
　傳五篇<lb/>
　　南宫生傳<lb/>
南宫生呉人偉軀幹愽渉書傳少任俠喜擊劒走馬<lb/>
尤善彈指飛鳥下之家素厚蔵生用周飬賔客及與<lb/>
少年飲博遨戯盡䘮其貲逮壮見天下亂思自樹功<lb/>
業乃謝酒徒去學兵得風后握竒陳法将北赱中原<lb/>
從豪傑計事㑹道梗周流無所合遂泝大江逰金陵<lb/>
入金華㑹稽諸山蒐覧瓌恠渡浙江汎具區而歸家<lb/>
<pb n="KR4e0030_SBCK_004-1b"/>
居以氣莭聞衣冠慕之爭往迎候門止車日數十兩<lb/>
生亦善交無貴賤皆傾身與相接有二軍将恃武横<lb/>
甚數毆辱士類號虎冠其一嘗召生飲㦯曰彼酗不<lb/>
可近也生咲曰使酒人惡䏻勇吾将柔之矣即命駕往<lb/>
坐上座爲語古賢将事其人竦聽居樽下拜起爲壽<lb/>
至罷㑹無失儀其一甞遇生客次顧生不下已目慴<lb/>
生而起他日見生獨騎出從健児帶刀筞馬踵生後<lb/>
若将肆暴者生故緩轡當中道進不少避知生非懦<lb/>
儒遂引去不敢突冐訶避明旦介客詣生謝請結驩<lb/>
生䏻以氣服人類如此性抗直多辯好箴切友過有<lb/>
<pb n="KR4e0030_SBCK_004-2a"/>
忤己則面數之無留怨與人論議蘄必勝然援事析<lb/>
理衆終莫䏻折時藩府數用師生私䇿其雋蹶多中<lb/>
有言生於府欲致生幕下不䏻得将中生法生以智<lb/>
免家雖以貧然喜事故在㦯饋酒肉立召客與飲㗖<lb/>
相樂四方㳺士至呉者生察其賢必與周旋款曲延<lb/>
譽上下所知有䘮疾不䏻<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>療者以告生輙令削牘<lb/>
䟽所乏為請諸公間營具之終飲其徳不言故人皆<lb/>
多生謂似婁君卿原臣先而賢過之乆之稍厭事闔<lb/>
門寡将迎闢一室庋歷代法書周彛漢硯唐雷氏琴<lb/>
日逰其間以自娯素工草隷逼鍾王患求者衆遂自<lb/>
<pb n="KR4e0030_SBCK_004-2b"/>
閟希復執茟歆慕靜退時賦詩見志怡然䖏約若将終<lb/>
身生姓宋名克家南宫里故自號云賛曰生之行凡<lb/>
三變每變而益善尚俠末矣欲奮於兵固壮然非士<lb/>
所先晚廼刮磨豪習隱然自将履蔵器之莭非有徳<lb/>
䏻之乎與夫不自知返違遠道徳者異矣<lb/>
　　杏林叟傳<lb/>
杏林叟姓董匿其名隱居暨陽山中不知其所自出<lb/>
㦯云呉神醫奉之後也甞遇異人授鍼術砭刺按摩<lb/>
攣舒欝通求療者皆舁至徒返欲以貲報輙謝曰吾<lb/>
衣食幸自給無庸是也苐令人植杏一樹舎旁曰吾<lb/>
<pb n="KR4e0030_SBCK_004-3a"/>
聊繼吾祖志耳乆而成林鄕人不知其名目以杏林<lb/>
叟號焉嘗曵杖林下逍遥而歌曰杏之華其下我家<lb/>
杏之實其羙我食吾寜舎是兮而從人于役㦯聞之<lb/>
曰隱者也前楫而問曰今天下病矣子猶事醫邪盍<lb/>
以大鍼起大疾乎叟啞然曰我野人也惡知天下之<lb/>
事哉試以醫言之夫人之玩毒而忘戒嗜甘而憎苦<lb/>
衆口是惑而忽醫之言者在法皆不療若毉昧其難<lb/>
冒受厚直潰潰汩汩日視其殆而不知止者則又病<lb/>
者之罪人也吾誠愧焉子何欲以是浼我哉遂隱終<lb/>
其身賛曰雉不隱其文故麗于羅豹不蔵其斑故䧟<lb/>
<pb n="KR4e0030_SBCK_004-3b"/>
于穽古之君子遭時否塞欲求免乎世者往往變匿<lb/>
其名以自雜於賤技之間若陳留老父漢隂丈人之<lb/>
流姓名且不得而知身丁得致邪所謂身名俱隱者<lb/>
上也身隱而名著者下矣杏林叟識䏻察時藝䏻濟<lb/>
物寜没其名以全道謂之上隱非邪<lb/>
　　胡應炎傳<lb/>
胡應炎字焕卿常之晉陵人宋樞宻副使宿八世孫<lb/>
也父聦淮南莭度計議官咸淳中應炎登進士苐授<lb/>
溧水尉未赴元丞相伯顔南伐師次常境知府王洙<lb/>
遁朝廷以姚誾知府事復命将軍王安莭都綂劉師<lb/>
<pb n="KR4e0030_SBCK_004-4a"/>
勇将兵雜守之誾䓁至常見應炎喜曰君吾劇孟也<lb/>
得君敵不足破矣署莭度判官應炎歸告聦及兄應<lb/>
發弟應登曰吾家世受國㤙今戎馬在郊王室将危<lb/>
是吾立㓛之秋也父老兄弟當奉以出避吾身許國<lb/>
不得復徇家矣聡應發並曰吾與汝雖父子兄弟然<lb/>
於國則皆臣也圖報之義彼此同之豈可臨難而獨<lb/>
免乎乃命應登侍母及䕶妻子出城嘱曰善避以存<lb/>
吾宗不幸城亡吾必死之今與汝訣矣既應誾命即<lb/>
選民之壮勇者三千人自将乗城為誾畫曰吾州京<lb/>
師北門不可失守然城<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>塹狹兵皆市人非素所撫<lb/>
<pb n="KR4e0030_SBCK_004-4b"/>
循者而北兵鋭且衆乗勝逺來其鋒不可當恐末易<lb/>
與戰也宜樹木柵傳城益調粟繕械為守計誾然之<lb/>
𥘉洙遁時其客王虎臣盗郡印自稱知府詣伯顔軍<lb/>
門獻之伯顔不知其詐命還守常而遣兵與俱及城<lb/>
誾䓁巳先至不得入反以民叛告伯顔怒命元帥唆<lb/>
都率步騎二十餘萬圍之應炎與安莭師勇分門出<lb/>
戰各累大捷殺其将校甚衆功上進直秘閣圍且乆<lb/>
元兵多傷弊唆都請益師伯顔遂以西域諸部兵來<lb/>
㑹攻圍益急餉援俱絶唆都以柵堅不可㧞剽近野<lb/>
得婦人刳乳煎膏沃其上發大矢射之火熾栅焚又<lb/>
<pb n="KR4e0030_SBCK_004-5a"/>
運機石擊樓堞盡毀食盡唆都偵知之遣使呼應炎<lb/>
語諭使出降應炎罵之且截𥿄縷置盂中若湯餅状<lb/>
者以筯引示之曰吾食甚足若欲得城需金山長也<lb/>
金山長盖諺語謂無其期唆都聞之曰䏻破城者金<lb/>
山長老也世呼寺主僧爲長老故云即趣召金山僧<lb/>
至軍問以攻城之筞僧不知爲計周行視城曰是城<lb/>
龜形也東南其首西北其尾攻尾則首愈縮其法當<lb/>
攻首從之城遂䧟師勇遁誾安莭死之應炎率民兵<lb/>
巷戰至孔子廟前衆潰猶手刃數人力屈遂就擒唆<lb/>
都譲之曰若即嘗多殺吾将校者邪應炎曰吾欲殺<lb/>
<pb n="KR4e0030_SBCK_004-5b"/>
汝何将校也恨力不及耳唆都怒腰斬之時年二十<lb/>
七兵入屠城聦應發皆𬒳殺民匿溝中免者數人余<lb/>
爲児童時常聞父老言元兵取常時事甚悉及壮觀史<lb/>
多所未載豈蒐采有失而致然歟柳著作者有所諱<lb/>
避而弗録歟㦯其事多繆悠𥘉皆無有特好事者爲<lb/>
之說歟是皆不可知也毎竊恨焉近遇胡黼江上間<lb/>
爲余言其祖應炎死莭始末與余昔所聞無異斯固<lb/>
足徴矣夫以虎臣之奸唆都之慘與僧者妄言而幸<lb/>
中其事雖微猶不可使泯況應炎之忠烈毅然如是<lb/>
邪囙掇其語作胡應炎傳以𥙷史氏之闕云<lb/>
<pb n="KR4e0030_SBCK_004-6a"/>
　　墨翁傳<lb/>
墨翁者呉槐市里中人也甞㳺荆椘間遇人授古造<lb/>
墨法囙曰吾鬻此足以資讀書奚汲汲四方乎乃㱕<lb/>
署門曰造古法墨躬操杵臼雖龜手黧面而形貌竒<lb/>
古服危冠大襦人望見咸異之時磨墨瀋數斗醉為<lb/>
人作徑尺字殊偉所製墨有㝎直酬弗當輙弗予故<lb/>
他肆之屨恒滿而其門落然客有誚之曰子之墨雖<lb/>
工如弗售何翁曰嘻吾之墨聚材孔良用力甚勤以<lb/>
其成之難故不欲售之易也今之逐利者茍作以眩<lb/>
俗卑賈以餌衆視之雖如玄圭試之則若土炭吾竊<lb/>
<pb n="KR4e0030_SBCK_004-6b"/>
耻焉使吾欲售而效彼之為則是以古墨號於外而<lb/>
以今墨售於内所謂衒璞而市䑕腊其可乎吾既不<lb/>
䏻為此則無恠其即彼之多也且吾墨雖不售然視<lb/>
篋中則<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>然者固在何遽戚戚為乎乃謝客閉户而<lb/>
歌曰守吾玄以終年視彼沽者泚然客聞之曰隱者<lb/>
也吾儕誦聖人之言以學古為則不䏻以實徳弸其<lb/>
中徒飾外以從俗徼譽者豈不愧是翁哉歎息而去<lb/>
齊人髙啔聞其言以足自警也遂書以為傳翁姓沈<lb/>
名繼孫然世罕知之唯呼為墨翁云<lb/>
　　梅莭婦傳<lb/>
<pb n="KR4e0030_SBCK_004-7a"/>
莭婦姓梅氏平江人適廣平路総管致仕浦侯子至<lb/>
正十六年春淮兵南下守臣弗夙戒城遂沒婦天懼其<lb/>
齒之壮足以集禍也廼携婦匿旁小民家民<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>知其<lb/>
有所挾心利之隂出召外兵兵入夫逸去婦為兵所<lb/>
得兵見其色将汚之婦曰若欲者貨耳我悉以與若<lb/>
若其舎我不然我有死耳終不䏻為失身人也囙探<lb/>
懐出其金兵持婦少懈遂乗間脱赴渠水中水淺不<lb/>
得死兵遂至水次以刃擬婦曰亟出否則死是水矣<lb/>
婦不為動兵遂舎去後至者婦面水上知其生復欲<lb/>
鈎出之婦力挽不肯升兵怒以戈撠其腋死焉三日<lb/>
<pb n="KR4e0030_SBCK_004-7b"/>
夫得其尸殯于舎後廢圃中盖余與浦鄰也嗚呼婦<lb/>
之死莭猶臣子之死忠孝分也曷足異哉然君子之<lb/>
聞一事則亟書而累稱之若不得巳焉者豈非以教<lb/>
化不興風俗既壞人知而死者少而不死者多歟今<lb/>
作梅莭婦傳亦余之不得巳也悲夫<lb/>
　賛八篇<lb/>
　　愛敬堂圖賛<lb/>
爾容愉愉爾儀肅肅以事以承弗離弗瀆相彼室堂<lb/>
在是繪圖尓有親飬繄我獨無<lb/>
　　東坡小像賛<lb/>
<pb n="KR4e0030_SBCK_004-8a"/>
㦯置諸鑾坡玉堂㦯放之朱厓黄岡衆皆謂先生之<lb/>
憾余則謂先生之常先生盖進不淫退不傷凌厲萬<lb/>
古麾斥八荒而大肆其文章者也<lb/>
　　丹厓小像賛<lb/>
誦其文偉然其夫睹其貌眇焉乎儒跡晦名彰身臞<lb/>
道腴不翕翕以合不汲汲而趍知之者固以爲介不<lb/>
知者則以爲迂吁<lb/>
　　義鸛賛<hi>并序</hi>
呉報㤙寺浮屠之顛有鸛二巢焉以逰以宿出返必<lb/>
俱一日其雄罣脛輪索中奮翼自擲空懸弗脱雌下<lb/>
<pb n="KR4e0030_SBCK_004-8b"/>
首大鳴若籲于人衆怜之莫䏻升遂宛轉而絶雌依<lb/>
其傍弗去群烏欲磔之輙引喙怒逐不使近逮毛骨<lb/>
盡化廼巳余居直寺東甞見其彷徨飛旋形貌慘悴<lb/>
風雨之夕哀唳噭噭若號慕然余念夫世固有伉儷<lb/>
相悅者矣一旦失所天衰未改而已他適塗膏自媒<lb/>
唯恐非艾晨咷夕噱曽無含忸世甞以禽喻惡人寜<lb/>
不辱是<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>哉廼賛曰嗟爾鸛乎維鳥之特猗雄死自<lb/>
守禦烏之賊猗獨棲于標夜失其匹猗哀嘶返顧不<lb/>
啄而食猗厥質始化豈貞之魄猗匪魯黄鵠孰配爾<lb/>
徳猗<lb/>
<pb n="KR4e0030_SBCK_004-9a"/>
　　樹屋傭賛<lb/>
東都之末士大夫以危言激昂同志嫉惡攻之不勝<lb/>
卒搆用黨之禍然相率蹈死而不悔有不得入者則<lb/>
耻焉當是時申屠子龍㓕跡芒碭之間囙樹為屋自<lb/>
同傭人豈故與衆異趣㢤誠以大木捋顛非一繩可<lb/>
維故獨保其身不欲與俱靡爾可不謂明哲之士哉<lb/>
余嘗慕其人而不得見焉呉有隱君子字仲權者自<lb/>
言子龍後也元季之亂不肯仕入林屋山以樹屋傭<lb/>
自號余得與之㳺焉夫慕其人而不得見雖見其郷<lb/>
之草木猶将愛之而況其子孫乎況其徳之肖者乎<lb/>
<pb n="KR4e0030_SBCK_004-9b"/>
乃為樹屋傭賛曰<lb/>
我思漢士曰維申屠遭世横潰道從而汙衆履虎尾<lb/>
身國同危捧土塞河區區可悲瞻彼陵阿䕃息有樹<lb/>
匪厭華榱弗若此固群雉在羅一鴻獨飛遐踪千齡<lb/>
躡焉者希有士樂潜厥徳惟似曷克似之繄若孫子<lb/>
　　陳仲昭小像賛<lb/>
清眸秀髯夷襟雅致早從挾筞之㳺晚佐鳴琴之治<lb/>
雖居簿書兩考之縻每愛泉石一丘之閟此固非漂<lb/>
瀬之逸人乃睢寜之隱吏也<lb/>
　　媯蜼子賛<lb/>
<pb n="KR4e0030_SBCK_004-10a"/>
稽岳王君常宗剛正好古學甞𬒳<lb/>
召脩元史書成欲官之君辭㱕飬親閉門著書以媯<lb/>
蜼子自號好事者甞繪其像渤海髙啓為作賛曰<lb/>
古服古貌古學古辭際　時復古其道可施暫起從<lb/>
徴亟歸就飬進退從容髙風孰尚<lb/>
　　烏目山樵賛<hi>繆貞字仲素</hi>
虞仲之邦言㳺之里山長水深生此徳士其外雖<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>
中含道腴誦詩讀書終焉在娱<lb/>
　箴一篇<lb/>
　　寅齋箴<hi>為禮部崔尚書作</hi>
<pb n="KR4e0030_SBCK_004-10b"/>
　六馬既奔朽索是縻人心之危曰惟過之其危伊何<lb/>
　難存易失操之在寅罔敢怠逸先哲有言斯禮之輿<lb/>
　坦坦聖途由焉而趍立朝䖏室祗慎勿替如見大賔<lb/>
　如對上帝凡百君子學用是成矧爾秩宗交于神明<lb/>
　儼乎若思惕然若疚惟公履之永以無咎<lb/>
　　銘八篇<lb/>
　　　瞻松亭銘<lb/>
　　　　范文正公書院有公手植二松在焉十世孫<lb/>
　　　　孟奎作亭其傍名曰瞻松以識追慕之意徴<lb/>
　　　　啓為之銘<lb/>
<pb n="KR4e0030_SBCK_004-11a"/>
鬱彼二松魏公所植閱歲之多于堂之側維昔魏公<lb/>
天寔挺生好是正直為邦之楨其莭桓桓如松斯固<lb/>
䜛夫詆攻不改其度出入勤勞既懋乃㓛本鉅支繁<lb/>
庇于無窮凡知慕公百世之士躬承其遺矧爾孫子<lb/>
霜淒露濡油然其思孰謂公逺式瞻在茲爾瞻伊何<lb/>
朝夕左右視公之榮知徳之厚匪徒瞻之維以象之<lb/>
從公之休庶㡬永而<lb/>
　　靜學齋銘<lb/>
體具動靜寔惟二儀夫靜真一又動之基交軌盪摩<lb/>
風鼓雷應萬生芸芸而此自㝎凡人之心本寂而虗<lb/>
<pb n="KR4e0030_SBCK_004-11b"/>
紛紜攫攘為欲所驅載馳載奔蚩蚩者子内䘮外勞<lb/>
莫知所止君子山立其閒其安不誘於聽不眩於觀<lb/>
如鑑漠然有來必酢豈彼幻徒冥黙無作木靜則夀<lb/>
水静則清所以為學匪靜曷成子居是名矢則先正<lb/>
我維銘之請直以敬<lb/>
　　端石雙硯銘<lb/>
靈淵閟寶世莫窺二羙孰得天所貽鏗鳴金聲縝玉<lb/>
姿同德齊光敢雄雌歲月研磨不磷緇神物貴合當<lb/>
勿離<lb/>
　　進齋銘<lb/>
<pb n="KR4e0030_SBCK_004-12a"/>
國子助教髙君仲輝之先君子甞以進名其齋聞人<lb/>
碩士為言其義悉矣仲輝間復請余銘余以宗人之<lb/>
義不敢辭為之銘曰務前其途車必覆嗜升諸公身<lb/>
乃辱惟徳之躋是則㳤詩書餱粮禮為轂聖域髙逺<lb/>
匪可蹴由卑自邇蹈古躅跬步不巳至荒服如木在<lb/>
山泉出谷勿畫以退茍自足先君之志子尚朂我為<lb/>
銘詩敢告瀆<lb/>
　　碧泉銘<hi>并序</hi>
湘多名山岳麓其最勝者靈岩仙洞往往有紺泉出<lb/>
焉色多紺緑邑人陳君少入山為黄冠氏甞從其師<lb/>
<pb n="KR4e0030_SBCK_004-12b"/>
玄靜真人逰泉上囙叩以道旨真人曰我惡知道哉<lb/>
汝其問諸泉焉君囙留泉旁不去乆之若有所契乃<lb/>
以碧泉自號識所得也青丘子聞而異之曰夫道無<lb/>
不在也草木瓦礫皆有道而況泉乎真人亦善教哉<lb/>
顧陳君之所得世未㦯知也嘗試臆其旨為之銘以<lb/>
寄君使刻諸泉上告求道者之校焉然余非知道者<lb/>
幷諗於泉為何如銘曰泉之渟淵淵維道之原泉之<lb/>
流瀰瀰維道之施我㳺詠兮泉側我之樂兮與泉晝<lb/>
夜而不息<lb/>
　　存心齋銘<lb/>
<pb n="KR4e0030_SBCK_004-13a"/>
金陵汪氏有蔵脩之室口存心介余友馬君来徴銘<lb/>
余嘉其得為學之要為之銘曰<lb/>
身一室意四維與物逰罔有時如驚狙孰可縻䘮厥<lb/>
宰吁其危慎乃操勿妄思天君寜恒在茲<lb/>
　　靜得齋銘<lb/>
　　　婁東沈仲益氏以靜得名其蔵脩之室取程<lb/>
　　　夫子詩語也渤海髙啔為作銘曰<lb/>
虚哉靈府其軆本靜外觸未形山止水㝎誘物而動<lb/>
熾情乃生喜怒愛惡與哀懼并紛紜攫攘厥宰斯䘮<lb/>
如驚駟奔孰制其放維彼君子䏻操使存飬其真靜<lb/>
<pb n="KR4e0030_SBCK_004-13b"/>
為動之根周流汎觀忘己與物萬生芸芸莫不自得<lb/>
詠歸于雩嗟逝在川去聖雖逺微言尚傳沈君齋居<lb/>
従事於此碩言誰師子程伯子<lb/>
　　茟銘<lb/>
用欲圓軆欲劲書而執之在心正<lb/>
　賦二篇<lb/>
　　鶴瓢賦<lb/>
　　　寜真舘李髙士遇青城黄老師遺一瓢其形<lb/>
　　　肖鶴刳為飲噐名曰鶴瓢甞出以飲啓囙為<lb/>
　　　之賦<lb/>
<pb n="KR4e0030_SBCK_004-14a"/>
月華子夜宿玄舘夣逰太微見一古士其状實希長<lb/>
頸宻齒不臞而肥苦葉𬒳體服非羽衣翩然來前自<lb/>
稱庖氏少生魏園長入呉市慕髙躅於烟霞離舊根<lb/>
於泥滓雲翼未成海路空指不食窮年濩落而巳握<lb/>
手終歡願託於子覺而占之既喜且驚當得異物莫<lb/>
測其名匪胎以化乃實而成不觧飛騫厯善鳴未<lb/>
足御仙客之舉但可挹聖人之清者歟案未歛䇿户<lb/>
響剥啄起逢老翁曵杖矍鑠逺有携而見遺乃質刳<lb/>
而形鶴月華子掀髯而咲曰爾青田之族赤壁之侣<lb/>
竟混草木而零落耶疇昔之夜吾與爾有約矣於是<lb/>
<pb n="KR4e0030_SBCK_004-14b"/>
掃苔軒啓松閣分半壁以留棲命一壼以對酌不扄<lb/>
怨夜之籠不貯迴春之藥誓将共浮況於滄𬈑同上<lb/>
下於寥廓青丘生過之出以爲樂生誚之曰夫道貴<lb/>
無累始䏻有淂此盖許由棄之以全名衛公好之而<lb/>
䘮國吾謂子遺身而超世尚何留意而玩物月華子<lb/>
耳若不聞引滿欲醺拊之而歌曰昻藏兮支離爾生<lb/>
兮何竒行則佩兮飲則持與翺翔兮千嵗期唯㳺無<lb/>
何兮餘非吾之所知<lb/>
　　聞早蛩賦<lb/>
　　　至正丙午五月十三日夜坐中庭聞蟋蟀之<lb/>
<pb n="KR4e0030_SBCK_004-15a"/>
　　　聲感而有賦<lb/>
龍集丙午仲月維夏祝融當衡蓐收伏駕長炎氛之<lb/>
興晝欣湛露之流夜於是蓮塘涵清梧舘閟靜纎絺<lb/>
方御輕箑未屏息號蟬之繁喧罷棲鵲之暗警何隂<lb/>
蛩之忽鳴窹<hi>余</hi>寐而獨省稍入户而侵幃纔縁堦而<lb/>
傍并若暑徂而律變簟色凄兮欲冷迅颷發兮騷騷<lb/>
斜漢迴兮耿耿方其㦯咽如啼㦯激如嘯喓喓孤吟<lb/>
嘖嘖相弔䕃淺莎之蒙籠翳深樷之窈窕巳厭聞而<lb/>
愈逼乍欲㝷而莫照含清啇之至音非假噐而為妙<lb/>
促素機之惰工亂朱瑟之哀調未連響於絡緯蹔依<lb/>
<pb n="KR4e0030_SBCK_004-15b"/>
明於熠燿若廼靜院閒宫荒園廢驛草長幽扉苔滋<lb/>
壊壁候月光而未旦聽雨聲而乍夕乆棄長[婺-矛+牙]之婦<lb/>
逺寓窮居之客莫不對境興愁攬衣動戚謬感年之<lb/>
将逝誤驚寒之已積影<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>燭而誰依泪横襟而自滴<lb/>
不待風凋漢苑之柳霜隕湘皐之蘭苟斯聲之接耳<lb/>
即掩抑而摧殘余何為而亦起荅悲韻而長嘆聞七<lb/>
月而在野實詩人之所志今胡早而不然豈天時之<lb/>
㦯異乗火令之中衰應金氣而先至推象類而占之<lb/>
若有兆夫兵沴然物生兮何常庸詎測夫玄意抱微<lb/>
憂而何言返中閨而復睡<lb/>
<pb n="KR4e0030_SBCK_004-16a"/>
　題三篇<lb/>
　　題天池圖小引<lb/>
呉華山有天池石壁老子枕中記云其地可度難盖<lb/>
古靈壌也元泰㝎間大癡黄先生逰而愛之為圖四<lb/>
三本而池之名益著此為其弟子李可道所畫尤得<lb/>
意者也温陵陳彦㢘得之求余賦詩其上㦯云此廬<lb/>
山天池景也余未有以辯然舊見别本張貞居題之<lb/>
首句云嘗讀枕中記則亦以為華山池矣前軰言貞<lb/>
居與大癡數同逰於此則其言信可徴初不必舎此<lb/>
而取彼也囙為賦長歌欲張吾郷之山水使與香鑪<lb/>
<pb n="KR4e0030_SBCK_004-16b"/>
　九老爭髙云<lb/>
　　　題朱達悟傳後<lb/>
　余舊聞達悟善恢語當其抵掌劇談雖貴富可畏人<lb/>
　皆狎侮之然人不以為忤聞其說莫不捧腹絶倒達<lb/>
　悟亦仰天大咲不自知其冠纓索絶也以是優㳺自<lb/>
　終世之戚戚計得失未甞一伸眉破顔者視達悟為<lb/>
　何如哉觀其以達悟自號豈果有所得者歟<lb/>
　　　題髙士敏<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>丑集後<lb/>
　論文者有山林舘閣之目文豈有二哉盖居異則言<lb/>
　異其理㦯然也今觀宗人士敏<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>丑集有舂容温厚<lb/>
<pb n="KR4e0030_SBCK_004-17a"/>
之辭無枯槁險薄之態豈山林舘閣者乎昔嘗有觀<lb/>
人之文而知其必貴者吾於士敏亦然嗟夫吾宗之<lb/>
衰乆矣振而大之者其在斯人歟<lb/>
　䟦十篇<lb/>
　　䟦眉菴記後<lb/>
右嘉陵楊君眉菴記謂眉無用於人之身故取以自<lb/>
號夫女之羙者衆嫉其蛾眉士之賢者人慕其眉宇<lb/>
而不及口鼻耳目則眉豈輕於衆軆㦲盖衆軆皆有<lb/>
役眉安於其上雖無有為之事而實瞻望之所趋焉<lb/>
其有類乎君子者矣世方以㒒㒒為忠察察為智安<lb/>
<pb n="KR4e0030_SBCK_004-17b"/>
重而為國之望者則以為無用楊君亦有感於是歟<lb/>
讀之為之太息<lb/>
　　䟦王右軍墨蹟<lb/>
右軍書在人間者甚少得唐人臨本已為尤物況近<lb/>
丗兵燹之餘圖籍掃地此卷獨存真巋然魯靈光也<lb/>
郭君好古必知所寳蔵矣<lb/>
　　䟦松雪臨蘭亭<lb/>
呉興公平生臨蘭亭最多此卷乃為錢塘仇伯夀所<lb/>
臨者自識曰余得意書也豈公亦嘗有未得意者邪<lb/>
抑以世真知其得意者少故特表而出邪<lb/>
<pb n="KR4e0030_SBCK_004-18a"/>
　　䟦松雪書洛神賦<lb/>
趙魏公行草冩洛神賦其法雖出入王氏父子間然<lb/>
肆茟自得則别有天趣故其軆勢逸發真如見矯若<lb/>
㳺龍之入於烟霧中也<lb/>
　　䟦徐氏族譜後<lb/>
呉邑徐良輔懼其先徳之将泯宗黨之日踈與後世<lb/>
子孫之昧其所自出也乃譜其族系自太學生揆而<lb/>
下凡十二世合數十百人其用心亦<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>矣間以示余<lb/>
余聞吾郷先正范文正公嘗言族之人雖有親踈自<lb/>
祖宗視之則皆子孫也故為執政日買田以贍其族<lb/>
<pb n="KR4e0030_SBCK_004-18b"/>
今所謂義荘距良輔之居寔不逺一舎良輔亦嘗遊<lb/>
觀而興慕哉雖約居韋布力未得為公之為然能推<lb/>
其意於宗族之間慶弔以展其情燕合以辯其序閔<lb/>
其㓜孤周其匱乏則是譜不為虚噐矣良輔曰吾志<lb/>
也請書以自勉遂書于編後而歸之<lb/>
　　跋吕忠肅與魏太常喝和詩後<lb/>
右二詩江夏魏公在元至正間贈吕忠肅公而作忠<lb/>
肅荅章所謂誦君與我詩者是也方先生以愚嘗為<lb/>
録忠肅之詩于卷而公詩則未見焉覧者㦯未知所<lb/>
自公間以示啓遂請書附于左以見有唱斯和之義<lb/>
<pb n="KR4e0030_SBCK_004-19a"/>
夫古者興運之佐多伏於衰季之世得碩望之士器<lb/>
遇以爲知巳者固非一人然未有如二公之相贈以<lb/>
言流于篇詠者也公於忠粛則期之重而無苟悅于<lb/>
名之辭忠肅於公則知之深而有樂天感時之意録<lb/>
而傳之亦可以見前軰風誼之厚也矣<lb/>
　　䟦張長史春草帖<lb/>
少陵觀張旭草聖極歎其妙至東坡題王逸少帖則<lb/>
詆張爲書工昌黎石皷歌則又詆王爲俗書是三公<lb/>
之言何戾耶盖王之於石皷張之於王其書固不可<lb/>
同語然詩人詞氣抑揚不無太過論者遂欲以爲口<lb/>
<pb n="KR4e0030_SBCK_004-19b"/>
實未為知書者也亦未為知詩者也世人不以韓言<lb/>
而短王又可以蘇言而少張歟囙觀長史春草帖偶<lb/>
書<lb/>
　　䟦蘭亭<lb/>
近臨川饒氏家多法書藏蘭亭數十本晚始獲定武<lb/>
一刻酬以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>直毎有至寶難得之歎今此本𥿄墨尤<lb/>
舊饒巳殁惜不令一見之<lb/>
　　䟦張外史自書雜詩<lb/>
貞居始學書於趙文敏後得茅山碑其軆遂變故字<lb/>
畫清遒有唐人風格詩則出於蘇黄而雜以己語其<lb/>
<pb n="KR4e0030_SBCK_004-20a"/>
意欲自為一家也近代浮屠之名能詩與書者雖衆<lb/>
然亦不能兩羙況道流之乆乏人㢤此其自書雜詩<lb/>
也古律行草各臻其妙宜子英之慎與而彦㢘之喜<lb/>
得矣<lb/>
　　䟦溝南詩後<hi>張端字希尹</hi>
右溝南張先生詩若干首格律深穏不尚篆刻而往<lb/>
往有會理切事之語盖能寫其胸中之趣者也先生<lb/>
平日所著甚富此詩其子藻仲掇拾於兵燬之餘者<lb/>
爾然觀者如嘗旨于鼎一臠可知矣嗟夫前軰凋謝<lb/>
雅音寥寥幸先生猶康強方歸臥黄山之陽詠歌<lb/>
<pb n="KR4e0030_SBCK_004-20b"/>
昇平所得當未止也藻仲尚謹録之<lb/>
　評史六篇<lb/>
　　啇鞅范睢<lb/>
鞅睢之相秦也其罪同其禍則異何哉受諌不受諌<lb/>
也夫鞅以殘刻之資事孝公下變法之令以毒秦人<lb/>
至刑公子䖍黥公孫賈甞論囚而渭水盡赤盖仁民<lb/>
之道䘮也睢以傾危之性事昭襄王進近攻之計以<lb/>
亡山東之諸侯至罷穣俟廢太后逐涇陽華陽君盖<lb/>
親親之道㓕矣然睢聞蔡澤之言則謝病而歸卒完<lb/>
首領鞅聞趙良之說則貪啇於之富寵秦國之政徘<lb/>
<pb n="KR4e0030_SBCK_004-21a"/>
徊而不忍去卒受車裂之慘二人者雖皆不足言然<lb/>
以此則睢為猶勝哉嗚呼進退禍福之㡬觀鞅睢之<lb/>
事後之人亦可以少鍳矣<lb/>
　　四公子<lb/>
余甞恠四公子好客而所飬皆縦横㳺俠之流故其<lb/>
㓛烈之卑如此使得天下之賢而禮之則其所就何<lb/>
如㦲及觀其書門無招諌執轡屠市與比食謝躄之<lb/>
事雖不皆中於道然其屈己下人之意可稱矣又觀<lb/>
其客汙隱困阨以待知己一遇稍薄則相率而去之<lb/>
雖不皆合於義然其忘人重己之意可尚矣後之時<lb/>
<pb n="KR4e0030_SBCK_004-21b"/>
君與士大夫固皆耻之相與言曰我所求者道徳之<lb/>
士也曰我所學者聖賢之徒也然而下人者未甚至<lb/>
重己者弗甚䔍則是名過而實不及也可勝歎㢤<lb/>
　　樊噲<lb/>
樊噲武夫也嘗携劍摧鋒從沛公以芸菑墾害人所<lb/>
壯之者不過以其能脱戯下之急爾余竊以噲有可<lb/>
賢者焉𥘉沛公之入咸陽也見秦之宫室帷帳寳貨<lb/>
婦女欲留居之囙噲之諌遂遷屯霸上不然則逸欲<lb/>
遽生蹈亡秦之覆轍何以慰父老之心起范増之畏<lb/>
而觧項籍之怒乎恐漢之為漢未可知也史言當時<lb/>
<pb n="KR4e0030_SBCK_004-22a"/>
諸将皆爭取金帛財物蕭何獨先入收丞相府圖籍<lb/>
藏之觀噲之䏻諌上則其不為是可知矣及髙帝既<lb/>
老嘗有疾惡見人詔戸者無得入群臣何雖為相亦<lb/>
莫知為計也噲排闥而入見上獨枕一宦者臥囙流<lb/>
涕以片言悟之其憂深慮逺有可為大臣者矣豈絳<lb/>
灌䓁比邪而㦯者乃以帝嘗欲殺噲恐百歲後從吕<lb/>
氏叛也嗟夫噲起屠狗以至封侯亦足矣況其賢如<lb/>
是乎且帝素少㤙又何有於一噲論者誠刻矣㢤<lb/>
　　羊祜<lb/>
昔夏桀不道湯使伊尹往問就之盖謂桀雖暴虐䏻<lb/>
<pb n="KR4e0030_SBCK_004-22b"/>
用伊尹則其民有蘇息之惠而我無往誅之勞五往<lb/>
而桀卒至不用乃知桀之惡終不可改故不得巳而伐<lb/>
之聖人之志在救民而非富天下也如此自三代而<lb/>
下一以㓛利相侵奪欲求其彷彿先王之道者蔑矣<lb/>
而羊祜之守襄陽獨䏻以徳熏其鄰毎用兵刻曰方<lb/>
戰不為掩襲之計諸将有欲進譎計者則飲以醇酒不<lb/>
使得言軍行呉境刈糓為粮皆計所侵送絹償之每<lb/>
逰獵常止晉地所得禽獸㦯先為呉人所傷者皆送<lb/>
還之於是輕裘緩帶雍容鈴閤而信義之風藹然𬒳<lb/>
於江漢之間余固甞善之謂其非以功利相侵奪者<lb/>
<pb n="KR4e0030_SBCK_004-23a"/>
比也及觀枯入朝力陳伐呉之計且謂張華曰成吾<lb/>
志者子也祜之志果為救民乎抑為滅吳乎亦滅呉<lb/>
而巳耳盖祐之言曰孫皓暴虐己甚于今可不戰而<lb/>
克若皓殁更立令主則雖有百萬之衆長江未可窺<lb/>
也夫皓可伐也枯直陳其惡勸武帝以援江左之民<lb/>
於燔溺豈不偉然哉廼汲汲以皓殁為憂則是幸其<lb/>
虐以為己利且夫幸人之虐以為己利則豈仁者之<lb/>
心哉仁者一視而同仁彼之民猶我之民也其君虐<lb/>
之邪我則往救之其君安之邪我亦可巳矣又何必<lb/>
俘其君籍其民然後為得哉枯之志未免於此則其<lb/>
<pb n="KR4e0030_SBCK_004-23b"/>
去以功利相侵奪者何遠焉㦯曰如子之言則是呉<lb/>
終不可滅而晋終不䏻一天下也其可乎余曰王者<lb/>
在徳<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>薄不在地之大小也晉雖兼南北以有之不<lb/>
旋踵而内禍四出果何在於一不一乎隋文帝嘗将<lb/>
伐陳命大作戰船人請宻之帝曰吾将顯行天誅何<lb/>
宻之有使投其棹於江曰彼若懼而䏻改吾復何求<lb/>
夫隋文帝雖未足為賢主然此一言亦可以王矣祜<lb/>
之致其君固不䏻及湯又不䏻如隋文乎雖然祜嘗<lb/>
與陸抗對壘䏻使抗飲其藥而不疑則祜亦賢矣余<lb/>
之言盖所以責賢者乃春秋之意也<lb/>
<pb n="KR4e0030_SBCK_004-24a"/>
　　衞瓘<lb/>
瓘之死人常哀之以其忠也余曰殺瓘者非后也天<lb/>
也何以知其然也盖不祥莫大於無罪況有㓛乎𥘉<lb/>
鍾㑹鄧艾之西伐也瓘實監其軍蜀既滅㑹欲叛遂<lb/>
誣艾以叛㑹之志司馬昭知之欲悌知之賈充亦知<lb/>
之豈有智如瓘而不知耶瓘不知㑹之欲叛又不知<lb/>
艾之不叛耶使瓘於是時不附㑹議宻明於朝則艾<lb/>
可以不死艾不死則㑹無䏻為矣不知出此乃以小<lb/>
憾遂收艾以成㑹之惡亦云過哉及㑹敗而艾出又<lb/>
恐艾讎己則追殺之於綿竹瓘之賊禍如此蒼蒼者<lb/>
<pb n="KR4e0030_SBCK_004-24b"/>
所以不赦而假手於一婦人也豈以撫牀致之㢤且<lb/>
怨艾者田續也而瓘族之怨瓘榮晦也而人亦使之<lb/>
艾之死及其子瓘之死及其孫則天之報相符可信<lb/>
矣不然豈有為臣忠而受禍若是烈者乎<lb/>
　　李泌<lb/>
甚矣小人之凶人國也天下之至親䔍愛出於天性<lb/>
而不可以言間計奪者莫父子若也然其變往往有<lb/>
至於殺其子而不疑弑其父而不顧者何哉小人間<lb/>
使之也沙丘之禍成於李兊湖城之恨發於江充若<lb/>
潘乙楊素之流又不可以悉數盖小人懐傾險之情挾<lb/>
<pb n="KR4e0030_SBCK_004-25a"/>
奸亂之術居人父子間投隙抵罅常幸其有事以茍<lb/>
一切之富貴故必以刹蠱人子以害脅人父挾讎所<lb/>
親而嫉所愛一為所惑則父不得為慈父子不得為<lb/>
孝子夫父不慈而子不孝則人道㓕矣豈有人道㓕<lb/>
而可以為國乎此小人之所以必去而勿用也甞觀<lb/>
之於唐太宗賢也而承乾不䏻全其生玄宗明也而<lb/>
子瑛不克盡其死至於肅宗之昏孱徳宗之猜忌而<lb/>
太子卒得以不動者果誰之力哉一李泌而已耳當<lb/>
是時倓有功也而李輔國嫉之誦無過也而張延賞<lb/>
搆之二子盖岌岌矣賴泌居其間左右彌縫上下歡<lb/>
<pb n="KR4e0030_SBCK_004-25b"/>
悅累數千言皆出於至誠盡忠之意委曲剴到悽惋<lb/>
惻怛有足以感人者故聽之䜛疑之跡廓然而雲銷<lb/>
渙然而氷釋既悔且悟不覺其泣下之霑襟也廼知<lb/>
天性之良有終非小人之所䏻掩者特患無君子以<lb/>
發之耳苟皆得泌則天下豈有相弑殺之禍㢤昔曹<lb/>
公以丁儀之譛亦欲廢其子問於賈詡詡不對公問<lb/>
其故詡曰属有所思故未即對耳公曰何思詡曰思<lb/>
袁本𥘉劉景升父子也公大咲而罷盖曹公智者也故<lb/>
雖聞他人之事而有悟有不待於辭之畢若二君者<lb/>
亦嘗親厄於其身親覩於其目矣然至於此非泌之<lb/>
<pb n="KR4e0030_SBCK_004-26a"/>
反覆善諌則猶未必其國本之不揺也然則君無曹<lb/>
公之智臣無李泌之忠而小人是信則雖父子猶不<lb/>
䏻自保可不慎哉<lb/>
髙太史鳬藻集卷之四<lb/>
<pb n="KR4e0030_SBCK_004-26b"/>
</p>
<p>
</p>
  </div>
<div> <lb/>
    <p>
<pb n="KR4e0030_SBCK_005-1a"/>
髙太史鳬藻集卷之五<lb/>
　　　　　　　　　　　　後學周立編輯<lb/>
　雜著十五篇<lb/>
　　封建　親王賀　東宫牋<lb/>
監國撫軍乆繫兆民之望建邦作輔大頒同姓之封<lb/>
隆典式脩輿情均慶恭惟<lb/>
皇太子殿下地居震長道合乾剛孝奉<lb/>
兩宫每問安於曉寝友懐諸弟共講學於春坊既膺<lb/>
主鬯之崇復舉分茅之盛本支茂衍宗社奠安<hi>某</hi>䓁<lb/>
忝預台司敢伸賀悃河如帶山如礪永存萬世之傳<lb/>
<pb n="KR4e0030_SBCK_005-1b"/>
日重光月重輪敬上<lb/>
千秋之祝<lb/>
　　擬唐平蜀露布<lb/>
神筞行營莭度使東川莭度副使臣崇文䓁<hi>臣</hi>聞<lb/>
天無二日臨四海為一家地有九州分萬邦為五服<lb/>
故用建侯藩之重俾扶王室之尊車服出於堯庭篚<lb/>
筐歸於禹貢柔逺䏻迩舞干羽開未格之心取亂侮<lb/>
亡鳴皷鐘討不恭之罪盖以法隂慘陽舒之道成文<lb/>
綏武㝎之㓛於是臣軄惟脩君威罔替上稽象緯固<lb/>
昭弧矢之名下制國経可廢甲兵之役伏惟<lb/>
<pb n="KR4e0030_SBCK_005-2a"/>
皇帝陛下神凝至道氣禀英姿紹十二世之洪基啓<lb/>
億萬年之昌運憫生民之未乂惻然如傷念祖業之<lb/>
惟艱凛乎若墜却逺方之獻不嘉有瑞罷别庫之蔵<lb/>
以示無私象郡鰐溪流八人而奸邪並黜麟䑓鳳閣<lb/>
命二相而賢俊相升屢降璽書體乾行而布澤大蒐<lb/>
戎輅應月蝕以脩刑冀垣䟦扈之臣觧甲方歸河隴<lb/>
慿陵之虜納琛㑹至而劉闢者性惟狂戇泣在凡卑<lb/>
寔為掌賦之鎻材豈是総戎之偉噐頃囙西川莭度<lb/>
使韋臯卒擅留府不受徴書當<lb/>
陛下光臨率土之𥘉大賚多方之始恐生震擾姑務<lb/>
<pb n="KR4e0030_SBCK_005-2b"/>
包容授之以北闕之旌旄委之以西門之管鑰可謂<lb/>
滌瑕蕩垢荷寵蒙榮不思感悔以酬㤙反肆驕滛而<lb/>
速禍此軍未輯他鎮仍求神奪其聦礪刃拒賔僚之<lb/>
諫天盈其惡奮戈驅将士之行始西蜀自縦其鴟張<lb/>
後東川竟遭其獸噬謂偏隅可據謂重險難踰負固<lb/>
偷生欲效李流之逆望風走死不知譙縦之窮<lb/>
陛下乃用旁詢将興薄伐築室匪衆言之惑負扆唯<lb/>
獨㫁之明大衆啓行常朂之以用命小臣受事敢效<lb/>
之以忘身率五營虎衞之師㑹數道鷹楊之将駢脇<lb/>
者盡操闟㦸蓬頭者皆垂縵胡霧合雲屯目蔽旌旗<lb/>
<pb n="KR4e0030_SBCK_005-3a"/>
之影波翻瓦振耳聾鉦皷之音六月<hi>臣</hi>與兵馬使季<lb/>
元奕山南莭度使嚴礪䓁進至鹿頭關東此關旁夾<lb/>
髙山真成臣障阨三軍而莫進詎下井陘立一夫以<lb/>
可當應同劍閣<hi>臣</hi>䓁猿攀魚貫耻鑿道以潛行鳥突<lb/>
虵蟠徑焚廬而直進囙地形而制陣以方以圓察敵<lb/>
勢而設竒㦯前㦯後闢不束身以<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>鑕更舉臂以當<lb/>
轅臣乃仗鉞誓詞援桴率衆一麾而闘心已厲再鼓<lb/>
而銳氣不衰樓煩發射鵰之弓洞胸貫髀佽飛擊斬<lb/>
蛟之劍蹀血横尸疾呼作動地之聲大戰奪漫天之<lb/>
險<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>不干順知賊旅之方崩弱豈當強喜我軍之累<lb/>
<pb n="KR4e0030_SBCK_005-3b"/>
捷欲藉長驅之勢遂收淨掃之功九月河東牙将阿<lb/>
跌光顔将兵來㑹其部曲皆羗胡猛士并晉健児蹠<lb/>
劲弩而力透重犀𬒳長鎧而走追奔馬欲贖後期之<lb/>
罪請當前拒之鋒累出傍抄獨行深入遮賊轉輸之<lb/>
路斬賊飛赱之關於是綿江之諸郡皆降成都之孤<lb/>
城益急臣乃乗其巳困大合嚴圍皷角𥘉鳴守埤者<lb/>
心皆不固梯衝未設攀堞者身巳先登九却九攻墨<lb/>
子之機安在八陣八克呉公之績乃存其劉闢鹿窮<lb/>
不暇於擇林䑕竄尚思於求穴始将出遁漏踈網之<lb/>
髙張終𬒳追擒就長繩之急縛端門受獻即當檻送<lb/>
<pb n="KR4e0030_SBCK_005-4a"/>
於宸亰大社行刑不使逃誅於絶域臣巳撫平属境<lb/>
入駐通衢除叛賊将刑此外其染汙者本是良民迫<lb/>
脇者無非叛黨悉加慰撫並用赦原莫不瞻聖日以<lb/>
歌謡𬒳王風而鼓抃脩武侯之政巳罷卒以營農復<lb/>
文翁之規更興儒而舉士大地洒清塵之兩溥降深<lb/>
㤙洪𬈑息鼓浪之風頓消赫怒此盖神謀睿筭天賛<lb/>
竒功使海内知惡臣之易亡識尊威之難抗<hi>臣</hi>䓁幸<lb/>
陪是役獲覩斯休不任慶快之至謹奉露布以聞其<lb/>
軍資器械别簿録上<lb/>
　　擬劉封荅孟達書<lb/>
<pb n="KR4e0030_SBCK_005-4b"/>
封白子度足下書教㒒自貳開陳利害甚悉且讀且<lb/>
思竊有未諭盖聞利害者賊義之端也人惟諭利而<lb/>
不諭義故有君臣父子之相叛君臣父子之相叛臣<lb/>
者所不忍言而足下之書何以至㒒側邪便焚書止<lb/>
使以告絶於足下然恐足下不知主上所以待僕之<lb/>
意而僕所以報主上之心并書中有可復者故勉述<lb/>
蕳牘足下其聽之昔竇嬰與灌夫懐交友之私實同<lb/>
田蚡之禍韓信於髙祖感推食之意卒拒蒯徹之說<lb/>
此前史之羙談而足下所共聞也今㒒於主上軆同<lb/>
血胤名附宗籍至親<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>㤙固非交友之私也出則捴<lb/>
<pb n="KR4e0030_SBCK_005-5a"/>
戎入則居守尊位重禄固非惟食之意也足下視主<lb/>
上所以待僕者如此則㒒所以報主上者其可異於<lb/>
二子乎且父與君有其一皆當致死㒒一身而二責<lb/>
萃焉其致死也亦無疑矣而足下乃以啇種白起孝<lb/>
己伯竒爲㒒之戒是何言之過也夫爲人臣者患忠<lb/>
之不至不思君之不知爲人子者患孝之不純而不<lb/>
患親之不察使不幸而爲啇種白起孝已伯竒則亦<lb/>
将瞑目長逝而無愧矣復何求哉若所謂申生重耳<lb/>
之說又不然晉獻公無道故有是事今主上聖明内<lb/>
無嬖幸之人外無䜛慝之士嫡庶有别慈愛不移何<lb/>
<pb n="KR4e0030_SBCK_005-5b"/>
可妄相引諭以為誑惑之道邪未後責僕以三事是<lb/>
益見足下之不思矣僕請有辭焉夫古人有以義為<lb/>
父子者何謂非禮知守莭而不變何謂非智見僣偽<lb/>
而不從何謂非義㒒之自䖏亦云得矣若從足下之<lb/>
計而求以為禮為智為義是猶惡寒而去裘畏熱而<lb/>
附火不愈甚矣今太子巳正位東宫㒒當長守藩國<lb/>
為王室屏翰若以不肖不得順於君父則将素服詣<lb/>
闕藉藁待罪安能棄親事讎竄身異國生為棄人死<lb/>
為繆鬼足下所謂大丈夫恐不如是也況剖符之封<lb/>
㒒所自有廼欲使之舎安而就危去順而從<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>㒒非<lb/>
<pb n="KR4e0030_SBCK_005-6a"/>
病狂何利而為此古人之行一不義而得天下者亦<lb/>
有所不為況尺寸之土哉㒒此心皎然天地神明實<lb/>
共臨鍳足下安䏻侈之若以㒒為愚㦯可以言誘曷<lb/>
異以告趍走之人曰而叛而君語孩提之童曰而背<lb/>
而親莫不唾而去之矣僕雖至愚然於君臣父子之<lb/>
義亦嘗聞之矣何至不如趍走之人孩提之童哉於<lb/>
戲𥘉漢之陵夷也董卓首亂二袁効尤海内無所底<lb/>
定主上奮起欲與曹操戮力匡濟以救元元而操亦<lb/>
懐圖中路搆隙故主上一破之於烏林再走之於南<lb/>
鄭而天方佑奸得死袵席今其子丕不思盖前人之<lb/>
<pb n="KR4e0030_SBCK_005-6b"/>
愆乃敢隂造符命自製禪文遷易重鼎盗攘神噐有<lb/>
志之士咸耻立於其朝僕嘗獲從足下周旋行間竊<lb/>
觀足下亦有志者故将共圖於中原報竒遇於吾主<lb/>
而天奪足下之魄使自棄於忠義之林北面偽庭為<lb/>
天下咲既不知愧乃復為人作衞律耶今主上憫宗<lb/>
社之顛覆復恐七廟之祀墮萬姓失戴故資荆益之饒<lb/>
據岷峨之險正尊號以繼大統方将出關隴㝎三輔<lb/>
仗義而東以收復故物足下若䏻慕隋㑹之明陋李<lb/>
陵之暗使不逺而復則富貴寵榮當保如昔倘以斯<lb/>
言未信終忘首丘之念恐鄴下不守以白衣從輿櫬<lb/>
<pb n="KR4e0030_SBCK_005-7a"/>
之後得無悔乎此誠知變禍爲福之日幸審度之無<lb/>
忽<lb/>
　　匡山樵歌引<lb/>
南康宋倬天章向寓呉與余同客臨川公之門朝夕<lb/>
遇焉詩酒唱酬意甚樂也君後南㳺錢塘余亦屏居<lb/>
江渚睽隔者累年一日扁舟而来訪余寂寞之濵既<lb/>
相與道舊且出其近所著詩曰匡山樵歌者示余曰<lb/>
匡山吾鄉也先人之丘隴在焉阻兵不歸者乆矣今<lb/>
道路幸通顧吾材不遇於世當還桒<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>之間葺故廬<lb/>
而居之時出吾詩從山農野老負薪而行歌則吾之<lb/>
<pb n="KR4e0030_SBCK_005-7b"/>
志而名藁之意也子其為我序之余讀其詩見其詞<lb/>
語精錬音調諧暢有唐人之風盖君近嘗渡浙江上<lb/>
㑹稽厯大末金華諸山入閩關至海由四明而㱕探<lb/>
攪瑰恠有得於江山之助故其詩視舊為益工而余<lb/>
閉門窮愁才思荒落自顧有不及矣且惟昔之詩人<lb/>
多躁薄無檢雖其辭章之華君子固無取焉君令剛<lb/>
介自将不苟進取懷首丘之仁抱遁世之志行固足<lb/>
尚矣况其詩之羙㢤然吾聞五老之陽雲松蒼然太<lb/>
白之髙風在焉君㱕而吟其間益求其工他日筐笥<lb/>
所蔵光氣上燭余恐君終不得隱矣<lb/>
<pb n="KR4e0030_SBCK_005-8a"/>
　　審逰贈陸彦達<lb/>
獵志獸漁志魚學志於道理之同然也故獵者必之<lb/>
山林漁者必之江湖而學者必㳺於賢人君子之域<lb/>
盖山林江湖者魚獸之所在也賢人君子之域者道<lb/>
之所在也舎是則無獲矣婁江陸氏彦逹有志於道<lb/>
者也而僻居田里無相與薰炙以成其道是猶欲獵<lb/>
而之丘樷欲漁而之溝瀆必無獲有獲亦小耳惡淂<lb/>
所謂麋鹿熊豹鱣鮪魴鯉者㢤余是以嘉其志而惜<lb/>
其不審於㳺也今通都大藩不逺而甚近賢人君子不<lb/>
乏而常多真山林之奥江湖之區也以彦達之才噐<lb/>
<pb n="KR4e0030_SBCK_005-8b"/>
孰非碩交苟䏻挾禮義之弓操詩書之罟而一徃㳺<lb/>
焉吾将賀彦達之有大獲而歸矣作審㳺一首以貽<lb/>
之<lb/>
　　勸農文<lb/>
春雨布澤東作伊始太守躬駕于郊以敦本厚俗之<lb/>
道勸爾民之軄也然不欲廣引舊談姑以今日之事<lb/>
直相告語爾民其敬聽之夫上立法以衛民民出力<lb/>
以供上古今常理也<lb/>
皇上剪除暴亂開建太平使尔民得脫鋒鏑操耒耜<lb/>
以安畎畒之中又念稼穡之艱每歲親耕籍田復召<lb/>
<pb n="KR4e0030_SBCK_005-9a"/>
父老<lb/>
廷對宣諭唯恐爾民荒逸惰㳺以䧟於罪<lb/>
徳甚<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>也近者兼并之家不䏻軆<lb/>
上此意㦯肆侵剥使尓民有委棄其業者情雖可矜<lb/>
然輕去田里以乏父毋之飬闕<lb/>
公上之賦其責亦何所歸㢤故碩尓民相告於郷令<lb/>
去者歸居者安脩尓隄防浚尓溝洫力不足則相周<lb/>
噐不偹則相假各勸播植以待有秋毋坐失其時貽<lb/>
後悔也更䏻母作姦母逐末毋好飲博毋事鬪訟毋<lb/>
弗順於父兄母㦯干於鄕里家給人足禮作義脩以<lb/>
<pb n="KR4e0030_SBCK_005-9b"/>
無愧於㤗伯過化之邦豈不羙歟太守雖老按堵觀<lb/>
俗以行賞黜尓民宜相與勉焉<lb/>
　　彀喻<lb/>
自先王之教廢文武異途學者多不習弓矢之事<lb/>
皇上志復古治乃今年五月詔有司取士兼試以射及<lb/>
親祀方丘又戒百執事旅射于齋宫余當預耦進之<lb/>
未先期與二三同列私肄於成均之西圃既設的授<lb/>
弓其強者弯然引滿一發過之指的而詫曰是不足<lb/>
至也其弱者力擴而不盈發則去的逺甚投弓而歎<lb/>
曰吾不䏻至彼也余最後加矢鉤弦盡吾力而挽之<lb/>
<pb n="KR4e0030_SBCK_005-10a"/>
僅及半笴發則去的亦及半而墜心甚愧焉然不遂<lb/>
已乃日強引之覺所引漸多所進漸益發則去的亦<lb/>
漸近焉囙竊有感曰夫百步之的所以莭逺近之中<lb/>
凡射者之所求至也而過者忽之不及者沮焉強弱<lb/>
雖殊其不至則一也茍抑其過而勉其所不及焉有<lb/>
不至者哉是可以喻夫學矣聖人學者之的詩書禮<lb/>
樂學者之弓矢也由詩書禮樂以求至乎聖人猶操<lb/>
弓矢以求至乎的也其騖髙而失中過而忽之者也<lb/>
自畫而日退不及而沮焉者也不忽不沮循循然以<lb/>
求之欲不至於聖人不䏻矣況聖人之道在身非有<lb/>
<pb n="KR4e0030_SBCK_005-10b"/>
百步之逺欲求之即至非有力挽之難也可不勉哉<lb/>
翰林應奉㑹稽唐君䖏敬嘗以彀名其子之淳進脩<lb/>
之室盖取孟軻氏所謂學者必志於彀之義來請余<lb/>
説囙以所感於射者告焉䖏敬曰是足以合孟氏而<lb/>
厲之淳矣請書以貽之夫秋之為奕不專則不成慶<lb/>
之取鐻不靜則不得彼皆小技猶有近夫道焉況射<lb/>
君子之善蓺乎孟氏可謂善喻䖏敬可謂善取以教<lb/>
其子之淳䏻勉焉以求至則可謂善學者矣作彀喻<lb/>
　　志夣<lb/>
余與同郡謝玄懿俱在<lb/>
<pb n="KR4e0030_SBCK_005-11a"/>
内府教胄子今年正月十一日之夜啓夣與玄懿晨<lb/>
候<lb/>
午門若将趍朝者有揖余二人言曰二君當遷且顧<lb/>
國子祭酒梁公曰諸生盡以属公余愕曰得無有逺<lb/>
調乎曰不然煩傅開平王爾既窹明日以告玄懿私<lb/>
相與識之越三日既望故事當率諸生入覲方叙立<lb/>
右順門内梁公傳<lb/>
旨下曰<lb/>
勑諸生出受業太學二君俟後<lb/>
命言既引諸生去啓亦随出明旦将朝中使急召啓<lb/>
<pb n="KR4e0030_SBCK_005-11b"/>
二人曰有旨命開平王二子侍學<lb/>
東宫俾爾授之經宜趍入玄懿顧余咲共歎其夣之<lb/>
神也二月二十日之夜玄懿夣與啓同𬒳召至<lb/>
上所上授以一紙若告身者玄懿受而忘拜竊視其文有<lb/>
翰林院三字焉継授啓啓拜受之明日以告啓亦私<lb/>
相與識之越六日<lb/>
上御奉天門宰執並侍小黄門名啓䓁陞<lb/>
上顧中書右丞汪公曰諸儒在學乆且皆有文行而<lb/>
令以布衣逰吾門可乎汝亟以翰林之軄䖏之囙趣<lb/>
謝時玄懿以事出獨不得拜焉明日遂各授軄有差<lb/>
<pb n="KR4e0030_SBCK_005-12a"/>
而啓與玄懿皆得編脩官云於是益共歎其夣之神<lb/>
也七月十五日之夜玄懿母夫人林氏夣中使舁二<lb/>
橱授兩家發各有白金在焉其家捧視則化為炭間<lb/>
以告吾婦余與玄懿聞之竊怪其說稍隱不若向二<lb/>
夣之著又不知玄懿所得獨化為炭何也然亦私相<lb/>
與識之至二十八日暮出院還舎有挫馬馳召余二<lb/>
人<lb/>
上御闕樓俟焉既見奨諭良乆面拜啓户部侍郎玄<lb/>
懿吏部郎中啓以年少未習理財且不敢驟膺重任<lb/>
辭去玄懿亦辭<lb/>
<pb n="KR4e0030_SBCK_005-12b"/>
上即俞允各賜内帑白金命左丞相宣國公給牒放<lb/>
還於郷既出都門與玄懿家共舟而東其二弟為余<lb/>
言累重多負賜金己盡費況歸無舊葉相共歎咨尤<lb/>
其兄之早辭余囙話茲夣以觧之乃始悟橱為除炭<lb/>
為歎愈共歎其夣之神也夫自周官六夣之軄癈學<lb/>
者莫䏻通其說前史所載夣之符於事者甚衆余嘗<lb/>
疑其誣焉今是三夣者不由囙思而生得於恍愡啽<lb/>
囈之間而可徴灼灼如此知未至若既徃無少忒焉<lb/>
其事之偶然者歟将人之禍福将至有司之者㦯預<lb/>
以相告歟抑精神靈爽有所感通而特兆於是歟何<lb/>
<pb n="KR4e0030_SBCK_005-13a"/>
其神也是知凡得䘮之數固皆㝎於冥冥而無能迯<lb/>
焉者矣夫以吾二人一官之遷一命之授與區區之<lb/>
進退猶然而況其大者乎然則士之生也雖當自盡<lb/>
其所宜為外者一委命順於數而無所容心焉可也<lb/>
而世之惑者猶将役其智力騖馳於軋敓排狼之塲<lb/>
欣戚膠擾至死而不之察豈非昧哉余欲書此以覺<lb/>
之懼有誚夫誕也乃私識之且貽玄懿聊相與自警<lb/>
焉今年洪武庚戍也<lb/>
　　書瞿孝子行録後<lb/>
余嘗預修元史見民之以孝義聞於朝者頗衆其能<lb/>
<pb n="KR4e0030_SBCK_005-13b"/>
冬月得瓜以奉親者則若王薦刲股肉以療父病者<lb/>
則若孔全施財以周郷里之乏者則若賈進皆得具<lb/>
著于篇瞿孝子之行盖兼三子而有之而當時有司<lb/>
不以聞史無所考據又主者不與故不得書以與薦<lb/>
䓁並傳雖然孝子今年八十餘幸際<lb/>
聖明之時既得謝君之所表章則當世執茟之士豈<lb/>
無為之采録收附於國史者哉其傳固在是矣余與<lb/>
孝子之子荘友嘗獲拜之氣貌藹然孝義人也且聞<lb/>
長者言其行甚熟與謝君所録無異詞故識以信其<lb/>
說庶他曰書者㦯有所徵焉<lb/>
<pb n="KR4e0030_SBCK_005-14a"/>
　　書博雞者事<lb/>
博雞者袁人素無頼不事産業日抱雞呼少年博市<lb/>
中任氣好鬪諸為里俠者皆下之元至正間袁有守<lb/>
多惠政民甚愛之部使者臧新貴将按郡至袁守自<lb/>
負年徳易之聞其至咲曰臧氏之子也㦯以告臧臧<lb/>
怒欲中守法㑹袁有豪民嘗受守杖知使者意嗛守<lb/>
即誣守納已賕使者遂逮守脇服奪其官袁人大憤<lb/>
然未有以報也一日博雞者遨于市衆知有為囙讓<lb/>
之曰若素名勇徒能藉貧孱者耳彼豪民恃其貲誣<lb/>
去賢使君袁人失父母若誠丈夫不能為使君一奮<lb/>
<pb n="KR4e0030_SBCK_005-14b"/>
臂耶博雞者曰諾即入閭左呼子弟素健者得數十<lb/>
人遮豪民於道豪民方華衣乗馬從群奴而馳博雞<lb/>
者直前捽下提毆之奴驚各亡去乃裭豪民衣自衣<lb/>
復自筞其馬麾衆擁豪民馬前反接徇諸市使自呼<lb/>
曰為民誣太守者視此一步一呼不呼則杖其背盡<lb/>
創豪民子聞難鳩宗族僮奴百許人欲要篡以歸博<lb/>
雞者<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>謂曰若欲死而父即前鬪否則闔門善俟吾<lb/>
行市畢即㱕若父無恙也豪民子懼遂杖殺其父不敢<lb/>
動稍歛衆以去袁人相聚從觀歡動一城郡録事駭<lb/>
之馳白府府佐快其所為隂縦之不問日暮至豪民<lb/>
<pb n="KR4e0030_SBCK_005-15a"/>
第門捽使跪數之曰若為民不自謹冒使君杖汝法<lb/>
也敢用是為怨望又投間衊汚使君使罷汝罪宜死<lb/>
今姑貸汝後不善自改且復妄言我當焚汝廬戕汝<lb/>
家矣豪民氣盡以額叩地謝不敢乃釋之博雞者囙<lb/>
告衆曰是足以報使君未耶衆曰若所為誠快然使<lb/>
君冤未白猶無益也博雞者曰然即連楮為巨愊廣<lb/>
二丈大書一屈字以兩竿夾揭之走訴行御史䑓䑓<lb/>
臣弗為理乃與其徒曰張屈字逰金陵市中䑓臣慙<lb/>
追受其牒為復守官而黜臧使者方是時愽雞者以<lb/>
義聞東南髙子曰余在史舘聞翰林天台陶先生言<lb/>
<pb n="KR4e0030_SBCK_005-15b"/>
博雞者之事觀袁守雖得民然自喜輕上其禍非外<lb/>
至也臧使者枉用三尺以讎一言之憾固賊盭之士<lb/>
哉苐為上者不能察使匹夫攘𬒮群起以伸其憤識<lb/>
者固知元政紊弛而變興自下之漸矣<lb/>
　　楊孟汲字說<lb/>
梁溪楊氏子名長孺囙從余逰請有以字之余曰西<lb/>
漢之士字長孺者二人焉韓大夫安國汲内史黯也<lb/>
昔司馬長卿慕藺相如之為人故自名相如今子以<lb/>
是名其為慕安國耶慕黯耶雖然二人者皆名臣吾<lb/>
将言其行事之得失而子擇之可乎史傳安國之事<lb/>
<pb n="KR4e0030_SBCK_005-16a"/>
說梁孝王與諌馬邑之計亦可謂賢矣然以行金而<lb/>
得為大司農論魏其武安之事而無所别白吾於是<lb/>
有慊㢤若黯之忠直好諌責武帝不䏻效唐虞罵張<lb/>
湯不可為公卿使天子憚而禮之淮南王謀<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>數年<lb/>
畏黯一人而不敢發有古社稷臣之風子欲取於二<lb/>
人則舍黯其可㢤且子之<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>直而行㓗學黯為近易<lb/>
宜字曰孟汲則皆知子之為慕黯而非慕安國者矣<lb/>
夫今之人好羙名自侈吾嘗病之子欲以古人為師<lb/>
若碩學而不可及者庶乎得命名之義矣苟於黯如<lb/>
䠶者之於的行者之於家不至不巳則可謂善學古<lb/>
<pb n="KR4e0030_SBCK_005-16b"/>
人者矣嗚呼子誠善學雖聖賢不難至而況於黯乎<lb/>
　　澄江懶漁說<lb/>
暨陽之江有隱君子嘗漁其上朝不緡夕不罛汎景<lb/>
逐波漫漫以嬉人見其不事其業囙名曰懶漁衆漁<lb/>
每得魚而返集于浦淑之間炊鮮漉清飲唱爲樂視<lb/>
彼獨枵然則相與咲之且讓之曰夫農不勤則飢啇<lb/>
不勤則匱百工不勤則無以成其器今我皆自力爾<lb/>
獨于逸我皆率常爾獨用荒不勞爾躬不朂爾志則<lb/>
何以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>爾利乎懶漁曰吾終日漁而子以爲未嘗漁<lb/>
惑哉詩書吾漁之具也群聖人之學吾漁之地也義<lb/>
<pb n="KR4e0030_SBCK_005-17a"/>
理之潜道徳之腴吾漁之所得也吾漁視子亦大矣<lb/>
何名為懶乎衆漁慚而退髙子聞之曰此善漁也世<lb/>
之習常務得而不知大人之事者其衆漁之徒㢤<lb/>
　　脩忠佑祠䟽<lb/>
磅礴扶輿靈氣特鍾於章貢昭明烜赫神蹤寔肇於<lb/>
嬴秦號雖著於江東祀巳傳於呉下累朝褒顯每加<lb/>
典冊之崇萬姓祈占必恊蓍龜之應自兵戎之充斥<lb/>
致祠宇之摧傾思将斵木而庀工湏假揮金而相役<lb/>
羙㢤輪羙㢤奐事固待於人為俾爾熾俾爾昌福必<lb/>
膺於神貺勝縁可集盛事毋墮<lb/>
<pb n="KR4e0030_SBCK_005-17b"/>
　　城南草堂䟽<lb/>
　　　心逺道人何彦文年老未有居室将築草堂<lb/>
　　　練圻城南求好事者捐已金以相其役䟽曰<lb/>
郗參軍能為安道買山史嘗見羙王録事不資少陵<lb/>
築堂詩巳遭嗔非逢有力之人曷濟無家之客何彦文<lb/>
者伎通聲律名著江湖蚤嘗為落魄之㳺晚未淂棲<lb/>
遲之所漂流屢徙歎一枝夜月之烏跧伏深蔵愧三<lb/>
窟秋風之兎今必用縛茅作屋奈未能指石為金欲<lb/>
令此老之婆娑須籍諸君之慷慨畧加舉手便可容<lb/>
身心逺地自偏巳疑成茲小隱曲髙和総寡尚當為<lb/>
<pb n="KR4e0030_SBCK_005-18a"/>
爾長歌幸得安居敢忘廣庇<lb/>
　　薦亡将齋榜<lb/>
人鬼之常猶一晝而一夜聖凡之隔乃九天而九泉<lb/>
故大道開𧺫幽㧞滯之門使群迷得出妄歸真之路<lb/>
發金籙瓊書之祕降羽憧玉莭之光欲薦爾忠䰟必<lb/>
資吾法力虎頭有相雖稱介胄之雄馬革無蹤未返<lb/>
衣冠之塟恐堕重隂之苦趣故推<lb/>
太上之慈㤙照以破闇之燈濟以度迷之筏使爾聞<lb/>
妙音而頓觧慿浩氣以髙昇雨濕天隂不復煩冤於<lb/>
曠野雲舒霞卷佇看極樂於崇霄永離黒海之波即<lb/>
<pb n="KR4e0030_SBCK_005-18b"/>
往朱陵之府<lb/>
　墓誌八篇<lb/>
　元故婺州路蘭溪州判官致仕胡君墓誌銘<lb/>
君諱松字松岩姓胡氏常之晉陵人宋樞宻副使贈<lb/>
太師秦國公謚文恭九世孫也曽祖諱柔國子司業<lb/>
祖諱聡直顯謨閣淮南莭度計議官考諱應炎直祕<lb/>
閣常州莭度判官君生甫期元兵渡江墮常祕閣君<lb/>
死之兵且屠城祖母陳夫人先襁君出避呉中以免<lb/>
既長㱕鄉里以推擇為吏<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>宜興崑山常熟三州在<lb/>
常熟時民有為富人曹氏飬子者甞𬒳譴潜㱕其父<lb/>
<pb n="KR4e0030_SBCK_005-19a"/>
囙匿之得腐死人溝中佯哭曰吾児也即詣曹曰爾<lb/>
何殺吾兒賄謝弗厭訟于州君從州判官往視屍計<lb/>
未當壊而壊知非是即置弗檢而以不見屍報録囚<lb/>
使者下車詰君稽違状君曰吾寜稽不敢枉也移讞<lb/>
旁邑曹不任椘掠遂誣脉君䓁亦以見屍不檢受劾<lb/>
獄具曹之族咸冤之重購偵獲飬于始白㤗㝎主崩<lb/>
文宗自金陵入繼位殺故相回回倒刺沙命平章曹<lb/>
立廵東南紏其黨授上方劍得專誅按行至常熟君<lb/>
從長史<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>諸境民有告回回百餘人匿海渚殺猪㑹<lb/>
飲謀為亂平章亟遣卒捕之君當承行輙請曰是詐<lb/>
<pb n="KR4e0030_SBCK_005-19b"/>
也願毋煩兵平章怒曰吏何用知之君曰回回不食<lb/>
猪今言殺猪詐可知也不聽果往無獲一舶賈胡數<lb/>
人訊之盖訟者嘗與互市負其貲不能償欲投間䧟<lb/>
之也遂抵訟者罪君之明察類此陞平江路吏庚午<lb/>
歲呉中大飢官作飦食餓者命君與他吏一人董之<lb/>
君收濟甚周且以私錢及餅餌囊負馬後施于塗旦<lb/>
淅米入釜他吏伺君間輙私接其半俄畫見殍鬼群<lb/>
捽之遂死君則無恙繼遷集慶當護上供物至京禮<lb/>
部尚書隆安魯公見君謂曰名家裔乃乆從吏役邪<lb/>
欲與一二朝士知君者共薦留之不果㑹公拜江浙<lb/>
<pb n="KR4e0030_SBCK_005-20a"/>
行省參知政事遂與俱南以省銓為寧國路涯縣典<lb/>
史時有制蒙古色目毆漢人南人者不得復西域流<lb/>
户數百人囙恃以為暴所過掠財畜辱婦女民束手<lb/>
不敢拒相驚若寇至及涇邑僚悉引避民愈恐君語<lb/>
衆曰吾在若無憂也即出勞之於郊誘閉佛寺中呼<lb/>
其酋諭曰制言不得復毆者民爾今我天子吏也所<lb/>
行者法若善去勿妄犯吾民當率酒米相餉否則知<lb/>
有法爾酋愕遂戢其衆亟去無一人敢譁君親送出<lb/>
疆以㱕民羅拜馬首曰微公縣㡬殘矣轉衢之龍㳺<lb/>
縣婺之録事司二典史皆有聲累資勑授将仕佐郎<lb/>
<pb n="KR4e0030_SBCK_005-20b"/>
信州路提控按牘兼照磨承發架閣請老不赴遂以<lb/>
從仕郎婺州路蘭溪州判官致其仕君子黼仕杭囙<lb/>
留就飬以至正十七年十月卒年八十四元配陳氏<lb/>
繼配陳氏並先君殁贈宜人二子長即黼浙江鄕貢<lb/>
進士汀州路儒學教授次黻以平盗㓛授福州路羅<lb/>
源縣南灣寨廵檢君性孝友少䘮母哀毀叔父嘗欲<lb/>
奪其田盡卑無靳色後叔父廢業君資奉之甚至邦<lb/>
閭稱焉為吏絶賕請守正不阿明習法律而論决多<lb/>
傅以經義所至長官皆敬憚之君之殁以兵阻不克<lb/>
歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>權厝呉山萬松嶺後十五年<lb/>
<pb n="KR4e0030_SBCK_005-21a"/>
國朝平四方道通黼始以某月某日遷祔晋陵先塋<lb/>
之次乃來乞銘實洪武四年也惟胡氏自太師以儒<lb/>
貴為宋名臣其後子孫登侍徔方伯焜燿史冊者以<lb/>
十數可謂盛矣至君懐抱利噐宜光大其先業而困<lb/>
<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>下僚卒老以死非命也夫然君不以位卑自屈能<lb/>
盡心所軄使表著如此足以昭示永乆是不可以無<lb/>
銘銘曰君仕弗昌君材則良繄君名之長<lb/>
　　陳夫人許氏墓誌銘<lb/>
夫人世為金陵溧陽人姓許氏諱清宻歸為同邑陳<lb/>
君諱徳輝之妻陳君以醫名爲元御診太醫年三十<lb/>
<pb n="KR4e0030_SBCK_005-21b"/>
五卒于燕夫人迎其䘮還<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>邑之舉福鄉大石山之<lb/>
原即自勤苦持家以育㓜孤視娣姒之女與己女均<lb/>
皆躬為<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>沐及教以女事不懈鄉里稱賢焉子世能<lb/>
吏呉奉夫人來居年七十五以疾卒實元至正十七<lb/>
年也遭時多故未克歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>
國朝洪武六年世能方主邳州睢寜簿始謁告啓其<lb/>
殯于吴以是年三月某日合<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>於御醫君之墓有女<lb/>
三人㳤安適李某㳤寜適趙某㳤貞適李某皆溧陽<lb/>
士族男一人主簿也銘曰<lb/>
猗夫人著㳤徳中[婺-矛+牙]居動守則子成名維教力卒有<lb/>
<pb n="KR4e0030_SBCK_005-22a"/>
年<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>始克從良人合兆域期永貽志斯刻<lb/>
　　陳希文墓誌銘<lb/>
呉有良醫師曰陳希文其治業甚精其起疾甚衆其<lb/>
中心甚樂易其待物甚恕而恭其事親甚孝其撫宗<lb/>
姓寡弱甚有㤙其為人如此故其卒鄕里耄稚莫不<lb/>
歎悼焉其塟也齊人髙啓為之序而系以銘陳氏先<lb/>
為溧陽人君祖諱桂發元授平江路官醫提領仕巳<lb/>
呉人利其醫不欲使去遂留家焉考諱徳華君諱世<lb/>
成號清逺䖏士希文字也年六十七以洪武六年十<lb/>
二月丙辰卒以是月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉塟呉縣太平鄉梅灣之原<lb/>
<pb n="KR4e0030_SBCK_005-22b"/>
配宗氏子男三人長祖義先卒次祖善次綂女三人<lb/>
長適郎潛次適顧遵禮次㓜孫男四人蒙豫觀㤗銘<lb/>
曰以醫恵物澤巳乆用善禔躬徳彌<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>年㡬七十非<lb/>
不夀有子世業紹厥後㱕全斯丘尚奚咎<lb/>
　　葛仲正墓誌銘<lb/>
葛君諱正蒙字仲正為人<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>重有長者風其先自汴<lb/>
徙呉世以毉鳴至君而令聞益著每旦迎療者填户<lb/>
外至不能容屨君肩輿㦄視惟謹不問能報否率與<lb/>
善藥其子姪甥婿與弟子從君為醫者人輙曰是葛<lb/>
君所傳也爭致之年七十二以洪武六年十二月癸<lb/>
<pb n="KR4e0030_SBCK_005-23a"/>
亥卒曾祖諱從豫祖諱暘辰皆弗仕考諱應澤元授<lb/>
平江路官醫提領室周氏子男二人曰復曰㤗女二<lb/>
人適郁潛金權孫男二人旭繼明年正月己已復奉<lb/>
君柩<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>於長洲縣武丘鄉洞涇之原請銘于齊人髙<lb/>
啓銘曰彼阜斯崇<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>乎其中有君葛翁壽樂以終維<lb/>
拯疾之㓛後人尚豐<lb/>
　　明故髙均彰墓誌銘<lb/>
呉郡髙均彰以洪武五年八月丁亥卒以九月丙午<lb/>
卜呉縣大平鄉梅灣村之原以塟其從弟前史官啓<lb/>
既哭之復為銘納壙中君諱彰蕳率寡嗜於聲利得<lb/>
<pb n="KR4e0030_SBCK_005-23b"/>
䘮不戚戚計慮日從昆弟親友酣飲以為娯性復好<lb/>
直人有過輙面攻之衆知其無他腸弗怨也年五十<lb/>
有九祖諱鑑考諱震皆有潛徳配姚氏無子一女寧<lb/>
適郡人陳彦夫以君之賢生雖不能致豐榮然亦未<lb/>
嘗有一毫困辱不可謂不幸也銘曰雖寡求故不憂<lb/>
卒全而歸在斯丘嗚呼吾兄又何尤<lb/>
　　故韓仲逵墓誌銘<lb/>
君蘇州呉縣人姓韓氏諱敏道仲逵字也生元世嘗<lb/>
得推擇為吏<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>常之無錫蘇之呉江二州提控案牘<lb/>
性寛厚不挾計數時吏相習為文深君議曹事獨平<lb/>
<pb n="KR4e0030_SBCK_005-24a"/>
恕有長者風家無<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>蔵客至輙擊牲命酤以相驩視<lb/>
罄匱弗計晚得足疾有以酒為夀者亦杖而從之談<lb/>
噱酣暢不少衰其樂易盖如此年六十而卒實<lb/>
國朝洪武五年二月某日也祖諱某考諱某皆不仕<lb/>
配陳氏先十四年卒繼配連氏一子焯為西安都指<lb/>
揮使司經<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>七女長而嫁者五人餘㓜孫男侗君卒<lb/>
之六月經㦄始聞訃歸十是年九月某日<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>君於某<lb/>
鄉某地之原乃來乞銘余向為史属時經㦄方在宥<lb/>
府慔數相遇焉盖知其才噐能大韓宗者豈非君為<lb/>
吏之善天之報施不於其躬而将於其子耶銘曰<lb/>
<pb n="KR4e0030_SBCK_005-24b"/>
文不刻深吏之賢胡仕弗崇夀靡延厥報在嗣天岡<lb/>
愆将俾昌熾耀尓先我庸作銘慰九泉<lb/>
　　魏夫人宋氏墓誌銘<lb/>
蘇州守江夏魏公以其先太夫人行述授勃海髙啓<lb/>
曰吾妣棄吾二十有二年矣遭時多故權厝先塋之<lb/>
左今始得地於吾里黄岡湖東某山之原将以某年<lb/>
某月某日而塟子爲我志而銘之公昔掌<lb/>
國史啓嘗爲其属今又居公之野辱以先銘是属不<lb/>
敢當然亦不敢辭也按夫人姓宋氏武昌蒲圻人宋<lb/>
彈壓官諱時慜之孫女諱某號俊齋之女同邑隱君<lb/>
<pb n="KR4e0030_SBCK_005-25a"/>
子碧崖魏先生諱雲瑞之妻也夫人生而頴異七歲<lb/>
能誦曲禮内則曹大家女訓十歲共女事無闕既長<lb/>
歸先生先生故名家世儒履行髙㓗夫人相之稱賢<lb/>
配焉居母姑之䘮皆過哀䟽食終三年待内外親族<lb/>
無異意先生嘗逰齊安遇疾卒於邸有子三人法孫<lb/>
已孫虎孫𥘉聞計将遣法孫迎䘮㦯曰江多蛟龍性<lb/>
惡屍以柩渡虞有變宜焚骨歸也夫人哭喻法孫曰<lb/>
是将䧟吾母子於大戾也爾忍而父為灰燼乎亟往<lb/>
母有憚而父善人神必相之矣迄渡風浪帖然䘮既<lb/>
還㦯又曰柩入家弗利夫人曰此固吾夫宅也舎之<lb/>
<pb n="KR4e0030_SBCK_005-25b"/>
使何適哉苟有弗利當萃未亡人之身未亡人得從<lb/>
夫于地下足矣即惟正堂奉安旦夕哭臨逮<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>毀瘁<lb/>
幾不能為生嘗謂諸子曰不幸門户凋落汝父汝伯<lb/>
相繼殁若曹尚誰賴㢤宜力學善自立大汝家以慰<lb/>
老人之望毋從里中児嬉也子皆承教惟謹先生庶<lb/>
毋羅氏性素嚴號難事夫人始終奉承有順無忤疾<lb/>
則侍粥藥殁則營䘮塟皆必誠焉巳孫既娶乆未有<lb/>
胤夫人曰吾老矣獨不得一抱孫也禱于先夣𬗋衣<lb/>
人種栗舍垣下告曰此萌也為他日興植汝門之本<lb/>
覺旦語己孫曰汝有子祥也既而果生男夫人喜曰<lb/>
<pb n="KR4e0030_SBCK_005-26a"/>
神不我誣遂以栗名嘗得昡疾既間曰吾度不能乆<lb/>
䖏丗間矣命舁柩堂下沐之曰吾蔵身此中無隙則<lb/>
佳耳又命新婦取衣衾當歛者縣之椸餘悉𣪚諸親<lb/>
愛除夕家人進椒酒夫人起居尚無恙元旦坐堂上<lb/>
親戚為夀畢曰我明日逝矣為我謝某謝某翌日沐<lb/>
浴更衣坐呼己孫䓁謂曰吾年七十六夀亦足矣死<lb/>
自吾順汝曹勿號慟亂我聽使我得好去也語巳遂<lb/>
殂實元至正十年正月二十日也法孫早世虎孫仕<lb/>
元為岳州路儒學正平江州楊柳湾茶司提領亦先<lb/>
卒己孫今名觀即公也仕<lb/>
<pb n="KR4e0030_SBCK_005-26b"/>
國朝㦄太常卿翰林學士國子祭酒至今官嗚呼<lb/>
夫人貞孝慈睦其賢卓著如此固非凡婦人所及至<lb/>
於聽言之惑臨終不亂則又士君子識義理者㦯有<lb/>
所未能而夫人能之豈非難哉雖生不及見子之貴<lb/>
以享其榮飬然死而子能以儒學際<lb/>
聖朝爵三品當得褒贈之命象首錦櫜以光賁於窀<lb/>
穸又䏻追述懿行以圖不朽則夫人何憾焉銘曰<lb/>
維君子嬪貞以禔身能教其孤爲今名臣卒既有年<lb/>
始㱕斯阡時虞未遑豈曰緩焉乃刻銘章載揚幽光<lb/>
永固以安夫人之蔵<lb/>
<pb n="KR4e0030_SBCK_005-27a"/>
　　丁志恭墓誌銘<lb/>
洪武六年四月余聞志恭得暴疾臥江上扁舟往視<lb/>
之志恭握余手欷歔不自勝仰曰先生自天而下耶<lb/>
明日疾革余撫謂之曰子甞求贈詩吾未暇為今如<lb/>
有不可諱當為悼詩塟且當為銘志恭已昏不知人<lb/>
復張目舉手作謝且别状時其母及家人親舊環床<lb/>
立見之莫不掩面泣下又明日乃卒余既賦五言一<lb/>
章哭之将塟其兄志剛來以請銘余曰吾忍銘志恭<lb/>
耶然言不可食也乃序而銘之志恭呉人諱儼姓丁<lb/>
氏風度清羙學書有楷法嘗㳺呉越汴洛之都名卿<lb/>
<pb n="KR4e0030_SBCK_005-27b"/>
碩士咸賞愛之年雖少不喜聲利芬華事歸䖏郊墅<lb/>
以賦詩彈琴自娯與人交悃款有情義而於余尤相<lb/>
親敬者也年三十一以是月六日卒以十二月六日<lb/>
塟呉縣太平鄉梅湾之原其先世為呉人曽祖諱震<lb/>
祖諱有慶皆弗耀考諱讓主河南永寜簿妻袁氏男<lb/>
二人原顯八歲原亨志恭殁五月而生嗚呼余觀志<lb/>
恭平居競慎不敢妄有所為惟恐禍之及已所以自<lb/>
愛其生何如也然竟以疾夭使世之肆者得共非咲<lb/>
謂徒謹無益也不知志恭之死者命也不幸也命故<lb/>
無悔不幸故君子哀之夫人之死䏻無所悔而又有<lb/>
<pb n="KR4e0030_SBCK_005-28a"/>
君子哀之則亦庶矣乎是不可以無銘銘曰<lb/>
孌彼婦兮與兒矧昆賢兮母之慈子忍舎兮去兹又<lb/>
返顧我兮友私駟方鶩兮倐止斯非夫天兮孰使之<lb/>
哀㢤奈何兮慰以銘詩<lb/>
　哀辭一篇<lb/>
　　王仲㢘哀辭<lb/>
仲㢘少習春秋經欲舉進士負其氣不肯<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>尺度将<lb/>
棄去北逰燕趙之間㑹兵變且嬰疾遂家居治田業<lb/>
不復言仕事有所感則發為歌詩辭抗音激讀者知<lb/>
其有志非甘遂泯泯者性蕳曠無矯飾與人交不易<lb/>
<pb n="KR4e0030_SBCK_005-28b"/>
為踈宻余居鄉里𥘉識之不甚覺其賢後出接時輩<lb/>
見中險外夷朝合夕叛者不可勝數而仲㢘泊然十<lb/>
載如一日然後深嘆其賢知世之不多有也至正二<lb/>
十六年六月三日仲㢘舊疾作卒於家夀止三十五<lb/>
余𥘉聞其病革馳視之尚有微息就榻摭呼不復應<lb/>
乃絶余既哭而退為計於嘗所來往者相與賻祭如<lb/>
禮其所親有謂余者曰仲㢘於昆弟最少而孝毋恃<lb/>
以為安嘗曰是兒在吾後事無憂者不意其先亡也<lb/>
又曰仲㢘有児㓜方易簀傅毋招侍側顧麾使去若<lb/>
不忍見者余聞之復為之出涕夫士有<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>而不耀又<lb/>
<pb n="KR4e0030_SBCK_005-29a"/>
招篤廢之疾罹夭札之禍親老而不能終其養子生<lb/>
而不能待其長此古今之凶極甚可哀者而吾仲亷<lb/>
丁之豈非命哉然獨念仲亷無子時則以為憂既有<lb/>
子而喜喜未幾而身殁咸謂禍福倚伏不可知天初<lb/>
皆無意人之所值適然耳余則以為不然仲亷後顧<lb/>
孑立者久嘗自分其<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>絶矣然忽有是兒豈天哀其<lb/>
将亡而遺之嗣所謂善人之報恒不於其躬而於其<lb/>
後耶余嘗見其眉目秀發非凡兒長必有成者而謂<lb/>
茫茫然者果無意乎仲廉之鄉里行事太原王君行<lb/>
已為識於墓乃復為之辭以寓吾哀其辭曰嗟嗟仲<lb/>
<pb n="KR4e0030_SBCK_005-29b"/>
亷慎其儀兮早翔藝林弁峩巍子誓将遐觀抉奥竒<lb/>
兮洪河洶前喪楫維兮迺盤舊邱以自怡子匪時逸<lb/>
収弗賈知子羣騖以争途嶮巇兮子獨正軌坦而馳<lb/>
兮胡淑且嘉不受禔子窮病短折具任之兮母哀噭<lb/>
噭老莫子支衆涕助流若綆縻兮單婴在哺詎識悲<lb/>
兮禠其文褓被素縗兮芳華未敖忽稿萎兮修翰未<lb/>
騫竟離披兮志長運窮天實爲子我失友生将尤誰<lb/>
子方覯倐背歡戚移子冥漠無垠逝難追子埋蒿萎<lb/>
塵岡之垂兮己乎已乎歸何期兮<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>𤣥英集</head>
    <p>
<pb n="KR4c0104_WYG_000-1a"/>
欽定四庫全書　　　　　集部二<lb/>
　𤣥英集　　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案𤣥英集八巻唐方干撰干字雄飛新<lb/>
　　　　定人章八元之外孫干以詩名於江南咸通<lb/>
　　　　中一舉不第遂遯跡㑹稽殁後宰相張文蔚<lb/>
　　　　請追賜名儒淪落者及第凡十五人而干與<lb/>
　　　　焉後進私謚曰𤣥英先生因以名集其見於<lb/>
<pb n="KR4c0104_WYG_000-1b"/>
　　　　新唐書志者十巻乾寜丙辰中書舎人祁縣<lb/>
　　　　王贊序之而樂安孫郃為之傳何光遠鑑戒<lb/>
　　　　錄稱干為詩鍊句字字無失詠繫風雅體絶<lb/>
　　　　物理郃傳亦稱其髙堅峻㧞蓋其氣格清迥<lb/>
　　　　意度閒遠於晩唐纎靡俚俗之中獨能自振<lb/>
　　　　故一時詩家推為職志然其七言淺弱較遜<lb/>
　　　　五言郝氏林亭而外佳句無多則又風㑹有<lb/>
　　　　以限之也贊序稱干甥楊弇洎門僧居遠收<lb/>
<pb n="KR4c0104_WYG_000-2a"/>
　　　　綴遺詩三百七十餘篇析為十巻此本為明<lb/>
　　　　嘉靖丁酉其裔孫廷璽重刋者祗分八巻詩<lb/>
　　　　三百七篇巻目俱非其舊近時洞庭席氏百<lb/>
　　　　家唐詩本從宋刻錄出者仍作十巻而詩亦<lb/>
　　　　止三百十六篇全唐詩本乃增多詩至三百<lb/>
　　　　四十七篇然與贊序原數終不相合盖流傳<lb/>
　　　　既乆已有所脱闕矣乾隆四十三年六月恭<lb/>
　　　　校上<lb/>
<pb n="KR4c0104_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4c0104_WYG_000-3a"/>
𤣥英集原序<lb/>
風雅不主於今之詩而其流涉賦今之詩盖起於漢魏<lb/>
南齊五代文愈萎詩愈麗陳隋之際其君自好之而浮<lb/>
靡惉懘流於滛樂故曰音能亡國信哉唐興其音復振<lb/>
陳子昻始以骨氣為主而寖拘四聲五七字律建中之<lb/>
後其詩益善錢起為最杜甫雄鳴於至徳大厯間而詩<lb/>
人或不尚之嗚呼子美之詩可謂無聲無臭者矣吳越<lb/>
故多詩末有新定方干擅名於杭越流聲於京洛夫干<lb/>
<pb n="KR4c0104_WYG_000-3b"/>
之為詩鋟肌滌骨氷瑩霞絢嘉肴自將不吮餘雋麗不<lb/>
葩紛苦不棘癯當其得志倐與神㑹詞若未至意已獨<lb/>
徃余為兒時得生詩數十篇心獨好之生時尚存地逺<lb/>
莫克相見其後生名愈籍為詩者多能諷之而生歿矣<lb/>
今年遇樂安孫郃於荆早與生善出時所作𤣥英先生<lb/>
傳且曰與其甥楊弇洎門僧居逺收綴其遺詩三百七<lb/>
十餘篇析為十巻欲予為之序冀偕之不朽先是丹陽<lb/>
有南陽張祜差前於生其詩放言横肆皆吳越之遺逸<lb/>
<pb n="KR4c0104_WYG_000-4a"/>
予嘗較之張祜升杜甫之堂方干入錢起之室矣干之<lb/>
出入行事郃之傳實備之不復互出直嘉郃能懐人之<lb/>
遇成人之不泯而又愛我之厚故序詩之廢興題於干<lb/>
集之首乾寧丙辰月日序<lb/>
</p>
<p>
</p>
  </div>
</body>
</text>
</TEI>
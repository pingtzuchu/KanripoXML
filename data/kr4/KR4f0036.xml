<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>鐵廬集卷一</head>
    <p>
<pb n="KR4f0036_WYG_001-1a"/>
欽定四庫全書<lb/>
　鐵廬集卷一　　　　　　　溧陽潘天成撰<lb/>
　　黙齋湯子訓言<hi>湯子諱之錡字世調宜典人</hi>
康熙壬子三月<hi>天成</hi>年十九嵗因葛公琰茅楚傳兩先<lb/>
生引進拜先生於宜興北門外藍田里即以聖賢勉勵<lb/>
我教我做頂天立地一箇人　先生云孟子言人皆可<lb/>
以為堯舜堯舜之道孝弟而已聞汝十三四嵗隻身千<lb/>
里尋親備極艱苦周旋而歸以些須本錢經營於外養<lb/>
<pb n="KR4f0036_WYG_001-1b"/>
父母兄弟孝弟有足稱也此即為聖為賢根本且苦心<lb/>
讀書肩挑重擔一路歌吟此皆古人之所為果能將聖<lb/>
賢之書句句心體力行始終不變又何聖賢之不可為<lb/>
哉勉之勉之　又曰子路為親負米非有錢買米負之<lb/>
而歸也不過為人負米得數升脚錢以養親耳汝今做<lb/>
小本生意得微利以養親此亦賢者之所為古人耕養<lb/>
三年通一經拚得十五年五經可通矣只恐不立志蹉<lb/>
跎嵗月而無成耳　九月先生命行髙忠憲公復七規<lb/>
<pb n="KR4f0036_WYG_001-2a"/>
看未發氣象有雜念起只黙誦喜怒哀樂之未發一句<lb/>
初坐雜念紛起黙誦千餘遍雜念漸少第二日雜念漸<lb/>
少而氣昏再靜坐數時昏氣漸散而心漸清矣先生端<lb/>
視吾之顔色謂曰漸得力矣第三日晨起心氣清明若<lb/>
天開日出萬境澄澈焉即作詩數章<hi>見後卷</hi>先生閱之曰<lb/>
語雖不工而有自得之意若我教你做詩不知費許多<lb/>
力而今頃刻能之可見聖賢道理吾心自有只因氣拘<lb/>
物蔽而不得見耳今袪其物慾澄其昏氣而本體自見<lb/>
<pb n="KR4f0036_WYG_001-2b"/>
朱子所謂明德者人之所得乎天而虛靈而應萬事者<lb/>
也然而先儒有言本體當下了然工夫終身無盡朱子<lb/>
所云學者當因其所發而遂明之以復其初也以後須<lb/>
將四書五經句句體認到身心上來自見聖賢千言萬<lb/>
語總是發明我之一心全體大用無不明矣物格知至<lb/>
明德復其初也　問此時一念不起則心靜矣事到面<lb/>
前則念必起心能無動乎先生曰隨其事理之自然而<lb/>
應之念起而無妄也所謂靜固靜動亦靜也動靜因時<lb/>
<pb n="KR4f0036_WYG_001-3a"/>
所謂時止則止時行則行動靜不失其時其道光明程<lb/>
大夫子見人靜坐便歎善學得濂溪主靜立極之㫖一<lb/>
傳楊龜山再傳羅豫章李延平教人觀未發氣象黙坐<lb/>
澄心體認天理延平傳朱子白鹿洞學規半日讀書半<lb/>
日靜坐後來諸君子一日為三分一分靜坐一分讀書<lb/>
一分應事髙忠憲公靜坐立為復七規蓋取大易七日<lb/>
來復之義也存心從靜坐而入窮理從讀書而入靜坐<lb/>
讀書由朋友講貫而入非天下大福人不能與於此<hi>炎聞</hi>
<pb n="KR4f0036_WYG_001-3b"/>
<hi>當時襲好為異之說者羣指黙齋先生為禪學玩此一段知其决非禪學矣乃明道先生定性之微指也吾邑</hi>
<hi>吳存庵延湯先生課子勸行復七規吳先生勉從之第一日辰刻炷香趺坐雜念起滅矜持急廹甚不自適第</hi>
<hi>三日上午始覺此心湛然清凉泰然愜適未免心喜明日稍理家務客至應酬頗生厭意遂覺此心作梗不快</hi>
<hi>者一日乃以病告之湯先生先生言不可厭動喜靜事來即應事過即休須使動靜合一乃可吳先生乃悟時</hi>
<hi>止則止時行則行之義意思豁然仍復端坐如髙公所云平平常常黙然靜去乃覺此心湛然太虛無復紛擾</hi>
<hi>門潘師嘗為炎極論喜靜厭動之非靜然則師  之授受可知已門下晩學生許重炎附記</hi>　先生<lb/>
曰先儒謂體認聖賢𦂳要語莫過喜怒哀樂之未發謂<lb/>
之中一句此心便一先儒又謂從衣冠瞻視整飭間此<lb/>
<pb n="KR4f0036_WYG_001-4a"/>
心便在這裡此莫過檢㸃九容將此心安頓在九容上<lb/>
便是顯微無間　五日後遂辭先生出做生意覺宜興<lb/>
城郭山川更換一番景色滿街滿路之人俱是一家痛<lb/>
癢闗切見老者行路艱難便要扶持幼兒啼哭便知憐<lb/>
愛素不相識之人同行談講不覺相親見争名奪利之<lb/>
事不覺羞耻此皆真性發見自然而然者也一路上或<lb/>
背書或作文或以青山緑水涵養其心或以花落鳥鳴<lb/>
怡悅其意風塵之勞苦竟不知也歸家見父母兄弟親<lb/>
<pb n="KR4f0036_WYG_001-4b"/>
愛歡樂更倍於往日矣由是而後此心或明或昩而於<lb/>
先生之教終不忍忘數十年來貧賤困頓艱苦異常而<lb/>
此心不以為苦者皆先生當日之教也　論作文之法<lb/>
不可拾人餘唾須要自抒性靈我教你將四書五經從<lb/>
心上體認明白原原本本信筆所之如萬斛泉源隨地<lb/>
湧出與挈瓶汲水者異矣真文章須要真識力不可如<lb/>
猜啞謎者徒逞空談今人作文𠞰襲陳言真所謂抛却<lb/>
自家無盡藏沿門托鉢效貧兒　先生常曰學者做工<lb/>
<pb n="KR4f0036_WYG_001-5a"/>
夫須戒慎不睹恐懼不聞臨事時念頭初動闗頭扼要<lb/>
尤宜謹慎然非戒懼於不睹不聞此心雜亂昏昩隠微<lb/>
之際動不及覺何能慎獨如鏡塵昏物來難照故戒懼<lb/>
無須臾之間此心精明隠微畢見如鏡無纎塵妍媸悉<lb/>
照兩節工夫原非兩截又云不睹不聞是源頭莫見莫<lb/>
顯是闗頭源頭要清闗頭要謹又云千古竒文莫過中<lb/>
庸一書慎獨於一心可以致中和而成位育舜為大知<lb/>
不過好問好察執兩用中甚是平常達道達德九經三<lb/>
<pb n="KR4f0036_WYG_001-5b"/>
重皆出於天命之本然而無竒特　問格物致知先生<lb/>
曰物有本末朱子曰明德為本新民為未身心意知明<lb/>
德之物也家國天下新民之物也吾究已之意何以不<lb/>
誠而誠之吾究己之身心何以不正不修而正之修之<lb/>
明德之物格也吾究家國天下何以不齊不治不平而<lb/>
齊之治之平之新民之物格也豈止格一草一木哉然<lb/>
格一草一木亦為身心意國家天下也如五穀百草衆<lb/>
木而知其材之用孰非養身心而濟天下乎初學之人<lb/>
<pb n="KR4f0036_WYG_001-6a"/>
必讀真西山大學衍義邱瓊山衍義補以為格物致知<lb/>
之要　先生曰人性皆善身心意知本無不修不正不<lb/>
誠不致惟圖私利於己則知不致意不誠心不正身不<lb/>
修矣甚則為倡優盗賊殺身而不顧也天下國家本無<lb/>
不平不治不齊惟不公利於人則家不齊國不治天下<lb/>
不平矣甚至父母兄弟争財相殺上下征利民窮財盡<lb/>
盗賊蜂起身弑國亡而不顧也故大學一書而以理財<lb/>
終焉理財不是聚財而在生財有大道生之者衆三農<lb/>
<pb n="KR4f0036_WYG_001-6b"/>
生九穀九職任萬民他如士農合一横經亦負耒民兵<lb/>
合一戈刀之手亦荷鋤也至於僧道游惰皆驅之南畆<lb/>
矣食之者寡流品當清也冗員當汰也冗役當革也為<lb/>
之者疾使之以時大役不宜輕動也用之者舒九賦九<lb/>
式量入為出冡宰以三十年之通制國用也則財恒足<lb/>
矣然理財必在用人大臣法小臣㢘而財始可生也周<lb/>
禮一書理財居其大半掌之者各有其人　問理財要<lb/>
道先生曰理財之道在先興水利禹治水而後稷教稼<lb/>
<pb n="KR4f0036_WYG_001-7a"/>
今時之水雖異堯時然大河屢决當水衝者民為魚鼈<lb/>
運道艱阻轉輸不時多因溝洫不治禹盡力溝洫使大<lb/>
河之水有所分洩而渟蓄不至泛濫奔潰旱則可資灌<lb/>
溉賈讓之中策可行中原河北豐收轉輸隨處可通今<lb/>
衞河之跡可尋不至專運東南之粟又三吳之水自溧<lb/>
陽銀林諸閘由宜興而達太湖<hi>銀林堰即東壩壩西之水出蕪湖采石壩東之</hi>
<hi>水由溧陽宜興入太湖東壩本金陵來龍過脉本中髙昔伍子胥以吳伐楚開通運糧以後築銀林五堰勢甚</hi>
<hi>單薄宜思患預防</hi>又宜興有百瀆湖州有七十二漊皆滙於太<lb/>
<pb n="KR4f0036_WYG_001-7b"/>
湖惟吳淞一道注之於海霪雨連朝山水暴漲能無泛<lb/>
濫乎宜興進士單鍔欲於李禹卿所作太湖之堤作千<lb/>
洞石橋蓄洩太湖之水東坡愛其書上而行之今皆壅<lb/>
塞疏而通之甚便也<hi>青龍鎮入海諸口有七十三㑹曲折宛轉以防海潮沙漲後人不明</hi>
<hi>古人之意一皆直之沙淤江底内不能出外反入矣宜復古法</hi>又單錫議圩田築埂埂<lb/>
髙一尺内溝外河皆深一尺田主出糧佃人出力嵗嵗<lb/>
築之埂彌髙而河溝彌深旱潦俱有備矣植榆栁以捍<lb/>
風浪倘有决伐之為帚平時可伐之為薪其利無窮二<lb/>
<pb n="KR4f0036_WYG_001-8a"/>
單之書具在可詳考之<hi>時與丁文緒兄於大學衍義中得其畧於名臣奏議王圻續文</hi>
<hi>獻通考悉其詳纂得有書湖萬紀美曰向吳淞江設三千淘河夫疏濬淤泥使太  之水不致壅阻且習水戰</hi>
<hi>以禦倭寇蘇常二州設水利㕔以督之今皆名存而實亡</hi>先生又曰理財之道在屯<lb/>
田一曰官屯永樂初著令每一都司另撥旗軍十一名<lb/>
耕種號曰様田蓋欲據所收籽粒多寡以别嵗之豐凶<lb/>
地之肥瘠軍之勤惰初未嘗以田予官也始於隆慶二<lb/>
年將宣大屯田開墾成業者每十頃内給官軍五十畆<lb/>
為養㢘之資而又令各自行開種若副叅不及百頃守<lb/>
<pb n="KR4f0036_WYG_001-8b"/>
備以下不及十頃者叅論戒飭原其初意蓋欲將領偏<lb/>
禆等官督率家丁克勤稼穡為士卒倡後則強役部曲<lb/>
佔收籽粒如宣大山西諸鎮固帥肆其鯨吞延寧甘固<lb/>
諸鎮䕃職恣其蠶食肥區歸已瘠磽移之軍士久之竄<lb/>
易册籍糧彌不均不得不寄甲於勢要而欺隱日多不<lb/>
得不攤稅於佃軍而包賠愈苦流病相仍人鮮樂耕野<lb/>
多曠土而官屯壞宜為限制總官受田不過二頃副總<lb/>
以下由是為差如郭子儀以河中軍苦乏食乃自畊百<lb/>
<pb n="KR4f0036_WYG_001-9a"/>
畝將佐以是為差士皆不勸而畊京西節度使劉昌亦<lb/>
身率士卒墾田三年而軍有羡食兵械銳新邊障安寧<lb/>
皆官屯龜鑑也　一軍屯明初定制每衞所軍士以三<lb/>
分守城七分屯種又有二八四六一九中平等例皆以<lb/>
田土肥瘠地方衝緩為差蓋即先王寓兵於農之意無<lb/>
事為農有事為軍各衞所無論軍民舎餘雜色但種軍<lb/>
屯即應軍役俾一軍之屯而衆佃者朋出一丁務於農<lb/>
隙之時分番操練則城操之軍不妨調發而即以屯軍<lb/>
<pb n="KR4f0036_WYG_001-9b"/>
代之戍守合天下屯田共六十四萬三千餘頃各處屯<lb/>
軍受田則例多寡不一推算當不下一百二十餘萬人<lb/>
以備戍守便可於城操内挑出一百二十餘萬人以資<lb/>
調發不煩召募不增餉饋而緩急俱有所恃誠國家無<lb/>
形之鉅利也頂種者禁其典賣　一兵屯明初定制守<lb/>
邊士卒備譏察外令屯田每將以東西五百里為制畊<lb/>
作以時訓練有法遇敵則戰寇去則畊且人共為佃人<lb/>
共為守所墾之田給為永業二年後量照下則起科蓋<lb/>
<pb n="KR4f0036_WYG_001-10a"/>
但求積穀之多則士飽馬騰戰守有備而邊境之士桑<lb/>
麻遍野穀價必平召買既賤運費亦省公私兩利　一<lb/>
民屯屯田因兵屯得名則固以兵畊若夫募民畊之而<lb/>
分里築室以居其人又有民自墾蕪不由官募而第為<lb/>
之畫其疆理之數量行起科者謂之民屯宋制兵屯以<lb/>
使臣主之民屯以縣令主之魏了翁疏曰墾田之效多<lb/>
於屯田其言良為有見漢人有徙逺方民以實廣虛之<lb/>
地今恐不可行亦惟善用其勞來之術而已一曰因之<lb/>
<pb n="KR4f0036_WYG_001-10b"/>
一曰利導之一曰整齊之何謂因東坡所謂大荒大祲<lb/>
民輕去其鄉之時也聞畿輔棄田甚多津涿水利無窮<lb/>
即近邊膏腴所在有司加意招徠鼓舞開墾額内者俟<lb/>
三年起科起科分數雖上中之田止照下中則例其農<lb/>
器牛具量行借動庫銀漸續補還如是則人可無流離<lb/>
野可無曠土是之謂因何謂利導倣晁錯拜爵實塞下<lb/>
之意虞集軍官授富民之法能闢五百畆者予秩視百<lb/>
户等而上之予秩有差俟三年後以上中下勻算照中<lb/>
<pb n="KR4f0036_WYG_001-11a"/>
則起科邊地仍照下則起科果嵗入如額即給職仍於<lb/>
籽粒之中撥三分之一為月俸幹止既定必許其占籍<lb/>
長子孫得以三途進或疑土著之民不能相容莫如另<lb/>
立屯額或謂若輩非武功何以畀武爵然田墾而食足<lb/>
食足而兵强又何武功之足羡是謂利導何謂整齊令<lb/>
邊腹有司報其所部荒田可開墾者報布政近限三月<lb/>
逺限六月報部一面督率開荒如匿隠不報以不職論<lb/>
獨慮成熟之後或有妄認世業希圖吞霸者惟當開墾<lb/>
<pb n="KR4f0036_WYG_001-11b"/>
時即各屯給帖承掌俾此疆彼界瞭然難混雖有新軍<lb/>
補役逃户復業亦不許告爭有世家豪右强佔者必罪<lb/>
不宥是謂整齊雖然勸民急矣勸吏急焉漢王粲謂農<lb/>
益地闢吏受大賞農損地荒吏受大罰　一商屯明初<lb/>
計邊地寒又受兵且畊且守力最難乃通商中之鹽以<lb/>
維之令商輸粟邊郡官給之引<hi>一引二百五十斤</hi>赴鹽所領鹽<lb/>
轉鬻永樂時粟二斗五升得鹽一引商利過當争趨之<lb/>
各自設保伍督畊於是邊地盡墾而塞下粟充溢露積<lb/>
<pb n="KR4f0036_WYG_001-12a"/>
饒於中土屯軍亦因其保障守望相助得力畊當此之<lb/>
時各鎮軍就其地足給無有所謂太倉年例者閭左自<lb/>
正供外無他賦烝庶樂業𢎞治中部臣葉淇謂賈人輸<lb/>
薄而獲利厚遂令納銀運司解部部分輸各邊於是商<lb/>
各散歸逐本業營貲而故所墾田盡廢邊地米價頓湧<lb/>
一遇災荒即積錢如山金如土而米無從出鹽課不足<lb/>
給重以私鹽盛行官引壅滯倉鈔莫售減價投於囤户<lb/>
貲空本壓商皆逃徙若於沿邊荒地有可墾者每商量<lb/>
<pb n="KR4f0036_WYG_001-12b"/>
給填與印信照帖永不起科及米荳入倉之日則酌時<lb/>
估以定斛量飭官額而革常例庶耗費少而輸納無難<lb/>
尤自疏通鹽法始必禁私販於産鹽之地消壅引於行<lb/>
鹽之區又嚴掣摰杜浮課則引鹽無滯倉鈔速售彼執<lb/>
母權子之徒不負耒而樂趨塞下無矣<hi>明制直省九邊設衞四百九十</hi>
<hi>三守禦千户所三百五十九額軍三百餘萬居則為守行則為戰</hi>修屯不過清舊墾新<lb/>
二事而墾之課效賖不如清之計功實大抵膏腴之區<lb/>
貪併於巨室隣界之處侵奪於豪強各處有司細將魚<lb/>
<pb n="KR4f0036_WYG_001-13a"/>
鱗老册與屯田户繇逐一勘對頃畆務取相符四至坐<lb/>
落備開現在畊種有無包占欺隱荒蕪坍塌之數　邊<lb/>
屯塞卒必先無侵田之害趙充國金城屯田部曲相保<lb/>
為塹壘木樵校聫不絶唐韓重華令沿邊於屯田多處<lb/>
因其地勢立為營堡相其要害廣置樵栅内得安居外<lb/>
難猝攻又彼此相望聲息相聞敵豈能為患逺外之地<lb/>
苦於勢孤則謹烽火布遊兵遇抄掠入境未至之先豫<lb/>
知為備勢可敵則出拒不可敵則歛避百無一失效䝉<lb/>
<pb n="KR4f0036_WYG_001-13b"/>
恬之累土為山植榆為塞<hi>植梨棗柿等樹更妙添數重長城又可為糧</hi>倣李<lb/>
允則之為園井列畦隴築短垣倣吳璘之地網平地鑿<lb/>
渠深丈餘連環不斷我疆我理地自為險我鼔我鐸家<lb/>
自為衞矣　墾種欲使地無遺利人無留力其道有三<lb/>
一曰用水一曰因土一曰俵牛用水之法濬川疏渠引<lb/>
流設壩建閘設擺其規制在輔臣徐光啟疏中最為詳<lb/>
備今北方之地皆可作水田所以廢置不講者北人習<lb/>
懶故也徐貞明規度水利遼海以東青徐以南鑿鑿可<lb/>
<pb n="KR4f0036_WYG_001-14a"/>
據大抵京東之地山之湧泉溢地而出河之支流等地<lb/>
而平未有如東南轉水於數仞之深者海勢趨於東南<lb/>
嵗多潮患自逺以及青徐有海之潮而鮮潮之患至若<lb/>
中州之地或低窪則圍田之法可行也山東之地多瓦<lb/>
礫則叠畊之制可議也瀕海之地多鹹鹵則支河之說<lb/>
可採也濱湖之地每沮洳則芍陂之迹可求也又如髙<lb/>
燥之區平衍之地天澤不時非旱則澇其效在廣開溝<lb/>
洫先量度地勢之髙下跟尋水所歸宿濬河以受溝之<lb/>
<pb n="KR4f0036_WYG_001-14b"/>
水開溝渠以受潢潦之水官道之衝設大堤以通行偏<lb/>
小之邨亦增卑薄以成徑惟於道旁多開溝洫使接續<lb/>
通流水由地中行不占平地又度低窪處多開塘堰以<lb/>
瀦蓄之夏潦之時水歸溝塘亢旱之日可資灌溉髙者<lb/>
麥低者稻平衍地多則木棉桑枲皆得隨宜樹萟土成<lb/>
膏腴地無遺利遍野皆衣食之資矣左光斗曰沿河地<lb/>
方除運河不敢開洩外其餘源流瀦委不一水陂塘堤<lb/>
堰不一用或故迹之可尋或方便之可設工力多者官<lb/>
<pb n="KR4f0036_WYG_001-15a"/>
為量給費少者聴民自舉惟無水之處不得鑿空尋訪<lb/>
斯言深得其要矣何謂因土周禮職方穀宜三種大中<lb/>
祥符時取占城稻三萬斛分給居民擇地髙仰者蒔之<lb/>
内出播種法不擇地可生今皆以稻永樂三年定嵗收<lb/>
屯田籽粒則例每粟穀穈黍大麥蕎穄各二石稻穀薥<lb/>
秫各二石五斗穇稗各三石並各凖米一石小麥芝蔴<lb/>
與米同宜令凡新墾之田無論粱菽薏芋蔬菜審從其<lb/>
便不必規規種稻又如邊方果屬不毛即種樹亦可蘇<lb/>
<pb n="KR4f0036_WYG_001-15b"/>
秦言燕雖不佃作而棗栗之利足富於民程琳植雜木<lb/>
數萬曰異時樓櫓可不出於民總期於盡地力而已何<lb/>
謂俵牛攷洪武時給天下畊牛共二十五萬五千六百<lb/>
六十四隻仍嵗課孳生數目登報三策畢舉人力既修<lb/>
地利可盡矣　一考課明初制屯田衞以指揮提督所<lb/>
以千戶提督都司不時委官督察法本甚詳而武弁自<lb/>
好者少或攬納而恣其狼貪或侵欺而詭於䑕耗後例<lb/>
督屯副使僉事等官及府之管糧㕔與州正官之帶徴<lb/>
<pb n="KR4f0036_WYG_001-16a"/>
屯糧者各照民賦例綜覈完欠一體叅罰功令具在可<lb/>
謂無遺法矣惟在實實舉行耳昔劉定之有言優游城<lb/>
市而足不歴溝塍慿信簿書而目不按廩實此兩者屯<lb/>
官之大戒也<hi>以上皆侯司徒奏議司徒諱恂商邱人侯朝宗諱方域父○司徒曰屯田之利人人</hi>
<hi>言之大槩不過兩語在腹裏則屯田少而隠佔多宜用清察在塞下則屯田多而畊種少宜用開墾</hi>　先<lb/>
生曰屯政書甚多最簡要者莫如侯司徒奏議故錄其<lb/>
畧又曰屯政之書與唐府兵之制相似學者當詳為參<lb/>
酌　先生曰學者講理學而不講經濟必流於空虛講<lb/>
<pb n="KR4f0036_WYG_001-16b"/>
經濟而不講理學必流於雜霸講理學者必實實見得<lb/>
萬物皆備於我天下之所當為者無不包含於心性之<lb/>
中講經濟者時時痌瘝在我之身吾心之所欲為者無<lb/>
不措施於日用之際<hi>犬成曰顯微無間體用一源說得極親切有味</hi>　見得心<lb/>
性明無聲無臭之中自具緯地經天之略練得經濟熟<lb/>
旋乾轉坤之道即在一言一動之時　一言一動不苟<lb/>
臨大事决大疑方可無差緯地經天做得視無形聽無<lb/>
聲方能無愧　心性要在事功上練事功要在心性中<lb/>
<pb n="KR4f0036_WYG_001-17a"/>
出　假理學不獨沽名釣譽即實心實意做而非天性<lb/>
之自然亦還是假假經濟不但挾數任術即實心實政<lb/>
行而不達事勢之變化亦還是不真　事故有大小心<lb/>
性無大小　大經濟不必乗時得位只要時時存濟物<lb/>
之心所以老安少懷隨處可行欲立欲達不必博施濟<lb/>
衆<hi>天成曰心性中流出經濟時時足以濟人利萬物</hi>　一念無私即物與民胞<lb/>
便與天地同量試驗心無私時對山川雲物無不欣然<lb/>
而悦途人異姓無不翕然相親由是讀十三經二十一<lb/>
<pb n="KR4f0036_WYG_001-17b"/>
史自然通貫不然讀盡萬卷書與已何益於人何益如<lb/>
今之人純是一團私心至親骨肉亦視為仇讐讀書俱<lb/>
如說夢<lb/>
先生嘗與學者金廓明<hi>諱敞號闇齋年長於湯子三嵗晩年師事湯子</hi>萬雲倬<lb/>
茅楚傳輩論為相之道宰相為天下之權衡須心平如<lb/>
衡隨物之輕重定之以權輕重自見故書稱伊尹為阿<lb/>
衡然無星之稱又不能知物之輕重必多讀古書參酌<lb/>
時勢天下之人情物理洞悉於中又積數十年養心之<lb/>
<pb n="KR4f0036_WYG_001-18a"/>
功始能心平如衡每平旦時整衣冠靜坐片時使雜念<lb/>
昏氣消除臨事始能定之以權故伊尹曰先王昩爽丕<lb/>
顯即平旦靜坐除昏氣雜念也伊尹必自如此做工夫<lb/>
故知君之工夫咸有一德　學者讀書時便要做箇太<lb/>
平宰相宰相讀書人分内事也故范文正公做秀才時<lb/>
便以天下為己任　天之生我原是物與民胞必如西<lb/>
銘視吾君為天地父母視吾民為子弟骨肉天下之事<lb/>
為一已之事凡讀經史百家之書句句要體貼到心上<lb/>
<pb n="KR4f0036_WYG_001-18b"/>
來體驗到事上去一切禮樂政刑制度農田水利邊防<lb/>
屯衞象緯輿圖古人皆有成書如通典通誌通考經世<lb/>
八編圖書編水經注俱要博觀尤精要者真西山大學<lb/>
衍義邱瓊山衍義補一日不可去諸案頭常常翻閱體<lb/>
認天下之人情事故自然洞悉於中矣尤要本原上用<lb/>
功一念未起即須存養清其喜怒哀樂之源念頭初動<lb/>
更當省察順其喜怒哀樂之節始能心平如衡<hi>杜佑通典馬端</hi>
<hi>臨貴與正文獻通考王圻元翰續文獻通考各省新修通誌酈道元水經註顧景范圖書考一百本方輿紀要</hi>
<pb n="KR4f0036_WYG_001-19a"/>
<hi>唐荆川八編</hi>　宰相告君必以古帝王成法參酌時勢而進<lb/>
之尤須積誠感格自然聽從　君若有過緩言㡬諫不<lb/>
可訐直　造膝宻謀謹防竊聽不可洩露　善則稱君<lb/>
過則歸已　僚友論事從容商酌不執已見不徇人意<lb/>
總歸於當　功則讓人失則自認　臺諫糾彈和顔聽<lb/>
受言是則從言非不辨　薦達賢材不可市德驅除奸<lb/>
佞不可示威　物情倉皇鎮之以靜時事倥偬應之以<lb/>
暇　羣言混淆决之以理衆心怠惰先之以勤　事變<lb/>
<pb n="KR4f0036_WYG_001-19b"/>
未來圖之以豫事勢既至臨之以斷　不急近功不規<lb/>
小利立法定制要於可久事定功成歛身以退戒飭子<lb/>
孫習於謙讓<lb/>
論為將之道必本於仁義念念不忍殺人不得已而殺<lb/>
人殺其害於仁義者也即賊冦生發必先撫而後勦誅<lb/>
其渠魁赦其脅從則賊亦易平也然必振其威力能勦<lb/>
而後能撫不然冦心玩忽撫未必從即從復叛漸至蔓<lb/>
延不可為矣故古人云能戰而後能守能守而後能和<lb/>
<pb n="KR4f0036_WYG_001-20a"/>
昔陽明先生征諸山冦必先示諭以恩信句句痛切木<lb/>
石感動受撫者既多負固者亦易殄滅至於寧藩叛亂<lb/>
即速擒之此不待教而誅者也義也使天下安享太平<lb/>
之福者仁也　為將必勝之道不外吾夫子臨事而懼<lb/>
好謀而成兩語古之善用兵者多本此<hi>掲子宣先生亦云岳忠武每着</hi>
<hi>着算到敗故能着着皆勝</hi>　為將要學問兵法精要者備載五經如<lb/>
詩之小戎東山六月采芑江漢常武殷武諸篇書之𦙍<lb/>
征泰誓易之師卦禮多兵法不獨招摇等制春秋四大<lb/>
<pb n="KR4f0036_WYG_001-20b"/>
戰及他戰伐甚多雖無義戰而實有節制古之名將多<lb/>
讀春秋漢唐以來兵家言無慮數十百種毛氏武備誌<lb/>
極詳唐荆川武編尤妙潘龍游康濟譜將相之道兼備<lb/>
皆當博考參酌時勢而用之　為將之道只在知言養<lb/>
氣不動心蘇老泉曰太山崩於前心不驚麋鹿興於左<lb/>
目不瞬兩軍對敵不但生死利害不一毫芥蔕即生平<lb/>
學問一切知謀才略俱要放却惟存一片虛明心體始<lb/>
能集思廣益隨機應變　參佐定謀不可使衆人共言<lb/>
<pb n="KR4f0036_WYG_001-21a"/>
一則恐各執已見起争一則恐洩漏機闗敗事一人問<lb/>
答而退再進一人數人議論皆善擇其尤善者用之有<lb/>
善有不善擇其善者從之有功歸之於衆有失責之於<lb/>
己自能深得士心功成身退辭讓勲爵以保子孫<lb/>
論臺諫為朝廷之耳目天下之咽喉識見要廣思議要<lb/>
精凡所言者皆理之所必然事勢之所必至我之才力<lb/>
之所能為愛國愛民懃懃懇懇然後慷慨論列觸犯忌<lb/>
諱而不顧所謂勿欺而犯之者也　臺諫要識大體肅<lb/>
<pb n="KR4f0036_WYG_001-21b"/>
官常培國脉養士氣正風俗攻擊巨奸不可吹毛索瘢<lb/>
薦舉賢士不可避嫌小疵整百代之紀綱流萬世之恩<lb/>
澤此大體也　臺諫要識㡬先圖治於未亂防患於未<lb/>
萌燭隠微儆玩忽使奸雄不敢生心敵國不容窺伺豫<lb/>
養君德固結民心使邦本奠於磐石國勢安於泰山此<lb/>
㡬先也<lb/>
論舉儒吏古人云官如傳舎吏長子孫俗云清官難逃<lb/>
猾吏手積弊最為難除欲除其弊莫若舉儒吏儒者讀<lb/>
<pb n="KR4f0036_WYG_001-22a"/>
聖賢書必明道理又有出身之階亦不肯貪小利誤逺<lb/>
大前程舉者必察有孝弟忠信之實而有練達時務之<lb/>
才潔清自守之節此西漢所舉孝㢘也由郡縣吏可以<lb/>
至三公監司太守聘為功曹待有成效薦之於朝廷學<lb/>
校中有才德兼優之秀才俱可舉選欲科舉者聽其告<lb/>
假以應科舉此吏員也若夫書辦於屢應童子試而未<lb/>
入泮者擇其才幹老成者分班辦事待有成績可考亦<lb/>
薦之使有出身其有才德傑出者不妨保舉於朝以備<lb/>
<pb n="KR4f0036_WYG_001-22b"/>
大用此所謂茂才六部以及各憲大衙門皆如此選舉<lb/>
待之以禮貌礪之以㢘耻九年考滿隨其才使之出仕<lb/>
蓋儒吏本有儒生之學又有練達經濟之才不但各衙<lb/>
門積弊可除仕途建豎必有卓卓可紀之勲績矣此科<lb/>
貢吏三途並用之成法且使讀書寒士不得一衿一第<lb/>
者終不至窮餓於荒烟野草中也　有勇力者亦當訪<lb/>
求為各衙門效用不使窮餓起為盗賊最要𦂳<lb/>
論教士取士必先教士士不教而欲取猶不稼而欲穡<lb/>
<pb n="KR4f0036_WYG_001-23a"/>
必不可得之數也古来家國教士之法備矣胡安定蘇<lb/>
湖之法程大夫子上修學校書皆切當可行太學積分<lb/>
之法亦嚴𦂳實在舉而行之可也然闗係最重者在鄉<lb/>
里䝉師養之以正於孝弟謹信愛衆親仁習慣自然於<lb/>
詩書六藝熟讀講究字字躬行即做時文亦句句是坐<lb/>
而言可以起而行者鄉先生日與少年講明理學經濟<lb/>
人材蔚興待國家選而用之可也<lb/>
論取士虞廷敷奏以言明試以功古來取士之法未有<lb/>
<pb n="KR4f0036_WYG_001-23b"/>
不先之以言者今作文者必有實得於心加之以文采<lb/>
始為入彀然必有司之有實學者方能識得不然海底<lb/>
遺珠道旁棄寶掉頭不顧者正多多也且廩生保結同<lb/>
考生互結鄰里甘結皆鄉舉里選之遺意循其名責其<lb/>
實可也然人各有長不必限於一途當如司馬温公十<lb/>
科取士之法庶㡬無遺才乎<lb/>
<hi>天成</hi>事先生近十年在左右時略有兩載察先生容貌<lb/>
顔色辭氣行止動靜待人接物頗亦得其彷彿迄今數<lb/>
<pb n="KR4f0036_WYG_001-24a"/>
十年精神夢寐間猶覺儼然在也條其一二以告同志<lb/>
　先生容貌極端嚴几窓對坐如春山麗日自有以快<lb/>
人心目道路追隨如流水行雲自有以娛人性情　顔<lb/>
色極莊雅偶然覿面便覺和氣拂人朝夕侍從不啻霽<lb/>
月朗照晩年充養純粹温然如玉至今思之猶覺寒冬<lb/>
挾纊蓬室生輝也　吐辭酌古凖今是非利害洞悉<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>
毫雖古今極難明事理片言剖决講論經史數萬卷融<lb/>
㑹於一言一言旁通數萬卷使聞之者眼界頓豁心境<lb/>
<pb n="KR4f0036_WYG_001-24b"/>
洞開而聲氣如宫商迭奏鐘鼓和鳴至今思之猶覺餘<lb/>
音在耳也　行則如林雲蔚興止則如磐石奠定　動<lb/>
則如春郊起蟄靜則如幽壑潛龍　待人不論智愚賢<lb/>
否俱盡至誠人亦待之以誠雖極粗暴者見先生亦自<lb/>
温和雖極夸詐者對先生不忍妄語化惡為善者不止<lb/>
一人　接物無大小輕重必以小心故物無有失<lb/>
先生家不甚貧每年租稅館榖分給宗族戚友之貧者<lb/>
常至絶炊枵腹終日講誦不輟<lb/>
<pb n="KR4f0036_WYG_001-25a"/>
先生嘗曰天地之物無不為我享用目之所見皆是竒<lb/>
觀耳之所聞都是雅樂只要洗滌嗜慾之心自能享用<lb/>
或月夜開忩指示予曰此蘇子所云造物之無盡藏也<lb/>
急當享用或早晩有暇引予南望銅官諸山西望西氿<lb/>
諸水舉樂水樂山之義學者心能明理對此波光萬頃<lb/>
碧色連天茭蘆掩映檣帆往來與吾心之理流行不竭<lb/>
者一般豈不可樂試心無私妄望此層巒叠嶂巑岏嵯<lb/>
峨峭壁懸崖樹木蒼翠與吾心之體靜鎮不摇者一般<lb/>
<pb n="KR4f0036_WYG_001-25b"/>
豈不可樂然山雖萬古不移草木年年生長烟雲變化<lb/>
無窮觀吾心未發時生意充滿而無息靜也未嘗不動<lb/>
水雖晝夜長流波瀾蕩漾而常明藻荇縱横而常潔試<lb/>
驗吾心既發時本體虛靈而不昧動也未嘗不靜先儒<lb/>
所謂動靜一色靜亦定動亦定也今富貴家費萬金做<lb/>
一花園堆山鑿池樹樓築榭歡娛有限何如天地大園<lb/>
不費一錢觀玩無窮吾貧賤人享用豈不逺勝於富貴<lb/>
者哉<hi>天成</hi>飄泊江湖數十年窮途逆旅勞苦萬狀追念<lb/>
<pb n="KR4f0036_WYG_001-26a"/>
先生此時指㸃光景愁心頓忘倦力復振凡我同人<lb/>
急須着眼<lb/>
先生與諸同學及世兄允武議論甚多<hi>天成</hi>從旁聽<lb/>
之黙記於心數十餘年終不忍忘然不敢即筆之於<lb/>
書者恐詞拙不能達其精意欲明反晦且以下愚不<lb/>
肖年近七十頑鈍如故有負先生之教不敢出諸口<lb/>
以貽先生羞幸先生遺風尚在宗右人楊鄰筠張岷<lb/>
南蔣若黎許少來瀛選諸子聞風興起問先生之遺<lb/>
<pb n="KR4f0036_WYG_001-26b"/>
訓於予不得已條其大概詞不達意望諸君子略其詞<lb/>
以深思其意康熙六十年辛丑孟夏受業不肖門人潘<lb/>
<hi>天成</hi>謹述<lb/>
雜記訓言後<lb/>
乙夘春問治平之要先生曰正士風士風正則經史之<lb/>
用實在家父子兄弟夫婦之恩洽在朝君臣僚友之義<lb/>
盡天下無不治矣正士風固在國家建學設科而其要<lb/>
尤在鄉里䝉師教小學生今汝已為䝉師矣不可徒<lb/>
<pb n="KR4f0036_WYG_001-27a"/>
受些須束修忘其責任之重也試觀古今來聖賢豪傑<lb/>
名公鉅卿孰非出於小學生乎人性皆善小學生孰不<lb/>
可聖賢豪傑名公鉅卿者乎况嗜慾未開真性未喪其<lb/>
教易入易曰䝉以養正聖功也特䝉師不善教之耳凡<lb/>
為師者必自盡孝弟忠信之道為宗族鄉黨推重小學<lb/>
生聞之必起欣慕正身以立師範視聽言笑不敢茍且<lb/>
行止動靜不敢輕浮小學生見之必生敬畏當句讀時<lb/>
必粗為之訓解使其易知也由粗漸可以及精孝弟忠<lb/>
<pb n="KR4f0036_WYG_001-27b"/>
信家常日用本於天性粗即精也試觀學生之父一來<lb/>
館中學生必欣然喜先生當指而訓之曰此爾之孝也<lb/>
天性也再看有長輩來館中小學生見之必肅然起先<lb/>
生指而訓之曰此爾之弟也天性也小學生嬉戱時一<lb/>
見先生必惕然收歛先生益自嚴肅以深學生之敬心<lb/>
學生歸去必教他孝順父母和睦兄弟姊妹寛待婢僕<lb/>
養其仁愛之心一事不常一言不實必婉轉訓戒先生<lb/>
尤嚴自反一言一事不欺學生學生方能不欺孟母買<lb/>
<pb n="KR4f0036_WYG_001-28a"/>
隣肉以啖孟子所以為善教也日日如此學生天性日<lb/>
開嗜慾無由而起即後來或起而先入之言不㤀於中<lb/>
自知悔改所謂少成若天性習慣如自然矣學生稍長<lb/>
與之講解經書先生必句句向自己身心上體認親切<lb/>
於學生身心上指㸃親切蓋聖賢道理不外吾之身心<lb/>
故從身心上體認指㸃方得真知灼見即做文字亦得<lb/>
神得理可以坐而言起而行不徒為無用之空文也自<lb/>
家之身心見得真天下萬世人之身心亦無不知矣學<lb/>
<pb n="KR4f0036_WYG_001-28b"/>
生大成達而在上致君澤民可以治一時之天下窮而<lb/>
在下師友傳習可以治萬世之天下吾故曰治天下之<lb/>
要在正士風正士風之要尤在䝉師也今汝已為師矣<lb/>
勉之勉之　又曰凡有朋友來館中切不可閒談說笑<lb/>
一則曠職一則起學生慢心必與之討論經史切究心<lb/>
性或商酌經濟時務學生聞之開發神知彼此有益<lb/>
又曰朝廷立學設科不得不以爵禄勸善士之為善未<lb/>
嘗有求爵禄之心也此在唐虞三代之政則然浸滛至<lb/>
<pb n="KR4f0036_WYG_001-29a"/>
於末季則不然矣故孟子曰古之人修其天爵而人爵<lb/>
從之今之人修其天爵以要人爵既得人爵而棄其天<lb/>
爵是朝廷以三物為教三年賓興不適足啟人勢利之<lb/>
心也哉此君師之權不得不分也故天生孔子為萬世<lb/>
師以布衣而操繼天立極之權非有髙爵以榮人厚祿<lb/>
以養人七十子心悦誠服三千之徒仰髙山而行景行<lb/>
者皆由於天性之不容已非有勢利之念參於其中也<lb/>
漢唐以來真儒輩出教養人材為朝廷之用是先絶其<lb/>
<pb n="KR4f0036_WYG_001-29b"/>
勢利之心而得髙爵厚祿之享勲名節義朝廷得養士<lb/>
尊賢之報君師之權分君師之權所以合也凡為人師<lb/>
者可不知其責任之重也哉<lb/>
庚子十月二十日至許一清兄家夜睡小樓夢見先業<lb/>
師黙齋湯先生形容如舊更覺少壯精彩炳麟命余講<lb/>
大學聖經一章畢先生曰說亦良是但註中虛靈不昩<lb/>
一句體認得真否對曰體認頗真先生大怒以長大紅<lb/>
色竹板責五下跪受而起先生曰不但聲色貨利累心<lb/>
<pb n="KR4f0036_WYG_001-30a"/>
不虛冨貴功名動心不虛聰明才智自恃不虛即數十<lb/>
年讀書學問執着亦不虛須一切放下使此心如太虛<lb/>
㣲雲不起如明鏡纎塵不染始能隨感而應朋友議論<lb/>
間纔能集思廣益日用應事纔能因時制宜即遇錯節<lb/>
盤根亦能隨機利導衆理之具者庶㡬不失萬事之應<lb/>
者或不至大誤矣勉之勉之感泣而醒淚流枕席時漏<lb/>
下四聲矣噫吾自十九嵗春三月從事先生二十九嵗<lb/>
春三月先生棄我我今年六十有七矣四十餘年在天<lb/>
<pb n="KR4f0036_WYG_001-30b"/>
之靈猶惓惓於我責之勉之比當年更切奈我不肖辜<lb/>
負先生慙懼無極趂此餘年鞭策駑駘刻刻儆醒未審<lb/>
果能不負先生否謹錄以告同志大家勉勵刻刻在獨<lb/>
知處體認庶㡬有以慰在天之靈也哉<lb/>
　　湯子四願<hi>即用横渠先生語</hi>
一願為天地立心一願為生民立命一願為千聖繼絶<lb/>
學一願為萬世開太平<lb/>
　　湯子四戒<lb/>
<pb n="KR4f0036_WYG_001-31a"/>
一戒鄙夫之患得患失一戒鄉原之同流合汙一戒楚<lb/>
狂沮溺果於忘世一戒自暴自棄怠緩失時<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0036_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵廬集卷一<lb/>
</p>
<p>
</p>
  </div>
<div>
                <head>鐵廬集卷二</head>
    <p>
<pb n="KR4f0036_WYG_002-1a"/>
欽定四庫全書<lb/>
　鐵廬集卷二　　　　　　　溧陽潘天成撰<lb/>
　　看未發氣象說<lb/>
李延平先生教人觀未發氣象於喜怒哀樂未發之時<lb/>
凝神定慮以心觀心此心寂然不動湛然虛明天地萬<lb/>
物渾為一體不睹而無不睹不聞而無不聞性之全體<lb/>
昭然於心活活潑潑流行於上下今古之間未發之氣<lb/>
象如此初學入門如此觀之一日二日或三五日至七<lb/>
<pb n="KR4f0036_WYG_002-1b"/>
日自然見此氣象易之復卦七日來復得此義也由是<lb/>
有暇隨時隨處觀之使之全體常常發見妄念一動此<lb/>
心知之隨即除去如微雲一㸃過太虛為輕風飄散皎<lb/>
皎青天毫無所蔽太和元氣充周一身所謂學而時習<lb/>
不亦說乎不獨瞑目靜觀此心如此即讀書作文研究<lb/>
理義此心亦寂然不動若一動此心擾擾亦不能讀書<lb/>
作文矣不獨明窓净几如此即道路遊行風塵馳逐以<lb/>
心觀心亦寂然不動覺青山綠水花落鳥鳴無非涵養<lb/>
<pb n="KR4f0036_WYG_002-2a"/>
此心不獨晏居一室如此即往來酬酢此心寂然不動<lb/>
覺街談巷議牧唱樵歌無非開悟此心不獨安常處順<lb/>
如此即艱難險阻尤可煆煉此心使之屹然不動程子<lb/>
所謂動亦定也先師湯世調夫子所謂動靜一色也色<lb/>
者氣象也大抵天地萬物不靜則不能動如北辰為天<lb/>
樞不動所以天能繞地一周而過一度日日如此而行<lb/>
健也如磨臍不動而磨旋轉不息也人之心亦如此也<lb/>
能動而不能靜俗學也能靜而不能動異學也動靜合<lb/>
<pb n="KR4f0036_WYG_002-2b"/>
一則為聖學既觀未發氣象又當觀己發氣象當其喜<lb/>
而中節也事親事長待人接物無不和暢如春風和煦<lb/>
草木敷榮推之好賢禮士雍容揖讓皆如此氣象也當<lb/>
其怒而中節也戒飭子弟嚴訓生徒絶逺匪類如雷霆<lb/>
震驚陰沴潛消陽氣畢達推之除奸剔弊誅暴鋤强皆<lb/>
如此氣象也當其哀而中節也憐貧恤孤扶傾濟弱居<lb/>
喪奔弔推之已饑已溺惠鮮鰥寡使之各得其所皆如<lb/>
此氣象也當其樂而中節也樂道人善樂多賢友教育<lb/>
<pb n="KR4f0036_WYG_002-3a"/>
英材奬進後學骨肉歡聚斑斕遶膝推之制禮作樂教<lb/>
化大行四方風動萬世永賴皆如此氣象也至於喜已<lb/>
之好善不倦怒已之不若古人哀已之放心不求樂已<lb/>
之不愧不怍俱是中節處所謂戒懼慎獨致中和位天<lb/>
地而育萬物者此也<hi>天成</hi>自幼聞湯黙齋惕菴梅勿菴<lb/>
方陪翁合山鹿湖諸先生所言如此雖未能實實有得<lb/>
然藏之於心不敢忘也述此以告同志<lb/>
　看未發氣象之㫖延平得之豫章豫章得之龜山龜<lb/>
<pb n="KR4f0036_WYG_002-3b"/>
　山得之程子定性書程子得之濂溪定之以中正仁<lb/>
　義主靜立極濂溪得之大易艮卦此聖賢之適傳也<lb/>
　辛丑十月二日潘天成謹述<lb/>
　　大學經子史解序<lb/>
余自總角時祖父延䝉師陳育芝先生教我讀大學序<lb/>
有云天降生民莫不與之以仁義禮智之性先生曰汝<lb/>
小子亦有此性予雖不能解覺其言可聽誌之於心明<lb/>
年從錢九臯先生余父之師也復為吾師教予益切初<lb/>
<pb n="KR4f0036_WYG_002-4a"/>
讀論語先生曰首章學而時習之不亦說乎二章其為<lb/>
人也孝弟學者何學為人耳學為人先學孝弟孝弟天<lb/>
性也汝生來自然的不容勉強汝在家中孝順父母父<lb/>
母歡善汝亦歡喜出外尊敬長上長上歡喜汝亦歡喜<lb/>
時時習為孝弟時時歡喜在内在外一團和氣不亦說<lb/>
乎方是真讀書君子與徒誦空文緣飾耳目者相去逕<lb/>
庭也予雖不能從亦誌之於心稍長事吾師黙齋湯先<lb/>
生每教我讀聖賢書須句句體認到身心日用倫物之<lb/>
<pb n="KR4f0036_WYG_002-4b"/>
間天性隨時隨處感發切實印證容易明白久之自然<lb/>
融㑹貫通聖賢之書雖多其實一理也又曰讀萬卷書<lb/>
究竟祇讀得一句予問何句先生曰在明明德一句試<lb/>
觀傳之首章三引書皆曰明明德大凡四書六經及漢<lb/>
董子以後諸大儒之書言天言性言道元亨利貞仁義<lb/>
禮知孝弟忠信一切聖帝明王之制度文為賢臣碩輔<lb/>
之訏謨逺猷孰非所以明明德者乎即如諸史所傳正<lb/>
人君子雖不能明德止於至善然無不能明其德奸雄<lb/>
<pb n="KR4f0036_WYG_002-5a"/>
小人雖不至盡亡明德終以氣拘物蔽昏昩其明德如<lb/>
此體認豈非讀萬卷書祇讀一句者乎先生嘗欲作學<lb/>
庸論孟解論孟學庸解四書六經解六經四書解子史<lb/>
六經四書解未暇及也予雖不知其何以作亦誌之於<lb/>
心後從湯惕菴梅勿菴方繼善合山鹿湖諸先生遊聞<lb/>
其言論無非貫通四書六經諸子書者也始知湯師所<lb/>
以教我者深切著明惜予不能從其言愧悔無及矣數<lb/>
十年來讀經書子史稍稍見其大意然不敢筆之於書<lb/>
<pb n="KR4f0036_WYG_002-5b"/>
壬寅春二月大病未痊痛楚難忍加以饑寒切身夜不<lb/>
能寐日不能坐依稀所記者黙㑹於大學一書頗覺有<lb/>
合意殊快然不自知痛楚饑寒之在身也非敢繼吾師<lb/>
之所欲作者吾師於四書六經諸子史心體力行數十<lb/>
餘年内外融徹其㑹通於心者豈淺學所能窺其萬一<lb/>
但其所以諄諄教我者終不忍忘也書此以就正當世<lb/>
大人先生必有以教我而同學之士相與討論修飾潤<lb/>
色略有可觀庶不負諸先生數十年所以教我者云爾<lb/>
<pb n="KR4f0036_WYG_002-6a"/>
　　許一清先生八十夀序<hi>丁酉</hi>
嘗觀天下之物樸者厚者靜者貞者常留於天地之間<lb/>
也如荆溪許一清兄與予交數十年深悉其為人凡人<lb/>
多事緣飾一清純任天真雖有隠微之過必告於友朋<lb/>
求其規益義理有得必曰某人告我躬行有得必曰吾<lb/>
法某人有指摘其失者不獨一時感激且久而不忘少<lb/>
時有李子彛者批其文氣不接至今念之不置他可知<lb/>
也服食器用安於儉陋作止語黙不事矯揉為文直抒<lb/>
<pb n="KR4f0036_WYG_002-6b"/>
胸臆無纂組雕斵刻鏤藻繪之巧此一清之樸也見人<lb/>
有善輒喜動顔色贊不絶口口不能盡言啞啞笑聲如<lb/>
春風動物聞者歡顔鬚眉耳目肩背手足輾轉顧盼俯<lb/>
仰舞蹈如晴霞麗天騰湧盤旋光彩燦爛見者快目所<lb/>
以稱人之善極意形容而興起於善者甚多也見人之<lb/>
詩文一字可採如獲異珍藏之什襲欲傳不朽見人有<lb/>
不善輒攢眉蹙額苦言諫沮甚至流涕呼天自詛自詈<lb/>
以為己之罪惡所致又如疾痛在身夢寐之間亦形愁<lb/>
<pb n="KR4f0036_WYG_002-7a"/>
嘆人若能改復與歡好誠如古人所云見善如己出見<lb/>
惡如己病者也此一清之厚也嘗與予同遊世調湯先<lb/>
生之門習濂溪主靜之學效伊洛龜山豫章延平晦翁<lb/>
觀未發氣象舉行髙忠憲復七規朋從盡絶閉門息影<lb/>
沉深讀書不務奔競文名逺噪一時公卿大夫禮賢下<lb/>
士者招之一切謝去四十外采芹五十食餼以至嵗薦<lb/>
試輒髙等而絶意塲屋惟守先世青緗垂裕後人而已<lb/>
此一清之靜也為一善事雖時勢艱阻百折不回交一<lb/>
<pb n="KR4f0036_WYG_002-7b"/>
好友雖讒言蜂起搆隙百端情誼益篤逺隔山河音問<lb/>
久闊相信益深至於孝親之心存歿如一友愛諸弟終<lb/>
始無間教誨子弟及人子弟晝夜不倦遇人困之量己<lb/>
所有周之不絶此一清之貞也宜其常留於天地之間矣<lb/>
且茫潭許氏為荆溪望族代多聞人自令髙祖孝㢘公<lb/>
以来家學淵源世有令徳子孫繩繩而積厚流光自<lb/>
無所紀極者也今當八十懸弧令旦遥祝數言言言切<lb/>
實無一虛詞言之者不慚受之者不愧於是乎序<lb/>
<pb n="KR4f0036_WYG_002-8a"/>
　　戊辰嵗寄許一清先生書<lb/>
甲子嵗孟冬一别忽忽已五更寒暑矣昔人一日不見<lb/>
如隔三秋而况逺過三秋者乎懷想之情益宜何如也<lb/>
雖屢次纒書鴈足多恐聲斷衡陽惟於李文宗試卷内<lb/>
得佳搆讀之往復數四如對故人忻慰之餘更加憂愧<lb/>
如兄學業已成雖未能快行其志然聲名已著於逺邇<lb/>
且日與季方輩倡和一室芝蘭玉樹植於庭階人生樂<lb/>
事不可謂不備也至於小弟生不逢辰二人早背弟妹<lb/>
<pb n="KR4f0036_WYG_002-8b"/>
之長者相繼而殞獨擕數齡弱弟飄泊江湖㡬及二十<lb/>
載一事未成嵗時節屆不能持一盂麥飯上祖宗墳墓<lb/>
每一念至涕零如雨以視吾兄豈不雲壤隔哉兼以賦<lb/>
性愚懧不通世務遇之者無不鄙棄然而人雖棄我我<lb/>
終不敢自棄平日與兄輩之所期許者雖不能盡如其<lb/>
言而亦時時警醒第力有未及耳每日課諸生之暇必<lb/>
涉獵經史五經俱略得其大意周禮爾雅等書亦皆參<lb/>
閱十七史每一人有數言評斷名曰蠡測再一年可告<lb/>
<pb n="KR4f0036_WYG_002-9a"/>
成矣司馬氏通鑑紫陽綱目建安紀事本末真西山大<lb/>
學衍義及瓊山所補者粗能提其要莊列淮南以逮文<lb/>
中諸子亦頗知去取蕭疎旅邸之中差可以自慰及對<lb/>
我知已者惟此耳嘗念吾輩讀書固不專為詞章即詞<lb/>
章亦未易言也不特史遷班范韓栁諸公非鹵莽可及<lb/>
即制藝中如王唐諸大家以及正希大士輩亦必飽厭<lb/>
經史涵養性靈使千古㑹於寸心然後發之於文句句<lb/>
獨得又句句有本深醇浩衍雄於一代今之學者自四<lb/>
<pb n="KR4f0036_WYG_002-9b"/>
書本經外竟不知天壤間更有何書輒欲學古人之文<lb/>
是猶乞子欲具富貴人之服食何可得也即有能讀經<lb/>
史者亦不過勦襲辭華而不能深究其理楊升庵曰近<lb/>
日規規少陵而襲其句是亦少陵之盗臣而已且制藝<lb/>
雖為羔鴈之資然今日之文章即他日之事業也草茅<lb/>
肄業即有茍且竊名倖邀祿位之思異日登朝又安能<lb/>
任大事犯大難立千古之竒功偉節乎弟於此意近日<lb/>
持之益堅嗟乎此等議論惟可對兄輩言之如對他人<lb/>
<pb n="KR4f0036_WYG_002-10a"/>
言不笑我為愚即議我為妄所以每當讀書感慨之時<lb/>
恨不得長房縮地法對兄輩一吐胸中所欲言且以正<lb/>
其是非大抵友朋相與當握手之日往往不知其可樂<lb/>
迨至逺隔天涯音書疎濶回念風雨聯床擁衾竟夕鼓<lb/>
手快談然後知為不易得矣雖然人之精神所至天地<lb/>
鬼神黙黙有以曲成之弟之思兄可謂至矣幸有少司<lb/>
馬龍先生當世之賢人也如弟之窮酸僻傲人人鄙棄<lb/>
先生一見即收之藥籠先生忘其貴弟亦忘其賤時進<lb/>
<pb n="KR4f0036_WYG_002-10b"/>
一得必欣然納之兄試看近日士大夫能如此者有㡬<lb/>
人否有鳳毛八翼長公以軍功起為都督次數位亦已<lb/>
遊庠天姿英秀風儀俊美所為文絶類長明慕廬異日<lb/>
必成國器欲延明師造就弟以兄薦之先生即與約曰<lb/>
今嵗起復入都門倘奉簡書於逺郡不敢過勞玉趾萬<lb/>
一下車近省必遣使相迎故托弟致書為之先容固知<lb/>
吾兄在家設絳舘榖甚豐無事逺遊但龍先生仰止殊<lb/>
切弟亦冀朝夕左右得聞所未聞且丈夫志在四方亦<lb/>
<pb n="KR4f0036_WYG_002-11a"/>
必遨遊名山大川見當代偉人壯胸懷以助文章之氣<lb/>
彼此皆有利益倘果能遂今日之約安知非黙有以曲<lb/>
成之者乎先生名光字二為號茗麓與貴邑儲長能諸<lb/>
公同登進士吾鄉諸友統此致意臨風草草聊達下情<lb/>
伏惟鑒諒<lb/>
　　丁酉嵗與許一清先生書<lb/>
客嵗厚擾邭㕑兼承佳貺謝謝數十年老友久隔闗河<lb/>
復得駕扁舟於荆溪烟雲杳靄之間飲酒劇談樂何如<lb/>
<pb n="KR4f0036_WYG_002-11b"/>
也今值艷陽天氣栁媚花明闔潭迪吉不蔡可知弟流<lb/>
寓異鄉嵗值荒歉米珠薪桂又被盗竊室如懸罄身被<lb/>
鶉結寒苦萬狀諒知己聞之亦為蹙額然總以彼蒼愛<lb/>
我終不敢怨尤目前日坐春風中復意怡顔解也下里<lb/>
巴人遥祝長兄先生八十榮壽盛德髙深不能形容萬<lb/>
一然出於肺腑真見無一例言但言之不文伏望修飾<lb/>
潤色再繕冩侑觥可耳愧無片芹伴楮幸恃鮑知統惟<lb/>
鑒諒<lb/>
<pb n="KR4f0036_WYG_002-12a"/>
　　壬寅三月與宜興諸門人<lb/>
别歸金陵時已積勞受病飲食頓减數百里驅馳感冐<lb/>
風雪病勢益增到家後索逋者盈門四壁蕭然亦不為<lb/>
怪幸守湯梅兩先師遺訓收住此心不敢妄動奈遍體<lb/>
筋骨疼痛如萬弩攢射劍㦸交加暫去驟來應接不暇<lb/>
總由生平狂妄躁率行事輕忽語言悖謬每面折友朋<lb/>
不能固窮立志蹉跎嵗月必將至老無成因而奮志相<lb/>
親者有之懷恨而疎挺而走險者亦復不少不能善全<lb/>
<pb n="KR4f0036_WYG_002-12b"/>
交道成人之惡即已之惡要知我雖窮困筋骨練磨已<lb/>
慣不畏險阻故能奔走衣食且藉以尋師訪友開發䝉<lb/>
昧蓬生麻中不得不直友朋或生於富貴不然者亦處<lb/>
順安常忽遭困窮筋骨柔脆不能負重行逺耕作樵漁<lb/>
又愛惜體面不取蠅頭微利忍饑受凍之時志氣自難<lb/>
奮發日夜焦勞無暇讀書為學不足怪也吾逞其狂妄<lb/>
躁率之心不能體悉恕已責人積此罪惡上天惡之故<lb/>
年垂七十困窮如故更加異常疾病以當晨鐘提撕警<lb/>
<pb n="KR4f0036_WYG_002-13a"/>
覺追念生平愧悔何及惟有盡改前非以答天譴或上<lb/>
天憐而宥我亦未可知適有王兄子德接至靜室調養<lb/>
漸有起色未發氣象頗見得親切昏氣妄念雖常䝉擾<lb/>
時加提醒亦易消除先儒云病物難格亦不可不格誠<lb/>
哉是言值此春光明媚花開鳥鳴機致活潑平日所讀<lb/>
經書子史可以黙㑹於幽閒靜一之中得此餘生必不<lb/>
敢復自菲薄負先師遺訓及良友相期之意伏望諸君<lb/>
子趂此力強年富博極羣書句句體貼到身心日用以<lb/>
<pb n="KR4f0036_WYG_002-13b"/>
盡孝弟忠信倫物之道至於經濟各隨其性之所近講<lb/>
習之以待國家之用即不用我我不可無待用之具舉<lb/>
業以身心之所得者出之醇正淺顯使閲者豁目洞心<lb/>
又尋味不已自然投合即不然遇合有期聽之而已所<lb/>
謂行法俟命正誼明道不計功利此千古聖賢之命脉<lb/>
亦操縱造化之微權也大抵吾輩行事祇盡其在我而<lb/>
在天在人者聽之不必着意使心無束縛糾纏浩然如<lb/>
海濶天空湛然如明鏡止水皎然如霽月光風孔顔樂<lb/>
<pb n="KR4f0036_WYG_002-14a"/>
處隨地可尋今春滿擬一過故鄉取麗澤之益病餘又<lb/>
乏盤費是以不果特遣舎弟持此代面諸君子閱之初<lb/>
必攢眉失聲既必怡氣解顔也已楊禹功先生七旬有<lb/>
餘精力益強充養純粹視我之暴慢鄙悖不啻瓦礫之<lb/>
於金玉館地相近可以時炙休光許一清先生年近望<lb/>
九熱腸苦口愛人深誨人切諄諄不已不可當面錯過<lb/>
言短意長統惟鑒察<lb/>
　　示諸生<hi>丁已</hi>
<pb n="KR4f0036_WYG_002-14b"/>
凡作文者須要立志志高則心廣心廣則氣充今之讀<lb/>
書者嗜於富貴銳於進取所志不過掇一第取一科以<lb/>
驚駭鄉里小兒至於為官亦不過取財帛榮妻子更有<lb/>
甚者不過要做一秀才於鄉里中使得一分勢衙門前<lb/>
講得㡬句話如此立志彼安知聖賢之面目何如天地<lb/>
之道理何如古今之事業何如而欲為蓋世文章誠如<lb/>
處堂燕雀而欲效鵬鳥髙飛街頭乞丐而欲效宰相行<lb/>
藏也古今以來有是理哉即有講得數言似者亦不過<lb/>
<pb n="KR4f0036_WYG_002-15a"/>
如瞽者獨坐一室摹擬洛陽風景雖講得好聽終與洛<lb/>
陽無涉也如有竒男子大丈夫立志要做聖賢成萬代<lb/>
功業若出去做官斷要安社稷定邦家必使吾君為聖<lb/>
明之君吾民為太平之民四夷海外莫不仰吾功草木<lb/>
昆蟲莫不沾吾德如此立志一切世味自不入於胸中<lb/>
眼界自然開濶心胸自然廣大識見自然髙明下筆為<lb/>
文自然淋漓痛快縱横竒古昌明博大魁梧俊偉可以<lb/>
冠冕一世凌轢古今如此之文而猶患功名之不遂舉<lb/>
<pb n="KR4f0036_WYG_002-15b"/>
業之不利哉由是觀之要做好文章只要做聖賢做聖<lb/>
賢而無好文章未之有也未有不做聖賢而有好文章<lb/>
者願同志誌之<lb/>
　　又示諸生<lb/>
昔有一士子問於老先生曰余有志為文當讀何文而<lb/>
後可先生曰何必讀文也吾有蓋世文章在吾談吐笑<lb/>
怒間子從而聽之庶㡬知為文之法矣吾嘗陳詩書述<lb/>
禮樂道古先之盛子聽之為文可使雍容博雅渾噩冲<lb/>
<pb n="KR4f0036_WYG_002-16a"/>
夷又嘗稱英雄豪傑横絶一世忠臣烈士稱快千秋子<lb/>
聽之為文可使雄猛壯烈竒快縱横又嘗稱名臣宰相<lb/>
優游廊廟張膽明廷子聽之為文可使昌明博大弁冕<lb/>
一世又或述溪山之勝花草靈異鳥獸珍竒子聽之為<lb/>
文可使清新而艷麗又或述江海之竒魚龍變怪風濤<lb/>
奔湧子聽之為文可使奔放而多變又或自吐胸臆激<lb/>
昻慷慨豪邁自恣子聽之為文可使痛快沉雄有魁梧<lb/>
竒傑之氣又或感慨時事憂傷鬱結憤懣不平子聽之<lb/>
<pb n="KR4f0036_WYG_002-16b"/>
為文可使愷切真摯有沉鬱蒼深之致由是推之凡人<lb/>
一言一動一笑一罵可以使吾畏使吾愛使吾恨者莫<lb/>
不可以為文又奚必讀文而後可哉<lb/>
　　評某生文<lb/>
凡作一題先將書㫖看明再將古来事蹟當世人情一<lb/>
一參看下筆自然淋漓痛快即不能將自己平日所作<lb/>
所為反覆思量亦甚有益<lb/>
　　評某生文<lb/>
<pb n="KR4f0036_WYG_002-17a"/>
氣勢蒼茫可辟易萬夫筆力雄快如斬釘截鐵詞氣髙<lb/>
爽如更樓鐘鼔所惜理未明故意未透意未透故氣未<lb/>
足氣未足故不能淋漓滿志瀟洒自然急宜多讀書時<lb/>
養氣察人情明道理凡街談巷議喜笑怒罵皆當細細<lb/>
參究世間善惡是非成敗禍福事事推原凡舉止言語<lb/>
處處用心不可放縱雖當煩惱愁苦亦須婉轉思量此<lb/>
皆讀書養氣之法也然而皆末也須先有一種卓然不<lb/>
羣之志斷然欲為天地不朽之人斷不肯與庸流並盡<lb/>
<pb n="KR4f0036_WYG_002-17b"/>
見好人聞好事必欲為之見惡人聞惡事必不為之然<lb/>
後讀書自然真切識見自然髙明氣力自然雄悍凡耳<lb/>
聞目見自有無限觸發朝思暮慮自開無限聰明舉足<lb/>
動步自有無數體認誠能如此雖天下之經綸萬世之<lb/>
功業猶綽然有餘也况此區區舉業尚患不足哉<lb/>
　　又評<lb/>
作文有四要一要意透二要局整三要氣灝四要機流<lb/>
然雖有四要其實只要意透意不透欲局整必板欲氣<lb/>
<pb n="KR4f0036_WYG_002-18a"/>
灝必浮欲機流必滑矣　文要練局然練局又不必專<lb/>
揣摹文字得來只看本題上所輕的字重的字實的字<lb/>
虛的字又所起的字轉的字住的字細細推究細細體<lb/>
認又當諷詠多遍將此題中字字神情津津口中躍躍<lb/>
目前了了心中下筆自能如天造地設一往而去首尾<lb/>
相顧接換相連有環轉無窮之妙<lb/>
　　任還生先生傳<lb/>
還生先生姓任氏諱允淳號漪瞻宜興人<hi>今為荆溪人</hi>以名<lb/>
<pb n="KR4f0036_WYG_002-18b"/>
孝㢘為安慶府望江縣儒學教諭攝縣篆流賊數萬忽<lb/>
至城中倉皇俱欲出奔先生集紳士如龍禹九元士及<lb/>
耆老於明倫堂諭之曰賊已廹城雖欲出奔無所之矣<lb/>
吾觀望江城雖小而甚堅盍協力守城吾當出竒計以<lb/>
破之衆日諾問城中有鳥銃否頃之城中人以鳥銃數<lb/>
十列於前先生曰足矣閉西北東三門開南門以鳥銃<lb/>
二十執器械者五十人伏於門左右賊疑不敢入薄暮<lb/>
先生率數百人登城其餘各閉門安寢毋恐時賊屯西<lb/>
<pb n="KR4f0036_WYG_002-19a"/>
門隅龍家塘數百餘畝列帳已滿沿途所掠子女擁之<lb/>
飲酒歌彈為樂先生城上望之惻然曰吾今夕必盡殺<lb/>
此賊救此子女夜過半東北風漸起賊營燈火或明或<lb/>
滅寂無人聲先生低聲諭人放銃令南門左右所伏之<lb/>
人衝出銃聲齊發城上城下呼聲如數萬人震動天地<lb/>
賊大驚棄營走墜谿崕死者無算追奔數里先生遣人<lb/>
諭之止比及天明龍家塘惟遺子女數千人甲胄器械<lb/>
財物山積子女訪其親戚引歸甲胄器械分給民之壯<lb/>
<pb n="KR4f0036_WYG_002-19b"/>
者財物令人渡江南買米鹽薪炭火藥石灰竹木等物<lb/>
逺近懽聲如雷時崇禎七年七月某日也先生曰賊暫<lb/>
去不日即來欲滅此而甘心盍共為戰守計無不踴躍<lb/>
從事戽東門溪水入龍家塘置竹木刺於水底築堤起<lb/>
弔橋西北隅築女牆塹岡阜壁立數仭使不可緣令人<lb/>
將城内外破缸破瓶破甕破磚破桶破鍋碗小大之石<lb/>
皆置城上練泥土為丸塊數十百堆近城老弱婦女盡<lb/>
令入城無為賊所掠民之壯者皆給器甲操練習陣法<lb/>
<pb n="KR4f0036_WYG_002-20a"/>
逺於城者令擇湖山險阨處立寨自守近江者令渡江<lb/>
南避賊堅壁清野以待之居無何賊大至龍家塘水滿<lb/>
不可屯賊千餘人乗馬渡水欲决堤馬足着刺驚倒賊<lb/>
皆墜水死馬或奔堤上者先生豫伏人堤邊茭蘆中悉<lb/>
起驅馬入城次日賊撤民屋作排浮至城下先生令人<lb/>
以破缸等物盛石灰打下賊皆目迷咽塞又以破鍋沸<lb/>
人糞和油灑之着賊身者輒爛入骨髓賊又作木屋於<lb/>
排上或覆以牛皮氊絮禦灰糞磚石先生束茭蘆灌油<lb/>
<pb n="KR4f0036_WYG_002-20b"/>
作雉尾炬擲之焚其木屋氊絮賊在排上者盡死賊於<lb/>
是悉衆攻西北隅城塹山阜甃磚石内極髙厚名曰實<lb/>
心城賊以火炮攻打不過落女牆丈餘土耳隨圯隨築<lb/>
賊竭力攻之先生從容應之相持月餘野無所掠賊饑<lb/>
疲遁去先生曰賊去益怒必盡銳来攻盍益操練以待<lb/>
之居頃之賊數萬至矣贏糧積之如京坁為久困計嵗<lb/>
將暮夜昏黑有一老婦從女牆上潑穢溺聞數人恨聲城<lb/>
上人驚起擊賊將石灰糞油大小石及泥土丸塊交下<lb/>
<pb n="KR4f0036_WYG_002-21a"/>
賊梯城者數千人盡死除夕先生曰賊必梯城偷上令<lb/>
城中嚴守爆竹俱置城上宻使壯士百餘人出南門渡<lb/>
弔橋遶龍家塘抵賊大營外放銃大呼賊驚亂擲火焚<lb/>
其積聚烟焰蔽天城上爆竹聲如沸梯城賊敗走賊怒<lb/>
甚更運糧積於城東北數里外至元夕先生令童子上<lb/>
城擊鑼鼔舞燈賊望之大笑先生豫宻令壯士百餘人<lb/>
出東門遶溪暗渡至賊大營外放銃奮呼賊驚亂擲火<lb/>
焚其積聚賊大困㑹史道隣先生備兵安慶率民兵數<lb/>
<pb n="KR4f0036_WYG_002-21b"/>
千破賊十餘萬於大勝磯乗勝來救先生在城立望見<lb/>
救兵至先是取民田車在城中者縵以被褥畫竒獸於<lb/>
面使推之出城西門壯士千餘人隨其後先生親執旗<lb/>
鼔督之與史先生兩路夾攻追奔數十里至香茗山下<lb/>
史先生扼其險與先生犄角截殺積屍遍野血流成川<lb/>
數萬賊無一人脫者壯士以車蔽不傷一人適黄大軍<lb/>
得功救桐城以五百騎殺賊三十餘萬賊首張獻忠赤<lb/>
身穿草莽而遁江淮之流冦盡矣史先生上其事超擢<lb/>
<pb n="KR4f0036_WYG_002-22a"/>
先生兵部車駕司主事結婚好先生官至䕫州太守致<lb/>
仕家居數十年閉户養髙不與外事為人寛裕和厚雖<lb/>
童䜿亦為之撫摩慰諭丈夫子八人孫枝繁盛天之報<lb/>
施善人不爽矣<lb/>
瀨江潘天成嘗館於望江龍禹九先生令嗣少司馬諱<lb/>
光字二為弟春坊諱爕字理侯府中數年聞任先生守<lb/>
城事甚悉<hi>禹九壽九十五嵗與余面談</hi>四門城樓俱供木主雉堞皆<lb/>
鋟姓名康熙六十年辛丑四月二十五日晝卧宜興澄<lb/>
<pb n="KR4f0036_WYG_002-22b"/>
潭王氏槐䕃堂夢一銀髯老先生古衣冠儼然而至曰<lb/>
子知我望江守城事甚悉盍傳之余辭不足傳先生也<lb/>
夜又夢望江紳士如禹九元士諸公聯翩而至曰任先<lb/>
生守望江不獨為望江併為江南也子宜急傳之鄉里<lb/>
使知鄉先生世世祀也噫異哉任先生與禹九諸公鬚<lb/>
眉顔色凛凛如生可見忠勇之氣常在天地間也任先<lb/>
生以苜蓿儒官率士民數百人破賊數萬衆厥功茂矣<lb/>
禹九公為海州學正亦以一身拒海兵十萬衆其功亦<lb/>
<pb n="KR4f0036_WYG_002-23a"/>
與任先生相伯仲也晨起述其所聞如此夫流冦蹂躪<lb/>
中原無不受其荼毒獨我江南安堵至今以盧公九台<lb/>
救滁州用五千人殺四十萬衆任先生守望江殺賊七<lb/>
八萬長江帶水賊不能以片帆渡者皆宜興先輩之功<lb/>
也後生小子豈敢忘之也哉望江誌寥寥數語方子壯<lb/>
修江南通志亦載其大畧兹之所傳者頗詳焉更有識<lb/>
者採其家乗訪其鄉評著其生平本末修飾潤色行之<lb/>
於逺任先生在天之靈可以慰矣<lb/>
<pb n="KR4f0036_WYG_002-23b"/>
　自記曰觀先生守望江之法凡守天下城邑者皆當<lb/>
　如是<lb/>
　　吳青可先生傳<lb/>
吳青可先生諱學錄號文勉宜興六科圩里人也先世<lb/>
自蕭齊有諱達之者旌表義門賜金烏雙闕又賜植槐<lb/>
栁二種槐辭不敢植植垂楊十五步世稱義門楊步吳<lb/>
氏至宋宣和紹興間有師古師尹兄弟先後成進士皆<lb/>
有名師古以鋟胡銓所上封事貶袁州師尹歸宜興參<lb/>
<pb n="KR4f0036_WYG_002-24a"/>
政朱公倬作吳氏六科序送之而師尹書家訓於楊步<lb/>
軒遂亦有箕裘希嫓六科垂之句傳十四世嗣五公大<lb/>
明初以增廣生三為教授命季子繼九公遷楊步西南<lb/>
六七里名其里六科圩又六世澄源為青可先生父先<lb/>
生家世業儒不輕仕進祖父日勵先生以性命經濟之<lb/>
學而先生賦質頴絶髫齔時讀十數行俱下目過成誦<lb/>
年十五府試太守陳琯得其卷大竒之面試顔子喟然<lb/>
歎夫子喟然歎孟子喟然歎合題援筆立就㫖義髙逺<lb/>
<pb n="KR4f0036_WYG_002-24b"/>
愈加奬賞㧞置第一院試經書三藝畢復延入内衙賦<lb/>
梅花詩三百韻學使歎年少竒才亦㧞第一名噪三吳<lb/>
遂慨然有當世志以范希文自期凡天下闗梁阨塞古<lb/>
人戰守之處必披輿圖觀其進退成敗之迹足不出户<lb/>
庭四海三山形勢厯厯在目無異馬伏波聚米成山谷<lb/>
也邊防水利鹽屯諸制度凖今酌古俱鑿鑿可行尤精<lb/>
天象夜無寒暑必裹氊笠服絮衣置木榻於外仰卧觀<lb/>
之星辰凌犯愆度失次灾𤯝之兆洞悉於胸兼通易數<lb/>
<pb n="KR4f0036_WYG_002-25a"/>
烈皇帝末年知時事不可為遂絶意進取惟以窮經著<lb/>
書教授生徒為事門下多貴人未嘗一往干之即有餽<lb/>
遺亦謝絶嵗得學俸分給族里貧乏者家無餘財姊妹<lb/>
老寡生養死葬孤甥為之婚娶宜邑民頻饑祲田多荒<lb/>
蕪繪圖作詩上之慕撫軍撫軍納之多賑助特疏免逋<lb/>
賦宜民感之至今先生為人敦厚周慎抑抑如不自勝<lb/>
與人語呐呐如不出諸口及與之上下古今論道理諤<lb/>
諤如懸河下奔流而不竭也自漢以下諸儒各取其長<lb/>
<pb n="KR4f0036_WYG_002-25b"/>
而略其短謂朱陸薛王殊途同歸無容辨也聞其言者<lb/>
莫不開拓心胸感發興起成就後學甚多少與盧幼哲<lb/>
諸君子聯秋水社先生執牛耳西江楊伯祥先生遊宜<lb/>
興目其文為威鳳祥麟先生生於萬厯庚戌卒於康熙<lb/>
戊午享年六十有九元配蔣氏繼茫潭許氏丈夫子二<lb/>
人長繩祖字世求次念祖字藎修皆敦行篤學有父風<lb/>
女二孫男六人及申字維岳又字亦薰者最知名先生<lb/>
著述甚富多散佚族曾孫文斗字雲瀾者集之以傳<lb/>
<pb n="KR4f0036_WYG_002-26a"/>
天成少從先生遊雖未執弟子義而聆其教甚富未能<lb/>
盡解既而飄泊江湖遇竒偉之士談論多與先生合始<lb/>
知先生所以教人者皆有用之學也四十餘年方歸故<lb/>
里先生久以天年下世矣曷勝山頺木壞之感乎辛丑<lb/>
春寓蔣氏藕香居適與亦薰雲瀾遇追述生平傳其梗<lb/>
概如此<lb/>
　　鄉貢進士一清許先生傳<lb/>
先生諱昌國字一清别號愧菴太嶽之後世居陽羡有<lb/>
<pb n="KR4f0036_WYG_002-26b"/>
諱武諱荆者其逺祖也髙祖有節以孝㢘為湖廣漢川<lb/>
令有政績其邑人祀之名宦祠父諱驥字驤侯郡文學<lb/>
生母單氏以前明崇禎十一年戊寅九月十六日生天<lb/>
資明敏篤學㓜即善屬文時出驚人語未弱冠名噪一<lb/>
時四十一嵗時每縣補博士弟子四人先生名居第三<lb/>
四十八嵗食餼七十有八貢於鄉壽八十五嵗臨終時<lb/>
猶朗誦敬勝怠義勝欲四語不絶口可見仁為己任死<lb/>
而後已者也性孝友内行醇摰事父母先意承志奉養<lb/>
<pb n="KR4f0036_WYG_002-27a"/>
無方耄耋時追念兩親猶涔涔泣下仲弟二水亦博學<lb/>
能文補弟子員先先生食餼皆先生所教也季弟三輔<lb/>
有異才多過舉先生諄諄教誨痛自刻責甚至自捶楚<lb/>
拜跪以感動之如是者十年卒為善士遊武庠第一嘗<lb/>
曰吾伯兄吾慈母嚴師也人目之為難兄難弟云從黙<lb/>
齋湯世調先生講明心性之學羣加誚侮弗恤也日取<lb/>
六經宋明諸儒之書體認於身見之日用行事未當以<lb/>
理學自居有經世志嘗言儒者須有實用當如范希文<lb/>
<pb n="KR4f0036_WYG_002-27b"/>
做秀才時便以天下為己任凡農田水利邊海之防俱<lb/>
宜考究講習生平樂受善言親直諒多聞之友喜聞人<lb/>
善惡聞人過人有一端之善一藝之長必廣為㳺揚人<lb/>
有疑之者必多方辨明使聞於逺邇聞人不善若罔聞<lb/>
知至親好友有失則正色直辭以沮之鄰里有忿争則<lb/>
柔聲下氣甚且拜手以勸講之故善者益進於善不善<lb/>
者亦轉而為善也授徒數十年從遊者甚衆學必古人<lb/>
文必古文先軰日夜討論唇舌往往破爛孜孜不倦凡<lb/>
<pb n="KR4f0036_WYG_002-28a"/>
及門者有達才成業者矣掇巍科者㡬人遊泮水者實<lb/>
繁有徒矣主宗政修宗譜定禮制别嫌疑嚴賞罰抑强<lb/>
扶弱置禍福於度外為閭里講鄉約勤化導宗族鄉黨<lb/>
駸駸乎有仁讓之遺風焉家本儒素父驤侯翁性慷慨<lb/>
不事生産播遷數四初無數椽蔽風雨捋茶蓄租十數<lb/>
年聊搆一枝嘗哀鳴嗷嗷焉元配儲氏生數子長子孝<lb/>
而好學不幸俱夭先生以父母子女同時喪亡皆盡悲<lb/>
痛慘切㡬不欲生欲為浮屠以自老余導先生從黙齋<lb/>
<pb n="KR4f0036_WYG_002-28b"/>
先生遊聞聖人之道心遂解釋且益發憤自修以回天<lb/>
意四十五嵗生一子重觀文名逺噪久困童子試落魄<lb/>
遊武庠先卒一孫錫圻性頴敏能繼其家學繼錢氏生<lb/>
三子一女重炎文學生好學深思善屬文亦志古人之<lb/>
學重逢性孝友未娶而卒聘妻趙氏奔喪守志先生命<lb/>
重炎子錫周繼其後重逢雖死猶生矣重升亦好學逺<lb/>
到器也先生學問德器卓卓無愧古人自號愧菴此其<lb/>
所以無愧者也享上壽子孫賢必將有以成其志天之<lb/>
<pb n="KR4f0036_WYG_002-29a"/>
報施自不爽矣雍正元年癸夘夏四月二十七日同業<lb/>
弟潘天成譔<lb/>
　　望雲亭記<hi>并七言律一首</hi>
伍牙峰狼川古邑屏山也東連桐川西接平陵南瞻寧<lb/>
嶺北望荆溪乃金陵諸巒之發源也山行數里烟紛雲<lb/>
列風景悠然有一亭間於兩山之間者望雲亭也亭何<lb/>
為作相傳禱霖遂建其亭蓋亭之勝狀也羣嶼竦峙宻<lb/>
林四週前通深塢後傍清流余同友人王子陵來遊於<lb/>
<pb n="KR4f0036_WYG_002-29b"/>
此維時四月日麗春殘飛花落霞共映清溪下接鳴泉<lb/>
驟雨齊聲蒼苔鳥跡渾成錦上之文錄岸楊花亂舞風<lb/>
前之絮是日也天氣晴明蕙芬森列氤氤氲氲四顧恍<lb/>
然余謂友曰吾與子臨此勝地值此良辰顧可無以為<lb/>
賞歟思今之五峯猶昔之醉翁也其有歐陽子之釀泉<lb/>
為酒乎思今之五峯猶昔之赤壁也其有蘇子瞻之舉<lb/>
網得魚乎欲為之宴無山肴野䔩欲為之樂無吹竹彈<lb/>
絲惡得不負此良遊也友應之曰有余曰請試陳之友<lb/>
<pb n="KR4f0036_WYG_002-30a"/>
曰可擲劍取梅聊為止渴之飲狂歌一曲可為對景之<lb/>
歡借烟雲為帷帳聽禽鳥作笙簫以山林之樂樂何如<lb/>
余曰然即揚睂拂袖鼔手髙歌但見薰風四起鶯燕争<lb/>
鳴野麋擊幽谷之磬新蟬奏細栁之琴松韻訇訇泉聲<lb/>
䔩䔩身世俱忘兩人興盡遂攜以歸爰誌其事誠所謂<lb/>
山林之樂非其人則不樂也云爾<lb/>
望雲亭間五峰開繞繞烟霞襯綠苔夜捲湘簾邀月入<lb/>
晝移巒石放雲飛落花㸃㸃浮階砌流水潺潺傍樹廻<lb/>
<pb n="KR4f0036_WYG_002-30b"/>
山水那憐遊子意空教負劍故園歸<lb/>
　<hi>此吾師二十嵗左右筆也家大人曰潘兄方處困極而俯仰嘯傲天機勃勃有不能自己之致其胸襟之</hi>
　<hi>浩落何如也吾師所作詩賦甚多今僅存此一篇亦可惜矣要其興寄不凡畧可見也重炎誌</hi>
　　有一友問於余曰孔顔之樂何如對曰非小子所<lb/>
　　　能知也然而吾人各有樂處聊試言之<lb/>
吾人有真樂當於當下尋如余為子者只求不愧親<lb/>
吾人有真樂當於苦處求時時存戒懼此際自悠悠<lb/>
吾人有真樂只要此心空山色猶文錦蛙鳴當鼓鐘<lb/>
<pb n="KR4f0036_WYG_002-31a"/>
　　口占<lb/>
吾心皆有孔顔樂只為無端私慾迷若將私慾去盡了<lb/>
頓然魚躍與鳶飛<lb/>
　　動靜合一<hi>看太極圖</hi>
城南寺裡一金鐘擊起洪聲震九重試問此鐘真體用<lb/>
響時原與寂時同　風動江中水猛浪起於水浪雖干<lb/>
萬重看來還是水<lb/>
　　不遷怒<lb/>
<pb n="KR4f0036_WYG_002-31b"/>
九天飛雁過影落寒潭中飛雁過去時寒潭依舊空<lb/>
　　和某人秋風詩<lb/>
凜凜秋風拂面來千山草木盡悲哀莫言天地終蕭瑟<lb/>
待至陽春萬象回<lb/>
　　過箬山聞僧講法曰吾釋家惟是一空又曰惟是<lb/>
　　　一虛口占數語闢之<lb/>
聞說禪機總是空不知空處正難從欲求境寂心難盡<lb/>
若要心空事不終萬物總皆吾分事千秋當讓孰為功<lb/>
<pb n="KR4f0036_WYG_002-32a"/>
求空到底成虛幻故與吾儒道不同<lb/>
聞道禪家總是虛正惟虛處異吾儒一真透徹心無事<lb/>
萬理流行用有餘有意求虛虚即碍無心求靜靜斯如<lb/>
要知儒釋無多異只在虛中見少殊<lb/>
　　壬子九月復七於黙齋湯子齋中<hi>有詩數章今存其一</hi>
幽居兀兀㡬多年一旦開門霎見天萬里江山成錦繡<lb/>
百般花鳥自鮮妍眼光到處俱懽若境地行來俱泰然<lb/>
始信我身無不足聖人祇得我心先<lb/>
<pb n="KR4f0036_WYG_002-32b"/>
　　丙申三月自江寧至茫潭贈一清許先生<lb/>
不到茫潭二十年故人相見倍歡然鬚眉比舊雖多改<lb/>
意氣於今覺更堅千里闗山通硯席一溪花栁共周旋<lb/>
後來最喜多英俊頭角崢嶸希聖賢<lb/>
　　賦别許兄一清<lb/>
無端湖海浪遨遊兄弟於今盡白頭剰得空囊歸萬里<lb/>
饒他書卷共千秋備嘗險阻都無恨遍歴艱難亦莫愁<lb/>
要識彼蒼深有意栽成棟榦老林邱<lb/>
<pb n="KR4f0036_WYG_002-33a"/>
　　辛丑春日過芳圩橋追念園綠先生口占<hi>楊鄰筠之祖</hi>
春光爛熳小橋頭三十餘年續舊遊燕子穿簾尋故壘<lb/>
漁人垂釣漾輕舟詩書架上依然在桑柘門前更自稠<lb/>
追憶髙齋歡笑日滿浮大白足風流<hi>先生市筆時過園綠輒留飲故追念</hi>
<hi>之</hi>
　　與陳二哥<lb/>
一棹秋髙過虎邱丹楓黄菊滿西疇凉飇驟起魚腸舞<lb/>
寒月當空琥珀浮震澤蛟螭俱可斬蘚䑓麋鹿敢來遊<lb/>
<pb n="KR4f0036_WYG_002-33b"/>
英雄忽漫理荒草扶杖秋空縱逺眸<lb/>
　　同楊鄰霄放舟荆溪<lb/>
挂著輕帆好趂晴一堤栁暗萬花明摩開老眼春光艷<lb/>
放下雄心溪色清紫燕簷前裁剪語黄鶯樹底擲梭聲<lb/>
要知天地無窮趣祇對東風酒數觥<lb/>
　　重午雨中話别<lb/>
隂雲連日阻歸程佳節扁舟欲逺行帶雨榴花偏艷眼<lb/>
裊烟楊栁更闗情騰騰電火垂天照赫赫雷聲動地鳴<lb/>
<pb n="KR4f0036_WYG_002-34a"/>
想是困龍應濟世故將頭角露崢嶸<lb/>
　　孝弟歌四則<hi>說學而二章示諸生</hi>
聖賢為學學為人要學為人要識仁仁體彌綸無限量<lb/>
只從孝弟見天真　為學無非復性初性初渾渾是空<lb/>
虛只從孝弟能明善天性流行無㸃疎　漫言孝弟是<lb/>
常行今古乾坤賴此成賢聖帝王垂大業俱從孝弟盡<lb/>
真情　孔顔樂處果如何只在家中養太和約禮博文<lb/>
為底事愛吾爹媽敬吾哥<lb/>
<pb n="KR4f0036_WYG_002-34b"/>
　　哭先師勿菴梅先生<hi>辛丑九月</hi>
秦淮出望敬亭山一片愁雲倐往還落木風吹聲簌簌<lb/>
飛泉石濺響潺潺竒書著就傳千載精藴誰能見一斑<lb/>
回憶當年隨杖履時時不禁淚澘澘<lb/>
秋髙哭過翠螺山天上騎鯨人不還野燒<hi>去聲</hi>燭天雲漠<lb/>
漠江潮拍岸水潺潺路遥尋訪心無異<hi>余十四嵗自采石到宣城訪先</hi>
<hi>生</hi>年少從遊鬢已斑踪跡到今俱可紀踟蹰四顧淚澘<lb/>
澘<lb/>
<pb n="KR4f0036_WYG_002-35a"/>
采江鼓棹到宣城風景無殊有異情虹落雙橋猶映彩<lb/>
鏡懸二水自分明松楸御史墓門植<hi>哭梅桐崖總憲</hi>絮酒徴君<lb/>
靈座傾因憶往時行樂處迴腸百轉動哀聲<lb/>
秋老肩輿過皖津如何不見授書人<hi>先生常于皖菴授書</hi>楓林露<lb/>
濕流紅淚藜杖光騰照紫宸<hi>夢先生以杖五根燃火照書秘閣</hi>野寺猶<lb/>
聞鐘磬響閒房空有夢魂親温然顔色諄諄語情比從<lb/>
前一様真<lb/>
　　哭陳兄仲恪<hi>號竹巢壽七十百史之孫</hi>
<pb n="KR4f0036_WYG_002-35b"/>
作事全慿天性真艱危徧厯獨存仁窮途善養豪華父<lb/>
苦口常從戇直人每到極憂翻作喜能消深怨轉相親<lb/>
洋洋瀨水源流逺至行如君果絶倫<lb/>
空抱才華未顯揚多遭幽險自深藏途經百折憂思逺<lb/>
事厯千翻知慮長扶杖不横古劍匣解裝惟檢舊詩囊<lb/>
風塵潦倒歸來晩死葬家園駿骨香<lb/>
附錄盛氏孺人詩<lb/>
　　贈别<hi>有序</hi>
<pb n="KR4f0036_WYG_002-36a"/>
　辛未之年維時八月江風清勁鴻翔萬里之天山月<lb/>
　明瑩桂吐三秋之景余夫子掃墓瀨陽報親恩於㒺<lb/>
　極論文吳㑹索知己於名流此真孝子之深情才人<lb/>
　之壯志特以胸羅萬卷囊之一錢氣欲凌雲家徒立<lb/>
　壁既無以生交遊之寵又不能忘内顧之憂故欲行<lb/>
　且止將往又留然而徒步擔簦纔是通儒之行短衣<lb/>
　提甕始成賢媛之名君誠有鮑宣之髙風妾亦居少<lb/>
　君之清操消魂黯黯豈敢為兒女之悲贈别諄諄乃<lb/>
<pb n="KR4f0036_WYG_002-36b"/>
　以助丈夫之氣爰疏短引聊當驪歌雖不必如竇滔<lb/>
　妻織錦之辭實欲效樂羊婦斷機之意<lb/>
蘆花江上雨初晴帆挂朝霞一片明含露栁枝從北折<lb/>
凌風雁陣向南征逺傳故國書千帙净掃先塋酒㡬傾<lb/>
何日扁舟隨瀨渚蘩蘋采得潔粢盛<lb/>
君是江南一偉人糟糠不棄得相親志懷古道何妨傲<lb/>
才過時流豈厭貧補就寒衣腸寸結借來村酒飲三廵<lb/>
莫愁紙閣秋風冷灰却男兒四海心<lb/>
<pb n="KR4f0036_WYG_002-37a"/>
十載蛟臺慣苦心為無柔骨俗生嗔濟人金散反招怨<lb/>
經世書多轉受貧志欲冲霄成勁翮才能破浪惜修鱗<lb/>
丈夫知己應非偶切勿輕干顯要津<lb/>
凌空秋色到柴荆捲起蘆簾送逺旌江上好風千里意<lb/>
天邊明月一般情疎狂世事償書債冷落生涯借筆耕<lb/>
莫謂塵埃無别眼應知處處有逢迎<lb/>
　　催粧詩<hi>孺人不育勸先生娶妾</hi>
剛聽簷前鵲噪聲君歸春色已盈盈杏花結蕋明珠吐<lb/>
<pb n="KR4f0036_WYG_002-37b"/>
栁葉舒眉寶鏡清紙閣風和添好友蘆簾星朗夢長庚<lb/>
深情十載今方遂笑飲香醪一巨觥<lb/>
　　送房詩<lb/>
春月春花樂有餘忙將衾枕布新居請君共入鴛幃裡<lb/>
我對青燈且讀書<lb/>
　<lb/>
　<lb/>
　鐵廬集卷二<lb/>
</p>
<p>
</p>
  </div>
<div>
                <head>鐵廬集卷三</head>
    <p>
<pb n="KR4f0036_WYG_003-1a"/>
欽定四庫全書<lb/>
　鐵廬集卷三　　　　　　溧陽潘天成撰<lb/>
　語錄一<lb/>
康熙辛丑夏四月先生出手書黙齋湯先生訓言付<hi>炎</hi>
抄錄曰一生學業盡在此矣湯師之言將一部大學衍<lb/>
義包括已盡我生一事無成只得將業師之道傳之後<lb/>
世天德王道都在内矣去年張岷南問我經濟余錄師<lb/>
言蓋為此也汝等勉之　復以大學衍義及衍義補二<lb/>
<pb n="KR4f0036_WYG_003-1b"/>
書命<hi>炎</hi>熟看曰汝等勢不能讀萬卷書矣惟此二書乃<lb/>
人生切要之書全體大用無所不備　我與汝父常卧<lb/>
汝家竈前草舗中講癡話只為天下擔憂為古人擔憂<lb/>
言之不已而相罵罵之不已而相笑或相痛哭余所幸<lb/>
者二十嵗面目至今未改如今與汝等說的還是與汝<lb/>
父說的　論易乾卦云程傳以舜言之不過借一人以<lb/>
見意耳事事有乾時時有乾如與人講話未開口時潛<lb/>
也既開口時見也開口後便要乾乾惕厲說到數言後<lb/>
<pb n="KR4f0036_WYG_003-2a"/>
便將語黙之節畧審一審便是或躍在淵之義到暢所<lb/>
欲言是飛龍也纔暢便要收住否則亢龍有悔矣六十<lb/>
四卦皆如是看　<hi>炎</hi>以親老家貧患難叢集不能讀書<lb/>
作文請教先生曰讀書只要體貼到自己身心上作文<lb/>
其餘事也讀聖賢書我與之合者是正面與之反者是<lb/>
反面聖賢正面的緣故看不透只要將反面看反面透<lb/>
則正面透矣至於雙親凍餒亦無可奈何只得漸圖竭<lb/>
力之法我昔日在患難中恨不得做不肖事以養其親<lb/>
<pb n="KR4f0036_WYG_003-2b"/>
雖受杖責亦無可悔但念此身是父母遺體若以患貧<lb/>
之故茍賤不㢘是非養親乃辱親也汝今只是得失二<lb/>
字纒擾胸中名不成行不立以空憂而虧實事大非孝<lb/>
也務要立志志定之後無一閒念打攪自然讀得成書<lb/>
　又問欠了官糧私債勢必受辱如之奈何先生曰命<lb/>
也安之我無錢還債是該罵的無銀完課是該罰的嗔<lb/>
怪心畏懼心都不是你父母如此盛德又有此貞女弟<lb/>
婦老天自然憐念到了絶處自有逢生之路我一生常<lb/>
<pb n="KR4f0036_WYG_003-3a"/>
常如此不必憂懼<hi>先君子於炎娶婦後粘一聫房中曰常向死中求活自然絶處逢生此皆</hi>
<hi>老成經厯之言也炎半生賴之</hi>　程大夫子見人静坐便歎善學汝要<lb/>
讀書須令此心常静乾乾净净不挂一絲不染一塵如<lb/>
天之空如海之濶然後開卷限定課程優游涵泳便有<lb/>
自得處　學者不但是人一能之已百之須是已一能<lb/>
之已百之攻破一箇𦂳要處其他自當迎刃而解　問<lb/>
看過義理不記在心當治以何法先生曰以一心去記<lb/>
這義理是分理與心而二之也隨看一理便體認到自<lb/>
<pb n="KR4f0036_WYG_003-3b"/>
己心上行之無間理義自然融貫又曰不可單要記得<lb/>
須要曉得曉得此中意味自然驅遣不去如何㑹忘了<lb/>
　人生理義上事發於中之不容已者方能做透若但<lb/>
知得理當如此只得依他做定做不徹真學問只在克<lb/>
養其良心可恨吕晩邨說到本心便以為異學如汝弟<lb/>
媳貞女只是本心上打熬不過那箇教他做來　或問<lb/>
朱陸往還發明聖學朱子嘗云南渡以來真實理㑹做<lb/>
工夫者惟吾與子靜兩人不知何以紛紛異同至今不<lb/>
<pb n="KR4f0036_WYG_003-4a"/>
决先生曰此兩家門人各挾好勝之心以爭門户耳與<lb/>
二先生無與也今朱陸之書具在細心體認自然明白<lb/>
不可作矮人觀塲隨人喜怒　先生痛惡詆毁先儒者<lb/>
曰先儒救世各有苦心棄其所短取其所長舜所以成<lb/>
大知也最恨一班浮薄小人借衞道之名以自濟其惡<lb/>
　問稼書何以痛詆陽明先生曰稼書躬行頗好而識<lb/>
量不足總由心體不明還是行不著習不察古來了徹<lb/>
心體者不多人其餘都坐此病　問六經皆我註脚曰<lb/>
<pb n="KR4f0036_WYG_003-4b"/>
聖人先得我心之所同然者千言萬語不過發明我心<lb/>
之理義豈非六經註我以我心之理義發明六經尊聞<lb/>
行知豈非我註六經方合山曰六經皆我註脚此語最<lb/>
精最妙或以為禪豈非癡人說夢　或問格物朱子云<lb/>
格至也窮至事物之理也或云格如格式或又曰格去<lb/>
物欲如格其非心之格陽明曰格正也去其不正以歸<lb/>
於正諸說紛紛何也先生曰皆是也　陽明先生善闢<lb/>
二氏道家長生術鍊精氣神陽明曰吾儒慎獨則心定<lb/>
<pb n="KR4f0036_WYG_003-5a"/>
心定則氣靜氣靜則精固精固則神旺何用導引禪家<lb/>
曰戒生定定生慧陽明日吾用戒懼慎獨之功心體自<lb/>
無不明何用參悟可見二氏竊聖人之一端以詭其說<lb/>
而聖人之道固無不該乃有陳建輯皇明通紀言陽明<lb/>
害道把三教打成一滚此皆好為議論不求諸心者之<lb/>
言也湯師嘗以為吠聲之犬職是故耳　君子<lb/>
立言總不要自出名目只把四書五經現成話闡明定<lb/>
無流弊　論動靜一色<hi>炎</hi>以為此成德之事初學但可<lb/>
<pb n="KR4f0036_WYG_003-5b"/>
却動以求靜豈能動亦定靜亦定譬如明鏡在此虚靈<lb/>
畢照自然無塵者聖人也初學須以鏡袱蓋之不令生<lb/>
塵先生曰此儒與禪之所以分也禪家之虛虛而無用<lb/>
如鏡袱蓋者要鏡何用鏡袱一去諸塵畢集矣吾儒只<lb/>
有去塵磨鏡之法並無葢鏡之法塵不能不來漸去漸<lb/>
少久而久之光明照徹無用不靈矣初學雜念昏氣未<lb/>
可強除惟提醒此心察其為塵而去之平平常常勿忘<lb/>
勿助便是真實工夫若有意求虛便是不虛也　問讀<lb/>
<pb n="KR4f0036_WYG_003-6a"/>
古人書自已性情者合不來便生懊惱先生曰不可如<lb/>
此須是直養無害方能與之相合只將古人書漸漸引<lb/>
入可也多一惱心便把心體累壞　先生論知行合一<lb/>
云方宻之先生曰有行前之知有行時之知有行後之<lb/>
知世人但以行前之知為知故以合一為疑耳此最淺<lb/>
者非知至之知也方先生之言最精到　吾心有兩萬<lb/>
物句當體認萬物一體也萬物皆備也<hi>炎</hi>問二語似一<lb/>
意不須叠舉先生怒曰入耳出口總不細心體認萬物<lb/>
<pb n="KR4f0036_WYG_003-6b"/>
一體當下認出萬物皆備積累終身時時存得萬物一<lb/>
體之心方做到萬物皆備　問課程先生曰早晨背學<lb/>
生書即可用看未發氣象工夫不必勞攘而學生所背<lb/>
之書一字不能欺我此妙訣也天甫明披衣靜坐或背<lb/>
大學聖經或誦二典看聖人氣象其餘自已讀書聽學<lb/>
生讀書都把他喚醒此心要見聖賢當日都是痛哭流<lb/>
涕與我們說　孟子言將降大任始讀之不知何為大<lb/>
任後乃知免天下之勞苦空餓拂亂者乃天下之大任<lb/>
<pb n="KR4f0036_WYG_003-7a"/>
也勞苦空餓經厯過乃能生養天下之衆人拂亂經厯<lb/>
過乃能保全天下之象傑　命<hi>炎</hi>曰汝不怕罵要做我<lb/>
學生我學生不易做也沒有張子四願心胸如何擔得<lb/>
大任　湯師嘗言學者不要别討箇天理只去得人欲<lb/>
便是天理此語最切近好下手　師又云諸賢說話多<lb/>
是匾的如賢賢易色執德不宏等可見只有聖人的而<lb/>
字則字真正妙不可言真是時中也最好見聖人氣象<lb/>
　吾輩設心最不好是天理内的人欲此處斷要撇清<lb/>
<pb n="KR4f0036_WYG_003-7b"/>
今人說到富貴孰不以養親為辭然未有不為鄙夫者<lb/>
無志之人為得䘮所制定然一事無成　科第原不是<lb/>
分外事只要做得舉人進士本領可以安社稷定民人<lb/>
受祿無愧原是為已的事揣摩文字亦所以練習心術<lb/>
至於患得患失之念斷要洗得潔潔净净某在塲中文<lb/>
字未完以前我有事也三塲既畢以後我無事也飛飛<lb/>
躍躍海濶天空豈不大快活自在若有熱中之態必以<lb/>
無益之思廢有用之日矣奴顔婢膝摇尾乞憐都自這<lb/>
<pb n="KR4f0036_WYG_003-8a"/>
裏去戒之戒之　論事親<hi>炎</hi>曰在婉轉先生曰其心和<lb/>
順乃能婉轉凡百病根總在心不和順抛却心源何處<lb/>
下手　汝事老父全要練此和順之心不但性氣不可<lb/>
任道理亦不可執　待小人之道接之以誠防之以禮<lb/>
必不可化加以不測之威子曰君子矜而不爭又曰人<lb/>
而不仁疾之已甚亂也君子惡小人斷不可見諸顔面<lb/>
厯代黨禍皆自此也易曰壯于頄有凶君子知此豈至<lb/>
大敗於小人之手　問知人之難先生曰要知人只在<lb/>
<pb n="KR4f0036_WYG_003-8b"/>
知己　儒者切要之務在成就幾箇後生　要天下久<lb/>
安長治先要得好䝉師　生平不輕受人恩後日做事<lb/>
方做得開　吾生平誓不背毁人　吾一生只是一箇<lb/>
倔強摧殘傾覆自㓜至老只是不怕　古人經理天下<lb/>
任他艱難重大無不處之泰然只是局外閒觀四字看<lb/>
舜禹有天下不與何等心胸　問宰相可以小事糊塗<lb/>
否曰非也吕公連小事也不糊塗其内明而外糊塗者<lb/>
真宰相器也不癡不聾做不得家翁其宰相之謂乎<lb/>
<pb n="KR4f0036_WYG_003-9a"/>
做諫官不可做吹毛求疵以直為名的可惜前朝諸君<lb/>
子只管把懷宗痛罵豈不是不怕死的忠臣只是徒死<lb/>
無益於事非惟無益或反害之那諫官沒有宰相識量<lb/>
是做不得的　論休休有容之相臣是讀書人本分事<lb/>
不得詫以為竒也到得竿頭更進變無技為有技變小<lb/>
人為彥聖伊尹周公便能如此　用兵之道莫妙於詩<lb/>
小戎之師節制最妙余於此有獨得汝且未及知也伐<lb/>
鼓淵淵鼔聲緩緩而起使三軍之氣以漸而作不令咆<lb/>
<pb n="KR4f0036_WYG_003-9b"/>
哮振旅闐闐得勝後緩緩而還若是一時驕譟雖敗兵<lb/>
殘卒可以襲而虜之這兩句真是王者節制之師最妙<lb/>
王者以仁義禮樂行師自然立於不敗之地後世許多<lb/>
權術真無處對敵也最妙是步伐止齊行到六七步住<lb/>
一住脚振頓一番氣不衰神不亂百萬之軍雅靜如許<lb/>
怎生取敗　行軍之本在固民心采薇枤杜諸詩豈是<lb/>
口惠必有一畨經理使無内顧之憂其在軍中又與士<lb/>
卒同甘苦軍士如何不死心塌地併力向前　諸葛武<lb/>
<pb n="KR4f0036_WYG_003-10a"/>
侯用師全是節制絶不為行險僥倖之計所以有王者<lb/>
氣象觀魏延要取子午谷武侯不肯便見　自有左傳<lb/>
以來只兩人實實做來闗夫子尊周室岳夫子攘夷狄<lb/>
非以長於兵法遂謂好左氏春秋也　有摘方正學于<lb/>
忠肅二公之短者先生勃然大怒曰如此二公猶好摘<lb/>
其短何用意之薄也天生正學以開一代之節義天生<lb/>
忠肅以救一時之宗社各有不可磨滅處且須竭力學<lb/>
之　于公局面太發開了如范希文程明道能自我發<lb/>
<pb n="KR4f0036_WYG_003-10b"/>
之自我收之椒山先生史魚之直也更有邦無道可卷<lb/>
而懷者要之各就資性做成都是世間不可少之人<lb/>
顔子沒而聖學不傳惟濂溪明道近之曾子之學惟諸<lb/>
葛侯傳之諸葛侯生平只是謹慎二字澹泊明志二語<lb/>
曾子的傳也<hi>炎</hi>曰侯之材知似優先生曰非也只是謹<lb/>
慎二字最難任他經天緯地之才都是謹慎中出　吾<lb/>
輩今日都是子貢方人只是見善則從嘿地做去方好<lb/>
　又論古今人物髙下先生曰不必多言只把全部論<lb/>
<pb n="KR4f0036_WYG_003-11a"/>
語反覆熟讀自見各人髙下　賢人難學聖人易做聖<lb/>
人老安友信少懷隨時隨地不費一錢便可做得愚夫<lb/>
愚婦合着聖人時甚多只是不著不察耳賢人如華岳<lb/>
聖人如平地　<hi>炎</hi>問學須循序先學賢後學聖乃其序<lb/>
也先生曰只有學聖一道賢人日學聖但未到耳舎聖<lb/>
而學賢便有流弊吾學聖正學賢也　天地有陽而無<lb/>
隂陽退處便是隂人心有善而無惡善退處便是惡<lb/>
問天地山川如此廣大如何體認到心上來先生曰實<lb/>
<pb n="KR4f0036_WYG_003-11b"/>
是一體故也吾與天地山川同其意趣亦同其功用所<lb/>
以中和位育只是全此心體　一日晨起隨先生徐步<lb/>
山間清和景象山色葱然其樂殊甚内透心髓先生曰<lb/>
此無私心之驗也人茍無私雖患難中亦見此意　淡<lb/>
而不厭人都不解把未發氣象體認自然見得學問最<lb/>
妙是淡後人做工夫都要濃濃者必厭　斆學之要只<lb/>
在時習時習之要只在孝弟　汝須看得聖賢說話是<lb/>
祖宗留下家私汲汲經理收拾便可享用决不肯為敗<lb/>
<pb n="KR4f0036_WYG_003-12a"/>
家子矣　辛丑四月先生歸金陵囑<hi>炎</hi>曰賢姪天苦汝<lb/>
矣苦汝乎成汝也承前起後在汝一人汝其勉之事親<lb/>
務在先意承志口不言貧汝其志之<lb/>
　　　　　　　　　以上荆溪門人許<hi>重炎</hi>錄<lb/>
　　語錄二<lb/>
讀書之法有體認有體貼有體㑹深淺不同總要字字<lb/>
實體闗切身心顔曾方能體㑹子貢亦漸到體㑹處<lb/>
顔子四勿曾子三省都是慎獨二字闗頭扼要子思更<lb/>
<pb n="KR4f0036_WYG_003-12b"/>
補出戒慎不睹恐懼不聞工夫更宻戒懼是冦未至而<lb/>
備之慎獨是冦方至而禦之也不是兩項　詩書禮是<lb/>
不待病至預先守身之法春秋是對症發藥有一病即<lb/>
與一方易經雖千百世後人情利弊無不預先一一勘<lb/>
透雖未有此病皆已備為製方　輪扁斵輪見桓公讀<lb/>
書曰此古人之糟粕也此語失之太快其言不疾不徐得<lb/>
心應手數語最妙讀書亦期有得於心耳彼為文詞而<lb/>
已者不僅得古人糟粕哉　曾子精察力行顔子博文<lb/>
<pb n="KR4f0036_WYG_003-13a"/>
約禮都是反求諸已吾省吾身博我約我當玩<lb/>
　　　　　　　　　以上宜興門人蔣<hi>師韓</hi>錄<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0036_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵廬集卷三<lb/>
</p>
<p>
</p>
  </div>
<div>
                <head>鐵廬外集卷一</head>
    <p>
<pb n="KR4f0036_WYG_004-1a"/>
欽定四庫全書<lb/>
　鐵廬外集卷一　　　　　溧陽潘天成撰<lb/>
　　勿菴梅先生訓言<hi>先生諱文鼎字定九宣城人</hi>
湯世調先生之學學人道而合天道梅定九先生之學<lb/>
學天道而合人道兩先生皆天人合一之學也學人道<lb/>
戒懼慎獨自能探月窟而躡天根學天道推算到冬至<lb/>
一陽初生識其天根而躡之推算到夏至一隂初生知<lb/>
其月窟而探之戒懼慎獨自不能己也殆亦明道堯夫<lb/>
<pb n="KR4f0036_WYG_004-1b"/>
復出也歟　不推算到冬至一陽初生之天根陽之水<lb/>
木土生萬物何由得而知不推算到夏至一隂初生之<lb/>
月窟隂之火土金化萬物何由得而知董子所謂道之<lb/>
大原出於天天命之謂性一句書終不得而明也故必<lb/>
推算到天根月窟始知隂陽之消長五行之順布化化<lb/>
生生而不窮焉　太極動而生陽靜而生隂陽變隂合<lb/>
而生水火木金土以生天地者也天即以隂陽五行之<lb/>
氣化生萬物之形以隂陽五行之理化生萬物之性性<lb/>
<pb n="KR4f0036_WYG_004-2a"/>
有義理之性有氣質之性理一定而氣不齊理無聲無<lb/>
臭氣有形有聲者也無聲無臭者北極居其所也故曰<lb/>
無極而太極有形有聲日月五星之運行也義理之性<lb/>
一定故人皆可為堯舜氣質之性不齊故戒懼慎獨變<lb/>
化有形有聲之氣質以復無聲無臭之天載觀中庸首<lb/>
章與末章可見矣天人合一方是天根月窟閒来往三<lb/>
十六宫都是春也　理以數顯數以理神孔子曰參天<lb/>
兩地而倚數數倚參天兩地而起然後觀變於隂陽而<lb/>
<pb n="KR4f0036_WYG_004-2b"/>
設卦發揮於剛柔而生爻窮理盡性以至於命理者無<lb/>
聲無臭上天之載何從得而見也數者有形有象人人<lb/>
可得而見者也以可見之數推不可見之理神明變化<lb/>
從此出矣儒者學厯要知天地生物之心周流無間吾<lb/>
人仁心流行亦周流無間時時刻刻存仁與天地生物<lb/>
之心合孝悌忠信濟人利物之心自油然而生也又要<lb/>
多讀書講究經濟如水利農田禮樂兵刑水火工虞之<lb/>
事事事練達幸而中舉人進士為朝廷大官仁心流行<lb/>
<pb n="KR4f0036_WYG_004-3a"/>
於天下即為一州一邑之長仁心流行於一州一邑即<lb/>
不幸老於畎畝山林著書立說傳諸其人仁心流行於<lb/>
萬世矣　先生曰厯象算明則知天地生氣運行不己<lb/>
不特春温夏煖花開栁茂見天地之生氣即霜寒雪凍<lb/>
草枯木落亦見天地之生氣試觀百草枯萎根下勾萌<lb/>
巳發黄葉飄零枝頭嫩綠巳生但人心為氣禀所拘物<lb/>
欲所蔽心之生氣己斷然斷而不絶生機隨處發見須<lb/>
察識擴充如乍見孺子將入井怵惕惻隠充之可以保<lb/>
<pb n="KR4f0036_WYG_004-3b"/>
四海平旦清明好惡近人無牿亡而養之自能生生不<lb/>
己矣　問黄石齋先生易洞㡬云自冬至復卦一陽起<lb/>
第一日為初九不逺復排到夏至姤卦一隂起第一日<lb/>
為初六羸豕蹢躅又排到冬至復卦終而復始循環無<lb/>
窮然一年周天三百六十五日四分日之一卦爻三百<lb/>
八十四對減尚餘一十八爻七分先生曰子午兩時甚<lb/>
長夘酉二時亦長以十八爻七分補入則無餘矣一日<lb/>
如此一年亦如此且天地之度數不足卦爻之數有餘<lb/>
<pb n="KR4f0036_WYG_004-4a"/>
此聖人所以贊天地也　問天有陽氣而無隂氣陽之<lb/>
消即是隂先生曰試觀日光射處則明不射處則暗可<lb/>
知矣月與衆星皆無光受日之光為光故天地有陽而<lb/>
無隂人心有善而無惡　問候管灰自十一月黄鐘之<lb/>
管九寸最長至十月應鐘之管最短是候陽氣不候隂<lb/>
氣也冬至一陽初生於地下為復卦上至地面尚有五<lb/>
重隂氣為隂爻五故天氣極寒而地氣煖井水温開土<lb/>
九寸草木萌芽漸發夏至一隂生於地下為姤卦上至<lb/>
<pb n="KR4f0036_WYG_004-4b"/>
地面尚有五重陽氣為五陽爻故天氣煖地氣寒井水<lb/>
冷草木之滋漸歸於根<hi>夏秋露水自草木根上至枝葉桐城盛傳五云云</hi>花落<lb/>
而果成至九月剝卦在上爻為碩果無射之管己短十<lb/>
月坤卦純隂剝卦上爻之陽尚在故應鐘之管最短而<lb/>
陽氣接坤之上爻龍戰于野十月為小陽春必有數日<lb/>
東風諸葛孔明精於易理而曰借風英雄欺人語耳故<lb/>
十二月之管皆候陽氣而不候隂氣先生曰然陽氣太<lb/>
亢必有隂氣以濟之隂陽和萬物生又不可偏也　黄<lb/>
<pb n="KR4f0036_WYG_004-5a"/>
帝命伶倫取嶰谷之竹作十二管以十二月之管埋於<lb/>
宻室地下實以葭灰<hi>薄蘆灰</hi>覆以縑素每節氣至則灰飛<lb/>
出朝廷用此布功令伏羲文王周公用此作易禮樂兵<lb/>
農之事從此起天根一念之善要擴充一念之不善要<lb/>
遏絶工夫只在慎獨　問周茂叔窻前草不除與自家<lb/>
一般意思先生曰以其象而言之草自根而榦榦而枝<lb/>
枝而葉葉而花花而實以其數而言之一生二二生四<lb/>
四生八八生十六十六生三十二三十二生六十四一<lb/>
<pb n="KR4f0036_WYG_004-5b"/>
部易之象數全矣以其氣而言總是一元之氣自下而<lb/>
上至花實由復卦天根而至純乾一元之氣又上自花<lb/>
實而下歸至於根由姤卦月窟而至純坤以其理而言<lb/>
總是無極而太極周流而不息在我以其象言之與我<lb/>
頭面耳目口鼻手足一般以數而言與我五官百骸一<lb/>
般以氣而言與我一身之氣上下流行一般以理而言<lb/>
與我一心無極而太極周流不息一般窻前之草豈不<lb/>
與我一般意思不獨草木也萬物皆然但人得天地正<lb/>
<pb n="KR4f0036_WYG_004-6a"/>
氣而生頭在上四肢在下草木頭在下尾在上禽獸頭<lb/>
尾横有不同耳故聖人仰觀俯察近取逺取作八卦以<lb/>
通神明之德以類萬物之情　問好鳥枝頭亦朋友落<lb/>
花水面皆文章先生曰啼鵑送春鳴鴂迎秋此以隂陽<lb/>
消息之理五行變化之機告我也豈非朋友乎李白桃<lb/>
紅菜黄栁綠飄泊溪池層波蕩漾曲折瀠洄五色掩映<lb/>
豈非文章乎不獨此也凡天地間耳之所聞目之所見<lb/>
孰非朋友文章乎北辰所居衆星旋繞恒星碁布五緯<lb/>
<pb n="KR4f0036_WYG_004-6b"/>
錯綜銀河燦爛烟霞飄渺此天之文章也中國三大幹<lb/>
龍分於一脉中間相去萬里或起或伏到頭彼此環抱<lb/>
天下之水萬派千條總歸於海即數十里之山水忽分<lb/>
忽合曲折頓宕蒼松翠栢細草閑花隨處㸃綴此地之<lb/>
文章也至於地出河圖洛書醴泉器車此以性命象數<lb/>
養生利用之道告聖人之良友也又如景星祥雲膏雨<lb/>
甘露非朋友勸善之道乎山崩水溢谷變陵遷非朋友<lb/>
規過之法乎　萬里驅馳學者與衆人同寸心領畧學<lb/>
<pb n="KR4f0036_WYG_004-7a"/>
者與衆人異太史公遨遊名山大川作史記邵堯夫遍<lb/>
厯江湖曰道在是矣大丈夫不讀萬卷書不走萬里路<lb/>
安能作好文章明聖賢之道乎　讀二十一史者多讀<lb/>
本紀列傳不讀書誌先生曰書誌乃厯朝制作所在如<lb/>
天文五行可占休咎地理河渠可識幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>廣狹風俗淳<lb/>
漓闗梁阨塞戰守所宜水利農田旱潦蓄洩富民根本<lb/>
賦役食貨可知戶口多寡征徭重輕通商惠工本末資<lb/>
籍兵刑厯律可知國勢强弱民情喜怒可知欽天敬民<lb/>
<pb n="KR4f0036_WYG_004-7b"/>
調元贊化此儒者經濟之實學安可不讀意欲將二十<lb/>
一史書誌另刷一部朝夕講究練達治才<lb/>
　　雜記訓言後<lb/>
先生父諱士昌字期生號繖䀠處士改革後棄諸生業<lb/>
著有惜隂草繖䀠隨語等書嘗以六十四卦爻與春秋<lb/>
二百四十年行事相比附成書謂之周易麟解經史外<lb/>
尤多該洽且一一期裨實用生四子長即先生也<lb/>
先生年十五補郡博士弟子員順治戊戌繖䀠公捐館<lb/>
<pb n="KR4f0036_WYG_004-8a"/>
先生哀毁骨立而遭家多故生計日窘兩弟俱尚㓜先<lb/>
生拮据承家苦心獨喻不以告人康熙壬寅學使王公<lb/>
同春嵗試拔第一受廩是嵗胡太孺人見背先生同弟<lb/>
爾素公<hi>諱文鼐</hi>奉湯藥衣不解帶者月餘其時諸弟俱能<lb/>
自立恐食指日繁累先生欲析箸先生固止之不可不<lb/>
得巳於次年分㸑作分㸑說述祖宗創業艱難以互相<lb/>
勉勵所有逋負皆自任之壬子嵗陳孺人棄世遂不復<lb/>
娶念祖父兩世淺土躬自跋涉營求葬地風雨寒暑無<lb/>
<pb n="KR4f0036_WYG_004-8b"/>
間閲數年乃得二穴葬費不貲公貯弗給於用先生舉<lb/>
貸竣事諸弟請均償先生辭曰弟姪俱貧而我勉襄大<lb/>
事實己分當盡何均償為自是子職俱盡遂息意為四<lb/>
方遊知交日廣<lb/>
先生生平善取友所至盡友其善士雖一技一能有微<lb/>
聲者聞其名亦親訪之而於當途薦紳先生必因其來<lb/>
而後往是時有據要津者頗喜延納願締交託友人道<lb/>
意者至再先生終不一往留京師數載名日起漸達<lb/>
<pb n="KR4f0036_WYG_004-9a"/>
禁中裕親王雅好士招致詣府備加禮遇先生因族中<lb/>
祖業為他姓所偪恐先人墳廬不保遄歸里門甲戌族<lb/>
人請主祠政固辭不獲先生念族蕃不教恐難整率乃<lb/>
嚴立條約戒家訟禁賭博抑強暴奬善良興文㑹族中<lb/>
長㓜益習禮教孝友敦睦之風駸駸乎日上矣<lb/>
癸未安溪李公廵撫畿内寓書請梓先生所著厯算叢<lb/>
書遂客上谷數年凡刻諸書七種而厯學疑問三卷安<lb/>
溪視學時已付梓呈<lb/>
<pb n="KR4f0036_WYG_004-9b"/>
御覽䝉<lb/>
特嘉許嵗乙酉<lb/>
上南廵安溪以撫臣迎<lb/>
駕問署中有何人遂以先生姓名對<lb/>
上曰朕久知此人回鑾後可與偕來遂於四月二十日<lb/>
引<lb/>
見於德州<lb/>
龍舫<lb/>
<pb n="KR4f0036_WYG_004-10a"/>
賜坐講論垂問平生所學甚悉隨<lb/>
賜<lb/>
御書扇幅<lb/>
尚御珍饌如是者凡三日<hi>以下缺</hi>
倪觀湖先生别號竹冠以大統厯授先生亦未嘗講貫<lb/>
先生數月而著厯學駢枝　馬貴與文獻通考缺厯律<lb/>
先生與弟爾素作厯律考補之先生著書八十六種巳<lb/>
鋟者十數種厯學駢枝厯學疑問商程論籌算筆算尺<lb/>
<pb n="KR4f0036_WYG_004-10b"/>
算平三角舉要<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>三角舉要塹堵測量勾股測量環中<lb/>
黍尺日月交食九數存古先生嘗製<hi>比例</hi>尺銘曰數立象<lb/>
呈算因量得何以遊心象先觀萬物之所從出濟南劉<lb/>
魯南<hi>名汶</hi>曰繇其言以知其藴蓋先生之學於是乎至而<lb/>
非星官厯翁之所得而比絜也　先生曰康節天理流<lb/>
行於中心境活潑觀擊壤集可見真千古風流人豪予<lb/>
不能及也至於厯學或可過之非能過康節也有康節<lb/>
開其端繼其緒者多人耳嘗論古聖賢之學至今日而<lb/>
<pb n="KR4f0036_WYG_004-11a"/>
多晦厯學至今日而益精蓋古人舉其要後人盡其詳<lb/>
然終不能出堯典乃命羲和數節也天成深察先生議<lb/>
論處處要天人合一元善之氣暢滿於中庶㡬有康節<lb/>
之遺風焉<lb/>
嘗與諸友論梅先生算法一友問曰孝悌忠信仁義禮<lb/>
智亦用算乎對曰惟不知算故不孝不悌不忠不信不<lb/>
仁不義無禮不智也試想父母生我自三朝彌月週嵗<lb/>
少長請先生教書不知費多少錢財况置田宅以遺我<lb/>
<pb n="KR4f0036_WYG_004-11b"/>
使我安居樂業安得而不孝乎自考童生以至中舉人<lb/>
中進士不知費朝廷多少錢糧况既做官有祿以養我<lb/>
衙役䕶從百姓供應又不知費㡬許也安得而不忠乎<lb/>
兄弟有㡬好朋友有㡬最為難得自然不得不悌不得<lb/>
不信也聞者莫不爽然又曰仁一家者看父母兄弟妻<lb/>
子共㡬何人財之入者㡬何出者㡬何必使仰足以事<lb/>
父母中足以養兄弟俯足以畜妻子可以仁一家矣仁<lb/>
天下者通盤打算戶口多少財賦多少墾田多少山海<lb/>
<pb n="KR4f0036_WYG_004-12a"/>
之利多少上無過取下惟正供彼此均平凶荒有備家<lb/>
給人足教化可興可以仁天下矣義者將天下通盤打<lb/>
算官吏之俸㡬何軍餉㡬何當與者不尅減不當與者<lb/>
不濫與侵漁有禁壅滯須通義可行於天下矣禮有度<lb/>
數有等級費用有多寡豐不過奢儉不至吝禮可行也<lb/>
智則無令利昬將天地古今之理細細推出源流遡源<lb/>
窮流以一為萬遡流窮源合萬為一凡天地古今之事<lb/>
無不算明利弊無利不興無弊不去豈非天下之大智<lb/>
<pb n="KR4f0036_WYG_004-12b"/>
乎聞者莫不悚然然後知梅先生之算法博大而精微<lb/>
矣　我梅先生厯象算數之學總要發明天地生物之<lb/>
心以吾人之心與之合一<lb/>
　　祭梅勿菴先生文<lb/>
維年月日受業門人潘天成謹以生芻一束致奠於勿<lb/>
翁老夫子之靈曰嗚呼痛哉嗚呼痛哉生死存亡之際<lb/>
無不悲喜係之况數百年間氣所鍾之人受數十年教<lb/>
育之益者乎自羲文周孔而後參天兩地倚數觀變隂<lb/>
<pb n="KR4f0036_WYG_004-13a"/>
陽設卦發揮剛柔生爻和順道德而理於義窮理盡性<lb/>
以至於命顔曾思孟得其精藴其餘諸子各得其一體<lb/>
由是漸失其傳髙者流於空虛卑者滯於術數天人之<lb/>
際判而為二漢儒惟董仲舒道之大原出於天發明天<lb/>
命之性諸葛孔明寧靜致逺實操戒懼慎獨致中和之<lb/>
功至於晉魏清談唐人詩賦無足述矣且漢唐以來厯<lb/>
算之學如洛下閎鮮于妄人李淳風之流止能明其數<lb/>
而不能得其所以然之理終非天人合一之學也至宋<lb/>
<pb n="KR4f0036_WYG_004-13b"/>
濂溪著太極通書明天人合一之㫖二程張邵繼其緒<lb/>
朱子集其成宗朱子者徒誦習詞章以為獵取科名之<lb/>
具而不能得其意周程張邵之學晦矣周程張邵之學<lb/>
晦而羲文周孔之所傳者益無從窺其萬一也吾師挺<lb/>
生數百載之後於參兩圓方之數天之不可階而升地<lb/>
之不可尺寸度者器以測之籌以布之度以量之筆以<lb/>
紀之不差毫黍凡觀變隂陽發揮剛柔和順道德窮理<lb/>
盡性隨時隨物觸處洞然以人合天以天合人羲文周<lb/>
<pb n="KR4f0036_WYG_004-14a"/>
孔不傳之秘粲然復明於天下易知簡能一而萬萬而<lb/>
一數日可以啟其端數十年而不能盡其藴天成自齠<lb/>
齔時侍大父側聞鄉先生陳二游稱宣城有梅勿菴先<lb/>
生者得羲文周孔不傳之秘為當世一人心焉慕之十<lb/>
數齡輒履屩屢叩先生之門先生多出遊不一遇既而<lb/>
汝為師引見先生於皖江書院先生憐予自㓜苦心誨<lb/>
之不倦數十年以來凡先生之所得者自無不告之於<lb/>
我而我未能有以盡得也政欲請益求得其所未盡奈<lb/>
<pb n="KR4f0036_WYG_004-14b"/>
何遽舎我而逝也嗚呼痛哉然先生所著之書具在苟<lb/>
能殫心究之其所未盡者庶㡬可以得之况吾師兩孫<lb/>
俱負傑出之才長孫玉汝巳為<lb/>
天子之侍從次孫玉青擢髙科登顯仕直指顧事耳其<lb/>
所遇亦竒將有以發抒吾師之所未竟者曾孫濟濟蘭<lb/>
茁其芽皆王國之瑞遊於夫子之門者雖無如愚之顔<lb/>
子或有真愚之髙柴固多結駟連騎肥馬輕裘之士而<lb/>
尤有捉衿露肘不耻惡衣惡食之徒行道傳道自有人<lb/>
<pb n="KR4f0036_WYG_004-15a"/>
也吾師亦可浩然長往而無憾於九原矣嗚呼尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0036_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵廬外集卷一<lb/>
</p>
<p>
</p>
  </div>
<div>
                <head>鐵廬外集卷二</head>
    <p>
<pb n="KR4f0036_WYG_005-1a"/>
欽定四庫全書<lb/>
　鐵廬外集卷二　　　　　　溧陽潘天成撰<lb/>
　　大捷賦<lb/>
皇穹肇開大塊初闢浩浩無垠渾渾靡迹既九野之攸<lb/>
同亦八紘之未畫羣生澹泊而無為百族恬熙以各適<lb/>
上清下寧遐邇悦懌阪泉始起戰爭涿鹿相尋戈㦸懲<lb/>
侮慢以徂征舞干羽而來格易演三年之爻詩歌六月<lb/>
之什赫矣<lb/>
<pb n="KR4f0036_WYG_005-1b"/>
聖皇誕膺寶厯祥彰鳳紀雲霓布而來蘇瑞應龍興霖<lb/>
雨施而無敵創造丕丕之鴻基建立皇皇之偉績我<lb/>
皇上繼世重華智勇天錫游乎詩書之林臻乎仁義之<lb/>
極絶其畔援忘其知識撫民不吐剛而茹柔懷逺不觀<lb/>
兵而耀德湛恩汪濊草木亦欣欣而向榮愷澤覃敷魚<lb/>
鳥亦悠悠而自得教廣菁莪化深樸棫謳吟既遍乎中<lb/>
州弦誦亦聞乎異域幽崖朱垠之表盡屬版圖河源海<lb/>
漘之涯各修貢職惟以文德之綏來不用武功之誅殛<lb/>
<pb n="KR4f0036_WYG_005-2a"/>
其有妄圖不軌窺覬非分逞五技之邪謀當四靈之欽<lb/>
運漫為鴟喙之張敢效螳臂之奮天地不容神人共憤<lb/>
釋此不誅何以為訓於是乎滇黔蠢動<lb/>
天討即加閩越披猖<lb/>
王師是問由是赫赫厥聲殊甸宣揚濯濯厥靈遐荒竦震<lb/>
雕題椎髻悉航海而來賔鑿齒穿胸盡梯山而入覲蠢兹<lb/>
噶爾旦自作不靖陸梁窮僻之郷跋扈邉陲之境天子實深<lb/>
憫其昏迷欲曲全其首領數赦其愆尤累示以恩信夫何㝠<lb/>
<pb n="KR4f0036_WYG_005-2b"/>
頑而不靈終不明夫逆順日肆矯䖍益恣驕横於是乎<lb/>
天子赫然震怒爰整六師<lb/>
乾綱獨㫁<lb/>
宸算無遺陣取五花之勝機出八門之竒餽餉數千里<lb/>
不絶運籌億兆人莫知擇吉齋戒卜築壇壝昭告天地<lb/>
禱祀神祇曵梢星之斾立摩天之旗靄靄卿雲輦扶雙<lb/>
鳯而御世曈曈瑞日輿駕六龍而乗時仗黄鉞以肆伐<lb/>
秉白旄以指麾猛将雲集謀臣雨施劍花爛熳弓影陸<lb/>
<pb n="KR4f0036_WYG_005-3a"/>
離伐巨鼓鏗華鐘殷天動地震雷迅風山靈呵䕶天官<lb/>
影從漠漠黄沙倐爾郊原綺繡炎炎赤澤忽然泉液生<lb/>
香長劍倚天山欃槍夜落輶車馳瀚海魑魅晝藏彎弓<lb/>
待月挿羽凌霜推占太白仰射天狼知妖星之滅有日稔<lb/>
巨猾之數不長師至拖林鳥驚而獸散将臨昭木風激<lb/>
而雷奔盪滌窮荒之穢濁廓清絶塞之祲氛於是乎<lb/>
天子厲兵選将推轂築壇露布告㨗奏凱迴鑾蕃部<lb/>
稽顙道路縱觀羣臣識<lb/>
<pb n="KR4f0036_WYG_005-3b"/>
天顔之喜萬民騰雷動之歡然而<lb/>
天子慎終謹始慮危居安登九重而宵旰撫六合而盤<lb/>
桓未暇煖席又御征鞍統率桓桓之萬騎扈從濟濟之<lb/>
千官軍容更盛兵氣益揚赫赫業業焱焱煌煌朔雪飄<lb/>
颻<lb/>
駐驆鄂爾多斯之地春風澹蕩<lb/>
廵行雲中寧夏之方踵夏后氏泣罪下車軫小民之疾<lb/>
苦效啇先王祝天觧網恤萬姓之災傷遐陬歸命殊俗<lb/>
<pb n="KR4f0036_WYG_005-4a"/>
來王垂髫戴白之民攀轅而卧轍毳幙㫋裘之長上壽<lb/>
而稱觴<lb/>
天子恐煩供億催動金輿欲省轉輸促移玉輅<lb/>
命將出平魯城口批吭而擣虛<lb/>
駕進次狼居胥山逺驚而邇懼焚林火烈必獲亡猿垂<lb/>
天罼張難逃脱兔妖狐早巳服辜豚犬亦復就捕種類<lb/>
請降部落歸附噶爾旦亡魂怖魄窮獸乏奔突之材解<lb/>
脰陷胞孤雛失奮飛之具雖免防風之顯誅難逭鍼巫<lb/>
<pb n="KR4f0036_WYG_005-4b"/>
之譴怒沙漠永清邊圉孔固於是乎<lb/>
天子凱旋而歌大風羣工賡颺而誦常武馬歸華山之<lb/>
阿牛放桃林之塢韜金戈以虎皮櫜弓矢於太府瑞氣<lb/>
遥連黄道九天增月日之輝榮光上燭紫微八極洗銀<lb/>
河之宇燔柴告<lb/>
天用特格<lb/>
祖饗祀山川分遣賢輔魚麗鵞鸛不作唐宗破陣之歌<lb/>
獸舞鳳儀惟奏虞帝簫韶之舞虎賁之士蹌濟於圜橋<lb/>
<pb n="KR4f0036_WYG_005-5a"/>
將帥之臣雍容於樽俎當修文偃武之時正太和殿告<lb/>
成之日紫宫正乎未央青瑣啟乎宣室制神偉而煇煌<lb/>
狀巍峩而跂翼爰處爰居攸芋攸躋繼天而立極體元<lb/>
以出治於是乎<lb/>
頒寛大之詔施曠蕩之恩賜金錢以酬宿衞錫爵土以<lb/>
樹屏藩義以率祖褒贈臣僚之宗祖仁以率親廕襲勲<lb/>
庸之子孫擷秋實而採春華網羅俊乂探隨珠而剖荆<lb/>
璞搜訪沉淪賑恤閭閻之困乏洗滌岸獄之煩寃春迴<lb/>
<pb n="KR4f0036_WYG_005-5b"/>
寒谷日照覆盆薰風動於舜海甘澤沛乎堯雲體兩大<lb/>
之無私職覆職載卜萬年之有祜允武允文衢歌恭疏<lb/>
巷舞謹<lb/>
聞歌曰於鑠<lb/>
皇師濯征絶域堅無不摧剛無不克震之以威懷之以<lb/>
徳赫赫明明<lb/>
皇猷允塞<lb/>
天子之功恵此萬國<lb/>
<pb n="KR4f0036_WYG_005-6a"/>
　　治河一<lb/>
孔子繫辭有曰昔者庖犧氏之王天下也仰以觀于天<lb/>
文俯以察于地理于是始作八卦以通神明之徳能通<lb/>
神明之德治水之功始可施地理用察較之觀天文而<lb/>
更難可知矣地之理形于山川之脉絡有分合聚散髙<lb/>
下廣狹起伏隱顯之不同雖不同也寔有端緒可尋如<lb/>
蠶作繭先吐一絲千條萬縷纒綿旋繞毫髪不亂周子<lb/>
所謂一實萬分孔子所謂吾道一以貫之也先天圖艮<lb/>
<pb n="KR4f0036_WYG_005-6b"/>
居西北兊居東南天下之山皆起于崑崙層峯叠嶂連<lb/>
阜重岡環繞天下聚于東南大海之濱餘氣潛行海中<lb/>
而發島嶼交牙盤曲環繞四海之外天下之水發源于<lb/>
崑崙千溪萬壑分流瀠洄總歸東南大海之中周子所<lb/>
謂合萬為一中庸所謂小德川流大徳敦化此天地自<lb/>
然之理也能察地理有不通神明之德者乎大禹𨗳水<lb/>
必先導山故隨山刋木奠髙山大川知山之脉絡則知<lb/>
水之脉絡治之之功可知矣禹貢所書詳于中國外者<lb/>
<pb n="KR4f0036_WYG_005-7a"/>
畧焉班固西域傳云黄河源出崑崙潛行地中合葱嶺<lb/>
之水出于闐國合于泑澤復分而岐出即蒲昌海也廣<lb/>
三四百里其水停蓄冬夏不竭去玉門闗三四百里即<lb/>
河之重源渾渾泡泡濆湧有聲已復潛行南出于積石<lb/>
山為中國河也自積石轉北厯蘭州金城寧夏靈州轉<lb/>
東過三受降城内轉南厯榆林府谷神木葭萌之境河<lb/>
之東岸<hi>缺</hi>　　　　　保德州又南經朝邑華隂渭水<lb/>
入焉河之東岸<hi>缺</hi>　　　　　　過雷首山乃折而東<lb/>
<pb n="KR4f0036_WYG_005-7b"/>
至孟津縣孟津以上多循山麓河不為害孟津以下兩<lb/>
岸平濶河勢漸漲而潰决矣又東經開封府原武縣至<lb/>
大名府經濬縣滑縣又東北經開州又北經臨清州清<lb/>
河縣又東經德州又東經景州滄州入海此黄河水之<lb/>
脉絡也崑崙山脉發南一支至積石謂之南山厯西傾<lb/>
至太華熊耳外方<hi>即中岳嵩山</hi>至于桐柏嵩山之脉落平洋<lb/>
厯開封歸德至徐州起芒碭諸山又落平洋隱伏于無<lb/>
形至南旺分水龍王廟奔洪過山東起泰山盡于海濱<lb/>
<pb n="KR4f0036_WYG_005-8a"/>
八百里勞山餘氣潛入海中結諸島嶼此黄河南境山<lb/>
之脉絡也崑崙山脉北發一支過葱嶺雪山東轉入玉<lb/>
門嘉峪起甘肅祈連諸山北轉賀蘭東轉三受降城起<lb/>
燕然中抽一支向南厯大同起五臺山南一支發太行<lb/>
山北一支起恒山至碣石太行恒山之脉發于平地若<lb/>
顯若隱若斷若續盤屈于太河之濱此黄河北境諸山<lb/>
之脉絡也合觀黄河南北諸山之脉絡則知黄河之源<lb/>
流脉絡出入髙下停蓄險隘平濶聚散歸宿之形而治<lb/>
<pb n="KR4f0036_WYG_005-8b"/>
河之功可施矣故禹貢書𨗳水必先書𨗳山也梅勿菴<lb/>
先生曰欲興水利必先觀諸山形勢脉絡斷續起伏以<lb/>
察地之理而後水利可興也凡遇平洋脉絡斷伏處尤<lb/>
宜細察以地形窪下土力疎薄過脉處細嫩常被水之<lb/>
衝擊而决也不當豫有以防之乎豫有以防之為力易<lb/>
矣<lb/>
　<hi>先生治河策十篇第一發明賈讓上中下三策第六明器用之利第七詳防堤之法第八審衝决之勢第</hi>
　<hi>十論水學之要今擇其尤禆實用者五篇梓以行世</hi>
<pb n="KR4f0036_WYG_005-9a"/>
　　治河二<lb/>
治河之策莫要於沿河郡邑各興水利使水勢有所分<lb/>
不全注於河而有衝突潰冒之患也且旱澇有備嵗書<lb/>
大有蓄積饒多禮義興可以享長治久安之業矣嘗考<lb/>
漢書崑崙葱嶺南山北山峯巒挿漢兩山之間廣者千<lb/>
餘里狹者數百里秋冬積雪堅氷春夏始化奔放於河<lb/>
易致泛濫古人謂之桃花水也尤可患者春月寒煖不<lb/>
常雪化而復成氷氷解而猶未化湧起奔騰如山如岳頃<lb/>
<pb n="KR4f0036_WYG_005-9b"/>
刻千里如崩崖裂石衝擊兩崖隄防單弱安能禦乎若<lb/>
使上流寧夏河套皆興水利屯田疏通漢唐二渠堅築<lb/>
隄岸立水門西河注東河洩桃花水勢有所分矣陜西<lb/>
之水皆東注於河渭汭灃涇滻灞俱疏鑿築堤如鄭白<lb/>
二渠以備旱潦沃野千里可以粟支十年矣山西之水<lb/>
莫大於汾合諸水西注於河若興水利耕作不失時矣<lb/>
至於河南伊雒瀍澗河北濟沇淇漳雖有變遷大勢無<lb/>
異於古若諸小水可資灌溉者古多設閘壩啟閉若加<lb/>
<pb n="KR4f0036_WYG_005-10a"/>
修理大河南北諸水不至令注於河矣泛濫潰决之患<lb/>
不亦可免乎若直𨽻天下㑹歸之地山東各省通衢舟<lb/>
車往來百貨駢集水利不興連朝隂雨一望汪洋道路<lb/>
不通數月旱乾赤地千里農民懸耜可勿患乎且直𨽻<lb/>
山東諸水多與地平不若兩江兩廣浙閩湖廣以人力<lb/>
戽水轉於數仞之上可見直𨽻山東水利當興尤易興<lb/>
也况土田肥美物産豐殖風氣㑹聚人才衆多富而教<lb/>
教而益富不將化及於無窮己乎或者曰修各省水利<lb/>
<pb n="KR4f0036_WYG_005-10b"/>
所費不貲何所取辦抑知河决塞之費亦不貲若修水<lb/>
利河不至决以塞河之費修之且藉以賑飢兩利俱存<lb/>
也古人有云水利之大者官修之水利之小者民修之<lb/>
田主出食佃客出力農隙興工寛以數十年積漸修之<lb/>
亦易為力也嵗嵗豐穰不必議蠲議賑為利多矣惟視<lb/>
力行何如耳富而教教而益富此誠長治久安之業也<lb/>
　　治河三<lb/>
禹導河自積石至碣石入於海河之兩岸皆有山脉相<lb/>
<pb n="KR4f0036_WYG_005-11a"/>
聮以界之與淮隔絶風馬牛不相及也自秦始皇决黄<lb/>
河灌大梁地脉始傷至隋煬帝開汴河達江都河淮始<lb/>
合然河之大勢猶北歸於海也至宋熙寧時河决澶淵<lb/>
而分北清河入海南清河入淮河流猶有所分為患未<lb/>
甚至元建都燕京漕東南數百里粟以實京師賈魯排<lb/>
河全合於淮北流遂絶河失其性衝突潰决為患甚矣<lb/>
决而塞塞而决河决而漕不通淮决而河不通然則欲<lb/>
通漕必治河欲治河必治淮故固髙堰以治淮刷清口<lb/>
<pb n="KR4f0036_WYG_005-11b"/>
以治河而漕始通也古人治河惟去其害後人治河欲<lb/>
收其利此其所以難也然固髙堰又豈易言哉淮之上<lb/>
流有七十二山河又潁水渦河淝水濠水泗水澮漴潼<lb/>
等五河洪澤阜陵萬家等諸湖俱滙於淮之東岸僅以<lb/>
區區髙堰障之又豈易固者哉故古人作外隄以備淮<lb/>
水髙三十二尺修六壩以備蓄洩又於王澗張福二口<lb/>
築堤置減水二閘淮溢則縱之外出黄溢則遏其内侵<lb/>
又於清口併力築堤捍使淮無所出黄無所入使全淮<lb/>
<pb n="KR4f0036_WYG_005-12a"/>
畢趨清口㑹於大河而河與漕俱治矣然僅能塞之而<lb/>
不知疏以分其勢濬以去其淤欲求塞而不决其可得<lb/>
乎必於黄淮入海之處多疏支河以分其勢又聞淮揚<lb/>
長老云前明時嘗備海冦釘暗椿於海口久而未去泥<lb/>
沙淤塞以致河流停滯河底日髙行且駕淮安城而上<lb/>
之矣豈不危乎必去海口暗椿水深時以數舟繫輪鋤<lb/>
隨流上下轉輪而鋤之<hi>輪鋤法如小車施軸施鐵齒輻輳于軸如農田耙狀繫一于舟</hi>
<hi>尾繫各一于舟兩旁此江寧孝亷韓斗南所制比古人金龍戯水法較善</hi>使泥沙隨流而去<lb/>
<pb n="KR4f0036_WYG_005-12b"/>
不致停滯水涸時用肩爬踏鍤起泥設機發之於岸使<lb/>
河日深堤日髙<hi>法用濶鍤使兩人各以一足踏之以手扳之起土用肩爬一人挽之一人推之</hi>
<hi>設機架繫竹兠如魚罾狀發之以築堤河之深濶即為堤之髙廣</hi>水循山脉奔趨於海<lb/>
<hi>淮安之脉東厯廟灣以下龜䝉之山峙焉餘氣入海中起獨山八里又下起雲臺山乃黄淮入海之門戶</hi>不<lb/>
至衝突潰决則數百里之地常慶安瀾矣<lb/>
　　治河四<lb/>
今夫固髙堰使全淮之水從清口灌注于河共趨于海<lb/>
所以利漕也于淮揚髙寶以下諸州邑尤有利焉使髙<lb/>
<pb n="KR4f0036_WYG_005-13a"/>
堰不固淮水潰决淮揚以下諸州邑不將為魚乎不必<lb/>
潰决或霖雨連朝淮水暴漲從髙堰六壩漫入射陽諸<lb/>
湖下流不通不能奔放于海即天長邵白橋墅等處亦<lb/>
將泛溢為患而况泰興興化泰州之當下流者乎髙堰<lb/>
之築始于漢末之陳登修治于明初之陳瑄復修于潘<lb/>
季馴季馴築堰長八十里起自武家墩經大小厯阜陵<lb/>
湖周家橋翟壩以捍淮之東侵又淮之北岸有王澗張<lb/>
福二口淮水每從此洩入黄河致淮水力分而清口淤<lb/>
<pb n="KR4f0036_WYG_005-13b"/>
淺且黄水亦從此灌入于淮于是併力築堤使淮無所<lb/>
出黄無所入使全淮畢趨清口㑹于大河以入海而河<lb/>
與漕俱治矣然黄河地脉本髙泥沙停滯清口淤塞淮<lb/>
水不能直入于河阜陵洪澤泛溢而髙堰不能不潰矣<lb/>
此不可不有以疏之濬之也又翟壩在周家橋南二十<lb/>
餘里為山陽盱眙接界長老云周家翟壩長二十五里<lb/>
與髙郵南北金門兩閘西堤四十里相對周橋翟壩决<lb/>
而髙郵南北衝溢無寧時矣愚故曰固髙堰髙寶以下<lb/>
<pb n="KR4f0036_WYG_005-14a"/>
諸州邑尤利也然髙寶以下諸州邑不多疏支河以分<lb/>
殺其勢又安能無害乎古語云防民之口甚于防川當<lb/>
决之使流髙寶以下州邑之地當如江南圩田法或方<lb/>
數里數十里四圍開溝取土築堤溝之深廣即堤之髙<lb/>
濶堤旁植榆桑柘蠟子樹以固堤使水不能衝嚙又有<lb/>
材木絲繭之利焉溝中種菱芡蓮蒲雈葦使水波不揚<lb/>
又有魚蝦食物之利焉外有入海之處循范文正所築<lb/>
之海塘捍門自為啟閉内水暴漲衝開捍門奔放于海<lb/>
<pb n="KR4f0036_WYG_005-14b"/>
潮水泛溢倒閉捍門使不入于内河潮退泥沙積于堤<lb/>
外以成髙埠海濱之人謂之海龍今范公堤外或沙漲<lb/>
數十里數百里初殖菱蘆積久堅實以為村落田疇家<lb/>
備舟楫或河海泛溢居民乘之而避不至渰沒且平日<lb/>
取魚蝦或裝載貿易間有賊冦生發居民欲保身家家<lb/>
自為戰官兵助之無不勝焉此誠永逺之利而終無害<lb/>
者也<lb/>
　　治河五<lb/>
<pb n="KR4f0036_WYG_005-15a"/>
蓋黄河發源崑崙沿南北山之脈絡經中國北至碣石<lb/>
入海既已畧言其槩矣今大河自陽武縣經開封府城<lb/>
北封邱縣南留縣蘭邱縣河之北岸為長垣縣境又東<lb/>
經儀封縣北河之北岸為東明縣境又東南經睢州考<lb/>
城之北又東南經歸德府之北河之北岸為曹縣界又<lb/>
東為虞城縣及夏邑之北河之北岸為單縣又東為碭<lb/>
山縣之北又東為曹縣之南又東為沛縣之南五十里<lb/>
蕭縣之北又東經靈璧之北睢寧縣之北邳州城南又<lb/>
<pb n="KR4f0036_WYG_005-15b"/>
東經宿遷縣南桃源縣北又東經清河縣南而淮河合<lb/>
焉淮水出河南桐栢山東流信陽州確山縣又東經羅<lb/>
山縣北真陽縣南又東經息縣南光縣北光州北東北<lb/>
流固始縣北又東北流潁川縣南又東流霍邱縣北又<lb/>
東流潁上縣南又東流壽州城北三十里為東西鎮陽<lb/>
鎮也夾淮據險為古來之要津東經懷逺縣南經塗山<lb/>
荆山之間稍折渦水入焉亦淮南津要也又東經鳳陽<lb/>
城北十里濠水入焉濠州向為淮南重鎮以長淮為蔽<lb/>
<pb n="KR4f0036_WYG_005-16a"/>
障也又東經臨淮縣北又東北經五河縣南又東經泗<lb/>
州城南一里盱眙北六里自昔淮水襟束之處戰争所<lb/>
必資也泗州東三十里龜山峙焉乃盤折而北又二十<lb/>
餘里而洪澤阜陵泥墪萬家等三十里湖皆滙于淮水<lb/>
之岸淮水之溢恒在于此又東北經清河縣而合于大<lb/>
河謂之清口亦謂之泗口自古為南北必爭之地焉今<lb/>
黄河奪泗水之流而為黄淮交㑹之衝淮河既受黄河<lb/>
之委輸又為運河之灌注勢不能安流而入海矣由是<lb/>
<pb n="KR4f0036_WYG_005-16b"/>
觀之黄河自崑崙數萬里經中國諸州之地合于淮以<lb/>
入海淮又合七十二山河三十六湖僅以八十里髙堰<lb/>
障而東之回狂瀾既倒淮揚諸縣為衆水所歸衝擊震<lb/>
蕩危乎不危乎上流開溝洫固堰壩下流多開支河以<lb/>
殺河勢可不汲汲乎若稍緩焉淮水暴漲河水奔騰泥<lb/>
沙日淤髙堰潰運河决淮揚諸州縣城郭田廬為巨壑<lb/>
南北之咽喉亦塞矣蓋天下之水未有不以海為歸者<lb/>
黄河北岸減水灞由沐陽安東等處以入海潘季馴減<lb/>
<pb n="KR4f0036_WYG_005-17a"/>
水壩俱建于北岸欲從灌口以入海也當從灌口相其<lb/>
地勢多分支流以入海入海之處既通河淮之水不至<lb/>
泛溢髙堰漕隄俱固運河常通然則開海口治下流不<lb/>
特救淮揚州縣之民實為漕運萬年久逺之計也且今<lb/>
日下流工程當在范公堤上非壩水所到也但于石䃮<lb/>
丁溪開通一二處則浮水漸淺河湖舊形漸露再尋射<lb/>
陽德勝平望喜鵲諸湖舊迹而以閘壩之水引河以歸<lb/>
之再由湖歸河以入新開海條分縷析脈絡分明湯潛<lb/>
<pb n="KR4f0036_WYG_005-17b"/>
庵答孫屺瞻書云即大禹治水不過如此或者曰欲新<lb/>
開海口海水髙于内地寧無倒灌之患乎孫屺瞻為總<lb/>
河廵視海濱謂其斷無此事此不必論崑崙數萬里山<lb/>
川之脈絡也即從桐柏山之一脈至天長縣分水嶺南<lb/>
分一支結揚州沿大江盤曲結泰州如皋通州等處餘<lb/>
氣入海北分一支由盱眙龜山沿髙堰結淮安等處餘<lb/>
氣入海惟髙郵寶應興化居兩支脈絡之間其地勢最<lb/>
低其水入海最易而内水常髙于海也海濱之地所以<lb/>
<pb n="KR4f0036_WYG_005-18a"/>
髙于内地者以范文正公築千里海塘取民稻米糠皮<lb/>
布于堤上海潮進退糠皮沙泥粘漬淤澱漸成髙阜迤<lb/>
邐層疊千有餘里海濱之民謂之海龍即海潮暴漲不<lb/>
至于泛溢内地范公築海塘所以衞内地捍海潮其功不<lb/>
在禹下自宋至今數百餘年堤外海濱沙漲百餘里或<lb/>
數百里如今日通州崇明兩地争沙漲結訟可知也沙<lb/>
漲之地俱如江南圩田法各處開溝築堤立水門以蓄<lb/>
洩而成廬舎田疇其為民生利寧有窮乎<lb/>
<pb n="KR4f0036_WYG_005-18b"/>
　　邵子觀物吟箋註<hi>并圖</hi>
　耳目聰明男子身鴻鈞賦與不為貧因探月窟方知<lb/>
　物未躡天根豈識人乾遇巽時窺月窟地逢雷處見<lb/>
　天根天根月窟閒來往三十六宫都是春<lb/>
天地陽氣聚於日陽之消長因日之逺近也冬至一陽<lb/>
生為復卦䷗日在赤道南二十四度弱與天㑹天地之心<lb/>
合日光射天地之心而為生物之本黄鐘九寸之管接<lb/>
着陽氣葭灰飛去至十二月日漸北而二陽生正月三<lb/>
<pb n="KR4f0036_WYG_005-19a"/>
陽至四月六陽而為純乾是日近於中國之人也至五<lb/>
月夏至日在赤道北二十四度弱一隂生為姤卦䷫由<lb/>
是而日漸南六月二隂生至十月六隂而為純坤十一<lb/>
月而日復與天㑹可見天地有陽氣而旡隂氣陽消即<lb/>
是隂人心有善而無惡善亡即為惡隂盛而陽自生惡<lb/>
極而善不滅以天地止有陽而人心止有善故探月窟<lb/>
而知物躡天根而識人也其學易之要只在慎獨一念<lb/>
之善為天根而擴充之一念不善為月窟而遏絶之中<lb/>
<pb n="KR4f0036_WYG_005-19b"/>
和致天地位萬物育三十六宫都是春也不但陽盛而<lb/>
生物即隂盛而微陽亦生物生物者天地之心而陽者<lb/>
天地生物之本也所謂大哉乾元萬物資始乃統天陽<lb/>
生物隂從陽而生物以天地有陽而无隂隂亦從陽而<lb/>
有也試看日光射處則明不射處則暗月星皆無光受<lb/>
日之光為光也三十六宫者六十四卦除乾坤坎離中<lb/>
孚頤大過小過八卦不翻餘五十六卦一卦翻兩卦為<lb/>
二十八卦共三十六卦都是春者皆陽氣流行於其中<lb/>
<pb n="KR4f0036_WYG_005-20a"/>
為天地生物之本也春生夏長固為生秋歛冬藏生意<lb/>
内足為次年生物之本可見人物皆生生不已也邵子<lb/>
工夫純熟故能閒吾輩做工夫只要勤勤勤不己自能<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0036_WYG_005-20b"/>
　此圖天人合一乃湯世調梅定九兩先生心法之傳<lb/>
　也桐城方明善公子廷尉大鎮公孫中丞孔昭曾孫<lb/>
　學士以智元孫田伯位伯素伯有懷及南豐湯惕菴建<lb/>
　昌揭子宣諸先生皆如是說凡我同人須熟玩焉<lb/>
　　劉母楊孺人六十壽序<lb/>
甚矣哉貞烈之性感天地鬼神天地鬼神佑貞烈者至<lb/>
竒也非僅佑貞烈也將以風感百世矣天地鬼神之佑<lb/>
貞烈多矣有必死而不死有死而如不死未有既死而<lb/>
<pb n="KR4f0036_WYG_005-21a"/>
復生死三日夜而復生者此誠古今米創見之事今乃<lb/>
得之於毘陵劉母楊孺人孺人年十八從父觀察公令<lb/>
哲官於西粤㑹平西之亂凡仕楚粤者皆脅降觀察公<lb/>
棄官脫身北歸不及擕其家屬孺人與孀嫂姜氏從母<lb/>
兄匿深山各懷利刄誓不辱既而有木將軍握重兵至<lb/>
粤居觀察舊署有奸徒稔知姜氏國色孺人少艾欲擒<lb/>
以獻媚將軍大索不得無如何於是廹孺人仲兄啗以<lb/>
重利髙爵紿言官吏家屬留者皆㸃名具文書遣歸孺<lb/>
<pb n="KR4f0036_WYG_005-21b"/>
人與嫂喜脫虎口歸故里遂束髪腰裙如罪人狀從母<lb/>
兄就道至中途突有二健婢擁孺人與嫂納緇車中加<lb/>
封鎻孺人與嫂怪之將軍麾下有劉書吏者在旁太息<lb/>
曰二人皆為將軍帳裡人矣孺人與嫂始知為所紿也<lb/>
急索所懷利刃倉猝失之孺人曰雖無刃能無死乎嫂<lb/>
曰然當早為之所孺人曰徐之將軍迎我欲得生者未<lb/>
見將軍而死恐遺累母兄不如見將軍而死於前於是<lb/>
兩人隠忍往比至張樂設饌以待矣將軍下堂迎揭緇<lb/>
<pb n="KR4f0036_WYG_005-22a"/>
車延入席二人具陳苦衷求釋將軍笑而不答二人知<lb/>
將軍不可以誠動遂號慟罵詈不絶將軍終置不顧呼<lb/>
侍者持盛服令更衣漫謂孺人曰汝父官不小乃藍縷<lb/>
若此孺人揮擲之罵曰吾父為官清正囊無半文不若<lb/>
汝輩貪汙剝民自利吾縞衣素裳正清白之素且當此<lb/>
亂離安用盛服為久之孺人自度終不能脫恐激怒將<lb/>
軍反被將軍拘禁不得自由因漸強為歡從容應對稍<lb/>
進飲食將軍謂事必諧遂出理事薄暮不歸二人乗間<lb/>
<pb n="KR4f0036_WYG_005-22b"/>
從後戶出至一荒園將軍所居乃觀察故署也熟悉徑<lb/>
路孺人曰今夜固决死計將安出嫂曰墻髙數仞此處<lb/>
有假山石可登盍踰而墜孺人曰不可墻外多畜獵狗<lb/>
嘗噬殺人吾肉乃飽惡畜乎嫂曰此地有厠絶深盍溺<lb/>
死孺人曰吾香魂乃染臭穢乎遂各解帶自經將軍回<lb/>
張燈入室閴其無人急尋至園中二屍己僵仆在地呼<lb/>
湯藥救治嫂漸蘇而孺人竟不醒將軍猶欲擕其嫂入<lb/>
室頼劉書吏苦諫得己有總兵李某義士也責讓將軍<lb/>
<pb n="KR4f0036_WYG_005-23a"/>
曰楊按察仗節棄官遺家屬於此同官不能救䕶反辱<lb/>
之以死於義安乎將何以對衆軍士且恐在上者聞之<lb/>
不便也將軍慚懼乃發孺人尸及嫂氏於轅門外召母<lb/>
兄領歸治喪具停棺寓中且三日初孺人長兄某嫂姜<lb/>
氏之夫也死十三年矣至是附孺人尸大聲謂母曰二<lb/>
弟非人類家有難不能䕶反獻其妹與孀嫂於人吾今<lb/>
為某神因妹屈死千里来救遍祈衆神今無患矣妹後<lb/>
當生一子四女夀七十有二言畢母啟棺視之孺人手<lb/>
<pb n="KR4f0036_WYG_005-23b"/>
足稍能屈伸舌僵喉腫塞仍不能言養息數月始復常<lb/>
後歸至家父即逐次子孺人適西營劉茂源今嵗辛丑<lb/>
年巳六十矣設帨之辰三吳淮浙諸士作詩古文辭以<lb/>
夀之者不啻疊牀連屋余亦進數言以侑觴焉孺人温<lb/>
柔慈惠出言呐呐今雖老怯怯如弱女回憶面斥强暴<lb/>
從容自縊剛烈果决判若兩人孺人生子梅字公調女<lb/>
四人其長女許字宜興芳圩楊維楨未合卺而夫死奔<lb/>
喪守節貞烈之性人咸嘆為不愧母氏云予於孺人先<lb/>
<pb n="KR4f0036_WYG_005-24a"/>
世德業未及詳嘗閱劉氏家乗始祖真原籍鳳陽同姪<lb/>
洪隨信國公湯和克常州守禦十年子孫遂家焉世襲<lb/>
指揮使十傳至明祚以恩貢為湖州判有惠政熙祚以<lb/>
孝亷為湖廣廵按御史死流冦難贈廷尉謚忠毅綿祚<lb/>
字季延崇禎庚午登賢書授江西永豐知縣流冦十餘<lb/>
萬飄忽而至綿祚召諸生五十餘人集明倫堂告曰吾<lb/>
輩束手以待死乎令各執劍㦸開城門殺入賊營忽疾<lb/>
風迅雷若有天兵數十萬擊賊賊潰奔死者無算城得<lb/>
<pb n="KR4f0036_WYG_005-24b"/>
全緜祚歸至明倫堂力竭端坐而死孺人之夫茂源名<lb/>
宗濂者永豐令曾孫也噫劉氏數百年勲德忠貞天地<lb/>
剛大之氣鍾於男子者尚屬有餘篤生婦若女貞烈純<lb/>
懿以發揚其光天之報施何其厚哉芳圩楊氏祖啟裕<lb/>
公與劉氏祖同為勲臣世婚好故相得益彰也巳於是<lb/>
乎序<lb/>
　　夢遇馬貞娘記<lb/>
維乙亥春金陵李君欲葬妻邀予相地步出南郊髙座<lb/>
<pb n="KR4f0036_WYG_005-25a"/>
寺前觀音庵後樂度院之西百步許見松竹森森清流<lb/>
曲抱有吉地焉李君訪之里人既成議矣是夜余宿石<lb/>
橋三㑹庵中月明如晝輕風拂幃夢一婦女年可四十<lb/>
餘服飾淡雅佩聲璆然褰帷而入向余再拜余問曰更<lb/>
深漏永何緣至止答曰因先生今日為李君相地恐動<lb/>
吾貞娘之墓故來告耳余問其姓名答曰吾馬湘蘭也<lb/>
余曰馬湘蘭前朝名妓何謂貞娘曰先生知吾為名妓<lb/>
却不知吾之貞烈有衣冠丈夫所不能及者先生博極<lb/>
<pb n="KR4f0036_WYG_005-25b"/>
羣書試觀古今来名公鉅卿俱自謂賢傑一經變故國<lb/>
破君亡反顔事仇生平盡喪人之品誼蓋棺乃定耳余<lb/>
自受湯臨川辱决志從良奈囊槖蕭然有新安陳秀才<lb/>
年少才髙有情人也憐吾落魄以千金買之載吾過蕪<lb/>
闗泊魯江時風月清朗吾倚舷弄笛不意有權貴子尋<lb/>
聲而至知吾為馬湘蘭也遂囑當事願以數千金償秀<lb/>
才秀才忿然作色曰彼倚權貴赫奕奪人所愛斷不能<lb/>
也吾恐禍不測謂秀才曰君年少髙才功名逺大天下<lb/>
<pb n="KR4f0036_WYG_005-26a"/>
多美婦人何故為半百烟花累其身家當熟計之秀才<lb/>
益怒曰吾愛爾多才有情非愛爾貌也去去一錢不受<lb/>
遂别買舟泝流而上權貴子大喜載吾順流而下至黄<lb/>
天蕩啟簾視之銀浪驚翻洴湃拍岸吾心計曰此吾死<lb/>
所可報陳秀才也遂躍入江中權貴子大駭而去吾見<lb/>
有金甲神仗劍而立波濤謂吾曰汝落風塵二十餘年<lb/>
今貞烈如此殊可嘉歎吾使邏卒引見汝夫其行如飛<lb/>
至池陽縣五男鄉烏山峽口見吾夫篷窻對月獨酌孤<lb/>
<pb n="KR4f0036_WYG_005-26b"/>
咏聲帶餘哀意殊落寞聞之不勝愴感忽有負吾入舟<lb/>
吾夫且悲且喜脫其濕衣覆之以衾既而撫吾身如寒<lb/>
鐵大聲呼之瞑目不動始知吾死矣與舟人計之新安<lb/>
山路﨑嶇喪柩難至遂載至金陵棺衾殯歛擇𦵏此地<lb/>
余聞其言肅然起謝曰吾過矣吾過矣貞娘曰非先生<lb/>
過不知也以先生篤實君子聊以苦衷相告耳先生誌<lb/>
之人之是非蓋棺乃定報施之理無論死生天地鬼神<lb/>
自斷然不爽也吾在㝠司嘗見鬼神痛恨有明養士三<lb/>
<pb n="KR4f0036_WYG_005-27a"/>
百餘年理學昌明家絃户誦平時講道論德俱自謂度<lb/>
越古人魏忠賢刀鋸腐餘耳百爾臣工養交持祿義子<lb/>
乾孫百番獻諛吾烟花中無此媚態也李自成匪類嘯<lb/>
聚耳揭竿斬木瞋目一呼封疆大臣無不股慄長驅入<lb/>
都突進宫殿先帝死社稷竭忠殉節不過數人餘則草<lb/>
間求活猶差强人意而反顔事仇者匐伏蛇行稱頌功<lb/>
德吾烟花中無此醜態也且忠孝節㢘如景方楊左諸<lb/>
君子雖受極刑而死神氣不散精魄完固上帝眷寵異<lb/>
<pb n="KR4f0036_WYG_005-27b"/>
于凡世懿躅芳名千載不滅彼奸雄宵小生則萬世遺<lb/>
臭一死之後魂魄亦俱摧散零落孰得孰失必有能辨<lb/>
之者言畢移歩下堦余目送之翩然而去余亦驚寤晨<lb/>
起往髙座寺問一老僧曰初搆觀音庵夢亦如是掘地<lb/>
得數斷磚彷彿所記其槩亦如是余遂同老僧至觀音<lb/>
庵後見土阜頺裂露出一碑以袖拂之知為馬貞娘之<lb/>
墓萬厯乙未年為新安陳某所立也爰筆誌之<lb/>
　鐵廬外集卷二<lb/>
</p>
<p>
</p>
  </div></body>
</text>\m</TEI>
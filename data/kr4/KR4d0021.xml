<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>景文集巻一</head> <lb/>
    <p>
<pb n="KR4d0021_WYG_001-1a"/>
欽定四庫全書<lb/>
　景文集巻一<lb/>
　　　　　　　　　　　　　宋　宋祁　撰<lb/>
　賦<lb/>
　　圜丘賦<lb/>
若夫天地之區既奥而腴王者所以作京焉神明之隩<lb/>
匪攻而築上帝所以定位焉我朝之擁歸運也譏函鎬<lb/>
保界之陋鄙周雒渟瀯之淵乃據梁之芒芒偵河之渾<lb/>
<pb n="KR4d0021_WYG_001-1b"/>
渾畫邦畿之千里于以宅天子之尊然後翼翼乾乾作<lb/>
邦孚先禘其祖之所自出兮遂有事乎昊天占國南之<lb/>
七里得髙丘之崛然自乾㝢之初闢保坤靈而不遷藏<lb/>
偉兆于遐葉震元符于兹年此烈祖所以裒神之對神<lb/>
宗所以旅物之蠲真考之所陟降丕后之所周旋藹列<lb/>
聖以烝衎總萬靈而賓筵翕降監之厚福焯巍巍而亡<lb/>
原則晉攷卜乎委粟漢肸蠁乎甘泉曽不得望我之末<lb/>
光絶炎况並驅而齊肩哉敢問圜丘之狀也其何如矣<lb/>
<pb n="KR4d0021_WYG_001-2a"/>
廣矣大矣畧可詳矣上崔嵬以鬱律兮外博敞而神麗<lb/>
遡朱鳥以髙蟠兮概瑤魁而衺峙休氣回復乎其椒兮<lb/>
榮泉滋滲乎其趾魑魅不若泯伏于其逺兮神明肅然<lb/>
離衛乎其邇于是攘之辟之其菑其翳修之平之其坎<lb/>
其畷上三陔以積髙外四門而疏陛列道糊赬重營界<lb/>
紫無縮版以作勞不藉罽而昭侈因天質之自然非人<lb/>
力之攸致崒兮似髙山之在周邦嶻焉若隆脽之亘汾<lb/>
澨及夫涓日肇祀于郊之宫陶匏尚質金石有容璧奠<lb/>
<pb n="KR4d0021_WYG_001-2b"/>
縟以蒼蒼兮鼎歊雲而隆隆百神服食蔓衍乎坎間兮<lb/>
有司守燎粲爛乎壝中穆穆天子相維辟公咸盛氣以<lb/>
彊力相升降兮穹崇披大紫之莫莫招翠黄之雍雍合<lb/>
蕭薌于欽祡曳髙煙乎璇穹塞天淵以隤祉奮光明于<lb/>
無窮竣乎已事罔有不恭若乃自内出者無匹不行自<lb/>
外至者無王不止故我率乎祖而推本正乎位而升配<lb/>
使禮動乎上則神饗樂交乎下而人喜畢九州以獻力<lb/>
罄一純以盡意君子曰觀天下之物無以稱其徳所以<lb/>
<pb n="KR4d0021_WYG_001-3a"/>
因天事天取至誠為貴則斯丘也實國家集福之清場<lb/>
事神之寳畤國聴之所憑厚靈心之所翔會駐魄寳于<lb/>
飈歘賁萬圖之方志彼草樓列仙之館像設𣑽王之廬<lb/>
豚蹄種祠之託鱗長九淵之居皆祠官之細祀族之餘<lb/>
尚且落成者鼓吻而極嘆乞靈者䑛筆而爭書叛宣父<lb/>
以語怪溺丘明之好巫獨圜丘巋而遺美寧儒者佁儗<lb/>
而未之思歟遂作頌曰屹圓壇赫昈昈大盤盤兮君之<lb/>
升帝是饗鞏而安兮禮無違福不回委如山兮聖繼聖<lb/>
<pb n="KR4d0021_WYG_001-3b"/>
萬斯年長監觀兮<lb/>
　　陳州瑞麥賦<hi>并表</hi>
臣某言伏以厥田惟上界王國之右藩以穀俱來告我<lb/>
牟之紀瑞事昭邦縡美溢農書恭惟皇帝陛下茂擁蕃<lb/>
祺恪經善物弄漢田而勸嗇揉神耒以訓勤扈有九官<lb/>
務盡耕耘之法地雜五種深防水旱之虞屢勅攸司勸<lb/>
登宿麥至誠上達嘉氣下翔發為兩岐告成八政田祖<lb/>
有神而徯應守邦作繪以來圖庖穗孔蕃天心為豫並<lb/>
<pb n="KR4d0021_WYG_001-4a"/>
詔儒館交掞頌章良史必書無謝歸禾之命升歌大備<lb/>
遂髙多稌之詩臣位屬冗閒辭流澁訥隔從臣之品無<lb/>
預奏囊效遊童之謡亦均嬉壤冒聞黼几集懼嚴淵謹<lb/>
夙夜齋戒撰成陳州瑞麥賦一首隨表上進賦曰<lb/>
冠三輔之上者莫邇于陳接五穀之乏者孰先于麥當<lb/>
乗離之令序挺降麰之瑞殖盛氣雲鬱混鱗隰之初霏<lb/>
密穗金繁動星田之霽色兩岐旁秀六穗牙出厥華芁<lb/>
芁厥穎栗栗田畯奔告守臣駭觀伻來以圖悉上送官<lb/>
<pb n="KR4d0021_WYG_001-4b"/>
他穀弗書視麥禾之最重吾王攸助知稼穡之惟艱沬<lb/>
北爰采罔劭乎力農關中益種無聞于錫祉詎若天極<lb/>
歸貺神明效異偕蕃椒之盈升配命禾而合穗迎層宙<lb/>
之休氣冠中田之嘉穀繪我于瑞圖辨我于凡菽䝉至<lb/>
尊之渥恵播新聲于絃次上可以薦清廟之馨品下可<lb/>
以助外饔之食劑<lb/>
　　皇帝後苑燕射賦<hi>并表序事案仁宗本紀不載後苑燕射  此賦首云執徐統嵗</hi>
　　<hi>當是天聖六年祁改國子監時上</hi>
<pb n="KR4d0021_WYG_001-5a"/>
臣祁言伏聞今月九日幸後苑詔宗室賜宴射弓者氣<lb/>
肅商旻神清漢籞展懿親而合宴講王射以侑歡常武<lb/>
是經良辰飾喜恭惟皇帝陛下靖嘉民極勤訓道樞鈞<lb/>
衆志以惟精乂永圖而無逸夾輔蕃屏立愛于周親夏<lb/>
屋權輿示慈于鎬飲乗九秋之盛集修六耦之帝容終<lb/>
日射侯不出正而命中嘉賓式燕實厥篚以奉將洽公<lb/>
姓之樂胥竦臣鄰之詠嘆多儀有煥在古䍐偕臣位屬<lb/>
冗閒業専講肄久陶景化竊耳大猷敢萌誦聖之心仰<lb/>
<pb n="KR4d0021_WYG_001-5b"/>
企强名之作感縁中發雖極抃于四支音以叩煩更増<lb/>
羞于五降謹夙夜齋戒撰成皇帝後苑燕射賦一首繕<lb/>
寫隨表上進<lb/>
臣聞羲圖肇畫諸暌取星弧之象周文彌郁大樂著天<lb/>
騶之節諒以四方為志本男子之事一張作武震王者<lb/>
之威自秦制專私漢道云雜徒存燕射之舊禮罕聞明<lb/>
辟之親御惟魏祖畋南皮之野一日射雉獲六十三頭<lb/>
史筆詫其妙文成避靈丘之區仰山發矢髙四百餘丈<lb/>
<pb n="KR4d0021_WYG_001-6a"/>
琰刻旌其處是皆殊絶之詭遇本非揖讓之多儀攄其<lb/>
善經徯我嘉會恭惟皇帝陛下載膺周之陳錫紹放唐<lb/>
之丕律髙拱巖廊之上丕冒環海之表百執之駿奔走<lb/>
無或曠官四方之大和㑹不知何力于是外朝夙退杪<lb/>
秋告豐慶重合之陽名申式遨之夏具披虎落之囿會<lb/>
麟定之親始講射侯之容將明潔觶之禮若其天威粹<lb/>
健帝表胖正雕弓栗笴儼若有容棲鵠畫正砉然命中<lb/>
歡聲囘商琯之肅餘勁助霜旻之髙宗室奉觴以次稱<lb/>
<pb n="KR4d0021_WYG_001-6b"/>
夀僉謂天挺其武所以輔文之縟事本于禮所以綴樂<lb/>
之諧盖陛下財成大猷冠卓千古是而弗紀有司之過<lb/>
也失言以文逺功由賦宣不有作者將何述焉其詞曰<lb/>
執徐統嵗少皥司秋月著授衣之令日紀吹花之游僊<lb/>
盤露變神闕雲浮田畯告茨粱之獲鄉童啟豫助之謳<lb/>
上乃留矚良辰載懐茂苑呼蹕複道回輿帳殿望葱鬱<lb/>
于麟棷披隂岑于虎圈蹌鳯遥遡相烏細轉凉翠下長<lb/>
楊之宫暝紫入棠梨之館千門洞接九幄霞連周邦則<lb/>
<pb n="KR4d0021_WYG_001-7a"/>
伯叔之懿漢家則肺腑之賢相趨規地雜簉瓊筵儼飛<lb/>
綏而交弭森委珮而凝鋗川醪溢泛騎炙紛傳湛其露<lb/>
而在草需有雲而上天先是司射謹官梓人庀具飾虎<lb/>
進侯張貍設步上幹下幹之交維三乏三正之並樹排<lb/>
崇旌以虹拖畫廣堋而雲布并夾並儲決拾相旅我物<lb/>
孔揚我儀用光剡矢薦于夏箙彫弓出于扶桑彩五施<lb/>
而列暈歌九節而升堂萬乗來御羣心樂康弦隨月上<lb/>
弓與天張姬周則多材之主湯乙乃甚武之王有翼有<lb/>
<pb n="KR4d0021_WYG_001-7b"/>
嚴不戁不竦舍拔則拱應弦而中主皮劃其已徹勁羽<lb/>
飲而猶動駭踆烏于日域震封狼于星塜彼藝有六徒<lb/>
得乎剡注參連我善兼五不専乎興舞和頌掩前辟以<lb/>
擅名表上天之錫勇于是皇襟兑悦協氣雲蒸少府之<lb/>
賜錢流地庖人之割肉如陵示慈則折節加俎式宴則<lb/>
鼓瑟吹笙軒霞蕃后磐石宗英美發的之希代咸奉觴<lb/>
而造庭似雝澤之翔振鷺若辰居之環列星原夫射之<lb/>
為義是謂觀禮外則審固而正躬内則雍容而繹志支<lb/>
<pb n="KR4d0021_WYG_001-8a"/>
左詘右之能項發口縱之異或合宴序賓或算多與祭<lb/>
公用隼而射墉觀如牆而揚觶中則得為諸侯争有似<lb/>
乎君子然特人臣之善容未識我皇之射意若夫修五<lb/>
常為弓矯百度為矢總黎獻以樹的罄綿區而除位參<lb/>
天地之控引順隂陽而張弛一發則英雄在彀虚撫則<lb/>
蠻夷㫁臂豈徒鵠為小鳥取難中之名騶曰仁獸樂庶<lb/>
官之備而已哉是日太師闋樂酒正徹觴辰旋回指歸<lb/>
于未央<lb/>
<pb n="KR4d0021_WYG_001-8b"/>
　　上苑牡丹賦<hi>并序國案賦係天聖七年祁為  子監直講時上</hi>
臣聞天以葢髙為質不待言以達意物以非常為感不<lb/>
擇物而效瑞故日月得之為見象草木得之為鴻英堯<lb/>
則蓂草蒔陛陲漢則玉芝秀池霤桃夭美室家之盛蓼<lb/>
蕭著王澤之廣託寓雖細貺施甚明聖上即位之七年<lb/>
春三月内苑出牡丹三種特異常卉其一雙頭并幹其<lb/>
二千葉一房其三二花攅萼跗足甚大葩色正紅葢上<lb/>
帝博臨之都休精回復之地襲百昌以挺出震殊應而<lb/>
<pb n="KR4d0021_WYG_001-9a"/>
沓臻聖上美兹嘉生載延睿賞有詔侍從咸俾陳篇良<lb/>
以天瑞來皇襟豫物宜遂頌聲作其崇丘行葦之比乎<lb/>
都茘桂華之儔乎下臣無庸竊耳嘉致飾是蹈舞永為<lb/>
文詞不敢預枚臯之倫庶將備遒人之採賦曰<lb/>
夫何牡丹之挺育冠羣葩以擅竒厯上古而隠景逮中<lb/>
世而揚蕤桐君之録兮曽莫余毒謝客之詠兮葢殊爾<lb/>
知有隋種藝之書疎略而未載子華繪素之筆彷彿而<lb/>
傳疑葢神明其徳故隠顯從時昔也始來由皇唐之綴<lb/>
<pb n="KR4d0021_WYG_001-9b"/>
賞今而薦瑞徯我宋之重熙徒觀夫强幹深根交柯委<lb/>
質膩理内滋夸容横出材無用兮不取美于匠目子非<lb/>
甘兮不見傷于口實懐香馥郁結䕃葱宻讓衆卉之先<lb/>
榮燦靈華而後出鮮苞星布丹艶霞蔚雜雙行之重錦<lb/>
衒巳文之兩黻挹仙掌之承露遡咸池之浴日莫不玩<lb/>
之者怡神攬之者蠲疾彼芍藥萱草之凡材穠李摽梅<lb/>
之俗物杜若騷人蘭香燕姞曽不得齒其徒𨽻况與之<lb/>
論其甲乙哉于是圭菀宻清瑞殖欣榮翠華雷豫清蹕<lb/>
<pb n="KR4d0021_WYG_001-10a"/>
天行眷大造之脗合慶神物之財成粤雙跗之特異與<lb/>
合幹而同名為貴于多何如千葉莫斯為盛誰比三英<lb/>
信夫顧神縣以隤祉戛珍坤而炳靈匪一花之取貴葢<lb/>
萬物之厚生于是宸矚灑然羣心樂只詔從槖以均賞<lb/>
肆詩風而飾喜且其鋪觀往圖各祛茂祉胡不出于下<lb/>
土而出乎京師胡不萃于異品而鍾乎花卉臣愚不識<lb/>
請占之天意若曰雙頭者兩宫之應同徳之象馨香升<lb/>
聞億兆攸仰千葉者卜年之數永命所基宜爾子孫以<lb/>
<pb n="KR4d0021_WYG_001-10b"/>
大本支三花者品物盛多黎庶蕃廡徳宇宏被恩腴周<lb/>
普有一于此尚可咤丕應奮終古况凝層昊之協氣萃<lb/>
上林之敏樹重葩叠葉凝丹絢素邇顒若之龍顔間娑<lb/>
然之鳯羽亦由芝房之唱升漢之郊廟桃花之行著唐<lb/>
之樂府上方執冲徳合鴻猷特以人瑞為應不以物瑞<lb/>
為尤則是花也聊可玩于耳目故雖休而勿休<lb/>
　　皇太后躬謁清廟賦<hi>并表直案仁宗本紀謁廟時祁  史館在明道二年</hi>
臣某言伏以遹追孝者雅人歌其匪棘能事神者書筴<lb/>
<pb n="KR4d0021_WYG_001-11a"/>
美其多材况祗欵廟祧裒對宗禰宣治馨而有飶恍愾<lb/>
嘆以如聞従昔所難乃今具舉恭惟皇太后陛下至仁<lb/>
兼愛柔道體元保育長君就成聖徳出入一紀鞏固萬<lb/>
樞黎苗偃化則澤從雲游殊鄰結好則倚若天等三光<lb/>
儲發斂之度百物遂零茂之宜且念措多方之治平皆<lb/>
真考之遺法成功不薦審訓謂何亟詔攸司屬圖新禮<lb/>
躬按天飛之馭並會月游之庭萬羽蹈揚褘章參亞逮<lb/>
晏朝而已事因列聖以居歆薰然至和入金匏而成象<lb/>
<pb n="KR4d0021_WYG_001-11b"/>
錫之多福塞穹壤以無垠臣屬在陪祠職當汗簡輕率<lb/>
斐狂之思少禆舞歎之餘敢露懽悰自忘樸學謹夙夜<lb/>
齋戒撰成皇太后躬謁清廟賦一首干瀆宸覽<lb/>
聞夫祀以息民王假有廟昔人美而稱之殊不知粢盛<lb/>
之香所恃者昭徳祝史之薦不愧者信辭濟濟非盡志<lb/>
之貌翼翼為多福之基然未有祓精意燀鴻儀仰瞻丹<lb/>
楹則祫而後獻俯奠嘉玉則告而不祈非聖后之有作<lb/>
疇能出千古而鬯豐規哉於皇齊聖紹天葆命佑育我<lb/>
<pb n="KR4d0021_WYG_001-12a"/>
長君財成我庶政十有一年綿區底定且曰予惟膺真<lb/>
廟之託耿列聖之光投艱夙夜罔或怠遑幸三邊無誰<lb/>
何之警萬物躋仁夀之場若使成功不告則春秋祗事<lb/>
無以奉承審訓而享我先王丕顯明辟孝愛兼極將順<lb/>
徳音爰告方國列保廕于親慈諗勤勞于聖職粤若朝<lb/>
多吉士位靡瘝官乃承乃弼為屏為翰薪有芃棫河無<lb/>
伐檀此則聖后備陶姚則哲之難也清問下民哀矜庶<lb/>
獄興列化條恢疏綱目杜其牙角保我墉屋此則聖后<lb/>
<pb n="KR4d0021_WYG_001-12b"/>
有成康措刑之速也每嵗命使繼好龍庭轒輼相銜厥<lb/>
角相平罔投以餌罔繫以纓此則聖后保漢宣撫和之<lb/>
盟也能仁精廬聖仙福地有種于祠有歆于類莫不發<lb/>
少府之藏賁萬楹之麗此則聖后奉唐家戒禧之至也<lb/>
恭則易優儉斯少欲金玉不釦于上方之器纂組不麗<lb/>
于三宫之服别苑無從禽離宫無改築此則聖后守黄<lb/>
老清静之躅也至于熙百志乂萬樞粹與天謀沖與道<lb/>
俱朝未昕而晰燎夜已乙而觀書尚且勤勞勵翼輯闕<lb/>
<pb n="KR4d0021_WYG_001-13a"/>
袞而按羅圖是以長樂之記彤管之史休功懿績紛綸<lb/>
填委雖巧勞與智憂邈無階而勝紀是宜格祖謝成有<lb/>
齋恤祀答在天之丕覆擁如山之祕祉于是方岳投頌<lb/>
臣鄰肄儀増蔽旒于法冕加縟采于褘衣皆宸心之參<lb/>
定掩前聖之未思乃以仲春吉日曳九旗參六螭雲罕<lb/>
前導王軑下馳羲和掃霞以登照雨師沈景而藏霏攸<lb/>
徂之民注耳傾目者以萬計惟恐屬車之行遲寳輅徐<lb/>
動雲簾四垂翟茀騩乗次于雞翹之省莫不穆穆肅肅<lb/>
<pb n="KR4d0021_WYG_001-13b"/>
按周道而翳華芝有侐閟宫光昭帝容百工如繡廣樂<lb/>
成宫咀芝英以自潔秉葵首而有融鸞刀騞然刑麗牲<lb/>
以升几玉瓚觩爾湛明水而函空邊豆惟旅鉶芼相從<lb/>
徧七室以沃灌罄一徳而䖍恭星妃備亞獻之列月后<lb/>
謹三酌之容二告交答萬祥來同然而歸蕃釐于嗣帝<lb/>
讓懿鑠乎祖宗是以祕祝私請無一當于聖躬寕不謂<lb/>
慮危以安保盈以冲雖古之任姒馬鄧區區述美曽不<lb/>
足踵武而齊風樂闋禮成回輿而歸天子乃擥率籲之<lb/>
<pb n="KR4d0021_WYG_001-14a"/>
固請建丕稱而揚徽拜奉瓊冊内薦椒闈上公旄節以<lb/>
焜照羣臣冠劒而陸離遂鴻名于茂實儷天極之巍巍<lb/>
已事而詔曰我之此行務達至誠不豐于昵不有其名<lb/>
惟齋心以交肸蠁惟合漠以侑神明然重勞百執之庀<lb/>
事聊第賜于公卿若夫䇿勲舍爵兹事體大則候夫皇<lb/>
帝之躬耕<lb/>
　　右史院蒲桃賦<hi>有序</hi>
癸酉之仲夏予受詔修書寓于右史院紬繹多暇裴回<lb/>
<pb n="KR4d0021_WYG_001-14b"/>
堂除有蒲桃一本延蔓疎瘠垂實甚寡予且玩且唶以<lb/>
為省戸凝切禁廷敞閒人不夭摧禽不栖喙與平原槁<lb/>
壤有間匪灌藂宿莽所干而條悴葉芸不為時珍何耶<lb/>
得非地以所宜為安根以屢徙為危封殖浸灌信美非<lb/>
願因為小賦代其臆對云<lb/>
昔炎漢之遣使道西域而始通得蒲桃之異種偕苜蓿<lb/>
以來東矜所從以至逺遂徧植乎離宫去葱雪之寒鄉<lb/>
託崤函之福地並萬寳以均載厯千古而舒粹玩之可<lb/>
<pb n="KR4d0021_WYG_001-15a"/>
使蠲煩食之足以平志不由甘而取壞迺因少而獲貴<lb/>
鄙柚包之輕侻賤蔗境之塵滓粤何人斯殖我于兹託<lb/>
深嚴之祕署切轇轕之文榱培孤莖以膏壤引柔蔓乎<lb/>
標枝泉石渠以䝉浸露金莖而泫滋布凉影于月宫獵<lb/>
重葩于禁颸蔽周廬之岑寂隠肅唱而逶遲彼得地而<lb/>
逢辰宜欣欣以茂遂奚敷華而委質反慘慘而兹瘁乏<lb/>
磊砢于當年讓紛華于此世是必野荄非層掖之玩菲<lb/>
實異太官之味困枳橘之屢遷嘆匏瓜之徒繫亦猶鬱<lb/>
<pb n="KR4d0021_WYG_001-15b"/>
栁有性不願桮棬之華海鳥取容非榮觴酒之饋胡不<lb/>
放之巖際歸之壠隂上敷榮于樛木外結庇于緇林䝉<lb/>
煙沐霧跨野彌岑豐茸大徳之谷栖息無機之禽保深<lb/>
根以庇本誡繁實之披心窮天年以善育奚斤斧之可<lb/>
尋辭曰階藥衒華堂萱争麗枝以萬年為名木以五衢<lb/>
稱瑞是皆託中涓以進藝荷鈎盾之為地結實心以自<lb/>
如非孤生之所冀<lb/>
　景文集巻一<lb/>
</p>
<p>
</p>
  </div>
<div>
<head>景文集巻二</head> <lb/>
    <p>
<pb n="KR4d0021_WYG_002-1a"/>
欽定四庫全書<lb/>
　景文集巻二<lb/>
　　　　　　　　　　　　　宋　宋祁　撰<lb/>
　賦<lb/>
　　古瓦硯賦<lb/>
有知已者貺予以古瓦硯一枚温潤可嘉寳玩無斁感<lb/>
物銘惠因為賦之其詞曰<lb/>
粤有雅器以硯為諡本瓴瓦之微物荷坯陶之洪施嗟<lb/>
<pb n="KR4d0021_WYG_002-1b"/>
興廢之靡常念終始而殊致昔何為而湮没今何為而<lb/>
見異得非大厦雲構飛甍山峙凌霧槪日横鄽蔽里宫<lb/>
窈窱而相屬闕觚稜而叢倚敞金谷之為樓㑹叢臺而<lb/>
成市莫不狀翠鱗而隱軫浮青煙而旖旎陽烏結阿以<lb/>
上承玉女飛牕而下視忽代往而棟撓俄人非而室燬<lb/>
遇昆陽之飛屋逢霍家之徹第化魏宮之鴛翼災伯梁<lb/>
之魚尾於是星墜冰散光沈物遷狼籍舊圃沉埋野田<lb/>
失虯檐之瑞色掩銅霤之餘鮮朽壤晦兮何日縹苔封<lb/>
<pb n="KR4d0021_WYG_002-2a"/>
兮幾年或深耕而出壠或被發而當阡詎毁方之可冀<lb/>
甘勝注之長捐何智者之胥㑹爛奇姿之下顛感無情<lb/>
之舊物將有用于羣賢爰究爰度載磨載鑴因其窳以為<lb/>
受即其陋而成妍我質具矣幽光粲然純漆侔黒潤珉<lb/>
訂堅謝泥塗之幽處升文史之長筵或兔穎而前試或<lb/>
雞距而相鮮荷提攜于手澤涵文飾于言泉若乃尼父<lb/>
作經太沖能賦伯英臨池王充置柱君苗未之焚棄范<lb/>
喬見而悲撫雖寳肆之非齒幸哲人之攸御摩頂至踵<lb/>
<pb n="KR4d0021_WYG_002-2b"/>
兮墨之徒將效勤于斯語<lb/>
　　臥廬悲秋賦<lb/>
澤國秋早霄垠夜涼孤雲度隴流水周堂榆兼柳以同<lb/>
晩李與桃而代僵初收白羽尚展流黄城上星殘烏八<lb/>
九而生子林間露滴鵠十五以成行有客伊何于茲戾<lb/>
止左思洛中之傖父蕭育杜陵之男子濫簉幕廷寧磨<lb/>
楯鼻昧狗曲之禮歌陋雞棲之車柅結課嵗殿勞形日<lb/>
悴銜窶數以未容紿侏儒而幾死江淹本恨宋玉多悲<lb/>
<pb n="KR4d0021_WYG_002-3a"/>
撫彫年之易晚嗟芳物之行衰箕風槭以生宇娥月皓<lb/>
而侵帷寥寥鴈引嘒嘒蟬嘶壯士抱翻車之嘆長年有<lb/>
落木之悲況乃鞅掌孤官棲遲下館市門逞誚於刺繡<lb/>
冰氏見排于挾炭根同江北之移病比漳濵之竄愔愔<lb/>
臂肉己先家令之銷種種顛毛弗翅齊人之短感鶗鴂<lb/>
之妬芳懟鵾雞之申旦本無情于時遇誤䇿名于王府<lb/>
謝胥臣之多聞有倪寛之懦武感慨中發驅馳自許凝<lb/>
綷采于蔽翳戛正聲于韶濩均捶鈎之重輕督絲繩之<lb/>
<pb n="KR4d0021_WYG_002-3b"/>
規矩暴皜皜于秋陽抗喈喈于風雨顧有志于佐時惜<lb/>
無津而事主令伯之内轉難期盛憲之多憂有素翫瑤<lb/>
草之變衰恐娥眉之遲暮豈知孤臣弔影客子迴腸心<lb/>
隨波蕩愁並斛量數日惡生感離情于太傅二毛颯變<lb/>
動歸興于中郎織素非五丈之速舒喙無三尺之長願寫<lb/>
情而復獲徒掩袂而浪浪<lb/>
　　感交賦<hi>并序年案賦係真宗天禧四  祁在安陸時作</hi>
夫浚井冽泉物之利也甘至而先竭芳膏煎蘭用之美<lb/>
<pb n="KR4d0021_WYG_002-4a"/>
也明極而自銷信哉是言吾見于太原王生矣生名賀<lb/>
字贊堯其先太原人也襟度沖粹風規凝簡左右就養<lb/>
慕嬰戲以為娛卓犖觀書恥章雕而習巧學殖滋大聲<lb/>
譽駛馳由是四充賦干賓賢一奏御于宸覽引商之曲<lb/>
始寡和而攸稱躍冶之金終不祥而見棄而君曾靡屑<lb/>
慮嘳無尤言仁不中而反求氣至剛而無害怡處宫畝<lb/>
坐進道腴既閑且馳水曲之鑾有節不怨勝己嵇山之<lb/>
箭乃深天禧元祀予以父怙纒悲窮閻削迹企人室而<lb/>
<pb n="KR4d0021_WYG_002-4b"/>
孔邇卜親鄰而有初而君不我遐遺惠然肯顧切偲之<lb/>
義彌篤簪盍之情在兹乃至劘切藝文推明友契分山<lb/>
霧之餘潤襲臯蘭之一薫恩斯勤斯或推或輓俾惷煩<lb/>
之有賴非哲乂而疇依而君姿質素羸少小多病過鄭<lb/>
吟之三嵗甚漳臥之十旬越明年春食劑愆和䜿膏遘<lb/>
疢重繭下冰而已甚邪風造熱而迭攻六氣之沴交臻<lb/>
九折之醫靡效革帶移眼悵仙骨之愔愔葆髪悲秋愒<lb/>
餘陰之奄奄一日予往候其疾生舉手而言曰吾殆將<lb/>
<pb n="KR4d0021_WYG_002-5a"/>
死矣胷臆結轖血氣周僨楚魂外散蜀肺中焦自兹恐<lb/>
不得復見因泣下數行夏四月卒年三十有七行路興<lb/>
歎朋遊隕泣齎志没地馮生之恨何窮積憂傷人盛憲<lb/>
之年不永直念古者異世同悲謹按君雅行素隆華胄<lb/>
相繼高節應世暴秋陽而不渝奥思際天恥鞶帨而増<lb/>
飾雅善談理素樂名教執雕虎之疏賤未嘗動心視龍<lb/>
㫁之冨貴介然不屈加以累世清白四壁徒立北堂垂<lb/>
喜懼之歲東陂乏膏腴之産而君夷險一致欣然忘貧<lb/>
<pb n="KR4d0021_WYG_002-5b"/>
范雲之室無姬姜令伯之晚有兒息逮夫議圍失利綿<lb/>
痼相乘霞朝霧夕之沈歡范雪臺風之悵别醒憂洊委<lb/>
彊壽弗延怳兮鬼伯之來催偃然石室而長寢美志弗<lb/>
遂永懐李廣之數竒遺文頗多當類偉長之不朽人之<lb/>
云謝今也其亡先是君娶范氏末年生子未百日而君<lb/>
没范旣早寡擁樹而歸庚申嵗予南涉大江戾止斯郡<lb/>
訪君之孫己三嵗矣天骨特異童游不雜諒夫善慶之<lb/>
所積宜其孝謹之不衰藐是若人庶乎必復墓木將拱<lb/>
<pb n="KR4d0021_WYG_002-6a"/>
州來之歎曷勝青簡尚新秣陵之言永已追為此賦式<lb/>
用寄懷敢同劉峻之廣交聊代山陽之感舊收紙長想<lb/>
屬思不文其詞曰<lb/>
惟天地之肖貎鍾象數之最靈斡五行而宅秀攬萬物<lb/>
以儲精粤亨㑹之脗合倬思皇而挺生聨秀驥以服軛<lb/>
簉儀凰而舞庭藹媚天之吉士煥入彀之羣英嗟若人<lb/>
之間傑何遘時之熙盛襲淮水以啟胄追汾陽而薄景<lb/>
統三變之至道凝四端之粹性貌峩峩而突弁衣襜襜<lb/>
<pb n="KR4d0021_WYG_002-6b"/>
而方領馳妙譽于邱稷掩多奇于汝潁出乎類以拔萃<lb/>
砥其言而勵行軼士林以横步邈霄塗而髙騁直恊華<lb/>
之啟旦頒深詔而求治鬻公車以千數集橋門而萬計<lb/>
莪菁菁而載育薪翹翹而咸刈苹呦呦而鹿食場皎皎<lb/>
而駒至彼君子之修業奉裒舉而論藝馳一封之漢車<lb/>
冠百朋之周士紛采采之雪裳藹譊譊之帷被家抱玉<lb/>
以相矜言盈庭而可畏獨夫子之卓爾憤愚儒之翕訾<lb/>
決辯濤以四出軒意霞而中起盤百鈎而不踠投千牛<lb/>
<pb n="KR4d0021_WYG_002-7a"/>
而彌鋭羣心惕以解體衆口呿而瞠視將一鼓以作氣<lb/>
以十手之所指蹇登薦于王府羣萬有而來洎混如涇<lb/>
渭之合雜若蜩螳之沸或臘彈以勤請或金膏而將意<lb/>
惟夫子之介然謂衆謀之非韙含清唱而靡應據中道<lb/>
而不倚惡登墻而棲處恥畫墁而食志茍爾功之可圖<lb/>
非吾人之所履企造天之華闕爰奏技于嚴宸皇不察<lb/>
予之中誠汩旅退于下陳無左右以為助雖隨和而孰<lb/>
珍虎當闗而逐逐犬迎吠而狺狺斂高足於要津反初<lb/>
<pb n="KR4d0021_WYG_002-7b"/>
服于私門宫一畝以郤掃案三杯而食貧雖埋照于流<lb/>
俗愈抗情于曩真庶桑榆之可收奚嗜慾之足馴咨余<lb/>
生之蕞芮昧賢達之髙致屬詎創以集蓼委頺齡而歸<lb/>
里聲不高于鄉品志方謀于遯尾何夫君之淵識外當<lb/>
世之流議續伐木之髙矩締忘言之密契始告導于忠<lb/>
善終愽約于文禮義葢高而薄雲言志美而成市霜雪<lb/>
零而彌凋風雨晦而不已尋越盟於戴笠泛牙絃于流<lb/>
水我有實而子採爾有規而吾佩期左提以右挈俾盡<lb/>
<pb n="KR4d0021_WYG_002-8a"/>
善而又美優聖域以襼裳賔帝門而結軌愍人生之多<lb/>
故撫物化之靡常何夫子之禀質鬱中乾而外彊廣十<lb/>
旬而寢疾偃四支而在牀餌惡石以無徴指餘隂而激<lb/>
揚鳥發讖以入室豎興妖而在肓眷壽母之垂老撫孤<lb/>
孩而増傷心念後而惴惴淚垂睫而浪浪啟手足以自<lb/>
顧何命促而意長慨朝露之溘至入脩夜之不暘嗟天<lb/>
理之繟然云禍盈而佑吉監至髙而在下網雖疎而實<lb/>
密何夫君之重道遭六極而生疾收華藻於中春頓遐<lb/>
<pb n="KR4d0021_WYG_002-8b"/>
蹤于逐日昔二人之同心今一臂而相失望森森之美<lb/>
檟歎蕭蕭之遙阡豈死者之可作徒興歎於九原脱亭<lb/>
臯之珍木淡隴首之長烟日西匿以風戾鴈南翔而露<lb/>
圓仰泰素之收神哀拱木而斂魂瀝酒綿之薄奠撫墳<lb/>
草之陳根舊館閴以無覩遺書散而罕存投空文以長<lb/>
想盡萬代其何言<lb/>
　　送將歸賦<hi>餞祕閣李還臺</hi>
溯長波之奫涾面層巘之嶔崎逗商飈之迅籟上嵎日<lb/>
<pb n="KR4d0021_WYG_002-9a"/>
之浮暉問駕言其焉往餞我友兮川湄閔征夫之云邁<lb/>
值彫年之行晏花戢芬以去條葉扶槁而違幹氛曀曀<lb/>
其旣興露漙漙而復泫切寒蜩之暝唱驚離鵾之晨囀<lb/>
蹇祗役以偕歡差感物而逢歎于是行子輟艫居人停<lb/>
轡瑤軫徐泛金罍參洎判一笑于聨坐結兩慼于殊里<lb/>
矧民生與代故常囘泬而交戾譬持莚以偶楹寧有望<lb/>
於如志甫論咫以希泰俄較尋而得否否老超境以逐壯<lb/>
憂涉域而追喜茍外物之迭攻巋吾衰其焉避執子袪<lb/>
<pb n="KR4d0021_WYG_002-9b"/>
以遷延耿予懐之淹䘏越層澨以斜趨薄深林而戰慓<lb/>
虎號羣以擇肉蛟流涎以尸室美哲人之䝉險方愛主<lb/>
而委質視呂梁其安流蹈太行猶通術亟之帝兮樂胥<lb/>
保玉體而逢吉<lb/>
　　歲云秋賦<lb/>
予所悲兮胡獨悲此凜秋時荏苒以就頽兮年崢嶸而<lb/>
行休邈西顥之穾遼兮噫長風之颼颼視天根之焞焞<lb/>
兮湛寒潭之滮滮露既肅其早凄兮霜又申以凝冷號<lb/>
<pb n="KR4d0021_WYG_002-10a"/>
陰蟲之夕韻兮流腐燐之宵景病晩馥於菊涯兮委孤<lb/>
秀于蘭町矧梧楸之脆根兮與蒲柳之殘境槭芸黄以<lb/>
一槪兮攪吾懐之耿耿懐耿耿其可奈兮駭山西之日<lb/>
薄無翻車之趫壯兮氣黯黯而逾索憑八垠以舒眺兮<lb/>
嗟萬彚之摧斥意忽忽為慘端兮襟浪浪為愁宅茍流<lb/>
節之不停兮我安得美好之如昨丹去顔以既易兮縞<lb/>
尋領而胡亟世無媒以求援兮言愈勤而理隔憚信誓<lb/>
之未同兮不察吾之中誠歡期變以遷次兮涕泣焉其<lb/>
<pb n="KR4d0021_WYG_002-10b"/>
流纓離鴻翽其高飛兮羈獸駭而長鳴視河漢之傾斡<lb/>
兮突浮雲而繁興觸羣媚以自持兮恐容華之坐零雖<lb/>
坐零其胡䘏兮嵗實為之遲暮秉直質以偶俗兮如望<lb/>
朔而趨楚挾蕙茝之神竒兮固蒿菣之遄沮朅來兮守<lb/>
故居姑彷徉而容與<lb/>
　　窮愁賦<lb/>
粤余生之不造兮獨遘命之險艱竄衡閻而伏處兮撫<lb/>
隆墀而永嘆哀靈根之早逝兮駭危喘之將殘收離散<lb/>
<pb n="KR4d0021_WYG_002-11a"/>
之餘魄兮倐崢嶸之暮年骨乆病而支離兮步數蹇而<lb/>
蹣跚謝掩鼻而愈濁兮蜀肺焦而益煩紛種髪而弗理<lb/>
兮蕞黄馘而鮮歡據惠梧而夕瞑兮頡侯釡而朝飡衣<lb/>
適舘而既敝兮屨履霜而又穿欲正冠而巾析兮乍僂<lb/>
腰而帶寛身繋匏而待食兮心溺灰而未燃陋有子淵<lb/>
之巷餬無考父之饘乞墦間而不足兮病河上而相憐<lb/>
魚躍躍以游釡兮雀啾啾而在門朋簪日以益衰兮朞<lb/>
強邈而罕存候羲馭以盆覆兮俟江波而轍乾出怊悵<lb/>
<pb n="KR4d0021_WYG_002-11b"/>
以自失兮入齎咨以含酸乏載車之饋饌兮罄使鬼之<lb/>
蚨錢啓勞府以深悼兮知茲路之良艱被珍髢<hi>他計切</hi>以<lb/>
鬻戎兮肅南轅而湊燕揳<hi>苦入反</hi>膠柱以鳴瑟兮逆上坂<lb/>
而走丸安鑿枘於齟齬兮屈杞柳於杯圈株有免而猶<lb/>
待兮木無魚而必縁揠宋苗以望嵗兮張越射而仰天<lb/>
用干將而補履兮采明珠而升山求籋雲于絆驥兮責<lb/>
重繭于紅蠶顧物理之必殆兮信余謀之所愆胡掘屈<lb/>
而就直兮曷抱方而遯圓譬秀木之必伐兮若芳膏之<lb/>
<pb n="KR4d0021_WYG_002-12a"/>
自煎道與藝而交䘮兮諒何往而弗捐慨周道之至廣<lb/>
兮抱寘懐而靡釋追憤憤於韓子兮嗣七哀於魏植淪<lb/>
幽憂于莊篇兮委牢愁于漢册笑一握而非樂兮腸九<lb/>
囘而皆極甑既破而誰顧兮井未繘而可惻悮既往之<lb/>
遺諝兮收方來之茂績願荷戈而為戍兮抗戎索之遐<lb/>
封值占雲之入貢兮方鑄㦸而務農願貨殖而為商兮<lb/>
策鮮怒而流遁嗟漢律之排賈<hi>音古</hi>兮始抑末而返本願<lb/>
揉耒以歸耕兮輸舂税于民曹吁四體之不勤兮靡服<lb/>
<pb n="KR4d0021_WYG_002-12b"/>
昬而作勞願執藝而為工兮備成噐于元后顧百工之<lb/>
皆良兮懼代斵而傷手願退處于巖穴兮與賔客而高<lb/>
謝屬君子之正位兮方小人之在野願沉浮於閭里兮<lb/>
楊聲詩而達志遭天下之有道兮故庶人之不議攷所<lb/>
願之皆違兮豈背時而為累禀有餘之潘拙兮抱不足<lb/>
之臧智委炎隆而弗附兮甘沉𠖇而自已羌倒行而艮<lb/>
背兮宜深屏而逺棄據疾藜之困處兮羞侏儒之飽死<lb/>
入坎窞以掀淖兮辱泥塗而攘臂逢子山而生悲兮値<lb/>
<pb n="KR4d0021_WYG_002-13a"/>
楊朱而抆淚憤懐玉以握瑜兮嘉佩蘭而襲芷懼衆狙<lb/>
之怒目兮混羣駘而垂耳豈李廣之數竒兮將孟軻之<lb/>
迂事發素藴以周咨兮俟見伸於知已茍户塞而不聞<lb/>
兮信吾衰之乆矣亂曰一瓢之空吾未知其窮兮萬錢<lb/>
之豐吾不謂之通兮濯我之纓既遭時之清兮整我之<lb/>
冠以待人之彈兮<lb/>
　　傷賢賦<hi>并序</hi>
為先友公孫子正作也蓋子正官於太學八年與予嘗<lb/>
<pb n="KR4d0021_WYG_002-13b"/>
僚者二嵗觀其為人事親孝與士信深中夷澹毅然持<lb/>
正陽休徳煇見于顔間難進而易其祿急病而後於已<lb/>
親之無令色遠之無裏言都中士大夫走高門趨下陳<lb/>
無寒暑之避與槐柳皆列者蕩以成俗而子正為禮侯<lb/>
官長初無造詣居常著書尤邃禮學黙而好深沉之思<lb/>
神期數千載間屬文而辭邇雅臨帖而書臻妙予嘗謂<lb/>
子正加於人一等矣無鬼責無人非大易之懿文德洪<lb/>
範之考終命宜其享之而禄不過上農位不登宁定稟<lb/>
<pb n="KR4d0021_WYG_002-14a"/>
焉早世命也奈何矧無兒應門有女未傅斯亦生民之<lb/>
大窮者歟予辱于締交託在奔走出均轡組宴銜杯酒<lb/>
信誓旦旦要之白首今又弱一箇焉死生交情俯仰陳<lb/>
迹向之歡緒今成悲端嗚呼天非禆竈之知輔仁罔驗<lb/>
命為鬼伯之促齎恨何窮追為助紼之詞以代焚芝之<lb/>
感<lb/>
天生若人好是懿德左佩規而右矩前陳繩而後墨鑒<lb/>
玉水以論方殫翠毛而取飾席至珍之百汰阻永味乎<lb/>
<pb n="KR4d0021_WYG_002-14b"/>
千蹠蒔固蔕于文林犍洪樞于聖域澡重氛之耳目棲<lb/>
灝氣乎胷臆遘帝華之顯時與多士而來思掩輝山以<lb/>
待價頓宏羅而見羈士惟君養爵乃吾縻斂以越砥御<lb/>
以新覉入胄筵而鳴鼓退私室而垂帷或東觀以讎籍<lb/>
或平臺而見師或連蜷第賦或競病論詩包左氏之富<lb/>
艷無枚臯之詆欺有冽匪泉有直伊始蹇不撓於亮節<lb/>
遂無言于膴仕不諂笑以在畦不處嫌而納履年四十<lb/>
而介然食九人而近止彼君子之知命方無愠而無喜<lb/>
<pb n="KR4d0021_WYG_002-15a"/>
誤葉縣之好龍歎山梁之拱雉天難諶斯皇肯照微如<lb/>
何不淑邦哲其萎竭靈濤于鷺壑傾怒翼於鵬池况復<lb/>
顔徒非壽伯道無兒未嫁兮左思之女獨拜兮任咸之<lb/>
妻使積善之無報信至神之我欺悽悽長草寥寥露晞<lb/>
熏蒿掩乎野土神明濟乎天陲對秣陵之舊簡乏南楚<lb/>
之招辭慟寢門而投賦彼厚穸兮何知<lb/>
　　憫獨賦<lb/>
憫前人之抗志兮雖有適而遂迷恃我醒于皆醉兮矜<lb/>
<pb n="KR4d0021_WYG_002-15b"/>
獨是于衆非吾固知喬木不得林兮孤音鮮與之諧特<lb/>
立廢于曹踞兮一妍掩于萬媸舉吾黨以同寐兮挈予<lb/>
覺其何之越家祝而訶冕兮裸户裎而哂衣奮單辭以<lb/>
正議兮安足救輿談之參差發介瞭之精覽兮何預羣<lb/>
䝉之倀僖屈自高以赴淵兮夷已信而餓薇波潰流而<lb/>
無益兮反䝉歡而被訾今吾有道于此兮請質古而瑩<lb/>
疑狂者以不狂為狂兮飲泉流而後宜非聖者以聖為<lb/>
非兮均獵較而免譏挫爾方而殺廉兮常偶欣而儷悲<lb/>
<pb n="KR4d0021_WYG_002-16a"/>
保獨行以中晦兮庶明哲而為期<lb/>
　　詆仙賦<hi>并序在案祁出知壽州  慶歴元年</hi>
予旣守壽春覽郡圖得八公山故老爭言山上有車轍<lb/>
馬跡是淮南王上賓之遺耕者往往得金云丹砂所化<lb/>
可以療病因取班固書葛洪神仙二傳合而質之嗟乎<lb/>
人之好奇而不責實也尚矣而洪又非愚無知者猶慿<lb/>
浮證偽況鄙人委巷語耶作詆仙賦<lb/>
憫茲俗之鮮知兮徇悠悠之妄陳常牽奇以合怪兮欲<lb/>
<pb n="KR4d0021_WYG_002-16b"/>
矜已以自神操百世之實亡兮唱千齡之偽存彼淮南<lb/>
之有子兮固殊死而殞身縁内篇之丕誕兮眩南公之<lb/>
多聞謂八人者語王兮厯倒影而上賓餌玉七之神藥<lb/>
託此軀乎霄晨王負驕而弗䖍兮又見譎于列真雖長<lb/>
年之彌億兮屏帑偃而愈愆<hi>葛傳云仙伯主者劉安不恭乃謫守郡都厠後為散</hi>
<hi>仙</hi>蹇斯事之吾欺兮聊反復乎遺言號聖仙之靈禀兮<lb/>
宜常監德而輔仁不足察王之倨貴兮遽引内于天門<lb/>
已乃悟其非是兮胡為賞罰之紛紜寧仙者之囘惑兮<lb/>
<pb n="KR4d0021_WYG_002-17a"/>
無以異乎常人國為墟而嗣絶兮載遺惡而不冺故里<lb/>
盛傳其遺金兮證碮石之餘痕武安隱語而前死兮更<lb/>
生偽鑄以續論彼逞詐以罔時兮宜自警於斯文<lb/>
　　石楠樹賦<hi>并序州案本傳祁于天聖二年釋褐為復  軍事推官賦當屬此時作</hi>
予嘗被臺檄北走襄漢襄漢間家樹石楠為園池之玩<lb/>
樹率高不過二三丈柯葉婆娑如帷葢然惜其上國之<lb/>
遠不能移植竊用賦之以竢知己者<lb/>
彼美嘉木生乎漢濵鑠純粹於天極稟蕃殖於媪神士<lb/>
<pb n="KR4d0021_WYG_002-17b"/>
雨流液重雲輸津結深根乎奥壤奮秀體于熙春爾其<lb/>
阿那扶疎岧亭葱翠枝相交葉相値不扶自直拔乎其<lb/>
萃翠㡌森覆仙幢凝峙秀金枝之未然障青綾而半倚<lb/>
長煙夜凄零露晨委激雄風而梟莖沸䝉泉而潄趾荷<lb/>
亭育之大德全婆娑之生意乃有仲長廣宅庾信小園<lb/>
共忘樊柳咸嗤樹萱悦吾材之特異掩羣卉以收妍乃<lb/>
培乃埴載育載蕃高臨反宇近映開軒均長松之受命<lb/>
等穠李之無言黕黕幄密童童葢圓非同江北之枳化<lb/>
<pb n="KR4d0021_WYG_002-18a"/>
不愧東家之樹完至如合璧早紅上弦晩白送密影于<lb/>
瑣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>薦翠霏于瑤席帶寒蜩之嘶喝映翠禽之格磔王<lb/>
孫感芳草之思中婦休流黄之織拾蘂未暇攀條更惜<lb/>
如為兩樹認若箇于韓慿脱致一枝當贈行于越國故<lb/>
其為世愛玩受天和煦條枚黛滋跗蕚星布不戕杯圏<lb/>
不夭斤釜嬌庶子之春華同韓宣之嘉樹不生於窮谷<lb/>
畏七年而未知不生於少原嗟錯薪之亂楚幸得諡于<lb/>
芳林𫉬庇根于中土嗟上國之絶遠憫孤生之薄祐六<lb/>
<pb n="KR4d0021_WYG_002-18b"/>
枳維乎萬國三槐配于上公御史著中臺之柏大夫紀<lb/>
東岳之松顧弱質之雖陋冀賞心之一逢託陵阿之善養<lb/>
丐根柢之先容茍君子兮不顧將老棄於山中<lb/>
　　酈潭秋菊賦<lb/>
采采佳菊生潭之湄託厚土之善養亦纖植之所宜乏<lb/>
彊幹之為衛保深根以自持苒苒蕃葉纖纖縹致歴青<lb/>
春以戢景觸素秋而揚蕤觀其密蘤攢敷圓房四附英<lb/>
披夕風蔕裛朝露揮碎金以炫條揉寳釘而綴縷燦兮<lb/>
<pb n="KR4d0021_WYG_002-19a"/>
萃林苑之螢焰煒兮舒夜池之鵠羽沿緣煙汭散蔓霜<lb/>
渚抱酷郁之幽香撫變衰之平楚竊同蘭草無人而自<lb/>
芳幸比豕苓得詩而為主于是俞跗之徒居多暇日心<lb/>
玩其華手擷其實紬太清之祕方咨酈川之茂質乃可<lb/>
以輕身益氣可以延期蠲疾雖甘苦之種有二精盈之<lb/>
名不一而胡公餌焉享曼壽之永鍾繇奉焉助養生之<lb/>
術淵明埀賞於佳色之辰長房見佩於登髙之日誠仙<lb/>
真之所玩匪吾人之輕悉也若乃宗臣名世駿嶽儲休<lb/>
<pb n="KR4d0021_WYG_002-19b"/>
君託股肱之體天與忠孝之侯惟載育之在旦藹祝延<lb/>
以相求矧靈卉之可嘉助永年而是遒匪薏車之興謗<lb/>
越萱背而忘憂幸春期之可續庶藥圃其長遊<lb/>
　　零雨被秋草賦<hi>送刁繹從事宰青城</hi>
撫萬化之揫斂兮憑八極而延佇既悲秋之變衰兮復<lb/>
迨天之陰雨溯間闗之長道攬沆漭之平楚于時際海<lb/>
籠日窮天寫霧雲引暝以夕屯風含悽而曉赴乍滅岫<lb/>
以亡巒或蔽林而失樹陂漫漫以䝉紫川汪汪而蕩素<lb/>
<pb n="KR4d0021_WYG_002-20a"/>
然後散漫虛落空濛阡陌慘江蘺之馥銷泫疎麻之寒<lb/>
滴紛灌莽以蔽虧邈亭臯而舒直荆榛塞望蘭茝無色<lb/>
水寂寥以收潦壤塗泥而反宅坌百感之外至注一情<lb/>
而中惻爾乃客子被酒投袂四顧畏簡書之期㑹問征<lb/>
夫以前路雙鳧之舄兮有容一鹿之車兮在御結斗城<lb/>
之深戀捐鈎梯以徑度周道倭遲我心西悲種層陰以<lb/>
慘切惜此㑹之騷離踐霢霂之有蕩憫柯葉之相違難<lb/>
莫難于逺道樂莫樂于新知寧念東山有歎婦之句淮南<lb/>
<pb n="KR4d0021_WYG_002-20b"/>
有王孫之詞<lb/>
　　憐竹賦<hi>并序出案宋史庠罷參政出守揚州祁亦  守青州在慶歴元年五月</hi>
始伯氏貳宰司僦甘泉坊韓王舊第居之庭階閒敞予<lb/>
因種竹以為玩明年伯氏典維揚予守壽春憐竹方茂<lb/>
而諉之後人其能嗣予好以封殖者耶作憐竹賦<lb/>
惟茲竹之冉冉自林町而叢産偶拙者之移蒔丁故王<lb/>
之閒館塢陰漼以披豁野色悴而紛換辭墟落之曠處<lb/>
佐堂除之近玩既根危以殖淺又氛冐而埃漫迫俗物<lb/>
<pb n="KR4d0021_WYG_002-21a"/>
之挐喧屈天標之蕭散余乃謹其培封申以䦨䕶惡草<lb/>
夷薙寒泉浸注書熙熙以暴陽夕團團而沐露舒萌庇<lb/>
本弭寒閱暑斂衰態以就悦擢新姿以違故于是蕭疎<lb/>
檀欒敷芳森萃謝叢䇹之餘素𢥠圓笴之脩翠葉舒碧<lb/>
以向榮澤浮紺以呈美戺月上而景還宇風來而籟至<lb/>
常虛心以自得顧直質而少媚雖䝉幸于軒檻本無爭<lb/>
于華蘤嘉逸民之有言非一日之可無予野情而偏愛<lb/>
託此君以自娛顧泛梗之屢徙方去爾而索居感嬋娟<lb/>
<pb n="KR4d0021_WYG_002-21b"/>
之甫盛將披剪而為虞昔召公之至仁舍小棠而攸茇<lb/>
公已去而民愛念蔽芾之勿伐余恤躬以僅免匪餘庇<lb/>
之能列徒結尚而敦好怵後人之我替<hi>音鐡</hi>矧客士之疎<lb/>
瘠且狡童之撞㧙幸不夭於此生保嵗晏之高節<lb/>
　　感虭蟧賦<hi>并序</hi>
虭蟧寒蟬也孟秋乃鳴其聲繁亮怨切鳴中之尤悲者<lb/>
凡物無意於感人而人有情於感物況僕長年少悰所<lb/>
念非一壯與運頺衰將嵗還撫時對物自然怊悵遂為<lb/>
<pb n="KR4d0021_WYG_002-22a"/>
之賦<lb/>
憺秋旻之庨寥眄羣物而流玩伊膀鳴之始來驚萬化<lb/>
之方晏條含唱而叢咽俄曵音以凝曼本無意於感時<lb/>
奚有牽於累歎諒細蟲之何知託生意乎鴻造披素殻<lb/>
于壤間齎紺質于林杪内虛心以抱潔外華緌以自表<lb/>
跼纖足以徐進整薄翼而輕矯引長喝于霞昏逗餘嘶<lb/>
于月暁和别葉之飜飜雜離禽之叫叫彼張女之哀彈<lb/>
與籠首之横管恃破弦之往悲矜加孔之新囀雖投節<lb/>
<pb n="KR4d0021_WYG_002-22b"/>
以感慨猶假手以交讃顧寒蜩之清嘒非取矜于外衒<lb/>
其發無端其終無羨寫清腸以赴訴有自然之悽怨號<lb/>
涼颸於天垂嘯委露於雲半矧吾人之云衰撫光景之<lb/>
遒駛聆蕭瑟之實繁悵搖落之方暨掩歡緒以偭欣細<lb/>
悲端以觸欷况日月其不待何功名之能冀一傾耳于<lb/>
此時胡自聊於晏歲<lb/>
　　僦驢賦<hi>并序</hi>
予見京都俚人多僦驢自給驢之為物體幺而足駛雖<lb/>
<pb n="KR4d0021_WYG_002-23a"/>
窮閻隘路無不容焉當其㨗徑疾驅雖堅車良馬或不<lb/>
能逮斯亦物之一能顧致逺必敗耳聊為賦云<lb/>
伊驢之為畜兮本野人之所服乏魁然之逺志常踶卑<lb/>
以蹈局皁靡蘄於層庌秣不煩乎豐粟匪任重以取材<lb/>
姑邀時而競逐其資易給其習易宜韉小取適纓華弗<lb/>
施彼僦者之希直投人乏以獻奇候其剉飲之節劫以<lb/>
鞭箠之威捨大道之平蕩抵邪徑之窮巇紛如鳥散駛<lb/>
若風馳顧蕞軀之云陋謂高足之莫追歴委巷而矜伎<lb/>
<pb n="KR4d0021_WYG_002-23b"/>
負宵人以奮姿茍跬步之速至趣要津以為期昧緜力<lb/>
之將竭不數年而後衰睨華驥與大車皆鏘鑾而肅軫<lb/>
挾善馭以為範按中逵而徐進伊良士之攬轡實志遐<lb/>
而遺近彼汲汲於所求謂不悟而效敏忘百里之必蹶<lb/>
尚長鳴以取雋昔漢靈之作駕貽史氏之深譏由稟生<lb/>
之幺麽非驂靮之常儀況夫錐刀課得晷刻爭機諒隘<lb/>
途之坎窞方見閔于顛隮<lb/>
　景文集巻二<lb/>
</p>
<p>
</p>
  </div>
<div>
<head>景文集巻三</head> <lb/>
    <p>
<pb n="KR4d0021_WYG_003-1a"/>
欽定四庫全書<lb/>
　景文集巻三<lb/>
　　　　　　　　　　　　　宋　宋祁　撰<lb/>
　賦<lb/>
　　豐宜日中賦<hi>豐尚光大宜照天下</hi>
豐大也貴夫擊䝉日實也盛乎居中攷卦體之至象配<lb/>
陽精于上穹二體迭昌麗午躔而光大六爻俱盛恊瑞<lb/>
景以昭融聖人所以仰之如日受之以豐者也昔之作<lb/>
<pb n="KR4d0021_WYG_003-1b"/>
易也妙探神幾冥符心匠離明乎下震動而上大道旣<lb/>
備微生斯暢由是因豐體之甚盛與日華之相尚必稱<lb/>
其大取羣彚之勿憂必貴其中欲萬靈之咸向脗合精<lb/>
義燦為烈光彼貫八象此臨萬方引繫表之幽奥對天<lb/>
心之焜煌動且有明候允符於為市亨而可格位必契<lb/>
於當王且夫時得其隆理據于㑹景鑠不震隱微何賴<lb/>
是必取厥運行比夫光大故初九未至獲有尚之譽六<lb/>
五既正受來章之泰見斗見沬二與三而迭凶其蔀其<lb/>
<pb n="KR4d0021_WYG_003-2a"/>
家四及上而交害則知豐自不盛道乃致危日之不正<lb/>
照或有遺故我包三極以備體嫓萬景而不欹居幽者<lb/>
各安其所晞光者罔失其宜觀象惟明式在無偏之際<lb/>
玩占弗隱雅當必熭之時是則豐恊于日者見廣被之<lb/>
勤日對于豐者有宣精之妙昭然物理煥焉典要我功<lb/>
甚大不求餞谷之名我化既敷不取嵎夷之照用能義<lb/>
周萬物明暨八埏辭存乎卦象昭乎天究神道以臨下<lb/>
煠洪暉而在前用以致刑法平分於瑞采推而尚大符<lb/>
<pb n="KR4d0021_WYG_003-2b"/>
表正于髙躔王者所以丕建謀猷慎守宗社觀豐則澤<lb/>
寖于無外宜日則明被於羣下因一卦之義焉見聖人<lb/>
之道也<lb/>
　　宥過無大賦<hi>民罪之誤無大宜宥</hi>
過無故作宥必有因非緩獄于中典蓋原情於庶民事<lb/>
異刻深宜屈一成之法理當詿誤率從三赦之仁於穆<lb/>
聖皇撫寧四海慎上世之明罰清下民之多罪刑小必<lb/>
重以其惡而怙終宥大必輕以其善而能改明德攸尚<lb/>
<pb n="KR4d0021_WYG_003-3a"/>
深仁念兹義或出於彼失情非因於我欺雖深文之具<lb/>
正在降等以行之慮有司之誤傳申恩必速顧智者之<lb/>
一失屈法何疑且夫法以防姧過非有素儻議事之一<lb/>
貫則淫刑之可懼在夫審克無爽哀矜合度賜縑或失<lb/>
可明郎吏之非書馬不全足驗侍臣之誤則知刑惟一<lb/>
體事有萬殊蓋情之無狀者非民之失文之徒備者乃<lb/>
法之辜所宜慮萬方之有罪察一夫之嚮隅宥誠我岀<lb/>
過亦誰無比宣父之知仁必於其黨同漢文之贖罪豈<lb/>
<pb n="KR4d0021_WYG_003-3b"/>
忍加誅噫欲正莫若去邪欲利莫先除害賴姧隱匿者<lb/>
雖小吾不見其輕失辭無簡者雖繁吾不見其大誠昭<lb/>
察於政條乃兼該于理㑹脅從罔治但計惡于刑中非<lb/>
意相干悉恕情于度外故得有宥在治不愠不知非厚<lb/>
誣而專意成善貸以從宜事偶出於忘遺法誠可降義<lb/>
稍干于深固罰亦無私异哉獄貴簡孚君情精究情不<lb/>
踰矩政思從舊致斯民之不偷自哲王而獲宥<lb/>
　　百獸率舞賦<hi>和樂之極生類馴感</hi>
<pb n="KR4d0021_WYG_003-4a"/>
物有異類天含至和嘉率獸之屢舞見大韶之可歌綏<lb/>
之斯來化雄心于攫搏偪而不懼蹈餘韻以婆娑稽古<lb/>
有虞命䕫典樂奮德輝之溥大鼓頌聲以優渥蠢爾羣<lb/>
動居然後覺爾乃拊樂石之鎗鎗感毛羣之濯濯德音<lb/>
是蹈非狼子之野心應節孔馴異羝羊之羸角始其笙<lb/>
鏞序矣金石陳之律動風應音生氣隨蟠乎天地之大<lb/>
滿乎坑谷之卑將萬物之共逐矧衆類之無知宜乎擾<lb/>
我之原囿樂我之壎篪騶仁麟厚之儔或羣或友虎躍<lb/>
<pb n="KR4d0021_WYG_003-4b"/>
熊經之態乍合乍離樂瞽恊恭獸臣動色謂夫氣同者<lb/>
易以化達類異者難乎情得何微畜以來擾實聖功之<lb/>
偕極連軒麕至孰謂不知其音騰躍龍驤何煩請對以<lb/>
臆則知樂之至也不在乎鏗鏘迭作在乎和嗚獸之來<lb/>
也不以其羈縻終豢在乎厚生我將陳盛德于八變彼<lb/>
乃弭雄姿於九成深爪作鱗似趨鳴簫之曲跋胡疐尾<lb/>
如投拊石之聲嚮若五絃之曲未諧兩階之干非備專<lb/>
撞鐘伐鼓之侈務張瑟鳴球之器流乎逸樂昧諸性類<lb/>
<pb n="KR4d0021_WYG_003-5a"/>
則毅然豨勇或走險以深潛矍爾鹿超雖頓纓而莫致<lb/>
聖人是以去樂之偽存樂之真音諧于德聲託于仁故<lb/>
能化髬髵于不狘應蹈厲而來馴性不我違等淵魚之並<lb/>
躍和非外感叅儀鳯以同振不如是則安得標甚盛於<lb/>
典墳貫太和于舒慘齊首瞪目之胥洎詭狀殊形之同<lb/>
感儒有賦古之諷今願升聞于帝覽<lb/>
　　好賢如緇衣賦<hi>心好賢者同彼詩詠</hi>
賢之可慕好莫如深仰宣聖之垂教譬緇衣而用心嚮<lb/>
<pb n="KR4d0021_WYG_003-5b"/>
義無窮極高山之至願懐仁不己均適館之餘音前典<lb/>
與稽後人是蹈伊吉士之咸在𢥠我心之匪傲將使動<lb/>
必立誠乆無易操謂疾惡之甚莫如巷伯之㫁章謂樂<lb/>
善之勤孰首鄭風之篤好可立非志可親匪賢在敷求<lb/>
而顒若協詠歎以翹然嘉迪吉之時乂冀龍光之日宣<lb/>
奬以寘行同敝又改為之語樂其縻爵等還予授粲之<lb/>
篇況夫百度交修器非可假九德並事任之或寡必在<lb/>
推愛心以無倦倣長言而則寫藹藹胥洎美髦士之生<lb/>
<pb n="KR4d0021_WYG_003-6a"/>
焉善善所欣繼國人之宜者异夫征吉之文存乎彚相<lb/>
求之氣本于同因君子之樂善嫓詩人之念功至誠前<lb/>
定丕績有融側席諮謀美若上卿之服虛心與進愛同<lb/>
一國之風彼羔裘素絲訂儉德之美干旄良馬諭樂告<lb/>
之㫖未若推善職之流詠為類能之至理我實念此賢<lb/>
將在彼烝髦甚謹顧改造以相諧惠迪彌勤與申章而<lb/>
酷似故王者因其教典列以民彞縻之我爵舉乎爾知<lb/>
樂周國之多士法武公之采詩旌迺善人竚斯謀之允<lb/>
<pb n="KR4d0021_WYG_003-6b"/>
濟俟夫來哲賦之席以攸宜則有運遘右文時丁作聖<lb/>
育士類于至教本言章于遺詠願一附于芻蕘為之歌<lb/>
鄭<lb/>
　　志在春秋賦<hi>宣父之志因史成法</hi>
志假文表事由教宣攷彼信書之作明乎素王之權自<lb/>
顯惟微舉二中而明嵗因初正末包五始以承天當其<lb/>
道闕東周化興尼父時不我用仁非爾輔由是約史法<lb/>
於當世尊禮經于下古素藴内發遺章遠取立誠不昧<lb/>
<pb n="KR4d0021_WYG_003-7a"/>
方祖述于唐虞覃思無邪遂憲章于文武志者孰為聖<lb/>
人之所之欲成功於撥亂非務麗于屬辭筆靡藏弆神<lb/>
無越思隻字論褒與山龍而並貴一言示貶將斧鉞以<lb/>
同施莫不昭列異同謹敷名器賢雖小不能遜其善惡<lb/>
雖大無所容其偽動不遺䇿舉皆善類親則諱而賢則<lb/>
諱互寫精衷聞異辭而見異辭逈分深意得非聖人之<lb/>
道也達加乎民聖人之志也窮止乎身故我憫王政之<lb/>
弗著抗策書而有倫文豈虛設敎將有因桓靡書王所<lb/>
<pb n="KR4d0021_WYG_003-7b"/>
以謹明乎罰豹惟稱盜所以彰判乎人是則吾志所存<lb/>
存乎三代之美吾志所極極乎萬物之理然建乃至道<lb/>
即乎舊史赴告以之不失盟㑹為之成紀以宣盛德大<lb/>
業以懼亂臣賊子稱族舍族見尊卑之不踰傳信傳疑<lb/>
示質文之有體故得郊麟表應斗玉告成具四時而言<lb/>
備大一統而化行外畧内詳游夏之辭莫措微顯志晦<lb/>
隱桓之日咸明异哉肇述宏猷敷施大業既黜周而拒<lb/>
亂終授劉而抗法宜乎繼志之文貫百王而不乏<lb/>
<pb n="KR4d0021_WYG_003-8a"/>
　　上春釁龜賦<hi>春序之月先釁靈物</hi>
政有圖始天方發春薦幽血以升器釁大龜而用神割<lb/>
以全牲表惟新而嗣嵗授于太史將致用以前民丕訓<lb/>
孔昭攸司慎舉周官則具載厥職呂令則叶言其序月<lb/>
有履端為重我乃詔乎官占物有不䙝為靈我用藏于<lb/>
君所始也斗建寅次正符夏時事藏其舊謀詢乃疑發<lb/>
居蔡以顒若取刲<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>而奉之煥若塗丹布十朋之具體<lb/>
滂焉流赭浹三兆之靈姿然後舉縢籥以見珍總繹靈<lb/>
<pb n="KR4d0021_WYG_003-8b"/>
而罔越死且不朽神無恐歇貴以天之神物謹以王之<lb/>
正月茍玩占于象數式俾從長旣取重于宗祧何傷祀<lb/>
骨及夫占人獻兆菙氏告䖍視高惟謹食墨罔愆告我<lb/>
猷而弗厭蔽朕志而為先寧不由乞靈肇祀謹始開年<lb/>
牢禮初升旣措廟堂之上邦儀云展遂居庭實之前彼<lb/>
宫室用成鼓鍾將震咸重其事必先其釁未若我外列<lb/>
邦貴中參寳鎮春者蠢其生矣冠四序以更端釁者殺<lb/>
而神之竦羣心而取信故王者習祥不爽納錫有經登<lb/>
<pb n="KR4d0021_WYG_003-9a"/>
茲備物赫我至靈辰有主於勾芒舊章惟謹告不欺於<lb/>
僂句穆卜攸寧士有洽見典<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>博知名物惟布和之在<lb/>
候俾乞靈而罔咈儻欲紬天下之幾微冀鄭詹之一拂<lb/>
　　法施于民則祀賦<hi>功被民譽長享常祀</hi>
法本埀教祀惟報功仰茂績之顯著標祭典以欽崇大<lb/>
德旣昭勒廟彞而不朽遺風可考歆飲食以無窮稽古<lb/>
哲王詳明深志念先憲之丕冐思隆名而廣被由是尊<lb/>
以法教陳于祀事經邦體國昔用之而有常邀福乞靈<lb/>
<pb n="KR4d0021_WYG_003-9b"/>
今奉之而不墜蓋以德冠後世功施兆民風聲遂以遐<lb/>
布禱祀從而不泯據洪閥于當來死宜廟食答大功于<lb/>
旣往凛若生人莫不彰叙洪猷協宣來譽此垂法也物<lb/>
賴其賜彼崇祀也民將有助業成乆大禮亦蕃庶棄為<lb/>
稷而龍為社薦幣乃興湯以寛而周以文奉辭交著法<lb/>
之備者名大祀之豐者日長奉我一德安爾萬方昔也<lb/>
禮樂政教之道備今也玉帛犧牲之品詳所以軒祖至<lb/>
誠民百年而胥畏重華盛德世千祀以彌昌且夫法之<lb/>
<pb n="KR4d0021_WYG_003-10a"/>
不施雖威而曷仰祀之不永雖恭而孰享必在著厥話<lb/>
言炳乎圖像立功立德固咸秩于禮經先聖先賢率來<lb/>
思于大饗异夫法昭憲度祀載典常蓋名垂於身後非<lb/>
政息於人亡比夫臯陶世衰潛起忽諸之嘆若敖寡德<lb/>
遽形餒而之傷是則惕厲永圖景鑠洪美奮名實于簡<lb/>
策流馥香於簠簋諒非此族之名不在常祀<lb/>
　　三王不相襲禮賦<hi>功與時異無襲於禮</hi>
王旣殊號禮非一同念典章而革故因損益以殊風天<lb/>
<pb n="KR4d0021_WYG_003-10b"/>
地人而異正繼昭大綂忠質文而參尚各定元功至訓<lb/>
攸聞前經可叙蓋以敎逐民變禮沿世舉矧三代之攸<lb/>
間匪一隅之所與前聖後聖采章由是而惟新彼時此<lb/>
時名器從茲而異處是曰救弊非專改為昔異今教今<lb/>
非昔時爾乃車輅更象旂常異儀萬邦為之承式百世<lb/>
由兹可知驪翰騂牲迭舉常尊之制子丑寅朔平推相<lb/>
勝之辭蓋由夫夏之道不可行商之時商之風不可易<lb/>
周之治周安商教則偽而蕩商從夏俗則愚而肆必在<lb/>
<pb n="KR4d0021_WYG_003-11a"/>
深察國體一新民志歸乎治而則同抗其同而乃異闇<lb/>
朝陽之制祭不一其儀立坐酬而享尸各祗乃事豈不<lb/>
以政必有敝起敝者賴乎聖謨道必有失正失者歸于<lb/>
永圖此盛王所以斟酌大禮于焉散殊俾至治之我有<lb/>
欲爭心之汝無時輅冕則異制立勲作之者聖松栢栗<lb/>
乃因宜建社無得而踰若然則揖讓干戈各歸乎允執<lb/>
聲明文物安得而相襲視前跡以交勝表太勲之旣集<lb/>
亦由日移月運各異象而明生署往寒來不同時而歲<lb/>
<pb n="KR4d0021_WYG_003-11b"/>
立用能鴻名交至美化迭居湯纂禹緒周變商餘百王<lb/>
仰止萬物依於鯀冥稷之恢祖功並隆毖祀夏濩武之<lb/>
昭樂綴參美前書誠哉改作嗣興鼎新光啓儻膠柱于<lb/>
舊典曷轉圜于治體三王之作也豈徒然哉君子謂之<lb/>
知禮<lb/>
　　鷙鳥不雙賦<hi>雄鷙之極無有比倫</hi>
鴪彼鷙鳥羽族之雄挺異稟而邈焉自處俯衆禽而莫<lb/>
與爭功厲擊之羣豈顧連雞之桀翔翺獨任寧虞六鷁<lb/>
<pb n="KR4d0021_WYG_003-12a"/>
之風稽乃物情騐諸前志蓋内稟于介特實中存于猛<lb/>
鷙所以擅美惟一爭先寡二殊姿鶚立詎知乎入不亂<lb/>
行迅體鷹揚但見夫出乎其類志自我適衆徒爾為顧<lb/>
絶倫而示乃非命匹以求之食鮮罕儔鄙燕燕于飛之<lb/>
際翰奇寡和異嚶嚶求友之時質謝羣居心存霄極將<lb/>
專累百之美以保獨清之德靜惟介立靡從舒鴈之行<lb/>
動必雄飛安俟比鶼之翼少之為貴疇敢以踰排天宇<lb/>
以上出冠雲羅而德孤蔑飛鴞而在下視持鷸以如無<lb/>
<pb n="KR4d0021_WYG_003-12b"/>
介處可徵方擅威于夏習羣翔莫得遂專制于霜誅不<lb/>
如是則何以厲逸翮而遠圖據嘉名而奄有下韝而視<lb/>
不留眄厲吻而擊無遺走雄姿絶俗殊雊雉之應媒隻<lb/>
影戾天誚舞鸞之索偶嗟乎氣皆從類物必有倫何兹<lb/>
禽之特異由至性以難馴雖同乎必慎其獨當恥乎比<lb/>
之匪人臨敵有餘豈鳧趨之可逮干霄直上諒烏合以<lb/>
無因别有繞樹可依搶榆而止雖攷類以各異顧呈材<lb/>
而曷比未若我出叢萃而超等夷一舉千里<lb/>
<pb n="KR4d0021_WYG_003-13a"/>
　　王畿千里賦<hi>畿制千里尊大王國</hi>
王有一統人無異歸中四方而正位畫千里以為畿總<lb/>
大衆之奠居式昭民極據方來而處要以重皇威二代<lb/>
而還維周有制擥庶績以圗大廓多方而為衛作我上<lb/>
國垂諸永世以為地非中夏無以示天子之常尊土不<lb/>
一圻無以待諸侯之入計爾乃測圭於地攷極于天風<lb/>
雨之所交者道里之必均焉郊野錯而囘合鄉遂亘而<lb/>
蟬聨溝封斯萬疆場且千差籍九畿定夫家于都鄙出<lb/>
<pb n="KR4d0021_WYG_003-13b"/>
車萬乗括賦入于原田是謂辨方且非期侈廓焉天府<lb/>
之國巍乎王者之里爵禄命賜之供億朝覲㑹同之底<lb/>
止不偪陋以取侮不誇矜而役美侔江海之重潤乃據<lb/>
上游法日月之徑圍用張天紀且其蠻夷面内玉帛駿<lb/>
奔内則百官承式外則四國于蕃化之遠者禮益廣居<lb/>
之衆者務愈繁必在制廣輪于有截示極摯于羣元倍<lb/>
十子男大有由而御小任包甸稍卑不得以侔尊亦猶<lb/>
天之高燾物而無外地之厚廣生而咸賴使高而可度<lb/>
<pb n="KR4d0021_WYG_003-14a"/>
則寥廓何仰厚而易知則沈潛有害是用控天下以咸<lb/>
乂極宸居而稱大詩美四方之是則理乃同歸史稱後<lb/>
世之無加事誠胥㑹美夫周原膴膴禹畫芒芒或處瘠<lb/>
為敎或建瓴是防然皆按成事于神甸跡前謀于令王<lb/>
所以漢相論都首識金城之廣召公相宅前知墨食之<lb/>
祥洪惟我朝奄有方國託洪基于天地亘長藩于道德<lb/>
所以申畫邦畿是用守之無極<lb/>
　　龍杓賦<hi>彝噐為象名有龍者</hi>
<pb n="KR4d0021_WYG_003-14b"/>
昔夏后氏之祭也制龍杓而用之爰有形于神物俾致<lb/>
用于宗彞存身醆斚之中初蟠縟禮驤首陶匏之内遂<lb/>
奮鴻儀懿夫義著禮經功參祀事蓋恭神而祈福乃觀<lb/>
象而制噐謂龍也冠四靈之首謂杓也統六樽之義奮<lb/>
鱗昇几旣三獻而有容弭首負樽俾萬靈之具醉蓋由<lb/>
象著且異文為登祏室以獻狀湛醇醪而挺姿始訝躍<lb/>
淵灧汙樽而俯映乍同銜燭焰明火以前施其用足徴<lb/>
其儀不爽炳九采以入用先六瑚而列象寧虞探頷儼<lb/>
<pb n="KR4d0021_WYG_003-15a"/>
祝史以獻酬自契攀鱗對孝孫之俯仰則知龍者所以作<lb/>
繪杓者于焉寓名匪徴竒于假象蓋絜意于精誠雄視為<lb/>
鹽之虎俯連酌兕之觥暗想召雲䝉欎香而宣氣潛疑窺<lb/>
牖歴清廟以持盈外實而有文中虛而思受蜿蜒于鼎俎<lb/>
之外夭矯于豆籩之首雞彝莫得以同列獸樽視之而何<lb/>
有時乗斯驗固當神享之初勿用可知盖在禮成之後且<lb/>
夫超騰祭典攄變禮容将挹既清之酒用圖莫智之龍垂<lb/>
名不俟於紀官司存盡在屡進何憂於過亢酌獻彌恭<lb/>
<pb n="KR4d0021_WYG_003-15b"/>
夫如是則昭事上神外迎純嘏取鱗長以為飾配雲罍<lb/>
而在下是故觀其龍也則而象之用其杓焉禮無違者<lb/>
　　琬圭賦<hi>王賜之節修徳崇好</hi>
彼玉之貴待人而彰嘉琬圭之作瑞旌列辟以勤王使<lb/>
介奉承殺鋒芒而見羙繅文升薦挺温潤以含章古者<lb/>
利厥建侯寵其受賜琢兹縝栗之質奨彼蕃宣之懿事<lb/>
備著于周官職兼存于漢紀秉為瑞節爰發采於帝庭<lb/>
奉作龍光自凝華于國器始也效珍羙璞獻状攸司圎<lb/>
<pb n="KR4d0021_WYG_003-16a"/>
首露粹方形究奇信為寳之尤者非假人而用之申錫<lb/>
以庸居有握瑜之美保持在德絶無磨玷之疑及夫臣<lb/>
告成功君嘉茂烈則是圭也出國之府旌邦之傑外碌<lb/>
碌以云堅内温溫而表潔其致也行人達命邁刻虎以<lb/>
為符其聘也大夫以時越鑄龍而用節噫治德本乎無<lb/>
怠講好在乎勤修爾功之昭則贈圭之重彼績不建則<lb/>
貽玉之羞是以上無虛授下靡妄求初疑前詘之葵光<lb/>
昭臣範終比不趨之玉茂對王休是知嘉乃愛民觀其<lb/>
<pb n="KR4d0021_WYG_003-16b"/>
述職保邦則據以為重命事則陳而有翼什襲之緹是<lb/>
奉何患越鄉五等之爵不踰蓋將比德和難者安能均<lb/>
美判規者未必同功曷若我徽章所被禮典是崇藴虹<lb/>
采以自照賁天光而有融受事于朝式並舜頒之瑞永<lb/>
孚于下本非周剪之桐美哉元后嚮明多方匪傲不愛<lb/>
寳以酬德惟恊邦而結好爾公爾侯宜念吾王之厚報<lb/>
<hi>案此賦係明道元年召試學士院所作祁即直史館見東原錄</hi>
　　水涸成梁賦<hi>先事成績人則無患</hi>
<pb n="KR4d0021_WYG_003-17a"/>
水涸于澤梁成在川欲濟民而有要務底績以為先仰<lb/>
視天根爰謹度材之始坦成周道居當病渉之前伊昔<lb/>
哲王深圖能事謂土工不可不集故用于有節地險不<lb/>
得不達故成于豫備國守舊章人資長利嵗云暮矣弗<lb/>
踰收潦之辰工則度之潛識造舟之地徒觀夫三農云<lb/>
隙百榖旣成天寥寥而雨畢波𣺌𣺌而川平由是鳩工<lb/>
無慮為力有程一之二之日徒杠旣飭三之四之日輿<lb/>
梁悉營架濬壑以航聯遂知攸濟截重淵而虹度蔑有<lb/>
<pb n="KR4d0021_WYG_003-17b"/>
留行何則措事以時有動而無斁均利于下未勞而成<lb/>
績我乃攷時令之閒月舉津塗之力役欲俾從橋乃安<lb/>
之士恵爾肯來遇深則厲之徒昭然有適況夫闗防者<lb/>
何國蔑有啓閉者與時而新又焉得怠經始于餘力壅<lb/>
方來于後人使馬踠來足車停去輪是以茀道未除單<lb/>
襄有以垂其戒乘輿而濟子産不得稱其仁噫惟上所<lb/>
以教民惟官所以垂則此不善用彼焉保力是用乘戒<lb/>
寒之凋節煥濟川之丕式寧比夫營溠詭計務懼服于<lb/>
<pb n="KR4d0021_WYG_003-18a"/>
隨人獨𣙜取財務誅求于漢國夫然則候人在境司空<lb/>
視塗著以成法乂夫永圖道路之行旣遠風波之患終<lb/>
無作者匪勞濟畢九州之險事方有備何存一日之虞<lb/>
美夫時儆交修茂功無間據嗣嵗以獻狀俾臨深而除<lb/>
患敢告有司宜先時而物辨<lb/>
　<lb/>
　<lb/>
　<lb/>
<pb n="KR4d0021_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三<lb/>
</p>
<p>
</p>
  </div>
<div>
<head>景文集巻四</head> <lb/>
    <p>
<pb n="KR4d0021_WYG_004-1a"/>
欽定四庫全書<lb/>
　景文集巻四<lb/>
　　　　　　　　　　　　　宋　宋祁　撰<lb/>
　賦<lb/>
　　日在北陸而藏冰賦<hi>寒盛之月藏著冰室</hi>
古者上求辰次下立正端視北陸以為候納層冰而命<lb/>
官<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>次可瞻既乗隂于窮谷輿人畢入方用牡于司寒<lb/>
茲乃順天之經降邦之命使隂不得閉而成眚陽不得<lb/>
<pb n="KR4d0021_WYG_004-1b"/>
越而為病是用測日所在居冰方盛一之日氣方烈烈<lb/>
乃俟顓頊之躔二之日鑿焉冲冲遂舉凌人之政觀夫<lb/>
順考舊典申嚴有司彼日之道在虚之維有史氏以戾<lb/>
止有虞人而致之乃曰藏乎以道今也其時愛景方融<lb/>
霜有至堅之象隆冬聿暮狐無可聽之疑然後積水並<lb/>
營窮山異伐丘聚鄉縣玉堆城闕投冶鑑以彩凝射清<lb/>
壺而光發動而合禮當吕紀之小寒居不踰時本邠詩<lb/>
之七月嚮若官失其業君怠于常嵗日既易川池弗藏<lb/>
<pb n="KR4d0021_WYG_004-2a"/>
時則有凄風苦雨時則有厲雹災霜人誰禦之物薦臻<lb/>
于疵癘咎常燠若天取謫于隂陽我是以利不素愆事<lb/>
因微著歩晷歴以潛測厲嚴凝而豫慮六龍囘薄仰觀<lb/>
象以告期九澤腹堅悉送官而待御噫㳟授惟日畢賦<lb/>
者冰二端以協百度其凝用能俟朝覿而惟謹逮火出<lb/>
以同升獻羔羊而始開廟祧云薦祓桃弧而後賜祿位<lb/>
其承宜乎左氏直書申豐善述示後代之成憲著先王<lb/>
之要術日之至兮冰之藏敢告凌隂之室<lb/>
<pb n="KR4d0021_WYG_004-2b"/>
　　去邪勿疑賦<hi>明后之政除惡無惑</hi>
邪惟害政令貴必行嘉討惡之無惑示為君之至明堲<lb/>
讒說以並除志無留斷放憸人之甚速奸不容生事表<lb/>
前經功歸哲后將欲杜乃多僻用以垂于永乆以謂拒衺<lb/>
說者本乎義勝瑩疑心者絶乎膚受果于除慝戚施之<lb/>
計何從利在繩愆猶豫之心奚有朕志先定爾無我欺<lb/>
竄庸違而一盡蕩惶惑以無遺非由不早辨也但見削<lb/>
而投之銳撥亂之聖功寧煩顧慮決擒兇之治典豈俟<lb/>
<pb n="KR4d0021_WYG_004-3a"/>
沈思蓋由邪不可與守邦疑不可與承命故我總擥衆<lb/>
議裁成庶政不終日以明罰靡踰時而出令所以四凶<lb/>
並殛彰大舜之重華七日必誅表宣尼之至聖則知邪<lb/>
不必大去之于初疑不以細察之在予繇君慮之昭若<lb/>
乃國經之晏如邦憲必加貴干將之立斷佞言必逺防<lb/>
蔓草之難除況乎決惟智君存乎主略懦者不事戒乎<lb/>
紛若兩端之慮儻起三至之言必作衆方共棄何傷速<lb/>
即之刑事茍有猜將致不悛之惡又安得恢明治本鞏<lb/>
<pb n="KR4d0021_WYG_004-3b"/>
固洪圖絶邪道于彼有俾疑情于我無禁偽防奸詎稽<lb/>
遲于天罰去貪攻昧敢猶豫于靈誅宜乎綿代垂言方<lb/>
來作式示必信于奸宄詎致疑于典則然後不仁遠而<lb/>
至道昌撫安萬國<lb/>
　　與人不求備賦<hi>君使臣下無責其備</hi>
才不求備職惟有分伊專任之臨下俾竭誠而事君人<lb/>
各有能敢十全而責實臣無虚受但一善以圖勲古有<lb/>
辟王善于任使精較民極稽參國紀以謂性既萬變道<lb/>
<pb n="KR4d0021_WYG_004-4a"/>
非一揆或工大而拙小或樂成而憚始故我差以物序<lb/>
合之天理事無俱得異全能于聖人功靡兩求殊不噐<lb/>
于君子徒觀其外盡羣慮中經大倫登于朝則求文徳<lb/>
之士扞于國則求武功之臣過不掩善言無廢人尺有<lb/>
短而寸有長迭期就效韋自寛而弦自急各俾修身且<lb/>
夫百行至難一人至寡茍取盡美必乖御下昨之非也<lb/>
未易輕棄今之是也胡能遂捨所以由于扞難但論績<lb/>
于受戈裨諶經邦豈責成于謀野豈不以能否並列功<lb/>
<pb n="KR4d0021_WYG_004-4b"/>
惟萬殊賢佞異禀理非一途猶夫良匠度才長短隨其<lb/>
制巧冶造器大小盡其模然後用物不失遺材則無易<lb/>
治潁陽可騐薛宣之教優為魏老足明公綽之徒如是<lb/>
則何往不臧惟變所適材不吾過官胡爾責豈徒列于<lb/>
訓典乃備存于方䇿隻輪甚耻穆公忘一眚之微冠玉<lb/>
非賢漢后收六竒之畫噫内不兼外尊無預卑儻上紊<lb/>
于天秩曷俯經于國彛用實咸若功將總其聖在孔門<lb/>
尚四科而辯論明于舜典猶九徳以疇咨宜乎古訓騰<lb/>
<pb n="KR4d0021_WYG_004-5a"/>
文先王著義覽萬國之共理豈一夫之必備儻推用人之<lb/>
心可研天下之志<lb/>
　　十二管還相為宫賦<hi>宫則時主相繼而王</hi>
十二之管還相為宫自函三而資始播吹萬以無窮協<lb/>
杓建于斗綱互分正位應雌雄于鳳律狎至成功尚矣<lb/>
聖言淵乎太極包二氣以賾隱參五行而垂則氣物相<lb/>
盪盈虚並得迭處迭去忽微由是靡差一往一來休王<lb/>
從而可測懿其自律召吕猶尊及卑氣逐候至隂隨月<lb/>
<pb n="KR4d0021_WYG_004-5b"/>
移天不能以道愛日不能以氣欺隔八數以廻旋來皆<lb/>
有次定三分而損益動各乗時且夫管寓其形宫謂之<lb/>
主我當其㑹則衆音不得不集彼據其正則羣倫不得<lb/>
不輔蓋以下括人紀上分天部陽唱九而隂唱六密極<lb/>
毫釐吕生子而律娶妻應如規矩豈不以二儀之氣順<lb/>
之則為祥三辰之序差之則降殃故我轉五音而並劭<lb/>
如四序之旋相遂使春不愆暖秋無迭涼本自黄鍾始<lb/>
同功而異位終于南吕遞捨短以從長故得均校盈虚<lb/>
<pb n="KR4d0021_WYG_004-6a"/>
宣精啟閉本本無失生生相繼彼既舊而此新吾將崇<lb/>
而爾替風由氣發六十數而成聲月以辰同三百旬而<lb/>
作嵗美夫一動一靜或煦或吹得之者空積咸若失之<lb/>
者慘舒遠而亦猶三統體元惟紀正于升降六章凝采<lb/>
互為質以彰施宜乎萬寳該成一氣洪暢顯厥應而有<lb/>
㫖當其時而自王故吾于宫律之間見天人之情狀<lb/>
　　大信不約賦<hi>誠著天下無取于約</hi>
信惟去偽之道約乃未孚之名既外盡于末節俾中含<lb/>
<pb n="KR4d0021_WYG_004-6b"/>
于至誠化自不言表聖人之執契衆將來助非君子之<lb/>
屢盟原其至治有開羣生在御五教既備百志中處乃<lb/>
謂信者本也本立則道化可行約者末也末成則偽端<lb/>
益著故我悉蕩偷薄專求明恕同底于道詎屑屑于至<lb/>
期不戒以孚豈孜孜于豫慮何則信出于我感物而能<lb/>
宣約徇于彼致疑而易愆在顯猷而祗若胡約請以紛<lb/>
然得不逺取諸物仰觀乎天萬彚生成本宜符于氣候<lb/>
三辰盈昃孰邀㑹于經躔薫然太和納以純嘏蓋明亮而<lb/>
<pb n="KR4d0021_WYG_004-7a"/>
格物匪誓言而接下武有不期之伐功乃告成蒲稱胥<lb/>
命之辭違之葢寡勿謂信之小行而永孚勿謂約之至<lb/>
久而必渝譬夫道之深反見其不器徳之盛乃謂之若<lb/>
愚理自吾有詐將爾無明允克敦令未行而已應篤誠<lb/>
斯至祥不召而先符亦猶神無言而四時行海不爭而<lb/>
羣流聚況夫君唱臣和聖作物覩由衷之教鬰興久要<lb/>
之文何取鄭交質而無益足驗離心周作誓而始疑終<lb/>
乖禦侮曷若化行輗軏功被豚魚俾大猷之廣矣寧宿<lb/>
<pb n="KR4d0021_WYG_004-7b"/>
諾以依於發乎身而加乎民克昭上德推其心而置其<lb/>
腹詎載盟書宜乎大禮攸稱明君卒度體天地之覆燾<lb/>
總邦家之興作茍允執以存誠亦何勞而用約<lb/>
　　祭如在賦<hi>躬主明祭如彼神在</hi>
祭惟首義禮乃愼終念奉先而勵翼必如在以欽崇肅<lb/>
薦尊彛怳先靈之可接祗陳邊豆訝謦欬以潛通用能<lb/>
敦至孝于前牒貫純誠于厥躬者也作訓其誰聞諸宣<lb/>
父稽明祀之備物欲致恭而為主謂夫祭則惟爾有神<lb/>
<pb n="KR4d0021_WYG_004-8a"/>
謂乎在則莫予敢悔相其志意但見懔然如生儼乃衣<lb/>
冠孰云無念爾祖蓋以自邇推遠居幽逹明彼耿黙以<lb/>
無朕此吉蠲而有成奠獻彌勤若奉杳㝠之信齋莊愈篤<lb/>
如聞歎息之聲且夫物之感者莫盛于神禮之修者莫<lb/>
大乎祭所以交乎不測之用立乃惟馨之制思所樂而<lb/>
思所嗜寅命有加于此乎而于彼乎精衷益勵則知祭<lb/>
煩則數祭怠則疏故我嚴祀事以顒若遵時思而穆如<lb/>
奉鬯而前望若有求之際潔粢以進僾同將見之初若<lb/>
<pb n="KR4d0021_WYG_004-8b"/>
然則故能立教哲人垂謀翼子苾芬之至如彼濟漆之<lb/>
容若此其用足見其徵可擬類謀事而就祖必取致誠<lb/>
譬入虚而有人寧忘率履异夫祭之垂範也節之以禮<lb/>
在之告䖍也先誠其身念酢侑而咸舉若音容之不泯<lb/>
允謂孝子能享至誠感神亦猶事亡如存顯周文之永<lb/>
錫<hi>闕</hi>
　　為君難賦<hi>天下之大王道非易</hi>
於鑠元后尊臨普天將圖難而自戒宜克已以為先守則<lb/>
<pb n="KR4d0021_WYG_004-9a"/>
至艱慮極置危之器行非孔易居深若隕之淵稽夫萬<lb/>
有實繁一人蓋寡巍然居上岌然御下儻内怠于兢愼<lb/>
必外彰于滿假循是要道茲為難者側身修徳答愛<lb/>
戴于黎民積行累功念勤勞于宗社斯蓋憂以啟聖治<lb/>
無忘危務謹戒以欽若敢安懷而守之堯不糝而舜不<lb/>
羶方隆國本湯為犧而稷為稼始定皇基是則此謂之<lb/>
難以兆民之吾賴彼謂之易以爾躬之彌泰民賴者允<lb/>
定聖躬躬泰者必悼後害言之惟訒我則出令不私人<lb/>
<pb n="KR4d0021_WYG_004-9b"/>
未易知我則進賢為大亦猶防近者可以慮逺誡弱者<lb/>
可以禦強必在祗畏一徳勤勞萬方懼乎災而災息敦<lb/>
厥化而化光所以夏禹克難訓黎民之乂徳周公無逸<lb/>
誡孺子之將王是則知罰之難者罪不繁知賞之難者<lb/>
功可考聖人憚之則克此永世叔葉易之故失乎大寳<lb/>
小心翼翼敢輕視于萬幾思日孜孜冀力行于至道況<lb/>
夫天命弗僣道心惟微伊前監之有作誡後圖之習非<lb/>
七月陳王業之風由茲可見一言示興邦之道于此其<lb/>
<pb n="KR4d0021_WYG_004-10a"/>
幾宜乎寳業阜安皇威翔被昧者謂我不遑啟處知者<lb/>
謂我靖恭爾位非深識乎險艱曷馴致乎簡易<lb/>
　　乗石賦<hi>名器無小因禮為重</hi>
物有因君而重禮非以陋而輕偉介石之致用由乗車<lb/>
而正名盤姿堂陛之間始空國歩踞重和鑾之地遂啟<lb/>
乾行愚嘗眇覿古經深探聖意考上禮之云展總羣倫<lb/>
而咸萃求有大而必給體有微而莫棄斯石也所以賤<lb/>
而獲舉彼乗也所以待而後備惟進退不失其正仰奉<lb/>
<pb n="KR4d0021_WYG_004-10b"/>
帝儀非左右先為之容自參國器有方不毁匪徳而隅<lb/>
既出類于瓦礫敢較珍于瑾瑜履也非患憑焉則無本<lb/>
匠石之載磨發于穹谷保詩人之不轉邇及丹塗觀夫<lb/>
觸之孔堅榮如増皎常抱璞以在下罔自他而飭表厥<lb/>
容自扁既接之于至尊其履不疑故重之于雖小及夫<lb/>
廟朝有事采物畢陳大輅儼而竢駕華旒粲而承辰爾<lb/>
乃詔隸僕以進御對皇居而肅振洗以示㳟肆夏爰回<lb/>
于歩玉蹈而升駕屬車遂汎于清塵可謂勤王而后貴<lb/>
<pb n="KR4d0021_WYG_004-11a"/>
執禮而相因彼擊而拊者樂律所諧嘉而肺者民情攸<lb/>
啟各著邦典皆參治體然未若屹如帝所邁投水以效<lb/>
忠密爾車前類補天而贊禮不如是追琢何取平䥴罔<lb/>
施賤目弗尚多碈見遺諒以延帝暉之戾止輔國章之<lb/>
褘而簡在王庭實奉時行之典始于足下居呈不磷之<lb/>
姿异夫元后有求攸司是奉竦彼寅畏格其䖍鞏故曰<lb/>
捨我兮履之卑保我兮用可重者也<lb/>
　　黄鍾為律本賦<hi>陽氣之琯聲律茲始</hi>
<pb n="KR4d0021_WYG_004-11b"/>
中之色莫盛于黄鍾之氣孰尊于陽本生律以類物爰<lb/>
配辰而奠方一以函三肇無形于子午九而唱六列有<lb/>
象于宫商茲乃研化之先索和之貴寓乃氣數強其稱<lb/>
謂遡寸管以在下衍大聲而不既推而上據萬物之始<lb/>
基左而旋孕四時之茂氣作者其誰伶倫是司裁筠均<lb/>
厚聽鳳雄雌爾乃制其形取長之最者比其度皆可以<lb/>
生之我作爾信爾無我欺以候八風而風應以呼六氣<lb/>
而氣期乗二除三由忖該而有得上生益一咸按厯以前<lb/>
<pb n="KR4d0021_WYG_004-12a"/>
知然後效隂陽慘舒參日月盈滿以定權衡輕重以均<lb/>
律度長短先靡益疾後無加緩諒由應乾而位初九處<lb/>
乎太隂全寸而黜餘分異乎衆管且其黄君也化得君<lb/>
而明鍾種也物待種而生其統天極尊之號厥位子孰<lb/>
先之明用能包五六以作合無忽微而應聲亦由至道<lb/>
開先萬物之區遂判太極資始兩儀之象斯成若乃八<lb/>
音有文六同命律二十五之數十二宮之實雖動而徐<lb/>
生皆我之自出數不敢紊之于首神不敢藏之于密異<lb/>
<pb n="KR4d0021_WYG_004-12b"/>
爻得應見林鍾生子之辰同位均尊著姑洗娶妻之日<lb/>
噫推歴于彼統氣在茲一寒一暑或喣或吹本本資于<lb/>
眇忽生生著于云為候氣揚灰冠地至而首出旋宫統<lb/>
月倚天數以無遺异夫算命攸先正聲有始尊同心一<lb/>
統之用助宣氣旅陽之美諒非軒轅氏之聖功疇能及<lb/>
此<lb/>
　　誡覆車賦<hi>前轍之覆來者為誡</hi>
大道有蕩傾車在前伊來者之深誡思逺途之曲全顧<lb/>
<pb n="KR4d0021_WYG_004-13a"/>
轞轞以摧輪安能繼進視彭彭而改轍式鑑先顚仰味<lb/>
至言遐稽往哲于車誡而引諭譬人謀而有說將欲以<lb/>
敗警成因工棄拙追昔時之失御大為之防在今也以<lb/>
回轅下視其轍徒觀夫流水競轂輕雷奮輜千金之子<lb/>
不倚五達之狀載馳力且竭矣逺猶致之既嗜進而昧<lb/>
退倐忘安而遘危敗厥載于積中金胡及柅棄爾功于<lb/>
引重轄靡遑脂得不矯爾前非求茲後福彼諒出乎一<lb/>
失此宜存于三復諦是險易潛虞蕩覆望前驅之致患<lb/>
<pb n="KR4d0021_WYG_004-13b"/>
足見存亡念後乗以方來敢矜馳逐豈不以圖今者視<lb/>
昔觀往者知來據福可以慮禍守正于焉救回故我假<lb/>
一車之申鑑協萬物以兼該拒險還軒式戒乗槐之蹶<lb/>
去危法軔深防僨濟之災况夫訓難誣于後人諫㒺施<lb/>
于往者必將觀患于外防微在下茍遇喪乗之道引而<lb/>
避之儻行脫輻之郊吾其還也亦猶詩取啇鑑周仁始<lb/>
基刑誡秦失漢章有宜率自先王之道咸成後事之師<lb/>
則車不徒喻誡亦有為前瞻泛駕之人自貽伊慼却視<lb/>
<pb n="KR4d0021_WYG_004-14a"/>
執綏之子豈不爾思异夫身其晦必思于明志乎夷必<lb/>
防其隘然後卓爾自立惕然垂誡周流乎中道而行決<lb/>
無淪敗<lb/>
　　徳車結旌賦<hi>車結旌者昭徳之美</hi>
徳美中尚戎容外除示同軌于函夏爰斂旌于大車清<lb/>
道以行盡屛垂縿之飾展軨載效還同巻斾之初禮典<lb/>
鋪觀訓言備列以為車之崇徳也不取乎盡飾旌之曵<lb/>
綵也宜從乎善結因乃器用敷乎帝烈此駕而俟葢專<lb/>
<pb n="KR4d0021_WYG_004-14b"/>
講于禮章彼舍而藏示不矜于武節諒以聖洽嘉靖邦<lb/>
臻治平思闡化于偃革詎飾威于抗旌纓就煥然絶揺<lb/>
揺之曵影鸞聲嘒爾收孑孑之流英盛化當茲末儀可<lb/>
舍言車也尊君乗之至美語旌也陋軍容之相假方且<lb/>
假赫奕于轂佐燀聲明于帝者輿音在御纒乃旒而弗<lb/>
彰軨節載和曵爾斿而葢寡則知車必稱徳以其當偃<lb/>
武之朝旌必命結以其惡盡飾之標然後潤國容之濟<lb/>
濟藏禮器之翹翹載戈之德同邵動旝之譏且遥鄙楚<lb/>
<pb n="KR4d0021_WYG_004-15a"/>
廣之建茅但專武事賤晉軍之畫旆益昧文昭在夫外<lb/>
損祲容内充至德越暢轂之務戰矯寅車之宣力我衡<lb/>
既倚于以斂文羽之繁我御既均于以褫武綏之飾彼<lb/>
朱髦炳于漢牒元乗載于周詩或邦光之克煥或武怒<lb/>
以攸施曷若明逹至治裁成上儀奉乃轔轔之音文為<lb/>
貴者顧厥悠悠之質巻而懷之懿夫化極偃修教臻善<lb/>
美乗其車也見作者謂聖之道結是旌也示不復用兵<lb/>
之㫖噫奚由知盛德之然哉以此<lb/>
<pb n="KR4d0021_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四<lb/>
</p>
<p>
</p>
  </div>
<div>
<head>景文集巻五</head> <lb/>
    <p>
<pb n="KR4d0021_WYG_005-1a"/>
欽定四庫全書<lb/>
　景文集巻五<lb/>
　　　　　　　　　　　　　宋　宋祁　撰<lb/>
　風雅體詩<lb/>
　　順祀詩<hi>并序祔案仁宗本紀慶厯五年十月辛酉  章獻章懿于太廟與此相符</hi>
臣某言伏見去年七月壬寅詔書章獻明肅皇太后章<lb/>
懿皇太后並祔真宗廟室有司擇日具儀以聞其十月<lb/>
辛酉皇帝步自文德殿奉玉册玉寶至大慶庭中再拜<lb/>
<pb n="KR4d0021_WYG_005-1b"/>
以命丞相臣昌朝臣執中曰假爾節其遂告于廟臣昌<lb/>
朝等再拜受命容衛焜煌不譁不敖款于奉慈昭告如<lb/>
禮然後奉章獻明肅皇太后章懿皇太后木主納諸太<lb/>
廟有司至孟月之饗饗焉已事丞相率百官詣閤稱賀<lb/>
有詔大赦天下釋罪已責賜羣臣軍校各有差恭念盛<lb/>
德形容所以告于神明者宜有聲詩頌歎以播樂府臣<lb/>
某被學巳舊受恩寖深前日預聞朝廷末議今兹攝事<lb/>
省闥不當以斐然捍格自弃諸儒之後輒夙夜齋祓撰<lb/>
<pb n="KR4d0021_WYG_005-2a"/>
詩一章前侔猗那後訂清廟刺取經誼以輯其辭又惟<lb/>
三代以來娶止一姓姪娣有序勢不相踰故配食納寢<lb/>
止一后而巳由漢而下盡革周制繼室誕聖均極尊名<lb/>
而諸儒拘摯仍執故典競無實之偏論破適世之至權<lb/>
遂使漢祠别園梁建小廟礙禮不厭抑感弗通罔極之<lb/>
報則篤于一情以時之祭則判為兩祀列辟未悟庸可<lb/>
嘆哉且善敎者不拘古以妨今善禮者不後情以先物<lb/>
唐明皇帝合于合祔失于叙升故一王之典闇而不昭<lb/>
<pb n="KR4d0021_WYG_005-2b"/>
先帝獨啟聖慮順躋二德侑太宗之尊陛下述遵前憲<lb/>
寅奉二章參文考之祏然後天下之議披聾發蔀知前<lb/>
古之謬闕當今之適宜親親尊尊粲然無惑故詩之所<lb/>
陳揚㩁熟復繁而不簡亦咏歌不足不知舞之蹈之之<lb/>
義焉臣某頓首以聞<lb/>
孰順其祀明明天子天子謙讓詔羣臣其議惟章獻章<lb/>
懿遂祔先帝宜索而典而古而今順攷攸宜慰我孝心<lb/>
羣臣稽首不逺厥成伊先猷是程伊大孝是經匪祥符<lb/>
<pb n="KR4d0021_WYG_005-3a"/>
孰從則莫我京三代廟寢止一帝后漢制已遷儒臣罔<lb/>
究禮缺不稱因樸趨陋親靡祔尊神挈斯祐帝曰俞哉<lb/>
予奉二慈匪曰無典實成訓是依促灼爾龜爰蕝爾儀<lb/>
琢金追玉昭款信辭不敢先後惟以順躋孟冬十月大<lb/>
饗其時朕不憚勤于庭遣之吉日辛酉帝自文德至于<lb/>
大慶奉寶授册永懷劬勞孝貫天極虞賓在位百官承<lb/>
式顯顯太嵗惟册寶是將和鸞有容旗旗孔揚既至于<lb/>
廟是承是告奉遷后主合侑文考有主則止有匹得行<lb/>
<pb n="KR4d0021_WYG_005-3b"/>
遂旅豆籩以及芼牲明水太羮有飶有澄鼓鐘欽欽鼓<lb/>
瑟鼓琴考悅妣安蠲我德音德音維何帝受純嘏不專<lb/>
斯饗用赦天下開釋罪辜賜逮九軍一人作孝庶邦䝉<lb/>
仁禮非天作托始于聖聖克正始萬世攸定作述交善<lb/>
神人胥慶天謂皇帝既付所覆帝克孝治奉親以侑其<lb/>
收丕祺蕃衍後昆萬有億年繼繼存存<lb/>
　　上許州吕相公嗣崧許康詩二首<hi>并書簡案宋史吕夷  傳夷簡</hi>
　　<hi>封申國公景祐四年夏四月以鎮安軍節度使同平章亊判許州</hi>
<pb n="KR4d0021_WYG_005-4a"/>
十一月一日尚書刑部員外郎直史館宋祁敢再拜奏<lb/>
記相國申公執事竊聞古者堯有四伯是為四岳實佐<lb/>
文命降宅九州帝庸嘉之故賜姓曰姜命氏曰吕在周<lb/>
宣時有申甫者能左右王室以興周道國人美之為作<lb/>
崧高之詩道降神之異仲尼掇焉以什于雅在春秋時<lb/>
有齊許者盟㑹紏慝幹不庭方以大承厥祀有祚在下<lb/>
史世有家為諸侯選由是言之吕姓之衍于申曼于許<lb/>
厥惟舊矣恭惟相公憑極天之峻秉蒸民之彛慶叢祥<lb/>
<pb n="KR4d0021_WYG_005-4b"/>
發與聖參㑹言行而帝采亮謀奮而天縡和散為九功<lb/>
宣為六德沛如淵回湛若陽休勱相丕后十有四祀助<lb/>
薰燎而郊者四導農輅而東者一而鬼神無遺歆戴斗<lb/>
之使嵗通戎蠻之賮月來而疆場無猜侮士之賢者進<lb/>
無能者退邦之不足者與有餘者取而上下無尤違三<lb/>
辰澄霄百榖露野佑我丕業格于皇天跡夫感㑹之隆<lb/>
幽贊之協要可知已有太岳基其兆有申甫奕其先有<lb/>
齊許蕃其系靈光孫謀是相是鍾天而未忘叔仲之德<lb/>
<pb n="KR4d0021_WYG_005-5a"/>
是故復申之宇以陪敦章大即許之舊以濟美顯庸傳<lb/>
曰惟其有之是以似之公之謂矣某不佞學于舊史氏<lb/>
知吉甫史克之作以事美一時託文見志遂得聲滿天<lb/>
地于今稱誦不自知量謹作嗣崧詩五章章十句美公<lb/>
之國于申也許康詩五章章十二句美公之安乎許也<lb/>
立言之體畧細語大故推而上之以及于祖辭必欲類<lb/>
不容虚美故循而下之後及于公古之賦詩義取卒章<lb/>
焉嗣崧之亂曰壽考是承士大夫之祝也許康之輯曰<lb/>
<pb n="KR4d0021_WYG_005-5b"/>
帝曰還歸邦人之志也雖不足雍容揄揚其義肆而不<lb/>
隘輒因誕日之慶繕冩馳獻侑奉觴之餘歡伏惟一加<lb/>
觀采裁貸其罪不宣某惶恐再拜<lb/>
　　　嗣崧詩<lb/>
嗣崧大丞相四岳之後復國于申也<lb/>
彼嶽惟崧天作其神嗣生我公我公斤斤嘉猷矢陳柄<lb/>
國之均帝親命之纂成前人不顯其道惟申是保公邁<lb/>
厥德祗祇冀冀柔嘉而直模我彛倫揉我方國施于夷<lb/>
<pb n="KR4d0021_WYG_005-6a"/>
貊百度是毗庶績允熙罔敢不恪惟公是若帝詔執事<lb/>
徹申土疆衍沃腴良賦輿溱溱莫樂于申昔在四兵佑<lb/>
堯象禹為國心膂受民作邦于今以光帝告于公紹胥<lb/>
爾宇憲是文武如申如甫為周之輔誕錫爾祉惟申甫<lb/>
是似乘車錯衡淑旂英英式遄其榮公拜稽首敢揚王<lb/>
休祈天之久為天子萬壽彼嶽磐磐松柏丸丸公福禄<lb/>
實蕃有崇而岡有大而陵公壽考是承<lb/>
　　　嗣崧五章章十句<lb/>
<pb n="KR4d0021_WYG_005-6b"/>
　　　許康詩<lb/>
許康申公均政勞而康乎許也昔四岳之裔在商周間<lb/>
有申有甫有齊有許而公又作屏焉邦人宜之故作是<lb/>
詩也<lb/>
許麗而康岳孫奠之曰公之屏實維似之公徒增增朱<lb/>
綅綠縢不戁不驚鉤膺鏤鍚稱娖顔行噦焉綏章總我<lb/>
列侯式時南疆公之相攸孔樂于許其原膴膴其川訏<lb/>
訏有芃禾麻有京稷黍藪焉麋麕渚焉魴鱮有李有桃<lb/>
<pb n="KR4d0021_WYG_005-7a"/>
有柘有檀樹我之園令居則安公視于庭師兵翼翼孔<lb/>
武有力公適于府陪卿髦士罔不就緒公宴于堂嘉賓<lb/>
我從琴瑟鼓鐘或揳或摐靜好鏗鏘萬舞有容左拂其<lb/>
殽炰鼈燔羔給鮮于庖右烝其<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>筍菭蒲葅柔嘉惟馥<lb/>
㫖酒且多其飲温克攝爾攸儀侑公宴嬉俾胖而樂俾<lb/>
艾而耆明明天子股肱一體于蕃于宣邦人咸喜主芣<lb/>
之山浚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之渠弗童而材弗竭而漁皇惠斯人俾公焉<lb/>
依公報其成帝曰還歸<lb/>
<pb n="KR4d0021_WYG_005-7b"/>
　　　許康五章章十二句<lb/>
　五言古詩<lb/>
　　夜直省舍<lb/>
省舍諸吏休前軒成獨步月色淨牟首星痕隱温樹稍<lb/>
聽班馬鳴獨見昏鵶度索居易興感幽抱邈誰晤自問<lb/>
濩落姿胡攖文墨務企歡無剰娛即事有盈慮逺寄江<lb/>
海心泠風儻能御<lb/>
　　省舍晩景<lb/>
<pb n="KR4d0021_WYG_005-8a"/>
日稷城隂生塵露稍云歇密樹抱烟沈高禽映天沒外<lb/>
物既不擾清機亦徐發何意羲皇風吹我襟袖末少駐<lb/>
北堂陲娟娟待明月<lb/>
　　正言田學士況書言上庠祭酒㕔北軒予所種竹<lb/>
　　滋茂<lb/>
昔承上庠乏蒔竹北堂軒飭吏勤浸灌冉冉榮孤根日<lb/>
晏到官下對賞忘塵喧海月影宵戺天風籟晨顛去年<lb/>
主人斥負謗為淮藩後來異好尚欲諉不敢宣何幸覯<lb/>
<pb n="KR4d0021_WYG_005-8b"/>
時哲乃加封殖恩千里走書驛語竹遙相存不才好冷<lb/>
局異日期歸旋千萬屏剪伐勿令孤願言<lb/>
　　仲夏愆雨穉苖告悴輒按先帝詔書繪龍請雨兼<lb/>
　　禱霍一淮瀆二祠戊寅蕆祀已夘獲雨謹成喜雨<lb/>
　　詩呈官屬<lb/>
盛夏挾驕陽于以搆炎熯歊塵坌天葢烈御煽雲漢稻<lb/>
穎茁然秀涸流不勝灌田畯䘏嵗功釋耒共愁歎太守<lb/>
沗農使閉閣重慙惋曾是謬政綱曾是濫囚犴一食三<lb/>
<pb n="KR4d0021_WYG_005-9a"/>
失匕冀亦思過半馳祝訴羣望願以身塞譴先帝隱民<lb/>
癠致和格靈變圖龍著繪法令甲布州縣愚計不知出<lb/>
奉行安敢慢外日築層壇丙夜封舒鴈奉匜再三跪信<lb/>
辭靡虛薦幸勿為龍羞敢不報神眷翼日耿弗寐徂野<lb/>
視宵奠幽血粲靜蠲執事便傳讚薄誠䝉昭享距躍私<lb/>
自忭回車未及稅雲油黙焉徧窮海遂涔涔籠山兹漫<lb/>
漫旱麓衆卉蘇焦原暍氛㪚寸苖蔚如揠新波鱗欲渙<lb/>
何意一溉窘有望千箱衍揆予乏嘉績聖詔仰成憲恤<lb/>
<pb n="KR4d0021_WYG_005-9b"/>
祀神罔恫昬作人胥勸抒藻拙言詞竊用慰羣掾<lb/>
　　長葛道中作寄侍讀梅給事<lb/>
仲春告言歸道次古長葛水窮既舍舟僕具始脂轄南<lb/>
登高原望天宇莽庨豁溱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>澹無波芣騩森相軋春鳩<lb/>
日夜鳴陽膏淺深達田畯挈壺漿稚子勤襫襏驅牛洒<lb/>
先稑趣車載輸秸郊柘色欣欣梢溝流活活縣官恩澤<lb/>
美農節未嘗奪賢牧謹詔書民隱罔遺察射蠲贅聚勞<lb/>
<hi>鄉兵初免閲射</hi>賦檢誅求猾我亦占一㕓聞茲慰饑渴矢詩雖<lb/>
<pb n="KR4d0021_WYG_005-10a"/>
不多要附許風末<lb/>
　　去郡作<lb/>
解龜淮陽區浮鷁暮春月州民擁前道重為使君别尊<lb/>
酒卻畧跪絲管參差發共謂君此行寵命煥朝節進伏<lb/>
丹泥戺勉之奮芳烈使君慙且嗟處躬素衷拙雖爾荷<lb/>
賜環安敢冀榮轍頓首謝上畢行當避時傑願移邦人<lb/>
愛孤根保勿伐<lb/>
　　壽州十詠<hi>案十詠題熙熙閣白蓮堂清暉式燕秋香狎鷗齊雲美隂望仙清漣等八亭今</hi>
<pb n="KR4d0021_WYG_005-10b"/>
　　<hi>缺美隂亭一首</hi>
　　　熙熙閣<lb/>
東譙已自高復此構層宇誰謂淮南逺風物美無度飛<lb/>
岑納晝碧流月遺宵素揆予乏仙氣樓居庶可慕<lb/>
　　　白蓮堂<lb/>
堂皇敞而華櫩牙照池水鈿葉矗新團玉莩粲繁蘤游<lb/>
鱗竟潑潑幽石仍齒齒寄言採秋芳何必涉江涘<lb/>
　　　春暉亭<lb/>
<pb n="KR4d0021_WYG_005-11a"/>
涉園憇何處道左䕃華榱幽尋乏朋往勝晤徒自知文<lb/>
禽弄不歇惠風至無期含情重徙倚物色到霞霏<lb/>
　　　式燕亭<lb/>
使君班春還于焉衎吾屬四阿住翬棘聊以便涼燠棟<lb/>
表飛雲逝題端邀月宿無德與斯人式宴良自恧<lb/>
　　　秋香亭<lb/>
蘭菊被秋坂危宇冠層巔雜樹自隱日修條爭刺天石<lb/>
斜苔附秀樛窮蔓倒懸擷英欲誰遺佇立徒娟娟<lb/>
<pb n="KR4d0021_WYG_005-11b"/>
　　　狎鷗亭<lb/>
昔人有機心鷗鳥舞不下太守心異昔寒灰與時化爾<lb/>
既不我猜余亦無爾詐隨波以全軀于兹伴多暇<lb/>
　　　齊雲亭<lb/>
肇允締層宇岧岧少城隈憑軒肄師孑<hi>予始創北下臨都塲時于此閲</hi>
<hi>武戲</hi>中坐合賓罍白日披霞上蒼山障霧回眷言西北道<lb/>
吾師安在哉<lb/>
　　　望仙亭<lb/>
<pb n="KR4d0021_WYG_005-12a"/>
嘗聞淮南王雞犬從此去至今山頭石馬跡尚有處使<lb/>
臣辭從官終日絶塵慮望望雲漢間想見賓天馭<lb/>
　　　清漣亭<lb/>
煙篠環曲隄飛軒俯幽渚水容靜可鑒倒見城頭樹青<lb/>
蒲矗爾秀白鳥瞥然去勝晤與時新遂歌奚能叙<lb/>
　　草木雜詠五首<lb/>
　　　楠<lb/>
童童挺十尋一葢摩空緑斜月礙枝回凉烟附葉宿拙<lb/>
<pb n="KR4d0021_WYG_005-12b"/>
斧無妄加要經匠者目<lb/>
　　　藤<lb/>
虺蔓相結蟠虬梢互回屈紛若未契繩繁如已綸綍峭<lb/>
格外團隂尤堪庇炎日<hi>案此詩宋詩存缺結韻作五言絶</hi>
　　　<graphic n="KR4316" url="https://raw.githubusercontent.com/kanripo/KR-Gaiji/master/images/KR4316.png" mimeType="image/png"/>
                    <hi>四時開花作實</hi>
紺實紛纍纍柔柯緩若若葉以代新陳花仍開續落味<lb/>
雖不常御香能破酲惡<hi>俗傳醉者噢香輒醒</hi>
　　　海椶<lb/>
<pb n="KR4d0021_WYG_005-13a"/>
哆熾風葉張囷皴雨皮厚叢橑列葢端攢旄注旗首物<lb/>
以希見珍材縁怪志醜<lb/>
　　　枇杷<lb/>
有果産西裔作花凌蚤寒樹繁碧玉葉柯疊黄金丸上<lb/>
都不可寄咀味獨長歎<lb/>
　　塞垣<lb/>
塞垣八月暮百卉已凄然沙驚甌脫路霧暗單于天衛<lb/>
霍始開府辛趙數屯邊鏖霜犇金㦸攢月駛飛鋋彫弧<lb/>
<pb n="KR4d0021_WYG_005-13b"/>
六鈞勁犀札七重穿一戰薄澣海再討窮祁連露布報<lb/>
天子稱觴壽萬年<lb/>
　　春集東園詩<hi>并序及李獻臣以下六首附</hi>
春集東園詩者端明學士獻臣李君翰林伯中王君天<lb/>
章侍講原叙王君館閣校勘景純刁君永叔歐陽君子<lb/>
莊楊君暨予仲月既望之宴所賦是集有三勝焉地之<lb/>
勝則如左睨都雉前眺畿隧林簿灌叢鋪棻自環時之<lb/>
勝如載陽之辰戢慘傃舒惠氣韶茟怡豫天區賓之勝<lb/>
<pb n="KR4d0021_WYG_005-14a"/>
則如朝髦國俊清交石友駕言相從簪盍就閒三者先<lb/>
具吾人所以擠天下細故彷徉蕭散而自適其適也若<lb/>
夫頫擷仰援有蘤有枚參行迭饋有胾有醪時哢嚶然<lb/>
可以悅耳野芳芚然可以藉席輕風舞于快餘鮮雲曵<lb/>
于曬表樂斯咏咏斯陶僉謂㑹之難常詩之可以羣也<lb/>
俾永叔列韻坐者陳章予與題辭焉以詫其美昔鄭區<lb/>
區一寰内侯使七子從趙武賦詩以觀鄭志陽秋尚之<lb/>
今多士樂事萃此王國選言足嘆一出治音使如武者<lb/>
<pb n="KR4d0021_WYG_005-14b"/>
觀諸君之篇則知賢鄭人逺矣章别十二句句五言雜<lb/>
附左方云康定紀元之次年序<lb/>
　　　賦得筍字天章閣待制宋祁子京<lb/>
茂氣遍春逵結客並游軫勝踐屬園墟歡言駐騶引跼<lb/>
情適野豁逺目向天盡林馥樹纔花町疎篁未筍飲來<lb/>
無留釂嘲往有餘囅耳熱謝時人戚戚良可憫<lb/>
　　　賦得蘂字端明殿學士兼侍讀學士李淑獻臣<lb/>
　東城桃李春結客玩珍蘤試過辟疆園兼屈中郎屣<lb/>
<pb n="KR4d0021_WYG_005-15a"/>
　筠苞煙蔽虧栁帶風眠起岸幘藉芳艿銜杯嗅新蘂<lb/>
　留連魚鳥適放曠山林喜意賞殊未闌更作櫻㕑擬<lb/>
　　　賦得葉字翰林學士王舉正伯中<lb/>
　芳辰聊命駕郊野賞心愜亭幽路鬱紆樹宻花重疊<lb/>
　暫紓朝紱勞喜與朋簪接談麈逗松枝宴賞澄竹葉<lb/>
　含和寄蕭散選勝窮登躡行樂且躊躇此遊非日涉<lb/>
　　　賦得蕚字天章閣侍講王洙原叔<lb/>
　燕退朝事希鳴騶出雲閣近遊速朋彦名園接闉郭<lb/>
<pb n="KR4d0021_WYG_005-15b"/>
　幽芳尚閒整新樾已清漠歡談一坐傾遞飲百分涸<lb/>
　我亦醒而狂遵溪縱行樂晚駕方惜歸正巾墜香蕚<lb/>
　　　賦得翠字館閣校勘刁約景純<lb/>
　託載東城隅選勝名園地不問主人來聊適尋春意<lb/>
　簪花照席光藉草連袍翠烟霏逺樹迷風獵繁英墜<lb/>
　促行㶑灔觴少駐雍容騎四者信難并安敢辭沉醉<lb/>
　　　賦得節字館閣校勘歐陽修永叔<lb/>
　綠野秀可餐遊駿嘉初結芸扄苦寂寞禁署隔清切<lb/>
<pb n="KR4d0021_WYG_005-16a"/>
　歡言得幽尋況此及嘉節鳥哢已關關泉流初決決<lb/>
　紫蕚繁若綴翠苕柔可擷屢期無復時芳物畏鶗鴂<lb/>
　　　賦得蔕字館閣校勘楊儀子莊<lb/>
　芳節未晼晩名園好澄霽停車沒徑苔移席傍叢筀<lb/>
　蝶粉留紅房蜂鬚抱香蔕微波生酒杯輕吹拂衣袂<lb/>
　何當名敎樂況復昌時世歸鞍惜餘歡陽烏不可繫<lb/>
　　七不堪詩七首<hi>并序</hi>
昔嵇康有書抵山濤自謂有七不堪恐不可居世雖抗<lb/>
<pb n="KR4d0021_WYG_005-16b"/>
言自任亦篤性使然予年過四十抱支離之疹移告時<lb/>
滿三月臺家未之劾也而因病成老習惰成愆向之不<lb/>
堪予皆有之矣自念官在史氏執筆右螭不容頽放矣<lb/>
安于無用聊作七章自歌之亦自儆云<lb/>
一不堪性嗜日高寢疊鼓震餘夢星毛欹倦枕冠劍朝<lb/>
已盈當關視門闖<lb/>
二不堪草野樂垂釣潑潑錦鱗游籊籊翠竿掉夕負槁<lb/>
桐還行吟面煙徼<lb/>
<pb n="KR4d0021_WYG_005-17a"/>
三不堪坐痺不得搖湯沐乏薰濯蟣蝨喜爬搔俯惕板<lb/>
在手回慙綬結腰<lb/>
四不堪不喜謝書疏正無刀筆能拙作餐飯句自勉信<lb/>
非長愆酬亦逢怒<lb/>
五不堪未始臨喪弔倍重秦失號禮譏老聾笑勉順當<lb/>
世情為哀損真妙<lb/>
六不堪不樂俗人共聒聒沸蟈集紛紛臭孥衆怒遷多<lb/>
市色禮煩方聚訟<lb/>
<pb n="KR4d0021_WYG_005-17b"/>
七不堪束紳對文案吏若鳧鴨趨文驚朱墨抏自襮安<lb/>
所能深心託蕭散<lb/>
　　庫部閔員外還都<lb/>
望郎東南秀奯然悟真理身雖宰官身子即諸佛子畫<lb/>
諾閣鈴下塵慮未嘗滓成金不復礦見月詎存指東道<lb/>
整朝珂西亭摻離襼無用樂山林山林即朝市<lb/>
　　葵<lb/>
剉蘗染新蘤插鈿成密房仙人文玉字宫女道家籹聞<lb/>
<pb n="KR4d0021_WYG_005-18a"/>
說蘂間路能令肌骨香<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五<lb/>
</p>
<p>
</p>
  </div>
<div>
<head>景文集巻六</head> <lb/>
    <p>
<pb n="KR4d0021_WYG_006-1a"/>
欽定四庫全書<lb/>
　景文集巻六<lb/>
　　　　　　　　　　　　　宋　宋祁　撰<lb/>
　五言古詩<lb/>
　　和登山城望京邑<lb/>
子牟懷魏闕陳咸思帝城他鄉豈不美吾土樂所生況<lb/>
復撫凋節憑高懷上京山川不可見葱鬱凝神縣紫氣<lb/>
抱闗迴玉斗侵城轉負羽長楊獵撞鐘平樂宴高冠照<lb/>
<pb n="KR4d0021_WYG_006-1b"/>
華蟬英俊皆比肩朝奏主父牘夜召賈生賢五侯交薦<lb/>
幣諸公亟為言我生流離極十年悲去國葉願洛陽飛<lb/>
魚寧武昌食當棄闗下符一對危言策<lb/>
　　送平陸知縣尹象先<lb/>
之子被尉薦走馬赴闗西西人待賢相撫育庶有宜羌<lb/>
羶汙右鄙秦隴含創痍健將貪屯聚砦柵猶鱗差四年<lb/>
結不解糧餉先自疲兵分勢已弱賊入縱横馳營陣訖<lb/>
不立安得張吾師比來守禦計尚復紛相訾子今位苦<lb/>
<pb n="KR4d0021_WYG_006-2a"/>
下何由能奮奇悉力字羸瘼姑守簿書期<lb/>
　　次陜郊<lb/>
驚風吹客夢西落劍南天自問何為爾官牒見嬰纒遽<lb/>
傳非乆舍黎明徒御喧俯輪千仞底仰轡百尋巔憑高<lb/>
一以眺野氣正蒼然崖奔仆僵樹湍躁啼荒泉羇禽易<lb/>
去木奔麕不擇阡撫物重増嘆去邦邈以綿何為乆行<lb/>
役坐使歡心捐<lb/>
　　提刑使者還嘉州<lb/>
<pb n="KR4d0021_WYG_006-2b"/>
使者艤行舟是行及凄序祖帳俯平沙從騎羅前渚一<lb/>
進酒惟醴再進魴及鱮逺客已少悰況將暌宴語勁風<lb/>
自薄林寒流稍分浦訟矢乆已閒農坻矧就緒嵗晏亟<lb/>
言旋無為負延佇<lb/>
　　提刑勸農使者還嘉州<lb/>
案部聊北征肅舲復東下江溜澹泱泱檣烏紛雅雅離<lb/>
醑不餘杯征棹亟沿洄逺岫隨時見幽花無候開清氛<lb/>
霽平陸林艿信重複𤏡路繚山顔駹田耨巖腹屬此屢<lb/>
<pb n="KR4d0021_WYG_006-3a"/>
豐期仍當省斂時擊壤係途樂餘糧尋畝棲嘉陽信嘉<lb/>
處時與賞心遇霽樹抱空輪寒濤下翔鷺還轅眷仲秋<lb/>
秋序日方遒歸諾果無負遲子臨江樓<lb/>
　　雜詠三首<lb/>
有客款我廬念我衰暮齒自言上真書有藥名不死黄<lb/>
金乃能化白髮安足治謂我刀圭餘已足度年紀驅還<lb/>
扶桑面黄昏付䝉汜主人詭謝客吾生本塵滓少來誦<lb/>
詩書不識怪神理驚聞河漢言浩然弗知涘今也病未<lb/>
<pb n="KR4d0021_WYG_006-3b"/>
能異日從吾子<lb/>
金爐焚蕙芉香播蕙已灰郁馥誠可貴無乃為蕙災上<lb/>
瓦編翠烟下礎挺沈質所用不必同相濟成宫室<lb/>
樂羊振歸旅光艷充國都矜心激盛氣奮若長虹舒君<lb/>
王勞軍罷為出一篋書避席再拜跪功非臣所圖不待<lb/>
一盈篋寸書已有餘成功在主君斯語不可誣<lb/>
　　玉玫瑰<lb/>
瑤楮鏤空濛冰紈捲重疊寒光欲衝斗迴秀難藏葉誰<lb/>
<pb n="KR4d0021_WYG_006-4a"/>
碎辟邪香氤氲飛作蝶<lb/>
　　劉伯誠見恵僕所作中山雜詠石刻<lb/>
衣冠昔奔波晉社亦中徙水府擁宮闕六姓傳劍璽名<lb/>
卿入理窟黔首多兵死真人剗墉障六合如平砥三山<lb/>
屹不化城郭無形似冥冥桑麻村殘鋒出耘耔前朝絶<lb/>
遺老故事稽野史我頃為中山蠲租案田水刳木枕波<lb/>
濤礲刀伐荆杞叢祠及荒壠幽處無不履車停客登席<lb/>
酒盡詩在紙游深造遐邃語苦出奇詭投囊凡幾時蓬<lb/>
<pb n="KR4d0021_WYG_006-4b"/>
塵失料理劉侯見之笑謂此那可毁濡毫請揮灑買石<lb/>
親鑴紀嗟予政理疏無徳行嵔壘編民願尸祝有愧庚<lb/>
桑子惟兹楚客謠可以傳下里何時見椎擊斷仆清江<lb/>
尾<lb/>
　　寫懷寄獻樞密太尉<lb/>
僕本草茅人守植自有素偶與力運偕牽絲及榮路矢<lb/>
將保獨行安敢邀詭遇朝躋緑霧閣夕舍金馬署鷃志<lb/>
屈鴻翼珉質謝瑤圃内省實空虛焉得乆留處悟非不<lb/>
<pb n="KR4d0021_WYG_006-5a"/>
必老斑領況云屢竟獲一麾來果此避賢趣載以朱幡<lb/>
車佩以銀符兔君寵寄華冕癯醜不成惡淮郡梁楚交<lb/>
刀筆紛民務粗欲逃官責何暇収民譽平生覯宗工亟<lb/>
為拯淪誤慙負知已言遂貽越鄉慮何圖霄與泥肯問<lb/>
簪與屨辛勤風波亊尺牘奚能訴代馬愁南嘶鷓鴣憎<lb/>
北翥所戀明主恩未理歸田馭<lb/>
　　瓊花<lb/>
唐昌觀中樹曽降九天人鑾駕乆何許雪英如舊春豈<lb/>
<pb n="KR4d0021_WYG_006-5b"/>
無遺佩者來效捧心顰<lb/>
　　抒懷上孫侍講學士<lb/>
僕本寒鄉士始願託田隴偶與亨會并遂竊空名寵黌<lb/>
胄信清閒文書無倥偬牽絲玷外舉挾册陪春誦縹帙<lb/>
芸葉香清池璧流壅雖均五能知猶冀三陌踊有志慕<lb/>
孤直多言畏奇中往往犯怒狙時時遭嚇鳯脅肩方病<lb/>
畦洗足幾成湩言充衛士㸑賦蓋呉人甕但望不汝瑕<lb/>
安能賈予勇叢雲屬帝辰烝汕樂賢共前追三代風旁<lb/>
<pb n="KR4d0021_WYG_006-6a"/>
鼓天下動方正召華郤賢良命晁董務擢平津對無罪<lb/>
賈生慟裒然羣儶來燦若春葩縱咨予苦澁訥望風猶<lb/>
陰拱愁多目似蒿疾乆帶移孔直慮醒而狂遂同微且<lb/>
尰三千御上方八九吞雲夢訂正清廟詩白罷旅獒貢<lb/>
夫寧本無志良憂拙於用擊轅固歌鄙殙金誠外重中<lb/>
夕撫躬嘆明恩愧孤奉況復年苒苒坐驚頭種種閒居<lb/>
昔有潘廣宅今非仲塵容化衣襘雨氣昬刀䩬所賴庇<lb/>
明悊盱衡顧閒冗每辯驥垂耳力排儒發冢不爾謝病<lb/>
<pb n="KR4d0021_WYG_006-6b"/>
歸鉏釣事江葑<lb/>
　　溪上<lb/>
溪上玩秋水使人意自清烈烈囘飈餘鱗鱗夕浪生有<lb/>
魚可垂餌有蒲可芼羮況值新酒熟鮭菜辛鹹并興來<lb/>
命一樽樽至壺自傾便置人間慮浩然滄海情<lb/>
　　送行<lb/>
秋日苦凄凄味若虀臼辛如何多感地更送將歸人高<lb/>
蓋浮清旭長纓縛素塵慘色動車僕離言發坐賓霜珂<lb/>
<pb n="KR4d0021_WYG_006-7a"/>
響征馬星脂滑行輪契濶何所道良飯自寵珍<lb/>
　　暁櫛<lb/>
暁櫛理斑鬢蕭蕭徧愁顛多病始計日蚤衰不待年青<lb/>
青固未幾種種今乃然寡髮有巽象施髲慙莊篇且復<lb/>
委蓬葆言就東山眠<lb/>
　　筠亭<lb/>
山阿彼有人葺宇映修竹露籜新舊斑風梢動搖緑此<lb/>
君自虛心主公今實腹<lb/>
<pb n="KR4d0021_WYG_006-7b"/>
　　送屯田張員外<lb/>
飛霜逐凋節嵗籥忽已闌奈何送歸客置酒長江干十<lb/>
載始一遇别易會故難此地嗟素領昔日皆朱顔詎意<lb/>
前歡餘更為後感端行舟望不見留驂相與還芳訊幸<lb/>
無保時付凌風翰<lb/>
　　古意<lb/>
薄宦若秋蔕飄然去林枝盲風不我愛吹墮清淮湄淮<lb/>
南苦憀慄九月繁霜飛晩蕙相為歎崇蘭偕此衰凋落<lb/>
<pb n="KR4d0021_WYG_006-8a"/>
雖云苦芬香終不移但願陽春動要當三秀期<lb/>
　　秋氣<lb/>
清濁還二儀秋氣颯然肅溪潔潦已殘林疎條自矗寒<lb/>
蛩思長堦歸燕眷華屋凋年自兹始鄉懷念松菊<lb/>
　　感舊送虞曹楊員外<lb/>
曩笑長者言感恨嵗時遽不云笑未幾倐已及哀路却<lb/>
懷眼中人落落星向曙寧無新相知論新不如故夫子<lb/>
恵然至適慰離羣慕締交三十載契濶不同處醜老向<lb/>
<pb n="KR4d0021_WYG_006-8b"/>
來妍鬢黑今也素伐木喜求舊谷風念將懼我顧濫榮<lb/>
班君乃嘆奇數根柢假容進纒牽以長誤乆領一麾行<lb/>
江湖極沿泝杯酒曾未款僕夫告方具前樂暫還衿後<lb/>
戚已盈慮丈夫固有志膂力經世務何必常相從卑若<lb/>
堂下屨嵗滿亟來旋中朝著翔步<lb/>
　　擬杜工部九成宫<lb/>
雲山鬱嵯峨宫户莽轇輵摧峯隱馳道鑱岫啓繡闥游<lb/>
鵾邈飛鬭陽馬恣陵突危淙注銅池翠㶑潄崖骨落虹<lb/>
<pb n="KR4d0021_WYG_006-9a"/>
拖晨軒奔蟾守夜窟憑高眺鴻洞念古一超忽咄嗟有<lb/>
隋後締構窮剞劂徒矜昔日工乃忘後世拙居為唐家<lb/>
保功業何汩汩牛酒望幸民巖廊衛守卒殘松抱空偃<lb/>
臥楊委新伐千載徧荒愁金鋪鎖崷崒<lb/>
　　望仙亭<lb/>
淮山相蟬聨萬景歸宇下來波澹天末歸霧滅巖罅凄<lb/>
凄草色繁肅肅桂叢亞吾人愧攸館僊屬冀來舍<lb/>
　　湖山<lb/>
<pb n="KR4d0021_WYG_006-9b"/>
一水抱天囘千巖互相映寒湖囓沙痕狂峯貫霞景持<lb/>
此寫琴心寧無子期聴<lb/>
　　勸酒<lb/>
酌酒奉君壽勸君慎勿辭只今舉酒罷已異行觴時波<lb/>
瀾前後來日月分寸推稚容不耐乆縞領無停緇獨醒<lb/>
信勞人兹事定何悲假令古無死晝夜常委遲正恐爽<lb/>
鳩樂後人非所希<lb/>
　　種竹<lb/>
<pb n="KR4d0021_WYG_006-10a"/>
世皆笑幽獨可不少自貶種竹南軒間亦足以相驗況<lb/>
兹嵗華晩衆卉日凋斂清節良自如栽培匪為諂<lb/>
　　涼蟾<lb/>
涼蟾囓殘雲飛影上西廡鵲鴉依空墻蠨蛸已在戸君<lb/>
行閲三嵗确戰亦云苦新衣本自綻故裳復誰補朔風<lb/>
萬里來儻或從君所風過無傳音徘徊獨愁予<lb/>
　　楊秘校秋懷<lb/>
上天分四序素秋獨可悲風商勁危條寒露鮮繁蕤依<lb/>
<pb n="KR4d0021_WYG_006-10b"/>
依燕去巢嘒嘒蟬抱枝撫物喟然嘆流光忽已馳危衿<lb/>
恧新壯華領移故緇願君策高足無後功名時<lb/>
涼風颯彫年遥昔耿多慮冽冽寒螿鳴離離客鴻度之<lb/>
子懷茂器有志康庶務未蒙徐樂召方感董生遇道局<lb/>
駿願違絃絙危響赴此際怊悵情偕之嵗云暮<lb/>
治畹當樹蘭治林當植桂蘭生可香國桂茂絶藂薈邈<lb/>
哉志士節所趣與人異意經千古上心包九垠際道勝<lb/>
外物輕矧復韁鎖細所以搶榆者局局笑鵬翅<lb/>
<pb n="KR4d0021_WYG_006-11a"/>
　　真珠龍柏<lb/>
彼美夜光喻益之新甫名纍纍雲際艷皎皎月中英勿<lb/>
誚素為絢相期隆徳聲<lb/>
　　度飛石嶺<lb/>
人不怨飄瓦何用罪飛石石墜不可常人值亦其適去<lb/>
去走嶔崟千金幸自惜<lb/>
　　擬王右丞𤓰園<lb/>
荷鋤往𤓰田煙蔓紛廣疇植杖未及憩有客眷林坵騶<lb/>
<pb n="KR4d0021_WYG_006-11b"/>
哄羅戸前冠葢蔭道周進客北堂上藉以氍毺柔持盃<lb/>
再三跪酌我清白酧時時高興酣矯首望神州長衢貫<lb/>
廣陌及宇注飛樓恵風林間翔早暉花上浮新葉向蒙<lb/>
密鷇雛已啁啾時哉物可玩況復忘吾憂故人心儻爾<lb/>
駕言時見求<lb/>
　　寄題宫師相公宴息園<lb/>
相公納衡樞卜築來東里恤他匪足尚自適乃云美中<lb/>
園興夷爽薄言謝朝市壤石非逺遷松竹皆故蒔絳蘤<lb/>
<pb n="KR4d0021_WYG_006-12a"/>
謝游軒素波鳴褉戺遐蒼眺京隩側縹抱嵩趾畦塍互<lb/>
演漾灌薄紛靃靡崒崒相向山濺濺自流水高雲靡還<lb/>
期冥鴻無慕理公時挾勝想朅來遵逸軌逢觴即陶然<lb/>
坐樹亦欣止冲情舍天倪妙歌怯物類揮金屢空鎰愛<lb/>
客輒留屣式俾衛公壽弗取安石侈有守卧淮壖聆風<lb/>
竦予企他日果西歸角巾望松梓<lb/>
　　小渠<lb/>
唐溪析春溜一股入清渠循庭始演漾走圃輒縈紆淙<lb/>
<pb n="KR4d0021_WYG_006-12b"/>
淙潄幽石唯唯泳纖魚瀑來聊激濁澄罷復涵虛恃源<lb/>
纔自潤流波愧挹餘<lb/>
　　曉過二里山<lb/>
黎明走蒼山千仭勢如削北斗挂西巔徘徊乆未落驛<lb/>
道轉巖肩人烟聚岑腳太虛交昏旦顥氣自噴薄陽光<lb/>
排暗升陰氛值明郤翔禽散喬枿啼狖思空壑逢隈霧<lb/>
尚屯投險泉爭躍生平好山意毎遭事嬰縛安得乗冷<lb/>
風窮躋叩寥廓<lb/>
<pb n="KR4d0021_WYG_006-13a"/>
　　思賢閣圖予真愧而成咏<lb/>
忝中二千石罷去輒圖真揆予本完士蚤䝉善養仁執<lb/>
笏班華位飛綏侍邃宸如何金紫服乃裹坵壑身西南<lb/>
一靣重朅來駕朱輪牽拙嵗再期初無徳在民形象安<lb/>
足紀崖畧聊自陳質陋眸子瞭志泰眉宇伸誰謂彼其<lb/>
子而傳阿堵神爵里三十八<hi>自參豫吕公而下凡四十一人雷太尉張尚書程樞</hi>
<hi>密皆再至</hi>赫赫多名臣瞻前謝前哲垂後慚後人<lb/>
　　九日藥市作<lb/>
<pb n="KR4d0021_WYG_006-13b"/>
陽九協嘉辰斯人始多睱五藥㑹廣㕓遊肩閙相駕靈<lb/>
品羅賈區仙芬冒闉舍擷露來山阿斸煙去嵒罅載道<lb/>
雜提攜盈簷更薦藉乗時物無賤投乏利能射饔苓互<lb/>
作主薓薺交相假<hi>音架</hi>曹植謹雁令韓康無二價西南嵗<lb/>
多癘卑濕連春夏佳劑止刀圭千金厚相謝刺史主求<lb/>
瘼萬室繫吾化顧賴藥石功捫襟重慙唶<lb/>
　<lb/>
　景文集巻六<lb/>
</p>
<p>
</p>
  </div>
<div>
<head>景文集巻七</head> <lb/>
    <p>
<pb n="KR4d0021_WYG_007-1a"/>
欽定四庫全書<lb/>
　景文集巻七<lb/>
　　　　　　　　　　　　　宋　宋祁　撰<lb/>
　五言古詩<lb/>
　　迎春曲三闋<lb/>
青陸斗杓囘河内動新灰冰際綃紋綻雲邊鶴影來漢<lb/>
宫行慶罷花樹翦刀催<lb/>
東郊風馭軟嚴署漏籌添栁拂將軍壁梅飄公主奩舞<lb/>
<pb n="KR4d0021_WYG_007-1b"/>
衣裁幾許新人解織縑<lb/>
荔達楊膏動冰解水紋融天花四面碧日氣幾竿紅不<lb/>
言雙燕晩為嘆玉箱空<lb/>
　　散闗<lb/>
磴道何盤盤百步人一憩弭節高山巔闗存不置吏昔<lb/>
緣暴客須今為有道廢<lb/>
　　和成上人<lb/>
西山有尊者秀出於稻麻徧參居第一諸佛素所嗟錫<lb/>
<pb n="KR4d0021_WYG_007-2a"/>
聲來赤縣被裓垂青霞流出一切妙普見大千沙我法<lb/>
果無在昧者兹有涯是凡方是聖歸正即歸邪妄懷萬<lb/>
緣息舉意千里差有客謝病免清辭春月賒靜眠金粟<lb/>
室壓坐馬融紗<hi>伯氏比多齋薫動或累日</hi>觀化哂罨勒自呼嗤鏌鋣<lb/>
瞻言世外友相期心不遐揮斤郢匠室流水子期家披<lb/>
雲示駛月拂果去空花師嘆未曽有君對無以加清襟<lb/>
互黙遣所得非齒牙層陰朋盍阻坐情丹霏斜涵毫泚<lb/>
仙滴抒藻揚晨葩<lb/>
<pb n="KR4d0021_WYG_007-2b"/>
　　水文疊石<lb/>
曉波清蒼痕豗激翠將腐奔濤已東決磊塊溜不去巧<lb/>
匠取之出入資園亭趣陰罅囓餘苔寒凹逗輕露彼怪<lb/>
子弗談不轉吾所慕<lb/>
　　逺行<lb/>
楚人巧悲秋分作四種戚最極有逺行百感攅羇臆林<lb/>
鳥戢和哢屯雲獻慘色客乆歸念長年驚壯圖窄撫物<lb/>
盈近嘆驅騑擁遙惻曉斗亦告勞垂杓卧樓北<lb/>
<pb n="KR4d0021_WYG_007-3a"/>
　　早秋有感<lb/>
一葉飛足驚要是變衰始毛澤自兹竭多露方夜委凉<lb/>
蜩抱空號腐燐變幽燬怊然感物化鬚髮不常美羲和<lb/>
鞭白日已復向濛汜功名未及見軒冕胡足恃坐客憫<lb/>
予憂粲然啟玉齒輟嗟謝諸郎長年行自爾<lb/>
　　讌集<lb/>
素節倐已宴高風送浮涼拂席進賓客釃酒羅壺觴黄<lb/>
雞跖跖美紫蟹螯螯香莫矜來歡早須念後戚長奔川<lb/>
<pb n="KR4d0021_WYG_007-3b"/>
無緩瀾徂日不還光願客且安坐調絃未遽央<lb/>
　　水月<lb/>
渺渺遡雲波盈盈柅霜馭碎璧擁舟來流金映沙聚夜<lb/>
寂波已休何人薦真趣<lb/>
　　和君貺學士宿淮上見寄<lb/>
使舲既邅迴淮溜劇沿泝我行非不逺君節自前路烟<lb/>
汰厯濠汭霧氛逗荆樹感此言邁情慰予索居慕曰歸<lb/>
歸未辰慘别别已屢努力保素衿天途遲還翥<lb/>
<pb n="KR4d0021_WYG_007-4a"/>
　　鈴轄冒上閤就移知雄州<lb/>
聚散非一端賢逸難兩遂擁節北臨邊安得乆交臂此<lb/>
行詎不逺印瑞三且二<hi>拜官領職自東閣以降凡兼五名</hi>背劔車炙輠<lb/>
徑秦驂舞轡雄州乃劇藩喉領塞南地譯通老上庭道<lb/>
係單于使適館授主粲乗韋交客贄列戍儼趨風諸將<lb/>
走咨事應變君所長立功今可冀君家誠易知世烈在<lb/>
青史齊楚異姓王陰鄧后家里券字金對行㦸帶霞交<lb/>
尾濬源無近波高峯本洪址行矣勵壯猷公侯當復始<lb/>
<pb n="KR4d0021_WYG_007-4b"/>
　　常山楊氏有二怪石奇險百狀田曹張中行家雒<lb/>
　　陽徧見都中諸家所得異石皆出此下予他日思<lb/>
　　之恐常人忽而不珍作詩以詫其處并邀中行伯<lb/>
　　逢同賦<lb/>
塊然兩奇石譎怪狀難悉千仞裂嵯峨一氣與崷崒四<lb/>
隅蘚剥膚萬古雲漬骨補餘天所委隕罷星不沒横蒼<lb/>
對偃蹇怒翠競騰突神媪袐弗露狂鼇抃而失由兹落<lb/>
人㝢得用玩奇質屹如不可轉挺若無所屈鬭虎攫餘<lb/>
<pb n="KR4d0021_WYG_007-5a"/>
痕乖龍卧殘窟撑掉壯士槊奮立直臣笏危頂烟夭矯<lb/>
窄竇雷鬱律濤頭縮不展魖臂憤相捽變現載靈牒呵<lb/>
䕶費神物窮陬苦陋庳珍碧恐湮汩各保堅䃭姿以待<lb/>
封山日<lb/>
　　反騷<lb/>
我聞上天樂仙聖並游賓離騷何所據招囘逐客魂<hi>騷辭</hi>
<hi>魂無上天</hi>謂門有九闗虎豹代守閽砥舌饑涎流觸之輒害<lb/>
人譏呵自有常帝意寧不仁窮壤苦恨隔傳聞恐失真<lb/>
<pb n="KR4d0021_WYG_007-5b"/>
我欲稽首問無梯倚青雲塊然守下土此憤何由伸<lb/>
　　懷三封墅<lb/>
寡求願易足乆計還中林君恩容有報宿留<hi>音溜</hi>未抽簪<lb/>
淺謀乏經濟流景倐頽侵企翰羨鴻翥俯泳愧魚沈榮<lb/>
名非不勉高坻良可歆奈何賈生慟又將莊舄吟投沙<lb/>
乃聞古懷春方在今<lb/>
三封何所懷懷我東南畝方春原田秀是時簦笠聚杏<lb/>
花燦晴落菖葉甲陰浦泱泱雲抱岑眇眇林鳴扈野老<lb/>
<pb n="KR4d0021_WYG_007-6a"/>
攜晨饁薄醪聞炊黍安知五熟滋但慰四友苦日作夕<lb/>
還家烟火青林下嗟我仕易稼窮年宦三輔誓畢尚生<lb/>
累將從平子賦自省非大人請事學農圃<lb/>
　　風雨<lb/>
昨夜東風急疎牕薦雨入溪南梅正花狼藉隨塵沙皓<lb/>
皓多易汙不得同春葩春葩能有幾紛紛入桃李時哉<lb/>
小興衰人生猶物理明發簷沈聲鳥雀喧新晴老農脱<lb/>
襏襫一犁原上耕<lb/>
<pb n="KR4d0021_WYG_007-6b"/>
　　秋興<lb/>
西顥肅凉氛天㝢正岑寂凄風條末吟浩露林下滴寥<lb/>
寥燕辭楹促促蛩在壁池潦湛寒緑鱗雲屯晩白齊紈<lb/>
不復御桃笙已復易嗟哉無壯士翻車忽西匿有客過<lb/>
我盧問我何悽惻氣索不能對披襟長太息<lb/>
　　金雀花<lb/>
疊葉倚風綻翩翾凌霧排齊名仙母使寫樣漢宫釵俗<lb/>
眼未應妬忽憂珠彈來<lb/>
<pb n="KR4d0021_WYG_007-7a"/>
　　浮屠<lb/>
乞食古為恥浮屠名自修黎明抱應器禺中飫乾餱果<lb/>
腹固其願之墦非所羞歉歉常不足遑遑兹有求素飽<lb/>
聊安坐調饑復來游顧爾殊靈輒翳桑何用酬<lb/>
　　四季花<lb/>
羣葩各分榮此獨貫時序聊披淺深艷不易冬春慮真<lb/>
宰竟何言予將造形悟<lb/>
　　雜興<lb/>
<pb n="KR4d0021_WYG_007-7b"/>
寒暑亟徂謝日月如崩波稚容不再妍戚戚奈老何聞<lb/>
有遯世客安處西山阿手操九籥契晝夜養丹砂藥成<lb/>
可化金舉身凌紫霞我願從之游脱身此世羅辦裝秣<lb/>
吾馬臨路更自訶古來松喬流矜已好浮夸萬一為藥<lb/>
誤得無我計差速還具肴酒毌為後人嗟<lb/>
河東有賢守帝念不能已欲置之大夫徵軺疾於水留<lb/>
邸月餘罷君恩詎可恃召以一人譽去由一人毁<lb/>
鉅平名世賢媢者强相軋毁語填君聰亡呉計中奪人<lb/>
<pb n="KR4d0021_WYG_007-8a"/>
生不如意在十常九八兹事可奈何惆悵千載末<lb/>
殘暑辭遙夕初涼澹蕭辰燕索西飛伴雁作南來賓霽<lb/>
巒靜矗矗逺水清鱗鱗由來搖落恨先付長年人<lb/>
　　錦亭晩矚<lb/>
長夏宜高明緩帶散煩窘憑軒一超然目與天共盡山<lb/>
從雲端現日就林外隱風來草樹披烟生井閭近自公<lb/>
況多暇沖臆無留藴即此可宴居何須事遊軫<lb/>
　　初伏休沐<lb/>
<pb n="KR4d0021_WYG_007-8b"/>
伏時詔休偃閉門謝朋儕羲和挾升陽晩氣紅崔嵬炎<lb/>
林鬱歊霧焦原横赭埃怒甚崒崒雲旱始隆隆雷況我<lb/>
庇茨宇煩襟安得開囚拘訴巾幘仇怨被酒杯湯沐未<lb/>
及具反為蟣虱咍北風殊杳嘿羲人安在哉<lb/>
　　遊矚<lb/>
顥風肅九旻樓榭注明逈林爽無剰繁溪澄有餘映四<lb/>
阿延清霏六幕盡高興號枝蟬腹厲掠野鶻拳勁山意<lb/>
日乆高差差挿空淨<lb/>
<pb n="KR4d0021_WYG_007-9a"/>
　　送蔡元翰賢良昆仲<lb/>
美箭出東南之子裒然秀綽綽令兄弟茂器偕年就九<lb/>
流無近討六藝乃遐究詔書求異等二恵兹來覯牘均<lb/>
方朔多輻比吾坵湊蹀足螘封場刷羽桐花囿孤音或<lb/>
少和至寳不期售肇允褰褐衣薄言返巖竇江臯看魚<lb/>
樂山徑懷雉嗅無忽豫章材行參栢梁構<lb/>
　　送伊闕鄭著作<lb/>
君年已艾服沿牒困風塵硎新始發兩鳴晩逾驚人毌<lb/>
<pb n="KR4d0021_WYG_007-9b"/>
辭滯下邑姑欲慰斯民此路塵車往明年郊雉馴恨乏<lb/>
雙鳧舄從子伊水濱<lb/>
　　攬鏡<lb/>
晩匣寫菱影試觀憔悴顔支離骨不媚蕭颯鬢垂斑安<lb/>
得長康畫致之巖壑間<lb/>
　　望月西廡作<lb/>
夏琯倐已新夕杓見南指孤月霧中來餘光淡前戺賞<lb/>
襟初不淺極睇天漢涘浮雲竟未還多露已徐委太虛<lb/>
<pb n="KR4d0021_WYG_007-10a"/>
本自寂遊氛强為滓安得千里風披霽玩澄晷<lb/>
　　嵗豐<lb/>
皇天降豐年本憂貧士食貧士無良疇安能得稼穯工<lb/>
傭輸富家日落長歎息為供豪者糧役盡匹夫力天地<lb/>
莫施恩施恩强有得<lb/>
　　題信相院黙庵<lb/>
對言方有黙因黙乃名庵庵留黙不遣一物遂為三龜<lb/>
掃泥中痕正恐力弗堪自問呵黙者了然成妄談<lb/>
<pb n="KR4d0021_WYG_007-10b"/>
　　感懷<lb/>
夕風披前林墜葉快如翦老月扣戸低傾河去人逺吉<lb/>
士感物化勞勞意不展輟飲屏樽杓留釭討墳典觸事<lb/>
孟軻迂臨途安國蹇不歎嵗月遒所悼功名晩<lb/>
　　念衰<lb/>
嵗月不待人驅我向衰境朱顔日辭貌縞鬢颯垂領意<lb/>
昏若坐霧歡墜似羸井病多兹及慵志怯遂依靜問我<lb/>
何功徳乃玷雞翹省始願常謬悠薄霄圖振景棧車值<lb/>
<pb n="KR4d0021_WYG_007-11a"/>
塞路蹇蹇莫言騁君恩蓋如天分虎向東郢沈憂誠萬<lb/>
緒通宵付耿耿失旦安暇鳴值露徒為警私計狹且偷<lb/>
榮路浩方永惟餘昧死章將露乞身請<lb/>
　七言古詩<lb/>
　　擬東武曲二首<lb/>
甘泉烽火照黄昏候騎駸駸入雁門光禄塞前逢夜月<lb/>
黄龍城下見愁雲隱隱輕雷逐車響顔行使者樂相望<lb/>
勞軍細栁尊亞夫持節雲中赦魏尚自從天子樂休牛<lb/>
<pb n="KR4d0021_WYG_007-11b"/>
故障遺亭豈重修李廣不生高祖世豈得今封萬户候<lb/>
我家世世山西士二十期門從天子始隨驃騎破祁連<lb/>
晩逐樓船下牂水漢北雰雰飛雪暗海中跕跕翔鳶墜<lb/>
歸來武庫祭蚩尤得從甘泉參豹尾何意一朝兵後期<lb/>
簿責侵誣屬軍吏黄金納贖為庶人白首還家事田里<lb/>
結髪從軍七十戰利鏃金痍猶可記龍鍾雖入玉闗門<lb/>
止呵還遇㶚陵尉不及金張藉舊勲七葉華貂長富貴<lb/>
　　少年行<lb/>
<pb n="KR4d0021_WYG_007-12a"/>
君不見漢家五陵諸少年白馬驪駒大道邊紫綸裁㡌<lb/>
映兩紐黄金錯帶佩雙鞬經過主第賜緑幘歸宴前堂<lb/>
羅曲筵長安多逐韓嫣彈别藏仍収張氏錢傳言天子<lb/>
將羽獵千乗萬騎向甘泉奉車金吾共馳騁外家戚里<lb/>
見招延徑去平岡馳狡兔虛彎天際落飛鳶朅來别館<lb/>
恣行樂胡姬當爐酒十千薄暮聊歸渭橋曲明旦復㑹<lb/>
黄山前<lb/>
　　天台梵才師長吉在都數以詩筆見授因答以轉<lb/>
<pb n="KR4d0021_WYG_007-12b"/>
　　句<hi>九闋十八韻</hi>
九霞凝標倚霄極爾時師在雲巖側坐中不起見諸方<lb/>
滿裓天香嗅薝蔔海嶠嶃嶃萬佛螺赤髭半頷誰相過<lb/>
卓錫時攀三宿樹翻經詎著四圍駞何年擲鉢來京轂<lb/>
抱蓬成畦紫蘭馥王公撇席爭逢迎不意當今有平叔<lb/>
第一多聞師子兒碧雲餘力嗣工詩盡把天光注言語<lb/>
真將清氣入肝脾有人官冷抱窮愁客坐無氈塵影流<lb/>
吃口倦談真寂寞移書避事喜旬休愧慙禪嫡來相問<lb/>
<pb n="KR4d0021_WYG_007-13a"/>
刮目探懷授珍藴已輕安石為老生更惱王筠賦强韻<lb/>
比來緇侣言頗文局促啁啾寧足論私地蛙鳴徒聒耳<lb/>
長沙國小僅囘身惟師墨海多雄藻具足身中無欠寳<lb/>
先追禦寇跨冷風後伴騷人拾香草跂予投報乏瓊瑰<lb/>
日睇金園剩九囘藍轝媻姍兩生舉定容元亮醉中來<lb/>
　　謝提㸃刑獄李郎中贈扇<lb/>
規裁珍素裂輕雲柄翦春篁燥叢露製以為扇持贈君<lb/>
拂君懷袖袪君暑蜀天六月苦炎歊赤龍秋秋駐雲霧<lb/>
<pb n="KR4d0021_WYG_007-13b"/>
火走膚脈汗若流暗逗浮涼下天宇畫作飛蠅緣誤㸃<lb/>
徐隔游塵不成汚何以為報我知之奉揚仁風慰黎庶<lb/>
　　詠西湖上寄潁州相公<lb/>
湖邊烟樹與天齊獨愛湖波照影時崖蔣渚蘋春披靡<lb/>
佛樓僧閣暝參差相君萬一來湖上手弄潺湲更憶誰<lb/>
　　和賈相公覽杜工部北征篇<lb/>
唐家六葉太平罷宫艷醉骨恬無憂阿犖詬天翠華出<lb/>
糢糊戰血腥九州乾瘡坤痍四海破白日殺氣寒颼飀<lb/>
<pb n="KR4d0021_WYG_007-14a"/>
少陵背賊走行在採梠拾橡填饑喉眼前亂離不忍見<lb/>
作詩感慨陳大猷北征之篇辭最切讀者心隕如摧輈<lb/>
莫肯念亂小雅怨自然流涕袁安愁才高位下言不入<lb/>
憤氣鬱屈蟠長虬今日奔亡匪天作向來顛倒皆廟謀<lb/>
忠骸佞骨相撑拄一燎同燼悲崑坵相君覽古慨前事<lb/>
追美子美真詩流前王不見後王見願以此語貽千秋<lb/>
　　羅承制自戎州罷歸<lb/>
乗障一麾逮出守終更三嵗今來旋巴雲晨趣東北道<lb/>
<pb n="KR4d0021_WYG_007-14b"/>
𤏡月曉背西南天故人把酒數巻白離亭贈栁長於鞭<lb/>
屬羌羇詔久款塞歸為天子細論邊<lb/>
　　高亭駐眺招宫苑張端臣<lb/>
蜀天向臘寒未極倚檻綿睇亭臯分一萍團紅江上日<lb/>
數蓋淡白樓頭雲杯中竹葉與誰舉笛裏梅花那忍聞<lb/>
願君枉步數相勞他時離緒徒紛紛<lb/>
　　嘉祐庚子秋七月予還臺明年始對家圃春物作<lb/>
十年去國老䝉召今嵗始見家園春雙燕初來即賓客<lb/>
<pb n="KR4d0021_WYG_007-15a"/>
羣鶯相逢如故人蒙茸草樹延野色碎璅鮭菜供盤珍<lb/>
多慙吾黨共醒醉收得澤邊憔悴身<lb/>
　　登齊雲亭<lb/>
少城西北最高處憑檻極眺襟懷開糢糊烟樹鳥邊靜<lb/>
突兀雲山天外來歸檣櫛櫛逗淮浦涼颸獵獵生巖隈<lb/>
雖非吾土信云美伴客留連傾一盃<lb/>
　<lb/>
　<lb/>
<pb n="KR4d0021_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻七<lb/>
</p>
<p>
</p>
  </div>
<div>
<head>景文集巻八</head> <lb/>
    <p>
<pb n="KR4d0021_WYG_008-1a"/>
欽定四庫全書<lb/>
　景文集巻八<lb/>
　　　　　　　　　　　　　宋　宋祁　撰<lb/>
　五言律詩<lb/>
　　太廟侍祠雪霽有作<lb/>
喜雪静氛埃繁雲即日囘清光動冠劒餘素著樓臺樹<lb/>
雜瓊枝竦途平玉轍開惟應餘兩騎知是海神來<lb/>
　　和呉侍郎朝謁天慶宫<lb/>
<pb n="KR4d0021_WYG_008-1b"/>
上路鳴騶逺叢霄故館開華簮堯豸出輕舄漢鳬來探<lb/>
妙雲敷笈蠲煩露溢杯直須重締約飛蓋一徘徊<lb/>
　　後苑賞花釣魚應制<lb/>
清籞披蘭路雕輿眷蕙辰漢池平浴日温樹暗留春樂<lb/>
石來威鳯恩波上翠鱗成文傳睿唱賡曲徧華紳<lb/>
　　元㑹詩<lb/>
寶典叢三朔中闈闢九閽羣臣深拱宁列仗儼屯門輦<lb/>
出東房秘辰居北極尊熊羆連案負日月傍旗飜<lb/>
<pb n="KR4d0021_WYG_008-2a"/>
　　奉和聖製清明日<lb/>
璇杓臨乙位羲御屇婁初碧浪桃花湧珍叢錦段舒輪<lb/>
蹄晴縹緲鐘漏夕虚徐穆穆宣温殿披文日有餘<lb/>
　　晨赴書局<lb/>
上直蓬山逺輕軒截九逵曉光銜睥睨秋色静罘罳漸<lb/>
覺蘇裘敝行嗟潘領衰鷦鷯自有志不羡帝梧枝<lb/>
　　和道卿舍人奉祠太一齋宫<lb/>
素秋來蘂館瑞祝達霄晨蘋薦祠無餼樓居地不塵擲<lb/>
<pb n="KR4d0021_WYG_008-2b"/>
波琴鯉樂傍畤漢雞馴此際清懐極盈杯沆瀣津<lb/>
塵氛不可到深注五城樓素瑟少今韻仙春無俗秋晨<lb/>
杯三秀潔夜檠九光流順報通霄極紛綸瑞福遒<lb/>
地占叢霄勝人持禁槖來詩長清夜徧祠罷素秋囘爽<lb/>
籟天中發虚弦月際開無容以風解身自到蓬萊<lb/>
　　和天休舍人奉祠太一宫見寄<lb/>
順祝齋琳館翛然隔世埃空歌靈鵠下祠節寳雞來瑞<lb/>
木千尋竦仙圖幾巻開如無清夜唱誰識帝車囘<lb/>
<pb n="KR4d0021_WYG_008-3a"/>
　　玉堂感舊<lb/>
七年辭玉署再入佐黄扉樹與青春換人將素領歸塼<lb/>
花仍可記厦雀稍驚飛爐蕙非無意逢人尚襲衣<lb/>
　　旬沐二首<lb/>
薄澣還私室陶嘉屬小園筍餘林嚮密花後果初繁燕<lb/>
口將泥重蜂脾抱蜜喧此時蕭散意都欲忘乘軒<lb/>
待詔官非急還家體不勤里無休汝騎牕有上羲人密<lb/>
樹稍迎夏晩花猶及春幽懐誰與晤杯酒强相親<lb/>
<pb n="KR4d0021_WYG_008-3b"/>
　　學舍直歸晩霽三首<lb/>
驟雨挫炎威歸軒廣陌西渠聲流作瀑日腳側成霓換<lb/>
錦龍媒埒淹花燕子泥比來巾角墊李郭定相攜<lb/>
雨罷殘陽在風㣲酷暑収餘昬淡雲翳聚沫泛河流桃<lb/>
簟雙紋展盤𤓰五色浮潘郎最多感庭樹莫先秋<lb/>
密霧披層宙濃雲霽四溟亂流初潄玉紅日不藏萍萬<lb/>
葉張晴幄千山卓翠屏無煩事鐃吹蛙響自堪聴<lb/>
　　赴直馬上觀市<lb/>
<pb n="KR4d0021_WYG_008-4a"/>
上直驅羸馬凌晨望百廛壚喧滌器市簫暖賣餳天流<lb/>
水隨輕轂翻花送駛韉區區市門吏無復子真仙<lb/>
　　初到郡齋<lb/>
專城四十外中石二千餘曠日慙良術班春賴細書學<lb/>
慵前志忘身逺故人疎姑俟天藏疾雌堂日燕居<lb/>
省分由來拙操心本自危十年今得調三匝此逢枝攘<lb/>
臂貪豐粟裝懐倦訴詞竹林誰見憶迢遞始平麾<lb/>
　　初到郡齋三首<lb/>
<pb n="KR4d0021_WYG_008-4b"/>
暫解樞機任來從海上閒浮雲富貴外一馬是非間月<lb/>
袞生潮浦風香墮桂山蒼生雖繫望要作冶城還<lb/>
我里誠云樂公今況釋勞秋蓴不下豉霜蟹恣持螯林<lb/>
静來晨燎江喧入夜濤功成奮嘉藻寧欲傍離騷<lb/>
温省綢繆罷郷州偃息時鶴情歸不怨鳯德老無衰月<lb/>
樹供園蒔仙囊續宴巵自慙淮守薄千里與言詩<lb/>
　　到官三嵗四首<lb/>
芳嵗已三換寵名仍再遷生平一丘壑衰晩右櫜鞬客<lb/>
<pb n="KR4d0021_WYG_008-5a"/>
眼登樓外鄉愁把酒前巾箱多舊賦只是欠歸田<lb/>
一忝中山守仍班第四春老應無所事少尚不如人適<lb/>
野愚謀短將無舊産貧須慙丈二組羈束最慵身<lb/>
儒帥非真帥𤓰時定幾時丹心雖許壯白髪不藏衰罟<lb/>
密游鱗駭山遥倦翼遲嵗成無奏最凖擬鴈門踦<lb/>
塞下静無事軍中奚告勞青山側身逺白日舉頭高作<lb/>
奏閒雙筆流年耗二毛惟應不能飲元解讀離騷<hi>王孝伯曰</hi>
<hi>能痛飲酒讀離騷可為名士</hi>
<pb n="KR4d0021_WYG_008-5b"/>
　　潁上唐公張集仙相勞<hi>案張瓌字唐公全椒人以翰林侍讀學士知濠州</hi>
去時成恨恨喜見眼中人共束西崑帙<hi>唐公與予同書局又相次得郡</hi>
<hi>來</hi>都為左虎鄰年華衰意早酒所故情親後日孤舟逺<lb/>
離懐怯重陳<lb/>
　　同張子春淮上作<lb/>
南風今日好歸棹上淮津川迥舟如葉山遥石似人波<lb/>
光篙底動沙壘漲餘新誰信機心少溪鷗伴此身<lb/>
　　思歸<lb/>
<pb n="KR4d0021_WYG_008-6a"/>
去國倐三嵗頗知歸思紛南心曉城斗北眼暮樓雲珥<lb/>
筆行將脫朝珂冷不聞莫論持帥節畎畝尚思君<lb/>
　　有詔換淮陽<lb/>
比出淮陽守今移寰内州真無弱翁治只是茂陵求換<lb/>
節矜新假循襟釋故愁桑榆知未晩前失庶能収<lb/>
　　次江都<lb/>
道險疑無地巖高欲近天家収代田粟<hi>民耕山上一嵗一代</hi>官鑄<lb/>
即山錢<hi>山多鐵冶州鑄錢</hi>雲變隂晴候林容旦暮烟落花真有<lb/>
<pb n="KR4d0021_WYG_008-6b"/>
意時解拂行韉<lb/>
江溜灘灘急崖腰棧棧新天深罕見日路險不容塵逺<lb/>
草夤縁緑幽花落漠春逢津何必問夫我自知津<lb/>
　　齊雲亭晩矚<lb/>
山暝日云稷天清風寖和樹花紅暗淡城草緑坡陀歸<lb/>
艇衝烟去昬鳧接翅過年華無限樂判作是狂歌<lb/>
　　惠民隄河晩矚<lb/>
逺水同縈帶聨隄類築垣行舟壓天底卧木擁沙痕魴<lb/>
<pb n="KR4d0021_WYG_008-7a"/>
鱮逃空罶鳧鷖泊逈村層波真可羡由此到都門<lb/>
　　九日至衞南<lb/>
良辰獨據鞍節物强相干酒駐衰顔淺風吹客㡌寒暫<lb/>
吟非有屬倦曲不成歡多謝黄花意還如故國㸔<lb/>
　　鄭子産廟<lb/>
不知東里叟遺跡但堪尋語愛東家淚論交季子心故<lb/>
墳猶有石遺鼎遂無金謬政為邦久千秋謝所欽<lb/>
　　疊嶂樓<hi>州衙北城上可以望孤射霍山</hi>
<pb n="KR4d0021_WYG_008-7b"/>
霍射盤西北高樓勝覽并景閒思謝守名重擬宣城<hi>宣州</hi>
<hi>疊嶂名在天下</hi>天闕雲來緩風㣲鳥去輕客憂銷更有須到此<lb/>
中傾<lb/>
　　去鄭暮次中牟<lb/>
暮投京縣宿氣象已紛羅菀樹道旁密侯田闗内多高<lb/>
城切星斗秋水似天河自問還臺馬猶餘幾子珂<lb/>
　　廢鄭河<hi>民間呼此名或曰即古洧水河蕪塞惟春夏汙潦所集</hi>
當年食溱洧<hi>鄭國語主芣騩而食溱洧</hi>此地控長津郤見為陵日難<lb/>
<pb n="KR4d0021_WYG_008-8a"/>
尋病涉人落霞遥送騖荐草暗留麏代往詩風變田渠<lb/>
數報春<lb/>
　　宛丘作<lb/>
宛丘真善地承詔幸班春鈴下聴無訟日邊來有人吟<lb/>
餘多感客睡足本慵身蟣蝨休相賀吾今湯沐頻<lb/>
　　望漢江<lb/>
西導岷源濶南浮楚望開弄珠嫌蚌隱投璧讓蛟迴岸<lb/>
翠山烟逼波紅日影來萬艘徒擾擾誰是濟川材<lb/>
<pb n="KR4d0021_WYG_008-8b"/>
　　次劒門<lb/>
昔驅千騎往今解五魚還誰憚老銷髀自憐生入闗春<lb/>
風來逈野曉斗掛空山卻整康成帢依然愧膩顔<lb/>
　　隴州魚龍川石魚<lb/>
纎鱗藏介石物化自何年無復西江水長依東海田苔<lb/>
紋堪代藻雲葉即成蓮琥珀藏蚊影佳名共此傳<lb/>
　　次梓潼<lb/>
行行芳序深秀色媚諸岑早葉易經吹暖雲難乆隂擁<lb/>
<pb n="KR4d0021_WYG_008-9a"/>
條孤狖嘯戲荇一鳬沈不是無樽酒其誰共獻斟<lb/>
　　張亞子廟<hi>今封英顯王</hi>
偉哉真丈夫廟食此山隅生作百夫特死為南面孤鹿<lb/>
庖償故約雷杼驗幽符潼水無時腐英名相與俱<lb/>
　　敝俗<lb/>
陶姚民屋富梁魏敝風存士闕游卿校人争倚市門推<lb/>
埋時結客博掩競成喧誰與遷荼堇移甘膴膴原<lb/>
　　城外<lb/>
<pb n="KR4d0021_WYG_008-9b"/>
次舍梁陳外風烟周鄭間徐驅四郊路徧識屬城山野<lb/>
雪融殘素岑霞就暝殷幾宵星影動知伴傳車還<lb/>
　　題蜀州修覺寺<lb/>
蜀嶂紛重沓祗園隱寂寥花供法界雨江助梵音朝海<lb/>
水聞鐘下天風引磬遥少陵佳句後物色付吾僚<hi>杜子美詩</hi>
<hi>刻今在</hi>
　　巡視河防置酒晩歸作二首<lb/>
古戍連沙曲層阿屬岸隈天長倦鳥没山晩跛牂囘斜<lb/>
<pb n="KR4d0021_WYG_008-10a"/>
日低官樹輕寒犯客杯還城聞暮角三疊落江梅<lb/>
夾石雙隄轉逍遥千騎留川昏多晝霧水落足寒洲岸<lb/>
石危相倚橋澌暮不流風烟非渭曲誰有釣璜鈎<lb/>
　　轉運彭季長學士小疾數辭宴集<lb/>
比日疾為解遂將杯酒疎多愁庾開府苦瘦沈尚書倦<lb/>
曲琴襓後霏香藥裹餘莫令詩思劇正是落花初<hi>比見告中</hi>
<hi>有詩書感槩</hi>
　　送張法曹<lb/>
<pb n="KR4d0021_WYG_008-10b"/>
駛騎栁枝鞭春逵望雒廛賦才賔右俊掾諾中府賢宫<lb/>
楯含櫻密王渠泛醳聨勝期資一笑刑矢措周年<lb/>
　　送吕太初法曹之許田<hi>時相國彭城公鎮許田</hi>
秋涯艤客艫潘鬢不勝梳去決卿軍事還親城旦書驛<lb/>
鵶啼月早庖鯉躍冰餘白晳公庭步翹材首曵裙<lb/>
　　農歌<lb/>
農歌非度曲新樂信蚩蚩迺父知田事吾王采諺辭折<lb/>
楊時動笑鼔腹自成嬉日暮牛童笛連聲下逺陂<lb/>
<pb n="KR4d0021_WYG_008-11a"/>
　　初宿東閣追憶文簡丁公作<hi>案宋史丁度傳度字公雅諡文簡</hi>
辭閣玉堂東依然昔所從<hi>予慶厯初入翰林公雅為承㫖獨與予更直凡嵗餘予以</hi>
<hi>避親罷</hi>舊池空嘆鳯<hi>公雅嵗餘進厯二府</hi>殘友不成龍制藁流塵積<lb/>
塼花駁蘚重過車三步約何日酹塋松<lb/>
　　三司晏尚書西園玩菊<lb/>
涉園求勝賞時菊艶秋光散漫仙潭餌䙰褷瑞鵠裳酒<lb/>
熏吹晩蘂蜂冷抱殘香公意周盈感留杯盡夕陽<lb/>
　　玩齋前菊<lb/>
<pb n="KR4d0021_WYG_008-11b"/>
高秋玩佳菊繁采照前除似粟金無算為裳鵠有餘不<lb/>
甘興薏謗長免共蘭鉏為爾浮罇酒非邀栗里輿<lb/>
　　望僊亭書所見<lb/>
危軒冠層堞永日付登臨寒鴈猶能陣喬柯自不林溪<lb/>
流横趣島樵路側依岑西北雖堪望浮雲易作隂<lb/>
南國冬無雪居然氣候迷柔蔬傲霜甲幽鳥逆春啼神<lb/>
鼓聲無歇樵歌韻不齊舉頭看白日還過太山西<lb/>
　　和楊學士同晏尚書西園對菊<lb/>
<pb n="KR4d0021_WYG_008-12a"/>
嵗秋無異卉佳菊自成妍薄采稱觴客繁開落帽天抱<lb/>
池閒沮洳留蝶小翩翾為結胡公賞幷懐酈水邊<hi>尚書詩有</hi>
<hi>幷懐渦舊玩之句</hi>
　　東亭<lb/>
左圃魚麟闊前軒翬翅開虹將一雨罷潮送萬艘來山<lb/>
浄秋妍露林虚晩籟回此時蕭散樂誰奉醉言杯<lb/>
　　隴西都尉禪㑹圖<lb/>
宴場禪集盛霜幅繪毫工竺社同開葉嵇姿宛送鴻法<lb/>
<pb n="KR4d0021_WYG_008-12b"/>
身寧滯相世眼願瞻風㕑鑰方傳寳非專巖壑中<lb/>
　　善惠大師禪齋<lb/>
丈室傳心地安閒嵗臘賖水能涵寳月風解去萎花鵠<lb/>
焰紗圍短牛香篆引斜化城無憚逺門外即三車<lb/>
　　晚夏北軒<lb/>
暝崦霞霏罷嚴城鼔疊通梧隂破階月筵吹亂林風浩<lb/>
露來無際明河望若空玉繩低影處知是建章宫<lb/>
　　呈胡希元進士二首<lb/>
<pb n="KR4d0021_WYG_008-13a"/>
離邦嗟病免道舊樂朋簮刻畫志齊醜膏盲倚鄭箴軒<lb/>
鴻遡霄路和鶴答溪隂為薙求羊徑時容一往尋<lb/>
㷀㷀官綬解落落飲瓢空君惠容藏疾交情助諱窮倦<lb/>
談嗟墨客掉首覯鴻䝉巳卜良鄰計無憂吾道東<lb/>
　　贈罷征邊將<lb/>
罷征光禄塞初入玉門闗殘月邊兵盡寒風壯士還旗<lb/>
光侵桂巻箭鏑半星閒歸賜將軍第長銘竇憲山<lb/>
　　惠泉<lb/>
<pb n="KR4d0021_WYG_008-13b"/>
遥源辭疊嶂澄派鑒情虚流迅無汾惡波長盡楚餘隱<lb/>
之徒酌水鄭伯謾名渠不必西江去憑君起鮒魚<lb/>
　　寄沂州王學士<lb/>
舊租丞相國新治使君州坐樹貪循政懐鉛倦雅遊猿<lb/>
驚鄉嶺樹蜃結海天樓誰見行春盛東方最上頭<lb/>
　　途中新嵗憶三城兄長相公<lb/>
馬上逢元朔怱怱記物華趁盤呈柏葉偷筆弄椒花臈<lb/>
暝殘晨炬春暉上早霞三城今日酒知我獨思家<lb/>
<pb n="KR4d0021_WYG_008-14a"/>
　　入壬辰新嵗<lb/>
五十為衰始仍餘五嵗衰雙眸不明鑑殘鬢巳紛絲銅<lb/>
虎雖頻剖荷囊信濫持何須依老格<hi>新詔七十不致仕許有彈劾</hi>先<lb/>
作故山期<lb/>
　　送餘姚尉顧洵美先輩<lb/>
蓬葆巳蕭蕭從官越絶遥山圖禹穴近濤氣伍神驕卧<lb/>
帳藏新論舟行問故樵寄聲時謝我江上足蘭苕<lb/>
　　送張士安同年赴上元尉<lb/>
<pb n="KR4d0021_WYG_008-14b"/>
千名聨唱第一尉滯徒勞山入黄旗國江浮白鷺濤苑<lb/>
葩依日晚官樹共秋高少賦思歸恨潘才是二毛<lb/>
　　同賦飲舫<lb/>
飲有乗舟樂舟因得飲名能招習池客便載景山鐺暫<lb/>
儗留頽玉徐牽倒醉罌莫辭沿泝逺雙檝自逢迎<lb/>
　　閱古堂<hi>案宋朝類苑韓魏公知定州作閱古堂後子京知定州有樂歌十闋此首疑即其一</hi>
堂皇對岑蔚歡酌坐怡然蟹美持螯日魴甘抑鮓天<hi>楊淵</hi>
<hi>五湖賦連沅抑鮓案芥隱筆記作鱸香抑鮓天</hi>渚翹幽處鷺林響静時蟬老去<lb/>
<pb n="KR4d0021_WYG_008-15a"/>
興非淺無妨清夜旋<lb/>
　　胡寅赴明州慈溪尉<lb/>
乆困天官調東南亦第如客篙新溜急春樹雜花餘越<lb/>
<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>豐池鴨呉袍競庫綀還音與歸夢併附淛江魚<lb/>
　　孫景赴懐寧尉<lb/>
一行為吏日千里背淮人蘭助朝昏膳絲垂宛轉綸雲<lb/>
容侵驛曉江態引帆春静治龍舒邑氂生盜向秦<lb/>
　　送王鼎同年尉滎陽<lb/>
<pb n="KR4d0021_WYG_008-15b"/>
氈毫聨署牓蘭酒悵離杯作吏緇衣國工吟白社才浮<lb/>
涼御風至澄翠溢滎來盜息連殊課章封刺史臺<lb/>
　　奉節朱尉<lb/>
初命東南尉征途上下弦傳家萬石貴結綬半綸鮮邑<lb/>
籍饒岷芋公囊滿鄧錢仙才今有助銘閣待新篇<lb/>
　　送静海勾稽高洎<lb/>
豪錐殘試墨綸綬照恩裳沿牒天官調承家父任郎曲<lb/>
長溪舫逺宴密酒螯香得助江山國仍縫古錦囊<lb/>
<pb n="KR4d0021_WYG_008-16a"/>
　　送倪敦復朝奉<lb/>
倪侯喜清曠遇物乃虚舟富貴知輕視胸懐肯誤投青<lb/>
雲非近器滄海納羣流道在從藏顯功名晚可収<lb/>
　　寄王共<lb/>
沸蟻雲罍溢離鵾雪苑開吏催東府計卿待楚人材舊<lb/>
隱周蘿月前期禹鑿雷我慙芳嵗晚猶俟蹇修媒<lb/>
　　寄葉道卿<lb/>
懇乞東南節貪榮綵繡衣禁中嚴助往江上子牟歸併<lb/>
<pb n="KR4d0021_WYG_008-16b"/>
覺秋蓴美時驚夜鶴飛遥知具雞黍日與故人揮<lb/>
　　秋霽二首<lb/>
曉河迴北陸夕雨浄西郊水足魚忘煦林寒鳥戀巢閣<lb/>
苔浮緑暈社橘老丹苞誰與同真想清風是淡交<lb/>
氣爽無餘暑天高不住隂霞殘仍是綺風冷即名金烟<lb/>
沼雙魚樂霜郊一鶚心此時靈運唱無復答愁霖<lb/>
　　玩晚菊<lb/>
佳節雖云晚繁英尚獨開新醪相伴熟寒蝶不空來細<lb/>
<pb n="KR4d0021_WYG_008-17a"/>
折愁香破長吟恐暝催自嫌霜白鬢將挿重裵徊<lb/>
　　殘秋霽景<lb/>
霜旻初畢雨日氣上熹㣲寒水流無急高雲薄未歸書<lb/>
閒仍積簀琴燥乍移徽負郭泥妨轍翻勞急掩扉<lb/>
　　冬日呈應之<hi>案應之即吴感吴郡人</hi>
賓席滿浮埃勞歌倦撫懐囊風寒薄木鵾雪夜平階莊<lb/>
室虚仍白顔心静已齋北山如借問矯首謝丹崖<lb/>
　　秋夕不寐<lb/>
<pb n="KR4d0021_WYG_008-17b"/>
槭槭始遥夜騷騷無寐時啼螿思嵗晚寒葉伴人衰白<lb/>
髪生將遍丹砂化苦遲多情是殘月通曉共遥帷<lb/>
　　冬日野外<lb/>
霜郊堪極目萬籟共騷騷逺水無窮緑寒雲自不高候<lb/>
鴻差入渚田雀短翔蒿嵗稔期民阜中田饁凍醪<lb/>
野迥人來少天平鳥去長魚梁四寸罟樵市五家漿谷<lb/>
轉留寒霧霞休罷夕陽不須教目極即是到廻腸<lb/>
朔吹低凝野層隂逈匝天葉飄霜外栁烟出燒餘田晼<lb/>
<pb n="KR4d0021_WYG_008-18a"/>
晩流芳後峥嶸急景前平生魚鳥志寧免為留連<lb/>
　　行春野外<lb/>
緑野陽膏動春旗出曉衢川長羅後乗林轉隱前驅早<lb/>
蘂紅粘杏輕苞紫綴榆桑郊不敢問直為使君愚<lb/>
　　贈文雅度大士<lb/>
高臘頷髭霜棲閒寄寶坊祕園金側布薫夾字旁行賜<lb/>
服恩華重分燈祖意長祗阤學久徧餘力在雕章<lb/>
　　守嵗<lb/>
<pb n="KR4d0021_WYG_008-18b"/>
已覺新杓動猶聞促漏餘夜寒窮臘尾春色併年初事<lb/>
往成追計身羈況索居明朝為夀酒無柰故人疎<lb/>
　<lb/>
　<lb/>
　<lb/>
　<lb/>
　<lb/>
　景文集巻八<lb/>
</p>
<p>
</p>
  </div>
<div>
<head>景文集巻九</head> <lb/>
    <p>
<pb n="KR4d0021_WYG_009-1a"/>
欽定四庫全書<lb/>
　景文集巻九<lb/>
　　　　　　　　　　　　　宋　宋祁　撰<lb/>
　五言律詩<lb/>
　　嵗晩私感<lb/>
已嗟官落魄更值嵗崢嶸一絓區中累千慙谷口耕休<lb/>
文偏恨瘦夷甫太鍾情借問長安米侏儒有㡳榮<lb/>
　　送同年葉文卿尉髙郵<lb/>
<pb n="KR4d0021_WYG_009-1b"/>
檜檝艤河溽東南再命新還家倦游客隠市謫仙人驛<lb/>
舍霜梅早鄉壺蟻酎醇<hi>時君復過若下家墅</hi>疎林揺落盡持底贈<lb/>
蕭辰<lb/>
　　春晏病體少悰退臥北齋有寄<lb/>
少有負薪疾早成憔悴姿無人來迓跛頼酒與扶衰樸<lb/>
斵知林短腥膢厭席卑西山一丸藥何忍獨相遺<lb/>
　　殘花<lb/>
林下感餘歡流芳逐雨殘香歸蜜房盡紅入燕泥乾夢<lb/>
<pb n="KR4d0021_WYG_009-2a"/>
短休成蝶腸迴卻掩鸞故應成異果持去擲潘安<lb/>
　　王秀才贄賦乞詩為别歸毗陵<lb/>
短歩敝長裾清漳訪病夫得交欣鳳舉賞賦怯霓呼道<lb/>
勝稽論秀人遐亟去都一篷江上雨歸思滿菰蘆<lb/>
　　春郊曉野<lb/>
睡足猶欹枕歡沉即掩樽風花飛有態烟絮墜無㾗野<lb/>
色兼山逺溪流漲雨渾淵明有歸意惟是對桐孫<lb/>
　　送王識游洛陽<lb/>
<pb n="KR4d0021_WYG_009-2b"/>
山京漫客刺西道摻離裾天倚呼嵩外川横鬭榖餘敝<lb/>
襓琴晦軫行笈簡聫書卻見槐花候期君促計車<lb/>
　　僑居二首<lb/>
抱病苦幽憂都城困勌游身抛秃翁版言入稗家流世<lb/>
路風波惡天涯日月遒危心正無泊持㡳喻窮愁<lb/>
公宇静寥寥居然俗意銷屐閒誰記齒帶適自忘腰畝<lb/>
首秋殘穫城西日暮樵比來行樂熟隨意度溪橋<lb/>
　　春晏北園三首<lb/>
<pb n="KR4d0021_WYG_009-3a"/>
春物在無幾景隨人意閒筍生迷塢缺花盡失林殷墜<lb/>
絮來何所輕雲久未還持杯問流照肯信有朱顔<lb/>
天意歇餘芳人閒日始長落花風觀閣睡鴨雨池塘稍<lb/>
倦持螯手猶殘婪尾觴春歸無所預羈客自迴腸<lb/>
日晏休塵慮中園眷物華驚禽曳啼去弱柳受吹斜暝<lb/>
早月沈碧涼生水進涯悠然望層堞千翅度昏鵶<lb/>
　　屏居寄獻侍講孫尚書<lb/>
僑版農㕓陋飛灰嵗琯周危疴負薪困生事播精求雨<lb/>
<pb n="KR4d0021_WYG_009-3b"/>
露遺幽谷乾坤占一邱惟餘道邊樹獨為報春遊<lb/>
　　和丞相小園雨霽<lb/>
霽碧凝天宙規紅轉日車鵲輕來燥枿蜂濕抱寒花林<lb/>
果髙仍在葅菘晩自嘉須知窮僻處要是鄼侯家<lb/>
　　送人歸衡陽<lb/>
别曲慘鵾雞沿湘望翠微人從南浦别客向洞庭歸曉<lb/>
鴈并蘆逺宵禽負葉飛還家落秋後社橘老金衣<lb/>
　　松<lb/>
<pb n="KR4d0021_WYG_009-4a"/>
冒雪虬枝密凌空麈影勻葉傾秦帝雨華老宓妃麈不<lb/>
見棲鸞客多逢繫馬人寄聲遭匠石千尺謝輪囷<lb/>
　　聞蟬<lb/>
秋風日夕驚庭樹喝蟬聲衰意先鶗鴃繁音伴沸羹斜<lb/>
陽掛髙柳落日淡遥城此際君懐苦非徒客子情<lb/>
　　聞蟬有感三首<lb/>
初聞蜀樹蟬舍喝晩風前便把凄涼意催成揺落天易<lb/>
驚惟逺客所得是流年空腹悲何事繁于五十絃<lb/>
<pb n="KR4d0021_WYG_009-4b"/>
殘蜕抛何處新聲集逈枝嵗芳鵙後妬露信鶴前知風<lb/>
塢嘶清御霞梢咽暝規此時兼一葉併助長年悲<lb/>
勞君驚暮節助我思流年嘒若横吹管繁如未破絃城<lb/>
殘嘶外月林暝噪餘烟塊坐秋風裏潘郎鬢颯然<lb/>
　　逺行<lb/>
平原已超忽山徑亦紆餘匹練迷征馬孤蓬伴客車江<lb/>
楓極目外隴水㫁腸初行行不顧返秋露泫人裾<lb/>
　　夜緒<lb/>
<pb n="KR4d0021_WYG_009-5a"/>
炎氛歇層㝢清氣肅重帷籟逺天人雜宵閒甲乙遲<hi>漢制</hi>
<hi>有甲乙至戊夜</hi>江湖牽客慮日月與人衰經國謀安在悠悠空<lb/>
我思<lb/>
　　幽禽<lb/>
已伴傳書燕休隨匝樹鵶春鳴變髙柳暮散落餘花格<lb/>
磔林烟逈啁啾觀月斜寧同七十二鎮在莫愁家<lb/>
　　集江瀆池亭<lb/>
五月追涼地滄江剩素漣林烟昬午日樓影壓池天篠<lb/>
<pb n="KR4d0021_WYG_009-5b"/>
密工迷徑荷欹巧避船機忘更何事魚鳥亦留連<lb/>
　　出郊<lb/>
茂草平堪藉長楊緑自埀郊晴艾帳逺橋逈犢車遲有<lb/>
鶴迎飛葢無蛇賭賜巵秦樓何用識馬尾結青絲<lb/>
　　清暉亭<lb/>
亭外大江流亭前萬里舟春波賦别地秋水送歸愁客<lb/>
路風烟濶年光日月遒瑶華何所為從古伴離憂<lb/>
　　不言<lb/>
<pb n="KR4d0021_WYG_009-6a"/>
不言非巧宦要是乏髙符託社天教散為公谷與愚桂<lb/>
枝懐隠樹荆葉戀歡株榮路多髙足爭傳八列呼<lb/>
　　朝天嶺<lb/>
天嶺循歸道征旟面早暾灘聲逢石怒山氣附林昬谷<lb/>
囀如禽哢塵交作馬痕萋萋芳草意無乃為王孫<lb/>
　　讀張廵故事<lb/>
叛將闚華日英臣死節年城當勁兵處人甚綴旒然直<lb/>
木摧貪隧長隄制盜泉羯塵雖覆馬不汚沛南天<lb/>
<pb n="KR4d0021_WYG_009-6b"/>
　　兔<lb/>
脱兔馳岡地饑鷹厲吻天為煩麋狗顧遂給獸人鮮狂<lb/>
目兼槐落驚毫共月捐可嗟多狡穴歸肉助庖羶<lb/>
　　江休復潞掾<lb/>
君家能賦别釋褐重凄然客袂移緇素離杯並聖賢坐<lb/>
曹煩折獄奏牘竚懷鉛十載青袍困須饒草色鮮<lb/>
　　同年李宗太平法掾<lb/>
俊名參吏啟掾事補編堂盡取黄金酒重紆碧鶴裳佐<lb/>
<pb n="KR4d0021_WYG_009-7a"/>
庖鮭菜厚束帙秘廚香認得公庭歩鬑鬚白晳郎<lb/>
　　答安陸龎掾<lb/>
囊文嘗奏御軍事此參卿座隘升堂友鄉榮乞墅甥清<lb/>
言飄麈毳慎疾搴芝英談幄尸官久煩襟怯報瓊<lb/>
　　出城暫憩林下<lb/>
下馬清林下翛然忘俗情山禽不辨種溪草盡無名露<lb/>
笋披斑箬風葩抗紫莖徘徊潄巖溜未忍濯塵纓<lb/>
　　林下<lb/>
<pb n="KR4d0021_WYG_009-7b"/>
林下追涼久山西反照初蘭苕香自怨蟬腹飽猶虚李<lb/>
暗傾冠外棊殘折屐餘蕭然臯壤樂何必羡池魚<lb/>
　　南國<lb/>
南國豪華地東風駘蕩天露蘭薰夕夢烟柳重春眠歌<lb/>
㫁雲空度書長燕未傳吟成休自許芳草更緜緜<lb/>
　　送鞏漢卿同年赴五原理掾<lb/>
再赴天宫調仍還多士鄉華陰餘霧散光禄故垣長春<lb/>
柳侵湖緑秋雲際幕黄片言民訟息編美冠州堂<lb/>
<pb n="KR4d0021_WYG_009-8a"/>
　　馮彭年蘇州法掾<lb/>
竹箭征艫駛驪駒客袂分倦游銷仲産參事厭卿軍象<lb/>
闕天中隔鄉朝月外聞西山朝氣爽拄頰待談雲<lb/>
　　吏上<lb/>
吏上重門鑰樓喧疊鼓撾翠沈遥嶺樹紅斂暝藂花杼<lb/>
促蟲聲急眉拖月魄斜煩心銷熱盡不待鎮嘉𤓰<lb/>
　　曲幌<lb/>
曲幌囊風入前軒峽雨收醉羅初解夕珍簟暗知秋衰<lb/>
<pb n="KR4d0021_WYG_009-8b"/>
柳金城恨幽蘭楚國愁更堪聞短笛珪月在西樓<lb/>
　　林缺<lb/>
林缺榛苞綻溪平芡觜開衰烟稍辭柳寒雨倂饒苔天<lb/>
意凄凄早鄉愁衮衮來此時論四戚方驗楚人材<lb/>
　　送朱十翁<lb/>
手把臨渦酒人歸如夢城何言一歡笑便作兩離情園<lb/>
樹丹蕤老家山鈿髻明不妨還軫促芝崦趁春耕<lb/>
　　司馬相如琴臺<lb/>
<pb n="KR4d0021_WYG_009-9a"/>
故臺千古恨猶對舊家山半夜鸞凰去他年駟馬還死<lb/>
憂封禪晩生愛茂陵閒惟有飄飄氣仍存天地間<lb/>
　　黄孝基歸上饒<lb/>
街徼曙鼕喧行人岸艤船杓星背城隠萍日過江圓霧<lb/>
晦書囊竹塵昏劔室蓮他時漢廷用未減賈生年<lb/>
　　送謝處士南歸<lb/>
嵗晏心無著時清遁更肥江蓴縈箸滑海鳥傍帆飛鄉<lb/>
思生閩霧吟懐入楚霏趨庭多令子綵服間荷衣<lb/>
<pb n="KR4d0021_WYG_009-9b"/>
　　登望臺<lb/>
年華無限景況復上髙臺曉氣先明樹春寒不著梅幽<lb/>
禽仍早囀戲蝶即雙來此地流霞意同誰一釂杯<lb/>
　　連秀才東歸<lb/>
烟樹徧雲中迎君馬首東鳴雞關下曉歸鳥漢陽窮勌<lb/>
客辭城闕深耕託灌叢還將數日惡故故惱衰翁<hi>謝安曰中</hi>
<hi>年以來傷于哀樂與親友别輒作數日惡余年踰三十多難早衰竊用自況耳</hi>
　　徐帥北歸<lb/>
<pb n="KR4d0021_WYG_009-10a"/>
舊國青山濶仙巖緑桂春金壺柱史客玉札上清人學<lb/>
霧應成市冷風肯待旬他年留半劑牝谷願凝神<lb/>
　　北歸<lb/>
一水清波駛還將檜檝歸纓緌成素濫猿鶴恐長違斗<lb/>
外城隅出雲端闕影微定知朝夕鳥卻望漢臺飛<lb/>
　　宣徽太尉鄭公挽詞二首<lb/>
祕幄留髙議雄邊倚茂勛風流自南國禮樂得中軍臥<lb/>
疾初無損遺忠忍遽聞寢門今日慟長作死生分<lb/>
<pb n="KR4d0021_WYG_009-10b"/>
誰為云亡恨曾無可贖身江山歸國路桃李泣蹊人追<lb/>
册君恩厚題功史筆新所嗟經濟事不及相平津<lb/>
　　肅簡魯公挽詞四首<hi>案宋史魯宗道字貫之譙人㕘知政亊即魚頭參政也初</hi>
　　<hi>諡剛簡改肅簡</hi>
拂世謨謀盛端朝載采熙上前推汲直天下詠曹隨密<lb/>
啟多焚草加飡饜嗜葵不圖霜露疾奄忽喪元龜<lb/>
震邸陪翔鳳天壇侍祭牲參謀大丞相别對小延英上<lb/>
棟方隆國頽山遽奠楹武公年不至輔徳是功名<lb/>
<pb n="KR4d0021_WYG_009-11a"/>
憂國神無愛呼醫體寖<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>人憂一臺坼帝遣兩騶扶臨<lb/>
視囘襄御遺言入舜謨七兵榮贈冊沉礎賁龜趺<lb/>
密勿千齡旦生平三命恭承家男得鳳擇婿女乘龍鄼<lb/>
邑窮遺産邢山卜素封空餘弔客涙傾海望長松<lb/>
　　王沂公挽詞三首<lb/>
盡瘁辭當國均勞得偃藩幄中留秘畫天下滿危言日<lb/>
企還三事寧圖閟九原誰將河海涙一灑問乾坤<lb/>
下閣成憂疢飛郵走詔醫遵鴻徒望渚浴鳳不歸池宣<lb/>
<pb n="KR4d0021_WYG_009-11b"/>
室君朝罷翹車客涕埀正應廊廟上畫一奉蕭規<lb/>
翣路風號野松阡水溢滎滕君今見日傳魄上騎星詒<lb/>
訓金籯滿圖功籀史青空嗟令君坐千古掩餘馨<lb/>
　　卜居<lb/>
自樂顔居陋非論晏市囂西山宜託疾東路便歸樵穴<lb/>
邃狐情樂巢完鳥意遥居然深𨼆去寧待左生招<hi>太沖有招</hi>
<hi>隠詩</hi>
　　訪𨼆者不遇<lb/>
<pb n="KR4d0021_WYG_009-12a"/>
青蘿白石扉霞薄動春暉鶴去書空在鳧閒舄自飛驂<lb/>
鸞僊馭逺出岫昔心違拂衽雄風動猶疑禦宼歸<lb/>
　　退居五首<lb/>
干禄非三釡躬耕戀一邱才無作奏巧窮有著書愁雀<lb/>
噪門羅晩蓬飛鬢葆秋平生鷗鳥志未去戀滄洲<lb/>
貧極非關病憂多信自傷悲歌一頃豆驚饋五家漿擁<lb/>
耒宜耕石沈鉤豈為璜中林環室在開徑望求羊<lb/>
昔愧公車牘今投海岸簮逢齏還忌熱居陸更憂沈楚<lb/>
<pb n="KR4d0021_WYG_009-12b"/>
岫偏藏玉燕臺豈乏金前途見楊阮只是有沾襟<lb/>
利固慙龍㫁長非累纆牽難求迎鮒水空望戴盆天喘<lb/>
急常悲月驚多遂惡弦誠非窮者歎民頌正堯年<lb/>
勇退方藏密營生信有涯千株素封栗五色故侯𤓰虞<lb/>
骨誠非媚潘毛故易華履穿誰復問新進競青緺<lb/>
　　詠苔<lb/>
雨牆蒼暈合烟渚碧紋通賦閣并塵掩詩階伴藥紅萍<lb/>
流煩結實絮亂枉因風少閟囘腸恨春閨隔嵗空<lb/>
<pb n="KR4d0021_WYG_009-13a"/>
　　南齋二首<lb/>
𨼆有山林願閒非江海身孔書罕言命莊意闇同人敢<lb/>
衒能鳴鴈須慙不獵鶉縁何無麗句多病極漳濵<lb/>
曩宦縁三釡今歸分一邱杯棬非柳性塗尾是龜謀薪<lb/>
意矜來仕𤓰名託故侯恍然桑下計蠶妾詎相尤<lb/>
　　哀故文節公<hi>案宋史列傳張知白諡文節</hi>
早傳黄石系未伴赤松遊暴疹驚牀蟻深恩賜養牛谿<lb/>
璜俄碎玉川檝遂藏舟蕭相今無嗣夫人紹鄼侯<lb/>
<pb n="KR4d0021_WYG_009-13b"/>
順采思忠藎宣謀歎巧勞憗遺無一老投弔剩三號撤<lb/>
奠哀笳引追榮歛袞襃欲知憑厚慶弟覽得傳刀<lb/>
霜露纔嬰疾龍蛇已喪賢神騎尾星次家託寢邱田長<lb/>
樂申君弔東堂罷禊筵佳城白日掩從此即千年<lb/>
　　章靖馮公哀詞<lb/>
華殿推名學南宫重亞卿心無二何佞身有兩龔清歸<lb/>
沐賔綦鮮幽通筆思精邦人為公恨不見相承平<lb/>
讀易三編㫁當朝萬事知由來不語怪何意遂無兒酒<lb/>
<pb n="KR4d0021_WYG_009-14a"/>
德歡長絶書林藁尚遺異時逢玉尺方為阮咸悲<lb/>
晥簀綿疴革中楹奠夢還蕝儀猶在野書副即藏山友<lb/>
酹生芻潔君恩刻印頒一朝交臂失寧復易睎顔<lb/>
風旌引素轅歌紼逺猶喧此路成千古何人歎九原未<lb/>
亡鍾淑儷不朽寄空言兄子今為後春秋無餒魂<lb/>
　　光禄葉大卿哀詞<lb/>
八十浮齡盡三千去日長叢蘭秋寂寞卿月夜蒼茫里<lb/>
友歌迎紼州民酹續漿英魂知所託橋梓藹成行<lb/>
<pb n="KR4d0021_WYG_009-14b"/>
偃息朋三壽生平定四知鄉人榮衣繡光禄號能詩未<lb/>
赴安車召遽成埋玉悲方珉紀遺愛無誑冢中辭<lb/>
　　辨才少白師歸天台<lb/>
壤色擁行肩南方應有緣歸艎素車浪寳戺赤城天宴<lb/>
樹春園密談花畫祴鮮憑師無閡智呵黜二宗禪<hi>自南北異</hi>
<hi>宗學者多封詩授以䘮祖意惟仁者當圓成一案耳</hi>
　　懷滕秘校書<lb/>
解職青袍困驚年素髮多囊中彭澤米門外下邽羅露<lb/>
<pb n="KR4d0021_WYG_009-15a"/>
鶴驚霄島風蜩喝暝柯此時潘簟冷爭奈近秋何<lb/>
　　送黄秘校書<lb/>
妙齡看試牘共嘆俊登喧十載重來調猶參軍事煩吳<lb/>
艎沿迅溜京炙伴芳樽東觀他年選當求江夏孫<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻九<lb/>
</p>
<p>
</p>
  </div>
<div>
<head>景文集巻十</head> <lb/>
    <p>
<pb n="KR4d0021_WYG_010-1a"/>
欽定四庫全書<lb/>
　景文集巻十<lb/>
　　　　　　　　　　　　　宋　宋祁　撰<lb/>
　五言律詩<lb/>
　　公㑹亭<lb/>
日下炎氛歇風生涼意添樹花閒纂纂樓月静纎纎倦<lb/>
綆仍垂缶昏鈎半上簾畖瓜巳堪摘納履自無嫌<lb/>
吏罷得休沐襟懷蕭散中静時飛蝶夢閒處上皇風稚<lb/>
<pb n="KR4d0021_WYG_010-1b"/>
篠因依碧疎花磔索紅素餐無所事天幸一衰翁<lb/>
　　和小飲<lb/>
天帟暮雲消飛觴夜正遙洛吟聊擁鼻陶舞惜迴腰露<lb/>
曉蟬嘶樹河秋鵲映橋客歡殊未幾離恨又霞朝<lb/>
　　夏日江瀆亭小飲<lb/>
飛檻枕溪光歡言客徧觴暫雲消樹影驟雨發荷香辛<lb/>
<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>橙齏熟庖刀膾縷長蘋風如有意盈祍借浮涼<lb/>
　　朝陽<lb/>
<pb n="KR4d0021_WYG_010-2a"/>
縮宿沈榆彩滄溟轉若華纔晞漢盤露便映洛神霞鳴<lb/>
鳳梧岡逈柔桑桂籠斜照梁休自許城上巳啼鵶<lb/>
　　唐李衛公廟<lb/>
斯人天挺傑賊膽畏膏盲疾戰江陵破長驅頡利亡成<lb/>
功在不伐垂烈付無疆血食雄京輔于今異姓王<lb/>
　　夜出溪上<lb/>
隴首孤雲斷㘭塘緑水周螢光不欺夜虫織自悲秋早<lb/>
鴈離離度歸舟泛泛流萱蘇共搖落底處是忘憂<lb/>
<pb n="KR4d0021_WYG_010-2b"/>
　　秋晚溪上<lb/>
積水增波潤蒼霞變露餘㫁烟隨鳥遠寒葉向人疎萍<lb/>
老猶迎日蓮衰尚戯魚臨川方病涉誰借鄭卿輿<lb/>
　　出城所見賦五題<lb/>
二月雨堪愛霏霏膏憤盈添成竹箭浪催發杏花耕逈<lb/>
濕風頭冷微含日脚明居然嘉應在誰是束長生<lb/>
二月水堪愛泮流清復渾影深天在底紅亂日搖痕鶩<lb/>
没小舟度魚喁新藻翻有人無限思慙愧仲長言<lb/>
<pb n="KR4d0021_WYG_010-3a"/>
二月花堪愛全開未落時香輕長抱蘂霞破即團枝舞<lb/>
蝶何曾定流鶯不待期勞君金縷唱更盡拍浮巵<lb/>
二月草堪愛一畨芳意還逺迷天泱泱低隠雉斑斑細<lb/>
雨鮮原潤東風古道閒王孫歸定否持問桂枝山<lb/>
二月風堪愛悠悠天際生向空鳴籟細乗暝作寒輕拂<lb/>
水紋層浪穿條杌紫莖煩君期素魄相伴倒春清<lb/>
　　重葺敝廬有作<lb/>
屨市喧卑極家林改築初籓傾猶置筆楹破尚逢書徑<lb/>
<pb n="KR4d0021_WYG_010-3b"/>
草臨江府園畦洛涘居慿誰遣真意仁義亦蘧廬<lb/>
　　華州西溪<hi>在路左百步</hi>
山近重嵐逼溪長匹練分霽波平撼日寒崦側藏雲<hi>溪側</hi>
<hi>有松崦中隠佛祠</hi>弄荇魚差尾投汀鷺列羣如何去尋丈塵路<lb/>
巳紛紛<lb/>
　　送客<lb/>
西出都門路横參送客鞍低雲能作暝輕吹不成寒天<lb/>
勢髙無極原姿秀可餐長年傷别甚作惡叵能歡<lb/>
<pb n="KR4d0021_WYG_010-4a"/>
　　僖宗在蜀諫官孟昭圖上疏言田令孜屏書不奏<lb/>
　　沈之蝦蟆津詩人鄭谷傷之略曰徒将心許國不<lb/>
　　識道消時予欽其人作詩投弔<lb/>
密疏即儲胥指言刀鋸餘難排趙髙鹿竟葬楚江魚憤<lb/>
魄棲長瀨寃氛犯太虚無人抉君目他日見誅除<lb/>
　　李九言寺丞知懷安軍金堂縣<lb/>
雲棧馬蕭蕭銅章庇邑遙晨暉碧雞路春色錦官橋美<lb/>
政方宣布斯人舊富饒早須飛兩舄歸趁漢家朝<lb/>
<pb n="KR4d0021_WYG_010-4b"/>
　　挽張元常葬母夫人二首<lb/>
象服流恩貴輕輿就養榮新成大家賦經餉潁封羮過<lb/>
隙誠難駐藏舟自不驚子賢能順禮三月祔佳城<lb/>
嬰病曾無苦期頥未滿年風酸吹棘地露泣採蘭天庀<lb/>
具藏分澤張琴委暗絃江流終不竭懿範此俱傳<lb/>
　　遣吏視諸公塋樹回有感<lb/>
　　　文正王丞相<hi>案宋史列傳王曾諡文正</hi>
兩朝推巨德萬務罄斯猷漢日左右手堯年忠孝侯名<lb/>
<pb n="KR4d0021_WYG_010-5a"/>
言天下滿故事省中留宸篆旌碑首刋文又幾秋<hi>予作碑陰</hi>
<hi>述其事</hi>
　　　文靖吕丞相<hi>案宋史列傳吕夷簡諡文靖</hi>
慶厯公三入邉陲擾太平啖金真間敵撓<hi>呼髙反</hi>酒不寒<lb/>
盟上印情雖切<hi>公被病求退不許</hi>然髭病遽輕<hi>上剪髭賜公服之病愈</hi>惜<lb/>
哉天弗憗宸幄淚先横<hi>公訃至上在崇政殿聞之對東府長慟</hi>
　　　宣獻宋公<hi>案宋史列傳宋綬仁宗朝參知政事諡宣獻</hi>
昔去勸明辟<hi>明肅朝公勸還政</hi>俄歸參大鈞公孫未及相諸葛<lb/>
<pb n="KR4d0021_WYG_010-5b"/>
巳傷神名待天淵蔽文争日月新英魂同玉樹不向土<lb/>
中春<lb/>
　　　文惠陳丞相<hi>案宋史列傳陳堯佐諡文惠</hi>
巖廊號元老禮數盛中台萬石父子貴八元兄弟才新<lb/>
詩玉可扣竒隸鵲争回今日看碑字真縁灑淚來<lb/>
　　答客<lb/>
賤子空虚甚何煩跪自陳摧藏不鳴鴈排迮後來薪櫛<lb/>
短三秋髮途奔四海塵安能得所欲况是數竒人<lb/>
<pb n="KR4d0021_WYG_010-6a"/>
　　送同年呉㲄尉烏程<lb/>
鼕鼕報曙天歸趁越人船闞月長留夢吳門自是仙漆<lb/>
書多汗竹圭祀有名田剰著凌雲賦囊帷待奏篇<lb/>
　　送王庾<lb/>
土甑殘炊黍津航促扣舷雲迷孝王苑星認太丘躔破<lb/>
瑟弦鵾舞吟囊錦獸鮮晩淮他夜月離思共娟娟<lb/>
捲客衣空化求知刺欲漫孤飛回鷁路别淚溢鮫盤待<lb/>
舉秋槐老承顔夏枕安新篇時寄我魚信接長瀾<lb/>
<pb n="KR4d0021_WYG_010-6b"/>
　　送祝熙載<lb/>
昔誓繻仍在今行綬巳新春鶯得遷友夜鶴怨歸人<hi>君便</hi>
<hi>道家山故及斯句</hi>倦枕低潮月征帆截渚蘋清時偏樂職寒鼈<lb/>
佐吳醇<lb/>
　　寒食日送李公佐歸漢東<lb/>
有客改南轅春郊駐祖筵罇寒禁火國風暖浴沂天茂<lb/>
草平無際殘花慘更妍鹿鳴偕計近簪盍約初年<lb/>
　　送連庶<lb/>
<pb n="KR4d0021_WYG_010-7a"/>
之子逺參卿勞勞千里行素衣因客變華髪看秋生遇<lb/>
鯉頻為訊逢蓴試作羮塵埃半通綬何地免將迎<lb/>
　　送陳動之<lb/>
綈帙抛蓬觀軍牙佐柳屯伏熊均軾寵睡貉襲裘温睢<lb/>
苑寒雲隔漁撾暝鼓喧帛書無厭數知有鴈為門<lb/>
　　送梅堯臣<lb/>
祖帟都門路秋風滿客衣臺舟三鷁駛官舄兩鳧飛鄉<lb/>
思臨波逺離憂傍酒微不應縁事事手自廢談圍<lb/>
<pb n="KR4d0021_WYG_010-7b"/>
　　春暉寓目二首<lb/>
春序倐云晩髙臺芳意多花成風地纈鳥作暝林歌樹<lb/>
氣薰繁幄池文疊細波夾城歸騎散烟絮徧銅駞<lb/>
春意都無幾還持歡緒歸游蜂抱蘂去驚燕失泥飛風<lb/>
下幡幡影霞留暝暝霏既知瑤席恨不減欲沾衣<lb/>
　　累夕大風<lb/>
乘秋萬竅怒拂野恣離披祭鳥東門酒鳴鳶上将旗有<lb/>
誰樵旦暮無客賦雄雌何用呼號甚枯桑了不知<lb/>
<pb n="KR4d0021_WYG_010-8a"/>
　　武安侯<lb/>
貴甚宫中勢軒然帝右趨所貪惟狗馬寧是學盤盂驕<lb/>
取武庫地氣凌轅下駒淮南他日語悔不共嚴誅<lb/>
　　庭石<lb/>
嗟爾一拳質塊生天地中柱雲蒸作潤山溜滴成空松<lb/>
葢何年化星槎此路窮無邀什襲裹近出宋臺東<lb/>
　　感秋<lb/>
樂事行将晩華年怯早衰翻車壯士速落葉長年悲别<lb/>
<pb n="KR4d0021_WYG_010-8b"/>
燕風簾静驚烏月樹危播精寧有用皮骨極支離<lb/>
　　秋日四首<lb/>
短影悠揚日薄寒憀慄天林聲蟬后老陂影鴈賔聯悽<lb/>
感客自爾變衰時適然何須問容鬢所遇是凋年<lb/>
客心驚暮節天意歇餘芳蓮罷池収子榴成露罅房綈<lb/>
袍親故暖紈扇委空涼庾信真愁否仍能用斛量<lb/>
禁林成宿忝愚谷負深歸未識前途逺容知昨日非巧<lb/>
勞真物役静勝乃天機君看琴中意何嘗在玉徽<lb/>
<pb n="KR4d0021_WYG_010-9a"/>
秋氣颯然爽宴居差有情蠅休几案潔蟬罷亭臯清溪<lb/>
水照心碧雲山刮眼明其如嵗云晏天地莽崢嶸<lb/>
　　晩發<lb/>
候鼓遙喧岸行舟逆上湍輕烟著波面斜月罷林端颯<lb/>
沓鳧鷖亂蒼茫葭葦寒致君何所憚便道許之官<lb/>
曉瀨雖能迅寒流不復漲林聲散棲鳥隄影度風檣兹<lb/>
嵗方云暮吾行未遽央病身非汲黯安能薄淮陽<lb/>
　　遊海雲寺<lb/>
<pb n="KR4d0021_WYG_010-9b"/>
十里雲邉寺重驅千騎來天形欹野盡江勢讓山回園<lb/>
竹濃成幄樓鐘近殷雷斜陽歸鞅促飛葢冒輕埃<lb/>
　　行藥<lb/>
行樂徧城闉仍逢搖落辰塢風焦粟罅園露飽梨津逺<lb/>
水多成浦髙雲自作鱗匕丹無復得魂㫁小山人<lb/>
　　湖上晩矚<lb/>
湖平潦巳収清興暫夷猶風舸時搖纜眠鳧自去洲荒<lb/>
藤依樹老殘芡聽波浮珍重芣山色蒼蒼到暝樓<lb/>
<pb n="KR4d0021_WYG_010-10a"/>
　　答京西提刑張司封次韻<lb/>
乞得二千石終非循吏才霜蓬根易動籠鳥翅難開夢<lb/>
寤慙封邑<hi>來詩云疇庸國邑開此語是夢中做□似此非常句故綴成全章以見寄</hi>陶埏仰<lb/>
鉉台報言殊麗藻虚附驛筩回<lb/>
　　閏月晦日<lb/>
春物都城晩歡遊一倍慵輕風生樹態暖日淡雲容小<lb/>
閣時翻燕閒花更少蜂幽襟真濩落所得是無悰<lb/>
　　贈楞嚴舒上人<lb/>
<pb n="KR4d0021_WYG_010-10b"/>
丈室錦城隈庭閒地徧苔飯從香積取花續少林開講<lb/>
畫經殘葉禪宵燭委煤無嫌一時學要是暮雲才<lb/>
　　柔上人<hi>年八十不出夜能讀細字</hi>
行年踰八十安坐布金園指柏仍餘樹栽桐遂見孫巖<lb/>
泉晨自濯經葉夜能翻顧我生多病勞師黙遣言<lb/>
　　壽上人南游<lb/>
拂曉鐶鳴月迎寒毳擁霞衆香摩詰飯五葉祖師花託<lb/>
宿林枝俯分風夕影斜前期逢晤賞持對碧雲誇<lb/>
<pb n="KR4d0021_WYG_010-11a"/>
　　送梵才長吉還天台<lb/>
歸裓巻蘭芽城標拂曙霞溪行鷗避錫巖供馬銜花翠<lb/>
柰經園密蒼莓渡彴斜暮雲他日合相望在天涯<lb/>
　　寄藥山長老省賢<lb/>
南方有尊者卓錫戀林丘演法三千界多聞第一流爐<lb/>
烟熏定几笋脯供齋甌社約慙成負霜蓮落幾秋<lb/>
　　訪僧舍<lb/>
近郭一牛鳴金園界寳繩衆花天作雨千焰佛傳燈碧<lb/>
<pb n="KR4d0021_WYG_010-11b"/>
柰垂園老青蓮雜漏凝病襟多俗物時此訪南能<lb/>
　　寥寥<lb/>
寥寥私沐地索索晚秋時髙樹足危響寒花無媚姿逺<lb/>
砧投㑹急昏鴈赴行遲撫物能無感年華及始衰<lb/>
　　早秋<lb/>
脱葉驚彫嵗飜車送落暉蔗漿晨渇減桃簟夜涼歸怨<lb/>
月収紈扇輕雲怯紵衣沈愁知幾許帯眼不勝圍<lb/>
　　山中晩春<lb/>
<pb n="KR4d0021_WYG_010-12a"/>
新火暮春天窮山寄一廛畹蘭催酒熟溪草作茵眠落<lb/>
絮輕無定殘花淺自憐緇帷談久倦江上問挐船<lb/>
　　早春<lb/>
春來人暗知何物驗來時林暖樹改色山晴雲弄姿歸<lb/>
鴻髙的的生浪細差差老帥非行樂劭<hi>音翹</hi>農一駐旂<lb/>
鵾雪銷平苑烏風裊逈竿暖容侵栁動寒意向梅殘雲<lb/>
薄來無定天晴望更寛杯霞莫辭醉朝野日多歡<lb/>
　　西園早春二首<lb/>
<pb n="KR4d0021_WYG_010-12b"/>
芳意稍菲菲春城濃淡暉霞留早隂住風遣薄寒歸細<lb/>
溜兼沙漾初禽隠葉飛要知刀筆暇文酒得相依<lb/>
樽酒不常滿年華祗自春言歸雖薄澣業巳負良辰野<lb/>
翠欣欣徧林花撲撲新其如好風景料理愛詩人<lb/>
　　答翁愈賦巻<lb/>
登髙大夫事感物古詩流韻變齊風緩辭凌漢氣遒恨<lb/>
非雌霓賞惟祝洞簫求病客無盤玉琅玕未易酬<lb/>
　　池上<lb/>
<pb n="KR4d0021_WYG_010-13a"/>
晩矚西池上池清暑氣微雲煙互明滅蒲荇兩因依戯<lb/>
鰋來無定眠鳬乆自飛紛吾刀筆慮逢此憺忘歸<lb/>
雨止菰蒲老風生杜若秋水光晴動日蓮氣晚薫舟暗<lb/>
塢飛螢出疎叢白鳥留此時成麗賦寜减翫游鯈<lb/>
　　北園池上<lb/>
中園梢蕭槭日腳净空埃寒蝶飛還下饑鷗去又回林<lb/>
髙風攪葉垣暗雨留苔頗賦髙秋興人非騎省才<lb/>
　　避暑江瀆祠池<lb/>
<pb n="KR4d0021_WYG_010-13b"/>
溪淺容篙短舟移覺岸長烟稠芰荷葉霞熱荔支房技<lb/>
疊參撾鼓杯寒十饋漿便成逃暑醉官事底相妨<lb/>
　　夏日池上<lb/>
溪流來不近永日映霞霏水荇自相繚汀禽無次飛頽<lb/>
沙時損路幽瀨忽藏磯誰欲留連我相将日暮歸<lb/>
獨坐溪堂上炎天客少過紅垂初熟果碧捲未開荷曳<lb/>
絮雲更塢搖金日弄波一杯聊自舉涼意雨前多<lb/>
　　揚雄墨池<hi>即草元所</hi>
<pb n="KR4d0021_WYG_010-14a"/>
宅廢經池在人亡墨溜乾蟾蜍兼滴破科斗共書殘蠧<lb/>
罷芸猶翠蒸餘竹自寒他楊無可問撫物費長嘆<lb/>
　　秋熱<lb/>
風物連南國炎威逼早秋墮飛波上翼誤喘月中牛雲<lb/>
杼衣全解冰壺渴未瘳此時班女怨虚為素紈愁<lb/>
　　晩冬行園<lb/>
官舍同山舍蕭然日杖藜饑鷗守冰沼寒薺犯蔬畦霜<lb/>
逼晴空逈霞牽晩照低城鵶棲巳定無事莫驚啼<lb/>
<pb n="KR4d0021_WYG_010-14b"/>
　　過惠崇舊居<hi>崇工詩有名于世</hi>
人往名長在欽風歴故居社殘蓮即老園廢柰仍疎麈<lb/>
憶清談外雲經合座餘裴回視齋壁行草暗殘書<hi>師善行草</hi>
<hi>齋中多自題寫</hi>
雖昧平生契懐賢要可傷<hi>予為郡之年師之去世已二年矣</hi>生涯與薪<lb/>
盡法意共燈長遺畫空觀貌殘詩孰補亡<hi>本院惟有師舊詩藁數軸</hi>
神期通一語無乃困津梁<lb/>
　　和鑒宗遊南禪别墅<lb/>
<pb n="KR4d0021_WYG_010-15a"/>
鹿園開别墅牛駕此回輪花識莊嚴界林容宴坐人逺<lb/>
烟時誤晚静塢若遺春共照前溪水煩師洗六塵<lb/>
　　對月<lb/>
林梢霞尾暗海面月華新一水開天鑑千金上佛輪幽<lb/>
巖涵静桂潛蚌溢涼津不必姑山去翛然自玉人<lb/>
月華真可愛堂上共徘徊白露方徐貺清風適共來蚌<lb/>
津隨照滿烏閣為啼開萬慮方岑寂愁看雲漢回<lb/>
　　望月<lb/>
<pb n="KR4d0021_WYG_010-15b"/>
早月始娟娟西南寥泬天魄中藏暗樹輪外上虚弦傍<lb/>
漢含銀淺過雲漏葉鮮遙知今夜鵲猶得穏枝眼<lb/>
　　同小姪珪璞溪上汎舟<hi>案祁兄庠有子五人三早卒惟充國均國二人見王</hi>
　　<hi>珪所作神道碑此名珪璞或係小字也</hi>
出郭曉雲霽泛舟春日遲詩懷隨物放酒面任風吹循<lb/>
岸煩鷗起看山惜棹移州人輕此樂賴與汝曹期<lb/>
　　擬明月逐人來<lb/>
玉漏催成夜蘭釭換作晨併花排綵樹分月送遊人醉<lb/>
<pb n="KR4d0021_WYG_010-16a"/>
幕星臨酒天街露禁塵輕雷與流水隨意伴香輪<lb/>
　　月<lb/>
西顥涼飈度金樞宿靄収映波休混璧入幔且迷鈎蚌<lb/>
冷侵珠潤羅疎逼帳秋風流知不淺庾令在江樓<lb/>
　　新月<lb/>
幾宵閒北寢始見映西樓曲篆臨鈎誤殘黄映額羞桂<lb/>
稀山自冷珠淺蚌兼愁巧作纎纎句纔能喻兩頭<lb/>
　　殘月<lb/>
<pb n="KR4d0021_WYG_010-16b"/>
陰光隨落宿有意待朝陽暈缺灰餘影潮平鷺息狂殘<lb/>
兵驕子國隠語大刀郎此夜方諸淚寜能減數行<lb/>
　　馬上見殘月<lb/>
娟娟天外月正見上朝人老桂欹藏樹纎鈎側抱輪氣<lb/>
清仍泛露光淡即迎晨尚作裴回意西樓對結鄰<lb/>
　　落月<lb/>
巳照金樞穴初乗玉女扉望花愁桂老數葉畏蓂稀漢<lb/>
蚌兼珠隠邉兵背塞歸持將離妾恨一問上天飛<lb/>
<pb n="KR4d0021_WYG_010-17a"/>
　　答勸農李淵宗嘉州江行<lb/>
嘉月嘉州路軻峩按部船山圍杜宇國江入夜郎天<hi>嘉州</hi>
<hi>古夜郎國</hi>霽引溪樓望涼供水館眠愧君舟檝意遂欲濟長<lb/>
川<hi>來時有寜舍濟川航之句</hi>
　<lb/>
　<lb/>
　<lb/>
　<lb/>
<pb n="KR4d0021_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十<lb/>
</p>
<p>
</p>
  </div>
<div>
<head>景文集巻十一</head> <lb/>
    <p>
<pb n="KR4d0021_WYG_011-1a"/>
欽定四庫全書<lb/>
　景文集巻十一<lb/>
　　　　　　　　　　　　　宋　宋祁　撰<lb/>
　五言律詩<lb/>
　　早發大偃<lb/>
曉戍朧朧白春流納納深生烟纔著樹罷月稍依林野<lb/>
路趨斜岸漁舠泊暗潯尚縁歸國意差足慰離襟<lb/>
　　新竹<lb/>
<pb n="KR4d0021_WYG_011-1b"/>
最愛中唐竹春來百箇鮮笋殘霞落泊梢散粉嬋娟早<lb/>
葉危銜露昏枝巧住烟寜孤一日賞况在此君前<lb/>
　　永興鄭資政鞏縣路逢雪見寄<lb/>
大旆闗河遠同雲天地浮凌晨逢朔雪此路向西州寒<lb/>
襲生犀健光催暢轂流餘情念東郭穿履趂英游<lb/>
　　峽中逢雪<lb/>
峽内逢霏霰凌辰望已迷寒花纔集棧斜片旋沈溪戸<lb/>
入垂繒壤田成種玉畦速乾殊未惜山道潤無泥<lb/>
<pb n="KR4d0021_WYG_011-2a"/>
　　冒雪馬上作<lb/>
大雪浹天畿晨驂望禁扉二儀連皓氣萬物共清輝樓<lb/>
逈標銀闕臺寒壓粉圍瑞花眞有意偏著入朝衣<lb/>
　　四望亭<lb/>
秋城聊一眺物色已蒼茫爽籟風驅遠寒烟晚曵長祠<lb/>
成樗作社戍罷女留墻要是凋年感能回倦客腸<lb/>
　　秋日書懐<lb/>
秋旻蕩喧濁茂宰屬髙情水遶溪初浪林乾籟自聲醉<lb/>
<pb n="KR4d0021_WYG_011-2b"/>
茵留剰暖歡瑟泛餘清尚念江湖守其如華髪生<lb/>
　　送潘祕校赴潁上簿<lb/>
捧檄去三銓招招客叩船倦游驚密雪離思着么絃淮<lb/>
月開帆暝京塵減綬鮮枳鸞非久息刷羽竚來旋<lb/>
　　送南頓胡簿<lb/>
宻雪姸辭盛垂牕怒翼開聊從百里佐初露七年材集<lb/>
隼趨侯府歌驪酧客罍時年無道茀庇邑邇天臺<lb/>
　　舟中三首<lb/>
<pb n="KR4d0021_WYG_011-3a"/>
舟行不礙動縱目望聯隄稍覺前川近徐驚後樹低魚<lb/>
游隨聚沬禽度帶殘啼自趣家田路春清况日携<lb/>
漠漠朝烟上霏霏野氣和驚鴻自去渚戯鶩不沈波田<lb/>
畯耕扶耒溪童食啄蠡維舟時一眺䍧踐損春莎<lb/>
霧逈絙林趾波生齧岸沙漫紅披杏帶短碧上蒲芽鮭<lb/>
菜隨宜有漿醪不用賖行行樂蕭散未覺遠京華<lb/>
　　物外亭<lb/>
飛宇冠蒼岑盤盤上百尋風含太虚爽雲作下方隂塢<lb/>
<pb n="KR4d0021_WYG_011-3b"/>
桂寒仍燠岩猿暝始吟知君有高興天壤共登臨<lb/>
　　秋日詠庭樹<lb/>
庭樹報秋歸蕭然芳意衰露危隂處葉風勁暝前枝嘒<lb/>
嘒蟬嘶早梢梢鵲定遲江潭正揺落司馬不無悲<hi>枯樹賦引</hi>
<hi>桓司馬事云今日揺落悽愴江潭</hi>
　　司徒待中宣獻公挽詞二首<lb/>
斯文推舊徳憂國變華顚夙夜勞三事東西止百年溫<lb/>
辭聯冊祕<hi>中宫冊文公實為之時稱名筆</hi>良史大都傳<hi>三朝史皆公參撰</hi>他日<lb/>
<pb n="KR4d0021_WYG_011-4a"/>
賢臣壠心知望圃田<lb/>
美疢交明晦浮齡詎控摶宗盟一箇弱<hi>公與伯氏同參宰政一時頓稱</hi>
<hi>兩宋</hi>人贖百身難賜歛榮絺袞臨哀駐玉鑾欲知桃李愛<lb/>
朝紱共汍瀾<lb/>
　　送蒙城簿謝煜先軰<hi>案謝妻即祁女弟</hi>
曾第飄飄賦仍勞冉冉趨嘆時三嗅雉倦别一飛鳧勾<lb/>
簿虚公几迎漿溢里壺異時齎閥閲明陟在丹塗<lb/>
　　送江隂簿江楚材先軰<lb/>
<pb n="KR4d0021_WYG_011-4b"/>
黌舍久過從清言服阿戎半綸人結綬一箭水分風行<lb/>
稻鮮原緑攀花雜樹紅羡君談有助新論得王充<lb/>
　　送炳宗巢簿<lb/>
世徳封胡後英游終賈年塵淄去郡客木落渡淮天揖<lb/>
吏貪持簿勞歌勌倚弦無憂親釜薄新復古圭田<lb/>
　　觀相國長城公留題藥師院壁<lb/>
擁節趨瑶縣回輿禮梵仙望雲催覲日零雨記歸年蕙<lb/>
露霏毫潤尼珠入局圓斯人具瞻地二絶賁金田<lb/>
<pb n="KR4d0021_WYG_011-5a"/>
　　題玉溪符上人清風閣<lb/>
齋橑翠霏間人高境自閒禪心溪上月佛髻檻前山晝<lb/>
漏依蓮改晴雲識棟還誰持快哉意來此共躋攀<lb/>
　　李中令挽詞二首<lb/>
家賜齊侯履人推郤縠文結婚榮外館謀帥得中軍盛<lb/>
集追園葢遒章託隴雲不圖新渚畔更作死生分<lb/>
贈窆充幽隧鳴簫異素輪山丘華屋遠桃李故蹊春使<lb/>
幕被愁霧談犀委暗塵須知悟生滅終得法為身<lb/>
<pb n="KR4d0021_WYG_011-5b"/>
　　龍巖寺<lb/>
磴齒緑蒼巘簷牙冒紫氛樓鳴穿峽瀬堂宿抱峯雲鳥<lb/>
散生臺晏僧歸浴樹曛居然化城地長與客塵分<lb/>
　　農閣<lb/>
菌閣俯江千西南蜀塞寛看雲記巫峽望日省長安鈿<lb/>
崒峯頭碧霞皺荔子丹比來秋物好誰伴數慿欄<lb/>
　　聞杜宇<lb/>
傳聞帝望冤厎處最堪憐蜀月將殘夜巴山欲曉天周<lb/>
<pb n="KR4d0021_WYG_011-6a"/>
軍嘗化鶴齊后亦為蟬物變皆如此非君是偶然<lb/>
　　春野觀農事<lb/>
茂氣回鮮野寒姿換故林敗防溪響急新甽耒痕深乳<lb/>
雉嬉原隩歌牛下浦隂吾盧堪學稼將老有初心<lb/>
　　唐詔監簿池陽市征<lb/>
五鼓歇津亭風帆去斗城美材王國秀獨木縣官征萍<lb/>
蜜浮罌劑蓴絲雜釡羮袁郎秋詠去江月對盈盈<lb/>
　　早秋夜坐<lb/>
<pb n="KR4d0021_WYG_011-6b"/>
穹旻炎壒歇顥氣襲中閨倦鵲兼河轉初蟾共月西客<lb/>
愁無處所世慮足端倪清客纔成泫臯禽且穏棲<lb/>
　　秋日書懐<lb/>
風頭日蕭索爽氣自西岑暝戍有傳鼓寒城無罷砧未<lb/>
論鄉思苦且念歲華侵目羡高高鴈先時到上林<lb/>
　　得伯逢書<lb/>
書來何所道報我二毛生種種因年化星星著領明别<lb/>
離纔幾日感慨若為情且莫悲遲暮須容四海兄<hi>子于伯逢</hi>
<pb n="KR4d0021_WYG_011-7a"/>
<hi>不啻十長之年</hi>
　　伯逢欲予買一田墅因成自訟<lb/>
予從大夫後禄乃二千餘簪筆論何事藏山著底書病<lb/>
敎年事早拙使宦情疎合治莬裘未蝸牛尚有廬<lb/>
　　西園晚眺<lb/>
弱栁䝉䝉宻新花袞袞繁貪尋芳蒨遠遂到落霞昏亭<lb/>
橑銜山靄池波撼月㾗惜春還語客愼勿訴餘樽<lb/>
　　李先軰昆仲見過<lb/>
<pb n="KR4d0021_WYG_011-7b"/>
有客過窮巷門羅日晏開南州一榻下平轝二龍來霏<lb/>
雪欣談麈炊葫乏案杯千慙隣壁焰時照不燃灰<lb/>
　　公園<lb/>
幽興足端倪危橋便見溪浪輕魚喜擲山近鳥工啼弱<lb/>
葦披風漵涼蔬甲雨畦使君來已屢林下自成蹊<lb/>
　　八月十四日夜東軒餞趙同州志元吳陜州冲卿<lb/>
　　徐潤州君章<lb/>
明月不常值中秋能蹔新誰言一堂上相與異州人適<lb/>
<pb n="KR4d0021_WYG_011-8a"/>
意苦難得舉杯寜厭頻清光定千里他日遠相親<lb/>
　　訪隠者因題壁<lb/>
巖徑躡雲層藤蘿失晦明青谿一道士籃轝兩門生山<lb/>
溜足奔響松風無罷聲願同沮桀侶林下耦寒耕<lb/>
　　哭郭仲微三首<lb/>
倉卒聞嬰疾何辜遂沒身哭筵同產子<hi>仲微無兒惟兩猶子義當主祀</hi>
霜寢未亡人冢有邢山舊<hi>仲微先塋在新鄭</hi>天為京兆隣想君<lb/>
齎志恨不使白楊春<lb/>
<pb n="KR4d0021_WYG_011-8b"/>
我作魚符守君司鳳詔文<hi>予出壽陽時仲微新掌誥</hi>他時談笑罷今<lb/>
日死生分怨涕翻滎浪悲魂引鄭雲山陽懐舊笛膓㫁<lb/>
不堪聞<lb/>
謝氏雖多女<hi>仲㣲有三女</hi>中郎竟乏兒人生忽至此天道果<lb/>
無知一代英才往千篇故稿遺生平同翰墨不及鏤豐<lb/>
碑<hi>予解郡時仲㣲已葬内相吳春卿作銘誌</hi>
　　夕坐<lb/>
岸幘坐前楹天圍極望青日華開嶺霧風影碎池星重<lb/>
<pb n="KR4d0021_WYG_011-9a"/>
露驚棲鶴幽叢帶暗螢塵機心久息寜待據梧瞑<hi>案莊子瞑</hi>
<hi>讀作眠但古無眠字此仍本字讀</hi>
　　西樓夕望<lb/>
炎氛隨日入岑寂坐遥帷倦鶩昏投浦驚蟬夜去枝桂<lb/>
華兼月破槎影帶星移珍重牕風好羲人即此時<lb/>
　　偶書<lb/>
悲秋葆髪生倦客厭離身九奏莊禽眩千鈞楚俗輕媒<lb/>
勞傷偃蹇歲晏恨崢嶸誰訝游都久方歸谷口耕<lb/>
<pb n="KR4d0021_WYG_011-9b"/>
　　答書<lb/>
欒欒餘病骨踽踽本孤臣夷餓懐飡粟軻居憶徙隣<hi>予方</hi>
<hi>嬰内艱之痛</hi>舊圍寛脅帶鑱刻暗書筠親見揚雄者容儀不<lb/>
動人<lb/>
答書牛馬走卜疏草茅人久謝輪囷器羞言阿堵神解<lb/>
籠摧勁翮煦沬曝窮鱗尚欲求糟粕心知老斲輪<lb/>
　　和朱少府苦雨<lb/>
滯渰連春晦層隂接夜分驍壺惟發電愁棟但生雲里<lb/>
<pb n="KR4d0021_WYG_011-10a"/>
突居無爨官蛙坐厭聞遥知霖唱罷客思轉相紛<lb/>
　　歲除<lb/>
彫節眞如借良宵此向闌家儲宿歲酒鄉送大儺寒舊<lb/>
卉回新物來情續徃歡匆匆餘幾刻催具五辛盤<lb/>
　　詠酒壺<lb/>
刻像小蹁躚無情是所憐客歡迎指過觴冷寄回旋屢<lb/>
轉疑投節將休似取妍勞君戢深意醒者勿須傳<lb/>
　　答書<lb/>
<pb n="KR4d0021_WYG_011-10b"/>
經㰅摧無幾書刀削未休胡能反招隠更欲傍牢愁澌<lb/>
硯寒餘滴牕燈明映篝子成銷骨盡何相得封侯<hi>翟子威傳</hi>
<hi>小史有封侯骨</hi>
　　望仙亭晚眺<lb/>
日晏來慿檻要知刀筆休晚雲山曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>麤飯客稽留未<lb/>
覺清言減猶堪大白浮狂歌誰擊節只是自揺頭<lb/>
　　明月湖<lb/>
湖色淡無際月華相與閒臨波雙璧映照浦一珠還宿<lb/>
<pb n="KR4d0021_WYG_011-11a"/>
火汀洲外横烟桑柘間不妨清思劇舉國盡溪山<lb/>
　　晚眺<lb/>
危欄眞可倚極目盡高原雙堠驛邊道孤烟山下村髙<lb/>
風生樹響寒水落溪痕坐見斜陽盡歸鴉滿翅昏<lb/>
　　胡同年恢信州弋陽簿<lb/>
籠櫻沈醵晏津鼓愴離羣道出東南水心留西北雲秫<lb/>
田供醞劑練幅換書裙熛闕方呼俊歸來竚獻文<lb/>
　　黄垍勾建昌簿<lb/>
<pb n="KR4d0021_WYG_011-11b"/>
靈風徹宴巵十幅曙帆飛路入江山國人兼綵繡衣草<lb/>
堂空岫幌偃室聽琴徽誰識無雙譽新從日下歸<lb/>
　　元處宗安化簿<lb/>
軍府沈千奏邊城佐一同鄉書黄耳遠客爨扊扅空怨<lb/>
曙羌笳月嘶寒代馬風未應期㑹急平日廢談叢<lb/>
　　同年毛洵勾簿新建<lb/>
年衰冬集罷鷁首曉帆催枳棘非鸞處膏腴得父才澄<lb/>
江限天濶孤鶩透霞來此地留清賞誰同耻宴罍<lb/>
<pb n="KR4d0021_WYG_011-12a"/>
　　霜㝢<lb/>
霜㝢澹秋光崢嶸歇嵗芳地形侵楚庳渠尾入淮長<hi>惠民</hi>
<hi>渠首嵩洛尾入淮</hi>廥集牛初下羅稀鳥恣翔病悰多感極身託<lb/>
茂陵傍<lb/>
　　季秋十九日追還學士院回舟入都作二首<lb/>
上恩留不遣仍棹越船回人忝玉堂署魚還符節臺危<lb/>
心摧櫓罷病眼刮雲開讀徧淮南詔慙非視草才<lb/>
得麾初出守趨召遽言旋露藿元傾日秋槎郤上天丹<lb/>
<pb n="KR4d0021_WYG_011-12b"/>
塗容蹇歩星弁許華顚再奏皆聞罷慙妨此路賢<lb/>
　　古邑二首<lb/>
古邑蓬池上私居市道鄰初抛三釡粟來作一廛民乞<lb/>
火黔薪突繙經振隙塵何從復何去更欲問圓神<lb/>
墜雨離邦逺編蓬僦廡卑人非一國敵家乏萬錢貲<hi>貢禹</hi>
<hi>自云家貲不滿萬錢</hi>江海嗟漂蕩乾坤惜變衰此時看落葉寜翅<lb/>
長年悲<lb/>
　　三封田墅<lb/>
<pb n="KR4d0021_WYG_011-13a"/>
驅馬三封下還家值日西林間尋路隘霧裏入山迷僮<lb/>
勌仍依樾雞閒已上棲暫來翻似客鄰酒夜過㩦<lb/>
清和遷首序岑寂此慿欄澗雨虹前罷林櫻鳥後殘野<lb/>
姿連草向天影入池寛日暮嚴城阻裴回惜據鞍<lb/>
　　行藥<lb/>
行藥來溪上園秋損物華漫叢繁野菊荒蔓繫寒𤓰野<lb/>
曠難藏樹山明即變霞病身慵事事樓鼓謾催衙<lb/>
　　江夏黄孝恭數遺新詩因以是答<lb/>
<pb n="KR4d0021_WYG_011-13b"/>
萬里江南客三年澤畔身驚弦已瘡鴈涸轍欲窮麟日<lb/>
月奔騰晚烟花感慨春誰能為此曲無乃數竒人<lb/>
　　答轉運王工部到壽陽卻乘流東下以詩見寄<lb/>
聞到清淮上還乘清溜回緣持使者節難把故人杯曙<lb/>
葢星銜栁昏郵雨亞梅愴離并感昔都向句中來<lb/>
　　答景毫宣徽吳尚書見寄短偈<lb/>
玉帳論兵罷東方靜守藩有塵都是客無法可容言<hi>以上</hi>
<hi>四句仰奉</hi>海鳥逢觴怯醯雞戀甕喧<hi>自謂</hi>因公四句惠彌覺對<lb/>
<pb n="KR4d0021_WYG_011-14a"/>
酬煩<lb/>
　　答連生見寄兼簡同邑胡希元<lb/>
京華倦遊客顧我損文鱗道覺窮方勝交緣淡更親句<lb/>
成池草夕訊到隴梅春欲答雙盤恨清才彼有人<lb/>
　　答刑部王侍郎病中見寄<lb/>
請告煩開許循衰分退藏病淹三折臂愁熱九迥腸凍<lb/>
酌思同釂仙丸得徧嘗深慙白雲老相憶未相忘<lb/>
　　偈答王侍郎<lb/>
<pb n="KR4d0021_WYG_011-14b"/>
遮莫傳衣去饒他舍栰回雪雖爐上見珠自髻中來刼<lb/>
刼無眞諦人人止妄猜公知兜率否舉足便塵埃<lb/>
　　觀燒<lb/>
白草開平野炎暉照暮雲商原寜易嚮崑玉怯同焚田<lb/>
燭宵俱遠邊烽暁不分方陽休自任阮瑀久從軍<lb/>
　　西齋秋晚<lb/>
霜華零暮節日氣淡長穹池減無留潦林寒少罷風蟲<lb/>
鳴星杼促蟬起露緌空隠几無紛慮窺園嗜晚崧<lb/>
<pb n="KR4d0021_WYG_011-15a"/>
　　西園晚秋見寄<lb/>
中園秋物暁清玩日無窮暝篠深留翠寒花淺作紅鶴<lb/>
鳴殘滴露蜩咽已凉風誰伴調絲管心知憶戴崇<lb/>
　　和伯氏小疾原韻<lb/>
握臂苦愔愔蒼華倦晝簪悟非蘧瑗早達想凈名深齊<lb/>
鹿閑三擿仙圖戲一禽獨應吳客問眉宇識侵滛<lb/>
　　悼祚禪師二首<lb/>
兩股飛神錫千金供住園吹毛曾有問得髓更無言蘭<lb/>
<pb n="KR4d0021_WYG_011-15b"/>
紫恩袍異<hi>今宣帥副馬李公素所推重表賜紫衣</hi>蓮香社侶繁雙林今奄<lb/>
忽淚目送風幡<lb/>
擊電傳心要浮漚厭世喧一牀空病室五葉讖諸孫風<lb/>
慘萎花墜塵流舊鑑昏導師寜怛化錙侶自銷魂<lb/>
　<lb/>
　<lb/>
　<lb/>
　景文集巻十一<lb/>
</p>
<p>
</p>
  </div>
<div>
<head>景文集巻十二</head> <lb/>
    <p>
<pb n="KR4d0021_WYG_012-1a"/>
欽定四庫全書<lb/>
　景文集巻十二<lb/>
　　　　　　　　　　　　　宋　宋祁　撰<lb/>
　五言律詩<lb/>
　　陪謝紫微晩泛<lb/>
積雨漲秋濠輕舟共此邀菰蒲斂鋩鍔蓮芡熟櫜韜岸<lb/>
靜魚跳月林喧鳥避篙歸時興不淺風物正蕭騷<lb/>
　　答朱公綽牡丹<lb/>
<pb n="KR4d0021_WYG_012-1b"/>
珍卉分清賞飛郵附翠籠蹄金㸃鬢宻璋玉鏤跗紅香<lb/>
惜持來遠春應摘後空玩時仍把酒恨不與君同<lb/>
　　渡湘江<lb/>
春過湘江渡真觀八景圖雲藏嶽麓寺江入洞庭湖睛<lb/>
日花爭發豐年酒易沽長沙十萬户遊女似京都<lb/>
　　臘後晩望<lb/>
寒日繫難定鳴笳弄已休凍崖初辨馬昏谷自量牛漢<lb/>
樹臨闗宻荒泉入塞流登高能賦未風物古堯州<lb/>
<pb n="KR4d0021_WYG_012-2a"/>
　　中秋新霽壕水初滿自城東隅泛舟囘謝公命賦<lb/>
齋舫談經後官池載酒行斜陽鳥外落新月樹端生清<lb/>
漾思江浦夷猶遶郡城東轅有遺恨日日物華清<lb/>
　　讀絶交論<lb/>
嫌忌蕭朱末盈虛田竇間言雖甘若醴心定險于山覆<lb/>
轍何能救頽波遂不還居然孝標論抵几若為刪<lb/>
　　和夏推官奉太夫人就養仲氏次韻<lb/>
盛府從軍日大家隨子初伯兮均潔膳仲也慶將輿霧<lb/>
<pb n="KR4d0021_WYG_012-2b"/>
舍嵩塵薄霜程鞏樹疎循陔傳詠切匪夕佇歸歟<lb/>
　　寄涇北都運待制施正臣<lb/>
我作東南守君為河朔行旌旂向江步笳鼓入邊聲兵<lb/>
結光華遇<hi>僕與正臣相繼拜恩</hi>難禁離索情惟應指羊酪未肯下<lb/>
蓴羮<lb/>
　　探題得小橋<lb/>
尋幽路窮處畧彴跨回溪一水虹相映䨇華鶴自棲淺<lb/>
痕過釣艇斜勢截横隄弭節誰憑望秋光徧水西<lb/>
<pb n="KR4d0021_WYG_012-3a"/>
　　蓬池二首<lb/>
大道來中縣餘糧徧近原狙林朝芋隕豳屋晝茅喧短<lb/>
日方催暮低雲屢向繁我憂寧易寫惟有悄無言<lb/>
天形垂沆漭原勢帶紆餘社久熏無䑕淵澄察見魚駉<lb/>
駉開牧厊蹇蹇度柴車欲望斜陽市行人掉臂初<lb/>
　　雨夜<lb/>
滯雨兼蘭夕遙帷更燭房疾雷方破柱驚電或生墻易<lb/>
斷幽衾夢頻廻逐客腸新歡誰復得最是楚高唐<lb/>
<pb n="KR4d0021_WYG_012-3b"/>
　　送睦州柳從事<lb/>
唱第千人俊從軍十部賢溪翹迂賜綬鷁首赴歸船别<lb/>
思瑤華岸懷鄉玉膾天不妨賓弁側新曲徧鵾絃<lb/>
　　城隅晩意<lb/>
寥寥天意晩稍覺井閭閒水落呈全嶼雲生失半山牛<lb/>
羊樵路暗燈火客舟還暝思輸鳧鵠歸飛沆漭間<lb/>
　　即事<lb/>
中伏飜無暑斜陽未即曛暫光風處葉餘墨雨殘雲圃<lb/>
<pb n="KR4d0021_WYG_012-4a"/>
埒繁蔬甲堂拗壘蘚文巾㡚殊不喜文酒半離群<lb/>
　　水亭<lb/>
地漬蠙衣接天澄縠霧開微風發琴籟殘月減珠胎鳥<lb/>
㪚纖條動魚遊細浪來坐堂兼伏檻恨乏楚人才<lb/>
　　送戚秘丞典上饒錢監<lb/>
左典呉山冶行行榜客舟終無善宦巧肯為著書愁别<lb/>
思都成惡芳辰信易遒江南饒杜若何興奈髙秋<lb/>
　　贈清逸魏閒處士<hi>魏閒即處士野之士</hi>
<pb n="KR4d0021_WYG_012-4b"/>
奕世依嵒石襃恩下帝庭姓名髙士傳父子少微星池<lb/>
溜遙通澗家林近帶坰分明詔書意天極賜鴻冥<lb/>
　　七月二十七日<lb/>
客鴈歸何處寒螀鳴不休兼之清夜永副以長年愁家<lb/>
令有移帶中郎餘白頭此懷誠自感何賴怨髙秋<lb/>
　　七月二十八日<lb/>
秋物向搖落客心真悄然髙風已凉夜澹月始晴天拂<lb/>
幌單綀怯凝塵故扇捐露華休早滴羇鵠不曽眠<lb/>
<pb n="KR4d0021_WYG_012-5a"/>
　　寒夜始長<lb/>
四海秋風晚千門夜刻長梧桐老空井蟋蟀近人牀暗<lb/>
燭勤垂燼離鴻短趁行生平江海志耿耿未渠央<lb/>
　　將歸二首<lb/>
遠假西南守三逄梅柳新衰令宦情薄老惜嵗華頻郫<lb/>
釀供銷日巴禽巧喚春離家何所恨鴈後作歸人<lb/>
雲棧短長亭今兹重作經卬崍叱殘馭蜀分使回星旋<lb/>
鬢雙垂雪羇懷一泛萍驪駒在門久此曲若為聽<lb/>
<pb n="KR4d0021_WYG_012-5b"/>
　　夏日陪提刑彭學士登周襄王故城<lb/>
聊隨漢使者一上周王城片雨北郊晦殘陽西嶺明野<lb/>
禽呼自别香草問無名誰復歌離黍惟興箕潁情<lb/>
　　寄大固山嘉祐院長吉上人<hi>案上人曾遊京師得宋祁以下一百四十</hi>
　　<hi>五人所書般若經建䑓以貯之</hi>
名高身愈隠孤錫倚巖扃園布黄金地臺藏白馬經菴<lb/>
雲呑暝燭澗月瀉虛瓶坐想谿橋路莓苔又幾青<lb/>
　　寄凈名菴僧長吉<lb/>
<pb n="KR4d0021_WYG_012-6a"/>
故人詩未報恨恨復經年夢去長江路心知寳所天孤<lb/>
情巖桂老逸思暮雲傳無奈纓緌累猶乖方外緣<lb/>
　　東晉<lb/>
倉卒浮江日聲名建號初羣臣讓禁臠上宰製單綀氣<lb/>
銳開桁戰心歡折屐書纎兒競撞壞不念好家居<lb/>
　　聞歸鴈<lb/>
故嵗東南客新來西北飛聲迷江月老陣入塞雲稀遠<lb/>
恨抛書素餘音付玉徽行人落君後搔首未成歸<hi>薛道衡有</hi>
<pb n="KR4d0021_WYG_012-6b"/>
<hi>人歸落鴈後之句</hi>
　　春夕聞鴈<lb/>
聲繁知併舉陣急想斜分臆飽江南稻身隨代北雲足<lb/>
書煩遠寄箭道怯虛聞口噤悲黄鵠相望不及羣<lb/>
　　送黄寺丞謫濠梁<lb/>
間關羈籍遠跌宕壯心違倦逐淮禽去欣同塞馬歸時<lb/>
來富且貴事往是耶非姑共春清酌徐徐遣世機<lb/>
　　詠菊<lb/>
<pb n="KR4d0021_WYG_012-7a"/>
壽客若為情風流友麯生殿秋安晚節為隠被香名曼<lb/>
衍南陽種凄凉楚澤英見山應自語今古幾淵明<lb/>
　　黄化道<lb/>
驛道雲山裏悠悠千騎行猿禽互啼嘯崖嶺各隂晴樹<lb/>
合天疑窄川回地忽平錦官何日到菖葉巳催耕<lb/>
　　中秋對月<lb/>
圓期壓秋半飛影破雲端明極翻無夜清餘遂作寒桂<lb/>
繁團露濕輪駛渡河乾且置窮邊思何殊故國㸔<lb/>
<pb n="KR4d0021_WYG_012-7b"/>
　　孫抗寺丞宰晉陵<lb/>
舊筆刑丹燥新辭苑雪妍一名遲上月再擊始垂天鷁<lb/>
首凌波穩鳬翁賜綬鮮邑歌豐暇日擿句暮爭傳<lb/>
　　有懷舊隱<lb/>
官事未易了田家胡不歸煙原射雉樂春槮養魚肥菜<lb/>
宻成巖幄蘿長代石衣無為落吾事坐老故山薇<lb/>
　　屬疾五首<lb/>
腐肉填鴟素華軒載鶴身閉關吾有謂當路彼何人帶<lb/>
<pb n="KR4d0021_WYG_012-8a"/>
眼移仍數顚毛變愈新惟無公幹譽他味似漳濵<lb/>
淹卧日無聊年侵葆鬢凋久衰翻似鳳危息乍成鷮筆<lb/>
倦長棲格琴慵不褫襓心知煩慮苦寧望一丸銷<lb/>
自昔聞稱疾于今是養疴三盃留客案五子倦朝珂落<lb/>
落堪憂苦星星奈老何酒希非所嗜楊宅竟誰過<lb/>
天假支離養人懷寂寞慙衰容行得老苦節遂無甘飛<lb/>
鳥帷宜下疲驢詎可驂吾生知所守嘲客勿多談<lb/>
里旅居仍隘臺家疾見寛何言漢樸學正似楚枝官喣<lb/>
<pb n="KR4d0021_WYG_012-8b"/>
渚藏勞尾投林戢倦翰上恩何日報郤步巳蹣跚<lb/>
　　祗答公序相國二兄見寄二首<lb/>
前時同出守星鬢各蕭蕭蹊李伐不食原禽行自搖棹<lb/>
前饒沸浪蓬處但驚飇素願山林隱公乎不在招<lb/>
壯引朱顔往衰招白髮生危心幾何折勞尾自然赬把<lb/>
酒天涯恨搔頭嵗暮情将何獻康樂衰思頓如酲<hi>公近有訊</hi>
<hi>催報故于亂章見意</hi>
　　智成上人奉陪中山公赴淝上<lb/>
<pb n="KR4d0021_WYG_012-9a"/>
宗工方出守大士此相親不有今平叔難酬彼上人<hi>昔文</hi>
<hi>殊讚云彼上人者難為酬對</hi>氈毺連榻具笋脯對盂珍别後臨川偈<lb/>
同翻幾葉新<lb/>
　　江南木芙蓉張子春云其高如樹中山地寒纔數<lb/>
　　尺花瘠色淡八月已開<lb/>
江南高比樹塞北僅成叢向晩誰爭艶防寒淺作紅弄<lb/>
條風淅淅銜蘂蝶怱怱且作黄花伴無令歎斚空<lb/>
　　通判茹太博惠家園新茗<lb/>
<pb n="KR4d0021_WYG_012-9b"/>
雷鼓殷<hi>隐</hi>山春槍苖第一新雲供烹處碧露餉摘時津<lb/>
甌潔凝芳乳羅纎撼練塵貺予知有為多渴思遲人<lb/>
　　秋興<lb/>
天地西風徧亭臯衰意生寒雲終不雨危葉自多聲晩<lb/>
蟪猶嘶樹啼鵶稍着城黙然孤客思年序共崢嶸<lb/>
遥夕何曾寐孤懷有為憂謀多真逗撓師老但誅求朔<lb/>
霧摩邊壘羌風殷戰枹吾生誠用寡歎罷只搔頭<lb/>
先日二毛生秋來無復驚南風隨楚俗北斗望都城塢<lb/>
<pb n="KR4d0021_WYG_012-10a"/>
栗霜開罅池蓮雨折莖停罇問天意何適付枯榮<lb/>
　　夜分<lb/>
夜分羣動息秋意久勞勞林淨月華上河明天界高街<lb/>
風遙疊鼓園露暗僵桃萬事蹉跎外惟應得二毛<lb/>
　　送駕部俞員外良孺知江州<lb/>
朝弁辭清曉齋艎汎暮秋官華飛雉省地劇左魚州湓<lb/>
水遙浮郭天章近占樓知君乘月夕不淺是風流<lb/>
　　賦得新秋似舊秋<lb/>
<pb n="KR4d0021_WYG_012-10b"/>
新秋搖落意只似舊秋時流景預何事長年真自悲芙<lb/>
蕖兼露歇楊柳帶蟬衰歎罷蹉跎在惟應素領知<lb/>
　　老去<lb/>
老去慣搖落第看芳嵗隂穗殘飢鳥集荷破曝龜沈遠<lb/>
岫多餘紫寒溪有定潯殘蟬何所畏緘口抱秋林<lb/>
　　衰感<lb/>
眩罷目還暗花殘鬢益稀長唫病莊舄孤憤老韓非坊<lb/>
酒叨常秩鵰花濫賜衣家田耕熟未元亮欲言歸<lb/>
<pb n="KR4d0021_WYG_012-11a"/>
秋色徧華顛真成私自憐身慵寧復事秋早不依年作<lb/>
吏惟思隱從僧寖悟禪支離果如此只稱據梧眠<lb/>
　　張轉運席上<lb/>
偃藩多式宴佳雪屢飄霙意感年將盡歡容酒剰行伊<lb/>
公調鼎樂羊祐衣裘輕況屬輶軒暇須容心賞并<lb/>
　　答張學士西湖即席<lb/>
勝地紆佳客高秋㑹賞心返霞延落照餘岫補疎林捉<lb/>
麈談方熟持螯酒屢斟無煩命絲竹擿句是清音<lb/>
<pb n="KR4d0021_WYG_012-11b"/>
　　廻堞<lb/>
廻堞巑岏極長天蒼莽中遠溪寒不浪高木暝饒風棧<lb/>
廥休王馬槍纍隔苑熊殘霞牽望眼時到夕陽東<lb/>
　　嵇中㪚畫像<hi>顧長康畫中㪚為目送飛鴻手揮五絃像世共貴之謂以風韻可想見也</hi>
彼美雲章子翛然天外情凝眉逐層翥俯手㪚餘清霄<lb/>
迥心逾遠徽遷曲暗成千秋想蕭㪚方覺繪毫精<lb/>
　　泉<lb/>
容與下層岑飛流界百尋記方誰辨玉雜溜自成琴細<lb/>
<pb n="KR4d0021_WYG_012-12a"/>
浪浮烟闊迴波逗月深我來聊挹注嚼藥有初心<lb/>
　　芭蕉<lb/>
逃臘藏深柢<hi>圃人至冬掘其根藏窖中至春復興而殖之</hi>乘春發故荄兩障<lb/>
單葢側風偃半旗開脆理繒爭裂斜規扇欲裁無堅喻<lb/>
浮世金粟信多才<lb/>
　　言志<lb/>
志豈觀非聖才猶恥壯夫窮愁五經笥感慨八騶呼昔<lb/>
隱思投耒今行誓裂繻莫邪方有請誰為鼓洪爐<lb/>
<pb n="KR4d0021_WYG_012-12b"/>
　　寄題元華書齋<lb/>
比日投簪隱盂逄列舍椽值巖因鑿牖仍磵即䟽泉斧<lb/>
爛仙棊路花飛佛雨天諫帷他夜夢猶在翠微顛<lb/>
　　小酌感春邀坐客並賦<lb/>
林下復池邊其如春暮天花仍無數落柳亦第三眠強<lb/>
飲非能劇狂歌不取姸流芳何預事只是自怡然<lb/>
　　喜藥山賢師見過<lb/>
風林曾語别王舍此相逢淨月常涵水孤雲易去峯供<lb/>
<pb n="KR4d0021_WYG_012-13a"/>
緣賓閣飲<hi>師與清源參預領忘言之契</hi>耳界帝城鐘郤舉當年話無<lb/>
言促塵松<lb/>
　　寄題藥山牛欄庵壁<lb/>
昔人牛口下胥宇化南州祖地千燈續荒垣八字畱漏<lb/>
長蓮葉晦園勝柰陰稠後嗣推崇意同風古佛流<lb/>
　　送天雄監兵李中吉<lb/>
督府監軍重清時握節榮長雲抱漢壘殘月偃邊兵戍<lb/>
霧漁撾疊衢風鶴葢平不應煩暑路河朔趁飛觥<lb/>
<pb n="KR4d0021_WYG_012-13b"/>
　　萬秀才園齋<lb/>
仁里樂丘園茨茅構迥軒檻風叢篠宻畦雨晩菘繁列<lb/>
岫非他境疏流即故源彥倫回駕日于此愧驚猿<lb/>
　　水聲<lb/>
淙波聲可愛最與静相宜激射不平處潺湲無罷時擁<lb/>
花含驟咽礙石濺空危便作山林趣寧妨吏隠師<lb/>
　　長安道中悵然作三首<lb/>
三輔古風烟征驂悵未前山園蓬顆外<hi>賈山譏始皇侈葬言後世不得</hi>
<pb n="KR4d0021_WYG_012-14a"/>
<hi>蓬顆庇冢</hi>宮室黍離邊樹老經唐日碑殘刻漢年便須真隕<lb/>
涕不待雍門絃<lb/>
興亡作今古事往始堪悲宮破黄山在城空北斗移走<lb/>
岡寒兔急啼戍暮鵶飢灞岸重回首惟餘王粲詩<lb/>
城闕今安在闗河昔所憑種祠秦故畤抔土漢諸陵花<lb/>
樹圓排薺樓雲淡引繒南山不改色千古恨相仍<lb/>
　　晩晴<lb/>
積晦澄天㝢浮涼湛物華遠雷猶送電殘照即成霞賀<lb/>
<pb n="KR4d0021_WYG_012-14b"/>
燕飜空迥傾梧疊影斜披襟無内熱寧憶鄭生瓜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十二<lb/>
</p>
<p>
</p>
  </div>
<div>
<head>景文集巻十三</head> <lb/>
    <p>
<pb n="KR4d0021_WYG_013-1a"/>
欽定四庫全書<lb/>
　景文集巻十三<lb/>
　　　　　　　　　　　　　宋　宋祁　撰<lb/>
　七言律詩<lb/>
　　聞圜丘禮成肆眚<lb/>
齋幄連蜷駐玉虬萬靈遙護翠雲裘寳雞並進迎神曲<lb/>
卓馬爭趨助祭侯封屋都人差賜帛賤星牢口閴無囚<lb/>
露蕭雷解疏恩美萬和歡聲速置郵<lb/>
<pb n="KR4d0021_WYG_013-1b"/>
　　癸酉六月奉詔修耤田記十一月詔罷賦詩<lb/>
三時受詔擁緹油曲筆無功苦思抽不得成書同太史<lb/>
須知非我異春秋空言自合因人廢殘藁猶應蓋瓿留<lb/>
<hi>記草纎悉印送史院</hi>歸卧私庭深閣筆飽嘗雞膳太悠悠<lb/>
　　和晏公圜丘詩<lb/>
仗外鮮雲歛夕容蹕聲遥下紫營東迎神秘座摐金密<lb/>
腏食清壇烈火紅七萃禁戈攢月冷萬侯朝璧照霜空<lb/>
天心帝意通歡豫併在柴薰縹緲中<lb/>
<pb n="KR4d0021_WYG_013-2a"/>
　　元夜觀正陽錫宴<lb/>
雲端嶤闕下呼鞭綵樹遥分坐狄前山戲百層平樂地<lb/>
佛輪千影瑞陁天祥風入助銀花麗寳月來供雉扇圓<lb/>
獻嵗承平多樂事擊靴誰美唱唐年<lb/>
　　初侍講筵有感上呈經筵諸公<lb/>
邇英何幸奉經筵俗狀婆娑艾服年蘭葉初窺圖上字<lb/>
奎鈎乍識禁中天坐憑重席慚清問能讀三墳頼衆賢<lb/>
猶藉向來稽古力不然須合早歸田<lb/>
<pb n="KR4d0021_WYG_013-2b"/>
　　再侍經筵有感<lb/>
露門重幄紫雲開何意孤臣得重陪攀樹已驚劉放老<lb/>
受釐猶及賈生來華綈藉暖瞻宸几甘露浮香入賜杯<lb/>
稽古雖勤成底力心知不及漢儒才<lb/>
　　奉和晏相公攝事圜丘中書致齋<lb/>
相閣齋居政事西兹辰正值朔雲低雪園鵾冷應先舞<lb/>
雀樹雞閒欲早栖擱筆暫停黄紙尾解驂猶放紫茸題<lb/>
仙謡唱罷微陽動誰見林間荔甲齊<lb/>
<pb n="KR4d0021_WYG_013-3a"/>
　　禮局致齋<lb/>
枌榆秋報漢家壇齋誓先朝令不刋抱蕝一身依禮署<lb/>
飯蔬三日屬祠官天池唳鶴驚宵滴宫堞棲烏噪暮寒<lb/>
倦枕不煩神櫟夢有人無用亦常嘆<lb/>
　　禁門待漏<lb/>
破月餘光淡禁街駐車聊候九門開雙蟠曉闕蒼龍動<lb/>
斜倚春城北斗囘漏箭急傳催疉鼓酒爐爭擁賣寒醅<lb/>
元規塵影眞堪畏已傍遊人要路來<lb/>
<pb n="KR4d0021_WYG_013-3b"/>
　　仲冬二日使到頒翠毛錦旋襴<lb/>
翠裘朝罷轉昕霞<hi>皇帝十月一日初御夾袍中外頒賜衣襖</hi>頒服諸方走使<lb/>
車泥和五芳中出詔錦裁雙獸織成花<hi>錦作花地雙戲獸文</hi>官叨<lb/>
侍槖恩加等<hi>待制官在京暘紫羅</hi>例及和門賜有差<hi>詔并賜在城諸軍校</hi>坐<lb/>
襲餘温身更寵不慚多病帯鐶賖<lb/>
　　朝陽<lb/>
腷膊雞聲夜向晨東方飛景到雲林簾幃已是曈曈曉<lb/>
庭戸全無曀曀隂可是梧桐長得地也應葵藿乆傾心<lb/>
<pb n="KR4d0021_WYG_013-4a"/>
日邊早晩來環賜見説清光注意深<lb/>
　　觀上朝<lb/>
鬱葱佳氣䕶天臺銜尾茸題隘路槐金箭忽鳴衡漏盡<lb/>
火城爭撲相車來黄人日映仙盤上閶闔天隨禁鑰開<lb/>
規地凝深誰得見渚鸞雝鷺自趨陪<lb/>
　　再入翰林<lb/>
銀臺路入複門賖四載重來鬢愈華况自秋毫皆帝力<lb/>
何言舊物是吾家<hi>伯氏一為翰林予則再為之</hi>宫盤浩氣浮襟爽省<lb/>
<pb n="KR4d0021_WYG_013-4b"/>
樹珍隂疉殿斜書枕夢殘聞吏報日痕還復度磚花<lb/>
　　聞後苑賜宴<lb/>
漢家殿幄紫雲連萬品仙葩匝賜筵露蘂半晞仙掌外<lb/>
斗杓長在帝車前液池綷鳥棲連籞鉤盾祥麰徧弄田<lb/>
病客無階陪槀飫除因㫁夢到鈞天<lb/>
　　陪季秋大宴<lb/>
秘殿霞暾幾刻移天臨法座儼朝緌魚龍霧暗充庭後<lb/>
羯鼓風乾解渇時山答歡聲來廣座花留和氣入繁枝<lb/>
<pb n="KR4d0021_WYG_013-5a"/>
自憐侍從非方朔不識壺䶥是隠詞<lb/>
　　憶上苑錫宴<lb/>
長懐禁籞宴嬉年帳殿深沉望碧蓮秦地河流疑象漢<lb/>
上林宫繚欲捫天恩盃蘭末流霞溢蹕道梧隂綷羽前<lb/>
紫陌暮歸人籍籍汗帷揮兩杏粘韉<lb/>
　　謁四陵下宫<lb/>
四陵煙栢蔽團暉曉束朝紳拜廟闈臺下俗無西向射<lb/>
寢中人䕶月游衣垂髯上漢龍難見耘野連天鳥自飛<lb/>
<pb n="KR4d0021_WYG_013-5b"/>
酹畢驅車循故道經時回望悵依依<lb/>
　　直講周嵗<lb/>
本自悲涼葆髮多何緣末至濫中阿馬肝不食非論味<lb/>
狗曲猶輕枉為歌舊學空疎緣病廢壯情牢落伴年過<lb/>
終然野鹿江魚性長在雲林與素波<lb/>
　　寄南郡直講王聖源<lb/>
良辰酒所獨持杯目極南雲首重回榮路乆差冠一免<lb/>
<hi>聖源嘗以公累去官</hi>經筵貪愛㰅三摧多年道勝胸中戰即席人<lb/>
<pb n="KR4d0021_WYG_013-6a"/>
推客右才深詔糊名求異等佇看揮筆映天臺<lb/>
　　賜禁中所種稻米<lb/>
中天銅雀長鳴罷清籞滮池告稔初刈歛方從弄田出<lb/>
頒分更自導官餘霜莖矗秀紆宸玩玉粒凝甘剰禁儲<lb/>
慚愧有年君賜厚等閒欹枕夢為魚<hi>詩人夢魚為豐年之占</hi>
　　燈夕在告聞遊人甚盛<lb/>
火樹繒山鳳闕前皇都美景屬新年烟花併作長春國<lb/>
日月潛移不夜天<hi>海邊有不夜城</hi>道上落梅飄脆管陌頭繁杏<lb/>
<pb n="KR4d0021_WYG_013-6b"/>
著遊韉須知鈞㑹人同樂莫嘆秦侯抱疾眠<lb/>
　　休沐<lb/>
出休連日似山郎坐有蛩氈沐有湯缸面酒華隨日轉<lb/>
琴中松韻共風長官卑寜為今無巧愚極曾聞古是狂<lb/>
自顧支離身碌碌襆歸囊被亦何妨<lb/>
　　歸沐<lb/>
彌旬出沐道山頭僦廡蕭蕭避世游枉是胸中存壘塊<lb/>
可能皮裏有陽秋駕車欵段慚鄉品託乗鴟夷笑客愁<lb/>
<pb n="KR4d0021_WYG_013-7a"/>
曲突不黔賔坐冷時聞庭雀一啁啾<lb/>
　　休日<lb/>
病粟支離月有儲漢家湯沐許家居材同曲社真無用<lb/>
拙比河陽恐有餘半夜覊魂隨鶴警九秋嘶腹共蟬虚<lb/>
誰言䑛痔非長䇿卻得君王五乗車<lb/>
　　旬休<lb/>
火雲疉影抱炎曦霑沐身閒與勝宜巻葉初聞芰荷沼<lb/>
輕房半繫石榴枝茶槍早翠吟魂適蔗境餘佳渇肺知<lb/>
<pb n="KR4d0021_WYG_013-7b"/>
汗馬屬鞬非我事到頭攘臂是支離<lb/>
門依北郭最閒坊休令歸來白晝長司馬苦消非我事<lb/>
次公無酒是真彺午雞初下繁隂合夢蝶徐翻倦枕涼<lb/>
自笑此生疲挾筴不知呼塞亦亡羊<lb/>
散帯家居首任蓬閉關窮巷避雌風官非言責如餘裕<lb/>
流在儒家覺少功慢態已成書几積黠姿無半畫厨空<lb/>
此生信有天年樂堪置䝉莊大社中<lb/>
　　和樞密晏太尉元日雪<lb/>
<pb n="KR4d0021_WYG_013-8a"/>
寒雲萬里送殘宵靣旋祥霙集嵗朝繁影未能藏夜燎<lb/>
薄花仍欲伴春椒光含象闕蒼龍舞氣勒交衢卓馬驕<lb/>
豐兆歡歌誰不爾百官兼放五門朝<lb/>
　　學舍石榴<hi>太學中石榴數十株少他雜木然其樹率多蟠蠧</hi>
曽見芳英上舞裙縁何此地寄輪囷烟滋黛葉千條困<lb/>
露裂星房百子勻未羡扶南收作釀曽經騎省賦為珍<lb/>
<hi>安仁閒居賦云石榴葡萄之珍</hi>須知博望來時晩莫促幽芳趁暮春<lb/>
　　秋日與天章侍講王原叔曾明仲正言余安道三<lb/>
<pb n="KR4d0021_WYG_013-8b"/>
　　學士集普光院<lb/>
長廊盡北到禪扃宴坐林間共禠纓秋氣只知雙鶴唳<lb/>
塵喧已去一牛鳴晨鐘暮磬無時歇翠竹黄花相間明<lb/>
妙墨仙郎題爵里他年為寄此中行<hi>原叔以古篆記是集于璧</hi>
　　太學建講殿割王第西偏營置<lb/>
王家賜第曾開府天子營宫此嚮儒壤壁有經還闕里<lb/>
廢臺無鹿嘆姑蘇泉疑自湧供池溜柱欲飛來荷棟桴<lb/>
獻嵗成工觀盛禮願陪希瑟趁風雩<lb/>
<pb n="KR4d0021_WYG_013-9a"/>
　　落花<lb/>
紫房丹萼旋辭春素瑟悲多不忍聞暮兩便從巫峽散<lb/>
餘香猶上魏臺分魂銷南浦波空綠望絶長門日易矄<lb/>
翠被已空桃檝逺自今搔首更離羣<lb/>
墜素翻紅各自傷青樓煙雨忍相忘將飛更作回風舞<lb/>
已落猶成半面粧滄海客歸珠迸涙章臺人去骨遺香<lb/>
可能無意傳雙蝶盡委芳心與蜜房<lb/>
　　回郡將東還獻梁相公<lb/>
<pb n="KR4d0021_WYG_013-9b"/>
留滯符魚素領垂十年方喜覲彤闈平臺雪罷鄒陽老<lb/>
宣室釐殘賈誼歸疲馬有情依櫪嘆倦禽知困傍林飛<lb/>
相君門下餘塵在擁篲應容一叩扉<lb/>
　　老還<lb/>
老還東觀復懷鉛坐對秋風鬢颯然怨曲未平曾破瑟<lb/>
故瘡雖愈尚驚弦蕭條門巷張羅外閴寂曹司擱筆前<lb/>
借問不才為累否古來山木盡天年<lb/>
　　雪後與張轉運任通判何都官㳺湖上<lb/>
<pb n="KR4d0021_WYG_013-10a"/>
湖天初日駐彤幨雪霽樓臺朔氣嚴浮隰淺花全裂縞<lb/>
拂沙殘白暫成鹽澌迎客棹容徐進寒著賔罍喜細添<lb/>
農壤徧膏民癘息相君餘興付厭厭<lb/>
　　離宛丘舟中作<lb/>
孑孑歸檣五兩斜浮雲盡處是京華不隨東魯人浮海<lb/>
正似新豐犬識家笏首新荷尋珥筆腰間故印解垂緺<lb/>
多年蹇足蹣跚甚卻畏丹泥九墄賖<lb/>
　　將還都寄獻臣<lb/>
<pb n="KR4d0021_WYG_013-10b"/>
茂陵移病在窮年尚省長安在日邊生意不隨枯樹盡<lb/>
危心重伴死灰然秋風壓苑檀欒近夕斗横臺睥睨連<lb/>
側注舊冠塵滿屋定須彈拂故人前<lb/>
　　還都<lb/>
一封東走罷州麾卻趁清班上赤墀侍史香爐留直夜<lb/>
王孫春草見歸時虚名所頼天藏拙晩嵗無如病與衰<lb/>
要在屬車何所用只堪盛酒比鴟夷<lb/>
　　丞相龐公歸政就第數有新詩傳播都下偶成拙<lb/>
<pb n="KR4d0021_WYG_013-11a"/>
　　句上紀盛徳二首<lb/>
方道逍遥一品身盡收和氣付凝神小車殿裏抛丞相<lb/>
南極星邊伴老人雙鶴對眠雲帳月五芝催耨雨巖春<lb/>
支離舊客公知否私計東山作近隣<lb/>
第門行馬䕶清埃拂席時時宴具開安石風流今日是<lb/>
平津賔客幾人來幄中謀熟君籌在川上身閒汝檝囘<lb/>
絶俗新章滿都紙向時疏傅定無才<lb/>
　　寄獻南京致政杜相公<lb/>
<pb n="KR4d0021_WYG_013-11b"/>
調元罷後乆忘機三見東山拜詔時<hi>公引年後凡三進秩</hi>言在典<lb/>
謨經舜問規留廊廟許曹隨人間嵗月尊黄髪方外謳<lb/>
謡續紫芝舉酒祝公千萬壽逍遥長與赤松期<lb/>
　　答安陸王工部早春郡園見寄次韻<lb/>
五馬新囘金絡頭方春稀訟釋南囚荆岑漢滸聯形勝<lb/>
渚月臺風遞宴游自許良辰偏有感不知清唱遂無儔<lb/>
比來酒所聞相憶對倚層城近此樓<lb/>
　　送劉學士守衡陽兼還故里<lb/>
<pb n="KR4d0021_WYG_013-12a"/>
名帖唐家十二時囊封自乞阮咸麾三行牛酒過鄉墅<lb/>
九向雲山駐使旗蘭露夕薰歡潔膳桂風秋遣怨叢枝<lb/>
不應晩計還臺約紫掖深沈竚演辭<lb/>
　　晩秋北園<lb/>
寂寥臺榭使君家日渉中園到日斜林下歸心紛似葉<lb/>
菊前衰鬢晩于花支離粟飽寜無愧漫漶書成未足誇<lb/>
猶有一杯相伴在判從鶗鴂耗年華<lb/>
　　過洛陽有作<lb/>
<pb n="KR4d0021_WYG_013-12b"/>
鬱葱喜氣抱天迴飛柱門深拂曉開樹綠逺隨馳道出<lb/>
塵清曾傍屬車來霧中温洛浮仙牒雲表神崧薦壽杯<lb/>
何日東都參第賦班生猶是令蘭臺<lb/>
　　聞中山公淝上家園新成祕奉閣輒抒拙詩寄獻<lb/>
為樂東平得再麾<hi>公兩鎮淝上</hi>别營層閣駐經闈溢囊祕簡<lb/>
青皆汗署榜宸毫白正飛<hi>公常削奏于上求飛白題榜俄䝉允賜</hi>罇喜客<lb/>
來銜酒數畫疑仙去啟厨稀門前即枕春溪路幾曲歌<lb/>
成使舫歸<lb/>
<pb n="KR4d0021_WYG_013-13a"/>
　　移病還臺凡閲半嵗乃愈始到家園視園夫治畦<lb/>
　　植花因成自嘆二首<lb/>
十年獨漉走天涯耗盡流光得鬢華猶喜此身隨社燕<lb/>
擬將何靣對林花牢慒續罷文誰讀塊壘澆平酒自賖<lb/>
舊隠不須相掉磬<hi>齊人謂相訐為掉罄</hi>要須歸種邵平𤓰<lb/>
卧治無功賜告回驟叨鳴履上中臺<hi>病中改八座</hi>壺公天壤<lb/>
非眞死<hi>術士李士寜來謁予病曰公殆矣形神離矣不可過春分予謂人生危阨不可常故作終制以</hi>
<hi>訓兒息明年至期不死而愈</hi>䝉叟軒裳是儻來經灌早蔬扶隴出失<lb/>
<pb n="KR4d0021_WYG_013-13b"/>
刋園蘂犯簷開此身疎拙真丘壑不是當年王佐才<lb/>
　　送長兄遊隨陽<lb/>
漢東煙樹露蟬嘶迴首周南涕易危梁苑謾傳居右賦<lb/>
扶風誰識最良眉仙巾兩墊愁懐路素壁塵凝憶問詩<lb/>
他夜夢魂知不逺蘧蘧長繞越禽枝<lb/>
　　假節<lb/>
誤持軍印攝中牙朔雪添成兩鬢華大抵不侯寜戰罪<lb/>
由來寡要是儒家山南近暖先迎日樹北緣寒晩作花<lb/>
<pb n="KR4d0021_WYG_013-14a"/>
嵗晏知非宦情薄潁田歸興滿蒼霞<lb/>
　　覽從兄咸劔池編<hi>案咸字貫之建安人其著述有劔池編詳見李覯集</hi>
競爽吾宗屬俊翹凌雲辭氣剰飄飄十年締思輕傖賦<lb/>
一骨評風壓楚謡縱玩書窗迷野馬長吟秋社續寒蜩<lb/>
夫君自有何郎恨枉使東陽臂肉銷<lb/>
　　少年<lb/>
關外車徒籍籍歸章街栁色綠如絲薰衣别館香三日<lb/>
卜夜重樓燭九枝雪市雲廻翻祕曲蘅臯波暖寄微辭<lb/>
<pb n="KR4d0021_WYG_013-14b"/>
十年酒美俄星弁肯信尚書對有期<lb/>
　　自詠<lb/>
四十為郎信倦游虚名韁鎻太悠悠危心正似葵傾日<lb/>
衰質先于栁望秋要路風塵疲驥足故潭煙兩廢槎頭<lb/>
潁灘漸報耕疇熟終乞閒身守一丘<lb/>
上都頻見嵗華隂偃息由來本荗林醉若有鄉須裂地<lb/>
吏如逢隠即投簪<hi>予聞南方山水殊勝常有遊宦之願以歲限未滿不敢陳請</hi>銜無<lb/>
窶數知容冗病似支離亦挫針况自疏家兄弟約他年<lb/>
<pb n="KR4d0021_WYG_013-15a"/>
擉鼈故溪潯<hi>伯氏尤樂靜退嘗有詩戒予云擉鼈故溪潯</hi>
誤懐手版應弓招汩汩塵容葆鬢凋潘拙本無鄉曲譽<lb/>
嵇駑偏恃母兄驕雨畦菘葉晨羞薄風竈茶煙午睡銷<lb/>
縱到北山堪自笑春蘿秋桂乆寥寥<lb/>
　　聞王侍郎請老<lb/>
未老辭榮上所褒官閒猶寄白雲曹海邊人樂鷗先下<lb/>
籠外天多鶴始高此路逍遥眞有趣他年侍從信為勞<lb/>
清商弟子歌聲妙誰判揮金引凍醪<hi>凍醪即詩所謂春酒介眉壽者</hi>
<pb n="KR4d0021_WYG_013-15b"/>
　　歩藥北園<lb/>
倦持塵簿著綸巾清眺城隅夏物新幽鷺儀容高似客<lb/>
晩鶯言語巧于人兩邊斜照猶銜嶺風後餘凉自舞蘋<lb/>
天借使君仁智地此來山水更相親<lb/>
　　將解職抒懷上郡守<lb/>
空函檄草聚浮埃日愧西園綴上才著㡌每容司馬進<lb/>
脱巾多伴使君來孤根易變江南橘歸夢先隨隴首梅<lb/>
惟有酬恩無限淚異時應濺别離杯<lb/>
<pb n="KR4d0021_WYG_013-16a"/>
　　抒懐上南京常山公<lb/>
緇帷悵别倐經年榮路心危重惘然寜死道邊終自直<lb/>
狂歌河上欲誰憐魂隨夜蝶星垂地信斷秋鱗水接天<lb/>
早晩承明慶三入願持雲漢續遺篇<lb/>
　　段釋之客都下作詩道其懐<lb/>
密雪天街客履穿更將覊思敵彫年無人載酒誰同樂<lb/>
有物燒愁便許然腷臆文章千牘上蕭條光景二毛邊<lb/>
我能知子今何頼無用長于馬腹鞭<lb/>
<pb n="KR4d0021_WYG_013-16b"/>
　　獻外臺王侍御<lb/>
濫陪坐諾已三年始望霜威紺弩前舊業乆辭南郡帳<lb/>
深恩獨戴故人天頭欹解散慚星弁<hi>南史王儉髻名解散</hi>腹飽侏<lb/>
儒費月錢欲托牙琴愬真賞流塵無奈晦么絃<lb/>
　　送蔣御史漕江南<lb/>
柱後峩冠乆未還江南行府使旗鮮陳陳洪庾催輸粟<lb/>
徃徃吴山即鑄錢暝月早霞千里國廢樓殘社六朝天<lb/>
時清憲筆無彈劾供助騷人藻思妍<lb/>
<pb n="KR4d0021_WYG_013-17a"/>
　　荷花<lb/>
晩雨跳珠萬蓋勻紅房高下照池新採時雙艇須加奬<lb/>
行罷㣲波不見塵解把清香貽密坐忍將芳意付蕭晨<lb/>
如何老帥殘風味三占秋英作主人<lb/>
　　翰長再有北門之拜<lb/>
病禠荷囊避禁闈彌年專氣養瓊枝仙都去後桃尋熟<lb/>
温室重來樹更滋宫月舊蟾㴠静滴武泥前劄燥殘芝<lb/>
寳釘賜帯輝腰組尚苦春來幾眼移<lb/>
<pb n="KR4d0021_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十三<lb/>
</p>
<p>
</p>
  </div>
<div>
<head>景文集巻十四</head> <lb/>
    <p>
<pb n="KR4d0021_WYG_014-1a"/>
欽定四庫全書<lb/>
　景文集巻十四<lb/>
　　　　　　　　　　　　　宋　宋祁　撰<lb/>
　七言律詩<lb/>
　　李處士<lb/>
江天退卧乆沈冥秋入顚毛翠葆驚原憲桑樞貧不病<lb/>
子眞嵓石老歸耕樵風挂席晨昏至屐齒登山上下平<lb/>
鄅稻巳收霜橘熟深心寧逐徹侯榮<lb/>
<pb n="KR4d0021_WYG_014-1b"/>
　　學舍諸生罕至或累旬倚席不講愧而成詠<lb/>
直舎沈沈掩迥廊<hi>學官直舍列于兩廡</hi>古壇槐栁對蒼涼一囊有<lb/>
客愁饑死三尺無人問喙長瞑據槁梧真用拙束歸高<lb/>
閣分深藏日斜廣陌驅歸鞅更似笭箵作漫郎<lb/>
　　寄題相臺太尉韓公晝錦堂<lb/>
瑞節前驅晝錦身堂成署榜示州民遷鶯賀燕翩翻集<lb/>
大樹甘棠次第春漳岸夕波通沼溜魏堂暾日弄梁塵<lb/>
君㸔千古青編上得意如公有幾人<lb/>
<pb n="KR4d0021_WYG_014-2a"/>
　　秋日射堂寓目呈應之<lb/>
射圃雲堋枕庾園危亭虛白敞南軒霜柯橘嫩金衣薄<lb/>
風沼荷傾鈿扇翻謝枕吟魂迷帶草嵇襟真慮屬堂萱<lb/>
岸巾晝日聊相對坐聴凝笳出繚垣<lb/>
　　偶作寄季長學士<lb/>
已是南宫素髪郎尚持衰味對風光愛吟詎敢追梁甫<lb/>
倚醉時能問葛彊才苦空疎殘史牒分從澄汰襆衣囊<lb/>
江樓夜月清高地試問同君一據牀<lb/>
<pb n="KR4d0021_WYG_014-2b"/>
　　送常州陳商學士<lb/>
紅梨秋老石渠霜倂欲蕭蕭伴祖觴臺上襆綾收柘枕<lb/>
水邊古獸得鞶囊浮雲竝葢辭京輦曉月將潮促使艎<lb/>
緣飾有文成政速剰儲靈氣茹芝房<lb/>
　　寄㑹稽天休學士<lb/>
鳧乙天遙水驛長笠車貪貳㑹稽章風從射的迎仙舸<lb/>
水是山隂作褉堂鈴閣宴盤留薤白書林官筆燥雌黄<lb/>
庾郎于此情非淺應許諸人共據牀<lb/>
<pb n="KR4d0021_WYG_014-3a"/>
　　寄弋陽王學士<lb/>
新年給札漢家臺愛伏枚臯受詔才偃蹇不隨虞弁進<lb/>
棲遲翻逐阮麾來倡優技拙飛觴淺寒具盤空秘畫開<lb/>
早暮傳車趨一節敝冠猶望振窮埃<lb/>
　　喜得當塗葉學士手筆<lb/>
隨岸秋風慘别袪崢嶸嵗晏得雙魚定因南浦傳能賦<lb/>
郤到西河問索居夜月連江金液動曉山圍國鈿螺疎<lb/>
端倪欲報懷人恨滴盡瑤蟾尚有餘<lb/>
<pb n="KR4d0021_WYG_014-3b"/>
　　送越州陸學士<lb/>
梅天霞破候旗乾鄉樹依然越絶間挾䇿當年逢掖去<lb/>
懷章此地繡衣還亭餘内史浮觴水路入仙人取箭山<lb/>
牛酒盛夸先墅宴不妨春詔得親班<lb/>
　　陜府祖擇之學士<lb/>
白髪書林作丈人陜郊迢遞駕朱輪謾誇燕許文章手<lb/>
未得嚴徐侍從臣列岫倚牕吟榭曉亂花窺酒宴堂春<lb/>
幾篇新詠留珉刻首記鑾輿八月巡<lb/>
<pb n="KR4d0021_WYG_014-4a"/>
　　和待制龎學士寄獻宫師相公之作<lb/>
溢滎清溜接家田白首辭榮鉉席賢直使斯人歌畫法<lb/>
後容吾黨記歸年五禽習戲探仙術萬法觀空證佛緣<lb/>
聞道巖谿春更好許誰飛葢奉周旋<lb/>
　　河南希深學士<lb/>
洛霧嵩雲滿眼春仙郎清路擁雙輪郤陪賓客趨東閣<lb/>
已為陽秋得素臣淵秘圖書探漢舊地交風雨訪周人<lb/>
歲時獻壽嚴君府誰見家庭玉樹新<lb/>
<pb n="KR4d0021_WYG_014-4b"/>
　　寄臨江知軍劉子先學士<lb/>
文惠祠前旌斾飛茫然南望涕横衣勤勞塞外凋雙鬢<lb/>
蕭散江頭把一麾都水酒樽花下倒<hi>子先判都水監予為屬官屢醉花下</hi>
青塘釣艇月中歸<hi>青塘子先所居予嘗詣之與子先及虞資道同泛小舟乗月方歸</hi>薦<lb/>
書繼上公憐舊何力酬恩與意違<hi>予繼䝉先生薦論</hi>
　　送楊學士三首<hi>并序</hi>
某聞望之補郡常雅意于本朝長孺為郎每注情于禁<lb/>
闥皆欲恢明景化徽序懿綱宣碩惠于政經奉清光于<lb/>
<pb n="KR4d0021_WYG_014-5a"/>
晝接前聞盡在茂躅可徴恭惟學士淑問熙朝英猷秀<lb/>
世頒條列土重季布之股肱陪議外庭湊吾丘之智畧<lb/>
果膺綠詔入覲紫宸蓋丕績以上聞表清衷之彌屬飭<lb/>
東方之騎飛鞚載嚴趣舍人之裝輶軒既御而某夙叨<lb/>
恩紀敢嘿頌聲才愧巴人莫預彌高之唱惠同嘉樹願<lb/>
賡勿剪之謠謹齋沐成七言四韻送行詩三章繕寫捧<lb/>
詣客次祗候陳獻理非逮意言且無文甫成怫悅之辭<lb/>
少係中和之作<lb/>
<pb n="KR4d0021_WYG_014-5b"/>
左幡彤赤抗前旌捧詔西歸覲大庭漢署餘香薫錦帳<lb/>
唐家新政紀雲屛迎秋畫隼開朱斾别夜哀烏動列星<lb/>
從此囘翔宸渥厚冠緌清曉俯階蓂<lb/>
青絲千騎漢臺郎入奏星藩解郡章荷橐再親文石陛<lb/>
班春初捲赤帷裳百壺帳飲杯醽釂一劄泥封詔檢香<lb/>
幾日西清勞侍從鬱葱佳氣接明光<lb/>
觚稜初日九天開躞蹀桑郊五馬迴羣玉三山藏册府<lb/>
偃壺雙筆給中臺編堂舊政盤留薤畫省新辭砌有苔<lb/>
<pb n="KR4d0021_WYG_014-6a"/>
闕里諸生彌屬望雪園他日待延枚<lb/>
　　題景陵乾明院湖亭<lb/>
東眺湖波十里平竹椽疏舍瞰澄瀛山花暗落談經地<lb/>
水鳥時聞念佛聲薺樹繞天春色晩綵雲垂地夕涼生<lb/>
後車官冷會過此秖得幽人笑縳纓<lb/>
　　秋隂<lb/>
擁棟溪雲暝夕霏蕭辰寥落意多違寒蟬自為齊王怨<lb/>
歸燕長逢阿母飛杜若汀洲殘綠暗芙蓉池沼墜紅稀<lb/>
<pb n="KR4d0021_WYG_014-6b"/>
流塵滿席賔綦絶誰問西河戰勝肥<lb/>
　　和葉道卿連日隂曀坐曹無緒見寄<lb/>
霧著青旗燕尾斜輕隂連日徧天涯上林已暖先催鴈<lb/>
細栁猶疎不礙鵶積潤未妨鏗畫瑟薄寒仍欲走流霞<lb/>
問君何事貪官事只倚雕章念歲華<lb/>
　　賀中丞晏尚書春隂<lb/>
輕寒剪剪著春旗樓外晨光已暗移小霧不還添栁弱<lb/>
餘寒未去惱花遲么絃促柱愁成曲逺水迎船巧作漪<lb/>
<pb n="KR4d0021_WYG_014-7a"/>
誰在河橋望歸客莫將雷響誤輕輜<lb/>
　　題翠樾亭<lb/>
茂樹交軒地不塵江光野氣望中新客来魚鳥皆知樂<lb/>
夢罷池塘併得春烟竹有痕時拂户風花無意自飄人<lb/>
當年幕客今追恨不共山公岸醉巾<lb/>
　　夢野亭在景陵集仙王君為郡日所創<lb/>
州堞巑岏迥勢囘一翬斜翥四軒開晴光獵草雄風度<lb/>
曉氣浮江赤日來望極長天閒倚杵醉殘嚴角暝休梅<lb/>
<pb n="KR4d0021_WYG_014-7b"/>
須知故楚多餘感剰費登高作賦才<lb/>
　　送連氏昆仲還省侍<hi>案宋史隱逸傳連庶字君錫舉進士弟庠字元禮亦舉進</hi>
　　<hi>士在鄉里時宋郊兄弟皆依之</hi>
酥酪君家伯仲賢相從黌舍倐經年三巵酒薄難為聖<lb/>
一腹書空但喜眠庾信刻筠懷舊塢隱侯題壁有新篇<lb/>
糅甘調滑思歸養溢握陔蘭照露鮮<lb/>
　　秋夕池上<lb/>
楚江楓老樹無烟池上悲秋一惘然素蚌虧盈長伴月<lb/>
<pb n="KR4d0021_WYG_014-8a"/>
戲魚南北各依蓮風驅野燐寒爭出露警臯禽怨不眠<lb/>
伏檻臨流未成下紫荷聲外轉珠躔<lb/>
　　屈原祠<lb/>
楚江南望見脩門靈鼓聲沈蕙捲樽五日長蛟虛望祭<lb/>
九關彫虎枉招魂蘭苕獵翠凄寒露楓葉揺丹嘯暝猿<lb/>
賈誼揚生成感後沈沙投閣兩銜寃<lb/>
　　州舉俊民以藝中第為詩馳賀<lb/>
曾聯郡將署鄉書目見函關賣出符奏頌一揮雲落紙<lb/>
<pb n="KR4d0021_WYG_014-8b"/>
賜袍三浴蕙飄爐高軒竝照連乾錦飲膳分頌萐莆厨<lb/>
病幕日期迎畫繡塵容甘預弩前驅<lb/>
　　澠池道中<lb/>
月樞殘白伴征輪雪嶺蕭蕭久墊巾此去崤函天設險<lb/>
古來京洛地多塵翠含山氣猶疑夜紫動林梢已放春<lb/>
自笑衰翁應分定寵光行役兩平均<lb/>
　　屢乞近郡詔不許<lb/>
避賢求假左朱輪衡石通章觸罷頻十駕似駑寧取道<lb/>
<pb n="KR4d0021_WYG_014-9a"/>
五能如鼠不藏身危心事國區區在短領侵年種種新<lb/>
君惠轉深無報日長教猿鶴怨歸人<lb/>
　　祗役鄰郡道中曉發<lb/>
故園囘眼隔雲羅野馬征塵拂袂過息影有時悲惡木<lb/>
囘車無暇避朝歌風號萬響天衢籟山矗千頭佛國螺<lb/>
遊子行行歸計晩庾心一寸奈愁何<lb/>
　　將道洛先寄太師文相公<lb/>
兩鬢蓬飛歲月侵牧還秘殿上恩深鳥毛落盡那勝彈<lb/>
<pb n="KR4d0021_WYG_014-9b"/>
<hi>古善彈者毛盡禽不死</hi>桐尾燒焦敢望琴前日化工依大冶<hi>守蜀改官</hi>
<hi>相府啓擬</hi>今兹舊物恃遺簪塵容喜接熒煌座未忍公然動<lb/>
越吟<lb/>
　　登樓望郡中美人物之盛<lb/>
曉色青烟萬瓦問飛譙極望盡通闤輪音閙過叢臺市<lb/>
歲計多于畏壘山獵路向寒鷹眼疾戍亭無事犬聲閒<lb/>
邑民訟息風謡樂坐飫雙雞止厚顔<lb/>
　　送史温虞部佐郡四明<lb/>
<pb n="KR4d0021_WYG_014-10a"/>
外署清郎出佐州嘲辭不畏上山頭天中倦目迷雲闕<lb/>
江上歸帆避石郵佳設自隨賓早晏還書寧畏渚沈浮<lb/>
疁田越鎛農知勸時伴春旗暗綠疇<lb/>
　　有詔解郡作<lb/>
二年憔悴擁州旂尺詔初容覲帝暉何幸復燃灰不死<lb/>
未應為失馬重歸蛟螭對舞聸層閣翁仲雙扶識故扉<lb/>
病骨多憂黧黑甚豫慙臺史與薰衣<lb/>
塵晦荷囊裂舊縫驚聞臺召計怱怱忽從楚水楓林下<lb/>
<pb n="KR4d0021_WYG_014-10b"/>
還入甘泉豹尾中卽日遂收西望涕方春便趂北歸鴻<lb/>
休誇四入高涼地已是人間素領翁<lb/>
　　送太常邊博士守永嘉郡<lb/>
稷野英僚抱蕝新東甌假守左朱輪吳刀列衛州儀盛<lb/>
越鎛催耕海葑春萍渚日華揺使斾蜃天樓影暗潮津<lb/>
射堂西出賔簪樂飛盡歌梁幾夕塵<lb/>
　　送薛學士伯垂同理嘉興郡兼簡太守集仙栁著<lb/>
　　作<lb/>
<pb n="KR4d0021_WYG_014-11a"/>
廣内多年鐵㰅摧監州新命詔函開河東世擅鵷鶵譽<lb/>
江左人瞻竹箭才卽席離弦凄鵠韻幾程殘魄晦珠胎<lb/>
興禾善俗蓬仙友剰舞吳歈恥宴罍<lb/>
　　謝都官監建安郡<lb/>
郎署新疇出宰功海閩關夾使旌雄晨塗倦伏雙毫奏<lb/>
暮席貪隨五兩風芳荈摘山唐貢逺薧魚升豆漢祠豐<lb/>
<hi>漢以乾魚祀武夷君</hi>賭囊貴胄膏腴盛麗唱行聞溢褚中<lb/>
　　江瀆池亭<lb/>
<pb n="KR4d0021_WYG_014-11b"/>
一翬掀翅壓溪隅吏事初閒此晏居斷岸有時通畧彴<lb/>
輕風盡日戰栟櫚雲鴻送目揮絃後客板看山拄頰餘<lb/>
芰碧蒲青來更數江人多識使君旟<lb/>
　　古意<lb/>
博妖齊詐取侯封褒貶都歸竹帛中三虎有無空逞辨<lb/>
一狐埋伏妄貪功輪囷自許先枯木首鼠何曽忌秃翁<lb/>
堪笑雲羅彌藪澤不知天外有㝠鴻<lb/>
　　寒食野外書所見<lb/>
<pb n="KR4d0021_WYG_014-12a"/>
一雨初囘逗晩涼近郊連帟儼相望乞漿易醉墦間客<lb/>
就養初閒竈下郎暖吹未休緣迥野低烟不散為垂楊<lb/>
家家鐘鼓爭行樂肯信龍蛇是怨章<lb/>
　　將到都先獻樞密太尉相公<lb/>
再試州旟驗不才郤將憔悴到中臺相車問罷同牛喘<lb/>
大厦成時與燕來<hi>守壽春日方聞爰立之拜</hi>今日謀猷須丙魏他年<lb/>
賓客但鄒枚西園聞道餘春在尚及花前灩灎盃<lb/>
　　送太尉相公赴鎮安軍二首<lb/>
<pb n="KR4d0021_WYG_014-12b"/>
連章得請避洪鈞赭案除書天下聞久冠鵷鸞為上宰<lb/>
别驅貔虎作中軍單車欵曲懷遼帳<hi>前年遣使契丹復修盟好</hi>一燧<lb/>
平安出隴雲<hi>今年夏人盜首歸罪</hi>今日朝紳回首看始知知退是<lb/>
元勲<lb/>
碧波三宿暫沿洄豹尾雙驅大斾開堂上謨成蕭宰去<lb/>
人間事少赤松來巖霖舊潤為軒雨醴麴餘甘作晏醅<lb/>
下客無緣陪後乗只應前席次鄒枚<lb/>
　　答龎丞相<lb/>
<pb n="KR4d0021_WYG_014-13a"/>
安車就第上優賢不使當關損晏眠勲重舊更三府地<lb/>
體强初過六身年游籃淨貯茶經具醉幕閒垂酒頌天<lb/>
獨念相如久稱疾時時令預雪臺篇<lb/>
　　宮保龐丞相以詩見寄次韻和答<lb/>
本乏微功輔斗樞避賢仍忝領州旟病依一室由旬坐<lb/>
<hi>文殊開疾于維摩設師子坐高八萬四千由旬以待諸菩薩室中殊不逼隘</hi>老愧專城四十<lb/>
居憩石雨苔同髪短嘯軒霜竹伴心虛掛冠尚有三年<lb/>
調高躅空瞻廣武廬<lb/>
<pb n="KR4d0021_WYG_014-13b"/>
　　送張司勲福建轉運使<lb/>
晩花吹酒送行人迢遞風烟上七閩江海身孤雖戀闕<lb/>
豺狼路静不埋輪陽林擷露茶腴早側樹烘霞荔子新<lb/>
毛竹乾魚仙祠古請君尋徧武夷春<lb/>
　　送友人赴舉<lb/>
玉樹扶疎入紫烟鳴騶偕計望甘泉十行深詔言成綍<lb/>
三道摛華藻掞天澤國東風占鵲喜杏園初日待鶯遷<lb/>
自嗟擁鼻沈冥極生看青雲著祖鞭<lb/>
<pb n="KR4d0021_WYG_014-14a"/>
　　送令狐秀才赴舉<lb/>
薦衡上表獨垂蜺密雪梁園逼賦期秦市千金懷拱璧<lb/>
舜韶九奏待長離劉楨病久曾淹卧宋玉才多故剰悲<lb/>
幾日繡衣榮白晝郡章驚紱駟車馳<lb/>
　　孫景隨侍赴舉<lb/>
蠟鳯當筵占美名文齋大被集時英人同潁水將車樂<lb/>
賦待尚書給筆成鄉酒出郊浮螘釂故林馳霧暝猿驚<lb/>
省知唱第藂雲幄歸夢因君到斗城<lb/>
<pb n="KR4d0021_WYG_014-14b"/>
　　黄注昆仲赴舉<lb/>
君家日下有高名驥子雙馳嗣世靈滄海賦毫多灑白<lb/>
南山書簡偏蒸青縣歌酒釂催鳴鹿學舍綀寒散亂螢<lb/>
崑玉林枝期帝問差肩唱第邇堯蓂<lb/>
　　送朱進士赴舉<lb/>
漢家廉詔舉翹英銀紵觀賔望斗城北地高門傳玉節<lb/>
<hi>先太𫝊累持節</hi>西京舊學祕金籝郵亭續食星軺急嶺路馳烟<lb/>
月狖驚幾日東歸榮晝錦度關遙識棄繻生<lb/>
<pb n="KR4d0021_WYG_014-15a"/>
　　答轉運王工部謝公醪<lb/>
老依渦曲作藩侯月例黄堂給宴醅敢把百壺夸顯父<lb/>
且將三品敵荆州味新聊稱長螯蟹酌淺尤宜小様甌<lb/>
珍重故人貽麗句縱傾家釀若為酬<lb/>
　　提刑張都官囘文詩<lb/>
歡餘惜對清談劇遠路行嗟又愴違寒螘酒空催客别<lb/>
曉驪歌罷怨人歸乾風擺栁衰條短驟霰迷鴻側陣微<lb/>
殘歲念君同恨恨麗章貽我慰依依<lb/>
<pb n="KR4d0021_WYG_014-15b"/>
　　祗答延州安撫吴宣徽<lb/>
共看仙山玉樹秋<hi>慶歴癸未歲予與公同在翰林</hi>從簮朝笏記同游調<lb/>
元遂慶登三府<hi>公即徧歴樞台</hi>抱袠惟堪讀九丘<hi>予避清要侍讀迄今十二</hi>
<hi>年</hi>重印垂腰榮擁節<hi>奉/公</hi>征鞍摩體忝為州<hi>自謂</hi>如何郤舐<lb/>
投殘筆敢與陽春接唱酬<lb/>
　　李秘校省覲畢郤赴乗氏<lb/>
謝遏香囊奕思餘短亭暾景駕驪駒客盤飲嗜豐千<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>
仙舄歸飛伴兩鳬官栁搖搖縈早絮縣花的的照晴跗<lb/>
<pb n="KR4d0021_WYG_014-16a"/>
東陽玉骨春偏痩省對霞朝憶上都<lb/>
　　陳濟赴舉兼省覲<lb/>
相從同是日邊人兩見江南碧草生馮鋏車魚初倦客<lb/>
梁山風雨苦思親虹橋刻柱前盟苦獸錦裁囊麗曲新<lb/>
袍雪紛紛君莫顧漢皇終自識平津<hi>予與君孤立諸儒之間道之行否惟</hi>
<hi>天所相</hi>
　　同年梅鼎臣赴鳳翔幕兼省覲<hi>時君家學士鎮分陜</hi>
酪和盤櫻舊宴空鳳岐新辟逐旌弓坐陪府幄談成藪<lb/>
<pb n="KR4d0021_WYG_014-16b"/>
趨問家庭史有公春斚促浮萍葉紫夜章催刻密枝紅<lb/>
青袍玉骨英游盛上路爭看側㡌風<lb/>
　　梁子林宰葉州鄭縣<lb/>
歲滿林光㑹計期天緡還賞動慈帷貪榮壽母陔蘭養<lb/>
不過忠臣坂道危<hi>君遷兩使職僚三銓擬官蜀道君願還賞乞試銜宰邑侍親于近郡</hi>雲<lb/>
表晨鳬翻舄影齋中夜鶴應琴絲未妨休沐邀清賞市<lb/>
霧峯蓮共蔽虧<lb/>
　　北樓<lb/>
<pb n="KR4d0021_WYG_014-17a"/>
危樓孤堞共巑岏怒激號風結暝寒校尉登臨非廣武<lb/>
王孫囘望即長安來麰蔽隴蹊牛下密網横山獵騎攅<lb/>
梁霰楚氛催歳晏有人惆悵悔憑欄<lb/>
　　轉運李宥學士<lb/>
棧外秋高薺樹繁一星飛影伴輶軒屬城導騎賨歌密<lb/>
近野迎漿蜀老喧濯錦萬梭催貢篋熬鹽千井算牢盆<lb/>
行臺自昔書林寵不為傷離更黯魂<lb/>
　　送江西轉運李定度支<lb/>
<pb n="KR4d0021_WYG_014-17b"/>
江西使節擁朱輪正用中臺鶴髪人漕米爭銜千鷁舶<lb/>
即山催鑄萬蚨緡宴齋螺岫披雲出醉館星苞照露勻<lb/>
雙筆詎能藏藻思落霞孤鶩向蕭辰<lb/>
　　送王太尉被召歸覲<lb/>
漢廷擇日築韓壇綠詔連催覲帝關十乗元戎方叔貴<lb/>
九天鳴鼓亞夫還袍薰瑞氣葱葱外仗入清塵九九間<lb/>
好為君王言敵事早將功業勒燕山<lb/>
　景文集巻十四<lb/>
</p>
<p>
</p>
  </div>
<div>
<head>景文集巻十五</head> <lb/>
    <p>
<pb n="KR4d0021_WYG_015-1a"/>
欽定四庫全書<lb/>
　景文集巻十五<lb/>
　　　　　　　　　　　　　宋　宋祁　撰<lb/>
　七言律詩<lb/>
　　春霽<lb/>
一雨初晴小霧披海天羊胛報晨暉寒消艷雪沈樓唱<lb/>
暖入重簾御袷衣柳外輕黃紛漠漠梅梢殘白悵微微<lb/>
烟臯笑電無窮樂行御鯨牙逐錦翬<lb/>
<pb n="KR4d0021_WYG_015-1b"/>
　　寄鄂渚胡從事<lb/>
紅蕖薰幕得僚英膝下班裳捧檄榮露茗一槍蠲蜀渴<lb/>
絲蓴千里佐吳羮駐車吏識官橋柳作賦人傳隴坻鸚<lb/>
夜席兩宫求士切天官寧復帶糊名<lb/>
　　成都<lb/>
風物䌓雄古奥區十年傖父巧論都雲藏海客星間石<lb/>
<hi>成都有一石人傳嚴君平所辨星石今在嚴真觀</hi>花識文君酒處壚兩劍作關<lb/>
屏對繞二江聯派練平鋪此時全盛超西漢還有淵雲<lb/>
<pb n="KR4d0021_WYG_015-2a"/>
抒頌無<lb/>
　　寄題滑臺園亭<lb/>
有處行春住杏韉列亭相望鬭翬聯花銜暁圃三竿日<lb/>
樹遶洪河一曲天芳草細迎吟路屐翠篙徐轉飲溪船<lb/>
勝遊惠政成䨇紀乞與州圖後世傳<lb/>
　　史逸人<lb/>
菑停滯穗壤餘蔬畝首東南樂隱居席地雕觴千日酒<lb/>
振緡丹水百金魚潺湲弄月蘋汀晚嗢噱調琴菌閣虚<lb/>
<pb n="KR4d0021_WYG_015-2b"/>
霄外髙情思把袂西疇何日一巾車<lb/>
　　送保定張員外<lb/>
傾座仙風冠潁竒枳鸞移調位猶卑蘭薰夕膳三杯案<lb/>
<hi>君榮傳二親而行</hi>草妬春袍一綵絲烟戍星殘低序鴈隴天雲<lb/>
斷送歌驪報成結課行堪待慰薦連章逹帝帷<lb/>
　　歲稔務間因羙成都䌓富<lb/>
岷峨俗美漢條寛野實呈秋照露寒賣劒得牛人息盜<lb/>
乞漿逢酒里餘歡錦波濯綵霞湔浦磑浪催輪雪沸灘<lb/>
<pb n="KR4d0021_WYG_015-3a"/>
告稔不須騰驛奏自應銅爵報長安<lb/>
　　蘭軒初成公退獨坐因念若得一怪石立于梅竹<lb/>
　　間以臨蘭上隔軒望之當差勝也然未嘗以語人<lb/>
　　沈吟之際適髯生歴階而上抱一石至規製雖不<lb/>
　　大而巉巖可喜欲得一書籍易之時予几上適有<lb/>
　　二書乃插架之重者即遣持去尋命小童置石軒<lb/>
　　南花木之精彩頓増數倍因作長句書以遺髯生<lb/>
　　聊志一時之偶然也<lb/>
<pb n="KR4d0021_WYG_015-3b"/>
竹石梅蘭號四清藝蘭栽竹種梅成一峯乆矣思湖玉<lb/>
三物居然闕友生頼得髯參令我喜飛來靈鷲遣人驚<lb/>
小軒從此完無恨急掃新詩為發明<lb/>
　　白兆山寺值雨呈同坐<lb/>
飛軒憑望俯丹梯星雨囊風暝夕曦翠阜天遙雲待簇<lb/>
紺園花老樹低枝巾車預畏烟疇迴蠟屐先憂磴道危<lb/>
未似庾公年最少桑郊盤馬㡌簷欹<lb/>
　　祗答洛臺資政房春卿侍郎<lb/>
<pb n="KR4d0021_WYG_015-4a"/>
青綾襆罷歇徐薰麄吏多年嘆不文病合避賢抛内署<lb/>
老堪為帥忝中軍聲名已愧空如餅富貴原知薄似雲<lb/>
多謝翔鸞念籠鵠不然誰信舊同羣<lb/>
　　答屯田齊員外見贈<lb/>
淹卧清漳續畔牢平時賦筆謝登髙決科漫欲當三道<lb/>
作頌何曽敵二豪久侍經幃慙肉緩驟歌樓雪覺心勞<lb/>
兼金滿槖萱憂釋空仰文星在漢曹<lb/>
　　送馮彭寺丞長興知縣<lb/>
<pb n="KR4d0021_WYG_015-4b"/>
天外仙鳬舄影翻河干畫鷁棹聲喧竒才欲向菰蘆國<lb/>
麗賦空留霰雪園短柳搖搖迎去袂初花的的伴離罇<lb/>
汀蘋續賞饒清思為拂吳興舊墨痕<lb/>
　　寄贈髙知縣<lb/>
緑髪如雲艾受青絃歌百里久沈英琴臺滯訟投刀釋<lb/>
月觀雕章夢草成紫芋蹲鴟編富籍飛觴浮蟻析朝酲<lb/>
何當入㑹甘泉計玉樹扶疎倚太清<lb/>
　　送梅學宻赴并州<lb/>
<pb n="KR4d0021_WYG_015-5a"/>
連天橐筆侍天臺始見東方畫隼開路避晚風崤外轉<lb/>
人瞻冬日絳中來笳簫後隊聯幽俠璧馬中軍聘楚材<lb/>
自昔河東股肱地不應歸節嘆淹徊<lb/>
　　送河中司馬待制<lb/>
從祀天壇歇翠薰西門征軷愴離羣暫違冊府三重閣<lb/>
先過樓船一曲汾賔炙擊魚開左席戲壺爭馬宴中軍<lb/>
鸛樓西北懐都思盡日憑髙不礙雲<lb/>
　　抒懷恭荅待制施正臣<lb/>
<pb n="KR4d0021_WYG_015-5b"/>
誰謂斯人玷玉堂憂懷易得復難忘素書不答還堆案<lb/>
長簟無情但竟牀涸思論文成軋軋流年著鬢有蒼蒼<lb/>
病襟殊忘支離醜為恃君家白雪章<lb/>
　　喜屯田凌員外至<lb/>
昔歳裁詩送為郡今年把袂喜還臺遒妍賦筆悲秋罷<lb/>
寂寞衣囊被謗迴勁節肯凋霜外葉驚湍須畏岸前堆<lb/>
撫塵舊友今皆在笑口何妨為數開<lb/>
　　寄連元禮屯田員外<lb/>
<pb n="KR4d0021_WYG_015-6a"/>
共憶西州把酒巵酒酣風味未全衰人驚李郭同舟日<lb/>
句索揚何共和時省帳飄香君覲早篋書驣謗我歸遲<lb/>
<hi>予留為鄭</hi>他年㑹面須驚恨瘦盡崑山玉樹枝<lb/>
　　張生南歸<lb/>
謁舎修容倦刺毛紛紛朱紫笑銀袍吳天破月愁歸晚<lb/>
楚俗傷春忌唱髙江歩拏舟䨇打槳酒亭横幟一持鰲<lb/>
平臺鄒馬英游盛霏霰連天待賦毫<lb/>
　　冬夕酌酒<lb/>
<pb n="KR4d0021_WYG_015-6b"/>
艾夜更壺幾沸殘尚持杯酒御輕寒半分沈令傷多瘦<lb/>
數刻劉郎惜暫歡天外月痕迷倦鵲庭中霜氣伴衰蘭<lb/>
接䍦不倒糟難藉坐見丹煤委燭盤<lb/>
　　答常山屯田張中行寄贈<lb/>
紫荷焦脱燥宫毫萬里邊霜擾鬢毛不稱衰年開幕府<lb/>
只堪平世掾功曹飛蓬轉野初無定瘡鴈驚弦久未髙<lb/>
猶有一愁何計奈擲䃉難報美人刀<hi>四愁一曰美人贈我金錯刀何以報</hi>
<hi>之英瓊瑤</hi>
<pb n="KR4d0021_WYG_015-7a"/>
　　答郭仲㣲以予記注見慶之作<lb/>
暁趁霜暾立殿螭翠凹濡墨慶逢時褚生徒記為郎事<lb/>
方朔猶慙待詔飢目極天關趨<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱歩依宫柞䕃華滋<lb/>
故人雅意相憐厚親唱陽春䕶草衰<lb/>
　　送袁進士赴舉<lb/>
秋郊帳飲署烟銷素籥涼颸滿泬寥南國大沽三獻玉<lb/>
西京催駕一封軺頻年衣敝緇塵化幾夕文成宻雪飄<lb/>
奏御前期深底處紫清仙闕鬱岧嶤<lb/>
<pb n="KR4d0021_WYG_015-7b"/>
　　次韻宫師相公答太傅相公秋書<lb/>
巖樹蕭蕭秋興歸師臣仍此褫朝衣羽觴聊欲同賓夀<lb/>
玉體何曽待戰肥風圃薄寒浮罪衽兩滎新浪拍漁磯清<lb/>
篇自有䕫龍舊方外相從屏世機<lb/>
　　登樓<lb/>
百尺危樓照綵霓憑髙不見羽人歸桑田海上悲深淺<lb/>
城郭人間歎是非急槳征帆來未定逺雲低樹去相依<lb/>
古歡今恨成多少詎減江聲與翠微<lb/>
<pb n="KR4d0021_WYG_015-8a"/>
　　送元諍歸中巖<hi>并序</hi>
予昔家景陵與師同預北禪祚公法席後三十年予守<lb/>
成都師自富順監肯來洒然話舊昔之壯也今瘁昔之<lb/>
鬒也今華師雖忘懷予不能無感俄而告還作詩一解<lb/>
以慰其行<lb/>
景陵同坐貫花筵日月飛馳三十年兩股尋囘江上錫<lb/>
一燈分照劍南天巖雲護鉢龍䧏咒林露侵衣鶴警眠<lb/>
此地相逢須重别在家靈運已華顛<lb/>
<pb n="KR4d0021_WYG_015-8b"/>
　　同年王聖源南都講授<hi>聖源嘗以事免職</hi>
刻意悲秋髪未華諸曹頻費杜陵嗟歌緣郢客高難和<lb/>
璧是秦人誤指瑕綠底恩書褒振滯烏衣羣從慶還家<lb/>
離宫萬戸經庠盛卻對諸生坐絳紗<lb/>
　　守塞三年上北京留守賈相公<lb/>
天心北顧倚長城上相元戎兩印榮雞羽静沈傳處檄<lb/>
虎皮間裹戰餘兵<hi>河朔兵甲盡貯北都武庫</hi>九霄冬日人䝉惠萬耒<lb/>
春霖俗勸耕和氣愈充身愈退只憂難避是功名<hi>公屢乞閒</hi>
<pb n="KR4d0021_WYG_015-9a"/>
<hi>郡蓋避功名之地</hi>
雨洗星街夜祲空暫持魚牧守離宫臯陶舊曲明良内<lb/>
郤縠髙談禮樂中載筆後車雲葢密鳴鐃前隊錦褠紅不<lb/>
妨華髪千官上始稱凌烟第一功<lb/>
　　暮春<lb/>
伏檻臨堂更曲池鮮風淡蕩燕參差蕙殘已覺銅盤冷<lb/>
梅落猶煩玉笛吹拂世只愁衣帶緩當筵但訴玉杯遲<lb/>
羲和辛苦眞何益不放金烏宿故枝<lb/>
<pb n="KR4d0021_WYG_015-9b"/>
　　感懷<lb/>
俯首周南淚未乾驚開魚素得䨇盤心隨月樹烏三匝<lb/>
病費仙山藥一丸久許橫經陪闕里更憂舉歩學邯鄲<lb/>
髀銷衣緩風波苦鴻陸歸飛燕厦寛<lb/>
　　續抒感懷<lb/>
出案屯營卧治州黄雲三結塞垣秋敦詩未必真謀帥<lb/>
有恨何妨老不侯百慮參差非壯境一樽寥落但邊愁<lb/>
此時自躍知無愧萬物爐中許見收<lb/>
<pb n="KR4d0021_WYG_015-10a"/>
　　官廩月錢不足經費<lb/>
俸微纔給斗升儲煬竈烟沈乏爨蘇下澤出游無款叚<lb/>
長安飽死羡侏儒病杯殘嵦分蛇影夢管流塵晦鼠鬚<lb/>
天極包荒恩未報敢隨張翰憶秋鱸<lb/>
　　書懐<lb/>
顔徒陋巷不堪憂日晏南榮擁敝裘己識交情一貴賤<lb/>
寧論書置自沈浮爭名在昔聞探穴嗅餌何人肯直鈎<lb/>
強欲誅茆啓三徑邑中無客繼羊求<lb/>
<pb n="KR4d0021_WYG_015-10b"/>
功成有意避齋壇睨柱無瑕玉更寒萬里長風收戍斾<lb/>
三年零雨拂歸鞍樽中酒美催高㑹圯上書閒得細看<lb/>
嵗晏雪圍賓葢少要須枚叟奉餘歡<lb/>
　　春雪<lb/>
銀礫欺春亂眼來重陰萬里壓平臺光沈後牖將飛瓦<lb/>
艷補南枝己落梅池曲平翻冰共泮山腰未積玉爭頺<lb/>
長安併長旗亭價蜀女當壚自滌盃<lb/>
　　春雪寄鄭府尹<lb/>
<pb n="KR4d0021_WYG_015-11a"/>
風御憑空攬玉塵急飄斜舞碎霙勻九重闕裏都無夜<lb/>
五出花前自作春賸借薄寒添鴈夕強留餘晦惱鶯晨<lb/>
須知柳絮紛紛態迷殺章臺便面人<lb/>
　　看雪<lb/>
慘淡繁雲密霰狂結瑤城堞儼相望偷尋柳絮思隋岸<lb/>
誤折藜光認洛陽斜透綺簾欺翡翠旋迷樓瓦失鴛鴦<lb/>
平臺賓客今何在誰繼鄒枚從孝王<lb/>
　　望仙亭寘酒看雪<lb/>
<pb n="KR4d0021_WYG_015-11b"/>
雪壓春期蔽曙空憑髙把酒思無窮光侵病鬢都成白<lb/>
寒著酡顔久未紅淮滸亂迷珠罅月柳園狂誤絮時風<lb/>
使君酔筆慙妍唱半落巴人下里中<lb/>
　　答通判張太博賀雪應期<lb/>
親祝星魚裂繪綃再旬方見瑞英飄隂連臘底寒威在<lb/>
潤壓春頭癘氣銷碎粒有聲欺瓦屋亂花無次惱林條<lb/>
府中上客眞才子首為常民續楚謠<lb/>
　　對雪二首<lb/>
<pb n="KR4d0021_WYG_015-12a"/>
風過龍山萬里沙密霙疎霰渺無涯臺疑穆滿都成璧<lb/>
樹憶黄奴併是花曽許輕姿饒白羽解將寒力減流霞<lb/>
梁王不悦鄒枚老同坐睢園念歳華<lb/>
榮叢著樹半瀟瀟皓氣妍華混泬寥為倚風流偏解舞<lb/>
故藏朝晛未成消玉繩四徹仙風迥銀界三千佛國遥<lb/>
向曙紛紛殊未已九門知有謝莊朝<lb/>
　　和晏相公乗輿㝛殿致齋日廵仗遇雪<lb/>
天京飛雪灑車装九九清塵御路長斜影不迷宣曲騎<lb/>
<pb n="KR4d0021_WYG_015-12b"/>
薄花纔㸃羽林槍觀邉麗色含鳷鵲蓋外輕陰亞鳯凰<lb/>
誰識憲騶廵逴盛賜袍衝霰入林光<lb/>
　　和晏相公夜歸遇雪<lb/>
孝王臺下糅花飛草草歸驂驟碧蹄斗作暝寒凌冒絮<lb/>
更囘餘舞拂鄣泥城連迥闕迷蒼鳯人度長橋壓素蜺<lb/>
頺玉正酣天幕静不妨清思入新題<lb/>
　　漢南都監官廨射亭<lb/>
的暈遥連射圃牆碧簾烟瓦鬭翬翔庭中桂樹含春早<lb/>
<pb n="KR4d0021_WYG_015-13a"/>
席外簾衣拂地長鱠縷薦盤鯿項縮酒杯行算蟹螯香<lb/>
主翁綬帶多歡極賓轄沈聲在井牀<lb/>
　　寄獻許昌晏相公<lb/>
右輔風烟接上都功成番愛駐舟旟爐經萬物為銅後<lb/>
田是諸侯假璧餘合宴金袍催大白當年賓從照紅蕖<lb/>
向來病守成惆悵不預懷鉛奉相車<lb/>
　　絶葷<lb/>
多年卧病壓腥膢香飯初依竺國流宣父蒲葅真可學<lb/>
<pb n="KR4d0021_WYG_015-13b"/>
鍾岏蚶蠣更無求爐銷午篆天花泊几隱宵登偈葉留<lb/>
割肉炰羔非我事此身今悟一浮漚<lb/>
　　寄題眉州孫氏書樓<lb/>
魯簡多年屋璧藏始營翬棘瞰堂皇髹厨四匝香防蠧<lb/>
鏤槧千題縹製囊定與郷人評月旦何妨婢子誦靈光<lb/>
良辰更此邀清賞庭樹交陰雋味長<lb/>
　　南峴候館晚春有感獻郡守<lb/>
春暉明淡上三竿風菀愁紅邁蔕殘夢後單衾凌晩薄<lb/>
<pb n="KR4d0021_WYG_015-14a"/>
體中餘酒向心寒山梁臭雉晨羞飫楯鼻磨鉛藻思乾<lb/>
深愧府公賓禮厚不教持版預麤官<lb/>
　　三月晦日<lb/>
靜彈塵幘照溪流落泊春芳向盡頭早葉乍濃留客坐<lb/>
晚花猶在索人愁最憐幽草能縈帶已覺浮雲解映樓<lb/>
白髪未多須劇飲贏輸寧屬阿戎籌<lb/>
　　夜晏<lb/>
卜夜金華逼綺寮星河垂地漏聲遙吟龍遞怨先供舞<lb/>
<pb n="KR4d0021_WYG_015-14b"/>
留鳯愁寒不傍簫隔坐聯章催鏤管分行度曲認金翹<lb/>
平明便是驪駒别莫使衣香即日消<lb/>
　　答燕龍圖對雪宴百花見寄<lb/>
百花洲外六花寒使幕凌晨把酒看舞袂囘風人鬭麗<lb/>
醉山頺玉客留歡斜霏北渚離鴻下宻灑東風寶騎攢<lb/>
猶念平臺舊朋侣逺將清句代幽蘭<lb/>
　　休日閲古堂小晏<lb/>
宴堂叢橑倚晨霏客衽清風酒力㣲曲沼新荷能碍釣<lb/>
<pb n="KR4d0021_WYG_015-15a"/>
霽林濃葉不通飛盤紛素膾魚腴美齒漬寒津蔗境肥<lb/>
一笑相歡無吏責張扶應悟坐曹非<lb/>
　　陳奉禮宰四明<lb/>
大庭聯袂掞英華龍鳳池名在一家鴈塔墨痕鴒繼序<lb/>
桂林春色棣交花袍薫茂草萋萋逺檣豎歸風櫛櫛斜<lb/>
靈越弦歌皆勝踐遞賡清思賦餘霞<lb/>
　　答彭州職方朱員外公綽<lb/>
四忝方州換隼旟九番官樹老儲胥淹留太史編殘<graphic n="KR2208" url="https://raw.githubusercontent.com/kanripo/KR-Gaiji/master/images/KR2208.png" mimeType="image/png"/>
<pb n="KR4d0021_WYG_015-15b"/>
廢忘河東篋裏書逺想淵雲才不逮略通卭僰計仍疎<lb/>
夢迴宻友偏矜我時損瑤音附鯉魚<lb/>
　　<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟懷信亭<lb/>
使麾得請印垂腰不畏秋風病鬢凋游子已携河上手<lb/>
客槎猶在斗邉橋水從南浦傷離劇馬近東方作意驕<lb/>
暁榻夢囘翻自愧卧聴人赴午門朝<lb/>
　　省判李度支碩相過叙别兼述感懷<lb/>
君趨召節向中臺我至邉州未得囘頭白羞論天下事<lb/>
<pb n="KR4d0021_WYG_015-16a"/>
眼青欣舉故人杯池蛟得雨鱗先動霜隼乗風翅始開<lb/>
見上若詢頗牧將為言儒帥果非才<lb/>
　　監中㑹兩禁諸公飲餞吳舎人梁正言富修撰葉<lb/>
　　龍圖以計省不赴作詩見寄<lb/>
殊庭詔蹕斗車囘學省歌驪宴豆開孺子槖閒同放筆<lb/>
景山當暖不停杯橋門細溜生寒沼經市斜光落晚槐<lb/>
捉麈知君非興淺枉教華劇計籌催<lb/>
　　客自茂來言元禮日觀棊劇飲<lb/>
<pb n="KR4d0021_WYG_015-16b"/>
寒山倒影入樓扉鈴唱愔愔少諍辭左手持螯人嗜飲<lb/>
一斑窺豹客爭棊萍游倦斚傷酲夕星落殘枰鬭刼遲<lb/>
日日忘懷思憶否戍時𤓰老是歸時<lb/>
　　冬夜飲散悵然有感<lb/>
<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔夜酌釂蘭巵悵憶彫年事半違雪墅隴雲寒寡色<lb/>
霜天幌月暗通暉素書有恨隨鴻逺蘧夢無成伴蝶歸<lb/>
可得延陵重一聽流波雅引在金徽<lb/>
　　東湖禪院<lb/>
<pb n="KR4d0021_WYG_015-17a"/>
像閣緣雲一水東鹿園珍樹蔽青葱漂殘刼燼神池浪<lb/>
吹去菱花講坐風仙石拂衣寒起霧層沙聚塔逺凌空<lb/>
赤髭凈侣移談久牛首青烟匝篆紅<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十五<lb/>
</p>
<p>
</p>
  </div>
<div>
<head>景文集巻十六</head> <lb/>
    <p>
<pb n="KR4d0021_WYG_016-1a"/>
欽定四庫全書<lb/>
　景文集巻十六<lb/>
　　　　　　　　　　　　　宋　宋祁　撰<lb/>
　七言律詩<lb/>
　　送客野外始見春物萌動<lb/>
苑路高高雪作泥始知春信到芳蹊綠波水暖魚腮驟<lb/>
縹色陂長麥首齊萬里碧雲隨望合半規紅日有情低<lb/>
榆牙栁目相看數枉是迴腸付解攜<lb/>
<pb n="KR4d0021_WYG_016-1b"/>
　　送客不及<lb/>
祖帟難留十里筵亭臯衰栁但長烟斑騅不及來時路<lb/>
黄鵠空驚去後絃曾是松心同歲晩忍無梅信發春前<lb/>
南樓漫作憑高計望盡天涯更有天<lb/>
　　江上送客<lb/>
十里長臯五里亭天涯送月淚緣纓洛辭但許凌波渡<lb/>
桃曲猶煩用檝迎遠信即時勞裂素客心何日免揺旌<lb/>
芳晨莫遣歸期晚碧草江南正亂鶯<lb/>
<pb n="KR4d0021_WYG_016-2a"/>
　　勌客<lb/>
貂裘敝盡飲瓢空身滯平臺勌客中濩落本依莊櫟社<lb/>
飄颻誤閉隴鸚籠心緣遠别長依斾髪近窮年已付蓬<lb/>
素願祿儲過六百雲羅天外有冥鴻<lb/>
　　登師利寺文殊閣<lb/>
寳梯斜級上盤空千里亭臯一眺窮翠柰自生經苑地<lb/>
萎花時墮佛天風橋横潁岸淙幽碧日下嵩雲插倒紅<lb/>
暫滌六塵憑檻久可嗟歸御太怱怱<lb/>
<pb n="KR4d0021_WYG_016-2b"/>
　　中山公損疾二首<lb/>
自有西京七發才蠲疴不待更延枚摐金廣樂迷魂寤<lb/>
蔽月飛雲病膜開宮鼠晦鬚抛賜琯蓬魚霏縷强晨杯<lb/>
何人過問維摩室定有文殊作禮來<hi>公深究凈名示疾之典故疾間有讀</hi>
<hi>維摩經詩三闋申其妙旨</hi>
懇避嚴廬十拜章一麾重許出東方批成詔鳳多焚草<lb/>
戲入仙禽不亂行麗正書編爭授簡荆州象笏别持囊<lb/>
絳帷有客悲秋早預怯臨流奉祖觴<hi>時公有淝川之命</hi>
<pb n="KR4d0021_WYG_016-3a"/>
　　長兄冬夕逓宿偶成長句上寄<lb/>
絳幘雞人唱夜籌宿廬遙忖道山頭夢思園吏成覊寢<lb/>
書掩冤家倦對讎雨閣氣昏蓮蔕井燭簾光動蒜條鈎<lb/>
孤吟一夕懷康樂廣陌黎明望紫騮<lb/>
　　和王龍圖七夕直宿<lb/>
二星秋早駕雲車此夕聞君寓直廬月在宫中穿線處<lb/>
香傳樓下曝衣餘橋烏徑度明河近巢鳳歸翻暝閣虛<lb/>
寂寞潛郎誰晤語只應藜燭伴讎書<lb/>
<pb n="KR4d0021_WYG_016-3b"/>
　　和宮師相公待制龐學士賢年二韻續川然兩字<lb/>
龍樓一品亞臺聯佚老歸來帝養賢商皓嶺芝追隱伴<lb/>
胡公潭菊得高年客盤梅熟經調鼎宴渚舟横舊濟川<lb/>
延閣裁章紆和曲玉音風馭共泠然<lb/>
　　友人書齋<lb/>
雩上鮮風拂袂過訟庭談樹自婆娑東家屋壁韋經絶<lb/>
左氏門庭賦筆多岫幌蟾蜍生夕露墨池科斗動圓波<lb/>
學詩夢草豐餘暇萬壽稱觴醉弁俄<lb/>
<pb n="KR4d0021_WYG_016-4a"/>
　　感事<lb/>
曹鼠秦車未足多幾人曾此動悲歌鴻心不慕㝠㝠弋<lb/>
鳬脛長隨泛泛波方朔一生游禁籞彦倫終古老山阿<lb/>
江淹若是真多恨古徃今來奈爾何<lb/>
　　答李從著作<lb/>
身是鷄翹侍從流單車淮上老為州全生正似婆娑樹<lb/>
不死翻成觳觫牛今日空名同地餅晚年歸計有𤓰疇<lb/>
慙君遠寄相思句不啻三逢採艾秋<lb/>
<pb n="KR4d0021_WYG_016-4b"/>
　　朱舜卿南遊有寄<lb/>
漢臯烟浪潑醅春弭節江干一問津南浦草平偏送客<lb/>
大堤花晩欲留人歸心怨逐揺揺斾尺素愁迷六六鱗<lb/>
湘冊聚螢嵇几靜露軒香粉暗書筠<lb/>
　　賀紫微舍人改鎮<lb/>
星翼分疆鎮上游江山和氣擁行舟芝房照露供盤劑<lb/>
萍日横波送棹謳楚塞路長雲戀幕孺亭天晩月呈鈎<lb/>
漢家夜席歸期近宮篋書空謗熖收<lb/>
<pb n="KR4d0021_WYG_016-5a"/>
　　送孫臯<lb/>
江邊瑤草鬭袍青所樂從軍得四明新水一篙催泛鷁<lb/>
故林三月及聞鶯羽書無警棲毫熟談幄多歡醉葉傾<lb/>
我亦中都厭羊酪為傳秋思與蓴羮<lb/>
　　送黄灝<lb/>
横步文林二十春華顚初得半通綸江邉又濯滄浪水<lb/>
堂上寧招骯髒人未分塵纓慙蕙帳不緣羊酪棄羮蓴<lb/>
思家夕夢還都信併附秋波六六鱗<lb/>
<pb n="KR4d0021_WYG_016-5b"/>
　　送張問南游<lb/>
草逺花明溝水頭同君此地倂離愁葢餘瓮酒沈三賦<lb/>
合作盤鯖厭五侯覺在他鄉應有夢信非吾土少登樓<lb/>
楚山不見西江遠莫反騷文剰駐留<lb/>
　　送鄭天休<lb/>
春筠蒸徧擿鋒摧剡奏飄然别上臺授簡客驚枚乗去<lb/>
探書人繼史公來爆桐度曲離筵慘樵的分風使棹催<lb/>
千萬禊濵傳善序永和三月有流盃<lb/>
<pb n="KR4d0021_WYG_016-6a"/>
　　送馬房<lb/>
百五天長甚雨回祖筵離思冷如灰騁辭睢苑繁雲散<lb/>
拄頰西山曉氣來草色不須爭去袂花光正欲傍迎醅<lb/>
相君臥鎮羣英集一府翹然用楚材<lb/>
　　三月四日玩園花小集<lb/>
中園愛客重游陪三月林花落復開鏤管喜傳吟處筆<lb/>
白波催巻醉時杯歡襟已快邀風度舞地猶寛放雪回<lb/>
不是年芳相假借使君兼乏斐然才<lb/>
<pb n="KR4d0021_WYG_016-6b"/>
　　春夕雨歇<lb/>
江雲雨夜過前墀菌閣微涼縠霧披戒井漏殘銀箭促<lb/>
青天笑罷玉壺欹文波弱荇浮清瀬珍樹驚禽遶暗枝<lb/>
縱使何郎詩筆在未應幽恨抵蘭時<lb/>
　　城西晩眺<lb/>
北榭風輕爽醉襟天涯揺落對登臨一篙寒浪船移浦<lb/>
千尾殘陽鳥赴林倦客亭臯時遠笛早寒墟里漸疎碪<lb/>
憑欄不覺休邊角暝氣蒼茫失半岑<lb/>
<pb n="KR4d0021_WYG_016-7a"/>
　　題著作魏仲先隱墅<lb/>
隱路高高入翠微人亡宅在有餘悲自圓溪月知吟處<lb/>
不散巖雲憶臥時素壁塵昏三紀貎白楊風老幾尋枝<lb/>
<hi>仲先去世三紀有餘</hi>草堂故集篇篇好要與商翁續紫芝<lb/>
　　杜少卿知陸州<lb/>
三年去國别堯雲一篋書空此謗分賈誼有才偏隕涕<lb/>
屈原何賦不思君諌囊久晦沈餘草綬笥重開續舊薫<lb/>
幾日班春向桑野漢家新詔十行文<lb/>
<pb n="KR4d0021_WYG_016-7b"/>
　　程密學知益州<lb/>
墀塗晝對光堯蓂細札芝泥襲綬馨三獨舊臺呼輻寵<lb/>
十連新府夢刀靈雲梯霽日明鈎棧雨閣蒼苔蝕劒銘<lb/>
只恐廉襦歌未厭螢煌歸應六符星<lb/>
　　張屯田知兖州<hi>常按察畿縣</hi>
漢家關内使騶來廣魯風旟畫隼開地得股肱雄近輔<lb/>
畫留筋骨冠中臺儒宮剗壁嚴祠豆督府均羊盛宴罍<lb/>
應望仙閣舊車道倚天媧石篆昭回<lb/>
<pb n="KR4d0021_WYG_016-8a"/>
　　葉司封知宣州<hi>對日改三品服</hi>
嵗久中臺鵠領垂牢盆罷計擁藩麾新加綬艾天香襲<lb/>
密對簾鬚禁刻移青舸信潮隨早暮赤轓靈雨徧公私<lb/>
樹猶如此成前感重䕃當年蔽芾枝<hi>司封昔監此郡距今一紀</hi>
　　病興<lb/>
病興還見歲華陰身屬囊鞬久未任主畫固須煩孟博<lb/>
<hi>病中諸務悉委監郡</hi>作書寧免倩陳琳<hi>書疏多假手</hi>仙丸玉匕貪餘餌<lb/>
甜酎銀甌喜細斟誰笑衣囊長寂寞横思新得漢臺金<lb/>
<pb n="KR4d0021_WYG_016-8b"/>
　　送俞給事知宣州<lb/>
懇乞江南太守麾過家為有故山期使軒密雨千騶擁<lb/>
瑣闥斜陽一拜辭枕底潮雞參驛鼓船頭沙鴇避牙旂<lb/>
此行正及吳羮美雉尾蓴香欲變絲<lb/>
　　凌屯田知和州<lb/>
坡殿程篇屬思精飄飄老氣薄黔嬴一臺舊服郎官筆<lb/>
千騎新提太守兵候吏騰裝催去舸故人引脰悵離觥<lb/>
雲波莫苦秋江闊自有桃歌用檝迎<lb/>
<pb n="KR4d0021_WYG_016-9a"/>
　　送郭太保知相州<lb/>
螭階看引羽林兵<hi>君典軍頭司予修注記故日相見于殿中</hi>罷直還家得使<lb/>
旌蔽帳三雲清曉别錦鄣千騎上頭迎鴛沈故瓦秋烟<lb/>
闊鳳下長阿夕照平誰伴燕休同把酒嘈嘈歌鼓亞夫<lb/>
營<lb/>
　　張宮苑拜嘉州刺史知恩州<lb/>
二年同守夢刀城遙節初為北道行飛將負才曾捕虜<lb/>
<hi>端臣在環州身出捕虜有功</hi>伏波見上數論兵劒南剰臘梅迎使塞<lb/>
<pb n="KR4d0021_WYG_016-9b"/>
下新春栁映營貴寵逼身頭未白七貂終嗣漢西京<lb/>
　　哭公孫子正<lb/>
窮愁四十鬢華侵肘臥垂楊感慨深遺墨未乾園令札<lb/>
悲絃長絶獻之琴<hi>子正之伯氏淪謝纔數月子正長徃</hi>嗟賢有夢龍占苦<lb/>
對臆無言鵩坐陰三步過車綿酹薄死生從此隔朋簪<lb/>
　　七夕<lb/>
開秋七夕到佳辰里俗爭誇節物新烏鵲橋頭已涼夜<lb/>
黄姑渚畔暫歸人裴回月御斜光斂宛轉蛛絲巧意真<lb/>
<pb n="KR4d0021_WYG_016-10a"/>
卜肆沈冥誰復問年年槎路上天津<lb/>
西南新月玉成鈎奕奕神光渡飲牛素彩低浮承露掌<lb/>
清香不散曝衣樓天邊華幄催雲巻星外横橋伴客愁<lb/>
莫使銀河到滄海人間溝水易東流<lb/>
　　冬眺<lb/>
城外斜光角已催城頭倦客首空回星霜牢落凋年往<lb/>
天地蒼茫暝色來千尾昏鴉愁迥戍幾蹄征馬思窮埃<lb/>
使君興罷惟無緒不是登高能賦才<lb/>
<pb n="KR4d0021_WYG_016-10b"/>
　　朱舜卿歸自别墅<lb/>
逍遥初服偃郊扉學舍經旬望貢綦庾信移談思講樹<lb/>
周顒迴駕避低枝摛華更喜聯新唱散秩猶煩瑩舊疑<lb/>
欲序三都先自媿士安風痺素清羸<lb/>
　　感秋<lb/>
迴腸病骨兩驚秋已作衰翁未白頭天上有星寧免客<lb/>
人間無地可埋憂車翻落日何曾定臂化鳴鴞豈易求<lb/>
莫就離鴻寄歸思離鴻身世更悠悠<lb/>
<pb n="KR4d0021_WYG_016-11a"/>
　　和十九日湖上與張集賢餞提刑張都官韻<lb/>
共憑高榭眺雲波使節將歸可奈何醇酒暫留丞相飲<lb/>
驪駒愁對主人歌千巖日下催雲合萬里風長送鴈過<lb/>
茲㑹難常須惜别歲陰光景玩蹉跎<lb/>
　　苦雨中作<lb/>
雲陣窮天雨足低隂霞不照露盤西城高已蔽觚稜鳳<lb/>
水濁先愁獨漉泥<hi>古樂府云獨漉獨漉水深泥濁</hi>戰蟻爭封緣暗穴怒<lb/>
蛙邀軾沸空蹊齋牕病枕迷昬晏只有喈喈託曙雞<lb/>
<pb n="KR4d0021_WYG_016-11b"/>
　　送韓太祝<lb/>
雲野星躔促傳車長安初日望儲胥金閨引籍中天闕<lb/>
玉字藏家上帝書<hi>太宗賜君家先侍郎御製頗多</hi>祖道泛萍觴易釂賦<lb/>
園飛雪席應虛承明再過懷先業磐石深沈禁樹疎<lb/>
　　送蕭山宰劉寺丞<lb/>
秋江九月鷺濤平楚客征檣拂縣星射的初過若耶渚<lb/>
褉林重訪永和亭畏蛟俗富風移古飛乙天長日際冥<lb/>
幾帙異書藏臥帳肯容傖客廣蒸青<lb/>
<pb n="KR4d0021_WYG_016-12a"/>
　　孫沆從事宰吳興邑<lb/>
舳尾東銜鳥羽輕滄浪餘沫恣霑纓尚沈幕府千人俊<lb/>
卻勸疁田二耦耕蓮有艷歌邀夕泛蔗留佳境析朝酲<lb/>
行行正及吴蠶咡脆盡商絃别曲聲<lb/>
　　寄獻澶淵太傅<lb/>
使斾高翻西北雲舟梁横過九江濆文書吏樂輕車府<lb/>
表幟人知大樹軍引溉劭農渠雨密感涼邀㑹帳霞醺<lb/>
花門車子能歌地樂職聲詩日夕聞<lb/>
<pb n="KR4d0021_WYG_016-12b"/>
　　祗答太傅鄧國張相公<lb/>
鴨陂清浪撼城隅此地班春忝細書琪樹老求抛禁省<lb/>
玉繩低處認皇居君軒戀結蕭蕭馬客素愁憑六六魚<lb/>
相閣裁章憐舊物為曾簪筆從雕輿<lb/>
　　登塔<lb/>
窣堵緣霄鴈勢聯憑闌清眺俯三川春華已徧燃燈地<lb/>
日氣猶烘噀雨天游葢結隂塵不動飲籌催釂客爭傳<lb/>
須知四級題名處要記浮生六十年<lb/>
<pb n="KR4d0021_WYG_016-13a"/>
　　和延州龎龍圖見寄<lb/>
交㦸多年著皂衣乞州初逐阮咸麾驚殘鳥翮虛弓笑<lb/>
傾盡葵心白日知宿莽騷人傳麗賦女蘿山鬼賽叢祠<lb/>
自慚念舊殊非計正是朋游掉臂時<lb/>
　　再寄<lb/>
鈴下呼兒破錦鱗新篇遺我故情親鎩鸞遂有翻飛日<lb/>
行葦應無踐履人讒毒未銷須刮骨上恩難報止沾巾<lb/>
夫君何事材為累短褐征衣擁塞塵<lb/>
<pb n="KR4d0021_WYG_016-13b"/>
　　山中清明<lb/>
一雨東郊捲夕雲山中坐對寂寥春高低桃錦紅相倚<lb/>
輕重榆錢綠不勻杯冷羅門抛午案簺殘犀槊晦流塵<lb/>
漢鯿漸美開魚禁已約溪公下釣緡<lb/>
　　隱几<lb/>
空齋隱几度流光濩落由來我所長枉許是非同喻馬<lb/>
不知書簺兩亡羊空名更甚浮雲薄代事都無半捶强<lb/>
心誓前賢六百石異時初服返東岡<lb/>
<pb n="KR4d0021_WYG_016-14a"/>
　　題多寳寺水閣<lb/>
寳坊雲構壓河流梁日東南宿霧收湧塔千層排候鴈<lb/>
叢楹四注倚隂虬低翻楚蕙鮮風曉横逗吳飇下瀨秋<lb/>
暇日便堪供賦筆不煩王粲更登樓<lb/>
　　贈張齋郎<lb/>
青絲垂領稱華簪結駟千門别第深學舍問詩衣五綵<lb/>
家庭佐酒壽千金赬蘭媚畹供晨膳碧草生塘動晝吟<lb/>
獨感舊遊移岸谷山陽疎笛淚涔涔<lb/>
<pb n="KR4d0021_WYG_016-14b"/>
　　贈潘齋郎<lb/>
吟塘春草奪袍青蘭玉仙姿出謝庭刻羽彫章傳雪市<lb/>
煎波麗賦淹雲溟逢衣四座開賓榻綵服千金獻壽醽<lb/>
漢殿前期思削牘紫圍翔歩弁如星<lb/>
　　題横山寺<lb/>
碧山千疊隱招提淨刹岧亭拂彩蜺月澗溜琴喧菌閣<lb/>
雨天雲葉晦璇題寒銷爐篆螟風細密亞巖烟鳳竹低<lb/>
病久毗邪真得賞迷津一滴戀曹溪<lb/>
<pb n="KR4d0021_WYG_016-15a"/>
　閏正月二十五日送客尋春集裴氏園<lb/>
尋春送客共留連雨罷春郊物物妍黄抺栁梢初徧後<lb/>
紫粘花蕚未開前朋襟自為交歡慘醉斚誰能辨聖賢<lb/>
猶頼斜陽催跋馬不然離恨損絲絃<lb/>
　　和李屯田西湖尋春<lb/>
把酒同尋湖畔春賞心何况更良辰留隂岸雨漙紅杏<lb/>
送暖汀風惱綠蘋低寫臥虹橋齒密小裝文鷁舫頭新<lb/>
聚星亭上華簪客即是高陽舊里人<lb/>
<pb n="KR4d0021_WYG_016-15b"/>
　　和武宣徽陜樓晩望有懷舊遊<lb/>
陜樓重倚望軒城百感中來久未平屈指疑遷饒歲月<lb/>
逼身添重許功名飛觴置酒高陽興<hi>公詩有尊前依約認山公之句</hi>舊<lb/>
樹攀條司馬情昔日使君今上將請看前後萬犀兵<lb/>
　　欹枕<lb/>
欹枕風牕雪絮繁夢迴紅日轉南軒棲遲自樂周人什<lb/>
偃息終非魏國藩書習練裙聊弄翰吟隨池草欲迷魂<lb/>
疎慵不喜當關報羅雀先時署翟門<lb/>
<pb n="KR4d0021_WYG_016-16a"/>
　　祗答天平相國龎公追記舊遊見寄<lb/>
把酒同為花下賓東風一十五囘春歡情墜若瓶邊綆<lb/>
感緒多于臼裏辛枚馬老能持從筆<hi>自謂</hi>蘷龍今已避鴻<lb/>
鈞<hi>奉相君</hi>附塵舊好公須憶憔悴惟殘厭次人<hi>東方朔平津侯書有</hi>
<hi>附塵之契</hi>
　<lb/>
　<lb/>
　<lb/>
<pb n="KR4d0021_WYG_016-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十六<lb/>
</p>
<p>
</p>
  </div>
<div>
<head>景文集巻十七</head> <lb/>
    <p>
<pb n="KR4d0021_WYG_017-1a"/>
欽定四庫全書<lb/>
　景文集巻十七<lb/>
　　　　　　　　　　　　　宋　宋祁　撰<lb/>
　七言律詩<lb/>
　　楊都官日嚴赴鄆州<lb/>
連年三換左朱輪<hi>君二年中得襄陽領淝上由淝得鄆</hi>正用臺郎第二人<lb/>
帷殿程書清刻永家牀添笏賜袍新<hi>君便道上都陛對日賜五品章服</hi>
潤波仍跨洪河曲敏政將肥瘠魯民趣引前旌向桑野<lb/>
<pb n="KR4d0021_WYG_017-1b"/>
漢皇恩詔重方春<lb/>
　　杪秋官舍念歸<lb/>
獨計年華念鬢華秋來懷舊滯天涯半分沈約愁銷臂<lb/>
一束鍾繇憶賜花寂寞林蟬應自嘆氃氋庭鶴待誰誇<lb/>
西江聞道通星漢試借君平問客槎<lb/>
　　登高晩思<lb/>
喜祓塵襟屬麗譙高旻雨罷暑氛銷遊囘宿鳥霞横嶺<lb/>
唱殺寒蟬栁抱橋戍璧風烟閒尉侯客亭燈火混漁樵<lb/>
<pb n="KR4d0021_WYG_017-2a"/>
山川信美非吾樂已是三年去國遙<lb/>
　　一雨<lb/>
一雨初収細細涼碧雲西畔見殘陽歸期只覺刀頭逺<lb/>
别恨偏敎帶眼長梅驛使稀誰託信蕙盤烟冷不成香<lb/>
酒泉已是三千里何况闗門未得望<lb/>
　　謝都官監治建州<lb/>
初得中臺滿嵗遷七閩猶貳左魚權雞香燼晦華星闥<lb/>
虎眼波迎下瀨船幾種珍鮭資晝膳萬岑芳茗蔽春廛<lb/>
<pb n="KR4d0021_WYG_017-2b"/>
行行正及陶嘉月溪樹烘霞荔子鮮<lb/>
　　筆次<lb/>
菱花照鬢感流年始覺空名盡偶然十擲成犍寧是拙<lb/>
一丸求藥浪圖仙位卑司敗無言責事少當闗許晏眠<lb/>
止此隳官堪自劾不煩公掾更平鑴<lb/>
　　送屯田張中行罷成徳軍通判還朝<lb/>
中山花下舉離樽縞髮蕭蕭重黯魂假節共辭金馬闥<lb/>
滿更先入玉闗門<hi>壬辰秋與中行同赴常山不半年予改守中山故中行今先得罷</hi>彌<lb/>
<pb n="KR4d0021_WYG_017-3a"/>
年錦帳殘香燎幾夕蘭陔擷露痕早伏青規奏邊事五<lb/>
芝泥熟待新恩<lb/>
　　按行府城通判張太博有詩美山川風俗因繼作<lb/>
百尺譙城一凭欄提封占盡古常山公私雨足耕疇徧<lb/>
赤白囊空塞候閒撥刺河魴供大嚼含糊趙瑟勸酡顔<lb/>
正應此地從軍樂先播辭人麗藻間<lb/>
　　晩春有感<lb/>
試上髙臺望緑蕪一春芳意向人疎殘花半落紅無幾<lb/>
<pb n="KR4d0021_WYG_017-3b"/>
新笋爭長緑有餘底處流霞殘别酌即時油壁欠來車<lb/>
不湏更向昆池去便有胡僧話刼初<lb/>
　　覽聶長孺蘄春罷歸舟中試筆<lb/>
姑山羽客冰為骨金掌仙人露代餐化作妙辭真扣玉<lb/>
寫成初藁剰驚鸞心隨零雨濛濛密恨過清溪曲曲寒<lb/>
此秘東陽誇未睹靈均千載有餘嘆<lb/>
　　呉中友人恵蟹<lb/>
秋水江南紫蟹生寄來千里佐呉羮楚人欲使𠂻留甲<lb/>
<pb n="KR4d0021_WYG_017-4a"/>
齊客何妨死願烹下筯未休資快嚼持螯有味散朝酲<lb/>
定知不作蟛蜞悞曽厠西都博士名<lb/>
　　清明日集西園<lb/>
日日西園春思催攜觴結客上高臺正縁從事青州至<lb/>
更許書生洛下來早葉已成花半落新巢未定燕千廻<lb/>
芳辰物物皆堪愛併作高陽倒載媒<lb/>
　　遊恵山<lb/>
遇酒忘憂聞樂喜世人未到恵山前泉供勝味輕糟麴<lb/>
<pb n="KR4d0021_WYG_017-4b"/>
松獻清音異管絃陸子舊文殘琬琰湛家餘跡撫雲烟<lb/>
珍禽幽石應容我翠麓亭深晩更便<lb/>
　　西齋夜思<lb/>
蕭宇齋空夜景深長康勉力效長吟池風過處琴遺韻<lb/>
牆月斜時樹倒陰几隱原灰同木槁書繙故網有魚侵<lb/>
漏壺漸促星榆轉獨背篝燈擁薄衾<lb/>
　　同年成楷濰州理掾<lb/>
東風鶯友舊聨飛彫嵗鵾弦此愴離路怨亭臯長續短<lb/>
<pb n="KR4d0021_WYG_017-5a"/>
客嗟京邑素為緇且欣便道還家近未厭無同得掾卑<lb/>
漢殿有人能夜誦君才不減子虛辭<lb/>
　　送黄昱秘校太平理掾<lb/>
中銓覆擬下慈宸又作東西補掾人去國雖逢零霰暮<lb/>
過江未失雜花春西山氣爽聊持版白紵袍餘且製巾<lb/>
星貫文稀堪樂事聨曹鮑照藻辭新<hi>伯元富於藻思至止必竝驅辭陣矣</hi>
　　答龎龍圖塞下秋意<lb/>
故人握節逺屯邊三見寒飈折塞緜俎豆何妨學軍旅<lb/>
<pb n="KR4d0021_WYG_017-5b"/>
兜鍪遂欲出貂蟬酒酣帳下摐金夕雪洒軍中蹋鞠天<lb/>
不惜裁章報吾黨欲將餘力鏤燕然<lb/>
　　胡氏遲客亭觀詩<lb/>
石磴松蹊自不塵亭名遲客客囘輪山中桂好雖留隱<lb/>
嶺上雲多肯寄人夢草數殘康樂夜褉杯閒記永和春<lb/>
共游弭葢爭摛藻剰破林煙炙翠筠<lb/>
　　病免<lb/>
股錫飄然指上方翠微巖腹掩鷹房江山極睇才多助<lb/>
<pb n="KR4d0021_WYG_017-6a"/>
竿木投機戲幾埸麝墨洗餘池溜變玉瓷清極茗華香<lb/>
秋風莫負重來約淨社霜蓮徧碧塘<lb/>
　　送宿州李明允都官<lb/>
省帳香殘捲夕紅名郎去守日圍東組垂丈二腰章貴<lb/>
騎擁千餘使幕雄弭節亭臯鄉梓近貫都河溜客魚通<lb/>
朞年美化流歡頌盡入中和樂職中<lb/>
　　官下<lb/>
東泊驂驔一駐車騩雲芣木澹扶疎風經禦寇仙遊外<lb/>
<pb n="KR4d0021_WYG_017-6b"/>
野識裨諶草創餘潁谷寒煙仍井邑侯門殘日但坵墟<lb/>
<hi>古治國非今治州</hi>兩都大道過從盛不稱支離佩左魚<lb/>
　　白兆山橋亭<lb/>
千尺虹泉界道飛陰虬横絶負雲楣浮梁跨岸神移石<lb/>
刼燼翻波地獻池度日銜花翔翠鳥經年支榻養靈龜<lb/>
披襟便可袪煩恡不獨東京叔度陂<lb/>
　　屬邑告稔寄轉運勸農二使臺<lb/>
稼雲彌望黙紆餘雨徧公私告稔初田父此時歌擊壤<lb/>
<pb n="KR4d0021_WYG_017-7a"/>
牧人他夜夢為魚勸符數下収遺穧漕榖相銜餉剰儲<lb/>
莫謂衰翁止䝉福有年須待史官書<lb/>
　　送冀州李團練<lb/>
雪雲寒氣著離杯北道輕風大斾開太守直居千騎上<lb/>
將軍仍自九天來征鼙曲曲漁陽摻後乘人人鄴下材<lb/>
忠孝相移難兩遂沁園歸戀徧蘭陔<lb/>
　　答宿州王素都官<lb/>
當年弛鐙避清塵此地聨麾喜故人豸角去冠休觸佞<lb/>
<pb n="KR4d0021_WYG_017-7b"/>
虎頭分綬且行春謗銷不復投親杼宦拙猶須讓後薪<lb/>
酌酒為君賡一曲江邊收得子牟身<lb/>
　　又寄王都官<lb/>
倦把菱花照病容蕭蕭斑鬢作衰翁虞翻到骨終無媚<lb/>
阮籍逢途但有窮敢望君恩収墜屨決須私計付㝠鴻<lb/>
銜盃後㑹何能定萬里驚飈一轉蓬<lb/>
　　萬州齊都官<lb/>
熛闕歸心戀九闗凭高郡閣見南山彤轓冒雨春疇濶<lb/>
<pb n="KR4d0021_WYG_017-8a"/>
紫闥焚香夜帳閒宴弁側星陪卜晝姸歌抽雪送酡顔<lb/>
西京地大民風厚蜀秭沈波月蚌還<lb/>
　　賀齊都官<lb/>
十行泥檢潤瓊芝序轉仙曹漢省闈月隱偃波三署筆<lb/>
光添侍史五時衣星躔入夜哀烏動軍葢迎晨雊雉飛<lb/>
幾日霄塗歸奏御景龍妍唱掩牙緋<lb/>
　　章判官詵赴呉興幕<lb/>
素領潘郎滯進階東南沿牒得卿材隋河鼓栧波成箭<lb/>
<pb n="KR4d0021_WYG_017-8b"/>
越驛蒸衣雨是梅客詠南風蒱齒勝食無寒具晝厨開<lb/>
政餘底處邀真賞洲上風蘋若下醅<lb/>
　　送王龍圖鎮秦亭<lb/>
皂衣京兆數論兵西䕶秦臺暫抗旍顯父百壺連帳出<lb/>
良家六郡佩鞬迎甘泉路邇烽橰偃非子川長馬庌平<lb/>
左右漢臣聊作帥非緣侍從厭承明<lb/>
　　思歸<lb/>
刻意傷春屬暮樓江臯歸棹悵夷猶青蘿怨鶴英山曉<lb/>
<pb n="KR4d0021_WYG_017-9a"/>
疎笛吟龍卧塢秋掩泣泥陽思祖廟長懷彭澤廢先疇<lb/>
裂繻前誓風霜苦早晩懷黄識漢侯<lb/>
　　答翰林蘇學士<lb/>
開顔忽見故人書併得雕章念索居自是犧尊憶溝木<lb/>
敢將吾笠望卿車流年遂往蹉跎在末路雖還連蹇餘<lb/>
彈飾舊冠猶有愧别來蒼鬢不勝梳<lb/>
　　寒食假中作<lb/>
九門煙樹蔽春㕓小雨初晴潑火前草色引開盤馬地<lb/>
<pb n="KR4d0021_WYG_017-9b"/>
簫聲催暖賣餳天縈絲早絮輕無著弄袖和風細可憐<lb/>
鼇署侍臣貪出沐珉麋珠饀愧頒宣<lb/>
　　把酒<lb/>
歌管嘈嘈月露前且將身世付酡然謾誇鼷鼠機頭箭<lb/>
不識醯鷄甕外天青史有人譏巧宦黄金無術治流年<lb/>
君看醉趣兼醒趣始覺靈均更可憐<lb/>
　　擬杜子美峽中意<lb/>
天入虚樓倚百層四方遥謝此登臨驚風借壑為寒籟<lb/>
<pb n="KR4d0021_WYG_017-10a"/>
落日容雲作暝陰峴井北抛王粲宅楚衣南逐女嬃砧<lb/>
十年不識長安道九籥宸開紫氣深<lb/>
　　早秋二首<lb/>
月夜亭臯秋氣生又從摇落到崢嶸寒花尚作茸茸密<lb/>
晩葉偏能颯颯鳴對把蟹螯何處酒悵懷蓴菜此時羮<lb/>
西風萬里吹斑鬢可待中郎麗賦成<lb/>
落照臨風細細寒已収紋簟未収紈山中桂老初含紫<lb/>
澤上楓多併是丹月過河橋低映榭露從霄極暗供盤<lb/>
<pb n="KR4d0021_WYG_017-10b"/>
何人刻意離憂苦不字靈均即姓潘<lb/>
　　送張狀元監丞通理陜郊先覲親蜀道<lb/>
苑樹櫻殘罷宴甌驪駒籍籍望西州左思麗賦都中貴<lb/>
張載新銘劔外留幾日戲裳貪潔膳即時歸雨勸耕疇<lb/>
如何蔽芾甘棠國再見臨淄第一流<hi>淳化中孫紫微漢公亦初履於茲府</hi>
　　清明<lb/>
曉日東南欲照梁藏鵶密桞暗横塘行庖束蜜停晨爨<lb/>
别館熏衣冷夜香陌上鮮風横去幰陽濱翠㶑泛行觴<lb/>
<pb n="KR4d0021_WYG_017-11a"/>
獨嗟楚客流芳晩淹卧愔愔帶眼長<lb/>
　　過安陸舊居鄰里相送<lb/>
緑楊枝外斗闌干出客雞鳴過近闗豈有車徒休汝上<lb/>
暫同鄰里到方山離魂正對春波苦羇思猶隨勌鳥還<lb/>
多謝滄浪送征棹更霑餘沫洗衰顔<lb/>
　　懷故里偶成<lb/>
先疇少失杏花耕十載窮塵困縳纓山上有山成乆客<lb/>
吏中非吏得空名吟塘碧草他年廢霧驛哀猿此夜驚<lb/>
<pb n="KR4d0021_WYG_017-11b"/>
何日謁歸聊望里况無車騎得鄉評<lb/>
　　了凈歸天竺寺<lb/>
曉原霜重俊鷹肥一席歸風路不迷林下㑹徒從霧合<lb/>
海邊停梵見潮低霜籃烹茗尋前圃雨屐粘苔認故蹊<lb/>
知有詩魔未降伏湯休日在碧雲西<lb/>
　　寄葉兵部<lb/>
呉門練影逐金羈共羨潛郎得請歸殖産舊封千户橘<lb/>
去臺初襆五時衣晨杯鬭豉江蓴滑夕俎供糠渚蟹肥<lb/>
<pb n="KR4d0021_WYG_017-12a"/>
分籍未容妨隱趣海鷗汀鷺對忘機<lb/>
　　真上人<lb/>
面璧觀空度幾春靈山法㑹更離羣定心不動池俱滿<lb/>
標指無言月自分經葉晝閒落毳械空花晨静貯餘薰<lb/>
金園晤賞人誰見萬里殘陽送碧雲<lb/>
　　贈昭長老<lb/>
虎錫多年寄寳坊氍毺宴坐赤髭長鵠燈雪嶺分千熖<lb/>
蒲饌雞園積聚香定水晝寒銷漏葉社池秋晩亞蓮房<lb/>
<pb n="KR4d0021_WYG_017-12b"/>
何時拂席升麟殿塵毳微飄法座傍<lb/>
　　送靜照大師歸餘杭<lb/>
旁行經葉振餘埃社侣欣聞錫股囘林鳥入花迎擁裓<lb/>
江龍停浪送浮杯他年應共銷香飯幾夕飛談辯刼灰<lb/>
漸次南征知有為化成今在故巖隈<lb/>
　　再逢成上人<lb/>
上都初見赤髭年竝在西州絳帳前<hi>予識師于中山公座上</hi>每與<lb/>
文殊同問疾不知靈運遽升天<hi>師嘗隨中山公之上都及公捐館師還上都</hi>
<pb n="KR4d0021_WYG_017-13a"/>
淮山永憶吟無社梁苑重來供有緣休問外堂諸弟子<lb/>
餓思周粟賦歸田<lb/>
　　送僧遊越<lb/>
越絶天長曉霧低若邪雲樹蔽春暉江龍浪穩迎杯度<lb/>
嵒虎蹊空避錫歸晨飯聚香齋品潔夜盆沈漏睡魔稀<lb/>
玉璫誰望西來氣五葉花開祖有衣<lb/>
　　和趙南正溪上二首<lb/>
年少青春苦惜春溪頭風物更留君無花地展如茵草<lb/>
<pb n="KR4d0021_WYG_017-13b"/>
欲雨天垂似鶴雲船近鵝兒頻引頸水清魚子忽分羣<lb/>
吟情飲量皆豪俊酒盞須斟一百分<lb/>
一樽狂計即留春更把詩篇惱使君繞岸正搖千歩栁<lb/>
歸山曽約萬重雲孤懷欲寫情空感佳句相酬自不羣<lb/>
怯見杜潘無處避便知優劣此間分<lb/>
　　臘後書所見<lb/>
北斗邊城春柄囘閏年飄縠占餘灰鼓聲催徧江南草<lb/>
驛路傳殘隴首梅寒日已高猶沆漭薄雲無待故徘徊<lb/>
<pb n="KR4d0021_WYG_017-14a"/>
何郎素憶慙杯杓强欲乗閒撥凍醅<lb/>
　　過郢中<lb/>
紫宙星翻唾霧開據鞍追昔剰裴囘空聞曲裏陽春老<lb/>
不見城西艇子來苦李成蹊誰駐葢行雲無所自縈臺<lb/>
江臯魚鳥留連極枉被從軍驛馬催<lb/>
　　祇答天平龎相公<lb/>
白玉堂中舊演綸赤帷裳底老班春攫煤自省非嘗飯<lb/>
投杼徐知不殺人常恐虛名遭嚇鼠寧防平路解摧輪<lb/>
<pb n="KR4d0021_WYG_017-14b"/>
由來辨謗須君宰収得江魚未葬身<lb/>
　　病興見春物欣盛釋然有臨眺之意<lb/>
東風掠野暫輕埃灑灑殘寒伴落梅曉報谷鶯朋友動<lb/>
暖將塞鴈弟兄囘驟生溪水迎人逺自喜林花索露開<lb/>
老罷何顔玩芳物試憑狂醉上春臺<lb/>
　　呉感勾歸安簿<lb/>
苑花聨醉七經春猶佩當年一綵綸京邑風塵初倦客<lb/>
楚傖塗轍欲妨人信潮暮送呉艎穩公<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>秋供箬酎醇<lb/>
<pb n="KR4d0021_WYG_017-15a"/>
江外何因憑尺素宕渠波惡損文鱗<lb/>
　　送同年孫錫勾簿巢縣<lb/>
千牘公車與願違郤懷黄綬去江楣中都食酪憂蓴老<lb/>
要路編苫笑錦遲酒幟亭長離帟罷波花風穩暝帆移<lb/>
驚秋感别俱成恨瘦盡森森瓊樹枝<lb/>
　　送胡宿同年主合淝簿<lb/>
歸路青袍雜綵裳何言縣枳滯鸞翔恨無旨酒邀枚叟<lb/>
愁聴斑騅送陸郎四剖楚萍資夕膳一絃淮月望春艎<lb/>
<pb n="KR4d0021_WYG_017-15b"/>
鈴齋坐鎮儒林丈密啟行聞達上方<lb/>
　　和遥見歸舟<lb/>
帆在天邊客倚樓此時相望最離憂星槎路逺迷全影<lb/>
繡被香遥認半謳不見鮫盤休墜涕莫逢蓮葉更障羞<lb/>
石城艇子知非是始信無愁果有愁<lb/>
　　送同年張孝孫勾簿潁陰<lb/>
雪序繁雲掠苑囘行人此地一銜杯東西溝上歌流水<lb/>
南北枝頭怨贈梅綿竹誦篇沈祕幄堵坡題字晦輕埃<lb/>
<pb n="KR4d0021_WYG_017-16a"/>
莫辭縣枳淹鸞翮密啟天官佇薦才<lb/>
　　赴調<lb/>
編政黄堂碧鸛衣逺飡周粟位猶卑人推東魯坵園秀<lb/>
吏得西京法令師驪駕路長雲拂葢鵠歌亭曉桂凝巵<lb/>
上書自薦時非晩囊牘三千正集帷<lb/>
　　馬上遇雨<lb/>
萬瓦涼聲挫暑威輕風斜濕看茸題禁溝花咽先聞溜<lb/>
馳道沙平乆未泥拂水有紋飛燕下翻珠不定紫荷低<lb/>
<pb n="KR4d0021_WYG_017-16b"/>
城陰霧密千門掩更恐歸驂五里迷<lb/>
　　偶書<lb/>
病骨巖巖怯早衰月枝三繞寄身危避風寧望鶢鶋享<lb/>
出卜頻遭僂句欺<hi>余嘗詢窮通於曰者皆不能中</hi>烟槮蔽江懷隱伴雨<lb/>
苗頽壟負耕期開年幾許他鄉淚盡付窮途與素絲<lb/>
　　兄長莒公赴鎮道出西苑作詩有長楊獵近寒熊<lb/>
　　吼太液歌餘瑞鵠飛語警邁予輒擬作一篇<lb/>
寳樓斜倚闕西天北轉樓陰壓素漣白雪乆殘梁複道<lb/>
<pb n="KR4d0021_WYG_017-17a"/>
黄頭閒<hi>一作空</hi>守漢樓船塵輕未損朝來霧樹煖纔容臘<lb/>
外煙弭節不妨饒悵戀待歌魚藻記他年<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_017-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十七<lb/>
</p>
<p>
</p>
  </div>
<div>
<head>景文集巻十八</head> <lb/>
    <p>
<pb n="KR4d0021_WYG_018-1a"/>
欽定四庫全書<lb/>
　景文集巻十八<lb/>
　　　　　　　　　　　　　宋　宋祁　撰<lb/>
　七言律詩<lb/>
　　和致政燕侍郎舟中寄晏尚書<lb/>
異時仙閣對三休頓首辭榮動邃旒疏廣故僚供祖帳<lb/>
鴟夷盡室付歸舟謝堦生玉懷歡宴燕壁圖山代遠遊<lb/>
新句漸高塵累少紫微巖曲要相求<lb/>
<pb n="KR4d0021_WYG_018-1b"/>
　　答友人清明雨思<lb/>
楚雲朝暮蔽前峯佳節尋芳已半空三日薰爐沈蕙緑<lb/>
一星春火倂榆紅文鱗對擲囘塘水賀燕交飛翠幕風<lb/>
悵憶沈齋題句罷碎英無響墜華桐<lb/>
　　九日置酒<lb/>
秋晩佳辰重物華高臺複帳駐鳴笳邀歡任落風前帽<lb/>
促飲争吹酒上花溪態澄明初畢雨日㾗清澹不成霞<lb/>
白頭太守眞愚甚滿插茱萸望辟邪<lb/>
<pb n="KR4d0021_WYG_018-2a"/>
　　中山立秋<lb/>
峯雲曉影破孱顔萬里風生結早寒人在兜零煙外走<lb/>
歲從鶗鴂口中殘槽花併滴添新酎笥月兼輪掩故紈<lb/>
白髪光陰誠可惜五年搔首望長安<lb/>
　　二月十八日席上憶季長未還不同斯樂欲作詩<lb/>
　　寄之㑹使者來已有新章今牽連成篇拜呈上<lb/>
煙壓西郊雨壓津滿城歌吹為芳辰江形左右衣留帶<lb/>
柳色高低麴與塵暖逼園花迎望密曉催林鳥每啼新<lb/>
<pb n="KR4d0021_WYG_018-2b"/>
知君貪擁光華節未有尊前共惜春<lb/>
　　閏九月九日登髙有感<lb/>
隔霜雲葉繞天愁閏節重來續舊遊賦客豈辭聊暇日<lb/>
楚人無奈賸悲秋寒萸實老猶薰佩晩菊香殘不占甌<lb/>
悵憶故園歸信斷渚鴻川鯉兩悠悠<lb/>
　　寄公序兄資政給事<lb/>
再分銅虎滯侯藩别後兼聞素領繁契闊不成騑服馬<lb/>
急難空貪脊令原壯心干鏌年年鈍世路風波袞袞翻<lb/>
<pb n="KR4d0021_WYG_018-3a"/>
韁鎻虛名應只爾早同私駕老丘樊<lb/>
　　春宴行樂家園<lb/>
園芿初亁小雨泥飲壺遊屐况親攜身輕早蝶千囘舞<lb/>
技癢新禽百種啼乘暖草茵侵坐軟畏風桃綬向林低<lb/>
陽暉自有留人意銜照高樓未遽西<lb/>
　　病間答雜端龎淳之見寄<lb/>
廓落彌旬故眼移居慙君粟養支離綾衾倦夢愁淹臥<lb/>
星鬢流年報早衰藥劑祛繁催月杵茗腴供啜嗜春旗<lb/>
<pb n="KR4d0021_WYG_018-3b"/>
迷魂復幹聞清唱不減巫陽筮些詩<lb/>
　　眞定述事<lb/>
莫嫌屯壘是邊州試聽河山說上游帳下文書三幕府<lb/>
<hi>部署安撫二司幷府事</hi>馬前韡靺五諸侯<hi>所管洺邢磁相趙五州兵為一路</hi>王藩<lb/>
故社經除國俠窟餘風解報仇四十年來民緩帶使君<lb/>
何事不輕裘<lb/>
　　博州駱太保<lb/>
關榆秋舞折膠風坐嘯邊陴憶九重宴榭綠醅春沸蟻<lb/>
<pb n="KR4d0021_WYG_018-4a"/>
連營清角幕吟龍暮中鏤管閒陳檄塞下兜零罷漢烽<lb/>
計日民謠諠魏闕褒功僊劄武泥封<lb/>
　　春曉感别<lb/>
樓外疎鐘落曉河天涯感别思煙波三年客鯉傳書遠<lb/>
五丈星機得素多溝水東流勞想像峽靈西去隔嵯峨<lb/>
良辰自古難幷樂不獨驪駒送客歌<lb/>
　　有懷謝炳宗先輩<lb/>
淒霜刮野轉蓬乾永憶江湖旅鬢殘身有支離求病粟<lb/>
<pb n="KR4d0021_WYG_018-4b"/>
爵無公乘免旒冠柴車路迥驂驢蹇栗塢人稀澑鵲寒<lb/>
日暮浮雲徧西北客心悽斷向長安<lb/>
　　有懷寄同舍<lb/>
不為秋歸人未歸淮南又見葉丹時漢皇好少身今老<lb/>
楚客愁醒啜始醨夕棧長風驚代馬曉天團露怨江蘺<lb/>
夫君去我猶千里萬慮勞勞欲語誰<lb/>
　　有懷宫保龎相公<lb/>
木正乘春肯告勞併持䓤鬱䕶神臯曉風遞暖何妨細<lb/>
<pb n="KR4d0021_WYG_018-5a"/>
宿雨畱雲未許高向密垂楊能礙箭鬭長芳草欲爭袍<lb/>
東城勝具應撩治就趁尋花作宴醪<lb/>
　　漢南州按行江涘以詩見寄<lb/>
側帽風輕過大堤水村驕馬惜障泥前驅夾道旟開隼<lb/>
合宴傳飱帳繞犀净練寒江供望闊赤萍圓日對吟低<lb/>
輕筒絡繹傳清唱知在春煙幾曲溪<lb/>
　　和丞相晨謁書所見<lb/>
北闕天深報漏遲臺鸞雍鷺共逶迤廷風細引趨班佩<lb/>
<pb n="KR4d0021_WYG_018-5b"/>
宫日遥烘簇仗旗侍史有香來洞案直郎無奏伏丹墀<lb/>
殊隣競獻朝正玉定是東風入律時<lb/>
　　答天台梵才吉公寄茶幷長句<lb/>
山中啼鳥報春歸陰閬陽墟翠已滋初筍一槍知探候<lb/>
亂花三沸記烹時<hi>陸氏烹茶每以三沸為法</hi>佛天甘露流珍遠帝輦<lb/>
仙漿待汲遲<hi>上都惟乏嘉泉故茶味差減</hi>飫罷翛然誦清句赤城霞<lb/>
外想幽期<lb/>
　　貴溪周懿文寄遺建茶偶成長句代謝<lb/>
<pb n="KR4d0021_WYG_018-6a"/>
茗篋緘香自武夷陸生家果最相宜烹憐晝鼎花浮粣<lb/>
採憶春山露滿旗品絶未甘奴視酪啜清湏要玉為瓷<lb/>
茂陵渴肺消無幾爭奈還書苦思遲<lb/>
　　春日出浣花溪<lb/>
側葢天長蕩曉霏暖風纔滿使君旗水通江渚容魚樂<lb/>
草徧山梁報雉時場雨滅塵盤馬疾樓雲礙曲進觴遲<lb/>
少陵宅畔吟聲歇<hi>杜子美宅在浣花溪上</hi>柳碧梅青欲向誰<lb/>
　　送貴溪尉周懿文先輩<lb/>
<pb n="KR4d0021_WYG_018-6b"/>
幾日銓符給詔程賜袍如草滯僚英大言久廢三千奏<lb/>
倦曲難終一再行呉蟹沈波秋稻富海魚藏穴夜潮平<lb/>
待君削牘登文石<hi>梅□為南昌尉上書願一登文石之陛</hi>趣與淵雲繼頌<lb/>
聲<lb/>
　　題漣水軍豹隱堂<hi>并序</hi>
今趙集賢概未榮之日嘗處于此及登科始以今名榜<lb/>
其堂不五年集賢出守軍政<lb/>
當年齋榻豫章才自領驂驔五馬囘庭下書筠多舊刻<lb/>
<pb n="KR4d0021_WYG_018-7a"/>
檐間賀燕是重來吟池墨久將成溜坐石星殘欲徧苔<lb/>
郡閣從今傳盛事更畱寒霧記嵒隈<lb/>
　　寄獻淮陽陳相公<lb/>
翹才閣下舊賓游偶得魚符擁使輈本自鑪錘依大冶<lb/>
敢言鎗腳是鄰州頻年廢忘抛黄卷此地優聞養白頭<lb/>
漫引雙旌非敏政餘波須仰富民侯<lb/>
　　游白兆山寺<lb/>
地枕層岑面勢斜蔽虧原隰在煙霞璇題衒目三休閣<lb/>
<pb n="KR4d0021_WYG_018-7b"/>
寳樹沿雲四照花結社高風思惠遠忘言眞理寄毗邪<lb/>
銅蓮漏永螟風細不覺西陂轉若華<lb/>
　　寄令狐揆二首<hi>揆入郢中余方客江夏</hi>
楚山千疊隱南轅漢渚風檣箭浪翻流水東西俱怨别<lb/>
離亭長短共銷魂歌翻白雪知難和注怯黄金故易昏<lb/>
玉骨更羸詩筆苦客裾猶欲曵何門<lb/>
紫漢參横宿霧收煙江南渡悵夷猶夢中未省能知路<lb/>
天上何縁許寄愁豈有文鱗憑遠客枉縁香杜怨芳洲<lb/>
<pb n="KR4d0021_WYG_018-8a"/>
遙知花艷驚郎目幾曲新詩播郢樓<lb/>
　　寄郭仲微<lb/>
自君入佐張蒼計直室深扃老氏關顧我偶陪螭陛立<lb/>
無人竝駕鹿車還<hi>昔時在館常與仲微竝轡歸休今不復得</hi>紅牙幹利資良<lb/>
畫縹袠勞功積厚顔幾日歸休期一笑新醪浮白早黎<lb/>
殷<lb/>
　　寄河東按察待制施正臣<lb/>
幷門迢遞駕朱輪紫槖宫毫晦隙塵幾眼帶移貪事國<lb/>
<pb n="KR4d0021_WYG_018-8b"/>
半生桐老苦傷春比來置酒觴何屬自此驚秋髪恐新<lb/>
鼇署病夫期自代眼中徧憶未歸人<lb/>
　　寄鄭天休<hi>天休兩賜手問㑹迫賤事不獲修答</hi>
翹車交辟滯東南盤蕙多年歇賜衫千日醉醒孤共酌<lb/>
一書開閉遂空函怨歸定對王孫草無恙應隨散騎帆<lb/>
傾聽囊帷奏嘉頌清時寧忌絳侯讒<lb/>
　　見寄<lb/>
雲梯叱馬賦西征滿嵗無功答盛明收得桑榆眞晩計<lb/>
<pb n="KR4d0021_WYG_018-9a"/>
倚為箕斗是空名瘢逄美玉終能治曲訴么絃久未平<lb/>
壯思雖衰猶得在一篇申甫為公成<lb/>
　　次韻天平觀文龎相公以久畱塞下見寄<lb/>
昔駕軺封北䕶邊已慙星鬢久凋年御爐香外抛晨謁<lb/>
刁斗聲中廢夜眠梁雪送殘他日賦郭舟誰共此時仙<lb/>
思歸未敢貽公念更辦秋懷敵露蟬<lb/>
　　邑外晩景<lb/>
林梢規日透霞鮮滯穗纍纍徧大田豺口祭餘開獵禁<lb/>
<pb n="KR4d0021_WYG_018-9b"/>
豚蹄祝罷得逄年雲容不動寒埀地陂影無涯静合天<lb/>
一國似狂予獨爾長吟饑腹伴殘蟬<lb/>
　　贈呉太傅二首<lb/>
銀兔頻年滯使麾曲臺猶掌一王儀四廵奏頌推嚴筆<lb/>
千牘程書入漢帷駟里飛觴酣玉液天街疊鼓候金羈<lb/>
前期侍從丹塗地秘殿螟風拂翠緌<lb/>
月轉觚稜玉樹齊通宵歸夢繞金閨柔桑密映秦樓騎<lb/>
温詔香懷漢署泥殺簡載書傳祖德懷金酌水賦新題<lb/>
<pb n="KR4d0021_WYG_018-10a"/>
丹楓七澤朝天路丈組埀腰繠佩低<lb/>
　　送李芝還舊隠<lb/>
章冠慣趁舞雩春屬疾彌年素産貧舊隠郤招三徑菊<lb/>
歸裝不受九街塵平時戲服歡為綵日後迎蒲待裹輪<lb/>
天下書生皆皓首牛溪休訪續經人<lb/>
　　答戸部勾院王學士泊滄陵見寄<lb/>
峭颿風罷到淮瀕草草停橈一問津大小山前懷古地<lb/>
短長亭下未歸人林姿暗淡吞霞尾浪疊光芒受月輪<lb/>
<pb n="KR4d0021_WYG_018-10b"/>
尚憶他年故儔在擘牋題作郢中春<lb/>
　　送段秘丞同理金陵<hi>自審刑赴相幕之辟</hi>
赭丹濡筆獄無寃佐守初依鳯沼蓮南土出藩申伯寵<lb/>
辟書為首嗣宗賢蟠龍運厭山圍國燬角宵涼水際天<lb/>
哲輔定知三入相期君同赴渭濱畋<lb/>
　　送張清臣學士省侍金陵<lb/>
仙閣三休紫霧平金門試罷得蒸青同時第賦畱宸幄<lb/>
他日聞詩戀相庭逗箭夕流催檜楫賜花春豫憶雲屏<lb/>
<pb n="KR4d0021_WYG_018-11a"/>
呉天此夜瞻台座併是荀家殳子星<lb/>
　　送簡殿丞赴闕<lb/>
共治清淮北面州<hi>夀陽雖曰淮南實治淮北下蔡</hi>何言分袂悵夷猶君<lb/>
還南闕䨇龍下我駐東方千騎頭未落林花延别醑無<lb/>
窮隄草伴行舟懷人愬月勞勞意自此相牽更倚樓<lb/>
　　祗答提舉觀文丁右丞見寄<lb/>
懇辭金殿得班春藁篋相從素瀨濱坐閣仍題修史筆<lb/>
去鄉猶是受經人浮雲富貴心知厭淡水交游老更新<lb/>
<pb n="KR4d0021_WYG_018-11b"/>
三嘆來章深意在肯容冠綬久生塵<lb/>
　　病告作寄武平湖内翰<lb/>
病擁綈袍雪領垂當關重疊報晨暉夷吾畏事將成吃<lb/>
蘧瑗增年轉悟非宦路風波頻歲劇<hi>予十一年厯五州</hi>故山薇<lb/>
蕨每春肥餘生正似風前鷁慙負陽秋說退飛<lb/>
　　九日宴射<lb/>
佳節慿髙駐綵旗亭髙霧罷轉晨曦堋間羽集號猿後<lb/>
臺外塵飛戲馬時芳菊治疴爭汎蘂丹萸辟惡徧傳枝<lb/>
<pb n="KR4d0021_WYG_018-12a"/>
明年此㑹知何處醉玉頽山不用辭<lb/>
　　孫集仙世領東海<lb/>
雲岊蒼鬱照城郛奕葉郷州擁使符畫繡愈知今日貴<lb/>
子庭猶憶向時趨故新笥綬薰相續前後郊棠影不孤<lb/>
絳帳諸生今史氏炙青容補世家無<lb/>
　　羅學士出守復拜承旨感而有賦<lb/>
十八年前玷玉堂當時緑髪此蒼蒼傷禽縱奮愁瘡重<lb/>
廏馬雖還笑齒長薰罷山爐飄暗燼漱餘銅椀冰寒漿<lb/>
<pb n="KR4d0021_WYG_018-12b"/>
須慚清切鑾坡地不是吾人得性場<lb/>
　　送荆湖北漕張職方<lb/>
賜對雲簾幾刻畱東南公利入牙籌方船萬粟浮江下<lb/>
封府三錢出地流驛路塵清迎弩密省臺薰歇䕶衣愁<lb/>
不妨徧厯騷人國金橘丹楓互占秋<lb/>
　　送殿院張奎漕京東<lb/>
霜栢輕寒驚曙烏使臺東道亞風旟人瞻御史乘驄貴<lb/>
錢續司農朽貫餘睢苑千門聊按節齊官三服罷移書<lb/>
<pb n="KR4d0021_WYG_018-13a"/>
此行須信褒恩美新詔黄金飾佩餘<lb/>
　　淵宗郎中移利州路漕<lb/>
列騶傳鬨避軺車天角横參帳飲餘即日前驅催負弩<lb/>
幾旬論報罷移書賜山故冶流錢外燒棧新郵轉粟初<lb/>
使選愈華身尚遠喜榮嗟滯兩何如<lb/>
　　初入蜀州閣道作<lb/>
縁雲棧腳轉嵯峨使者重來叱馭過杜宇有寃啼夜月<lb/>
女蘿憑鬼䕶山阿巖深樹氣埋蒼霧峽窄江形束素波<lb/>
<pb n="KR4d0021_WYG_018-13b"/>
自問一春行役苦帶環移眼奈衰何<lb/>
　　早春出近郊<lb/>
迴望三條接上蘭野霏山秀似堪餐冰翻斷影回魚暖<lb/>
雲作輕陰借鴈寒即席縹清宜玉<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>何人蘇合費金丸<lb/>
風長麥淺如臯路雉子斑斑錦羽乾<lb/>
　　出次近郊<lb/>
江練東南楚塞長野烟寒氣共蒼茫局轅班馬思長道<lb/>
攫肉飢烏下夕陽旅舍樵蘇勞後爨農家登苙遠相望<lb/>
<pb n="KR4d0021_WYG_018-14a"/>
坐觀民瘼無他畫庭列貆鶉目眩觴<lb/>
　　寄襄陽觀徐師<lb/>
日夕髙陽釂羽杯琳房岑寂外塵埃山庭桂老幽人住<lb/>
天陸星飜處士回珍樹暝猿侵戸嘯碧潭僊菊照牕開<lb/>
箕風動地雲羅濶誰伴凌空禦冦來<lb/>
　　和季長學士綿漢道中作<lb/>
一轡澄清暫按州郤因風景獨夷猶弦殘漢月騶前曉<lb/>
粉疊巴雲葢外秋持節頻年煩出使富民虚日待封侯<lb/>
<pb n="KR4d0021_WYG_018-14b"/>
省紆麗藻嗟行役正恐才多剩四愁<lb/>
　　得揚州書<lb/>
四郡連翩擁使旗多年不聽汝南雞宴開河朔千人帳<lb/>
書用黎陽一襆泥水曲箭波喧夜櫓原田絲雨勸春犂<lb/>
可嗟未預元規論坐據胡牀送月低<lb/>
　　送韓廷評婺州市征<lb/>
去程烟草妬藍袍越絶天文寳婺髙五兩樵風船畫鷁<lb/>
九秋犀燭鷺翻濤呉鹽煮海通關賦陸槖收金析利毫<lb/>
<pb n="KR4d0021_WYG_018-15a"/>
仙酎油囊鱸鱠潔未妨餘暇左持螯<lb/>
　　楊備永嘉市征<lb/>
漢祀壇邊望畫衣故人杯酒怨歌驪幾枝北道梅傳信<lb/>
一味南方桂補羸後兩蒸青貽素葉舊塘生草繼姸辭<lb/>
他年第頌歸何處名應唐家十二時<lb/>
　　祇答相國龎公將至幷部馬上郵寄<lb/>
大斾前驅拂晉雲寒天迎望静無氛幄中舊借留侯筯<lb/>
麾下今分鄧禹軍馳屬櫜鞬隨指顧賣殘刀劔事耕耘<lb/>
<pb n="KR4d0021_WYG_018-15b"/>
據鞍抒思眞餘力又占風騷第一勲<lb/>
　　得杭州鄭資政書<lb/>
誤抛荷槖别雲裘天賜疎慵臥治州轅下已疲猶戀主<lb/>
道邊寧死不為鈎風波路惡驚危涕蓬葆年侵變黑頭<lb/>
獨喜故人恩契厚冷灰遺甑遠相求<lb/>
　　予既到郡有詔仍修唐書寄局中諸僚<lb/>
一章通奏領州麾詔許殘書得自隨吾黨成章眞小子<lb/>
官中了事是癡兒昏眸病入花爭亂倦首搔餘雪半垂<lb/>
<pb n="KR4d0021_WYG_018-16a"/>
所賴韋呉皆傑筆劉生當見汗青期<hi>知幾論史嘗言埀白有期汗青無日</hi>
　　雲夢李使者<lb/>
關征盤錯帶南州三見丹楓墜楚秋列侍百重圍虎㦸<lb/>
酣歌丈八憶蛇矛草生宵夢傳詩筆梅析春酲託使郵<lb/>
矍鑠據鞍休自歎壁門初日待鳴騶<lb/>
　　西征道中寄友人<lb/>
賦就江毫一黯然柳衰猶足代征鞭鮫盤恨極無餘涕<lb/>
鵾瑟悲多有剰絃斜日楚楓低候鴈早霜秦樹送殘蟬<lb/>
<pb n="KR4d0021_WYG_018-16b"/>
文章滿腹眞何益深愧囊中趙壹錢<lb/>
　　南亭獨矚<hi>在景陵</hi>
宇下雄風細細涼客眸凝絶此回腸絡頭騎過羅敷陌<lb/>
畢尾烏喧女子牆流水清渾迷别浦碧雲高下送殘陽<lb/>
懷人撫物愁何盡試借蘭成萬斛量<lb/>
　　題羅江翠望亭兼簡西游君子<lb/>
暫解征鞍息使郵孤亭望斷更夷猶山從劔北呈天險<lb/>
樹徧巴西送客愁拂祍風和循幌入濯纓江好近人流<lb/>
<pb n="KR4d0021_WYG_018-17a"/>
憑君且作剛腸憶懷遠思歸易白頭<lb/>
　　自訟<lb/>
史藁雖殘得自隨兵符未解定堪嗤淹留正似周南老<lb/>
戲劇何爭灞上兒鉛筆用多毛秃落鬢髯愁罷雪粉埀<lb/>
十年尚滯成書奏可驗相如屬思遲<lb/>
有人多病臥遥帷誤舍寒耕失故畦每畏賓朋嘲乘鴈<lb/>
寧教子弟愛家雞淹中學廢心都塞轅下鳴餘耳更低<lb/>
自顧上恩無一報何顔歲晩望金閨<lb/>
<pb n="KR4d0021_WYG_018-17b"/>
坐氈無客凍鴟愁談樹蕭然兩見秋執㦸不知身寂寞<lb/>
寫書猶得罪風流官閒無日慙軒鶴機盡多年謝海鷗<lb/>
借問殿科能免否杜陵男子有耕疇<lb/>
　　欲棲烏<lb/>
湘竿風急未成棲御史臺前見落暉桂冷欲依秦氏宿<lb/>
柳深先望白門歸迎秋别恨塡銀漢未夜啼聲怨玉徽<lb/>
悵望西樓珪月滿惜君猶更向南飛<lb/>
　　早發途中<lb/>
<pb n="KR4d0021_WYG_018-18a"/>
六幕星翻斗轉車攬衣王粲更離家孤城隨月三撾鼓<lb/>
碧樹啼烟九子鵶獨望殘雲愁霰雪暫聞長笛憶京華<lb/>
霞朝莫問離懷苦帶眼愁多只有賖<lb/>
　　喜雨<lb/>
陰霞襲曉混層暉雨勢連天泱泱垂潑火正投寒食日<lb/>
催耕併及杏花時波生客浦揚舲遠潤逼宵撾作摻遲<lb/>
把酒命賓聊一笑吾農喜罷及吾私<lb/>
　<lb/>
<pb n="KR4d0021_WYG_018-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻十八<lb/>
</p>
<p>
</p>
  </div>
<div>
<head>景文集巻十九</head> <lb/>
    <p>
<pb n="KR4d0021_WYG_019-1a"/>
欽定四庫全書<lb/>
　景文集巻十九<lb/>
　　　　　　　　　　　　　宋　宋祁　撰<lb/>
　五言長律<lb/>
　　享廟禋郊詩<hi>有表歴案仁宗本紀事係慶  四年十一月</hi>
右臣昨以攝職奉常對相大賚自齋幃之出宿屬紛雪<lb/>
之糅空蓋百神來臻將受其職故九旻凝晦用顯厥靈<lb/>
洎大輅啟行隂雲解駮轍無纖壒道有微津天日交華<lb/>
<pb n="KR4d0021_WYG_019-1b"/>
室家胥慶而又皇帝陛下虚次清廟盡孝思之恪徹褥<lb/>
上壇極尊奉之意六成備奏三獻有儀寒飆戢吹朔氣<lb/>
停凜美光充于四極喜氣洽于萬情此蓋聖徳升聞靈<lb/>
鑒垂答黍稷之馨非至天人之際遂交臣親覿善祥敢<lb/>
忘詠歎謹齋祓撰成享廟禋郊五言詩各一章一章八<lb/>
韻一章十韻干冒宸嚴無任省循荒斐戰慄屏營之至<lb/>
謹隨狀通進以聞謹奏<lb/>
　　　享廟八韻<lb/>
<pb n="KR4d0021_WYG_019-2a"/>
左廟崇清烈前郊赴享期瞻言七世室並薦一元祠樂<lb/>
變摐金備<hi>祭日詔諭太廟備奏九成不令滅節</hi>天行步玉遲香茅均奠鬯<lb/>
錦册不慙辭<hi>今制竹册用錦粧標</hi>有詔回宸輦他宫奉母儀衣冠<lb/>
對游月脂澤感平時俟獻庭虚次<hi>兩廟各有小次日傳宣行禮更不入小次</hi>
登歌拜受禧<hi>飲福登歌樂作</hi>大哉王者孝萬葉煥烝彞<lb/>
　　　禋郊十韻<lb/>
大駕峩千乘長塗過百㕓塵清屬車地雪盡幔城天<hi>先是</hi>
<hi>己夘大雪至丙辰乘輿赴太廟雲物開霽辛已赴郊宮則馳道淸潤不塵不淖</hi>步輦黎明降華<lb/>
<pb n="KR4d0021_WYG_019-2b"/>
燈艾夜燃升琮奠黃粹薦璧捧蒼圓牲俎羣靈匝霞觴<lb/>
二祖聨<hi>北郊太祖皇帝太宗皇帝升侑</hi>上垓皆徹藉<hi>壇第一垓舊以緋褥接黄褥導至神</hi>
<hi>位前有詔徹去以明尊奉</hi>小次但虚褰<hi>上立俟三獻禮畢移時不御小次</hi>不見纖蘿<lb/>
動<hi>是日四方澄静月明星燦寂無微風</hi>惟聞雜佩旋回雲終樂奏<hi>詔令備曲故送</hi>
<hi>神之樂尤舒遲和雅</hi>熏月上柴煙<hi>焰燎之時曉月已髙</hi>日至方流慶崧呼即<lb/>
獻年欲知釐事畢雞赦出樓前<lb/>
　　大禮慶成<hi>并狀景案仁宗本紀係寳元元年事時已隔  祐三年故云三歳一郊時也</hi>
臣向緣法從祗覿慶儀自六飛之健行訖萬靈之合享<lb/>
<pb n="KR4d0021_WYG_019-3a"/>
事皆如震官靡告勞瑞雨灑途而即收陽旭騰空而可<lb/>
愛士無癉苦民溢歡謳此皆皇帝陛下明發有懷小心<lb/>
昭事馨香肆于霄極䖍鞏格乎神心介福蕃釐交騰于<lb/>
百順振聲飛響洞接于九圗大眚惟新含生胥抃臣飲<lb/>
和云舊逢吉自多輙呻畢以考言均過簫而效響謹抒<lb/>
陽郊慶成五言詩一章十六韻干冒宸聽無任震惶謹<lb/>
繕寫隨狀上進以聞謹進<lb/>
上帝懷明徳圓壇展盛儀南城七里路三歳一郊時豫<lb/>
<pb n="KR4d0021_WYG_019-3b"/>
動森華蓋乾行儷絳螭山河對旒冕辰象倚旍旗禰祏<lb/>
前增謐皇靈下告慈密都俄奠玉清廟徧嘗粢田燭紛<lb/>
先置軒營肅左移禮行忘景晏恩厚覺寒遲紫宙天鴻<lb/>
洞賔柴燎陸離合祛聫祭秸妥侑判純犧腏食千華炬<lb/>
陪祠萬翠緌開天浮恊氣亘海受洪釐愛日兼祥至隨<lb/>
風與令馳羣心樂更始徽册貺顓辭堯舜文章煥淵雲<lb/>
頌嘆疲無階効論報敢告日孜孜<lb/>
　　孟冬駕狩近郊<hi>并狀歴案仁宗本紀係慶  五年十月事</hi>
<pb n="KR4d0021_WYG_019-4a"/>
臣伏覩今月十七日幸楊村打圍皇帝親射麞兔甚多<lb/>
至未刻還宫者歳始孟冬駕云行狩除地近縣先置迥<lb/>
場詔七萃以景從按六龍而行健皇帝陛下躬御武節<lb/>
俯從前禽兩驂亟馳一發如破獸人給鮮之不暇君庖<lb/>
課獲以旣盈幔省中休衢尊徧錫取不殫物姑薦宗廟<lb/>
之新民傒其來喜見羽旄之美入而振旅日未靡旃臣<lb/>
猥挈荷囊預從豹乘親逢盛事難黙悴音謹撰成皇帝<lb/>
狩近郊詩一章五言二十韻繕寫隨狀上進輕浼呈覽<lb/>
<pb n="KR4d0021_WYG_019-4b"/>
伏用震惶<lb/>
講事當農隙于畋法健行百神奔漢蹕萬騎扈軒營彍<lb/>
弩先驅肅彫戈後隊明雲羅垂列岳虎落壓裨瀛掠野<lb/>
毛羣萃搜林羽族并熊羆兆中見鵞鸛陣前程疊中星<lb/>
弧妙連飛月箭輕<hi>皇帝親射皆指禽命中</hi>鴈窮書併墜兔盡窟兼<lb/>
平俊鶻交拳擊寒鷹厲吻鳴舞驂均耳耳鋂犬鬭令令<lb/>
示祝仍開網招虞不用旌纔聞大緌下己見獲車盈行<lb/>
在移鑾仗塗中集幔城夀觴稱帝酒恩膳徧君羮霧日<lb/>
<pb n="KR4d0021_WYG_019-5a"/>
瞳曨暖霜原澶漫清長楊巻衰葉敦葦拉枯莖羽獵何<lb/>
煩諷車攻遂合賡寧專乾豆薦要閲建章兵風入旂常<lb/>
影天含鼓吹聲九街猶未曉堯屋己還衡<lb/>
　　進幸南園觀刈宿麥詩<hi>有表聖案仁宗本紀係天  三年五月事</hi>
臣某言伏以囿游神隩素謹于弄田霄極嘉生式登于<lb/>
首種震吾王羽旄之美竦彼都人士之觀伏惟皇帝陛<lb/>
下惠利翔仁清明求治候駟星而訓務謹鳥師之扈民<lb/>
萬寳阜滋至和鼓舞直斗城之南辟嚴虎落之繚垣薰<lb/>
<pb n="KR4d0021_WYG_019-5b"/>
吹襲辰秀岐彌望京師奔告獻狀于屢豐宸蹕健行宣<lb/>
風于一豫用薦新于寢廟差賜帛于農人薰為樂和塞<lb/>
乎穹壤臣幸逢嘉會竊綴蕪音得于轅壤之餘備乃瓜<lb/>
華之采呈覽是瀆隕越為憂臣某謹進詩隨表稱賀<lb/>
農扈方迎夏宫田首告秋嘉生擁瑤縣蕃穗徧天麰肅<lb/>
雨津莖浹薰風獵頴浮登成告田畯省歛徯王游紫宙<lb/>
凝神暇丹書訪道休天行九五健歳取十千求洪洞開<lb/>
金狄連蜷按玉虬塵清屬車豹槍密羽林騶芝覆依丹<lb/>
<pb n="KR4d0021_WYG_019-6a"/>
旭旌門倚綠疇先驅䕶綿野後騎隘長楸滌圃初開地<lb/>
腰鐮競勸收田趨農帝耒塍錯夏王溝褎栗攢周甸茨<lb/>
梁屬舜眸籞長包圈虎箱重載星牛九扈開靈囿三辰<lb/>
駐綵斿勞農差有賜置酒酌言酬鳴爵知年稔為魚告<lb/>
夢優雲雷一日澤鐘鼓萬人謳帝醉鈞天闋仙歸紫氣<lb/>
留明馨資寢廟足食煥緹油<lb/>
　　觀太學釋奠<lb/>
鄉盛菁莪選邦崇奠菜儀涓辰大昕鼓持節少牢祠粉<lb/>
<pb n="KR4d0021_WYG_019-6b"/>
袞瞻凝睟銀袍豫攝齊芼羮紛澗沚鬱齊泛尊彞璧水<lb/>
回寒影經槐隨曉枝幸觀三獻罷共荷百朋時<lb/>
　　大酺紀事十四韻<hi>天禧二年</hi>
太極登徽册鴻恩潤慶圗三秋少皥月五日漢家酺碩<lb/>
惠東西曁高年左右趨雲雷方沛澤酒食更成需慈宴<lb/>
周緜㝢宸嬉極上都風飛迎沛筑尊滿列堯衢鼉伐漁<lb/>
陽鼓龍吟北里竽激波呈曼衍跳索戲都盧虎瑟修旃<lb/>
映鴟夷後乘俱瑞烟浮玉㦸靈旭射金鋪篚帛侔王鎬<lb/>
<pb n="KR4d0021_WYG_019-7a"/>
童冠盛舞雩歌忘齊國味辱免絳人塗紫宙纖羅廓層<lb/>
穹恊氣敷萬靈酣飫賜朝野正多娛<lb/>
　　奉和御製後苑賞花詩<hi>有狀</hi>
臣伏見今月二十五日召宰臣以下赴後苑賞花釣魚<lb/>
側聞降賜天什許羣臣屬和榮幸之極二紀罕逢臣濫<lb/>
直北門于法當從而偶以移疾適在告中不得侍歡祕<lb/>
幄與百獸參舞帳恨三陌飛肉無階謹率蕪累次歌奉<lb/>
和聖製詩一章局情淺致無以稱道盛德萬分之一干<lb/>
<pb n="KR4d0021_WYG_019-7b"/>
凟呈覽<lb/>
詔蹕迴清籞宸旒駐紫烟矞雲霏漢幄法曲度文絃獵<lb/>
翠雄風度凝香甲帳褰仙葩浮羽葆藻衞縟芝㕓式宴<lb/>
千鍾酒迷魂七日天宸章紆寳思休詠掩樓船<lb/>
　　代賦後苑賞花釣魚<lb/>
黃屋宸襟豫靈崐苑制雄鈞天回帝所太液近唐中瑞<lb/>
旭搖卿靄丹葩雜紺叢王魚多在藻君鵠鎮迎弓式宴<lb/>
晞陽露徒歌屬大風此時慈惠洽共樂夏渠豐<lb/>
<pb n="KR4d0021_WYG_019-8a"/>
春豫凝蒼陸天旋駐翠華黄圖包漢制靈沼象周家風<lb/>
助千人唱神移萬品花韶音清感鳳騶節妙論豝宴露<lb/>
晞心藿需天灧酒霞侍臣均式燕羲馭重西斜<lb/>
　　慈聖閣秋橙結實上召宗臣同觀<hi>案仁宗本紀係慶歴四年事</hi>
昔預穰侯貢今移漢掖旁帝憐秋實茂天許本根強媚<lb/>
葉童童密幽花裛裛香苞垂列星緯味變九霞漿薰軫<lb/>
分風近仙盤餉露涼和羮並梅䕩連葉讓芝房舜日晨<lb/>
烘霧堯雲夕䕶霜不隨江北化思助廟中嘗盧橘非同<lb/>
<pb n="KR4d0021_WYG_019-8b"/>
種安榴肯並芳榮觀聳麟族賦筆助荷囊<lb/>
　　被召觀三聖御書詩<hi>有狀聖案仁宗本紀係天  八年八月事</hi>
臣今月九日䝉召赴迎陽門觀三朝御書者天作上聖<lb/>
神付多能珍毫霏麗睿文森積星日列象雲漢為章詔<lb/>
範後昆作成希寳皇帝陛下仰奉祖則欽懷宗軌列籤<lb/>
分帙跋尾署年將秘禁中永冠緹籍何圗近列咸預榮<lb/>
觀慶尚臨顔物皆改色歡猶在臆歌不檢言謹齋祓抒<lb/>
成詩一章凡六十字以伸感會塵昧聰覽伏用震惶其<lb/>
<pb n="KR4d0021_WYG_019-9a"/>
詩謹隨狀上進以聞<lb/>
列聖多能備俱留乙夜勤出圗天與畫觀跡帝成文露<lb/>
灑紛仙液鸞囘雜瑞羣毫均五色麗書對十行分玉軸<lb/>
羅新帙芝泥儼舊薰嗣皇尊世哲金匱冠攸聞<lb/>
　　題承詔亭<lb/>
地占高明適亭兼仁智居竹林兹置酒栗里近囘輿山<lb/>
對盤龍外濤觀濯鷺餘落霞霏迥宇升月浄涼疏園甃<lb/>
梧隂合牕風桂落徐嵒芳曼空逕野綠冒前除宴厦仍<lb/>
<pb n="KR4d0021_WYG_019-9b"/>
喧雀賓庖已饜魚落成嚴詔下猿鵠怨軺車<lb/>
　　車駕出獵和丁學士<lb/>
九扈聊清野三驅比出畋紫雲華蓋上玉斗帝車前藻<lb/>
衛羅長薄星槍落晩㕓旗開龍對舞<hi>新製黄龍旗以標行在</hi>驂合<lb/>
鴈相聨魚貫圍中隊風毛仗裡天寒熊批怒掌飢鶻下<lb/>
蒼拳困獸開仁網良禽獻廟鮮<hi>上射中禽即先薦太廟</hi>賜庖飛騎<lb/>
促勞飲釂烽傳歴覽黄圖逈裴回翠㡌旋邇臣將盛美<lb/>
吉日繼王篇<lb/>
<pb n="KR4d0021_WYG_019-10a"/>
　　紀聖詩<lb/>
沙麓披祥牒金刀襲裔昆嬪虞冠媯汭生子首姜嫄自<lb/>
昔儀椒壼乘時正翟軒褘褕躬象服黄老好名言慈䕃<lb/>
天同廣柔風律並暄露光流月姊祕緯應星黿嗣統開<lb/>
横兆遵遺奉夀原愛親周道始加太漢儀尊參務絲言<lb/>
慎臨朝玉色温從容攜日月指顧靖乾坤盡散脂田邑<lb/>
親繰繭舍盆紀功彤管史貽訓濯龍門寳稼興東户佳<lb/>
兵戢左鞬萬靈翔氣辨五始匝春元夜隕西方雨神清<lb/>
<pb n="KR4d0021_WYG_019-10b"/>
積石源良時標歴鳳延祝動廷鴛繅玉虹光射絲嚢露<lb/>
采翻齋科蘂珠館供會佛家園薦夀超千刧同寅望九<lb/>
閽南風來助曲北斗下臨罇瑞鑑紅搖旭香罌碧裊昬<lb/>
欽承子道至奉養母儀敦雉翣横霏霧仙盤灧瑞暾紫<lb/>
雲囘幄影銀蒜動鈎痕我有吹笙宴朝均湛露恩伻圗<lb/>
邁明辟雜霸掩曽孫束帛霑羣后張旜答樹惇思賢君<lb/>
子荇循法大夫䌓賮貝南浮海邦圖北際鯤此時歸寳<lb/>
算仙石奉綿存<lb/>
<pb n="KR4d0021_WYG_019-11a"/>
　　九日侍宴大清樓<lb/>
薦九標佳節中天駐翠輿晨光清複道秋色徧儲胥畦<lb/>
稻霜成後宫橙露飽初省收行歩玉拜賜儼華裾<hi>皇帝臨視</hi>
<hi>刈稻宣許從臣同觀又令觀橙訖并賜橙稻新米</hi>曼衍來長樂鴟夷下屬車帝<lb/>
韶儀瑞鶠王藻躍恩魚霽霧供披拂涼風助掃除高楊<lb/>
穿葉外仙菊泛花餘寒入弓聲厲歡留酒算徐神池原<lb/>
不浪温樹未曽疎帝眷憑秋稼臣心仰夏渠承平將樂<lb/>
事並入史臣書<lb/>
<pb n="KR4d0021_WYG_019-11b"/>
　　十日宴江瀆亭<lb/>
節去歡猶在賔來賞更延悠揚初短日凄𦂳乍寒天霽<lb/>
沼元非漲秋花自少姸蟻留新獻酎蕙續不殘烟戲鰋<lb/>
衡餘藻游龜避折蓮流芳真可惜從此遂凋年<lb/>
　　尹學士自濠梁移倅秦州<lb/>
于役三年逺論兵兩鬢斑不辭征戍苦要作破羌還楯<lb/>
墨應圜熟兠烽報永閒浮舠背淮服盤馬入秦闗遂閣<lb/>
讎書筆仍餘聚米山憶君他夕恨遙向隴雲間<lb/>
<pb n="KR4d0021_WYG_019-12a"/>
　　初除直講獻内閣馮學士孫侍郎<lb/>
圓海崇遺教中陵育茂材霧從仙市合風向舞雩來寳<lb/>
篆侔東壁儒篇訪曲臺泮芹參上俎燕篲擁輕埃鼓篋<lb/>
華冠聚丘山縹帙開蟲形浮墨沼䑕耳綻經槐有客緣<lb/>
承乏無庸愧濫陪難重漢家席易眩魯門杯學困青箱<lb/>
廣書愁皓首催空塵慱士議不稱洛陽才高閣連雲景<lb/>
層城枕斗魁惟應仲尼冶未惜鑄顔回<lb/>
　　和石學士直舍晨興<lb/>
<pb n="KR4d0021_WYG_019-12b"/>
高閣休殘暝層梁逼早暾芳風萬年樹殘月九重閽枕<lb/>
歇淵魚夢裘貪睡貉温星杓壓城角天漢落河源肅唱<lb/>
千廬寂傳聞萬户喧烟浮紫藜觀春著翠梧園有客方<lb/>
岑寂紬書滯討論新年居右席此地到西崑硯瀉含毫<lb/>
滴刀餘削杮痕談高白馬度頌罷碧雞翻幸接雌黄几<lb/>
同歡清白樽<hi>古樂府有清白各異樽</hi>不因窺麗句誰刮翳瞳昏<lb/>
　　再到國子監感昔有懷<lb/>
十載虞庠路依然目所存高槐記經市秋水識橋門迥<lb/>
<pb n="KR4d0021_WYG_019-13a"/>
閣珍圖秘長廊審像昏舊徒皆突弁故友即塵根<hi>與予同直</hi>
<hi>講者公孫覺王琪皆已淪謝</hi>昔在衣成緇今還祿有軒范雲身寖老<lb/>
<hi>雲表有太學老慱士之語</hi>何術謝君恩<lb/>
　　上元觀燈紀事<lb/>
泛膏聞舊典秉燭嗣芳辰霞破初迎月林寒即讓春鈞<lb/>
天移帝樂北斗下城闉匝地沈香燎浮空羅襪塵並珂<lb/>
馳寳鉸分幰騖彫輪忽去騰夷路還來競要津酒胡矜<lb/>
酎美梅額衒籹新誰見甘泉畤昬祠遂至晨<lb/>
<pb n="KR4d0021_WYG_019-13b"/>
　　玉堂北欄叢竹<lb/>
玉署凝嚴處朱欄封殖恩其誰賞高節祗自保孤根密<lb/>
幹青杠矗危梢翠纛翻故林兹地隔新實幾時䌓細籟<lb/>
供風枕斜隂疊月軒雀驚衝葉墮蟬静抱枝喧戴氏當<lb/>
年譜梁王自古園對容金馬客深在玉堂門本以蕭蕭<lb/>
擢還由冉冉存烟能留暝色粉解記春痕拾籜題吟墨<lb/>
披叢爽醉魂愛君同省樹不敢為人言<lb/>
　　九日<lb/>
<pb n="KR4d0021_WYG_019-14a"/>
帝京䝉福近相國偃藩初瓮熟中齋酒㕑鮮上客魚髙<lb/>
懷日蕭散外物乆驅除犀首無妨飲宣尼或飯疏林凋<lb/>
疑野濶荷罷似池虚此樂憑誰辨須煩藻思餘<lb/>
　　會聖宫<lb/>
寳地披重岫環宫庇萬榱人瞻鼎湖駕天䕶玉簫祠列<lb/>
聖聨絺袞千官擁翠緌隂森殿中傘㫚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羽林旗白日<lb/>
窺晨幌明河宿曙帷露盤金突兀甲帳繡葳蕤馴象春<lb/>
耕外遊冠月出時洛湍縈禁籞嵩岳倚罘罳早晏嚴薰<lb/>
<pb n="KR4d0021_WYG_019-14b"/>
燎春秋達信辭樽醅綠葉桂齋饌紫房芝壁帶華燈錯<lb/>
銀牀露綆埀奇葩萬品秀珍木五衢滋碧柱峩翔鳳璇<lb/>
璫舞暗螭園金布為地<hi>次東有景雲禪院</hi>泉玉潄成池<hi>宫西卽馮家溪</hi>
刼石聊容拂仙花自不萎樓含太虛近鐘到下方遲賜<lb/>
服鄉三老歌風沛小兒奉承紛有次過謁儼多儀此路<lb/>
真姑射前峯即具茨何當紆詔蹕原廟慰時思<lb/>
　　和道卿舍人承祀出郊過西苑馬上有作<lb/>
西郊一超忽祠節暫踟蹰天迥欹臨野河長側貫都飛<lb/>
<pb n="KR4d0021_WYG_019-15a"/>
亷披苑路南斗抱城隅填塹時休獵棲糧户免租虎歸<lb/>
仍習圈鳳下稍依梧池岸斜聨籞宫楹上集胡慎齋雖<lb/>
有屬勝踐未云孤霧裡過仙市輪邊認佛圖檉楊閒對<lb/>
偃鶬鴰静相呼牧罷林將暝樵歸徑自紆有懷摛鏤管<lb/>
何苦促驪駒壯思飄然發知君顔謝徒<lb/>
　　三月二十一日集海雲鴻慶院<lb/>
地勝祠仍古春餘物徧華山雲時抱石佛雨不萎花嶺<lb/>
挾樓梯峻巖牽殿墄斜淙谿雜環佩怪蔓走龍蛇供<hi>去聲</hi>
<pb n="KR4d0021_WYG_019-15b"/>
坐僧飛鉢香園客戲沙吾游真草草深意負青霞<lb/>
　　喜同朱舅秀才小飲<lb/>
隱几劇端憂良辰喜嘯儔掞天鸚鵡筆換酒鷫鸘裘談<lb/>
麈真同色賓壺喜順投雪雲低北户棊墅接西州露葉<lb/>
燕蘭老霜津鄧橘秋二豪休作頌五白自成牟平日欣<lb/>
交吕前期即召鄒彫觴莫辭醉溝水易分流<lb/>
　　將東歸留别楊宗禮十韻<lb/>
清白舊家聲論交得寧馨摛華吐鳳賦聞禮堕鱣庭潘<lb/>
<pb n="KR4d0021_WYG_019-16a"/>
夏叨連璧荀陳更聚星膠投思固漆渭濁許過涇合坐<lb/>
懷妍唱分詩寫素屏情深方柏悦性懶自榆瞑短羽偏<lb/>
驚月覉游劇泛萍北梁催税鞅南郡阻繙經曉色三竿<lb/>
日離歌十里亭期君促西上相遇在神坰<lb/>
　　漢州房公湖<lb/>
丞相于藩日疏湖訟閣西疑從濟川地寫出釣璜溪流<lb/>
淺初無浪源清不貯泥月為宵幌燭雲作曙樓梯礙馬<lb/>
汀篁密縈船浦蔓低人亡桃李在脈脈尚成蹊<lb/>
<pb n="KR4d0021_WYG_019-16b"/>
　　得故人楊備書<lb/>
款款南雲信相存安穏不比年常屬疾兹地幸為州浩<lb/>
蕩親知隔奔騰日月遒暴公初有刺孫叔竟無謀墨白<lb/>
蠅間變嫌疑李下求側身忘夙夜回首得沉浮士節何<lb/>
嘗屈君恩叵計酬洴封共龜手知罪一春秋言命由來<lb/>
罕逢辭敢辯廋紛吾常用拙焉往不離憂重詛勞三物<lb/>
揚芬避十蕕虚弦落驚鴈真月喘疲牛谷口輸誰隱周<lb/>
南愧自留尫殘千騎長形勝二山流寡術驅秦盜彌旬<lb/>
<pb n="KR4d0021_WYG_019-17a"/>
錄楚囚巫風那肯化祠鼓詎曽休安敢龔黃最真堪趙<lb/>
魏優闊然宣布曲直爾畔牢愁今子身東望思同智北<lb/>
游攄懷弄杯杓對帙理墳丘眷眷餘青眼蕭蕭共白頭<lb/>
姑縈裘與葛隨度臘和膢滿櫟人寧顧遺簪上或收狂<lb/>
言非所恧君乃惠施儔<lb/>
　　内閣孫侍郎生辰紀徳<lb/>
鳳琯凝姑律奎鉤誕佐臣祥標六蓬矢家盛十朱輪變<lb/>
道齊成魯端朝甫及申禁中朝夕誨帝右老成人徧讀<lb/>
<pb n="KR4d0021_WYG_019-17b"/>
蘭圗字多陪豹尾塵桓榮師自許石建謹無倫振鷺飛<lb/>
逾潔緇衣乆更新鑄賢今是冶播物晩為鈞胡廣潭留<lb/>
菊䝉莊樹有椿奉公為夀禱山立輔昌辰<lb/>
　　郭仲微見過問疾<lb/>
薄宦真何補居然滯拙艱無心圖作佛<hi>予素不喜浮屠常以此箴誚世</hi>
<hi>人</hi>有疾願藏山臂率愁肌減毛驚暮領斑未能吳客問<lb/>
誰恨越人彎學倦書刀廢呼慵愽雉閒寧慙局轅下為<lb/>
恥醉墦間直道胡論枉空言分合删蒼蠅徒擾擾狂猘<lb/>
<pb n="KR4d0021_WYG_019-18a"/>
自㘖㘖上客迂飛蓋窮閻問閉關餘光照徒壁高辨破<lb/>
連環感激排非聖棲遲觸怒頑十年休賦蜀二始欲睎<lb/>
顔<hi>予屢乞郡守而未遂</hi>昔有彈冠進今將襆被還春休晴絮白日<lb/>
入暝霞殷舊産平臺側新田穎水灣<hi>予近有田數頃在陽翟即穎水之陽</hi>
吾游如不遂巖樾試重攀<lb/>
　　和晏相公九日郡筵<lb/>
令序凝秋籥歡游駐使軒行觴酒籌密踏節舞韡翻橊<lb/>
熟丹房解萸香紫粒䌓風頭獵輕慘日腳送斜暄鏤管<lb/>
<pb n="KR4d0021_WYG_019-18b"/>
新篇逸<hi>轉運學士即席賦詩</hi>吹花舊俗存請為丞相夀長乆慶調<lb/>
元<hi>魏文帝書稱九月九日俗嘉其名以為宜于長乆</hi>
　　早夏集公會亭餞金華道卿内翰守澶淵得符字<lb/>
早夏乘休沐離襟屬餞壺欣同佩荷橐恨及唱驪駒感<lb/>
戀陪雲筑<hi>道卿留預乾元上夀乃行</hi>翻飛别帝梧騰裝照魚服行帳<lb/>
繞犀株慙去班中詔寧容滯左符惟應九里潤䝉福在<lb/>
京都<lb/>
　景文集巻十九<lb/>
</p>
<p>
</p>
  </div>
<div>
<head>景文集巻二十</head> <lb/>
    <p>
<pb n="KR4d0021_WYG_020-1a"/>
欽定四庫全書<lb/>
　景文集巻二十<lb/>
　　　　　　　　　　　　　宋　宋祁　撰<lb/>
　五言長律<lb/>
　　鹿鳴筵餞諸秀才赴舉<lb/>
令日真良宴歡持鳴鹿杯初飛禰衡表共識子虛才龍<lb/>
沼雲鱗動鵬溟浪翅開危言切晁董祕思屬鄒枚經市<lb/>
騰裝早封軺續食催應須戒驅弩翹待駟車囘<lb/>
<pb n="KR4d0021_WYG_020-1b"/>
　　送承制劉兼濟知原州<lb/>
假節分州郡掄才出將門還提射聲旅<hi>上以禁卒千人為君帳下</hi>幷<lb/>
破䕶羌屯<hi>君兼涇原路都監</hi>尺詔方臨遣新書得細論旃酋陪<lb/>
獵帳戍校接歡罇後伍鞬櫜密前驅鼓吹喧隴笳梅落<lb/>
怨邊陣月殘奔赤白猶傳警先零久負恩行期雪家恥<lb/>
三㨗奏天閽<lb/>
　　早春雨中因呈邑大夫<lb/>
瑞澍霑春陸膚雲壓暝臺霰寒休雜下風好即東來遠<lb/>
<pb n="KR4d0021_WYG_020-2a"/>
岫吞將盡陰霞照暫開徧滋畦下麥併濕隴頭梅灑罶<lb/>
南魚躍漂蘆北鴈哀蓬乾釣師臥疨冷牧騶囘天發千<lb/>
驍電人同百里雷我私欣遂及頌扈九農催<lb/>
　　送范希文<lb/>
日夕朋簪遠空成咄咄嗟危言猶在口飛語已磨牙室<lb/>
救鴟鴞毁庭喧獬豸邪青蒲空頓首白簡遂為瑕身厯<lb/>
千金險頭經一夕華便應過楚澤何異向長沙蕢土障<lb/>
河拙園葵望日賖盡焚温室草尚得使君車勝壤堪懷<lb/>
<pb n="KR4d0021_WYG_020-2b"/>
古扁舟復載家此時能痛飲努力詠餘霞<lb/>
　　喜有秋<lb/>
順氣緜區廣嘉生告稔初人驚萬箱入天賜九年儲絶<lb/>
塞元休馬吾農先夢魚牛應賣刀後酒是乞漿餘祀續<lb/>
田神鼓郵喧粟尉車是年名大有敢告史臣書<lb/>
　　荷花<lb/>
别岸香風起横塘夕霧開歌須靜婉至步憶貴妃來折<lb/>
藕冰絲剰翻荷孔葢囘曽經佛圖咒解厭栢梁災盛時<lb/>
<pb n="KR4d0021_WYG_020-3a"/>
開為幕騷人借作媒謝才方麗句卓寡比愁腮有薏縁<lb/>
誰苦名蓮固自猜簪形侵寳䯻燭柄近官煤游羨龜巢<lb/>
密㸔防漏葉催使君迷已乆落晩且徘徊<lb/>
　　早濟江步<lb/>
南浦招招子中途靡靡心歸舟一葉小秋水两厓深露<lb/>
鶴凄仍㫁風蜩細欲沈桂華翻落月榆影送横參壯志<lb/>
兼時晩勞愁已日侵霜摧過江枳鐘眩避風禽薄宦真<lb/>
蓬累歸期問藁砧惟餘搖落意天㝢共登臨<lb/>
<pb n="KR4d0021_WYG_020-3b"/>
　　龐祕校掾九江兼歸汝南迎侍<lb/>
長停愁不淺征袂拂殘梅潘御家園近毛欣府檄來晨<lb/>
羞魚尾潔春溜鴨頭催拄頰談無對參卿掾有才城隅<lb/>
山疊映樓户月弦開廨樹藏環感因君寄九迴<hi>先君昔掾九江</hi>
<hi>予與伯氏皆生于廨舍舊老今猶識之</hi>
　　送次饒趙職方罷成德軍通判還朝<lb/>
倅乘淹榮序封軺促覲期文章二臺妙昆弟五常眉樹<lb/>
隱征郵密花留祖葢遲秋毫供握處春草見歸時書笏<lb/>
<pb n="KR4d0021_WYG_020-4a"/>
人思對垂櫜客愴離羨君如彩鳯先集翠梧枝<lb/>
　　泌陽王介夫<lb/>
上笏蘭臺彦能文江漢靈貪持御史劾不顧大夫醒詆<lb/>
毁真銷骨嫌疑畏殺青投冠集烏署解紱墮鳶溟毛脱<lb/>
荷囊筆塵昬寳帶釘書空寧咄咄避弋更𠖇𠖇校尉貪<lb/>
㕑釀臨川集貝經光華覆盆日哆侈譖人星生計依江<lb/>
芷年芳老砌蓂無人舉幡救揮涕望眀庭<lb/>
　　還都有感<lb/>
<pb n="KR4d0021_WYG_020-4b"/>
去國已十載召還今見收初無潁川最真添茂陵求物<lb/>
色多新識寒温減舊游宫毫與塵晦省樹向人秋奏乏<lb/>
三千敏恩難萬一酬重㝷紫荷橐郤侍翠雲裘建禮文<lb/>
書少湯官餅餌優屏營趨虎殿子細認奎鈎晩節誠知<lb/>
止吾生況若浮身來雖魏闕病免合滄州淺醉貽樽恥<lb/>
衰容作鑑羞歸年非鴈後破月是刀頭依聖讒方弭逃<lb/>
陰景自休乞骸從此近終計反林丘<lb/>
　　歳周移書課版<lb/>
<pb n="KR4d0021_WYG_020-5a"/>
漢史傳循吏唐家秩省郎海禽驚廟樂池鶩費君梁巾<lb/>
秃聊蓬首帷閒即偃牀案杯過永晝寺鼓報殘陽束帙<lb/>
雲籤冷窺園李樹僵後車常擊轂猥酒不空腸未易矜<lb/>
刀筆徒煩裹服章嵗周無吏最天極正包荒<lb/>
　　舅氏自壽陽由京師歸安陸<lb/>
道舊欣來駕銷魂遽遠離顛毛同白日<hi>舅雖大予一紀然予今已白頭</hi>
俗眼暫青時客飯稽留數<hi>古詩趣令辦粗飯慎勿使稽留</hi>齋醪酩酊遲<lb/>
風波須畏險老大共餘悲楚莽先春動梁雲向雪垂還<lb/>
<pb n="KR4d0021_WYG_020-5b"/>
家存别墅他㑹㸔圍棊<lb/>
　　仲微相過把酒有感<lb/>
故人當止酒今夕喜御杯事與朱顔改年將素領來鹿<lb/>
車君偃蹇鶴禄我裴回紬史餘三㰅為郎愧一臺洛吟<lb/>
真可效傖賦乆成咍平日雩風瑟塵襓為試開<lb/>
　　送樞直梅學士守并州<lb/>
素領登朝舊黄樞逓直新還持漢家節坐福晉墟民斾<lb/>
羽凌霜暁袍花犯雪春連雲祖壇幄隘道舞驂塵檄楯<lb/>
<pb n="KR4d0021_WYG_020-6a"/>
邊書息羮羊府宴均唐詩存雅俗亥字訪遺人縁飾資<lb/>
良守都俞重老臣莫為期月調行此冠華紳<lb/>
　　上春晦日到西湖呈轉運叔文學士<lb/>
春徧西湖上湖漪緑勝醅驚魚迎瀨躍鬭鴨擁波來栁<lb/>
已緣烟重花仍赴暖開側汀烟媚篠臥石水銜苔岸轉<lb/>
横杠度川窮飲舫回暗浮蟲聿役閒立鷺毰毸野畔平<lb/>
如界林蹊潤不埃光浮好雲日影倒靜樓臺山色乗晴<lb/>
露霞容著暝催浚行凡幾曲恨乏昔人才<lb/>
<pb n="KR4d0021_WYG_020-6b"/>
　　硤石乘舟晩歸<lb/>
晩棹乘餘興平川不駛流山來疑逼岸林度省移洲郭<lb/>
迥花仍繞嵒寒桂自留鼓聲風處疊颿影浪間浮候吏<lb/>
縁溪彴迎旗駭浦鷗嚮時天際遠還有望歸不<lb/>
　　中秋望夕不見月<lb/>
異時涼月好常爾惜嚴更此夜浮雲惡胡然溷太清心<lb/>
孤王粲牘案對景山鎗海蚌猶能滿城烏更不驚裴囘<lb/>
循北牖黯淡倚西楹蛩杼逢時急釭花得闇眀桂高應<lb/>
<pb n="KR4d0021_WYG_020-7a"/>
自秀蟾遠太無情坐想瑤輪轉孤懷悵未平<lb/>
　　清明值雨<lb/>
有渰興芳序餘寒暗慘悽遠山沈向盡雜樹望先迷天<lb/>
濶都成暝雲昏本自低漂灰禁餘火浮棗祓殘溪檻篠<lb/>
風爭亞汀鳬夜不棲篷聲攢釣渚蓑滴擁烟畦積潤侵<lb/>
重構長嚴壓曉鼙游人盤馬路獨漉逐春泥<lb/>
　　瑞荷同榦<lb/>
恊氣凝清籞嘉祥擢鈿荷共茄含瑞液分蒂葢文波魚<lb/>
<pb n="KR4d0021_WYG_020-7b"/>
戲浮香併龜游得地多房芝助連葉宫樹讓交柯柄合<lb/>
千絲剰盤差五兩過正須裁紫橐囘入從臣歌<lb/>
　　愁吟<lb/>
夜雨平階滴寒燈照幔孤未生靈運草先據惠施梧千<lb/>
里徒傷目三年欲變儒囘腸啼絡緯遠恨送襜褕怨曲<lb/>
傳繁瑟悲歌鈌唾壺此中如借問掩鼻願操觚<lb/>
　　偶書<lb/>
遠作分符守猶為持槖官易漂非待喣自栗不須寒髪<lb/>
<pb n="KR4d0021_WYG_020-8a"/>
變他年素心餘即日丹過門休骯髒逢路定汍瀾忌刻<lb/>
殊忠告蘧施足面謾直緣蜚語入正恨飲章難墜後仍<lb/>
加石驚初更避丸讒箕元有舌偽玉嚮無瘢任㧞終傾<lb/>
藿雖憎亦佩蘭隴雲平莽莽林露夜團團且欲排孤憤<lb/>
還應覔暫歡两岐行處帢五餞食時盤地善人差逸天<lb/>
高網寖寛戀軒嗟棄馬巢閣羨歸鸞楚嶂横朝塞淮波<lb/>
潄夕灘空將西望眼隨日到長安<lb/>
　　栁佐乾德尉<lb/>
<pb n="KR4d0021_WYG_020-8b"/>
塗㑹森璋罷唐銓結綬初家聲蘭倚玉祖德鸛衘魚周<lb/>
粟思馨膳京塵惜弊裾垂腰青采綬薰帙翠芸書鶴怨<lb/>
空山帳鷄棲外舍車日期優政洽公啓達儲胥<lb/>
　　懷古眺望<lb/>
城闉聊屬眺千古恨悠悠夏享空臺毁韓亡故社留廟<lb/>
祠旌潁鳯溪水識巢牛春色依林動晨煙傍戍浮疨騶<lb/>
閒自集田鶴呌相求町篠沿緑密川葭靃靡柔櫟墟迷<lb/>
鄭鄙騩路隔軒游感昔如吾輩曽經幾斛愁<lb/>
<pb n="KR4d0021_WYG_020-9a"/>
　　海棠<lb/>
西域流根遠中都屬賞偏初無可竝色竟不許勝妍薄<lb/>
暝霞烘爛平明露濯鮮長衾繡作地密帳錦為天<hi>吳人語帟</hi>
<hi>覆為帳天</hi>淺影纔欹檻横柯欲照筵愁心隨落處醉眼著繁<lb/>
邊的的誇籹靚番番恃笑嫣何嘗見蘭媚要是掩櫻然<lb/>
艷足非他譽香輕且近傳所嗟名後出遺載楚臣篇<lb/>
　　滁州趙學士重脩懷嵩樓<lb/>
丞相懷崧罷因之名郡樓使君嗟乆廢華棟鬱重脩人<lb/>
<pb n="KR4d0021_WYG_020-9b"/>
世興衰換山川處所留落成今日宴感舊向來愁西北<lb/>
天根遠東南地脉浮雲生蘭葉橑月近蒜條鈎樹雜猿<lb/>
呼暝風長鴈送秋此時如極目歸思恐難收<lb/>
　　開元寺塔偶成題十韻<lb/>
集福仁祠舊雄成寳塔新經營一甲子<hi>自至道乙未經始至至和歳乙</hi>
<hi>未告成</hi>高下幾由旬屹立通無礙支持固有神雲妨垂處<lb/>
翼月礙過時輪頂日珠先現絛風鐸自振沙分千界遠<lb/>
花㪚四天春億載如如地三休上上人堆螺俯常碣繚<lb/>
<pb n="KR4d0021_WYG_020-10a"/>
帶視河津陶甓勤爭運園金施未貧誰紆簡棲筆為我<lb/>
誌琳珉<lb/>
　　季春八日喜雨答李都官<lb/>
夜魄離星舍春膏浹大田乍迷榆塞樹徐暗栁營天沼<lb/>
滴銀波蕩階鳴玉綆聨餘萌催離土殘魃趣沈淵迥濕<lb/>
來鶯外斜寒去鴈邊莓莓滋野秀纂纂濯花妍戴響饒<lb/>
農笠眠聲羨釣船罅雲時露日迷岫旋埋烟酌酒聊相<lb/>
勞斯倉竚有年勞君歌閔雨予志謝先賢<lb/>
<pb n="KR4d0021_WYG_020-10b"/>
　　賦得敗荷<lb/>
為結秋荷恨因來溝水西魚驚一葢缺龜落半巢低細<lb/>
暗嬋娟渚香乾㪍窣隄莖枯縈繭緒盤側漏鮫啼自此<lb/>
空瑤席他年問濁泥那堪塘上雨㸃㸃共凄迷<lb/>
　　小荷<lb/>
濯雨拳紅展擎烟側鈿微纔勝漢臣橐未辦楚人衣矗<lb/>
矗閒攢沼差差靜隱磯游防靈蔡重戲怯孺魚肥莖弱<lb/>
從風靡珠成恐浪揮文鴛不肯去始得蔽斜暉<lb/>
<pb n="KR4d0021_WYG_020-11a"/>
　　馬上逢雪<lb/>
馬上逢飛雪都城觸望新天如不擬暝樹欲頓成春霰<lb/>
急初鳴瓦塗輕自壓塵灑逵先映璐飄闕欲藏銀宛轉<lb/>
呈歌麗裴回逼舞真㪚鹽拂波亂飛莢㸃星勻密影俄<lb/>
飛葢乾花㸔鈿輪無煩濕潘鬢今是二毛人<lb/>
　　南方未臘梅花已開北土雖春未有秀者因懷昔<lb/>
　　時賞玩成憶梅詠<lb/>
江南寒意薄未臘見梅芳為有輕盈態都無淺俗香<hi>香方</hi>
<pb n="KR4d0021_WYG_020-11b"/>
<hi>云甲煎淺俗</hi>倚風斜夕臉呵雪噤晨籹刀尺慿鮫杼比鄰託<lb/>
粉牆高枝籠遠驛側影照回塘曠望黄昏月嫶妍半夜<lb/>
霜一身來上國三載别炎方不見南枝早方驚北道長<lb/>
當時猶引領此際故回腸涙盡羌人笛魂銷越使鄉危<lb/>
樓難極目恨酒怯盈觴未到盧家第終虛白玉堂<lb/>
　　李少傅逸老亭<lb/>
逸駕歡迎養飛軒適所宜營菟茲寓老趨鯉即聞詩地<lb/>
勝心逾放人閒趣自竒嵩雲來冒棟滎溜下通池靜偶<lb/>
<pb n="KR4d0021_WYG_020-12a"/>
惟黄巻僊謠雜紫芝牕風伴披衽簷月對支頥相筆留<lb/>
齊榜邦侯慶壽巵美哉翬棘詠兼記掛冠時<lb/>
　　答朱彭州惠茶長句<lb/>
芳茗標圖舊靈芽薦味新摘侵雲崦曉收盡露腴春焙<lb/>
煖烘蒼爪羅香弄縹塵鐺浮湯目徧甌漲乳花勻和<hi>去聲</hi>
要瓊為屑烹須月取津飲萸聞藥錄<hi>本草茗以茱萸飲佳</hi>奴酪笑<lb/>
傖人雪沫清吟肺氷甆爽醉唇嗅香殊太觕瘠氣定非<lb/>
真<hi>唐陸鴻漸云嚼味嗅香非别也又母丘景言茶瘠氣侵精此語非是</hi>坐憶丹邱伴堂思<lb/>
<pb n="KR4d0021_WYG_020-12b"/>
陸納賓由來撤膩鼎詎合燎勞薪得句班條暇分甘捉<lb/>
麈晨二珍同一餉嘉惠愧良隣<lb/>
　　答朱彭州喜雪<lb/>
雪集先何所天彭闗内州雲澌結河漢風礫灑林邱眩<lb/>
晃三霄接繽紛一氣浮光逢晨睍薄花得冥寒稠拂樹<lb/>
瓊爭動縈牆粉暫留縮毛驚莋馬埋目憚呉牛客至蘭<lb/>
矜曲仙歸鶴擁裘鹽邊混熬素玉處亂方流併響鳴巖<lb/>
竹分滋浹壟麰印沙鴻鴈喜蔽葉鷓鴣愁䝉福沾餘潤<lb/>
<pb n="KR4d0021_WYG_020-13a"/>
稱觴隔竝游錦官才涷雨賡和負妍謳<lb/>
　　訪李生别墅<lb/>
風物澹蕭辰陵阿訪隱淪野杠裁度馬溪路劣生塵認<lb/>
菊知陶宅觀禾識魯囷林臯偏樂我魚鳥似留人山霽<lb/>
羣妍露林虛衆籟新長沮亟相語非敢問迷津<lb/>
　　書懷寄郭正<lb/>
僑籍依三輔愁顛徧二毛星灰對遒盡淚巻掩劬勞併<lb/>
歎絲兼路都捐筆與刀思旌初不定離緒僅堪繰醜是<lb/>
<pb n="KR4d0021_WYG_020-13b"/>
流離子材真樸遫曹未成虞弁進旋似郭竽逃邑聚巑<lb/>
岏合都城鬱律高惟餘人意戀戀劇綈袍<lb/>
　　螢<lb/>
腐化何微𦕈孤光只自求單飛一金躍羣㪚數星流廢<lb/>
苑蒼茫夜離宫窈窕秋戍埤同燼落客幔共燈愁明滅<lb/>
風前亂裴回葉處留人問厭白鳥不為盡餘羞<lb/>
　　和梅侍讀給事秋雪<lb/>
朔氣迎秋晏因成糅雪飄園賔驚早賦郢曲愛新調雜<lb/>
<pb n="KR4d0021_WYG_020-14a"/>
霰鳴寒蘀紛花混晩苕光含闕邊鳯温借省中貂縞頃<lb/>
纔供望鹽波已屢銷今年屬清思旻㝢共寥寥<lb/>
　　春前二日獲雪<lb/>
佳雪春前降層陰臘外留日昏霏霰集風定舞花稠浩<lb/>
氣皚皚徧繁光衮衮流灑林初亂塢拂瓦暗平溝洞矗<lb/>
三雲伏山迎萬玉侯客車羊作駕仙氅鶴供裘只有歌<lb/>
堪和都無色可侔險堆憐傍砌斜濕愛侵幬面旋成遲<lb/>
落繽紛不頓休粉塘連北渚縞頃接西疇興往惟思戴<lb/>
<pb n="KR4d0021_WYG_020-14b"/>
賔來但憶鄒絮痕侵栁動鹽影著波浮宿莽攢瑤草長<lb/>
隄臥素虯正緣先畢雨倂欲潤天麰應禱驅民癠呈祥<lb/>
溢里謳長人䝉帝力歡酌任言醻<lb/>
　　小雪<lb/>
低雲淡河界零霰集天涯樹亂三眠絮叢迷五出花舞<lb/>
風都擬重入隙故成斜密瓦平將半前山暝欲遮漸堪<lb/>
迷淨練併欲誤疏麻粉出房陵水鹽飛海岸沙舟來戴<lb/>
逵宅客過李王家此日長安酒旗高未易賒<lb/>
<pb n="KR4d0021_WYG_020-15a"/>
　　感懷<lb/>
天與疎慵地人無榮進心死灰差免溺棄杖即成林主<lb/>
諾固多暇避賢懷所欽難邀潁川鳯敢望漢臺金倚酒<lb/>
狂雖在荷蓑歳已侵恭聞容考績縁此未投簮<lb/>
　　新筍成竹<lb/>
雨町犀株突陽臯錦槊攢竅均軒世律皮解漢廷冠冉<lb/>
冉生能直蕭蕭意自寒翠雲舒作葉碧血染為竿梢弱<lb/>
烟方定筠浮粉未乾抛隂照流水迸節犯朱欄㑹待翔<lb/>
<pb n="KR4d0021_WYG_020-15b"/>
鵷集非縁戲馬殘林間誰共賞坐想七賢歡<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十<lb/>
</p>
<p>
</p>
  </div>
<div>
<head>景文集巻二十一</head> <lb/>
    <p>
<pb n="KR4d0021_WYG_021-1a"/>
欽定四庫全書<lb/>
　景文集巻二十一<lb/>
　　　　　　　　　　　　　宋　宋祁　撰<lb/>
　五言長律<lb/>
　　送馬軍范太尉<hi>恪</hi>
平狄方開府鐫羌舊著名<hi>君于陜西戰功最多</hi>新提建章騎入領<lb/>
羽林兵賜槖千金重留車兩印榮已封頭尚黑休戰髀<lb/>
還生大斾前驅影鳴鐃後隊聲軷壇勝算爵客飯飫侯<lb/>
<pb n="KR4d0021_WYG_021-1b"/>
鯖山背迷榆塞雲披認薊城介圭朝漢幄釦仗侍軒營<lb/>
悵别疎華恨勤歸杕杜情君看畫像處麟閣近西清<lb/>
　　喜連君錫過郡<lb/>
稍稍客引去依依君見過胡為困重趼正欲問無他<hi>古者</hi>
<hi>他為人患每相見問無他否</hi>甑黍驚方熟犀談省舊訛感餘秖惝怳<lb/>
衰罷有蹉跎直取憂襟解聊從醉弁俄緩行清白酒隨<lb/>
意短長歌臯壤星霜宴纓瓖塵垢多且應留從僕同賞<lb/>
二山阿<lb/>
<pb n="KR4d0021_WYG_021-2a"/>
　　送聞大夫遊西天<lb/>
五竺能仁里重游路不迷詔辭丹鳯北身到白龍西野<lb/>
凈榴花早林暄貝葉齊暮雲程次濶斜月笠前低燕嶺<lb/>
長銜霧金河不貯泥梵王分供食戍校接征鼙窣堵方<lb/>
増飾祗園得徧躋無容帶歸錫秦蹕待新題<lb/>
　　覽中丞尚書譙陳二郡新詩<lb/>
自頃辭台路陪京擁使珂遺音追正始新韻徧中和贈<lb/>
答劉公數登臨叔子多腸迴初有感耳熱遂成歌驚夢<lb/>
<pb n="KR4d0021_WYG_021-2b"/>
春塘草歡顔雪席<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>拍殘吳子夜唱殺楚陽阿勝氣籠<lb/>
雲沆清懐貯月波無妨爍顔謝莫獨與羊何譙里鳴騶<lb/>
入陳郊露冕過二邦留雅咏棠樹共婆娑<lb/>
　　感事寄子明中丞<lb/>
乆玷三雲從仍叨千石榮羸軀付多病怯計㑹無成出<lb/>
守非嚴助何年召郤萌風摧向陽藿霜變度江橙畫閣<lb/>
勤聴訟春疇力勸耕遂慙循吏術姑促縣官征害馬直<lb/>
宜去勞魚實恐赬人心乆忘戰朝議近論兵戍鎖闗南<lb/>
<pb n="KR4d0021_WYG_021-3a"/>
數邊烽隴右明將機猶嚄唶賊膽尚縱横説士爭操牘<lb/>
<hi>闕下獻方略者蓋千計</hi>謀臣屈請纓已聞疲轉粟安得但嬰城且<lb/>
許和戎利重尋撓酒盟安危繫公等指授盡時英幸有<lb/>
千金募須容八陣精待衰曹劌鼓長揖亞夫營刷憤宜<lb/>
修德時巡況作京<hi>詔以大名府為北京</hi>矢方射嶓冢力欲斬長鯨<lb/>
憲祗言常屢王塗日以清悉心前席重直佞指人驚仗<lb/>
下霜餘凛班囘佩倚鳴早調黄鉉鼎催獻惡梟羮顧我<lb/>
罹飛語于茲類倒行鬼神慙賈誼脣舌避君卿直道今<lb/>
<pb n="KR4d0021_WYG_021-3b"/>
寥落狂辭先猥并椎如莫邪鈍倀若小冠盲秦俗矜車<lb/>
甲周詩賦斾旌㑹當濡橐筆企詠二邊平<lb/>
　　寄題外門亭園<lb/>
外家真大隱亭圃枕城闉談樹能留客飛鷗不畏人白<lb/>
雲仙嶺曙脩竹褉堂春溪遠尋難盡林幽趣旋新愛山<lb/>
仍作屐裁縠便為巾僧赴禺中飯樵歸落照鄰宅成翻<lb/>
忝相里舊況依仁千騎過從數連章刻翠珉<lb/>
　　喜刁從事見過<lb/>
<pb n="KR4d0021_WYG_021-4a"/>
窮閻乆藏疾有客獨迴輪密契瞻松茂羈懐慰蓼辛猶<lb/>
龍八才子<hi>君家昆仲皆當時之譽</hi>嗅雉一畸人藜藋仍開逕樵蘇<lb/>
賴庶貧吾僚青眼舊今世白頭新尚倚王陽仕終彈屋<lb/>
幘塵<lb/>
　　楊都官知隨陽<hi>君自蜀守為計倅旣而出郡</hi>
棧道迴忠馭牢盆幹計貲文書三署草兄弟五常眉遽<lb/>
爾分符竹欣然捧詔芝疾驅闗外傳奉引漢東旗夕月<lb/>
同離恨春膏徧我私他年五君詠應記阮咸麾<lb/>
<pb n="KR4d0021_WYG_021-4b"/>
　　和龎丞相<lb/>
顧我支離甚惟公念不才朱顔為列郡白髪入中臺閣<lb/>
道通天祿宫門拂斗魁論班元後鄭作賦或延枚病肘<lb/>
垂楊老危心一櫓摧根愁江北變葉喜洛陽來自昔邊<lb/>
州重當年蜀馭催燒烽看朔漠捫井歴崔嵬粗可繙前<lb/>
史何能調禁財流光成浩蕩孤宦易嫌猜曲外悲絃剰<lb/>
機頭謗錦開無功慙遠志有吏笑然灰左轄真虚忝仙<lb/>
曹復濫陪門鶋愁眩轉軒鶴老毰毸傾否知攸往成章<lb/>
<pb n="KR4d0021_WYG_021-5a"/>
恧所裁賈生空問卜楚客但勞媒特召依明主生還揖<lb/>
上台緹油觀册府巾履記翹材長跪懐人句徐傳道舊<lb/>
杯今兹宣父冶終得鑄顔囘<lb/>
　　送常熟尉錢訪<lb/>
雋譽高鄉品仙姿並國游新恩紺綸綬遺社酎金侯賦<lb/>
閣諸傖筆塵緇倦客裘平明催櫂鷁幾信侯潮鰌下豉<lb/>
蓴縈箸持螯酒溢甌江南三月草為子剩離憂<lb/>
　　寄王崇<hi>君年三十餘葉官隱居商山</hi>
<pb n="KR4d0021_WYG_021-5b"/>
築室占層峯高眠商嶺東鉢薰諸佛飯牕占上皇風餌<lb/>
桂將成父搴芝固有童驚猿參唳鶴伸鳥雜經熊客有<lb/>
希何㸃人多拜德公春雲不持寄誰欲問山中<lb/>
　　詠史<lb/>
古有容容福人譏齪齪員生能巧作奏死戒直如弦欲<lb/>
重高門地非論媚竈天詩書大儒冢絲竹後堂旃東閣<lb/>
翻芻馬西園竊富錢道謀誰執咎户選不因賢朱鼓成<lb/>
妖日羌鶡<hi>原註音芬案宋文鑑作雛非是</hi>入賀年須防反室詔終取闔<lb/>
<pb n="KR4d0021_WYG_021-6a"/>
門憐異日讒成錦先時黙似蟬空貽後人歎流涕掩青<lb/>
編<lb/>
　　贈通教大士善升<lb/>
此心通妙法他刼侍尊顔水月何嘗動煙雲相與閒香<lb/>
浮經葉暗霜㸃頷髭班施寳上人往銜花谷鳥還梵潮<lb/>
鳴夜浦天柱落秋山句偈聊持贈非緣文字間<lb/>
　　奉和長兄歲晏抒懷<lb/>
天暮雪雲繁相將客兔園老從星髮見嵗伴日車翻别<lb/>
<pb n="KR4d0021_WYG_021-6b"/>
葉晴猶舞征鴻暝更軒事君纔寸祿知我是空言競進<lb/>
家爭璧同聲伯有塤重吟探懷句更代一狐温<lb/>
　　寄天休學士<hi>時逓宿館中</hi>
春暝蓬山直知君思緒多玉蟾吟瀉滴朱幕臥生波談<lb/>
麈飄無幾書刀削乆鈋魚沈江上夢雞唱汝南歌落蔕<lb/>
燈煤暗雙盤露蘂和烟浮溫室樹雲澹客星河牟首傳<lb/>
清<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>章溝疊迥鼉子雲惟寂寞尚自奈嘲何<lb/>
　　夏日舊疢間發<lb/>
<pb n="KR4d0021_WYG_021-7a"/>
老至非無素憂來詎一源河魚真得疾牀螘誤成喧㕮<lb/>
咀供晨匕蹣跚逼夕軒何宜忝蓬觀祗合令文園霜挫<lb/>
顛毛秃雲添眼膜昏問天寧有禱依佛即忘言燕麥搖<lb/>
風砌蠙苔壓雨垣冒榮難自効三宿戀君恩<lb/>
　　蘭臯亭<hi>張學士充别墅</hi>
信美蘭臯地疏椽構迥軒山林閒處樂溪瀨靜中喧春<lb/>
桂開前塢秋菘接後園舟來無盡曲客到不空罇夕月<lb/>
生帷鑒晴雲抱棟痕主人貪細績未暇答驚猿<lb/>
<pb n="KR4d0021_WYG_021-7b"/>
　　送胡學士赴益州漕<lb/>
帝念西南重頻年輟俊翹還臨二星野催駕一封軺地<lb/>
出褒中險梯連劍外遙蹲鴟蔽川沃流馬餉軍饒檄去<lb/>
方移蜀書成遂薦譙客橙薰露夕官錦濯霞朝卓市醪<lb/>
華美渝僮舞勢趫省蘭聊罷幄亭柳重攀條煩使資游<lb/>
刄歸懐極本朝前知宣布曲即日徧歡謡<lb/>
　　羸疾益間呈聶長孺學士<lb/>
病緒蹇騷騷彌旬曠坐曹緣憂初得損非巧亦成勞計<lb/>
<pb n="KR4d0021_WYG_021-8a"/>
月銷雙臂驚年變二毛隙塵間日滿鐺藥晬時熬顧此<lb/>
逢熙盛紛吾異俊髦濫趨華雉省清䑛翠螭毫數米仍<lb/>
能飽搶榆不顧高聊尋秘方枕更繕養生刀夕穂含風<lb/>
月秋禽企露臯比來差勝晤有意伴持螯<lb/>
　　予昔游雲臺觀謁希夷先生陳摶祠堂緬想其人<lb/>
　　今追作此詩<hi>案此詩見華嶽志題作希夷峽</hi>
仙館三峰下年華百歲中夢休孤蝶往<hi>世言先生善睡一寢輒逾月</hi>
脱在一蟬空<hi>有塚在華山下</hi>蘂笈微言秘霄晨浩氣通丹遺䑛<lb/>
<pb n="KR4d0021_WYG_021-8b"/>
後鼎林遣御餘風市霧沈荒白飱霞委暗紅峨眉有歸<lb/>
約飛步與誰同<hi>先生化去前三日語弟子云吾將游峩眉弟子訝不辨候至期而終</hi>
　　還鄉<lb/>
自昔去先閈乃今還故廬隴桑濡露外嵒桂遺風餘稍<lb/>
識烏衣巷相過栗里輿感存横涕數道舊愬杯徐水涸<lb/>
溪容耗林殘野氣疎鳥喧晴處陌烟宿暝時墟彭澤期<lb/>
歸去臨卭喜第如擊鮮無乆慁趨局畏官書<lb/>
　　憶浣花泛舟<lb/>
<pb n="KR4d0021_WYG_021-9a"/>
早夏清和在晴江沿泝時岸風搖鼓吹波日亂旌旗醉<lb/>
帟牽緗蔓游鬟撲絳蕤樹來驚浦近山失悟舟移雅俗<lb/>
西南盛歸軺東北馳此歡那復得抛恨寄天涯<lb/>
　　大像閣<lb/>
追碧被層顛<hi>追讀為追琢之追</hi>靈姿映大千天光白毫際山色<lb/>
鈿螺邊海客供鬘貝江神捧坐蓮銜花馴鹿往投鉢毒<lb/>
龍眠影壓中流浪香飄萬里船慈威濟終古何止一長<lb/>
川<lb/>
<pb n="KR4d0021_WYG_021-9b"/>
　　覽蜀宮故城作<lb/>
國破江山老人亡岸谷摧鴛飛今日瓦鹿聚向時臺故<lb/>
苑猶霏雪荒池但刼灰赬遺糊處壤闔記數殘枚恨月<lb/>
窺林下悲風覔隴來依城狐獨速失厦燕裴囘廢社纔<lb/>
存柳陰垣自上苔有情惟杜宇長為故王哀<lb/>
　　早夏出城書所見成篇<lb/>
肅駕來墟落悠然矚霽氛飛花缺林影驚鷺破洲羣牧<lb/>
徑尋還失蕘歌㫁更聞平蕪與天遠孤日帶霞曛梁雉<lb/>
<pb n="KR4d0021_WYG_021-10a"/>
今誰嗅城狐古不熏楚人矜節物腰艾鬭蘭芬<lb/>
　　詠石<lb/>
勝具論終古尋幽屬政成待時藏磊落得地鬭崢嶸錦<lb/>
駁苔文露虹浮玉氣明夢池分到影牕岫讓吟情乍恐<lb/>
翻湘燕真疑刻漢鯨滴秋湖溜入觸曉寺雲生紫漢仙<lb/>
機遠西陵客棹輕映花雕檻接礙竹翠鞭横扣鼓非臨<lb/>
岸傳書異榖城願將侯鵲瑞旦暮奉承平<lb/>
　　春雪<lb/>
<pb n="KR4d0021_WYG_021-10b"/>
遲旭收天㝢層陰糅雪英傍階聊積玉籹樹旋消瓊越<lb/>
驛兼梅墜章臺代絮縈風囘飛自急池暖白猶輕曉露<lb/>
承隅滴寒澌逼沼生持杯一相勞膏脉趁春耕<lb/>
　　書局梅聖俞劉仲更二學士訃問繼至澘然有感<lb/>
二子繼淪閼惜哉難具論麈毛如昨語墨藁未乾痕翣<lb/>
霧迷歸柩㤺風慘葬原風流盡逝水日月促陳根從古<lb/>
死皆有由來命罕言病夫長慟罷翻幸巋然存<lb/>
　　思歸<lb/>
<pb n="KR4d0021_WYG_021-11a"/>
心悸真摧櫓年衰逼異糧西征何日賦東走向來狂遂<lb/>
隔承明謁虛稱建禮郎去都魂黯黯思幄淚浪浪見䓞<lb/>
慙紆綬逢荷誤索囊醒無次公酒老畏侍中香前席初<lb/>
延問煩言已中傷翕眉爭恃笑繞指詎容鋼事隱或投<lb/>
杼根危因拔揚陰收主父草幾落黨人章霧露淮天惡<lb/>
亭臯楚塞長平時猶有感爾日固迴腸溪漲淹蒲牒洲<lb/>
風挫葯房芿區晴外遠山疊暝前蒼毒虺寒猶蠚飢豺<lb/>
晝不藏若為貪坐閣自此戒垂堂淪骨深恩在雕蟲緒<lb/>
<pb n="KR4d0021_WYG_021-11b"/>
業荒身孤惟夕夢時到黼帷傍<lb/>
　　硤石寺<lb/>
衮衮上層巔飛空寳構聯山林楚遺塞樓閣佛諸天午<lb/>
刹中峯影晨香衆壑烟奫淪一水注開闢二崖穿旭日<lb/>
生嵒罅歸雲宿橑邉吾游常草草暫對社師蓮<lb/>
　　哭中山公三十韻<hi>案中山公即陳元佐</hi>
天欲鳴文鐸公先露上珍談鋒貫千載文緯補三辰海<lb/>
浪扶鵬徙雝朝簉鷺振盪邪初奏雅闢路近還淳汗竹<lb/>
<pb n="KR4d0021_WYG_021-12a"/>
刊譌徧仙藜遞宿勤漢家方授記趙世本多神稍上窔<lb/>
遼禪親逢堀吻巡每篇稱陸賈四頌識崔駰<hi>東封西瘞公皆第頌</hi>
<hi>有聲</hi>接晝來詞禁軒霞切睿宸<hi>祥符大記公入西掖</hi>金聲兼振玉絲<lb/>
緒遂成綸預讀蘭圖字時參豹尾塵批成五色詔乞守<lb/>
兩朱輪<hi>自外制守黎</hi>虎幄思賢數鼇山召節新<hi>自淮陽召直入北門</hi>請<lb/>
聞禆帝采有意靖宮鄰畀虎潛興譖猶龍詎肯馴符魚<lb/>
貪六六國猘避狺狺<hi>罷内制鎮淝上</hi>東震重光啟南箕哆焰淪<lb/>
觸邪觀豸乆斂手避驄頻勇退寧無謂斜飛故有因<hi>罷憲</hi>
<pb n="KR4d0021_WYG_021-12b"/>
<hi>司出鎮潁上</hi>終承紫芝召還返碧桃春<hi>復入北門承旨</hi>丁直何嘗屈<lb/>
蘭幽止自紉歌成接輿鳯書止太初麟<hi>修國書向成</hi>竟遂東<lb/>
平樂非憂宣子貧<hi>復淝上</hi>䝉莊祥止止尼父誨循循乆負<lb/>
騎星望非圖撤瑟晨夜歌忽稀薤仙壽頓摧椿奠乏芻<lb/>
如玉碑須臼受辛成蹊三榜士<hi>始永定祥符曁今上天聖凡三典貢部</hi>墜<lb/>
淚四州民<hi>自黎至淝凡四君</hi>自此亡遺直誰將贖百身他年虎<lb/>
賁飲無復老成人<lb/>
　　三泉縣龍洞洞門深數十步呀然復明皆自然而<lb/>
<pb n="KR4d0021_WYG_021-13a"/>
　　成<lb/>
虬洞閟靈峯緣虚一綫通雲披雙壁敞樹補半巖空穊<lb/>
竹森烟纛飛泉曵玉虹重蘿不肯晝陰壑自然風嶺㫁<lb/>
天斜碧崖傾日倒紅浮邱邈難遇留恨翠微中<lb/>
　　次韻和李長學士正月二十八日出郊見寄之作<lb/>
雅俗傳祠日<hi>州人以二十八日祠保壽侯及唐杜丞相悰于棠真堂</hi>年華重宴辰<lb/>
初陽澹江霧小雨破街塵<hi>是日雨而不濘游人皆集</hi>客葢浮輕吹齋<lb/>
刀儼後陳林芳催兔目原色換龍鱗壤路歌聲雜褠倡<lb/>
<pb n="KR4d0021_WYG_021-13b"/>
舞疊新持杯徧酬客惟欠眼中人<lb/>
　　紀贈致政燕侍郎<lb/>
中朝鵠髮俊得謝寵安車碧落超新秩承明别舊廬叔<lb/>
時今老矣司寇此歸歟畫有封厨秘詩多乙牘餘雲情<lb/>
元自遠舟意本常虚酌酒朋三壽揮金輩二疏深恩仍<lb/>
給俸令子復將輿幾日西清對留光惇史書<lb/>
　　答程職方冬至前一日江上觀魚<lb/>
歲晏修漁事邀賔俯碧流鳴榔截横浦叢槮聚寒洲舴<lb/>
<pb n="KR4d0021_WYG_021-14a"/>
艋爭離合鸕鷀巧泛浮<hi>漁子又以鸕鷀捕魚探頸而取之</hi>魴來比河上<lb/>
鯿出似搓頭雪膾供庖爼梅齏促宴甌言詩知有意不<lb/>
為百金求<lb/>
　　抒懐呈同舍<lb/>
本自草茆賤非貪箕斗名客心摧似櫓官謗沸如羮晝<lb/>
役迴腸數秋扶病體輕長年書轉忘多露涕先横己分<lb/>
嘲揚吃頻遭詈楚傖矜毗兩蝸角榮辱一棊枰越蟹丹<lb/>
螯美吳蓴紫線縈他年五斗米猶足代寒耕<lb/>
<pb n="KR4d0021_WYG_021-14b"/>
　　自詠<lb/>
客舍張羅靜流年激箭過愁餘驚斛滿淚盡覺珠多鶗<lb/>
鴂悲秋極芎藭奈疾何振纓清濁水持酒短長歌潘岳<lb/>
傷憀慄蘇生困揣摩經綸誰一問薖軸老中阿<lb/>
　　蜀地海棠繁媚有思加膩幹豐條苒弱可愛北方<lb/>
　　所未見諸公作詩流播西人余素好玩不能自黙<lb/>
　　然所道皆在前人陳迹中如國風申章亦無愧云<lb/>
蜀道天餘煦珍葩地所宜濃芳不隱葉併艷欲然枝襞<lb/>
<pb n="KR4d0021_WYG_021-15a"/>
綵分羣蕚均霞㸃萬蕤迴文錦成後夾煎燎烘時蜂蕊<lb/>
迎銜密鶯梢向坐危淺深雙絶態啼笑兩妍姿綘節排<lb/>
煙竦丹釭落帶垂童容鄣畏薄便面到憂遲媚日能徐<lb/>
照暄風肯遽吹<hi>蜀少疾風故花愈盛</hi>惜觀當晼晩留恨付離披麗<lb/>
極都無比繁多僅自持損香饒麝柏照影欠瑤池畫要<lb/>
精侔色歌須巧騁辭舉尊頻語客細摘玩芳期<lb/>
　七言長律<lb/>
　　送趙御史仲禮之任南臺并柬兼善達公經歴元<lb/>
<pb n="KR4d0021_WYG_021-15b"/>
　　載王公用道孔公二御史<lb/>
天子龍沙拜法官議郎親戴辟邪冠曉辭漠北冰霜重<lb/>
秋到江南草樹寒諫疏頻煩明主聴題詩長共故人看<lb/>
應憐閭里誅求急尚布朝廷禮意寛幕下風清鳴一鶚<lb/>
臺端雪霽見雙鸞寥寥渡海三冬翮翽翽凌空五色翰<lb/>
晉代新亭蒼蘚合梁朝舊寺土花殘石城慷慨悲袁粲<lb/>
别墅風流憶謝安千里憑高麾繡斧幾囘攬轡竝銀鞍<lb/>
諍臣事業須公等努力明時匪素餐<lb/>
<pb n="KR4d0021_WYG_021-16a"/>
　　去年十月赴淮陽今實周一嵗歲中三遷遂直内<lb/>
　　禁作詩記其出處<hi>案祁於慶歴二年移守陳州次年自杭州留為翰林</hi>
去年詔赴淮陽郡手合魚符擁使輈今歲恩叨玉堂署<lb/>
頭簪鳯筆從宸游孤蓬逐吹無時定倦鳥逢林只自休<lb/>
暗隙遂容私照日奔湍信有不沈舟身歸詎敢夸三組<lb/>
目眩何能讀九丘白髮紛垂文思軋此生榮遇若為酬<lb/>
　<lb/>
　<lb/>
<pb n="KR4d0021_WYG_021-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十一<lb/>
</p>
<p>
</p>
  </div>
<div>
<head>景文集巻二十二</head> <lb/>
    <p>
<pb n="KR4d0021_WYG_022-1a"/>
欽定四庫全書<lb/>
　景文集巻二十二<lb/>
　　　　　　　　　　　　　宋　宋祁　撰<lb/>
　五言絶句<lb/>
　　南郊祠所上章攝事二首<lb/>
七里城南路齋祠宿下房逺烟晨燎地斜日夕牲場<lb/>
上辛兹攝事瑞祝本通天自此春秋筆還書大有年<lb/>
　　和人禁中作<lb/>
<pb n="KR4d0021_WYG_022-1b"/>
鈞曲来深殿宫花出御溝雲天正如畫壁月在西樓<lb/>
　　太祖永昌陵<lb/>
石馬開陵道隂虬結廟阿飛雲似不去疑誤大風歌<lb/>
　　太宗永熙陵<lb/>
白虎晨湍迥青龍夕霧和漢陵人易識流水記岥𡊇<lb/>
故老今多喪嚴祠日愈新青青陵上杏神䕶五株春<lb/>
　　眞宗永定陵<lb/>
金石凝虚筍旌旗落暗塵唐堯遂不見空有進羮人<lb/>
<pb n="KR4d0021_WYG_022-2a"/>
洛水縈祠外崧雲泊棟端橋山何必問只是葬衣冠<lb/>
　　咏水紅<lb/>
夏砌綠莖秀秋簷紅穗繁終然體不媚無乃對虞翻<lb/>
　　和王君貺禁中寓直<lb/>
長樂疎鐘斷昆池夕照収晩風生似雨仙霧爽如秋<hi>禁中</hi>
<hi>昕夕氣甚寒爽</hi>
　　和延州經畧龎龍圗八詠<hi>案八詠題迎薰亭供兵磑延利渠桞湖飛葢園</hi>
　　<hi>綠雲軒翠漪亭褉堂今缺緑雲軒一首</hi>
<pb n="KR4d0021_WYG_022-2b"/>
　　　迎薰亭<lb/>
飛宇棘南傃以待風之薰因君奉揚力并慰塞下人<lb/>
　　　供兵磑<lb/>
磑湍方電激麯屑巳雲霏誠哉智者樂力少功不貲<lb/>
　　　延利渠<lb/>
遵蒙本山下渠激流且迅無嫌萬折勞思迴九里潤<lb/>
　　　桞湖<lb/>
波平栁苒苒湖與栁共色攀條弄潺湲坐送春暉昃<lb/>
<pb n="KR4d0021_WYG_022-3a"/>
　　　飛葢園<lb/>
千騎亟遊賞賓葢紛相隨不知是日歡何如清夜時<lb/>
　　　翠漪亭<lb/>
憑欄玩文漪日與賞心遇汀篠陵砌繁沙禽冒波翥<lb/>
　　　褉堂<lb/>
悠悠水周堂堂上列褉賓賓勸使君酬無為負良辰<lb/>
　　和延州三詠<lb/>
　　　濟勝橋<lb/>
<pb n="KR4d0021_WYG_022-3b"/>
溪光倒彴影彴影跨溪垠非論權取意聊訂濟渉仁<lb/>
　　　八覽亭<lb/>
亭軒入空碧極眺煩慮開漢樹有葱蒨隴雲多徘徊<lb/>
　　　清潤堂<lb/>
水容静若鑑天影倒虚明勿使川風動波生便不平<lb/>
　　潄玉齋前雜卉皆龍圗王至之所植各賦一章凡<lb/>
　　得八物或賞或否亦應乎至之意歟遂寫寄至之<lb/>
　　　牡丹<lb/>
<pb n="KR4d0021_WYG_022-4a"/>
壓枝髙下錦攢蘂淺深霞疊綵晞陽媚鮮葩照露斜<lb/>
　　　澹紅石榴<lb/>
移植自西南色淺無媚質不競灼灼花而效離離實<lb/>
　　　蜀葵<lb/>
紅白相嗣繁色純香亦淺相對庭戸間俗尚焉能免<lb/>
　　　萱草<lb/>
修莖無附葉繁萼攢庭首每欲問詩人定得忘憂否<lb/>
　　　芍藥<lb/>
<pb n="KR4d0021_WYG_022-4b"/>
有名見鄭風今賞異疇日采花當采根可能治民疾<lb/>
　　　竹<lb/>
脩脩稍出類辭卑不肯叢有節天容直無心道與空<lb/>
　　　菊<lb/>
纖莖寒始密秀葉晩逾滋芳意君須識羣葩揺落時<lb/>
　　　芭蕉<lb/>
不枝惟葉茂無幹信中空所以免摧折為依君子風<lb/>
　　春望雜詠<hi>案原題凡三首歸鴈一逺樹一輕烟一今缺輕烟一首</hi>
<pb n="KR4d0021_WYG_022-5a"/>
　　　歸鴈<lb/>
刷羽梁王池春至欲言歸牽我東南恨隨君西北飛<lb/>
　　　逺樹<lb/>
如帷復如薺歴歴映滄洲故障千里目剰作一重愁<lb/>
　　次韻罷相遊故園<lb/>
㦸棨嚴門第鐶金倦帶圍如公三事老從古幾人歸<lb/>
　　脩竹<lb/>
北戸静無塵蕭蕭玩翠筠此時刀筆手慙愧殺青人<lb/>
<pb n="KR4d0021_WYG_022-5b"/>
　　濠上<lb/>
莊生坐濠上下玩戲魚躍魚固不知人人奚謂魚樂<lb/>
　　聞蛙二首<lb/>
蛙聲直可厭聒耳横相干怒氣何關勇私鳴不為官<lb/>
膨脝枵怒腹日夕沸溪干羣響何容罷時無牡鞠官<lb/>
　　古来吟<lb/>
古来韋與杜閥閱冠當年今日城南問惟餘尺五天<lb/>
　　竹<lb/>
<pb n="KR4d0021_WYG_022-6a"/>
新筍漸盈尺新梢巳鋪瓦燕雀忽相驚深沈似隆夏<lb/>
　　九日<lb/>
長愛鴨陂頭平波澹不流相君時獨汎準擬五湖舟<lb/>
　　古意<lb/>
肆威矜逐逐索黨恣狺狺盗跖真知道餘財欲汙人<lb/>
青松獨受命停雲待陽春一遇樵人斧同成樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>薪<lb/>
虎嘯雲巖下風生林嶺隅須防威可假慎勿逐城狐<lb/>
持鷸蜯謀壯貪蟬鵲意深漁人一拱手彈者笑依林<lb/>
<pb n="KR4d0021_WYG_022-6b"/>
　　西齋新植萱草甚多作問答絶句二首<lb/>
　　　問<lb/>
膩蘤金英撲纖莛玉叚抽萱如觧榮悴爭合自忘憂<lb/>
　　　答<lb/>
我有忘憂號君為憂世人欲憂憂底事胡不暫怡神<lb/>
　　僧房白蓮<lb/>
水風披玉蘤溪露泣瑶津花意如師意宗雷社裏人<lb/>
　　重懐和靖林逋<lb/>
<pb n="KR4d0021_WYG_022-7a"/>
髙士非求死天教隕少微雲疑隱居在猶傍嶺頭歸<lb/>
　　秋夕不寤<lb/>
倦枕囘尤數東方不肯明只將無睡耳終夜著蛩聲<lb/>
　　閏九月晦日登舟二首<lb/>
淮平舟未進逺緒悵依依勿謂王孫怨先如春草歸<lb/>
二山皆在眼未忍去淮津三宿寧無戀况非桑下人<lb/>
　　次韻和奉寧太尉相公見寄二首<lb/>
賚弼昔營野代工天眷深此時蕭散樂郤似住巖隂<lb/>
<pb n="KR4d0021_WYG_022-7b"/>
儒藴披幽笈仙圗啟袐關嵩雲為雨罷来伴相君閒<lb/>
　　挑燈杖<lb/>
處膏非自潤在寸敢矜長試用蔀家暗廻為隣壁光<lb/>
　　書齋前栢八株森植翠茂<lb/>
總總長柯上離離翠實疎休誇冒霜雪僅得守門閭<hi>古語</hi>
<hi>松栢為百木長而守門閭</hi>
　　一百五日作<lb/>
雨罷飛花徧緘愁對晩杯客心將煬竈同是一寒灰<lb/>
<pb n="KR4d0021_WYG_022-8a"/>
客舍已蕭寂況逢龍忌辰何煩申火禁自有不黔人<lb/>
　　行客<lb/>
游子何方客征裾滿素塵疲驂不進道還犬復迎人<lb/>
　　小渚<lb/>
輕烟變渚色寒浪囓隄㾗鳥去枝猶動沙頽水暫渾<lb/>
　　十二月十八日㑹飲園夫獻桃花二首<lb/>
今歲臘未破明年春尚賒天教催朔氣先作塞南花<lb/>
晩秀尚可惜早開真謂竒君看早開處定是向南枝<lb/>
<pb n="KR4d0021_WYG_022-8b"/>
　　叢菊<lb/>
烟開容蘤宻霜重放叢斜挿著星星畔潛郎稱晩花<lb/>
　　反舌<lb/>
黙黙過桃園穿條疊葉翻夫君猶舌在時宴便無言<lb/>
　　除夕<lb/>
歴尾無餘日更籌促曙躔持愁賸殘歲將老入新年<lb/>
　　野渡<lb/>
行路到溪窮寒流自浼浼客立平沙上篙人艤船待<lb/>
<pb n="KR4d0021_WYG_022-9a"/>
　　木芙蓉盛開四解<lb/>
木末芙蓉語當時不謂真今来木末見愁殺擬騷人<hi>楚辭</hi>
<hi>搴芙蓉兮木末葢指芙蓉假為喻耳</hi>
麯塵輕抱蘂宫纈巧籹叢青女由来妬憑君淺作紅<lb/>
浩露津緗蘤尖風獵絳英繁霜不可拒慎勿愛空名<hi>雖俗</hi>
<hi>名拒霜花其實逢霜即悴矣</hi>
千繞青叢外攜觴只自留晩花兼素髪同是一悲秋<lb/>
　　木芙蓉<lb/>
<pb n="KR4d0021_WYG_022-9b"/>
芙蓉本作樹花葉兩相宜慎勿迷蓮子分明立券辭<hi>齊時</hi>
<hi>童謡云千金買藥園中有芙蓉樹正指此木芙蓉耳</hi>
一作淮南守再逢霜艶新花前今日酒郤是去年人<hi>予去</hi>
<hi>秋巳有木芙蓉四曲故有是句</hi>
　　夜分<lb/>
此夕炎氛罷浩然天意秋桂華兼月上槎影帶星流<lb/>
　　觀書<lb/>
隱几窮千古披經究萬殊扶疎曽答客渉獵恥成儒<lb/>
<pb n="KR4d0021_WYG_022-10a"/>
　　讀史<lb/>
順諛要領絶書罷付函封隸子方求益君非賣菜傭<lb/>
漢囊一需頭竝薦五處士由来角立名獨歸徐孺孑<lb/>
　　即事<lb/>
我来春巳晏道樾半清隂崖暗石蹲虎林明花散金<lb/>
　　湖上二首<lb/>
秋来自然碧秋花何意紅乾坤揺落恨只是為西風<lb/>
樓迥銜空霧郊長占暝霏戲魚晴自擲寒鴨夜還飛<lb/>
<pb n="KR4d0021_WYG_022-10b"/>
　　客舟<lb/>
上溪不弛帆下溪不打漿上下各有趣相遇風波上<lb/>
　　柳<lb/>
濯濯縈春晩依依帶暝饒楚宫皆餓死無計學纖腰<lb/>
　　海棠<lb/>
薄暝霞洪爛平明露濕鮮長衾繡作地帳密錦為天<lb/>
　　詠荼縻<lb/>
来自蠶叢國香傳弱水神析酲疑破鼻併艶欲留春<lb/>
<pb n="KR4d0021_WYG_022-11a"/>
　　詠棠棣<lb/>
潘賦幽芳在周詩榮鄂傳佛輪千幅細公帯萬釘圓<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_022-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十二<lb/>
</p>
<p>
</p>
  </div>
<div>
<head>景文集巻二十三</head> <lb/>
    <p>
<pb n="KR4d0021_WYG_023-1a"/>
欽定四庫全書<lb/>
　景文集巻二十三<lb/>
　　　　　　　　　　　　　宋　宋祁　撰<lb/>
　七言絶句<lb/>
　　紫宸賜宴<lb/>
戴斗通歡瑞節来新年共上萬年杯宫花雜珥天心恱<lb/>
併覺春從殿裏回<lb/>
　　扈從至奉先寺囘<lb/>
<pb n="KR4d0021_WYG_023-1b"/>
寳刹虹幡蔽曙霞中天凝蹕轉雲車不妨歸路王城逺<lb/>
滿䄂飛花雜雨花<lb/>
　　和御製皇太后恭謝太廟<lb/>
柔極深慈冠古先謝成宗祏奉齋牷欲知太姒嗣音盛<lb/>
親見周王作雅年<hi>案此詩為仁宗所嘉賞事見揮麈録</hi>
　　宣室<lb/>
宣室崔嵬冠未央殿帷深掩上書囊賈生始得虛前席<lb/>
董偃㝷聞獻夀觴<lb/>
<pb n="KR4d0021_WYG_023-2a"/>
　　聞新榜恩除異等輒成自詠<lb/>
蘭署曽叨異等名當年不與賦天庭塵容此際支離極<lb/>
慙見唐家千佛經<lb/>
　　詔復制科有謂予應詔者<lb/>
漢幄思賢尺詔飛不材充賦諒非宜就令能奏三千牘<lb/>
未免長安欲死飢<lb/>
　　試秩秘書<lb/>
緑底封書矞露光試名仙局靄芸香固慙衛國乗軒寵<lb/>
<pb n="KR4d0021_WYG_023-2b"/>
猶勝唐家脱腕郎<lb/>
　　行香<lb/>
朱華通奏見晨暉内寺傳薰得早歸私舎不應勞薄澣<lb/>
天花仍在淨名衣<lb/>
　　余將北征先送同觧<lb/>
動地箕風白草乾旗亭歌闋據征鞍三冬大雪梁臺路<lb/>
不敢逢君唱苦寒<lb/>
　　和晏太尉西園晩春<lb/>
<pb n="KR4d0021_WYG_023-3a"/>
北平心計盡紅芽五日雕鞍暮到家林下覔春春已晩<lb/>
緑楊林暗不通鵶<lb/>
風蘤幡幡續去條一朝歡盡負霞朝人間賦筆如公少<lb/>
借問離愁著底澆<lb/>
渦曲攀花泥酒巵<hi>來詩有懐渦曲此亦及之</hi>西園春去一凝思謝公<lb/>
今繫蒼生望無復東山攜妓時<lb/>
　　和承㫖學士喜資政侍郎休退五絶<lb/>
南闕騰章歸老初安輪四馬照中都不知誰在東門外<lb/>
<pb n="KR4d0021_WYG_023-3b"/>
解道賢哉此丈夫<lb/>
聲名自昔拘如鎻富貴由來薄似雲今日𠖇鴻到天外<lb/>
世間矰繳漫紛紛<lb/>
倦聴當闗報曙光深藏象笏解荷囊身閒不傍功名路<lb/>
方外方知日月長<lb/>
髙挂塵冠静拂衣安貧知退似君稀門前便是東山路<lb/>
誰肯功成名遂歸<lb/>
翰墨班中推舊老功名罷後得髙眠欽風最有鼇山長<lb/>
<pb n="KR4d0021_WYG_023-4a"/>
技癢思歸不待年<lb/>
　　和晏太尉三月初五日<lb/>
東南郊日上團紅浩蕩天區望始窮獨愛暖雲如擘絮<lb/>
紛紛無事映晴空<lb/>
　　和晏太尉三月十三日錫慶院二首<lb/>
紺宇傳香鷺序回南趨别館宴庭開正因恩厚心先醉<lb/>
不待君王常滿杯<lb/>
酒中優場下調喧<hi>漢震鼓與下調笛合奏如今鼓吹笛麥詩有之故及此</hi>連天震<lb/>
<pb n="KR4d0021_WYG_023-4b"/>
鼓舞行翻看終白雪青山技不覺斜光上縹垣<lb/>
　　和三司晏尚書秋詠<lb/>
霜繁天白鴈行單灌莽梢梢矗早寒正是河山揺落處<lb/>
莫輕離思欲憑欄<hi>尚書詩有莫憑髙樓伸逺目之句</hi>
溪漘水淨蓮莖倒林杪風乾栗罅開迥眺獨吟俄夕景<lb/>
畢逋鵶尾過牆来<lb/>
　　和三司尚書宣徳門侍觀燈<lb/>
觚稜南抱綵山連樓下沈香百炬然此夜有人之帝所<lb/>
<pb n="KR4d0021_WYG_023-5a"/>
黙裁餘韻記鈞天<lb/>
　　都街見縁橦伎感而成詠二闋<lb/>
迥望場中百尺竿趫材飛㨗過跳丸垂堂亦有千金子<lb/>
不敢中衢徙倚看<lb/>
孑孑危橦突倒投負材驕壓漢場優如何日到危身地<lb/>
只丐旁人一笑休<lb/>
　　答客<lb/>
十年通籍向蒼龍孤直何縁免諱窮欲識深心似魚鳥<lb/>
<pb n="KR4d0021_WYG_023-5b"/>
不將山海換池籠<lb/>
承明年老厭文書尺奏朝通暮剖符數領近藩君莫笑<lb/>
猶勝長被鬼揶揄<hi>羅含為鬼揶揄曰只見送人為郡不見人送爾作郡</hi>
　　直舍飲餞楊子竒<lb/>
杯霞三釂客顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>明日離魂伴玉珂我為有人輕狗曲<lb/>
同居不敢唱驪歌<lb/>
　　與獻臣希深伯中源叔景純㑹飲城東小園<lb/>
共到東園把酒巵邀歡只畏酒行遲尚書有對何能顧<lb/>
<pb n="KR4d0021_WYG_023-6a"/>
況是尚書無對期<lb/>
林間暁日靜暉暉判共山公倒接䍦不信佳人唱花落<lb/>
試㝷欄畔有空枝<lb/>
　　和參政丁侍郎洛下新植小園寄留臺張郎中二<lb/>
　　首<lb/>
名園新景極幽㝷廊廟功名江海心廣作巖扉容駟馬<lb/>
他年此路待飛金<lb/>
水竹郊園占洛畿私書素友約忘機公今巳為蒼生出<lb/>
<pb n="KR4d0021_WYG_023-6b"/>
雖有雲山那得歸<lb/>
　　答燕侍郎謝與端明李學士見過之什<lb/>
方外仙卿岸幅巾三竿紅日照霜晨當關不用驚騶唱<lb/>
共是楊家載酒人<lb/>
　　小雨<lb/>
雨脚銜山夕照和簟間涼氣晩来多濛濛未擬昏城樹<lb/>
颯颯先能閙沼荷<lb/>
　　次韻宫師相公南游還舊山及闕下二首<lb/>
<pb n="KR4d0021_WYG_023-7a"/>
丙御蕭蕭上翠微故林泉石共光輝曉猿夜鶴知無怨<lb/>
得見山中宰相歸<lb/>
武當晏席揮金罷鄭圃聨章驛霧成莫獨名山藏秘本<lb/>
别須留副在華京<lb/>
　　湖上<lb/>
雪後雲歸露晩暾凍舟猶自滯溪門潛魚不上湖光静<lb/>
漠漠寒沙印鴈㾗<lb/>
　　湖上見擔稻者<lb/>
<pb n="KR4d0021_WYG_023-7b"/>
壓塍霜稻報豐年鐮響枷鳴野日天輔郡不知為水耨<lb/>
楚農新教命家田<hi>許人不善種稻張鄧公鎮許召襄漢佃戸教種公田</hi>
　　立春<lb/>
春曉靈旂畫尾斜漢宫青幘待晨霞宫中綵樹紛無筭<lb/>
不待東風巳作花<lb/>
　　憶與唐公游西湖<lb/>
紅鮮髙下照横溪勃窣含情欲上隄手攬緗莖那忍折<lb/>
戲魚長在葉東西<lb/>
<pb n="KR4d0021_WYG_023-8a"/>
荷花深處放舟行棹觸荷珠碎又成莫道使君迷醉曲<lb/>
分明認得採蓮聲<hi>時席上唱漁家傲予省是臨川公荷花曲又古樂府有採蓮曲使君迷</hi>
　　西湖席上呈張學士<lb/>
野菊斑斑岸蓼紅使旗同駐賞秋風斜陽更助憑欄勝<lb/>
髙下樓臺波影中<lb/>
　　湖上<lb/>
蕭蕭露白蒹葭老索索風乾楊柳疎坐見漁舟歸浦盡<lb/>
小篷明滅上燈初<lb/>
<pb n="KR4d0021_WYG_023-8b"/>
湖上烟光九月天于今墟落古西偏風波罷後汀洲靜<lb/>
兩兩鳬鷖曝翅眠<lb/>
嵩騩凌秋爽氣来川原髙下一屏開溪雲盡日無還意<lb/>
正自天邊作雨回<lb/>
　　和晏尚書出城口占四首<lb/>
沆莽團紅上曉原露英風葉隔塵喧天邊一寄㝠鴻意<lb/>
越乙荆鳬判自翻<lb/>
榔栗婆娑晝影圓披襟凝眺此翛然鸝留便作林間伴<lb/>
<pb n="KR4d0021_WYG_023-9a"/>
正是麰黄椹紫天<hi>古諺有黄鸝留著一麥椹熟</hi>
千里梁陳一眺分古愁今恨枉相聞早須跋馬収清思<lb/>
莫看沈西日暮雲<lb/>
終年羈束厭華紳暫到林墟似出塵盡是機心可忘處<lb/>
爭教魚鳥不留人<lb/>
　　題提舉公㑹亭<lb/>
一翬軒翼四簷通草樹依然接舊宫苑外自飄新嵗雪<lb/>
臺邊誰識故王風<lb/>
<pb n="KR4d0021_WYG_023-9b"/>
　　郡將夜醮分貺齋酎<lb/>
殊庭夜醮肅眞儀奏罷雲章月已低自笑談賓真俗骨<lb/>
不齋猶得醉如泥<lb/>
　　郡將病免檄委郡事<lb/>
郡將將書卧閣頻假提千騎出班春校中寧免時髦誚<lb/>
欲作宣明面向人<lb/>
　　州將和丁内翰寄題延州龍圗新開柳湖五闋<lb/>
湖中新水照春輝綠徧垂楊千萬枝此地得非名細柳<lb/>
<pb n="KR4d0021_WYG_023-10a"/>
暖烟偏照亞夫旗<lb/>
閒駐春旟玩碧潯波光杳杳樹隂隂便將塞下風沙意<lb/>
回作江南烟水心<lb/>
浚湖栽柳重城下弄水攀條三歳中誰見使君欹㡌處<lb/>
鴨頭波上雪花風<lb/>
弱柳毿毿湖上天天青湖碧此留連東方千騎浮雲駿<lb/>
折得春枝便作鞭<lb/>
昔人楊柳詠依依曽與征夫説戍期看盡春條君莫歎<lb/>
<pb n="KR4d0021_WYG_023-10b"/>
湖邊雨雪是歸時<lb/>
　　三年<lb/>
三年宦牒託東侯旌蕩危心斛貯愁一命鴻毛徒許國<lb/>
單身螢火若驚秋<lb/>
　　鄰郡移書覆獄<lb/>
堀堁征塵敝客裾曉盤貪飯魯人蔬多年養病先黄老<lb/>
豈辨司空城旦書<lb/>
　　漢南使君數以公醪見問<lb/>
<pb n="KR4d0021_WYG_023-11a"/>
江上春隂柳萬條離人無處不無憀阮生塊壘胸中極<lb/>
故待兵厨著酒澆<lb/>
　　重陽前二日喜雨答泗洲郭從事<lb/>
晩秋嘉樹潤焦原楚老相歡萬井喧須信甘膏皆帝力<lb/>
使君虛憑黑熊軒<hi>予下車六旬而䝉甘雨非百里隨軒之應明矣</hi>
雨洗淮天旱始摧正堪憑逺上髙臺萸津菊潤齋醅熟<lb/>
共助重陽辟惡杯<lb/>
　　相國寺祈雨馬上口占<lb/>
<pb n="KR4d0021_WYG_023-11b"/>
青鴛刹下天香集丞相車前佛月低知有風人無限思<lb/>
火城催向五門西<lb/>
　　黄羅<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>
宋明帝病甚詔禇彦囘到曰召卿欲使著黄羅<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>耳黄<lb/>
羅<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>乳母服也謂令輔導幼主後與袁粲同受顧命云<lb/>
袁禇聲華約畧同到頭忠佞兩成功先皇謾賜黄羅<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>
不識明眸有貫虹<lb/>
　　李樹<lb/>
<pb n="KR4d0021_WYG_023-12a"/>
曽見繁英出縹牆更將朱實奉華堂蹊桃得地偏相映<lb/>
莫損清隂欲代僵<lb/>
　　二月一日次利州見桃李盛開<lb/>
蜀天寒破讓芳晨雪蘤霞跗次第新解把清香與行路<lb/>
教人長憶故園春<lb/>
　　祗答晏尚書懐寄之什<lb/>
赤白邊書費坐籌尚餘淸暇寄㝠搜知公擿句多情意<lb/>
虚憶盧諶唱和流<lb/>
<pb n="KR4d0021_WYG_023-12b"/>
　　寄君貺王學士<lb/>
雞檄防邊未得休久停歡酌為前籌良辰併賞何憂晩<lb/>
他日三公尚黒頭<lb/>
　　齊雲亭<lb/>
憑髙徙倚不成下把酒直送斜陽矄遮囘西北望鄉眼<lb/>
遭箇亭亭車葢雲<lb/>
歸雲片片鳥行没晩日寸寸城隂生林下本無蘇合彈<lb/>
棲烏何事向人驚<lb/>
<pb n="KR4d0021_WYG_023-13a"/>
　　中屏燕侍郎烟嵐曉景<lb/>
澹峯危木掃天春青到屏端憶故人一丈輕綃千里思<lb/>
為君今日拂流塵<lb/>
　　桃<lb/>
春香摇曵夏隂繁蹊曲愔愔靜可攀不是仙園三食罷<lb/>
何縁靈核到人間<lb/>
絳蘂迎春五出齊開時未識早鶯啼不應盡占游人賞<lb/>
留取餘芳付李蹊<lb/>
<pb n="KR4d0021_WYG_023-13b"/>
為就東君得早紅年年開趁落梅風凌寒拂曉相看意<lb/>
争合尊中放酒空<lb/>
　　荒齋晝坐為鳴鳶所聒<lb/>
喜鈔寒鴟六翮輕蕭條墟落恣飛鳴屠鄰腐肉知無限<lb/>
少作揚州餓箭聲<lb/>
　　海棠<lb/>
萬萼霞乾照曙空向来心賞已多同未如此日家園樂<lb/>
數徧繁枝衮衮紅<lb/>
<pb n="KR4d0021_WYG_023-14a"/>
　　行藥<lb/>
日烘霞底未成昏拊物驚年併慘魂李樹巳僵生意苦<lb/>
秋蟲何忍食桃根<lb/>
　　落花<lb/>
前溪夜雨錦装紅墜萼殘英繞暗叢巳與吹開復吹謝<lb/>
無情畢竟是春風<lb/>
　　蟬<lb/>
曉腹清呼飽露津本求仙蛻逺囂塵貂温范蜜非吾族<lb/>
<pb n="KR4d0021_WYG_023-14b"/>
枉共花冠託此身<lb/>
　　荅梵才見賀忝承旨之作<lb/>
玉署重來訪舊游蟠桃熟徧碧城秋不知身是真仙未<lb/>
上到鼇山最上頭<lb/>
　　春日溪上<lb/>
溪上和風吹薄雲溪邊花木亦欣欣州人未散煩攜酒<lb/>
行樂先須讓使君<lb/>
　　春日溪上示南正四首<lb/>
<pb n="KR4d0021_WYG_023-15a"/>
春雲拂拂柳揺摇盡日相望似見招此意只應人未㑹<lb/>
自持杯酒上溪橋<lb/>
少華山頭雪未消東風先已入花梢今朝懶到溪邊看<lb/>
林下流鶯似見嘲<lb/>
莫言雨後長蓬蒿恍惚溪邊見小桃待得數朝開爛漫<lb/>
更須防避晩風號<lb/>
繞溪臺榭據丘陵試對春風日日登蘋藻鳬魚無舊恨<lb/>
主人今是桞吴興<lb/>
<pb n="KR4d0021_WYG_023-15b"/>
　　㝷春溪上<lb/>
溪上㝷春春巳来小桃初似剪刀裁今朝判與諸人醉<lb/>
暫見芳菲眼亦開<lb/>
　　挾彈林下<lb/>
挾柘行吟渉庾園鵲林驚繞果林寒幕中病客殊眞俠<lb/>
虚費游童逐彈丸<lb/>
　　甲申歲首<lb/>
故歲時光漏中去新正甲子巻頭開迎新送故秪如此<lb/>
<pb n="KR4d0021_WYG_023-16a"/>
且盡燈前藍尾杯<lb/>
　　四日汎舟馬家園<lb/>
淺蒲垂蔓兩厓深閒刺烟篙到碧潯㑹待乗春留褉帖<lb/>
茂林脩竹似山隂<lb/>
　　觀鄰人賣餅大售<lb/>
初日關門照上旌芬肴無算客庖盈本源漸大囊錢足<lb/>
不復還家唱渭城<hi>昔有窮人常歌渭城樂後本源既大心計轉麄不復唱渭城矣</hi>
　　曹景宗<lb/>
<pb n="KR4d0021_WYG_023-16b"/>
快馬如龍度埒塵射麞放飲藉汀蘋鼻頭出火風生耳<lb/>
寧願揚州作貴人<lb/>
　　秋夕不寐<lb/>
風褭危檣浪拍船三更殘月下空弦離鴻過盡啼烏困<lb/>
猶自愁人不得眠<lb/>
　　八月望夜不見月有感<lb/>
素波凉暈淡層城怊悵三年此夜情<hi>在淮南三年逢中秋俱不見月</hi>獨<lb/>
捲疎帷成黙坐暗蟲相應作秋聲<lb/>
<pb n="KR4d0021_WYG_023-17a"/>
九旻含爽助清輝萬里重隂誤賞期正恨浮雲無意緒<lb/>
世間偏惱最明時<lb/>
　　北牆董羽水<lb/>
萬疊雲濤墨海間天機地軸共回環悠然便有滄溟意<lb/>
況在靈鼇首冠山<lb/>
　　馮家溪二首<lb/>
穿竹㝷溪到窮處一泓寒碧澹無情誰令巖竇有髙下<lb/>
瀉作潺潺鳴玉聲<lb/>
<pb n="KR4d0021_WYG_023-17b"/>
疊甓分渠激磑輪雪噴餘澑下通津莫辭滿掬雲湍碧<lb/>
聊灑征夫纓上塵<lb/>
　　哀江南<lb/>
病魂招淂未渾全暝倚秋屏豈是襌一夢忽成霜蝶去<lb/>
草深三逕若為眠<lb/>
鬼化斯文念賈生精神琱琢坐寒更一書草就兼衣卧<lb/>
恨煞東方不肯明<lb/>
龍山戲馬賞秋光多少新詩入錦囊磨滅英雄豈勝數<lb/>
<pb n="KR4d0021_WYG_023-18a"/>
千年依舊一花香<lb/>
　　池蛙<lb/>
越國車前矜勇甚子陽井底太驕生乗時不羨雲溟樂<lb/>
口作儀同鼓吹聲<hi>齊張狗兒將拜儀同口自作鼓吹聲</hi>
　<lb/>
　<lb/>
　<lb/>
　<lb/>
<pb n="KR4d0021_WYG_023-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十三<lb/>
</p>
<p>
</p>
  </div>
<div>
<head>景文集巻二十四</head> <lb/>
    <p>
<pb n="KR4d0021_WYG_024-1a"/>
欽定四庫全書<lb/>
　景文集巻二十四<lb/>
　　　　　　　　　　　　　宋　宋祁　撰<lb/>
　七言絶句<lb/>
　　和中丞晏尚書憶譙渦二首<lb/>
幰幰行艫破練光提鞭舊岸接囘塘使君幾作臨波醉<lb/>
猶使當時問葛彊<lb/>
春波漫處㝷他浦晚潦清時覓故州使舸忽歸心賞罷<lb/>
<pb n="KR4d0021_WYG_024-1b"/>
後來風浪但驚鷗<lb/>
　　重陽不見菊<lb/>
戯馬佳辰菊未黄有人惆悵獨持觴心知不作怱怱意<lb/>
故欲凌寒報早霜<lb/>
蜀地秋高未擬寒翠苞如粒露華乾重陽已過君休恨<lb/>
留取金英晚節看<lb/>
　　栁絮<lb/>
萬縷金長暖絮縈雪乾雲困徧春城衝風力盡飛應怯<lb/>
<pb n="KR4d0021_WYG_024-2a"/>
試與鴻毛較重輕<lb/>
　　儒林<lb/>
窮巷空傷老治經由來命薄是諸生正須盡力排黄老<lb/>
刺彘纔能得利兵<lb/>
　　江上阻風<lb/>
百尺危檣倚曙空古祠簫鼓隔丹楓誰將一隻仙人箭<lb/>
換作樵溪旦暮風<lb/>
　　招希元奕<lb/>
<pb n="KR4d0021_WYG_024-2b"/>
飽食南榮曝晝㬢小星聨影入枯棊座賓只待王郎至<lb/>
為判南風不競時<lb/>
　　冒雨晚歸馬上口占<lb/>
滿盖繁聲結暝涼獨軀歸馬向間坊囂塵暫息非無意<lb/>
半作衝泥汚錦鄣<lb/>
　　雜興<lb/>
不學詩書君勿嗤人間情偽古難知第看陵麥青青句<lb/>
盡是當年發冡詞<lb/>
<pb n="KR4d0021_WYG_024-3a"/>
商君要術惟彊國孟子深心肯信書大扺空言是糟粕<lb/>
斵輪甘苦定何如<lb/>
　　讀桓伊傳<lb/>
上前奏笛串奴髯自倚哀筝詠刺讒太傅一聞流涕久<lb/>
使君于此信非凡<lb/>
　　途次清明<lb/>
漠漠輕花著早桐客甌餳粥對禺中遙知闕下頒新火<lb/>
百炬青烟出漢宫<lb/>
<pb n="KR4d0021_WYG_024-3b"/>
　　三月晦日送春<lb/>
倐忽韶光第九旬無花何處覓殘春長繩萬尺非難具<lb/>
誰與天邉絆日綸<lb/>
　　朱雲傳<hi>案韻語陽秋作詠漢史</hi>
朱游<hi>朱雲小宇</hi>英氣凛生風瀕死危言悟帝聰殿檻不修旌<lb/>
直諫安昌依舊漢三公<lb/>
　　七夕<lb/>
烏鵲橋頭羽盖移秋風長有隔年期七㐮終日難成報<lb/>
<pb n="KR4d0021_WYG_024-4a"/>
不是星娥織作遲<lb/>
　　庠局觀書偶呈同舎<lb/>
蠧簡時披落暗塵晝牕風冷冰蟾津不須長嘆夫差事<lb/>
恐有鄰房儳和人<lb/>
　　和人禁中作<lb/>
前殿籠童晝鼓賒對論兵食近袍紗此時刻意言頗牧<lb/>
不為雲中首級差<hi>來詩云可能頗牧不重生</hi>
　　題北郭巨然山水<lb/>
<pb n="KR4d0021_WYG_024-4b"/>
鈿㸃峯頭矗太虚逺帆遙岸水平鋪不知真到雲波上<lb/>
得似工毫可愛無<lb/>
　　叢祠樹木尤岑蔚<lb/>
祠凴恠神樹不伐樹得岑隂神託威鄉人奠酒女巫醉<lb/>
祠樹不知誰是非<lb/>
　　西壁畫松<lb/>
數株森立寫皴堅霜骨鱗膚千萬年秦帝從官徒自苦<lb/>
取封不及大夫賢<lb/>
<pb n="KR4d0021_WYG_024-5a"/>
　　對菊有感<lb/>
吹菊佳辰念物華顔生不飯重咨嗟故園舊種猶存否<lb/>
露損風揺著幾花<lb/>
　　淮山<lb/>
不見當年叢桂枝空山嶮崒但霞霏眼看春草萋萋徧<lb/>
身是王孫未得歸<lb/>
　　答道卿舎人桐竹之嘲<lb/>
桐竹連雲阿閣西脩莖濃葉蔽璇題本來鸞鸑排翔地<lb/>
<pb n="KR4d0021_WYG_024-5b"/>
正恐羈禽不借栖<lb/>
　　竹<lb/>
除地牆隂植翠筠纖莖潤葉與時新賴逢醉日終無損<lb/>
正似得全于酒人<hi>種樹家以五月十三日為醉竹日移之多盛茂</hi>
　　擬西出陽關無故人<lb/>
雨中栁色醉中迷上馬彎弓散馬蹄陽關門外故人逺<lb/>
獨有殘陽相伴西<lb/>
　　人日<lb/>
<pb n="KR4d0021_WYG_024-6a"/>
綵勝香羮樂上春我懐前事悵佳辰瞿曇尚笑浮生假<lb/>
况鏤黄金假作人<lb/>
　　早秋二絶<lb/>
斜規脈脈霞底去早凉蕭蕭林際歸年華揺落適誰怨<lb/>
伯樂燕子東西飛<lb/>
離騷何苦怨鶗鴂鶗鴂本因搖落鳴寒蟬驚鶴亦無謂<lb/>
要是愁人聞自驚<lb/>
　　驚烏<lb/>
<pb n="KR4d0021_WYG_024-6b"/>
逺夢囘時路已迷三更霜月倚樓西驚烏有底無窮恨<lb/>
取向琴中作夜啼<lb/>
　　柏樹<lb/>
昔記孤根百仭溪何年移植對芳蹊雲巖烈麝相思久<lb/>
悵望清香未滿臍<lb/>
翠柏童然雜蘤間簿書餘暇獨來看不須更共春葩競<lb/>
留取青青待嵗寒<lb/>
　　木芙蓉<lb/>
<pb n="KR4d0021_WYG_024-7a"/>
寒圃蕭蕭雨氣収斂房障葉似凝愁情知邉地霜風惡<lb/>
不肯將花剰占秋<lb/>
　　晚春<lb/>
露花裛裛開還徧風絮飛飛去不休春解無情春亦老<lb/>
欲將寥落與誰愁<lb/>
　　房陵舊第<lb/>
謫去房陵席尚温囘看北第已消魂當時賀厦翩翻者<lb/>
今日張羅不過門<lb/>
<pb n="KR4d0021_WYG_024-7b"/>
　　蘆<lb/>
裊娜脩莖青玉攅鳬翁濯罷翠痕乾湘君直寄江湖樂<lb/>
要作風汀雨瀬看<lb/>
我慙散質山中養君結孤根江上來相對中園兩無用<lb/>
菰蘆何處有竒才<lb/>
溪蘆得種庭軒下翠色雖新野色銷要待九秋風雨後<lb/>
冷梢危葉作蕭蕭<lb/>
　　過玉蓮湯<lb/>
<pb n="KR4d0021_WYG_024-8a"/>
平日宫中賜浴時玉蓮香目湧華漪錦鳬繡鴈今安在<lb/>
汩汩餘湯自入池<lb/>
　　出野觀農二首<lb/>
杏蕊菖芽正及春風烟萬頃縹陂勻果然莊腹三飱飽<lb/>
悒悒深耕不顧人<lb/>
炊饟中林烟火遲勸農官吏駐春旗蓬蒿意盛陽膏動<lb/>
正是陳根可扳時<lb/>
　　過摩訶池二首<lb/>
<pb n="KR4d0021_WYG_024-8b"/>
十頃隋家舊鑿池池平樹盡但囘隄清塵滿道君知否<lb/>
半是當年濁水泥<lb/>
池邉不見帛闌船麥隴連雲樹繞天百嵗興衰已如此<lb/>
争教東海不為田<lb/>
　　危語<lb/>
奔車下山朽索轡倒行垂踵臨無地棊子十二卵相纍<lb/>
手探驪珠觸龍睡<lb/>
　　樂府<lb/>
<pb n="KR4d0021_WYG_024-9a"/>
花外超超百尺樓碧簾深下蒜條鈎石城何似盧家好<lb/>
曲裏分明兩莫愁<lb/>
　　次望喜驛始見嘉陵江得予友天章張文裕西使<lb/>
　　日詠嘉陵江詩刻于館壁有感别之歎予因戯答<lb/>
　　二章他日見文裕以為一笑<lb/>
江流東去各西行江水無情客有情此地懐歸心自苦<lb/>
不應空枉夜灘聲<lb/>
東流江水鴨頭春南隔高原背驛塵便使灘聲能怨别<lb/>
<pb n="KR4d0021_WYG_024-9b"/>
此愁不獨北歸人<lb/>
　　入蜀<lb/>
劍峯重疊抱巴天從昔奸雄竊慨然白腹黄牛餘讖歇<lb/>
漢家尋用五銖錢<lb/>
　　除夕作<lb/>
四十九年今日到來驩往戚是歟非牀頭周易有深意<lb/>
自此恐須三絶韋<lb/>
　　夜分不寐二首<lb/>
<pb n="KR4d0021_WYG_024-10a"/>
晴缸紅花久未落耿耿秋思饒端倪傾荷破月共天㝢<lb/>
女子墻高烏夜啼<lb/>
西風已飄上林葉北斗直掛建章城愁人底事最堪恨<lb/>
絡緯啼時無婦驚<lb/>
　　御愛山<lb/>
翠嶂奔騰一氣閒六飛畱賞暫怡顔君王草草非真愛<lb/>
心愧東方檢玉山<lb/>
　　詠史<lb/>
<pb n="KR4d0021_WYG_024-10b"/>
一馬浮江擁瑞圖青規羣彦掎長裾本縁獻替居門下<lb/>
不為江蝦與䱥魚<lb/>
　　偶記洛下舊遊<lb/>
洛陽三月見梨花遥認清香識鈿車今日風光兩無頼<lb/>
莫愁應已嫁盧家<lb/>
　　虚名<lb/>
身外虛名莫妄求强關事事判悠悠試看雲將三年役<lb/>
止博鴻䝉一掉頭<lb/>
<pb n="KR4d0021_WYG_024-11a"/>
　　早春近野<lb/>
紫苞如紐綴榆繁春意愔愔徧近原霽嶺浮烟含縹翠<lb/>
泮渠新溜變清渾<lb/>
　　題朱四郊墅<lb/>
菌閣平窺倚杵天綺塍鱗隰逗春泉誰將六國黄金印<lb/>
擬換東周二頃田<lb/>
　　呈成上人<lb/>
佛國天花兩送春嵗因何意重相親勞師且置彌天論<lb/>
<pb n="KR4d0021_WYG_024-11b"/>
鑿齒今纔敵半人<lb/>
　　熊上人見過談理頗未得盡憶王侍郎共加研討<lb/>
柱杖蕭然陋廡開苕花熬緑淺浮杯清言未到忘言處<lb/>
正待裴家驛騎來<lb/>
　　讀巷伯章<lb/>
孤節區區是愛君危言未逹已危身豺牙虎爪銛于劍<lb/>
不為詩人食譖人<lb/>
　　野路見棠梨紅葉為斜日所照尤可愛<lb/>
<pb n="KR4d0021_WYG_024-12a"/>
葉葉棠梨戰野風滿枝哀意為秋紅無人解賞如丹意<lb/>
抛在荒城斜照中<lb/>
　　小荷<lb/>
踏溪分藕養新荷鈿盖斜臨瑟瑟波自是天姿不汙著<lb/>
水深泥濁奈君何<lb/>
　　月桂<lb/>
月面鋪氷不受塵縁何老桂托輪囷呉生斫鈍西河斧<lb/>
無奈婆娑又滿輪<lb/>
<pb n="KR4d0021_WYG_024-12b"/>
　　晏寢<lb/>
栩栩莊園夢正酣曙霞分色照東南閉門更費當闗報<lb/>
已是嵇康一不堪<lb/>
　　小池<lb/>
細澑沙渠逗曲池碧潯餘潤漬蠙衣風休浪静如圎鑑<lb/>
時有文禽照影飛<lb/>
　　雪裏尋梅<lb/>
雪裏逢梅近臘時梅姿雪態兩相宜羡君此處留清賞<lb/>
<pb n="KR4d0021_WYG_024-13a"/>
看徧溪頭南北枝<lb/>
　　戯答天休<hi>元夜天休移簡云薄暮即還家繙老書酌酸酒以自娱耳</hi>
老書堆几寧堪讀酸酒盈樽不用賒料得君非貪九錫<lb/>
短轅長柄趣還家<lb/>
　　紅蓼<lb/>
花穗迎秋結晚紅園林清淡更西風纖條盡日差差影<lb/>
時落釣璜溪水中<lb/>
　　泛渦水二首<lb/>
<pb n="KR4d0021_WYG_024-13b"/>
川上輕風正滿旗幽情不憚進舟遲蘭橈過後汀洇合<lb/>
卻見驚鷗自下時<lb/>
漠漠新茸上渚蒲日痕波態共涵虛無人解作江南曲<lb/>
荷底田田自戯魚<lb/>
　　除夕<lb/>
一杯芳酒夜分天萬慮勞勞耿不眠明日新春到何處<lb/>
菱花影裏二毛邉<lb/>
　　望仙亭北軒晚思<lb/>
<pb n="KR4d0021_WYG_024-14a"/>
北顧吾廬安在哉天涯望眼到天囘碧雲向晚無情合<lb/>
思殺離人未肯開<lb/>
　　中秋夜不見月二首<lb/>
天上浮雲不肻歸憑軒坐惜桂華西一年此夕無窮恨<lb/>
只是城鵶得稳棲<lb/>
萬里重雲晦玉輪兔孤蟾逺託霄垠世間未必皆同恨<lb/>
亦有居心不净人<lb/>
　　秋塘敗荷<lb/>
<pb n="KR4d0021_WYG_024-14b"/>
去時荷出小如錢歸見荷枯意惘然秋後漸稀霜後少<lb/>
白頭黄葉兩相憐<lb/>
　　東亭<lb/>
櫺檻餘凉日未斜海天相合碧無涯樵風不動檣烏静<lb/>
時見孤雲伴落霞<lb/>
　　溪上<lb/>
杖筞溪邉興盡歸片雲何事逐人飛飄然自是無心物<lb/>
欲去還來上客衣<lb/>
<pb n="KR4d0021_WYG_024-15a"/>
　　秋園見蝶<lb/>
撲粉曽過宋玉墻一身生計託流芳不須身結東風怨<lb/>
秋菊春蘭各有香<lb/>
　　送葉蘇州<lb/>
卧錦簮花飄夕棹兩吴芳樹隠春旗為尋劉白高吟地<lb/>
酒熟螯香左右持<lb/>
　　濠上<lb/>
惠非蒙叟叟非魚濠上全知魚樂無春山末深魚易樂<lb/>
<pb n="KR4d0021_WYG_024-15b"/>
要須真樂是江湖<lb/>
　　對獵<lb/>
黄山横騖曉成圍後騎蕭蕭萬弩隨當路豺狼宜一發<lb/>
不須囘首問狐狸<lb/>
　　九日食餻<lb/>
飈館輕霜拂曙袍糗餈花飲鬭分曹劉郎不敢題餻字<lb/>
虚負詩家一代豪<lb/>
　　黄葵<lb/>
<pb n="KR4d0021_WYG_024-16a"/>
黄葵貴麗不夭饒一朶新晴松下高還似邇英臨黼座<lb/>
曈曨暁日照天袍<lb/>
　　山橙花<lb/>
故鄉寒食荼蘼發百合香濃邸舎深漂泊江南春過盡<lb/>
山橙仿彿慰人心<lb/>
　　九日憑高有感<lb/>
把酒憑高念嵗華此身流滯屬天涯故園叢菊無人賞<lb/>
露壓風溪只自花<lb/>
<pb n="KR4d0021_WYG_024-16b"/>
　春帖子詞<lb/>
　　皇帝閣十二首<lb/>
東郊迎氣罷暖信入嚴宸暫遣星杓轉令知天下春<lb/>
瑞福隨春到穰穣正似山君王寛大詔自此徧人間<lb/>
縠管灰飛盡金胥刻漏長歡情與和氣并入萬年觴<lb/>
日華初麗上林天殿裏春花百種鮮驅出餘寒還故臘<lb/>
収囘和氣作新年<lb/>
望春臺下春先到獵獵青旂倚漢宫水自北涯生暖溜<lb/>
<pb n="KR4d0021_WYG_024-17a"/>
花從東面受和風<lb/>
蒼龍東闕轉春旂綷羽林梢最早知青帝囘風還習習<lb/>
黄人捧日故遲遲<lb/>
春風長樂地春仗大明天春酒皆千日春枝即萬年<lb/>
陽和今日到景物一時新陛下南山夀長迎千萬春<lb/>
天上春先徧世間人未知黄金妝栁蕊紅宻㸃花枝<lb/>
水暖蛟冰解灰飛鳯管和陽春與皇澤併付女夷歌<lb/>
夭矯蒼龍引翠旌君王暫報出郊迎勾芒一夜催春到<lb/>
<pb n="KR4d0021_WYG_024-17b"/>
萬户千門歌吹聲<lb/>
宜春苑裏報春囘寳勝繒花百種催瑞羽關關遷木早<lb/>
神魚潑潑上冰來<lb/>
　　皇后閣十首<lb/>
青郊迎淑氣華闕報芳辰瑞木梢梢變珍禽哢哢新<lb/>
春前已嵗換歳後始春來綵燕隨宜帖繒花鬭巧開<lb/>
暁天春氣净融融飛入天關第九重靈沼水生初報鴈<lb/>
蓬萊雲暖即從龍<lb/>
<pb n="KR4d0021_WYG_024-18a"/>
宮裏春花纔灼灼殿前春㐲已峩峩東風盡解天池凍<lb/>
不及君王慶澤多<lb/>
誰道春從何處來只從金闕徧瑶臺蒼龍便入時廵仗<lb/>
玉液還飛行慶杯<lb/>
嘉祐隨年至皇恩共氣和水痕冰處動烟思栁前多<lb/>
曉佩揺蒼玉晨旂亞翠斿新年好春色今日滿皇州<lb/>
暖碧浮天面遲紅上日華寳幡雙帖燕綵樹對纒花<lb/>
迎春寳勝挿釵梁拂鈿裁金鬭巧妝上作君王萬年字<lb/>
<pb n="KR4d0021_WYG_024-18b"/>
要知長奉白雲觴<lb/>
雙闕鮮雲抱日光朝來春意已昌昌先從太液催波緑<lb/>
後到靈和報栁黄<lb/>
　　夫人閣十首<lb/>
雪罷雲初暖天和日便遲玉樓新燕子禖下記來時<lb/>
春從何處生先覺滿瑶京冰解魚鱗散雲飛鶴態成<lb/>
春天麗春旭春酒獻春盃樹待珊瑚鬭花須羯鼔催<lb/>
銀闕崔嵬對未央春來始覺好年光風生禁苑無窮麗<lb/>
<pb n="KR4d0021_WYG_024-19a"/>
日向仙壺一倍長<lb/>
東郊移仗曉迎春已覺輕寒不著人天瑞穣穣君澤美<lb/>
併教和氣助佳辰<lb/>
春闕風光麗春城歌吹喧瓊蘇獻春酒金薄鏤春旛<lb/>
瑞厯嵗惟新物華春可愛雪盡林弄姿氷銷水生態<lb/>
新年十日逢春日紫禁千觴獻夀觴寰海歡心共萌逹<lb/>
皇家慶祚與天長<lb/>
日照觚稜萬户春細風輕霧淡嘉辰一畨宮栁黄烟重<lb/>
<pb n="KR4d0021_WYG_024-19b"/>
百種盤蔬紫甲新<lb/>
玉管輕羅和氣動土牛青幘報祠歸仙盤取露朝和藥<lb/>
舞殿裁雲暝作衣<lb/>
　　余在北門時每立春必前索宫中春詞十餘解今<lb/>
　　逢兹日塊坐州閣追懐舊題續作六章<lb/>
漠漠春從天際來春旂巳在望春臺寒銷嶺上容梅落<lb/>
暖拂江南放鴈囘<lb/>
清曉東郊轉翠輿蒼龍驅煖入儲胥便回天上陽和氣<lb/>
<pb n="KR4d0021_WYG_024-20a"/>
散作人間寛大書<lb/>
星杓夜壓禁城東葭縠晨飛玉管中撲撲烟花千户煖<lb/>
嘈嘈歌吹九門風<lb/>
漢宫節物重年華寳勝迎春綽綽斜不待東風吹煦力<lb/>
剪刀催出上林花<lb/>
故嵗猶長新嵗晩東君破臘便囘春花枝稍稍暗紅上<lb/>
已覺輕寒不著人<lb/>
樓角紅陽上翠旗釵頭新燕一雙飛天將美景催行樂<lb/>
<pb n="KR4d0021_WYG_024-20b"/>
剪盡春雲作舞衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十四<lb/>
</p>
<p>
</p>
  </div>
<div>
<head>景文集巻二十五</head> <lb/>
    <p>
<pb n="KR4d0021_WYG_025-1a"/>
欽定四庫全書<lb/>
　景文集巻二十五<lb/>
　　　　　　　　　　　　　宋　宋祁　撰<lb/>
　奏疏<lb/>
　　詆五代篇<lb/>
臣聞王者握命紀操斗憲題期立象中天稱號必有積<lb/>
徳之祐上凝霄極不謀之言下謡人口或捍禦大患甚<lb/>
享其樂或勤勞累世后乃有興是故勰氣徯應則泄為<lb/>
<pb n="KR4d0021_WYG_025-1b"/>
曠瑞洪休震動則耿為烈光塞虖天淵施虖金石震如<lb/>
雷霆燦如日月所以神明其位鞏固其祚乗雲髙躋與<lb/>
天同貴大業既定垂世長久後世雖有僻王昏主猶得<lb/>
䝉業而安為此者非他君道得而本基固也臣草茅狂<lb/>
闇弗達大體不敢紬太古之事角無用之文竊怪土徳<lb/>
之衰五代狎主何五代無道之短而先王有道之長也<lb/>
試迹其事儻見其端乎先王之興也咸有絶異之姿甚<lb/>
徳之度聰文敦敏淵泉博厚又有格天之佐恢其謀鷹<lb/>
<pb n="KR4d0021_WYG_025-2a"/>
揚之旅輔其决尚或憔然中昃穆然深拱瞿然如弗克<lb/>
葦然而自戒同寅協恭致虖治平五代則不然臣主不<lb/>
肖媮為一切自謂縮取備物妄投天隙庸人蹶張者列<lb/>
侯土中涓刀筆者建宰相材不逮古謀不經逺乃葸葸<lb/>
然相與卧積薪之上倒太阿之柄操持失統斃踣不振<lb/>
一夫大呼天下合而軋之矣先王之始王也以治易亂<lb/>
以寛代虐人情莫不欲逸因以輕其勞人情莫不欲生<lb/>
因以逺其死賞未始由情而僭罰未始為私而濫其改<lb/>
<pb n="KR4d0021_WYG_025-2b"/>
制也使日就于正如行舟焉雖不截流漸靡而徃其易<lb/>
俗也使嵗安其教如種樹焉雖未驟益有時而大是以<lb/>
四海洗心于更生之辰萬民翹首于整綱之㑹五代則<lb/>
不然觀釁以動乗時併起桀詐桀亂濟亂拯人于溺而<lb/>
水益深投人于焚而火益熱収聚不逞裒合失職之徒<lb/>
以為謀主剽刼民屋略奪金珤之聚以恱武士刈民之<lb/>
命若草菅然視邦之易若置棋然大欲得矣終不知嬰<lb/>
亷愧反仁誼程天下之豪革馬上之治徒乃戮無罪以<lb/>
<pb n="KR4d0021_WYG_025-3a"/>
威下爵匪人以恱衆將軍臭乳都尉爛胃民不見徳惟<lb/>
亂是聞故下利其亡上階其亂雖勃然而興亦勃然而<lb/>
廢古之王者皆父事天母事地子育人明徳恤祀祈天<lb/>
永命以垂無窮之烈五代則不然誣神没禮或不郊見<lb/>
禨祥雜揉不可方物童山斬木空虚地藏殺人盈野流<lb/>
血漂櫓是以父含隕蝕之怒絶其命母馮震䧟之威告<lb/>
其變子乗捐瘠之亂挺其亡不過一傳再傳陵遲㒺紹<lb/>
矣古之王者改姓易統咸有以損益其政故夏之敝以<lb/>
<pb n="KR4d0021_WYG_025-3b"/>
野商人救之以忠商之敝以鬼周人救之以文故前車<lb/>
巳覆而後鑾改御彼琴不調而此瑟更解五代則不然<lb/>
自唐家失御藩帥迭侮朝疏封寵夕希姑息甚者自裨<lb/>
校而下徧置私人招来亡命隸于牙帳因國府庫煽其<lb/>
異圗鳥聲獸心隂相鳴召緩且慠法急則稱兵否乃熂<lb/>
山封水與民争利方駕兼兩輸貨無厭靦面㒺極鈔食<lb/>
求飽孰知有伏節之誼死綏之守者哉及罪盈情得仰<lb/>
藥伏刃尸元横分噍類滅絶矣五代親罹其難終不知<lb/>
<pb n="KR4d0021_WYG_025-4a"/>
損權柄塞觖望平鐫其邪心漸出于公路以謂勢之適<lb/>
然亡具甚矣自五代去雒即汴建為都邑北據大河西<lb/>
掩函谷東漕淮泗南馳陳蔡皆天下勁兵處也地形便<lb/>
利鎧馬犀勇五代不乗時角力削平天下犁其庭掃其<lb/>
閭蔪去不義諸侯以虚其國方且徧舞樂禍沐猴而冠<lb/>
遂使偽劉孽李么䯢數子限長江捶阸塞闚髙岸踰短<lb/>
垣倔强跳梁坐餙邊幅以黒子之地與中國抗衡臣有<lb/>
以知五代之無能為也乃炕龍絶氣非命之運故天殃<lb/>
<pb n="KR4d0021_WYG_025-4b"/>
巳加矣臣昩死臣聞夫吐珠于澤人誰不含集烏之屋<lb/>
理無妄止是故太祖乗五精之運契三神之驩起而有<lb/>
之撥亂世反之正天下所以無敵也且太祖以夏禹之<lb/>
敏成湯之武文王之小心漢髙之大度又荷上真之眷<lb/>
付畀四海虓虎鳬藻之師效其力負鼎前箸之臣贊其<lb/>
務受命之後寒心銷志不明求衣南取吴西取蜀荆湘<lb/>
閩越以次誅剪靈旗所指黄鉞所下若震聲蜚響雲撤<lb/>
席巻日出海隅㒺不砥屬輿櫬銜璧赦而不誅者嬪然<lb/>
<pb n="KR4d0021_WYG_025-5a"/>
成行悍將驍帥驕而弗制者旋正其法萬邦止景羣饕<lb/>
檢情剗其戾文蠲其苛制重惜府庫弗崇宫室軍雖數<lb/>
出民不加賦是時少府水衡見錢多矣而又法明令具<lb/>
吏知所守與天下更始者大功數十臣所不能盡道夫<lb/>
不鍾大亂之剡無以啓至聖不當弗友之壞無以建明<lb/>
徳秦刑塗地炎漢繼之厥或享國四百年隋酷稽天黄<lb/>
唐受之厥或享國三百年五代殘殺我朝承之斬除亂<lb/>
徒肇立人紀卜世垂祚與天無窮此上帝所以重景命<lb/>
<pb n="KR4d0021_WYG_025-5b"/>
與聖人之厚也詩云商監不逺在夏后之世五代有焉<lb/>
又曰上帝臨汝無貳爾心我朝有焉雖區區唐漢不得<lb/>
竝日而語矣<lb/>
贊曰朱石不君漢周亂倫殄我龢氣煽為妖氛地厭流<lb/>
血天䝉戰塵長蛇薦食險鹿横奔六國弱姬三戸亡秦<lb/>
皇矣上帝哀此勞人戮絶亂命光啓聖真<lb/>
　　選郡牧篇<lb/>
昔王嘉之言國家有急取辦于二千石二千石尊重難<lb/>
<pb n="KR4d0021_WYG_025-6a"/>
傾乃能使下臣嘗以嘉為知言夫王者靖居九重之中<lb/>
獨運大鈞之上雖有喟然愛利之意下無由知雖有曠<lb/>
然寛大之令民無由暁故臨遣二千石以鎮郡國使其<lb/>
諭上之意以撫下紬下之情以聞上上下之際沛然無<lb/>
壅此刺史所以與國休戚天子所以授任䝉成之意也<lb/>
宣帝曰與我共此惟良二千石乎故授受之間不得不<lb/>
慎國家茂稽天秩祗建王僚諮循吏以作民師進正臣<lb/>
而端治表畨休遞上以仁佐賢振振焉鷺羽之集西雝<lb/>
<pb n="KR4d0021_WYG_025-6b"/>
孑孑焉旟千之紕良馬可謂得人為盛當事立功然而<lb/>
政不加平訟不進理罪罟逾密淳源寖漓其一端殆二<lb/>
千石責任之不至也請試言之自太宗右文真皇執競<lb/>
陛下以光華重協清和有聲奮揚乾剛總擥天縡戎索<lb/>
不警方内乂安邊吏耳不聞檀車之聲齊民目不睹贏<lb/>
糧之役四十年矣故所倚于二千石者特皆簿領之期<lb/>
㑹獄犴之文致無益之細政不急之常務積習成敝以<lb/>
為二千石之職適如是耳故所任之意愈薄所假之權<lb/>
<pb n="KR4d0021_WYG_025-7a"/>
益輕或數月輒遷或朞年罷去送迎新故既巳騷然斷<lb/>
盜詆欺寖亦隨發且又敦薄參進廉鄙竝塗非有法度<lb/>
可循條教可紀也雖詔制凝密法網周設適足使中才<lb/>
懐疑内顧下才畏罪求免懷疑既功無必成求免亦無<lb/>
所不至矣授受若是國何頼焉臣願一二以條其失臣<lb/>
聞春秋之義用貴治賤不以卑臨尊何也上下有級則<lb/>
勢不陵表率素定則人知信伏見今列郡四百皆雜取<lb/>
朝著以充守尉不課名實不覈賢愚第以久次一切署<lb/>
<pb n="KR4d0021_WYG_025-7b"/>
遣雖文敏肅給不絶于位而疲駑貪冒相㫁以多是使<lb/>
泥滓久濁清流稂莠寖害良稼臣故曰所任之意愈薄<lb/>
意薄則官賤矣所假之權益輕權輕則器卑矣威權既<lb/>
奪而欲使人臨難伏節義不内顧不可得也古者重名<lb/>
與器非為以虛尊加之欲一民之歸繫民之志而後可<lb/>
使也夫上有常貴則觖望易裁下無偷令則善化日聳<lb/>
習安其教中道若性故使之忘勞悦之忘死蹈白刃赴<lb/>
滄海不辭也其惠之有素治之既定今則不然賢不肖<lb/>
<pb n="KR4d0021_WYG_025-8a"/>
魚貫悉材諸位名姓狀貌未簡上心循言治行弗允清<lb/>
議直使之模表千里宣贊五教其路亡繇也夫生齒日<lb/>
盛闢㝢日廣而不講禮誼以示之崇軌物以納之慎官<lb/>
司以式之欲望龔黃之政術召杜之治最没世不可見<lb/>
也且水旱天所代有兵革邦之常備假一有緩急則經<lb/>
度財賦倚辦于郡國也安靜方畧藉威于守尉也背邪<lb/>
趣正勞而不怨繫之于廉恥張而風俗厚也三者治之<lb/>
大而二千石為之本豈不重乎又況風澆化汚政垢令<lb/>
<pb n="KR4d0021_WYG_025-8b"/>
翫人不嚮誼家無完行秉偷薄之意待不擇之官持益<lb/>
輕之權化巳敝之俗臣不見其易也陶唐三考黜陟則<lb/>
九嵗矣天道五年大備則再閏矣漢家勵精政道而苦<lb/>
守令之數易其治入髙等皆賜金増秩以慰厚其意由<lb/>
是而談郡守之屢遷亟罷古所弗取平津侯曰揉曲木<lb/>
者不累日銷金石者不累月自謂期年而化尚竊遲之<lb/>
臣以平津虚為勝談以邀誤賞可矣非極摯之論也治<lb/>
民之意異于是焉先威以制其情後教以定其志信浹<lb/>
<pb n="KR4d0021_WYG_025-9a"/>
肌膚恩淪骨髓然後示之君臣之義父子之節曠然一<lb/>
變導之正路不數十年民亦不信金石曲木無情之物<lb/>
一化不變故易制焉民者生之靈也教者民之紀也不<lb/>
植則僵不修則壞憚其慮始必怠樂其既成則安故曰<lb/>
難艱之業當累日也臣願國家與大臣試圖其事遴揀<lb/>
守尉必得其人辭去之日缺半日之間賜前席之問隂<lb/>
察其言退攷其行練覈得實矣然後久嵗月以效之必<lb/>
誅賞以信之其治理轉聞課品尤異者賜金増秩略循<lb/>
<pb n="KR4d0021_WYG_025-9b"/>
漢家故事公卿空乏以次升用悉罷朞年數月之命不<lb/>
専當務細政之責使其禮讓興于民凌慢之心絶矣賢<lb/>
才安于官苟且之心塞矣萬一邊塲有重鋂之警畎畮<lb/>
有二鬴之困則斯人惟上所命順指如意豈不快哉<lb/>
贊曰良二千石教化是職弊出輕授理與慎擇千里模<lb/>
表十行方國天子是毗吾民滋殖<lb/>
　　本風俗篇<lb/>
夫民聰明精粹内函五常之謂性剛柔緩急外繫四方<lb/>
<pb n="KR4d0021_WYG_025-10a"/>
之謂風好惡舍取悦隨上教之謂俗聖人知俗之易失<lb/>
故建之以師表壹之乎中和尊尊以示恭親親以教愛<lb/>
悌幼以訓慈先長以興讓示義以尚忠嚴刑以威亂然<lb/>
後可與適治平之路興愷悌之源故紫服長纓潛移二<lb/>
國廣眉匹帛争尚四方水任盂圓草逐風偃傳曰上有<lb/>
所好下必有甚者惟陛下體乾之粹縦天之能堯言成<lb/>
典禹身為度堲讒説放壬人重力田憫庶獄恤祀事愛<lb/>
民力定心而物自服三年而言乃驩即位已来未聞有<lb/>
<pb n="KR4d0021_WYG_025-10b"/>
弋獵之娱聲色之邇也每方蜡遘沴毛澤徴愆則必瞿<lb/>
然克躬怛然振乏逮鰥寡協孤終率人以仁摩民以義<lb/>
禮注其耳目樂淪于骨髓所以訓齊天下之理甚備然<lb/>
而道化猶鬱俗態尚陵其故何也殆郡縣之官類多俗<lb/>
吏因陋就寡拘文牽義未能丕揚陛下之本意暁之于<lb/>
民也是以百里不同風千里不同俗長民乏不二之懿<lb/>
比屋無可封之期父子徳色于耰鉏䲭鴞惡音于桑黮<lb/>
齊民輕徙異物屢遷故臣前已言郡守擇任之不精乃<lb/>
<pb n="KR4d0021_WYG_025-11a"/>
今復見縣令授受之失實也臣聞古人有言郡守縣令<lb/>
民之師帥師帥不賢主徳不宣且陛下所與治斯民無<lb/>
愁歎之聲驅一世于仁夀之域欲安責乎上宜倚于州<lb/>
下宜委于縣是縣令郡守與王者分挈教民權也今之<lb/>
縣令職厮禄薄與匹庶無異非才能駑頓即齒髪耄耋<lb/>
力事上官應塞詰責之不暇何與論繩墨之外語教化<lb/>
之原哉此不稱陛下之治一也就使豪英之士薰白之<lb/>
人欲𢥠行樹風作為條教懐誠秉義告之話言而盜憎<lb/>
<pb n="KR4d0021_WYG_025-11b"/>
主人更見指目權輕不足自鎮民蕩因以忘反故四維<lb/>
張而不具皇極建而未協此不稱陛下之治二也禮以<lb/>
防欲樂以和情政以正名刑以禁暴四者相須而行未<lb/>
有知其所由来者也今之吏治一切以法驅之媮合苟<lb/>
安日闋而已非有長幼之序和樂之節㢘愧之砥孝弟<lb/>
之行以漸化之也是以風尚頽替姦偽波煽棄禮者無<lb/>
畏犯義者不刑上下相敺以多自證此不稱陛下之治<lb/>
三也自文考嚮學髦士聚朝廟堂謀謨朝夕獻納詔令<lb/>
<pb n="KR4d0021_WYG_025-12a"/>
所下皆際天人之分據古今之誼兩漢深訓五典常道<lb/>
而縣吏膚淺類不能暁而欲使下情無壅大教胥洽人<lb/>
人感知上意不可得矣此不稱陛下之治四也由是天<lb/>
秩久紊邦教彌翦賢者恥其冗則不事以為髙愚者甘<lb/>
其疲則厚斂以自慰孰肯為陛下懇懇于収養孜孜于<lb/>
教導哉臣以為當今之宜莫如按舊章定新制悉取朝<lb/>
著使典民社厚其禄以責其亷醲其賞以規其效百里<lb/>
之内有能興儒術闢汙萊明論詔恩勤恤民疚順孫孝<lb/>
<pb n="KR4d0021_WYG_025-12b"/>
子日以衆多者為髙第逮捕盜賊擊搏豪强租更先期<lb/>
獄訟無濫操切下吏文符如流者為中第因循故常無<lb/>
所澄正不能興譽亦無用咎者為下又重選良二千石<lb/>
使互相帖領數年之後上計大此且觀其能三第中者<lb/>
擢于衆而選之不中者罰其劣而遣之益儲時才以待<lb/>
官乏陛下于此炳焉興三代之化巍乎建千載之問使<lb/>
術有序黨有庠嵗時以鄉飲酒禮而綴其驩時時頒牛<lb/>
酒以勞力田孝弟恤鰥寡問髙年建為成規授以方國<lb/>
<pb n="KR4d0021_WYG_025-13a"/>
上有龔黄之守以承藝極下有蒲宻之令以勤宣布出<lb/>
令若流水傳命如置郵陛下髙拱以取尊名不勞而定<lb/>
大計推放四海而準四維泰山而安風俗敦龎猶家至<lb/>
日見威神振疊若雷聲淵黙掃除五代之跡而悉去之<lb/>
簫勺他腸平鐫粃政化業一定千百載咀馨實挹清名<lb/>
者歌吟不絶寧與勞心于内無成功于外者竝日而語<lb/>
哉臣故曰俗失由于官邪郡守是已官邪由于任輕縣<lb/>
令是已以犬馬畜之彼將犬馬自為也以滅裂耕之彼<lb/>
<pb n="KR4d0021_WYG_025-13b"/>
將滅裂報我也君以民為本民以吏為師民不知教則<lb/>
國本易摇吏不奉承則君命幾辱且不材之士自知為<lb/>
清議所去甘心處賤忘懐廉槩欲使之撫民屋興化條<lb/>
不為國取侮者無幾矣<lb/>
贊曰震驚百里王法是擬建爾縣公凝我民紀官者寖<lb/>
輕治聲没振不念牛刀遂傷獸錦<lb/>
　　絶禁忌篇<lb/>
臣聞為川者决之使導為民者宣之使言以言為諱最<lb/>
<pb n="KR4d0021_WYG_025-14a"/>
國之患也昔姚虞能聳其徳以被四表禹戒之曰無若<lb/>
丹朱成王克勤其身以膺天下周公戒之曰無若王紂<lb/>
此兩人者非不知二后睿聖之親事也非葢君之美而<lb/>
不稱也非邀忠之名以取髙也以為神器之重元首之<lb/>
尊必推之大衰乃可與言盛必懼之将亡乃可與圖存<lb/>
故夫臨層崖不測之深雖勇者知畏足九京空墟之上<lb/>
雖昩者知哀舉危亡絶滅之世雖上聖或懼是以舜成<lb/>
王知苦言之可以發憤治體切而不愧也禹周公知至<lb/>
<pb n="KR4d0021_WYG_025-14b"/>
訓之可以鞏固後葉發而不疑也古者大夫規誨士傳<lb/>
言庶人謗商旅議于市百工獻藝位宁有典倚几有諫<lb/>
<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御有箴史不失書矇不失誦近獻其謀逺達其聰神<lb/>
明不遺而徳被天下也秦暴漢雜禁忌始興誹謗坐誅<lb/>
妖言有法宣帝中興之賢主寛饒以五帝之刻屍横都<lb/>
市章帝東遷之長者梁鴻以五噫之刺身竄海嶠是時<lb/>
網目已宻而言路未榛故劉向引驪山以喻成蔡邕指<lb/>
七國以諷桓轉移大謀多所毗益當時君上亦不拘忌<lb/>
<pb n="KR4d0021_WYG_025-15a"/>
為急故文帝之詔曰不敏無明久臨天下朕甚自愧明<lb/>
帝之詔曰方今上無天子下無方伯又反支日許上章<lb/>
奏斯亦罪已克躬之明效故功成當世名昭萬代不為<lb/>
諂子嗤也且夫諱亂無益于治而諍臣為之杜口文惡<lb/>
有害于善而佞人得以取容始皇推一至萬胡亥惡言<lb/>
盜賊不能救巳危之基宋明給三百年期改騧避禍不<lb/>
能損速顛之運由是而言則小數禁忌之不足任亦巳<lb/>
明矣故善君人者曠然深鑒其失忻然樂聞其過謀及<lb/>
<pb n="KR4d0021_WYG_025-15b"/>
藿食擇于狂夫謂天命難諶則勤勤不寐以趣太平之<lb/>
路謂人心惟危則栗栗如隕以據大安之勢不諱廢興<lb/>
不隠過失則天下無遺慮人臣無伏言此五帝三王所<lb/>
以克荷鴻名而常為稱首者用此道也<lb/>
　　孝治篇<lb/>
臣聞火生于木木盛于火有子母相養之道焉火之在<lb/>
氣也烝燠温厚萬寳以蕃在精也宣揚發暢羣幽争附<lb/>
故謂之孝夫孝者天地之性人之所由靈也聖人因天<lb/>
<pb n="KR4d0021_WYG_025-16a"/>
之明儀物之則所以鎮天下國家凝百度之體者非孝<lb/>
無以用之伏惟我朝炎靈儲暉赤制改物得天正統為<lb/>
人元首故感帝所稟繼世尤盛自太祖躬武節對天下<lb/>
太宗右文誼興邦教真宗建天封垂大章萬嵗之後皆<lb/>
以至孝冠乎大號陛下躬萬國之籍鑑三綱之嚴上承<lb/>
東朝顔色之養追嗣文王遹駿之烈重華之徳斯協三<lb/>
年之言乃驩再駕至陽位躬接上帝仍嵗侑清廟祗薦<lb/>
徽色所以助宣火徳勤服孝治之道可謂備矣然而禮<lb/>
<pb n="KR4d0021_WYG_025-16b"/>
當行者頗㦯未舉政宜革者尚憚更張是以善物頽陵<lb/>
末俗澆弛故臣願為陛下一數于前臣誠至迂未許所<lb/>
言必當猶冀不隠下情極上報之節臣伏見漢家取士<lb/>
有孝亷之科以抗方正茂才之選下詔有孝悌之目以<lb/>
偕力田鰥寡之賜是時人得禄仕咸矜節尚言値模楷<lb/>
行觸規矱以化鄉黨者不可勝計乃至名臣輩出節士<lb/>
相望退修之家進刑于國飴變周原之堇黮革泮林之<lb/>
鴞漢家得人在兹數路今四海之富億姓之醜士不以<lb/>
<pb n="KR4d0021_WYG_025-17a"/>
廉舉家不以孝聞蚩氓無知流俗忘返以為孝愛之道<lb/>
可得而廢殆非克稱陛下助宣火徳之意也今胡不揭<lb/>
為科第以勸其来峻之刑章以禁其弊踞砥石磨天下<lb/>
之鈍振大本觀百枝之搖其誰不𢥠行樹惇以企旌車<lb/>
之招矣古者天子七廟諸侯五廟大夫三士二官師一<lb/>
庶人無廟祭于室而巳羞不踰牲寢不踰廟燕不踰祭<lb/>
所以盡誠信交神明怵惕悽愴志意嘆息洞洞屬屬而<lb/>
如將見之所以教人思其親示有先也洎唐家有國大<lb/>
<pb n="KR4d0021_WYG_025-17b"/>
臣猶得立廟于京師五代相殘其禮遂廢朝家受命猶<lb/>
循舊章禮雖上建型不及物夫大臣國之四體民之具<lb/>
瞻而使亡其等威下與人同祭室之禮殆非邦家之寵<lb/>
也今縱未能惇崇古制猶當斟酌近禮而用之自臺省<lb/>
大臣咸許立廟于私第禄微者祭近位髙者祭逺使四<lb/>
方之士震動其教澡雪其心舉而措之天下無難矣昔<lb/>
之喪親者葬之中野不封不樹後世聖人稍制其禮夏<lb/>
氏以堲商人以椁周家以翣姬旦以祔洛于霤飯于牖<lb/>
<pb n="KR4d0021_WYG_025-18a"/>
小斂于戸大斂于階祖于庭葬于墓諸侯五月大夫三<lb/>
月士踰月有若防者矣有若斧者矣自叔葉菲廢漸用<lb/>
火葬父母之重親舉而焚之衣冠委于煙埃骨肉熾于<lb/>
薪炭神靈㐫懼何痛如之昔楚敗吳師子期將焚之子<lb/>
西曰父兄親暴骨焉焚之不可彼當紛擾之際尚憚其<lb/>
酷今乃禮義之族習以為常豈不為長太息哉傳曰有<lb/>
焚其先人之室則三日哭又孝有傷足者憂律有殘尸<lb/>
者死況夫示逺之典全歸之體幷熖而滅與灰俱冷非<lb/>
<pb n="KR4d0021_WYG_025-18b"/>
名方于傷足而惡等乎殘尸者哉今兹不制其防臣恐<lb/>
孝誼之風由兹微矣臣願朝家明著律令風諭天下絶<lb/>
其委巷之禮以全為子之恩亦以厭火徳當神祗之心<lb/>
張國維一民俗之變經曰明王以孝治天下此物此志<lb/>
也<lb/>
　　詆虚名篇<lb/>
臣聞天下之譽有不虞而至天下之毁有無方而来古<lb/>
今之常患也惟聖人為能察之昔荀息晉國之柱楹獻<lb/>
<pb n="KR4d0021_WYG_025-19a"/>
公之肱膂目女戎之内敗耳恭世之前死文恵以讒獲<lb/>
罪奚卓以孽代宗而息不能拂君邪心除國大蟊方且<lb/>
激忠亮之對貫生死之誓終輔二子不食其言是以為<lb/>
忠也臣謂之不然夫知其所事之謂忠得其所死之謂<lb/>
義苟荀息為忠則惡来死紂紛如死齊皆可以為忠矣<lb/>
尾生一介之賤奔三粲之誓水至不去抱梁而死是以<lb/>
為信也臣聞五常無體惟正為體所貴乎信者内與道<lb/>
接外與誠應也若尾生為信則復關上宫皆可以為信<lb/>
<pb n="KR4d0021_WYG_025-19b"/>
矣此所謂不虞之譽也漢王嘉身備上宰忠正王室疾<lb/>
佞幸之磐互爭大誼而摩切破壞姦黨動寤上心遭主<lb/>
不明仆死牢械何武都上公之重跱廣朝之表當哀帝<lb/>
即世王莽復用炎崑之焰雖始稽天之浸尚㣲武與公<lb/>
孫禄創外戚之厲階懼帝劉之孤弱圗任端士柄持大<lb/>
政謀雖不臧誼亦無愧而班固以為一蕢鄣江河用没<lb/>
其身是以為貶也若嘉武以喪生為貶則孔光禇淵靦<lb/>
面全生皆可以為賢矣齊管仲相蕞爾之國膺蕩然之<lb/>
<pb n="KR4d0021_WYG_025-20a"/>
運然而内寓軍令遂尊王室諸侯震動四夷賓輯存亡<lb/>
繼絶首乎五霸微管仲吾其被髪左衽矣所謂為臣之<lb/>
極摯建功于當年而孟軻恥于願為曾西慚于見比掦<lb/>
子雲亦稱仲尼之門五尺童子羞比晏嬰夷吾是以謂<lb/>
之霸也夫言有累刻無髙而不躋事有算實居然而挺<lb/>
效賢者遭遇異世亦功名殊軌必待堯舜之主此言志<lb/>
士終無時也若夷吾以立功為羞則迂闊投閣皆可為<lb/>
王者之佐矣此謂無方之毁也昔君子于春秋求名而<lb/>
<pb n="KR4d0021_WYG_025-20b"/>
亡欲葢而彰非斯文之監乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十五<lb/>
</p>
<p>
</p>
  </div>
<div>
<head>景文集巻二十六</head> <lb/>
    <p>
<pb n="KR4d0021_WYG_026-1a"/>
欽定四庫全書<lb/>
　景文集巻二十六<lb/>
　　　　　　　　　　　　　宋　宋祁　撰<lb/>
　奏疏<lb/>
　　論以尺定律<hi>案宋史燕肅言鍾律不調在景祐元年祁時直史館遷太常博士</hi>
臣聞樂生於音音生於律律定於尺尺成於黍得黍不<lb/>
真尺固不定定尺無準律亦自差而望聲調是南舟泝<lb/>
燕北轅走越愈亟愈逺也故尺短則律從而短尺長則<lb/>
<pb n="KR4d0021_WYG_026-1b"/>
律從而長短者聲清益上長者聲濁益下清濁不得其<lb/>
中而至樂遁矣古者神瞽攷中聲而量之以為之律所<lb/>
以立均出度也黄帝命伶倫斷竹長三寸九分吹之以<lb/>
為黄鍾之宫然後制十二律以上下求而聴鳳鳴司馬<lb/>
遷黄鍾之律長八寸七分之一太簇七寸七分之二林<lb/>
鍾五寸七分之三應鍾四寸三分之二班固司馬彪説<lb/>
黄鍾長九寸聲最濁太簇長八寸林鍾長六寸應鍾長<lb/>
四寸七分四釐强聲最清蔡邕鄭康成杜䕫荀朂等所<lb/>
<pb n="KR4d0021_WYG_026-2a"/>
論尺有增損而黄鍾之宫要以九寸為定始朂當武帝<lb/>
泰始中校太樂八音不和知後漢至魏尺長于古四分<lb/>
有餘朂乃部署著作郎劉恭依周禮制尺所謂古尺也<lb/>
以古尺更鑄銅律調叶聲韻後汲郡盜發六國時魏襄<lb/>
王塚得古周時玉律及鍾磬與新律聲韻闇同于時郡<lb/>
國或得漢時故鍾吹朂律以合之其聲皆應時人稱為<lb/>
精宻唯散騎侍郎陳留阮咸譏其聲高聲高則悲非興<lb/>
國之音必古今尺有長短故也武帝以朂律與周漢器<lb/>
<pb n="KR4d0021_WYG_026-2b"/>
合遂施用之後始平掘地得古銅尺嵗久欲腐不知所<lb/>
出何代果長朂尺四分時人咸服其妙而莫能措意焉<lb/>
朂立千載之下推百代之法度數既合聲韻又諧亦可<lb/>
謂宻切而有證也而時人掘地之一尺破周漢之二器<lb/>
亦近夫貴耳賤目也隋時始用木尺律而定律吕鑄壊<lb/>
前代金石以息物議惜其制度文議没于江都無聞焉<lb/>
耳是時尺有十五等一周尺二晉田父玉尺三梁表尺<lb/>
四漢官尺五魏尺六晉後尺七後魏前尺八中尺九後<lb/>
<pb n="KR4d0021_WYG_026-3a"/>
尺十東後魏尺十一蔡邕銅龠尺十二宋氏尺第十三萬<lb/>
寶常水尺十四雜尺十五梁朝俗間尺後周氏達奚震<lb/>
等議獨以鐵尺為允即十二宋氏尺也其説曰今以上<lb/>
黨羊頭山黍依漢書律歴志度之若以大者稠累依數<lb/>
滿尺實于黄鍾之律湏撼乃容若以中者累尺雖復小<lb/>
稀實於黄鍾不動而滿計此二事之殊良由消息未善<lb/>
其于鐵尺終有一㑹且上黨之黍有異他鄉其色略烏<lb/>
其形圓重用之為量定不徒然正以時有水旱之殊地<lb/>
<pb n="KR4d0021_WYG_026-3b"/>
有肥瘠之異取黍大小未必得中按許慎解字黍體大<lb/>
本異于常疑今之大者正是其中累百滿尺非是㑹古<lb/>
實龠之外裁剩餘此恐圍徑或差造律未妙就如撼動<lb/>
取滿論理亦通今勘周漢古錢大小有合宋氏渾儀尺<lb/>
度無舛古者黄金方寸重一斤今鑄金校騐鐵尺為近<lb/>
未及詳定㑹高祖受命而止唐貞觀中又詔張文收鑄<lb/>
銅斛秤尺咸得其數詔以其副藏于樂署至武延秀為<lb/>
太常卿用為奇玩以律與玉尺玉斗舛合獻焉開元中<lb/>
<pb n="KR4d0021_WYG_026-4a"/>
將考宗廟樂有司奏請出之敕唯以銅管付太常亡其<lb/>
九管國朝金石傳自周代世宗常詔王朴累黍定尺以<lb/>
為律管管既不便作準之尺寸于今具在而當時實録<lb/>
不論秬黍未知何用即加酧定且五代離亂古器蕩然<lb/>
雖欲制作靡所縁傍時無神瞽孰敢取中獨非莫知獨<lb/>
是莫曉工乎音者不能言義工乎書者不能察聲信乎<lb/>
音聲之難不可以言曉者也故曰知之者欲教而無從<lb/>
心達者體之而無師方今去聖既逺知音又寡但取朴<lb/>
<pb n="KR4d0021_WYG_026-4b"/>
準調叶八音屬者太常臣燕肅以律準尺之三分欲為<lb/>
十二律管而黄鍾九寸遂不得聲更廣空道乃與律應<lb/>
雖管内均厚未悉如法然深疑今尺比古差短太常鍾<lb/>
石遂及于清流至法部轉用高急臣以為宜求索上黨<lb/>
秬黍如達奚震之言選其精圓累定寸尺求管得管求<lb/>
聲得聲以所管之聲合周時之準苟高下符㑹清濁無<lb/>
差即可遂為定法頒布方國足以示陛下同律度量衡<lb/>
之制脱有與準未合即乞募知音别用新管參考中聲<lb/>
<pb n="KR4d0021_WYG_026-5a"/>
檢攝羣音制定雅樂庶乎正歴代之謬秕亦何憚焉<lb/>
　　禮院議祖宗配侑<hi>案仁宗本紀係景祐二年祁遷太常同知禮儀院時上歴代名</hi>
　　<hi>臣奏議作皇祐二年誤</hi>
臣等聞王者建廟祏之嚴合昭穆之綴祖一而已始受<lb/>
命也宗無豫數待有徳也由宗而下等胄之疏戚以為<lb/>
迭毁之制使後嗣雖有顯揚褒大猶不得與祖宗並列<lb/>
所以一統乎尊尊古之道也皇帝陛下躬孝治發徳音<lb/>
永惟三后之盛烈際天接地而推尊之禮有所未稱明<lb/>
<pb n="KR4d0021_WYG_026-5b"/>
發悼懼圖惟厥衷使攸司得稽舊章開羣議攄懿鑠闡<lb/>
孫謀將以脗合靈心垂榮無極非臣等孤陋所能及已<lb/>
竊以太祖皇帝誕受寶命付畀四海鋪敦爕伐潛黜不<lb/>
端夷澤潞之畔兼淮海之昧東焚呉輿右困蜀壘湘楚<lb/>
閩越請吏入朝當此之時天下之人去大殘䝉更生卜<lb/>
年長世丕闡洪業太宗皇帝敦受具邇席運下武龔天<lb/>
之討底定太原由是慎九刑之辟藝四方之貢信賞類<lb/>
能重食勸功官無煩苛人無恫怨又引縉紳諸儒講道<lb/>
<pb n="KR4d0021_WYG_026-6a"/>
興學炳然右文與三代同風真宗皇帝乾粹日昭執競<lb/>
維烈重威撫和休寜北方順斗布度先天作聖遂考夏<lb/>
諺紹虞巡祕牒岱宗育穀冀壤翕受瑞福普浸黎元肖<lb/>
翹跂行罔有不寜百度已備眷授明辟恭惟一祖二宗<lb/>
之烈歴選墳誥未有高焉者也昔成湯為商之祖太甲<lb/>
太戊武丁實號三宗后稷為周之祖文王武王庸建二<lb/>
祧高帝為漢之祖孝文孝武特崇兩廟皆子孫世世奉<lb/>
承不輟我皇伯祖經綸草昧遂有天下功宜為帝者之<lb/>
<pb n="KR4d0021_WYG_026-6b"/>
祖皇祖勤勞制作皇考裁成治定徳宜為帝者之宗三<lb/>
廟並萬世不遷宣布天下以示後世臣等請如聖詔至<lb/>
于升侑上帝裒對先謨本之周道克厭典禮昔太宗親<lb/>
郊奉宣祖太祖配焉真宗肇祀奉太祖太宗配焉自爾<lb/>
有司不敢輕議今二宗同躋不祧之位則禮無異等伏<lb/>
請自今以往太祖為定配二宗為迭配稱情適事理實<lb/>
無嫌其將來皇帝親祠伏請以三聖偕侑上顯對越之<lb/>
盛次申遹追之感聖人之能事羣臣之大願此後迭配<lb/>
<pb n="KR4d0021_WYG_026-7a"/>
還如前議昔唐高宗之上封也以太武皇帝文皇帝配<lb/>
昊天明皇之封也以高祖配天睿宗配地開元之著禮<lb/>
也高祖配方丘太宗配神州此二宗迭配之前例垂拱<lb/>
開元之間高祖太宗高宗同配昊天真宗登介丘降社<lb/>
首並以太祖太宗崇配天地此三聖偕侑之明準其嵗<lb/>
時常祀則至日圓丘仲夏皇地祇配以太祖孟春祈穀<lb/>
夏雩祀冬祭神州配以太宗孟春感地配以宣祖季秋<lb/>
大饗配以真宗伏請皆如禮便陛下重宗祧之事鑒照<lb/>
<pb n="KR4d0021_WYG_026-7b"/>
前載抑畏䖍鞏讓而不專故令臣等得申愚管謹用敷<lb/>
罄惟聖心裁鑒<lb/>
　　奏乞減編磬事<hi>案以下諸疏當在景祐三年命官校太常鍾律之時</hi>
准中書送下監鑄編鍾所李照狀為乞減編鍾十六為<lb/>
十二事狀後批奉聖旨送修撰樂書馮某等詳定聞奏<lb/>
者右臣竊以作樂制器取象非一本乎律呂播為音均<lb/>
用在極和要歸協雅而短長清濁還相損益諸儒駕説<lb/>
各自名家援據經師資為辨博較其實至孰有定論昔<lb/>
<pb n="KR4d0021_WYG_026-8a"/>
伶倫命律初無配類后䕫典樂惟取克諧究理益深後<lb/>
人滋惑原聖人立樂之意豈獨執于一方金石設縣屢<lb/>
易其數目鎛縣十二以至編縣二十四蓋八音之器因<lb/>
物制宜歴代相沿遂多創述若絃聲一倍以至于五十<lb/>
律聲一倍以至于三倍或減半以為得或備數而無害<lb/>
變均度典應和為經工師常員雅鄭無辨不足以備問<lb/>
對擊考之度第循其故獨何曉于是非周朝樞宻使王<lb/>
朴常造準以考聲律太常竇儼和峴亦經參校論者以<lb/>
<pb n="KR4d0021_WYG_026-8b"/>
為尺度太短雅聲過高自此少能知音莫傳其業今止<lb/>
以照素識音律使校定大樂照又調合鍾齊務要和聲<lb/>
察其用心良亦精宻且又請改編鍾十二以為與律數<lb/>
而足但學者多所未嫺習周官或乃失傳下議以詢博<lb/>
求至當况禮樂之大典方太平而後備若並采衆説則<lb/>
有㑹禮聚訟之煩若遽更古法則有事不師古之戒臣<lb/>
考視圖載皆有趣義願聖上覽其意而定焉<lb/>
　　論太樂置雷鼓靈鼓路鼓備而不擊及無三鼗<lb/>
<pb n="KR4d0021_WYG_026-9a"/>
臣按周大司樂之職雷鼓雷鼗奏於圓丘以祀天也靈<lb/>
鼓靈鼗奏於方丘以祀地也路鼓路鼗奏於宗廟以格<lb/>
祖也歴代用焉著為樂令然則小鼓為大鼓先引得作<lb/>
樂之漸故兩施無嫌也國朝崇薦郊廟但設各鼓於樂<lb/>
縣之内備而不擊夫有鼓無鼗於禮已闕設而不用在<lb/>
闕尤甚蓋上襲五代抏敝失傳有司持循罔暇論討臣<lb/>
以為可詔本署稽舊典訪遺法作為三鼗以備大樂祭<lb/>
祀之際其鼓若鼗皆使縣工播而擊之用諧音節如此<lb/>
<pb n="KR4d0021_WYG_026-9b"/>
則器備禮完神祇來格矣舊説鼗者如鼓而小以木貫<lb/>
中作柄雷鼗柄各四枚為八面靈鼗柄各三枚為六面<lb/>
路鼗柄各二枚為四面旁以結皮為耳搖之還自擊也<lb/>
以通雷鼔靈鼔路鼓掌鼓之工毎面一人左手播鼗右<lb/>
手擊鼓云<lb/>
　　論太樂署有舂牘之名而無舂牘之器<lb/>
臣觀景徳中李宗諤所進樂纂革部中著舂牘其説曰<lb/>
周禮笙師掌教舂牘應推以作祴樂賓醉而出奏祴夏<lb/>
<pb n="KR4d0021_WYG_026-10a"/>
以三器築地為之節<hi>三器謂牘及應相也</hi>明不失禮也大五寸長<lb/>
七尺短者或三尺其端有空漆畫之以兩手築地今並<lb/>
於宫縣舞樂中用臣比徧問樂工言初無此器及責其<lb/>
樂器之籍則明著舂牘而説與樂纂相符又景徳樂工<lb/>
於今多在詰其所以乃云恐宗諤論著之時止憑本署<lb/>
簿文誤著於樂纂耳臣謹采三禮圖所畫舂牘之狀大<lb/>
畧可曉然檢覈著令及舊史其文武二舞諸工所用但<lb/>
有鼗鐸錞鐃相雅干戚籥翟等器不著舂牘則知後人<lb/>
<pb n="KR4d0021_WYG_026-10b"/>
設采古名以為空説矣<lb/>
　　論竽及巢笙和笙<lb/>
臣奉詔與太常臣燕肅等圖畫太常樂器以備程覽至<lb/>
匏部有竽及巢笙和笙共三種按舊説竽長四尺二寸<lb/>
三十六簧宫管在中形參差像鳯翼巢笙十九簧和笙<lb/>
十三簧今據太樂諸工以竽巢和三種併為一器皆取<lb/>
胡部十七管笙為之但以宫管移徙左右用為小異其<lb/>
巢和二笙在景徳中李宗諤又奏定二義管悉貫匏中<lb/>
<pb n="KR4d0021_WYG_026-11a"/>
今為十九管臣曾索于樂署得鳯笙一種樂工言此古<lb/>
器今不可用推騐形製乃古竽也其長四尺有餘三十<lb/>
六管列管參差及曲頸皆為鳯飾其空悉在管外嵗久<lb/>
不治有管無簧今但祕而存之為無用之器臣以為可<lb/>
募知音者修復古竽以合正聲革易當今署工所用淺<lb/>
俗惉懘之器勿令亂雅并按竽以合正聲悉還舊製傳<lb/>
曰放鄭聲謂此物也<lb/>
　　論引武舞所執九器各有所用<lb/>
<pb n="KR4d0021_WYG_026-11b"/>
臣按武舞六十四人左執干右執戚離為八列又别使<lb/>
工人執旌居前次執鼗次執鐸次執錞次執鐃次執相<lb/>
在左執雅在右各分行夾引至樂作舞入則自鼗而下<lb/>
咸振作之舞工定位而止及舞將退又振作之舞工畢<lb/>
出而止臣竊詳鼗鐸之設義不虚生葢舊史禮經但舉<lb/>
其凡不言其細故軰出旅進無有先後且鼗者所謂導<lb/>
舞也鐸者所謂通鼓也錞者所謂和鼓也鐃者所謂止<lb/>
鼓也相者所謂輔樂也雅者所謂陔步也夫錞于鐃鐸<lb/>
<pb n="KR4d0021_WYG_026-12a"/>
在周鼓人四金之奏以和軍旅也武舞象功故得以軍<lb/>
器參焉是舞之容節導于鼗通于鐸和于錞止于鐃輔<lb/>
于相陔于雅義可見矣寜有導舞方始止鼓參焉止鼓<lb/>
既搖通鐸亂焉進退不倫終始無别臣雖不習故事竊<lb/>
以私意度之謂當舞入之時鼗鐸以先之錞以和之相<lb/>
以輔之雅以節之及舞之將成也則鳴鐃以進行列築<lb/>
雅以陔歩武各分左右與舞俱出其鼗鐸錞相皆停止而<lb/>
不作故司馬職曰鳴鐃且卻斯之謂矣如此則允恊樂<lb/>
<pb n="KR4d0021_WYG_026-12b"/>
意庶復舊職<lb/>
　　郭正不應為嫁母持服狀<lb/>
臣竊惟禮者叙上下制親疎别嫌明㣲以為之節也故<lb/>
三年之喪雖天下達禮至于情文相稱必降殺從宜故<lb/>
尊有所申則親有所屈不敢以所承之重而輕用于其<lb/>
私者也伏見前祠部員外郎集賢校理郭正生始數嵗<lb/>
即鍾父喪而母邊氏更適士人王渙正㷀㷀孤苦以訖<lb/>
成立見無伯叔又鮮兄弟奉承郭氏之祭者惟正一身<lb/>
<pb n="KR4d0021_WYG_026-13a"/>
而已母邊氏適王氏更生四子今邊不幸而訃聞正乃<lb/>
解官行服以臣愚管見深用為疑伏見五服制度敕齊<lb/>
衰杖期降服之條曰父卒母嫁及出妻之子為母其左<lb/>
方注曰謂不為父後者若為父後者則為嫁母無服今<lb/>
詳邊氏嫁則從夫已安于王室此將同穴永非于郭偶<lb/>
而正既為父後則宜歸重本宗雖欲懐有慈之爱推無<lb/>
絶之義亦不得為已嫁之母抗父而盡其禮何者輕奉<lb/>
父統則郭之承重更無他親備執母喪則王之主祀自<lb/>
<pb n="KR4d0021_WYG_026-13b"/>
有諸子臣詳求制㫖疑正不當觧官行服夫禮有所殺<lb/>
君子俯就也義有所㫁聖人不專也况當孝治宜謹彛<lb/>
經伏乞降臣此狀下有司博令詳議其郭正為父後為<lb/>
嫁母應與不應觧官行三年之喪然後明垂定制俾守<lb/>
共規臣備禮官不敢寢嘿謹具狀奏聞<lb/>
　　上三冗三費疏<hi>案歴代名臣奏議係寳元元年祁權三司度支判官時上</hi>
臣伏見西賊叛逆未即梟截申命將校警飭邊陲陛下<lb/>
日昃憂勤特軫調發内經聖慮旁咨羣謀臣誠不肖竊<lb/>
<pb n="KR4d0021_WYG_026-14a"/>
用感憤以為勇夫扞外儒者計内合為威畧以行天誅<lb/>
則跳梁小醜指期烹醢故敢妄陳愚見以佐萬一臣聞<lb/>
兵以食為本食以貨為資在易聚人在書八政誠聖人<lb/>
一天下之歸之具也以天下取之以天下用之量入為<lb/>
出故天子不得私焉傳曰足食足兵民信之矣今左藏<lb/>
無積年之鏹大倉乏三嵗之儲南方冶銅匱而不發承<lb/>
平如此已自彫困其故何哉良由取之既殫而用之無<lb/>
度也臣不能悉知朝廷之經費且以臣素所見者言之<lb/>
<pb n="KR4d0021_WYG_026-14b"/>
何者大有三冗小有三費以困天下之財財窮用褊乃<lb/>
今更欲興數十萬衆以事夷狄無謀甚矣陛下誠能超<lb/>
然逺覽燭見根本去三冗節三費專備西北之屯尚可<lb/>
曠焉高枕無匱乏之患何謂三冗天下有定官無限員<lb/>
一冗也天下廂軍不任戰而耗衣食二冗也僧尼道士<lb/>
日益多而無定數三冗也三冗不去不可為國今宜降<lb/>
詔㫁自今日僧尼道士已受戒具者且使如舊其在寺<lb/>
帳為徒弟子者悉逮為民勿復嵗度今日以後州縣寺<lb/>
<pb n="KR4d0021_WYG_026-15a"/>
觀留若干所僧尼道士定若干人且令後來之數不得<lb/>
過此此策一舉可得耕織夫婦五十萬人則一冗去矣<lb/>
今天下廂軍不擇孱小尫弱悉皆收配纔圖供役本不<lb/>
知兵亦且月費廩糧嵗費庫縑數口之家不能自庇于<lb/>
是相挺逃匿化為盜賊者不可勝算朝廷毎有夫役更<lb/>
籍農民以任其勞假如廂軍可令驅以就役方且别給<lb/>
口劵間望賜錢二端相率不便明甚陛下若敕天下廂<lb/>
軍今日以後除州軍須要防捉别留三百人自餘更不<lb/>
<pb n="KR4d0021_WYG_026-15b"/>
收補已在籍者許備役終身如此則中下之家悉入農<lb/>
業又得力耕者數十萬則二冗去矣國家郡縣素有定<lb/>
官譬以十人為額常以十二加之遷代罪謫足以無乏<lb/>
今則不然一位未缺十人競逐紆朱滿路襲紫成林州<lb/>
縣之地不廣于前而陛下官五倍于舊吏何得不苟進<lb/>
官何得不濫除陛下誠得詔三班辨審官院内諸司流内<lb/>
銓明立限員以為定法自今以往門廕流外貢舉之色<lb/>
實制選限稍務擇人俟有闕官計員補吏内則省息俸<lb/>
<pb n="KR4d0021_WYG_026-16a"/>
廩外則静一浮華則三冗去矣何謂三費一曰道場齋<lb/>
醮無日不有若七日若一月若四十九日各挾主名未<lb/>
始暫停至于蠟蔬膏麫酒稲錢帛百司供億不可貲計<lb/>
而注者旁縁利于欺攘奉行崇尚峻于典法皆以祝帝<lb/>
壽奉先烈祈民福為名欲令臣下不得開説臣愚以為<lb/>
陛下上亊天地宗廟次事社稷百神醴酩粢盛犧牲玉<lb/>
帛使有司端委而奉之嵗時而薦之足以竦明徳于天<lb/>
下介多福于黔庶何必道場齋醮希屑屑之報哉是國<lb/>
<pb n="KR4d0021_WYG_026-16b"/>
家抱虚以考祥小人誣神而獲利耳陛下若㫁自聖慮<lb/>
取必不可罷者使畧依本教以奉薫修開啟有時賜與<lb/>
有度則一費節矣二曰京師寺觀或多設徒卒或増置<lb/>
官司衣糧所給三倍他處帷幄謂之供養田產謂之常<lb/>
住不徭不役坐蠧齊民而又競飾神祠争修塔廟皆曰<lb/>
不費官帑自募民財此誠不逞罔上之尤者夫民藏于<lb/>
國國藏于民財不天來而由地出也役不使鬼而待人<lb/>
作也舎國取民其傷一焉伏望陛下切敕州縣普令罷<lb/>
<pb n="KR4d0021_WYG_026-17a"/>
止則二費節矣三曰使相節度不𨽻藩要貪取公用全<lb/>
濟私家跡夫節相之建或當邊鎮或臨師旅也公用之<lb/>
設或以勞衆而饗賔也今則不然罷黜大臣率叨使相<lb/>
安居都邑普䝉公用取生人之資力為無功之奉養坐<lb/>
縻邦用莫此為甚伏望陛下寳惜名器使授受惟才自<lb/>
今地非邊要州無師屯者不得建節度已帶節度不得<lb/>
留近藩及京師則三費節矣三冗已去三費已節數年<lb/>
之内用度必饒臣又聞之人不率則不從身不先則不<lb/>
<pb n="KR4d0021_WYG_026-17b"/>
信陛下若能躬服至儉風示四方錦綵金玉不得妄費<lb/>
請自後宫為始衣服醪膳無益舊規請自乘輿為始然<lb/>
後天下嚮應民業日豐人心不搖師役可舉雖使風行<lb/>
電照飲馬西河蠢爾戍酋可玩之股掌中矣寜與今日<lb/>
誅求財用課鹽㩁茗為戚戚之計者同年而語哉臣誠<lb/>
狂妄不曉禁忌輕進愚策惟陛下裁赦其辜<lb/>
　<lb/>
　景文集巻二十六<lb/>
</p>
<p>
</p>
  </div>
<div>
<head>景文集巻二十七</head> <lb/>
    <p>
<pb n="KR4d0021_WYG_027-1a"/>
欽定四庫全書<lb/>
　景文集巻二十七<lb/>
　　　　　　　　　　　　　宋　宋祁　撰<lb/>
　奏疏<lb/>
　　請下罪已詔并求直言疏<hi>案厯代名臣奏議係寳元二年祁守刑部員外</hi>
　　<hi>郎時上</hi>
臣聞王者父事天明母事地察政合而祥至道失而咎<lb/>
臻自然之應也然至亂之世不能絶祥甚治之代不能<lb/>
<pb n="KR4d0021_WYG_027-1b"/>
無咎僻君以祥自泰故益侈而趨亡賢主以咎修德故<lb/>
愈畏而䝉祉則祥無必慶咎無固凶視銷伏之如何耳<lb/>
臣伏見頃嵗以來災𤯝數見依類託寓異占同符天本<lb/>
示法而尊乃有躔離流薄之變地當安固而静乃有都<lb/>
國震動之占陞下奉承郊丘嵗豐月潔當䝉介福翻至<lb/>
大異何哉得非事有召姧法有階隙天于宋室諄諄存<lb/>
顧先㡬豫慮以啟聖心欲陛下據易圖難縁㣲警著奮<lb/>
揚剛德固執主威厭銷未萌以光丕業也臣伏讀前史<lb/>
<pb n="KR4d0021_WYG_027-2a"/>
五行志以騐於今累威重譴不可不察若乃羣星流散<lb/>
則民人蕩析之象也月行黄道地震州邑則邊戎窺間<lb/>
臣下擅恣后妃將盛年榖且饑之兆也去年火焚興國<lb/>
寺浮屠延燔藝祖神殿已而盜壞宗廟釦器者再則神<lb/>
不昭格之意也自昔災異之發遠者十數年近者三四<lb/>
年隨方輙應類無虛已陛下何不暫平清慮推求其端<lb/>
方今典刑設張上下禔穆而臣便論危事必難取信然<lb/>
陛下試一念至假有蕩析以何䇿安固假有饑空以何<lb/>
<pb n="KR4d0021_WYG_027-2b"/>
理振救脱致窺間可任之將謂誰倘令擅恣可防之奸<lb/>
有㡬災異不騐國之福也苟使遂騐則陛下禦之之慮<lb/>
得不素具於彀中哉然請先言其要臣聞君以操柄為<lb/>
重臣以奉命為恭柄捨之則重者反輕命竊之則恭者<lb/>
更僭伏惟陛下念爵賞之典刑罰之權雖覽羣言一决<lb/>
宸慮無委成假借以開貴近牽制之私書稱惟辟作福<lb/>
惟辟作威夫威福者天子之所以固大寳制兆人之術<lb/>
臣有作福作威則害于而家凶于而國古之王者亦何<lb/>
<pb n="KR4d0021_WYG_027-3a"/>
能使刑悉當罪賞皆稱功要之事出於主則納忠者有<lb/>
歸政出於臣則植私者必衆傳曰倒持太阿言柄之不<lb/>
可失也又曰吐珠必含言失之不可收也若夫後宫戚<lb/>
里祈恩丐賞者日月不乏陛下且當斷而不聽以示至<lb/>
公内省黄門給事左右亦宜數加訓勑使思不出位此<lb/>
皆助陽抑隂之術也臣聞伯禹三王之長逢辜引慝宣<lb/>
王成周之良思患側身故能感徹神祗收還威怒囘沴<lb/>
氣為太和化巳衰為中興陛下覽照今古至詳至熟今<lb/>
<pb n="KR4d0021_WYG_027-3b"/>
變𤯝日著中外暴聞而罪已之問不形於詔書思患之<lb/>
謀不留於詢逮委逺天戒虛而未答踰時越月羣下黙<lb/>
然間者但引緇黄晨齋夕唄修不經之細祀塞可懼之<lb/>
大變人且未信天胡可欺臣誠至愚竊恐銷伏之間未<lb/>
為得計也伏望陛下不以災之未應遂為宴安不以歳<lb/>
之屢豐便忘荒饉普詔百執各貢所懷庶㡬天下條貫<lb/>
粲然先見粗舉六事以禆萬一聨寫於左如有可采續<lb/>
當條陳科别惟陛下裁赦其罪姑垂省閲臣無任瞽狂<lb/>
<pb n="KR4d0021_WYG_027-4a"/>
待罪之至<lb/>
　　議樂疏<hi>案此疏當係寶元二年祁判監鐵院同修禮書時上厯代名臣奏議作慶厯元年誤</hi>
臣伏覩右司諌直集賢院韓琦奏劄子節文臣曾將景<lb/>
祐廣樂記看詳備見實紀李照所造違古之樂上薦天<lb/>
地宗廟臣竊聞和峴減定鍾律等見今存在欲乞特降<lb/>
聖㫖指揮下太常寺復用舊樂者奉勑已差資政殿大<lb/>
學士宋綬等與兩制同共詳定聞奏伏縁臣自景祐元<lb/>
年中曾䝉差付太常寺與燕肅等同共磨治鍾磬後來<lb/>
<pb n="KR4d0021_WYG_027-4b"/>
親見李照重定律度及相次提舉胡瑗别造鍾磬臣於<lb/>
太常樂器粗知本末苟有所見不容隱黙謹用畫一如<lb/>
後<lb/>
一李照所造鍾磬當時只是將太府寺布帛尺一面定<lb/>
法改造比舊樂頓下四律伏縁李照資性詭僻辯論專<lb/>
固莫非出自私意不循古法其尺約長王朴尺二寸其<lb/>
斗法以六百二十黍為一龠六龠為一合<hi>自古合龠為合今頓差四</hi>
<hi>合</hi>十合為一升十升為一斗謂之律斗其秤以一升水<lb/>
<pb n="KR4d0021_WYG_027-5a"/>
之重為一斤<hi>比今太府見用官秤一斤零十一兩</hi>十斤為一秤<hi>今太府以十六斤為</hi>
<hi>秤</hi>謂之律秤又減鍾磬十六枚為十二枚<hi>自古經史中無十二枚為</hi>
<hi>一架</hi>其鍾之形狀竝不依典故聲韻遥長掩遏羣樂又李<lb/>
照自造大竽大笙亦充大樂行用皆惉懘新聲不依古<lb/>
制及有新降到雙鳯管樂工吹之竝不成聲李照雖自<lb/>
稱曉達音律其實與伶官賤工識見無異遂敢敗壊祖<lb/>
宗以來舊樂使朝廷以不法之器薦見天地祖宗四海<lb/>
傳聞莫不竊議只如照所定黄鍾之管乃是南吕倍聲<lb/>
<pb n="KR4d0021_WYG_027-5b"/>
舊黄鍾九寸正聲郤降在太蔟夾鍾之間其太蔟商聲<lb/>
君聲君位也今君聲降在臣位羽聲來處尊宫三年有<lb/>
餘於理尤害天災人事不合常理皆不祥之大也如此<lb/>
數事人無愚智所共明知陛下况深達律吕可以斷自<lb/>
聖慮便從改正應於李照曽奏請添損者並違經背古<lb/>
乞如韓琦所奏一切皆令停罷盡復祖宗舊制<lb/>
一太常寺舊樂本自唐昭宗時雅樂散亡器無孑遺尋<lb/>
有博士商盈孫參約典故更造鍾磬其後五代相傳習<lb/>
<pb n="KR4d0021_WYG_027-6a"/>
而不改至周時王朴重定尺度畧加添正太祖朝又詔<lb/>
和峴以景表尺重加磨治稍令聲下昨縁景祐二年燕<lb/>
肅始乞修正樂器其時只得王朴律準又無王朴所定<lb/>
律尺律管參騐音韻而燕肅只據律凖與鍾磬見聲按<lb/>
定髙下即是此太常舊樂比王朴時已自不同况和峴<lb/>
減定後又經真宗朝景德中李宗諤一次修飾至燕肅<lb/>
凡經三度磨鑢然俱不先立尺度律管所以後來無處<lb/>
根正法度音律然其舊器傳至唐末祖宗三聖無人輕<lb/>
<pb n="KR4d0021_WYG_027-6b"/>
議用之薦享八十餘年雖非的然如舜韶周武法度明<lb/>
備要之沿襲本末實與典禮最近非同李照率意詭妄<lb/>
製作不經今若陛下且以考舊典差近法度即乞先取<lb/>
景表尺裁鑄律管以按王朴律然後和峴當時所定聲<lb/>
律髙下確然可見况舊鍾尚有七百餘枚係本寺收管<lb/>
畧加磨鑢令與聲律相協所有舊磬為照定樂時盡底<lb/>
畧截破壊無見存者若且將李照所定石磬自太簇以<lb/>
下刻磨長短亦與舊樂黄鍾以下髣髴相近及將本寺<lb/>
<pb n="KR4d0021_WYG_027-7a"/>
磬朴二百餘片相兼添補亦可諧合音律與鍾粗得三<lb/>
縣即可於將來南郊大禮前一時了畢不過數月便可<lb/>
見功其餘絲竹諸器只是移正聲調便成雅樂况禮樂<lb/>
之本出自天子今陛下天縱睿聖通知音律復古順道<lb/>
何所致疑伏乞即下有司速令修復以謹善述之羙<lb/>
一景祐三年詔令臣監領胡瑗鑄造鍾磬一架臣伏見<lb/>
胡瑗曉筭法能將先儒所説黄鍾管内八百一十分為<lb/>
方分算法並與鄭康成周禮注及班固律厯志古法相<lb/>
<pb n="KR4d0021_WYG_027-7b"/>
合自隋唐以來諸儒辨論黄鍾一龠之法皆不及瑗相<lb/>
次於雜物庫請銅鑄之時忽於雜銅内得古鍾三枚即<lb/>
不知甚年及是何州府納到臣與故翰林侍讀學士馮<lb/>
元即時騐認其鍾古質精妙項鎛皆有亷隅上有三十<lb/>
六乳餘外瑑雲氣為飾有兩欒之制如鈴不圓正與周<lb/>
禮所説形制相符一鍾破損二鍾尚可叩擊遂仔細洗<lb/>
滌於鍾上有篆文兩行其篆亦字體古簡推本其文不<lb/>
是近代所造乃是漢魏間所用者其文曰越作朕皇祖<lb/>
<pb n="KR4d0021_WYG_027-8a"/>
文考寳和鍾越思萬年子子孫孫永寳用享凡二十二<lb/>
字臣與馮元商量此既古器又合經典<hi>除三十六乳與鄭康成説小異</hi>
<hi>康成以為鍾每面三十六乳即一鍾合七十二乳</hi>遂畫圖様進呈後一面勒令<lb/>
胡瑗悉依古鍾形狀制造新鍾成一十六枚其胡瑗所<lb/>
定律尺律管比王朴鍾只下半律鍾磬甚得諧韻其時<lb/>
不曽許當面進呈遂只送太常寺收係即目見在後來<lb/>
又䝉别差官詳定李照胡瑗等律尺管其時議者皆云<lb/>
胡瑗實龠之黍或有大小不同以為未盡合古遂抑而<lb/>
<pb n="KR4d0021_WYG_027-8b"/>
不行至於八百一十分之法則盡以為然無有非者臣<lb/>
以為胡瑗之尺黍雖有長短大小之差未盡合古然比<lb/>
舊樂又近法度如更使諸儒略加論討庶可施行而合<lb/>
雅正矣臣又竊嘗謂陛下用心詳定雅樂之日獲此古<lb/>
鍾乃是瑞應因此若便定律尺律管使諸儒極意論難<lb/>
從其長者定為尺法然後作鍾石以聲之有何不可而<lb/>
前來議者固執李照不法之器以為此樂已經郊祀天<lb/>
地不可輕改更候有知音者然後改之且祖宗舊樂相<lb/>
<pb n="KR4d0021_WYG_027-9a"/>
傳八十餘年經真宗東封西祀一旦為李照狂妄率然<lb/>
敗壞郤無輕改之憚今欲依據經典裁正律度反以為<lb/>
更候知音假如今世遂無知音則是李照不經之器便<lb/>
傳後代取笑千載此亦陛下昭然可判議者之大謬也<lb/>
臣以為陛下既自明律度不須更以知音為言夫知音<lb/>
自古難得非獨今也若世無䕫牙則且當以法度自據<lb/>
雖有清濁髙下其失不逺故臣願陛下只將胡瑗八百<lb/>
一十分之法詔取上黨秬黍擇其中者差一二精力宫<lb/>
<pb n="KR4d0021_WYG_027-9b"/>
官及左右一二信臣於宫中重加校定陛下因以餘暇<lb/>
親臨制決黍定求寸寸定求尺尺定則律度量衡四物<lb/>
皆正矣然後依古法將新尺試以推歩晷景若合此一<lb/>
不謬也試以新管埋地候氣氣候若應此二不謬也然<lb/>
後可以遂頒天下明告以律度量衡之法因之修定雅<lb/>
樂詔當今稍知音律經術者同加討論事無不齊然此<lb/>
一事雖非朝夕急政陛下能以萬㡬之暇慮而定之亦<lb/>
千載不刋之羙也其有先獲古鍾恐禁中忘記當時進<lb/>
<pb n="KR4d0021_WYG_027-10a"/>
呈圖様今再畫到一本隨狀進呈右謹具如前臣以儒<lb/>
史為業合為文辭敷啟又縁臣乆在病假既不獲乞上<lb/>
殿面奏今來事渉辯論不敢修飾文語貴要暢盡事理<lb/>
是敢直説本末謹具狀奏聞伏候勑㫖<lb/>
　　論乞别撰郊廟歌曲明述祖宗積累之業<lb/>
歌詩之興尚矣自陶虞而上書逸其傳商頌概有存者<lb/>
而周詩大備竊聞班固之論也以為商周雅頌上本有<lb/>
娀姜嫄降乙履敏而卨稷始生元王公劉古公太伯王<lb/>
<pb n="KR4d0021_WYG_027-10b"/>
季姜女大姒作合之徳乃洎成湯文武受命武丁成康<lb/>
宣王中興下及輔佐伊尹周召太公申伯召虎山甫之<lb/>
屬靡不褒掦既信美矣聲始歌詠而施及金石洋洋渢<lb/>
渢遂盈塞乎天地之間使後世子孫有以祖述稱頌而<lb/>
攄之無極也孤秦亂剡禮亡樂缺逮漢六世始立樂府<lb/>
采詩弦誦多舉司馬相如之屬造為詩賦畧論律吕以<lb/>
合八音之調然其郊廟歌詩未有祖宗之事又不制雅<lb/>
樂有以相變盛徳之音寖以失章史官追憤深詆其非<lb/>
<pb n="KR4d0021_WYG_027-11a"/>
南北霸雜音謡哀怨儷篇促節以雕蔚相矜唐家累盛<lb/>
頗憲前烈詔禮於野綴樂於旒然至郊廟詠歌亦止一<lb/>
時之事麗不逮鄭正不入雅累句庸音商周之風衰焉<lb/>
安巢挺亂正聲兼失或入河海或淪坑谷宋興承五運<lb/>
末流繼千載紹業受命之始日不暇給故未遑協律之<lb/>
事而樂正禮官又非夙儒故老制作之懿久無聞焉雖<lb/>
薦侑大禮别製辭曲然皆襲沿舊體未始改為遂使祖<lb/>
宗耿光盛烈幽伏槁簡天命靡昭以為神羞而武穆文<lb/>
<pb n="KR4d0021_WYG_027-11b"/>
孫春秋助祭但習容典不知王業之艱難誠可畏也臣<lb/>
樸野芻㣲不逹故實竊惟太祖武皇帝推閏位膺正統<lb/>
撥亂侮亡以黜不端東纓吳馘右攘蜀壘大去荆讎爕<lb/>
伐蕃酋士無離傷邦用底定罷諸道節度以絶僭萌收<lb/>
天下精兵以强京服太宗文皇帝鋪敦武旅遂定并汾<lb/>
分遣良吏綏靖萬國斂才懋官内經百度平租躬耤以<lb/>
賙四人貶成讓徳卒罷封禪肆我真宗紹休聖躬於是<lb/>
匈奴穿塞侮略邊郡一戎啟行射殪名酋六驘遁去厥<lb/>
<pb n="KR4d0021_WYG_027-12a"/>
角請罪然而不念細故許其歡盟休寕北方於今是頼<lb/>
而又進妙道廸靈篇柴奉高濟汾河景光瑞福葳蕤翕<lb/>
習臣所不能盡道商之發祥周之監觀方兹蔑矣然而<lb/>
清廟詠歌但紀寅恭淳濯之細不推積徳累功之本千<lb/>
品萬官靡所寄言故臣願陛下萬㡬之餘取三聖實録<lb/>
摭其武功文徳在民耳目尤祥極瑞非人力所至者鋪<lb/>
棻發揚作為歌詩别詔近侍略依生民公劉猗那長發<lb/>
之比裁屬頌聲使被金石尚體要而去浮麗根中和而<lb/>
<pb n="KR4d0021_WYG_027-12b"/>
矯淺誣使言質而易曉理懿而行逺俾天下昭然知祖<lb/>
宗造邦濟世之勤子孫無滿假怠遑之志臣下有祖述<lb/>
奉掦之羙超唐軼漢遂躋三代寧不盛耶<lb/>
　　論精選太常樂工及募能知音者備太常官屬<lb/>
昔虞舜命后䕫典樂教胄子其言曰詩言志歌永言聲<lb/>
依永律和聲䕫亦曰於予繫石拊石百獸率舞自周以<lb/>
上胄子出於公卿聲工皆有明徳其為樂可以道古其<lb/>
為舞可以動容故能來格祖考而同合天地道衰官失<lb/>
<pb n="KR4d0021_WYG_027-13a"/>
政移諸侯制度陵僭音曲曼靡然且晉有師曠魯有師<lb/>
乙判南北之風執商齊之宜援古騐今若合符節其後<lb/>
士人則漢有京房魏有杜䕫晉有荀朂隋有鄭鐸唐有<lb/>
張文收祖孝孫雖未能考正中聲以盡善羙其推本律<lb/>
吕有足稱道自梁訖周尋亂不厭猶使王朴竇儼緒求<lb/>
墜韻裒合遺器累黍定尺造準寫聲求七均叩五音以<lb/>
成八十四調儼又著大周正樂一百二十篇雖廣而不<lb/>
要雜而無類苖莠相敗雅鄭同儕然禮失求野或有可<lb/>
<pb n="KR4d0021_WYG_027-13b"/>
采而宋興達者尚未聞焉臣謂古之所以為工者皆精<lb/>
敏之人後之所以為工者皆輿厮之賤古之所以總司<lb/>
者材堪責任後之所以總司者官達則遷樂不逮古責<lb/>
於何有比來諸工尤為淆混或坐區賈子或力穡農人<lb/>
苟避乎丁咸求著籍未識所習况責所聞族居州處兀<lb/>
如牆靣雖誨以六樂教以二南亦不能諧神祗和邦國<lb/>
矣朝家丕纂謨烈咸事俊良必不借才無容慚徳顧求<lb/>
之任之未至耳且一日失官尚及於死三年廢樂曽何<lb/>
<pb n="KR4d0021_WYG_027-14a"/>
不壊故有其人則樂存無其人則樂息昔周官盡在武<lb/>
坐且或失傳漢準具存律家莫能取定又况年禩綿曠<lb/>
器用淪亡賢者恥而不精鄙夫濫以安處而望樂正雅<lb/>
頌奚由致哉臣願陛下明下詔書且募天下知音之人<lb/>
秩以㣲禄使備太常官屬賖其嵗限寖使討論擇其所<lb/>
長以備闕典又按舊令太常諸工取年十八以下資性<lb/>
可教者使滿定員明立章條以判勤惰如此則不過十<lb/>
稔官修事備以須陛下功成作樂矣<lb/>
<pb n="KR4d0021_WYG_027-14b"/>
　　乞禁便俗字<lb/>
伏見朝廷每有册書詔令布下四方而便俗作字不據<lb/>
經古及題署宫殿率多訛畧萬民所察百官所瞻誠非<lb/>
其宜類不可悉舉臣且一二言之今之勑字乃古勞來<lb/>
之勑<hi>音賚</hi>自唐以來習而不悟今若改以為敕義亦無難<lb/>
議者便謂行之已乆變必驚俗此非通論也昔隋唐詔<lb/>
敕以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為替移之字後因顔師古摘發其謬始議改焉<lb/>
則當時以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為替猶今以勑為敕夫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>替雖謬尚是一<lb/>
<pb n="KR4d0021_WYG_027-15a"/>
音勑敕相訛遂乖兩讀自宜稽古改從本體宫殿之署<lb/>
標榜髙嚴逺人朝覲注目觀仰學在四夷亦不可誣漢<lb/>
承相蕭何自題蒼龍白虎二闕後世署書乃由何始當<lb/>
時立法寧苟簡耶且如今紫宸垂拱常所御殿而殿字<lb/>
從<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>從殳今之左偏遂尸下作共垂字從土今乃作山<lb/>
紫應從此今書作此<hi>此俗作此</hi>宸應從辰今書作辰<hi>辰俗作辰</hi>閣<lb/>
門以西為西外龍門以尨代□如此之類不得不改及<lb/>
詔制之語以夲<hi>音叨</hi>為本以母<hi>音/無</hi>為母以撿<hi>音歛</hi>為檢以閞<lb/>
<pb n="KR4d0021_WYG_027-15b"/>
<hi>音弁</hi>為闗斯則字訛音變尤難行逺臣聞太宗皇帝常詔<lb/>
右㪚騎常侍徐鉉考正説文鉉之言曰若乃髙文大冊<lb/>
則以篆籀著諸金石至於常行簡牘則草隷足矣當時<lb/>
謂鉉為知言臣愚以為詔文冊詞府號官稱宫室題榜<lb/>
皆當垂示史冊非尋常簡牘之類願下大臣討論文字<lb/>
更俗隸之失求篆籀之真昭示有司㫁從正體<lb/>
　　論國忌<lb/>
伏見列聖忌日沿唐之舊百官伏閤慰訖咸詣寺觀跪<lb/>
<pb n="KR4d0021_WYG_027-16a"/>
伏齋贊謂之行香仍置神位進奠蔬饌臣竊思之禮尤<lb/>
不經方外之言本以懺罪求福誘訓迷妄邱樊委巷不<lb/>
達死生之變故於喪𦵏亦或用之至於朝猷帝範非若<lb/>
匹夫下俚可行之也臣愚不敢逺敷國家積累之慶且<lb/>
自太祖而下豐功鉅徳家至户曉生為睿明殁為上神<lb/>
何福之求何罪之懺求於非福則是諂祭懺於無罪則<lb/>
是誣親沿事索理謬悠可判且其諡在金冊主在清廟<lb/>
每春秋享祀前誓有司齋戒奉之灌濯潔之禮以相儀<lb/>
<pb n="KR4d0021_WYG_027-16b"/>
樂以節歩尚畏不蠲以為非馨今乃緇毳羽衣輕接光<lb/>
烈熟具粗餗以希迪嘗使在天有知其不能下而臨享<lb/>
也明矣願罷忌日百官行香及撤去所設神位必若國<lb/>
家難於驟改則毎及忌日止令道釋二家自率其徒薰<lb/>
祓誦唄列為疏奏間遣一使馳詣陵寢焚之以伸蒼黔<lb/>
謝生之報庶㡬近於禮歟<lb/>
　　　乞置太廟神御庫<hi>待制日奏</hi>
宗正寺奏為趙希言劄子奏太廟内神御物有螭頭冊<lb/>
<pb n="KR4d0021_WYG_027-17a"/>
盠牀燭臺等不用之物甚多約金萬餘兩銀八千兩乞<lb/>
差官别為處置所貴盗竊不生奉聖㫖令宗正寺相度<lb/>
擘畫聞奏寺司檢㑹大祖室内有黒漆盠二隻元有折<lb/>
拽下裝釘痕見在欲乞將不用者盝冊牀四十餘件及<lb/>
螭頭等依太祖室内素盝折拽金銀所有竿杖並乞依<lb/>
莊穆皇后室内神帳法物焚埋狀後中書批送禮院詳<lb/>
定臣謹按神御之物在祖宗之時其數尚少故就致夾<lb/>
室不須他處及時歴三聖崇奉益恭而寶盝釦牀充滿<lb/>
<pb n="KR4d0021_WYG_027-17b"/>
二室今趙希言及宗正寺乃欲除合用器物外盡乞毁<lb/>
拆焚埋以防盜竊質之禮意殊未得宜且天子宗廟之<lb/>
重以金銀崇飾神御尚畏招致盜竊不知官司何用條<lb/>
禁何施况非時毁損驚動羣議又未必合祖宗神靈之<lb/>
意竊尋周禮有天府掌祖廟之守藏寳物世傳者皆在<lb/>
焉伏詳今廟地狹隘不可别為庫室欲望以宗正寺西<lb/>
偏南直太廟即宫闈令廨屋其地雖小可建大屋十數<lb/>
間將神御不用之物悉移置於中號為太廟神御庫令<lb/>
<pb n="KR4d0021_WYG_027-18a"/>
宗正寺一就管掌責無毁瘞兼合舊章其灼然有敗爛<lb/>
什物即乞焚埋使無䙝瀆取進止<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_027-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十七<lb/>
</p>
<p>
</p>
  </div>
<div>
<head>景文集巻二十八</head> <lb/>
    <p>
<pb n="KR4d0021_WYG_028-1a"/>
欽定四庫全書<lb/>
　景文集巻二十八<lb/>
　　　　　　　　　　　　　宋　宋祁　撰<lb/>
　奏疏<lb/>
　　乞開治渒河<hi>案厯代名臣奏議係慶厯二年祁知陳州時上</hi>
臣知壽州日伏見本州安豐縣有芍陂自古所傳元引<lb/>
龍穴山水及渒河水入陂每嵗灌田萬頃近年多被泥<lb/>
沙淤淀陂池地漸高蓄水轉少龍穴山一𣲖水源既小<lb/>
<pb n="KR4d0021_WYG_028-1b"/>
今來只籍渒河注水入陂後來渒河一道水渠本縣又<lb/>
不修開遂至水道堙塞陂水淺涸臣自到任後併值二<lb/>
年乾旱去年自六月放竭陂水只是救灌得側近一二<lb/>
千頃是以壽州米價踴貴官私妨闕臣竊聞得壽州正<lb/>
是出米之地全藉此一陂舊來陂水若滿常無乾旱是<lb/>
以縣名安豐葢取此義臣欲乞朝㫖直下本州委知州<lb/>
通判親往陂上相度開治渒河令水渠深快于渒河内<lb/>
築隄䦨水入渠注滿陂内高築陂岸及重開撅陂内淤<lb/>
<pb n="KR4d0021_WYG_028-2a"/>
淀之處令稍深濶其工亦不甚多只乞就來春農隙之<lb/>
時少借隣縣并本縣人夫三五千人約工一月可見次<lb/>
第如陂水滿足則溉田萬頃永無凶荒兼得陳潁至京<lb/>
都一路官私米斛有可供應取進止<lb/>
　　言三路邊防七事<hi>案厯代名臣奏議係慶厯三年祁為禮部郎中知制誥時上</hi>
臣聞病者療之未危火者防之未燃若已危已燃雖有<lb/>
嘉醫力士猶不能振殂爛之苦是以思患預防所趨一<lb/>
焉臣伏見河北河東陜西比年騷困契丹規掠塞下求<lb/>
<pb n="KR4d0021_WYG_028-2b"/>
索賂遺陛下以天下為心屈已忍忿與之通好心紓倉<lb/>
卒之急是以河朔生靈宴然暫寧此陛下權時之宜也<lb/>
夏賊逆命襲金明殘麟府破任福敗壊多殺吏卒數十<lb/>
萬轉食屯兵于今五年士氣喪沮每聞金鼓之音皆股<lb/>
戰膽銷有百走退生之心無一前闘死之志部署鈐轄<lb/>
位均勢侔不相統一賞濫而不實罰弛而不行上下相<lb/>
䝉徼一切之幸臣計二陲之憂比病與火可謂將危而<lb/>
且燃也中外有識無不寒心臣愚以為不速興而救之<lb/>
<pb n="KR4d0021_WYG_028-3a"/>
事一蹉跌悔無及矣伏見中書門下樞密院日入奏事<lb/>
遵奉常體但以官吏差遣使臣遷轉比例高下計較錙<lb/>
銖下至百司冗屑申請無不闗白聖聰及宣敇行下一<lb/>
署曰聖㫖至于邊境措置安危大計反不暇及之臣愚<lb/>
無知竊以為過夫不當行而行是為徒行當憂而不憂<lb/>
是為必憂今耶律君臣包禍就毒故馬放隂山之下待<lb/>
隙而動彼其旋玩河朔如股掌之上責貨不已又將責<lb/>
地禍根釁萌章章如此朝廷忽而不防未知何謂耶方<lb/>
<pb n="KR4d0021_WYG_028-3b"/>
今河北河東不澄濫官不閲冗兵帥之才不才未嘗擇<lb/>
械之可用不可用未嘗選自敵使繼至便謂信誓可慿<lb/>
謀臣高枕了無為備可謂發篋啓笥以待寇攘今陛下<lb/>
盛德清明大臣方正恊力獻可弼違朝無間言不於此<lb/>
時側席嘗胆思所以禦之之術急除弊政圖刷大恥乃<lb/>
欲優游自暇日安一日待病之危待火之燃救不晩平<lb/>
大碎目雜務非宰司職事假令此等一皆不問委之有<lb/>
司尚無繫於治亂若二敵挻變更相影嘯一出于北一<lb/>
<pb n="KR4d0021_WYG_028-4a"/>
擾于西國疲于轉輸一夫餓䜿興為盜賊憑高呼呌環<lb/>
數百里則天下安危决于一日之間推是而言臣所謂<lb/>
不當行而行當憂而不憂果可信也劉平石元孫輕脱<lb/>
寡謀徑與敵闘師敗身死損辱國威今之為帥不鑒前<lb/>
失尚守舊體終無改更其出師也無鼔旗則號令不行<lb/>
矣其戰也無行陣則敗走不救矣其止無營塹自守其<lb/>
行無輜重自隨烽候不明間諜不設不量人事不察地<lb/>
形將不撫士士不識將遷代紛紛未始暫寧而有司據<lb/>
<pb n="KR4d0021_WYG_028-4b"/>
例換移習不為怪是以敵小入則小勝大入則大勝亦<lb/>
未嘗聞朝廷求所以敗所以勝之由彼所長我所短之<lb/>
要何者有勇何者有謀而可以相輔若何則守若何則<lb/>
戰而授之成算兵若久而不解何䇿以支食若有時而<lb/>
乏何術以濟今陛下未以為念大臣未以為言天下安<lb/>
危誰任其責臣聞識見隘陋不足與權大事竊謂當今<lb/>
之急者有七一曰講軍陣二曰廣牧馬三曰精器械四<lb/>
曰力耕桑五曰擇官人六曰重賊法七曰籍游冗臣既<lb/>
<pb n="KR4d0021_WYG_028-5a"/>
檮昧知其大而不得其詳又不敢掩衆謀申獨見伏願<lb/>
陛下試以閒日詔一二近臣出此七事令共力探討使<lb/>
引古驗今執處其要陛下與大臣擇而行之既行又執<lb/>
而不遷浮議撼揠且皆勿聽然須近者三年有成逺者<lb/>
五七年十数年而成陛下安心緩慮總其銜勒夫治國<lb/>
若種樹非謂朝種而暮可庇也假以日月則根柢深固<lb/>
坐獲茂隂昔孟明再敗秦師歸脩國政晉避其徳遂霸<lb/>
西戎今若力農繕兵日夜申儆張吾百度振吾六師其<lb/>
<pb n="KR4d0021_WYG_028-5b"/>
居有備其行有法彼二敵聞之必且狡謀潰于其胸隂<lb/>
計爛于其脅矣臣又願陛下詔中書樞密院自今以徃<lb/>
取有司申請不干大事者許依唐時堂帖之比直令堂<lb/>
判院付之有司雜務己有定例便行不奏其可以蠲除<lb/>
歸有司者定為永制俾之奉行若其大事非臣下可得<lb/>
專者然後奏請自然綱提領攝事亦希簡使大臣得専<lb/>
邊境盡慮金革矣諸路部署以下出兵之日臣願依軍<lb/>
法以一階一級交相統制令一則易行官専則有威無<lb/>
<pb n="KR4d0021_WYG_028-6a"/>
令貴臣監軍牽制其内將之與士既相習熟則不可數<lb/>
為替改使得恩結其心威統其違緩急與之生死乃可<lb/>
為用此其畧也昔楚莊王區區之諸侯踞卑濕之地無<lb/>
日不討軍實而數之其戒于國中曰人生之不易禍至<lb/>
之無日用能服鄭宋抗強晉威震中原况陛下擁四海<lb/>
之富攬天下俊乂與之圖事耶然時哉時哉不可緩已<lb/>
臣愚戇不識禁忌惟陛下哀憐省納<lb/>
　　減邊兵議<hi>案歴代名臣奏議係慶歴中祁為翰林學士時上</hi>
<pb n="KR4d0021_WYG_028-6b"/>
臣本書生不當妄言兵革但以事勢料之參驗今古有<lb/>
灼然易了者敢為奏請臣伏見自古以來防邊守塞未<lb/>
有屯結兵馬經年亘嵗常在城砦無有休息者傳曰久<lb/>
暴師則國不足雖有智者不能善其後只如秦漢時與<lb/>
匈奴更相酬報出入鈔掠亦是兵罷即歸不令屯結亦<lb/>
不如聖朝長令兵馬守備邊上既不出攻坐費糧運是<lb/>
故用兵未及六年天下之財已告匱竭良由邊將不知<lb/>
休兵朝廷不授成算億萬之費耗散而不計若更十年<lb/>
<pb n="KR4d0021_WYG_028-7a"/>
未知多少財用可濟其艱臣請言其驗敵界自三月後<lb/>
馬瘦放在草野不能負重闗陜人皆知之則背春向夏<lb/>
敵不能大舉其驗一也敵無餽運每入漢界嘗因糧于<lb/>
中國中國自三月以後纔有麥熟其餘禾稼未成無糧<lb/>
可因敵不能大舉其驗二也又有高山大川溪谷相衝<lb/>
春夏之後雨水時行霖潦為阻敵不能大舉其驗三也<lb/>
是敵兵鋭于冬令而屈於秋夏其勢可見臣欲乞朝廷<lb/>
詳度許令於沿邊州軍城砦每年自三月後抽減一半<lb/>
<pb n="KR4d0021_WYG_028-7b"/>
兵馬入内地州府就糧直至九月却往元駐劄處號為<lb/>
防秋况所抽兵士雖在内郡其校習訓練一如邊上此<lb/>
乃事之至便不足多疑一則邊上州軍愛惜得年支糧<lb/>
草二則兵馬有休息之時三則兵士到内地州府亦為<lb/>
裹費四則闗陜之民免得轉般糧食是邊上一年支凖<lb/>
可展為二年也識者必難臣曰敵知朝廷自三月後抽<lb/>
退兵馬必選擇壯騎精兵出人不意入來漢界作過恐<lb/>
大段深入鈔掠人民破蕩城砦何以為備臣對曰假如<lb/>
<pb n="KR4d0021_WYG_028-8a"/>
敵人有壯馬精兵能于盛夏入漢界作過三五日只是<lb/>
鈔掠得界上些小熱户人民且無糧草可食彼又不㑹<lb/>
攻打城壁朝廷但只令所在城砦堅守不出兵及州軍<lb/>
只増城立柵相對不與之戰則見在一半人馬已是足<lb/>
用萬一敵人竟敢謀深入即令内郡就糧兵馬旬日内<lb/>
可以勾集令大將將數萬之兵結陣徐驅往彼救應亦<lb/>
只令硬砦相持勿與彼争鋒使之進則不敢退又粘逐<lb/>
常擇便地自逗留至二十日以上彼必有糧盡或雨水<lb/>
<pb n="KR4d0021_WYG_028-8b"/>
之阻又何能破蕩城砦大段深入也但自來朝廷不肯<lb/>
明下成算與邊將令抽退兵馬是以邊將畏避責罰長<lb/>
要占留在邊上圖常有凖擬其添到軍馬以死固執無<lb/>
因肯减一人一騎今若朝廷明降成算使之遵守如敵<lb/>
非時入界萬一有少敗衂朝廷自任其責自然邊將必<lb/>
無固執斯議者也伏望降付中書樞密院子細商量取<lb/>
進止<lb/>
　　乞専刑賞狀<hi>案厯代名臣奏議係慶厯中祁為侍讀學士時上</hi>
<pb n="KR4d0021_WYG_028-9a"/>
臣聞天子之所以能制四海役萬民而臣之者其柄有<lb/>
二曰刑曰賞而已洪範曰惟辟作福惟辟作威惟辟玉<lb/>
食臣有作福作威玉食則害于而家凶于而國昔宋子<lb/>
罕謂其君曰慶賞賜與者民之所喜也君自行之殺戮<lb/>
刑罰者民之所悪也臣自當之於是宋君失刑後為子<lb/>
罕所刼且子罕纔得一柄已為主患况兩得之哉伏見<lb/>
陛下恭儉仁厚憂勞聴㫁細務小物一更聖心近世守<lb/>
文之主未見其比然而任用臣下主柄外移委棄刑賞<lb/>
<pb n="KR4d0021_WYG_028-9b"/>
不自總攝凡有所進必待臣下之譽而用之凡有所退<lb/>
亦待臣下之毁而黜之夫毁譽行于上則朋黨成于下<lb/>
且黨人所惡能得陛下之法而罪之黨人所愛能得陛<lb/>
下之賞而官之則舉朝之人重私賞而輕公法舍其君<lb/>
而歸其臣雖欲無危不可得矣龍之所以能飛霄漢入<lb/>
淵泉變化不測以風雲為之衛也虎之所以能搏百獸<lb/>
神空山以爪牙為之使也使龍失風雲則鱣鮪等其靈<lb/>
虎廢爪牙則麋鹿角其能君失利賞則見輕于天下矣<lb/>
<pb n="KR4d0021_WYG_028-10a"/>
況今四夷交侵師不用命財匱民怨吏以苛刻相挻官<lb/>
以黨羽相營陛下何不收取二柄而自用之假如罰不<lb/>
當辜人猶知畏賞不值善人尚知恩又況陛下之徳之<lb/>
明其賞必善其罰必罪耶魯國政在陪臣春秋為諱之<lb/>
稱之曰盜況擁九五之丕構總天下之機矩倒持利劔<lb/>
以資㫁割忽洪範之至戒襲子罕之覆徹輕龍虎之神<lb/>
威抵春秋之所諱召衰促亂何所利哉比年以來日無<lb/>
盛光月行黄道氛霧無時河決地動皆下侵上上失權<lb/>
<pb n="KR4d0021_WYG_028-10b"/>
之應也伏望陛下上揆天神俯觀人事收威福以在手<lb/>
破羣黨於私門奪乾剛擊雷聲行之一日天下廓然矣<lb/>
臣䝉恩深厚不致愛死輕進瞽言惟垂裁赦<lb/>
　　乞知州轉運使三年理一任劄子<hi>案厯代名臣奏議係慶厯中祁</hi>
　　<hi>為侍讀學士時上</hi>
臣伏見比来知州轉運使未曾在任得滿三年民間利<lb/>
害及簿書文移未知次第郤已遷換迎新送故上下告<lb/>
勞臣不知朝廷設官欲為理耶如不為理臣故無可言<lb/>
<pb n="KR4d0021_WYG_028-11a"/>
者若欲為理安得用此敝法守而不改今審官院差遣<lb/>
不行便奏請京朝官情願二年一替且差遣得行一司<lb/>
之暫利也遷換不定天下之大害也故敗國家大計使<lb/>
吏姧得行生民無告無出于長吏數易也臣愚以為方<lb/>
用兵時財用調度多出于民知州轉運使不得人不能<lb/>
集事伏望普令臺省近臣舉知州轉運使五人轉運使<lb/>
知州三人有材幹者<hi>以上或已在任亦許就舉充數</hi>理三周年為一任<lb/>
<hi>不得只理三十箇月</hi>毎嵗轉運使索取知州功過并自具功過申<lb/>
<pb n="KR4d0021_WYG_028-11b"/>
尚書考功考功逐旋聞奏請别近臣為考課使精加考<lb/>
較若三考俱優改一官知州升大州轉運使升上路三<lb/>
考俱劣黜一官知州降小州轉運使降下路二優一劣<lb/>
改一官二劣一優奪半年俸大約以此為率<hi>以上賞罰并舉主同</hi>
<hi>坐减一等舉主得以數人賞罰相除</hi>其提㸃刑獄使者通判並比類此年<lb/>
考只令中書門下及審官院揀選充職取進止<hi>如何施行其優</hi>
<hi>劣格臣乞差官頒下</hi>
　　乞減税劄子<lb/>
<pb n="KR4d0021_WYG_028-12a"/>
竊聞山東闗中京西河北去冬無雪宿麥稀種居者愁<lb/>
困去者流離綿春跨夏搏手無望朝廷雖切勅長吏漕<lb/>
運鄰粟然而財用久屈倉庫半空僅能濟軍何暇及物<lb/>
今州縣惟中户以上尚且懐土以待有秋而繇役百端<lb/>
科率千計必不可損須出于人以臣料之私蓄有涯官<lb/>
用無際嵗既未足民胡得安陛下若不曠然垂恩有以<lb/>
大慰其意則蚩蚩之臮飢弱者就死強惡者為盜盜賊<lb/>
既廣討捕必嚴兵盜相挐邦國深患臣愚以為方今艱<lb/>
<pb n="KR4d0021_WYG_028-12b"/>
食之際其災傷州縣且詔豫減今年秋夏二税安集居<lb/>
民更令力農無失生業推主上之恵置黎人之心羣心<lb/>
苟和不逞自息權救時急深適事宜取進止<lb/>
　　乞脩復陂塘古跡劄子<hi>案厯代名臣奏議係慶厯中祁為侍讀學士時上</hi>
臣伏見邉鄙用兵以來所急者莫急于食食者出于力<lb/>
農而國家未嘗留心于農事天下郡縣雖有陂湖塘堰<lb/>
例不修營轉運使知州通判但帶勤農之名畧無其實<lb/>
及知州通判令佐結銜兼隄堰溝洫習以為常亦不復<lb/>
<pb n="KR4d0021_WYG_028-13a"/>
知是何等語是以農困食艱通天下計之常無一年之<lb/>
蓄且天下無一年之蓄古語以為國非其國況今大兵<lb/>
在外水旱難調脱若災儉相仍臣知國用盡于軍興則<lb/>
力耕之人餓死不救羸老委溝壑少壯為盜賊貽患國<lb/>
家非細事也臣欲望朝㫖專下轉運使知州通判令佐<lb/>
等嚴行曉告使于部内各按求陂塘古跡可以利民救<lb/>
患者並令收復量率夫力限日計功如能不擾村鄉久<lb/>
逺利濟並與理為勞績優加酬賞若因此取受騷擾農<lb/>
<pb n="KR4d0021_WYG_028-13b"/>
人所犯一疋以上乞追官勒停十疋以上仍除名終身<lb/>
禁錮以上如可施行乞詳定條禁又條制舊有五户各<lb/>
一保宜申明此條令力農之家五家相保其中如有惰<lb/>
丁游手不事桑柘不勤五穀田疇荒閒者並許本保申<lb/>
舉官司明行科罰遷配逺州其勤勸農業者國家每一<lb/>
二年畧行優䘏或少放正税分數或免户下差科月日<lb/>
自然人務農業國計必充取進止<lb/>
　　乞損豪強優力農劄子<lb/>
<pb n="KR4d0021_WYG_028-14a"/>
臣伏以摧豪強惠小民王者政教之美也今天下力農<lb/>
之人國家衣食取辦然赦恩未嘗有一言及之豪猾兼<lb/>
并之家居物逐利多蓄緡錢至三五十萬以上少者不<lb/>
減三五萬滯泉貨使不流通美食高枕坐視朝廷財用<lb/>
之急不肯以一分亳佐助公家臣以為此奸猾之民皆<lb/>
國家所宜禁切陛下至仁止令入粟與官然所得至寡<lb/>
不濟國用臣愚以為請自京師及天下應有物力人户<lb/>
計直及錢一萬以上者官司明諭詔㫖使令百姓各指<lb/>
<pb n="KR4d0021_WYG_028-14b"/>
實自言有多少見錢及他物實若千數目先作簿抄上<lb/>
然後官司普令十分中官借二分助軍錢許于所在送<lb/>
納仍各逐家給付州縣帖開坐敇命候將來邊鄙罷兵<lb/>
日並支還象牙香藥茶鹽許百姓任便于京師外州清<lb/>
算其所借到錢于逐州縣置彼處所出百貨輕齎入京<lb/>
付搉貨務減市賈收錢仍别立庫存貯以備軍需警急<lb/>
如此錢梢有次序乞朝廷下詔普減天下租税三分至<lb/>
一半以下以明國家損豪強優力農稱物平施之義<lb/>
<pb n="KR4d0021_WYG_028-15a"/>
　　乞停開溝洫劄子<lb/>
臣伏見景祐編敇應天開封府界宿亳曹單棣許陳蔡<lb/>
等州溝河逐縣令佐如能在任多設方畧勸誘部民開<lb/>
道通流别無時雨渰潦田苗並許批上厯子及本處保<lb/>
明聞奏令佐與参選注家便官臣昨知陳州日體問得<lb/>
諸處縣令主簿為見有此條貫只是逐年一度差公人<lb/>
下鄉取責户長等狀稱勸誘到百姓開導溝洫河道並<lb/>
得通快别不渰損田苗文狀申縣本州據縣狀批上本<lb/>
<pb n="KR4d0021_WYG_028-15b"/>
人厯子得替日依例保明便該參選注家便官其實每<lb/>
年無一户一工曽開治溝洫本官亦不曾按行勸誘所<lb/>
有毎年渰損田苗放郤二税郤稱是外處横水入界致<lb/>
渰殺田苗不是本處雨水渰潦似此不惟選人僥倖顯<lb/>
属冐罔朝廷臣愚欲自今後停廢上項條貫更不行用<lb/>
今日以前已在鈴參選人乞不追改取進止<lb/>
　　乞復符節官劄子<lb/>
符契之信天子所以拱斂威重檢防邪偽其在兵賦尤<lb/>
<pb n="KR4d0021_WYG_028-16a"/>
重自周官鎮圭以召守牙璋以興師漢氏始興郡國為<lb/>
竹使符以代牙璋光武中興禁法疎簡但以璽書發兵<lb/>
于是杜詩建言以為事有煩而不可省費而不得已請<lb/>
復虎符絶姧端朝廷更從其議魏晉訖唐罔不遵用惟<lb/>
五代蹙弱州國褊近旦命暮達不容有詐于是周顯徳<lb/>
六年始去符契專以印章為驗國初受命方事之繁急<lb/>
于盪定未暇修復方今地大師衆巧譎寖萌承平既久<lb/>
民不知戰緩急邊陲有警而詔文單下誠恐細人間牒<lb/>
<pb n="KR4d0021_WYG_028-16b"/>
奸詐模寫乘機徼倖稽逗期㑹無以察知則國家亦當<lb/>
居安思危先事立制奪邪人竊發之便願復符節官以<lb/>
明慎國命凡發兵百人以上財賦百萬以上皆待符與<lb/>
詔書雙下使郡國合而後遣百人百萬以下則符契特<lb/>
行焉據為大信誠有國之要務其符之形製乞下有司<lb/>
詳按舊典施行<lb/>
　　請募民入米京師劄子<lb/>
去年江淮二浙稻收七八而淮南饑疫之後户口寖衰<lb/>
<pb n="KR4d0021_WYG_028-17a"/>
縣無完村村無全户纔足自贍罔能及他惟有江浙二<lb/>
方天下仰給臣以為京師禁旅近數十萬三年之蓄不<lb/>
可不備去年國家垂憫南土遘兹薦飢減漕粟之常科<lb/>
軫斯人之艱食上恩雖美邦計未充且足食足兵乃可<lb/>
治國我倉我庾所以為人夫江淮漕運之司輸米上供<lb/>
已有定數若更多取則官司不供故臣願陛下明下詔<lb/>
書募民能入米京師者倍價而糶三分其價一分給錢<lb/>
二分則以方㩁茶凖其直而與之商旅利于化居吏卒<lb/>
<pb n="KR4d0021_WYG_028-17b"/>
緩于程督如此則倉廩實京師盛郡國安矣如允所請<lb/>
乞付外詳議<lb/>
　　讓轉左丞劄子<lb/>
右臣今月十八日本州進奏院遞到官誥敕牒各一道<lb/>
以唐書了畢轉臣尚書左丞聞命驚懼不知所舎臣自慶<lb/>
歴中受詔纂修與諸儒討論首尾纔及六年便值臣差<lb/>
任出外雖䝉朝廷許將史草自隨悉力編纂其如極邊<lb/>
事務荒廢轉多皇祐中史未有緒蒙朝廷差歐陽修分<lb/>
<pb n="KR4d0021_WYG_028-18a"/>
總紀志與臣共力臣任益州日煩差使臣督趣列傳殘<lb/>
巻及移鄭州又䝉遣編修官吕夏卿乘驛就臣商較同<lb/>
異催促了當厯一十七年書克奏上書成淹延職臣之<lb/>
罪至如歐陽修撰列紀志等衆篇各有法度方成一家<lb/>
范鎮王疇以下譔次精該一代大典非修等不成臣去<lb/>
書局已十有一年修撰之時不與諸儒研確成書之日<lb/>
又不與伏奏殿廷臣于修書之勤十不得一二若然臣<lb/>
有稽延之罪無編次之勤不可與修等均賞伏乞陛下<lb/>
<pb n="KR4d0021_WYG_028-18b"/>
收還臣此來恩命只旌賞修以下諸儒庶責賞分明允<lb/>
愜公議<lb/>
　<lb/>
　<lb/>
　<lb/>
　<lb/>
　<lb/>
　景文集巻二十八<lb/>
</p>
<p>
</p>
  </div>
<div>
<head>景文集巻二十九</head> <lb/>
    <p>
<pb n="KR4d0021_WYG_029-1a"/>
欽定四庫全書<lb/>
　景文集巻二十九<lb/>
　　　　　　　　　　　　　宋　宋祁　撰<lb/>
　奏疏<lb/>
　　直言對<hi>案仁宗本紀皇祐三年春三月詔求直言是時祁由龍圖學士復為翰林學士本傳</hi>
　　<hi>作景祐中誤</hi>
翰林侍讀學士兼龍圖閣學士宋某昧死言伏以陛下<lb/>
躬至聖開大明數引近臣廷謀急政退托不敏開敢言<lb/>
<pb n="KR4d0021_WYG_029-1b"/>
之路日昃便坐以須告猷夫人君據安而念危則終不<lb/>
危操治而慮亂則終不亂何則幾㣲之兆成敗之端森<lb/>
然前判于胸中矣臣向已被詔對所欲言書聞於上未<lb/>
合明聰陛下赦其無狀再降徳音以欲竭盡下情以禆<lb/>
萬一顧臣敢無辭而對臣聞羣臣之所以有朋黨者何<lb/>
也由忠邪不早判耳且君子得位必引其類使恊濟忠<lb/>
力不為私也小人獲進亦引其類使扇動聲勢不為公<lb/>
也君子指小人所引固曰朋黨小人指君子所引亦曰<lb/>
<pb n="KR4d0021_WYG_029-2a"/>
朋黨君子常少而小人常多此人君所以易惑而難辨<lb/>
也陛下何不質之以事騐之以言其言也陰賊忌害巧<lb/>
為迎合聽之似可用察之而無實小人也其言也質直<lb/>
蹇正多所補益聽之似逆耳察之而有實君子也又以<lb/>
其言騐其人之行事與言合者為忠事與言反者為邪<lb/>
不黜其邪不進其忠則朋黨終不除矣臣下之所以讒<lb/>
佞得行者何也由朝廷言之路太廣也夫正人能言邪<lb/>
人亦能言古者稱言之無罪者謂有道之言也若邪人<lb/>
<pb n="KR4d0021_WYG_029-2b"/>
搆虚以害有位架妄以間忠臣亦以為不可加罪則是<lb/>
以言喪邦矣且邪人緣隙投詐寄事造奸詆人必以難<lb/>
騐之文傷人必以似是之語使進不得自辨于主退有<lb/>
以離間于君于是正人幽憤有功抑退如此者陛下雖<lb/>
加罰焉可也正人則不然毅焉中立侃焉正論引古今<lb/>
之宜根刑政之本質之衆則無害措之事則可行不為<lb/>
勢傾不為利奪如此者陛下雖加賞焉可也故言路大<lb/>
闢而正言不賞妄言不罰則讒佞終不去矣今議者皆<lb/>
<pb n="KR4d0021_WYG_029-3a"/>
曰朝廷誠安且治臣以為不然夫三患未去安得為治<lb/>
直亂之未作耳請試言之夫與賢人謀事而與不肖者<lb/>
斷之一患也重選大臣而輕任之二患也大事不圖而<lb/>
小事是急三患也何則賢人必為國計而不肖者專為<lb/>
身謀為國計者必恃至公故言直而援少為身謀者專<lb/>
挾己私故喻巧而援多人君不能察之則奸詐行美于<lb/>
是言長利者則破之以小害使終不能為利圖大功者<lb/>
則急之以近效使終不得立功善令方下而謬令移之<lb/>
<pb n="KR4d0021_WYG_029-3b"/>
矣公議始行而私議奪之矣且不肖之人已不能忠而<lb/>
忌人之納忠已為不善而能敗人之為善改白作黒以<lb/>
是為非若朝廷已知其奸不能斥去郭公所以誡亡也<lb/>
已知其賢而與不肖者並任用之劉向所以獲罪也此<lb/>
今患之最切者也夫大臣左輔右弼參贊權綱朝訪夕<lb/>
對彌縫闕漏既以為忠且賢而擢之矣材且謀而任之<lb/>
矣是宜待之以無貳責之以一心今或指纎瑕采飛語<lb/>
小則被疑大則賜罷朝為臯䕫夕為檮杌遂令家無全<lb/>
<pb n="KR4d0021_WYG_029-4a"/>
節人無完行何其有道之世而賢者之乏耶誠任之失<lb/>
其理矣徒使繼至者瞻前畏後偷合取容事存形跡日<lb/>
防猜阻舍國事而不慮苟身謀以自安大臣如此陛下<lb/>
何須賴焉且君視臣如手足彼將以手足為報君視臣<lb/>
如路人彼亦將以路人為報此患之次也聚天下莫急<lb/>
於財鎮天下莫切於兵制四夷莫神於機仕天下莫謹<lb/>
於官今財已匱而不肯計兵甚冗而不能擇機至而不<lb/>
敢謀官濫而不知選而執事者但且計小利害責小經<lb/>
<pb n="KR4d0021_WYG_029-4b"/>
費羣對而旅前取㫖而奉行日徇一日嵗偷一嵗陛下<lb/>
又不念此寧是朝廷之福耶此患之又次也假如萬一邉<lb/>
境有事盜賊相挺甲兵宿野冦發在路此時三患不去<lb/>
誰能出身為國與陛下共處安危耶誰能執節慷慨為<lb/>
陛下前死不顧耶臣故曰非能治也直亂之未作耳陛<lb/>
下詔中書門下使擇天下之冗官澄清流品詔樞宻院<lb/>
去天下之冗兵寖明紀律斷自宸慮必取成功不使渙<lb/>
汗復収匪石中轉則縣官之財有數年之饒為萬一不<lb/>
<pb n="KR4d0021_WYG_029-5a"/>
虞之備策之善者也機制夷狄臣前對已嘗具之猶有<lb/>
可念者臣聞馬者兵之大也邊庭之所以常取勝中國<lb/>
者也今監牧弗謹牸畜無課而自蕃入中國既有定價<lb/>
則駔駿不至而疲駑實來地非所宜死者如積河南河<lb/>
北草地數萬頃為郡縣所侵挑田伐樹半入民産且中<lb/>
國之兵歩多騎少騎兵利平歩兵利險夫自河以北地<lb/>
若砥平目與天盡不見堆阜此非用歩之利也雖歩卒<lb/>
百萬詎能抗戎馬之出入乎故莫如養馬與之馳逐則<lb/>
<pb n="KR4d0021_WYG_029-5b"/>
契丹懼矣夫馬政修舉牧養得人五年之中可致良馬<lb/>
十萬外可以罷西邊之入中令得與民通市内可以侈<lb/>
人心之馳突與契丹爭衡此誠用武之急也臣又聞南<lb/>
方鑛冶地寶不乏但轉運司與州縣莫適為謀昔之本<lb/>
錢數十萬慶歴以來為官司侵耗畧盡矣今既無糧貨<lb/>
不能聚人上下掩閉止以坑穴不發為解采鑿烹煉反<lb/>
為奸人所盜利奪于下貨失于官禁帑之錢日朘月削<lb/>
今若留數十萬緡置于饒信權為本錢精擇材臣委之<lb/>
<pb n="KR4d0021_WYG_029-6a"/>
經度自今舉吏專建官司庶幾銅溢於山錢流於府此<lb/>
可以責數年之效未可以騐于目前也銅足錢多此亦<lb/>
富國之一助耳臣智識庸暗不足上當清問輕率狂狷<lb/>
惟陛下裁貸其誅<lb/>
　　論羣牧制置使<lb/>
臣伏見舊有羣牧使昔以樞宻院一員總領臣以為國<lb/>
之大事在兵兵在馬今但以兩制以上領羣牧使其于<lb/>
小臣浮議易為更易若樞密大臣兼總之不惟要見國<lb/>
<pb n="KR4d0021_WYG_029-6b"/>
馬登耗大數準量騎數所用又免小臣狂妄議論所貴<lb/>
牧亊寖重速致成效<lb/>
　　論復河北廣平兩監澶州兩監<hi>按歴代名臣奏議係嘉祐六年祁為</hi>
　　<hi>羣牧使時上</hi>
西北二敵所以能抗中國者惟以多馬而人習騎此二<lb/>
敵之長也中國馬少又人不習騎此中國之短也每至<lb/>
敵來作過則朝廷常以所短禦所長是以十戰十負罕<lb/>
有勝理今議者但欲益兵破敵不知無馬且不能為兵<lb/>
<pb n="KR4d0021_WYG_029-7a"/>
也用兵七年終不聞講牧馬之制此寧朝議未之思乎<lb/>
今羣牧司管河北凡十監其五監畜孶生馬五監畜大<lb/>
馬然未嘗有數登十萬匹者何其弱也今河北洺衛相<lb/>
北京五監之地皆水草甘涼可以蕃息但官非其人不<lb/>
能盡法牧養何者馬數雖增未之賞馬數雖耗未之罰<lb/>
急則括買民馬苟以充數既不可用徒有芻秣之費驅<lb/>
之邊境未戰而凍死者十八九矣又聞河北洛州廣平<lb/>
舊有三監今惟一監存焉欲望朝廷差有智識近臣按<lb/>
<pb n="KR4d0021_WYG_029-7b"/>
求舊地復為三監澶州舊有東平監水草地氣與洛相<lb/>
一體亦可興復此二監合河北五監通為十監每監以<lb/>
一萬匹為定額如國家牧養得人則五年之間可以自<lb/>
養及額餘數則可以分入河南鄭許西京三監及在京<lb/>
騏驥院天駟天廐諸監坊矣同州沙苑一監地尤宜馬<lb/>
令郤只畜大馬不令孳育殊乖所宜欲望朝廷許將孶<lb/>
生馬五千就沙苑分左右兩監委官益占官地謹加牧<lb/>
放五年之間亦可得數萬七年之後可支陜西沿邊諸<lb/>
<pb n="KR4d0021_WYG_029-8a"/>
州戰馬之闕矣<lb/>
　　又論京東西淮北州軍民間養馬法<lb/>
河北陜西河東出馬之地民間皆宜蓄馬而近年黔中<lb/>
土兵已多耕農數少難行民間養馬之法伏見京東西<lb/>
緣淮北州軍地不純熟馬之種類與北馬小異若令民<lb/>
間養馬朝廷緩急差可濟用臣今畧為養馬法如下<lb/>
一民間能養馬二匹者免半丁科率三匹者免一丁五<lb/>
匹者免三丁仍州縣不得尋常專擅差借其有第一等<lb/>
<pb n="KR4d0021_WYG_029-8b"/>
第二等二户全無丁者勒養馬三匹一丁者勒養馬二<lb/>
匹其力及一丁養馬户比有丁養馬户免一半科率<lb/>
一所養馬州縣為立籍許令提㸃刑獄與知州一嵗一<lb/>
閲以知實數如有死損仍委本户置買及數<lb/>
一民間如有刀及人户能養馬及十匹以上其户下科<lb/>
率十分與免七分<lb/>
一所養馬不得夾帶川蜀淮馬至小怯者充數並須堪<lb/>
任負載者<lb/>
<pb n="KR4d0021_WYG_029-9a"/>
　　論養馬劄子<hi>案歴代名臣奏議以下四首俱係嘉祐六年祁為羣牧使時上</hi>
臣等近知河北孳生諸監馬例各低小不堪戰陳蓋自<lb/>
來馬種雜亂或翁大母小或翁小母大配放時不曽揀<lb/>
别是致無由生得高大好馬實恐緩急有誤諸軍分配<lb/>
昨有判官冦平因㸃印時曾揀好翁母馬七百餘匹送<lb/>
淇水第一監别立羣分配放已準宣命施行續據都監<lb/>
李知和乞于逐羣内揀出五匹大馬破草養餵好母馬<lb/>
配放又䝉宣命許依臣等參詳逐官各見用心揀别馬<lb/>
<pb n="KR4d0021_WYG_029-9b"/>
種然終是未得盡善今欲乞將孳生監與一例分作二<lb/>
等其骨格高大堪充戰陳者為上等骨格低小有諸色<lb/>
病名者為下等各别立作羣分配放仍令草地相逺不<lb/>
得交相混雜如此必生得駒口格式入等堪任披帶至<lb/>
于雜馬亦自無闗用其自今以後生得駒子亦便依此<lb/>
揀别各歸等第内上等馬翁並乞依冦平等奏請于不<lb/>
配放時破草料上槽養餵所貴及時遊放不至羸怯兼<lb/>
臣等不住將諸州上京馬内揀選迭格好翁母馬小作<lb/>
<pb n="KR4d0021_WYG_029-10a"/>
番次逐旋差殿侍押赴諸監如此分開等第不出三年<lb/>
必須大改収得迭格駒口以備戰陳取進止<lb/>
　　又乞養馬劄子<lb/>
臣頃年為羣牧使其時曽擘畫欲于諸監市母馬合見<lb/>
馬共成五七萬匹一嵗大約得駒五萬不出五年得二<lb/>
十五萬就中破死損十分之二得駒二十萬于二十萬<lb/>
中選出負䭾馬十分之五得戰馬十萬匹以為中國有<lb/>
此馬可與敵人相馳逐使聞風畏威不敢有窺邊境意<lb/>
<pb n="KR4d0021_WYG_029-10b"/>
是時西事已定朝廷求安便忽畧此事有司指摘臣奏<lb/>
以為迂濶但言放牧之地侵損民間膏腴田疇有損無<lb/>
益于是寖廢且馬者兵之本倉卒求之不可得若無事<lb/>
時嵗月孶養臨事自無闕乏臣欲乞選左右名臣議羣<lb/>
牧養馬法収還牧放舊地多列廐庌檢詳新舊條約擇<lb/>
取便宜如臣所請且為新制及罷河東陜西馬禁許民<lb/>
間與番落自相貨買及許天下民養馬勅州縣不得計<lb/>
在貲財之限其牧馬臣且以十年為期若嵗嵗滋養當<lb/>
<pb n="KR4d0021_WYG_029-11a"/>
得二十萬匹而天下百姓所養馬亦益多假令西北二<lb/>
邊敢為風塵則我兵足馬健與之角戰誠不足畏取進<lb/>
止<lb/>
帖黄云今天下馬軍大率十人無一二人有馬而所習<lb/>
伎藝與歩兵不同緩急不堪移充歩人使喚使軍人無<lb/>
馬是國家虚養此兵有名無實又云臣舊知牧馬數不<lb/>
多于中選取戰馬即今數目益少此事為用兵之切務<lb/>
伏乞朝廷深以為意<lb/>
<pb n="KR4d0021_WYG_029-11b"/>
　　論買馬劄子<lb/>
河北孳生監馬母數少逐年有妨滋配勘會麟府州馬<lb/>
最宜孳生准先降條貫其馬作五等収買第一等一十<lb/>
八匹端至第五等各减一匹後來宣制于逐等上例各<lb/>
減絹二匹第一等馬見今只有十六匹端蕃漢興販人<lb/>
户别無利潤致騍馬轉少竊恐諸監每年漸見孳茂闕<lb/>
額有悞將來支配諸軍本司今相度其麟府州所置五<lb/>
等騍馬欲乞權于舊條未經減絹収馬五等價内將第<lb/>
<pb n="KR4d0021_WYG_029-12a"/>
三等以上各特添絹二匹第四等五等各特添一匹仍<lb/>
令逐場買馬及三五十匹旋計綱上京赴估馬司交割<lb/>
從本司再行揀選埒為好馬雜馬兩等轉送孶生諸監<lb/>
添助蕃息臣等又見漢武帝時為將軍騎馬少乃令天<lb/>
下諸亭養馬歲課孳息即知權宜立法古今一體如將<lb/>
來諸監母馬數足即郤依元降條貫施行一則招來興<lb/>
販人户將好馬中官二則三數年内孳生駒口漸多準<lb/>
備緩急支填戰馬無闕取進止<lb/>
<pb n="KR4d0021_WYG_029-12b"/>
　　又論養馬劄子<lb/>
階文州買到省馬舊來牽送上京近因本司擘畫奉聖<lb/>
㫖並令送陜西轉運司支配諸軍闕馬伏緣今來孳生<lb/>
諸監闕少上等馬翁馬母蕃息駒騍本司相度欲乞今<lb/>
後階文兩州買到第一第二等馬内如有迭標格好結<lb/>
裹及事藝别無病名堪充作馬翁馬母委自本州長吏<lb/>
躬親揀選十嵗以下者令依舊押送上京于估馬司交<lb/>
納從本司填配諸監其餘揀退不入今來色額者自依<lb/>
<pb n="KR4d0021_WYG_029-13a"/>
近降條貫施行取進止<lb/>
　　議西人劄子<lb/>
臣伏見趙元昊遣使進納誓書西人在館以待答報伏<lb/>
知朝廷議欲降詔遂相開納止留册命未便舉行又聞<lb/>
俞青使囘北庭謂本朝若必行元昊封冊勿令使命深<lb/>
入恐契丹兵馬一例殺傷又其答書有俟平定西鄙遣<lb/>
人來報之意此皆含糊未决之辭包奸蓄怨之語也臣<lb/>
愚不敏不知大計竊謂機危之會理須審思事脱一失<lb/>
<pb n="KR4d0021_WYG_029-13b"/>
悔將難救且西北二敵連兵搆難中國之利也方當整<lb/>
勒兵馬陰拱高視候其大傷小亡乃可以逞今若便許<lb/>
元昊同其誓文則二國要約固巳先定不待封冊方正<lb/>
君臣如此則元昊之貢獻必且續至朝廷之金幣亦便<lb/>
頒分假使北敵能勝西則契丹必歸曲朝廷以為撫彼<lb/>
叛臣逆其來信負力悖慢勢必稱兵而元昊得朝廷誓<lb/>
詔必且取重外鄙市怨耶律肆其狡獪因為間諜得我<lb/>
金幣以救敗亡是乃紓敵禍于一時嫁外怨于中國矣<lb/>
<pb n="KR4d0021_WYG_029-14a"/>
使西能勝北則二敵之怨必深契丹士力更當讐賽則<lb/>
朝廷卻與元昊歡盟厚賂安得不動敵情哉契丹之怨<lb/>
朝廷益深則元昊之結朝廷益固者非謂與我為金石<lb/>
交也彼藉我之賄假我之援全境激敵以誓刼我使吾<lb/>
邊戍束手瞪目熟視流散不得侵畧然後首䑕窟穴養<lb/>
成豹虎斯其謀也臣又料契丹未能得忠于元昊先且<lb/>
取賞于河北避强擊弱有何不可是朝廷免西鄙之小<lb/>
衂結北方之巨釁輕重之擇安得不懐且契丹言恐一<lb/>
<pb n="KR4d0021_WYG_029-14b"/>
例殺傷又云俟平定西鄙此何等語朝廷忽而不計耶<lb/>
臣伏見元昊誓書中要結天地誓及子孫言雖夸險勢<lb/>
亦窘急何者彼葢廹契丹之用兵畏我境之乘便畧其<lb/>
邊寨取其老小重以詛誓務在速成必知朝廷已賜開<lb/>
許不肯先違誓信則彼一心捍北永無東顧之虞此賊<lb/>
昊之計事在目前確然可辨臣以為當今計者不如且<lb/>
遣彼使賜以存問詔書詰難誓文更令修正遷延來往<lb/>
以賖後期兼令雄州騰報北帳俟其雄雌之决更議拒<lb/>
<pb n="KR4d0021_WYG_029-15a"/>
納之宜撫西懐北兩得其便伏望畧囘聖慮一賜裁擇<lb/>
取進止<lb/>
　　乞宰相監修唐書疏<hi>案歴代名臣奏議係仁宗時祁知成徳軍時上</hi>
臣先奉詔修定唐書是時賈昌朝罷執政丁度以參知<lb/>
政事嗣總其任度比罷免而書局不解今度不幸薨謝<lb/>
臣又逺守邊郡本局止有刪修官王疇以下四員至今<lb/>
編纂遲延紀志俱未有草巻誠恐書無統制諸儒議論<lb/>
不一淹引嵗時欲望朝廷許依前例以宰相監修竊以<lb/>
<pb n="KR4d0021_WYG_029-15b"/>
一王大典垂法千古今功且垂成而其間褒貶是非出<lb/>
史臣等須藉當國大臣商確訂正為斯文之重庻書成<lb/>
行逺無愧前人唐特修晉氏一史亦宰相恭總彼偏方<lb/>
陋國制度殘窶尚以輔弼領之比今唐書恢大光明為<lb/>
不侔矣伏乞特賜詳度施行<lb/>
　　請復唐䭾幕之制<hi>案歴代名臣奏議係皇祐四年祁知成徳軍時上</hi>
臣聞唐時出師用兵毎什為五䭾法馬牛任從所便其<lb/>
間隨行什物鍋幕之類皆具故師行萬里經亘嵗月無<lb/>
<pb n="KR4d0021_WYG_029-16a"/>
所闕乏自五代之亂更相侵擾其兵不出中國弱者輕<lb/>
齎强者因糧遂失五䭾法至今相承不復討尋臣伏見<lb/>
朝廷之制毎指揮五百人指揮使得夾幕一具副者得<lb/>
單幕一具馬軍得葉鍋布行槽等若干步軍得鍋若干<lb/>
自軍員以下更無帳幕或出次野外雖甚風雨亦無所<lb/>
庇又戰士被甲所將衣衾悉自負荷馬軍則盂杓之類<lb/>
悉在馬上然則行數百里人馬强力皆已先疲脱若逢<lb/>
賊安能挽蹋擊刺與爭勝哉故無幕帟則士卒無所休<lb/>
<pb n="KR4d0021_WYG_029-16b"/>
庇無䭾法則士卒須自負荷此于軍戎亦非小害臣乞<lb/>
詔近臣檢求唐䭾幕法下殿前馬步軍司議可復與否<lb/>
明條利害上禀朝廷指揮<lb/>
　　論復監地必有羣臣以百姓税地為言<lb/>
國家今廣置騎軍而無馬給之騎軍所習既不可為步<lb/>
則是數十萬衆無所施用常坐費糧廩而與無軍同也<lb/>
臣固以為不如復監地多畜戰馬以給其用計之便者<lb/>
也凡監地有及千頃五七百頃者其間附山包野陂澤<lb/>
<pb n="KR4d0021_WYG_029-17a"/>
茭草非耕種之地今若復之則羣臣浮議云害百姓良<lb/>
田使農不得耕種臣以為不然假使牧馬之地一監有<lb/>
五千頃皆為税田國家所収嵗未及數萬石以數萬石<lb/>
之粟于軍之虛實未有所益也使有牧馬數萬匹則三<lb/>
軍之氣可以坐增由是言之國家急須軍馬之時難良<lb/>
田尚可變而為牧田况今之牧地非盡良田者乎臣伏<lb/>
見洛陽單鎮兩監曾廢為民田議者知皆以地之肥美<lb/>
及經一二年民之佃不及一二百頃其餘盡為荒野無<lb/>
<pb n="KR4d0021_WYG_029-17b"/>
人請佃牧地之中樹木數千萬株皆為百姓所伐販賣<lb/>
而官司明知上下相蔽不為糾發俄而却復此特倖人<lb/>
邀一時之利議者之過此則監地興廢之一騐事已見<lb/>
前惟國家詳酌而行<lb/>
　　上便宜劄子<hi>按歴代名臣奏議係皇祐五年祁知定州時上</hi>
右臣伏念行年五十有六素自衰怯不逮人宜内治一<lb/>
郡習刀筆簿領計校米鹽與俗吏爭課最以報萬分不<lb/>
意陛下過聽乃使守邊居真定不半年徙定武任過所<lb/>
<pb n="KR4d0021_WYG_029-18a"/>
能早夜震惶然常聞天下根本在河北河北根本在鎮<lb/>
定以其扼衝要為國門户且契丹所欲得者惟定與鎮<lb/>
二軍不戰則進薄深趙邢洺咋脆撞虛無有患矣臣所<lb/>
以日夜深計者以為欲兵之强莫如多穀與財欲士而<lb/>
練莫如善擇將欲人歆艶樂戰莫如賞重而罰嚴欲敵<lb/>
顧望不敢前莫如使鎮重而定强夫恥怯尚勇好論事<lb/>
甘得而忘死河北之人殆天性然陛下少勵之不憂不<lb/>
戰以欲戰之士不得善將雖鬭猶負無糓與財雖鎮金<lb/>
<pb n="KR4d0021_WYG_029-18b"/>
城定湯池勢必輕今朝廷擇將練卒制財積糧乃以陜<lb/>
西河東為先河北為後非計也夫西戎兵鋭士寡能畧<lb/>
邊不能深入河東天險敵憚為冦惟河北不然失長城<lb/>
之防自薊而南直視千里敵鼓而前如莞衽上行故曰<lb/>
謀契丹者不得不先河北謀河北舍定與鎮無可議矣<lb/>
故臣願先入穀鎮定鎮定已充可入穀餘州列將在陜<lb/>
西河東有功狀者得遷鎮定則鎮定重天下久平馬益<lb/>
少臣請多用歩兵夫閧然聚霍然㪚雲奔飇馳抄後掠<lb/>
<pb n="KR4d0021_WYG_029-19a"/>
前此馬之長也强弩巨梃長槍利刃什什相聨伍伍相<lb/>
遮大呼薄戰此歩之長也臣料朝廷與敵相攻敺而去<lb/>
之及境則止然則不待馬而歩可用矣臣請損馬而益<lb/>
歩故馬少則騎精歩多則鬭健我能用歩所長雖契丹<lb/>
多馬無所用之夫鎮定一體也勢不可離今判為二恐<lb/>
謀之未詳自先帝為一道帥專而師不分故定揕其胸<lb/>
則鎮擣其脅勢自然耳今其顯然有害者屯寨山川要<lb/>
險之地裂而有之平時號令文移不能一敵脱叩壘則<lb/>
<pb n="KR4d0021_WYG_029-19b"/>
彼此不相謀誰肯任責耶臣請合鎮定為一路願以將<lb/>
相大臣領之無事時以鎮為治所有事則遷治定指授<lb/>
諸將諸將權一而責有歸無苟且意䇿之上也惟陛下<lb/>
與中書樞宻院當居安慮危熟計所長必待事至而後<lb/>
圖之殆矣河東馬强士習善馳突與鎮定若表裏然東<lb/>
下井陘不百里入鎮定矣敵若深走以河東健馬佐鎮<lb/>
定兵掩契丹之惰若歸者萬出萬全此一竒也臣聞事<lb/>
切于用者不可以文陳臣所論増步兵及入穀分兵𨽻<lb/>
<pb n="KR4d0021_WYG_029-20a"/>
禆將等諸條件目繁碎要待刀筆吏委曲可曉臣已便<lb/>
俗言之輙别封上至擇善將多蓄財乞委樞宻院三司<lb/>
條具以聞臣一諸生弗知軍旅事偶有所見不敢隠特<lb/>
以受大恩思亟報也恐議渉迂暗有司疑詰更乞付臣<lb/>
令悉意條陳然後施行<lb/>
　<lb/>
　<lb/>
　<lb/>
<pb n="KR4d0021_WYG_029-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻二十九<lb/>
</p>
<p>
</p>
  </div>
<div>
<head>景文集巻三十</head> <lb/>
    <p>
<pb n="KR4d0021_WYG_030-1a"/>
欽定四庫全書<lb/>
　景文集巻三十<lb/>
　　　　　　　　　　　　　宋　宋祁　撰<lb/>
　奏狀<lb/>
　　繳進升祔慶成詩狀<lb/>
右臣等伏見今月九日章獻明肅皇后章懿皇后升祔<lb/>
真宗廟室禮畢者懿烈順躋慶儀交展恩流即日歡懌<lb/>
緜區恭惟皇帝陛下凝命宅中恊華稽古雖誕敷于一<lb/>
<pb n="KR4d0021_WYG_030-1b"/>
德常有懷於二人向者閟寢别祠翠華躬謁依違累嵗<lb/>
博徇羣臣之謀稽合靈心用舉先朝之舊制書前降典<lb/>
冊嗣宣遂自儀坤之廷竝升清廟之祏縁情得禮因孝<lb/>
示人回曠蕩之洪私顯劬勞之永報鑑奩易具交深顧<lb/>
復之思牲爼薦芬足慰蒸嘗之感臣等共塵法從參攝<lb/>
事經仰欽陟侑之儀難黙揄揚之素謹各撰成升祔慶<lb/>
成詩一章繕寫别封上進干冐宸覧無任省循媿汗之<lb/>
至<lb/>
<pb n="KR4d0021_WYG_030-2a"/>
　　南郊乞異姓恩澤狀<lb/>
右臣幸班禁近獲遘光華凡再侍於明禋得推恩於異<lb/>
族敢援新制以寵私閎伏念臣有舅進士朱某幼習儀<lb/>
文世承紱冕未預鄉華之薦乆懐家食之慚以臣永嘆<lb/>
渭陽希榮母黨願筮仕途之藉以光孝治之辰誓罄涓<lb/>
埃共期酬補<lb/>
　　南郊陳乞男彦國恩澤狀<lb/>
右臣籍塵禁秘身託近藩天饗在辰職來預慶縁從官<lb/>
<pb n="KR4d0021_WYG_030-2b"/>
之舊比有任子之公條輒忍靦顔更申妄請切以臣男<lb/>
彦國甫當䝉孺粗訓義方未專一業之勤遽覿千齡之<lb/>
盛不能自達庸丐賞延幸當朝霈之覃冀預士名之食<lb/>
儻榮于嗣獲寵而家願交勵于朴忠得參酬于覆育丹<lb/>
愚所誓殞踣無忘干冐宸嚴臣無任震惶俟命之至<lb/>
　　乾元節乞男定國等恩澤狀四首<lb/>
右臣叨華禁從逢聖誕期輒丐餘榮更延賤息伏念臣<lb/>
有男試將作監主簿定國久踰冠齒粗習儒猷向因臣<lb/>
<pb n="KR4d0021_WYG_030-3a"/>
兄以猶子之親得參士食逮臣䝉持槖之列巳及䕃條<lb/>
顧縁試秩之初未齒為真之籍敢因盛節就冀仁恩庶<lb/>
奬稺䝉益敦義教省身可勉收報為期<lb/>
右臣叨服近聨慶逄誕節例容任子情切庇私内揆干<lb/>
踰舉臻震慴伏念臣有男試將作監主薄靖國甫當羈<lb/>
丱纔習藝文向縁世父之榮已參䕃籍之末逮臣冐寵<lb/>
自獲推恩敢因星渚之辰更丐童衿之幸許從真秩俾<lb/>
奬䝉姿誓忠教之日勤答上天之仁覆憃愚内勉殞越<lb/>
<pb n="KR4d0021_WYG_030-3b"/>
為期<lb/>
右臣乆玷凝嚴訖無云補尙因誕聖之日敢援任子之<lb/>
條仰竚恩華俯私䑛愛切以臣男惠國年方觿佩習始<lb/>
書觚未克辨經稍任典謁属羣臣之上慶顧賤息以自<lb/>
憐距躍所逄推求例賞倘童䝉之擊志獲孺筮以聞榮<lb/>
共勵竭忠歸酬再造<lb/>
右臣久塵法從均服朝禧毎縁慶於誕辰許推慈於䕃<lb/>
籍内惟丐請有懵情顔切以臣男輔國甫在童覊未從<lb/>
<pb n="KR4d0021_WYG_030-4a"/>
傅習雖教之執巻而未能負薪不勝私懷願從舊食幸<lb/>
電樞之紀節徧荷槖以頒恩冀啓任階以奬家訓如牛<lb/>
䑛犢幸慰於衰悰雖犬若豚敢期於有立共圖忠瘁上<lb/>
答恩仁<lb/>
　　讓翰林學士狀<hi>案本傳祁以龍圖直學士知杭州留為翰林學士在慶厯三年</hi>
右臣今月十三日準閣門承受韓文昭報告為巳除授<lb/>
臣翰林學士今授告敕者聞命側躬既榮且駭切念臣<lb/>
昨知制誥日以經夏抱疾願守便藩本冀寧居得飬羸<lb/>
<pb n="KR4d0021_WYG_030-4b"/>
喘俄叨改職尋以敘辭比令兒息搬取家屬伺其歸室<lb/>
偶未赴官僚反具知宰府同亮今者忽䝉誤選升備禁<lb/>
扃文翰近班臣子至願當不俟駕即日造朝但念臣因<lb/>
病自言䝉恩輒止不惟欺冐朝聽必恐滋致人言便謂<lb/>
臣巧作遷延隂規次補有妨賢路專取身榮啓偷競之<lb/>
風凟承平之化一罹斯謗容得自安伏望皇帝陛下察<lb/>
臣外補有恩亮臣知分有素且依前詔早遣出麾况餘<lb/>
杭闕官已逾三月學士供職自有數人若得申沛俞音<lb/>
<pb n="KR4d0021_WYG_030-5a"/>
收還新命憫孤蹤之羈悸息浮議之紛囂上穆朝僉下<lb/>
紓憂悃雖停褒澤自荷大恩無任祈天俟命戰懼之至<lb/>
　　再讓翰林學士狀<lb/>
右臣今月十五日準中書劄子以臣陳讓新除翰林學<lb/>
士告敕乞且赴杭州奉聖㫖不得辭讓者恭聞敦敕參<lb/>
抃誠悰貸其輒辭勗以嚴㫖便當奔走朝路冒卽寵章<lb/>
誼有未安不容無訴伏念臣今年三月内以天章閣待<lb/>
制歸朝尋䝉改知制誥又于七月中因陳乞外郡䝉轉<lb/>
<pb n="KR4d0021_WYG_030-5b"/>
龍圖閣直學士無勞被奬自臣為始尚錄餘杭舊例未<lb/>
速人言臣是以上殿敘辭曰乞在任滿二年成三十月<lb/>
依常參為例冀圖考績少答睿私不意今者再被制書<lb/>
擢臣為翰林學士此則一歲之内三次遷除縟典蕃數<lb/>
未有臣比一介之操知分甚明若便懼命忍慙靦然祗<lb/>
受悠悠仕子偷競同興雖微臣苟一日之榮而廣朝被<lb/>
多士之議損大益寡顧不重哉今拒詔當誅昧進亦罪<lb/>
罪無足憫誅有可矜敢率愚誠罄叙兹窘伏望聖慈特<lb/>
<pb n="KR4d0021_WYG_030-6a"/>
許收罷新命且令赴任杭州控仁援天更無别理如朝<lb/>
廷必以學士院乏人不令辭免則臣願只以内閣職名<lb/>
作直學士院供職俟滿年歲方冀敘遷二事之中乞賜<lb/>
矜允臣無任䖍祈懇禱之至<lb/>
　　審刑院斷絶公案奏狀<hi>案祁知審刑院據神道碑在慶厯四年</hi>
右臣據大理寺狀申日奏司今月日以前送下公案竝<lb/>
已斷奏訖無見在者舜刑惟恤漢讞號平属九夏之清<lb/>
和訖四方之論報至仁丕洽中典著聞允非甚盛之期<lb/>
<pb n="KR4d0021_WYG_030-6b"/>
疇臻幾措之㑹恭惟皇帝陛下燭知治總懋建民彞受<lb/>
支日之奏封謹齋居之閱實軫人命之重容有不經詔<lb/>
天下之平許從中覆至于法防素具吏禁易遵示以簡<lb/>
孚之嚴窒其旁緣之隙懿條交舉庶獄寖希甫當時燠<lb/>
之初靡餘決事之請畫冠斯格本上德之好生丹筆屢<lb/>
停顧攸司之何力臣誤膺審克祗覿熙隆願咨繫月之<lb/>
文備著約章之簡聿光在宥永照方來<lb/>
　　謝對衣金腰帶鞍轡馬狀<lb/>
<pb n="KR4d0021_WYG_030-7a"/>
右臣伏䝉聖慈以臣加前件職特賜對衣金腰帶一條<lb/>
金鍍銀鞍轡馬一匹者經幄詳延甫塵于祕職規庭霑<lb/>
賚更藉于殊私内撫肝膺舉臻榮腆竊以解衣示寵莫<lb/>
羙于漢臣錫馬從游最榮于唐世而臣仰丁盛旦早服<lb/>
華階因擿句之備員侈除書之在始方其伏謝敕以頒<lb/>
分煥紋襲于襜裳爛鏐環于搢帶材駒半漢釕轡玲瓏<lb/>
惟賜予之兼常實芻微之增詫誓當夙夜祗力造次為<lb/>
仁俯觀珮璲之長參惕乘軒之貴有如皎日無忘茂恩<lb/>
<pb n="KR4d0021_WYG_030-7b"/>
　　又<lb/>
右臣伏䝉聖慈以臣入院特賜衣一對金腰帶一條金<lb/>
鍍銀鞍轡馬一匹者近司被召錫品霑華祗受寵頒叢<lb/>
臻媿緒恭以命賜之設眷厚是將安吉羙于詩人蕃庶<lb/>
表于侯象洪惟聖世務尙前猷羙禁署之始除煥儒林<lb/>
之新式因其衆謝侑以多儀笥服裁鮮鐶金飾具斥衛<lb/>
鞍之寳鉸解材駟于天閑下拜神墀爛盈私室而臣猥<lb/>
從末至甫望清光視書詔以未能假器章而太甚人斯<lb/>
<pb n="KR4d0021_WYG_030-8a"/>
誤舉已無收汗之期賞復冐叨安逭濡鵜之訿誓堅盡<lb/>
瘁少答詳延<lb/>
　　又<lb/>
振擢云初頒分有典恩雖將意媿不容顔伏念臣乆去<lb/>
嚴深弗專辭贊䝉收還于玉署復修潤于緡言而佁儗<lb/>
塵容支離病骨謀無故勇貌有新衰方深舊貫之慙更<lb/>
侈多儀之貺襲衣聫褚梁帶横金侑以材騶副之寳鉸<lb/>
雖朝稽成式本優待于畯良而士有冐居迺例蕃于錫<lb/>
<pb n="KR4d0021_WYG_030-8b"/>
予仰循異渥内揆無堪服以光軀慶揖私之有煥乘而<lb/>
致寇惕觀象以䝉譏荷寵兼常撫衿充感<lb/>
　　又<lb/>
右臣伏䝉聖慈以臣前件職特賜衣一對金腰帶一條<lb/>
金鍍銀鞍轡馬一匹者侈袂光軀寳釘照笥斥内閑之<lb/>
半漢副釕鉸之精良併侑茂恩庸褒近職胡寧輶懵遂<lb/>
忝頒分伏念臣本以避親特䝉換秩始踐鳯阿之祕方<lb/>
陳鳧藻之歡而朝循舊章賜存成式匪為人而廢禮姑<lb/>
<pb n="KR4d0021_WYG_030-9a"/>
異數以勸能麗服横金爰重寘行之寵材驂耳轡居為<lb/>
執御之華被錫于兹撫躬何幸儻屯愚之可勉圖尺寸<lb/>
以為酬<lb/>
　　定州謝對衣金帶鞍馬狀<lb/>
右臣準中書劄子以臣除前件職奉聖㫖賜臣對衣金<lb/>
腰帶鞍轡馬仍差殿直李宗偉就定州給賜者寵名冐<lb/>
進賜品臨頒使者發齎邦人改觀伏念臣年塗衰遠襟<lb/>
府塵䝉違去清廂保障窮塞報政無日待罪再兹本緣<lb/>
<pb n="KR4d0021_WYG_030-9b"/>
假節以非眞宜與過更而皆罷迺䝉皇帝陛下垂矜乆<lb/>
戍特改近班因加秩之命云初舉有分之錫惟舊襲衣<lb/>
圍帶釕轡名駒本三朝之餘珍重兩驂之私駕曵焉稱<lb/>
體知露冕以非榮乘以按屯遂據鞍而忘老撫恩云厚<lb/>
有殞為酬<lb/>
　　讓敕設狀<lb/>
伏覩仲夏以來苦雨為瀰河流泛濫民堵墊傷上惻睿<lb/>
襟分馳羣禬方交修于至德將迎召于太和臣比荷顧<lb/>
<pb n="KR4d0021_WYG_030-10a"/>
存召還禁近䝉循舊體盛錫宴羞旣親耳于焦勞難自<lb/>
私于樂衎願停慈渥以適事宜其敕設欲望特許寢罷<lb/>
　　謝班次狀<hi>案祁于慶歴五年罷翰林改龍圖八年復翰林此狀與下謝宣召皆是時</hi>
右臣準中書劄子奉聖㫖令立班在張方平之上者因<lb/>
舊䝉榮沿恩進等懇辭弗聽媿切參懷伏念臣術學空<lb/>
單年姿衰槁自違禁署四易歲隂絶窺鈴索之華寢忘<lb/>
赫蹏之式属無嫌避再沐召歸合寘下陳以從甲令而<lb/>
方平等更因近例追叙前功屈朝次之明規崇仕途之<lb/>
<pb n="KR4d0021_WYG_030-10b"/>
羙讓洊煩諭詔俾進上聨畏再瀆以取訶輒忍慙而就<lb/>
著以新訂故誠非素杼之長雖去卽還遂竊塞人之福<lb/>
仰銜垂睿曷用仰酬<lb/>
　　謝傳宣撫問狀<lb/>
右臣伏蒙聖慈特降中使傳宣撫問者冐寒得疾積損<lb/>
成虛伏枕迷魂偃牀在告尋交薦于惡石冀自救于殘<lb/>
軀迺䝉皇帝陛下齒記不忘慘矜過厚特迂使驛傳諭<lb/>
玉音許輟高手之良以濟負兹之困恃大恩之下屬庶<lb/>
<pb n="KR4d0021_WYG_030-11a"/>
營魄之重還自此更生盡歸論報<lb/>
　　謝宣召入院狀<lb/>
命節及門褒綸在耳跽聞振擢交腆榮慙伏念臣素稟<lb/>
朽疎親逄昭泰由累勤于舊史獲通籍于從官深入玉<lb/>
堂愼司雅告無能云補第恧于空餐有諉攸箴已當于<lb/>
襆被會臣兄庠猥叨貳政例合避親亟用請閒懇祈去<lb/>
職尋䝉可報對易美名跂華閣以通班仍露門之擿句<lb/>
宿官少責用拙正宜安于之筆遂乾絶聞名命裨諶之<lb/>
<pb n="KR4d0021_WYG_030-11b"/>
草雖在無復討論適以樞務缺員昆親補乏垂矜舊物<lb/>
靡渉他嫌復收液樠之材入齒禁林之綴矧違近密囘<lb/>
貿寒温其間緣疢召衰乘憂失壯學殖逾落辭緒若抽<lb/>
心忘五誥之醇目眩十行之細曷以再承大對參潤遠<lb/>
猷深惟洊至之華抑本千齡之會斯蓋皇帝陛下仁無<lb/>
頗覆惠等曲成眷去馬以還騑激倦禽而重翥寵光完<lb/>
士歆豔羣倫尚當景式前修繹尋故業漢風彌郁冀循<lb/>
爾雅之規蘧齒已高況屬知非之素撫躬揆遇濱殞為<lb/>
<pb n="KR4d0021_WYG_030-12a"/>
酬<lb/>
　　授知制誥舉歐陽修自代狀<lb/>
右臣䝉恩授臣依前官知制誥準敕舉官自代者伏見<lb/>
太子中允集賢校理歐陽修志局沈正學術淹該棲遲<lb/>
懷寳不詭所遇措辭温雅有漢唐餘風如得擢在禁垣<lb/>
委之潤色必且粉澤王度布于四方觀言責實臣所不<lb/>
及願回授受以允詳求<lb/>
　　授兼龍圖閣學士舉施昌言自代狀<lb/>
<pb n="KR4d0021_WYG_030-12b"/>
右臣竊見天章閣待制施昌言識邃慮遠見推倫軰厯<lb/>
司繁劇沛若有餘尤宜䝉三接之召備萬乘之器材能<lb/>
巳試臣且不如願改恩章以允朝渙<lb/>
　　舉楊安國自代狀<lb/>
右臣䝉恩特授前件官依舊充職準敕舉官自代者伏<lb/>
見天章閣侍講楊安國質厚淵懿邃于經術勸道帷幄<lb/>
有裨大猷循名責實過臣遠甚乞囘清授以穆朝告<lb/>
　　修撰舉趙師民自代狀<lb/>
<pb n="KR4d0021_WYG_030-13a"/>
右臣䝉恩特授史館修撰準敕舉官自代者伏見尚書<lb/>
祠部員外郎天章閣侍講趙師民性理沈敏恬于榮進<lb/>
博記多識殆無比倫據經援古措辭雅健推名責實臣<lb/>
所不如乞囘甄授稱是惇碩<lb/>
　　授諫議舉魚周詢自代狀<lb/>
右臣䝉恩特授諫議大夫準敕舉官自代者伏見天章<lb/>
閣待制魚周詢外和内正不憚强禦頃排異議辨正誣<lb/>
寃毅然風采聳于朝路臣嘗景仰美行心服其長願回<lb/>
<pb n="KR4d0021_WYG_030-13b"/>
恩典以光賢舉<lb/>
　　授翰林學士舉高若訥自代狀<lb/>
右臣䝉恩除授翰林學士準敕舉官自代者竊見前天<lb/>
章閣待制高若訥資性謹厚文詞淹敏値物照理物無<lb/>
廋情與臣偕第同班稔其履尚若擢寘近署足潤大猷<lb/>
願回新命以光清授<lb/>
　　再授翰林學士舉官自代狀<lb/>
竊見某官志尙沖遠風局精强乆次詞垣晩成國器材<lb/>
<pb n="KR4d0021_WYG_030-14a"/>
望旣出臣右年輩亦在臣先願還濫及之恩回副類能<lb/>
之選<lb/>
　　授兼侍讀學士舉張錫自代狀<lb/>
右臣伏見天章閣待制張錫安節懿行講貫如流進侍<lb/>
經席有助咨問願回新命以光崇簡<lb/>
　　授待制舉賈昌朝自代狀<lb/>
右臣伏覩先降敕節文每授官許舉官自代者竊見司<lb/>
封貟外郎天章閣侍講賈昌朝學優文敏操履堅正質<lb/>
<pb n="KR4d0021_WYG_030-14b"/>
其望實過臣遠甚乞回兹授以允公言<lb/>
　　薦劉絳狀<lb/>
臣伏見應茂才異等科劉絳生于遐遠系出寒素結髮<lb/>
從學逮冠有成研覃六籍上下千載多所論次頗有指<lb/>
歸固窮守道不祈詭遇向緣就試六論文限敦促偶因<lb/>
小誤被黜有司生平襟藴有所堙閡絳嘗著春秋三傳<lb/>
析要并皇極書凡四十五篇皆鉤摭幽奥會萃異同思<lb/>
排異端取質先聖據其揚㩁信足多尚按絳行年方二<lb/>
<pb n="KR4d0021_WYG_030-15a"/>
十有五若令齒德寖茂藝術益深必能擬迹惇儒自名<lb/>
所學欲望朝廷特許收試授一直講職名俾在國庠敷<lb/>
述經旨養成令器進備譽髦其析要皇極等書謹同封<lb/>
取進止<lb/>
　　薦張定方乞收試狀<lb/>
右臣伏以良工構材為厦明主構士為國而材湏求集<lb/>
士待舉知然後落成展采功與時立伏見應沈淪草澤<lb/>
科張定方年三十八歲識慮沈敏氣直行範文尚體要<lb/>
<pb n="KR4d0021_WYG_030-15b"/>
不工聲病渉知韜略兼明遁式甘足貧槁乆無仕心昨<lb/>
為鄉黨敦推入應詔舉六論程藝非其素心有司報罷<lb/>
怡然引去閉關卻掃不干州閭立言忼慨指摘民弊臣<lb/>
知壽州日以禮致問延至公門觀其議論卓焉切至因<lb/>
取其所著書得卻敵復戎戰書等篇質多采少紀實求<lb/>
當臣亦指文索事與相辯詰觸機應變籌䇿有餘非但<lb/>
角空言競華論而已臣以為如定方等輩不可多得或<lb/>
䝉召赴上都程其所長授一職事官令徃西北邊郡必<lb/>
<pb n="KR4d0021_WYG_030-16a"/>
能研究術畧參贊帥臣討論營陣商㩁攻守至于撥煩<lb/>
幹蠱又有緒餘臣旣知其人不敢有蔽謹錄定方所著<lb/>
三軸幷封上如有可采伏乞特賜收試果無所取臣甘<lb/>
苟言之罪<lb/>
　　乞知亳州狀<lb/>
右臣竊以為君務達下情為臣貴在無隱雖有煩請猶<lb/>
不䝉誅臣之敷懇正託斯義伏念臣福庳材下為祿所<lb/>
浮行年四十便若衰惙纒綿宿疾出入五年氣迕脾倉<lb/>
<pb n="KR4d0021_WYG_030-16b"/>
陽客胃府觸暑犯寒則飲食頓減温中實下則藥艾未<lb/>
良自念綿疴屢求外補昨領壽陳兩郡凡一歲有餘旣<lb/>
便養頣漸克強勝不期戎帥内鎭蕃方臣䝉恩入朝歡<lb/>
喜上道庶能自力還服近班遄叨書命寖華名級而尫<lb/>
悴之質果未遑安舊痼有源新疢復動春夏之際痊劇<lb/>
無常舉家竭急時煩省問羸露有素班列具知自非出<lb/>
守胡能寛疾臣伏見亳州去都至近總務非少亦湏選<lb/>
任俾徃撫綏欲望聖慈許令臣知亳州一任臣雖質課<lb/>
<pb n="KR4d0021_WYG_030-17a"/>
計最有悪吏師然恪奉詔旨謹察邦政于下流之比尙<lb/>
有一日之長幸其餘閒盡力治料儻䝉帝力為天所支<lb/>
耗氣稍完迷魂來復尚更求自試無憚諸煩涓埃萬一<lb/>
以圖云補今兹祈叩實迫尫殘言拙少文止冀矜遂<lb/>
　　乞解鄭州還京求醫狀<lb/>
右臣伏以臣子危急必于朝廷祈君父雖誅避在前不<lb/>
敢避也伏念臣自去年五月脾胃寒泄服暖藥過度虛<lb/>
風客熱結成沈疴發歇不定經一年有餘臣以所領州<lb/>
<pb n="KR4d0021_WYG_030-17b"/>
路當兩京衝要誠欲盡瘁死節官下是以不敢請假牽<lb/>
勉勾當偶無曠敗昨自六月中寒溏頓作不復支持經<lb/>
四十餘日飲食減少出㕔不得肌肉銷盡惟有皮骨左<lb/>
腳麻木行履艱難情志昏塞委實勾當不前遂于七月<lb/>
二十一日牒公事與本州通判管勾已奏聞訖人情病<lb/>
未及死湏思治療伏綠外州難得醫藥坐待死亡臣欲<lb/>
望聖慈念臣從川途替歸徃復萬里年老病甚將就溘<lb/>
然特許解罷鄭州令還京師就求醫藥以救殘喘或得<lb/>
<pb n="KR4d0021_WYG_030-18a"/>
一閒慢主判司局所貴易得假告休息衰骸萬一尫殘<lb/>
之軀未塡溝壑再得陪服朝序卽異時朝旨别有差遣<lb/>
不以遠邇聞命卽行以答陛下再生之賜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_030-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三十<lb/>
</p>
<p>
</p>
  </div>
<div>
<head>景文集巻三十一</head> <lb/>
    <p>
<pb n="KR4d0021_WYG_031-1a"/>
欽定四庫全書<lb/>
　景文集巻三十一<lb/>
　　　　　　　　　　　　　宋　宋祁　撰<lb/>
　外制<lb/>
　　王堯臣可三司使制<lb/>
敕經九畡之入以制國用籠萬貨之羡以謹邦財平時<lb/>
倚成使領為重汎邉鄙未靖饟調亟興舟轂所輸項背<lb/>
相屬商總明度彌見其艱擇才而任僉言兹允以爾王<lb/>
<pb n="KR4d0021_WYG_031-1b"/>
堯臣器閎質茂行淑履方比冠烝髦寖膴優仕歴階詞<lb/>
禁俾代予言倬為文章近古風烈向假命節再撫西人<lb/>
綏慰流庸宣導嘉美巳試之效有位具聞宜旌幹蠱之<lb/>
能往諧主計之劇仍華内署増秩左民朕惟師興之繁<lb/>
食足為本出納矜吝既付于攸司有無懋遷當視于成<lb/>
訓圖善而職對我茂恩<lb/>
　　國子博士楊文友可尚書虞部員外郎制<lb/>
敕具官楊文友慶善承家方廉絜矩心通吏治志服官<lb/>
<pb n="KR4d0021_WYG_031-2a"/>
箴屢闗決于郡條久逶迤于朝紱課成有狀賞協當遷<lb/>
俾陟朕虞之曹且光郎宿之選<lb/>
　　國子博士魏琰可尚書虞部員外郎制<lb/>
敕具官魏琰夫馭吏之方責實為效殿既成罰善亦當<lb/>
遷循而行之官則無濫以爾簪裳華緒文牘美才曏輟<lb/>
朝紳之良克成縣譜之治課目來上嵗次亦周宜由經<lb/>
庠往踐郎位服我榮典無廢舊勞<lb/>
　　國子博士向繹可尚書虞部員外郎制<lb/>
<pb n="KR4d0021_WYG_031-2b"/>
敕具官向繹積慶之餘階䕃而仕綢繆吏閥僶俛朝榮<lb/>
比倅州符之煩且齎官簿之要課皆應攷嵗亦當遷朕<lb/>
虞之司郎選為重往升華秩無廢舊勞<lb/>
　　杜惟序可知滄州制<lb/>
敕朱閣凝敞便聨尤貴劇選要任庸得實才以爾具官<lb/>
杜惟序代閥忠規蕃衍沈濟服在近列夙暮告䖍河朔<lb/>
之區繕守完備方事之總擢委价藩悉心振職謀無遺<lb/>
諝輿議歸美達于予聞特推寵章超踐華局弗遷他領<lb/>
<pb n="KR4d0021_WYG_031-3a"/>
之舊益圖來譽之升露服以行足詫方郡<lb/>
　　郝元規可西京左藏庫副使知辰州制<lb/>
敕郝元規材秀膚敏照機無滯朱閣中殿勤事有年陜<lb/>
都而西假節將命糾讞詳簡藹于予聞進貳使聨且付<lb/>
州任矧辰陽之控蠻落在焉綏徠荒梗參責威愛往念<lb/>
榮寄懋哉不㤀<lb/>
　　楊告可右諌議大夫知鄭州制<lb/>
敕諌省華要從古為重比來以位遇既顯言責難專故<lb/>
<pb n="KR4d0021_WYG_031-3b"/>
寵其器名以宅良畯雖不莅職要為邇臣具官楊告慮<lb/>
敏以精器適而濟嚮煩所使用觀其能而漕引東南輸<lb/>
入都内嵗有羨餉役無淹期佽予足食之術時乃柝豪<lb/>
之效僉質公議應圖厥勞俾升七諍之列且藩三輔之<lb/>
邇懋率忠力光對寵靈<lb/>
　　李知和可西京左藏庫使制<lb/>
敕李知和性挺柔良志安謹力詆事宮闥夙夜以須服<lb/>
勤扈帶左右逾恪嚮閱功次久待嵗成持從優除式示<lb/>
<pb n="KR4d0021_WYG_031-4a"/>
蕃奬離都豊帑名要地崇欽踐使華仍總餘職<lb/>
　　張庚充開封推官制<lb/>
敕畿輦華翼庶邦式瞻幕廷參諏乃僚是寄具官某礲<lb/>
淬敏行發揮雅才袪煩體逺洞無盤錯首公絜矩樹為<lb/>
風聲率西之行宣力彌劭俾進京服益光賓儀左右長<lb/>
人叶濟嘉績往念褒擇勉毋怠忘<lb/>
　　侯禧可節察推官制<lb/>
敕侯禧率勵追胥捕格姦盜全伍就執賞目應條改陞<lb/>
<pb n="KR4d0021_WYG_031-4b"/>
賔筵參寵朱紱往服褒擢増最爾嘉<lb/>
　　尚書司封員外郎直集賢院麻温其可開封府判<lb/>
　　官制<lb/>
敇具官麻温其京劇居中尹正須輔必擇士彦參舉政<lb/>
綱以爾優學麗辭清規逺概早階科等見重俊㳺屬膺<lb/>
官簿之勤外樹藩條之最稍遷省戸還集書林蘭聞彌<lb/>
薫井徳無改宜資縁飾之美俾贊浩繁之寄<lb/>
　　呂公綽可刑部員外郎制<lb/>
<pb n="KR4d0021_WYG_031-5a"/>
敕呂公綽風猷華劭材力淹舉務時儒術邁訓義方間<lb/>
從劇使復專清貫樹聲宣力所往必諧夫結課之條須<lb/>
最而陟既挺明效亶無遴選宜進司刑之曹庸光滿嵗<lb/>
之法<lb/>
　　袁易可比部員外郎制<lb/>
敕袁易踐揚朝路肅給事經向委守藩式敏從政滿年<lb/>
獻狀論績當遷聿圖勞勤用秩勾比揆榮思報懋哉不<lb/>
忘<lb/>
<pb n="KR4d0021_WYG_031-5b"/>
　　戚舜元可比部員外郎陸仲息可國子博士王逢<lb/>
　　士郭承祚並可殿中丞李從夏侯錫並可秘書丞制<lb/>
敕戚舜元等三嵗之限天道小成朕課吏勞稽法于此<lb/>
以爾等文敏強濟業于官下經營旅力謹我詔條事無<lb/>
廋情文不諉上年比如令朝次逓遷省闈庠戸芸簽盾<lb/>
局資踐有等襃進則同各仍前<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>益昭來譽<lb/>
　　栁三接可大理寺丞制<lb/>
敕栁三接向榮儒第久課吏勞所知之薦應條而至銓<lb/>
<pb n="KR4d0021_WYG_031-6a"/>
覆有實擢叙為宜往丞卿曹用啓榮序<lb/>
　　陳紹孫寇仲温竝可大理寺丞制<lb/>
敕陳紹孫等竝率勤恭專幹煩盬如職而辦閲嵗宜遷<lb/>
丞佐寺卿勉罄賢瘁<lb/>
　　商泰可大理寺丞制<lb/>
敇商泰淹試吏勞綽著材譽監司亷狀保薦交章參質<lb/>
課條巳事皆驗俾遷卿屬彌勗乃勤<lb/>
　　陳徳之可大理寺丞制<lb/>
<pb n="KR4d0021_WYG_031-6b"/>
敕陳徳之以材自將所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>時當監司廉狀保牘上聞以<lb/>
其幕府卹淹治目參實俾丞于理用奬宿官<lb/>
　　李定柳灝可工部郎中制<lb/>
敕三嵗大比令甲有條覈實最科庸信吾賞以爾定秉<lb/>
尚淳固典學入官宣力幹裕華皓一志爾灝履吉材茂<lb/>
廉智自將美實積中暢于事業偕籍秘館參為吏師或<lb/>
權節財賄以資仰給或班布恩詔倚成嘉靖灼有見效<lb/>
暴于攸司用置郎選式光考課竝仍事局益念懋功<lb/>
<pb n="KR4d0021_WYG_031-7a"/>
　　鎮安節度判官黄炳可太子中允制<lb/>
敕黄炳履操清劭局力精強歴贊侯藩休有嘉問所知<lb/>
之薦交章以聞宜升諸寀用階榮序當念褒寵毋廢前<lb/>
勞<lb/>
　　蔡亶梁堅竝可監察御史制<lb/>
敕監察之任舉視行馬外事職竣望清匪才莫允以爾<lb/>
蔡亶志美謀劭安節而不流梁堅識精意果蹈道而能<lb/>
立竝試可有狀淹外累年比臺屬缺員邇列騰薦朕觀<lb/>
<pb n="KR4d0021_WYG_031-7b"/>
其所舉叶于攸聞咸易法冠之華俾増朝路之肅毋過<lb/>
毋怠時乂爾中<lb/>
　　鮮于亨可秘書丞制<lb/>
敕鮮于亨素挺時幹寖揚仕塗最升有狀文飾無害攸<lb/>
司考課年所如條書省有丞序進尤美尚宰劇邑勿懈<lb/>
爾勞<lb/>
　　辛若渝可衛少卿制<lb/>
敕向科夫家充籍和壁明課衆寡以列幕科能辦其事<lb/>
<pb n="KR4d0021_WYG_031-8a"/>
吾必而賞以若渝方守近輔克稟朝規恱勸趫力樂從<lb/>
符伍以狀自上閱數應條宜遷卿棘之副以旌吏材之<lb/>
敏<lb/>
　　宋忠臣可水部員中制<lb/>
敕宋忠臣敏于為政恪于守公不憚諸煩汔有成績三<lb/>
嵗獻狀申令著文俾正郎曹以旌吏課益宣爾力毌沗<lb/>
茂遷<lb/>
　　蔡襄知諫院制<hi>案襄知諫院在慶歴三年三月時祁方知制誥</hi>
<pb n="KR4d0021_WYG_031-8b"/>
敕蔡襄識詣冲逺履業端方含章立言望古為偶而讐<lb/>
正秘籍棲遲累年懐國之寳戢而未肆朕方永惟闕政<lb/>
思聞讜謀増員諫署高選才傑是用振爾淹䘏光我簡<lb/>
求進丞秘聫參幹言責噫諍引之道今昔異宜蓋論髙<lb/>
者虚而難從議𤨏者卑而無體裁訂其要俾可底行往<lb/>
哉惟䖍欽遲中益<lb/>
　　奏舉人平江軍節度推官王罕可大理寺丞制<lb/>
敕具官王罕迺者深詔列位竝舉所知雖頗限吏資而<lb/>
<pb n="KR4d0021_WYG_031-9a"/>
實取才劭以爾早勤官牒洊結歳勞比籍幕籌之能逺<lb/>
光縣綬之選而名列薦狀課在最條宜循賞階入備卿<lb/>
屬修方永譽以稱寵章<lb/>
　　奏舉人前權興州軍事推官樂富國可大理寺丞<lb/>
　　制<lb/>
敕具官樂富國夫舉吏之格以監司為先蓋其試行能<lb/>
察臧否審于他部故也惟爾上課比牒薦名皆將曹之<lb/>
計臣糾獄之專使洎于郡將濟之朝紳保任一辭鉤校<lb/>
<pb n="KR4d0021_WYG_031-9b"/>
胥協宜疇幕畫之最俾預卿僚之選<lb/>
　　奏舉人前楚州團練推官蕭固可大理寺丞制<lb/>
敕具官蕭固朝廷謹保任之科求才用之實覈方最狀<lb/>
委于銓衡爾修辭策名效智從政頃以善畫介于列藩<lb/>
而準詔之臣連章署行參觀閥閱式允褒嘉宜備屬于<lb/>
卿曹且勸能于吏啓<lb/>
　　奏舉人前平海軍節度推官知福州懐安縣李昭<lb/>
　　選可大理寺丞制<lb/>
<pb n="KR4d0021_WYG_031-10a"/>
敕具官李昭選曏繇銓條序擬戎介墨以漢綬宰于閩<lb/>
區而薦能交章覈課如詔朝有面命恩不庸私宜丞卿<lb/>
曹用勸官最<lb/>
　　鎮南軍節度推官前知袁州宜春縣廖宗禮可大<lb/>
　　理寺丞制<lb/>
敕具官寥宗禮曏假賓簪往紆縣綬課無殿目薦有連<lb/>
章銓審以聞旌疇有次宜遷聴棘之屬用廣甄材之路<lb/>
　　前鎮江軍節度推官知蘇州吳縣聶徳一前蘄州<lb/>
<pb n="KR4d0021_WYG_031-10b"/>
　　廣濟縣令張保衡竝可大理寺丞制<lb/>
敕具官聶徳一等咸以通經備于補吏或列藩奉檄兼<lb/>
委于字氓或大邑腰章洊較于異課而行充薦牘年及<lb/>
赦條宜疇銓格之勞俾率卿丞之職勉欽竝命毋忽攸<lb/>
箴<lb/>
　　前邠州新平縣令裴愿可大理寺丞制<lb/>
敕具官裴愿早服吏資薦循選格曏勤縣譜雜有薦章<lb/>
銓簿以聞賞科無廢宜入丞于理置且伸勸于官成<lb/>
<pb n="KR4d0021_WYG_031-11a"/>
　　前江陵府佐司理參軍余貫可大理寺丞制<lb/>
敕具官余貫藝文中科肅給將事比參府掾分幹理曹<lb/>
獄無頗辭攷有連最質于銓審名在薦延宜備刑卿之<lb/>
聫且光材吏之舉<lb/>
　　光禄寺丞集賢校理趙宗道可大理寺丞制<lb/>
敕具官趙宗道夫銓審之最著于甲令所以育人材而<lb/>
旌職業也以爾門緒華膴機靈敏秀早程賦札遂預書<lb/>
林自服鉛黄之勤多分豕亥之謬汔兹嵗滿嘉乃官成<lb/>
<pb n="KR4d0021_WYG_031-11b"/>
　　奏舉人縣令韋輔堯可大理寺丞制<lb/>
敕具官韋輔堯學古而官庇身為邑政均疲俗名在薦<lb/>
章選格較勤吏資應賞俾丞卿法用勗銓流<lb/>
　　刑部試到詳覆官縣令劉永錫可大理寺丞制<lb/>
敕具官劉永錫故事上臺秋曹覆天下辭案凡置佐率<lb/>
屬必先試而後命亦以觀吏文責最目也以爾擢自縣<lb/>
邑俾替坐曹能服簡書之詳且周星嵗之限恩有成例<lb/>
賞不爾私改丞理官尚典刑局<lb/>
<pb n="KR4d0021_WYG_031-12a"/>
　　奏舉人前同州觀察推官張維師可大理寺丞制<lb/>
敕具官張維師早服吏銓序參賓畫向贊名藩之重實<lb/>
兼他部之勤且有連章稱宜厥職載稽官簿仍獲考年<lb/>
俾改卿寮以振才滯首公絜矩勉副所知<lb/>
　　刑部試到詳覆官司理參軍劉直可大理寺丞制<lb/>
敕具官劉直故事天下具獄上書者皆本曹置屬覆視<lb/>
而審覈之將充其官必試乃可惟爾擢自州掾隸于邦<lb/>
刑紛披科條檢結凡最竭慮無懈質嵗有成宜疇吏勤<lb/>
<pb n="KR4d0021_WYG_031-12b"/>
進補卿宷勉續成績思稱茂恩<lb/>
　　奏舉人試秘書省校書郎前宿州司理參軍黄孝<lb/>
　　先可大理寺丞制<lb/>
敕具官黄孝先早服秀科洊署勞牒向治郡獄參飾吏<lb/>
文訖無蔀豊多所澄雪使臺陟狀銓簿類能宜入替于<lb/>
理官且申勸于公路<lb/>
　　奏舉人前真定府司録參軍焦盛可大理寺丞制<lb/>
敕具官焦盛經明服官吏久隨調曏參網掾能督府郵<lb/>
<pb n="KR4d0021_WYG_031-13a"/>
守將狀其亷端州宷申之慰薦稽于銓審應我賞科俾<lb/>
改卿僚之華勿孤士類之舉<lb/>
　　掄選人前永興軍節度推官知河南府長水縣事<lb/>
　　張昭文可大理寺丞制<lb/>
敕具官張昭文間命都銓擇吏之勤亷者假以部從事<lb/>
而參宰劇邑實有允令圖其後勞爾今來思具質成課<lb/>
既符信實之目宜服當遷之命往丞聴棘彌厲飲氷<lb/>
　内制<lb/>
<pb n="KR4d0021_WYG_031-13b"/>
　　除婉容張氏封貴妃制<hi>案封貴妃事仁宗本紀在慶歴八年十二月后妃傳</hi>
　　<hi>在皇祐初</hi>
門下朕聞王者始風本乎妃徳天下内治模厥人倫咨<lb/>
擇邦媛之良飪敷嬪壼之懿茂推異數誕布公言婉容<lb/>
張氏陶翕闢之和生慶善之族玉粹其度淵靚爾衷以<lb/>
阿保之法自閑以圖史之誡攸服先贊内職叶升大猷<lb/>
力蘋沼之至㳟襲珩佩之旋矩禮以為絢謙不忘勞用<lb/>
嘉冲徽顯啓優渥進膺褕翟之貴參亞軒龍之華於戯<lb/>
<pb n="KR4d0021_WYG_031-14a"/>
謹于順承隂教惟穆勤乃輔佐王化所經爾其念夕惕<lb/>
之䖍躬日休之裕樛木之逮乎下然後稱仁彤管之紀<lb/>
其言于以垂美往席寵命毋㤀訓辭可特進封貴妃仍<lb/>
令所司擇日備禮册命主者施行<lb/>
　　封寳壽公主制<hi>案宋史公主傳寶壽係仁宗第十二女此云第十三女未詳孰是</hi>
門下朕聞自家所以型國治内本乎先親況天挺王姬<lb/>
邦著封典舉循厥舊今也惟時皇第十三女儲光婺躔<lb/>
肖順坤極未覽古而知教故在姆弗勞雖尚幼而好仁<lb/>
<pb n="KR4d0021_WYG_031-14b"/>
故處躬惟恪徳範已就褒册難稽是用涓選休辰焜照<lb/>
蕃渥順格景風之懿播聞穠李之華商錫嘉名䕶成淑<lb/>
質於戲周推車服之異漢啓脂澤之榮非日親私繫乎<lb/>
治體無替前習更竚來恩<lb/>
　　除張耆太子太師致仕加食邑實封制<lb/>
門下朕寵遇舊徳欽揖髙年㒺勞官職之務俾逸股肱<lb/>
之老特申沖概庸厚邦風具官張耆資量沈雄規猷隠<lb/>
濟被遇先聖宣力四方既昭元戎之毅遂幹中樞之劇<lb/>
<pb n="KR4d0021_WYG_031-15a"/>
亶有茂伐居無間言進視乾台彌寵師節肆予纂紹益<lb/>
復倚成入則參勤王家出則是憲方國能守其貴屢省<lb/>
乃躬固將繄魁壘之良罄謨明之懿竚誨前席須績景<lb/>
鐘遽披至誠願還所事勉諭巳悉遜執不囘且念大臣<lb/>
重違雅志難奪與其屈任孰若便安宜改儲師之華聴<lb/>
上使旄之領衍其爰入尊以朝儀於戲抗請辭榮推恩<lb/>
就第鎮天下之競于以稱賢保臣道之終兹焉有體勉<lb/>
荷殊渥恬嗇太和毋專髙蹈之介有俟惇言之益<lb/>
<pb n="KR4d0021_WYG_031-15b"/>
　　除皇叔徳文忠武軍節度使加食邑實封制<lb/>
門下朕仰紹鴻烈惟懐永圖毎糾宗族之恩疇先伯叔<lb/>
之懿用推厥愛以展予親具官徳文道與粹和天俾忠<lb/>
謹有言而踐百行成章而暢四支早建將牙兼穆台鉉<lb/>
邦洽斯譽神勞以祥嵗艾而精明不衰爵隆而悔吝彌<lb/>
逺比詢朝論巳啓王封尚圖久勞更膺異奬改疏假璧<lb/>
之奥進服温貂之華仍廣轅疇以大租入於戲修人道<lb/>
之睦我惟惇叙閱天下之理爾實老成益美翰垣參重<lb/>
<pb n="KR4d0021_WYG_031-16a"/>
宗稷秉徳陪義是惟顯哉<lb/>
　　除皇兄允讓寕江軍節度使加食邑實封制<lb/>
門下禮重祭膰寵伯仲之國詩標棠棣廣親族之愛稽<lb/>
古教睦朕能行之具官允讓器令而固志和而立懿作<lb/>
休徳奮為嘉猷早秉中權之雄復正大宗之領協我公<lb/>
姓光于前人間侍郊宮參獻彛瓚服攸箴而惟謹攝爾<lb/>
儀而㒺愆向者已徇朝言特疏王爵載惟褒渥尚慊成<lb/>
勞俾視秩于台階且仍華于將閫優實多戸併示隆恩<lb/>
<pb n="KR4d0021_WYG_031-16b"/>
於戲武穆文昭其流斯逺元戎茂宰注意所兼爾其浚<lb/>
明日孜蹈道時敏欽助予治丕纘膚功<lb/>
　　除皇兄允弼武康軍節度使加食邑實封制<lb/>
門下朕惟一二兄弟屛翰吾家毎推骨肉之愛以強本<lb/>
根之託矧在邇屬早休厥聲適及剛辰進膺異數具官<lb/>
允弼甚徳而度參仁以和居貴而㒺流心訓恭而逺祗<lb/>
悔間陪郊獻佐庀宗司抑抑攸儀舉皆率履綽綽斯裕<lb/>
内無違言成予叙親時乃修職比者雖疏王爵未厭寵<lb/>
<pb n="KR4d0021_WYG_031-17a"/>
名宜停後務之繁俾領元戎之制増食爰賦兼實幹封<lb/>
於戲磐石而宗寄莫重焉扞城于國義莫先焉可壯非<lb/>
猷可順非迪仍輟就藩之逺姑隆綏族之恩往惟懋哉<lb/>
顯對嘉命<lb/>
　　除皇弟允良安徳軍節度使加食邑實封制<lb/>
門下堯惇茂族於變是雍周建懿親時雍展愛朕參式<lb/>
先憲褒序吾宗僉同公言誕舉恩册具官允良氣韶質<lb/>
美憑信厚之餘體和履順逺沖孺之習早經留務常止<lb/>
<pb n="KR4d0021_WYG_031-17b"/>
上都以爾考有叔父之尊帝室之屏勛昭彛器慶裕後<lb/>
昆向嘉冡嫡之承巳疇王爵之顯㫁自予志申付節旄<lb/>
因具官儀衍實封社於戲古有謙訓汝其念聞夫寵不<lb/>
期驕而驕從謙不待益而益附修也可以思永慎也可<lb/>
以寡尤移孝圖忠欽服兹命飭躬靖位以即而藩<lb/>
　　除皇弟允迪安静軍節度使加食邑實封制<lb/>
門下朕聞立愛莫先于親繁支實庇其本每念攸訓匪<lb/>
伊異人用推敦序之典期光夾輔之體具官允迪承燾<lb/>
<pb n="KR4d0021_WYG_031-18a"/>
天祐衍慶宸莩舉動嚴方趋覘暇敏思長富貴之守寖<lb/>
肄朝夕之䖍向留使華允穆公路頃以王邸殂謝予懐<lb/>
悼驚念其堂構眷深橋梓維城有寄墨絰還朝載隆近<lb/>
屬之恩俾領中軍之節仍増食邑且實戸封於戲乃考<lb/>
之忠勛四邦是式乃兄之光寵十乗有儀爾偕厥榮毌<lb/>
或茲沗欽即殊奬祗勵逺猷<lb/>
　　除皇弟允良加功臣食邑實封制<lb/>
門下朕率祖宗之常謹郊廟之饗迎日涓選熏燎告成<lb/>
<pb n="KR4d0021_WYG_031-18b"/>
衍三靈之歡豫肆萬民之慶眚既飲其至因資爾勞矧<lb/>
一二兄弟之親參陪夙夜之恪宜縟恩典以寵懿藩具<lb/>
官允良履尚詳華機采明悟世不㤀于濟美孝乃移于<lb/>
事君王社以光帥節云重向因侍祀彌見協恭闐然陽<lb/>
氣之休襜如盛服之美我禮尤具惟神克歆特縁膰胙<lb/>
之頒首篤棣跗之愛進加功號兼拓爰封且詢中石之<lb/>
規更増多戸之實於戲自天介社既輯于上儀為國懋<lb/>
能敢私于同姓往祇異數勤劭壯猷<lb/>
<pb n="KR4d0021_WYG_031-19a"/>
　　杜衍加食邑實封功臣制<lb/>
門下朕祇飭齋輅躬款泰壇昭事天明交修地察侑升<lb/>
二后賓延萬靈昭鑾次于都甸欽紫焜于霄極越惟雋<lb/>
輔相我盛容方錄解嚴之勤疇先鬷假之慤用信賞典<lb/>
以告治朝具官杜衍清明以和練達而敏有㒺伏之亮<lb/>
奮于知恩有含章之美發于事業向圖克祀之毖允賴<lb/>
若時之庸假節太庭告諡慈祏奉瑤册而䖍鞏祕金鎮<lb/>
之邃嚴而又率籲攸司奉行故典牲牷博腯玉幣精純<lb/>
<pb n="KR4d0021_WYG_031-19b"/>
接神明以歆馨塞穹壤而凝祐遂頒大慶胥洽衆歡永<lb/>
言皤髪之良欽從屬車之至職勞而賞惟敏則功宜増<lb/>
號表之榮仍崇階等之貴廣開厥邑優實乃租於戲靈<lb/>
眷備成恩章差沛所期君臣有以相戒休息有以無疆<lb/>
熙其未明瞭其未睹俾又予治聿暢爾猷<lb/>
　　賈昌朝加食邑實封功臣制<lb/>
門下朕昭事天地裒侑祖宗九州四海畢來助祭千乘<lb/>
萬騎幷攄上儀眷我輔臣相惟元祀訖紫營之升燎肆<lb/>
<pb n="KR4d0021_WYG_031-20a"/>
王軷之解嚴差叙厥勞疇先爾賞具官賈昌朝挺秀崧<lb/>
漢儲精本元撓之彌澄宏徳量于無際汰焉不耗植忠<lb/>
質以自強台樞踐更文武參式自善祥之嵗習凡用度<lb/>
之日咨間臨路朝前遣鴻册實膺使節之重往祕后祏<lb/>
之藏至于入侍齋居出陪奉引官師象物供帳無勞成<lb/>
上帝之居歆綿中區而敷慶竣于大事時乃協恭是用<lb/>
著美號以表勲叙崇階而峻等即邦進爵衍食疏封萃<lb/>
為寵章式顯優敷於戲祭而受祉眇躬難乎獨饗賞弗<lb/>
<pb n="KR4d0021_WYG_031-20b"/>
淹日同體示乎仰成益圖夙夜之䖍交修大小之務靡<lb/>
否不替有猷而為永孚天休茂對嘉弊<lb/>
　　王貽永加食邑實封功臣制<lb/>
門下惟天祐徳惟辟事天率三嵗而合享總六飛而出<lb/>
次雖居有常處用有定規至于訪逮典彛盼飾容采眷<lb/>
吾近弼預有勞焉惟是圖功亶無畱賞具官王貽永行<lb/>
本和懿謨函寅亮公忠交奮賢戚兩華叶修對越之䖍<lb/>
參陪陟降之恪事皆如素人㒺告勤普羣望以懐柔震<lb/>
<pb n="KR4d0021_WYG_031-21a"/>
萬祥而翕習巳敷鴻慶遂䇿茂勲嘉夙夜之方將顧臣<lb/>
鄰之同底是用益以寵號冠于美名拓井邑之故封實<lb/>
租食之新數於戲神貺繁祉既惟倣于兆人朝論奬册<lb/>
遂敷施于有位尚當念治之所由治處休而勿自休共<lb/>
守洽平滋懋丕績<lb/>
　　特授李徳政加食邑實封保節功臣制<hi>案徳政係交阯郡王</hi>
門下朕躬執玉幣祇見郊丘率萬官以承序職百神而<lb/>
有次薦誠以徳䝉后皇之竝臨推福為恩塞穹壤而偕<lb/>
<pb n="KR4d0021_WYG_031-21b"/>
抃眷言列位助蕆上儀内則相禮之䖍外則獻力之恪<lb/>
用當飲至均第有勞具官李徳政秉心懿恭執義光大<lb/>
昭啓王社妥安裔人載甲令以輸忠航貢品而綿險一<lb/>
我尉候保兹東南屬欽柴之告成前景風以覃賞爾乃<lb/>
作扞時予不㤀宜益表功之華俾旌守方之重陪敦封<lb/>
邑衍實幹租於戲天瑞神祺紛流于中野朝俞國霈敷<lb/>
錫于列藩尚膺典册之榮愈圖彛器之績懋哉夙夜永<lb/>
綏爾邦<lb/>
<pb n="KR4d0021_WYG_031-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_031-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三十一<lb/>
</p>
<p>
</p>
  </div>
<div>
<head>景文集巻三十二</head> <lb/>
    <p>
<pb n="KR4d0021_WYG_032-1a"/>
欽定四庫全書<lb/>
　景文集巻三十二<lb/>
　　　　　　　　　　　　　宋　宋祁　撰<lb/>
　内制<lb/>
　　賜中書門下詔<lb/>
敕中書門下朕聞至治之世天下向化元凱共朝不為<lb/>
朋黨房杜相濟不為比周君明臣哲埀榮無極何其徳<lb/>
之盛也朕旰昃銷志每用庶㡬思所取法未知厥路而<lb/>
<pb n="KR4d0021_WYG_032-1b"/>
承平之弊澆競相䝉姧隨法生偽逐情動假我王爵樹<lb/>
為私恩所憎則同口共訾取一切之快所善則併辭迭<lb/>
譽希不次之遷遂乃人務交遊家為激訐至于陰開納<lb/>
賄之請陽託薦賢之公居下而圖柄臣順非而動偷俗<lb/>
附離交扇流蕩忘還更相援接以沽聲譽由是人士以<lb/>
行怪為美辭賦以訕上為能放肆異言詆斥前聖讙流<lb/>
羣口虧紊彞倫又頃正按察之名謹推擇之選俾將明<lb/>
命以慰多方而奉使不稱繩愆過當恣苛刻以搖羣怨<lb/>
<pb n="KR4d0021_WYG_032-2a"/>
織纖微以搆罪端守倅則互責刺亷令尉則更容伺察<lb/>
上下疑貳奏鞫交横未益治平之風反成多辟之暴向<lb/>
申勅戒殊未奉行朕疾夫為國生事之徒背公死黨之<lb/>
俗推狂濟果去簡成煩况長吏者務在全安刺舉者素<lb/>
有條禁民如馭馬安得駭驚理猶亂繩弗宜遽急當求<lb/>
大中之順漸致清凈之原至于屬文之人體要為急苟<lb/>
專非聖之論寧免疑衆之誅自今者詭激邀名浮薄連<lb/>
茹用察以害良善倚法而峻誅求雷同私論營罔朝聴<lb/>
<pb n="KR4d0021_WYG_032-2b"/>
竝委中書門下御史臺采察以聞故當責其不悛懲乃<lb/>
敗類罰之無赫令在必行咨爾有司咸體予意故茲詔<lb/>
示想宜知悉<lb/>
　　賜中書申明先帝賜文武臣七條戒州郡詔<lb/>
勅中書門下湯徳至盛著具儆之言漢功方茂下督責<lb/>
之詔于時中外協念以趣大康朕顧眇躬託王公之上<lb/>
明弗能燭數有未通每念付畀之勤治平之詔日慎時<lb/>
惕罔敢自安庶臻至治無羞先烈是以畿府州軍監縣<lb/>
<pb n="KR4d0021_WYG_032-3a"/>
之長居常推擇部分總督屯邏之委一皆僉求亦冀羽<lb/>
翮㕘翔腹背偕奮手足迭扞心膂獲寧今乃聞郡邑庶<lb/>
官未能稱職紀律耗廢真偽混淆或自謂謹柔既難集<lb/>
事或矜為强濟又匪恤人或朝夕詭激而望改遷或嵗<lb/>
月因循以濟貪冐或廣飾㕑傳掩簠簋之瀆或曲奉監<lb/>
司逃簡書之劾緣令作詐倚公殖私頃者以邊鄙未寧<lb/>
師旅四出既不獲已調發于民隨輒戒勅勿令煩擾然<lb/>
而斗粟未漕民有一鍾之費匹帛暫輸吏有數縑之入<lb/>
<pb n="KR4d0021_WYG_032-3b"/>
與我共此所望責成為上歛怨任將安寄以至盜賊屯<lb/>
結公行刼掠上下畏懦弗能擒討驚騷閭里盜弄庫兵<lb/>
士非素習之專患無豫防之禁永言兹事寧忘朕懐跡<lb/>
夫弊生實始官濫恭以先皇帝欽睿明翼達見治宜親<lb/>
著七條埀戒百執每辭去之日普令拜賜凡從政于外<lb/>
舉得奉行羣臣亦有刋石傳文題屏示坐朕以為既能<lb/>
尊戴曷若踐言幸獲親聞便當立事其外任文武臣僚<lb/>
等自今以來務革前失聿新後圖以聖考七條更相誨<lb/>
<pb n="KR4d0021_WYG_032-4a"/>
朂置朕此訓亦復研尋為仁由已取則何逺上尊先甲<lb/>
之諭次謹申命之䖍攝爾頽綱綴我漏目使美課歲茂<lb/>
善狀日升則隆名顯秩朕將何吝必若姧究弗禁農畮<lb/>
卒萊論報誣寃徭役重困不恤士伍不訓武經拜有明<lb/>
科朕當必罰咨爾有衆無謂食言故兹詔示相宜知悉<lb/>
　　賜北京留守資政殿學士工部尚書程琳并知相<lb/>
　　州宣徽南院使保靜軍節度使王徳用撫問詔<lb/>
敕程琳等卿謀畧沉濟忠款精强眷言守屏方倚風力<lb/>
<pb n="KR4d0021_WYG_032-4b"/>
而邊州上奏屯旅鞫凶雖遣招懐亦資防遏綏訓士衆<lb/>
掎角封陲明為指蹤以俟安堵<lb/>
　　賜新除龍圖閣直學士知成徳軍府事田況詔<lb/>
敕田況省所奏乞罷龍圖閣直學士只以舊職知成徳<lb/>
軍府事及有河北經度機密事件欲乞暫乘遞馬赴闕<lb/>
入見敷奏事具悉卿有仲舒之文翁歸之武毅然施政<lb/>
萬夫所觀故易以近職殿于大邦克竚方畧寖擔邊陲<lb/>
遽露至懐願仍舊秩擇才而授羣議所同往諧官守毌<lb/>
<pb n="KR4d0021_WYG_032-5a"/>
或勤讓比又邊臣失御戍伍即擒眷惟都㑹尤須鎮輯<lb/>
特蠲入覲便即之藩當體眷期益奮忠力<lb/>
　　賜任布詔<lb/>
卿年徳兼艾憂勤是力向者憫煩機劇是用許三城之<lb/>
行雖使嗇神亦資坐鎮何所謙避即以將老為言惻于<lb/>
朕襟似未深諒且洪樞之佐黄髮之良非與庶工輕于<lb/>
得謝宜安吉履第守奥藩臻蕃福胙以副衡倚<lb/>
　　賜知鄆州宋某詔<lb/>
<pb n="KR4d0021_WYG_032-5b"/>
勅宋某省所進奉阿膠一合重五十兩緋羅夾複裹事<lb/>
具悉膠品之貴阿井為珍卿適兹守土勤于作貢順時<lb/>
熬液凝劑甘新恪禀彞規參旅方物區産云美料治所<lb/>
須推處厥誠嘉歎何已故兹詔示想宜知悉<lb/>
　　賜知審刑院事丁度詔二首<lb/>
勅朕念細人無良庶獄未措毎于決事憫然疚懐卿鑑<lb/>
融機敏騞無停奏平疑錯枉洞得其情乘此長嬴託夫<lb/>
論執況海區甚廣按訊日來能致少閒固亮勤職願紀<lb/>
<pb n="KR4d0021_WYG_032-6a"/>
直筆彌悉至誠歎悦所兼不忘于意仍依奏宣付史館<lb/>
敕丁度省所奏今月二十五日已前送下公案竝已約<lb/>
法斷絶丫畢别無見在文案事具悉嚮以官師既衆賕<lb/>
冐相尋亷刻之奏猥騰論報之文四出每加申勅無及<lb/>
細苛卿有服念之勞簡孚之謹鞫讞雖畏報下無留旬<lb/>
歲之中停奏于册削章歸美宣力有勞嘉其悉心之功<lb/>
成我措刑之漸載惟歎尚弗忘于懷仍依奏宣付史館<lb/>
故兹奬諭想宜知悉<lb/>
<pb n="KR4d0021_WYG_032-6b"/>
　　賜杜衍乞退第三表不允斷來章詔<lb/>
省上三表乞保餘齡授以㪚秩事具悉卿有隨㑹之忠<lb/>
任隗之正易之甘節洪範之有猷是以叶都公議付俾<lb/>
樞管方事之總勤勞王家夫推之同心不容有間久于<lb/>
其任乃克懋功洊閲奏函殊乖兹指且卿屬疾雖屢揚<lb/>
休不衰魁然華皓為朝耆碩用及四載便欲引身徇髙<lb/>
全亮自安沖養使天下之論謂朕輕于進退貳于眷毗<lb/>
得無傳聞重吾之不徳也況謀謨未究方當匪躬邊鄙<lb/>
<pb n="KR4d0021_WYG_032-7a"/>
云騷詎獲髙枕昭體大誼即斷來章定志宿官熙我丕<lb/>
績所請宜不允<lb/>
　　賜權知開封府吳育乞解京府不允詔<lb/>
敕吳育省所上表乞解京府授側近一郡事具悉卿志<lb/>
力開濟飾之文敏京轂操決號為詳明庶邦是則繄乃<lb/>
之寄胡遽披請願去浩繁況具獄報論即情甚細從宜<lb/>
報據在職當言雖不果從要之有守宜祛嫌慮以副眷<lb/>
期懋哉夙夜式永休譽所乞宜不允故兹詔示想宜知<lb/>
<pb n="KR4d0021_WYG_032-7b"/>
悉<lb/>
　　賜章得象讓職第三表不允斷來章手詔<lb/>
省三上表乞解重柄事具悉朕聞君為元首臣作股肱<lb/>
相須為體是能有濟朕荷祖宗之構臨制萬方不明不<lb/>
敏每用自愧頼天之福㝢内以寧惟一二柄臣輔其不<lb/>
逮丕承執競以克厥庸卿毗佐七年終始一節鎮浮以<lb/>
雅伐叛以謀載其清靜紓我勞疾俾朝威主惠震疊光<lb/>
明時乃之功冀懋台徳今確徇沖尚引避宰司求申所<lb/>
<pb n="KR4d0021_WYG_032-8a"/>
懷未喻前答永言大誼當存至公何嫌何疑自期獨往<lb/>
若然則元首之眷股肱之司得無用違以忝成訓毌或<lb/>
封執容適大中即斷後章式副朕意所請宜不允<lb/>
　　賜田況讓職不允詔<lb/>
敕田況省所奏䝉恩授起居舍人陳讓事具悉向有邊<lb/>
臣無良戍伍亂挺殺害官吏驚騷里閭懼而歸命罪乃<lb/>
斯得卿適往臨撫善處便宜藴夷渠惡分北支黨曠然<lb/>
按堵後無餘災嘉此成效已令進秩何循謙執乃乞讓<lb/>
<pb n="KR4d0021_WYG_032-8b"/>
還賞惟值功朝靡收汗當祗厥命方職爾勞所讓宜不<lb/>
允故兹詔示想宜知悉<lb/>
　　賜王貽永生日詔<lb/>
譜閥華勲風猷沈力親則副馬幹惟中樞帝錫予佐實<lb/>
表賢運仲月之魄厥生記辰世祉蕃昌家宗歡籲就頒<lb/>
牢飲茲異寵光俾壽且祺敷暢勛績今賜鄉生日羊酒<lb/>
米麫等<lb/>
　　賜韓琦生日詔<lb/>
<pb n="KR4d0021_WYG_032-9a"/>
謀府强濟忠概沈詳幹予樞筦允穆王路時惟生日有<lb/>
焕慶宗家情美于高門邦論寵其名世特頒多物庸示<lb/>
褒懷牽釀有常麷粲兼列合而姻族續爾期頤今賜卿<lb/>
生日羊酒米麫等具如别錄至可領也<lb/>
　　賜杜衍生日詔<lb/>
思皇雋輔對我盛期逺跡名世之來顯符賚弼之比予<lb/>
治云洽乃功不忘克生紀辰胥慶參貺雖綠顧復之感<lb/>
方樂艾耆之華用遣使人就頒牢品既昭恩眷且及爾<lb/>
<pb n="KR4d0021_WYG_032-9b"/>
私<lb/>
　　賜宰臣章得象生日詔<lb/>
帝賚茂宰與朕同心翕受九徳修明百度亨期賢運交<lb/>
相為華今兹誕日固有常禮饔人酒正各俾往頒一以<lb/>
申祝永年一以助樂私閫錫爾難老副我眷毗<lb/>
　　賜宰臣文彦博生日詔<lb/>
崧極憑粹實啟周朝昴躔融照是生漢輔眷我良弼挺<lb/>
厥世祥式倚爾才以佐台徳日惟載育禮厚有初俾洽<lb/>
<pb n="KR4d0021_WYG_032-10a"/>
宗黨之歡用頒羞飲之具既推異數具熾茂齡<lb/>
　　賜參知政事賈昌朝生日詔<lb/>
挺秀民彞協美賢運慮合蓍蔡道侔絲䋲參禆鬷假穆<lb/>
我元化今兹誕日尤驗世祥況稱壽親闈交慶私室宜<lb/>
頒多物以助胥觀仍續永年之祉圖終亮采之績體予<lb/>
褒曯即當祇膺<lb/>
　　賜參知政事范仲淹生日詔<hi>八月二十九日生</hi>
蔚有雅才生此王國參幹萬務朕與嘉之載誕及辰糾<lb/>
<pb n="KR4d0021_WYG_032-10b"/>
族胥慶宜有優禮以重邇臣既昭名世之顯兼資式喜<lb/>
之具申續難老滋奮大猷<lb/>
　　賜樞密院副使晏殊生日羊酒米麫詔二首<lb/>
進止方重謀猶粹果爕定台縡參決樞華民瞻國論浩<lb/>
然胥協天挺俊乂符我治平知及誕之辰懐顧復之慶<lb/>
宗戚歡祝宴喜相存特此頒分以重褒眷今賜卿生日<lb/>
羊酒米麫等具如别録至可領也<lb/>
碩學冠時清心照理昔侍帷幄在衞翼以勤勞擢貳樞<lb/>
<pb n="KR4d0021_WYG_032-11a"/>
機當論議而沈正載聴惟崧之頌適臨生甫之辰俾永<lb/>
届于遐齡用特頒于禮餼膺兹寵異諒體眷懷<lb/>
　　賜樞密副使張士遜生日羊酒米麫詔<lb/>
貳職天樞同寅相室忠勞允著廣益居多屬兹生育之<lb/>
辰特舉匪頒之典式介眉壽永停嘉猷<lb/>
　　賜陜西四路沿邊經畧招討都部署司敕<lb/>
朕卹軍旅之苦寵邊陲之良事從優寛情無遴愛至于<lb/>
常愆細過竝許功除煩文苛法罕由吏議昨滕宗諒張<lb/>
<pb n="KR4d0021_WYG_032-11b"/>
亢竝縁事任合給公用庫錢俾其宴享賔僚犒飫軍伍<lb/>
而乃用度無藝簿領失防陽託貿營潛有牟入攸司言<lb/>
上遣使即推如聞逮繫頗多鞫劾彌廣本其冗費寧足<lb/>
深誅已罷案窮悉令原貸其滕宗諒等止免一官量降<lb/>
差遣雖屈吾法期慰士心且夫盡用市租羙推趙將來<lb/>
從我取誼表漢臣每慕前風思全大體尚慮諸道帥守<lb/>
便以兹事為懲或損狹餼牽或裁量藥餌苟存畏避謂<lb/>
免譏彈胡益至公亦非朕意但當循經費之式去自潤<lb/>
<pb n="KR4d0021_WYG_032-12a"/>
之私取仰于官均惠于衆由兹㡳績夫何間然安節坦<lb/>
懷毋或疑憚<lb/>
　　賜南平王李徳政歴日詔<hi>按即交阯郡王</hi>
頒歴之義以初為常俾一天下之歸用謹人時之授以<lb/>
卿列壤南裔率職本朝宣我恩化慰彼黎庶每屬歲元<lb/>
之㑹必滎廟朔之藏朕亦推處禨祥裁輔舒慘申命太<lb/>
史分次左方宜按象以奉行表布和之胥洎特兹馳錫<lb/>
勿怠欽承<lb/>
<pb n="KR4d0021_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三十二<lb/>
</p>
<p>
</p>
  </div>
<div>
<head>景文集巻三十三</head> <lb/>
    <p>
<pb n="KR4d0021_WYG_033-1a"/>
欽定四庫全書<lb/>
　景文集巻三十三<lb/>
　　　　　　　　　　　　　宋　宋祁　撰<lb/>
　内制<lb/>
　　賜樞宻副使王堯臣生日禮物口宣<lb/>
識裁精深器懐沖劭典司内密參慮幾微惟素籥之導<lb/>
寒屬左弧之届旦禮優近府恩著上臺加惠餼牽侑驩<lb/>
醪酒庸厚樞庭之數且為族宴之榮當體寵私所宜祗<lb/>
<pb n="KR4d0021_WYG_033-1b"/>
受<lb/>
　　賜樞宻副使孫沔生日禮物口宣<lb/>
才居上哲地在内樞懋宣一徳之規恊贊萬幾之務迎<lb/>
長紀候載誕協辰錫以縹醪頒茲生餼用示臺恩之厚<lb/>
且資族宴之榮當體眷私所宜祗受<lb/>
　　賜樞宻使宋庠生日禮物口宣二首<lb/>
俊乂大臣耆明舊徳首正開序載誕恊辰爰命寵頒所<lb/>
宜祗受<lb/>
<pb n="KR4d0021_WYG_033-2a"/>
元精異稟大雅克生蔚輔本朝亶有盛徳誕惟吉日慶<lb/>
屬首正國體同休臺恩著範餼牽有碩醪酒惟醇用助<lb/>
宴私式精禮意<lb/>
　　賜宰臣劉沆生日禮物口宣<lb/>
任重台司寄深時柄爰屬誕辰之吉用稽蕃錫之文式<lb/>
示眷懐且昭毗倚<lb/>
　　北京賜賀正旦兩蕃人使御筵口宣<lb/>
卿等逺渉歳隂並趨元會馳軺永路彌節離都乃眷歡<lb/>
<pb n="KR4d0021_WYG_033-2b"/>
勤俾均宴勞<lb/>
　　班荆館賜契丹賀正旦人使到闕御筵口宣<lb/>
卿等肅持邦聘祗會歳元載驅使牡之華已舍郊郵之<lb/>
邇用伸宴犒參慰歡勤<lb/>
　　賜王徳用酒果口宣<lb/>
卿持節之藩出車遵路已涓良日宜重祖行飲具臨頒<lb/>
予懐増眷<lb/>
　　就驛賜契丹賀正旦人使錦褥被銀䤬鑼唾盂盂<lb/>
<pb n="KR4d0021_WYG_033-3a"/>
　　子等口宣<lb/>
卿等馳止使軺憩茲賓館勤勞備至休沐攸宜特頒器<lb/>
服之華用適宴居之便<lb/>
　　賜契丹兩蕃人使賀正旦酒果口宣<lb/>
卿等已展聘儀稍淹賓次年華集貺節物多歡各適所<lb/>
懐無嫌樂飲<lb/>
　　賜契丹賀正旦人使迴北京御筵口宣<lb/>
卿等肅馳歸傳還舍離都得無道路之勤加渉陽和之<lb/>
<pb n="KR4d0021_WYG_033-3b"/>
始宜申宴衎式慰征行<lb/>
　　賜王徳用御筵口宣<lb/>
卿肅持瑞節近撫价藩出宿在辰祖行増悵宜申異眷<lb/>
敷錫宴羞<lb/>
　　雄州白溝驛傳宣撫問契丹賀乾元節人使兼賜<lb/>
　　御筵口宣<lb/>
卿肅將歡幣來會慶辰渉逺已勤入疆云始俾陳宴豆<lb/>
少憩征郵<lb/>
<pb n="KR4d0021_WYG_033-4a"/>
　　北京賜契丹賀乾元節使副御筵口宣<lb/>
卿等並飭使華㳟趨朝慶已舍離都之近諒多持節之<lb/>
勞俾洽宴慈用昭眷渥<lb/>
　　撫問契丹國信使兼賜御筵口宣<lb/>
適當盛暑逺駕輶軒惟辭命之是㳟勤道途而罔憚特<lb/>
頒宴具聊示歡慈<lb/>
　　賜王貽永批答<lb/>
樞宥之地任切喉襟朕選爾忠慎參此機劇自頃狡寇<lb/>
<pb n="KR4d0021_WYG_033-4b"/>
時擾五邊屯戍調發事多平日卿宣力念治義無不為<lb/>
方倚斯猷以底嘉績何所嫌間堅避寵名況易退者士<lb/>
之細槪責成者國之本務惟卿深識宜諒朕懐累嘗批<lb/>
復理無順許往安官守即斷來章所請宜不允<lb/>
　　賜杜衍乞退第二表不允批答<lb/>
西土未靖師乆留屯朕頼卿忠果幹總樞軸宣力四載<lb/>
旣有成勞今抒懇奉章願去機任夙昔惟念未得其由<lb/>
將謀者精而聼之粗歟獻者衆而從之寡歟中行亮節<lb/>
<pb n="KR4d0021_WYG_033-5a"/>
得微有慊間言飛詆朕無聞焉何遽巻懐欲徇沖潔雖<lb/>
安小諒有缺大猷況柄臣進退繫民休戚幸勿煩執方<lb/>
倚咨詢所請宜不允<lb/>
　　賜章得象已下批答<lb/>
南方夀星每歳為候今見于庚寅甲夜澤潤焞明揆占<lb/>
惟應君其逢吉卿等樂聞瑞兆鋪述慶辭欲以美祥遂<lb/>
刊實錄勉從所請良用缺然<lb/>
　　賜章得象乞罷第一表批答<lb/>
<pb n="KR4d0021_WYG_033-5b"/>
卿識度閎邃謀謨淹正比圗舊望爰冠上司而勤勞王<lb/>
家朝無異議翊戴寡徳朕所自知雖輔政七年已究丕<lb/>
績永惟萬務方倚厥成遽閱奏封願歸宰柄詳觀所啓<lb/>
憮然動懐且軍革尚興權綱須乂實賴元弼偕陟大猷<lb/>
儻獨徇知止之高而外愆為國之計君臣同體既不云<lb/>
然進退大方亦將未亮姑停遜執以副眷期所請宜不<lb/>
允<lb/>
　　賜王貽永讓恩命第一表不允批答<lb/>
<pb n="KR4d0021_WYG_033-6a"/>
卿有林父之忠吳漢之謹匪懈于位無伐厥勞自幹樞<lb/>
庭多歴年所參和以濟大事先計以叙諸戎功成弗圗<lb/>
報于何有用膺置使之重以疇基命之勤誕告廟廊亶<lb/>
無異論遽披露奏方切沖懷誠有敦于雅俗詎所期于<lb/>
同體官不容曠命則惟行往哉爾諧昭體予志所讓宜<lb/>
不允<lb/>
　　賜杜衍乞退不允批答<lb/>
卿更踐劇職遂冠内樞鯁亮之素底衷無隱朕得朝咨<lb/>
<pb n="KR4d0021_WYG_033-6b"/>
夕訪克乂權綱比日以卿懇幅致辭感慨祈罷因有前<lb/>
旨欲賖後期冀介節孤操終為事屈忽閲今奏殊乖此<lb/>
心且詩重老成之謀史稱魁壘之輔皆作時模表寄國<lb/>
典刑未聞兹人以年為解也矧疆陲務總軵餉日疲共<lb/>
濟艱難萬賴忠力宜徇公議毋滯沖懷所乞宜不允<lb/>
　　賜杜衍第二表乞退不允批答<lb/>
國家左宰府右樞省二三執政皆諸臣之選朕所與均<lb/>
休戚責謀謨任天下之綱維者也其于進退可輕議哉<lb/>
<pb n="KR4d0021_WYG_033-7a"/>
卿直清方嚴明鋭開濟裁抑私謁達練事經洒然羣望<lb/>
推為碩老朕方倚以機管隆乎治平而累章求罷弗亮<lb/>
敦勉何專以已伸而不為邦屈重于獨往而忽此共濟<lb/>
耶矧年高慮精道勝疾損固當務近醫劑參實陽休安<lb/>
服而官姑惠予采所乞宜不允<lb/>
　　賜皇叔徳文第一表不允批答<lb/>
卿茂親夙望台鉉將牙澹焉沖逺躋于華皓聿圗庇本<lb/>
特用推恩僉疏郡封光啟王爵宗盟為重國論既孚何<lb/>
<pb n="KR4d0021_WYG_033-7b"/>
列謙辭尚停寵册便當祗受以副褒懐所讓宜不允<lb/>
　　賜皇兄允讓第一表不允批答<lb/>
朕惟強幹之誼公姓攸先列爵之等王封兹重以卿志<lb/>
力忠謹屬望親賢庀秩本宗領節戎鎮休有令譽當圗<lb/>
爾勞用擇蕃要以光書社何煩露奏尚執謙懐況定命<lb/>
旣頒公言胥協毋淹寵數速即欽膺所讓宜不允<lb/>
　　賜杜衍等批答<lb/>
保章視夜南極告祥雜候靡差圓暉有爛聞之典緯届<lb/>
<pb n="KR4d0021_WYG_033-8a"/>
乃夀祺卿等幹掌内樞歡逢嘉應露封率籲溢美形言<lb/>
徒亮勤誠尤増慙徳所賀悉知<lb/>
　　賜皇兄允讓第二表讓恩命不允斷來章批答<lb/>
卿屬懿地崇望華志美朕所以推常棣之誼重盤石之<lb/>
宗始啟王藩聿茂恩禮尚披沖藴再列讓封況普告官<lb/>
師布聞方國頗稽典命未副眷懷容略常讓之執即光<lb/>
外曰之授所讓宜不允仍斷來章<lb/>
　　賜杜衍陳讓加恩命第一表不允批答<lb/>
<pb n="KR4d0021_WYG_033-8b"/>
朕躬祠于郊䝉帝之福推為慶典徧第衆勞以卿總秉<lb/>
中台顯相大禮謹有司籩豆之具罄三事夙夜之䖍值<lb/>
功而賞有國常典何煩露奏願寢茂恩況普告于外朝<lb/>
方驛騰于成命便畧牢讓往服寵章所讓宜不允<lb/>
　　賜杜衍第一表讓恩命不允批答<lb/>
比虛右弼以須畯望卿清約忠壯華皓一節出入諷議<lb/>
靡事不為挺然公實見于有政朕志先定成命惟行況<lb/>
萬幾處可百職修理朕所倚辦卿宜知之遽閲讓函猥<lb/>
<pb n="KR4d0021_WYG_033-9a"/>
徇謙槩且誕告羣方不容顓辭乆曠台路便廢撝遜欽<lb/>
服寵章所讓宜不允<lb/>
　　賜賈昌朝讓恩命第一表不允批答<lb/>
卿曩侍經筵已知國器歴守京邑則風績早樹進領邦<lb/>
憲則威名流聞陽休山立自處中道朕以為履正識敏<lb/>
材任輔佐引預機政參貳台司曽是踰年休有成效觀<lb/>
行則懿俾謀則臧斷自予志冠升樞省誕告百執初無<lb/>
異言猥露奏封深存撝遜況訓論已熟典命難淹速即<lb/>
<pb n="KR4d0021_WYG_033-9b"/>
欽膺以光朝舉所讓宜不允<lb/>
　　賜杜衍讓恩命第二表不允斷來章批答<lb/>
向以戎醜尚桀師伍留屯公私乏匱不可貲省又官濫<lb/>
于外吏欺于中苛察過當浮競成俗濟水無益治絲愈<lb/>
棼圗所振整未知厥序以卿乆在樞禁習總事經年耆<lb/>
識茂盡瘁事國是用選自予志對秉台衡藉敏材以康<lb/>
調發之艱褒介節以懲進取之弊朕旣寡徳方茲仰成<lb/>
尺奏薦聞能讓猶固已嘗批諭宜體眷求毋煩費詞早<lb/>
<pb n="KR4d0021_WYG_033-10a"/>
膺寵典所讓宜不允仍斷來章<lb/>
　　賜皇叔徳文陳讓加恩命第一表不允批答<lb/>
上帝居歆億祉叢介朕不欲專享衍為太和遂差慶典<lb/>
之錫均逮懿親之序以卿耆徳碩望帥節王封藩翰維<lb/>
持宗盟磐石已從僉論俾進寵章何需奏之遽聞列謙<lb/>
懇而尤至但自絲而綍已告于朝惟名與器靡虛其受<lb/>
便當速拜毌乆留恩所讓宜不允<lb/>
　　賜賈昌朝王貽永皇弟允良陳讓恩命第二表不<lb/>
<pb n="KR4d0021_WYG_033-10b"/>
　　允斷來章批答<lb/>
饗帝勞旋錄功論賞叶同輿議肆舉恩章卿左右有庸<lb/>
授受惟允尚牢所讓洊露乃情况朝册乆淹詔文已報<lb/>
當膺䌓異之數即竚對揚之華深體眷毗毌致謙執所<lb/>
讓宜不允仍斷來章<lb/>
　　賜陳執中韓琦讓恩命不允斷來章批答<lb/>
朕比執珪幣祗事神祇至誠所向鴻釐如答是以推衍<lb/>
天祉沛流茂恩徧錄侍祠之勞悉從進律之典卿卓有<lb/>
<pb n="KR4d0021_WYG_033-11a"/>
成效協于僉言而臨榮引讓稽恩未拜閲露章而旣熟<lb/>
非公論之所期便可欽膺即廢謙執所讓宜不允仍斷<lb/>
來章<lb/>
　　賜賈昌朝讓恩命第一表不允批答<lb/>
朕聞元首明哉股肱良哉治之所隆也元首叢脞哉股<lb/>
肱惰哉弊之所基也惟徳不敏承乆安之餘淑慝混淆<lb/>
紀律抏敗思所以振弊興治光輔朕躬惟卿内挺剛正<lb/>
外體和順不疚于利自時厥中參陪宰司則夙夜以䖍<lb/>
<pb n="KR4d0021_WYG_033-11b"/>
幹總樞會則細大畢舉爰立作相用乂我邦公言穆卜<lb/>
浩然胥叶用擇剛日誕告外廷何徇光謙尚崇至讓沖<lb/>
懇雖列允領已頒毌執難進之規速副具瞻之美所讓<lb/>
宜不允<lb/>
　　賜賈昌朝讓恩命第二表不允斷來章批答<lb/>
卿慮經王體氣陶天倪挺處淄磷之表不從燥濕之變<lb/>
鎮定大事贊襄逺猷朕用希則哲于前聖俾實相于寡<lb/>
徳僉都輿論亮成庻工比程尚方之封猶堅匪席之讓<lb/>
<pb n="KR4d0021_WYG_033-12a"/>
況典䇿中出朝野具聞便廢道風往穆台路所讓宜不<lb/>
允仍斷來章<lb/>
　　賜王貽永讓恩命第二表不允斷來章批答<lb/>
朕以二陲雖靖五兵未櫜總幹樞劇實賴忠藎以卿乆<lb/>
副機務用正使名外詢諸朝内斷于志用降茂册初無<lb/>
異言何執沖避洊騰章削況官以懋徳非可專辭言惟<lb/>
作命詎宜淹拜便屈謙槩往服朝恩所讓宜不允仍斷<lb/>
來章<lb/>
<pb n="KR4d0021_WYG_033-12b"/>
　　賜皇叔徳文讓恩命第二表不允斷來章批答<lb/>
夫先睦九族後協萬邦朕常夙夜庻臻斯路況卿信厚<lb/>
舊徳華皓高年師學彌惇懿行無擇比詔王爵未塞公<lb/>
言亟進常伯之崇兼易許田之輔成命旣告有位具聞<lb/>
何飾讓懷洊列需奏且茂册備物不可乆停孤風介尚<lb/>
無容封執宜即欽受仍斷來章所讓宜不允<lb/>
　　賜新除皇兄允讓讓恩命第二表不允斷來章批<lb/>
　　答<lb/>
<pb n="KR4d0021_WYG_033-13a"/>
卿風素詳劭識理淹該協綏同姓預有成績向啟王社<lb/>
未極寵階特視台宰之隆仍増户食之衍涓日誕告付<lb/>
外遂行何列奏封再執謙固且作藩之屏誼切先親自<lb/>
絲而緡理無中止往膺册命即斷來章所讓宜不允<lb/>
　　賜皇兄允弼讓恩命第二表不允斷來章批答<lb/>
先親右戚為國通規讓牢退易處躬常介向以卿雖列<lb/>
王爵未副眷懐申付將旄庻重藩屏再閲來奏殊昧所<lb/>
期況國典朝章不容停拜家情邦禮安得顓辭便略沖<lb/>
<pb n="KR4d0021_WYG_033-13b"/>
儀往諧兹授所讓宜不允仍斷來章<lb/>
　　賜章得象乞罷第二表批答<lb/>
朕以涼寡統制萬幾渉淵俟濟凜然祗錫是用擢卿俊<lb/>
望熙我庻工而謨明弼直早允羣議隱正沖坦自表素<lb/>
襟懿徳所孚不仁胥逺朕庻幾同底于道克綏永圗而<lb/>
洊騰露章求諉時柄已降諭答尚執所懷況獨行之高<lb/>
未足多美勿貳之倚何容執嫌當畧謙言往安宰政孤<lb/>
風静槪徒與嘉焉<lb/>
<pb n="KR4d0021_WYG_033-14a"/>
　　賜郭承祐批答<lb/>
朕以卿有初載之遇有離衛之勤毅然能力乆而弗懈<lb/>
用建戎節聿圖爾功告于外廷亶無異論何飾牢讓再<lb/>
列露封夫服謙沖語崖分治躬之偏亮膺名器建勛伐<lb/>
徇國之大方所宜欽副疇咨畧去常執況師兵寄重河<lb/>
防事叢董訓有經領䕶云劇無淹定命趨服茂恩所讓<lb/>
宜不允仍斷來章<lb/>
　　賜皇弟允良讓恩命第二表不允斷來章批答<lb/>
<pb n="KR4d0021_WYG_033-14b"/>
向咨公論大敘懿親緣卿王社申付戎節成命誕告多<lb/>
方普聞洊啓讓誠尙執沖介況渙汗已出備物乆稽宜<lb/>
廢沖懐時膺恩數副予眷厚即斷來章所宜不不允<lb/>
　　賜皇弟允迪讓恩命第二表不允斷來章批答<lb/>
朕敦睦懿親差次寵典年長者崇爵屬近者尚恩眷爾<lb/>
忠賢用加節制公言斯協朝渙旣頒何執常謙欲遂素<lb/>
守道風雖亮允令難稽往哉惟諧毌或煩請所讓宜不<lb/>
允仍斷來章<lb/>
<pb n="KR4d0021_WYG_033-15a"/>
　　賜賈昌朝讓恩命第二表不允斷來章批答<lb/>
朕惟師旅乆興邊境弗贍樵然日旰靡遑祗寧卿材謀<lb/>
有聞政事已試疾風弗偃晦雨不渝用加寵秩回總樞<lb/>
載至于轉調兵食結納邊庭伐謀授算攸寄斯重何徇<lb/>
常禮再列奏封以嘗敦勗心難開許往諧爾職即斷來<lb/>
章所讓宜不允<lb/>
　<lb/>
　<lb/>
<pb n="KR4d0021_WYG_033-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三十三<lb/>
</p>
<p>
</p>
  </div>
<div>
<head>景文集巻三十四</head> <lb/>
    <p>
<pb n="KR4d0021_WYG_034-1a"/>
欽定四庫全書<lb/>
　景文集巻三十四<lb/>
　　　　　　　　　　　　　宋　宋祁　撰<lb/>
　頌<lb/>
　　皇帝神武頌<hi>案仁宗本紀乾興元年六月誅雷允恭七月貶丁謂此篇當是祁未登第</hi>
　　<hi>時所作</hi>
或稱皇初之世不賞而勸不罰而懼豈簡冊之彌文哉<lb/>
議者云否彼固未識夫震耀之飭天威剛健之奮乾體<lb/>
<pb n="KR4d0021_WYG_034-1b"/>
也粤若聖人制海内之命據天位之尊總秉權綱章叙<lb/>
典憲不有威僻不足以震元憝不有變容不足以開至<lb/>
聖用能消弭殄行嘉靖多方闡皇靈憲宗軌丕天之大<lb/>
律一民之至權者巳巨宋在宥列聖繼統際天丕冐亘<lb/>
地砥屬仆威械以去殺襲道樞以訓儉恩裕洪暢容典<lb/>
飭畫萬寳取足合祛于皇極百靈隤祉震動于珍物然<lb/>
猶右賢左戚均權布寵百辟箴闕内平而外成五細在<lb/>
邉番休而遞上防檢来患蠲滌多辟懃懃懇懇者非弭<lb/>
<pb n="KR4d0021_WYG_034-2a"/>
亂之謂歟然而善制未能無敝有憂所以固國迺者先<lb/>
帝違俗羣邪濟凶寄朝家之威席鈞宰之貴侔尚方以<lb/>
制器狎神巫而締紱乃至易守帥以漸醜圖徙陵兆而<lb/>
投天隙拂戾蜚語恬有姧計遂欲包禍心以竊發執左<lb/>
道而干紀餌梟羮以未盡礪豺牙而密噬神靈震赫姧<lb/>
宄呈露輔臣建白醜黨震壊赤車具獄而来上凶豎伏<lb/>
鑕而前死允恭事敗先謂伏誅皇帝陛下深拱諒闇覽<lb/>
照前典重當國之職慎退人之禮詔曰冢宰之任萬樞<lb/>
<pb n="KR4d0021_WYG_034-2b"/>
所係今丞相謂自底不令其上大司徒印綬于是三事<lb/>
百執抗疏以請曰無將必誅列辟經制與衆共棄常苦<lb/>
無赦謂今所犯惡不可聞願龔天刑以塞羣議帝曰朕<lb/>
不忍致于理其放于朱崖然後起跅㢮之臣明枉結之<lb/>
獄掊克之貨軵上于官附離之黨肆赦一解漏鯨彗于<lb/>
網目摧虎吻于市道浴白日以升景投紫蜺而霽氛惡<lb/>
草絶而善苗興清風翔而羣隂伏人靈紓憤道路相趨<lb/>
既而薦紳之徒相與喟然竝稱曰前日末命㣲梗孽臣<lb/>
<pb n="KR4d0021_WYG_034-3a"/>
乗間潛搆不類隂傾時柄食黮靡化指莠待滅陛下探<lb/>
觀時變先㫁宸慮倚文母之聖攬列辟之議廉考劓殄<lb/>
介不終日末減澄洗蕩無餘災定寳業極南山之安殱<lb/>
渠魁易家人之召智不囘慮惡未旋踵事已決矣昔滔<lb/>
天殛而虞功劭流言放而周徳奮觀闕誅而孔制列寳<lb/>
瑟僵而漢基永皆撥亂之盛準長世之懿册所由来舊<lb/>
矣是以烈祖二宗墾菑除害蕭勺衆慝若彼之囏也太<lb/>
后聖上建威銷萌祗遹先訓如此之備也宜乎勵無前<lb/>
<pb n="KR4d0021_WYG_034-3b"/>
之景鑠暢不殺之神武正春秋謹始之制釋洪範作威<lb/>
之害開賜無疆之眉夀摛著不朽之尊名此其時矣葢<lb/>
天子穆然初載財成仰定未遑論制作之事也下臣儓<lb/>
儗末品不足弦次新頌輒敢述輿人之詠簡康衢之詩<lb/>
亦擊轅折楊之比耳其辭曰<lb/>
真宗御天休息羣元委裘上仙茂功全兮皇帝纘務惟<lb/>
新百度尚文右武鴻基固兮孽豎柄臣矜權取勲興妖<lb/>
放命託禨神兮上公列辟協忠宣力摧兇殄惡清君側<lb/>
<pb n="KR4d0021_WYG_034-4a"/>
兮曰恭曰謂銜刀投裔神武不殺退以禮兮或附或離<lb/>
横貸敷施脅從罔治董之威兮氛開祲收美澤雲游荷<lb/>
天鴻休徳既優兮昭雪忠良輿頌風翔寅威舊章恤無<lb/>
疆兮<lb/>
　　大有年頌<hi>并序</hi>
客有問臣曰民生有本乎臣曰力田為生之本也王道<lb/>
有初乎臣曰養生王道之始也客曰方今表裏悦穆上<lb/>
下充足竝貺之瑞翔集太和之氣浩作億姓字遂萬寳<lb/>
<pb n="KR4d0021_WYG_034-4b"/>
登成震無疆之休獲有年之瑞抑此之由乎臣曰唯唯<lb/>
有之願客少暇請舉凡而述焉洪惟巨宋之有天下垂<lb/>
祀六年卜世彌億道暢于不宰澤寖乎無垠御羣生之<lb/>
重畜始乎兢業治大國之小鮮終以清凈薫然化成之<lb/>
文治内毅乎不殺之武治外神禧䝉被黔庶蕃息格于<lb/>
上下唐堯之允恭及乎昆蟲周家之忠厚湛恩宣洽醲<lb/>
化普暢聖人有以探天下之賾成天下之務屏華處厚<lb/>
抑末敦本服絺衣以訓儉黜拱璧而進道碧砮文鉞弗<lb/>
<pb n="KR4d0021_WYG_034-5a"/>
輸内府之貢珍禽皓獸罔充内閑之玩齊官省三服之<lb/>
費長楊罷周阹之侈土事不作無執扑之謳木功不彫<lb/>
有翦茨之陋闢三面以弛罟措底剭之刑班十行而霈<lb/>
渥懋景風之賞足食去兵而信立既庻加富而教備何<lb/>
則薄来之財易豊也悦使之民易勸也較畫之法易守<lb/>
也無為之道易化也若夫域民而為之限劭農而置其<lb/>
使勤恤人隱丕冒海隅候田星而違祠謹農事而紀節<lb/>
惟榖是寳務實九年之蓄經界既定式資什一之法萬<lb/>
<pb n="KR4d0021_WYG_034-5b"/>
倉箱之攸積傒禮節之興一夫婦之弗勤懼飢寒之至<lb/>
不獝狨乎鳥獸四靈以為畜不童竭乎山澤萬物得其<lb/>
所囿禁弛而芻徃海租免而魚出備物優裕嘉生報降<lb/>
螟螣銷厲畎澮流惡崇朝之雲遂遍納麓之雨弗迷其<lb/>
豊年之祥有如此者仁博而愛貌恭而肅角民而不亂<lb/>
木作而曲直以正春令禮大而易視明而哲徴事而不<lb/>
匱火烈而炎上以蕃夏物義冝而㫁言從而順啇臣而<lb/>
不壊金利而從革以肅秋成知崇而周聰聽而謀羽物<lb/>
<pb n="KR4d0021_WYG_034-6a"/>
而不危水流而潤下以畢冬氣五韙不擾四時丕廕彛<lb/>
倫灼而可序順氣凝以成象其豐年之感有如此者畇<lb/>
隰彌望鮮原相亘秬畟畟而舉趾桑閑閑而樹宅鄅子<lb/>
之稻咸藉周兄之菽可辨異畝同穎有方皁之堅一桴<lb/>
二米無滅裂之報地錯如繡渠決成雨多稼不害著曽<lb/>
孫之謠滯穗靡收伊寡婦之利田畯之饁迭洎黄冠之<lb/>
蜡畢逹菽粟之衍譬水火之可求耕耘之速若冦盜之<lb/>
將至其豐年之獲有如此者事以中舉歛以時入鄭人<lb/>
<pb n="KR4d0021_WYG_034-6b"/>
無爭承之賦漢倉有相因之粟以實府庫則錫予之用<lb/>
饒以懐夷狄則震疊之威立以為禄廩則烝髦之士在<lb/>
位以恭祭祀則祖考之神來格執萬國之帛清明而㑹<lb/>
朝按六龍之馭彷徉而展義漢復逮于鰥寡周醵露乎<lb/>
老夀戸興穆若之頌民無蕭然之費其豐年之報有如<lb/>
此者宜乎勤恁方榖滋育毛澤備乃庻物美魚罶之多<lb/>
占于牧人協旟旐之吉四鬴羨食九土相宜生齒益䌓<lb/>
數溢司農之版墾田彌廣籍牣尚書之曹逢年之力在<lb/>
<pb n="KR4d0021_WYG_034-7a"/>
兹草莱之歎咸弭下令無壅甚流水之源惟民孔懐思<lb/>
天保之報畢曩聖之能事總列辟之通術雖甚盛徳疇<lb/>
以懿兹葢仲尼以春加于王奉天之謂也箕子謂王省<lb/>
惟嵗教民之謂也至若祈年孔夙方社不莫探精祲之<lb/>
相盪杳肸蠁之如答非奉天乎省耕以補不足省歛以<lb/>
助不給俗毆躋于夀域人轉緣于南畝非教民乎古之<lb/>
王者有一于此尚或奮藝乎緗簡垂美于金刻矧我后<lb/>
循而致之篤而行之者哉言未終客乃避席而謝臣曰<lb/>
<pb n="KR4d0021_WYG_034-7b"/>
未既也將授子四篇之頌焉客其卒業乃歎曰昔之聞<lb/>
帝韶者肉味都忘語霸道者誒詒潛愈況夫鋪懿鑠之<lb/>
丕烈訂豐懋之芬澤懇菑除害含甘吮滋若此而巳哉<lb/>
而今乃知上徳之難名生民之受賜矣頌曰<lb/>
一氣敷百華始澤無垠物咸遂<lb/>
　　　右一章春頌三言據木數<lb/>
南風之薫化以融乗離司夏火方中朱明誕布福来同<lb/>
庻生茂豫告成功<lb/>
<pb n="KR4d0021_WYG_034-8a"/>
　　　右一章夏頌七言據火數<lb/>
西顥沆碭素律凝秋啇含芬垂穎豐楙登嘉祥九圍清<lb/>
淑秘祉播無疆豆登祗薦景福垂穰穰<lb/>
　　　右一章秋頌九言據金數<lb/>
霜降兮百功成嵗周兮庻績凝富萬民兮愷樂赫丕徳<lb/>
兮昭升<lb/>
　　　右一章冬頌六言據水數<lb/>
　　景靈宫頌<hi>案宋史眞宗大中祥符五年作景靈宫仁宗天聖二年奉眞宗御容此篇當是</hi>
<pb n="KR4d0021_WYG_034-8b"/>
　　<hi>祁登第後所作</hi>
臣聞有開必先大樸為神器之本率義而上九皇為聖<lb/>
人之祖然則徃来不窮之謂變隂陽不測之謂神其精<lb/>
甚眞强名曰道故其髙出太虚深際六極冠三儀而稱<lb/>
大亘上古而難老帝鴻得之升雲天伯陽得之為教父<lb/>
遙源寳糸接正統以延鴻錫羨貽謀啟靈心而孚佑非<lb/>
天下之至賾其孰能與于此乎眞宗文明武定章聖元<lb/>
孝皇帝之在宥天下也閲甫静淵之樞繹思光明之懿<lb/>
<pb n="KR4d0021_WYG_034-9a"/>
順攷古以遵妙道聿懷福以祲羣元雖有佳兵不矜其<lb/>
忿鷙雖有拱璧常寳乎慈儉詔爵磨砥石之鈍官惟其<lb/>
人齋居録賤星之囚刑㡬于措絶金鑠次農書惠孤終<lb/>
優老夀彌文郁矣監二代而可從大孝熙矣放四海而<lb/>
皆準疵癘不作寵綏有截于是呼韓就序竝㑹清明之<lb/>
朝戊已撤候咸羈荒忽之服蕭勺四暢粉澤交絢既而<lb/>
蘂晨眞䕃接乎常明之寳蘭宇祕圖流于主文之辟援<lb/>
絶瑞按秋游縱雉鬱蒼之椒奠繒堆堀之上曲禮之記<lb/>
<pb n="KR4d0021_WYG_034-9b"/>
三百翕習而攄容神靈之封七千昭明而受記下之報<lb/>
禮也既重則上之降康也彌速當其蒼水前戒紫宙博<lb/>
臨瑜然象載之美飄如風馬之下嘉夜四馥順拜晬清<lb/>
之容流霞載㪺躬聞聲臭之載皇基逷悟飈遊上賔天<lb/>
子乃稽靈心極能事以為誓誥所不及則稱事裁典故<lb/>
我金聲玉振制儀號之當天人之相交必知意合徳故<lb/>
我鏤版藏鐀為積累之先盡物之多不足以稱德于是<lb/>
總鴻鑠薦髙廣之稱自外而至不止于無主于是度寳<lb/>
<pb n="KR4d0021_WYG_034-10a"/>
構為密靖之都則景靈之作乃國家所以陳鍚本支優<lb/>
裕淳烈者也故其測星廟之秘緯即珍坤之寳勢鼛鼓<lb/>
不勝其樂靈臺勿亟于成宛延鴻紛上軼倒景静深神<lb/>
麗仰法太微峙大衆之㑹據神區之隩焕若飛樓之十<lb/>
二接層城而在兹兀如神鼇之三番負五山而不去祕<lb/>
殿博敞繚垣盤亘珊瑚玉樹恍陟閬風之顛溝水蒲池<lb/>
差勝渭陽之廟採詩供清夜之誦持節候神人之来惟<lb/>
清静之庭以觀其妙不攜貳之爽以為之宗葢天子穆<lb/>
<pb n="KR4d0021_WYG_034-10b"/>
然思所以蠲烝上神申固百禄者又可得而云矣先是<lb/>
上棟協吉也倚雲筑而流睿唱銀榜將署也泚壺墨而<lb/>
霏仙翰考室大備也治藻鳧晞蕭露漢錢差賜下逮乎<lb/>
門闌周醵涰觀徧露乎歌耋此樂成之三物也典領置<lb/>
使咨于台宰神靈標節著之休令六羽基徳五雲御歴<lb/>
受民者十四姓長神者三百年則見于先天之紀雲日<lb/>
衆變天淵盈塞郡國所上者數百千所羣臣將順者千<lb/>
有餘篇則存乎降聖之記此昭荷之四物也禘所自出<lb/>
<pb n="KR4d0021_WYG_034-11a"/>
王者之配益作原廟大孝之本于是竝詔方國建天慶<lb/>
之祠生民厥初歆然著其盛有物混成寂兮為之母于<lb/>
是嗣薦瓊册推懿后之尊典鑄尚方摹瑑黄冶作為上<lb/>
帝之神寳分鎮列郡之殊庭此隆孝之三物也若夫赤<lb/>
精下教隂隲乎九宗朱光以渥遂開乎百世事隔人理<lb/>
故宫而不廟儀參僊品故薦而不血禮有因造事兼節<lb/>
文則先聖御製贊載之備矣恭惟皇帝陛下奉承審訓<lb/>
祗遹孫謀允執厥中純亦不已方榖既富樂鳧鷖之守<lb/>
<pb n="KR4d0021_WYG_034-11b"/>
成祕過不移善春秋之順祀方且載主卒業見羮永懷<lb/>
故即位之二年詔迓先帝真像于是宫建寳殿以奉安<lb/>
之其後再郊委粟之場大合清廟之主先甲而告按齋<lb/>
輅以右回肆夏之趨飭釦金而一獻又以見聖者之作<lb/>
明者之述周家之世世修徳復命武王虞民之烝烝克<lb/>
孝重協于帝者已原乎萬世不毁是之謂有功非人所<lb/>
致是之謂受命五運迭起雜霸徳者葢斗精之餘千載<lb/>
胥會守天聚者必盛徳之後我宋之興也基乎溟涬瓞<lb/>
<pb n="KR4d0021_WYG_034-12a"/>
乎遂始挾宇宙以制物載降為皇絶天地而屬民用佐<lb/>
于帝及夫氣開于嗜欲之至兆應乎精神之嚮太祖經<lb/>
武攻昧躬文王之一怒於變時雍太宗執競題期訓神<lb/>
禹之五事莫匪爾極故真考之纂大也百度累盛羣公<lb/>
交告仁閔之監臨我而無貳博厚之寳涌出而不愛有<lb/>
積善為之長發有列真廸其凝命屹神壝謹馨粢度九<lb/>
筵之堂枚枚而有侐瞻八景之馭飄飄而下臻聨壓神<lb/>
臯之奥區震顯舊邦之新命萬八千嵗俾爾夀而無疆<lb/>
<pb n="KR4d0021_WYG_034-12b"/>
十有五王靖我民而斯乆與夫漢纂堯後立唐山之祀<lb/>
而文獻不足李出柱下尊瀬鄉之宇而獨恭不優非同<lb/>
年而語矣而臣濫首詞禁躬閲瑞圖猥奉方底之音謬<lb/>
當成功之告重念永定宸刻冠映三辰之章温雒祕文<lb/>
稡合五星之老矧敢軋稽緩之䝉思贊顯承之真躅剽<lb/>
皇墳之末揚天律之大哉姑述下武之欽崇粗標底績<lb/>
之和㑹至于奕奕寢貌奚狀萬楹之多縵縵帝容但繼<lb/>
百工之和躑躅流汗敢次頌云<lb/>
<pb n="KR4d0021_WYG_034-13a"/>
於皇巨宋得天之統絶瑞雲照䌓祺山擁福禄總兮粤<lb/>
在三葉虚晨夢協青閣籠霄朱文委牒人神接兮帝心<lb/>
祗遹沛容善述圓封累䃭奠宗侔栗東風祑兮道䕃孔<lb/>
彰飈游下翔歌緜悟瓞執競日强命歴長兮真宗曰咨<lb/>
咨爾羣辟揚庭薦號剝圭聨册首宗祏兮真宗曰咨咨<lb/>
爾疇工仰觀星定大度瑰宫罄爾邕兮炳丹激射飛仙<lb/>
圖寫邃軒拖虹囘阿舞馬表神舎兮氊罽周張瓊糜迪<lb/>
嘗雲旄芬樹羆案凝鏘奠青場兮天鍚神寳飛榮妙道<lb/>
<pb n="KR4d0021_WYG_034-13b"/>
美鏐冶質福庭分告尊有昊兮帝署嘉名宸藻樂成媧<lb/>
天鏤石奎畫摹星襲六經兮兩宫纂服上儀䌓縟不失<lb/>
舊物聿懷多福似以續兮先聖丕律美假洋溢肖像頎<lb/>
長棲神曲密降之吉兮干旄之旟惟皇厥都有龜而書<lb/>
有龍而圖沓珍符兮五城宛延舘御列仙淵然其泉健<lb/>
然而天亘永年兮<lb/>
　　皇帝幸玉津園省歛頌<hi>有序五案仁宗本紀天聖三年  月癸已幸御莊觀</hi>
　　<hi>刈麥此篇當是祁未之復州推官任時所作</hi>
<pb n="KR4d0021_WYG_034-14a"/>
臣聞六氣時乗統以乾元之首一游為助表乎夏家之<lb/>
諺王者法順動以省民教闢囿游而寓稼政車輿每動<lb/>
則攸徂相慶傒我后之来蘓羽旄載揚則百姓欣告庻<lb/>
吾王之無疾厥有其道非聖不舉恭惟皇帝陛下懃恁<lb/>
道甫妥綏民極歛武旌而匪怒陳廟器以戒盈湯既執<lb/>
中周先登岸際日出以丕冒罔不維序為天下而守財<lb/>
于以克儉洪惟坤育之䕃叶贊天元之治繹思髙拱澹<lb/>
深淵以惟黙凝覽泰定鑠清光而無際麟題信厚之族<lb/>
<pb n="KR4d0021_WYG_034-14b"/>
章叙于内鷺羽羣飛之賢夷儀于外太倉陳粟之腐水<lb/>
衡見錢之多又何以加既富矣簡則易從有親矣信可<lb/>
以紓散否滯頤養精神詔警蹕出入之嚴慰臣民僥倖<lb/>
之望雲霓大旱鐘鼓飾喜者歟若夫南直斗城外敞琨<lb/>
苑勵儲胥長楊之禁均郊野近蜀之富先時斥官壖之<lb/>
地以收課榖領勾盾之職因為弄田毎丘麥既登原師<lb/>
至喜則必按徐鑾之節省歛穰之勤因見三老力田差<lb/>
賜百戸束帛供帳留飲極歡而罷勤民之恤累聖為常<lb/>
<pb n="KR4d0021_WYG_034-15a"/>
月惟蕤賓日次東井竊扈謹九農之政貽麰告萬箱之<lb/>
收天子樂由庚之得宜間大昕之夙退前除隐椎之道<lb/>
右清連禦之落官以辨物儲不改供于是廓霄宙賔暘<lb/>
景洞應門引秘駕短簫鐃吹沸渭而夾引師兵弩箙隠<lb/>
轔而軍裝風清九九之塵雲彗央央之斾呼鞭凝響切<lb/>
神光而坌入彀騎流赭繞黄山而斜趣葢天旋辰正以<lb/>
降于行在焉觀夫周原砥平漢鍤雲荷甸師清野以獻<lb/>
狀畯夫滌場而作勞倬彼大田是觀銍艾饁乎南畝遂<lb/>
<pb n="KR4d0021_WYG_034-15b"/>
成茨京揉耒以識帝農之来棲糧而歌東戸之泰曩也<lb/>
昏作今焉稇載既而美恩下屬偕雲而族勰氣相因助<lb/>
風之薫散遺秉為寡婦之利豐四鬴為上嵗之食皇襟<lb/>
兌悦帝暉日潤乃詔環星之法從普合需天之宴慈帷<lb/>
牙九張飲烽三燭外饔獻彘嘗之膳太師侑日舉之奏<lb/>
千唱萬和自成葛天之歌式晏以遨竝拜鹿鳴之賜懿<lb/>
哉是舉可以推聖人之用心焉昔之重雍在辰多歡作<lb/>
豫則必大縱茇苗之獵靡旃未還多從外夷之客過都<lb/>
<pb n="KR4d0021_WYG_034-16a"/>
輒賜雪宫獨樂不與衆共鹿囿増築虞其非正陛下駿<lb/>
惠先辟慎脩思永方且毖事之小塞政之違獨紆神行<lb/>
樂登嵗取因一夫之獲恤下之有勞推一榖之登劭民<lb/>
之足食豈徒燕出入以為樂自滿假而居逸況時令之<lb/>
既嘗新矣先薦寢廟春秋之不書他者惟重麥禾陛下<lb/>
上以薦馨嘉下以勸耘耔一出而兼二美非聖人其能<lb/>
哉若夫愛心自中不待弦匏之感至教廣運無須家戸<lb/>
之至況臣厠技儒肆寓目車塵道之不談咎將焉執輒<lb/>
<pb n="KR4d0021_WYG_034-16b"/>
次康衢之頌庻知上帝之力詞曰<lb/>
君之来兮吾民休傒如雲兮驂玉虬君之樂兮我田良<lb/>
積如坻兮豐太倉彼都之人兮宴以喜官扈民兮無落<lb/>
事自今以始兮日益寧禹躬稼兮莫我京<lb/>
　　乾元節頌<hi>有表</hi>
臣某言臣聞至聖出乎千載由旦暮之逢升歌本乎百<lb/>
工盛光華之唱惟乃神之宅后標載震之發祥庻物謝<lb/>
生籲頌聲而樂止兩宫介福襲天算之萬斯褒贊所先<lb/>
<pb n="KR4d0021_WYG_034-17a"/>
承平為盛恭惟皇帝陛下丕功建極明度塞違置方國<lb/>
于阜安暢祖宗之純烈南北郊之祀竝薦于馨香一二<lb/>
日之㡬靡忘于兢業屬清和之戒候樂化育以延祺揭<lb/>
著神靈題名節物荷鴻休之長發應禮享之多儀公圭<lb/>
男璧以在庭金鑑珠嚢而備物霞凝夀飲山立舞干呼<lb/>
聲者三與嵩神而協應探策得一示天極之同符而臣<lb/>
叨迹下僚欽聞絶瑞愛心所感雖近發于和柔峻徳難<lb/>
名詎周知于巍蕩輕投悴曲仰祝皇齡謹齋戒撰成乾<lb/>
<pb n="KR4d0021_WYG_034-17b"/>
元節頌一首<lb/>
於鑠巨宋茂徳聳于四世聖文睿武仁明孝徳皇帝聰<lb/>
明寛裕清和溥鬯擁蘿圖付畀之重奉椒極供養之勤<lb/>
玉色視大昕之朝乾綱統萬樞之政斗精布度氣母襲<lb/>
常徹横草之誰何措爰書之齋決茨梁露積樂華黍之<lb/>
年豐芻蕘徃畋謂文王之囿小于是後宫無珠玉之玩<lb/>
尚方罷蜀漢之器遴柬多士則自楚而刈蔞寅亮柄臣<lb/>
則増堂而及陛方且遹寧先訓總覽大猷東面訪尚書<lb/>
<pb n="KR4d0021_WYG_034-18a"/>
之文支日受漢家之奏黎民納我之軌物百神據我之<lb/>
馨香宿離仰澄黄瑞湧出于時徒歌者迷上帝之力謝<lb/>
生者懐天保之報矣粤若仲呂鳴琯炎官執衡軫躔中<lb/>
昏月魄㡬望元后誕聖之日也先時有司刺經取制援<lb/>
天叩聖元以乾元冠于節首制曰惟霄系駿發之逺皇<lb/>
階錫羡之厚重熙襲哲朕與嘉之況累聖之舊章也盛<lb/>
典也其每嵗百官効露囊之饋福庭嚴蒲饌之供内宫<lb/>
灧九行之觴戚里上三服之貢臣隣和㑹黔細禔福若<lb/>
<pb n="KR4d0021_WYG_034-18b"/>
此而已矣臣祁昧死再拜而言曰夫天宰黙定生民而<lb/>
樹之君帝期感㑹出震而齊乎巽且圖緯存必著之感<lb/>
故神靈無虚發之應昔者電樞北繞軒祖得之以款塞<lb/>
門接萬靈渚虹下流少昊得之以官鳴鳥卓五典河龍<lb/>
出㳺丹陵感之法天以為大禖乙臨降景亳受之奮那<lb/>
而為首生民厥初詩人推之以尊后稷之載育在震不<lb/>
憂太史謹之以騐文王之夙成或赤光照室卯金復四<lb/>
七之祚或紫氣充庭仙李兆本支之䕃此可畧而道者<lb/>
<pb n="KR4d0021_WYG_034-19a"/>
纔數十君受命之難不其然乎至唐開元有臣曰説始<lb/>
建千秋之號名為白帝之賽爾時自謂詫休烈伻景炎<lb/>
作古于我無慙來葉然未有殊尤絶迹震寤黎獻可攷<lb/>
于今者也伏惟陛下體兼二儀精合五老當履武之始<lb/>
也至和薫于太史之琯及誕彌之期也清瀾冽乎馮夷<lb/>
之宫祥雲入房神龍視浴故生而岐嶷握裒著其文長<lb/>
而敦敏甚徳包其度宥密而不敢康功業以見乎變及<lb/>
夫宅端命繩遐武日出而天下明風興而羣隂伏成王<lb/>
<pb n="KR4d0021_WYG_034-19b"/>
訪落以謀廟文帝銷志而求衣皇矣上帝之監一哉王<lb/>
心之協九歌叙四維張然後顒顒卬卬如圭如璋以奮<lb/>
乎天子之光議者述夫南訛之交君嚮以治也盛徳在<lb/>
火式乗其王也炎精挺其命則真人應其期覆視圖諜<lb/>
之兆宛如符節之合天之啟宋不惟舊哉是日也候華<lb/>
暾闢層禁積陽之鷄三唱雲龍之幄九張樂羽芬庭虎<lb/>
㦸夾陛謁者治禮以次奉引噦鑾皇紱拱乎有定之著<lb/>
襲玉卓馬陳乎旅百之實夷酋裘長竭歡致福者膜拜<lb/>
<pb n="KR4d0021_WYG_034-20a"/>
以俟羽裳毳侣續夀無量者列奏以聞肅然若百靈㑹<lb/>
帝于鈞天翹然如十月朝漢之長樂俄而呼鞭傳警雕<lb/>
輦出房神扶太庭之居天臨絳扆之坐土下臚句内外<lb/>
傳趨望堯之心若雲慕舜之徳如螘視不登祫天咫于<lb/>
顔一以贊下武之丕承一以樂天命之陳錫薫風可馭<lb/>
薄翠葢而裴囘香雲攢柯衛赤旂而容與既而人聲之<lb/>
歌作堂下之樂奏惟一二元老上千萬嵗夀誕育之慶<lb/>
推于母儀夀昌之算還于天極使聖人富而多子三祝<lb/>
<pb n="KR4d0021_WYG_034-20b"/>
可兼食天子日舉以樂太平為盛然後合需雲以賜法<lb/>
酒晞湛露而宴諸侯幣帛以將之慈惠以示之神鼇傾<lb/>
首之抃王魚莘尾之躍與下同樂克洽萬邦之歡卒事<lb/>
不規盖陋六王之享煌煌哉嘉祚之鉅麗槀飫之飾喜<lb/>
非我后其疇離之夫日月不紀其初則無以重寳精之<lb/>
序頌嘆不布于下則無以示王澤之深下臣區區敢忘<lb/>
斯義其詞曰<lb/>
昊天之命於穆不已挺生我皇赤帝之精感乎孟夏昭<lb/>
<pb n="KR4d0021_WYG_034-21a"/>
廸殊祥惟乾之健配元之始嘉節允臧上公拜首稱千<lb/>
萬夀淳醴是將帝謂三事股肱同體舉君之觴百執和<lb/>
㑹揚休樂凱奉承親光天乎悠乆地乎博厚我君無疆<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_034-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三十四<lb/>
</p>
<p>
</p>
  </div>
<div>
<head>景文集巻三十五</head> <lb/>
    <p>
<pb n="KR4d0021_WYG_035-1a"/>
欽定四庫全書<lb/>
　景文集巻三十五<lb/>
　　　　　　　　　　　　　宋　宋祁　撰<lb/>
　頌<lb/>
　　太一新宮頌<hi>并序太案仁宗本紀天聖六年九月祠西  一宫宗會要雍熙元年建東</hi>
　　<hi>太一宫天聖六年建西太一宫此篇當是祁已改大理丞國子直講時所作</hi>
臣聞昔者宅命之駿索百神以徧祭降生之嘉鼓萬物<lb/>
而均福然則祀典載其羣族禮文領其盛節疏之則氣<lb/>
<pb n="KR4d0021_WYG_035-1b"/>
縱而靡震狎之則精㩦而不物上聖于是揖歸運之孚<lb/>
佑倚太虛而參變慎齋精意洞洞屬屬旁求于幽闇爇<lb/>
蕭煑鬯芬芬苾苾烝進于馨香是以封君錯居守神靈<lb/>
者七千之廣冢宰制用備祭祀者什一之仂誠欲異而<lb/>
不瀆建為有極鼔舞至妙祛合無垠以億上帝以庇生<lb/>
民者也粤若體粹亨之元奮希微之妙厥存主宰以司<lb/>
變化上驗祕緯之次總按萬靈之圖何言而善乎應象<lb/>
先而不為老肇稱太一尊有十神亳忌啟奉祀之方天<lb/>
<pb n="KR4d0021_WYG_035-2a"/>
官著常居之記化截羣有輔蓋髙之監文包幽室啓無<lb/>
窮之命疇恤祀而不昌罔匱神而能永若乃瑰宫奕奕<lb/>
礱砥而孔曼嘉壇崇崇藉罽而四合蘂笈真籍按循醮<lb/>
式草樓上士奉承薰濯沃酒茅以示潔黙牲鑾而撒腥<lb/>
蒐三代之文有所未秩擥羣條之極制定其當質不及<lb/>
野儀不過物鎮神華以作固舉禆海而䝉祉非巨宋之<lb/>
善制疇克臻于此耶㳟惟皇帝陛下髙拱密清共規洪<lb/>
鬯得天統以播憲括地象而經野建大中之治陳之浹<lb/>
<pb n="KR4d0021_WYG_035-2b"/>
日訂丕承之烈肆于時夏尺一信牘重撫樹惇之鄉六<lb/>
齊佳兵更鑄大農之器囘霜收電而欽刑之恤鍼疽委<lb/>
轡而慎赦之數合質劑以一度同土炭以均風捫箕舌<lb/>
而堲佞讒攦倕措而黜纎巧于是都人擯踶囓于贅聚<lb/>
女紅後纂組于絍織薪棫美官人之盛鱨魚譬萬物之<lb/>
多光明緝熙上下充格儒者之喙三尺納于抒頌從臣<lb/>
之槖千翰秃于宣美方復澹然無治幾而不康可以震<lb/>
珍見怪者罔不祈可以䝉嘉獲豐者罔不序由是種祠<lb/>
<pb n="KR4d0021_WYG_035-3a"/>
舊畤悉領縣官嘉幣偶馬以為歲事者不可載已乃詔<lb/>
建太一宮于都城之西南順禮文介熙事且言時也先<lb/>
是筮龜既同天星既中圭以傃景臬以攻位鎮沈奥之<lb/>
厚載據神明之積髙審曲有經伻圖中覆陛下以為崇<lb/>
奉真蔭導迎袐祉不可曲外府之財用取祝史之辭忱<lb/>
乃命損乘輿張飭發少府藏償其調度因過更冗卒覆<lb/>
將作善匠給其員程既而隴材千章周版百堵督墨為<lb/>
雨叩鼛成雷法大壯之上棟憲斯干之南戸人不扶勉<lb/>
<pb n="KR4d0021_WYG_035-3b"/>
工以雄成未踰二時大告考室述夫祕殿則崔嵬博敞<lb/>
鬱律鴻紛翠虯齊首以負棟海鴟㚄尾而銜瓦玉磶重<lb/>
荷文璫四注陽宗倒光以納景陰祗濛霧而扶傾犀塵<lb/>
不游螟風無隧乃有皇邸五色黼帷九張為之真寢乃<lb/>
有雲梢三素綠輿八景儲乎仙衛甲乙異張辛壬殊秩<lb/>
衆殿竝列十座如一煥紫宫之是環羾赤霄而可挹其<lb/>
左右則飛宇囘帶修廊班屬雲楶百層芝栭萬狀因其<lb/>
真畫之品竝繪羣靈之跡怳然覺神仙之可以致肅然<lb/>
<pb n="KR4d0021_WYG_035-4a"/>
知鬼神之易為巧具前則藻扄連觀抗為重門樹松隱<lb/>
椎表其馳道掲示篆銀之牓列坐鑄鐐之狄所以震疊<lb/>
焜照千祀也其外則繚垣白盛靈囿封殖甘露騰文于<lb/>
茂樹醴泉側出于陰溝間以九層之臺五城之樓榮曝<lb/>
偓佺袂挹浮丘所以範圍鴻洞九清也及夫嘗烝戒旦<lb/>
剛柔涓辰祓惟浄之場裒列真之對于是乎水土和氣<lb/>
之實玉帛二精之䖍沚毛紛旅洞潦淳溉仙漿揖斗香<lb/>
雲薄霄像以鸞輅龍駒器以釦金華葢瑞祝發中而臨<lb/>
<pb n="KR4d0021_WYG_035-4b"/>
遣使者持節以侍祠靈璈綘幡導乎謁款則盥而不薦<lb/>
稽大易之象坐工合樂陪乎夜誦則昏祠至明采甘泉<lb/>
之制髙真竝享啐福如儀飛龍秋游以格思肸蠁興作<lb/>
而歸福數百千所聊記符瑞之多七十五來更邁神光<lb/>
之異猗歟盛哉濬哲之能事神明之鉅典也蓋制作之<lb/>
本我朝舊矣始太宗徇史官之請胥宇于國南以開拜<lb/>
貺之館今陛下按故府之法度筵于都右以敞集靈之<lb/>
庭俯仰其前不失夏家之舊物陟降于上越成周邦之<lb/>
<pb n="KR4d0021_WYG_035-5a"/>
新命有由然也夫神能專福不加于鮮徳君能專祀不<lb/>
殖于非禮且如黜其刲血豈為觳觫之愛而懿德改薦<lb/>
遂介無疆之休探乎祕經不徇拘攣之義而層構昭事<lb/>
自成一王之典捐金斥幣紓執事之滯而民不益賦升<lb/>
壇奠斚為百姓之請而過無移下由是言之寧不善始<lb/>
善述雖絲衣其紑髙子誌星尸之繹夢蛇下屬文公作<lb/>
鄜畤之瑞待我具五始標黑帝之祠嚮坐而拜躬接髙<lb/>
門之享一何區區者已下臣陶乃文之化覿告成之蹟<lb/>
<pb n="KR4d0021_WYG_035-5b"/>
固非大夫之能賦實虞薪者之多誚輒次輿頌升之有<lb/>
司其詞曰<lb/>
奐焉層構兮鎮我都之夾右兮我稽神宗之舊兮<lb/>
　　　右一章<lb/>
肅然上靈兮戾我宫之靖冥兮我據昭徳之馨兮<lb/>
　　　右二章<lb/>
帝宥黔黎兮匪孔禱之私兮與神裒是對兮俾物之阜<lb/>
而滋兮<lb/>
<pb n="KR4d0021_WYG_035-6a"/>
　　　右三章<lb/>
天眷聖皇兮執周道之彊兮俾君壽而臧兮配天之久<lb/>
且長兮<lb/>
　　　右四章<lb/>
　　藉田頌<hi>案此篇是仁宗明道二年祁直史館時所作</hi>
皇帝再紀元之明年春二月率羣臣耕于東郊恤毖祀<lb/>
祈豐年也前此詔書示有司曰自我太宗襲熙厥功億<lb/>
神裕人宥命方國肖翹跂行亦莫不寜永惟土著之本<lb/>
<pb n="KR4d0021_WYG_035-6b"/>
民天之重乃躬耤田以倡農先震地房之滿𤯝導改政<lb/>
之長懋柔嘉令芳于是乎孚肸蠁鹵莽滅裂于是乎復<lb/>
敦龎穗滯秉遺見糧如坻我真考因其累盛重以明徳<lb/>
故能步師百萬狩醫閭見武節髙世八九升突遼建元<lb/>
封奉符隤祉以攄無極肆余承緒祗率厥典則爇蕭布<lb/>
幣固有常所監農狎野厥存舊章惟一二執事率循而<lb/>
懋明之方春作時百榖革始姑使斯人悦羽旄之美重<lb/>
見漢官後嗣諗稼穡之艱不失夏物無贅聚儲峙無煩<lb/>
<pb n="KR4d0021_WYG_035-7a"/>
勞供帳趨合于禮劭吾農焉前期則修飭神壝按除膏<lb/>
壤夷道如砥呼蹕填街稍夔獝以䕶野雜荆牟以守燎<lb/>
阡陌繡錯原隰龍鱗蒸膏冒橛恊風囘春于是旄頭先<lb/>
馳屬車齊躅奔星舞于旗斿行月棲于羽箙夀犀注鎧<lb/>
肅給乎師營蒼虬範馭秋游乎天轡瓊鈒流景金根照<lb/>
塗帟幕周張紈綃綷䌨既而揉耒剡耜載保介之間先<lb/>
穜後稑龎播植之器官分無諉事具不教天子乃以丙<lb/>
午之旦升華輅由大庭顏行山則銜枚無聲龍虎見象<lb/>
<pb n="KR4d0021_WYG_035-7b"/>
堪輿奔警坌閶闔切囿游乃彷徉乎層城之外五精來<lb/>
同七聖景從鑾聲佩節次于帷宫上既淳濯圭潔儲思<lb/>
淵黙昧明乃頓大次款嘉壇索先農以享之因教稷以<lb/>
配之血毛幽全金石鏗訇躬接妥侑加祠官之一等禮<lb/>
重沿襲具祖宗之遺意爾乃䧏靈場儼朱紘物覩于聖<lb/>
天健其行星田彌望紺轅儲駕洪縻序進玉步有容三<lb/>
推成禮邇臣告備上曰朕志在敦本充其強力既可以<lb/>
勸何憚于勤遂推而進之有司以義固爭幾十墢而後<lb/>
<pb n="KR4d0021_WYG_035-8a"/>
釋乃始弭節容與御夫觀耕之臺三公羣后班趨次耨<lb/>
靡然從風邁五踰九大農灑種庶人終畝官師抃手行<lb/>
内天旋于時都人熙熙駐望皇軒或歌以壤或擊于轅<lb/>
不圖叢雲之旦復見東戸之年日華晏温天心慿豫奉<lb/>
斗極御應門翔鷄樹竿墜鵠宣制大賚四海與之更始<lb/>
虧除威辟存問髙年振淹修墜平徭闊賦中外百執告<lb/>
至而策勲踐過三更以差而賜帛膏以解雨鼓之巽風<lb/>
不崇朝而周萬國先是羣臣繹丕懿潤鴻名將琢之玉<lb/>
<pb n="KR4d0021_WYG_035-8b"/>
版納于金匱至是則回雕輿坐前殿震照儀矩翕受典<lb/>
冊皇哉茲禮真帝世之希濶臣工之旦暮者歟儒臣學<lb/>
于舊史竊明載芟之詩甸師之職在耤之義有三説焉<lb/>
一典籍之常禮二籍履以親事三借民而治之所言雖<lb/>
殊要之驅天下之民棄末而歸本耳且古者謹察天廟<lb/>
申赦陽官田之不闢辟在司冦作為御廩鍾而藏之其<lb/>
故何哉以為奉薦粢盛非無良農不如親之愈也課督<lb/>
耘耔非無猛制不若勸之善也夫祭莫大于備物物備<lb/>
<pb n="KR4d0021_WYG_035-9a"/>
而百神據之兵莫大于足食食足而四夷懷之人莫急<lb/>
于豐財財豐而有生聚之是三物之濟否在此舉也且<lb/>
周宣缺之戎軋其衰漢文用焉民阜其宜唐后勤止以<lb/>
豐易饑洪惟太宗光廸于前陛下述宣于後皇矣同底<lb/>
于道蒸哉不隕其聲方且九扈勤民三事就緒儗儗其<lb/>
盛陳陳相因糧餘可棲草殖弗奥民一于耜家萬斯箱<lb/>
遂駕五帝軼三王奮甘實而據馨香也敢作頌曰<lb/>
倬彼鮮原帝耤于田匪耤其勤我為民先悠悠春旗覛<lb/>
<pb n="KR4d0021_WYG_035-9b"/>
土于畿陽膏澤澤邁乎三推有壬有林亦莫不祗我疆<lb/>
我理載耘載耔實苞實皁茀厥豐草田畯至喜祈年伊<lb/>
早我穀用成我倉既盈我倉耽耽鍾于東南其用伊何<lb/>
事神薦馨為酒為醴為粢為盛蒸之浮浮釋之溲溲上<lb/>
帝居歆降福孔休䧏福伊何我民既蕃室家溱溱三事<lb/>
不諼食足武奮震疊爾功蠻夷來同罔不率從帝猷昭<lb/>
升式于九圍競競業業以毖萬幾在豐念匱在飫思飢<lb/>
子子孫孫勿替引之<lb/>
<pb n="KR4d0021_WYG_035-10a"/>
　　陽郊慶成頌<hi>案仁宗本紀景祐二年十一月乙未紀天地于圜丘邧時為太常博士此</hi>
　　<hi>篇即其時所作</hi>
臣某言臣嚮者幸得以博士奉侍大祠清廟圓丘㳟導<lb/>
升降伏見陛下接神措亊飭躬備物亹亹夙夜如不敢<lb/>
康至誠上通靈貺如答輦出殿幄而瑞霰先塗齋款宗<lb/>
祏而祥飈迎輅景至之夕步自帷宫改衣雲散燈壇月<lb/>
皎收戢凄凜煦如陽春旂無蕩游燎無搖景已事還軫<lb/>
官不告勤三靈洪洞交相為慶滌穢蕩瑕納于昭清此<lb/>
<pb n="KR4d0021_WYG_035-10b"/>
則上帝所以顧諟陛下所以欽奉天人之際不為逺已<lb/>
臣親覿盛禮昧于知量輒訂詩人之義作陽郊慶成頌<lb/>
六篇義大詞褊無以游揚萬一庶幾侲童謡漢擊轅慕<lb/>
韶之比竊用繕録冒昧以聞<lb/>
瑰宫朝景靈也　屹瑰宫帝下都君來饗六龍徐羽籥<lb/>
羅金石揚儼然進薦嘉觴靈之歆肅隂陰徧觀此憺羣<lb/>
心既安坐唫靑黄紛上馳爛遺光賚孫謀永延長<lb/>
　　　右四章三章章四句一章六句<lb/>
<pb n="KR4d0021_WYG_035-11a"/>
我將祼饗太廟也　我將受命于祖于宗洞洞翼翼物<lb/>
有其容物容備矣帝心嘉矣有壬有林駿奔走承事夜<lb/>
如何其我不敢寧萬舞洋洋九奏備成燎薰以祼復降<lb/>
在庭毛炰竝進亦有和羮帝酌而獻工祝善詞僾然如<lb/>
聞孝有餘思神飲我福弁胙而餘辟公亞薦就幄以須<lb/>
禮成七祏不敖不竦徂來于孝嗣福祿總總純嘏以溢<lb/>
我受而施之駿惠丕承寶我大龜<lb/>
　　　右八章章四句<lb/>
<pb n="KR4d0021_WYG_035-11b"/>
枚枚祀奉慈也<hi>案仁宗本紀景祐二年詔奉慈廟遷莊獻莊懿袝于莊穆之次故此云紀奉慈</hi>
<hi>也</hi>　枚枚閟寢三妣厥靈以肖柔徳<hi>案原本缺三句</hi>但籥不干有<lb/>
磬無鏄盥而又薦我孝我䖍物以志誠不在牲牷貳簋<lb/>
嘉止百福番止無不或承以保我天子<lb/>
　　　右四章章四句<lb/>
嘉壇合祭天地侑以祖宗也　熙嘉壇兮泰尊藹竝饗<lb/>
兮坤元祖與宗兮侑純嘏百神腏兮壇之下干枝列炬<lb/>
紛秀華微風蕩漾月金波樂遵奮物金石和帝造新曲<lb/>
<pb n="KR4d0021_WYG_035-12a"/>
揚清歌鬱華聨案醪品醇馨聞既逹刲血陳黍豆甘實<lb/>
焫蕭春壁精粲粲琮黄熉三垓升降玉鋗鳴裴回常羊<lb/>
延上靈至誠感通對殊休諄勤此路符所求燎籠盤空<lb/>
幣煙舉天極餘歡篤純祜紛紜六幕雲施普<lb/>
　　　右五章四章章四句一章三句<lb/>
南闕肆大眚也　南闕爵連天翠華此臨馭靈心交肸<lb/>
蠁鴻恩思慶豫毰毸上鷄竿籠童下鼉鼔翠緌儼麋至<lb/>
赭按軒霞舉此屋徯予后婆娑聲載路滌穢天㵼波崇朝<lb/>
<pb n="KR4d0021_WYG_035-12b"/>
觧為雨束帛勞衆士三錢發中庫下䝉不貲惠上錫無<lb/>
疆祚俾壽萬斯年南山均鞏固<lb/>
　　　右一章十八句<lb/>
垂鴻受徽册也　惟帝垂鴻法上天推名讓徳紀初年<lb/>
温瑜祕篆金縢聨涓成吉日膺鴻冊申羽刻商諧樂石<lb/>
冠劒相趨紛動色帝徇羣心答天意珠旒粉衮拜容備<lb/>
丕休顯號光神器功躋皇王黜雜霸不自矜功無滿假<lb/>
翼翼䖍䖍對天下<lb/>
<pb n="KR4d0021_WYG_035-13a"/>
　　　右四章章三句<lb/>
　　明堂頌<hi>案頌作于皇祐二年本紀所載祀明堂月日俱于此合時祁復為翰林學士太常乃</hi>
　　<hi>其兼官</hi>
臣某言三月戊子制詔季秋有事于明堂臣以太常與<lb/>
禮官博士詣垂拱殿議配饗事即建言周有臣曰旦始<lb/>
嚴父配天仲尼是之唐并諸儒説竝祀六天帝不敢損<lb/>
陛下幸訪有司請如古便四月乙丑詔若曰夫禮稱情<lb/>
適文今議者言周唐則善至牽制所聞褊而不優宋亦<lb/>
<pb n="KR4d0021_WYG_035-13b"/>
一家讓不制作如來嗣何且事天不及地配父而遺祖<lb/>
朕甚陋之水旱不時羣神預焉今賴天之力方内以治<lb/>
朕能合饗天地以三聖侑腏報百神咸秩竝修况祖宗<lb/>
郊雩不為無比有司無諱以勞務稱朕意臣伏誦聖訓<lb/>
久乃開曉以為前古所缺羣臣不逮陛下獨得于心其<lb/>
所以事神訓人使萬世子孫無以加者至于作聲歌琢<lb/>
圭邸帳帟無文夜鼜弗嚴以竭恭致敬者尚數十物臣<lb/>
愚且不能徧知若今詩頌不傳是陛下盛徳神功不盡<lb/>
<pb n="KR4d0021_WYG_035-14a"/>
注天下耳目聳動四夷聲隠乎無疆也謹撰成明堂頌<lb/>
一篇辭淺義直可使户曉壤翁轅童皆得歌謳臣昧死<lb/>
再拜以聞頌曰<lb/>
天有明命以聖付聖太祖太宗燮代大定誰僭而王孰<lb/>
擅而土左披右攘罔不就緒厥角在廷四夷無侮真考<lb/>
顯承受報收成休休厥寧震震厥聲七十而五號以大<lb/>
榮皇帝纂武有庇于下兵櫜不銛箙委而羽一農之饑<lb/>
吾飼以哺一夫之寒吾暖以褚日寛租徭嵗貸囚瘐恊<lb/>
<pb n="KR4d0021_WYG_035-14b"/>
氣四薄順暘若雨原髙隰下百穀膴膴二十九載惟秋<lb/>
九月廼即大慶度筵度室寳字署顔震照多物置使有<lb/>
五悉詔輔弼既款靈宫亦享廟祏天兵桓桓羅列衞營<lb/>
有闟有游龍軛螭衡耳耳其驅雅雅于行旖旎連蜷風<lb/>
舞雲縈士若銜枚驂牡不鳴吉日辛亥進祀于堂衣畫<lb/>
袞然環瑀瑲瑲六帝二祗三后侑旁醴淳牲肥嘉罇鉅<lb/>
房芼醢果粢浄潔芬香膋熾胖升以廸厥嘗我鐘欽欽<lb/>
我舞俁俁天妥于坐百靈來序奔精哆光㫚霍層宇山<lb/>
<pb n="KR4d0021_WYG_035-15a"/>
靈瀆怪顯幽馳騖或旅諸墀或席諸廡<hi>案此處疑脱一句但文鑒亦同</hi>
<hi>别無可攷故仍之</hi>有羶斯飫相維辟公既敏而度帝拜稽首柴<lb/>
煙上舉祝有嘏言皇帝受之產百斯祥裒萬斯禧其矗<lb/>
如山其積如茨皇帝曰咨朕不專有旦御端門百執奔<lb/>
走其赦天下新邦之舊賙之錄勞刮濯痕垢官賞兵賚<lb/>
金爵是富驛歡四海間弗容晝天謂皇帝感實火徳火<lb/>
徳在孝宗祀惟極其還而功䘏嗣干億而子而孫長有<lb/>
萬國天謂皇帝安我羣元投蛑斥螟稼溢于㕓厲訖疾<lb/>
<pb n="KR4d0021_WYG_035-15b"/>
攘人樂蹮蹮皇帝眉夀永錫萬年前祀三日區霿如閉<lb/>
皇帝既齋一夕而霽六幙掃除若壒逢彗天清地晏夜<lb/>
星騰晣皇帝小心恭與䖍并徧見神祇拜跪送迎久立<lb/>
于次須樂之成器必全玉牢不愛牲制為諸安以正和<lb/>
清夜鼓徹嚴敷致厥誠明明皇帝惟先訓是式惇睦懿<lb/>
親其磐如石存問齠耋容受讜直振淹登畯毋或失職<lb/>
惟慈惟仁不厲聲以色皇帝有言克已則興豐守吾儉<lb/>
尊捨吾矜惟日之升瞿瞿競兢無不此或承<lb/>
<pb n="KR4d0021_WYG_035-16a"/>
　　尉氏縣呂明府創修洩水渠頌<lb/>
神州之地積髙于西北而<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下于東南尉氏直其坤隅<lb/>
故上薄周疆側負鄭鄙汙瀆所蕩行潦所趨注我西偏<lb/>
匯為大浸異時縣官徃徃募民開田渠入之惠民河<hi>今自</hi>
<hi>江以北溝漕總目為河</hi>因灌淮楚人雖在勤水不為害太平興國<lb/>
初或建言惠民河瀕尉氏折東而北地泐墊漏水多壊<lb/>
決迺西並崇岡更開新道長隄右移衆渠咸塞于是水<lb/>
無所洩則沮洳淵淪鍾為回淵每水潦不時必壊官亭<lb/>
<pb n="KR4d0021_WYG_035-16b"/>
漂室廬害膏腴之田千百八頃其大者則韓溝䕶軍二<lb/>
陂以名自達輪廣三十里他脈連股引延緣葦間溝遂<lb/>
之小小者尚數十百所匯民厥瓖邑吏選耎蔽不敢聞<lb/>
嵗趣其租人用重困葢水留四十年狎為常玩事窮而<lb/>
復理固然也聖上初元之年大理丞吕君長吉始為政<lb/>
于兹邑既視事即按行堤閼周知其要乃嘆曰河漕中<lb/>
都堤不得弛陂盤善地水不容止潰陂注河則舟廢繕<lb/>
河限陂則農奪長吏不謀土其魚乎于是度楊橋之北<lb/>
<pb n="KR4d0021_WYG_035-17a"/>
累石編木以為竇口規引積水潛出河下東因廢洫行<lb/>
七十里與惠民下復合水有所放漕亦無停君即伻圖<lb/>
上言于計便甚事下丞相府復詔中貴人段微明與寰<lb/>
内察按使者李識張君平等興作水工覈實程員無慮<lb/>
用材五百章碈甓數萬膏堊稱是工四千人度三十日<lb/>
罷條陳中覆悉蒙可報明年正月遣内侍臣譚好古領<lb/>
徒䕶作君參掌焉衆以子來匠以心競任器成雲環材<lb/>
若林不急不徐如期而畢以佚道使人故也二月渠成<lb/>
<pb n="KR4d0021_WYG_035-17b"/>
水下瀺灂轉騰曼羡紆餘灑其沈災導其流惡數旬而<lb/>
牛馬辨經時而桑田復是嵗耒耨所刺排水澤而居者<lb/>
蓋以大半三年水涸地沃畆率收一鍾流庸還占參倍<lb/>
于舊過是而獲者則不書矣于時和氣絪緼闔邦如春<lb/>
繞為景風結為油雲終古沈斥一朝茂殖昔之勞人今<lb/>
焉樂國夫善防者水廞之善溝者水潄之因地則氣不<lb/>
壅達變故民不倦惟吕君畢給政術舉無後艱肆水之<lb/>
走下而奠其歸乗人之曹好而興其利縣令之任今所<lb/>
<pb n="KR4d0021_WYG_035-18a"/>
輕已君而重之敝政之改重所難已君而易之探古舊<lb/>
章圖我新政復地力阜財用民餱不愆神糈可懷禦菑<lb/>
鍵蠧莫非嘉績朝旌厥能秩君宮坊大夫佐郡二千石<lb/>
民去思者八歳矣穀益以殖年益以豐億萬之口并䝉<lb/>
厥福既而邑之耆耋雜然共計曰呂君功緒章章在人<lb/>
其可歌也盍琢金石以鋪其馨香予從事于斯文宜倫<lb/>
次輿誦而存其梗概頌曰<lb/>
天畿之南兮下田良壅流弗洩兮漂我疆地環萬井兮<lb/>
<pb n="KR4d0021_WYG_035-18b"/>
原其谷嵗踰三紀兮祖弗屬我有賢君兮來何遲累䃉<lb/>
疏竇兮河之麋注潢引汙兮渙東湊鮮原畟畟兮農其<lb/>
耦水反嵗定兮黍稷華稇載斯箱兮紛滿家去我茲久<lb/>
兮田益廡手之足之兮聲在路何以報君福穰穰明神<lb/>
所勞邦之光樹樂石兮渠之旁攄德音兮永不忘<lb/>
　<lb/>
　<lb/>
　景文集巻三十五<lb/>
</p>
<p>
</p>
  </div>
<div>
<head>景文集巻三十六</head> <lb/>
    <p>
<pb n="KR4d0021_WYG_036-1a"/>
欽定四庫全書<lb/>
　景文集巻三十六<lb/>
　　　　　　　　　　　　　宋　宋祁　撰<lb/>
　表<lb/>
　　定太常寺進案到鐘磬一部表<lb/>
臣聞鳬氏之為鐘也巳厚則石已薄則播故以弇侈之<lb/>
量齊焉磬氏之為磬也上則磨其旁下則磨其端故以<lb/>
清濁之法制焉是則器先利而音調民已和而樂應禮<lb/>
<pb n="KR4d0021_WYG_036-1b"/>
著夏歌者實先於人奏詩次啇頌者本依於磬聲然後<lb/>
奮豫餙情統同布度盡韶之美黜武之慙諧下營以九<lb/>
成絢崇牙而四合聖期累盛至範交修恭惟皇帝陛下<lb/>
攷古立均披圖迎律大猷翕作韶象嘉成推至樂以求<lb/>
音本乎在治顧攸司之合奏容有失傳所属以聞發中<lb/>
垂可特頒明命俾攷正聲臣等共率惷冥仰祗推擇昧<lb/>
阮咸識㣲之妙非文收調啞之能淹乆日時咨求典故<lb/>
方且校堵肆之全缺參宫羽之重輕或鑢其銑欒均疾<lb/>
<pb n="KR4d0021_WYG_036-2a"/>
舒之所在或鑱其鼓股取擊拊之有宜曩惟周臣肇營<lb/>
律準張絃列位代管還宫居有雅音取為定法今已攷<lb/>
齊鐘磬一部與律準之聲悉無差異七均有叙九變告<lb/>
和詘然能終純如可縱惟夫金有大定之徳石無可轉<lb/>
之文苟二器應以克諧則八音受而為度上符丕律有<lb/>
煥懿綱竊惟真聖之朝已嘗脩正雅樂舊章故在年所<lb/>
聿遷遺我成規以啓淳烈况今穆清多裕聴覽餘閒幸<lb/>
得樹羽充庭瞭人肄業慮治音之有誤丐善聴之所裁<lb/>
<pb n="KR4d0021_WYG_036-2b"/>
庶使靡靡遺聲不容于五降愔愔王度来格于三神永<lb/>
示方來以矜能述臣等無任省循干冐激切屏營之至<lb/>
其鐘磬謹隨表上進以聞<lb/>
　　進耤田頌表<lb/>
臣某言臣聞王者必耤千畆庸勸九農載御耦干介間<lb/>
脈陽膏于廛左借民之力時闢于甫田為神之倉嵗儲<lb/>
于馨稷睿明在御容典交修茂遵文祖之規遂庀陽官<lb/>
之舊恭惟皇帝陛下菲衣訓儉重榖教人乗春官之載<lb/>
<pb n="KR4d0021_WYG_036-3a"/>
陽按大田而惟正追循先烈祇展上儀綴萬騎于中營<lb/>
抗九旗于先道農柌訖享神甸就耕服黛耜以天臨紆<lb/>
朱絃而聲勸本宜一撥遂遏九推掲丕律以自新冠前<lb/>
王而絶擬自昔車牛馬耦僅出偏方鉤盾弄田罔稽正<lb/>
典訂兹之盛曷擬于倫臣陪列祠宫宿官道室竊興盛<lb/>
禮敢廢徒歌願因風土之餘音少識樵蘇之談道謹夙<lb/>
夜齊沐撰耤田頌一首干瀆宸扆<lb/>
　　賀乾元節表五首<hi>按仁宗本紀帝生日為乾元節在四月十四日</hi>
<pb n="KR4d0021_WYG_036-3b"/>
臣某言伏以金魄就盈龍杓建已紀為誕節允煥休辰<lb/>
盡日月之照臨祝乾坤之悠永恭惟皇帝陛下膺符受<lb/>
籙出震體元乗火運以興王生正陽之令月體萬物之<lb/>
長治三光之庭俗樂成康刑措文景梯山航海咸知中<lb/>
國之聖人就日望雲悉禱後天之遐筭臣滯守邉圉徒<lb/>
詠聖辰阻奉萬年之觴但極䨇鳧之躍<lb/>
臣某言伏以夏序始交月靈幾望儼明堂之朱軾式煥<lb/>
帝容紀華渚之流虹用標聖旦恭惟皇帝陛下茂熙至<lb/>
<pb n="KR4d0021_WYG_036-4a"/>
教遹駿光猷孜孜厥心則九功並叙烝烝其孝則四極<lb/>
爰臻混車書而極和塞天淵而浸福那歟之盛尚矣罕<lb/>
偕屬千載之應期固萬靈之輸貺誕彌有始延祝同寅<lb/>
九賓在庭殊鄰拭玉如山之委擁漢瑞而勿休侔天之<lb/>
剛冠羲圖而彌永臣離邦未幾荷寵最深但傾景于葵<lb/>
園阻稱觴于蓂戺<lb/>
臣某言伏以帝出紀乎震方聖生符於里社掲為亨㑹<lb/>
以𢥠洪休歴古為儀廼今尤盛惟長嬴幾望之旦實丕<lb/>
<pb n="KR4d0021_WYG_036-4b"/>
后厥生之辰嘉序標名歡聲綿宇恭惟皇帝陛下奉承<lb/>
基構精厲憲章嘉祐順乎天時羣生庇于上徳飭躬必<lb/>
儉令下弭奢侈之端禦戎以和納民于仁夀之地化孚<lb/>
無外恩浹有知每電樞之及期徇露囊而飾典大為和<lb/>
㑹廣給宴遨搢笏相趨交修于鉅禮呼嵩為夀均祝于<lb/>
無疆慶運有蕐萬靈胥抃臣向陪近列今退思閎苦盭<lb/>
蹠之不良隔班綏之序進姑勤丹悃永固熙圖<lb/>
臣某言伏以夏籥啟和辰躔幾望本聖生之初旦著天<lb/>
<pb n="KR4d0021_WYG_036-5a"/>
㑹之昌期令節埀鴻緜區交慶恭惟皇帝陛下丕承寳<lb/>
序駿惠先猷萬靈接乎馨香羣氓舎于仁夀撫不羇之<lb/>
服未始加兵獻又新之銘居常待旦化含無外恩激有<lb/>
知每屬電樞之辰胥抃露囊之舊大披路寢普見羣臣<lb/>
執玉奉觴罄歡心而如一後天絙月續景算以無垠震<lb/>
動休符昭明鉅禮臣向陪禁闥今滯侯藩溯昕景之鴻<lb/>
階隔王官之鳧藻姑勤抃祝永固熙隆<lb/>
臣某言伏以帝出紀乎震方聖生符於里社掲為亨㑹<lb/>
<pb n="KR4d0021_WYG_036-5b"/>
識乃洪休惟丕后克生之辰當正陽幾望之旦萬靈輸<lb/>
祉九㝢祝延恭惟皇帝陛下膺赤伏之祥據緑圗之㑹<lb/>
天付所覆罔有不臣世貽厥謀用侈斯慶掩刑書以幾<lb/>
措歛威械而就櫜物無夭傷俗致仁夀謝生靡所名徳<lb/>
無階是用企電樞之期相與徇露囊之典式披瓊館或<lb/>
叩金祠括輿地以投誠後璇穹而歸老呼韓薦幣夷獠<lb/>
奉珍雖舊而新常茂居安之業俾萬斯億永膺昌大之<lb/>
期臣久服内聨今乗邉候溯君臣之萬里隔觴㑹之九<lb/>
<pb n="KR4d0021_WYG_036-6a"/>
行姑抃昌辰内翹歡素<lb/>
　　正旦賀皇太后表<lb/>
臣某言伏以上朔攸開㣲陽肇布蒔月蓂而頒厯旅星<lb/>
柏以陳觴恭惟皇太后陛下教本至柔道孚俾熾贊天<lb/>
元而布度包坤順以蒙禧方届端辰彌昭景祐臣違顔<lb/>
左墄假節東侯阻陪觀象之趨但結干旌之思<lb/>
　　長寧節賀表<hi>按仁宗本紀聖天二年正月以皇太后生日為長寜節</hi>
臣某言伏以玉燭開年恊風播序寳月上弦之始祥沙<lb/>
<pb n="KR4d0021_WYG_036-6b"/>
啟繇之辰著令有嚴多儀云備恭惟皇太后陛下秉文<lb/>
駿惠襲道至沖擥百度之樞用孚有極慎五刑之誥乃<lb/>
統至慈皇矣而荷帝觀隤然而示坤簡屬兹善旦爰紀<lb/>
聖期訂千秋之舊章擁三靈之丕祉當陽稱夀于以教<lb/>
孝于人列辟相趨于以後天之算并包無外䝉被大禧<lb/>
臣久濫邇行近分優寄睇日升而増禱参鼇抃以無階<lb/>
　　賀夀星見表<lb/>
秋分謹候旦見為常惟明潤之成文告夀耆之介貺允<lb/>
<pb n="KR4d0021_WYG_036-7a"/>
丁至治丕應祥躔㳟惟皇帝陛下駿恵先猷寵綏庶物<lb/>
敦仁而用錫爾極深拱而罔測其名訢合三靈震動殊<lb/>
祉爛焉南極之宿載于太史之占視孤之前踞内而出<lb/>
騰華緯表鑠景天垂繄見象之甚明屬攸司之奔告聖期<lb/>
開賜諒増千萬之遐皇格重雍方闡一平之盛仍咨良簡<lb/>
俾穫信書臣等親遘嘉辰榮觀美瑞内循歡悃實倍常情<lb/>
　　賀冬節表<lb/>
臣某言伏以寶典綫長盛儀杓亞步璧珠而聨景挺芸<lb/>
<pb n="KR4d0021_WYG_036-7b"/>
荔以參萌恭惟皇帝陛下執兢是皇纂圖惟大澹沖猷<lb/>
于堯屋懿新徳于湯盤協氣順躋慶辰昭㑹方薦恭而<lb/>
欽燎式擁瑞以如山臣逖守五符阻陪萬玉注遐情于<lb/>
望鵠羡餘抃于歡鼇距陌于兹選言非喻<lb/>
　　賀生皇子表<hi>案皇子即鄂王㬢時係慶厯元年祁在壽州上</hi>
寶祏叢休天支毓秀慶騰祕禁歡溢中區恭惟皇帝陛<lb/>
下受命溥將凝圖丕赫權綱相乂根乎克念之䖍簡素<lb/>
所安表于不勉之懿且復欽刑薄賦重穀弛畋一方少<lb/>
<pb n="KR4d0021_WYG_036-8a"/>
饑則急馳使節方金稍乏則輒續禁錢民用靖嘉神罔<lb/>
恫怨是以上帝歆佑三后顧存詒美孫謀昭衍無疆之<lb/>
烈歸功元首茂啓多男之象誕協仲商挺生哲嗣星弧<lb/>
具禮天第交華惟翕闢之儲英固覃訏而絶異逖聆詔<lb/>
諭並仰獻儀薦笏相趨抃吾君之有子珪璋流愛宜天<lb/>
下之繫心臣始去近聫遽承吉語𢋫歌緜瓞早知周徳<lb/>
之遐参祝祠禖罔逮漢臣之幸<lb/>
　　賀南郊禮畢表<hi>按仁宋本紀慶厯元年十一月祀天地于圜丘是時祁在夀州</hi>
<pb n="KR4d0021_WYG_036-8b"/>
臣某言今月日馬遞到敕書一道以南郊禮畢大赦天<lb/>
下臣當時集本州官吏軍民宣讀并下管内諸縣寨施<lb/>
行訖者帝儀訖饗朝渙推慈飛驛疾傳庻邦叢慶竊以<lb/>
天郊之重國制有常凡萬乗躬行必三嵗間徃不煩不<lb/>
怠由列聖而持循以妥以䖍合諸神而裒對睿圖累盛<lb/>
縟典勤修恭惟皇帝陛下纂大合華溉中布度抵金璧<lb/>
之玩率儉示人收霜電之嚴措刑於下克勵明徳格于<lb/>
皇穹交熏太和冐我羣品顧懐時億瑞應日来亟藏上<lb/>
<pb n="KR4d0021_WYG_036-9a"/>
儀若祗舊典戒期百執頒詔九州曵雲罕之常羊服翠<lb/>
虯之半漢殊庭一獻清祐徧躋遂自陽靈之宫徃㑹天<lb/>
元之旦羽旄四合垓陛参登上璧左琮之華合祛而信<lb/>
祝祖蕝宗題之次更侑而迭嘗拜嘉祚于席垂烈欽柴<lb/>
于靈表雲心合答熙典備成然後還坐中天之闈普肆<lb/>
隨風之澤改頒大號崇冠初元昭神之祥祈命惟永賞<lb/>
功赦罪已責逮瘝咸與惟新牖民衷而遷善聿懐多福<lb/>
導帝祉以緜區盛際有光彛倫咸頼臣嚮觀舊史殫見<lb/>
<pb n="KR4d0021_WYG_036-9b"/>
往朝或不愛牲玉為恭殊非明薦或所過租賦為復葢<lb/>
出重勞語昔罕全訂今絶擬所恨清塵在望自苦周南<lb/>
之留紫橐仍持不與甘泉之從第班㤙諭均浹歡悰<lb/>
　　定州賀南郊禮畢表<hi>案仁宗本紀係皇祐五年事</hi>
臣某言今月八日馬遞到敕書一道以南郊禮畢大赦<lb/>
天下者臣當時集本州官吏軍民宣讀并下管内諸縣<lb/>
寨施行訖嚴燎煬薫翠輿旋軫慶騰觀魏歡浹黎苖竊<lb/>
惟報本以誠莫尊饗帝就陽而祀是謂因天有國以來<lb/>
<pb n="KR4d0021_WYG_036-10a"/>
三嵗為法合萬靈而腏享窮四海以職來乘兹治平用<lb/>
舉能事恭惟皇帝陛下丕承正統奄治中區惟古與稽<lb/>
有典咸秩既揚詡萬物乃嘉享三神前㑹諸儒討定新<lb/>
樂俄頒制詔悉侑聖真謂周以後稷祀郊祖而忘考唐<lb/>
引睿宗配地親而未尊參對上神自我為古推處犬孝<lb/>
卓冠彛倫爰卜景至之初克申躬見之禮三后居左自<lb/>
外止則匹行兩儀位中由天明則地察罍豆惟旅簫石<lb/>
告諧祓馨徳于神衷委純祺于霄極萬乗淵黙百禮休<lb/>
<pb n="KR4d0021_WYG_036-10b"/>
成茂對剛辰用肆大𤯝掲日破蔀注海濯瘢纍係有更<lb/>
生之歡廢錮得自新之路賞幣丘垤屯旅藻鳬歡驛疾<lb/>
馳不崇朝而徧羣心保合置天下于安臣適䕶窮邊阻<lb/>
觀鉅典惟軍旅而未之學久塵攝師之行知鬼神之所<lb/>
以然方隔受釐之問姑宣上徳明諭遐甿<lb/>
　　賀日蝕日降雨表<hi>案仁宗本紀至和元年朔日因庚午日冇食之或祁在定州</hi>
　　<hi>雨不見耳</hi>
臣某言臣所治定州并轄下州軍去三月二十九日雲<lb/>
<pb n="KR4d0021_WYG_036-11a"/>
氣晦暗至今月二日午鼓䧏雨盡酉刻未止及尺以上<lb/>
屬縣告足臣伏尋近䧏徳音以有司言朔日日當食有<lb/>
詔避正殿輟膳改元示天下自新引咎太切三靈震動<lb/>
重隂蔽霄日景不見夫不見者與不食同臣誠喜誠抃<lb/>
頓首頓首伏惟皇帝陛下纂成四葉憂勞萬方日月祗<lb/>
惕罔有懈忽辰晷回薄大抵有常今近推變異厚自克<lb/>
責天監在順神佑者謙感無旋旦轉禍為福前此六月<lb/>
不雨麥禾枯悴及兹滂沛遂冀有年天完太陽地茂多<lb/>
<pb n="KR4d0021_WYG_036-11b"/>
稼君道尊安旱災訖息敵使在道親覿感應震畏盛徳<lb/>
抑伏姧謀上推古昔無今倫比臣乘邉在逺不獲與羣<lb/>
臣稱慶闕下謹奉表陳賀以聞<lb/>
　　定州賀聖體康復表<hi>按仁宗本紀係嘉祐元年事</hi>
臣某言今月八日得進奏院狀報聖體康復已于二月<lb/>
二十三日御延和殿親見羣臣者六氣順宣偶愆常裕<lb/>
萬祉交薦施舎太和便坐天臨别辟鳧藻恭惟皇帝陛<lb/>
下躬甚盛之徳繼下武之期悉攬權綱罔憚宵仄百度<lb/>
<pb n="KR4d0021_WYG_036-12a"/>
已治舉器而置於安一物未宜無災而為之懼聴斷逾<lb/>
勵頤攝稍愆仙劑暫嘗客疹俄解前頒曠蕩之澤遄㑹<lb/>
清明之朝帝祐神扶陽熙玉色勤在謀始雖有强不息<lb/>
之勞福及報成方介萬斯年之享均乾宏冐與日長躋<lb/>
臣忝服近班欣聆吉語且念處無為者當簡于事謂冲<lb/>
用者莫嗇于神望畧繁期永光丕祚<lb/>
　　代中書乞降御製詩付編修所表<lb/>
伏以國有大事所以訓恭帝庸作歌是稱盛徳况且鋪<lb/>
<pb n="KR4d0021_WYG_036-12b"/>
棻天耤頌嘆慈闈宜首信書以傳不朽恭惟皇帝陛下<lb/>
勤宣衆甫祗建大中澤浸有生誼柔絶黨遵端拱之舊<lb/>
惟永樂之尊教必有先爰劭農而勸穡古由我作不愛<lb/>
禮以奉親誠動天淵聲震金石因紓寳袠申述盛容據<lb/>
體要以成文包猗那而同美臣工賡和方夏敷聞華日<lb/>
月以照回被風雲而翔舞臣等職當細績親覿文思聖<lb/>
典不昭攸司任咎是敢仰祈副簡垂錫書筵掲為大猷<lb/>
俾永鴻烈布之天下遂抗于堯言藏在名山永光于漢<lb/>
<pb n="KR4d0021_WYG_036-13a"/>
策其御製耤田禮畢及覿皇太后恭謝太廟詩共二章<lb/>
伏乞降本付外編修<lb/>
　　代進新稻雙竹詩表<lb/>
伏以層城仙籞順動于王游區稻町篁紛函於天施仰<lb/>
趨中召與覿嘉生奉衢飲以屬厭激蓬心而感發恭惟<lb/>
皇帝陛下勤勞訓道閒豫凝神聨漢氏之離宫有周家<lb/>
之靈囿特侔滮浸臨籍香滋務知五稼之艱式扈九農<lb/>
之勸箭筠其成睢苑所珍强簳挺敷秀莖岐出本至仁<lb/>
<pb n="KR4d0021_WYG_036-13b"/>
之普汜萃靈物以旋舖警蹕紆行臣隣拭目樂崇丘之<lb/>
允殖藹折俎以均施内荷帝慈竊惟天意一禾實頴準<lb/>
嵗取之且千衆節共苞示世支之維百臣等共慙檮昧<lb/>
適遘亨嘉敢抒費詞少陳大徳慶千齡之累盛維以遂<lb/>
歌恧五䧏之容弹安能中雅方塵睟覽交集靦顔臣等<lb/>
謹夙夜齋沐各課成親稼殿新稻儀鳯閣䨇竹詩二章<lb/>
干冐宸嚴臣等無任省循狂斐慙懼屏營之至其詩謹<lb/>
繕冩隨狀上進以聞<lb/>
<pb n="KR4d0021_WYG_036-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_036-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻三十六<lb/>
</p>
<p>
</p>
  </div>
<div>
<head>景文集巻三十七</head> <lb/>
    <p>
<pb n="KR4d0021_WYG_037-1a"/>
欽定四庫全書<lb/>
　景文集巻三十七<lb/>
　　　　　　　　　　　　　宋　宋祁　撰<lb/>
　表<lb/>
　　謝改待制表<hi>按本傳祈次當知制誥以兄庠方參政乃除天章閣待制在寳元二</hi>
　　<hi>年十一月</hi>
臣某言臣伏奉制命特授臣依舊充天章閣待制者命<lb/>
發于中擢非其任懼先褒集感與愧參伏念臣早以惷<lb/>
<pb n="KR4d0021_WYG_037-1b"/>
冥陶于文教在阿䝉育易仕代耕由薦牘以應條齒經<lb/>
生而挾冊提給尚書之禮升直道家之山間屬成書亦<lb/>
䝉進秩不挹漿而持斗舉畏叨名未司牧而逢䍧居慚<lb/>
何力仰含天造未委官刑猥濡墨于螭㘭兼倅籌于鹽<lb/>
䇲清光在望更無咫尺之違至治丁辰時紀殊尤之事<lb/>
内修幸會疇敢越思廼蒙皇帝陛下録以芻㣲記其状<lb/>
貎慎行奨數超寘邇僚弗縁左右之容特出顒卬之眷<lb/>
披霄延㴻破部回光惟寶閣之神深祕珍圖之襞積創<lb/>
<pb n="KR4d0021_WYG_037-2a"/>
為美秩庸竚惇儒寜兹僕遫之才可重清閒之地卑㣲<lb/>
驟列辭控無從昔之待詔承明陪游金馬無聞定著尚<lb/>
詫榮階詎比亨嘉之辰専為顧問之選第驚兹授偶值<lb/>
無庸謹當佩訓自强飭躬思勉馳無泛駕雖千里之難<lb/>
期盆靡望天冀一心而論報倘施涓壒敢吝靡捐<lb/>
　　謝賜金紫表<hi>按表内有屬司容局云云當局衫為待制判太常禮院時事</hi>
臣某言今月九日蒙恩改賜臣金紫者戒塗近對綬品<lb/>
更華祗佩寵靈内深榮㥏伏念臣行能無算孤拙自知<lb/>
<pb n="KR4d0021_WYG_037-2b"/>
振鷺珍羣居慙簉羽太官美食遂嘆浮人久含藏疾之<lb/>
慈未獲酬恩之所屬司容局靣控感懐俄被句傳曲膺<lb/>
蕃錫袍文染䓞魚餙垂金服不值庸忍斬于安吉力㣲<lb/>
稽古貽望于儒先還綍無從光軀何幸斯盖㐲遇皇帝<lb/>
陛下重隳常體䝉置邇聨特假身章俾隆官等庶奉䄡<lb/>
如之賜益圖蕞爾之酬<lb/>
　　夀州謝上任表<hi>按本傳祁知夀州即在庠罷参政之後為慶厯元年六月</hi>
臣某言伏奉去嵗六月十一日敇書差臣知夀州軍州<lb/>
<pb n="KR4d0021_WYG_037-3a"/>
事兼管内勸農使即于今月七日到任禮上訖初違侍<lb/>
橐出總州麾地控翰垣政兼民稷引章揆寵處閣知慚<lb/>
竊念臣本以孤身仰陶上教措詞簡斐少不名家投策<lb/>
猥并遽叨署第用沿仕牒寖剽宸猷匪智也愚自知其<lb/>
天分謂多而拙罔待于人言朝不汝瑕誼無過廢料于<lb/>
未至靡有先容次補者六宫乃正䑓郎之秩内遷者四<lb/>
職遂玷從臣之聨朝夕参承嵗時賚于親逢云幸平進<lb/>
罕階故嘗晝昃忘餐夜分置寢算勞念得則㣲横草萬<lb/>
<pb n="KR4d0021_WYG_037-3b"/>
分之勤計過悟非則有坎檀一介之刺内訟左數寜含<lb/>
靡遑昧死聞陳乞邦自試書下丞相之府久已見俞筆<lb/>
閣承明之庭兹焉獲遣洪惟盛世慎擇長人申朂表乎<lb/>
詔文共治形于宸嘆俯循極陋曷稱敷求此盖皇帝陛<lb/>
下善育人材勤恢敎職謂屢經于策勵審一出於忠愚<lb/>
特委細文俾臨善地况楚疇沃衍淮産夥豊潜聖作藩<lb/>
國封攸啟元戎疏鎮帥節甚雄憬彼東南此實都㑹臣<lb/>
敢不悉心庀務安節首公宣諭本朝之恩刺候斯民之<lb/>
<pb n="KR4d0021_WYG_037-4a"/>
瘼冀逃諉事姑服彛箴但念夙侍軒墀未嘗去國自同<lb/>
犬馬寜不戀君魂棲交㦸之嚴心結觚稜之邃儻使賜<lb/>
環仍在踦履終收則奉計来朝敢三年而殫逺省躬論<lb/>
報雖九殞以猶生感愓自中涕洟横集<lb/>
　　謝書目成加階勲表<hi>案晁氏讀書志崇文總目于康定二年告成祁亦預</hi>
　　<hi>修同加階勲是年十一月改元慶厯康定二年即慶厯元年表内有中請為邦語是祁時己出守夀</hi>
　　<hi>州矣</hi>
臣某言月日進奏院遞到告敕書各一道將授臣朝散<lb/>
<pb n="KR4d0021_WYG_037-4b"/>
大夫依前官加輕車都尉封賜如故臣放朝謝者祕録<lb/>
終篇鴻都第賞例霑徽數垂料餘勤授受交虛榮憂兩<lb/>
萃竊以廣内之奥中經所藏自四聖相承凡七紀而逺<lb/>
積丘山而盡在糅朱紫以未分金匱深嚴牙韱叢舛攸<lb/>
司傳失有詔部分疇簡名才總製都目體漢家之流略<lb/>
概見所從參史氏之藝文種分必類討論既定統紀悉<lb/>
周而僚輔他遷纂修交集臣猥縁懵學俾預末行素自<lb/>
憃冥動咨典領雖片詞殘牒時竄左文且雜語諸家尚<lb/>
<pb n="KR4d0021_WYG_037-5a"/>
悉全載訖慙斁職中請為邦遂専刀筆之煩益忘緹油<lb/>
之習不謂芸編卒業黼幄程文嘉衆籍之有條美諸儒<lb/>
之競力因褒邇列施及孤臣聫文散之近階賜朝勲之<lb/>
優轉揆榮至渥撫已無堪閣筆居多早戢鍾繇之恨殺<lb/>
青偕上敢叨劉向之功汗漫不收天髙難訴但能銘于<lb/>
肝膈或論報于涓埃愚疑不誣明神是質<lb/>
　　謝加階并爵邑表<hi>按仁宗本紀慶歴元年十一月郊祀加㤙百官祁時在夀州</hi>
臣某言今月日進奏院遞到誥敕各一道特授臣朝請<lb/>
<pb n="KR4d0021_WYG_037-5b"/>
大夫依前官仍封臨洺縣開國男食實封三百户勲賜<lb/>
如故者縟儀交展信賞第頒縁策従勲汎霑異數罔功<lb/>
被貺尸寵䝉慙竊念臣本以孱羇誤膺識拔雲章乏使<lb/>
荷槖見收東帯而奉朝趨居常三省戴盆而仰天極决<lb/>
匪兩能止竭樸愚以圖稱報寸勞未效公議遄興出屏<lb/>
近藩尚通秘藉適㑹于郊之享爰修以職之䖍法有侍<lb/>
祠雖預甘泉之簿身方守土遂阻玉關之歸負結戀深<lb/>
心馳魂震廼䝉皇帝陛下廣歆馨之福推舎爵之仁疇<lb/>
<pb n="KR4d0021_WYG_037-6a"/>
庸以差均澤于下眷孤臣之補外助經入而有常録此<lb/>
餘勤沛為慶典進階越等啓土肇封聞命若驚修顔罔<lb/>
窴且掃除奉引未始請行而於穆猗那無從抒嘆坐沐<lb/>
光榮之集例承深潤之褒難拒大恩姑銘丹億儻云酬<lb/>
之有所誓至殞以無忘<lb/>
　　除陳州謝上任表<hi>按續通鑑長編慶厯二年右僕射張耆以魚周詢奏于七月丁</hi>
　　<hi>亥判陳州九月甲申徙夀州耆自陳徙夀故祁自夀徙陳</hi>
臣某言月日進奏院遞到敇書一道就移臣知陳州軍<lb/>
<pb n="KR4d0021_WYG_037-6b"/>
州事兼管内河堤勸農使許辭謝取便路疾速發赴本<lb/>
任者睿慈垂濟羇僨見寛許停逺方俾守近屏拜命云<lb/>
已感涕交沱臣即以今月九日還付故章假領新節恭<lb/>
趣便道罔敢留行以二十五日到任禮上訖眷兹宛丘<lb/>
陪邇京邑譬周寰内均漢右扶氓俗敦龎閲盗稀簡臣<lb/>
既與吏民相見即告以朝廷撫育之厚鄉縣期㑹之常<lb/>
最厲惰勤整比綱目况榖食豊賤閭里阜安儻謹奉條<lb/>
稍留考課雖臣庸賤保致靖嘉伏念臣比荷簡求擢在<lb/>
<pb n="KR4d0021_WYG_037-7a"/>
親近業以狷直初無援私寵靈設加倫比驚娼臣亦知<lb/>
險塗易躓孤枿難林尤避譏嫌居常寢黙冷司閒局自<lb/>
分嵗時寸劄片文不干臺省冀縁謹敇弗累採收然飛<lb/>
語無根狙縠潛擬倐違法從外典守麾倉卒去都靡遑<lb/>
自辯間關居外誰肯為言而譖不亂聰昧果䝉照未踰<lb/>
再禩俄及内遷幽荄賜萌朽骼䝉肉城闕在望頓比玉<lb/>
關之歸傳瑞交華决非淮陽之薄抑臣又聞簮履至賤<lb/>
所收本乎君徳狗馬何預所戀在乎恩主物誠有之臣<lb/>
<pb n="KR4d0021_WYG_037-7b"/>
可無似敢不勉懦為力既力而忠竭肝膽之愚塞分寸<lb/>
之責生年死日質聖誓神疏屏方䖍造朝云阻躬㽞心<lb/>
企感恱叢并<lb/>
　　上謝替赴闕表<hi>案本傳祁由陳州還知制誥時係慶歴三年</hi>
臣某月日都進奏院遽到敇書付臣為差宣徽南院使<lb/>
保静軍節度使王徳用判陳州令臣候交割訖發來赴<lb/>
闕者節音垂召詔底前頒弗棄而收釋憂為抃拜恩匪<lb/>
次戢感無涯伏念臣本以空疎誤䝉記識課勞未騐□<lb/>
<pb n="KR4d0021_WYG_037-8a"/>
寵已華遂自史員入塵禁閣水淺舟膠勢必有然馭拙<lb/>
吻傷理無容濟果煩正議將責罔功伏遇皇帝陛下廣<lb/>
覆由天至慈如父謂樹立之始實出羈平雖進擢以來<lb/>
不由黨援排訾擯刻出憲回仁俾千石以出麾促萬分<lb/>
而自贖甫踰年律特改近藩墜葉重春摧輈復載㑹須<lb/>
輔鎮將授帥臣因得代還以圖收齒聞命歡踊撫已震<lb/>
慙且念蕞爾孤生覿然去國長而多病衰不須年鬢雪<lb/>
紛斑目花眩黑越在遐外積有流憂尚恐狗馬道窮先<lb/>
<pb n="KR4d0021_WYG_037-8b"/>
填溝壑江漢天限無復朝宗敢期踦履之餘倐被召環<lb/>
之賜光華下集首領生歸威靈改加殞越奚報但念九<lb/>
閽在望十舎而遥雖否運已傾决無終塞而清光可仰<lb/>
敢俟駕行甫訖交符即當就道欣榮參㑹澁訥難宣<lb/>
　　上謝知制誥表<hi>按表云三月詔書乃慶厯三年之三月也是月蔡㐮除知練院祁有</hi>
　　<hi>待制詞見本集時祁年四十有七故云臣踰强仕者六年</hi>
臣某言伏奉三月壬寅詔書授臣依前官知制誥者有<lb/>
命自中無階申讓怔忡即忝感懵交顔竊以星署嚴華<lb/>
<pb n="KR4d0021_WYG_037-9a"/>
是司書贊帝猷粉澤専寄彦髦故言之簡煩視人之賢<lb/>
否比綸而演如汗弗收絢日星而森垂薄天淵而充塞<lb/>
號為盛選宜值難才伏念臣天畀以愚學陶所習本縁<lb/>
薄技倫比諸生待罪文林薦紳朝笏預成六典見謂少<lb/>
勤因得㸃筆夾階注言於左史前籌倅府商利于縣官<lb/>
㑹臣兄某越自禁扃擢貳公府伏䝉皇帝陛下憐臣淹<lb/>
久記臣樸忠方以避親尤難試可天語宣示台宰具聞<lb/>
遽内交㦸之深實兼待詔之美此為異等絶駭常均遂<lb/>
<pb n="KR4d0021_WYG_037-9b"/>
使羣議坐讙夸者隂媢得無忌克時凂聰謀蔀屋夜脂<lb/>
觸太陽而銷散幽萌朽枿託厚地以兼容迭為二藩不<lb/>
逺千里而賜環埀洎趨節生歸不圖誤恩復齒中禁荷<lb/>
寵惟谷捫襟若酲且臣踰强仕者六年廢辭叢者三嵗<lb/>
慮窮刀筆氣耗風波壮為病侵衰先老至任焉不稱謗<lb/>
又將興矧今鸞鴻簉庭蘭蕙交畹檢之禹律繂以唐文<lb/>
慶霄光明萬物丹采安可細事菅蒯厠之色絲簸揚粃<lb/>
糠先乃嘉穀撫孤生之匪次寜樂育之當然此盖陛下<lb/>
<pb n="KR4d0021_WYG_037-10a"/>
先置不能以來多士罔遺篤物庸示至仁策十駕之庸<lb/>
駑班四户之凝近上循感㑹俯視官箴敢不勉惰為䖍<lb/>
拂昬于瞭浚明惟恪絜矩以須稍禆慎令之行冀免知<lb/>
臣之諉臣無任循榮抃遇感惕屏營之至<lb/>
　　上謝轉吏部郎中表<hi>按本傳不載此職又歴代名臣奏議有慶歴三年祁為尚</hi>
　　<hi>書禮部郎中知制誥上三路防邉七事本傳亦不載其職今㨿表内誤直禁嚴及直徇郎臺之</hi>
　　<hi>進秩云云以總在知制誥之日未授龍圖直學士之前</hi>
臣某言伏奉制命特授臣尚書吏部郎中依前充職者<lb/>
<pb n="KR4d0021_WYG_037-10b"/>
課容嵗比官得例遷華秩誤躋愧襟罔措伏念臣本縁<lb/>
羈逺誤直禁嚴病與生俱衰先年至間抱風波之悸實<lb/>
依山藪之藏牽勉拙艱婆娑嵗月攸箴未騐不職應誅<lb/>
敢圖公府之署年直徇郎臺之進秩報聞既允付外遂<lb/>
行拜奨綍以驚魂躐華塗而抃股此盖皇帝陛下天無<lb/>
擇覆春不檢和謂陟明之格普頒且宿業之勤必録遂<lb/>
容孤蹟亦被優除謹當澡雪而煩彰施厥采和羊腸而<lb/>
叱度觸雞雨以長鳴苟昧是言有如兹日<lb/>
<pb n="KR4d0021_WYG_037-11a"/>
　　上謝龍圖閣直學士表<hi>按本傳祁以龍圖閣直學此士知杭州留為翰林學士</hi>
　　<hi>首與後一首皆應在慶歴三年</hi>
臣某言今月四日閣門拜受官告敇牒各一道除臣龍<lb/>
圖閣直學士知杭州者層禁叨榮大邦䝉委恩叢非願<lb/>
愧溢乃情恭以聖考上文寶楹胥構大開天策之藴分<lb/>
置金匱之藏間召名儒入當清問因旋題之華構冠學<lb/>
士之美銜咢為峻資罔非崇柬如臣者器資檮昧學術<lb/>
迂孱幸有親逢記無報稱四年待詔姑奉凝嚴之游兩<lb/>
<pb n="KR4d0021_WYG_037-11b"/>
郡佩符不絓循良之目賜還邇著俾演大言扞格衰齡<lb/>
尫綿宿疚胡廣不愆之舊動輒有忘左史能讀之書舉<lb/>
皆未學茲焉弗職况也自知適㑹要藩慎求缺守宰司<lb/>
誤啓制詔聞俞既藉内于神深又節假其蕃翰誼非輕<lb/>
外治實責成目見河圖遂過宣尼之願名留禁闥更無<lb/>
汲黯之嗟斯盖皇帝陛下續短于長勸能以否謂雖一<lb/>
介自有鳴吠之専借曰萬分亦收涓埃之補庸加抆拭<lb/>
垂逮未愚敢忘夙夜之恩以忝身修之永神而可質心<lb/>
<pb n="KR4d0021_WYG_037-12a"/>
不難銘<lb/>
　　上謝宣召入院表<lb/>
右臣今月二十五日翰林書藝董皓至臣所居奉宣聖<lb/>
㫖召臣入院充學士者驛使猥臨天辭垂諭齒收單跡<lb/>
引内禁林列讓靡従寘顔無所竊惟凝宻之署誥命所<lb/>
司朝選慎其咨愈士類託乎清切非有羽産之懿嚴徐<lb/>
之才曷以對揚邇言傳為成訓衍膏潤於方夏鼓笙簧<lb/>
于典謨是惟能賢足暴公議伏念臣懦㝠素禀蹇拙衆<lb/>
<pb n="KR4d0021_WYG_037-12b"/>
知偶縁彫篆之㣲乆被菁莪之育新逢聖誘自力攸箴<lb/>
有事素風遂安所習向從青簡之列越綴皁衣之聨緤<lb/>
組為邦賜環上計入陪星掖祗演綿詞而扞格長年尫<lb/>
劬槁質故疴新疹痊劇相尋淺學空文廢忘㡬半間伏<lb/>
蒲而自乞願剖竹以再麾遽沐俞恩仍遷近職天誘其<lb/>
願人及爾私方具扁舟徑趨守屏不謂玉堂任缺寶詔<lb/>
中留還駭栗之飄危補持荷之空乏郤其訴避敦以恪<lb/>
居旬嵗内而三遷貫情涯而載愓此盖皇帝陛下過循<lb/>
<pb n="KR4d0021_WYG_037-13a"/>
虚譽䧏飭孱姿枉頒召節之華俾蹈髙門之複斂躬圖<lb/>
勉揆奨思酬誓以澡祓䝉心繹求丕律體齊人之編棧<lb/>
謹廸身修探羲易之随風慎裁憲令萬分可采九殞為<lb/>
期<lb/>
　　上謝兼侍讀學士表<hi>按本傳祁徙審官院兼侍讀符學士表内云自去嵗收還郡</hi>
　　<hi>是時當為慶厯四年</hi>
臣某言伏奉今月十一日制命授臣兼侍讀學士者命<lb/>
由中發職匪次加揆寵自循無顔容愧竊念臣天賦愚<lb/>
<pb n="KR4d0021_WYG_037-13b"/>
樸地託羇單去嵗中收還郡符引内自禁以多病之後<lb/>
乗早衰之餘昏眸眩于臨文倦舌呿于論事而堯章煥<lb/>
日漢律丕天形過照而自窮馭已駒而必蹶方將免冠<lb/>
頓首自劾曠僚託迹塵纓復從冗職何言大度併赦弗<lb/>
聞遂令㪚木之流獲預複門之秘恭惟上徳稽古至聖<lb/>
多能當决事之少閒託不明而訪逮尤湏練逹上副咨<lb/>
詢詎容孤生遽謬髙選何以披文玉版摘句清廂覘師<lb/>
尚父之書尊其為道觀太史氏之䇿知所以王匪曰值<lb/>
<pb n="KR4d0021_WYG_037-14a"/>
才居然過聴此盖皇帝陛下愛同芻狗冐若陽膏方詭<lb/>
效于寸長不殚能于再割遂令鯫質進爾清光誓且窺<lb/>
管于天自涔而海漸識三墳之大稍知二首之疑俾免<lb/>
多言是酬洪造<lb/>
　　授龍圖閣謝㤙表<hi>按本傳庠後知政事罷祁翰林學士改龍圖學士庠復参</hi>
　　<hi>政在慶厯五年正月</hi>
臣某言伏奉制命䝉恩特授臣兼龍圖閣學士者停直<lb/>
複門徙恩層閣本縁親而自乞蒙引籍以對除揆寵兼<lb/>
<pb n="KR4d0021_WYG_037-14b"/>
常無顔容愧竊惟先聖有作叢構實典鬱律辰居之嚴<lb/>
襞積霧圖之廣踵華創職稱是取材肇允榮塗何嘗輕<lb/>
授伏念臣識局庸淺術學膚孱入忝玉堂間陪講殿徒<lb/>
以樸忠無餙孤耿自將附湜湜于涇清守嘐嘐于雨晦<lb/>
頼天燾煦曠日保全適以臣兄庠召自外藩復參大政<lb/>
理所宜避地不居嫌稽首請間素言敘懇丐上還于禁<lb/>
籍得専侍于經帷伏䝉皇帝陛下見謂由𠂻特從換秩<lb/>
罷兹要近處以清閒拂佁儗之塵容廕蟺蜎之寶宇伏<lb/>
<pb n="KR4d0021_WYG_037-15a"/>
况臣出入三嵗便蕃五遷四叨學士之名罕見從官之<lb/>
比雖素領焦秃病幹尫癯器極斗筲之容利止鉛刀之<lb/>
割尚當勉懦為立續短俾長倘有補于涓銖矢不忘于<lb/>
隕踣<lb/>
　　上謝復侍讀學士表<hi>按本傳祁以張貴妃事出知詩州甫數月復召為侍讀學</hi>
　　<hi>士表中止停嚴直猶屏大藩曾未半朞亟頒成命正指是也張貴妃事在皇祐元年又慶歴八</hi>
　　<hi>年此五時月祁庠為樞宻祁復為翰林學士          當有一謝表今集内未見</hi>
臣某言今月十八日馬遞到官誥敕牃各一通授臣依<lb/>
<pb n="KR4d0021_WYG_037-15b"/>
前充翰林侍讀學士仍放朝謝者左符待罪方儆常箴<lb/>
中制疏恩遽還近職祓前尤之詿謬艶来寵之便蕃撫<lb/>
已銜榮無顔容愧伏念臣福祚單狹性局憃煩距躍至<lb/>
愚坯陶上教因隨士夫之課謹修官學之方入直文林<lb/>
進簪侍筆從鷄翹之游豫備虎觀之討論薦許為邦俄<lb/>
䝉納節序躋天掖祇演王綸再忝複門之游久奉華光<lb/>
之學至于刪定條約豫法家之議者三年整比京司牧<lb/>
縣官之財者萬計止貪云補罔避謗囂仍因擿句之間<lb/>
<pb n="KR4d0021_WYG_037-16a"/>
嘗逮邇言之訪質當今之謂利病靡敢廋情語前世所<lb/>
以存亡或䝉稱善以孤逺之質荷顒卬之知播于傳聞<lb/>
寜無妬媢何者一金被賞來衆口之毁銷寸的取褒啓<lb/>
百夫之决拾名盛難處援寡易危况復因希濶之儀抵<lb/>
忘誤之禁緣為飛語遂凂至聰所頼公議原情眷慈含<lb/>
垢憫一𤯝之失義有相除在三赦之科愚最無害止停<lb/>
嚴直猶屏大藩曽未半朞亟頒成命舉已除之籍復署<lb/>
禁扉慎數易之宜仍留州閣孤心按堵蹇歩良行此盖<lb/>
<pb n="KR4d0021_WYG_037-16b"/>
皇帝陛下飬以至仁納之大度忍令久棄俄與自新冐<lb/>
陳橛以流膏破幽盆而逗照故緌更飾足追露冕之矜<lb/>
新組交垂遂免寒灰之辱况臣素探前載粗識大方謂<lb/>
事君之盡忠不忘于外知獲罪之無禱有私在天水雖<lb/>
折而猶東石可磨而弗撓謹當宣明厥守煎溉爾疵夙<lb/>
夜匪告于勞淄磷不昧其節河湍日皎有如自誓之言<lb/>
弦勁韋柔参服攸聞之戒獲收涓效歸報洪私<lb/>
　景文集巻三十七<lb/>
</p>
<p>
</p>
  </div>
<div>
<head>景文集巻三十八</head> <lb/>
    <p>
<pb n="KR4d0021_WYG_038-1a"/>
欽定四庫全書<lb/>
　景文集巻三十八<lb/>
　　　　　　　　　　　　　宋　宋祁　撰<lb/>
　表<lb/>
　　讓恩表<hi>案宋史仁宗本紀皇祐二年九月大享天地於明堂殿佘據表内欽柴已事湛露函</hi>
　　<hi>禧及進三品之矣階加八柱之榮數云云蓋即譲進封常山郡開國侯恩也</hi>
臣某言欽柴已事湛露函禧叨預祕樞均推渥典席恩<lb/>
徽之累等捫心極之有涯敢援呐辭啟停蕃錫竊念臣<lb/>
<pb n="KR4d0021_WYG_038-1b"/>
乆塵幾縡無補顯猷仰就徳以日躋罄小心而昭事惇<lb/>
崇秩禮震動殊休歴款先祏而遂見閟宫裒對上靈而<lb/>
升侑文考光華接於旦暮汪濊塞乎天淵内恧衰殘法<lb/>
當侍從䄡如進揖寧善於魯儀肅若動心但欽於漢瑞<lb/>
獲紓不敏之咎已銜大庇之仁敢冀睿明首褒機管錫<lb/>
之崇號訓以懋功進三品之美階加八柱之榮數静言<lb/>
匪服秪足憎慙且夫禮行於郊孰非展寀勲在於䇿斯<lb/>
可歸勤苟曰罔功率為不稱矧當三接之地尤寄百度<lb/>
<pb n="KR4d0021_WYG_038-2a"/>
之宜寵既自叨勸將何有伏望皇帝陛下矜立志之難<lb/>
奪靡間於匹夫察過令而必收罔論於渙汗丐還虛授<lb/>
庸息羣言叩善聴之彌高露危情而偕極期於從欲是<lb/>
免濫官<lb/>
　　謝覃恩轉給事中表<lb/>
臣某言伏奉制命授臣給事中依前充職進封常山郡<lb/>
開國侯加食邑五百户散官勲如故者休成毖祀恩賚<lb/>
庶工録臺蕝之少勤枉帝緡之平施進升官著申衍侯<lb/>
<pb n="KR4d0021_WYG_038-2b"/>
疆榮雖例加愧實中積伏念臣性分疏拙學習空虚逢<lb/>
時盛明與衆倫比向塵詞署自牴禁條嘗從解籍之科<lb/>
亟沐賜環之召老馬無棄姑結戀軒之勞榏木未殫已<lb/>
辯伐檀之誤専陪勸講彌邇清閒居甞刻肌坐或忘食<lb/>
以為鎩翼方奮勢不高飛折足始痊誓無疾走冀保全<lb/>
於晩節慚云補於厚恩㑹國家推攷上儀懋峻宗祀福<lb/>
不専饗澤乃普頒眷鯫薄之孤生忝光華之旅賁瑣闈<lb/>
增秩望郡陪封追論講求之功適當容典之局禮有因<lb/>
<pb n="KR4d0021_WYG_038-3a"/>
革皆中詔自親其文議或糾紛故上心制定其當合任<lb/>
隳官之咎顧偕躐等之遷此盖皇帝陛下徳暢多方仁<lb/>
包有截和氣中律庶彚並甄太陽垂光萬影同見遂令<lb/>
羈宦豫齒褒章步區舍之重深食户租之優富罔功被<lb/>
賜誠無獨讓之階累日儲勞願補他年之最涓分可効<lb/>
糜殞為期<lb/>
　　謝復兼龍圖閣學士表<hi>案本傳祁以祀明堂遷給事中兼龍圖閣學士今集</hi>
　　<hi>内表謝兩次必當時亦兩次加思本傳統言之耳</hi>
<pb n="KR4d0021_WYG_038-3b"/>
臣某言臣伏奉制命授依前給事中翰林侍讀學士兼<lb/>
前件職者恩洗曩愆寵還故授縁榮得忭顧忝成慙竊<lb/>
念臣識局憃冥學機扞格乆塵法從再直禁垣謬誤隳<lb/>
官徬徨去國蘧瑗之老何止於知非石建之愚自甘於<lb/>
抵死永言孤跡俄軫上慈外停刺史之符入引露門之<lb/>
籍用是晝分忘饋夜艾輟瞑收擢短才詭成來效報深<lb/>
恩於骨肉掩餘誚於防川伏遇皇帝陛下修祀合宫均<lb/>
釐環海幸參圖始訖覩告成普賚侍祠例䝉扶秩尚念<lb/>
<pb n="KR4d0021_WYG_038-4a"/>
過雖一解職未盡歸再紆泥綍之褒仍廕霧圖之祕僨<lb/>
膏沃朽破蔀延暉覂駕復驂漸習安行之謹傷禽已奮<lb/>
益懲虚堕之虞敢不祛拂䝉禁申尋典學服攸箴之訓<lb/>
匪懈厥躬有如日之明不忘於素涓分可効躓殞為輕<lb/>
　　亳州謝上表<hi>案表内云二月者乃皇祐三年之二月也據本傳及續通鑑長編祁坐其</hi>
　　<hi>子從張方彦㳺出知亳州庠亦以不戢子弟為包拯所奏於三月罷相出知河南但觀祁表宿疢繼</hi>
　　<hi>作及難參法從願守外藩等語係因疾乞外並無為子引罪之語疑祁知亳州尚在其子事未發之</hi>
　　<hi>前庠知河南則在其子事既發之後</hi>
<pb n="KR4d0021_WYG_038-4b"/>
臣某言伏奉二月詔書差臣知亳州軍州事臣即於三<lb/>
月二十八日到任訖渦陽舊里譙社勝區聮奥二京之<lb/>
間參雄三輔之亞長人如此銜賜無涯伏念臣學本迂<lb/>
疎性非通曉叨塵禁近乆歴嵗時惟悉心以事君不因<lb/>
囘而取福居常斂分動輙省身正以所得之名多浮於<lb/>
實匪衷之服易用致災比年以來宿疢繼作兩鬢紛白<lb/>
餘日何幾雙目眩昏飛花無數難參法從願守外藩伏<lb/>
䝉皇帝陛下裁貸憃愚記憐靣目申擇善地俾總化條<lb/>
<pb n="KR4d0021_WYG_038-5a"/>
顧臣此州所領七縣盜賊數發流亡尚多所賚首麥向<lb/>
登膏㴻仍降力農相忭比屋寖安仰惟清衷無及多軫<lb/>
臣亦早侍祕幄屢耳聖言以四方宣力則和雖一夫失<lb/>
所為負敢不勉責吏事勤喻詔恩向冀刑罰稍衰手足<lb/>
知措倉廩向實禮節可興勉衰僨之殘軀報光榮之誤<lb/>
寵違顔方邇結戀徒深<lb/>
　　定州到任謝表<hi>案續通鑑長編皇祐五年正月壬戌知成徳軍宋祁知定州與本傳</hi>
　　<hi>及此表俱相符合其成徳軍到任在前年七月故表云甫及半朞更忝兹授也</hi>
<pb n="KR4d0021_WYG_038-5b"/>
臣某言伏奉正月日制詔就移臣充定州路都部署兼<lb/>
安撫使兼知定州臣以二月二十五日到任訖由中被<lb/>
詔益北䕶邊外循衰癃隂訟庸短强顔臨部捫感充膺<lb/>
伏以中山之區河朔為劇作國垣扞壓敵喉襟高墉萃<lb/>
而雲聫諸屯班以棊置風俗質儉氣尚强雄從古以還<lb/>
號勁兵處自四道分帥大將須才韓琦以舊臣之勞實<lb/>
首兹選出入六載經營百為補綻成完斂頑就法聲績<lb/>
明具綱條設張考課上聞居治第一伏惟皇帝陛下精<lb/>
<pb n="KR4d0021_WYG_038-6a"/>
覈吏事留意塞防謂琦報政之成進易其地惟定代更<lb/>
之重謹擇於人過聽腐儒俾嗣前最伏念臣稱自寒素<lb/>
得厠班行所習簡牘之功不知軍旅之務比嘗出守止<lb/>
責親民故於嵗成偶紓官坐自塵真定之擢遂總中權<lb/>
之華定命不可以固讓還逺戌不可以不才解徑趨所<lb/>
蒞甫及半朞詎謂僉言更忝兹授官併二組地綿九州<lb/>
且臣自揆所能出羣臣之下逺甚潛計其齒去六十之<lb/>
年幾何論公則應黜乃遷語私則當閒反劇懼溢於喜<lb/>
<pb n="KR4d0021_WYG_038-6b"/>
榮弗蓋慙况此州遭水潦之餘困儲廥之積且食先軍<lb/>
足士以馬强今乃庾乏億秭之饒牧微騋牝之衍賢守<lb/>
未辦况臣至愚謀夫深憂况臣淺識斗筲陋器蒲栁餘<lb/>
隂倚以成功判於諉事然聞生者士所重徇義則輕兵<lb/>
者器則凶忘教斯怠臣既粗識前載數剽大猷雖旅力<lb/>
復弗强知忠孝在所尚當悉心細大自力宵旰奮練戎<lb/>
行綏育生聚有如緩急而可用曾是掊克之靡加至於<lb/>
事當便冝物有長利奉上無𨼆據義固爭敢冀睿慈每<lb/>
<pb n="KR4d0021_WYG_038-7a"/>
賜裁赦乗鄣在逺拱宁賖期心溯凝宸魂棲清㦸<lb/>
　　謝加端明表<hi>案本傳祁在定州上禦戎論七篇加端明殿學士進論在至和二年見歴</hi>
　　<hi>代名臣奏議誥敕在八月見本某轉端明殿學士謝執政啟</hi>
乗塞無狀增秩䝉褒賜予侑頒心顔交靳伏念臣才弗<lb/>
振俗仕偶逢時備内朝臣十有六載學不足膺天子之<lb/>
問文無以代王者之言遂圖外遷冀云少補惟定武一<lb/>
道直契丹右廷咸平以來號勁兵處自夏竦分建四帥<lb/>
韓琦始領九州節制中軍部分諸將琦既進律臣實代<lb/>
<pb n="KR4d0021_WYG_038-7b"/>
居以一介懦儒當萬夫要任誼難辭劇奮靡顧愚然臣<lb/>
所習者藝文未曉者軍旅用非所習雖勤而弗效責於<lb/>
未曉故技必有窮用是再朞居無底績在法云殿惟黜<lb/>
是宜乃䝉皇帝陛下憫乆成之勞排彼譖之侈雖逺猶<lb/>
録謂拙可矜收雲閣之故資著丹殿之新籍仍秩經省<lb/>
未易守藩叢㳫徽章夸嫮鄙邑重降嚴㫖切卻讓封臣<lb/>
亦内揆愚心旁諗公議若循禮疊請則恐涉不誠或固<lb/>
節還恩又似規早罷不有粗使誰扞邊疆例格除音孰<lb/>
<pb n="KR4d0021_WYG_038-8a"/>
尊寵數輒昧涯分祗服器名日三省以自營身九殞而<lb/>
奚報但臣所念者邊務至重敵詐益滋得人失人繫今<lb/>
日輕重知巳知彼為天下安危而有司特用苛法相挻<lb/>
守臣類以生事為解封侯畏怯不敢搖手倉庫虚乏正<lb/>
可寒心建明累上而朝省未從姑息小虧則謗囂立至<lb/>
况臣衰晏素自憃㝠判無成功徒忝休命望審擇於豪<lb/>
俊俾臨統於方隅設張逺謀羈制驕狄因罄敷于感臆<lb/>
竊附列於瞽言朔壘地卑君門天阻被符蠲謁攬綬知<lb/>
<pb n="KR4d0021_WYG_038-8b"/>
榮<lb/>
　　益州謝上表<hi>案祁知益州在嘉祐元年八月到任在次年二月</hi>
臣某言昨被嘉祐元年八月詔書授臣吏部侍郎仍舊<lb/>
職移知益州臣以九月解定州符印十月過闕下又奉<lb/>
詔㫖許朝見靣賜訓敕自見逮辭凡一月即乘驛趨官<lb/>
以今年二月二十日領州事既見官屬即徧詢閭井病<lb/>
利皆言稼穡蕃稔雨暘順時人安常業物無翔價吏下<lb/>
如律邉尉弛虞事便於冝人重犯禁無逖與邇式舞而<lb/>
<pb n="KR4d0021_WYG_038-9a"/>
歌臣身所聞見與言符驗伏乞睿慈少寛勤䘏責臣治<lb/>
理保致靖嘉伏念臣早䝉記識得籍近嚴惟知悉心事<lb/>
君未嘗枉道從衆是以將賀而弔至未譽而毁從一去<lb/>
朝聮四易藩守前日鬚澤變為華顛向時强力鬱已尫<lb/>
瘁今又走五千里之逺委西南靣之雄躐進華資冒取<lb/>
豐秩㫁㫁之技斯罄悠悠之言云何此蓋皇帝陛下翕<lb/>
受庶工善養多士容螢助日收壌培山料録冗微俾充<lb/>
器使然臣愚有所稟志不可遷故直尺若尋自視無愧<lb/>
<pb n="KR4d0021_WYG_038-9b"/>
食荼而薺罔有憚行况兹圖政之辰敢負惟良之委昔<lb/>
王尊一叱其馭便詫忠臣何武轉而上聞粗禆盛徳臣<lb/>
於兹事未謝前人假節方初造廷云阻叢感斯望臨文<lb/>
罔宣<lb/>
　　謝龍圖表<hi>案本傳祁知益州還以包拯言其兄方執政不可任三司乃加龍圖閣學士據</hi>
　　<hi>本集西州猥稁系題云自嘉祐初來州已閲再朞則此時當為嘉祐四年祁自慶厯三年知制誥授</hi>
　　<hi>龍圖直學士至此已歴十七年至表内所云翰林端明者各再龍圖閣侍讀者三今本傳惟再為翰</hi>
　　<hi>林可攷端明則一見於知定州之日未詳其再龍圖則一見於罷翰林學士之時再見於祀明堂遷</hi>
<pb n="KR4d0021_WYG_038-10a"/>
　　<hi>給事中之時侍讀則一見於徙知審官院之時再見於許州復召之時俱未詳其三</hi>
右臣伏奉今月七日中書劄子以臣陳讓龍圖閣學士<lb/>
奉聖㫖令臣依累降聖㫖不許辭讓便令受告敕者危<lb/>
愫數陳嚴音三卻拒命難固䝉寵增慙伏念臣天俾惷<lb/>
愚性止崖介時借其運實不副名然十七年中徧踐美<lb/>
職為龍圖閣直學士者一翰林端明殿者各再龍圖閣<lb/>
侍讀者三今又叢資累華併為異數當今兩制兼職皆<lb/>
不逮臣材劣衆賢而恩冠近列是以亟剖丹若上格詔<lb/>
<pb n="KR4d0021_WYG_038-10b"/>
文渙汗弗收匹夫終奪昔三綬為侈兩印自矜未若臣<lb/>
祕禁經筵寶圖重構銜置重複班級高華此蓋皇帝陛<lb/>
下垂憐衰殘早經驅策因避嫌之請增通籍之榮釦鉸<lb/>
廐駒稱服珍帶山岳施重螻螘命輕論報何階撫躬如<lb/>
隕<lb/>
　　鄭州謝到任表<hi>案祁知鄭州在嘉祐四年四月</hi>
臣某言伏奉四月十九日詔書授臣依前官加龍圖閣<lb/>
學士知鄭州臣見乞免所加職名候朝㫖外已於今月<lb/>
<pb n="KR4d0021_WYG_038-11a"/>
二十四日到任上事訖讓還劇使恩與近藩始冀避親<lb/>
終成冒寵伏念臣器識迂暗年事頽侵前日䕶邉用非<lb/>
所習向來治蜀煩不值能䝉賜代符進遷計職適以臣<lb/>
兄庠冠樞近之秩參調發之繁誼不處嫌理容上訴果<lb/>
沐中㫖許收誤恩復以華資寘於便地陪京甚邇舉族<lb/>
自安此蓋皇帝陛下大造曲成至慈善飬釋臣多懼恵<lb/>
臣更生臣敢不奉揚化條刻誦聖訓尚期寸效歸謝上<lb/>
仁<lb/>
<pb n="KR4d0021_WYG_038-11b"/>
　　謝加常山郡開國公表<hi>案仁宗本紀嘉祐四年十月癸酉大祫於太廟大赦</hi>
　　<hi>戊寅加思百官祁時知鄭州故表内有盛修合食及鄭土之拘等語</hi>
臣某言十月二十三日進奏院遞到敇詔伏䝉聖恩授<lb/>
臣常山郡開國公加食邑實封者制出中天恩臨蕞品<lb/>
捫躬匪稱拜命載兢伏念臣才不適時智非周物坐逢<lb/>
熙序歴踐華塗㑹國家追講曠代之遺盛修合食之享<lb/>
孝思上格臣職駿奔俯惟守土之拘莫預奉璋之助魂<lb/>
馳龍扆魄集駑悰恭惟皇帝陛下凱澤一均至仁四被<lb/>
<pb n="KR4d0021_WYG_038-12a"/>
靡間孱陋例霑寵榮集超列爵之高益厚加田之目涓<lb/>
塵微效夙無補於聖猷穹壌殊私遽併膺於奨典重恩<lb/>
難讓愚悃奚安徒鏤骨以自期庶粉軀而論報<lb/>
　　謝轉工部尚書表<hi>案本傳唐書成祁遷左丞進工部尚書進唐書在嘉祐五年六</hi>
　　<hi>月時祁尚在鄭州至次年始進謝表故云奉去年六月制詔又祁有讓轉左丞劄子見本集</hi>
臣某言奉去年六月二十三日制詔授臣工部尚書職<lb/>
任勳封食實封賜等並如舊仍放朝謝者成命臨下愧<lb/>
汗交顔伏念臣性本迂疎能有涯分論撰清選每得竄<lb/>
<pb n="KR4d0021_WYG_038-12b"/>
名雖邉要至雄亦叨假節奏課弗效誤眷無酬向以衆<lb/>
力成書特恩進秩避讓既卻冒受尚新俄録嵗勤更偕<lb/>
省坐名品尤峻遲暮難堪但四載叙遷已成定制一辭<lb/>
祈免恐近取名輒服褒言肅祇官次此蓋伏遇皇帝陛<lb/>
下廣無遺覆照必逮㣲垂記孤臣普加涉典敢不益勉<lb/>
孱陋愈探典刑肌骨昭銘㳙埃厪效<lb/>
　　讓加承㫖表<hi>案續通鑑長編嘉祐六年二月甲辰詔翰林學士承㫖宋祁遇入直許一</hi>
　　<hi>人主<graphic n="KR2266" url="https://raw.githubusercontent.com/kanripo/KR-Gaiji/master/images/KR2266.png" mimeType="image/png"/>藥祁以羸疾請之也加承㫖在五年中祁卒則在是年五月丁酉</hi>
<pb n="KR4d0021_WYG_038-13a"/>
右臣今月二十二日閤門降到誥敕各一道授臣翰林<lb/>
學士承㫖依前兼端明殿學士翰林侍讀學士者聞命<lb/>
震驚撫躬愧汗伏念臣病求解郡恩許還朝獲便醫藥<lb/>
之良以救桑榆之晩是為再造舉戴深仁然自休偃於<lb/>
私居尚苦纒綿於舊疹深虞盈滿遂致顛隮今兹詔除<lb/>
尤出望外且承宻㫖者或膺疾召或訪欲謀法從翠華<lb/>
之嚴恭持紫櫜之重必資該敏仰副眷求如臣者年事<lb/>
頽侵氣力衰耗且責於必不能者敗加所不宜授者僭<lb/>
<pb n="KR4d0021_WYG_038-13b"/>
實累公議致速身災自知甚明人言將至伏望皇帝陛<lb/>
下推雲戢霈破蔀延光許回誤恩少安危悃誓堅九殞<lb/>
歸謝鴻私<lb/>
　<lb/>
　<lb/>
　<lb/>
　<lb/>
　景文集巻三十八<lb/>
</p>
<p>
</p>
  </div>
<div>
<head>景文集巻三十九</head> <lb/>
    <p>
<pb n="KR4d0021_WYG_039-1a"/>
欽定四庫全書<lb/>
　景文集巻三十九<lb/>
　　　　　　　　　　　　宋　宋祁　撰<lb/>
　表<lb/>
　　代章集賢讓拜相第二表<hi>案章得象字希言歴官承㫖景祐二年知樞宻</hi>
　　<hi>寶元元年同平章事</hi>
臣某言確摯上陳危言若訥猥煩敕曉尚閟俞從内省<lb/>
冒陞罔諧寧舍臣聞力不勝而强用者儋石益之則躓<lb/>
<pb n="KR4d0021_WYG_039-1b"/>
視既勞而猶察者輿薪值之亦昏何則才局於素定之<lb/>
倪效屈於用多之廣早明兹理敢誓固辭伏念臣本自<lb/>
諸生不經逺物雖圖筮仕止望易農嚮縁邇禁之聮遂<lb/>
忝鴻樞之領投髖嬰屢缺之畏躡足微必勝之籌衆不<lb/>
可誣事皆已試寕足越司天宰之柄上憲乾台之華昏<lb/>
於已窮躓乎强用名器者天下之重師尹者列辟爾瞻<lb/>
濫始於兹下安取法抑又聞宜負而乘小人之盗實招<lb/>
不狩有鶉無功之禄為刺巧於室者弗令橈而貽壓愛<lb/>
<pb n="KR4d0021_WYG_039-2a"/>
其器者非欲滿而就傾如臣所懐舉皆類此况今權剛<lb/>
俾乂憲度交修方當訪弱翁之賢總領衆職資胡廣之<lb/>
問練逹朝章無令蕭枕之餘首玷論思之地伏望皇帝<lb/>
陛下念任人之尤重諒省分之足矜質臣以彼己之言<lb/>
許停贊制免臣以疾顛之咎俾示曲全耆哲在廷俊髦<lb/>
布列枚功而舉謀國必臧瀝危款以罄聞仰睿音之垂<lb/>
可<lb/>
　　代楊太尉讓加節度使第一表<hi>案楊崇勲字寶臣明道元年授檢校</hi>
<pb n="KR4d0021_WYG_039-2b"/>
　　<hi>大尉山南東道節度加樞密二年同中書門下平章事</hi>
臣某言伏奉今月某日制命以修葺大内了畢加臣某<lb/>
官落成在旦懋賞均禧由置局之有經枉推恩而異等<lb/>
罔功已甚拜賜不遑竊念臣自闒茸之中遘亨嘉之會<lb/>
器非適用食乃浮人椎頓少文罔裨于紀律樸忠自任<lb/>
僅宿于官箴猥䝉大度之容進貳中樞之職一昨大營<lb/>
層構别建攸司領使以上公之尊咨副于邇臣之列不<lb/>
圖推擇偶及妄庸臣于斯時罔及崇讓誠以二宫側身<lb/>
<pb n="KR4d0021_WYG_039-3a"/>
之際百役僝功之辰冀率寸長仰寛旰食其如庻民樂<lb/>
勸百堵竝興有茂宰以見規有勞臣之宣力臣但參陪<lb/>
廟算奉行符節無黍稷之重無涓壒之勞訖太紫之雄<lb/>
成塞天淵而渙汗猥紆成命序進寵名錫號以紀庸爰<lb/>
田而衍食本兵劇職疏社近藩而臣退省其私何力之<lb/>
有掩上之功則在體不順掠下之美則多謗其興取身<lb/>
之災為國深悔兩失其道人將謂何伏望皇帝陛下收<lb/>
已㴻之仁據循名之實許還誤賞無俾濫官責其陳力<lb/>
<pb n="KR4d0021_WYG_039-3b"/>
之㣲紓以害盈之咎日有三舍或遇感而必移志在匹<lb/>
夫信有誠而無奪援天惟切得請是期<lb/>
　　代楊太尉謝加節度使表<lb/>
臣某言近以䖍奉制恩驟膺寵數尋露章而再凟冀還<lb/>
賞於至公洊沐慈音仍㫁來表祈天靡諒拜命知榮竊<lb/>
念臣論品下中賦材弱植縁先朝之誤寵收一介之㣲<lb/>
勞感會風雲汙塵名器執戈外禦適遘偃兵之期涉級<lb/>
序升遂竊登壇之拜總提師律拱衞宸居積日為慙無<lb/>
<pb n="KR4d0021_WYG_039-4a"/>
勞可紀不圖聖奨擢貳近樞坐席未温營宫勿亟咨宰<lb/>
庭而命使挾戎帥以領徒曾是妄庸亦參經畫逮落成<lb/>
之告始顧居逸以興懐百詔攸司聿陳盛禮應天以實<lb/>
裒對於廟靈與物惟新茂宣於雷解祈年易日集福推<lb/>
恩而臣底績至㣲備員有素因端闈之第賞紆温檢以<lb/>
開榮視秩本兵建藩維翰益勳臣之殊號增采邑之真<lb/>
封矧基命預聞邇臣同體上方引咎克謹於盈成下或<lb/>
分功何顔於啟處寵靈踰分震怖裝懷瀝懇固辭成命<lb/>
<pb n="KR4d0021_WYG_039-4b"/>
難寢亟煩褒諭祇益罪尤斯蓋伏䝉皇帝陛下變復在<lb/>
辰寛仁布度姑厚惟平之施勉從寜僭之科臣敢不祗<lb/>
服訓言罄輸忠力防幾事之誡無俾害成佩進忠之言<lb/>
更思盡瘁永惟素守用質幽神<lb/>
　　代上皇太后第一表<lb/>
臣某言斯干勿亟式壯宸居麗澤遂行首褒樞管省貪<lb/>
天而冒賞舉跼地以增憂竊念臣智效有涯親逢為幸<lb/>
宜疎而粺濡翼於梁倚上聖之兼包遏煩言之舉劾擢<lb/>
<pb n="KR4d0021_WYG_039-5a"/>
於宿衞外佐樞衡間屬完復宣温繕圖輪奐事資専逹<lb/>
别建攸司官必有聮用均底績臣始從末至遽貳敷求<lb/>
冀千慮於參禆希萬分於報稱而寸長自驗任重咸知<lb/>
上則祇稟於謀謨次乃倚成於衆力秩未加而爭勉功<lb/>
不日以慶成千門翬飛百堵山立而臣委此在列拱黙<lb/>
居官訖乏僝功之能仰禆煩使之任今乃温辭誕告列<lb/>
位徧聞特移近鎮之崇兼領上公之秩任官宻勿廩食<lb/>
豐融曾是冒居疇能安處雖含垢者天道姑務樂成而<lb/>
<pb n="KR4d0021_WYG_039-5b"/>
觖望者衆心無容厭服伏望皇太后陛下察其退省恵<lb/>
以克終追改命書弗加虚飾必若篤臣鄰之分懋功賞<lb/>
之科則陳力有期或容於積日陟明無濫更俟於宣勞<lb/>
臣止乞比類近班例外彝序庶乎不僭以肅無厭願囘<lb/>
從欲之仁垂采薄言之訴怔忪於此俞可是期<lb/>
　　代第二表<lb/>
臣某言臣近以崇進寵章輙騰讓奏大言垂答成命未<lb/>
還慙衷所并懾處無措竊念臣材姿蹇淺地望單平獲<lb/>
<pb n="KR4d0021_WYG_039-6a"/>
對聖期遂階樞柄汲深綆短自審於無能材敗錦傷慮<lb/>
隳於有典值國家從周考室嗣禹卑宮獲贊事經亟成<lb/>
丕績惟當陽之引咎因肆眚以翔仁首眷近班並推異<lb/>
數鴻私交委危懇匪寕何則宻勿之司體均休戚彌縫<lb/>
之任責在臣鄰當九重旰食以勵精寧百執晏安於受<lb/>
爵上虧治表俯畏人言伏望皇太后陛下垂照危悰曲<lb/>
全瑣質重名與器罔俾于官邪收綍以綸特從於人欲<lb/>
儻逭易盈之責實銜再造之私<lb/>
<pb n="KR4d0021_WYG_039-6b"/>
　　代謝皇太后表<lb/>
臣某言近膺制命崇進寵章再瀝危悰冀囘誤賞俄枉<lb/>
㫁章之㫖俾遵踐次之規徇守莫從拜嘉何幸竊念臣<lb/>
本由羈齒復遘亨期頃在先朝已嘗劇職協華繼照圖<lb/>
舊見收擢領干城留參離衞漢臣少戅僅乃過之林父<lb/>
盡忠自知底止偶偕天幸遂貳帝樞親佩疇咨之言預<lb/>
聞甚衆之事營宫度室權使慮功匪伊乏人姑願宣力<lb/>
而靈臺勿亟斯干落成惟翼翼之小心答高高之深戒<lb/>
<pb n="KR4d0021_WYG_039-7a"/>
肆類霄極祇格廟祧沛為鴻思賚及羣品薰至和於有<lb/>
截示昭徳之不違乃眷臣工並推奬數而臣揆庸最淺<lb/>
進律首加奄土宇之昄章擁名器之烜赫疾顛是懼薄<lb/>
訴載勤而孤根莫隔於青春幽盆遂均於白日循墻罔<lb/>
獲濡沫增慙斯蓋皇太后陛下協暢懿綱輔成至治謂<lb/>
已行之賜寧僭而不收俾無用之臣未勞而先禄敢不<lb/>
力希汝弼務告斯猷式是柔嘉保乎慎宻循孤生而有<lb/>
託喻厚報以無涯<lb/>
<pb n="KR4d0021_WYG_039-7b"/>
　　代楊太尉讓樞密使第一表<hi>案楊大尉即楊崇勲</hi>
臣某言伏奉今月五日麻制授臣依前官充樞密使餘<lb/>
如故者躐等之恩猥加蕞質本兵之地超以宗工聆誕<lb/>
告以不遑撫危心而如灼竊以天人感㑹之要夙夜宥<lb/>
密之嚴號為樞衡罔私名器自匪安世之慎林父之忠<lb/>
履無重綱之疑進有九鼎之重必程兹效始免冒居如<lb/>
臣者根柢㣲材斗筲近器親逢聖旦假歴要塗將將之<lb/>
仁上依於漢度師師之序乆玷於堯官中寢告成攸司<lb/>
<pb n="KR4d0021_WYG_039-8a"/>
可力例䝉霈寵改就近藩讓不獲從坐猶未暖旋頒渙<lb/>
號俾正使名總異數以大來匪孤臣之克荷且臣聞之<lb/>
愛官同乎美錦用士異於積薪使人皆學製則百度且<lb/>
虧後而居上則有功不勸而况擢於數臣之末抗乎三<lb/>
事之尊力且未陳進仍無漸伏望皇帝陛下據其器使<lb/>
貸以滿盈追罷徽章許仍故處用勤補過少冀於萬分<lb/>
歴級升階况存於有典庶全邦體恭俟天從<lb/>
　　代上皇太后第一表<lb/>
<pb n="KR4d0021_WYG_039-8b"/>
臣某言隆名烜赫異數便蕃辱誕告於王庭俾顯升於<lb/>
樞府缺然無狀惴若臨淵竊以運動二儀本之樞軸昭<lb/>
明萬事責在股肱自置使以居中匪得人而莫可况丁<lb/>
下武尤慎曠僚伏念臣系本孤平材㣲開濟由驂之靳<lb/>
四服於馳驅如山出雲偶邀於期㑹任圖大事蔑報萬<lb/>
分因考室之㣲功辱改藩之茂渥號封兼列錫予孔蕃<lb/>
方且澡雪憃㝠講求故實俟愚者之一得塞小人之攸<lb/>
箴而成命洊頒榮階逾縟由數臣之後進領上司未三<lb/>
<pb n="KR4d0021_WYG_039-9a"/>
旬之間再煩大貺顧惟冒處實速多言且用在材表者<lb/>
有必窮之期賞超功外者無能守之實下取四夷之哂<lb/>
上紊百工之倫祗悔既多害盈可待伏望皇太后陛下<lb/>
諒其悃愊輟乃寵章且延積日之期俾竭寸長之效漸<lb/>
希有補乃議叙升在授受以為宜亦等威之不僭倘䝉<lb/>
順許是免顛隮<lb/>
　　代楊太尉讓樞宻使第二表<lb/>
臣某言昨以肅膺茂典進列上樞亟露奏函願還賞典<lb/>
<pb n="KR4d0021_WYG_039-9b"/>
蕞爾之誠無感往哉之訓不移夙夜以思懜慙罔寘竊<lb/>
惟官可以闕不可任非其人邑雖與多無容假之以器<lb/>
何則十手甚衆百度所叢允當則丕命其承虚授則浮<lb/>
言胥動况幾微開策左右仰承累苟及邦身焉賴寵臣<lb/>
甫從末至未究大猷猥屬建元例䝉進律己忍慙而冒<lb/>
處冀陳力以少疇寧謂宸衷過私贊畫旋降正名宥密<lb/>
之署財成一二之幾内揆妄庸曷先勝處夫棟幹或橈<lb/>
則困於衆材馬力巳殫必覂其所駕國之闕政常必由<lb/>
<pb n="KR4d0021_WYG_039-10a"/>
之士有食功亦宜底止伏望皇帝陛下追收允令改命<lb/>
能賢暴剡牘於百工紓賤軀之九殞罄敷危控䖍俟俞<lb/>
從<lb/>
　　同前上皇太后第二表<lb/>
臣某言近膺明制擢拜上司入並宗臣對執樞柄尋露<lb/>
情於尺奏冀收縟於誤恩答命雖頒俞音彌阻省循至<lb/>
再震越無從臣聞善持器者不欲滿而就傾巧度材者<lb/>
不使曲而强直物宜尚爾人理則然故責功者過量乃<lb/>
<pb n="KR4d0021_WYG_039-10b"/>
傷陳力者不能而止敢援斯喻備述愚衷竊念臣慮靡<lb/>
經邦官纔宿業獲階近綴未及半朞爵與衆而例加讓<lb/>
䝉恩而弗聼瘝官之誚曷日可逃不圖含垢之仁復舉<lb/>
揚庭之典知小謀大任重道悠國有曠官身餘後咎脫<lb/>
致彝倫之紊寧容一介之誅伏望皇太后陛下體㫁㫁<lb/>
之能居然筮短察縷縷之請罔俾官邪許停授受之恩<lb/>
實荷平成之賜<lb/>
　　代楊太尉謝樞宻使表<lb/>
<pb n="KR4d0021_WYG_039-11a"/>
臣某言昨以叨膺茂典入管鴻樞伏省户以陳章丐綈<lb/>
囊之收霈危悰再凟明制必行懼煩失以致尤輒進思<lb/>
而冒處臣聞佐王基命簡在臣鄰秉軸居中本之兵柄<lb/>
非有號令風采為下所瞻則必愊臆謀謨熙天之載異<lb/>
於兹道孰匪曠官竊念臣材庸乏施地寒寡援與顔行<lb/>
之下因得累勞陪周衞之中罕嘗進熟見容漢皇之度<lb/>
乆總軒師之營貳宰繁機佐經中寢㑹落成而不日因<lb/>
毖祀以祈年汪濊深仁道迎協氣而臣沸從災異之變<lb/>
<pb n="KR4d0021_WYG_039-11b"/>
更加名器之多寢黙懐安委蛇就列内循無狀自詭必<lb/>
酬何月律之未淹沭天私而載造擢於末綴遂正近司<lb/>
輒成奏以讓還枉深辭之切敕薄言匪控進拜增羞助<lb/>
百姓之昭明行虞辱國干六符之疏濶舉畏談天斯蓋<lb/>
皇帝陛下養以至仁赦其少戅同五帝之親事不及有<lb/>
司俾一介之孤臣無空大位敢不益勤緜力罔伏舊章<lb/>
期有補於萬分敢自紓於九殞<lb/>
　　同前謝皇太后表<lb/>
<pb n="KR4d0021_WYG_039-12a"/>
臣某言近叨恩制俾正樞司伏閤上言願還於成命斷<lb/>
章催拜再枉於慈音固讓莫諧冒居何幸竊念臣液樠<lb/>
材散培塿地卑獲對聖期屢揚劇任敵王所愾既㑹於<lb/>
偃兵積日之勞何從而塞責洪惟職覆深諒由衷斯謀<lb/>
斯猷罕嘗入告予求予取不議汝瑕惟先帝之舊人貳<lb/>
禁庭之幾事屬圖考室兼議僝功燕寢乃安顧成並享<lb/>
紀年肆眚舍爵計功首膺無戲之言已援于宣之數僭<lb/>
夫國典布在人言豈謂天眷謬加寵章尤渥靡倫彝序<lb/>
<pb n="KR4d0021_WYG_039-12b"/>
超據上游壅薄訴於危心隔蓋高之善聽光華異等震<lb/>
抃裝懐三接諮諏未識主臣之對萬幾處可曷臻宻靖<lb/>
之風乘是泰來缺然升授此蓋伏䝉皇太后陛下道敷<lb/>
善養人不備求貸衞綰之孰何取子顔之謹質特捐厚<lb/>
禮期責寸長顧懋賞以不訾誓捐軀而有所<lb/>
　　代楊樞宻謝加恩第一表<lb/>
臣某言廟耤藏儀並修於典業飲勳論至申告於治朝<lb/>
顧無狀之具臣濫本兵之右職便蕃荷寵慙姡交顔竊<lb/>
<pb n="KR4d0021_WYG_039-13a"/>
聞賞以功為重輕官用能為次序故公器者假之於下<lb/>
則伐檀之刺興天秩者授之以庸則緇衣之風勸上闗<lb/>
損益昭見典章如臣者志抱樸忠任非文敏攀鱗附翼<lb/>
實出親逢壯事老謀驗於已試擢升宥宻未閱嵗時䝉<lb/>
含垢之至仁遏空飧之横議亶惟天幸亟相帝容陪騩<lb/>
乗以清塵從春旂而賑士徧升七室用劭九農而臣自<lb/>
始屬圖則乏倪寛之建白逮於相禮則有孟僖之坐慙<lb/>
奉凝蹕之還衡琢温瑜而升冊曾㣲千慮少答萬分免<lb/>
<pb n="KR4d0021_WYG_039-13b"/>
戾為多開榮非覬又况崇階異數衍食陪封即舊以表<lb/>
其新臨懼更延其寵臣躬雖幸國體謂何儻腊毒以冒<lb/>
居實敗材之行及伏望皇帝陛下推明有典詢逮羣言<lb/>
用必役其所長賞不加於非次收還成命昭示陪官弗<lb/>
興鐘鼓之妖俾緩氷淵之懼探情非飾凟聖奚逃<lb/>
　　同前上皇太后第一表<lb/>
臣某言廟筵升祼陽土就耕並成希濶之儀徧第臣鄰<lb/>
之賞顧惟輶眇猥玷近樞優渥首加震惶罔寘竊念臣<lb/>
<pb n="KR4d0021_WYG_039-14a"/>
器非適用材不及中感㑹風雲湔除埃壒厯更華劇滋<lb/>
騖嵗時曾不能僶俛宿官從容進執建明事望練逹政<lb/>
宜徒以上庥晏晏之仁中懐齪齪之謹曲輪直桷有性<lb/>
分之専乘雁雙鳬無盈虚之係入司機管參决謀謨屬<lb/>
以慈極奉先長君勸穡枚枚閟宇薦一徳之馨香畇畇<lb/>
大田震九陽之滿眚禮兼今昔聲塞天淵而臣但荷親<lb/>
逢絶無云補將順其美則當國之輔在焉屬圖其儀則<lb/>
搢紳之儒戾至安可因飲至之際遂竊崇階無計功之<lb/>
<pb n="KR4d0021_WYG_039-14b"/>
差例增采户使勞臣觖望多謗沸騰尚貽斁於代天諒<lb/>
胡顔於接晝伏望皇太后陛下察其知止恵以有終協<lb/>
贊當陽垂收渙汗且夫物過於鑑則照有必窮鼎渥其<lb/>
刑則餗將必覆願為慈䕶矜允危悰或免戾之可期實<lb/>
捐軀而知報<lb/>
　　代宋資政謝大學士表<hi>案宋綬字公垂歴官參知政事資政殿大學士</hi>
臣某言伏奉制命云云者大言申奬清職踵華揆寵欲<lb/>
驚置顔靡所竊念臣稟生朦弱循志樸忠典學在勤課<lb/>
<pb n="KR4d0021_WYG_039-15a"/>
功寡要惟仁與義慕大夫之求匪智而愚為有道之累<lb/>
逮事真考已列從官愛不汝疵舉知帝力伏惟皇帝陛<lb/>
下遹成丕烈樂育謭材専録文林之勤召升嚴署之邃<lb/>
嘗令守屏旋詔歸臺肇啟祕宸顯標通籍時惟輔相之<lb/>
缺忝貳論思之餘躋聖在宸備員取悔䝉收還於機務<lb/>
乃厭息於謗言改服禁班别陪經省仰縁簪履之舊奉<lb/>
望帷幄之中然而志以憂摧氣隨懼奪煩心易感末疾<lb/>
間乘孰為四體之勤纔煩三月之免彌年無狀有衆具<lb/>
<pb n="KR4d0021_WYG_039-15b"/>
知敢圖則哲之明更濫惟名之假矧兹峻等創自先朝<lb/>
未始平除蓋無常置本臣鄰之均逸故位絶以至優寧<lb/>
容孤生冒處兹任竄景風之餘曲取鞙佩之深譏斯蓋<lb/>
陛下夙諒孤危審非讎黨大明垂燭蔀屋之家罔遺和<lb/>
氣僨蒸拔楊之柢重茂靜循榮渥夐絶常均儻可效於<lb/>
寸長誓無忘於夕隕<lb/>
　　代謝加恩表<lb/>
臣某言昨以䖍貢露封讓還渥典呐辭雖逹善聽靡囘<lb/>
<pb n="KR4d0021_WYG_039-16a"/>
煩深詔以為言俾㫁章而趣受拒恩難凟拜賜奚勝竊<lb/>
念臣稟質至愚逢辰最舊乆參宰政訖乏寸長嚮屬三<lb/>
嵗常郊萬靈介祉翼翼文考推以配天實實閟庭盥而<lb/>
竝薦得陪顯相協藏上儀居謝徐生之容無俾伯始之<lb/>
問何言飲至亦與疇勞内積冒居之慙慮開觖望之隙<lb/>
丐收茂渙用穆彞經而遴布俞音慎行出令廢其悃愊<lb/>
敦以寵靈表雲臺之美名賁巖廊之要望階章魏品之<lb/>
峻勲柱楚官之華參萃於斯為榮尤至得非寧賞而僭<lb/>
<pb n="KR4d0021_WYG_039-16b"/>
在邦體之則然匪汝為疵恃君養而無恐輙膺敷錫增<lb/>
激懦衷此蓋陛下欽待臣鄰懋明憲度禄以為砥冀磨<lb/>
鈍於人賜不踰時示勸能於後遂令緜薄首被慶私惟<lb/>
百慮以勉修期萬分之稱報<lb/>
　　代孫侍郎謝加龍圖閣學士表二首<hi>案孫奭字復古仁宗即位</hi>
　　<hi>遷工部侍郎天聖中加龍圖閣學士</hi>
臣某言天臺封劄忽被於癯姿神閣直圖俾陪於清綴<lb/>
即支離之病叟參汗漫之仙游崇讓無從省躬增㥏竊<lb/>
<pb n="KR4d0021_WYG_039-17a"/>
念臣材非傑出世本曠僚志安草茅望隔青紫逮事真<lb/>
考擢備從官預擁橋門之經俄待承明之詔力非稽古<lb/>
陳車服以既多義乃不耕食囷禾而太厚託上仁之廉<lb/>
養匪予取以見疵訖乏寸長以終無補陛下丕承在旦<lb/>
善貸均休念舊物以軫慈由至愚而取信每縁沛洽洊<lb/>
辱進升出則陪清道之遊入則奉邇言之問龍光所集<lb/>
儒者罕階頃縁匪服之災迭遘負薪之疾氣一交遌體<lb/>
不自支陟月卧廬移書請急方將再拜歸道漸露乞骸<lb/>
<pb n="KR4d0021_WYG_039-17b"/>
之求百工咸熙少息瘝官之議雖私悰内斷㑹成命已<lb/>
頒謂寶構之嚴凝號文林之極摯青蒲規地近接禁林<lb/>
朱葉藏文居然帝所以原簪之未棄俾龍署以叨榮嘉<lb/>
亨允鍾夙慕深計且臣忝識大分乆服近班伸於至明<lb/>
誼不徒讓又被寵先帝結犬馬之戀深歸報二宫慮桑<lb/>
榆之日短苟逡巡違命偃蹇懐安上孤圖任之私下取<lb/>
自高之譽臣雖無狀寧昩所歸輒拜貺以自大誓糜軀<lb/>
而有地儻神明之觀未耗而筋力之能可求尚當夜思<lb/>
<pb n="KR4d0021_WYG_039-18a"/>
晝行克守無邪之戒早入晩出懋敦時敏之方展四體<lb/>
以上酬泯百生而後巳<lb/>
臣某言蓽户病居方累支離之歎蘭圖祕構忽塵清切<lb/>
之司駭細劄之已行躍羸軀而祗受一辭罔遂三省增<lb/>
慙竊念臣學術本疎行能無算起家東鄙玷跡周行紆<lb/>
真聖之誤知偕邇臣之旅進淺謀料事無助幄中之籌<lb/>
直道干時常貸道邊之死計功未效僭賞云多恭遇皇<lb/>
帝陛下察無他膓垂矜舊物忘其蓬顆之陋飾夫犧木<lb/>
<pb n="KR4d0021_WYG_039-18b"/>
之文超羾神深洊陪講勸而臣將身寡術匪服挻災及<lb/>
此首冬繼成淹卧造朝希濶伏枕纒緜且念舊章不忘<lb/>
臣則無胡廣之智大事垂問臣則乏仲舒之才在九罭<lb/>
以不盈去雙鳬而非少宜先引避以肅懦貪私計未行<lb/>
洪恩俄降罔示汰澄之責更階嚴近之資臣夙夜自惟<lb/>
揆卜宜審且下知止足蓋一身之謀上所懋官為百辟<lb/>
之舉苟云圖大無容後公詎可逺忘先帝之恩近矜小<lb/>
讓之節臣知非是物誰謂宜用僶俛以拜嘉勉婆娑而<lb/>
<pb n="KR4d0021_WYG_039-19a"/>
陳力冀調醫齊益就平彊厲乃樸忠絶其吐茹庶逭玉<lb/>
堂之汙少禆黄髪之詢一死可留期報恩而不朽三軍<lb/>
能奪誓刻志以無渝至禮不文感悰奚隠<lb/>
　　代鄭公授知制誥謝表<lb/>
臣某言伏奉制命䝉恩特授臣本官知制誥並賜金紫<lb/>
者祗居宰庭猥具代言之章參華掖署遽塵通貴之階<lb/>
寵溢所涯畏深餘慄竊以隨風之命本鼓舞於庶方成<lb/>
綍之言實權輿於四禁張官至重責實惟艱自非業廣<lb/>
<pb n="KR4d0021_WYG_039-19b"/>
器閎文深識敏揆雅奥之明義屏愆忘於舊章則何以<lb/>
參直祕曹對司允令慎徽布度克成近雅之風給藻㑹<lb/>
機仰賁彌文之化親逢景運遴柬惟人若臣者篆刻偏<lb/>
才簮纓墜緒緬先枌之占籍叨神壌以陶風不觀非聖<lb/>
之書僅承遺業竊冀上農之禄庶代寒耕㑹天歴之初<lb/>
元舉貢條之舊式猥縁薄技升冠甲科一命卿僚貳參<lb/>
郡政逮及𤓰之趨節旋給札以試言超踐宫坊入塵史<lb/>
觀承人之乏遂贊計籌遘天之瘥自嬰家釁痛上恩之<lb/>
<pb n="KR4d0021_WYG_039-20a"/>
未報分餘喘以斯淪哀紀俄周槁骸故在辱台符之振<lb/>
叙復朝紱之光華荐居勾失之司仍貼記言之局嵗逢<lb/>
㑹課例及當遷陟諫省以尸榮彌縫未效坐禮闈而辨<lb/>
秀衡藻無禆靜言備位之慙宜寘黜幽之典乃䝉皇帝<lb/>
陛下敷求介善樂育羣材念乆次於書林絶先容於仕<lb/>
路特頒俞㫖改命清司因程奏之升聞紆睿辭之訓敕<lb/>
就加金艾之服以奬朝廷之容况職業所存典章可復<lb/>
各居一户非人則上動祕躔分押六曹值日則専司進<lb/>
<pb n="KR4d0021_WYG_039-20b"/>
畫詎伊庸懦可稱恩華然汗令之已行顧駑筋而思勉<lb/>
謹當奉循丕律輸罄樸忠寢階寡悔之方用畢捐生之<lb/>
報臣無任戴天荷聖激切屏營之至<lb/>
　<lb/>
　<lb/>
　<lb/>
　<lb/>
　景文集巻三十九<lb/>
</p>
<p>
</p>
  </div>
<div>
<head>景文集巻四十</head> <lb/>
    <p>
<pb n="KR4d0021_WYG_040-1a"/>
欽定四庫全書<lb/>
　景文集巻四十<lb/>
　　　　　　　　　　　　　宋　宋祁　撰<lb/>
　表<lb/>
　　代中書謝表<lb/>
五芝封檢忽頒星掖之文六枳維邦遽貳夏卿之秩驟<lb/>
叨成命若蹈嚴淵竊念臣材不逮中生惟薄祜遘協華<lb/>
之聖旦託聞道於先師淳濯槁梧之瞑䝉被菁莪之育<lb/>
<pb n="KR4d0021_WYG_040-1b"/>
洪惟真考顓訓儒猷滌天覽於書林滙化源於璧沼誤<lb/>
咨艱拙入備詳延誠雖厲於月將慮曷周於天咫以規<lb/>
為瑱訖無助於四聰有禄乘軒但貽譏於十手大明繼<lb/>
照時敏聿修識姓名於皁衣軫慈憐於踦履忘其多悔<lb/>
擢以近班日參桓郁之擁經孤奉漢家之前席矧惟兼<lb/>
領殆有數司外則閲四方之副封次乃主一王之儀典<lb/>
虞庠弦誦領厥官聮駉野驪黄専其使局顧寸長之易<lb/>
竭徒多口之成尤且復強力弗支華顛寖薄第家移病<lb/>
<pb n="KR4d0021_WYG_040-2a"/>
時容襆被之歸䝉笏書思每代臨文之忘賴九重之矜<lb/>
體免萬坐於刑章况在榮名敢懐貪覬乃䝉皇帝陛下<lb/>
至仁格物大度包荒兹因毖祀之升禋更録微勞於飲<lb/>
至以為寧過而立固愈於廢人大徳曰生無容其歸報<lb/>
罔僉羣議特出宸謀頒温潤之厚辭極龍光於邇著下<lb/>
收枯木備用於皇居未極景風先行于賞典三循牆而<lb/>
靡讓九復貫以何言謹當内激誠明仰祇猷訓參一二<lb/>
而交戒蔽三百於無邪白璧可為慎守先儒之行鳴雞<lb/>
<pb n="KR4d0021_WYG_040-2b"/>
不已庶無時夜之渝極爾蕞軀期於上報<lb/>
　　代中書謝不允降官表<lb/>
一昨緒求天意傳致國章引咎曠僚祈恩貶秩冀以奉<lb/>
大君之罪已塞黎獻之攸箴洪惟上仁務全治體諭以<lb/>
包荒之徳㫁其昧死之章違命莫諧循幸兼極竊念臣<lb/>
等共陳膴仕獲對顯時遘睿化之日昭乏深謀而夕訪<lb/>
罔能燮定迺及薦饑屯甘㴻於西郊漫貪蝗於南畝江<lb/>
淮土著靡室靡家齊魯力田為凋為瘵百賈皆震九扈<lb/>
<pb n="KR4d0021_WYG_040-3a"/>
大殘上軫如傷之懐申濟何辜之困切敕長吏還定流<lb/>
人振廩化居緩征濶賦因復省大庖之舉聿遵古訓減<lb/>
備冊之號以奬至誠過不下移誼無文應而臣等繋同<lb/>
休戚均下惨舒進見巖廊與知肜日之誡論思前席親<lb/>
覿雲漢之憂蔑陳稱報之方自保宴安之地遂圖降品<lb/>
聊示責躬答皇矣之臨觀助勃然之興化言闗清覽情<lb/>
盡懦衷伏䝉皇帝陛下深䕶汝疵罔譏彼相奪其小節<lb/>
納以大猷責孟明之忠俾增厥政重張武之賜式愧其<lb/>
<pb n="KR4d0021_WYG_040-3b"/>
心赦煩凟於免冠諭温純於細札靡加明黜趣勉㣲功<lb/>
臣等敢不進撫五辰退求百度開陳熙縡革剗便文漸<lb/>
臻玉燭之和規復茨梁之積少寛昧旦免玷代工庶依<lb/>
觀過之仁得及知非之路他官有始捫舌何言<lb/>
　　代宰相謝傳宣入伏月令午正歸私第表<lb/>
右臣等今月一日中使傳宣自入伏日令臣等午正歸<lb/>
私第者炎隆秉序慈哲推仁以畏日之方陽且揮汗之<lb/>
相屬特容夙退俾便私居仍盡伏金之辰始舉常參之<lb/>
<pb n="KR4d0021_WYG_040-4a"/>
限仰銜優遇交極感懷况臣等曠位居多計功無補晨<lb/>
趨暮出自有成規趣駕先期猥煩寛詔欽服從人之恵<lb/>
諒無䝉暍之疴共誓交修少圖報稱<lb/>
　　代石太尉謝令安州照管表<lb/>
臣某言八月日安州進奏院遞到中書劄子奉聖㫖已<lb/>
令本州常切照管者寛大之命下濟於天光觳觫之軀<lb/>
甫還於筮魄發瞽若輝於龍燭釋憂如出於虎蹊撫纊<lb/>
息以幸存奉絲言而增惕竊念臣本惟檮昩獲遘㑹昌<lb/>
<pb n="KR4d0021_WYG_040-4b"/>
乏千里之折衝懵四夷之方畧程材六郡獲預於良家<lb/>
待罪五符詎知於尺籍先帝軫其單賤勗以勤劬靡試<lb/>
异於外庭遽編名於衞署宣威亭毒屢分四牡之華弭<lb/>
亂巴賨曾預一夫之勇未能陳力深懼曠官伏遇皇帝<lb/>
陛下蒼震承休珍圖纂業將懋功而致賞方右武以勸<lb/>
能俄辱寵章洊膺渥洽乘軺出使蔑施横草之功飲至<lb/>
勞旋濫預䇿勲之爵自爾奉簡書而祇畏飭師律以申<lb/>
嚴克完犀利之兵上副穆清之寄累勞未驗乃眷益隆<lb/>
<pb n="KR4d0021_WYG_040-5a"/>
尋復盜起坤維妖興玉壘吳蛇薦食竊弄於庫兵泮椹<lb/>
未懐敢稽於天討而臣謬當深詔躬佐下軍受堂上之<lb/>
奇謀制目中之醜敵帝赫斯怒貔貅方議於奮威人得<lb/>
而誅蟣蝨已聞於相弔天聲大震月㨗繼聞俄申戮於<lb/>
凶渠俾維新於汙俗集成巨伐皆稟睿謨若専微臣幾<lb/>
誤大事乃至邊陲屢警戎索載嚴鏖兵老上之庭斬級<lb/>
雲中之塞宸旌直指殄嶓冢之星狼革輅親征見漢家<lb/>
之武節分屯介士防遏盛秋臣實妄庸獲膺任使敢不<lb/>
<pb n="KR4d0021_WYG_040-5b"/>
深惟一得之慮載施十駕之勤備重耳之艱難謹武侯<lb/>
之節制披堅執鋭志竭於寸長斬將搴旗誓當於一隊<lb/>
旋屬穹廬納欵左袵通驩兜零罷照於邊烽督亢遄歸<lb/>
於内地肇建和戎之䇿茂臻偃伯之期遂復第賞靈臺<lb/>
酬庸盟府當陽三接屢榮錫馬之侯列國十連均仗齊<lb/>
壇之鉞繼頒成命出領大藩而不能恪奉詔條勤修職<lb/>
業畔官離局妄肆於矢言殄行震師果罹於昭憲既具<lb/>
王庭之獄請從蕭斧之誅豈謂天意好生皇明獨斷屈<lb/>
<pb n="KR4d0021_WYG_040-6a"/>
成刑之端議申肆眚之大猷止外竄於遐圻俾俯存於<lb/>
餘喘念一介之賤不忍加誅廓三靣之羅與之更始洪<lb/>
推大賚曠絶常均此際仰舜法之大寛荷堯仁之不殺<lb/>
挺身萬里甘淪禦魅之區齎志九泉用塞䘮元之責未<lb/>
周成嵗尋霈鴻私自臨賀之炎陬徙房陵之内郡假青<lb/>
宫之道候給長府之廩錢擢於鉗釱之中齒乃衣纓之<lb/>
列棄簪之賤特軫於上仁涸轍之波彌涵於麗澤仰繋<lb/>
大度克庇微生敢期再嵗之間復降自天之命改陞環<lb/>
<pb n="KR4d0021_WYG_040-6b"/>
衞徙置方州蟠朽迴春頓茂九陽之氣幽潛發蟄驟驚<lb/>
百里之音夫何流宥之餘獲覩光華之旦斯蓋陛下阜<lb/>
昌景化丕闡寶慈以臣乆在戎行屢持師節管穴之見<lb/>
雖無前筯之勤犬馬之勞不捨敝帷之報特形隆㫖昭<lb/>
示守臣俾自勵於操修且深加於存䘏不寒之慄潛釋<lb/>
於氷淵垂暮之年免擠於溝壑事踰初願恩極更生再<lb/>
念臣抱釁以來撫躬至熟誠由爵位太厚尸曠居多失<lb/>
漢臣醇謹之風冒道家干進之忌冦至誰咎器滿則傾<lb/>
<pb n="KR4d0021_WYG_040-7a"/>
垂貽折覆之凶上玷清寧之化然而事君無隠靡有於<lb/>
他膓食肉寡謀薦招於祗悔由物情之靡協致隂譴以<lb/>
自貽每念前辜敢忘終食謹當上遵彞訓克勵乃誠用<lb/>
酬觀過之私循致寡尤之地屬桑榆之日索懼螻蟻之<lb/>
命輕雖貪禄鶴軒深貸百鍰之贖而裹尸馬革愈堅十<lb/>
死之心臣限以拘留不獲躬詣闕庭無任感激屏營之<lb/>
至<lb/>
　　代晏尚書亳州謝上表<hi>案晏殊于明道二年以禮部尚書出守亳州</hi>
<pb n="KR4d0021_WYG_040-7b"/>
初違四近出守一麾祇稟詔條奉揚民政擁左魚於官<lb/>
次傃疲馬於君軒揆寵循躬兢榮慚刻竊念臣本性孤<lb/>
逺獲對盛明因縁篆刻之㣲陶被師儒之誨先皇帝憐<lb/>
其稚齒奬以片文長育中陵之阿每誡素絲之習遂用<lb/>
謹敕進服寵光塗飾朱丹湔除埃壒乘人之乏每食輒<lb/>
浮始自書林寖階辭掖屬星渚之貳極參震邸以為僚<lb/>
此際出入兩閨遭逢千載寧無越思之過或有奇中之<lb/>
讒大度兼容多言訖息入躋内署彌邇清光伏遇皇帝<lb/>
<pb n="KR4d0021_WYG_040-8a"/>
陛下重協睿華丕承淳烈軫其舊物謂無他膓㫁自宸<lb/>
衷佐經樞筦室大柱小罕不撓之期車重馭煩有必顛<lb/>
之勢果停密務近守留都旋沐召還再加收試南臺風<lb/>
憲之地秘殿侍從之榮咸叨踐揚蔑有論報擢司邦計<lb/>
顓領使權雖籠天下之財罔紆縣官之急遽䝉中詔參<lb/>
預宰庭忘申侯之有疵用王譚於下第論思在旦僶俛<lb/>
踰年曾不能卓爾建明毅然處可引俊良而咸事放險<lb/>
謁之庸違開陳治端總領羣職而廊廟之任方夏具瞻<lb/>
<pb n="KR4d0021_WYG_040-8b"/>
政之無良臣任其咎陛下弗詢徐防之免罔責石慶之<lb/>
歸人言則姑務納汙天災則不令移過括囊耽禄乆已<lb/>
自知傷錦瘝官居然衆驗洪惟濬哲終賜保全屬當明<lb/>
辟之初例舉均勞之典懋官加等作翰疏通道路甚夷<lb/>
風土差樂恩䕶其短誼不忍誅再生之慈有死無答重<lb/>
念臣夙陶雅化粗識大方蓋知一心事君四體率職惟<lb/>
書盡信舍道弗營動保廉隅進非紹介受命於地乃冀<lb/>
於不凋獲罪於天奚取於他禱但以孤特少助依違取<lb/>
<pb n="KR4d0021_WYG_040-9a"/>
容獨木不林衆怨如府積為拱黙之罪上孤振拔之私<lb/>
徃咎深惟胡顔自處所賴囘霜申宥涵海䝉禧廢格典<lb/>
刑矜憐愚憃乾坤施徳厚及於謝生犬馬日長誓思於<lb/>
補過收桑榆而可待摩頂踵以為期宿業云初乃情増<lb/>
悸<lb/>
　　代加大資知相州謝表<lb/>
臣某言佐邦無狀解務云初併帖華資峻加茂秩寵光<lb/>
溢望愧懵交顔竊念臣智不周身材非經國曩縁亨㑹<lb/>
<pb n="KR4d0021_WYG_040-9b"/>
超進仕塗興於孤生越致三事先皇帝奬其狂直申以<lb/>
保全擢居震邸之僚預識龍顔之表時惟巨慝構乃厲<lb/>
階忘臣以樸忠閔臣以艱拙潛坐黨人之議嗣罹醜地<lb/>
之遷萬里去邦朝非謀夕一身許國死且猶生冀其虺<lb/>
毒㫁臂而窮獸噬得人而止伏遇皇帝陛下日華升照<lb/>
天徳為剛除堯羣凶纂禹舊服垂念投荒之窘亟推修<lb/>
廢之仁罷解驚羅洗除痕注頻更屏守復拜臺司而臣<lb/>
壯以懼銷氣為憂耗傷禽墮于虚引仆木衰於望秋再<lb/>
<pb n="KR4d0021_WYG_040-10a"/>
奉疇咨訖無云補果連他坐上紊彞章言盈外庭罰有<lb/>
平典而陛下止收丞相之印尚進司㓂之曹始命為藩<lb/>
遽令囘節改升秘殿之職留待西清之筵當責推恩在<lb/>
尤逃悔悉排公議曲暢宸慈斯蓋丕冒好生清衷念舊<lb/>
將收後效特濟餘齡謹當澡雪煩襟激昂懦節昬瞳寖<lb/>
濁尚能讀夫九邱病骨巳銷敢自疲於三陌惟心内誓<lb/>
有殞為酬<lb/>
　　代張屯田兗州謝上表<lb/>
<pb n="KR4d0021_WYG_040-10b"/>
臣某言昨䝉恩差臣知兗州軍州兼管内勸農事即于<lb/>
某月某日到任訖初違北闕出領東藩千里而遥萬夫<lb/>
為長即宣寛詔用慰斯民竊念臣門素地寒器枵識褊<lb/>
陶師儒而有漸苦扞格以無成逮事先朝已參宁定親<lb/>
逢下武繼被采收有皆短之五能乏至愚之一得蒞官<lb/>
未效滿嵗輙遷比濫使軺獲提京邑式瞻周道慶在隰<lb/>
之有華祇率漢條期懇田之可問雖希盡瘁寧厭用多<lb/>
合首汰沙用懲竊禄伏䝉皇帝陛下葦然善養豁爾兼<lb/>
<pb n="KR4d0021_WYG_040-11a"/>
容山有疾以務藏日容光而必照黜幽未寘疎渥更優<lb/>
頒禮上臺假麾廣魯伏况量衡所協近經虞后之巡壌<lb/>
賦有差悉載夏家之貢禪閭在望儒泗成風家被復除<lb/>
人知廉愧謹當奉揚成訓昭體至仁舉燭解琴冀動咨<lb/>
於典訓揠苗傷錦敢徼罪於官刑淪髓在兹析肝何喻<lb/>
　　代轉戸侍充職知廬州謝表<hi>案陳堯佐字希元歴官翰林學士參知政</hi>
　　<hi>事明道二年以户部侍郎知廬州</hi>
臣某言伏奉制命特授臣戸部侍郎充龍圖閣學士知<lb/>
<pb n="KR4d0021_WYG_040-11b"/>
廬州軍州兼管内勸農事者寵加無狀願出所涯渙汗<lb/>
不收捫心増㥏竊念臣憃煩材品扞格藝文早汙署堂<lb/>
繼持從槖慶親逢之在旦託私葢以如天既負又乘宜<lb/>
疏而粺書思朝簿絶念夫均勞計過夜分未知其寡悔<lb/>
且復稟生多病中年早衰目苦眊昏氣多輜結愔愔臂<lb/>
肉計日減分種種頭毛從衰得白或卧廬請告或伏枕<lb/>
彌旬極昩死以陳章願出藩而寛疾洪惟惨愛終爾依<lb/>
違如臣至愚自卜已審非不知高門之地邇帝所之凝<lb/>
<pb n="KR4d0021_WYG_040-12a"/>
嚴承明之廬為仕塗之極摯而命奇智困福過災生跛<lb/>
倚不足以相儀忘誤無容而置對起訖還卧自取晉臣<lb/>
之嗤否終弗傾誰任羲爻之咎罔虞三瀆頻紊四聪祈<lb/>
天必從誓恩不朽伏䝉皇帝陛下深仁念舊大度匿瑕<lb/>
收電霽威囘春振槁憫其尸居之氣察無他惡之腸更<lb/>
進文昌之貳官尚領河圖之祕禁擇其善地許以再麾<lb/>
本縁偃息之私更遂便蕃之數臣敢不勉修治體徧諭<lb/>
上仁循致樂龢少寛旰昃至於遵宣尼之慎疾訪周氏<lb/>
<pb n="KR4d0021_WYG_040-12b"/>
之全醫冀及平強再陪訪逮出奉㑹稽之最非敢告勞<lb/>
歸成麗正之書誓無私限逢辰論報没齒為期<lb/>
　　代知兗州謝表<lb/>
臣某言驟違天咫祇率星言趣四牡以載馳戾萬夫而<lb/>
樹政大東之奥剖簡為榮竊念臣智本顓䝉數惟奇隻<lb/>
早辱縣官之使遂代上農之耕曾乏所長仰禆乃事支<lb/>
離有素居延受粟之譏樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而生乆玷能官之詠連更<lb/>
郡寄再覲宸嚴清明㑹朝預陪於有著好醜必上令盡<lb/>
<pb n="KR4d0021_WYG_040-13a"/>
其所言復加五品之章以示百城之寵洪惟幸㑹夐絶<lb/>
擬倫此蓋陛下仁篤好生恵深藏疾扶盧直鏄各盡於<lb/>
有能益海附山或取於㣲益俾兹憃野尚玷寵私矧汶<lb/>
上之名藩本魯初之奥壌承平在旦富庻敦風臣敢不<lb/>
律乃蕞軀撫兹善俗中庸厥履日夜以思束矢鈞金體<lb/>
欽哉於庶獄杏華菖葉誡勤止於斯民少寛當扆之勞<lb/>
上答包荒之賜<lb/>
　　代謝加勲表<lb/>
<pb n="KR4d0021_WYG_040-13b"/>
臣某言今月日本州進奏院遞到官誥一通敕牒一道<lb/>
䝉恩加臣上騎都尉餘如故仍放朝謝者神壝三襲肅<lb/>
陳天燎之儀温詔十行誕布王絲之澤渙汗式均於近<lb/>
署策勲爰及於具寮對昊命以知榮循官箴而增惕竊<lb/>
以寘行之寵逺自於周班疏爵之<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>近從於唐制皆以<lb/>
增隆分數徽序國章慎康服以酬勞靡賓賢而分職聿<lb/>
當亨㑹必副輿僉如臣者尤治無聞曠僚滋乆超肩牆<lb/>
而展寀貳符守以出藩徒堅斷斷之心未洽優優之政<lb/>
<pb n="KR4d0021_WYG_040-14a"/>
幸屬國家撫重雍之景運展甚盛之帝容即大次以告<lb/>
成御琱輿而飲至天闈第賞允示於推仁侯服均禧誤<lb/>
叨於進律顧光華之曲被實俯僂以無從謬玷寵靈彌<lb/>
喧物議敢不劬勤職業率勵典彝夙夜在公謹守舜俞<lb/>
之訓彌縫其闕免招漢習之譏<lb/>
　　代薛資政謝許住京養疾表<hi>案薛奎字宿藝累官参知政事明道二年</hi>
　　<hi>十月以疾罷為資政學士</hi>
臣某言近以乆疾陳乞外任伏奉批答且令在京就醫<lb/>
<pb n="KR4d0021_WYG_040-14b"/>
藥將治者卧疾彌年未諳有損乞藩上奏冀獲自私狀<lb/>
危懇以不支枉温辭之垂答深仁下濟槁質重蘇竊念<lb/>
臣偶籍嘉亨入陪丞弼師師之訓無補官箴兩兩之符<lb/>
屢干臺象縁食浮而聆謗遂福過而延災肺腑為疴踵<lb/>
息交臂獲解中樞之任尚叨祕殿之名特免造朝以便<lb/>
藏疾官無三最亟煩予告之恩禄乃百廛居畏無功之<lb/>
責綿跨凉燠嘗備苦甘前愈未臻後劇還甚竊謂巳疲<lb/>
之馬難望君軒之前遂枯之根決無犧器之望輙祈近<lb/>
<pb n="KR4d0021_WYG_040-15a"/>
服庶續殘齡蓋且不得而去邦非無情於戀主孤心如<lb/>
隕危涕自零陛下大恵不貲至誠時克曲矜舊物昭布<lb/>
大言慮下國之既遥乏上池而取效俾留神縣庶就嘉<lb/>
醫屈原之魄九升招還有漸魏犨之病三百距躍可期<lb/>
獲延朝菌之餘誓畢夕冰之報<lb/>
　　代李副樞生日謝賜羊酒米麪表<hi>案李諮為樞宻副使在明道二</hi>
　　<hi>年四月</hi>
危心締感永念於劬勞多物有容茂昭於慶賜夫何庸<lb/>
<pb n="KR4d0021_WYG_040-15b"/>
懵有玷寵私竊念臣偶以薄材累更煩使入佐本兵之<lb/>
地亶逢偃節之期恩有墜而無酬力不能而將止聖猷<lb/>
天縱大度山藏弗暴所疵冀收云補推御人之為大記<lb/>
射矢之有初寵以稻麷申之醪餼况臣㷀㷀在疚齪齪<lb/>
叨榮懐顧復以滋深荷匪頒之尤異竊同騷客私有託<lb/>
於庚辰何幸絳師上乃知於甲子惟内捫於肺腑冀匪<lb/>
懈於仕塗獲報萬分無忘九殞<lb/>
　　代鄭公謝生日賜甡餼表<lb/>
<pb n="KR4d0021_WYG_040-16a"/>
臣某言伏䝉聖慈以臣生日特降詔書賜臣羊麪者至<lb/>
仁垂眷多物分頒副中詔以申褒來王人而臨諭省恩<lb/>
尤渥被貺滋慚竊念臣夙以羈孱遘於熙盛比塵皇揆<lb/>
參決政樞仰含天覆之容未責人言之刺矧惟生旦自<lb/>
志私懐不謂上聞更煩眷記遽斥醪牽之厚且沾稻穱<lb/>
之甘充衍家饔光華里旅糾宗示惠雖感於已孤續老<lb/>
䝉慈遂同於再造此蓋皇帝陛下待臣隣而有體崇予<lb/>
錫之載蕃雖值謭才亦容異數追念親懐之逺仰叨聖<lb/>
<pb n="KR4d0021_WYG_040-16b"/>
養之隆俾艾不誣歸醻有所<lb/>
　　代集賢相公謝生日賜物表二首<lb/>
沃若使華奉將明命賁然賜品森照私庭荷鴻造之顧<lb/>
存撫煩悰而震抃竊念臣親逢千載逮事兩朝再辱營<lb/>
求訖無報稱聖神天縱憲度日躋曷嘗不心懵於開陳<lb/>
之端汗流於王臣之對方虞隳職仰玷代工乃䝉皇帝<lb/>
陛下俯諒謭材特恢大度推邇臣之同體記生日之有<lb/>
初橫錫餼醪紛頒筥笥佐庖為具出乃眷之茂恩列鼎<lb/>
<pb n="KR4d0021_WYG_040-17a"/>
分滋結所生之深感内期中瘁少答涓埃<lb/>
上恩躐等多物陳庭俾同氣以奉將實有家之深幸竊<lb/>
念臣誠微練逹資適㑹亨先帝察無他腸擢充汝弼功<lb/>
非可記寵已不貲屬兼調䕶之臣預識徇齊之表伏䝉<lb/>
皇帝陛下曲憐舊物再叙上司曾是憃㝠闕然風采平<lb/>
章百姓則罔助堯功鎮撫四夷則但循漢法託於大度<lb/>
偶及寡尤敢圖乃聖之仁垂念所生之旦斥華紈於内<lb/>
府分精器於尚方乘馬權奇衢鞍熠煜侑其私慶續乃<lb/>
<pb n="KR4d0021_WYG_040-17b"/>
衰年竊比絳人僅知於甲子本漸周輔弗紀於崧高銜<lb/>
有昊之至慈啟孤臣之再造誓於九殞仰答萬分<lb/>
　　代生日謝賜羊酒米麪等表<lb/>
臣某言禮本自生劬勞之常感寵加多物錫予之至慈<lb/>
荷居所之頒分動私門之距躍竊念臣系承單素仕遘<lb/>
亨嘉縁樸移忠因儒懦武進貳惟幾之地間聞甚衆之<lb/>
言舛命自嬰親闈見背亟䝉勉詔還攝攸司楚臣離散<lb/>
之魂胡能立事漢后回容之庇居不為瑕屬震肅之初<lb/>
<pb n="KR4d0021_WYG_040-18a"/>
辰動沈緜之深嘆陔蘭隕露遂無欲報之期門矢生塵<lb/>
長結已孤之想敢謂陛下俯矜餘息申奬有家雖當愒<lb/>
景之餘亦侈陳庭之賜仰縁滋㫖更極摧號收景西山<lb/>
還齡司命不家而食頓荷於扶衰有踵可摩敢忘於陳<lb/>
力苦言增呐感膈奚宣<lb/>
　　代參政生日詔書賜牲餼謝表<lb/>
臣某言伏䝉聖慈以臣生日特降詔書賜臣羊酒米麪<lb/>
者驛使紆騑綈封墜眷旅增錫品紛照家庭銜恵靡貲<lb/>
<pb n="KR4d0021_WYG_040-18b"/>
捫心知愧竊念臣叨陪宰政再貿嵗躔庶務所縈淺謀<lb/>
不輯託包荒於天地未罷賜於邱園載育在辰早孤集<lb/>
感万夤縁寵例推衍恩華分碩畜於牧人沾美醪於酒<lb/>
正屑麷珍潔導米粲甘榮所自生私訂累茵之嘆俾於<lb/>
爾艾更䝉全領之慈此蓋伏遇皇帝陛下道茂養賢誼<lb/>
深愛禮忘其愚短假乃褒優佐家食以屬厭闔宗盟而<lb/>
循省誓勤夙夜歸報涓分<lb/>
　景文集巻四十<lb/>
</p>
<p>
</p>
  </div>
<div>
<head>景文集巻四十一</head> <lb/>
    <p>
<pb n="KR4d0021_WYG_041-1a"/>
欽定四庫全書<lb/>
　景文集巻四十一<lb/>
　　　　　　　　　　　　　宋　宋祁　撰<lb/>
　表<lb/>
　　代參政謝賜神武祕略表<hi>案晁氏讀書志神武祕略十巻係仁宗御撰</hi>
臣某等言今月六日中使至私第被聖㫖賜臣等御製<lb/>
神武祕略一部者睿機研綜善志裁成包曩術以無遺<lb/>
訂秘書之不布叨恩有讀拜貺為榮恭惟皇帝陛下錫<lb/>
<pb n="KR4d0021_WYG_041-1b"/>
勇自天上謀靖國每戒危於忘戰乃圖備於有文編覽<lb/>
緹油悉該韜略因兵家之四種彚以名章欲師律之萬<lb/>
全授而為法並刋繁廣以便奉行無何備位之臣遽忝<lb/>
發中之賜竊闕篇部粗見指歸乃知畏此簡書豫制軍<lb/>
行之勝不學古法終貽天幸之嗤聖作惟精經謀有賴<lb/>
誓納楹而傳遺或佔畢以詳求少探淵微罔孤褒錫<lb/>
　　代謝進五箴奬諭表<hi>案宋史馮元傳景祐三年上金華五箴帝示詔褒答元字</hi>
　　<hi>道宗時為侍讀學士</hi>
<pb n="KR4d0021_WYG_041-2a"/>
臣某言伏䝉聖慈以臣所進金華五箴并遂特賜詔書<lb/>
奬諭者瞽言通諷竊抒夫危衷善聽作謀猥煩夫褒答<lb/>
荷擇焉於乃聖赦斐然之所裁訓奬垂頒榮悸參處伏<lb/>
念臣禀生輶蔽典學迂疎亨㑹相偕仕塗寖膴早縁佔<lb/>
畢之伎久侍擁經之㳺天縱睿姿日躋茂徳㤗山盤鞏<lb/>
無俟埃壒之増時雨沛流安施浸灌之力委蛇就綴拱<lb/>
黙窮年琄琄者佩璲之長尸官自審坎坎者河檀之伐<lb/>
浮禄既多因綴講以偃休偶臨文而采獲以為千慮而<lb/>
<pb n="KR4d0021_WYG_041-2b"/>
得罔間至愚百官攸箴趣無闕政堯仁率俾有謗木之<lb/>
求周道其興存庭燎之戒由是旁縁前誼紬繹費辭宣<lb/>
之使言本由善治之及入告於内終謝斯猷之宜乃䝉<lb/>
皇帝陛下綜成務之閒察邇言之陋貸夫淺謀諒乃樸<lb/>
忠收為瑱之寸長乃均犀璧枉出緡之慈諭迥比日星<lb/>
刻誦載周孤危知免誓雖從於九殞靡忘補於萬分<lb/>
　　代謝起復表<lb/>
危喘視隂方濱死所明恩變禮俾復近班荷言綍之惟<lb/>
<pb n="KR4d0021_WYG_041-3a"/>
行隕涕縻而増感竊念臣早縁孤技獲對顯時姑務易<lb/>
農非期膴仕智殫簿領慮彼已之不濡力痑簡書亦食<lb/>
焉而罔避寖階華劇特出愛憐有三釜以逮親誠一技<lb/>
而足志比屬邇臣均逸宥府缺員猥䝉不次之恩超佐<lb/>
惟幾之地果縁浮禄延致害盈鉅痛終天餘生觸地慈<lb/>
襟垂軫賵布洊頒内廹方寸之危徑露匪莪之請見星<lb/>
奔舍蓋有前規枕塊窮號願終哀紀乏便文之營喻俟<lb/>
微欲之矜從伏䝉皇帝陛下斷自睿謨召還故職且謂<lb/>
<pb n="KR4d0021_WYG_041-3b"/>
孝存其大可得而移忠恩在所私不容於掩義本兵有<lb/>
始墨之主比事無以家之辭訓朂載敦尫殘何幸敢不<lb/>
奉承異數澡雪至愚決其巳涸之流煖以重燃之焰但<lb/>
慮欒欒槁骨玷列辟之趨翔戚戚煩悰昧洪樞之關決<lb/>
苟寸長之可詭庶再造以仰酬<lb/>
　　代謝落起復并加上柱國食邑表<lb/>
臣某言祥期甫畢詔諭垂頒俾改權恩並循吉制屬因<lb/>
變禮之始仍推懋賞之榮省循於中㥏赧無窴竊念臣<lb/>
<pb n="KR4d0021_WYG_041-4a"/>
出於羈藐遘是會亨先皇帝擢之下陳置在榮伍謂材<lb/>
可育寖飾於朱丹忘駕之駑毋勤於驅䇿協華撫旦念<lb/>
舊知人煩使而觀其能初無可紀高位以速其謗未始<lb/>
越思乗天務之空員躐皇僚而備任適以親庭即世哀<lb/>
曲纒憂㷀㷀繐筵奄奄蒿息亟䝉慈覆敦敕窮生興被<lb/>
絰之尫殘責秉樞之密勿薄言無感罔獲家事之辭欲<lb/>
報無追遂激忠臣之慕然而荒疚潛潰神明莫還處可<lb/>
特昧其方彌綸弗亮於采所賴聖神親事丞弼克咸匪<lb/>
<pb n="KR4d0021_WYG_041-4b"/>
汝為疵同底於治今者霜露云易燧穀載新偶延溘至<lb/>
之期永畢禫安之紀乃伏䝉皇帝陛下推明至治惇序<lb/>
彛倫俾夫誼有以斷而從中禮不得過而為僻託三年<lb/>
之通制正一切之便文且軫危襟久嬰屯象特遷勲等<lb/>
仍衍爰封蔚僵木以重春駭攓蓬而更肉䝉天之力但<lb/>
仰於曲成揭日所餘盡期於上報刻心潛誓自口奚宣<lb/>
　　代樞宻院謝傳宣入伏後午正歸私第表<lb/>
王人臨洎天誨垂頒仰荷推仁豁如解愠竊惟宥密之<lb/>
<pb n="KR4d0021_WYG_041-5a"/>
署關決至繁蓋有朝夕之䖍非容燥暑之避而臣等猥<lb/>
叨善任時奉諏咨蔭漢闥之高明居然清暑候羲躔之<lb/>
中熭罔若探湯宜徇官箴仰遵日恪乃䝉皇帝陛下闡<lb/>
垂裳之嘉治申蔭樾之至慈尚以交㑹之辰蘊隆為甚<lb/>
稽不韋靜事之典變郭牙晩出之常俾便私居特為優<lb/>
典君心省事務敦常簡之風臣道在勤是稱矜憐之賜<lb/>
共期瘁盡以補涓分<lb/>
　　代謝夏藥表<lb/>
<pb n="KR4d0021_WYG_041-5b"/>
臣某言伏䝉聖慈賜臣某藥者星使俄臨天言誕布靈<lb/>
藥爰頒於上品微軀曷載於鴻慈捧受兢榮罔知裁處<lb/>
恭惟皇帝陛下曲囘久照優寵外臣屬兹清暑之餘慮<lb/>
鮮攝生之術無嗇丹劑普及藩方載加亭育之私併示<lb/>
便蕃之錫置榮懷而増祕奚疹癘之可虞誓罄涓埃上<lb/>
酬眷渥<lb/>
　　代謝衣襖表<lb/>
冬籥乗辰裘官著令疾馳使驛臨撫塞屯並頒齊笥之<lb/>
<pb n="KR4d0021_WYG_041-6a"/>
良均挾吳綿之煖被躬且吉束帶有華伏惟皇帝陛下<lb/>
至徳誕敷深仁普愛念官師所以卒歲恐天下有受其<lb/>
寒居泰軫窮當舒慮慘况凄其戒序必惻然動心特以<lb/>
濵塞沍嚴持兵皸露句傳温詔緘褚紋袍爛然晝鮮煦<lb/>
若春至矧部校什長賜各有差僻壘窮鄣悦而忘苦振<lb/>
裾交抃聨襼相趍和氣暢肢顧折膠而何畏大恩壓已<lb/>
憂稱服以為難有可仰酬不知輕隕<lb/>
　　代昭文為飛蝗乞罷免第一表<lb/>
<pb n="KR4d0021_WYG_041-6b"/>
臣聞燮贊陰陽茂遂萬物宰相之職也銷伏災異劾免<lb/>
三公朝廷之法也若夫得士乃昌始可以捍患匪人必<lb/>
黜是之謂應天應天者不取於浮言捍患者必挺於成<lb/>
效敢沿先事俯瀝危悰竊念臣材不逮羣慮非經逺偶<lb/>
階薄伐進服寵光乘時乏人備位當國所啟者故事既<lb/>
昧奉行莫急者朝章未能練逹括囊自守既犯史官之<lb/>
譏俾民且迷庸孤師尹之望遂乃招致沴氣挺為乾災<lb/>
蝗蝝放紛菽粟彫罄郡國所被千里而遥原田其咨何<lb/>
<pb n="KR4d0021_WYG_041-7a"/>
恃不恐上貽焦勞之念垂布憯惻之音減膳深思側身<lb/>
引咎並走羣望弗愛斯牲卓然至誠宜荷丕應然而善<lb/>
祥未得嘉頌弗興以臣䇿之其則不逺蓋由宰政乏効<lb/>
愚慮奪明處可昧於大中總領乖於時當下民失職長<lb/>
吏曠官便文自營多瘠罔詔兹謂不聰之罰則有介蟲<lb/>
之妖臣叨相邦誰任其咎天監孔邇人言莫懲伏望皇<lb/>
帝陛下責謨明之罔功暴承弼之無狀顯效衆異俾解<lb/>
上司賜之觭輪許就私里然後改求哲乂升備股肱導<lb/>
<pb n="KR4d0021_WYG_041-7b"/>
迎太和振除後咎抑臣又聞春秋考異曰蝗者貪擾所<lb/>
生京房占曰其救也舉有道置於位如臣待罪向涉再<lb/>
期奉入不貲賜予相繼既見乎貪擾之應矣若陛下矜<lb/>
照危廹囘命畯良順時天工俾乂民極又合乎有道之<lb/>
救矣如此則上帝悅豫崇迓無疆之休綿宇順穰普䝉<lb/>
咸一之徳感於旋日少慰愚衷得請為期所念靡極<lb/>
　　代中書為飛蝗乞降官第一表<lb/>
臣某等言恭聞應天之變誼不以文均國之憂理難賴<lb/>
<pb n="KR4d0021_WYG_041-8a"/>
寵而况饑蝗雜㑹疵瘼洊臻民殫見糧野乏青草任責<lb/>
躬之懼既無以萬方稽失政之原然本之四輔尚安有<lb/>
悔之地實愆同徳之風輒祈降階少塞無狀竊念臣等<lb/>
器慚過逺慮匪及幾誤奉聰謀進叨弼直號令風采不<lb/>
足平章庶尹奔走先後無以感㑹萬幾一昨沴氣成災<lb/>
大田奪食孽蟊紛擾淋㴻怨咨南揵江淮東薄齊魯吏<lb/>
雖火馳而重撫民且狼顧而易遷皇帝陛下至仁如傷<lb/>
睿志先定發倉氏以賙乏督輸粟之期募國人之毁家<lb/>
<pb n="KR4d0021_WYG_041-8b"/>
濟䝉袂之困分遣詔使還定力農間復走四方之種祠<lb/>
捨六祝之移過凛然馨治貫乎有神又謂修徳莫如身<lb/>
先於是減惟辟之常舉動民不取徒善於是損乃聖之<lb/>
全名斷自至誠祗承天意臣等既微云補徒用具員亟<lb/>
昧死以自陳願黜幽而賜罷陛下惜邦之體為下受愆<lb/>
悉掩罔功俾還視事臣等重念動危辭位則淺於納忠<lb/>
赦罪責成則鋭乎修政遂相敕厲期獲靖嘉然以據廊<lb/>
廟之甚崇假器名而見靦善祥靡答威怒未還尚容容<lb/>
<pb n="KR4d0021_WYG_041-9a"/>
以自安寧昭昭之垂戒伏望陛下諒其至懇責以協恭<lb/>
許臣四人降官一等明著燮調之失俾圖消伏之方在<lb/>
國典以甚宜冀人言之少息然後叶宣綿力徐叩大猷<lb/>
計一得之微勞投萬分之深報援天於此得請為期<lb/>
　　代乞自試表<lb/>
臣某言臣聞能銘能賦古可為大夫自衒自媒士或譏<lb/>
醜行然則被彌文之化咸欲露其中龢赦大言之尤姑<lb/>
議程乎豪俊敢訟兹誼俯導微衷竊念臣代系單平藝<lb/>
<pb n="KR4d0021_WYG_041-9b"/>
能空闇曩由鄉品上預計偕親逢正宁之明覆實攸司<lb/>
之奏擢於寒目列在秀科禮局補郎方州從辟未操使<lb/>
割舉迷從政之方不穯而禾坐費代耕之廪在寛闡教<lb/>
惟疾是藏幸紆萬坐之刑入㑹三年之課斷溝枯木宜<lb/>
絶齒於犧尊荒萊特苖豈望成夫嘉穀然臣自幼承學<lb/>
逮長從師久剽緒風罔遷異物自恪勤於簿領頗廢志<lb/>
於緹緗至於洮汰舊疑踐循雅俗促曲欹轅之末細辭<lb/>
呻嗶之餘時著於篇未能自黙譬之采緑且無襜匊之<lb/>
<pb n="KR4d0021_WYG_041-10a"/>
盈均乃鳴蛙奚助官私之地伏遇陛下順稽古制駿恵<lb/>
先猷溢衡石以承書交公車而受奏稗家九百實俟從<lb/>
容之求書録千餘追復文章之盛鴻徽所鑠緜宇嚮風<lb/>
矧惟孤臣久陶上教宜進陳於南闕答厚養於中阿竊<lb/>
用連章具陳别録表求自試敢邀過聽之私人不廢言<lb/>
或竢聖謀之擇輕塵皇覽怳集深憂<lb/>
　　代人乞出表<lb/>
臣聞物勝於權則衡為之殆馬竭其力則御速於顛蓋<lb/>
<pb n="KR4d0021_WYG_041-10b"/>
以器循量而易施材過求而難勉是以功名之際惟髦<lb/>
士可居强力之容匪暮年勝任將傾危懇敢援斯言竊<lb/>
念臣本以邱樊託於經術幸逢先烈超備從官服上教<lb/>
之彌文因至愚而取信出入丹禁無所建明履歴蕃宣<lb/>
蔑聞條教伏遇皇太后陛下皇帝陛下奉承謨訓過聽<lb/>
空疎簡服在庭兼容如地雖百度之治咸使預聞每萬<lb/>
幾之餘常參勸講七周成歳訖乏寸長惟君知臣足以<lb/>
驗其無用惟國有典不可逭於黜幽且臣自知甚明内<lb/>
<pb n="KR4d0021_WYG_041-11a"/>
省尤熟以一介之鄙賤丁千載之㑹昌邑户餐錢非禄<lb/>
之不厚高冠大佩非位之不崇同僚皆賢非志之不合<lb/>
處奏多可非言之不從固當勉服攸箴謹修爾職答乃<lb/>
聖之眷遇為斯文之寵光其如犬馬齒衰桑榆景薄中<lb/>
年則病奪其壯晚節則務傷於神辨色立朝足居多於<lb/>
跛倚書思記命目不辨於馬烏而臣頃自去秋願辭近<lb/>
職上恩不聽寵渥就加逮僶俛以及兹且憃昏而益甚<lb/>
事皆忘誤疾愈尫癃顧四體之已疲宜一辭而後止重<lb/>
<pb n="KR4d0021_WYG_041-11b"/>
念臣之鄉籍世占鄆州既託枌榆薄營産利不勝首邱<lb/>
之志願諧剖竹之行庶及餘年聊蘇疲瘵况前朝邢昺<lb/>
本貫曹州亦自禁廬得臨鄉部臣今所請似有前規伏<lb/>
望陛下念舊物之不可遺憫孤生之老且至特垂寛詔<lb/>
俾守先廬諒亦大君進退之閑微臣止足之分萬無纎<lb/>
介可貽累於至人一切便宜尚力思於卧治仰干睿鑒<lb/>
伏俟嚴誅<lb/>
　　代人陳情表<lb/>
<pb n="KR4d0021_WYG_041-12a"/>
臣某言聞父之於子天性也親才而下無能君之於臣<lb/>
善養也進賢而絀不肖蓋智昧於物必間乎有室之言<lb/>
矧位浮於人曷逭乎為邦之典所宜知退敢用敷言竊<lb/>
念臣先故芻微謀猷局隘神宗之啟英彀早玷采收真<lb/>
聖之御寳圖繼膺進拔預聞外庭之議供奉層禁之中<lb/>
申侯之取不疵本縁君愛隨何之儒既腐寧濟事公㑹<lb/>
新廟之顧成啟長君之善繼伏遇皇太后陛下寵綏大<lb/>
業慈䕶羣元參日慎之繁幾迓太平之至治俯矜無狀<lb/>
<pb n="KR4d0021_WYG_041-12b"/>
之吏是為最舊之臣未忍遐遺更加進越勸華光之講<lb/>
每踐禁規非倚相之能曷禆王度居多三陌以自勉庶<lb/>
幾一得而上酬其如槁質早衰窮年多病舊疴每作請<lb/>
告移旬賴天造之好生俾爾齡於未冺罔許乞其骸骨<lb/>
姑復峻其寵章拱著寖隆害盈可畏臣逮兹歳晏愈覺<lb/>
體尫鬢髮凋殘齒牙缺墮每書笏進對則沕沕忘遺或<lb/>
聞雞夙興則涔涔昏眩膝搖多痺目衒有花習靜有若<lb/>
於尸居强飯不知其肉味常慮先犬馬之一旦玷鵷鷺<lb/>
<pb n="KR4d0021_WYG_041-13a"/>
之多儀孤繡扆之詳延煩霜毫之糾劾儻不知止人其<lb/>
謂何重念臣家本力農世居汶上先疇咸在編户未移<lb/>
自束帶立朝去里之情彌結且小人懷土樂生之願兹<lb/>
深迫此桑榆之期願諧符竹之請先朝成例故府可求<lb/>
伏望皇太后陛下推憯怛之至慈憫幽憂之舊物謂少<lb/>
盡其力則籍彼馳驅及老無能為則終之收恤特垂開<lb/>
可俾即便安然後治將蕪之田為有歸之地勉兹殘喘<lb/>
奉乃化條稽康之積損成衰儻諧養療漢人之不死而<lb/>
<pb n="KR4d0021_WYG_041-13b"/>
活敢忘糜捐罄瀝由衷仰希得請<lb/>
　　又代陳情乞尋醫表<lb/>
臣某言臣聞周家作誥首誡於瘝官漢氏著儀許從夫<lb/>
移病蓋大君寛疾之念推至仁善養之風三最有聞乃<lb/>
嘉其與告千石共治詎可以尸居迫此尫殘所宜引避<lb/>
竊臣材姿么謭系代覊單乏典學以名家濫諸生而充<lb/>
賦親逢乙覽遂中丙科屬家難之繼鍾逮龍躔之十改<lb/>
一命尉乎南部載調掾於北軍當三輔浩穰之間森乎<lb/>
<pb n="KR4d0021_WYG_041-14a"/>
條教會萬乗齋居之隙多所平反棘署尸丞芝函僭賞<lb/>
升佐鳳岐之郡政俄假卭蜀之使符舉畏亂繩坐虞傷<lb/>
錦伏値陛下丕承在旦渙號均禧擢於六尚之班𨽻乃<lb/>
一王之局孰何貸責寖含如地之容極陋揆能終費坎<lb/>
檀之刺庇於大度及此再麾當江漢之方思得土風之<lb/>
樂甚修方有序論報無階而臣屬自去秋寢嬰末疾卧<lb/>
閣相繼握臂鮮悰髮從白而得衰目視朱而成碧步趨<lb/>
興齊跛之誚沈痼均漳竄之嗟乃至束帶愆儀班春闕<lb/>
<pb n="KR4d0021_WYG_041-14b"/>
政事委丞掾之決食失匕筯之滋毎廢忘於臨文專幽<lb/>
憂而玩日曠僚已甚竊禄何顔誠以臣荷寵至深謝生<lb/>
無所身非稱服自速子臧之災少不如人矧迫田光之<lb/>
老豈可杌枯株之蕞質叨細札以長人竊飽於太倉之<lb/>
糧據貴於東方之騎汲黯之病甫力卧治莫能楚客之<lb/>
魂久迷些招徒爾輒圖藏密以便養疴欲乞聖慈特聽<lb/>
解所居官許令尋訪醫治伏望陛下曲成在念憯愛凝<lb/>
懷俾得謝於中年且博詢於髙手益調名劑丐永餘齡<lb/>
<pb n="KR4d0021_WYG_041-15a"/>
仰恃生符苟焄蒿之未泯誓於死節罄精力而仰酬係<lb/>
戀無階震惶惟極<lb/>
　　代鄭公乞外任第一表<lb/>
臣某言臣聞名不可倖取過實則浮人有以自知弗能<lb/>
斯止矧萬幾密勿任切於論思一介婆娑力窮於補報<lb/>
是用去位以儆瘝官仰恃至仁罄敷危訴伏念臣學非<lb/>
全古才不逮人擢始布衣寖陪書笏贊為名命之重入<lb/>
階局籍之華曽是拙艱懵於進取謀而三省常自勵於<lb/>
<pb n="KR4d0021_WYG_041-15b"/>
爾躬狷不一為卒見憐於乃聖俾參天下之務因預幄<lb/>
中之籌試可罔功輸年賜免已覂之駕奚望於再騑方<lb/>
汲之淵何圖於續綆召從外守復貳繁機適屬邊保休<lb/>
寧調軵衰息民獲其所物以有年列辟交修日新於所<lb/>
治當宁親事天健而愈强因容具臣久忝髙位俄使樞<lb/>
管遂正宰司光榮所崇位遇彌峻竊惟三公之責吏事<lb/>
安可冒居聖主而督愚臣不容無悔重以福基素狹年<lb/>
事日侵外則公言可虞内則宿疢時動而又一歳之内<lb/>
<pb n="KR4d0021_WYG_041-16a"/>
二息云亡悲憂自中氣志俱耗安可尚聨衮職之貴分<lb/>
揖槐庭之嚴身不自聊政於何有且鳥飛者不宜上在<lb/>
易有凶鶉懸而未嘗畋反物為恡前鑒既爾來者謂何<lb/>
伏望皇帝陛下念禀數之早竒憫匪材之難强許停重<lb/>
柄囘授近藩愛小器於未盈免其必覆乞槁骸於將殞<lb/>
俾遂更生君臣之間終始為託投誠無隠須允為期<lb/>
　　第二表<lb/>
臣某言近露奏封願還重柄苦言無感善聽愈髙戰悸<lb/>
<pb n="KR4d0021_WYG_041-16b"/>
交中啟處無㳄臣孤生下品懵學淺謀雖陶文治之風<lb/>
本無富貴之願睿聰過聽顯任益躋參大政者五年總<lb/>
中樞者逾歳縁榮掩咎恃乃聖之兼容持短禆長驗不<lb/>
能於已事更階人乏遂正宰司臣亦知步蹇無以亟趨<lb/>
器盈難乎多受棟而弗幹招可撓之譏斵且未工無不<lb/>
傷之累尚依至治勉服攸箴然而官責未加私釁先及<lb/>
悲憂耗氣疾疢乗衰郤顧百骸内外之攻非一仰惟三<lb/>
接論思之任奈何况古有避賢非容冒處仕而知止乃<lb/>
<pb n="KR4d0021_WYG_041-17a"/>
保克終伏望皇帝陛下察臣尸禄之已多矜臣禀祜之<lb/>
初薄許停右弼退守列藩陰紓不衷之災顯避無庸之<lb/>
謗况盛為衰倚譬朝暮之必然弔與賀偕殆門閭之相<lb/>
望願紆慈惻垂亮孤危儻速解於衡機是得全於要領<lb/>
委誠傾訴須命開俞<lb/>
　　代石資政乞外任表<lb/>
臣某言臣聞力止所勝是為知分任適其量乃無敗材<lb/>
故上揆能以命官下揣已而受職有一異此誰不致顛<lb/>
<pb n="KR4d0021_WYG_041-17b"/>
臣之危悰正本兹喻伏念臣稟生單薾賦性憃冥曩在<lb/>
弱巾即沿仕牒太宗以舊臣之子籍寘朝閨真宗以斯<lb/>
文之興引内儒閣間膺煩試因用稍遷寕無吝瑕訖賜<lb/>
全獲伏遇皇帝陛下繼承在旦清明有初因料羣材并<lb/>
收無似蓋十年不調方冀罷歸而三世為郎猥為上識<lb/>
寖司書命冒入禁林式金之度無禆不稼之囷奚取越<lb/>
陪機政嘖竦輿言果以非人亟䝉賜免尚縁踦屨之念<lb/>
入塵華殿之資臣之親逢未見前比然臣薄祜有底頽<lb/>
<pb n="KR4d0021_WYG_041-18a"/>
齡早侵今春以來卧疢尤數久䝉假急虧奉朝參臣非<lb/>
不知寵難冒居病當劾去上還印綬退伏邱樊奈何聚<lb/>
族苦多治生無素先産耗竭私帑單虛惟仰俸泉以辦<lb/>
家事是以節為貧奪愚恃眷忘冒行鐘漏之餘苟圖溝<lb/>
壑之濟洪私再造有忝無酬兹者羸惙所乗趨走尤梗<lb/>
屏居雖久公議必興欲望聖慈許臣知頴州一任為歸<lb/>
老之漸既縁近輔且便泝流稍入足以亢宗僻左可以<lb/>
藏疾儻䝉從欲是獲更生臣又聞出者以作守為優處<lb/>
<pb n="KR4d0021_WYG_041-18b"/>
者以入朝為重事非相戾趣各有殊上哲詳觀物情非<lb/>
逺如臣者結髮從政五十餘年未始一朝輕去雙闕今<lb/>
焉昧死非曰孤恩直以迫知分之言畏敗材之辱秋葩<lb/>
離榦理有適然老馬辭軒願非獲已伏望陛下好仁本<lb/>
於觀徳善始念乎愛終開錫俞音就成素願委之卧理<lb/>
敢自比於昔人勉乃奉揚尚力希於循吏抱誠至窘赴<lb/>
訴不文玩日翹懷仰頌垂可<lb/>
　　代陳州章相公乞致仕第一表<lb/>
<pb n="KR4d0021_WYG_041-19a"/>
臣聞器有所極强之者必顚志有所安違之者將敗是<lb/>
故智士不窮量以邀受仁君無咈願以責功内顧危悰<lb/>
敢援兹喻伏以臣姿力駑下術略迂疎䝉幸中人之材<lb/>
待罪宰相之府寵與時進負隨日深謀謨弗良彫紊相<lb/>
踵羌夏有未纓之醜闋陜多無聊之人萑盗跳梁篁酋<lb/>
煽結杼軸罄於編戶杆皮蠧於逺方上貽焦勞外讙謗<lb/>
誚咎不臣執罪將孰歸比者洊瀝肝膺願乞骸骨冀䝉<lb/>
不職之竄以贖安用之辜皇帝陛下包納荒遐親諭戒<lb/>
<pb n="KR4d0021_WYG_041-19b"/>
敕須訖郊邱之享乃許印綬之還褒亮所加諄慈兼至<lb/>
臣此時外迫大誼中忘至愚敢優㳺以自安輒惶恐而<lb/>
視事然而智慮淺局年鬢頺侵短臂屈長袖之前疲足<lb/>
困新羈之左靦然尸位倐又彌年所賴陛下以百姓為<lb/>
心天下為度捨末爭而納戎帳之款捐滯積以撫遼左<lb/>
之和克展上儀遂布鴻慶永惟横目之庶方就覆盂之<lb/>
安臣之及兹可謂天幸過此不止其如罪何雖大度之<lb/>
見容在輿議之難遏抑又聞當退而進者悔必及宜黜<lb/>
<pb n="KR4d0021_WYG_041-20a"/>
而用者傷必多髙位乃身殃之媒厚禄為衆怨之舍借<lb/>
令臣冒厥明戒苟留上司玷廟廊之儀型被史家之貶<lb/>
戮死有餘咎仁弗忍為伏望察如丹之誠憐指景之暮<lb/>
遂容納政早獲省私亦不必窮喋喋之言乃垂許可惜<lb/>
齪齪之謹妨用俊良䖍冀曰俞誓無但已<lb/>
　　代南郊乞姪男恩澤表<lb/>
臣某言伏覩七月五日御札以今年十一月十七日有<lb/>
事於南郊者協華之盛茂擁於神祺拜貺之行親紆於<lb/>
<pb n="KR4d0021_WYG_041-20b"/>
詔蹕始戒嚴而措事先誕告以揚庭發號崇朝均驩有<lb/>
截臣某伏惟陛下嗣聲遹駿覃化淵泉躬夏后之勤邦<lb/>
體商家之恤祀會先玉帛之至樂包天地之和紺席圓<lb/>
壇講令芳於百物寒門冶谷交肸蠁於萬靈善制允諧<lb/>
先庚惟謹極承平之巨麗究卓越之盛容頑艷飲和肖<lb/>
翹企澤而臣濫名郎舍繫籍京臺延望玉關之門阻從<lb/>
甘泉之簿尚傾危款仰託至仁竊念臣有親姪某早習<lb/>
義方粗親章句有年及室無禄代耕而臣終鮮銜悲亢<lb/>
<pb n="KR4d0021_WYG_041-21a"/>
宗靡託惜其孤苦勵以進修不勝猶子之情願遂起家<lb/>
之志庶及禮成之旦許推世及之恩伏望陛下閔臣以<lb/>
服事四朝哀臣以年踰七十獨兹童孺久漏恩私儻參<lb/>
一命之餘俾紹闔門之慶則臣少盡其力知有報於敝<lb/>
帷死且猶生誓無忘於結草<lb/>
　<lb/>
　<lb/>
　<lb/>
<pb n="KR4d0021_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四十一<lb/>
</p>
<p>
</p>
  </div>
<div>
<head>景文集巻四十二</head> <lb/>
    <p>
<pb n="KR4d0021_WYG_042-1a"/>
欽定四庫全書<lb/>
　景文集巻四十二<lb/>
　　　　　　　　　　　　　宋　宋祁　撰<lb/>
　議<lb/>
　　明堂路寢議<hi>案厯代名臣奏議祁議禮諸奏皆係皇祐二年為侍讀學士時上</hi>
凡明堂路寢其名雖異其制一也昔神農氏祀於明堂<lb/>
有其葢而無四方至黄帝謂明堂為合宫唐虞謂明堂<lb/>
為五府夏后氏謂明堂為世室商人謂路寢為重屋周<lb/>
<pb n="KR4d0021_WYG_042-1b"/>
人謂五府為明堂黄帝合宫義猶唐虞五府府聚也言<lb/>
五帝之神聚祭乎此夏后氏名世室者取世世不毁也<lb/>
商人名重屋者商于虞夏稍文加以重檐四阿之制故<lb/>
取名焉周人為明堂者以其明政教之法常于此堂也<lb/>
天子布十二月政令每月就其時之堂而聽朔焉若閏<lb/>
月則闔門左扉而施其政故于文王在門為閏又曰在<lb/>
國之陽居離之地有明義焉故謂之明堂夏之世室深<lb/>
盖八丈四尺廣十丈五尺匠人職所謂堂脩一者也基<lb/>
<pb n="KR4d0021_WYG_042-2a"/>
高一尺夏氏堂上五室以法五行木室處東北火室處<lb/>
東南金室處西南水室處西北每室深丈八尺廣二丈<lb/>
一尺土室處中深二丈四尺廣二丈八尺然五室居堂<lb/>
之上深六丈廣七丈又匠人職所謂堂上五室三四歩<lb/>
四三尺也有九階三面二階南面三階法陽數也五室<lb/>
有四户八牕户法四時牕法八節一堂者法地載五行<lb/>
云商人曰重屋者正寢也正寢則路寢也其制堂深五<lb/>
丈六尺廣七丈二尺堂上亦為五室室方一丈六尺基<lb/>
<pb n="KR4d0021_WYG_042-2b"/>
高三尺重屋四阿四阿者霤也周人明堂如寢廟法九<lb/>
尺為筵東西九筵南北七筵基高一筵上亦五室室深<lb/>
廣二筵或曰宮葢方三百歩在近郊三十里或曰七里<lb/>
之郊鄭康成曰此三者或舉宗廟或舉正寢或舉明堂<lb/>
互言之明其同制也漢馬宫曰夏后氏世室室顯于堂故<lb/>
命以室商人重屋屋顯于堂故命以屋周人明堂大於<lb/>
夏室故命以堂夏氏益其堂之廣百四十四尺周人明<lb/>
堂以為兩序間大夏氏七十二尺云漢武帝始以公玉<lb/>
<pb n="KR4d0021_WYG_042-3a"/>
帶所上黄帝時明堂圖作之汶上其圖中一殿四面無<lb/>
壁以茅葢通水水環室垣為複道上有樓從西南入名<lb/>
曰崑崙帝始祀太一五帝于上坐至後漢光武帝又營<lb/>
明堂上圓下方八窻四闥九室十二坐室四户凡三十<lb/>
六八牖凡七十二沿周制也晉議營明堂裴頠曰尊<lb/>
祖配天其議明著廟宇之制禮據未分宜可直為一殿以<lb/>
崇嚴父之祀其餘雜碎一皆除之由是宋齊以後咸率<lb/>
茲禮故宋作明堂止為大殿十二楹無古户牖但文飾<lb/>
<pb n="KR4d0021_WYG_042-3b"/>
雕畫而已梁仍宋制以中六楹安六天帝坐悉南向五<lb/>
人帝位阼階上堂後為小殿五楹為五佐室焉唐明皇<lb/>
帝始以東都乾元殿為明堂參用周法開元二十年以<lb/>
行享祖臣按明堂天子布政之所因得祀上帝者盖以<lb/>
地非䙝近可以交饗人神歟至三代彌文故制為户牖<lb/>
有所法象所以尊大而神明之也要之在講禮事神布<lb/>
揚法度而巳後之王者所以班大政朝羣臣何嘗無其<lb/>
所哉其謂之宣室謂之太極皆明堂比也沿革稱謂有<lb/>
<pb n="KR4d0021_WYG_042-4a"/>
不同耳而諸儒限局聞見抱殘册爭空言據已是之槩<lb/>
見抗必信之實論以為一事一物不如古制則為非禮<lb/>
推尊上古殆不可及然殊不知聖人便世制宜興至治<lb/>
安天下通靈心雖無明堂猶無損于有道嫌于行禮者<lb/>
也今之大慶則古之路寢卽明堂也以之奉天以之布<lb/>
政何不可耶國朝以來非朝㑹齋宿未嘗臨御故其棟<lb/>
宇閎邃廷唐華敞與燕寢自不相連固非常幸䙝近者<lb/>
也今有請卽為明堂于禮便甚<lb/>
<pb n="KR4d0021_WYG_042-4b"/>
　　五室議<lb/>
明堂所以有五室者何尚書帝命驗曰帝者承天立五<lb/>
府赤曰文祖黄曰神升白曰顯紀黑曰無矩蒼曰靈府<lb/>
鄭康成曰五府與周明堂同自夏以来五室之制不改<lb/>
周家以木室在東北象木生于寅火室在東南象火生<lb/>
于已金室在西南象金起于申水室在西北象水起于<lb/>
亥土室居中者象土總御五行寄治四方不專一隅之<lb/>
義也其名木室曰青陽火室曰明堂土室曰太室金室<lb/>
<pb n="KR4d0021_WYG_042-5a"/>
曰總章水室曰元堂青陽者言春之色與陽之氣明堂<lb/>
者夏為朱明是其體之明也太室者太大也土功最大<lb/>
餘行比之為小以其含容廣大也總章者總法也章<lb/>
明也至秋萬物已成光明潔鮮云元堂者元黑也冬殺<lb/>
為隂故取黑義秦更制九室其法不傳後漢之營明堂<lb/>
遂改周制張衡所謂複廟重屋八逹九房者或曰九室<lb/>
十二坐以象九州十二月宋營明堂止為十二大屋無<lb/>
户牖之制齊從王儉議更複五室梁武帝欲有述作乃<lb/>
<pb n="KR4d0021_WYG_042-5b"/>
下制與羣臣議曰堂准大戴禮九室八牖三十六户以<lb/>
茅盖屋上圓下方鄭康成據援神契亦曰上圓下方曰<lb/>
八牕四闥明堂之義本是祭五帝神而九室之數未見<lb/>
其禮若以五堂而言雖當五帝之數面南則背叶光紀<lb/>
面北則背赤熛怒東面西面又亦如之于事殊未可安<lb/>
且明堂之祭議五帝則是總議在郊之祭五帝則别宗<lb/>
祀所配復應有室若專配一室則是義非配五若皆配<lb/>
五則便成五位以理而言明堂本無有室朱异以為月<lb/>
<pb n="KR4d0021_WYG_042-6a"/>
令天子居明堂左个右个聴朔之禮旣在明堂今若無<lb/>
室則于義誠闕制曰若如鄭義聴朔必在明堂于此則<lb/>
人神混淆恭嚴之道有廢春秋云个居二大國之間此<lb/>
言明堂左右个者謂所祀五帝堂之南又有小室亦號<lb/>
明堂分為三處聴朔旣三處則有左右之義在營域之<lb/>
内明堂之外則有个名故曰明堂左右个也以此而言<lb/>
聴朔之處自在五帝堂之外神旣有别理無相干議遂<lb/>
不能定天監十二年虞㬭建言周禮明堂九尺之筵以<lb/>
<pb n="KR4d0021_WYG_042-6b"/>
為高下脩廣之數堂崇一筵故階高九尺漢家制度猶<lb/>
遵此禮故張衡引度堂以筵者也鄭康成以廟寢三制<lb/>
旣同俱應以九尺為度制曰可于是毁宋太極殿以其<lb/>
材構明堂十二楹基准太廟以中央六楹安六座悉南<lb/>
向由東第一青帝第二赤帝第三黄帝第四白帝第<lb/>
五黑帝配帝總配享五帝在阼階東上西向大殿後又<lb/>
為小殿五楹以為五佐室焉後周採三輔黄圖欲建九<lb/>
室不能成隋牛里仁建言三代相沿咸有損益至于五室<lb/>
<pb n="KR4d0021_WYG_042-7a"/>
確然不變夫室以祭天天實有五若立九室四廡所用<lb/>
布政視朔自依其辰鄭司農謂十二月分在十二月<lb/>
青陽等左右之位不云居室康成亦言每月于其時<lb/>
之堂而聴政焉禮圖畫个皆在堂偏是以須為五室唐<lb/>
高宗與羣臣雜議以五室為宜故設昊天上帝于太室<lb/>
中央南向配帝于東南西向青帝于木室西向赤帝于<lb/>
火室北向黄帝于太室南户之西北向白帝于金室東<lb/>
向黑帝于水室南向其太昊炎帝軒轅少昊高辛之<lb/>
<pb n="KR4d0021_WYG_042-7b"/>
坐各于五方帝之左内向差退勾芒祝融后土蓐収元<lb/>
冥坐于明堂廷中各于其方俱内向故國朝從唐制儀<lb/>
存通禮臣按古謂明堂為五府似五室之制權輿于此<lb/>
上世圖籍淪闇不得搢紳先生所能道者又皆大較而<lb/>
言不能纎細推處故夏周止云大享帝明堂不言帝别<lb/>
一室後世諸儒推而合之分主五行遂設神位有其興<lb/>
之莫可廢也然漢制本為九室薛綜曰堂後有九室所<lb/>
以異周制云若然室在堂後不為享帝之位明矣故向<lb/>
<pb n="KR4d0021_WYG_042-8a"/>
背之間梁武致疑筵几之度逺而難質今有司請以大<lb/>
慶殿卽為明堂倣古宜今最為合禮周禮書曰清廟明<lb/>
堂與路寢同制此其驗也其五室權以幔幄為之以明<lb/>
六天五帝蕝位于禮無嫌<lb/>
　　規蔡邕明堂議<lb/>
蔡邕曰明堂者天子太廟所以崇禮其祖以配上帝者<lb/>
也夏曰世室商曰重屋周曰明堂東為青陽南為明堂<lb/>
西為總章北為元堂中為太室易曰離也者明也南方<lb/>
<pb n="KR4d0021_WYG_042-8b"/>
之卦也聖人南面而聴天下嚮明而治人君之位莫正于<lb/>
此故雖有五名而主以明堂也其正中焉皆曰太廟謹承<lb/>
天隨時之令昭令徳宗祀之禮明前功百辟之勞起<lb/>
尊老敬長之義顯教幼誨稚之學朝諸侯選造士于其<lb/>
中以度制生者乘其能而至死者論其功而祭故為<lb/>
大教之宫而四學具焉譬如北辰居其所而衆星共之<lb/>
萬象翼之教之所由生專受作之所自来明一統也故<lb/>
言明堂事之大義之深也取其宗祀之清貌則曰清廟<lb/>
<pb n="KR4d0021_WYG_042-9a"/>
取其正室之貌則曰太廟取其尊崇則曰太室取其堂<lb/>
則曰明堂取其四門之學則曰太學取其四面周水圓<lb/>
如璧則曰辟雍異名而同事其實一也春秋因魯取宋<lb/>
之奸賂則顯之太廟以明聖王建清廟明堂之義經曰<lb/>
取郜大鼎于宋納于太廟非禮也君人者將昭徳塞違<lb/>
故昭令徳以示子孫是以清廟茅屋昭其儉也夫徳儉<lb/>
而有度升降有數文物以紀之聲明以發之臨照百官<lb/>
百官于是乎戒懼而不敢易紀律所以大明敎也周清<lb/>
<pb n="KR4d0021_WYG_042-9b"/>
廟魯太廟皆明堂也魯禘祀周公于太廟明堂猶周宗<lb/>
祀文王于清廟明堂也禮記檀弓曰王齋禘于清廟明<lb/>
堂也孝經曰宗祀文王于明堂禮記明堂位曰太廟天<lb/>
子明堂又曰成王幼弱周公踐天子位以治天下朝諸<lb/>
侯于明堂制禮作樂頒度量而天下大服成王以周公為<lb/>
有勲勞于天下命魯公世世禘祀周公于太廟以天子<lb/>
禮樂升歌清廟下管象舞所以異魯于天下取周清<lb/>
廟之歌歌于魯太廟明堂魯之廟猶周清廟也皆所以昭<lb/>
<pb n="KR4d0021_WYG_042-10a"/>
文王周公之徳以示子孫者也易傳大初篇曰天子旦<lb/>
入東學晝入南學暮入西學夕入北學在中央曰太學<lb/>
天子之所自學也禮記保傅篇曰帝入東學上親而貴<lb/>
仁入西學上賢而貴徳入南學上齒而貴信入北學上<lb/>
貴而尊爵入太學承師而問道與易傳同魏文帝孝經<lb/>
傳曰太學者中學明堂之位也禮記古大明堂之禮曰<lb/>
膳夫是相禮日中出南闈見九侯門子日昃出西闈視<lb/>
五國之事日闇出北闈視帝節爾雅曰宫中之門謂之<lb/>
<pb n="KR4d0021_WYG_042-10b"/>
闈王居明堂之禮又别陰陽門南門稱門西門稱闈故<lb/>
周官有門闈之學師氏教以三徳守王門保氏教以六<lb/>
藝守王闈然則師氏居東門南門保氏居西門北門也<lb/>
知掌教國子與易傳保傅王居明堂之禮參相發明為<lb/>
四學焉文王世子篇曰凡大合樂必遂養老天子至乃<lb/>
命有司行事興秩節祭先師先聖焉始之養也適東序<lb/>
釋奠於先老遂設三老位焉春夏學干戈秋冬學羽籥<lb/>
皆於東序凡祭與養老乞言合語之禮皆小樂正詔之<lb/>
<pb n="KR4d0021_WYG_042-11a"/>
於東序又曰大司成論説在東序然則詔學皆在東序<lb/>
東序東之堂也學者詔焉故稱太學仲冬之月令祀百<lb/>
辟卿士之有徳於民者禮記太學志曰禮士大夫學於<lb/>
聖人善人祭於明堂其無位者祭於太學禮記昭穆篇<lb/>
曰祀先賢於四學所以教諸侯之徳也即以顯行國禮<lb/>
之處也太學明堂之東序也皆在明堂辟雍之内月令<lb/>
記曰明堂者所以明天氣統萬物明堂上通於天象日<lb/>
辰故下十二宫象日辰也水環四周言王者動作法天<lb/>
<pb n="KR4d0021_WYG_042-11b"/>
地廣徳及四海方此水也名曰辟雍王制曰天子出征<lb/>
執有罪反釋奠於學以訊馘告樂記曰武王代商為俘<lb/>
馘于京太室詩魯頌云矯矯虎臣在泮獻馘京太室辟<lb/>
雍之中明堂太室也與諸侯泮宫俱獻馘焉即王制所<lb/>
謂以訊馘首者也禮記曰祀乎明堂所以教諸侯之孝<lb/>
也食三老五更於太學所以教諸侯之弟也孝經曰孝<lb/>
悌之至通於神明光於四海無所不通詩云自西自東<lb/>
自南自北無思不服言行孝者則曰明堂行悌者則曰<lb/>
<pb n="KR4d0021_WYG_042-12a"/>
太學故孝經合為一義而稱鎬京之詩以明之凡此皆<lb/>
明堂太室辟雍太學通合之義也其制度數合有所法<lb/>
堂方百四十四尺坤之䇿也屋圓徑二百一十六尺乾<lb/>
之䇿也太廟明堂方三十六丈通天屋徑九丈陰陽九<lb/>
六之變其圓葢方載六九之道也八闈以象八卦九室<lb/>
以象九州十二宫以應辰三十六户七十二牖以四户<lb/>
八牖乗九室之數也戶皆外設而不閉示天下不藏也<lb/>
通天屋高八十一尺黄鐘九九之實也二十八柱列於<lb/>
<pb n="KR4d0021_WYG_042-12b"/>
四方七宿之象也堂高三丈亦應三統四鄉五色以象<lb/>
五行外廣二十四丈應一歲二十四氣四周以水象四<lb/>
海王者之大禮也晉袁准著論非之曰明堂太廟太學<lb/>
三者事義不同各有所施而論者合為一體取詩書放<lb/>
逸之文經典相似之語推而同之其失逺矣夫宗廟之<lb/>
中人所致敬幽隠清靜鬼神所居而使衆學處焉饗射<lb/>
其中人鬼慢黷死生交錯囚俘截耳創痍流血以干鬼<lb/>
神非其理也又茅茨采椽至質之物建日月乗玉輅以<lb/>
<pb n="KR4d0021_WYG_042-13a"/>
處其中非其類也禮記先孺曰明堂四面東西八丈南<lb/>
北六丈與七廟非一體也夫宗廟鬼神所居祭天而於<lb/>
人鬼之室非其處也王者五門宗廟在一門之内若射<lb/>
在於廟而張三侯又辟雍在内非宗廟之中所能容也<lb/>
周人立三代之學非立三代宗廟者也周養老於東膠<lb/>
非三老也文王世子養老乞言于東序又皆於學也靈<lb/>
臺以望氣清廟以訓儉既非一體安有宗廟之中而以<lb/>
之燕射戲謔乎明堂在國之陽而宗廟在左又宗廟不<lb/>
<pb n="KR4d0021_WYG_042-13b"/>
應在外也齊宣王問孟子曰可毁明堂乎若明堂是廟<lb/>
豈容有此問哉諸儒言明堂各未有證蔡邕等遂言異<lb/>
名同實方之北辰居所取其處中不移旁運三光非是<lb/>
一物而備其體以悟人意耳臣按蔡邕為漢大儒當時<lb/>
去聖人未逺然而以明堂清廟辟雍靈臺合為一物不<lb/>
知何據寧其博見異藝有所述乎將以獨識取髙當世<lb/>
也自孔子殁諸儒蜂奮或言魯禮或論周制或道夏商<lb/>
家自為書決不相通又緯讖詭異附經造説誼無足據<lb/>
<pb n="KR4d0021_WYG_042-14a"/>
而邕信其所疑是愚謂不可行而言是誣合誣與愚邕<lb/>
必有一焉宜為後人之嗤詆也故魏晉而下邕説不復<lb/>
施行<lb/>
　　上帝五帝議<lb/>
鄭康成以上天之神凡六昊天者天皇大帝五帝者太<lb/>
微五帝王肅曰昊天惟一神以五帝為次神而諸儒附<lb/>
鄭者多故據而為説云凡合祭五帝一歳有二祀龍見<lb/>
之月祭於南郊謂之大雩一也九月大饗於明堂宗祀<lb/>
<pb n="KR4d0021_WYG_042-14b"/>
文王以配二也祭明堂者諸儒之言不同或説周家祭<lb/>
五天帝皆明堂中以五人帝及文王配五官神坐廷中<lb/>
以武王配號曰祖宗禮所謂祖文王而宗武王者也施<lb/>
設神位凖五行相向以為法威仰在卯西面熛怒在午<lb/>
北面樞紐在未北面招拒在酉東面汁光紀在子南面<lb/>
太皥炎帝黄帝少皥髙辛各在其位少退勾芒祝融后<lb/>
土蓐收元𠖇皆在人帝下少後文王坐太皥之南位如<lb/>
主人武王少退或曰合祭之日五精之帝皆西面其牲<lb/>
<pb n="KR4d0021_WYG_042-15a"/>
則天帝各一犢合用十牲文王之牲用太牢以詩我將<lb/>
篇曰我將我享維羊維牛文王武王而用太牢者以五<lb/>
人帝各配一天為之主足為外神依止則文王汎配五<lb/>
帝矣以不專配則所用牲得從盡物之享云漢武帝祠<lb/>
太一五帝於明堂上坐牲以太牢禮畢燎堂下晉武帝<lb/>
初議明堂羣臣曰五帝即天也王氣時異故殊其號雖<lb/>
名有五其實一明堂南郊宜除五帝坐五郊改五精之<lb/>
號皆同稱昊天上帝各設一位而已詔可時韓陽建言<lb/>
<pb n="KR4d0021_WYG_042-15b"/>
古建明堂咸秩五帝無祭一天者帝下詔曰往者衆議<lb/>
除明堂五帝位攷之禮文不正其復之虞摯議以為漢<lb/>
魏故事明堂祀五帝之神新禮五帝即上帝上帝即天<lb/>
也明堂除五帝之位惟祭上帝按仲尼稱郊祀后稷以<lb/>
配天宗祀文王於明堂以配上帝周禮祀天旅上帝祀<lb/>
地旅四望四望非地則上帝非天斷可識矣郊丘之祀<lb/>
埽地而祭牲用繭栗器用陶匏事反其始故配以逺祖<lb/>
明堂之祭備物以薦三牲並陳籩豆成列禮同人理故<lb/>
<pb n="KR4d0021_WYG_042-16a"/>
配以近考郊堂兆位居然異體牲牢品物質文殊趣且<lb/>
祖考同配非謂尊嚴之美三日再祀非謂不黷之義其<lb/>
非一神亦足明矣昔在上古生為明王没配五行故太<lb/>
昊配木神農配火少昊配金高辛配水黄帝配土此五<lb/>
帝者配天之神同兆之於四郊報之於明堂祀天大裘<lb/>
而冕祀五帝亦如之或以為五精之帝佐天育物者也<lb/>
前代相因莫之或廢前韓陽上書宜如舊祀五帝詔已<lb/>
施用請改定新禮從之唐禮部尚書許敬宗議祠令新<lb/>
<pb n="KR4d0021_WYG_042-16b"/>
禮並用鄭氏六天之説圜丘祀昊天上帝大郊祀太微<lb/>
感帝明堂祠太微五帝按鄭氏惟據讖緯以説六天皆<lb/>
謂星象而昊天上帝不屬穹蒼其注月令周官以昊天<lb/>
上帝為北辰曜魄寳注孝經明堂為太微五帝按易日<lb/>
月麗於天百榖草木麗於地在天成象在地成形足明<lb/>
辰象非天草木非地毛萇傳曰元氣浩大則稱昊天逺<lb/>
視蒼蒼則稱蒼天此則蒼昊為體不入星例且天地各<lb/>
一是曰兩儀天尚無二帝焉有六是以王肅羣儒咸非<lb/>
<pb n="KR4d0021_WYG_042-17a"/>
其義起居舍人王仲邱又以貞觀禮季秋祀五帝明堂<lb/>
顯慶禮祀昊天上帝於明堂准孝經説先以為天是感<lb/>
精之帝上帝即太微五帝且上帝之號本屬昊天周禮<lb/>
王將旅上帝張氈案設皇邸祀五帝張大次小次由此<lb/>
言之上帝之於五帝自有差等不可混而為一鄭注孝<lb/>
經上帝者天之别名神無二主故異其處以避后稷孔<lb/>
安國曰帝亦天也然則禋享上帝有合經義而五方皆<lb/>
祀行之已久請二禮並行以成月令大享帝之義詔可<lb/>
<pb n="KR4d0021_WYG_042-17b"/>
自是不改國朝因之臣按諸儒之説上帝及五帝紛然<lb/>
不一王肅以為上帝即昊天鄭康成謂昊天為皇大帝<lb/>
五帝為太微五帝王鄭二説既顯學者爭為執辨雖天<lb/>
子亦不能果定其文然臣以為就經言之仲尼之意儻<lb/>
可見也孝經曰孝莫大于嚴父嚴父莫大于配天又曰<lb/>
郊祀后稷以配天宗祀文王於明堂以配上帝周頌我<lb/>
將篇曰祀文王也我將我享維羊維牛惟天其右之伊<lb/>
嘏文王既右享之孝經言配天而後言上帝詩當言帝<lb/>
<pb n="KR4d0021_WYG_042-18a"/>
右而云天右是天為上帝上帝為天互文以見義也天<lb/>
之所以為五帝者先儒之議多矣近大儒孫奭建言天<lb/>
雖一神以其至尊故有多名亦猶人君稱皇王后辟天<lb/>
王天子皇帝縣官臣民曰陛下史臣曰上服用曰乗輿<lb/>
出入曰車駕各隨徳義而稱亦以至尊故也以天帝之<lb/>
神迭王五時故聖人制禮謂之五帝非五帝各一神也<lb/>
竊謂先儒不怪詩傳天有五名而獨怪帝有五號奭又<lb/>
以歲九祭皆主於天至日圜丘正月祈穀五時迎氣孟<lb/>
<pb n="KR4d0021_WYG_042-18b"/>
夏雩季秋享凡九惟至日其禮最大故稱曰昊天上帝<lb/>
昊天者以體稱上帝者以徳兼舉禮大故也其餘則否<lb/>
至於大雩祈百穀之雨大享報百穀之成以五帝者有<lb/>
生成之功祈報之禮闕一不可雖止一神並陳五位不<lb/>
知神之於彼乎於此乎奭言如是其得也然而欲去昊<lb/>
天上帝一位止設五帝臣以為禮有未然號昊天者以<lb/>
其元氣魁然乗五行王氣普臨萬物因時顯功人强以<lb/>
名故春曰青帝夏曰赤帝猶春為蒼天冬為上天耳唐<lb/>
<pb n="KR4d0021_WYG_042-19a"/>
以來二家之説兼行故今享禮有六帝位雖然奭許於<lb/>
彼於此而求之矣何獨是五而非六乎故兼存之則示<lb/>
聖人尊天奉神不敢有所裁臆云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_042-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四十二<lb/>
</p>
<p>
</p>
  </div>
<div>
<head>景文集巻四十三</head> <lb/>
    <p>
<pb n="KR4d0021_WYG_043-1a"/>
欽定四庫全書<lb/>
　景文集巻四十三<lb/>
　　　　　　　　　　　　宋　宋祁　撰<lb/>
　議<lb/>
　　配帝議<lb/>
祭法有虞氏禘黄帝而郊嚳祖顓頊而宗堯夏后氏亦<lb/>
禘黄帝而郊鯀祖顓頊而宗禹商人禘嚳而郊冥祖契<lb/>
而宗湯周人禘嚳而郊稷祖文王而宗武王鄭氏曰禘<lb/>
<pb n="KR4d0021_WYG_043-1b"/>
郊祖宗謂祭昊天于圜丘曰禘祭上帝于南郊曰郊祭<lb/>
五帝五神于明堂曰祖宗祖宗通言耳虞氏以上尚徳<lb/>
禘郊祖宗配用有徳者自夏以下稍用其姓代先後之<lb/>
次郊祭一帝而明堂祭五帝小徳配寡大徳配衆禮之<lb/>
殺也諸儒據鄭此説由是推而廣之以明文武有俱配<lb/>
之義臣按孝經曰孝莫大于嚴父嚴父莫大于配天則<lb/>
周公其人也昔者周公郊祀后稷以配天宗祀文王于<lb/>
明堂以配上帝然則孔子著經以羙周公者則自周以<lb/>
<pb n="KR4d0021_WYG_043-2a"/>
上未有能以父之尊而進配上帝者也惟周公能之則<lb/>
自商及虞安得祖而宗之之説耶禮記多出秦漢諸儒<lb/>
之家鄭即據而為解以違孔經以未之思耳崔靈恩曰<lb/>
五帝皆坐明堂中以五人帝及文王配之五神坐廷中<lb/>
以武王配之或非之曰不然五宫之神生為上公死為<lb/>
貴神其生也帝王之饗皆預升堂今為貴神獨坐于下<lb/>
屈武王之尊下坐同之義為不允當謂合祭五帝明堂<lb/>
惟有一祭五帝及神俱坐堂上以文武二祖汎配五帝<lb/>
<pb n="KR4d0021_WYG_043-2b"/>
及神歟以文王配祭五帝則謂之祖以武王配祭五神<lb/>
則謂之宗二王同時竝配故祭法所謂祖文王宗武王<lb/>
也祖始也宗尊也名祭為尊且始者明一祭之中有二<lb/>
義焉以始而言為合祭五帝于大雩之時為百糓祈歲<lb/>
功始求之義也以尊而言季秋之月得其成功尊而祀<lb/>
之以報其徳明二王配祭既有此義故分為二名鄭康<lb/>
成所謂祖宗通言者謂稱祖不得無尊嚴之心言尊不<lb/>
得無始求之理而孝經及詩但云祀文王于明堂不云<lb/>
<pb n="KR4d0021_WYG_043-3a"/>
武王者祖宗之祭其體同故舉一足以明不待兩見云<lb/>
宗祀文王于明堂文王當言祖而云宗者亦通武王之<lb/>
義漢武帝初嗣太一五帝于明堂上坐以高皇帝對之<lb/>
至明帝乃以光武配五帝在青帝之南少退西面自是<lb/>
歴章安而下不敢輒易齊明帝有事明堂有請以武帝<lb/>
配謝曇濟曰按法禘郊祖宗竝列嚴祠鄭氏注義亦據<lb/>
兼饗宜祖宗兩配文武雙祀左僕射王晏曰若用鄭説<lb/>
祖宗通言則生有功徳沒垂尊稱歴代配帝何止于二<lb/>
<pb n="KR4d0021_WYG_043-3b"/>
今盛薦上帝允屬武考百代不改其文廟乎詔可唐太<lb/>
宗始以高祖配享明堂高宗又奉太宗配祀有司遂以<lb/>
高祖配五天帝太宗配五人帝太尉長孫無忌建言永<lb/>
徽二年七月詔書奉太宗以遵嚴配時高祖當遷禮司<lb/>
乃以太宗降配五人帝雖同在明堂不得對越天帝非<lb/>
明詔奉親之意謹按孝莫大于嚴父嚴父莫大于配天<lb/>
伏尋詔意義在于此又尋漢魏晉宋歴代之禮無父子<lb/>
同配之義惟祭法稱周人禘嚳而郊稷祖文王而宗武<lb/>
<pb n="KR4d0021_WYG_043-4a"/>
王鄭康成謂祖宗者通言祭五帝五神于明堂也尋鄭<lb/>
之意乃以祖宗合為一祭又以文武共在明堂連衽配<lb/>
祀良為巨謬故王肅曰古者祖有功而宗有徳祖宗自<lb/>
是不毁之名非謂配食者也審如鄭義則經當言祖祀<lb/>
文王不得言宗祀也又曰武王配勾芒之類是謂五神<lb/>
位在堂下天子降位失君叙矣故春秋傳禘郊祖宗報<lb/>
五者國之典祀也知各一事非祖宗合祀于明堂矣南<lb/>
齊蕭氏以武明昆季並于明堂配食事乃不經不足為<lb/>
<pb n="KR4d0021_WYG_043-4b"/>
法武徳時以元帝配于明堂兼配感帝至貞觀初縁情<lb/>
革禮奉高祖配明堂延世祖專配感帝有遞遷之典高<lb/>
祖請配昊天上帝太宗請配明堂五帝從之垂拱元年<lb/>
有司議嚴配之禮孔元義曰孝莫大于嚴父嚴父莫大<lb/>
于配天明配之尊大者昊天是也請奉太宗高宗配天<lb/>
上帝于圜丘高祖配感帝于南郊昔宗祀文王于明堂<lb/>
文王當云祖而云宗者通武王之義請太宗高宗配祭<lb/>
于明堂沈伯儀曰有虞禘黄帝而郊嚳祖顓頊而宗堯<lb/>
<pb n="KR4d0021_WYG_043-5a"/>
夏后亦禘黄帝而郊鯀祖顓頊而宗禹商人禘嚳而<lb/>
郊冥祖契而宗湯周人禘嚳而郊稷祖文王而宗<lb/>
武王伏尋嚴配之文于此最備徳禮之序莫善于<lb/>
周禘嚳郊稷不聞于二主明堂宗祀周兼于兩<lb/>
配以文王武王父子殊别文王為父上主五帝武王<lb/>
對父下配五神昔者周公宗祀文王于明堂以配上<lb/>
帝不言嚴武王以配天則武王雖在明堂理未齊<lb/>
于配祭既稱宗祀義獨主于尊嚴雖同兩祭終<lb/>
<pb n="KR4d0021_WYG_043-5b"/>
為一主故孝經緯曰后稷為天地主文王為五帝<lb/>
宗也必若一神而兩祭為是則五祭十祠薦獻頻<lb/>
繁實虧于數此則神無二主之道禮崇一配之義<lb/>
竊尋貞觀永徽共尊専配顯慶之後始創兼尊必<lb/>
以順古宜從周法髙祖請配圜丘方澤太宗請配<lb/>
南北郊髙宗配五天帝鳯閣舍人元萬頃等義按<lb/>
見行禮昊天上帝等祠五所咸奉髙祖太宗兼配<lb/>
令議者引祭法周頌孝經之文雖近古之嗣殊失<lb/>
<pb n="KR4d0021_WYG_043-6a"/>
聖㫖伏據見行禮髙祖太宗今既配五祠當仍舊<lb/>
無改髙宗功烈無著豈祠配有别請亦配五祠于是<lb/>
郊丘諸禮以三帝同配明皇帝開元十一年罷之國朝<lb/>
太祖受命以宣祖配享明堂太宗始奉太祖配俄又以<lb/>
宣祖配焉真宗復奉太祖聖上嗣位奉真宗配天以<lb/>
正孝經嚴父之義臣按鄭氏以文武二王皆配明堂<lb/>
其言非是據孝經止言嚴父配天周公其人也今以<lb/>
周公言之則武王非父以成王言之則文王為祖二<lb/>
<pb n="KR4d0021_WYG_043-6b"/>
理較然不待議而判矣齊唐以數帝皆配于經義<lb/>
寧不戾耶<lb/>
　　雜制議<lb/>
王用四圭有邸者何象物之生也以璧為邸者取所生<lb/>
之周匝也雩祀用之以祈百物大享用之以報成功示<lb/>
無不用徧之義天帝周犢者何貴誠也配享之牲與天<lb/>
帝同以配尊而食不敢異其牲也幣各倣其器之色者<lb/>
何青圭禮東方則青犢青幣赤璋禮南方則赤犢赤幣<lb/>
<pb n="KR4d0021_WYG_043-7a"/>
黄琮禮黄帝則黄犢黄幣白琥禮西方則白犢白幣元<lb/>
璜禮北方則黑犢黑幣酒次酃終醁禮畢太祝取俎上<lb/>
黍肉當御前以授請如郊儀止用清酒一獻五帝本天<lb/>
不可求之于地二郊無黍肉禮請竝停陳制祀以太牢<lb/>
粢盛六飯硎羮果蔬備薦焉隋不建明堂祭于雩壇牲<lb/>
用十二皇帝太尉司農行三獻禮于青帝及太祖餘帝<lb/>
以有司助奠五官一獻而已古饗明堂無定月惟月令<lb/>
有季秋大饗帝鄭氏曰徧祭五帝也漢明帝祠正月章<lb/>
<pb n="KR4d0021_WYG_043-7b"/>
帝祠二月魏明帝祠正月晉武帝祠三月宋孝武祠正<lb/>
月齊髙帝祠七月至唐止用季秋國朝沿唐制用日據<lb/>
禮大饗不問卜前制用辛日取自新潔之義東晉孝武<lb/>
帝正月上辛祀昊天次辛祀后土後辛祀明堂制寓祭<lb/>
于圜丘壇國朝因之唐貞元元年詔五方配帝上古哲<lb/>
王論善計功則朕徳不類統天御極則朕位攸同而今<lb/>
祀文稱臣以祭無益誠恪有黷等威宜自今不復稱臣<lb/>
以正禮典按郊丘全用祀天之義天下之物無以稱徳<lb/>
<pb n="KR4d0021_WYG_043-8a"/>
故尚質明堂參有饗親之孝于人理差近故尚文歴代<lb/>
沿革或有義趣然禮不可過亦不可不及要在稱情立<lb/>
制以據大中觀開寳新典協古今之宜兼文質之常可<lb/>
行可遵胥㑹聖辰不其偉歟<lb/>
　　升歌議<lb/>
按虞書后䕫曰戛擊鳴球搏拊琴瑟以詠祖考來格孔<lb/>
安國傳曰戛擊柷敔也球玉磬也搏拊韋為之此舜廟<lb/>
堂之樂又曰下管鼗鼓合止柷敔傳曰堂下樂也上下<lb/>
<pb n="KR4d0021_WYG_043-8b"/>
合止樂各有柷敔故鳴球鐘籥各自互見此則舜時堂<lb/>
上之樂差多于今矣禮家之言曰歌者在上匏竹在下<lb/>
貴人聲也而不及其他詩稱鼓鐘欽欽鼓瑟鼓琴笙磬<lb/>
同音鄭司農謂堂上堂下之鐘磬與八音克諧也儀禮<lb/>
荷瑟升堂笙人立于階間亦其事也自唐以來凡祭天<lb/>
地則樂縣在壇下鐘磬從歌者位于壇上塤及匏竹立<lb/>
于壇下宫縣之上宗廟則縣在庭鐘磬從歌者位于堂<lb/>
匏竹等立于堂下殿庭朝㑹如之又據樂令節鼓歌工<lb/>
<pb n="KR4d0021_WYG_043-9a"/>
琴瑟筝筑在上鐘磬笙和簫箎塤在下國朝大抵多遵<lb/>
唐舊法惟登歌之制若朝㑹則編鐘在殿上之右節鼓<lb/>
者一歌者四阮咸九絃琴七絃琴筝瑟筑者各二分列<lb/>
鐘磬之次土與匏竹三屬皆二工立于殿下圜丘則悉<lb/>
坐壇上宗廟㑹同之儀咸有司攝事樂悉升階之儀初<lb/>
無著令乃諸工習常自為差降耳凡諸祭祀用樂者天<lb/>
子不親行止用登歌今列二圖以志前後沿革云<lb/>
　　蠻夷利害議<hi>案歴代名臣奏議此首題作劄子係祁知成徳軍時上</hi>
<pb n="KR4d0021_WYG_043-9b"/>
右臣竊聞用兵者不幸敵之亂而欲巳之不可亂不畏<lb/>
彼之侵而患所以來其侵也今聞契丹興端造隙欲敗<lb/>
和誓外倚虚驕揺脅近邉不顧曲直惟利是視是謂貪<lb/>
兵兵貪者亂此可乗而取之然陛下無良將邉郵之臣<lb/>
類皆才下又甲胄不完密弓弩不射逺行無䭾幕出無<lb/>
營壘馬乏精突士習饞惰外不能扞患内能為患此陛<lb/>
下未有可冀敵之不能亂也邕溪之蠻最脆弱者今乃<lb/>
離去巢窟畧地千里弄兵安行無一能拒䖟飛蠅營拏<lb/>
<pb n="KR4d0021_WYG_043-10a"/>
而不散此官濫吏庸招其所以侵也事弊及此不振而<lb/>
張之不可謂謀謀之不臧使得遺禍不可謂國臣伏見<lb/>
陛下諸臣急則念治緩則偷安天下無事時見利害之<lb/>
小者則鄙之以為不足事及大利害則憚曰安可卒行<lb/>
又曰據今日之安亦未及于危小者鄙之大者難之逺<lb/>
者蔑之于是天下之事日損一日歲耗一歲經制不立<lb/>
紀綱頽陵陛下盛徳四海晏然然無法而治不可以恃<lb/>
今幸二邉小警朝廷焦意寒心此而獻謀人意必向臣<lb/>
<pb n="KR4d0021_WYG_043-10b"/>
請先舉二方言之今河北既分部署等路各有屬州是<lb/>
唐諸節度兵也然而未有都統以節進退臣請因建大<lb/>
帥以一之使部分各得其人則金鼓旗幟卒伍號令便<lb/>
當一禀于其帥綴鎧磨兵益飬馬閲師而討之講求法<lb/>
度朝廷密詔以敵入某處以某部署軍當之某路以師<lb/>
援某所以糧濟咨大帥而聴命焉擊首尾應擊尾首應<lb/>
犄角屈伸包裹彌縫明立賞罰閫外之務不從中制此<lb/>
所謂不可亂也不亂則陛下可用而勝彼之亂也嶺南<lb/>
<pb n="KR4d0021_WYG_043-11a"/>
外區瘴癘薰蒸北方戍人夏秋往者九死一在多發兵<lb/>
則糧乏少發則事不集急責功則蠻獠遁逃不肯出緩<lb/>
則復來擾人是宜有以制之也今聞發北方兵踰萬人<lb/>
已戍嶺外下濕上蒸病死必多料羣蠻勢不久屯擊之<lb/>
必散臣謂不如選一二健將歲纔留北兵五千人分屯<lb/>
要害處得善吏十數人完治諸州募土人為鄉軍復其<lb/>
租調視州大小户多少為之數統以部伍教以進退習<lb/>
以彼所長技與相追逐率百人給北兵三十以勁弩利<lb/>
<pb n="KR4d0021_WYG_043-11b"/>
兵佐之冬春則使深入擾其居夏秋則使謹守防其畧<lb/>
彼雖能誘納中國亡命要之食盡必出鹵掠若其來也<lb/>
一大斬獲則終身瘡矣我威巳立然後可議招來與之<lb/>
盟則固許之臣則久逺期五年近止三年南方無事矣<lb/>
臣竊恐有司苟且復仍舊弊多留客兵自取死亡又不<lb/>
先以威而務招懐不為逺圖而求近效故雖盟必違雖<lb/>
臣必叛夫前日之失巳不可追自今之利便當審料恐<lb/>
諸將功成之後議者泰然遂便因循授吏鹵莽設防不<lb/>
<pb n="KR4d0021_WYG_043-12a"/>
為陛下議長久計雖一賊死而百賊生故臣曰彼侵不<lb/>
足畏患所以來其侵也臣愚陋不識禁忌惟陛下裁赦<lb/>
用之<lb/>
　　馳道議<lb/>
臣伏見宣徳門前御道南至天漢橋久來設梐枑禁止<lb/>
行人頒立條制許近上臣僚于道上行馬近覩御史䑓<lb/>
禮院重更定奪應出節者為近上臣僚竊謂宣徳門比<lb/>
周之外朝朱雀門是唐之皇城中有御路號天子馳道<lb/>
<pb n="KR4d0021_WYG_043-12b"/>
凡在臣庻不合得行漢制皇太子尚不敢擅絶馳道盖<lb/>
尊君卑臣上下有體故也今朝廷制度簡于漢唐京都<lb/>
御路止此一處臣欲今自宣徳門至朱雀門外朝之地<lb/>
皇城之内表其中街以為馳道應臣庻車馬竝禁往來<lb/>
惟隨從乗輿不在禁限議者或謂契丹人使巳曽許馳<lb/>
道行馬難于改作臣謂天子制度臣子共當崇戴彼之<lb/>
使臣亦陛下之臣也設令彼有疑問則令主客者具以<lb/>
實對質之事體無所妨礙乞再下有司詳定取進止<lb/>
<pb n="KR4d0021_WYG_043-13a"/>
　　論養牧馬使臣議<lb/>
臣伏見提舉監牧使臣例各愚愞不任職事其于牧養<lb/>
之法全不經心國家因循太平之政又無的確賞罰遂<lb/>
使日朘月削淩夷至此臣欲乞河北諸監毎監判官一<lb/>
員竝两制以上奉京朝官有材幹者以三年為一任每<lb/>
監使臣十人人主馬千匹竝一歲中定分數登耗為賞<lb/>
罰之法任滿許升降差遣<hi>案此似非全篇但無别本可校姑附于此</hi>
　　劾李孝友議<hi>案歴代名臣奏議此首題作劄子</hi>
<pb n="KR4d0021_WYG_043-13b"/>
劍州司理參軍李孝友陳首冒用郷貫因此及第法寺<lb/>
斷從自首原免許行改正臣伏詳李孝友身為儒士業<lb/>
習詩書宜于大義畧有知識今試冒貫三代明認䖍州<lb/>
録事參軍李徹為父改易名字苟求薦論按春秋時婦<lb/>
人尚知曰父一而已而孝友見利忘義首亂大倫棄巳<lb/>
死之親事假立之父親疎交亂昭穆外移且不恭其親<lb/>
而恭他人謂之悖禮况自犯名教畧無畏慚此而可容<lb/>
誰不可赦伏望朝廷據其狂悖投竄逺方使終身不得<lb/>
<pb n="KR4d0021_WYG_043-14a"/>
更玷仕籍敦誡偷薄各識義方取進止<lb/>
　　贈尚書右僕射孫奭諡議<hi>案此篇永樂大典缺載今依文翰類選録補宋</hi>
　　<hi>文鑑作孫奭宣公諡議</hi>
博士宋祁議曰僕射清明莊重體柔而用健揚和吸精<lb/>
儲為英華在布衣韋帯有深沉不器之韻緩玦彈冠賓<lb/>
于王門是時宋興四十餘歲天子上文嚮學開太平之<lb/>
原薪槱髦士充布臺閣而未有卓然以儒名家僕射由<lb/>
經生博貫前載乃以詩之多識書之致逺易之肆而隠<lb/>
<pb n="KR4d0021_WYG_043-14b"/>
春秋之婉而微禮之肅雍樂之易良參勸講授為薦紳<lb/>
倡始執據聖道洮汰羣疑斗杓所建遂成寒暑珩璜所<lb/>
觸自然宫徴歴官上庠居為時宗既而籍内禁閤踐諫<lb/>
省駮曹之任入進其説出詭其辭批鱗罔憚職衮無闕<lb/>
在蹇王臣匪躬在説命朝夕納誨惟僕射舉之愛莫助<lb/>
之屬今上濬明厥初物色舊老實膺丹書之問進對華<lb/>
光之塗用階告猷式克躋聖桓榮稽古寛中眇論惟僕<lb/>
射有之是以似之及宸幄歸道安車税駕天文褒餞士<lb/>
<pb n="KR4d0021_WYG_043-15a"/>
倫嗟悒俾耆而艾以歿元身大君廢朝行路相弔賻布<lb/>
所須一出長府密章加等昭飾下泉信乎令終之高顯<lb/>
大雅之明哲矣謹按諡法體和居中善問周逹曰宣僕<lb/>
射處躬彌冲在醜忘競不居物累不為盗憎其讓如范<lb/>
宣其快如子孺能體和矣内治家事外施邦政接士無<lb/>
貎言祝神無媿辭協用通介時其進退能居中矣行成<lb/>
束修節貫華皓終以碩望顯升師臣其所薦士皆足經<lb/>
哲秉猷敷賁皇極遜逺時譽常如不及以年得謝享考<lb/>
<pb n="KR4d0021_WYG_043-15b"/>
終之福生平素守鮮如晨葩信善問矣建白紬次百餘<lb/>
篇傳經見義質聖行逺藏于冊府副在家楹推明則董<lb/>
仲舒博洽則劉向其周逹矣節惠知行請諡曰宣謹議<lb/>
　論<lb/>
　　論文帝不能用頗牧<lb/>
昔漢文帝嘗嘆亷頗李牧之為人也曰吾獨不得頗牧<lb/>
時為吾將何憂匈奴哉馮唐曰陛下雖得亷頗李牧弗<lb/>
能用也于時匈奴新入朝那北地殺畧尤衆邉郡之士<lb/>
<pb n="KR4d0021_WYG_043-16a"/>
蕭然苦兵民屋云騷帝意彌屬卒復問曰公何知吾不<lb/>
能用也唐因具道古之遣將也閫以内天子制之閫以<lb/>
外將軍制之號令賞罰不從中復今陛下罰太重賞太<lb/>
輕雖得頗牧無能為矣帝說其言以為中尉原夫漢承<lb/>
孤秦之敝民厭六國之亂戰力既屈衣食未植是時漢<lb/>
興四十餘歳矣痍傷甫起歌唫僅息遭冒頓之强運席<lb/>
平城之衰氣厚幣以懐之和親以導之彼猶不悛乗我<lb/>
未備䖍劉我民庻蕩揺我邉疆中國之民發軵相繼而<lb/>
<pb n="KR4d0021_WYG_043-16b"/>
文帝鑒寐良將諮諏羣議思得大扞民患一當單于者<lb/>
斯正聖人鋭志求治之秋也夫不憂患則慮不深不激<lb/>
切則言不行故馮唐之言頗牧之事將以感悟明主奮<lb/>
發至治也夫以文帝之聖寛而御下徳而化人紬繹優<lb/>
游忠利憯怛天下之吏責成于理高祖舊臣相繼而相<lb/>
而唐豈不知之是使頗牧生乎其時我知其必能用矣<lb/>
夫用之不盡其效則如不用思之不求其人則如勿思<lb/>
周書曰未見聖若不克見聖既見聖亦不克由聖此唐<lb/>
<pb n="KR4d0021_WYG_043-17a"/>
所以激勵其治厎慎其終成其求人之心摩其將怠之<lb/>
志幾微之兆見乎此矣使死者可作豈不念唐言而委<lb/>
任責成哉凡人臣髙論萬乗之前激昂當世之事稱古<lb/>
之成必使夐乎若不及誡今之亂必使瞿然如將至然<lb/>
後可以動容于主上成績于百辟若唐之論夫豈逺哉<lb/>
噫雖然唐之論兵惜其不極于王道而終入于戰國也<lb/>
若稱古之遣將既盡矣吾謂當遂推召伯方虎之佐以<lb/>
成其義不當近取頗牧媮合苟勝之計也且文帝繼暴<lb/>
<pb n="KR4d0021_WYG_043-17b"/>
亂之末敦清浄之風較其資材不下成康豈宜復以縱<lb/>
横之説引喻之哉且文帝之世單于五犯中國帝但遣<lb/>
將出兵盡境而退此可知帝之不樂窮追極戰挐禍傷<lb/>
民也故揖將軍于細桞屈已以尊亞夫歎李廣之能戰<lb/>
惜其不遇髙祖仁者不務戰勝而好自修也明矣馮公<lb/>
之言得無微過乎<lb/>
　　蕭望之論<lb/>
予嘗論望之之為人也始以經術論議有餘引是非争<lb/>
<pb n="KR4d0021_WYG_043-18a"/>
大體據位持重有直質而無流心身為儒宗臨大節而<lb/>
不可奪信乎中興之名臣巳然或取名而忌其上慕古<lb/>
而不適事顓己而果于用辨好任而罔能擇人斯亦賢<lb/>
人有所蔽乎春秋不舍許世子之罪世子賢者也君子<lb/>
因可責而責之所以昭判淑慝使後之亂臣賊子無所<lb/>
旁縁以竄其惡曉然知功罪之不得相掩故予竊用論<lb/>
云當地節之初西羌内叛軍興糓貴裁足相給于是張<lb/>
敞建言願令諸有辠非盜受財殺人及犯法不得赦者<lb/>
<pb n="KR4d0021_WYG_043-18b"/>
皆得入糓贖罪務實邉郡其于横歛可謂上術矣望之<lb/>
乃援堯桀義利之分天漢盜賊之驗引古自高沮其實<lb/>
效苟以謀不出己快私任情韓延夀治東郡為天下最<lb/>
代望之為左馮翊恩信周徧二十四縣莫復以辭訟自<lb/>
言者名出望之逺甚然望之因令御史按問延夀在東<lb/>
郡時放散官錢千餘萬延夀亦校望之放廪犧錢百萬<lb/>
于時望之得君由是上不直延夀窮竟所考望之卒以<lb/>
延夀修治車甲三百萬僭上不道以棄市論此則取名<lb/>
<pb n="KR4d0021_WYG_043-19a"/>
忌上之一驗馮奉世奉使西域于時莎車殺漢使刼諸<lb/>
國謀降匈奴奉世䇿其雄張則西域非復漢有遂節諭<lb/>
諸國發兵誅之威震西海大宛請服可謂敵王所愾厭<lb/>
難未萌矣宣帝羙其功議欲封之望之建白以矯制違<lb/>
命不可為法開後奉使者為國生事奉世用是不得封<lb/>
耿夀昌奏言糴榖三輔省關東漕卒三萬人令邉郡皆<lb/>
築倉貯榖賤則増價而糴貴則抑價而糶權節其用名<lb/>
曰常平望之知其得幸于上不能無少望復言壽昌習<lb/>
<pb n="KR4d0021_WYG_043-19b"/>
于商工分銖之事未足任宜且如故上不聽民果便之<lb/>
此慕古不適事之二驗張敞既為京兆朝廷大議白處<lb/>
便宜公卿皆服與望之于定國相善元帝即位或言敞<lb/>
名臣宜傅輔太子望之以敞任治煩亂非師傅器迺罷<lb/>
之知丙吉長者上所素重因劾言三公非人評裁隱切<lb/>
亦已過甚此則顓己用辯之三驗孝元之世望之數宴<lb/>
見陳治亂惡石顯之傾仄而漏其幾誤鄭朋之譎誑而<lb/>
納其説終之君臣間隙為便嬖堅合而軋之此則好任<lb/>
<pb n="KR4d0021_WYG_043-20a"/>
不擇人之四驗孟堅稱望之堂堂折而不橈近古社稷<lb/>
臣也斯可尚矣若前之四驗寜所望于蕭傅乎君子是<lb/>
以知材全之難<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_043-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四十三<lb/>
</p>
<p>
</p>
  </div>
<div>
<head>景文集巻四十四</head> <lb/>
    <p>
<pb n="KR4d0021_WYG_044-1a"/>
欽定四庫全書<lb/>
　景文集巻四十四<lb/>
　　　　　　　　　　　　　宋　宋祁　撰<lb/>
　論<lb/>
　　和戎論<lb/>
客問主人曰蓋聞王者受命繼天作主盡日月之所照<lb/>
以為臣妾極霜露之所墜以通文軫内撫諸夏外威四<lb/>
夷蕩無能名尊無與上負固不賓者抗大順以肅之恃<lb/>
<pb n="KR4d0021_WYG_044-1b"/>
險與馬者誓六師以夷之上以取侔貲比崇之勲下以<lb/>
定深根固蒂之業此堯舜所以稽古商周所以播憲九<lb/>
伐所以作六籍所以書萬古之同風百王之不易者也<lb/>
今大宋奄承駿命光有中區敷至仁高蹈乎帝堯篤洪<lb/>
伐茂對于天下自武祖立極文宗拓統承五代之殘殺<lb/>
屬九州之屠裂孱王偽帝分據州郡恃險多游魂之敵<lb/>
當陽有和戎之義綈帛之錫委屬于金微歳時之饋相<lb/>
望于絶漠寛以愿法若奉驕子意者殆非聖皇所以操<lb/>
<pb n="KR4d0021_WYG_044-2a"/>
絶瑞垂無窮之意乎夫率鳥舉之民不足當一縣之衆<lb/>
驅烏合之卒不能抗八陣之師而執事者不以此時長<lb/>
驅而深入係弱而纍老躡冒頓之落搴翕侯之旗方且<lb/>
規規然詢樂成之近議舍慮始之逺謀識一勞之淺害<lb/>
忘久逸之深利此賈生所以請屬國終軍所以求長纓<lb/>
也䝉竊惑焉主人喟然歎曰客所謂知其一未知其二<lb/>
見其内不識其外也夫持夕死之類與論春秋之變則<lb/>
極矣從尺澤之鯢而謀江海之深則乖矣僕常惡聞其<lb/>
<pb n="KR4d0021_WYG_044-2b"/>
説今為子揚㩁而陳之夫天生五材民之經用守在四<lb/>
夷君之善教兵者凶器可戢而不可玩争者末節可遏<lb/>
而不可召故善師謂之不陳至仁所以無敵子貢足食<lb/>
以去兵為先楚王還師以禁暴為徳先諸夏而後夷狄<lb/>
限于中外也修文徳以來逺人賤夫爭戰也故聖王能<lb/>
禦大災能捍大患而後舉行一不義殺一不辜而不為<lb/>
討其君除其害救之塗炭敺之仁壽而已故七旬所以<lb/>
格後予所以怨三舍所以降一戎所以定此聖人所以<lb/>
<pb n="KR4d0021_WYG_044-3a"/>
用兵畧也夫匈奴之患為日乆矣虞書有猾夏之誡禹<lb/>
謨著即叙之戎以高宗之明不能息鬼方三年之役以<lb/>
宣王之盛不能休太原六月之師高祖困白登之圍孝<lb/>
文警灞上之戍斯皆當鴻鈞之代困侵畧之暴驚邉抗<lb/>
士烽舉而燧燔飛芻輓粟雲屬而波委以至甘辭重幣<lb/>
命奉春而和親撫髀擊節思李牧以為將此皆窮極發<lb/>
憤計深慮逺之謀也是知可以徳服不可以兵碎在乎<lb/>
嚴備不在乎深入且匈奴無城郭之守廩庾之備羶肉<lb/>
<pb n="KR4d0021_WYG_044-3b"/>
酪漿以適口革笥木薦以便體桀驁相尚遷徙無常厲<lb/>
折膠之威騁新羈之足䝉犯無皸瘃之疾勝敗無讓救<lb/>
之援輕齎而入則師不宿飽轉粟而前則重不及事得<lb/>
其地幽陰惨殺不可以播殖輦其財荷旃被毳不足以<lb/>
祭祀并其衆被髮左袵不足以使令糜敝中國以奉絶<lb/>
域非惻隠之仁血戰不解勝敗參半非定功之武且秦<lb/>
皇藉破縦之勢舉推鋒之師東轉琅琊之粟北收河南<lb/>
之地及其末也天下愁怨民不聊生于是乎始有陳勝<lb/>
<pb n="KR4d0021_WYG_044-4a"/>
之亂漢武攄數世之憤矯前代之議築朔方以毁左臂<lb/>
通烏孫以裂右肩及其末也府庫殫竭貳師外叛于是<lb/>
乎始罷輪臺之卒由是觀之力非不足士非不勇其勢<lb/>
然也則李斯謂之非完計嚴尤稱其得下䇿不其然乎<lb/>
是故聖人知亟戰之勞民則懐之以恩信慮内侵之為<lb/>
患則嚴之以亭障來朝也不徴其玉帛請和也厚結以<lb/>
盟誓入而冦也禦之以整引而去也縱而不追春秋賜<lb/>
以奇贏之帛關市通其貿遷之貨汎惠以撫之畜力以<lb/>
<pb n="KR4d0021_WYG_044-4b"/>
待之然後可得而制也今子乃欲舍盛際而論爽徳徼<lb/>
小利而階宿禍亦巳謬矣且往年單于有南牧之患上<lb/>
聖奮濯征之旅輕車突騎布于寳城擒俘斬馘獻于行在<lb/>
旬日之内戎醜大殱當此之時六驘之君賢王之師<lb/>
震怖相視鞮譯狎至咸願移珍款塞息軍旅之事放牛<lb/>
牧馬結兄弟之國尺奏既入諸帥㑹議多以為敵衆既<lb/>
壊歸路且絶内無抄畧之獲外無求應之援屢挫其鋭<lb/>
罔有鬭心計者不若陽許之和且懈其志然後隂詔環<lb/>
<pb n="KR4d0021_WYG_044-5a"/>
衛之士勒兵堅壁與之上下又命沿邉之郡乗髙守險<lb/>
掠其輜重命一上將躬率鋭旅以當其中如是則不數<lb/>
日單于之頭可致于魔下矣惟天子當觀昭曠罷退衆<lb/>
説以為獲而殺之非勝殘之道遷而䖏之非順物之性<lb/>
搏之于敗非勇許之而背非信一動而四失附何為而<lb/>
可哉乃大賚其衆厚答其意漏以吞舟之網結以刑馬<lb/>
之盟自是以來朔野之民息肩于奔命龍廷之藎厥角<lb/>
而請朝由斯以談則來而拒之成湯之甚武也拒而勝<lb/>
<pb n="KR4d0021_WYG_044-5b"/>
之文王之三㨗也服而舍之唐堯之至仁也撫而安之<lb/>
宣帝之重威也按六經而校徳歴列辟而論功聲名之<lb/>
盛殊尤之伐未有若斯者也傳曰王者之師有征無戰<lb/>
語曰如有王者必世而後仁宋徳可謂當之矣客曰有<lb/>
若是言也且小雅稱普天之下莫非王土春秋美九州<lb/>
共貫六合同風爰自晉室召戎伊川被髮種落既盛干<lb/>
戈日尋侵伐我邉疆憑凌我畿甸是使先王桑梓為甌<lb/>
脱之區離石將兵亂可封之俗至乎皇朝誕命疏俗來<lb/>
<pb n="KR4d0021_WYG_044-6a"/>
廷而匈奴尚竊據幽都首䑕北鄙先帝念遺黎之困承<lb/>
戰國之餘姑務籹寕未遑弔伐洎我后撫期御歴柔逺<lb/>
懷邇財力雄冨朝廷淑清躬行節儉垂二十載禁錢流<lb/>
出倉箱紅腐介士拳勇神兵犀利坐籌之相決勝于内<lb/>
注意之將分命諸外加以天休地寳霧集山委古人有<lb/>
言曰日中必熭操刀必割是宜挾符瑞之感并賢能之<lb/>
力大啓土宇以成先志圖上方畧克復内地斯必取之<lb/>
術也又何疑焉主人曰甚矣客之不知言也夫公劉避<lb/>
<pb n="KR4d0021_WYG_044-6b"/>
狄人而去國周徳不以衰孝元棄朱崖而罷戍漢道于<lb/>
是顯貪外虚内君房之格言費十愛一子雲之深誡況<lb/>
乎蕪絶之域瀉鹵之地黠敵之所處共工之所流得其<lb/>
域不以益廣失其衆不足損威且政莫大于安民禍莫<lb/>
大于從欲今不忍涓涓之憤而敺元元之衆擠之幽𠖇<lb/>
之域以攘尺寸之地嫁從欲之禍隳安民之政嵗月不<lb/>
拔師人流離則禍可勝道哉故曰仁言不如仁聲之深<lb/>
也地利不如人和之愈也古者不居之地不牧之民靡<lb/>
<pb n="KR4d0021_WYG_044-7a"/>
與受朔安足煩中國是以侯甸要荒限逺邇之宜義應<lb/>
貪驕戒兵革之舉過此以往聖人所不諭矣方今宏大<lb/>
之化安若覆盂密清之風髙邁垂䇿今子乃欲秉飜然<lb/>
之成議角無用之虚文勞四海之冨復一州之地亦以<lb/>
褊矣且子徒惜匈奴之獲我幣帛曽不知懷其部落使<lb/>
逺徙漠北徒見匈奴之竊我土地曽不知羈其王侯使<lb/>
自致闕下謂符瑞之可恃曽不知安必慮危謂將帥之<lb/>
可用曽不知師曲為老言未卒客降服而謝曰鄙人黔<lb/>
<pb n="KR4d0021_WYG_044-7b"/>
淺泥于聞見牽膠言而踰侈厯執古之醇聽而今而後<lb/>
乃知聖人之事業非匹夫之所知也<lb/>
　　禦戎論<hi>并表係案厯代名臣奏議  至和二年進</hi>
臣于皇祐四年秋七月待罪成徳軍五年二月改定武<lb/>
軍皆兼本路安撫部署兩司此河北極選賢士大夫日<lb/>
夜所望立功名者也臣某誠恐誠懼頓首稽首臣不肖<lb/>
少服儒業幸得秉筆代天子制令奉職弗稱遂用外遷<lb/>
迺䝉皇帝陛下擢自疎冗付以劇使俾専一靣護諸將<lb/>
<pb n="KR4d0021_WYG_044-8a"/>
責重體雄日靡遑寧出入三年無毫髮之報竊以持兵<lb/>
擁甲野戰乗城皆非臣所能勉加體力早衰年向六十<lb/>
謀不逮逺識不先事姑奉陛下經武之畧赧然汗發于<lb/>
背然所至詢疆場事所以制敵大畧目見耳聞参以一<lb/>
得輒次為禦戎論七篇其語不文以便事也弗泥于古<lb/>
從權宜也直取今日利害決為可行也不足示後時異<lb/>
則計有所不用也伏以中書樞宻院皆忠力大臣謀謨<lb/>
閎深奉承聖算明燭萬里物無遁情臣今所上乃廊廟<lb/>
<pb n="KR4d0021_WYG_044-8b"/>
殘計筞牘弃語猶敢冒昧上陳者欲明邉臣思不出職<lb/>
亦上佐朝聽芻蕘千慮之冀也干冒宸覽臣無任愧羞<lb/>
戰慄之至其論謹附表投獻以聞臣某誠恐誠懼頓首<lb/>
頓首謹言<lb/>
　　　篇之一<lb/>
客問臣子為陛下守中山直契丹西鄙天下精兵處敵<lb/>
敢引弓南面射最先薄戰自先帝咸平以來常以重將<lb/>
臨統子今出入三年頗知敵情偽乎臣應曰太守本諸<lb/>
<pb n="KR4d0021_WYG_044-9a"/>
生朝廷不知其愚使䕶諸屯未嘗履軍䧟陣又無横縱<lb/>
之辨王霸之術烏能論敵乎雖然傳曰知彼知已太守<lb/>
誠不肖粗能舉其凡客曰願子無讓請以今事言之竊<lb/>
聞西夏與契丹解仇申約復為甥舅信乎臣曰契丹使<lb/>
一介叩朝廷言夏人臣順事驅馬羊納有司果信矣然<lb/>
則兩敵合而無隙彼將連衡以擾二邉奈何臣曰合則<lb/>
有之隙未平也契丹地大兵衆而猥羌地狭卒寡而精<lb/>
以大臨狹則弗獲已而合以精抗猥何敢安受其臣哉<lb/>
<pb n="KR4d0021_WYG_044-9b"/>
且契丹與夏戰一不勝殺卒二萬餘北主僅自脱築威<lb/>
武金蕭等城跨河而守者五年矣訖無尺寸功是北窮<lb/>
于侵而西倦守矣故卑辭厚幣以休兵甲之勞思弭隙<lb/>
而連和以軋吾境抄刼係纍各飽其私安得不合臣曰<lb/>
不然如客所謂兹易與耳國家嵗棄金帛五十萬與契<lb/>
丹以五萬與西夏彼有背盟為不臣者我幣五十五萬<lb/>
固不出境若隂以十萬許羌人赦其罪以擕之彼必與<lb/>
中國合還兵而抗契丹契丹失西援且不敢前我又隂<lb/>
<pb n="KR4d0021_WYG_044-10a"/>
許還契丹三十萬與之平則二敵之仇結不解矣朝廷<lb/>
安視其禍以虚饋操二國重輕何所患哉客曰羌人自<lb/>
元昊以來勢始張國褊而兵寡雖與合恐不足為重輕<lb/>
對曰不然元昊善用兵其左右皆賢故數亂西陲未嘗<lb/>
少衂焉雖挾勝而不敢不來臣知事大之體也既父子<lb/>
戕死而諸酋扶孀嫗抱嬰雛南面而朝人惕息相與守<lb/>
舊君法無違徳南抗中國東支契丹養馬按兵自如四<lb/>
鄰不敢欺中國有年無疾疫死亡意者天假之幸是且<lb/>
<pb n="KR4d0021_WYG_044-10b"/>
將興烏得不為重輕哉<lb/>
　　　篇之二<lb/>
客曰子謂契丹與古孰强臣曰耶律一姓王二百年今<lb/>
其衰也歟客曰彼兼奚黑水髙麗達靼新羅數十國薄<lb/>
海而東南包燕薊肥腴之地與中國爭長六十年今又<lb/>
得西夏而臣之何云衰耶臣曰客詫其表不責其裏請<lb/>
為客道所聞敵主懦庸其弟悍剽好戰本許傳國故盡<lb/>
以奚契丹兵屬之敵主有子且長更為王以燕薊華人<lb/>
<pb n="KR4d0021_WYG_044-11a"/>
屬之然其弟常右蕃卑漢數請犯中國子常佐漢願與<lb/>
中國和故敵主依違不能有所決華人之輔政者皆附<lb/>
主與子蕃長之當國者附其弟是一軀裂為二支禍難<lb/>
待時作耳有如君長一日病死其弟即位愛子能相下<lb/>
為君臣乎能為君臣無疑忌乎華蕃大臣能合而不限<lb/>
乎内不能定必大誅殺安得不亂亂必有黨黨必争争<lb/>
未必有能國也彼高麗逹靼等苦為契丹屬乆矣誅求<lb/>
無時調發無度一旦契丹亂彼將蝟毛而奮自王其國<lb/>
<pb n="KR4d0021_WYG_044-11b"/>
且何恃而强又和戎以來北人習見朝廷袍笏之美百<lb/>
官之冨肴果餼醪炙瀹甘珍衣服器彞薰澤光鮮皆委<lb/>
氈毳厭血食慕為華風時時道詩書語竊問儒者禮樂<lb/>
等事爭貨紈綃纎䌨之麗橙茗辛馥之竒以相夸尚此<lb/>
賈誼所謂五餌壞其耳目腹心者也客曰五餌等語班<lb/>
固詆以為疎子何據之臣曰然誼于治體深故其言奥<lb/>
其事乆而效固俗儒也見誼不為文帝用便以誼為空<lb/>
言固則陋矣且自古北人所以强中國者隨水草無常<lb/>
<pb n="KR4d0021_WYG_044-12a"/>
居耐霜雪以鞍馬為家此其勝邑居城郭也射狐鹿兎<lb/>
麞飲其血服其皮脯肉而糗之此其勝耕斂囷廩也喜<lb/>
相羣怒相殺殺人者取償而止有罪即誅凡召發傳一<lb/>
箭哄然皆集此其勝文檄簿領也生能挽弓傳矢帶刀<lb/>
劒懦妻弱子皆習熟此其勝營伍教督也不事制度文<lb/>
物君臣竝肱而踞情一而志通此其勝禮文親踈嫌疑<lb/>
等差也今則不然反殺而强仁反戰而崇和棄乳酪甘<lb/>
饔熟羙衣食酣聲樂所以勝中國之具者一切䘮矣是<lb/>
<pb n="KR4d0021_WYG_044-12b"/>
耳目腹心壊而不完徒操虛强以揺中國太守知其無<lb/>
能為也<lb/>
　　　篇之三<lb/>
客曰景徳時契丹數侵河北我諸將謀必敗戰必走何<lb/>
耶敵既負勝由是鼓而前破五六城突魏觸澶躨跜無<lb/>
所畏子識所以然乎臣曰識之中國失虎北之隘自幽<lb/>
而南地如袵席然何承矩始畜陂障建屯田塍而畦之<lb/>
限敵馳突然東不盡海西薄常山數百里輒止外無所<lb/>
<pb n="KR4d0021_WYG_044-13a"/>
阨故敵常埽穹廬而來厲壯馬走平地以大衆加中國<lb/>
其時也馬適肥士適飽人人貪抄刼之利氣適無前我<lb/>
諸將常迎其鋭薄之又以寡抗衆故彼常勝吾常負失<lb/>
所以制敵之術也曰然則何不待其氣弱而後戰臣曰<lb/>
得巳而然哉夫大將在外必有貴臣監軍貴臣見敵至<lb/>
不課彼已强弱不待便利促其將使鬭鬭而敗閉壘不<lb/>
敢出矣然後敵以數萬騎綴廣信安肅二軍嬰保州則<lb/>
定武僅能自守敵精兵獵瀛冀犯深趙瀛冀自不支其<lb/>
<pb n="KR4d0021_WYG_044-13b"/>
穿西山而出者繞鎮右行鎮兵雖急戰不能禁其入由<lb/>
是蹂邢躪洺而睥睨澶魏矣客曰䇿安出臣曰在擇將<lb/>
以閫外事付之夫任一則權不分故外不見脅于中上<lb/>
不見狃于下值隙而後攻逢利而後為可而奮不可而<lb/>
止避其鋭間其惰邀其歸厭其所不能無促以功則功<lb/>
易成無必其期則戰易勝此亦一端也客曰未也請衍<lb/>
而申之臣曰敵之來因糧于我聞景徳時大敵固營不<lb/>
動而游騎四出發窖竇畧馬牛係老弱刼樵採旦而出<lb/>
<pb n="KR4d0021_WYG_044-14a"/>
夕而内之軍中仰以濟師當此時諸將熟視不出一卒<lb/>
以乗其敝由是肆然燔室廬殘邑聚逮于講和河北為<lb/>
空此一失也又詔書勅諸將逐敵無深入及境則止故<lb/>
敵勝則驅而進不勝則不畏追而退塞外之人按堵而<lb/>
吾鄙不聊生矣此再失也夫敵人惟勁鏃遺胷長刀築<lb/>
脅乃怖耳當抄騎之出我若以邉人邏士邀之或㢋其<lb/>
左或戹其右蔽林伏垠掩所不防但令無所獲而走不<lb/>
過五日七日衆飢師老矣以吾飽乗彼飢何攻不破何<lb/>
<pb n="KR4d0021_WYG_044-14b"/>
擊不北耶敵之入塞掠吾老弱畜産若干我伺其便以<lb/>
五六月馬瘦弓弛之時勒偏將出塞虜其部屬牛羊亦<lb/>
若干相當即止敵所恃以為冨者特幽薊耳彼能殘我<lb/>
河北吾一支病也我能殘其幽薊彼一軀廢也若是則<lb/>
敵懲艾計較必不敢輕入矣漢武帝使衛青霍去病深<lb/>
入鏖鬭斬匈奴首級最凡十四萬而巳北狄遂衰此驗<lb/>
在前可質也故曰不殺不怖不傷不刈不得其當不止<lb/>
此上術也客曰太守計雖審然與嚴尤班固之説戾而<lb/>
<pb n="KR4d0021_WYG_044-15a"/>
不合何哉尤之言曰周秦漢三家征匈奴未有得上䇿<lb/>
者周得中䇿漢得下䇿秦無䇿焉又言宣王時獫狁内<lb/>
侵至于涇陽命將征之盡境而還故天下稱明固之言<lb/>
曰來則懲而御之去則備而守之此聖王制禦蠻夷之<lb/>
常道也臣對曰尤固皆中人俗儒不足與論天下計彼<lb/>
特得皮忘髓齧胲膍而未知雋腴也唐牛僧儒嘗詆尤<lb/>
以為御戎無上䇿秦為無䇿非是世謂知言夫禦戎無<lb/>
上䇿必以强武服之所謂武未有不殺而能威之以武<lb/>
<pb n="KR4d0021_WYG_044-15b"/>
秦漢是已然秦與漢自以他失為後世譏病于計匃奴<lb/>
不為無功尤盛贊宣王以及境則止為明非也宣王興<lb/>
厲王之後奮衰氣逐强敵威不能加于狄故及境而止<lb/>
詩人姑羙其能中興不羙不追賊也易稱高宗伐鬼方<lb/>
三年克之伐而克非不伐章章矣故曰來則懲而禦去<lb/>
則備而守殊可嗤怪必如所言是兵常在邉而弛甲無<lb/>
期矣故曰尤不足與論天下計<lb/>
　　　篇之四<lb/>
<pb n="KR4d0021_WYG_044-16a"/>
客曰敵之來常因吾糧故朝廷以清野困之常獵吾民<lb/>
故堅壁挫之今日北邉高城濬池樓櫓堅宻比景徳有<lb/>
加焉一日契丹送腰領其可以制敵乎對曰能捍敵未<lb/>
足以制敵也吾野雖清吾壁雖堅若鎮定兵不出敵猶<lb/>
敢負戎馬足直馳深入𢷬虛而奪人氣也曰然則奈何<lb/>
曰敵之中軍其大渠常自將我若使鎮定兵從之與相<lb/>
上下吾常環車固壘出輕騎擾其餉擊其鈔夜譟其營<lb/>
彼求戰不得攻不能下掠無所獲大衆老而懼吾因其<lb/>
<pb n="KR4d0021_WYG_044-16b"/>
懼而舉薄之無不勝矣前日敵人犯定軍夾唐河以陣<lb/>
彼不能勝因舍定攻瀛破其外郛又不能克乃直走澶<lb/>
淵是時定軍尚未出也由此觀之吾失在不戰矣太守<lb/>
是以知今日邉臣専修守械不為攻戰計未足以制敵<lb/>
也客曰然則今日樓櫓城隍果勝于異時臣曰不然祖<lb/>
宗時有北復燕易意故不専于守今者専于守故城益<lb/>
高隍益深勢自當然非今人工昔人拙也客曰今日朝<lb/>
廷分河北為四路可以經制乎對曰甚善無事時訓師<lb/>
<pb n="KR4d0021_WYG_044-17a"/>
徒撫風俗便事之宜治葺保障督官吏能否鼎峙而立<lb/>
其效過異時逺甚一日軍興猶須即河北安撫為大使<lb/>
統而一之乃可責功又鎮定不可裂付二將宜及平時<lb/>
并為一路使將佐部分有臂指之勢輕重相權誰曰不<lb/>
宜滄州東薄海南倚濱棣斜視淄青北與敵接其間棄<lb/>
地各數百里土鹹潟水泉不可食夏蚊如雲不可居也<lb/>
至冬雈葦際天姧細商賈未甞行故朝廷輕其戍列數<lb/>
堡而已景徳之後守臣廣陂障蓄水接海又黄河限其<lb/>
<pb n="KR4d0021_WYG_044-17b"/>
南是以議者超然不以滄州為劇地自河決横壟商胡<lb/>
游波紆浸貝邱盪永静環海而北破乾寧恣肆放流以<lb/>
入于海凡游塞下陂水數百里皆為平地則濱棣淄青<lb/>
失河之險未有以恃也我未有恃則啓戎心故不可不<lb/>
虞也是宜權建滄州為一道以扞東陲伐敵之謀然止<lb/>
十年計河若用道滄可廢矣客曰塘水之險可恃乎吾<lb/>
聞議者或謂不然對曰塘水東西斜六百里其闊百里<lb/>
或五十里夏浪冬氷淺不可載舟深不可亂而濟足以<lb/>
<pb n="KR4d0021_WYG_044-18a"/>
挫敵騎突怒省亭堡之防也然議或不同何哉蓋議塘<lb/>
之利者不列其害謂害者不該其利是以聽之似可用<lb/>
質之則無有也客曰其害奈何對曰昔之蓄水為塘其<lb/>
制曰若干地淺若干尺若干地掘而浚之若干尺相錯<lb/>
如繡是謂深不可度馬淺不可載舟也後人忘向時之<lb/>
制惟因霖潦時漲而廣之故壊民良田無有涯極而議<lb/>
者詆無涯之害因忘設險之利也客曰若何而可曰邢<lb/>
鎮定皆西倚山水泉悉輸東北其地西髙東下若建瓴<lb/>
<pb n="KR4d0021_WYG_044-18b"/>
于霤然昔之為塘必掘而浚之所以留水也今若接舊<lb/>
法為塘之限濶不過百里狹不下五十里隄而限之亦<lb/>
足制敵人之入為中國患又得良田還與民則利害曉<lb/>
然判矣客曰可為無窮利乎曰百年計耳水潦自髙而<lb/>
注者必嵗淤而月廞如今不掘而浚弗出百年為平原<lb/>
矣<lb/>
　　　篇之五<lb/>
客曰敵人負其衆中國常為之屈將天運乎亦人謀有<lb/>
<pb n="KR4d0021_WYG_044-19a"/>
未至耳臣曰儒者不可舍人而言天意者謀有未至耳<lb/>
祖宗事太守不及知直以慶厯時驗之敵人乗西鄙方<lb/>
擾裒衆叩境作謾言求關南十縣時議臣倉卒直以十<lb/>
縣歲賦纔二十萬為對故歲益金幣二十萬與之因欲<lb/>
塞求地之請敵由是得自大謂不遺鏃缺刃而成功妄<lb/>
言以夸示其下由是縣官用度益急矣殊不知與敵二<lb/>
十萬則其地固其有也彼且縁為辭曰吾不取賦而還<lb/>
吾縣即是朝廷植今日之禍根取他年之亂實已失吾<lb/>
<pb n="KR4d0021_WYG_044-19b"/>
財又亡吾地尚謂國有謀乎故曰有未至焉客曰不然<lb/>
是時不許其求則戰我兵未合必為敵乗故為一切之<lb/>
權以亂其謀子何昧焉對曰等為之權不如直以百萬<lb/>
賂之使罷兵既不為無窮之饋又使他年絶旁縁之辭<lb/>
不猶愈乎客曰敵人得朝廷之賜充足其欲然常以虛<lb/>
計揺邊何耶對曰契丹君臣合謀以為取二十萬于我<lb/>
為無名謂我且嘗膽以圖其國刷恥取償焉是以歲閲<lb/>
馬料衆治橋路郵舍以自張大外又挾漢為重制服諸<lb/>
<pb n="KR4d0021_WYG_044-20a"/>
戎太守固知虚憍而實衰也客曰如此何計而宜對曰<lb/>
莫如自治所謂思患而豫防者也今朝廷英俊林立豈<lb/>
謂無人但莫適任患故功不立糧可廣入也而便糴日<lb/>
改法下不信則塞下之倉庾空財可豫積也而有司辭<lb/>
以用乏吝而不出則塞下之帑庫空馬可孳養也議者<lb/>
媕娿日推月引苟安其任終不肯盡力則塞下之牧廐<lb/>
空不止三空又有五可誚騎軍多馬少三分其人馬纔<lb/>
居一士既不可為步是畜無用之兵一可誚河決澶滑<lb/>
<pb n="KR4d0021_WYG_044-20b"/>
横流不制壊陂障破漕渠失國所恃以為防者又破滄<lb/>
州歲貲七十萬朝廷玩之不為塞二可誚河北義勇且<lb/>
三十萬著令歲一大習盡一月止用古一時講武之義<lb/>
而州縣避事或嵗未稔民且困即罷之又惜數萬石之<lb/>
廩嵗為此言雖有教閲者不為部伍行陣如小兒戲即<lb/>
止又流亡物故皆不補十耗三四自謂便民民之便國<lb/>
之不便也三可誚縁邊守將輕授而重任之重任而輕<lb/>
易之衆皆知不肖而朝廷謂之能見效無狀而厯任累<lb/>
<pb n="KR4d0021_WYG_044-21a"/>
其年一日警急是輩巽愞奔走敗軍損國者也若迺公<lb/>
忠材猷嶄然風采士不肯衮衮雷同欲卓爾自立時或<lb/>
有之但一失意于衘命小臣則飛奏朋毁使内不能自<lb/>
明上有以為惑一紙詔移他路矣是以不材者在而材<lb/>
者去四可誚近年議邊臣公用錢尤急計較出入剖析毫末<lb/>
探候間諜無資募召比蕭徳吳湛等告西人之和足及藳街<lb/>
尚未得其奉使意此乃所責小所失大五可誚故曰三<lb/>
空宜早實五誚宜速除居安慮危之至計也然朝廷每<lb/>
<pb n="KR4d0021_WYG_044-21b"/>
得敵人一好言便釋然髙枕至邊戍奏請罕復報下得<lb/>
一妄語焦心不終日督切邊臣宣勅紛然此似未盡其<lb/>
情夫用兵以狙詐為本凡不足示人以有餘强示人以<lb/>
弱兵家常䇿也景德時敵人窮兵深入豕突澶淵先時<lb/>
令王繼忠累表乞和兵益急表益來㑹伏弩射殺其將<lb/>
敵大懼因遂講好先帝不窮其奸而與之盟此已驗之<lb/>
效也故得敵好言可聽而不可怠得敵惡言可防而不<lb/>
足懼不懼謂何自治有素矣<lb/>
<pb n="KR4d0021_WYG_044-22a"/>
　　　篇之六<lb/>
客曰敵常籍諸戎兵席巻入邊故河朔之勢不支子何<lb/>
以禦之苟如子之䇿可決勝乎對曰大衆不足恃也其<lb/>
取勝者在中軍而巳中軍不振諸渠長且土崩雖衆何<lb/>
賴為夫鎮定在河朔兵第一今使悉衆從彼中軍與相<lb/>
進退令瀛魏軍當渠長縱奇兵擊鈔騎河南列屯營謹<lb/>
守澶淵餘州皆清野以待不逾月敵必飢飢必求戰我<lb/>
畜鋭不發以羸畜弱卒嘗之待其爭而囂則整師伐之<lb/>
<pb n="KR4d0021_WYG_044-22b"/>
無不敗衆塗地矣然中國不用兵五十年軍有所未習<lb/>
先屈而後勝未可知用之數年習知委曲則士心侈而<lb/>
樂鬭矣士見所得財珍馬羊皆自取也所上首級厚賞<lb/>
也死事者䘏其後奔怯者無衆寡必戮罰信而賞明則<lb/>
士氣鋭將謀果人心定不止禦自來之敵可北圖燕薊<lb/>
矣夫燕薊契丹恃以為强也故太宗已平河東而先取<lb/>
幽州聖謀深矣故不復慮北契丹不可臣客曰子言太<lb/>
髙恐不為時所信且陛下為四海屈已斥銀幣五十萬<lb/>
<pb n="KR4d0021_WYG_044-23a"/>
為年賜使者賀正月慶旦日廷勞答貺又十餘萬西夏<lb/>
六十餘萬大抵直百萬嵗棄之二陲安天下元元徳至<lb/>
厚也子欲輕動干戈為國生事非策之宜對曰唯唯太<lb/>
守所云非謂欲朝廷舉兵討也直因其来而豫為計耳<lb/>
敵之南牧必先犯鎮定邢趙瀛魏以地平易戰民富有<lb/>
易擾而多獲也所在發掘鈔畧終無顧巢窟意夫敵留<lb/>
吾境大衆不輕動吾可用竒矣若令輕騎挾半月糧出<lb/>
河東以殘雲應出雄州以襲幽燕治戰舠數千載半嵗<lb/>
<pb n="KR4d0021_WYG_044-23b"/>
食出青萊浮海以動營州縱諜者告敵能安然不畏乎<lb/>
北敵既還吾輕騎戰舠歸矣故彼歸我出我出彼歸不<lb/>
數年敵山川險要無不究則彼自保不暇矣朝廷又出<lb/>
寳貨募使者走間道賂新羅達靼黒水等以諜士隨説<lb/>
之許以重爵割地與之平使叛契丹彼不從必露言于<lb/>
敵敵且内相疑若聴吾命敵固失援矣此皆伐謀紓難<lb/>
可先計而後用者也客曰或言契丹嵗得銀幣五十萬<lb/>
庫積充滿安肯自為送死彼之來不過畧河北數十州<lb/>
<pb n="KR4d0021_WYG_044-24a"/>
固無五十萬之獲敵雖愚肯舍安受之賄與朝廷決不<lb/>
可必之勝也子試策之此言是乎非耶答曰今者敵君<lb/>
臣皆不肖殆有是矣彼其臣為主謀曰宋所輸珍寳君<lb/>
皆自得之今若縱兵抄畧所得財皆㪚于下有功者君<lb/>
又將傾府庫以償然則違盟而戰下得所欲上喪所畜<lb/>
君且有勝負之虞將何事焉太守䇿之此北敵所以遷<lb/>
延自安未肯作反計昭昭矣<lb/>
　　　篇之七<lb/>
<pb n="KR4d0021_WYG_044-24b"/>
客詰曰子策契丹不反然子之在中山所統九州軍修<lb/>
樓櫓濬壕隍畜糧増馬勒部伍無日不討于兵何不自<lb/>
安對曰客言非也兵家有云無恃敵不攻恃吾所不可<lb/>
攻也彼雖未叛吾備何得弛乎常治所以待亂也不虞<lb/>
是其可虞也前所謂敵主孱其子長也而弟又凶徳一<lb/>
日敵主疾病死弟與子必争其位争而勢分有弱有强<lb/>
强者與我為敵則弱者求我為助許之强者怒不許弱<lb/>
者必致讎于我彼習知邊鄙怯懦漢地富有故攻所易<lb/>
<pb n="KR4d0021_WYG_044-25a"/>
攻以自長雄不可不為之備又其弟得國必恣狂勃先<lb/>
剽刼于邊左右素不慊者將妄誅夷雖不保終要能為<lb/>
疆場患朝廷尤須以兵鎮撫所謂待亂也慶厯時敵主<lb/>
將叛乞師于諸戎皆以兵從之約曰所獲人畜財貲皆<lb/>
自取衆戎喜日夜馳且南向㑹與敵和各罷歸衆戎皆<lb/>
恚曰欺我使来因大掠幽薊間數十縣去契丹不能禁<lb/>
也今敵主再遣王綱約諸國借師皆曰又欲如前欺我<lb/>
乎不肯出兵故去年八月遣使叩塞告于西夏絶言甘<lb/>
<pb n="KR4d0021_WYG_044-25b"/>
而禮厚正以反謀未成為詭計欺朝廷耳異時能得諸<lb/>
戎兵即又尋隙責言肆其沓貪此謂可虞也故太守欲<lb/>
朝廷自治以待彼亂常備不虞奚待可虞也又况嵗出<lb/>
貲百萬賜二國此寧無窮垂子孫計耶水旱疾疫古今<lb/>
代有假如萬分一中國遭三年之水旱數千里疾疫南<lb/>
方治課不登而上取無涯之財填沙幕之北是自困天<lb/>
下者也天下窮則厚取于民厚取于民則怨怨而不亂<lb/>
者未之有也彼將乗我之困民之怨責吾所輸恚氣直<lb/>
<pb n="KR4d0021_WYG_044-26a"/>
詞歸曲于我此不謂倒太阿假敵以柄乎太守聞異時<lb/>
縣官嵗與銀皆還入漢邊相貿易官得什六嵗益三四<lb/>
則畧足自慶厯後敵禁止銀不得復入邊州且十年此<lb/>
欲困中國非一日計也自和盟以来嵗與三十萬者四<lb/>
十年五十萬者十年契丹所得銀幣凡千七百萬矣有<lb/>
如他日敵復壓境又欲如慶厯時嵗増入之物與之盟<lb/>
乎故莫若先自治待其来勒兵因以威武示之如前所<lb/>
陳者我威一立與之盟則固與之惠則恱而易臣有所<lb/>
<pb n="KR4d0021_WYG_044-26b"/>
賜予不過二三十萬則天下之財不至乏垂之後世而<lb/>
易遵焉<lb/>
　<lb/>
　<lb/>
　<lb/>
　<lb/>
　<lb/>
　景文集巻四十四<lb/>
</p>
<p>
</p>
  </div>
<div>
<head>景文集巻四十五</head> <lb/>
    <p>
<pb n="KR4d0021_WYG_045-1a"/>
欽定四庫全書<lb/>
　景文集巻四十五<lb/>
　　　　　　　　　　　　宋　宋祁　撰<lb/>
　序<lb/>
　　大樂圖義序<hi>案崇文總日祁著大樂圖義上下二巻當在景祐時上</hi>
臣聞至樂之作也本于天理藏于人心天理難乎象見<lb/>
故推數以成律呂人心易以假物故探和以寫金石音<lb/>
之所比曰曲聲之所集曰音細大得所曰平驕僭不入<lb/>
<pb n="KR4d0021_WYG_045-1b"/>
曰治然後詩以文之舞以動之歌以長之盛薦上帝升<lb/>
配祖考邦國以和神人以諧疵癘不作隂陽來韙君子<lb/>
得其道小人得其欲樂之時義其至矣哉昔聖人之制<lb/>
作也以律吕造夫婦之樂宫商合君臣之義塤箎寄伯<lb/>
仲之睦琴瑟懐志義之思舞綴以觀勞逸宫軒以等貴<lb/>
賤非為娛于耳目取玩于性情自周衰去聖世變風移<lb/>
玩其所以為音略其所以為義去易良之轍遡回遹之<lb/>
波或窕或槬或流或湎宋鄭縁隙桑濮増華新樂遂興<lb/>
<pb n="KR4d0021_WYG_045-2a"/>
而至樂隠矣是以宣尼皇皇表于云乎之嘆子夏勤勤<lb/>
納其非聽之説而後新聲盛于漢世雜謡讙于江左成<lb/>
器亂于隋<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>吳曲併于唐歌國教相沿民心積習但聞<lb/>
惉慸之尚不見雅頌之全是故衆邪勝正羣雕散樸而<lb/>
人不可與言樂矣夫古樂今樂大畧可詳古之樂也攷<lb/>
中聲而求之迭主均以生之故黄鍾九寸而為律本其<lb/>
為聲也高不凌下不犯從客舒散清明博大隠然常有<lb/>
法度而得節奏之中故聽之者樂不及蕩過不至哀今<lb/>
<pb n="KR4d0021_WYG_045-2b"/>
之樂也大則倍之使不及聽小則促之務以為玩濁外<lb/>
飲濁清表増清故其為聲也或震蕩或噍殺去本律犯<lb/>
他聲繁錯曲折以為要眇蕩然無有法度可畏故聽之<lb/>
者廣則容奸狹則思欲驕極而侈隨溺終而哀來其不<lb/>
可也如是夫天地之合自有中和之境以寓大樂不至<lb/>
者堙鬱亂國之音過之者悲哀亡國之音是以聖人之<lb/>
常據中以御兩瑞故過色縵聲無自入焉諒非不世出<lb/>
之主甚盛徳之君疇能上懐千古以示來裔皇帝陛下<lb/>
<pb n="KR4d0021_WYG_045-3a"/>
丕紹景歴勤經大猷百度交修九歌惟叙因太常署周<lb/>
王樸所製律準遂推正聲别製新曲出入韶勺軌度英<lb/>
莖被之弦匏弦匏以協移之蕭籥簫籥以調發而不散<lb/>
幽而不宻徳全而文縟氣盛而化神太和薫然四極爰<lb/>
臻而有司孤陋無京房荀朂文收孝孫之學不足以奉<lb/>
承盛徳觀海靡涯歩天無階口誦耳剽尚所未暇又况<lb/>
敢望清光助萬分哉然乃知前聖後聖未嘗不垂意于<lb/>
成功留神于作樂因律以本萬事即音以平八風蓋樂<lb/>
<pb n="KR4d0021_WYG_045-3b"/>
樂所自成明有制也用先王之樂明有法也作樂之本<lb/>
非律不生非聲不恊非音不寫非均不諧而史氏樂家<lb/>
所傳至廣聮緗圖秘廣内或未接帝覽或有煩書程紛<lb/>
綸葳蕤弗獲其要臣竊不自揆輒推本前人六律五聲<lb/>
八音七均之説及三大禘所用之樂古今宮縣升歌之<lb/>
異上列為圖後詁其義并今樂署闕典所當釐補者更<lb/>
為雜論七篇附焉總目曰大樂圖義析其巻為上下惟<lb/>
歌舞于律吕差逺故不著于篇臣又聞先民有言知而<lb/>
<pb n="KR4d0021_WYG_045-4a"/>
復知是為重知陛下攸總聰睿肳合天徳樂之元本巳<lb/>
知之矣而臣重以為言者乃惓惓于効忠亦思不出位<lb/>
以備稗官之一説云爾淺聞孤學懼不足采謹上<lb/>
　　登科記序<lb/>
真宗即位之八年匈奴宼河朔既而邉鄙入保民屋始<lb/>
騷赤白之囊狎至于宰府烽燧之火幾照于甘泉則齊<lb/>
趙北邉蕭然苦兵矣于時帝怒有赫天威遐震矯成周<lb/>
之中䇿黜灞上之兒戲親紆宸御以見武節至仁由是<lb/>
<pb n="KR4d0021_WYG_045-4b"/>
無敵有嘉于焉折首一戎大定六驘遁去方見鑄劔㦸<lb/>
之器以復九農納虎豹之皮講其五利渙焉大號民見<lb/>
胥恱而天子憫黎元之重困懼俊選之猶鬰特詔大河<lb/>
之北别從多士之貢深詔方國妙覈真偽于是衛多君<lb/>
子賁然來思燕固竒士此焉游處時則有若狀元蔡公<lb/>
負卓越之志偶隆羡之運裒然舉首揚于王庭天不違<lb/>
顔肅陳其下拜手之所蠲竝㑹于餘地削牘程奏上心<lb/>
嘉歎見主父而何晩擢平津于第一自公而下預選者<lb/>
<pb n="KR4d0021_WYG_045-5a"/>
纔十有三人儒者以是榮之才難不其然矣雖周人諗<lb/>
王國之盛文皇發吾彀之嘆疇以加之而公羙魚汕之<lb/>
得賢遘菁莪之樂育罄夫感遇形于論著乃次登科以<lb/>
來聖製表謝及奏御辭賦諸公詩筆凡若干章總題曰<lb/>
登龍記先之以製詔尊君命也次之以賦頌歸臣美也<lb/>
雜之以表奏思報上也終之以詩筆王澤盛而頌聲作<lb/>
也觀是深㫖足以知公之志焉惟公深慱有謀惠訓不<lb/>
倦善斷也如竹迎刃而解善教也若草望風而偃平居<lb/>
<pb n="KR4d0021_WYG_045-5b"/>
感慨常自比管樂臨事忠藎必思致堯舜不好延譽自<lb/>
結明主故處身也髙明無内熱之誚歴官也私室乏謝<lb/>
恩之所好尚儒雅而敏于吏事不為章句而得其體要<lb/>
凡所譔述必究逺大成雖少選沛若緒餘信猶夫吳王<lb/>
金錢乃往往有之楚國雲夢特小小者耳夫器之愽者<lb/>
無近用羮之太者有遺味故公之所著直取其切與夫<lb/>
彫章縟采不周于用者將有間矣議者謂公奮英蕤取<lb/>
殊級探天下之深志訓天下之方動使得其位雖式百<lb/>
<pb n="KR4d0021_WYG_045-6a"/>
辟理乃事可也豈一臺即可盡其用哉某謬為公之知<lb/>
為日已久零丁孤苦辱泫然而見矜空侗顓䝉已瞠乎<lb/>
而在後毎勵駑蹇冀酬題齒頃因假日得公前所著書<lb/>
惜其事美隆平當時名未白著爰叙本末以冠篇首噫<lb/>
得人為盛當知天下之竒才垂美方來信是傳中之嘉<lb/>
事博雅君子其有取焉<lb/>
　　送張端公轉運兩浙序<lb/>
國朝析揚州具區之地為二淛以建行臺北滙三江東<lb/>
<pb n="KR4d0021_WYG_045-6b"/>
引五湖而注之海盡淛分也地殖稻魚山採鉛銅熬鹽<lb/>
賦荈錯出珍貝飛艫長帆以輸都藏號令經營天下之<lb/>
甲故漕局兼按必難其人嵗在庚午夏四月清河張君<lb/>
冠柱後惠文以二千石持節領使東南之利得盡商之<lb/>
初君以粹和文明夷靖强立毅然聲采出諸公間培風<lb/>
覽徳遂簉鵷鷺乗傳蜀道也按讞平允除繳繞之禁屬<lb/>
城畏之佐治天邑也精力靡盬遡宻靖之風都人宜之<lb/>
話言藝極優為沛力堅金所柅而羣躁就制大刀所奏<lb/>
<pb n="KR4d0021_WYG_045-7a"/>
而衆綮洞分惟二宮亦知其能故淑旂赤裳倚君為重<lb/>
噫君又將推二方之善政化吳粤之細民檢其美沒毆<lb/>
之忠厚㡳慎財求推明章程幅利便民振淹紏慝緩閣<lb/>
更賦悦息夫家將使一方之人和聲善氣韻為景風蒸<lb/>
為甘濡予知夫誅求辜𣙜權譎一切之政自君革焉齋<lb/>
刀啟行朱芾在股行矣强飯企乎令聲公卿有缺予又<lb/>
將見君之入也謹序<lb/>
　　南陽集序<lb/>
<pb n="KR4d0021_WYG_045-7b"/>
曩予以布衣偕計來京師凡當世有名士必求得其文<lb/>
章盡疏之牘凡數十百家其間南陽趙叔靈詩纔十餘<lb/>
解清整有法度渾焉所得不琢而美無丹雘而采然恨<lb/>
未見其多嚌醴亟釂聞雅音不竟曲其嗛于願也後四<lb/>
十年予為益州于是叔靈之孫抃以殿中侍御史領益<lb/>
路轉運使始盡得叔靈所集疾啓而玩快然乃大償所<lb/>
素則詩之外又有文焉其文恢動沈蔚不減于詩然叔<lb/>
靈以詩自名信其好也叔靈名湘淳化中貢進士未試<lb/>
<pb n="KR4d0021_WYG_045-8a"/>
而春官已題其警句于都堂之壁俄中第調廬江尉閲<lb/>
朞卒于官生平所藴未及設張論著不盈志名雖在四<lb/>
方而不徹天子賫恨太宵與化而蟬報享之昧昧使仁<lb/>
鄙一歸于數可勝歎哉殿中曰君既知吾祖請遂冠篇<lb/>
以信于傳予曰諾大抵近世之詩多師祖前人不丐竒<lb/>
博于少陵蕭散于摩詰則肖貎樂天祖長江而摹許昌<lb/>
也故陳言舊辭未讀而先厭若叔靈不傍古不縁今獨<lb/>
行太虚探出新意其無謝一家者歟惜夀奪其壯不克<lb/>
<pb n="KR4d0021_WYG_045-8b"/>
廣取而究述寜天于詩有所嗇乎殿中蹈慶址復有名<lb/>
于時為天子才臣則叔靈弗大于身而大于後者身雖<lb/>
沒其言意所謂不朽者叔靈尚無憾云<lb/>
　　送薛嘉魚序<lb/>
昔孔門第十哲之行及其敘政事則先文學而後三科<lb/>
班氏稱西京之賢至于列循吏則次儒林而為傳乃知<lb/>
決科者必深逹國體執政者當輔以經術故廣位求士<lb/>
無取有名炎漢决獄専附古義用能使遐邇輸嚮驅躋<lb/>
<pb n="KR4d0021_WYG_045-9a"/>
仁夀之域中外僉屬財成義理之文行之維艱兼之則<lb/>
寡非夫詳延博逹之士精白廉茂之行誕彰凝猷秀出<lb/>
人表安可宣深厚之訓明以諭下樹尤異之績轉而上<lb/>
聞者哉河東薛君禀淑茂之姿生孝謹之族粹性中積<lb/>
道文外發弄翰弱冠乃卓犖而觀書游刃三年遂躊躇<lb/>
而滿志休譽隆洽儁聲流聞既而掞藻紫庭飛英文陛<lb/>
天子嘉危言之䇿喜于同時羣公欽末至之名居之右<lb/>
席乃命以位出彰其材試清秩于芸局奉成規于縣道<lb/>
<pb n="KR4d0021_WYG_045-9b"/>
惟君天資謹厚而敏于吏事政經嚴備而餙以儒雅按<lb/>
讞之際多所平反筆硯之間皆有方畧乃至健訟連搆<lb/>
巧詆成姦捕逮紛紜充曹而牣府牒訴悾愡置坐以裝<lb/>
懐食肉未能逺謀歴政號為難治加以山澤出納之計<lb/>
米鹽調發之勞抏敝既深詿誤増劇簡書旁午按劾而<lb/>
靡遑簿領相仍沈迷而未破君必發摘囊槖刺取是非<lb/>
思若有神心無留義解盤牙于餘地析臧否于片言吏<lb/>
不敢欺民是以息先是君之任茶陵也故外制陳公以<lb/>
<pb n="KR4d0021_WYG_045-10a"/>
史閣之職領漕運之權益召高材坐鎮雅俗始聞君之<lb/>
治迹深所嘉尚以為當世之少雙及見君之行事又條<lb/>
于屬郡以為治行之第一特發山公之宻啟以竚漢皇<lb/>
之増秩逮考績于三載且奏課于十銓式奉絲綸之言<lb/>
再<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>子男之邑驥子絶足宜顧景于中原鯤魚揚波猶<lb/>
暴鬐于碣石而君深達大觀雅量不傾増修素風清議<lb/>
益注豈衒鬻千數方朔無自薦之言屬和數人宋玉有<lb/>
彌高之嘆當淹速之由命寜地勢之使然乎秋八月理<lb/>
<pb n="KR4d0021_WYG_045-10b"/>
棹大江揚舲明發諸生供帳賦漢客之驪歌彩服調甘<lb/>
奉魯侯之夀母施于有政何樂胥多見夫十室之民將<lb/>
受其賜百城之長拱以䝉成當使蒲邑駐車善三稱而<lb/>
未盡齊人易俗政五月而有成自餘恢明道綱激昻盛<lb/>
世奉行無故祛榺薛之煩坦懐至公無樽爼之越朝有<lb/>
好爵官無費留勉揚令聲用速殊命謹序以為送<lb/>
　　送刁君績序<lb/>
建木百尋不殖培塿明璣千琲必産溟渤賢人君子出<lb/>
<pb n="KR4d0021_WYG_045-11a"/>
于代家冠胄亦猶是焉君績十九郎生于慶門不習紈<lb/>
袴而天與之器道資之粹弱冠裒文贄諸公悉倒屣握<lb/>
臂為延譽大扺為文磅礴史漢上下隋唐理參文表氣<lb/>
注言外競于使人不能加也既以父任隨牒參姑蘇戸<lb/>
曹軍事未行而鄉舉秀選君績因禠黄綬衣逢掖與羣<lb/>
英竝游求三物之舉為攸司裁抑以非是報罷薦紳處<lb/>
士悵然同咨而君績方夷然不屑以謂非戰之罪近乎<lb/>
命不怨勝已近乎仁道之苟存更何恤也翌日拏舟東<lb/>
<pb n="KR4d0021_WYG_045-11b"/>
下匄言為贈先時隴西李獻臣為君序字以表其徳獻<lb/>
臣文之雄伯士皆蘄嚮言所許可重于陽秋而相許于<lb/>
朋盍之間則君之取重足以暴天下矣矧旦夕拜某公<lb/>
為二千石朝之宗工太原王子野關郡主人之賢方是<lb/>
行也君績挾汝南之評據山東之閥輔儒雅之飾以求<lb/>
伸于賢主人譬建瓴走丸不為難矣何徒勞之足累哉<lb/>
僕之妄庸不足増重若夫復九變之貫宣上徳刺六經<lb/>
之道潤吏事有所劘切者第見子野索言之謹序以贈<lb/>
<pb n="KR4d0021_WYG_045-12a"/>
行<lb/>
　　送張都官知兖州序<lb/>
先皇帝既釋凉州之旅夜索㑹昌之圖震于殊尤詔成<lb/>
希濶鏤肪玉之秘牒上完青于翠巔還坐明堂膺倪寛<lb/>
之夀遂覲東后㑹帝姚之廵濟北益獻旁邑之地羣臣<lb/>
皆治朝宿之邸壇墠修餙牛酒和㑹順祝馳禱使轍相<lb/>
望脯胊既祭縣次傳送于是兗為巨鎮冠于東方則吏<lb/>
二千石宜其遴簡清河張公以三署郎選為百城吏師<lb/>
<pb n="KR4d0021_WYG_045-12b"/>
踐揚諸難莫匪嘉績實有成命俾侯于東以公文敏之<lb/>
才條教可紀是式是力有猷有為則變道之邦易以從<lb/>
事濶畧苛細宣導湮鬰洒其煩言化為頌聲則傒蘇之<lb/>
民樂于嚮方將使上佽靖嘉下無滅裂桑林經首出庖<lb/>
丁之餘蟬緌范冠為子臯而化給儲偫貢之藝慎齋疾<lb/>
馭之神公優為之朞月而巳若乃理狀異等為吏民嘉<lb/>
美者姑見轉而上聞以續西京循吏云<lb/>
　　送杜偁罷舉北歸序<lb/>
<pb n="KR4d0021_WYG_045-13a"/>
選士之制其來尚矣昔者東家設教十室有求信之言<lb/>
西漢掄材三適著有功之義左雄建限年之制始汰末<lb/>
流楊綰復射䇿之科專收秀業殆夫質文史野家國異<lb/>
殊有拔十得五之稱有取貎取言之失盖當塗之士推<lb/>
閥閲以居多負俗之賢遺丘樊而亦衆今猶古也吾見<lb/>
其人杜君茂才生齊魯禮義之鄊被洙泗詩書之化韻<lb/>
宇凝峻天骨超邁素履靡劭雋聲自高太冲門庭期十<lb/>
稔以無廢方朔文史遂三冬而足用既而北方重陳良<lb/>
<pb n="KR4d0021_WYG_045-13b"/>
之學稷下揚田巴之音藹然令名冠映多士㑹稽之箭<lb/>
盖鏃之而益深宣王之雞皆應之而返走學且優而達<lb/>
矣時既盛而明矣由是奉鄕書而得薦偕計吏而來賓<lb/>
生芻素絲邑人推平津之舉陽阿騕褭列侯重禰衡之<lb/>
薦自是朋友稱其長者公卿處之右席望風附景者無<lb/>
虚日矣亦既就試宗伯奉御天子引對紫宸之殿接武<lb/>
丹泥之塗思若有神文不加㸃特以一字之誤黜于盈<lb/>
庭之議漢臣獲譴由馬尾之不全衛國棄裘實羔䄂而<lb/>
<pb n="KR4d0021_WYG_045-14a"/>
為累方之小過蓋其倫矣噫君子出處隨道汚隆賢人<lb/>
進退與時損益不可豫謀者道所以罕言者命且孟軻<lb/>
之徳也淪于連蹇[唆-口+鬲]蔑之陋也失于不言馮衍之材閉<lb/>
關而郤掃買臣之智負薪而行歌纆牽之長騏驥累于<lb/>
千里按劔相盼夜光屈于闇投莊助少貧為友壻富人<lb/>
之辱淮隂無行困下鄉亭長之炊求之典章皆有肖象<lb/>
至若鳥有鳳而魚有鯤楚人之深喻垂之千古夫豈徒<lb/>
言若然則一眚之微一慮之失推之至道何足動心龍<lb/>
<pb n="KR4d0021_WYG_045-14b"/>
以蟄而存身井可汲而受福時之未至夫亦何傷秋七<lb/>
月言自南州將謀返斾嚴駕有日贈言是徴勉哉是行<lb/>
無或憤賈誼之少年恥主父之不逹異日覽徳輝而下<lb/>
求善價以沽焚舟孟明之河拔幟成安之壘掞天摛藻<lb/>
一座盡傾瞑目奮戈千人皆廢然後見其能也臯壤揺<lb/>
落草木變衰臨濬壑以怨遥掩金觴而誰御𠖇鴻可寄<lb/>
無忘逺客之書封傳再來顒俟長安之笑謹叙以為送<lb/>
　　江上宴集序<lb/>
<pb n="KR4d0021_WYG_045-15a"/>
江山之助本出楚人之多才朝野之歡古有西京之全<lb/>
盛至若愛心兆和柔之感樂地遵名教之宜乘春陽之<lb/>
布和均秋水之至樂伐木釃酒之藇飲舞雩初服之詠<lb/>
歸我有嘉賔兹為勝集攝提紀嵗姑洗協月雨師泛灑<lb/>
女夷鼓歌熈熈若春臺之登湛湛美神祺之布予乃旅<lb/>
食後乗遑安治世烟煤乆澡于楯鼻脅帯罕趨于寺門<lb/>
居常竝田蘇之後游間或追永和之禊帖况乃茂林修<lb/>
竹之地良辰美景之資風泠泠而析酲天蒼蒼而正色<lb/>
<pb n="KR4d0021_WYG_045-15b"/>
睨沆漭之綿野泝逶迤之曲水黕舒帟幕惟旅殽核則<lb/>
有黍甑多聞之友蕖府同官之僚玉趾竝紆鶴葢相䕃<lb/>
右揖浮丘之袂往至高陽之池日車晏温雲旌澄廓敘<lb/>
食劑則薺萍肉藿餦餭鱠鯉之殊品述樂事則巾角屐<lb/>
齒明瓊多馬之雜進逺睨勢勝則璇淵秀壑峩峩蕩蕩<lb/>
風雨怪物之馮戾近玩物態則標枝薦草離離鬰鬰陽<lb/>
膏恊氣之僨盈終之美康衢之謡述何力于上帝末亦<lb/>
樂開口之笑歸己分于百年終宴不疲盱豫無悔逮夫<lb/>
<pb n="KR4d0021_WYG_045-16a"/>
山玉頽于既醉弁星俄于屡舞善説史漢何必西雒之<lb/>
朝賢竝坐胡牀未淺南樓之老子而諸公惜兹真賞命<lb/>
誌方游顧急景之將斜襞珍枚而見託河陽思歸之引<lb/>
恨不遇乎知音大夫登高之游惜未聞于麗賦聊題狂<lb/>
墨増愧塵襟時年月日序<lb/>
　　春日同趙侍禁遊白兆山寺序<lb/>
敦䍧紀嵗姑洗叶月樹草以樂原田以滋春服既成詠<lb/>
雩風于沂水衆賔咸集修禊事于山隂時則若天水公<lb/>
<pb n="KR4d0021_WYG_045-16b"/>
感節物之鮮榮乘徼廵之暇豫覽朝野歡娱之盛動山<lb/>
水仁智之心精鶩幽經神馳宏域吏且休矣伍符尺籍<lb/>
以無煩神且寜矣緩帶輕裘而自適于是追盛集睠良<lb/>
辰弭節乎平原按轡乎遐路惟兹山之竒挺實列仙之<lb/>
游化瞻言福地有鬱靈蹤由是嘯侶以登方蘄而往歴<lb/>
紆餘之盤道頓岑寂之祗園旁睨崇巖前識翠阜九向<lb/>
之勢與朱陵而竝驅萬壑之流疑㑹稽而爭長若其丹<lb/>
崖披壤牝谷凝神觸澗成渠值林為苑跳巒﨑嶺縁雲<lb/>
<pb n="KR4d0021_WYG_045-17a"/>
而上征飛澇神泉相背而異態固可駭也朱㽔幽茂飛<lb/>
英幡纚羈禽聱耴纎籟悲鳴清颸徐動徘徊于桂叢泄<lb/>
霧未凝彌漫于壤石又可樂也爾其陟降嶢榭願歩飛<lb/>
楹送眸子于泬寥暢襟靈于閒宴故足蕩胷中之鄙吝<lb/>
究真際之虚徐發金記之吾圓入毗邪之不二紛華外<lb/>
冺識富貴之儻來韻宇中虚冀神明之攸舍自餘布金<lb/>
結瑶之麗飛錫浮杯之侣繡棟文楯之纖縟繚垣紺宇<lb/>
之靚深燦然異觀不可殫記斯亦視聽之瑰竒巖藪之<lb/>
<pb n="KR4d0021_WYG_045-17b"/>
魁殊者哉天水公慨真想之在襟顧翔陽之俄景竝徴<lb/>
麗唱以賁靈陬且念登高能賦者賢哲之令猷因物造<lb/>
端者述作之常理紅泉碧磵播康樂之詠歌高樹文禽<lb/>
形應璩之嘆息顧情所屬來者難誣某猥辱嘉招備觀<lb/>
勝概登崇望逺喜先生之竝行進牘含毫愧吾黨之狂<lb/>
簡故非善叙聊用直書時天禧二年三月序<hi>案是時祁年二十二</hi>
　　宋同年劔池編序<lb/>
劔池編者宗兄貫之之作也初貫之自七閩西入關才<lb/>
<pb n="KR4d0021_WYG_045-18a"/>
業鋭甚鼓行英俊中京師諸儒少敢支吾時上新即位<lb/>
至于親程材品謙讓未遑也第覆有司所校臨軒句唱<lb/>
署定其籍君以文中乙科為吏限牽制調歙之休寕尉<lb/>
未幾州將或以親致嫌改洪之豐城而君自褫巾仕塗<lb/>
間關勤逺晝治夜計推行靡密然未嘗一日不在書研<lb/>
間故其㸃翰患多操觚應卒思風泱然言泉沛然如良<lb/>
庖鼓刀羿子彀弓導<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>不頓舍矢如破用是四周歳籥<lb/>
所得詩頌贊紀序啟書論若干篇題曰劔池識方游也<lb/>
<pb n="KR4d0021_WYG_045-18b"/>
還都之日裒而見過且以冠篇為託僕辱君之知舊矣<lb/>
不命其承况勤誨乎原其天分人之能也甚靳而難悉<lb/>
雖有力者不能多取故史家以儒林循吏各自為傳猶<lb/>
函矢工其一巧盆天廢乎兩施豈若貫之進職其憂則<lb/>
治目居最退立以討則懿文益辦若使力命相㑹其至<lb/>
寖淫本原張旺枝葉未可量也昔年長好學不勌惟聞<lb/>
袁伯毎官各為一集獨有王筠由是而觀之其有意乎<lb/>
作者之事矣若夫文之研麗令精自當觀發而知此不<lb/>
<pb n="KR4d0021_WYG_045-19a"/>
遽數謹序<lb/>
　　雲門録序<lb/>
道之概及言而麤言之㣲至書而畧然概而不得不强<lb/>
者道粗而不得不謂者言畧而不得不著者書忘言之<lb/>
言未始有言也可道之道未始有道也故雖終日示吾<lb/>
境鳴吾喙汙吾簡我何累哉若大士永詢者其有言而<lb/>
無累歟惟師得于禪師善善承寛寛繼雲門雲門于法<lb/>
最先覺者也夫得無所得是名得法覺無所覺是名先<lb/>
<pb n="KR4d0021_WYG_045-19b"/>
覺故師以景祐龍集乙亥即荆南福昌寺甫坐道場天<lb/>
駒玉象蹴踏羣勢黒白咨求悦而承風一縁萬應無有<lb/>
中畔故其語非牽合屬綴非粉澤華藻順俗悦凡獨妙<lb/>
逗機欲令昧者得入知者徑悟空文多言者無所旁縁<lb/>
自唐以來斯道遂顯諸老大乗更提而迭唱之高足上<lb/>
首奔走譔集蓋别行一趣不得而闕今道隆所録亦由<lb/>
是乎若乃憑黙遣言默境已立用遣遣黙遣情彌熾如<lb/>
我説者物至則應不為言言理解而止不為黙黙言以<lb/>
<pb n="KR4d0021_WYG_045-20a"/>
交薦不為遣遣圓裏妄真以合大方曩之為雲門為寛<lb/>
為善今之為師一用是説無二道焉齊安守史館麻君<lb/>
方之契師道縁間不容翲裒録抵僕且俾序辭僕晩聞<lb/>
道姑著師出世之自道隆述者之意方之見託之重以<lb/>
冠篇端亦不知言為録之䏙贅歟録且待䏙贅而足歟<lb/>
廣平宋某子京記<lb/>
　　送賢上人歸山序<lb/>
僧至吳地始于赤烏之年法傳震旦本乎少林之祖曰<lb/>
<pb n="KR4d0021_WYG_045-20b"/>
五葉付于能者一枝出于石頭龍象掎裾多生江漢之<lb/>
域稻麻均衆嗣發海潮之音故南方勝宗禪者稱首矣<lb/>
開士賢公以無礙之辯徧參之學深憫俗界之五濁示<lb/>
現禪那之三輩不待影䇿蹋蹴天下之駒全提海印吹<lb/>
散雪山之象天聖三祀駐錫澧陽黑白歸之所在成市<lb/>
難拒有情之請遂唱别行之敎應病與大小之藥隨扣<lb/>
發舂容之音淨名遣言真入法門之不二亢倉與處但<lb/>
覺嵗計之有餘衆徳普聞一方蘄嚮始師與今參豫清<lb/>
<pb n="KR4d0021_WYG_045-21a"/>
源公實領妙契為忘年之交款兹同風有命駕之適戾<lb/>
止京寺且過敝廬予方欲以道理往來而勞苦之師舉<lb/>
手曰仁者勿作是念誰為煩惱誰為菩提舉中則内外<lb/>
成三言法則真妄有二皆是宴坐皆是道場予聞師言<lb/>
信受珍重撇席未幾俶裝告歸江山白雲巾鉢飛鳥春<lb/>
郊蒼然春桞盎然送師者自厓而反師自兹逺矣寧于<lb/>
韁鎻塵諦雞鶩仕塗者可希其轍跡哉欽風不忘附贅<lb/>
成説謹序<lb/>
<pb n="KR4d0021_WYG_045-21b"/>
　　慶歴兵録序<hi>案仁宗本紀慶厯五年四月丁度為樞副六年七月叅知兵録度所著</hi>
世之言兵者本之軒轅時書缺有間矣夏商以來乃能<lb/>
言之縁井田作乗車即郷為軍因田為蒐周法則然外<lb/>
制郡國内强京師兵非虎符不得發漢法則然開府籍<lb/>
軍混兵于農使士皆土著有格死無叛上唐法則然然<lb/>
晩周力分諸侯其弊弱者常分暴者常并故公國相軋<lb/>
而亡漢衰權假强臣其弊勢侔則疑力寡則隨故僣邦<lb/>
鼎峙而立唐季亂生置帥其弊樂姑息厭法度故羣不<lb/>
<pb n="KR4d0021_WYG_045-22a"/>
逞糜潰而爭由是觀之始未嘗不善而後稍陵遲也宋<lb/>
興剗五姓餘亂一天下之權僭藩納地梗帥嬰法經武<lb/>
制衆罔不精明凡軍有四一曰禁兵殿前馬歩三司𨽻<lb/>
焉卒之鋭而剽者充之或挽彊或蹋張或戈船突騎或<lb/>
投石擊刺故處則衛鎮出則更戍二曰廂兵諸州𨽻焉<lb/>
卒之力而悍者募之天下已定不甚恃兵惟邉蠻夷者<lb/>
時時與禁兵參屯故專于服勞間亦更戍三曰役兵羣<lb/>
有司𨽻焉人之游而惰者入之若牧置若漕輓若管庫<lb/>
<pb n="KR4d0021_WYG_045-22b"/>
若工技業壹事專故處而無更凡軍有額居有營有常<lb/>
廩有横賜四曰民兵農之徤而材者籍之視鄉縣大小<lb/>
而為之數有部曲無營壁闕者輒補歲一閲焉非軍興<lb/>
不得擅行此國家制軍大抵如此然兵無常帥師無常<lb/>
鎮權不外假力不他分此其所以維萬方憺四夷鼓行<lb/>
無前而對天下者也慶歴五年今參預貳卿濟陽丁公<lb/>
以壯猷宿望進使樞省惟是本兵柄按軍志無不在焉<lb/>
而叢紛几閣非甚有紀公乃搜次首末鈎攷纎微掇其<lb/>
<pb n="KR4d0021_WYG_045-23a"/>
攻守戰者為禁兵民兵兵録五篇合羣曹所分擿諸條<lb/>
所隱彚而聨之部分班如也離而判之區處戢如也彌<lb/>
衆而易見愈詳而不繁雖伍符猥并邉鎻曲折嵗列廢<lb/>
置月比耗登披文指要坐帷而判蓋簡稽之决要蒐乗<lb/>
之總凡録成乃上于官且俾序作者之意謹按軍篇之<lb/>
首公各述所出前創後因聖繼神承既有第矣近衛别<lb/>
録示有尊也餘軍不載畧所緩也文約事明成一王法<lb/>
惟公達練多聞以忠力自結于上處機宥不周歳擢貳<lb/>
<pb n="KR4d0021_WYG_045-23b"/>
鉉台曝誠明翊權綱有徳有言天子之寳臣歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四十五<lb/>
</p>
<p>
</p>
  </div>
<div>
<head>景文集巻四十六</head> <lb/>
    <p>
<pb n="KR4d0021_WYG_046-1a"/>
欽定四庫全書<lb/>
　景文集巻四十六<lb/>
　　　　　　　　　　　　宋　宋祁　撰<lb/>
　記<lb/>
　　夀州風俗記<hi>案祁知夀州在慶歴元年記作於次年</hi>
夀州古揚州之偏本治夀春於天文直星紀春秋世名<lb/>
蓼六者後為楚所并及戰國楚卒徙都更曰郢秦號九<lb/>
江郡項氏始為國王其愛將英布漢名淮南以封子幽<lb/>
<pb n="KR4d0021_WYG_046-1b"/>
王國除復為郡三國時南切吳魏以為邉號淮南郡江<lb/>
左北拒胡晉以為邊號南豫州逮齊梁嘗宿戍防魏周<lb/>
為揚州隋唐為今名或為夀春郡唐季偽吳盜據兹地<lb/>
私號清淮軍後唐僑置忠正軍節度周世宗克淮南遷<lb/>
治潁之下蔡因以下蔡節度領自正陽撤浮桁屬之州<lb/>
南夹隄樹譙遂為勝鎮眞宗洎上之在藩也又啟封焉<lb/>
美名華區故為淮南第一縣曰下蔡曰夀春曰霍邱日<lb/>
安豐曰六安地横狭而縱脩東底濠百里旁值廬百里<lb/>
<pb n="KR4d0021_WYG_046-2a"/>
而贏南距舒五百里斜觸光三百五十里而近西壓潁<lb/>
五十里北抵亳百有二十里近者在舍隅負宿三十里<lb/>
而易籍户主客九萬有畸生齒倍之賦租以斛計者嵗<lb/>
二十萬以緡者四之一絇兩計者三十萬匹端者八之<lb/>
一沿賦雜訂上千百計故輸入都内夀為多士塗泥田<lb/>
下下䇲之禹書二男五女畜宜鳥獸職之周官家巫史<lb/>
重淫祀性躁氣果紀之史志諗於方俗逮今猶然厥貢<lb/>
三種惟<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>米魚魚為大官盛味茗塲凡三日開順麻步<lb/>
<pb n="KR4d0021_WYG_046-2b"/>
霍山歲𣙜無慮三萬鈞坐居行齎率千金以算其利不<lb/>
貲民又時時盜賣吏緩之則輕犯法急之則窮為椎埋<lb/>
株送噍類不容獄故掌理者分院左右乃勝其煩鎮山<lb/>
曰八公大别霍霍為嶽帝下祠八公徃徃得金詫曰劉<lb/>
安所遺由霍而外甗嶧岑羅迤麓崇岡奔沓相聨猶肱<lb/>
臂然材章竹箇刋伐菑翳連千祔而下衍給旁郡食夥<lb/>
産茂四方游惰多隐處焉搏掩疻鬪輕死亡命故候邏<lb/>
者常以逮捕為負其川曰淝潁洛渒豐率淝而徃谿澮<lb/>
<pb n="KR4d0021_WYG_046-3a"/>
汧麋汙集瀿渟浸灌相交如腧脈然卒皆入於淮淮行<lb/>
六百二十里而東淵隈頗産蠙珠民亦取之雖得不償<lb/>
所費其大陂曰芍古嘗溉百萬畝渒水注焉漢置陂官<lb/>
歲廞月淤吏不能治今裁溉五十萬畝竇隄為三十六<lb/>
門均水與人各有後先自芍而下峙庸鍾潦釃而洫之<lb/>
不能以名逹者又數十處當旱而霖訖無凶年稻粲甘<lb/>
精南方之冠下則芡芰蒲茭擉罶魚鼈亦無飢人越紵<lb/>
縑絲金鐡匏革㑹南北之交市率征之朞泉四千萬酒<lb/>
<pb n="KR4d0021_WYG_046-3b"/>
數千釀分肆開壚幹八千萬漕鹽六萬石直十千萬故<lb/>
其俗侈汰剽輕呰惰相夸農與賈參迭為并兼少師儒<lb/>
不甚官學亦利使然也務叢法弛守亟遷吏頗怵為奸<lb/>
欺自天聖初元迄兹二十嵗凡易守者二十一旁縁舊<lb/>
新抏敝科禁斷簿辟名賕謝交臂稽故潰紛恬不為嫌<lb/>
非長人皆不能吏獨資惡政使然也鳴呼害吾治者果<lb/>
在官數易歟龍集辛巳予以病自乞實來此邦越明年<lb/>
病稍愈因得推畧舊聞觕驗今事而著之篇以示後人<lb/>
<pb n="KR4d0021_WYG_046-4a"/>
噫予誠惷愚上若不忍加誅使治夀也及三年可使知<lb/>
教與夫傳遽閲人則為之猶賢乎巳慶厯二年夏五月<lb/>
裒次<lb/>
　　秀州重修鼓角樓記<lb/>
景祐元年夏四月嘉興郡新作臺門書時且言功也越<lb/>
翌日掾屬邦人從二千石南陽葉君道卿陟降而達觀<lb/>
之釃酒大㑹以修釁禮成率籲牆進願以更張經始及<lb/>
悦以使成勿亟之能咨春秋之徒善叙其狀發聞馨香<lb/>
<pb n="KR4d0021_WYG_046-4b"/>
與石皆泐君抑不止乃繪圖以諗予且俾列其崖畧秀<lb/>
故蘇屬邑也錢氏王二淛欲侈地以自張始建為州國<lb/>
朝因焉然而饟漕走集貨貲遷引事叢政厖地劇官勤<lb/>
一都㑹之不若也先是寺署本於霸朝因時之汙以陋<lb/>
自恃嚴扉弗閌液材將壓後之長人者姑重改作苟完<lb/>
僅庇而已嵗直癸酉今上躬攬威柄用甘露黄龍故事<lb/>
高選牧守嘉靖方國於是太守九江龐君醇之以治有<lb/>
異等入視行馬内事而以君代之君因其化條遂用丕<lb/>
<pb n="KR4d0021_WYG_046-5a"/>
變居者弗擾流者自占巳日乃孚卒歳大穰如銷金揉<lb/>
木無時月之累以仁繼賢故也初龐君既以郡儀不稱<lb/>
而懐必葺之慮且憚傷財而勤民也因上言郡有樵廥<lb/>
斥賈千緡願權竒贏將助興作實被可報未克僝工君<lb/>
之至則檢結故符以成龐志揆日力計徒庸易彼將壊<lb/>
成我大壯乃廣麗譙以冠牙門乃挾修宇以華游觀飛<lb/>
軒旁注夷道在下其内則大敞重扃夾植錡蘭層厦纚<lb/>
連雙廡翼張廣豁静深乃至於黄堂其制大可以重威<lb/>
<pb n="KR4d0021_WYG_046-5b"/>
其度高可以臨下閒民窮𨽻於是乎督之故夫家不煩<lb/>
羨材積草於是乎用之故虞衡不勞役興仲冬跨三時<lb/>
而畢初樵賈不足以償費又出庫錢續之率用三百萬<lb/>
樓成及左右宇若干楹内屏聨屬若干楹有因有創如<lb/>
君之素儲鼔角於樓以節曉昬列棨幡於屏以雄矩儀<lb/>
管籥常於斯憲令常於斯開闔有宜誰何有禁入騎不<lb/>
踶出車不擊千里奔走四隣表則議者謂斯舉也不專<lb/>
於詩之攷室禮之修鍵所以備邦制而䖍君命變則通<lb/>
<pb n="KR4d0021_WYG_046-6a"/>
通則久焉噫以道卿之敏秀而文洵直而方由諸生取<lb/>
畯科入道山籍治朝其所履踐皆沛如桑林鏗若黄鍾<lb/>
含章慮善以光王國今又興輪奐於官下樹藝極於吏<lb/>
師導物忠厚洗人愁嘆陟狀此功為東南第一號君子<lb/>
者故不器歟昔漢武帝時惟董仲舒公孫𢎞倪寛居官<lb/>
可紀三人皆儒者以經術縁飾吏事後孫與倪皆至三<lb/>
公則醇之之居於前道卿之繼於後今日之政異時之<lb/>
仕合儒林循吏而兼得之為天子所器可前知矣予洎<lb/>
<pb n="KR4d0021_WYG_046-6b"/>
伯氏與道卿聨仕牒並直廬知之也深姑因落成之日<lb/>
遂推雅行之美且塞秀人之勤請云謹記<lb/>
　　山東徳州重修鼓角樓記<lb/>
明道元年清河張君以尚書曹員外佩二千石印綬來<lb/>
莅州事君之下車也以縣官詔書慰安元元事無尤違<lb/>
獄無頗纇吏不諉官軍不慁農曩之捐瘠富而教嚮之<lb/>
愁嘆歌且舞五月報成邦人宜之於是攷前守之遺慮<lb/>
興公家之長利細大貫行各有後先惟時州門因陋且<lb/>
<pb n="KR4d0021_WYG_046-7a"/>
久風雨弛其桴棟廛壒漶其丹堊衆謀不輯憚於改為<lb/>
君唶曰吏民之師也居處位署所宜有制况四邦結轍<lb/>
萬夫屬目禮容不稱其謂我何故欲因舊謀新焜照蕃<lb/>
屏豐不至侈則統上之尊儉不至偪則容下之羞目以<lb/>
成心發以知智乃伻而圖上下協從長度員程無慮役<lb/>
要材取羨木力課冗兵増庳以崇易朽以堅桓柱林植<lb/>
長梁虹亘限以重扃列牖翼以飛闌曲楯即之奐如望<lb/>
之翬如其板言言其厦耽耽層光晝激虚景夜煟邪繚<lb/>
<pb n="KR4d0021_WYG_046-7b"/>
睨牆下敞嚴扉僝工樂勸悉如其素揭州榜於前廡仍<lb/>
舊常也列鼓角於中楹雄聲氣也州人駭觀寀僚奔走<lb/>
乃大和㑹從君落成中飲紀綱賀且稱曰在周建侯有<lb/>
都在漢置守有兵今之為州咸統軍事故飾軒城峩修<lb/>
曲沿臺門之遺象奏鳴鐘讙鼛鼓本司馬之成法况我<lb/>
邦北控戎索上直天街財雄地劇為千里表率而巋然<lb/>
譙觀久不能興數闔枚過為諸侯笑逮君之至更張勿<lb/>
亟人鮮克舉遂優為之既麗且雄我君攸濟君乎永年<lb/>
<pb n="KR4d0021_WYG_046-8a"/>
其増如陴君且受福其積如茨未幾天子修復舊章即<lb/>
拜君本路詳刑使者掾屬鬱陶詠嘆僉謂成功不可以<lb/>
不紀以僕職在東觀悉裒沿改之勣願刻金石盡信其<lb/>
傳謹按君為州之明年營新樓役且百人興正月止四<lb/>
月樓成東西八筵有竒南北三丈而贏雉堞高顯率皆<lb/>
稱是謹始以書時褒君以不名用古陽秋之法也後二<lb/>
年記成甫刋勒云謹記<lb/>
　　夀州重修浮橋記<lb/>
<pb n="KR4d0021_WYG_046-8b"/>
夀有大桁昔在正陽造舟相銜道北趨南在周世宗克<lb/>
伐偽吳桁移下蔡實濟師徒夀破之年州亦北遷夾淮<lb/>
而城橋亘其間於顯是州民穰貨豐轂擊蹏奔日月其<lb/>
憧長纜蜒蜿以鎖大艫艫自温來竹以蘄輸官列戍徒<lb/>
晝䕶夜呵一日而闕則留於行慶厯之元予來守藩庀<lb/>
司怠營橋敝不完版罅枘脱陷落是虞客馬頓鞅民乘<lb/>
徐驅予咨於寮按索舊章檄發庫錢布材六安下令於<lb/>
冬材集於春百桴盤盤泛溜而臻是鋸是斤疏為千章<lb/>
<pb n="KR4d0021_WYG_046-9a"/>
密貫緻聨壓柞扶持舟牢索堅坦為夷塗虹亘蛇申川<lb/>
怪畏潛旅行相歡無念阻艱波揺瀨舂脆日焦風不能<lb/>
為損吾新厥功先時邏兵纔數十人老疲瘠惰不克徼<lb/>
巡予視臺符滿百為率敇吏如律事焉肅給榜成舉觴<lb/>
徧勞屬官匪予之力實惟衆勤清淮湯湯斯梁與存嗣<lb/>
葺不忘以諗後人明年後九月乃刻記於石<lb/>
　　泗州重修水竇牕記<lb/>
景祐二年泗上守清河張君繕防成城既彌水患部刺<lb/>
<pb n="KR4d0021_WYG_046-9b"/>
史交章言狀治在異等帝庸嘉之榮勞増秩未幾又以<lb/>
江南漕使之節畀即受焉騑牡焜煌改轅而東泗人鬱<lb/>
陶以嘆僉謂君有大造於我邦式克還定鉅功細役咸<lb/>
有方畧粲焉可紀雖嚮之建臺門増治署集賢南陽葉<lb/>
君道卿前述其概聨長隄捍怒流尚書外郎武功蘇君<lb/>
儀甫嗣裦其最瑉刻相望驛聲無窮而水竇牕惟新厎<lb/>
績忽而不記則後之人無以知君精心長利推行彌密<lb/>
者已乃咨余求文以信其傳州内舊有支渠受水流惡<lb/>
<pb n="KR4d0021_WYG_046-10a"/>
股引回注放於外隍穴墉為空植木如櫺内水方淹則<lb/>
導焉以恣其出外水或暴則築焉以遏其入由是無麴<lb/>
藭之困無重膇之疾元年淮汴合漲齧隄傳乘四竇之<lb/>
久敝入墊區舍君搴茭執扑親督其役培薄増庳僅勝<lb/>
厥災及水復舊道君曰吾知防禦之要矣明年遂議改<lb/>
作撤壤之朽易瓴之苦規以墨文臬其高下更鑱石千<lb/>
枚伐木作櫺并固竇門運甓十六萬以䕶溝泐課員二<lb/>
十六以總役要月再朔而功告成由是視洫無阻流涉<lb/>
<pb n="KR4d0021_WYG_046-10b"/>
逵無停潦矣其夏水復汎溢幾高民屋而新隄蟠如新<lb/>
竇呀如三老序長或持一秉菅焉或操一簣土焉據堅<lb/>
窒要守有餘壯水留十二日而去民皆按堵有備故也<lb/>
禮仲春達溝渠利隄防以時儆人思召公之風愛所憩<lb/>
之棠春秋有所褒者其文繁而不殺若張君補弊圖久<lb/>
克勤小物合乎禮之時儆邦人受君之賜不忘刋美訂<lb/>
乎詩之愛樹是美也由君以勤民得之異乎人之求之<lb/>
也予敢不申二君之餘詠裒僝工之纎悉用春秋不殺<lb/>
<pb n="KR4d0021_WYG_046-11a"/>
之義乎噫繼而共治者嘉作竇之勞勿替而引之可也<lb/>
眀年為記乃刋石云<lb/>
　　許州長葛縣尉㕔壁記<lb/>
甚盛徳之世宵人不能不為盜盜之發椎埋搏掩間不<lb/>
逞亂齊民事微敵脆郡縣可捕尉之所由置也郡有縣<lb/>
縣别一員煩之以使騐其能薄之以廩嘗其㢘迫之以<lb/>
患觀其畧尉之所由選也當選之之慎達置之之本惟<lb/>
才且邵者能之安定胡君穆侯其人巳陪京之南許大<lb/>
<pb n="KR4d0021_WYG_046-11b"/>
而雄三輔事穰五方俗雜長葛之邑連甍數萬室宿兵<lb/>
十九營民狡而貪法抏且敝富者易于訟而貧者輕為<lb/>
盜掫邏日尋萃淵不衰君之來也狭私而泰于公急吏<lb/>
而舒于民奨勸而勉其惰延見耆老問以疾苦于是良<lb/>
農得職疲民懋力銖兩之奸無所容囊槖之擅無所私<lb/>
主名區處發而輒得闔境閒閒易懼以安里長休于閭<lb/>
游徼偃于亭一年而畏二年而愛三年而思其所以感<lb/>
動人心者從可知矣先是君之來也舊邑卜遷官罔暇<lb/>
<pb n="KR4d0021_WYG_046-12a"/>
給尉之位署經始新邦君祗具簡書檢以藝極一簣土<lb/>
一秉杆不賦于民悉仰于官撤舊屋圖新構乃敞斯庭<lb/>
噲而崇乃安斯寢煟而容翼其廡以處吏謹其庫以藏<lb/>
甲兹成之日人不知勞春秋之徒善則書不善亦書所<lb/>
以與正而譏失也若君屬役之夥乘政之涼由小官圖<lb/>
遠績承上不諂撫下不攜可謂因其時而善于職矣此<lb/>
而不紀為能者何且㑹君之見咨是用列其行書之屋<lb/>
壁既不能紀逺登此堂者願自胡君始焉<lb/>
<pb n="KR4d0021_WYG_046-12b"/>
　　凝碧堂記<lb/>
㑹稽謝炳宗作尉之明年創兹堂于署南榜曰凝碧託<lb/>
始焉且志地也堂之大畧聞炳宗之言予能紀之陽廡<lb/>
憑高則羣峯横羅晨霏暝霞從日蔽虧周阿傃逺則畦<lb/>
瀛環瀉雲漪雪瀨與天上下鶬鵠啼呼鱣鯉噞喁雈葭<lb/>
沿緣于涯涘檉楊漫衍于洲步野翠不歸水煙自留此<lb/>
其因天以獲勝也春英既蕃丹紫相妍則薄采乎戸外<lb/>
秋條既腓槁籟相悲則屬聴乎坐右或冷颸晝泛或隂<lb/>
<pb n="KR4d0021_WYG_046-13a"/>
暉夜流炳宗于是挈勝衿簪良朋壺觴侑前肴核旅右<lb/>
曠望吟嘯軒然謝客中休天倪外忘世攖一樹一草皆<lb/>
可攀藉此因人以獲勝也天勝者不營而成人勝者有<lb/>
待而名使二勝交相濟非智且材孰兼得之由堂而觀<lb/>
炳宗之為則智且材果不得讓巳炳宗再上書闕下位<lb/>
不克奮而剛健自强之藴無所發舒故寓見乎觀游奥<lb/>
阼之間予知異時立功猶今兹之目巧也其面勢纎悉<lb/>
猶有諸公之詩索言之時寳元二年後十二月為記<lb/>
<pb n="KR4d0021_WYG_046-13b"/>
　　重修彭祖燕子二樓記<lb/>
景祐二年丞相隴西公以大司寇殿徐方瑞節兵璋果<lb/>
雄諸公公既來戾而三老耆艾更相慶告昔公初儀實<lb/>
監我州階是而往遂勤王室寅亮謨明辰階以平距三<lb/>
十年朅來作屏人一所天我且二之噢咻保障邦人攸<lb/>
宜願相約勅無咈公慮俾公陽休克熾而遒于是闔境<lb/>
聞風薫然交籲吏肅于局師和于屯政成事輯西驛騰<lb/>
報公曰官責舒矣姑逸無勞乃達觀署居寖眺城隅巋<lb/>
<pb n="KR4d0021_WYG_046-14a"/>
焉二樓聨冠州雉直艮陬者曰彭祖占坎方者曰燕子<lb/>
間所容度凡百步而贏厥初僝工因樸成隘丹艧嵗逝<lb/>
淟而不鮮公弭節久之心陋其制若曰此焉憚改是春<lb/>
秋無以衎吾屬而望吾氣焉指定于頤揆日丕作崇庳<lb/>
撤敝化為高明收虞衡之羨材賈𨽻徒之羣力増増胥<lb/>
觀弗勤弗亟迭奐並輪與新偕來爾乃陽榮南舒負為<lb/>
虚楹則席焉可袤丈隂軒北敞環為飛檻則目焉可眺<lb/>
逺遡空蟠高快煟異儀由左而右厥制如一近之則泗<lb/>
<pb n="KR4d0021_WYG_046-14b"/>
汴二流素波相受趨浥激堆汩潏奫淪之竒呈露于廡<lb/>
下逺之則黄楚衆山翠嶺争長舒霞逗景合沓奔騰之<lb/>
狀進列于階次臺風徐生棟雲自逝萬妍紛至一瞬可<lb/>
悉然而丞相落成于斯合飲于斯又有屬焉覽乎鮮原<lb/>
則農之窳勤是詢俯乎囂閈則工之苦良是察間旅籩<lb/>
豆則賓之威儀是式延玩草樹則土之腴瘠是啟至于<lb/>
良辰賞心發幽儲粹憑矚虚泬坐陶天倪可以適涼温<lb/>
寧支體者公不專焉徐人以是知公之光輔二君昭明<lb/>
<pb n="KR4d0021_WYG_046-15a"/>
顯庸者推是心而已矣則又謀曰公之忠利仁愛及物<lb/>
也深一日趣舎人裝辦入毗天子則所憩所茇尚將愛<lb/>
而歌之况麗譙改為胡可弗紀明年幕府裒狀屬史官<lb/>
以索文謹按樓之賦名尚矣或以地或以事公即而用<lb/>
之紀方言而著實也面勢所審衡從所底仍初者畧而<lb/>
不書惟是牆屋之完棟宇之壯役靡淹時令出子來可<lb/>
以足言貽後者則詩之革而飛者歟禮之發而智者歟<lb/>
　　安州景福寺重修鐘樓記<lb/>
<pb n="KR4d0021_WYG_046-15b"/>
聞夫世雄撫運親列衆德之本故員實之相形焉能仁<lb/>
示滅載昭夜景之鑒故像末之教興焉若乃大事之緣<lb/>
由應感而出現無邊之衆習䝉薰而歸向宅寳坊之勢<lb/>
勝當導師之提唱撤舊以更始惟新而是圖堂堂厥謀<lb/>
鮮哉希矣是郡也踞申息之孔道掩荆漢之奥殖祀無<lb/>
淫昏之鬼俗躋仁夀之域漢網疏而不犯堯民比而可<lb/>
封欽奉珍祠樂聞真諦赤髭之侣若稻竹而沓臻堅材<lb/>
之施譬輪輅而繼作聰神由是來舍紺宇于焉纚屬即<lb/>
<pb n="KR4d0021_WYG_046-16a"/>
景福寺今為郡之大招提也面通莊之四達壓城闉之<lb/>
一面綿寳勢以盤踞抗飛榮而静深煙霓上迴龍天拱<lb/>
衛且近西偏以建静塔直東位以創層基引千鈞之洪<lb/>
鐘締百尋之彫閣營繕雖廣制度未隆祥符末禩洪霖<lb/>
繼臻客土彌惡屋瓦斯墜瞥誤昆陽之飛隆棟既顛幾<lb/>
同大過之橈子産懐將仆之懼叔孫乖必葺之謀誰其<lb/>
興之則智元法師其人也惟師雅志勇猛深衷懇到顧<lb/>
層構之將壊懼清衆之闕警聿興旦旦之誓前論兟兟<lb/>
<pb n="KR4d0021_WYG_046-16b"/>
之徒大願躋格至誠充洽于是徧詣豪舉旁詢耆德周<lb/>
求畝首之富下逮賈區之微濬發一言胥應千里羣心<lb/>
率籲譬取懐而不疵喜捨相先同在隂而皆和涓日既<lb/>
吉選工既良瓌材四湊踰千章之多密石載礱盡一拳<lb/>
之介郢斤投地巧無蠅翼之傷睢杵節音雜若魚鱗之<lb/>
襲晉臣之甓皆運漢帝之陶在兹因其曩基煥以新構<lb/>
鳩僝不已妙勤咸盡起敦牂之始嵗逮涒灘之有秋功<lb/>
惟告成事不愆素爾其層檐錯繡飛宇凌虚逸倒景而<lb/>
<pb n="KR4d0021_WYG_046-17a"/>
上干負隂虬而叢倚行月納題而徐邁流星奔闥而下<lb/>
視鏤文木以裁檻鏘褭金而綴鈴朝暾麗乎髹彤晴煙<lb/>
生乎縹碧黑白仰止厪三休而後至殿閣交映怳諸天<lb/>
而一同輪焉奐焉不可殫述者巳先是樓之改造也遷<lb/>
鐘于别所至是撫萬楹之高宇陳兩欒之茂器峭格挺<lb/>
立猛簴肅施屭贔之形虚中而達逾速舂容之韻居高<lb/>
而聴彌逺叩大叩小警晨暮于六時不槬不窳助聲聞<lb/>
于三昧固以輝映神壤覺悟含靈雜霜乳之相鳴應洛<lb/>
<pb n="KR4d0021_WYG_046-17b"/>
銅而顯發惡魔屏去寂黙而成道場檀施雄成音聲以<lb/>
為佛事由兹利益其可誣哉若夫靡初克終詩之所貴<lb/>
也樂成慮始史之甚憚也有若元師挺精一之志當體<lb/>
大之業指白水以示信注黄金而不昏百舍載馳靡辭<lb/>
于重硏一簣斯進乃至于成山輥纎芥以相投斬綟絲<lb/>
而靡績可謂有初而慮始矣日月之所遷引毫釐之所<lb/>
裒合斯干之百堵皆作靈臺之不日告成儼名翬而若<lb/>
翔屹華鯨而斯叩由積累以成大俾勝利之現前可謂<lb/>
<pb n="KR4d0021_WYG_046-18a"/>
克終而樂成矣不如是者棄井九仭難免孟軻之譏作<lb/>
舎三年或抵漢人之綃宜乎圖不朽之績續無量之夀<lb/>
宣六種以震動為三有之歸投使夫登是樓者知化城<lb/>
之所及之非遥衍法之輪轉而不廢聞是鐘者知金之<lb/>
出礦無復重為聲之度垣何可有礙靈心發于佽助諸<lb/>
方極其讃歎故當刻鏤螭琰焜燿雞園珍地側金配魯<lb/>
靈而長在大音震物與仙石以同澌而予潤事靡工落<lb/>
新無取抉涸流而甫爾恐綺語以自貽非敢傳之方來<lb/>
<pb n="KR4d0021_WYG_046-18b"/>
聊用謹其嵗月云爾<lb/>
　　放生池記<lb/>
古者土蟄發魚人于是講罛罶作鱻薧以供祀事水蟲<lb/>
孕澤虞于是禁鯤鮞弢竿累以廣孳育中孚先豚魚之<lb/>
吉風人美鱨鯊之多太平之世則取之有時四靈為畜<lb/>
則用而不淰鳥獸咸若草木允殖而萬物莫不衆矣大<lb/>
江之南水物惟錯汙庳鍾美雲雨興利民就蒲蠃取蟲<lb/>
蚳蝝<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>之捕日繁鯫鮑之釣家至禁令寖玩川緼中貧<lb/>
<pb n="KR4d0021_WYG_046-19a"/>
聖上初元之二年詔立放生池于郡國先是州城邪界<lb/>
稸水彌望鱗品聱耴芼實紛駢沆漭淡澹奫淪深如過<lb/>
風無損邛浦茲大挺义沈餌此焉攸處由是守臣下教<lb/>
林鮫謹職盡籍其地斥而營之隅立桓柱連亘籞落深<lb/>
極九仭廣袤百弓時梁罔施數罟不入乘秋水兩厓之<lb/>
至殆鯢桓九名之淵植物斯生動物斯止有頒其首有<lb/>
莘其尾圉圉亟縱無子産校人之欺潎潎出游全莊生<lb/>
濠上之樂若夫大道宰世自見而推隐至仁根心因細<lb/>
<pb n="KR4d0021_WYG_046-19b"/>
而形大愛乎萬物乃譬于芻狗憫其死地何擇乎牛羊<lb/>
未有遠孚潜物而近遺吾民重惜物生而輕用邦力是<lb/>
薪輿不煩秋毫之察而折枝有異挾山之為者矣上聖<lb/>
之旨豈不深哉與其童山林暴天物魯侯泗淵之濫斷<lb/>
罟致言武皇滄海之徂巨魚不出叵同年而記已僕親<lb/>
逢聖旦復耳清詔詎衒吾黨斐然之作姑賛有虞好生<lb/>
之徳云爾時年月記<lb/>
　　衡山福嚴禪院二泉記<lb/>
<pb n="KR4d0021_WYG_046-20a"/>
陳有大士曰慧思得佛法要始倡而南乃舎岣嶁之墟<lb/>
圖揆厥居黑白其徒褰裳景從山阿土厚汲以勤苦師<lb/>
曰吾當食此神必我相引仗刺地靈液仰流浡潏渗漉<lb/>
更㪺競注憔焉熱惱盪為清涼久之大比丘衆隂計曰<lb/>
有生濯澣庸可以已俄有猛獸導師踰嶺攫厓哮闞檻<lb/>
泉隨之由是華清交蟠内周外給禪和便安道風流行<lb/>
乃宇為大蘭若師已寂滅其徒神之因名二泉曰卓錫<lb/>
曰虎跑所以震顯冥符牧攝信源者惟卓錫距堂下深<lb/>
<pb n="KR4d0021_WYG_046-20b"/>
之十扶其廣八之五淳而不流凡瀹者烹者飪者茗者<lb/>
取焉香以甘故也虎跑直寺西廣之五咫其深四之三<lb/>
浚而為沱刳木函溜行二千尺股分脈散環像館厯齋<lb/>
房經厨軒並中園繚浴廡逗厮舎然後淙而出之注乎<lb/>
下田凡湔者潄者浸者取焉寒以潔故也若乃溯陽弗<lb/>
泮值隂弗涸旱焉益深潦焉益澄十缶繘之不加餘千<lb/>
罍挹之不加耗奫淪澹淡盖源而不委者耶嗚呼斯人<lb/>
斯泉寜蠲煩流惡而止矣亦將昭含天解覺寤斯人歟<lb/>
<pb n="KR4d0021_WYG_046-21a"/>
吾聞法有譬喻請借泉為喻夫不鑿而浪似頓澄焉自<lb/>
如似定受垢弗辭似廣兼利不言似慈接物以廣畜衆<lb/>
以定息照以頓即心推而衍之使自求之彼挈然而來<lb/>
者洒然而反則師之志庶乎幾矣今大長老省賢後師<lb/>
四百載又嗣其位荷擔恵命光照前人周案顯跡欽如<lb/>
神對丐文紀實與此泉偕余不敏姑捃前載以竄今事<lb/>
款之茲山時慶厯紀元之初年月日記<lb/>
　　復州乾明禪院記<lb/>
<pb n="KR4d0021_WYG_046-21b"/>
或稱離一切相是之謂法依十方佛是之謂宗予曰不<lb/>
也夫舎妄求真必有二體擯外修内則立中間是擾擾<lb/>
之羣生執種種之差别棄大海之水誤認一漚舍如意<lb/>
之珠更求至寳乃有三僧祗之辛苦五濁惡之流浪無<lb/>
縳求解揑目取華由是能仁憫憐正眼提唱法無可得<lb/>
而名説法言雖終日而未嘗言不自階升徑躋補處自<lb/>
迦文滅度後二十八祖而茲土傳教逹磨滅度後二百<lb/>
餘年而信衣不傳雲雷普聞子孫繁盛法集禪叢之窟<lb/>
<pb n="KR4d0021_WYG_046-22a"/>
徧天下矣復州者揵江漢之北望古曰景陵郡乾明院<lb/>
者直譙門之東趣唐為開元寺㑹昌之難剪焉荆棘刼<lb/>
火沈燼山靈見鞭像法中與改題院額祀不失物益作<lb/>
四事之嚴天定勝人復㑹六合之衆然或外請尊者以<lb/>
號住持或即付上首以為傳襲教央厥序人有其私金<lb/>
注益殙但取小乘之愛井飲相捽寖隳大事之緣運之<lb/>
少還物乃傾否天禧中比部員外郎邢若思來領州事<lb/>
因目勝地久為人廢乃率郡之大檀越及比丘衆奉公<lb/>
<pb n="KR4d0021_WYG_046-22b"/>
檄詣鄂州靈竹院請今長老契稳以尸之惟師逗西竺<lb/>
之上機紹法眼之昆裔純熟衆德摧伏羣魔應以有情<lb/>
既詣寳所至上之日黑白和㑹露味灌洒象王蹴踏曽<lb/>
未朞月學徒至者盖百餘人猶草之得陽春如子之和<lb/>
鳴鶴修復頺範大興層搆乃有五臺僧澄岸造僧堂攝<lb/>
州司馬李遠向禮建三門行廡長沙僧智亮作浴室州<lb/>
校陳釗跨波為橋亭不出十年遂臻考室或施瓔絡或<lb/>
散香花園公布金海人上㲲什器帷帳問不周給千楹<lb/>
<pb n="KR4d0021_WYG_046-23a"/>
攅注類天宫之化成百寳莊嚴疑地神之通現師之功<lb/>
徳可思議之哉夫有為之謂緣利他之謂廣無來去之<lb/>
謂妙即心佛之謂頓圓裹四者而不見其用之謂第一<lb/>
義彼上人者其庶幾焉宜其為巨海之舟航大方之牆<lb/>
塹者已師以僕嘗任州幕具知勝因列狀載勒刻識為<lb/>
託且欲令後付囑者不私于巳其以吾為兹院之初祖<lb/>
也矧國有著令來者得不信受奉行之時年月日記<lb/>
　　西齋休偃記<lb/>
<pb n="KR4d0021_WYG_046-23b"/>
夫坐藪澤樂閒處遁世者能之近湫隘不易宅有徳者<lb/>
能之若吾人者漫漶塵容嬰絡世網進無腹背之用退<lb/>
有韁鎻之名鑿繁䘮真注重増拙非得蕭散之地休偃<lb/>
之樂則何以胖勤體旺勞神彷徉日出專氣闐實入寥<lb/>
天之域哉自予游都城官太學官最閒外僦私舎濱蔡<lb/>
漕地尤岑寂居有西齋因得為畸人休景之地先是軒<lb/>
豁其南以為堂庭前人多以竹樹雜藝左右復有二夾<lb/>
廡用貯陳書千許箧每令辰歸沐黌直番休脱㡚禠巾<lb/>
<pb n="KR4d0021_WYG_046-24a"/>
箕坐自縱或冷風暫至則窽者穴者槁者條者蕭然並<lb/>
籟翔暾既蕐則樛者挺者薈者缺者雜然布陰于是内<lb/>
揵暫袪外喧不入呻黄卷據藜牀兀乎摽枝澹乎深淵<lb/>
目睎飛鴻心遡歸雲蘧蘧適適不知周粟之薄顔閭之<lb/>
陋也昔人以名教中自有樂地寜欺我哉况今叢雲在<lb/>
辰羣雋如植巧者進取拙者低伏理所宜也予故拙矣<lb/>
安不爾思就令勉倥侗之姿希馳騖之轍而車馬官位<lb/>
不能動人色𧹞舌噏趨歩踽踽不過骯髒門外得家丞<lb/>
<pb n="KR4d0021_WYG_046-24b"/>
一謝耳又何能請間關説及天下事哉昔仁者攸居著<lb/>
里端而為美愚公所處并谷名而遂移予上方既慙下<lb/>
比何愧尚恨非吾土者不爾當以樸拙名齋<lb/>
　　君山養猿記<lb/>
猿與沐猴類同而種别沐猴躁動好騰倚挽裂詭故百<lb/>
情韓生曰沐猴而冠故教猱升木詩人著焉猿性静介<lb/>
善吟嘯能通臂亦善緣木昭王南征君子化焉世人多<lb/>
言沐猴畏猿毎曼音啼嘯羣猴皆累息不敢動則猿與<lb/>
<pb n="KR4d0021_WYG_046-25a"/>
猴果非一種矣巴陵有君山在洞庭之中嶻然可居者<lb/>
地方百里浮屠氏之徒坊舎其上地宜橘柚茅栗居人<lb/>
採給焉然山多沐猴每八九月時則百十為羣攘鈔挽<lb/>
齕林果幾盡居人苦之㑹舟賈于巴中得一猿體趫而<lb/>
雄山之居人素知沐猴之畏也因以財厚謝舟賈致以<lb/>
如山伺沐猴之來縱猿以當之猿初亦柯攀而上噭然<lb/>
一啼羣猴稍稍引去如是日三四來益狎猿之聲而不<lb/>
聳且恃已衆而驕猿獨也乃悉引其類讙猿而逐之或<lb/>
<pb n="KR4d0021_WYG_046-25b"/>
瓦石抵擲或條蔓纓紼猿不勝其憤而逃猴乃大暴園<lb/>
木而去鄉人語以相嗤焉噫茲山之人不善處物也甚<lb/>
矣物有以相勝者寜謂一杯水以救一輿薪之燎哉蘧<lb/>
瑗何以得容于衛屈原何以見逐于楚皆此志也<lb/>
　　故丞相文正王公碑隂記<lb/>
故丞相沂國公既葬十二年仲弟天章閣待制子融請<lb/>
間見上追歎公據正有守得宰相體子融頓首謝且言<lb/>
臣兄曽事章聖皇帝興諸生不十年參總大政其後拜<lb/>
<pb n="KR4d0021_WYG_046-26a"/>
玉几下聞顧命大行詔章獻皇后權軍國大事于時宰<lb/>
相謂隂開邪謀規刋權文營㒺中外衆莫敢抗獨臣兄<lb/>
毅然不肯移又欲建白天子朝朔望太后聴政附中人<lb/>
通裁可即又引東漢故事請帝太后同視事偽計不行<lb/>
方謂譛逐大臣如冦準李廸等鈎索株連以動衆心臣<lb/>
兄中立其間為國督視隠慝廋情卒不得施遂用詐敗<lb/>
太后再受徽號欲御天安殿復奏言止御文徳既忤旨<lb/>
因災異策免然太后以數救諫不能無念抑畏謙慈勤<lb/>
<pb n="KR4d0021_WYG_046-26b"/>
翊王家大業以安此其事陛下尤彰明較著者上曰乃<lb/>
晜之勲予一人不忘子融再拜曰陛下幸詔臣寮勒詞<lb/>
隧石誠得天筆篆額敷賁前人死骨不朽勸寵忠門由<lb/>
臣為初制曰可乃置旌賢碑三字賜焉于是天章君即<lb/>
金石刻又欲侈上之褒丐辭叙其末僕念已嘗誌丞相<lb/>
墓且翰林銘功其事大畧著矣獨原夫天子念丞相賢<lb/>
而旌之者寧不以臨大事不可奪歟損抑過舉以絶未<lb/>
萌而為之所歟功格于天黙不自名歟僕嘗論治亂之<lb/>
<pb n="KR4d0021_WYG_046-27a"/>
機不容髪如令丞相當是時一有假借則紀律紛更權<lb/>
廹勢陵憸人乘之抵巘投隙意有所肆淪胥淫夷遂蹈<lb/>
後艱凡列爵幾何厎罰幾何而後能定由是觀之丞相<lb/>
之勲可以言者其大也夫隂施之所及廣則陽徳之䝉<lb/>
報顯故丞相雖賢待聖人乃明初公于天章敦愛甚而<lb/>
天章奉公也無不至始丞相未貴時娶蔡李二夫人早<lb/>
亡及貴謙不封國天章嵗比當遷輒上書還一官為二<lb/>
夫人追封成公志也至是又引甲令建螭首龜跌丞相<lb/>
<pb n="KR4d0021_WYG_046-27b"/>
之名由天章益傳春秋之法于善善也長至刻祭彛銘<lb/>
樂欒皆所以行逺况珉表之隐然天文之粲然披九幽<lb/>
之潜光奮無窮之休烈後雖百千嵗拜餘風泣遺直者<lb/>
曰此賢丞相之隴歟嗚呼盛哉<lb/>
　<lb/>
　<lb/>
　<lb/>
　景文集卷四十六<lb/>
</p>
<p>
</p>
  </div>
<div>
<head>景文集巻四十七</head> <lb/>
    <p>
<pb n="KR4d0021_WYG_047-1a"/>
欽定四庫全書<lb/>
　景文集巻四十七<lb/>
　　　　　　　　　　　　　宋　宋祁　撰<lb/>
　贊<lb/>
　　時雪贊<hi>并狀林案贊詞當屬慶歴三年癸未初為翰  學士時事但仁宗本紀未載</hi>
右臣伏以自秋迄冬天久不雨畝首憔悴農或嘆愁皇<lb/>
帝陛下儲精懇禱弗遑中旰盛徳震動霏雪應祈流霙<lb/>
灑素煖癘銷解伏想宸心即時歡豫民猷君體凱慰同<lb/>
<pb n="KR4d0021_WYG_047-1b"/>
深臣叨塵從列竊忭嘉應不勝踴躍之至謹作時雪贊<lb/>
一首凡十韻韻十六言推本天意遂及聖功語局文褊<lb/>
無以鋪張光大輒用繕寫隨狀上進以聞内訟荒斐伏<lb/>
用戰汗謹奏<lb/>
歲次協洽惟仲之冬不雨十旬有害無農地房泄蒸蟄<lb/>
戸弗坯日赭風熯窮天漲埃皇帝曰咨災或儆予精禱<lb/>
通神神與聖符日在庚辰先集惟寒長風北驅重隂寃<lb/>
延自霰而霙霏霏飛飛憑雲委華即壤流輝其雨其浮<lb/>
<pb n="KR4d0021_WYG_047-2a"/>
膏凝液流縞爾南山肪我西疇惟雪其時上天降康逢<lb/>
僭成沴值徳為祥為祥伊何來歲之宜根深粒繁乃京<lb/>
乃坻拂癘蕩温納于太和翦翦勞甿易歎而歌旱未及<lb/>
傷雪也載霶皇帝徳功萬年不忘<lb/>
　　魯兩生贊<hi>并序</hi>
叔孫通制禮聘齊魯大儒不能致者二人揚子雲稱之<lb/>
遂為之贊云<lb/>
晚周東弱孤秦西起吞滅六國隂規萬祀姍古罷侯挾<lb/>
<pb n="KR4d0021_WYG_047-2b"/>
書下吏辰光遂祲天紐潛弛民籲于天天祚其聖夥渉<lb/>
倡亂卯金受命珤緯宵聚彤光夕映八年之間四海底<lb/>
定曰公曰侯狗盜販徒無種而起有利則趨拔劍爭競<lb/>
或號或呼帝用患之惟懐永圖曰叔孫氏請建其禮置<lb/>
蕝定位刺經取制帝曰俞哉我將其試無甚高論俾便<lb/>
其事粤二先生比景藏迹靈龜養志威鳳覽徳素行玉<lb/>
粹丕猷淵塞智周萬物精騖八極規規稷嗣以禮來聘<lb/>
先生謂汝言一何佞謾罵不恥生靈方梗圖興禮樂是<lb/>
<pb n="KR4d0021_WYG_047-3a"/>
相詬病稷嗣弗從謂我改造良玉藴山衆珉入寳先生<lb/>
不致孰將順考漢風四百終雜霸道<lb/>
　　平津侯東閣贊<hi>并序</hi>
粤若遂萬物帥百寮丞相之位至尊也壹統類運樞極<lb/>
丞相之責至重也眇視振古囏哉若人若乃持尊本乎<lb/>
就卑分重由于借力借力于賢則國治就卑以已則士<lb/>
集此平津侯所以開東閣延天下之俊也于是漢興七<lb/>
十餘歲矣制度草創禮文未縟上方嚮儒術絀黄老議<lb/>
<pb n="KR4d0021_WYG_047-3b"/>
正朔易服色郊見上帝親巡泰山北探單于嫚書之罪<lb/>
南誚勁越不臣之俗東築穢貊滄海之郡西開夜郎邛<lb/>
僰之道求非常之人待不次之位四方之士上書衒鬻<lb/>
者以千數我侯起白屋以春秋之義繩臣下取漢相則<lb/>
不得不求賢以自輔也夫賢至而禮不篤與不至同禮<lb/>
篤而用不密與不禮同我侯坐閣以賓之脱粟以食之<lb/>
悉其奉賜以給諸公可謂禮之矣從容請問講聞高義<lb/>
可謂用之矣是以國家表裏爛焉可睹天下學士靡然<lb/>
<pb n="KR4d0021_WYG_047-4a"/>
嚮風耳不殫聼人無所隐其聰目不徧窺物無所逃其<lb/>
瞭漢之得士于斯為盛且夫官惟其人無之則闕後之<lb/>
宰天下者為不少矣然而專其茵軾奥其壇宇門闌呵<lb/>
留騶呼傳唱士有願見而不獲民有赴訴而中止况求<lb/>
乎歴相府坐相閣攘袂以言天下之事乎故齪齪備員<lb/>
者有之沾沾多易者有之禇淵障扇以自蔽常衮塞門<lb/>
以示威固其然也噫其人存則其閣立其人亡則其閣<lb/>
廢屈氂孫賀毁為廐庫可勝嘆哉儒有千載而下覽乎<lb/>
<pb n="KR4d0021_WYG_047-4b"/>
舊史嘆東閣之不見也我見其傳如人存焉遂為贊云<lb/>
衆材構厦閣之興羣賢講治時之明吁嗟乎平津棟折<lb/>
榱崩閣之廢衆士不集時之弊吁嗟乎平津<lb/>
　　嚴遵<hi>字君平</hi>贊<lb/>
君平沈𠖇賣卜肆中子以孝言臣則告忠日足百錢閉<lb/>
門著書十萬餘言黄老其徒李彊牧州喜欲吏君揖風<lb/>
而慙噤語于脣還謂子雲子誠知人九十夀終聲槩高<lb/>
旻<lb/>
<pb n="KR4d0021_WYG_047-5a"/>
　　蜀郡太守廬江文公贊<lb/>
天挺耆俊有徳有文漢天子命往撫蜀人蜀始樸䝉公<lb/>
不謂然選士詣學歸相教言一年而業三年而儒五年<lb/>
大成家詩戸書以勤相矜以惰相恥出有教父入有順<lb/>
子文如馬揚節如嚴李由公教之聲塞天地蜀戴公仁<lb/>
世世奉嗣千五百年惟公之思<lb/>
　　王襃<hi>字子淵</hi>贊<lb/>
子淵軒軒洵美有文宵雅鹿鳴帝用攸聞此盛徳事讓<lb/>
<pb n="KR4d0021_WYG_047-5b"/>
不克堪頌聖得賢戒松喬是耽以諫大夫數從幸巡受<lb/>
詔作賦持節迎神未克告猷少謝良臣<lb/>
　　張寛贊<lb/>
惟武嗣位而有荒志厥徳靡升神不妥祀婐然靈媛止<lb/>
乎渭濱帝用走咨何所而人媛告七車能為我言君稽<lb/>
首對吾祀弗蠲帝用謝愆改馨厥薦天人之交自我而<lb/>
見<lb/>
　　宋樞密直學士知益州蔣堂<hi>字希魯</hi>贊<lb/>
<pb n="KR4d0021_WYG_047-6a"/>
蔣侯挺挺天與嚴方健而文明不逢不将在始蜀人政<lb/>
未及孚纖者嫉侯膏吻騰誣侯政已孚蜀人熙熙侯坐<lb/>
徙官遠近驚咨侯始興學紹文之餘百堵增增大度厥<lb/>
居髦俊聿來晝經夜史盎然西南號多君子侯既去州<lb/>
右區即毁侯惠在人已膚而髓子産相鄭先謗後歌來<lb/>
世視之謂侯如何<lb/>
　　蜀人李仲元贊<hi>并序</hi>
内發乎天光外隐乎人曜古之道術有在于是者先生<lb/>
<pb n="KR4d0021_WYG_047-6b"/>
聞其風而悦之境乎太虚鄉乎何有上際于天不足容<lb/>
其高下蟠于淵不足寄其深沕乎其未始有也漠然其<lb/>
不可測也故先王之道無跡而稱焉上不溷其至真下<lb/>
不異乎當世古之道術有在于是者先生聞其風而悦<lb/>
之接之以太和𠖇之以常動盡乎物畛放乎天均泰山<lb/>
槩地與之齊其大纖塵飄空與之等其細粲焉其未嘗<lb/>
黙也故先生之名有謂而述焉先生噏岷山之英儲井<lb/>
絡之精鳳翔覽徳龍蟠隐靈若乃孤風扇于緜區長波<lb/>
<pb n="KR4d0021_WYG_047-7a"/>
溢于來世道隔用表隐顯無跡身寄形外名言所絶是<lb/>
以良史不得牒其世聘輪不得寵其家三府不得署其<lb/>
行諸儒不得宗其教乘萬物而連抃襲一氣而訢合彼<lb/>
其視爵位若雛鼠之腐比毁譽如蚊虻之過况夫規規<lb/>
末俗悠悠常論可髣髴其道乎惟揚子稱之曰不屈其<lb/>
志不累其身仲元世之師也雖然予嘗言之無用之用<lb/>
大矣有用之用小矣持蒸燭于幽室雜然稱其景及夫<lb/>
翔陽逸駭天㝢同煥則未嘗謝其明挾重纊于大寒跫<lb/>
<pb n="KR4d0021_WYG_047-7b"/>
然愛其温至乎陽春發榮萬彚該暢則無能論其燠先<lb/>
生之道非近是乎夫至人不待江海而潤非取晉楚而<lb/>
富工乎天而不繫同乎人而俱化孰肯嗅驕餌以邀盈<lb/>
眥之福冒賓名以取畸人之戮哉千載寂寥高範隆絶<lb/>
挹咀遺味敢稱贊云<lb/>
道不可識識之淺矣道不可知知之褊矣不識不知乃<lb/>
道之微先生用舍此焉是依子雲稱述外而不内晦不<lb/>
我賤逹不吾貴無言有言有謂無謂綿代不窮高風難<lb/>
<pb n="KR4d0021_WYG_047-8a"/>
對<lb/>
　　南嶽慧照禪師省賢真贊<lb/>
太虚絪緼六根相依師有元身廣額瞭眸以假圖假省<lb/>
師之神師昔有言妄存者亡不妄亡者存師貌雖人師<lb/>
心即佛請視斯文<lb/>
　　真珠菜贊<hi>并序</hi>
戎瀘等州有之生水中石上翠縷纖腰若貫珠蜀人以<lb/>
密熬食之或以醯煮可行數千里不腐也贊曰<lb/>
<pb n="KR4d0021_WYG_047-8b"/>
植根水中端若串珠皿而瀹之可以代蔬<lb/>
　　蘆仙竹贊<hi>并序</hi>
生山澗中大抵若篠然里人移蒔圃中高止數尺贊曰<lb/>
弱竿近節籜與蘆類細葉纖長䔿䔿而穊<lb/>
　　天仙果贊<hi>并序</hi>
樹高八九尺無花其葉似荔支而小子如櫻桃纍纍綴<lb/>
枝間六七月熟味至甘贊曰<lb/>
有子繫枝不蘤而實薄言采之味比蜂蜜<lb/>
<pb n="KR4d0021_WYG_047-9a"/>
　　佛豆贊<hi>并序</hi>
佛豆粒甚大而堅重農夫不常種惟圃人蒔以為利以<lb/>
鹽漬然後食之小兒所嗜贊曰<lb/>
豐粒茂苗豆别一類秋種春歛農不常蒔<lb/>
　　紅珠豆贊<hi>并序</hi>
花白色實若大紅豆以似得名葉如冬青蜀人以豆為<lb/>
果飣贊曰<lb/>
葉圓以澤素蘤春敷子生莢間纍纍綴珠<lb/>
<pb n="KR4d0021_WYG_047-9b"/>
　　紅蕉贊<hi>并序</hi>
蕉中蓋自一種葉小其花鮮明可喜蜀人語染紅者謂<lb/>
之蕉紅盖欲倣其殷麗云贊曰<lb/>
蕉無中幹花産葉間綠葉外敷絳質凝殷<lb/>
　　木質蓮贊<hi>并序</hi>
花生峨眉山深谷若芙蓉香亦類之木幹修壯花夏開<lb/>
枝條茂蔚不為園池所蒔贊曰<lb/>
葩秀木類狀若芙蕖不實而榮馥馥其敷<lb/>
<pb n="KR4d0021_WYG_047-10a"/>
　　重葉海棠贊<hi>并序</hi>
海棠大抵數種種皆小異惟其盛者則重葩疊蕚可喜<lb/>
非有定種也花開爛若錦障北方所植者枝强花瘠殊<lb/>
不可玩故蜀之海棠誠為天下竒絶云贊曰<lb/>
條柯柔曼濃淺繁總盛則重葩不常厥種<lb/>
　　䕶花鳥贊<hi>并序</hi>
春城峨嵋山間往往有之至春則啼其音若云無偷花<lb/>
果髣髴人言故云䕶花鳥贊曰<lb/>
<pb n="KR4d0021_WYG_047-10b"/>
茜首黑裳黄駮其羽厥鳴嚶嚶若禁若䕶名而不情盜<lb/>
者猶懼<lb/>
　　玃贊<hi>并序</hi>
出邛蜀間與猴猱少異但性不躁動肌質豐腴蜀人炮<lb/>
蒸以為美味贊曰<lb/>
玃與猴猱同類異種彼美豐肌登俎見用<lb/>
　　羚羊贊<hi>并序</hi>
出北番及茂威等州形似畜牛之大其角繚頭上重者<lb/>
<pb n="KR4d0021_WYG_047-11a"/>
八九十斤黑質而白文工以為帶胯可用亂犀贊曰<lb/>
羊質之大角繞于首以角之稱軀殘獵手<lb/>
　　黑頭魚贊<hi>并序</hi>
形若鯶長者及尺出嘉州歲二月則至惟郭璞臺前有<lb/>
之里人欲怪其説則言璞著書臺上魚吞其墨故首黑<lb/>
云贊曰<lb/>
黑首白腸脩體短額春則羣泳數罟斯獲<lb/>
　　嘉魚贊<hi>并序</hi>
<pb n="KR4d0021_WYG_047-11b"/>
丙穴在興州有大丙小丙魚出石穴中今雅州亦有之<lb/>
蜀人甚珍其味左思所謂嘉魚出于丙穴者贊曰<lb/>
二丙之穴厥産嘉魚鯉質鱒鱗為味珍腴<lb/>
　　魶魚贊<hi>并序</hi>
出西山溪谷及雅江狀似鯢四足能緣木其聲如兒啼<lb/>
蜀人食之贊曰<lb/>
有足若鯢大首長尾其啼如嬰緣木弗墜<lb/>
　　石鱉魚贊<hi>并序</hi>
<pb n="KR4d0021_WYG_047-12a"/>
狀似䱀䰲而小上春時出石間庖人取為竒味贊曰<lb/>
鯫鱗么質本不登俎以味見錄雖細猶捕<lb/>
　　鯊鹿魚贊<hi>并序</hi>
魚之細者生隈瀨中狀若鯔大不五寸味美蜀人珍之<lb/>
贊曰<lb/>
長不數寸有駁其文淺瀨曲隈唯唯而羣<lb/>
　　婆羅花贊<hi>并序</hi>
花生峨嵋山中葉類枇杷數葩合房春開葉在表花在<lb/>
<pb n="KR4d0021_WYG_047-12b"/>
中或言根不可移故俗人不得為玩贊曰<lb/>
聚葩共房葉附花外根不得徙見偉兹世<lb/>
　　楠木贊<lb/>
在土所宜亭擢而上枝枝相避葉葉相讓繁隂可庇美<lb/>
幹斯仰<hi>蜀地最宜者其生童童若幢盖然枝葉不相礙故名讓木茂葉美隂人多植之園囿材甚端偉</hi>
<hi>葉經嵗不凋至春陳新相換有花實似母丁香云</hi>
　　慈竹贊<lb/>
根不他引是得慈名中實外堅筍不時萌末或下垂苒<lb/>
<pb n="KR4d0021_WYG_047-13a"/>
弱絲縈<hi>性叢産根不外引其密間不容苛荀生夏秋閲嵗枝葉乃茂别有數種節間容八九寸者曰籠</hi>
<hi>竹二尺者曰苦竹弱梢垂地者曰釣絲竹或取節脩膚緻者用為簟笠尤佳</hi>
　　椶櫚竹贊<lb/>
葉椶身竹族生不蔓有皮無枝實中而幹<hi>性亦叢産葉似椶有刺徑</hi>
<hi>不三二寸或曰桃竹未得其詳内實幹堅重可用為舟苲園囿多植以取玩</hi>
　　對青竹贊<lb/>
翠溝如畫間竹相偶挺美不凡取貴中囿<hi>邛蜀州産多有溝道端綠</hi>
<hi>一節則然園囿多蒔之</hi>
<pb n="KR4d0021_WYG_047-13b"/>
　　紫竹贊<lb/>
竹生三歲色乃變紫伐幹以用西南之美<hi>蜀諸山中尤多園池亦種</hi>
<hi>為玩然生二年色乃變三年而紫蜀人以為笙及筆柄尤可愛</hi>
　　方竹贊<lb/>
竹箇皆圓此獨方形厚倍于竅緗節稜稜圓衆方寡取<lb/>
貴以名<hi>生戎瀘等州大葉而實中東人尤愛之以為杖</hi>
　　月季花贊<lb/>
花亘四時月一披秀寒暑不改似固常守<hi>此花即東方所謂四季花</hi>
<pb n="KR4d0021_WYG_047-14a"/>
<hi>者翠蔓紅葩蜀少霜雪故此得終歲十二月月輒一開蜀人因謂月季云</hi>
　　海椶贊<lb/>
椶皆禠皮此獨自幹攢葉于顛毒首披散秋華而實其<lb/>
殖則罕<hi>大抵椶類也然不皮而幹葉叢于杪至秋乃實似楝子今益州城中有四樹杜子美有左綿海</hi>
<hi>椶行今東川無之理緻幹堅風雨不能摧云</hi>
　　綠蘿蔔贊<lb/>
類則温菘根端綠色纖長不圓脆滓甘液<hi>在蘿蔔類中尤爽潔甘滋</hi>
<hi>以子種于東方則變殆土所宜云</hi>
<pb n="KR4d0021_WYG_047-14b"/>
　　隈支贊<lb/>
挺幹既脩結蘤兹白㦸外澤中甘可以食<hi>生邛州山谷中樹高丈餘</hi>
<hi>枝脩弱花白實外荔支内黄柑甘味可食大若爵卵</hi>
　　天師栗贊<lb/>
栗類尤衆此特殊味專蓬若橡託神以貴<hi>生青城山中他處無有也</hi>
<hi>似騅栗而大或言張道陵常所食故號天師栗比常栗味美惟獨房為異久食已風緩</hi>
　　倒仙牡丹贊<lb/>
花跗芬侈叢刺于梗不可把玩艶以妍整<hi>花出彭州其枝一似薔薇</hi>
<pb n="KR4d0021_WYG_047-15a"/>
<hi>有刺不可玩故以别他牡丹云</hi>
　　竹柏贊<lb/>
葉與竹類緻理如柏以狀得名亭亭脩直<hi>生峨眉山中葉繁長而澤</hi>
<hi>似竹然幹大抵類柏而亭直</hi>
　　金星草贊<lb/>
長葉叢生皆㸃星布高醫近識傅疽可愈<hi>生峨眉青城山葉似萱草</hi>
<hi>其葉皆有㸃雙行相偶黄澤類金星人號金星草亦云金釧草皆以肖似取之今醫家用傅疽創甚良</hi>
　　娛美人草贊<lb/>
<pb n="KR4d0021_WYG_047-15b"/>
翠莖纖弱稚葉相當逼而歌之或合或張<hi>蜀人舊傳虞美人革予謂</hi>
<hi>虞當作娛今世所傳虞美人曲下音俚調非楚虞姬所為也意其草纖柔為歌氣所動故其葉至小者或若動</hi>
<hi>揺美人以為娛樂耳</hi>
　　川芎贊<lb/>
柔葉美根冬不殞零采而掇之可糝于羮<hi>蜀中處處有之葉為蘼蕪</hi>
<hi>楚辭謂江蘺者根為芎似雀腦者善成都歲九月九日藥市芎與大黄如積香溢于㕓或言其大若胡桃者不</hi>
<hi>可用人多蒔于園檻葉稚時可用作羮蜀少寒莖葉不萎</hi>
　　附子贊<lb/>
<pb n="KR4d0021_WYG_047-16a"/>
附堇而生翠莖紫蕤生蜀者良三建則非<hi>生緜州彰明縣者最良有</hi>
<hi>一子重及太府官稱一兩者花色紫本草言附子無正種附烏頭而生然則與烏頭天雄側子共一物耳陶宏</hi>
<hi>景以天雄烏頭附子皆出建平謂之三建唐人非之以緜龍二州所生為良今則惟彰明者佳</hi>
　　甘露茶贊<lb/>
弱樹繁葉類赤心棘採以清明厥味甘極<hi>生邛眉州山中其樹大抵</hi>
<hi>似赤心棘經霜益茂明年採之有香味若飴云</hi>
　　水葵贊<lb/>
素花碧葉浮秀波靣日中則向日入則歛<hi>花色或黄或白葉浮水上</hi>
<pb n="KR4d0021_WYG_047-16b"/>
<hi>翠厚而澤形如菱花差大開則隨日所照日入輒斂而自藏于葉下若葵藿傾太陽之比</hi>
　　綠蒲萄贊<lb/>
西南所宜柔蔓紛衍縹穗綠實其甘可薦<hi>北方蒲萄熟則色紫今此</hi>
<hi>色正綠云</hi>
　　寳蟬花贊<lb/>
擢穎挺挺盛夏則榮丹紫含英以寳見名<hi>條葉大抵玉蟬花類也其</hi>
<hi>生叢蔚花紫質絳云</hi>
　　鴛鴦草贊<lb/>
<pb n="KR4d0021_WYG_047-17a"/>
翠蘤對生甚似匹鳥逼而視之勢若偕矯<hi>春葉既生其雜蘤在葉中</hi>
<hi>兩兩相向如飛鳥對翔故名鴛鴦云</hi>
　　羞寒花贊<lb/>
冒寒而茂莖脩葉廣附莖作花葉蔽其上以其自蔽若<lb/>
有羞狀<hi>蜀地處處有之不為人所愛依莖綴花蔽葉如隐俗曰羞花予易為羞寒花</hi>
　　艾木贊<lb/>
綠實若萸味辛香苾投粒羮臛椒桂之匹<hi>大抵茱萸也實正綠味辛</hi>
<hi>蜀人每進羮臛以二三粒投之少頃香滿盂琖或曰作為膏尤良</hi>
<pb n="KR4d0021_WYG_047-17b"/>
　　黄拒霜花贊<lb/>
秋華纂纂載黄其色艶靡鋪葉疑不善殖<hi>南方拒霜花落則刈其莖</hi>
<hi>歲取新條故花葉敷盛惟無黄者蜀人使之成樹而花葉碎小雖黄品可佳然不足愛玩疑如南方新條則花</hi>
<hi>葉盛矣</hi>
　　添色拒霜花贊<lb/>
自濃而淺花則常態今顧反之亦花之怪<hi>生眉彭蜀等州花常多葉</hi>
<hi>始開色白明日稍紅又明日則若桃花然</hi>
　　太平瑞聖花贊<lb/>
<pb n="KR4d0021_WYG_047-18a"/>
衆跗聚英爛若一房有守繪圖厥名乃章繁而不艶是<lb/>
異衆芳<hi>出青城山中幹不脩大高者及尋花率秋開四出與桃花類然數十跗共為一花繁密若綴先</hi>
<hi>後相續而開凡閲月未萎也蜀人號豐瑞花故丞相國琳為益之年繪圖以進更號瑞聖花然有數種差小者</hi>
<hi>號寳仙紅淺者白者名玉真成都人競移蒔囿中以為愛玩云</hi>
　　旌節花贊<lb/>
擢條亭亭層紫累丹狀若使節方圖實刊<hi>條脩葉碧華紫層累而擢</hi>
<hi>正類使所持節然獨以名見益州圖經</hi>
　　錦帶花贊<lb/>
<pb n="KR4d0021_WYG_047-18b"/>
苒苒其條若不自持綠葉丹英蔓衍紛垂<hi>蜀山中處處有之長蔓柔</hi>
<hi>纖花葉厠間如藻帶然因象作名花開形似飛鳥世人亦號鬢邊花</hi>
　　蟬花贊<lb/>
蟬不能久蜕于林下花生厥首兹謂物化<hi>二川山林中皆有之蟬之</hi>
<hi>不蜕者至秋則花生其頭長一二寸黄碧色治小兒瘈瘲又能已瘧</hi>
　　玉鳳毛花贊<lb/>
華而無采狀類翔鳳么質毛輕翩欲飛動<hi>叢本至卑纖莛如釵股秋</hi>
<hi>開不蘤而鬚狀似翔禽故曰鳳色白故曰玉以其紛輕故曰毛</hi>
<pb n="KR4d0021_WYG_047-19a"/>
　　石蟬花贊<lb/>
有苕穎然有萼敷然取其肖象莫類于蟬<hi>始生其條森擢長二三尺</hi>
<hi>葉如菖蒲花萼五出與蟬甚類黄綠相厠蜀人因名之又有白者號玉蟬花</hi>
　　狨贊<lb/>
狀實猿類體被金毳皮以藉馬中國之貴<hi>威茂等州南詔夷多有之</hi>
<hi>大小正類猿惟有毛為異國朝近制兩省以上官乘馬者得以狨為藉武官則内客省使宣徽使相乃得用</hi>
　　百舌鳥贊<lb/>
綠衣紺尾一啼百轉可樊而畜為世嘉玩<hi>出邛蜀山谷間毛彩翠碧</hi>
<pb n="KR4d0021_WYG_047-19b"/>
<hi>蜀人多畜之亦云翠碧鳥善效他禽語凡數十種非東方所謂反舌無聲者性亦矜鬭死不解然捕者告罕故</hi>
<hi>惜之不使極其鷙云</hi>
　　金蟲贊<lb/>
蟲質甚微翠體金光取而槁之參飾釵梁<hi>出利州山中舉體綠色光</hi>
<hi>若金里人取以佐婦人釵䥖之飾云</hi>
　　餘甘子贊<lb/>
黄葩翠葉圓實而澤咀久而甘或號菴勒<hi>注原本闕物案益部方</hi>
<hi>畧記餘甘子生戎瀘等州山樹大葉細似槐實若李而小咀之前苦後甜甜有味故號為餘甘</hi>
<pb n="KR4d0021_WYG_047-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_047-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四十七<lb/>
</p>
<p>
</p>
  </div>
<div>
<head>景文集巻四十八</head> <lb/>
    <p>
<pb n="KR4d0021_WYG_048-1a"/>
欽定四庫全書<lb/>
　景文集巻四十八<lb/>
　　　　　　　　　　　　　宋　宋祁　撰<lb/>
　説<lb/>
　　酺説<lb/>
客問曰朝廷設酺宴之令享天下高年質于古經何禮<lb/>
之處答曰先儒顔籀有言酺之為言布也王徳布于天<lb/>
下而合聚飲食以為酺然予之所聞似異于是酺為神<lb/>
<pb n="KR4d0021_WYG_048-1b"/>
名音如歩讀本于民里因祀而合飲耳周官大司徒族<lb/>
師春秋祭酺先鄭説酺者為人物災害之神後鄭謂族<lb/>
師無飲酒之禮因祭酺與其民以長幼相獻酬焉盖古<lb/>
之為民者防遏爭端酒禁最重惟祭祀鄉飲得以行禮<lb/>
細民之室不得常御書曰無彞酒此之謂乎漢承秦法<lb/>
于周差近流風遺書頗有存者故漢律三人以上無故<lb/>
羣飲者罰金四兩是則醴醪糜穀廢于私室之問遺飲<lb/>
食合醵繫乎君上之横賜西京文景武宣之代時有酺<lb/>
<pb n="KR4d0021_WYG_048-2a"/>
賜本之歸于祭酺之禮因餘福而弛酒禁也故武帝太<lb/>
初二年令天下酺五日膢五日且貙膢亦祭名也漢帝<lb/>
以立秋豺祭獸因以出獵是則祭酺而後民飲酒祭貙<lb/>
而後民搏獸一切之制于義自均今許膢為祭而廢酺<lb/>
為神破一體興二説近乎攻異端者矣三鄭之詁周官<lb/>
多視漢法其言酺也乃云有螟蝗之酺人鬼之酺夫三<lb/>
鄭目見漢之有酺祭因令民之㑹聚酒食也故于族師<lb/>
之詁意悉事詳苟無其端不容臆測客曰然則今之酺<lb/>
<pb n="KR4d0021_WYG_048-2b"/>
令或未思其本耶予曰否酒禁行于古故漢之酺也民<lb/>
財自出得以逹夫家酤㩁施于今故我之酺也君澤所<lb/>
頌專用寵耆耋禮與世變名隨事易損益之常也何必<lb/>
執古禮而處之哉<lb/>
　　王杲卿字説<lb/>
字之言滋也名之外滋其一稱古君子因用表徳焉陽<lb/>
秋大夫褒則書字禮經男子二十冠而字厥惟舊矣琅<lb/>
邪王君仁旭字杲卿既式是道且欲本而推之以充其<lb/>
<pb n="KR4d0021_WYG_048-3a"/>
誼予辱君請得以文陳旭者日之旦也本君含章自内<lb/>
不待于外也杲者日之出也本君厥修時敏寖升以著<lb/>
也仁聯昆仲之次八慈比也卿同士子之稱勞謙象也<lb/>
凡道不闐休篤實光明章大未有能發乎遠也若君家<lb/>
太尉以三公建上將威略折衝為時長城勲在王府耿<lb/>
乎當世君承徳厚之慶孺筮于賞典崇讓下賢不以倨<lb/>
貴自安靖恭肅給入服華伍其有意乎緝熙于光明發<lb/>
于事業歟又將不衰其孝謹而念爾祖歟昔君之先代<lb/>
<pb n="KR4d0021_WYG_048-3b"/>
有元長者自比扶桑暘谷今君遡洪源休令聞還以旭<lb/>
杲命之則光輝日新世其家者有待于君矣<lb/>
　　鴈奴後説<lb/>
周官醢人箈葅鴈醢六贄大夫執鴈莊周舍故人家主<lb/>
人殺鴈鴈為羞品舊矣大江之南陽鳥攸居餘苽稆稻<lb/>
羣翔輩唼者動數百千計鄉人或夜經大澤連巨繳而<lb/>
掩之然常苦鴈奴之覺也鄉人説曰鴈奴鴈之最小者<lb/>
性尤機警每羣鴈宿鴈奴獨不瞑為之伺察或微聞人<lb/>
<pb n="KR4d0021_WYG_048-4a"/>
聲必先號鳴羣鴈則雜然相呼引去後鄉人盖巧設詭<lb/>
計以中鴈奴之欲于是先視陂藪鴈所常處者隂布大<lb/>
網多穿土穴于其傍日未入人各持束緼幷匿穴中須<lb/>
其夜艾則燎火穴外鴈奴先警因急滅其火羣鴈驚視<lb/>
無見復就棲焉如是三燎三滅鴈奴三呌衆鴈三驚已<lb/>
而無所見則衆鴈謂奴之無驗也互唼迭擊之又就棲<lb/>
焉少選火復舉鴈奴畏衆擊不敢鳴鄉人聞其無聲乃<lb/>
舉網張之率十獲五而厪有脱者以是江湖之民尤嗜<lb/>
<pb n="KR4d0021_WYG_048-4b"/>
鴈或賤售于人予聞其事不甚諦後有隐民馮生者與<lb/>
予善他日問之而信馮生工屬文嘗為鴈奴説嘆其以<lb/>
詐相籠以禍相嫁也其言曰奚獨鴈哉人固有之李斯<lb/>
秦之警也趙高詐燎而胡亥擊之國入于漢陳蕃漢之<lb/>
警也曹節詐燎而孝靈擊之家獲于魏由是觀之可不<lb/>
為之大哀耶予嘗愛其文今馮生遁老訪其書不獲姑<lb/>
掇其切著于篇還以舊名題云<lb/>
　　舞熊説<lb/>
<pb n="KR4d0021_WYG_048-5a"/>
晉有蘭子者獲二孺熊于太行山而飲食之能得其欲<lb/>
教為蹲舞之技以丐市中先開逈場震之嚴鼓市人項<lb/>
背山立俄以巨梃鞭熊應手皆舞躨跜騰蹋悉中音節<lb/>
伎殫曲闋蘭子放梃四顧躊躇滿志人争投錢與之既<lb/>
而自負其能數與優角時真聖幸汾隂祠后土曼延竒<lb/>
怪竝參侑樂蘭子以熊見行在上竒其馴服賜以鏐器<lb/>
束帛遣之自是蘭子挈賜物嫮鬻郡縣頤指禓袒擾熊<lb/>
益甚遠近聞者亦争玩之于是除地㑹要趣節亟引心<lb/>
<pb n="KR4d0021_WYG_048-5b"/>
冀技之速售也每舞一終輒裒金數千是日曲數十終<lb/>
售金數萬蘭子被酒霑醉益有驕色㑹日暮二熊不時<lb/>
得豢瞪目跋扈不復肯舞蘭子鞭之彌急市人有竊笑<lb/>
者蘭子恥熊之反己因假利兵欲刺之二熊驚躩批蘭<lb/>
子手殺之復旁傷數人突出譙門大淮卒并力殺之于<lb/>
道周噫獸與人嗜欲不相遠畜之以理猶可屈伏而蘭<lb/>
子見利忘義求之不已力窮變生反受其咎宜哉昔東<lb/>
野馭馬顔闔曰稷之馬必敗馬力殫矣而猶求焉寧斯<lb/>
<pb n="KR4d0021_WYG_048-6a"/>
人之徒歟<lb/>
　對<lb/>
　　對太學諸生文<lb/>
諸生有過臣學舍諗臣曰頃聞縣官清詔修復儒宫伻<lb/>
圖既吉攷定之中築登削馮聚見其功順珍坤以營勢<lb/>
憲圓璧而回雝超夏越商與虞同風革有鴞之好音抉<lb/>
兩豆之羣聾盖有日矣今兹乃詔大匠罷其營理收絲<lb/>
反汗搢綎愕眙廢星甃于九仞止天崧于一簣寧道之<lb/>
<pb n="KR4d0021_WYG_048-6b"/>
遂汙文之將墜廢仁義于黄老謝詩書于佛諦何沒振<lb/>
之甚焉臣揖而喻之曰宸扆聰睿天家謨明協恭大化<lb/>
速如建瓴重惜百姓噢咻羣生今太學歲直其地故縣<lb/>
官避而不營慮隂陽之盭擾損黎獻之洪寧又以庠序<lb/>
體大之事縣官亦欲不亟其成然弗聞其遂廢也諸生<lb/>
悄然曰先生見欺哉大道宰時萬物均利先天後天不<lb/>
恤禁忌有而言之亦祗以異恐先生之迂也臣應之曰<lb/>
上聖不凝滯于物故能與世推移雖神逵之脗合懼細<lb/>
<pb n="KR4d0021_WYG_048-7a"/>
黔之無知是以韜先見之遠畧徇昆命之邇詞俯同億<lb/>
兆不顯其幾俟厥祥之歲習遵攷室之多儀上取陽秋<lb/>
吳越之誡次驗禮經子卯之譏宜乎昧者不見其堂奥<lb/>
而僅在乎藩籬也諸生曰然則先生之謂體大之事不<lb/>
亟其成斯言非是何據于經且夫陶姚勛華商周文質<lb/>
每舉大物未嘗曠日是以靈臺經始而詫庻民之功桑<lb/>
䕃不移而示聖功之疾又况太學者綜王度之稱首導<lb/>
天常之自律獨淹久而弗康將寖微乎學術不披其華<lb/>
<pb n="KR4d0021_WYG_048-7b"/>
焉取其實思竊疑焉臣答曰諸生可謂拘文牽俗迷乎<lb/>
大方持螢爝不知白日之出視藪澤不識鷦鵬之翔今<lb/>
將伸子之傴箴子之盲捔陳帝紘槩舉皇綱竊聞太平<lb/>
之基不九年則不能載其徳故源甚浚則流甚長成之<lb/>
暴則壊之亟虞舜歴試諸艱而納大麓周文匪棘其欲<lb/>
而王西國彼寧樂乎淹卹哉不得以已也今縣官丕天<lb/>
之大彌文之縡以絃頌不已日而孚習俗不朞月而改<lb/>
故先發號乎首善將大定于四海使含生飫其祗庸多<lb/>
<pb n="KR4d0021_WYG_048-8a"/>
士薰乎孝愛然後鼓易動于庠序沛有餘乎方内亦猶<lb/>
樹木者為計于十年成閏者歸餘于三載此天道之常<lb/>
倫奚致疑而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>騱况縣官樂育士類申飭官師講求本<lb/>
本之説丕迪安安之基雅三而肄雩詠而歸雖暫休乎<lb/>
丕作且不忘經構之宏規何謂其遂廢哉諸生赧焉汗<lb/>
下逡巡避席曰鄙人寡聞猶醯雞然微夫子之發覆孰<lb/>
知夫天地之全<lb/>
　述<lb/>
<pb n="KR4d0021_WYG_048-8b"/>
　　福嚴院種杉述<lb/>
福嚴大士嗣居之九年營復仁祠以舍大衆仍山取勝<lb/>
披巒發竒雲征鳥革幾二千室佛事侈大邦人歸嚮望<lb/>
門生信造壺益䖍收攝𢤱戾更為清静又命其徒環院<lb/>
且百里廣樹杉焉師之言曰嶽之陬莫杉為良今視我<lb/>
居水火之不可常堂構之不可怠苟無其備謂吾能外<lb/>
助哉由是日蒔嵗營數盈十萬順其隂陽時其上中築<lb/>
而培之灌而澤之沼緣阪險半散巖藪望之離離即之<lb/>
<pb n="KR4d0021_WYG_048-9a"/>
牂牂搖風之所偃拂膏雨之所沾洳春緻其理秋勁其<lb/>
膚童而盖然黟而帷然牙葉奮張枝幹夸肆于是大者<lb/>
中梁小者中杙直者為梲枝者為枅若乃胥宇僝功大<lb/>
匠經始斤斧所度繩墨所習從容頤指萬楹可具不丐<lb/>
林衡不諉縣官兹為長利其可嘉已先是州將下符為<lb/>
申厲禁又檄院幹得專䕶焉已而衆謀丐文俾信于後<lb/>
予聞管仲有言十年之計以木百年之計以徳師今為<lb/>
未來世思患豫防不直十年計也樊仲欲作器先種梓<lb/>
<pb n="KR4d0021_WYG_048-9b"/>
漆人或嗤之後得其用更從假貸則今之昧者得無嗤<lb/>
師之遠計乎亦且異時從師而求假也師名省賢以傳<lb/>
付密要始處藥山大唱宗旨旋含石霜黑白不釋之故<lb/>
又居于兹三坐道場一用真諦今予以有為之績可述<lb/>
之言以美于師是非謗法也哉雖然不謗不足以為法<lb/>
師其著吾文無介焉州符衆樹杉者之名刋于石背<lb/>
　題辭<lb/>
　　西州猥藁系題<lb/>
<pb n="KR4d0021_WYG_048-10a"/>
西州者益也猥雜也藁其未工之辭也始予以嘉祐初<lb/>
來為州州大務叢日操刀筆坐閣下吏環立聼命必取<lb/>
判乃得去又主勞賓客皆有常處一不可廢㑹天子促<lb/>
止唐家書遣使者就索副草經三時乃悉送官凡再朞<lb/>
之間身事交逼操楫佐轅伎不兩工故于他論著不遑<lb/>
及也惟覽山川采謠俗觀風雲怪竒草榮木悴歲時故<lb/>
新朋昵判合時寓諸詩詩者探所感于中而出之外者<lb/>
也所以怡性情娛僚賓故狹章不為貧積韻不為廣悼<lb/>
<pb n="KR4d0021_WYG_048-10b"/>
于往弗及于流自假守至滿更月裒日次凡得百餘篇<lb/>
雜内禇中命曰猥藁野庖之芹窮緯之蒯自愛而不忍<lb/>
棄也或曰君之詩往往為邦人寫去奈何不如因出之<lb/>
可見本末予不能謝即諉門人卬州從事段繹釋之書<lb/>
而刻之石置大智禪坊之亭噫後之人孰為我竄其辭<lb/>
删其冗掇所得百分之一以備樂府雜家俾知治世之<lb/>
音安且樂云<lb/>
　戒<lb/>
<pb n="KR4d0021_WYG_048-11a"/>
　　治戒<lb/>
吾殁稱家之有無以塟斂用濯浣之衣鶴氅裘紗帽綫<lb/>
履三日棺三月葬謹無為流俗隂陽拘忌也棺用雜木<lb/>
漆其四㑹三塗即止使數十年足以厝吾骸朽衣巾而<lb/>
已吾之焄然蒿然皦皦有識者還于造物放之太虚可<lb/>
腐敗者合于黄壚下付無窮吾尚何患掘冡深三丈小<lb/>
為冡室劣取容棺及明器左置明水二盎酒二缸右置<lb/>
米麫二奩朝服一稱私服一稱鞾履自副左刻吾誌右<lb/>
<pb n="KR4d0021_WYG_048-11b"/>
刻吾銘<hi>案祁神道碑則云右誌左銘</hi>即掩壙惟簡惟儉無以金銅雜<lb/>
物置冡中吾學不名家文章僅及中人不足垂後為吏<lb/>
在良二千石下猶可容數人無功于國無惠于人不可<lb/>
以請諡于有司不可受贈典又不宜求巨公作誌及碑<lb/>
冡上植五株栢墳高三尺石翁仲他獸不得用盖自標<lb/>
置者非千載永安計爾毋作道佛二家齋醮此吾平生<lb/>
所志若等不可違命作之違命作之是死吾也是以吾<lb/>
為遽無知也葬之日以繪布纒棺四翣引無作方相俑<lb/>
<pb n="KR4d0021_WYG_048-12a"/>
人陳列衣服器用累吾之儉吾生平語言無過人者謹<lb/>
無妄編綴作集使後世嗤詆吾也吾侍上講勸凡十七<lb/>
年上頗記吾靣目姓名然身後不得丐恩澤為無厭事<lb/>
若等兄弟十四人惟二孺兒未仕此以委莒公莒公在<lb/>
若等不為孤矣若等兄弟雖有異母者古人謂四海之<lb/>
内皆為兄弟况同父均氣乎詩稱死生之戚兄弟孔懐<lb/>
不可不念也兄弟之不懐求合他人人詎肯信哉縱陽<lb/>
合之彼應笑且憎也若等視吾事莒公云何莒公友吾<lb/>
<pb n="KR4d0021_WYG_048-12b"/>
云何可以為法矣人不可以無學至于奏議牋記隨宜<lb/>
為之天分自有所禀不可强也要得數百巻書在胸中<lb/>
則不為人所輕誚矣<lb/>
　祝文<lb/>
　　謝雨文<lb/>
嚮自首秋弗獲嘉澍斯農吁嘆厥稼芸黄尸臣不寧控<lb/>
神祈助聰直垂答優渥載霑坊庸疇畝咸已䝉潤耒耨<lb/>
芟播亦克措功庇于嘉生莫匪靈貺物薄恭備敢用謝<lb/>
<pb n="KR4d0021_WYG_048-13a"/>
成<lb/>
　　長源公廟再祈雨文<lb/>
仲夏以來甘澍愆候秔稻方茂浸灌告勞天高日烈雲<lb/>
族弗應年之儉穰近在旦暮祁也省咎弗敢舍安分命<lb/>
乃僚奔告羣祀意者政弛而多纇歟獄寃而無告歟賕<lb/>
賂行歟捐瘠多歟有一于是長人任罪疾癘是降誅罰<lb/>
是嬰不當感損佳應以害百穀惟公望紀斯土流潤千<lb/>
里願監薄訴垂庇我民驅祓旱殃大沛膏澤就成苞穎<lb/>
<pb n="KR4d0021_WYG_048-13b"/>
于萬斯倉甘潔神粢充衍國賦養老嬉幼無有後艱神<lb/>
實賜之其敢忘徳不敢私請謹以清酒制幣歸窮申款<lb/>
　　南嶽祈雨文<lb/>
仲夏以來日烈風熯雲油戢澍于兹四旬祁竊惟荆揚<lb/>
之人以稻為命稻不時穫終焉阻飢今穉秀甫興浸灌<lb/>
云竭原師田畯憂控不寧卜之二旬翹仰甘澤有年在<lb/>
此無年亦在此惟帝宅是靈嶽保佑下民歆馨監䖍厥<lb/>
由景嚮願賜霶霈以奬歲功俾我百穀嶷然霑足使得<lb/>
<pb n="KR4d0021_WYG_048-14a"/>
上奉邦賦次潔神粢老糜壯食充養室家天造隂隲帝<lb/>
實尸之至于長人之官政事疵纇顯誅幽殛亶無所逃<lb/>
元元孔歎傒帝得請符印有守不獲身請祕祠謹遣文<lb/>
學參軍文郁竭誠代訴<lb/>
　　謝雨文<lb/>
間久不雨榖將殄瘁躬率僚掾奔告祠下以禬厥災惟<lb/>
神降鑒于衷應焉如答沛足甘澤嘉生以滋百姓飢阸<lb/>
既捍而備長人多罪又釋弗誅太守不敢忘祀之常秩<lb/>
<pb n="KR4d0021_WYG_048-14b"/>
其敢忘神之顯祐謹以嘉酒制幣柔毛剛鬛侑以鼓吹<lb/>
敢謝成貺<lb/>
　　北嶽祈晴文<lb/>
維至和元年歲次甲午六月朔越二十四日具位臣宋<lb/>
祁敢以酒幣昭告于北嶽安天元聖帝按時令是月大<lb/>
雨時行雖然久隂連澍比稍無節因而不止恐害粢盛<lb/>
常趙之人勞窶久矣若今無年將遂轉溝壑匱神祀乏<lb/>
國賦兩獲罪辜則亦惟帝之閔矧川瀆溢流壊軍城室<lb/>
<pb n="KR4d0021_WYG_048-15a"/>
廬千所屯吏走告守臣不敢寧惟智慮昬塞無以招來<lb/>
和氣是用投誠于神帝若垂哀憐觧駁屯雲使晴雨得<lb/>
宜百榖成就元元足食其誰敢不據神惠而竭報禮以<lb/>
詫無疆祁佩軍印不獲身到祠所謹遣司戸參軍李沖<lb/>
侍祠<lb/>
　　里社龍神祈雨文<lb/>
維至和二年歲次乙未二月乙丑朔越十二日庚子具<lb/>
官宋祁謹以酒脯果茗養羞舒鴈之牲敢告于里社龍<lb/>
<pb n="KR4d0021_WYG_048-15b"/>
神比亢陽為沴順氣弗效農夫告勤是用遣僚屬有請<lb/>
于龍彌跨四旬雨雪三集潤纔及寸輒止今土脈冒蒸<lb/>
百昌萌芽此時不雨歲且大乏惟人依神為庇惟神享<lb/>
人之祀歸窮上叩不應不止神其走驅雷風興雲致雨<lb/>
彌漫沾足潔滌品彚無令無年以貽龍羞<lb/>
　　里社龍神謝雨文<lb/>
敢告于里社龍神乃雨弗時若將害粢盛以庚子致禱<lb/>
于龍期五日當應䝉亮哀叩訖甲辰油雲四隮佳澍霈<lb/>
<pb n="KR4d0021_WYG_048-16a"/>
霑有請必答克就豐歲顯應如期震動我民刺史雖徳<lb/>
薄敢忘龍之惠澄醪潔羞仰薦報禮<lb/>
　　酺神文<lb/>
比以旱氣搆沴炎螣羣翔方榖之蕃敇民勤捕致禬祠<lb/>
典祈稔農秋至誠如答飛孽無害噍類訖息粢盛迪嘗<lb/>
惟神之貺届夫多祉匪曰嘉薦聊用謝成<lb/>
　　祈雨文<lb/>
去歲前暵後潦斯人困甚朝廷蠲減徭賦以救流亡今<lb/>
<pb n="KR4d0021_WYG_048-16b"/>
春膏盈憤雨弗霑霈宿麥告悴穀未及種力農駭嗟和<lb/>
氣屯凝惟神一境之望隂相天惠泄風出雲是庇是資<lb/>
敢修禬典以丐豐嘏<lb/>
　　北嶽謝雨文<hi>案祁到成徳軍任在七月此文在四月當屬奉詔在前即遣屬官致祭</hi>
維皇祐四年歲次壬辰四月丙子朔越十九日甲午具<lb/>
位宋祁謹遣光禄寺丞簽署節度判官㕔公事夏倚以<lb/>
清酌庶羞之奠致祭于北嶽安天元聖帝近以正月至<lb/>
四月不雨藝者不苗苗者不蕃吏民遑遑憂為歲害嘗<lb/>
<pb n="KR4d0021_WYG_048-17a"/>
遣屬官走廟下以旱告曾未浹辰雨獲嘉應愁嘆之聲<lb/>
轉為謳吟是用卜日具祭以答靈貺然而川隰之間既<lb/>
幸霶洽矣其陵阜墝埆之田尚未涵足神其振張威明<lb/>
以大明功俾高下均䝉其賜則吏民尊奉之心益䖍肅<lb/>
矣<lb/>
　　禱北嶽文<lb/>
敇舉時祀壬大方嶽而署旨侍祠禮在守土今春浹中<lb/>
氣土理涵墳耕事洽布膏濡庭碩此惟其時君子小人<lb/>
<pb n="KR4d0021_WYG_048-17b"/>
歲望在穡相穡有道惟神尸之祈自漸壠垂穎底于坻<lb/>
積而雨不侵滛風不熯燥四蟲屏慝祛沴宣和隂造有<lb/>
年繄神為力捃導輿臆祁為之言要神瀆靈言者之罪<lb/>
宥而享之蠲聼神惠<lb/>
　　五龍堂謝雨文<lb/>
維皇祐六年歲次甲午三月乙丑朔越二十日甲申具<lb/>
位宋祁謹以清酌之奠昭告于五龍之神昨旱暵為虐<lb/>
綿跨冬春二麥瘁枯民屋疵癘守吏震愧用齋潔以致<lb/>
<pb n="KR4d0021_WYG_048-18a"/>
上控于神信辭幽通神實歆應甘澤飛霂霑被四疆然<lb/>
穡事方作尚湏膏潤惟至誠可以感神惟明神可以庇<lb/>
民敢因報謝更蘄來澤<lb/>
　　祈雪文<lb/>
比親按禬典以求甘澤神不賜違嘉雪遽霑未能周浹<lb/>
天已開霽疑薄誠不足迎復至和今土膏冒橛農耜就<lb/>
畝而雲合不膚風輒披攘陽悍而驕造燠奪寒以佐温<lb/>
癘比屋流染兹人愁呻罔所告窮宿麥燋熯穀乏無助<lb/>
<pb n="KR4d0021_WYG_048-18b"/>
刺史夙夜震惕不知為計是用改祓䝉心再請諸神惟<lb/>
神責刺史多罪降戾其躬以震不䖍垂憫元元蚤貺甘<lb/>
澍驅魃投災沛發嘉生萬物茂遂皆神之賜潔幣儲牲<lb/>
將謝厥成<lb/>
　　北嶽祈雪文<lb/>
自冬無雪大寒不效宿麥瘁枯渉春之仲土墳凍泮天<lb/>
極愈高暖氣蚤來厲鬼挾疫以中齊人寒咳僵仆赭埃<lb/>
䝉田耒耜弗施夫家愁嘆疾首無訢坐待飢虚臣荷二<lb/>
<pb n="KR4d0021_WYG_048-19a"/>
千石印綬克長此邦部九州軍地幅員千里有民不獲<lb/>
匪臣孰司臨政不敏御下弗明事神不䖍怨詛騰布為<lb/>
疾為旱職臣所召向者已遣府從事投訴祠闕冀䝉嘉<lb/>
生而渉月跨歲太和閉鬱終風連朝雲合輒披臣日自<lb/>
省不知所救惟身多罪蔽暗懦愚非帝所赦不敢逃誅<lb/>
斯民何辜罹此亢厄孩耋相持驅就困窮有仁如帝而<lb/>
不垂憫側聞古諸侯祭境内山川以山川能出雲為風<lb/>
雨見怪物福庇其下而血食之自侯以降養犧儲醪跽<lb/>
<pb n="KR4d0021_WYG_048-19b"/>
伏進薦或禴或嘗不敢有貳以能為之主也惟帝所宅<lb/>
乃州之望何材不取何變不儲然則蓄而泄之沛潤千<lb/>
里振洗惔焚奮張葉芽滋液流浸啓侑有年是嶽所以<lb/>
主而州所以為望也人能事神神能庇人方窮而訴必<lb/>
見哀許物薄請豐所恃至誠<lb/>
　　南嶽祈雪文<lb/>
自秋徂冬旱既太甚歲聿暮止霏雪無應畎畮兹悴雲<lb/>
漢日昭嗷嗷黎元何辜于下政不時乂責在長人或獄<lb/>
<pb n="KR4d0021_WYG_048-20a"/>
犴愁寃或調役苛暴䝉闇多罪不當神心感傷至和因<lb/>
害嘉應咎苟有執不敢逃誅誠願身嬰疾癘明塞無狀<lb/>
墜越厥命以紓民災陛下憂勞萬方適肆大眚上天氣<lb/>
應不容并隔惟帝保宅灊霍震顯厥靈儲隂孕怪播澤<lb/>
千里民之命在于穀穀之相在于神翹誠崇朝跂沛甘<lb/>
澤若獲敺蕩温鬱祓除旱殃則馨香嘉栗厥有常報不<lb/>
敢私請謹以嘉幣旨酒式侑䖍禱<lb/>
　　謝雪文二首<lb/>
<pb n="KR4d0021_WYG_048-20b"/>
維皇祐五年歲次癸巳正月壬寅朔越四日乙已具官<lb/>
宋祁敢告于里社龍神向以寒氣不效雪不時降民病<lb/>
壅塞首種燋然是用暴誠于爾有神神鑒其懇厥應如<lb/>
答高潤下霑罔不浹洽有醪伊清有饔斯馨以將至䖍<lb/>
敢用謝成<lb/>
比以旱沴參搆綿接二時天房泄煖麥首芸悴人愁室<lb/>
嘆食力寖艱守臣震懼夙夜惟省而政疵咎積罔克弭<lb/>
除是以歸窮披款馳修禬祝帝監于下赦其愆尤庇育<lb/>
<pb n="KR4d0021_WYG_048-21a"/>
有邦丕答嘉應乃十二月乙未有請越三日戊戌甘澤<lb/>
遄降弗亟而緩霑足四疆叶蒸土膏代匱為禳滌災迎<lb/>
祐惟帝之賜我不敢知曰聰直變化實司民命亦不敢<lb/>
知曰鞏畏嘉栗克厭靈心輒修舊典姑謝靈貺謹以少<lb/>
牢嘉稷旨酒制幣肅奉報禮<lb/>
　　定州到任謝神文<lb/>
恭聞古諸侯祭境内山川鬼神祁被皇帝詔書來此邦<lb/>
凡在祀典者春秋之籩豆彞斚舉得奉承故始莅事不<lb/>
<pb n="KR4d0021_WYG_048-21b"/>
敢不見祠下惟刺史所治弗癘弗災以享其年神寳庇<lb/>
之輒以熟饔旨酒侑以鼓吹遣屬吏攝事再拜諸廷<lb/>
　　風震祭土地祝文<lb/>
乃六月丙申暴風震電拔大木并損室廬刺史與邦人<lb/>
葦然不敢寧永惟怪祥發所治之地必有以感之邦人<lb/>
無罪刺史其罪或寃鬱未申或底諸困窮嗟呼怨詛仰<lb/>
干神罰刺史願誓神自新省念咎愆庶臻治理以紓威<lb/>
責匿首歸窮惟神賜哀不敢私請輒以熟饔清酌侑薦<lb/>
<pb n="KR4d0021_WYG_048-22a"/>
于前<lb/>
　祭文<lb/>
　　祭孫僕射文<lb/>
嗚呼圓方相函有奥有清稟乎粹靈賢人挺生荃宰相<lb/>
期有暌有遇值其嘉㑹盛烈斯舉允矣我公懿徳乘時<lb/>
總是二美蔚為人師齊風泱泱洙俗誾誾弱齡就傅典<lb/>
學書紳巾箱襞積油素紛綸神宗御天擢首儒先所立<lb/>
卓爾其聲裒然一命筮仕銓衡密啓緩玦緇帷繙經璧<lb/>
<pb n="KR4d0021_WYG_048-22b"/>
水禮有愛羊河無渡豕我冠兩梁我紱斯皇進陪朝禬<lb/>
兼侍藩房諸家去聖詆訶奪攘空言秕稗異制械桁公<lb/>
憤若時毅然含章增埤發墨塞路摧楊兟兟學徒終知<lb/>
嚮方章聖臨馭神庭搆宇命公待詔軒然鳳舉邦實上<lb/>
賢人榮稽古鯁亮摩切優㳺博裕匪尺是枉伊柔弗茹<lb/>
前膝宸帷叩頭省戸砥刃以湏衮章輒補謀之具臧弊<lb/>
庶遄沮帝念蒸黎連翩出麾奉行細札褰去垂帷神明<lb/>
樹政樂職聞詩居則率俾去而見思乃踐諫霤乃官瑣<lb/>
<pb n="KR4d0021_WYG_048-23a"/>
闈長君繼明進階貳卿追鋒趣召燕席光亨宣室清問<lb/>
華光授經有猷有為弗猥弗并典常墳大武戒湯銘誦<lb/>
言必對嘉猷是經白首魁壘與世作程銀臺崇崇公閲<lb/>
其封牧騶耳耳公事厥使或司緜蕞或教國子惟公得<lb/>
之異乎求之截河弗溷導款靡虧大車而載秋陽以輝<lb/>
鴻飛㝠𠖇不慕矰弋公居法從志澹虛極抗章引年闔<lb/>
門謝客上所固留願焉弗獲龍筦納言得請東藩奎鉤<lb/>
灑翰宴斚申恩亦命四近賦詩贈言臥閣踰歲乞骸去<lb/>
<pb n="KR4d0021_WYG_048-23b"/>
位春坊傅席菟裘仙里疏受揮金式宴以喜廣徳掛車<lb/>
詒孫及子天且佚老君能知止嚮用五福與善則常公<lb/>
明且哲宜夀而昌天乎弗淑萎哲殲良睆簀占命忠言<lb/>
孔彰玉輝金相掩此不暘人彛代矩今也云亡士類相<lb/>
弔朝家憫傷恤恩告第蹏書宻章高明令終微公孰當<lb/>
某等或奉緒言或庥大庇遊藩䝉潤挹流疏穢平日函<lb/>
丈今兹交臂拘此宿官永乖薄酹有李成蹊有碑墮淚<lb/>
遐齎令芳庶展哀愾嗚呼哀哉尚饗<lb/>
<pb n="KR4d0021_WYG_048-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_048-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻四十八<lb/>
</p>
<p>
</p>
  </div>
<div>
<head>景文集巻四十九</head> <lb/>
    <p>
<pb n="KR4d0021_WYG_049-1a"/>
欽定四庫全書<lb/>
　景文集巻四十九<lb/>
　　　　　　　　　　　　宋　宋祁　撰<lb/>
　書<lb/>
　　安撫太師相公書<lb/>
祁惶恐今兹淫雨溢河相輔為患無慮千里人將其魚<lb/>
安撫太師相公身督吏下障塞濟䕶一面堵安人不流<lb/>
捐發倉廩墐道胔存亡皆濟此臯陶益稷所以樹明徳<lb/>
<pb n="KR4d0021_WYG_049-1b"/>
也徳之在人也深則所報長宜乎享萬鍾夀期頤常冠<lb/>
四輔為國元老决不疑已比來百體若何固太和憑厚<lb/>
而純祉咸荷也祁部中有秋什八以上但地狹纔數百<lb/>
里林麓間之不能及他自濟而已乃餘波所及也州帑<lb/>
償直已辦民無横調吏如律令邊候寂然乞紓深慮秋<lb/>
晏為邦國愛重<lb/>
　　上兩府書三首<lb/>
至序多慶伏惟動止萬祜天下無事方國有年戎夷納<lb/>
<pb n="KR4d0021_WYG_049-2a"/>
欵尉候徹警翊戴之效光明震疊百工下執仰被餘庥<lb/>
至幸至幸乗障待滿詣府未期望為蒼生多愛下情叩<lb/>
叩不宣<lb/>
邊州久闕軍儲今者頼顧腹許為五年計昨有司改法<lb/>
須合比直増錢伏䝉台慈特賜開允商賈流通斛食繼<lb/>
至雖不敢望如素料庶幾可及三年守臣脱罪銜戴無<lb/>
量卑情不任感刻之至不宣<lb/>
比日塞候晏然年穀豐稔盜賊静息伏乞上寛台念然<lb/>
<pb n="KR4d0021_WYG_049-2b"/>
北敵多詐累遣王綱于諸國乞兵皆不遂是以遣汛使<lb/>
作好言安慰朝廷其本心未可測也其如内畏西夏兵<lb/>
精不敢與連和為中國患三二年中决未有警急但朝<lb/>
廷沿邊州郡倉庫處處空虚馬數全少伏望廊廟論思<lb/>
之時更賜擘畫叩叩不宣<lb/>
　　上曽太尉書三首<lb/>
伏承樞省繁務日奉天扆裁報百為罔不經懐然體力<lb/>
初完健粹之明宜用之有節上副臺家下答官師所以<lb/>
<pb n="KR4d0021_WYG_049-3a"/>
眷咨者兹最區區所望伏惟少賜垂采祁病雖小愈餘<lb/>
苦一二尚未平告滿百日再荷朝㫖寛疾入新嵗或可<lb/>
赴紫宸之謁莒公嘗諭鈞誨令餌金液丹可補羸薾今<lb/>
遣孺息仰丐餘劑庶治合精到有十全之用輕易干聞<lb/>
伏待風㫖<lb/>
累日䝉令嗣寺丞垂顧私廬及傳勤誨一二周悉承比<lb/>
玉體强安盡祛客疢兹天輔善帝賚弼之明應不勝欣<lb/>
快并道所服白术兔絲已驗且令參酌服餌祁衰老緜<lb/>
<pb n="KR4d0021_WYG_049-3b"/>
痼病勢留連未能悉平敢不用鈞教以救危喘銜荷銜<lb/>
荷悃悰滅裂難盡聊用布謝不宣<lb/>
祁移病卧家本蔵宻以便衰拙不意大鈞猥賜收録伸<lb/>
攣刮昏復齒禁嚴聞之震汗一夕三陌且宻召遞宿陪<lb/>
六飛趨九墄非晩節所堪支離盤跚動煩司敗必當懇<lb/>
讓拜成命之辱奉被手教悚仄以之雖仁人䕶短欲培<lb/>
孤根奮衰羽奈公議何使者待報薄晩不一二<lb/>
　　上韓太尉書二首<lb/>
<pb n="KR4d0021_WYG_049-4a"/>
近得諸行路云嘗玉體愆宜而丸液更進指日遄愈雖<lb/>
惕然憂俄釋然喜且明公沖粹憑厚煦若陽休光澤盎<lb/>
盎滿顔間今外疢來客奚能乆容自泮解而銷伏也况<lb/>
氓蚩蚩士濟濟祠而祝之以待爰立耶雖然黄老所謂<lb/>
形神者用之不勤則善仲尼慎疾與齋戰均伏冀留念<lb/>
不宣<lb/>
節物感人不言才不才俱守塞下執事春秋富位顯則<lb/>
所感薄祁年侵地冗故所感深把酒四顧久不能自平<lb/>
<pb n="KR4d0021_WYG_049-4b"/>
也何時同走闕下持槖珥筆陪侍清光耶沍寒為朝加<lb/>
飡慺慺不宣<lb/>
　　上宣徽李太尉書<lb/>
臘序已深春彚將啟霏雪未降髙風且霾塊居惕然謬<lb/>
政紛若稍闕奏記殊用慙顔仰惟燕處茂介休祉邊務<lb/>
已晏人瞻未酬竚正樞廷永輔王室鄰邦胥仰巨冶是<lb/>
依謹奉狀通問不宣<lb/>
　　上歐陽内翰書二首<lb/>
<pb n="KR4d0021_WYG_049-5a"/>
祁頓首永叔内翰學士比者伏審動止適否福禄宜否<lb/>
企憶話言枵然常若飢人不克時奉訊問照通中而禮<lb/>
簡外也史事想益有緒奏期當在何時癯老守藩不得<lb/>
陪武一登延和之塗悵恨奈何慎夏珍䕶懇懇<lb/>
聞以進讀易内閣洒然驚喜不賀永叔之得經筵賀經<lb/>
筵之得永叔也祁衰老甚與哲人共游其䝉益而逺諉<lb/>
果足自信病力未及走門謹此道區區<lb/>
　　上孫侍讀書二首<lb/>
<pb n="KR4d0021_WYG_049-5b"/>
祁惶恐奏記侍講尚書執事祁被病退居愒隂續喘天<lb/>
支其褱嵗汔再華比自大斾啟行窮廬結想禮有參問<lb/>
宜重趼以徑馳心之精㣲當累牘而申罄氓㕓所伏城<lb/>
闕寖違沈夏耗其神明編削忘于倫脊彛儀所廢咎職<lb/>
在兹恭惟坐鎮以來嚮福咸乂伏況避榮得請由太上<lb/>
之重違卧治于藩盖師臣之均逸雖抗懐于如慢方篤<lb/>
眷于乃神必當就屈𠖇𠖇之髙俯穆師師之論講圖丕<lb/>
化務近老成願體輿言進領嘉祐<lb/>
<pb n="KR4d0021_WYG_049-6a"/>
被病窮居巷次蕪寂倐有絳褠欵户傳貺塗中手教洎<lb/>
髹匣等數種始知騑服近頓圻邑而誨勗重至情照純<lb/>
深歆然百感來舍勞府兼承雅貺具襲至和比未奉來<lb/>
誨之前流聞君侯<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>止京室即寫悰欵參候寤興及一<lb/>
介之肯來悟前言之非是然于震戀延祝之素無以易<lb/>
之已託右史安道文咨呈必無投棄西軾嚴道方觸隆<lb/>
冬登頓良艱愛重玉體䖍系謹附遣裁謝不次<lb/>
　　與田都官書<lb/>
<pb n="KR4d0021_WYG_049-6b"/>
惠詩并新什一番成誦終日欽受無量僕前年度河見<lb/>
士人道閣下之賢不容口未克一見及今相遇則才與<lb/>
邵皆如所聞是僕宿昔髙傾不為負然道未光明特時<lb/>
有未合抑而後發耶有餘于中者外必閒暇閣下怡然<lb/>
難進殆此歟詩調清緻須少暇屬和以酬嘉貺不宣<lb/>
　　回閻都官書<lb/>
别来三得教知到都被疾踰數旬體力尚未勝强惕然<lb/>
憂之足下厚于才薄于命所長未克施譽不能償毀此<lb/>
<pb n="KR4d0021_WYG_049-7a"/>
殆天而不人足下其定無競無悶慎勿引外物撓胸中<lb/>
盎然完太和以拒之所以鎮天下之方動者此術也力<lb/>
醫以自補助餘未暇言遞中一一垂報僕比粗如勿念<lb/>
不宣<lb/>
　　與皇甫都官書<lb/>
去冬逮兹再得書教言詳理具不克時答感専慙會雖<lb/>
然閣下當褫紱之後怊然意失欲汎以開釋則以内而<lb/>
不親欲助陳抑壓又且重増其憤抱此勞結頗難其辭<lb/>
<pb n="KR4d0021_WYG_049-7b"/>
非怠簡彛矩自墜無儀之域也閣下材懿謀劭濟以勤<lb/>
敏所職皆善宜無後艱今乃罰由他及誼無可辨故當<lb/>
居易而俟不溷于冲機倘來則寄均之于外物瑕非可<lb/>
恤之畏否有必傾之期姑圖静勝以竚敦復母令譊譊<lb/>
者竊有議于盛徳也孤誠翹注一二匪宣<lb/>
　　上利建學士書<lb/>
月中衙校至獲書意愛渠渠申誦不置承止官下福與<lb/>
履并嵗滿平除入籍郎署甚休北夢之人貧窶大半雖<lb/>
<pb n="KR4d0021_WYG_049-8a"/>
聞屡稔罕有盖藏數賦疾征則渙然離矣乃今仁人為<lb/>
之父母其有庇焉事時政成舉多勝踐僕常愛浮雲車<lb/>
盖二齋岑寂披豁鄖波衍漾斜抱譙趾蒼山北繚萬峯<lb/>
相嶔歸雲霞落間映空闊田鶴相叫汀鳬自歸漁舷牧<lb/>
笛更相響答清風吹籟轉薄茂林此際憑欄極眺裴回<lb/>
置酒恐京臺之樂或不我加利建盤桓仕途與道皆適<lb/>
又獲幽概以佐清機氣寧神旺匪吏而隠視韁鎖腊毒<lb/>
寧不間然僕恨不得撫屏星抱䲭夷奉使君為一笑樂<lb/>
<pb n="KR4d0021_WYG_049-8b"/>
也勉旃多愛母金玉其音<lb/>
　　上趙宗道子淵學士書<lb/>
使者來被教累畨慰曉周悉盎然快清風而晞陽景也<lb/>
彼都承勞歉後子淵渙以慈和導以順祥興悴止勞已<lb/>
日還定君子之為政自有次第哉地去京師不逺竚聞<lb/>
以第一治歸服褒進惟時億天祉庸副區區祁病未造<lb/>
朝嵗後當宿所官勿念<lb/>
　　上省判王純臣學士書<lb/>
<pb n="KR4d0021_WYG_049-9a"/>
令季欽臣附貺手教感欷不已别凡八期仕途之還處<lb/>
自不常人亊信多故矣翰林云亡哲輔夢謝不憗一老<lb/>
萬痛在懐舊物惘然靡所依止今道粹獨荷茂閥以紹<lb/>
前人卓然美譽交口稱道信乎賢不乏世矣惟保佑嘉<lb/>
祉日隮禁嚴暢遐武乎九垠副斯文之仰止企詠企詠<lb/>
　　上公和王學士書<lb/>
承自遼歸節臺下朔野寒埇偃薄為勞從者始休家庭<lb/>
歡侍何樂如之想具湯沐祓濯路埃也必涓日對武帳<lb/>
<pb n="KR4d0021_WYG_049-9b"/>
别竚褒進欽企欽企有少庖具納之饔宰乞恕輕尠<lb/>
　　上中行張屯田書<lb/>
比天髙氣清蛩鳴夜而蟬號晝百卉腓摵自然感人况<lb/>
僕據老境悼功名不立其悵恨可勝言耶足下雖少僕<lb/>
然亦偃蹇仕路得無與僕同哉獲書審眠食佳宜順時<lb/>
自愛<lb/>
　　上紫㣲張唐公舍人書二首<lb/>
承馳驛赴召已止闕下大慰斯文景止之望偃薄埃霧<lb/>
<pb n="KR4d0021_WYG_049-10a"/>
喜玉體為爽叶和乃心慰忭某久病在告人亊多不聞<lb/>
知失于迎訊想至仁亮之矣幾日入對上固想見風采<lb/>
俟病已造朝得首走清防謹奉啟陳聞<lb/>
側聞以言諉岀領便州殊用惋悵雖然唐公以直道進<lb/>
以直道去想無所悔但觸盛署汎淮江此為勞煩耳按<lb/>
六轡走夷道時時小卻無足較計惟寳用精神綿綿不<lb/>
勤則善某䝉免無他此又闊别相見尚未日末如悁企<lb/>
何不宣<lb/>
<pb n="KR4d0021_WYG_049-10b"/>
　　與友人書<lb/>
比日邊候帖帖縣官威撫使然迂儒老斥塞外但視簿<lb/>
書弄刀筆而已河朔少文每思英晤一快談不可得詩<lb/>
書之言鬱結胸中如壘塊數用醇酒澆之猶不平改嵗<lb/>
益寥寥無頼相見未有期事外自重祁咨<lb/>
　　上河間龍圖書<lb/>
使人來被手教意愛勤勉不啻親接謦欬于左右何惠<lb/>
如之并賜鮭果多種一一祇領竊審事外福祚嘉宜重<lb/>
<pb n="KR4d0021_WYG_049-11a"/>
為慰留祁即日䝉免粗自如但虚名浮實攻者未止此<lb/>
有以愧于明哲也暌逖方爾無由促臂獲言但付之長<lb/>
太息云順時自愛<lb/>
　　張職方書<lb/>
承教審榮侍外履用佳宜欣慰無量林花芳淑尤可把<lb/>
酒為歡恨一麾所縻弗克交臂徒用悵恨祁入新嵗病<lb/>
少愈但未能久坐于宴閒有妨老境益不聊奈何相従<lb/>
未日順愛毋忽<lb/>
<pb n="KR4d0021_WYG_049-11b"/>
　　王省判學士書<lb/>
軍中日匆匆乆不通訊防閣我勞奈何塞下幸太平時<lb/>
無簡書緩急事邊人帖帖得輕裘坐閣下偃息頻伸督<lb/>
刀筆為供職何幸如之惟罷歸未期傾企清對耳事外<lb/>
多愛<lb/>
　　在外上兩地書<lb/>
祁守屏齪齪幸脱罪戾盖大庇致然乃心知荷但平日<lb/>
不敢時通叅承慮煩記室還教夢想門下未始暫忘日<lb/>
<pb n="KR4d0021_WYG_049-12a"/>
來協氣薰翔伏料百趣宜適天佑懿徳福禄云繁光輔<lb/>
之勞永鎮王室下情區區繫望之至<lb/>
　　鄭資政書<hi>案祁以下諸書詞多感憤知其出守皆由同列擠排鄭資政即鄭戩也</hi>
比兩奏記一二畧具乃今復賜裁答熟誨諄曉不啻哲<lb/>
兄察父之為溉根澤皁遂食其實祁何以克堪敢拜來<lb/>
命之辱然人情易忕既得垂閔遂欲底裏自明執事試<lb/>
一聴之祁向由従官陪奉搢紳餘淺于為文謂至公可<lb/>
必是以坐彈冠行振衣以自修飭陛下遇士大夫至厚<lb/>
<pb n="KR4d0021_WYG_049-12b"/>
每一進見則盖聰偃睿啟臣下竭盡之端祁于是時乘<lb/>
可言之階有必從之勢然而呐呐自守無半言敢越樽<lb/>
俎媚竈奥者何哉誠欲窒隙逺嫌以全自知之分而譖<lb/>
人飛語如脂夜然汙袪昧襮使人不自知省㑹柄臣罷<lb/>
去祁是以有夀春之行亦既抵官退自惟念以一介<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>
二千石據黄堂馳朱轓餐錢租俸禇有餘藴且内惕不<lb/>
自安非服不華餌不鑿有所未懕而然也且祁愚而蔽<lb/>
興孤生進宦于朝時時著書上又以為善面貌言語陛<lb/>
<pb n="KR4d0021_WYG_049-13a"/>
下本自識之不縁先容拔置近列竊謂此恩如天地父<lb/>
母無有隄量故孤立不援不姻冀有以報塞萬分而實<lb/>
繁之徒苟欲以名相戕位相軋弗亮其素因共詆而斥<lb/>
之以甘心焉祁終嘿乎是乖小弁愛親之義損當宁知<lb/>
人之哲而塵執事引重之徳罪莫甚兹是故前上章有<lb/>
賜環踦履之言萬一朝家矜貸收還宁定使再伏西清<lb/>
之下留須臾瀝肝膽天哀哀照令區區之心得自辯白<lb/>
然後北面昧死上近職乞従散官俟夫五六十擁耒植<lb/>
<pb n="KR4d0021_WYG_049-13b"/>
杖舍三封之幽死不恨矣嗟乎回泬萬故亦不知斯願<lb/>
能遂乎執事愛至念詳偕憂患之處憂患不極則慮事<lb/>
不深是則危心悸辭不為得君者發而暱就下執亊冀<lb/>
有以信之亦有以圖之<lb/>
　　觀文右丞書<hi>案宋史賈昌朝傳皇祐元年六月特置觀文殿大學士以寵之祁知亳州</hi>
　　<hi>在皇祜三年時昌朝監修唐書</hi>
祁去年三月二十九日止官下值艾創潰發四支無聊<lb/>
至此月初良已是用未克奏記亳雖閒僻綱紀久廢盜<lb/>
<pb n="KR4d0021_WYG_049-14a"/>
賊總總勉力操决至此漸有緒時時少暇中前被臺符<lb/>
許訖唐書舊稿自以眼眩花頭垂雪心術昏倦實不能<lb/>
從諸公于筆研間具奏懇免今又不獲會遞中得執事<lb/>
所賜書重複開誨仍勗以富貴磨滅惟斯文為不朽此<lb/>
事僕敢不勉正恐闌單淹久未能成書佁儗在逺咨詢<lb/>
無所為諸儒詆其疎謬耳今已走一介悉索副藁計今<lb/>
秋可了列傳若紀志猶須来春乃成天使此書傳耶尚<lb/>
無他患若其不傳即未知使僕得謗得罪一代之典遂<lb/>
<pb n="KR4d0021_WYG_049-14b"/>
泯然也子長孟堅才幾聖人作史並數十年訖無完書<lb/>
或當時亡失或後人補綴况今三百年事淺猥殘缺要<lb/>
須補潤又史官才不逮二人逺甚雖欲遽急修定其可<lb/>
行逺耶願執事更紓嵗月使諸儒悉力論討庶其寡過<lb/>
者成之難則行之乆成之易則廢之速也諸序論輒斐<lb/>
然譔次須且具草仰丐竄定官守者限趨謁未期惟慎<lb/>
夏多愛<lb/>
　　丁承㫖書<lb/>
<pb n="KR4d0021_WYG_049-15a"/>
前日帳犀至伏䝉以盛什見貽者玩繹以還欣悚交萃<lb/>
竊惟出處二道取含殊輒居山林者懐偏至之素在朝<lb/>
廷者抱均濟之徳非較有用無用直才與不才耳伏惟<lb/>
承㫖重望偉名揚厯中外誦言嘉話騰布臺閣方且安<lb/>
處華近潜懐蕭散故不聞藏擯以存疇曩内秉特趣奮<lb/>
為華篇託諷于詞得離騷之遺尚卒章見意臻詩雅之<lb/>
奥模夫何衰朽坐獲嘉惠藏秘巾衍銘鏤心志屬已拜<lb/>
違不敢再至宇下<lb/>
<pb n="KR4d0021_WYG_049-15b"/>
　　回鄭資政書<lb/>
去月二十八日牙吏至奉被手教丁寜慰諭罅無容髮<lb/>
熟讀長想如侍坐隅義篤則故舊不遺愛至者急難相<lb/>
䘏危心僨蹟差得自安追念蠢愚偶偕華顯當伯氏貳<lb/>
政之日明公升樞之辰然一心獨行側身休景未嘗争<lb/>
先于當路失意于貴人然虺螫不觸而來機牙未蹈而<lb/>
發例䝉斥去了弗警省乃知李廣誠感金石無以喻衛<lb/>
青之仇賈生思周鬼神不能救鄧通之譖謨明居上乃<lb/>
<pb n="KR4d0021_WYG_049-16a"/>
或䝉訶蕞芮不才何容無吝所頼睿聰如日仁閔猶天<lb/>
雖萋斐諠譁欲成貝錦而塵埃抪覆難昧泰山永惟上<lb/>
恩曷以論報但恨楚越壤異風波道悠杯酒凄凉朋簪<lb/>
解散每一念至危涕自零執事以二府均賢萬夫觀政<lb/>
蒼生屬望休戚繫焉又非一介出處之比惟慎固沖守<lb/>
垂副具曕<lb/>
　　蔣待制書<lb/>
遞中得除目承希魯進右臺郎假河東使節眷任華劇<lb/>
<pb n="KR4d0021_WYG_049-16b"/>
輿望僉宜夫治世須才用才須世方天下無事人人得<lb/>
以旅進一日邊鄙小警非卓立傑出者不任其煩若然<lb/>
執事之猷當天子褒進乃才世相為用又何間然然希<lb/>
魯多難憂傷之餘有所未釋屬且逺去能無介介乎邇<lb/>
臣賢者固與國休戚願不憚勤畧以副文武施設之求<lb/>
幸甚幸甚僕病且衰頼陛下賜不肖之軀俾屏近郡託<lb/>
于宇左差得少安今復塊然失所棲嚮乃心惆悵可索<lb/>
言耶嵗晏辦嚴自愛<lb/>
<pb n="KR4d0021_WYG_049-17a"/>
　　回濠州江少卿書<lb/>
祁向以避嫌弗事尸禄靡遑屢伏上前懇求自試面䝉<lb/>
垂允中復留行屬以多言嘖喧恩詔俄降怱怱去國踽<lb/>
踽之官尋卜孟秋已賦民政郡大事劇知短慮煩閉閣<lb/>
自驚束手無措桓譚不樂盛憲多憂姑取庇身罔暇論<lb/>
最周案隣壤喜獲故人一水通流十舍而近固當馳寓<lb/>
書尺走咨寤興出麾以來累息未定氣以憂奪壯為病<lb/>
銷塊然獨居疢如疾首弗時通問當賜見矜執亊以華<lb/>
<pb n="KR4d0021_WYG_049-17b"/>
皓之齡厲髙明之操人情險阻既嘗之矣俗狀奔走方<lb/>
與共之一笑之歡曷日如素千萬慎愛以副惓惓<lb/>
　　上張太傅書<lb/>
伏奉手教以單訊繼露特賜裁答長跪申紙感涕横流<lb/>
某蚤以孤生仰服嘉遇宗工迭奨乃聖誤知冀以一介<lb/>
樸忠自媚于上然機牙未蹈而發蜂虺不觸而來盜言<lb/>
先入往訴無路上塵陶堯則哲之鍳次累漢相知人之<lb/>
明久而退思不覺追駭今逺守劇郡違去近班年衰志<lb/>
<pb n="KR4d0021_WYG_049-18a"/>
失抑厭遂退視日雖近望天無階敢圖洪鈞尚軫餘念<lb/>
勉以道勝判其否傾春生意端澤播言下墮雨逢潤有<lb/>
還雲之期寒灰獲薪無不熖之理申誦歆感銘之乃心<lb/>
簿領交前緹油廢業孤懐萬緒臨紙難宣<lb/>
　　集賢相公書<lb/>
月中奉被台教以疊露沖懇願還中樞上心重違將賜<lb/>
開可訓曉明悉美嘆無從執事以功業格天以忠孝結<lb/>
主以外物協同位以内揵持國維以徇公絶私保全名<lb/>
<pb n="KR4d0021_WYG_049-18b"/>
以無入不得遣羣累攝贊萬務綢繆六年雖躉尾豺牙<lb/>
夜脂貝錦營營左右翕翕往來曽無半言敢塵盛徳良<lb/>
以神明助順筌宰協心顯誠完節暴于天下是以摧輪<lb/>
失險重剛為然成功難居多釁易啟免悔者計常在後<lb/>
辭榮者願或中遷今執事惻發至懐委逺時柄言非矯<lb/>
飭志無奪移此則塞狡焉于未兆蹈賢者之知恥望古<lb/>
為偶在今罕儔恭惟俞恩近在旦夕但恨官守有限賓<lb/>
謁罔従不得觀冶城之彷徉窺赤松之閒放私恨幽藴<lb/>
<pb n="KR4d0021_WYG_049-19a"/>
結轖何言不任瞻戀踴躍之至<lb/>
　　上杜樞宻書<lb/>
伏䝉執事以奏記上達每賜還教恩集望表奨溢知涯<lb/>
伏讀收紙屑然感涕自念孤狷之質讒訿見棄引足蹈<lb/>
機舉頭觸罟纖隙一啟臚言四喧素無援姻又乏支黨<lb/>
出守逺郡飄如轉蓬衰病自憐没振誰咎不意明哲乃<lb/>
爾眷存收于見棄之初支其將壊之日無乃孱淺更累<lb/>
髙明幸忝有知敢不論報恭惟樞機權總調發慮煩注<lb/>
<pb n="KR4d0021_WYG_049-19b"/>
意安危式憲文武左右是頼中外攸瞻惟冀餐養太和<lb/>
充盛靈氣永翊丕運以究茂勛趨伏未時言不終物謹<lb/>
奉記上謝<lb/>
　　吕相公書<lb/>
祁阻奉台坐再見嵗隂心馳門下未始寧舍徒以振拔<lb/>
之賜本自大鈞因縁樹立遂沗清列固嘗孜孜矜恪期<lb/>
報萬分無半言敢干公台無一字敢預朝政外防物議<lb/>
内避親嫌甘處閒冷踰越嵗序昨縁出麾之日倉卒去<lb/>
<pb n="KR4d0021_WYG_049-20a"/>
都不敢啟陳隂自循省得非多言者構虛造語上瀆聰<lb/>
明同列者忌進䕶前擿發纖隠雖在曠度寧不致疑然<lb/>
妄而無實者乆則自彰拙而靡他者察之可諒今兹改<lb/>
守始復自安乃知相君洞照之明不可以讒入曲成之<lb/>
賜必有以惠終收于逺藩入守陪輔使區區之節為知<lb/>
已而伸憧憧之年無中道而廢諒非木石敢負眷私恩<lb/>
深語訥無以周叙惟有涕泗一寄感懐到郡方初詣府<lb/>
兹隔瞻結凝跋併萃乃誠奉記不宣<lb/>
<pb n="KR4d0021_WYG_049-20b"/>
　　回李太傅書二首<lb/>
祁樸遫不才棄逐居外慘慘畏咎諄諄早衰危途困于<lb/>
風波短技窮于刀筆緹油益廢書疏罕修固已絶望英<lb/>
雄之躔託身江海之逺雙鳬乗雁本無繫于去來吠犬<lb/>
詐狙徒構成于讙怒聖恩曲庇嚴譴未加太傅盛戚美<lb/>
材尚賢籲進每惟一日之雅時墜百函之音排根末流<lb/>
噢煦嘉惠將恐而懼或輓以推凜然孤風足映當世自<lb/>
顧缺爾何以堪之但慮寒灰將然或遭田甲之溺投閣<lb/>
<pb n="KR4d0021_WYG_049-21a"/>
而免未解子雲之嘲徒軫深仁有孤髙誼嵗華兹改賓<lb/>
欵未時彌嗇粹和永服休寵<lb/>
出守劇藩已見新嵗光景如借衰頽可知瞻望門闌邈<lb/>
在雲景太傅髙誼動俗至仁根心不縁夷險易常每用<lb/>
寒温流問伐木于谷雖詩教之可敦墜甑在塗寧智人<lb/>
之宜顧静言羇蹇曷稱眷私春陽寖和福履加愛趨陪<lb/>
未日悁悵無涯<lb/>
　　郭仲㣲書<hi>案祁以預修廣樂記成遷尚書工部員外在景祜三年七月郭仲㣲名正</hi>
<pb n="KR4d0021_WYG_049-21b"/>
比長葛勾簿送到去月十二日所貽手書㫖辭意縷申<lb/>
復増欷具承安奉先域契闊經總事亡慮居紛然百緒<lb/>
非君侯因儉就禮罄竭誠信疇克此役耶如聞哀棘之<lb/>
餘未甚支勝况荷家閥幹宗事寄君侯一人而已尤希<lb/>
慎疾全顧託此區區所望祁自六七月間迫于成書詔<lb/>
限嚴急早入晏歸私事並廢失于詗問不得賫賵一助<lb/>
紼者之末心焉慙悵于今恨恨俄屬國家録紬繹之素<lb/>
因褒典領覃及下士弗論嵗課超升郎曹缺然虚孱進<lb/>
<pb n="KR4d0021_WYG_049-22a"/>
退無所盖受畏僭辭近名兩者交戰乆而未決終以事<lb/>
難違衆靦焉拜命而無功獲禄殆似不稼取禾素識涯<lb/>
分遽此冒沗又不知士鄉之議何如哉君侯眷我之深<lb/>
幸我窺僕向來志外補間因汙賤之役諱窮自勉今容<lb/>
臺吏曹前企春序皆當嵗滿舊制平進者必得假守近<lb/>
州如僕幸他無過理宜得一小郡倘天假其便且令細<lb/>
孺趣令飽煖耳伯氏比亦丐汝海既而乃有張旜之行<lb/>
未得如素今孟冬二十九日克𦵏之窆在陽翟之西南<lb/>
<pb n="KR4d0021_WYG_049-22b"/>
偏鄉曰三封地沃而曠岡麓回抱善數者頗以為吉僕<lb/>
自度之水深土厚草樹滋秀雖㣲筮謀當是奥壤矣如<lb/>
楸檟安厝無他恫咎則僕自此于仕塗或行或止寧不<lb/>
綽綽餘裕哉詎能與善宦巧趨計較咫尺為夏畦之計<lb/>
此敢為知者道耳非仲㣲心照固不及之内閣始平公<lb/>
紫㣲成紀獻接餘論未嘗不咨倚廬之淹䘏以為惻惻<lb/>
也秋序遒晚相見未期乃心西望言不能盡<lb/>
　　上知已書<lb/>
<pb n="KR4d0021_WYG_049-23a"/>
曩自州幙罷歸吏函誤薦今丞卿署入玷庠門盖朝家<lb/>
重違大臣仁君善養䝉士寧過而立謂寸有長若循之<lb/>
常均責其㣲勞方將俛眉于自脱之課編跡于長名之<lb/>
銓祗見閉關轉縁擁耒其敢睥睨榮位澡溉清流哉天<lb/>
假實多人力何有每欲粗舉感頼布聞髙明大事裝懐<lb/>
文致増拙昨自夏末及此冬初三賜誨辭若見面目或<lb/>
奬以飾裸虛譽或講夫戴笠舊盟玉振錦摛烟霏霧結<lb/>
受命之獨入訂于寒松為容在先更慙于枯木然心照<lb/>
<pb n="KR4d0021_WYG_049-23b"/>
素亮兄齒有儀詎當流世之頽風絢我于虛禮拜命之<lb/>
辱非所敢承每惟髦英屈見冗劇黄鍾齒于雷釡騄驥<lb/>
編于棧駑戢其遐心可為累歎非夫不屑之韻含華之<lb/>
資孰能不動心哉滿嵗有期傾否何晩良食慎疾以符<lb/>
願言<lb/>
　<lb/>
　<lb/>
　景文集巻四十九<lb/>
</p>
<p>
</p>
  </div>
<div>
<head>景文集巻五十</head> <lb/>
    <p>
<pb n="KR4d0021_WYG_050-1a"/>
欽定四庫全書<lb/>
　景文集巻五十<lb/>
　　　　　　　　　　　　　宋　宋祁　撰<lb/>
　書<lb/>
　　張先同年書<lb/>
祁頓首嬰罰以來餘生近止朋舊之内未嘗敢修訴幅<lb/>
誠以瘡潰危喘禮所不具亦仁人之念必見情遣比以<lb/>
糞除親窆暫到都城烜禁之辰即還陋舍聆伯氏見諭<lb/>
<pb n="KR4d0021_WYG_050-1b"/>
知子野同年隱惻孤苦特見存訪不憚勤勞泫然垂矜<lb/>
斯道也古則有之民鮮克舉而君侯躬服前訓發于至<lb/>
誠敦世之媮㑹道之極使隂德有報君焉避之方期抒<lb/>
懇重枉來敎勉諭詳複摧感交㑹儻焄蒿悽愴未淪野<lb/>
土尚將游揚萬一奉歸髙明縷縷之心所期于此府掾<lb/>
淹䘏不足露才良食慎疾以收來譽思緒荒窘敷謝不<lb/>
倫幸賜恩體<lb/>
　　王龍圖書<lb/>
<pb n="KR4d0021_WYG_050-2a"/>
别紙巳審老僕年衰智有所不逮閣下悉攻其短欲成<lb/>
就所長不惜藥石以瘳僕僕其愈乎古之益友果不在<lb/>
他而在閣下也感服感服到益部盡勒指使輩不興一<lb/>
事物物關檢庶免于悔云弛保囚酬牙校弗次知衆論<lb/>
不然然越法重輕是吾輩便宜事或要一時激勸耳閣<lb/>
下又能循法改正可謂善後矣非僕愚者所能及云<lb/>
　　座主侍郎書<lb/>
三月八日門生宋祁謹齋沐獻書座主侍郎數日前入<lb/>
<pb n="KR4d0021_WYG_050-2b"/>
侍郎坐伏䝉以汝隂詩筆一編俾之紬覽捧戴震汗罔<lb/>
識所寘亦既返窮廡隱危几振衣三薰正冠一沐然後<lb/>
徐繹篇次寖求指歸暐乎其采也渢乎其大也若洞庭<lb/>
之奏始聞而懼如章臺之觀三休乃躋適然得肉以大<lb/>
嚼杳然御風以忘返飄飄凌雲氣乃游天地間肅肅入<lb/>
宗廟但見禮樂器不足喻也甚幸甚幸竊惟吟詠之作<lb/>
神明攸繫内導情性旁概謠俗造端以諷天下之事變<lb/>
義以戛萬物之藴音之急緩隨政之上下大抵三百篇<lb/>
<pb n="KR4d0021_WYG_050-3a"/>
皆有為為之非徒爾耳後雖體判五種時經三變音制<lb/>
彌婉體裁益緻以浮聲切響相鎮以彫章縟采相矜然<lb/>
而大方之家往往披華于沈宋之林收實乎曹王之囿<lb/>
窒其流宕歸之雅正是以垂虹蜺騎日月而不為怪礪<lb/>
泰山吞雲夢而不為廣矜螓首狀佩玉而不為麗興蜩<lb/>
螗比樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而不為煩道治世語幽國而不為佞且怨靈<lb/>
均以來未有不覩斯奥而能垂名不朽者也自唐德有<lb/>
蕩人文寖微巷委其欲披扇成俗執古者過堯以入貉<lb/>
<pb n="KR4d0021_WYG_050-3b"/>
徇今者襲魯而成魚訕怒則咄咄逼人幽憂則跕跕墮<lb/>
水摘句則騖離朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬之索限局則均折楊皇荂之謠<lb/>
衰微及國無聞焉耳至于幽人苾蒭遯世長往短章悴<lb/>
句時時投曲然皆哇咬鷇音局趣其韻不足論也伏惟<lb/>
侍郎明公稟道至明為人先覺慮含蓍蔡之吉言埤金<lb/>
玉之度三入祕禁親逢聖期且以席間談笑經大猷以<lb/>
筆端膚寸潤天下贊累盛之布度操斯文而主盟而乃<lb/>
念雅頌之淪軫風流之弊渡橘成枳衆雌靡雄下垂百<lb/>
<pb n="KR4d0021_WYG_050-4a"/>
年者杳黙遺響于是倡始多士作為連章鈎深締情上<lb/>
薄于粹古促節入律下偶乎當世震枹鼓以竦介士運<lb/>
斗杓以準四時復而不厭茂而有間使味之栩然駭其<lb/>
理勝覽之又亹然恐乎巻盡及夫盛氣注射英辭鼓動<lb/>
思泉流脣雲紙落手諸儒願喙長而不克誦小史懼腕<lb/>
廢而不及書此又精入于神不可得而聞也與夫訂錦<lb/>
襄之品詫簟袍之奪賦韻競病咀父膏腴一何區區哉<lb/>
祁被䝉奬憐擢厠榮伍不以鞭箠之使俾與杖履之游<lb/>
<pb n="KR4d0021_WYG_050-4b"/>
手探祕笥面命成矩導以真人之謦欬灑其屯膏之鈍<lb/>
昏徒一孤生而再受大賜其何況如之且慕有道者折<lb/>
角以效巾愛太傅者掩鼻而成詠況其親接音旨密潄<lb/>
靈潤竊用感發自忘頑愚謹亦搜次舊詩得五十首具<lb/>
藁執獻昔劉琨遺盧諶以二詩諶不能曉乃以常體酬<lb/>
報斯文之族無乃類旃輕凟宗工伏地俟罪<lb/>
　　代與李舍人書<hi>案此書係代其兄庠作</hi>
八月日廣平宋某謹奉書獻臣執事某夙以羇單天薄<lb/>
<pb n="KR4d0021_WYG_050-5a"/>
其祐年甫弱冠再銜怙恃之憂獨與季氏祁間關出處<lb/>
更相為命僅荷遺構以及仕塗永念及我先府君奄棄<lb/>
盛世藁窆都外霜沐露濡七見閏月以時之不易久未<lb/>
厝安夙夜震懼心焉如殞乃今卜于許之陽翟龜墨惟<lb/>
食將以冬十月克襄先妣先君之葬某深惟古君子有<lb/>
天爵道富髙明令終者則或傳于史官或銘于鼎彞或<lb/>
諡于攸司用能發聞馨香以昭示來世後雖有不肖愚<lb/>
䝉之嗣猶賴先哲自免于溝隍鳴呼若我先君官限于<lb/>
<pb n="KR4d0021_WYG_050-5b"/>
選條名壅于邦聞儒林循吏之篇莫得采獲近古大夫<lb/>
不世禄家無廟食考父孔悝之器莫知所施故事三品<lb/>
薨始得上尚書以節一惠門生故吏之狀實隔彛制是<lb/>
三者皆以位不配道禮從而汙噫昔人有行髙瑾瑜而<lb/>
名滅煨燼者不可稱紀諒有憾于此耶今惟圓石勒銘<lb/>
尚微品制之間後裔皆得序餘慶裒前烈勤咨當世之<lb/>
彦炳辭騰實以光寵九京僕誠憃煩檮昧無可比數然<lb/>
世謀忠敎尚能言之恭惟執事以正幾之才良直之任<lb/>
<pb n="KR4d0021_WYG_050-6a"/>
紆褒為衮敷言成春薦紳代家咸資善述以信陵谷之<lb/>
後為無窮計是用忍抽裂之痛以髣髴茂芬潛德泣狀<lb/>
官代萃為一通敢私布于下執事重念孝子之奉先也<lb/>
無美而稱之是誣有善而弗知不明知而弗傳不仁如<lb/>
先君之純之邵也如彼僕之幸而知之也如此願託沈<lb/>
刻以揚遺懿使小人之責免于不仁不明之地齎志之<lb/>
憤見伸于冥冥之下非仁哲錫類其疇圖之委素歸誠<lb/>
幸賜哀許不次<lb/>
<pb n="KR4d0021_WYG_050-6b"/>
　　代求見書<lb/>
四藩作牧疏封逺自于東周三署為郎著位近從于西<lb/>
漢蓋以奉當陽之瑞節煥列象之珠躔㑹玉建茅遂荒<lb/>
于侯服薰衣起草彌縟于寵章矧上聖之撫期酌遺文<lb/>
而播憲擇惟良之守出佩銀符興深詔之亷入持荷槖<lb/>
洪惟慎簡夐絶常均苟非譽冠翹英才優伏奏懿文潤<lb/>
史振穆若之頌聲茂績揚庭負騞然之刃地則何以髙<lb/>
驤上路端遇休辰褰赤帷之裳英風偃俗辨雲臺之䑕<lb/>
<pb n="KR4d0021_WYG_050-7a"/>
清識造微將副疇咨必歸全德恭惟閣下隆名炳著淑<lb/>
問横飛挺珪璋特達之姿稟松柏後凋之操門施行馬<lb/>
敞立㦸之舊扉家有賜書襲傳經之洪業而自垂蜺雲<lb/>
陛施玉星藩風生廣漢之才輻湊虞丘之畧陪佳人于<lb/>
汾水夙侍𢋫歌諷子墨于長楊屢承乙牘武帳詳延于<lb/>
體貌翠緌密邇于威顔乃至盤錯求材銅鹽𣙜利派分<lb/>
毛舉無簿領之沈迷粟腐錢流足縣官之仰給果注穆<lb/>
清之眷洊頒深厚之條輟閨籍之凝嚴樹方州之景式<lb/>
<pb n="KR4d0021_WYG_050-7b"/>
劭農興務從龔遂之便宜鐫令移書用薛宣之條敎薤<lb/>
彊盡擊棠憩有餘固以轉嘉頌而上聞掩前修而髙出<lb/>
賜金増秩下緑詔以褒功書笏珥彤趨赤墀而建議發<lb/>
于碩畫布在輿談矧某塊守常廬欽聞殊政陶潛三徑<lb/>
未貸于先疇揚子一廛早參于編户雖復寖尋觴燼薰<lb/>
灼緹油歎逺壑以屢盈鋪上珍而未聘懐鉛就學曷逃<lb/>
傖父之譏燥吻成書終抱壯夫之恥未卒諫垣之業遽<lb/>
鍾何怙之悲委昌志于當塗鬱隆恩于擁節凋年驟改<lb/>
<pb n="KR4d0021_WYG_050-8a"/>
散魄甫還固合削迹亨衢棲情故地啄蠡希古與慢以<lb/>
相成抵几論交垂文而自見然念箕裘可嗣堂構宛存<lb/>
瞻晏子之舊楹曠僚未幾泣范喬之遺硯髙矩尚新苟<lb/>
休否而靡傾慮不言而姑失將徵利見用筮䝉亨幸遇<lb/>
閣下敦篤道風勤求士類清言格物佇越石之談賓右<lb/>
席臚歡誤當時之算器是敢躬陳爵望求覿表儀有周<lb/>
璆下榻之知無趙壹倚門之嘆雖髙冠厚履慙非燕趙<lb/>
之奇而進牘抽毫願處鄒枚之右將披符采豫極怔忪<lb/>
<pb n="KR4d0021_WYG_050-8b"/>
　　上潘郢州求見書<lb/>
晉卿執手然明才止于一言韓牧寓書太白靡榮于萬<lb/>
户蓋以鋪聞介善逖聽休風肆嘉議以盈庭披粹襟而<lb/>
嚮道伸于知已按油素而具存垂厥方來屬飈流而有<lb/>
在敢縁斯義罄敘由衷竊念祁寶異荆璆利非楚鐵采<lb/>
藍終日妄希一匊之盈削牘彌年未足三冬之用幸以<lb/>
時丁魯變運偶堯稽搜屋壁之亡篇集橋門之盛觀五<lb/>
尺童子恥王道之不談三事大夫美人材之樂育外被<lb/>
<pb n="KR4d0021_WYG_050-9a"/>
嚮儒之化中勤辨志之功漸暨彌文寖尋髙矩充車聯<lb/>
駟雖力冀于論都毁瓦畫墁終逺慙于食志尚念世襲<lb/>
相承之紱幼聞獨立之詩䇿駑乗以載驅礪族庖而一<lb/>
割每至雪園授簡月觀裁章頌聖主之得賢王褒釋蹻<lb/>
感儒林而作傳太史廢書曷嘗不概見萬殊精浮八極<lb/>
辨國異家殊之政窮王馳霸騖之原誠欲接充賦之珍<lb/>
羣當造庭之清問森羅三道振穆若之頌聲磅礴九流<lb/>
冠裒然之舉首至于博求前載明練庶工論鹽鐵于縣<lb/>
<pb n="KR4d0021_WYG_050-9b"/>
官財成經制繩春秋于臣下專附舊章翼景化之猗那<lb/>
濟羣黎于仁壽見諸行事是乃素心豈謂質以願違嵗<lb/>
非我與值所天之早世越散地以無圖塊若尸居窘同<lb/>
匏食劉楨綿痼但議于竄身令伯私情永懐于終養僅<lb/>
成齎志寧暇亢宗擲昌辭而翻悔立言委秀句而真同<lb/>
長物莊生晦迹惜樗散以難彫邢劭進身恐花狂而自<lb/>
落永言孤逺益困沈冥儻勇退而自謀必倒行而逞誚<lb/>
比者幸遇執事褰赤帷而蒞政紆文組以班春泥札十<lb/>
<pb n="KR4d0021_WYG_050-10a"/>
行奉温純于漢令吏衣三寸革舒緩于齊風邑罕鳴桴<lb/>
里無喧鵲然猶旴衡奬善撇席登賢徵相如未至之詞<lb/>
移談靡倦設文舉不空之酒更僕居多祁是敢撰禮屨<lb/>
以祈通造宫牆而請見雖滄溟甚廣集乗鴈以非多而<lb/>
岱巘至髙受纖塵而何讓儻或俯矜莒陋靡間柴愚許<lb/>
親月旦之評俾覿山庭之表然後敘長世字甿之術談<lb/>
經天緯地之文質以大中㑹之前牒庶使深源雅議落<lb/>
孫盛之塵毛暴勝起迎偉不疑之櫑具將披符采彌積<lb/>
<pb n="KR4d0021_WYG_050-10b"/>
震遑<lb/>
　　上端明龍圖書<lb/>
祁性疏拙無當世才宜在閒處而反劇任自壯多病筋<lb/>
力早衰宜守内州而再徙邊業圖史尋章擿句宜責以<lb/>
文藝而乃假帥所學非所用所用非所官日恐速悔為<lb/>
知已羞奈何厯思常日以忠義相摩切者三二貴公而<lb/>
巳而閣下又以多難去官憔然不與天下議埋光收聲<lb/>
已再嵗若僕等輩才不振則踽踽去邦突未黔輒遷其<lb/>
<pb n="KR4d0021_WYG_050-11a"/>
望立功名是郤行而前耳且年長來亦自恥與諸少年<lb/>
沾沾鬬仕進髙下惟須閣下副搢紳望入侍天子之光<lb/>
為僕致一東朝散官歸老林下宿昔願云方侍尊府宜<lb/>
厭損哀慕以全禮制<lb/>
　　范舍人書<lb/>
被教開慰諄諄申復無已時幸甚幸甚僕假節塞下且<lb/>
三年賴縣官威令施設肆然以朝服治軍中無他虞承<lb/>
平之盛不知漢唐時得如此否但總制一面刀筆倥偬<lb/>
<pb n="KR4d0021_WYG_050-11b"/>
亦逼人月中勞宴寮屬賓客殆過半常日操決踰兩時<lb/>
許乃得休是以少有餘景繙討殘書常苦力不足耳比<lb/>
又眸子昬晝日讀大字過十紙即眩纔篝火則又不能<lb/>
遷延刋削奈何近得三十篇餘嵗中附上夏暑歊毒獻<lb/>
替慎疾晏隂叩叩<lb/>
　　上張存龍圖書二首<lb/>
白首乘塞無一善狀賴朝廷撫和邊堡帖然雨暘以時<lb/>
農秋如可望盜賊少吏益奉法蓋監司條約明具使然<lb/>
<pb n="KR4d0021_WYG_050-12a"/>
列帥之幸也便糴日來寖少纔得十六萬斛止矣若秋<lb/>
大穰必冀外臺早為之計天下本在河北河北本在多<lb/>
榖而巳盛秋使車必下按屬城餘得面稟暑毒保御多<lb/>
祐不宣<lb/>
符檄係至覩署判知玉體之康然宿官塞下不得瞻顔<lb/>
色奉笑言為悁悁也敝邑按部中諸州多稼若雲向兩<lb/>
旬許無他災則揫斂矣兹上繫朝家普䕶使臺大庇期<lb/>
民其少紓乎入粟之法望力言諸朝此時不足食大事<lb/>
<pb n="KR4d0021_WYG_050-12b"/>
弛矣惟執事圖之秋淺暑殘千萬嗇愛不宣<lb/>
　　囘劉皇城書<lb/>
祁再拜皇城都鈐君足下得書一二具曉足下才美意<lb/>
盛視功名若無前故奮關西搏嶺南奪三軍之氣欲蹀<lb/>
賊頸血以獻快上所怒當此時視身一鴻毛者誠事主<lb/>
固然然足下之南失職在後軍不得與儂刃接既䇿賞<lb/>
足下誼不因人取封故毅然引組而遲遲也及見賊已<lb/>
平四方無虞復請為南宫郎當此時自視四體不啻岱<lb/>
<pb n="KR4d0021_WYG_050-13a"/>
山重則事親亦固然令父必前言以自信雖然忠孝者<lb/>
天爵也取之難兼今世享人爵太過以為畏足下全邀<lb/>
天爵正恐取舍先後之未然也王尊取忠則不盡為孝<lb/>
王陽取孝則不盡為忠古之人肯遺力待後人哉以不<lb/>
可兼故也縣官革五代流弊擢儒將與武夫參用自劉<lb/>
平以來未有赫然為國柱石者今所瞻望惟足下與劉<lb/>
恩州耳足下又偃蹇引去世謂儒者果無人焉願足下<lb/>
思之然已為足下極言于上慮臺旨必切郤所奏敢以<lb/>
<pb n="KR4d0021_WYG_050-13b"/>
書豫開足下意其諒之不宣<lb/>
　　上吳大資書<lb/>
比承還祕殿舊職復守陜郊讓不得報即引而西自止<lb/>
官下以來動止何如良棟大璧非期于必用而明堂太<lb/>
壇其舍諸帝簡具瞻之任有以而然伏冀妙用純粹永<lb/>
光眷倚之重慺慺守塞巳一期幸無他然白頭與噲等<lb/>
伍螽股衰怯末如何<lb/>
　　上賈安公書<lb/>
<pb n="KR4d0021_WYG_050-14a"/>
慶懇已具啟事不敢重煩即日䝉恩職事粗辦斥候頗<lb/>
晏然大府申約嚴明百吏凜畏賊盜少營伍安諸道守<lb/>
邊之幸也弊州倉廩素之昨縣官許作五嵗計今巳督<lb/>
吏便糴未知可盈厥數否若食足亦是禦賊一端至城<lb/>
池樓櫓已經營整緝明年差可完固矣騎軍人多馬少<lb/>
三分其數而馬居一一分之中病老半焉中國所長惟<lb/>
有强弩今乃步卒至少與騎軍一例住招比上書言之<lb/>
不報其軍無馬終不可為步所習異故也馳逐當得精<lb/>
<pb n="KR4d0021_WYG_050-14b"/>
騎今馬少而不精踏疆當得步卒乃闕而不補太平久<lb/>
弊事相仍不肯改張類此幸相國試籌之某衰老怯懦<lb/>
未得罷歸日虞隳官以忝知已殘史未了或得卻歸闕<lb/>
下畢刋修之業亦幸也庸敢望耶肝膺非筆墨可寫怊<lb/>
悵怊悵不宣<lb/>
　　上李相為撰燕子樓記書<lb/>
尚書刑部員外郎直史館宋祁惶恐竊惟相公以大猷<lb/>
全德丞弼兩朝以善經美化倡導羣辟彭門巨鎮為國<lb/>
<pb n="KR4d0021_WYG_050-15a"/>
東藩均賢倚重乆煩耆艾而報政之裕考室其興攸芋<lb/>
而躋實輪且奂馳索斐狂之作俾謹日月之傳聞命淹<lb/>
時屬辭無狀且念楚宫揆日列在國風趙室歌斯著于<lb/>
禮典皆立言足志故千古克傳今兹訂況有殊前範經<lb/>
始邁于衛晉而稱道非詩人大夫之賢所以含毫沮恧<lb/>
久而不獻然雄成悦使之績不為無文而廢輒譔定記<lb/>
草上塵省覽審若疎謬蕪累恐辱琬琰伏望掇去别咨<lb/>
名才誠區區宿昔之願嵗隆日晚蕃嶽靖安望副具瞻<lb/>
<pb n="KR4d0021_WYG_050-15b"/>
保御和理<lb/>
　　與友人書<lb/>
帳犀至辱教欵披咀忘倦知軍壁務簡神用康和固已<lb/>
慰逺懐之心寧徒為納褚之藴矣來誨訝音驛之少蓋<lb/>
有由然僕二年來尫瘵纒痼畧無聊賴仲秋灼艾三次<lb/>
方克少安逮此冬序寖完彊力故儔相見無不閔其疲<lb/>
瘠白髮在鬢月摘十數莖則知少壯一過遂及衰彫矣<lb/>
今兹情態與五年前異矣君候望我以苛禮容未之知<lb/>
<pb n="KR4d0021_WYG_050-16a"/>
耶邊土早寒戎幕多裕把酒開口誰與相歡善護興居<lb/>
用副䖍祝人囘謹奉狀謝仍咨訊後動止<lb/>
　　上杜密直書<lb/>
謝懇具啟兹不申敘嗣覽别幅彌見勤喻明公安節素<lb/>
履著于朝野美績隆望式是方維而乃恬處難進哲人<lb/>
君子無入而不自得也甚休甚休然而議者不以明公<lb/>
淹恤為慮而以臺家未召為恨天下之寶庸為天下惜<lb/>
之伏冀愛神嗇慮慎持齋疾以副悾悾之願心有精妙<lb/>
<pb n="KR4d0021_WYG_050-16b"/>
非筆舌所宣恕此粗略<lb/>
　　囘天台梵才大師書二首<lb/>
惠新詩格力老雄不任欽伏偶答秋興十章并邀翰長<lb/>
胡武平同作聊助道齋清諷此乃掉戰公更當出師否<lb/>
噱噱詩序中有公資能詩今石刻乃公資于能詩若添<lb/>
于字不成語切冀滅去<lb/>
比得教并近詩累番啟封熟玩洒然如眉宇之相對也<lb/>
承病惱益怯護念後進道化流行欣慰兼之僕晚聞悟<lb/>
<pb n="KR4d0021_WYG_050-17a"/>
衰疾萃于末年髮白皮耉不類平日朝未棄捐得復還<lb/>
近班公又老卧故林無再相見之期推是筆札時通可<lb/>
代清晤公其因南風之來時附慈誨為僕之醍醐澡溉<lb/>
俗諦云餘則勤糜藥珍重安穩不宣<lb/>
　　囘楊秀才書<lb/>
祁禍遘不天孝虧養志竄先廬而待盡指螬李以偷生<lb/>
營魄震遑冥襟瞀亂變儒裘氏曽無競墨之功俯手周<lb/>
南遽奉成書之託清暉奄謝危涕無從慨握手以何言<lb/>
<pb n="KR4d0021_WYG_050-17b"/>
分閉關而郤掃幽憂中潰摧裂日増膏以明而自煎匏<lb/>
因繫而不食槁項黄馘徒極于困窮葛被練裙未知夫<lb/>
自振永言淪塞合軫眷私宗禮茂才凝粹道樞垂光後<lb/>
域嗣關西之洪胄酌泗北之浚波解牛三年固有游虗<lb/>
之技養鷄十日雅多恃氣之心挺秀業以自髙鬱雄飛<lb/>
而且久不謂未忘求舊逺辱贈言大形推挽之辭掞舉<lb/>
陽秋之飾堅踰投漆利至斷金雖逖仰于風聲若躬聞<lb/>
于謦欬致之佩服安敢弭忘夫何不肖之流可辱非常<lb/>
<pb n="KR4d0021_WYG_050-18a"/>
之遇再念西河索友嘗接游從東都受詩素聞風義横<lb/>
經馬帳識夫子之文章接武鱣庭辱郎君之謙下違離<lb/>
未幾蹇剥相仍悼脩夜之不暘憤瓌姿之晚就永思素<lb/>
志何異空言而又特軫賤軀逺形縟旨念棲遲于衡閾<lb/>
許翔集于慶門俾就素功克揚遺懿況祁定交滋久慕<lb/>
義寖深附腹背以求安充海淮而俟化吳中子布雖有<lb/>
愧于大巫西漢倪寛本無辭于都養緬惟懿義深契夙<lb/>
心其如視四壁以無資售一錢而未直困淮隂之蓐食<lb/>
<pb n="KR4d0021_WYG_050-18b"/>
適足包羞駕龔勝之私車安能致逺用兹循省益懼淪<lb/>
胥既援手以未遑徒撫心而自惋仰惟多可俯諒由衷<lb/>
緹律方初青陽肇啟攷祥之吉諒脗合于清襟冲氣之<lb/>
和故克充于大宅更喜加愛以副願言歡益末由悁凝<lb/>
増劇<lb/>
　　上侍講孫貳卿書<hi>案本傳祁以孫奭薦改大理丞國子直講當在此時</hi>
二月二十三日景陵幕佐宋祁不敢顯然布幣有請竊<lb/>
因伯氏附書以私于下執事祁聞多材輯而華厦構衆<lb/>
<pb n="KR4d0021_WYG_050-19a"/>
籟號而大樂舉黎獻竝而本朝尊故一木無當于概霄<lb/>
之巍榱椽不得而不備徒歌無當于摐金之盛曲張不<lb/>
得而不諧妄人無當于搢珽之儀官師不得而不具必<lb/>
待豫章之幹則匠斤有時而輟必須嶰隂之琯則伶簫<lb/>
有時而黙必竚巖築之賢則邦采有時而乏故善工不<lb/>
擇枉曲揉之以就效知音不廢清濁縱之而投雅至鑒<lb/>
不斥莩賤詭之而貴功用能收造天之髙明鼓蟠地之<lb/>
盛則暢横古之休烈三者殊用其揆一也國家翕受葆<lb/>
<pb n="KR4d0021_WYG_050-19b"/>
命混同綿㝢以三代文物昭明其志以萬方圖籍怵懼<lb/>
其動乾粹坤厚金輝玉振南薄鳶海北戴斗極恊氣所<lb/>
薰甘澤所漉淪骨至髓囘首面内聖上以帝虞光華之<lb/>
懿執周家彊競之道動循審訓以當大卞故號榮容典<lb/>
烽涌電照雖臣下使自盡而不敢少望清光方且退託<lb/>
不明思近有德伏惟侍郎明公内挺國器親逢聖旦以<lb/>
卓詭切至當上之心以光輝篤實司邦之直入則從容<lb/>
言天下之事出則開陳使人主自擇負日月垂虹蜺至<lb/>
<pb n="KR4d0021_WYG_050-20a"/>
誠淵冲盛氣玉色非聖上敦敏聰睿皇矣臨下不能倚<lb/>
執事之重非執事華皓魁壘毅然一節不足引聖上之<lb/>
顧君臣感㑹夐古無比天下之譽四面而至當此之時<lb/>
衆善可裨國論必經公慮片言可遡治本必關公聽雖<lb/>
輯材之急號籟之竚竝獻之尚弗先于此則執事之純<lb/>
誠素藴已可知矣將欲市骨求駿得十取五收憔悴以<lb/>
備姬姜之闕施根柢以充萬乗之器宜乎鄙生距躍末<lb/>
路徘徊盛時希衝風之末求一割之利不為過矣惟明<lb/>
<pb n="KR4d0021_WYG_050-20b"/>
公少加憐焉祁生而駑疴長而屯險進與仕次見羈簡<lb/>
書跕翼愈墮捫竅都塞日親簿領之猥蕩為風波之民<lb/>
其惷愚冥煩則明公識之心也雖然自謂先狗馬填溝<lb/>
壑未知效死之所插齒牙樹頤頰可陪諸生之後又況<lb/>
年厯之尚壯筋力之未衰乎方今學術頽陵緗素刓敝<lb/>
上不能抗處士之議下徒以充掃除之器況能謀王體<lb/>
恊天載見之于行事喟然動衆心者哉頃者臺符屢頒<lb/>
欲得明曉經術之士以備訪逮公卿大臣未聞以士為<lb/>
<pb n="KR4d0021_WYG_050-21a"/>
薦且夫察伯樂之圖者千載無一驥詭王良之遇者一<lb/>
朝獲十禽必也無其人則願以鄙生為請今歸窮上叩<lb/>
唯命是聽執事其剪而棄諸草莽亦惟命以人而廢其<lb/>
言亦惟命若惠顧一日之雅徼福先君之祀拔于煨燼<lb/>
生以羽毛請為上言俾塞詔旨使得充下館備冗列游<lb/>
精藝文畢力補掇長言足歎紹乎崧髙掇要著篇别其<lb/>
朱紫則是執事于我生死人而肉白骨也至于摩頂踵<lb/>
隳肝膽以報厚德刖鄒魯之士多能言之不足以煩省<lb/>
<pb n="KR4d0021_WYG_050-21b"/>
覽直攄憤懣以上左右執事其辱裁之不宣<lb/>
　　答友人書二首<lb/>
癯薾孤生羈僑外邑苟延危喘未遡幽墟甚邇有朋無<lb/>
階修問公初二兄忠利惻發慰誨薦臻招其離魂還之<lb/>
司命約禮申勉振乏垂矜雖哀憒之積中知銘藏之有<lb/>
在頽俗不競聞風自敦寧惟支離獨荷存䘏者已曹事<lb/>
殊冗仕路所基慎夏加重至禱至禱<lb/>
祁泣血再拜頃嬰家艱歸伏田里未就殞滅苟闋朝昏<lb/>
<pb n="KR4d0021_WYG_050-22a"/>
期祥過駒生意如髮平昔恩館自絶訊函亦祈仁者寘<lb/>
諸禮外比者聞于道路承集寵靈正位冬卿出屏王室<lb/>
天下儒服抗音流詠祁執喪雖苦荷德是深方倚苫廬<lb/>
不獲躬拜節下卑情無任震塞攀違之至<lb/>
　　囘李從著作書<lb/>
自辱書教勤勤懇懇慶其進又䘏其退終于慰且安文<lb/>
美意周熟復彌日然似與僕行事不相儲故粗舉一二<lb/>
以曉僕愚且陋無可比數上不知其駑由孤生未十年<lb/>
<pb n="KR4d0021_WYG_050-22b"/>
使著籍司馬門又五年䑛筆螭下當此時諸老生刮眼<lb/>
駭嘆謂能自結明主迭奬互成遂使名浮于情屬公序<lb/>
自學士參宰政上獨念他日進擬必以親避則抑不得<lb/>
官是以翼日有天章之除僕既荷不貲之恩日夜惟省<lb/>
自專矣不可不自愛故孤立絶私辭劇職就閒處窒謗<lb/>
虞隙恐孤主上所以擢任之意㑹右鄙小警朝議過䘏<lb/>
其勤臺閣之才往往持節走塞下視方畧僕見上憂勤<lb/>
如此竊不自安以為材者行智者慮拙者助則賊不足<lb/>
<pb n="KR4d0021_WYG_050-23a"/>
滅因請間伏青蒲上願試守一郡盡力率歲賦安元元<lb/>
佐調度之餘上輒可之事下丞相中格者數月適㑹公<lb/>
序罷去俄又僕得請壽春是以議者未究其詳皆謂僕<lb/>
軋于當路而弗獲升非也僕素自為計使然也且吏二<lb/>
千石古諸侯之貴百吏六曹仰而承風褒善良檢憸猾<lb/>
逮瘝詔瘠以佐縣官詎可為輕耶董仲舒蕭望之世以<lb/>
為如何人皆經為之以名自顯僕顧材譾第畏不職耳<lb/>
使少知治體也誠樂處之願足下慶我而已至乎慰安<lb/>
<pb n="KR4d0021_WYG_050-23b"/>
相勉則愛至者踊躍為之僕不敢辭詩曰大夫不均我<lb/>
從事獨賢僕乃今始得與搢紳諸公均賢共勞決非介<lb/>
介于此處既已解足下并以為謝<lb/>
　<lb/>
　<lb/>
　<lb/>
　<lb/>
　景文集巻五十<lb/>
</p>
<p>
</p>
  </div>
<div>
<head>景文集巻五十一</head> <lb/>
    <p>
<pb n="KR4d0021_WYG_051-1a"/>
欽定四庫全書<lb/>
　景文集巻五十一<lb/>
　　　　　　　　　　　　　宋　宋祁　撰<lb/>
　書<lb/>
　　慰梁同年書<lb/>
祁頓首去年仲秋脩書講好辭固宜答道遠有忘筋駑<lb/>
節疏懶與慢會因循軋思闕脩報章近者希凱到都復<lb/>
紆手教垂諭情㫖彌篤感愧兼盈承紙尾之緒言結盆<lb/>
<pb n="KR4d0021_WYG_051-1b"/>
歌之凶變情所鍾者痛當奈何矧惟髙明鼎盛年徳鰥<lb/>
目抱不眠之痛桐枝有半死之憂此河陽所以悼亡孫<lb/>
楚以之增重至於達觀或不皆然西方有人以情愛為<lb/>
纒縛漆園之吏譬生死於浮休用是而觀則人事芸芸<lb/>
徒一大夢之未寤耳又胡竊竊然執幻捕影自生莛楹<lb/>
之别哉伏料髙懷已索斯妙時有所滯敢用此規縷縷<lb/>
之誠不獲文致至悚至悚<lb/>
　　上外兩府書<lb/>
<pb n="KR4d0021_WYG_051-2a"/>
祁惶恐陪輔宻邇旦暮剽風謡之末恭承保御和理臻<lb/>
集多福區區庇仰私用為欣比間改圖三事縉紳莫不<lb/>
南溯然而尚領藩要者葢天意以耆舊更任不欲頓煩<lb/>
廟廊之重文執事委逺時柄以完冲尚今兹坐鎮切為<lb/>
執事安之但官守拘縻不獲一侍翹材之論此焉瞻悵<lb/>
與時偕極郎吏禮具别幅恃眷敢以重申<lb/>
　　與王秀才書<lb/>
仰祗職居不逮私禮傾遡聲槩詡存鑒寐遽數不能終<lb/>
<pb n="KR4d0021_WYG_051-2b"/>
物盡言恧於無文所以臨風永歎捉筆中罷者數矣邇<lb/>
來履中不審何似夫福有基者天所嚮道可悦則戰而<lb/>
勝材以七年後露否及九爻而傾此數事者自兄度内<lb/>
耳固不云也若其荆玉本以禮天岱雲止乎潤物今以<lb/>
良工未睨潜蟠未階便欲藴璞永已觸石不發此輒生<lb/>
所以為邦惜士而助君張目也况山臺樂徳之際雉梁<lb/>
歎時之秋勉終令圗以取來譽千萬千萬信信聊此咨<lb/>
問<lb/>
<pb n="KR4d0021_WYG_051-3a"/>
　　上安道張尚書六首<hi>案宋史列傳張方平宇安道</hi>
自承天水之命側聞固讓讓不免巳過闕將遂西讓之<lb/>
固善讓而不固免亦善雖僕為閣下計亦無易此道有<lb/>
伸屈時有鈍利不可迕也但暑赫若此又有次舍之勤<lb/>
得無憚耶或可須秋行否緣奉侍尊府理宜審穏以是<lb/>
執嘵嘵者可乎閣下圖之某到鄭一期病乃過半尫癯<lb/>
殊可駭也懇侍面乃究肆覲方䖍千萬慎愛不宣<lb/>
比日敲藴體中如何承已陛辭必外舍稍稍辦嚴矣逮<lb/>
<pb n="KR4d0021_WYG_051-3b"/>
侍話言日日以冀某䝉免幸無他民間閔雨佁儗坐閣<lb/>
下頗不遑癯老日侵歸計未能具冒祿娑婆此嘲何時<lb/>
可解須相見究言之不宣<lb/>
祁久病不聊生昨見故人不啻距躍之三百也然耗氣<lb/>
疲神未克支久是以不敢㽞追蓐之行撫枕騷悵情不<lb/>
能巳僕之病方力恐不能自還幸而未死方丐解官就<lb/>
醫藥夢幻泡影素了斯理不足為怛但所藴未申不能<lb/>
忘懷云願閣下早歸三事為有道者帡懞庶舊物此時<lb/>
<pb n="KR4d0021_WYG_051-4a"/>
一見存錄也慎齋戰疾三者皆閣下所長僕無以獻言<lb/>
惟乞加思而已若處僕者則閣下已賜開喻更不干請<lb/>
西道次舍尚賖寵奉尊府想不為勤<lb/>
比帳下東還被敎渠渠累紙亟啟疾讀釋然若利箆之<lb/>
刮翳雖臨玉池入金屋不翅其快也祁甚愚何以堪之<lb/>
閣下旁適而多可謂僕可敎者引内藩籬而遂示奥窔<lb/>
宜僕怖河漢而未敢前也未敢前者正懼寵辱喜懼痞<lb/>
懣結轖於胷中袪濯未盡時時為氷炭竊舍不得盡如<lb/>
<pb n="KR4d0021_WYG_051-4b"/>
閣下所敎而為負耳然敢不自勉焉外物蚩蚩元無痛<lb/>
癢在已彊引客以慁主破所重成所輕真可鄙然但知<lb/>
之易行之難行之易終之難頼僕年長閲事亦多矣悟<lb/>
之在勇不在遲閣下按車而行僕他日願執綏焉僕三<lb/>
到玉堂署雖日嚴近然實閒安使以無何有之鄉比邴<lb/>
生六百石為已過矣此月二日入謁纔勝舞拜自此庶<lb/>
殘喘尚存云勿念<lb/>
月中遽傳書教存慰諄諄不啻與謦欬接承比來玉體<lb/>
<pb n="KR4d0021_WYG_051-5a"/>
佳宜甚休且因從祀對一二故人悵然念衰冗之在外<lb/>
也然足下明哲僕與知之故僕之遠守宜足下憫而思<lb/>
也僕於世事素昧往徃以拙取憎直招怨以踈謬為人<lb/>
斥且排内自省亦何負於心然益知詩書之不可盡信<lb/>
也片文隻字僕不敢讓今憔然乗邊適其所短幾何不<lb/>
諉司敗耶方欲以此訴足下俄聞有秦亭之行則間闗<lb/>
騷牢不待僕言而足下自嘗矣曩相攜霄漢今相䘏梗<lb/>
蓬可噱噱大笑哉大抵士出處進退誰為才不才惟言<lb/>
<pb n="KR4d0021_WYG_051-5b"/>
命者近之命者亦偶然耳旣偶而然是不常然故古人<lb/>
謂之天天而不我推之曰命僕今過知命旣六年矣雖<lb/>
甚愚寧不少知故確然以忠信自信窮歟命也逹歟亦<lb/>
命也未始戚戚乎胷中嘗聞知恥者近勇僕將知恥矣<lb/>
念與足下别且數千里相見何時輒道此以佐足下之<lb/>
鼓而西不宣<lb/>
比聞東還納節謂便入輔政機今乃囘蹟計臺意者欲<lb/>
執事周知天下盈虚輕重然後付魁柄總方略翊戴天<lb/>
<pb n="KR4d0021_WYG_051-6a"/>
子而為賢宰相也民瞻顒顒徳望已儲惟冲用神觀以<lb/>
副縉紳繫仰衰老在遠禱戀以之不宣<lb/>
　　文裕待制書二首<hi>案木集張藴碑銘文裕乃其次子</hi>
間得答敎承朝謁外體况佳彊釋然喜莫如之拙文上<lb/>
呈殊不加詆竄云何今繕錄納上誠無以暢克構之永<lb/>
懷發九原之幽光非不勉也技窮此耳侍面未有時安<lb/>
養道和<lb/>
中金之賜乃孝子仁人之贈不容為讓僕有一説今文<lb/>
<pb n="KR4d0021_WYG_051-6b"/>
裕方立石造樓百用差廣僕願囘獻左右以助成兹役<lb/>
亦朋友通財之義幸悉病卧窮簀自冩不得某自六月<lb/>
十四日苦寒痢迄今四十餘日未能平肌肉瘦盡惟存<lb/>
皮骨方謀解官尋醫以救殘喘餘不及一二<lb/>
　　代囘鄭州陳相公書<lb/>
伏奉去月書敎以將致所事露章上聞垂顧宰僚并示<lb/>
餘誨詳究沖執彌用震驚竊惟相公執事耆範元功出<lb/>
藩入輔雖髙年俾艾而圖任方初天輸福善神明增茂<lb/>
<pb n="KR4d0021_WYG_051-7a"/>
寧容遂抗遐節弗顧具瞻推求典册實有前比在漢丙<lb/>
吉胡廣在唐英國汾陽皆勤勞王家恩不得謝以今訂<lb/>
古何所致疑黙料聖襟必有褒答惟上體眷佇即廢素<lb/>
懷縷縷乃誠與朝野均望謹奉手記陳謝不宣<lb/>
　　回李端明書<lb/>
自去七月到官下見州人于時秋陽酷甚病悸交戰日<lb/>
闋一日中心益不聊迄冬體稍彊力乃始親事而郡大<lb/>
訟劇十倍他治毎上黄堂則鈴史執簿魚貫而前卯坐<lb/>
<pb n="KR4d0021_WYG_051-7b"/>
至已乃食未坐訖申乃息本圖藏疾反更職勞牽免愚<lb/>
暗不能無悔但聖恩寛大依違涵養即日未煩司敗耳<lb/>
又年長來智慮昏懈或時有不得已作書謝京師一二<lb/>
貴人過三紙則黑花滿眼筆不得下嗟夫壯時一過駛<lb/>
若鳥飛前去衰景直不蒲五則身外譽沮又將規規焉<lb/>
銖較毫計得不為可笑人耶惟是平昔交游以文史相<lb/>
樂者毎風月嘉踐裴囘念至則怊然久不能平適會里<lb/>
人自韓城來出君侯手書兩紙亟啟疾讀曠如披瞽不<lb/>
<pb n="KR4d0021_WYG_051-8a"/>
以孤外眷之一情收函馳想感溢肝膈且許近甸君侯<lb/>
鉅賢均勞作鎮稔飫民望宜其神勞斯人式歌輸和叢<lb/>
美日介而福況上之倚而相舊矣君侯雖欲避去其可<lb/>
得耶惟千萬慎疾以須進拜若僕也不佞始為君侯推<lb/>
轂自經生入書林陪從官切劘博約十九年矣而材不<lb/>
副位謗由申發尚得以吏二千石退守近藩揆之空踈<lb/>
所獲已多若君侯以為無大故不棄猶冀入輔之日為<lb/>
改僻郡使煑藥扶衰以全吾軀俟夫五六十乞朝還職<lb/>
<pb n="KR4d0021_WYG_051-8b"/>
歸三封之下以奉墳墓夙昔之志也凡不知命者聞此<lb/>
謂為不情非君侯知心亦不及此惟垂卹之幸甚<lb/>
　　上葉道卿書<lb/>
别日如馳行復三晦乃心凝黯譬枵飢然兹固不一二<lb/>
述也惟行臺止部必驅按屬城上班條詔次卹民癠威<lb/>
與愛克斯人大和則福咸宜而神所樂矣祁仲秋朏勉<lb/>
與朝叅寖及霜序積完筋力毎念病者宜藏山藪賢者<lb/>
當服王庭僕之與君反此㽞去兹又㥏於珥筆恧乎續<lb/>
<pb n="KR4d0021_WYG_051-9a"/>
貂也雖然代言須才正應期闋暮召惟千萬良歸為吾<lb/>
道寵光䖍企䖍止<lb/>
　　上陳州晏尚書書<lb/>
祁惶恐奏記尚書執事伏念經道右馳孤懷南住迫分<lb/>
爾職遂限所天時剽徒謡聆樹嘉政旣大庇於善俗復<lb/>
見勞於明神福祿具蕃優游至適比華從事至具道執<lb/>
事因視政餘景必置酒極歡圖書在前簫笳叅左劇談<lb/>
虛往酋句暮傳第養園吏天倪之和不䘏漢人淮陽之<lb/>
<pb n="KR4d0021_WYG_051-9b"/>
薄非天宇㤗定國爵屏榮疇及是耶然有樂者居且同<lb/>
憂無愠者後將復喜人望彌切皇揆斯隆苟舊人是圖<lb/>
則政將焉往鴻渚詠曰歸之句龍門期可見之榮今兹<lb/>
少㽞願姑安節不任區區瞻禱之至<lb/>
　　上外任兩府書<lb/>
懇素略具前幅祁連年多病生意不聊托兹有痊漸復<lb/>
强力阻奉閒燕出入三年眷然餘風戀與弱劇雖聆易<lb/>
地全晉任寄愈隆然議者以邦華國範不容久外乏我<lb/>
<pb n="KR4d0021_WYG_051-10a"/>
兼濟更為藩垣有道之人鬱悒均悵惟希葆嗇和粹俾<lb/>
熾福祥歸步槐庭徐穆天載斯孤生之至願<lb/>
　　回章相公書<lb/>
使至伏䝉台慈特賜手教并鄧國太夫人功行一通且<lb/>
以先逺有期特令譔述誦誨祗命震惶無所竊念某一<lb/>
介䝉淺樸學陋孤由章句篆刻之㣲承訓謨演潤之乏<lb/>
用過其量憂倍於勞姑以上荷包荒之仁次庥宰物之<lb/>
施吮毫漬牘苟塵官守若乃圖金刻石叅訂史篇奉揚<lb/>
<pb n="KR4d0021_WYG_051-10b"/>
慈闈髙世之風追慰寒泉終天之感則碩彦鴻筆朝有<lb/>
其人區區小才曷足以辱必若驅蚊負嶽課斗挹漿非<lb/>
獨露輒生無實之譏亦以累明公必器之使敢希恩造<lb/>
曲垂矜免自餘悃幅即俟涓日請見更申敷叩<lb/>
　　上宋資政書<lb/>
自間台坐稽奉信函比領風謡審安福履病悰㣼怛差<lb/>
用為慰西都舊多麗籞名園寶坊勝字伏計臨撫之暇<lb/>
駕言造適足以攄幽藴擯世紛彷徉蕭散助嗇和理然<lb/>
<pb n="KR4d0021_WYG_051-11a"/>
後徐副羣望還總鈞陶誠中外至願非獨孤生之拳拳<lb/>
也<lb/>
　　葉道卿書<lb/>
上春獲故年仲冬賜敎一函續於遞中奉季冬親筆及<lb/>
和章一解窮繩發視歡無有量非寄通遺迹久要不忘<lb/>
者疇逮此耶申詠來什尤為傑思褒愛之外自存清警<lb/>
敢拂簀笥之塵藏弆永為至珍追訟所獻通昔慙疚唱<lb/>
者虚往和者實歸永言恭佩期於無斁矣承行臺按察<lb/>
<pb n="KR4d0021_WYG_051-11b"/>
之餘調甘焬和两荷繁祉盖光亨之有聞也輒因逺客<lb/>
持信咨此日動止<lb/>
　　上西洛宋資政書<lb/>
迺者閣下奉違禁塗榮主㽞籥即道孔邇開府載嚴乗<lb/>
春布和嚮用五福聞問欣竦實百倫輩某近緣假令控<lb/>
誠於朝獲賜告休展墓韓邑泝渠登陸出入再旬北還<lb/>
上臺官事叢併叅候之禮罔獲具通然至仁矜憐自必<lb/>
䝉恕重念暌違台席黯結士林疏宗下才尤失存庇飢<lb/>
<pb n="KR4d0021_WYG_051-12a"/>
渇敎導無可寄言但隂萌於心銜徳無改西迎之日得<lb/>
與棄席踦屨累舊恩於門下則私誠畢矣韶序滋晚惟<lb/>
祈體國自愛辱知不敢更具公式<lb/>
　　致同年書<lb/>
曏之為别倐半期矣内纒創潰日就衰薾墮顛耗目玩<lb/>
日恫辰譬墜雨寒灰無復溯霄塗揚氣燄矧能睨英俊<lb/>
之規交箋檄之禮哉就欲招還魂馳列衰緒未足自達<lb/>
况乎有文同年十三兄至仁根心髙義跨俗逺自江外<lb/>
<pb n="KR4d0021_WYG_051-12b"/>
薦流書指理卹加等愛奬踰涯必欲肉其枮胔相其埏<lb/>
埴諒非心照曷臻此焉早孤之人生意久索平昔典學<lb/>
寖為空疏㷀㷀向隅宣謝無究惟賢者恕其不及可也<lb/>
竊知便時都邑夙駕西轅方將䝉露窮秋叱馭難道以<lb/>
半漢之壯屈羈縻之冗時有未偶處之何疑惟冀含徳<lb/>
毁方陶襲天粹循塗陟狀亦足雪鴈門之踦矣荷顧惟<lb/>
舊敢以此規至䖍至䖍<lb/>
　　葉學士書<lb/>
<pb n="KR4d0021_WYG_051-13a"/>
自嬰家棘久屏農疇翫日悼生扶衰續喘近於季夏已<lb/>
及外除病腠甫興神明都耗早者亦聞道卿君侯奄遘<lb/>
偏罰結痛終天顧禮自支順變為正自僕苫函未幾山<lb/>
陂且長匍匐莫伸賵襚都闕日省内訟不啻刺芒仁人<lb/>
多恕諒其不及比榮侍外履用持勝某畸人也蹇難齊<lb/>
汩志局摧頺齒䟽髪秃理當藏疾山藪所以戀戀梁稻<lb/>
者直以細孺仰給有飢寒之累耳必揆秋杪入服官經<lb/>
切恃眷愛敢殫㡳裏清親匪邈他略不書謹此伸謝<lb/>
<pb n="KR4d0021_WYG_051-13b"/>
　　四田太傅書<lb/>
比者大傅執事取路蔽藩休徒征傳畧兹道舊俄爾傷<lb/>
離藥餌不足止過客之行山水有時愴將歸之送乃心<lb/>
如結曷日而忘重以去國㷀㷀驚年晼晼一以悼功之<lb/>
弗立一以遭謗之未明愊臆於中紛驚可畏博簺挾册<lb/>
共有亡羊之嗟茂李僵桃同救蠧蟲之食此為悵恨夫<lb/>
復何云揺落寖深寤興自愛<lb/>
　　丁王張三學士書<lb/>
<pb n="KR4d0021_WYG_051-14a"/>
祁雖已入直然猶苦河魚適謁急灼艾潰膚以逐寒疹<lb/>
墜賜詩筆距躍無量方呻偃中輕率蚩鄙上酬嘉貺輒<lb/>
用通聞他懇區區俟侍坐索言之慎疾之戒敢不題衿<lb/>
　　賀周叔韶書<lb/>
屬疾再嵗在告半朞憂從中來老與衰併聖恩寛疾司<lb/>
命添齡收錄尫殘牽復嚴近榮在願表毁集譽前見月<lb/>
之牛憚暑先喘似檀之木䝉伐恐殫尚賴至仁毎亮孤<lb/>
蹟未死而活再造難酬何圖列邸之英緬懷適舘之素<lb/>
<pb n="KR4d0021_WYG_051-14b"/>
猥枉詢問垂卹羈平諦耳立言欣著悰感脩門已入旁<lb/>
資下些之詔窮鳥何知冀奉永年之祚官屛重奥邦制<lb/>
謹嚴通謁莫從臨文難叙<lb/>
　　淮南知府龍圖書<lb/>
比已奉訊䝉賜敎累紙似與一介行人遷次相差詳味<lb/>
諄款何顧䘏厚而風誼重也承以割愛故引去劇任然<lb/>
理有不可奈何者逹人須推遣之抑慈懷無益之念以<lb/>
完至和此朋游所至望淮南差近仙里嵗定俗安聊棲<lb/>
<pb n="KR4d0021_WYG_051-15a"/>
偃以竚柄任邇日苦寒次舍尤宜護玉體老夫塊然未<lb/>
還黯戀皆極謹此祗謝<lb/>
　　上賈相公書<lb/>
盛暑歊溽不審履用何如惟太和優優百順是酋屹山<lb/>
立而喣揚休也祁即日䝉恩外所部州縣蠶事穡事粗<lb/>
及十六七澍澤未沾然穀頗能旱仰賴美化必冀有秋<lb/>
塞候汔寧盗賊不作想台情深所怡慰伏乞安適時令<lb/>
垂副具瞻下情叩叩<lb/>
<pb n="KR4d0021_WYG_051-15b"/>
　　淮南龍圖學士書<lb/>
四帥府棊布河渭僕與足下相次假節而來祕禁聨官<lb/>
髪鬚均皓今足下避劇就間全舍太和巻藏大猷更為<lb/>
脂膏雖哲人勇退蒼生其謂何承追蓐南轅行邁有日<lb/>
老夫塊然未還騷騷愴懷可一二索言耶次舍暴露尤<lb/>
宜愛䕶眠食且慮公議外迫足下亦不得髙枕自如召<lb/>
節西走光輔王室此搢紳素望矣歸風之北翹聴吉音<lb/>
謹手啟奉違臨紙不能盡<lb/>
<pb n="KR4d0021_WYG_051-16a"/>
　　觀文㽞尹尚書學士書<lb/>
使人至被書教收䘏諄勤乃情銜佩承燕居外百貺具<lb/>
宜茲固天輔仁而神介福也祁乗鄣四年得罷又令待<lb/>
罪西南自謂才則衰暗已試自言不才即涉憚行婆娑<lb/>
冒寵尢用慙汗已止三城一覲公序丞相宿夕蓬累當<lb/>
西冀因緣舊恩擁篲門下盡區區之素<lb/>
　　脩注唐公學士同年書<lb/>
祁到闕下殊匆匆聞還臺欲一望顔色訖不如素又䝉<lb/>
<pb n="KR4d0021_WYG_051-16b"/>
幸臨復失走迎祁今悵恨唐公婆娑方多歴年乃今夾<lb/>
螭珥筆始否終傾大慰士望千萬攝護安服寵名為斯<lb/>
文大厦冒殘臘西走諸况自如白髪據鞍非叱馭時有<lb/>
愧而已<lb/>
　　曽叅政書<lb/>
前巳叙别伏䝉手敎訓撫周悉羈禠之危差得自安然<lb/>
去城闕違親戚惘惘不能無别離意此自長年常情所<lb/>
不免至於進退大分則坦然付之於天使舉而見排何<lb/>
<pb n="KR4d0021_WYG_051-17a"/>
所沮舉而見譽何所喜决不為大鈞之深念也所賚賮<lb/>
禮過厚謹用拜賜不任感荷之至<lb/>
　　張中行屯田書<lb/>
别已一朞凡兩得訊諄諄存敎有兼於常某拙且愚不<lb/>
能取合當世不意足下箴警覆䕶若此自顧亦未知以<lb/>
不肖無用見憐耶或果萬有一可取宜收之於朋友也<lb/>
僕在屯已三嵗未得歸然悉心於官不敢遺力人謂之<lb/>
是僕亦不希進人謂之非僕固不卹退年老意衰惟待<lb/>
<pb n="KR4d0021_WYG_051-17b"/>
罷去日乞身退從罷農漫夫以養天年僕既自待如此<lb/>
彼娟頰謗脣又奚能輕重僕哉中行知我深者故及此<lb/>
終不為他人言也相見未有涯悁悁叵奈何方春順爱<lb/>
　　上杜相公書<lb/>
久不叅訊乃心愧惕比春暖履用榮嘉伏念違臺坐凡<lb/>
五易年塞下雖静一然軍中亦匆匆相仍不得頻走一<lb/>
介問左右非敢怠力不逮也伏惟深賜矜寛祁即日䝉<lb/>
恩公私粗如但才短任劇未克罷去為憂他非敢䘏敵<lb/>
<pb n="KR4d0021_WYG_051-18a"/>
君長新立猜阻内訌惟朝家未有意於乗弱攻昧故列<lb/>
屯諸校得髙枕云相公與國休戚輒此及之趨侍未前<lb/>
惟保御戩榖進享萬年之遐區區不宣<lb/>
　　上昭文相公書<lb/>
祁忝學士一十二年内外無黨助孤立在朝惟相公諒<lb/>
其本末且生多病性懦怯恐不可久叨劇任又天禀疎<lb/>
拙不能附離權貴邊境難測雖百務俱辦一事有失則<lb/>
羣怒赫然前勞並棄矣况其本來文翰諸生不習軍旅<lb/>
<pb n="KR4d0021_WYG_051-18b"/>
今强所不能只恐敗國家事耳身之褒黜胡繫重輕伏<lb/>
望相公矜憫一介恐心極慮不為諂諛傾仄素自安分<lb/>
靡所覬覦若早得罷歸供職經筵晚節之幸也立功立<lb/>
事請俟來哲情素危迫不敢之他門惟至仁是歸望賜<lb/>
矜哀不宣<lb/>
　　宫師相公書<lb/>
祁居塞下匆匆閱日奏記不時上乃情為勞瞻跂台座<lb/>
弗翅霄泥然惟比日動止清宜否某度河已三嵗踐更<lb/>
<pb n="KR4d0021_WYG_051-19a"/>
未有期阻奉耆明情府悁吝天佚元老介夀無疆搢紳<lb/>
所同願<lb/>
　　王尚書書<lb/>
遞中得教諄諄俄專使來又慰存累幅某病殘人也曷<lb/>
以堪之自六月苦痢彌五十日不克損皮骨僅存遂乞<lb/>
身便醫藥䝉朝㫖許還臺君相更生之恩也一二難道<lb/>
方力疾就路至仁果爾惻怛年事遲暮故有百疾所陵<lb/>
儻餘景可延冀終托陶坯之末云<lb/>
<pb n="KR4d0021_WYG_051-19b"/>
　　三司侍郎書<lb/>
近職方程員外還臺輒具手訊計其淹囬或未逹省覧<lb/>
比日動用何如協氣回薄想萬祉之交舍云繪真石刻<lb/>
今寄上十本西人乃今知過邁種徳之有素也去年頗<lb/>
稔汔兹百價抑而未昂老拙豗隤苟脱多罪則頼明哲<lb/>
之帡幪感愧感愧氣序韶淑千萬為朝順愛<lb/>
　　兖州學士書<lb/>
頃得二訊殊解悁悁屬久病不克時答果見誚讓然地<lb/>
<pb n="KR4d0021_WYG_051-20a"/>
遠必恐未始知之耳某自蜀還中熱胃氣虚滑日飯半<lb/>
升許不能盡數月間頓成衰翁膚凍梨而髪紛雪也入<lb/>
仲春稍良愈但癯弱未完少於閣下乃如此固知蒲柳<lb/>
之不如松栢也見索拙句今且馳奉戚戚少悰深恧椎<lb/>
鄙諸賢得無笑僕乎春序妍淑公餘自愛毋忽<lb/>
　　省判學士書<lb/>
比奉敎累紙褒飾渠渠非老夫所堪愧戢無量承榮侍<lb/>
外職事脩舉且百福申介太和揚休兹君子所以豈弟<lb/>
<pb n="KR4d0021_WYG_051-20b"/>
也祁到官下已及半朞俗務與衰懷自為凾矢勉奉條<lb/>
詔逃祗悔而巳幸勿念聞辭出疆甚善雍容朝廷坐須<lb/>
延拜何必走數千里之勤耶嵗晚順愛悵恨臨紙不能<lb/>
具百之一矜照矜照<lb/>
　　吉大師書<lb/>
去夏五月自蜀㽞鄭首得手教具審少病少惱道體佳<lb/>
宜逺静欣欣之至日來殊衰疾心厭囂煩惟閲儒篇梵<lb/>
典不知勌殆宿業使然毎懐清對無緣一快語勞生奈<lb/>
<pb n="KR4d0021_WYG_051-21a"/>
何頃須叢編題辭久欲附上但不能得善便今且託郵<lb/>
置未知果得塵觀覽否苟無沈浮分一回字拙思不足<lb/>
褒揚公所得愧汗愧汗<lb/>
　　梓路提刑祠部書<lb/>
枉教褒飾過實非老夫所堪第刻肺膺而已閣下美徳<lb/>
嘉譽溢於傳聞非待僕言而取重搢紳矣然知賢之明<lb/>
人所堪慕已陟狀萬一言諸朝正恐不韙為髙明累耳<lb/>
愧汗愧汗<lb/>
<pb n="KR4d0021_WYG_051-21b"/>
　　梓路漕使郎中書<lb/>
帳下回得還敎諄複周縷乃心釋然承行府按察甫休<lb/>
嘉此玉體和裕屬部薄饉人無瘠捐葢至仁振濟之力<lb/>
也樹徳廣者報速行躋禁嚴以暢逺圖千萬順時副紳<lb/>
緌之跂竚<lb/>
　　畿内都運宻學書<lb/>
都外之别乃今四年前自亳得鎮又自鎮移定知短而<lb/>
責愈重愈老而官益逺婆娑窮障凡再朞賴上威撫有<lb/>
<pb n="KR4d0021_WYG_051-22a"/>
素即日斥候晏然故僕得朝服坐黄堂操簿書責吏下<lb/>
期㑹以塞官謗然内手循衿汗熱不自止長懷貴交無<lb/>
由一訢斯悃比承敦迫還臺會有詔取輔州建寰内漕<lb/>
餉劇總君侯首之側聞釋然以為雖未柄任而經始要<lb/>
司亦足儲民瞻當帝心而振典型也方欲走書舍咨下<lb/>
執事而遞中被敎開慰粲然詳味熟觀知哲人一情于<lb/>
昵逺也僕不佞何足以堪南北數千里握臂無期良食<lb/>
安步無重勞勞<lb/>
<pb n="KR4d0021_WYG_051-22b"/>
　　魏侍郎書<lb/>
不侍且十年其間雖因音驛一二附問悁企叢中可勝<lb/>
道哉執事茂功顯效在南人口者稱美不厭方次補樞<lb/>
筦以褒耆哲今兹坐府乃儲天意而熟民望也惟寶用<lb/>
太和安集善祥副搢紳瞻禱惓惓<lb/>
　　工部學士書<lb/>
近已奉汎想及觀省䝉索拙句抒獻一篇塵衿涸思叩<lb/>
不能應聊取一噱云計追蓐便東臘未破當造南闕僕<lb/>
<pb n="KR4d0021_WYG_051-23a"/>
雖稽㽞然亦從而後耳館次賖嶮動用加愛<lb/>
　　梓路轉運王司勲書<lb/>
素飪風譽晩諧贄謁今者天與之幸得邇行臺仰山執<lb/>
柯尤用欣慰惟馳傳雲棧得無少勤初總使𣙜百目脩<lb/>
舉幸冀冲用和粹以副眷求懇懇<lb/>
　　轉運學士書<lb/>
徑巉峭歴岡陵走眉還益方初暑服膳尤難護視加鞍<lb/>
馬之勞得無憚煩耶然勞一躬為數州主人福賢者所<lb/>
<pb n="KR4d0021_WYG_051-23b"/>
以兼濟於下也况含徳之厚多福必臻旦暮冀瞻履絇<lb/>
餘不盡道<lb/>
　　歐祕丞書<lb/>
得書具暁一二聞郡尤僻陋不容屈致雅才但卑飛者<lb/>
鷹隼所以將擊也宜擯外景充内和以須滿嵗别享榮<lb/>
名僕所祈者幸悉<lb/>
　　致工篆人書<lb/>
辱書論篆意甚悉僕患世人不知六書矣書之學出於<lb/>
<pb n="KR4d0021_WYG_051-24a"/>
聖人夬揚於王廷百官以治者書契也仲尼見㤗山封<lb/>
禪者七十有二家文皆不同安得謂仲尼不知書耶子<lb/>
雲持三尺素未央庭中以集訓纂復作竒字子重為説<lb/>
文解字以佐孔氏伯喈自為三體勒五經於太學今之<lb/>
視揚許蔡若髙山然未聞以善書為訾也足下自謂工<lb/>
篆而負知六書抑揚其意則可若曰恐世人指以為藝<lb/>
胡自信不厚耶工篆而不知意藝也待詔於翰林者是<lb/>
已工篆知意儒者學也揚許蔡常兼之矣足下胡不暁<lb/>
<pb n="KR4d0021_WYG_051-24b"/>
人之未暁仄以人之不暁而自晦其暁耶后䕫為伶人<lb/>
伊尹為饔人足下必怪其噱胡明於此而未燭於彼與<lb/>
自唐室學廢諸儒搦管者雖題部㸃畫不復能别逮今<lb/>
百年經偽史駁僕比不自揆與葉道卿建言於朝欲以<lb/>
九經刋石用篆隸二體檢正偽駁其不與文合者以救<lb/>
流蕩之失幸上開許俾之卒業足下又倡藝自惑是欲<lb/>
助人之醉而慁僕醒也耶今人不知六書非不好也盖<lb/>
未有以告之云耳文王嗜昌歜習之者蹙額三年叵能<lb/>
<pb n="KR4d0021_WYG_051-25a"/>
嘗之萬一使石經之成流布宇内數十年後蹙額者皆<lb/>
張頤澤吻嗜為佳味何藝之鄙乎願勿為疑審能正羣<lb/>
經之文以垂䃉琬僕方磨硯執筆從足下游矣匆匆答<lb/>
報不悉<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_051-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十一<lb/>
</p>
<p>
</p>
  </div>
<div>
<head>景文集巻五十二</head> <lb/>
    <p>
<pb n="KR4d0021_WYG_052-1a"/>
欽定四庫全書<lb/>
　景文集巻五十二<lb/>
　　　　　　　　　　　　　宋　宋祁　撰<lb/>
　啓<lb/>
　　賀文相公啓<lb/>
伏審光奉制麻榮持武節伏惟慶慰恭以閣下識諳民<lb/>
極氣函天倪奮謀自將與聖胥㑹煩使已試素論僉宜<lb/>
遂階三事之聨進穆萬樞之總巨壘朝閉丙車夕馳一<lb/>
<pb n="KR4d0021_WYG_052-1b"/>
旗麾衆以暫登寸縻嬰賊而還獻迎頒茂冊即正冢司<lb/>
贊宗祀之上儀掲並侑之新典百度底定九德敷施爰<lb/>
賴獨賢再休近輔朝謀元帥帝念宗工祗築齋壇顯受<lb/>
師鉞臨遣前席大撫西人漢家之注意安危並師舊德<lb/>
吉甫之兼資文武庸式萬邦詎淹零雨之還竚復泰階<lb/>
之冠祁方勤障候阻飭巾㡚瞻溯門墉飛馳鈐府<lb/>
　　賀相公啓<lb/>
伏審光奉制函改疏藩社伏惟慶慰恭以閣下沉謀隱<lb/>
<pb n="KR4d0021_WYG_052-2a"/>
正惇德粹明感㑹先朝協恭順采萬樞俾乂露金石之<lb/>
至誠三霤危言摧豺狼之餓喙背憎迭逞身退罔私㑹<lb/>
正宁之執彊判羣邪而圖舊子文三已曽喜愠之不形<lb/>
姬旦未歸固室家之同望洊更巨屏均暢逺猷兹者北<lb/>
海表封東秦均重再煩坐鎮之德克宣泱大之風然而<lb/>
人鬱具瞻邦思弼直天將為鐸竢遒舌之至音政若和<lb/>
羮竚䕩梅之妙味詎届朞年之報即迎三節之趨大庇<lb/>
含生永孚久業<lb/>
<pb n="KR4d0021_WYG_052-2b"/>
　　賀集賢李相公啓<lb/>
伏審肅奉制恩對司魁柄伏惟慶慰恭以集賢相公慮<lb/>
經萬事業映九功曩自先朝已膺茂宰去邦不校則靜<lb/>
若淵渟㑹聖有期則毅然山立運有夷險道無淄磷屬<lb/>
明辟之敷求眷舊人而圖任越由藩枳再序公槐伏以<lb/>
東山見思歎還歸之甚晩南宮所著留故事以居多方<lb/>
抃登賢遽收崇讓矧佐王之為重匪收汗之可期願體<lb/>
清衷速膺殊典載披題誨但伏眷私<lb/>
<pb n="KR4d0021_WYG_052-3a"/>
　　賀史館相公啟<hi>一作賀富相公啟</hi>
伏覩今月十六日麻制伏審昭備冊恩入正台府伏惟<lb/>
慶慰恭以閣下業總民極氣陶天倪自大對清規安步<lb/>
華掖詞折醜類德庇生人復故約于撫和屈佳兵于不<lb/>
戰進幹樞縡出均賢勞謀當帝心功暴方夏遂膺帝賚<lb/>
之素入光公孫之求對執萬機顯正三事槐朝表位慶<lb/>
聖賢之同時鼎足承君併安危之注意至公在位有識<lb/>
均歡祁早誤知憐欽聞命數乘北障之守詎敢彈冠溯<lb/>
<pb n="KR4d0021_WYG_052-3b"/>
西閣之深情難飛羽第均紳笏參仰坯陶<lb/>
　　賀并州安撫相公啓<lb/>
伏審寵被墨麻移鎮藩牧伏惟慶慰恭以經畧安撫相<lb/>
公神贊忠傑天惎謀謨坐清叛戎大造西鄙進茂帝縡<lb/>
昭穆彛倫遂均三事之勞䝉總中軍之令堯曰四嶽實<lb/>
統諸侯周制上公亦居二伯中外雖異倚注弗殊但虞<lb/>
桑蔭之淹復冠槐階之貴士類攸仰天下同瞻祁尚守<lb/>
邊符莫陪賔贄心傾德宇恨不翰飛<lb/>
<pb n="KR4d0021_WYG_052-4a"/>
　　賀文相公啟<lb/>
伏覩去月十一日内降白麻伏審顯奉制恩式序元宰<lb/>
伏惟慶慰恭以閣下忠實天挺器本國資蓄為嘉猷邁<lb/>
作昭德自禽繫妖盜綏靜黎元講希世之洪儀浹函區<lb/>
之大霈協風入律人有太和赫日當天物無斜影旋委<lb/>
魁柄外倡方侯其如簡在之眷素隆是以還相之期難<lb/>
久誕告剛旦復冠乾台冊賜焜煌書贊優重弼惟帝賚<lb/>
宜體貌之愈加公自西來固室家之相賀永光丕縡遂<lb/>
<pb n="KR4d0021_WYG_052-4b"/>
格上穹祁加以鯫孱誤䝉奨録逺滯屯鄙側聽褒音慶<lb/>
坯冶之在辰阻巾㡚而詣府欣忭之切精緼奚宣<lb/>
　　賀南京劉相公啟<lb/>
伏審懇辭宰柄出守畱都確請不回俞音俄降伏惟慶<lb/>
慰恭以大觀文相公照通三極業茂九歌感㑹帝期彌<lb/>
綸王體隱含章而内健藹造辟以進思七年于今百度<lb/>
咸乂功名之地不處亟露奏封進退之正有宜遂申高<lb/>
節増冬官之茂秩帖雲殿之秘資用付南畿益衍多户<lb/>
<pb n="KR4d0021_WYG_052-5a"/>
宗臣舊法固自著于廟堂仁人乃心亶不離于王室鎮<lb/>
息浮動均一賢勞祁適剖州符阻通慶謁欽懷風矩參<lb/>
激衿膺<lb/>
　　賀柴相公啟<lb/>
伏審肅膺明制改燾近藩伏惟慶慰恭以閣下茂德參<lb/>
和大猷經逺世嗣廟彛之伐入連王館之榮節制中權<lb/>
耳耳華于六轡綢繆上衮煌煌視于三階執競乂新疇<lb/>
勞彌渥眷言甸服移建侯邦推異數于爰田實衍封于<lb/>
<pb n="KR4d0021_WYG_052-5b"/>
家稍僉言既允誕告咸聞何確懇以辭隆尚留恩而引<lb/>
日特貽鈞翰過列謙情竚即寵光方紓勤企<lb/>
　　賀廣信軍武六宅啓<lb/>
伏審寵正使名茂光戍轄守符未改邊鎖増雄足下英<lb/>
概自高沈謀克際敵上所愾鬻勇于餘積閥有歳月之<lb/>
淹薦賢交章奏之宻果從聖簡進服恩褒列帥慰以相<lb/>
歡中軍倚而増重攝符無狀即席是資竊抃餘音回符<lb/>
久禱<lb/>
<pb n="KR4d0021_WYG_052-6a"/>
　　賀李宣徽生日啟<lb/>
伏以天賚良弼國仰宗臣茂協高秋共欣慶日恭以臺<lb/>
下資禀忠厚謀濟沈雄宣力百為同寅一德生毓在旦<lb/>
峻極有基重望元功久當一面之委長年雅壽宜歸千<lb/>
歳之延卓冠朝塗永光王府祁官難離次地即富隣躬<lb/>
詣莫諧禱祈増萬<lb/>
　　謝生日餽物啓<lb/>
叨塵從籍倫比儒紳私記所生内惟永感而台造垂記<lb/>
<pb n="KR4d0021_WYG_052-6b"/>
慶問下馳牢牽在庭薰劑凝器副之仙繪申以齋醪惟<lb/>
山木之不才况櫪驂之且老仰䝉善祝俾永天年願依<lb/>
埏鑄之餘更奮尫殘之氣丹膺内刻訥語難宣<lb/>
　　上王尚書啟<lb/>
祁八月未到都臥家養疾得不事事故羸瘠欣欣有生<lb/>
意但神疲氣耗未任趨走日不遑舍上恩如天可勝道<lb/>
哉不審比來明公百况何似知深究導養術塵縁日輕<lb/>
此僕晩聞道之罪不得望公藩牆矣然冀遂進之毋怠<lb/>
<pb n="KR4d0021_WYG_052-7a"/>
于九德三事亦何所妨嫌云<lb/>
　　上資政尚書啟<lb/>
祁惶恐奏記資政尚書執事葉拱之隔歳實載華乃情<lb/>
屬溯與日參極郊圻胥接風謡亟聞恭承鎮撫餘閒福<lb/>
祚崇衍羌零微警調度少勤離京控制事務彌劇伏望<lb/>
慎固沖守綏協善經徐副民瞻還步台輔氈屨舊物他<lb/>
人無寘縷縷懇懇知所歸庇不任禱戀之至不宣<lb/>
　　回青州夏尚書啟<lb/>
<pb n="KR4d0021_WYG_052-7b"/>
屬者國家以表海仍饑生蝝為瘵鬱其嘉氣瘼此下民<lb/>
上深軫于何辜我實難于共此得于舊輔殿是大邦恭<lb/>
惟尚書道茂恊恭眷深同體細文即授便道按行包季<lb/>
萴之全區將仲山之明命詔書一切許于便宜漕舳相<lb/>
銜資于仰給永惟賦政備覿有猷闊租計之㑹期濟流<lb/>
庸之没振汙萊故壤遄及于屢豐愁嘆餘音坐成于式<lb/>
舞不啟後艱之隙允繄坐鎮之方績簡帝心功暴民聽<lb/>
朝無異論賞有舊章遽沐書文備形謙意九重歸美民<lb/>
<pb n="KR4d0021_WYG_052-8a"/>
欽長者之言四近疇庸寧後富民之拜感慙所萃敷繹<lb/>
匪殫<lb/>
　　回晏尚書到任啟<lb/>
伏自尚書暫辭機軸近撫藩垣掲天節以載華總齋航<lb/>
而右泝便時叶吉樹政有經恭惟天一奥區鬱華勝里<lb/>
文壇藉罽經順拜于宸游封屋連雲有望霓之故老式<lb/>
倚神明之化往敦愷悌之風何辱謙儀特貽音咫篤嘗<lb/>
僚之曩諠露存闕之深情況切營求諒非逺復冀綿綿<lb/>
<pb n="KR4d0021_WYG_052-8b"/>
而存用副赫赫之攸瞻披晤尚遥編摩非述<lb/>
　　賀三司韓尚書啟<lb/>
伏審光奉制恩入司邦計伏惟慶慰恭以尚書禀天正<lb/>
氣肖道太和親逢帝期進輔皇載畜自一德奮為九功<lb/>
向引避于機衡又回倡于方岳經費之重畡入實繁屈<lb/>
安石東山之高領張蒼北平之總納節王府換秩天臺<lb/>
聊豐寶路之財行復符階之貴參質于衆誰不其然祁<lb/>
夙荷誤知側聞勝告欣頌并集慶候難階<lb/>
<pb n="KR4d0021_WYG_052-9a"/>
　　回諸官為轉尚書承旨啟<lb/>
向者以偕衆成書擢升左轄滿年循例進齒中臺縁内<lb/>
署之乏員枉複門之召節多病在告懇讓未俞靜言衰<lb/>
晏之餘曷稱凝嚴之拜此蓋閣下素加優品仍既雅游<lb/>
因成命之已行借褒言而為地敢忘悉力仰答重知<lb/>
　　回夏尚書南京上任啟<lb/>
伏承榮燾顯都肅開上府道風所被禮俗載康恭惟尚<lb/>
書識照聖鄰謀含國采早同寅于成務洊凝績以蕃君<lb/>
<pb n="KR4d0021_WYG_052-9b"/>
北漢酇侯謹信而司籥為周申伯惠直以揉邦屬信處<lb/>
之云初顧化成而允賴猥紆公翰申賁禮華永惟萬户<lb/>
之嚴聊浹九河之潤冀遒天祉翹奉帝咨佩戢欣愉一<lb/>
二非述<lb/>
　　回宋尚書啟<lb/>
比者伏以尚書輟務樞庭回光台極聖期胥<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>賢業載<lb/>
熙罄牢讓以亟聞留茂恩而羌久寵紓優答姑廢雅懷<lb/>
入對丹塗之嚴進踐槐階之亞周言交錫有竚于告猷<lb/>
<pb n="KR4d0021_WYG_052-10a"/>
天下居安更隆于注意方欣附末遽辱詒音銜謙德以<lb/>
斯勞幸宗盟之永庇兹焉感躍實倍倫夷<lb/>
　　又回宋尚書啟<lb/>
伏審光膺詔綍參總政機伏惟慶慰恭以尚書學際三<lb/>
儀謀經九德若時佐聖鬷格奮庸自命節以歸趨翊帝<lb/>
樞之宥密終縁民望還貳台司超進七兵之曹増重三<lb/>
槐之路俞咨素定朝野相歡承尚讓以自陳頗留恩而<lb/>
引避并垂緒誨式履終謙况敦詔以尋頒幸雅懷之無<lb/>
<pb n="KR4d0021_WYG_052-10b"/>
固傾蘄對寵併釋翹誠<lb/>
　　上青州夏尚書啟<lb/>
伏自尚書上還樞筦近抗藩麾順泝長波鎮臨善部方<lb/>
欲託飛郵而奏記私執事以布懷旋審朱轓改疏青社<lb/>
以時便道靡遑客寢之安所至宣風用示簡書之急頓<lb/>
遥師坐終曠單函恭惟視事云初嚮福咸乂歌齊之壤<lb/>
表海成邦比歳洊饑斯人失職蚩蚩土著寖苦庸亡渢<lb/>
渢頌聲鞠為愁嘆睿明垂軫中昃載懷咨蕭育之名臣<lb/>
<pb n="KR4d0021_WYG_052-11a"/>
振爽鳩之故俗報同五月之速落去細苛事從一切之<lb/>
宜仰成咻噢荒餘攸庇仁壽可期我實徂東諒結姬公<lb/>
之愛上方倚相行膺壺遂之求願保天均俯對民譽眷<lb/>
孤生于銜遇列勤悃以兼常<lb/>
　　上陳州晏尚書啟<lb/>
伏審祗奉朝俞取升台坐伏惟慶慰恭惟知府尚書文<lb/>
經天極照洞民彛入對光華之辰亟揚久大之業微言<lb/>
茂藻賁堯思之安安嘉話逺猷贊臯謨之采采退安吉<lb/>
<pb n="KR4d0021_WYG_052-11b"/>
履迭守近封𠖇物畛之虧成放道樞之曼衍冲機潜應<lb/>
休問自升逮景風之賞期進白雲之官紀露陳賜冕聊<lb/>
夸六枳之藩馳執覲圭行正三槐之位民瞻久竦帝賚<lb/>
有聞祁欽聽除音叢歡勞府屬攸箴之有守邈申慶以<lb/>
難階傾抃所深名言非狀<lb/>
　　上許州張相公陳州晏尚書啟<lb/>
近聽恩制序進卿聨列讓靡還冒榮増㥏伏念某本縁<lb/>
天幸忝參國均㑹聰睿之日躋乏謀猷而譽處有軒竊<lb/>
<pb n="KR4d0021_WYG_052-12a"/>
禄不穡餘囷未登攷歳之期遽濫賞風之典外譁鄉議<lb/>
仰累朝猷敢謂閣下錫以公言與其禮進絢書郵之慶<lb/>
問分台舍之餘輝願佩優評庶亡祗悔丹愚萃感搦翰<lb/>
匪宣<lb/>
　　回賀加尚書啟<lb/>
嚮以成書冒榮左轄兹繇滿歳進秩中臺寵過者災必<lb/>
相尋食浮者人將不稱愓然自愧罔或遑寧敢圖評旦<lb/>
之優助協朝僉之允華褒已定危悃差安遂繫金石之<lb/>
<pb n="KR4d0021_WYG_052-12b"/>
交更决桑榆之勝瞻言厚德載戢丹衷<lb/>
　　柬兖州侍講尚書啟<lb/>
伏審光奉制恩進升寵級伏惟慶慰恭以尚書業宣寅<lb/>
亮體叶允元服榮牒于三朝逮華顛而一節上方向學<lb/>
延雋老以詳求緒欲鎮浮據中庸而易退出麾東社紆<lb/>
眷南闈兹者國家抑畏先猷振除後咎辰居勿亟渙號<lb/>
惟新眷舊德以同寅舉徽章而異等心存王室重申伯<lb/>
之于藩禮蔚帝師邁甘盤之罔顯絲緍遂布紳襘相趨<lb/>
<pb n="KR4d0021_WYG_052-13a"/>
祁夙被慈憐均聆渥縟溯龍門而且右躍螽股以忘疲<lb/>
卑情無任欣抃之至<lb/>
　　謝留府尚書啓<lb/>
待罪禁垣暌風幕府六符在望三歳其陰距容舠之流<lb/>
坐驚宋逺遡飛鴻之渚久竚公歸結深戀于華軒耿離<lb/>
悰于疏斾敢謂留府尚書乗偃蕃之暇紆紙筆之精敷<lb/>
屬善辭勤經至意餘光所照頓忘家蔀之咨舊物載懐<lb/>
竊附吾氈之托題襟佩教撫已知歸九旻之宇寖高千<lb/>
<pb n="KR4d0021_WYG_052-13b"/>
門之鑰惟謹願安頤嗇仰重眷毗俟四輔之營求庇一<lb/>
陶之埏鑄乃情為徯緩頰匪宣<lb/>
　　代鄭公回夏尚書啟<lb/>
兹者祗荷朝綸賜停機柄進肅天台之務仍參規廷之<lb/>
華曠職五期䝉恩一解榮非所望愧不容顔敢謂尚書<lb/>
敦操有筠推情悦栢絢書辭而垂慶助師錫以申褒冀<lb/>
訂良箴益紓多悔接緒風而猶邈敷感抱以奚殫<lb/>
　　上判府尚書啟<lb/>
<pb n="KR4d0021_WYG_052-14a"/>
伏審表海報成坐躋樂國申圻分理進守留京幕府既<lb/>
開彼都何幸恭惟尚書明謨熙縡浚德惇元洊斡機樞<lb/>
彌忠力而自效均國勞任與師濟以和衷靈龜在中喻<lb/>
馬忘累雖復勉班春而振乏大庇物于屢豐出乃緒餘<lb/>
同人憂樂賞圖尤異聊襲冕以露華地直鬱葱果錫圭<lb/>
而委重惟泰宇之先定非外物之屢遷今兹偃蕃是均<lb/>
倚相宣尼之懷吾黨尚念斐成周人之詠我公固應信<lb/>
處願孚百順俯協四時浹河福以并䝉迓鑾聲之歸止<lb/>
<pb n="KR4d0021_WYG_052-14b"/>
祈早塵評眷今宿官司撫舊集歡倍百彛等<lb/>
　　賀樞宻侍郎生日啓<lb/>
伏以積善所憑愛啟莫京之胄元精發粹用生名世之<lb/>
賢紀六矢之初辰續百金之雅壽恭惟侍郎選言復貫<lb/>
惇德浚明包民極以佐王乂天樞而圖國載生流慶方<lb/>
賴于壯猷延祝侑歡輙修于薄贄庶宣勤悃具列别封<lb/>
　　上蔡副樞生日啟<lb/>
高嶽極天本慶基而憑厚右賢名世屬聖旦以挺生歴<lb/>
<pb n="KR4d0021_WYG_052-15a"/>
載誕之嘉特仰有猷之㒞輔並均善禱式美如仁恭惟<lb/>
閣下惠迪人彛參和國縡翊聲明于羲姒濟文軫于䝉<lb/>
中約矢射方遂符于夙志累茵稱壽更慶于慈顔願滋<lb/>
苞竹之榮寖啓和梅之業輒兹菲贄聊侑歡悰已具别<lb/>
幅啟聞<lb/>
　　上李都尉王都尉啟<lb/>
伏審肅奉明恩改書近社伏惟慶慰都尉機靈敏裕履<lb/>
尚詳華貫九類而有猷服千齡而逢聖聨姻沁館焜照<lb/>
<pb n="KR4d0021_WYG_052-15b"/>
于天潢接寵韓壇總提于師節乃神在宥進律推榮清<lb/>
明之朝聿伸于誕告蕃宣之寵洊易于邇封允協羣言<lb/>
猶煩確讓願時膺夫茂典用増煥于中權過沐公函但<lb/>
銜謙德<lb/>
　　賀安撫龍圖啓<lb/>
伏審進膺禁墄出撫价藩綏安列邦總䕶諸將吉音騰<lb/>
驛公議同咨恭惟安撫國器閎通辰猷幅臆雖全盛德<lb/>
自結上知向屬河朔無年縣官勤餉遴擇髦譽經制賦<lb/>
<pb n="KR4d0021_WYG_052-16a"/>
財振匱為豐化愁而忭萬倉之粟知斂八府之錢不流<lb/>
擢參從車用待明制丕績益奮華寵亟臻果因墀地之<lb/>
趨入直河圖之秘遂傳一面分控北邊雲屯百城已豫<lb/>
歡于美教縵胡萬旅方傾聽于先庚第資卻縠之中軍<lb/>
階嗣平當之茂宰祁早聫朋襼今託隣光仰波之餘執<lb/>
柯不逺載惟欣偃何喻端倪<lb/>
　　賀宋安撫啟<lb/>
上閣祕嚴北邊控撫並華使領允協朝僉安撫才勇挺<lb/>
<pb n="KR4d0021_WYG_052-16b"/>
資機鈐濟美擢財少府尚籠羣貨之貿遷持節朔陲盡<lb/>
得藩渠之要領入敷課目啓沃宸聰果延郁穆之褒遂<lb/>
副綏安之重況縁雅契尤慰私悰方安步于亨衢枉移<lb/>
文于書舍謙勤可復欣感相并<lb/>
　　賀宮師杜相公啟<lb/>
伏審茂膺明制進冠崇聨伏惟慶慰恭以閣下天挺方<lb/>
嚴道畀沖厚早服休運晩躋柄司種厥德以惇明蕩他<lb/>
腸之淟惡功在鐘鼎言留典謨所以奮堂上之竒忠宜<lb/>
<pb n="KR4d0021_WYG_052-17a"/>
盡瘁然後謝人間之務誼不苟貪有識凝咨當陽欽美<lb/>
雖几杖自便而典冊再光悉俸于官即家為府帥臣之<lb/>
位一品弗辜愈榮君子之壽萬年在閒彌佚賢哲相望<lb/>
今古幾何祁夙預洪鈞側聆異數顧邊符之有守溯材<lb/>
厦以方違溢喜所并臨文奚喻<lb/>
　　上省副張中庸啟<lb/>
被教以老夫久疾特賜存慰何感如之僕苦寒瘧幾三<lb/>
旬不能止今惟耉皮裹衰骨以疲神耗氣守之但未及<lb/>
<pb n="KR4d0021_WYG_052-17b"/>
死耳比來似小勝然未得平彊手足酸重令諸兒相扶<lb/>
持方得履地恐因此遂不能為完人天以此俾僕早還<lb/>
邱園耳凡藥補之過暖則躁而遽近温則紆而不切單<lb/>
劑毒品又不敢徼幸此最難為調適是以淹臥至此應<lb/>
數竒致然來問丁寧故一二具道乍省局事約吏詳甚<lb/>
善順時愛攝<lb/>
　　賀大名王相公啓<lb/>
伏審茂膺恩冊進拜齋壇伏惟慶慰恭以閣下上衮宗<lb/>
<pb n="KR4d0021_WYG_052-18a"/>
工華顛舊德歴相二后交穆萬樞鬷假安安簡上心而<lb/>
有素羣言諤諤滿天下而罔私久偃藩維頗均賢逸而<lb/>
北門須屏中扆慎疇猥紆茂宰之僉回領元戎之制疏<lb/>
榮曹社坐鎮魏臺抗大旆之悠悠肅使騑之耳耳晉卿<lb/>
作帥並推卻穀之賢漢相臨屯益竦呼韓之畏永言作<lb/>
翰式竚銘勲祁早庇洪鈞欽聆渥典阻翹材之伸慶望<lb/>
驅幰以馳魂歡緒愧悰參并無喻<lb/>
　　上龎相公啓<lb/>
<pb n="KR4d0021_WYG_052-18b"/>
伏審亟露需章上還宰柄義當均逸恩許偃藩羣望悵<lb/>
然有道欽止恭惟閣下才為世挺運與聖偕嚮敘西戎<lb/>
入陪右府翊戴丕后勤勞王家遂回樞省之嚴聿冠乾<lb/>
台之貴南洗蠻霧近盪隴氛太羮和而既平九鼎隱焉<lb/>
増重茂勲方顯勇退自高或罪或知固顯仲尼之道大<lb/>
何喜何愠益知令尹之德全聊倡方侯行歸冢席祁早<lb/>
依埏冶今屬扞城侍材閣以永辰吮秃毫而無緒企戀<lb/>
之極一二奚宣<lb/>
<pb n="KR4d0021_WYG_052-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_052-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十二<lb/>
</p>
<p>
</p>
  </div>
<div>
<head>景文集巻五十三</head> <lb/>
    <p>
<pb n="KR4d0021_WYG_053-1a"/>
欽定四庫全書<lb/>
　景文集巻五十三<lb/>
　　　　　　　　　　　　　宋　宋祁　撰<lb/>
　啟<lb/>
　　上許州太師相公啟<lb/>
伏以黄圖近輔陪壤天居層極貴台冠儀侯服沛河靈<lb/>
而并潤歸鼎重以叅和百順具臻庶工胥慰恭惟太師<lb/>
相公業宣鬷假慮入幾神副師尹于民瞻本孝侯之天<lb/>
<pb n="KR4d0021_WYG_053-1b"/>
賜凝華恊帝實相清明之初敷哲保身不處功名之地<lb/>
亟均賢事暫殿翰蕃㝠物畛以外齊據道環而中應然<lb/>
而商家舊學素有待于甘盤漢幄宗臣難從遊於松子<lb/>
諒須旦暮再秉機衡眷踦屨之緒餘倚嵗霖以休澤縷<lb/>
縷所祝呐呐匪宣<lb/>
　　上西京留府太師相公啟<lb/>
伏審改特命節移總留都伏惟歡慶恭以閣下道冠民<lb/>
彞業熈帝縡武以摧元惡之漸文以佐大化之成暫均<lb/>
<pb n="KR4d0021_WYG_053-2a"/>
夙勞益儲鉅望上心攸眷褒冊俄頒輟西洛之保釐委<lb/>
北門之鎮撫介圭卓馬方脩覲於帝闈九鼎長城已憺<lb/>
威於敵國不待期月諒促召裝且還冠於霄階用永安<lb/>
于廟社衰殘無狀埏播焉依<lb/>
　　賀大名太師王相公咎<lb/>
伏審茂膺制命兼踐宰司伏惟慶慰恭以太師相公感<lb/>
㑹二儀惇崇九徳躬負日月以啟於大明神合蓍龜用<lb/>
經於庶務均勞朝夕之誨出藩海岱之區卓爾讓夷退<lb/>
<pb n="KR4d0021_WYG_053-2b"/>
然蹈道改疏北社握節元戎欝巖石之具瞻愾著鴻之<lb/>
無所果頒帝告即序乾台當一面以于蕃許二公而居<lb/>
外式是列辟模我彞倫竚大庇於如神復坐論於此道<lb/>
顧兹命數式應官占祁夙被埏陶欽聞渥縟宿官司畏<lb/>
謁府無從<lb/>
　　上太師相公啟<lb/>
伏審太師相公進升台席伏惟慶慰恭以太師相公道<lb/>
包庶貳識貫幾初魚烝汕以丁辰鳯覽輝而奮業尹躬<lb/>
<pb n="KR4d0021_WYG_053-3a"/>
一徳早契於先猷舜政重華載言于萬事茂迪無窮之<lb/>
烈亟遵易退之方假節東齊詠均靈雨建牙全魏隱若<lb/>
長城聳民望而未移果天私之改霈惟師視秩適冠于<lb/>
友邦論道一榮更聨于公枳恊官占而誕告藹師錫以<lb/>
僉同而况天意佑民帝心圖舊漢官百度素禀蕭規周<lb/>
室二南聊分邵右竚噦鑾之肆覲增欹鼎之圖安祁早<lb/>
服慈憐欽聞涣命旅賓簮而尚邈抃心極以惟勤<lb/>
　　回外任賀諫議啟<lb/>
<pb n="KR4d0021_WYG_053-3b"/>
嚮以備位經筵沾恩宸綍猥由末至例合叙升促大比<lb/>
之常規玷邇言之清列寵方躐等得無糠粃之羞祿已<lb/>
浮人更重鶉貆之誚方慙冒竊遽枉緘縢味褒飾之過<lb/>
情第特循之式儆永惟銜戢罔既名言<lb/>
　　回并代陪署孟都使啟<lb/>
伏審序升近職移佐中軍成命有光羣言胥允恭惟執<lb/>
事沈謀先事美閥映時外提雲壘之雄内董星藩之祕<lb/>
果疇見效益峻榮階輟全魏之訓師奄太原而經武殊<lb/>
<pb n="KR4d0021_WYG_053-4a"/>
鄰歛袵均萬里之干城諸校趨風重九天之下將適欽<lb/>
褒進遽枉緘縢載欽悦禮之賢第積装懷之感晤陪云<lb/>
遠企詠奚殫<lb/>
　　上鎮府部署王都使啟<lb/>
承已視事伏用欣慶都使以世烈之顯復才為上知環<lb/>
衛親近出貳師府方建髙牙以付一面惟保納冲和以<lb/>
究逺猷鄰路翹企不宣<lb/>
　　回王部署都使啟<lb/>
<pb n="KR4d0021_WYG_053-4b"/>
伏審光奉命書進膺劇職值才而受有識胥歡恭惟執<lb/>
事器尚沈雄忠猷愊臆周通軍志善得士心自提親旅<lb/>
之嚴兼䕶邊陲之重威憺獯帳功著王斿遂因蘭錡之<lb/>
虛階亟亞星藩之邇衛中營倚重式光鼙鼓之求敵國<lb/>
聞風更聳金湯之畏方欣華渥俄枉謙言罄敷冲讓之<lb/>
懷周締親鄰之好仰欽徳範足揉邦彞慶愧所并衿紳<lb/>
交篆<lb/>
　　回孫閣使謝官啟<lb/>
<pb n="KR4d0021_WYG_053-5a"/>
比者執事以屏翰之勞厚顒卬之眷惠孚善俗威憺殊<lb/>
鄰隠然萬里之防當茲一面之寄采謡來上成命聿頒<lb/>
升華閣之使儀下掖垣之咨命属兹遞直猥獲代言宣<lb/>
允顯之猷罔周茂伐迫稽㽞之禁殊乏善詞䑛<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>筆以<lb/>
僅成付綈囊而慎出敢圖謙槩遽枉書縢布款宻於言<lb/>
樞屈雄嚴於義府仍將珍幣以絢書儀公於所言况奉<lb/>
惟幾之戒私其受貺寧逃厭取之羞輒廢讓憻欽承厚<lb/>
意鏤丹愚而積感非呐口以殫論<lb/>
<pb n="KR4d0021_WYG_053-5b"/>
　　謝及第啟<lb/>
雪袂傳趨竝集規庭之秘芝函誕告茂傾綸采之榮獲<lb/>
預言揚舉増夕惕竊以周家共賢者之樂式訂思皇之<lb/>
篇唐室獲豰中之雄大署前鄉之號皆以寤求側陋尊<lb/>
籲畯良抜十之取至精羣百之廉競爽粉澤賢業于以<lb/>
暢同文之規笙簧帝謨于以贊丕天之律卓為能事屬<lb/>
我泰辰國家援史契以右文憲奎鈎而按牒厯選奥訓<lb/>
庸見大猷煥乎堯章蔚垂光于四表炳然漢徳森奏御<lb/>
<pb n="KR4d0021_WYG_053-6a"/>
于千篇肅羽嬉翔珍羣簉集遘宅丕之承烈咨故訓以<lb/>
垂精象大璧之雝流典容寖講厲砥石而磨鈍爵馭載<lb/>
縻細文下乎方州吉士旅于庭物崇簡臣隣之重慎司<lb/>
秀選之求睿式震嚴廟謨敕盡文毎奏而稱善仲覆用<lb/>
加士三適而有功新書彌謹厦材萃止官棫翹然諒匪<lb/>
學踐聖優職窮言貫膝倚桑林之舞神欲沛游末至睢<lb/>
陽之園妍辭㰅警則何以仰膺勸駕祇奉式言預棘籬<lb/>
之第名備囊闈之乙覽亶咨國彦始協人言如祁者數<lb/>
<pb n="KR4d0021_WYG_053-6b"/>
本隻竒才無肖似謬叅靈最猥席慶餘失南畆之轉緣<lb/>
濫中陵之樂育伸佔之畢罕遘於師嚴戕屈之杯自驚<lb/>
其性失徒以早紬晏楹之訓久諱東家之窮英游誚其<lb/>
節疏連蹇甘乎頭責量愁多萬斛之苦䅪疹豈一丸之<lb/>
銷奔走煨塵支離皮骨間属外僑鄉梓求餞歌苹州司<lb/>
敦遣以臨門縣次偕來而續食利見中天之闕獨校尚<lb/>
書之闈儼佩紛而並趨幾閣筆而不下根柢之容素乏<lb/>
敢冀日成神明之觀坐迷頗虞氣耗勉從叩寂内怵他<lb/>
<pb n="KR4d0021_WYG_053-7a"/>
先所宜謹顔氏之舍藏先子雲之觸罷並逃九罭無預<lb/>
于盈虛亟騁百鉤前憂乎撓竭寧期黔淺誤及甄收採<lb/>
嘖韻于折揚露臏姿于仁夀越陪下綴衹造清廂錦几<lb/>
横霞親呈其署議楓宸燭日諦望于顒卬仰清問之載<lb/>
俞遽哲科而中選若若之綬蕃錫以光軀灝灝之言舉<lb/>
行而申儆走牆奚讓渙汗莫收簸粃在前顧公非而可<lb/>
畏履豨愈下荷至鑒之不遺矧夫塤伯之榮冠乃王髦<lb/>
之列聨跗並秀懷組相趨佩華寵之㳫臻撫儳躬而内<lb/>
<pb n="KR4d0021_WYG_053-7b"/>
省愧流浹背愔感裝懷斯葢伏遇閣下協比國猷若時<lb/>
天縡𢋫縵雲而啟旦賁倬漢以垂章並刈衆材居無棄<lb/>
物續鳬㫁鵠必盡生之短長誠衡垂鈎不為人而輕重<lb/>
目眢拯其將墜采菲俾於兼資枯木無容罔吝犧樽之<lb/>
飾豕苓為主備収藥籙之珍荷更品以于兹撫孤生而<lb/>
奚報謹當稽叅官式勤緝政綱䟽瀹乃心服朝家之成<lb/>
憲僶俛從事講肉食之逺謀仰酬如卵之私俯厲析肝<lb/>
之誓過兹已往未知所圖<lb/>
<pb n="KR4d0021_WYG_053-8a"/>
　　賀三司内翰直學士啟<lb/>
伏審光奉制恩進司邦計伏惟慶慰恭以三司内翰學<lb/>
士負顔閔之摯遘陶姚之隆内發懿文昭賁皇極更踐<lb/>
詞禁回清憲臺基命省中之嚴閲滿天下之事迭總藩<lb/>
要歸上治成卓哉帝簡于衷浩然物飽其論故抑柄用<lb/>
以熟民瞻聊司畡人之繁式興長利之美叶文學大夫<lb/>
之義足司農少府之淵績用有光政將焉往願少安于<lb/>
寵次方徐炳于台符早接盍簮今乘絶塞欽詔緡之引<lb/>
<pb n="KR4d0021_WYG_053-8b"/>
拜撫宫綬以知榮展慶莫從循衿増抃<lb/>
　　回延州通判太博啟<lb/>
伏承足下以府奏論才臺恩賜第寵光朝路聲震文林<lb/>
毎為卓越之才早屈藩宣之佐雄邊轉粟屢濟師期削<lb/>
牘論兵頻經帝覽讓夷弗處宣力載䖍果旌出類之能<lb/>
不待程文之召擢升俊目對易容司諒嘉㑹之有開縱<lb/>
翰飛而叵測敢謂謙損遠記衰殘因逢聖以極言及提<lb/>
衡之餘論申研麗采已慙揚粃之先欽祝華階早服持<lb/>
<pb n="KR4d0021_WYG_053-9a"/>
荷之從茲為欣嘆拙布名言<lb/>
　　代回刁太博啟<lb/>
比者賜罷宰聨寵分州寄式揚舲而倍道方推䇿以赴<lb/>
官竊承倅事之僚亦遲交符之禮敢期謙損先諭誨辭<lb/>
矧恩榜之舊榮復朋方之雅契遽兹胥遇誠絶常均幸<lb/>
促使裝早光郡閣披承孔邇庇頼居多感戢欣翹一二<lb/>
非述<lb/>
　　代鄭公回徐州啟<lb/>
<pb n="KR4d0021_WYG_053-9b"/>
伏審顯膺恩制進拜東卿伏惟欣慰恭以相公道燭民<lb/>
彞識經王體感風雲之曾光輔兩朝勵金石之心惇崇<lb/>
九徳恊時中而易退藹鬷假以無言下武繼明惟藩注<lb/>
意隠長城而為重增定鼎於既安昨以毖祀落成祈年<lb/>
肆宥首圖舊徳備厚徽章茂遷喉舌之司申奨股肱之<lb/>
寄蕭規故在矧三府以奉行軒輔還歸竚六符之増煥<lb/>
恭聞師錫載穆民瞻且以某忝佐國鈞叙升天轄猥煩<lb/>
台念先損書辭弗忘道悦之懷并露恩勤之意永言愧<lb/>
<pb n="KR4d0021_WYG_053-10a"/>
荷叢篆丹愚<lb/>
　　梅侍讀問候啟<lb/>
伏以畿輔麗康任先作屛路門紬繹眷切均賢仰舊學<lb/>
之敦脩謹寛條而静布民謡叢美天貺臻和沛河海以<lb/>
蒙霑慰纓緌之胥企清和協序飱納攸宜慨巾㡚陪晤<lb/>
之餘碩研削寓辭之訥第深蘄嚮曷喻悰靈<lb/>
　　柳侍讀啟<lb/>
伏自侍讀暫違交㦸三擁守符雖卧閣以臻和毎側身<lb/>
<pb n="KR4d0021_WYG_053-10b"/>
而懷想恭惟淮壖奥府楚望劇煩多寄重於邇臣賴宣<lb/>
風而樂職化漸襦袴已欽來慕之歌潤浹河流更飫帡<lb/>
幪之福竚伊朝夕入總機衡瞻頌所兼一二焉究<lb/>
　　王侍讀啟<lb/>
二日次左綿枉饔人肅給嗣餉醪筍皆濟所乏感愧無<lb/>
喻但去人滋逺思人滋深奈何陟頓雖勤幸無雨淖若<lb/>
過二劍則無阻矣所過來牟大稔民屋熙熙西南信樂<lb/>
國也今日是學射出遨想千騎彷徉于鮮原把酒勞客<lb/>
<pb n="KR4d0021_WYG_053-11a"/>
觀者牆堵并四者之樂不亦盛哉不得一接後乗歆艶<lb/>
可知山阪日多乗百步馬從兵行役殊未有涯惟冀善<lb/>
䕶玉體<lb/>
　　賈都官啟<lb/>
右某啟伏念祁脱籍民廛濫巾史局頃緣多難自分數<lb/>
竒今屬長年未能藏疾乘天之幸所食遂浮誤市駿之<lb/>
旁求結載鼷之深愧逖懷茂彦素厚慈憐本推輓以及<lb/>
兹戢題評而有在遽煩惠問遐記曩遊露直操以松寒<lb/>
<pb n="KR4d0021_WYG_053-11b"/>
布深辭而雋永于囊是祕匪石能銘撫歲物以維祺睇<lb/>
朋簮而甚遠願遵冲嗇歸踐亨嘉企嚮緒風飛馳遐悃<lb/>
　　回邠州夏舘使啟<lb/>
伏念逖違候表恍及嵗隂惟使棨之雄邊隔私書之馳<lb/>
舍永言瞻愫第結沖憂敢謂執事闋務中軍留情尺牘<lb/>
因談賓之還調顧儒館以通音占吏敷辭彌驗雅歌之<lb/>
適降階約禮居欽義府之敦申復至情昭銘中膈物華<lb/>
腓晏戎索靖和善介蕃祺茂宣來譽<lb/>
<pb n="KR4d0021_WYG_053-12a"/>
　　回知郡啟<lb/>
不侍君子怳以踰年間緣多病養成駑惰闕奉訊記叅<lb/>
承寢興怊然西溯戀慙並結敢謂雅眷申尋曩懷親占<lb/>
書辭疾走郵舍啟緘長跪如聆面命非寄通遺迹疇及<lb/>
于茲君侯遠守郡條静勝天韵戢翰跼武久而未伸而<lb/>
孱鯫後生充備臺省宜為校議之喧咋也惟寛中泰定<lb/>
益保耆範俾吾黨知所裁焉䖍係䖍係<lb/>
　　回知郡主客啟<lb/>
<pb n="KR4d0021_WYG_053-12b"/>
伏自執事嚮膺詔檢即領郡麾承便道以揚舲尋署文<lb/>
而坐府聞風守邸紓想揺旌俗慮所叢郵音未致敢謂<lb/>
曲敦謙槩追紀嘗僚時因計吏之西先損書縢之問辭<lb/>
情並縟固千里而不違毫墨相鮮實一臺而均妙惕焉<lb/>
珍咏終以銘藏矧惟碩艾之姿久累淹回之嘆願綏介<lb/>
福行丐惇言徳宇所瞻心㣲曷序<lb/>
　　上知郡國博啟<lb/>
伏承齋航便道使閣班條洊煩記室之音垂曉通閨之<lb/>
<pb n="KR4d0021_WYG_053-13a"/>
舊備聆順福允集素襟知郡國博風局精强材謀明劭<lb/>
厯更煩使休有令聲對薦交于露封眷求簡于中扆用<lb/>
言劇部比遘薦瘥疇咨吏師撫我民瘵諒以暮年賦政<lb/>
追西漢之惟良五袴騰謳與南風而同競顯躋治等歸<lb/>
服近僚願保粹真下符傾嚮凋年行晚清晤未期服義<lb/>
素深操觚非叙<lb/>
　　上九江知郡都官啟<lb/>
服采中臺遡風南澨聞薰衣之聫舍耿搖斾之離懷間<lb/>
<pb n="KR4d0021_WYG_053-13b"/>
者敢謂都官曲記雅游嗣傳芳訊選言實至敦操彌堅<lb/>
佩嘉惠之甚勤審冲禧之有裕矧二千石之重方倚吏<lb/>
師什一頌之興載流民詠欽聆最狀益厚宸褒趨接未<lb/>
期瞻疑何叙<lb/>
　　與知郡啟<lb/>
久偃民廛近還朝綴迷魂乍復常禮罕脩惟引籍之故<lb/>
人方假麾於善郡瞻言友㑹實耿離悰頃留邸之傳音<lb/>
承剖符而易地載揚善化以福編民諒謡頌之洽聞固<lb/>
<pb n="KR4d0021_WYG_053-14a"/>
寵靈而沓委歲將窮紀人難離羣益慎生經少紓心嚮<lb/>
　　錢大監啟<lb/>
伏承執事懇露冲懷上還所事循道家之知止協禮典<lb/>
之引年名聳士林眷回宸極聿奉綸函之命超升蓬觀<lb/>
之華仍遂燕居永光逹槩矧斯風之不競歴邇日以彌<lb/>
偷囿物焚和靦顔冒寵功非叔子靡徇角巾之期才謝<lb/>
伏波彊取據鞍之賞甘市朝之末利忘進退之大方果<lb/>
藉耆明追還古烈甫緣謝疾確爾布辭緬慕冶城之游<lb/>
<pb n="KR4d0021_WYG_053-14b"/>
近襲鑑湖之躅固以流沾藥喜坐復於太和見勞神聰<lb/>
益增於景算兹惟雅範足應昌辰祁早荷殊私欽聞髙<lb/>
舉方期拜伏首枉音題感鏤所叢精㣲曷狀<lb/>
　　上兩府謝改知制誥啟<lb/>
伏奉去年三月壬辰詔書䝉恩授依前官知制誥者禁<lb/>
掖清華王言宻勿謬塵髙選擢具常員志表叨榮㥏餘<lb/>
集懼伏念祁禀生尫薾植性狷疏因仕易農緣辰取宦<lb/>
時維國教專預人材遂籍公仲之門入值史家之觀並<lb/>
<pb n="KR4d0021_WYG_053-15a"/>
游羣畯寖擥芳蕤或抱蕝容臺或紬書私室觀殊尤於<lb/>
盛旦竄章句於諸儒官錄其勤上或稱善進籌九府之<lb/>
局叅注二螭之㘭㤗與日偕忝隨事積旋屬晜親貳政<lb/>
慈聖見憐謂進擬於異時必妨嫌而煩請弗由僉論直<lb/>
寘禁聨成命自中聞者皆竦奈何屯蹇之運疴瘵夙纒<lb/>
全劇無常倚徙多阻比請間而得見輒頓首以自陳願<lb/>
守僻藩少紓羸疾俄䝉下蔡之組間換宛邱之章課不<lb/>
時升法當有殿朝恩一解召節臨頒還合關門之符重<lb/>
<pb n="KR4d0021_WYG_053-15b"/>
瞻户牖之坐危心歆艶悸魄妥安然早夜以惟材分知<lb/>
止未即衰而老至不稱服而災生目糅眩花鬢垂紛葆<lb/>
方將奉還邇職仍丐州麾收桑榆之末隂答天地之全<lb/>
施不圖甄齒更逮芻㣲蠲試可之成規即代言之親補<lb/>
拜貺三陌循襟九回伏况書命之司風烈攸繋本之渾<lb/>
灝濟以純深追周監之多文討漢興之爾雅布昭於外<lb/>
潤色須工權輿毫端鼓舞天下詎宜頽晚可玷詳求上<lb/>
隳郁穆之風自取稽留之悔寵靈云誤褒進有基斯葢<lb/>
<pb n="KR4d0021_WYG_053-16a"/>
閣下敷叙彞倫邁種昭徳審無他惡惜委寸長啟佑清<lb/>
衷財成慶澤使隕跗復蔕覂駕還驅脱重險於風波曝<lb/>
至情於日月謹當益探前載徐繹大猷服勤蚤入之常<lb/>
慎對省中之語一簣而進稍勉於有成萬折必東不乖<lb/>
於攸趣有如自昧可質明神卑情無任銘恩佩徳激切<lb/>
知歸之至<lb/>
　　答李舍人謝知制誥啟<lb/>
伏承寵牽制綍進直禁坦除目駛騰公言胥抃恭以舍<lb/>
<pb n="KR4d0021_WYG_053-16b"/>
人思經民極迹踐聖藩對於亨期光我王國含章襲美<lb/>
遂暢四支應用觀能不名一器故步書林以文顯持使<lb/>
節以幹聞上簡帝心隂儲士望適以右闈虚坐雅誥須<lb/>
才被召三槐之廷試草五芝之檢程文甫御定命俄頒<lb/>
裒然烝髦式是辭省漆墀叨謝聿新染䓞之章宰案聨<lb/>
暉尤重判花之體况代言之任歴選甚艱必潤色討論<lb/>
鄭無諸侯之難以深厚爾雅漢同三代之風惟今值賢<lb/>
訂古無愧必且言叅粉澤賁百度而光華筆隠風雷浹<lb/>
<pb n="KR4d0021_WYG_053-17a"/>
四方而鼓動敢圖謙槩謂接明襟推嘉會之所從墜餘<lb/>
音而申眷豪英在選方欽名世之華翰墨相先更篤與<lb/>
游之幸載循欣懌罔喻端倪<lb/>
　　回余舍人謝知制誥啟<lb/>
㐲承進直禁垣已申面賀伏以紫㣲舍人器涵疏逹學<lb/>
貫本元由發策以逢辰久牽絲而從宦參讎芸秩入服<lb/>
書林恥猛進以干榮毎危言而蹈道自結明主數上公<lb/>
車之章失意貴臣遂被長沙之謫關間嵗月轉側風波<lb/>
<pb n="KR4d0021_WYG_053-17b"/>
䝉沴雪以青青貫濁河而湜湜神明與正聰目咨賢果<lb/>
副朝俞顯躋諫列玉嘗刖而方貴朱被研而愈丹雙筆<lb/>
外階列話言於左史一封出塞得要領於東方掲節未<lb/>
還除書已降甫通辭於絳扆即嚴儤於綸闈吾黨相欣<lb/>
斯文有屬方且繹太常之奥泝渾灝之源言代雷風竦<lb/>
四方之鼓舞文含雲漢助萬物之光明展宷自兹圖溟<lb/>
叵測猥紆謙徳肯貺長牋因感激於亨期引切偲之餘<lb/>
論虛名冒忝向包糠粃之羞榮路趋陪今頼芝蘭之益<lb/>
<pb n="KR4d0021_WYG_053-18a"/>
舞嗟銜戢訥鈍匪宣<lb/>
　　上外任兩制謝改知制誥啟<lb/>
比者叨恩宸扆授秩詞垣内揆孱踈舉叢榮㥏竊念祁<lb/>
器非周用仕偶丁辰著籍皂衣之聨待罪綠圖之祕禀<lb/>
生多疾昧死請藩間守兩州甫更三嵗績幽宜黜上赦<lb/>
弗誅亟䝉趨節之頒歸服持荷之從未淹浹日俄掌命<lb/>
書特免試言趣令就職長年廢學絶無潤色之工天分<lb/>
思遲必扺稽㽞之禁茫然即寵惕若包羞此盖執事早<lb/>
<pb n="KR4d0021_WYG_053-18b"/>
諒羈平顯為褒飭兼収短技弗使平除誤推轂於仕階<lb/>
得演緍於𤨏闥敢不澡疏煩涊研討舊常寖闚雲漢之<lb/>
華參禆金石之度冀深尺寸仰謝題評感素多倪勌談<lb/>
安叙<lb/>
　　回彭王二舍人謝知制誥啟<lb/>
向承茂擢已展慶儀恭以舍人陶粹天崖含章聖域親<lb/>
逢千載之運寖露七年之材熟復辰猷雍容公路黄鍾<lb/>
大吕常黙藴於鏗純拱璧天球不外矜於追琢居然難<lb/>
<pb n="KR4d0021_WYG_053-19a"/>
進况也大成果膺給筆之求庸賁摛華之敏言泉注射<lb/>
墨藁紛綸終篇晨達於上方成命暮頒於右省士林嗟<lb/>
舞都紙貴騰粲身魚而飾金錫笥袍而染䓞方且奉循<lb/>
豹式敷繹綈封九變知言賁羣條而玉振十行成札演<lb/>
定命以風行甫頌得賢遽煩㸃翰因亨期之鋪述謂素<lb/>
謁之推先然而平日撫塵幸同歡於方朔乃今視草固<lb/>
所望於相如戢感自中拜辭之辱<lb/>
　　回外任諸官賀改知制誥啟<lb/>
<pb n="KR4d0021_WYG_053-19b"/>
嚮解郡符入朝天墄䝉臺家之過聽俾綸省以司言制<lb/>
授已行訴還無逮内循衰晚久廢討論思苦長卿之遲<lb/>
謀罕禆諶之獲寵光浮量慙悸裝懷敢謂執事推轂交<lb/>
情提衡仕轍樂聞成命馳述慶辭恣加丹艧之華隂示<lb/>
帡幪之庇冀藏嘉惠庸代良箴儤直云初費詞難屬感<lb/>
悰多緒萬一匪宣<lb/>
　　上京東運使陳司勲啟<lb/>
假守兩藩初不聞問朔風千里未克治書姑欽握節之<lb/>
<pb n="KR4d0021_WYG_053-20a"/>
勞方倚轉芻之餉懦貪儆畏財賦滋豐居然相門挺有<lb/>
賢嗣敢圖謙下流眷孱羈屈四牡之雄嚴寓一函之勒<lb/>
致服也無斁心焉願銘况聆朝譽之騰方竚皇僚之峻<lb/>
兹為企禱固倍等倫<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_053-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十三<lb/>
</p>
<p>
</p>
  </div>
<div>
<head>景文集巻五十四</head> <lb/>
    <p>
<pb n="KR4d0021_WYG_054-1a"/>
欽定四庫全書<lb/>
　景文集巻五十四<lb/>
　　　　　　　　　　　　　宋　宋祁　撰<lb/>
　啟<lb/>
　　上蔡州夏太尉啟<lb/>
忝守近藩幸臨大府飛郵通問踦履䝉收閔方墜之禽<lb/>
振其毛羽嘘已枯之木奮乃條枚身匪無知恩歸有所<lb/>
恭惟太尉天挺懿德邦咨大猷一其精心乂我丕載竹<lb/>
<pb n="KR4d0021_WYG_054-1b"/>
筠松鬛廻貫于霜秋蠅㸃夜脂不塵于玉色故能從容<lb/>
自保間隙莫乘斯文頼安吾君倚相雖作屏侯甸而乃<lb/>
情王家欽聆朝制之頒顯服乾台之冠竊商公議莫首<lb/>
茂勲願御太和垂副輿望祁方須交印尚阻造門翹溯<lb/>
所天悁黯無喻<lb/>
　　上夏太尉啟<lb/>
伏自太尉肅持齋鉞出屏奥區總師節于中軍暢天聲<lb/>
于西略諏辰前定樹政允和惟中外之瞻懐宜神明之<lb/>
<pb n="KR4d0021_WYG_054-2a"/>
禔勞隐居一靣界上國之金湯下自九天失殊隣之匕<lb/>
箸重威臨撫丕績竚光動御粹沖上膺欽倚祈庇司計<lb/>
幙阻蹟賓綦姑含螭陛之毫行計星巖之命此焉傾嚮<lb/>
叵既敷陳<lb/>
　　上宣徽王太尉啟<lb/>
伏審肅膺成命入鎮近藩伏惟慶慰恭以太尉忠貫穹<lb/>
淵勲高河岱夙持齋鉞進筦天樞憺動四夷勤勞三事<lb/>
盈虛更踐淄磷靡移向縁載斗之區申尋撓酒之約暫<lb/>
<pb n="KR4d0021_WYG_054-2b"/>
煩臥鎮遽折隂謀二侯並櫜一封講好亟騰沖懇求偃<lb/>
善藩朝家重違制可遄報欽惟陳宛宻倚畿寰幕府盛<lb/>
開式重條侯之貴雅謡参發允旌南仲之功聊駐元戎<lb/>
方還王室祁幸叨守屏將獲交章榮慶所深筆舌無喻<lb/>
　　上楊太尉啟<lb/>
兹者太尉以本兵之重作輔有勞叅注安危式憲文武<lb/>
膺一人圖舊之眷恭二節走朝之儀初無辦嚴不俟安<lb/>
駕舞驂且佶卓馬載華桓玉焜煌趣展當陽之覲彤闈<lb/>
<pb n="KR4d0021_WYG_054-3a"/>
體貌載延晝日之咨中外傳聞紳緌瞻慶祁嚮隣燾社<lb/>
今覿還旂方依萬類之鈞猥奉八行之諭台光破蔀危<lb/>
悃凝歡恨符節以坐拘望車茵而欣踴<lb/>
　　上永興太尉啟<lb/>
伏自太尉稱娖元戎肅開盛府便時有素樹政載和副<lb/>
列辟之具瞻本明神之攸勞符階相比允繄夾輔之勤<lb/>
臺節並櫜兼寄帡幪之頼諒孚順嘏上恊簡心恨沿牒<lb/>
之前拘阻飾㡚而趨侍永惟蘄嚮莫喻名言<lb/>
<pb n="KR4d0021_WYG_054-3b"/>
　　上晏太尉啟<lb/>
比丐郡麾願嘗吏事章明公府身屬君軒雖曰見俞乆<lb/>
而被遣罔憚歊暑徑浮扁舟開秋之初署事為謹然夀<lb/>
春故壤東楚劇藩務苦亂繩才由短綆益虞速謗敢議<lb/>
課功以轉側畏塗違離恩館志縁慮怯感以事新鎩羽<lb/>
自驚初無虚矢危涕方墮何待鳴琴尚頼仁人持衡至<lb/>
公禦侮納之徳宇非有他腸幸終大庇之私使無中道<lb/>
之棄淮山千里城闕九畿官箴有常羇恨無訖臨風伏<lb/>
<pb n="KR4d0021_WYG_054-4a"/>
紙言不能宣<lb/>
　　上太尉相公啟<lb/>
比者獲解郡章將趨朝次假塗近閫伏謁高牙肅瞻蕭<lb/>
宰之規固應絶禮辱念馮唐之老輒俾右賔自授館以<lb/>
云初逮出車之言邁嗣頒饔餼稇載芻禾務容醉吏之<lb/>
汙茵亟接元侯之下飭迫于㑹計遽爾疾馳鬱揺旆以<lb/>
自中戀疲軒而無極竊念祁㝠煩惟舊風績罕聞頃分<lb/>
虎于善藩得臥龍之故里元戎出次因上冢而過家前<lb/>
<pb n="KR4d0021_WYG_054-4b"/>
弩載驅獲望塵而候路永惟敝政罔振善經敢謂閣下<lb/>
過聴謡言宻伸薦寵以不足而取信蓋念至愚靡求備<lb/>
以用人諒敦善勸孤生至陋云補無期屬閏序以日参<lb/>
邈台光而天阻願遵頥實下副民瞻竚聞零雨之來歸<lb/>
復冠靣槐之正位詎惟單跡獨庇大鈞<lb/>
　　上太尉啟<lb/>
近閟私憂甫寧病體乆去外朝之著罕修執訊之儀跡<lb/>
係民廬神馳義府恭惟太尉績宣金石忠貫天淵總離<lb/>
<pb n="KR4d0021_WYG_054-5a"/>
衛以誰何訓善經而肅給百祥助順彌厚于福基三接<lb/>
蕃恩永隆于邦翰孤平無以埏鑄攸依<lb/>
　　上韓太尉啟<lb/>
伏審光膺恩冊茂建將牙伏惟慶慰恭惟太尉道付粹<lb/>
和神挺忠亮以才自奮逢聖有初發于謨謀式是文武<lb/>
訓定西畧已偃靈臺之師参幹中樞遂成天下之務均<lb/>
賢外閫乃心王家匈奴失箸以畏威疲甿緩帶而䝉賜<lb/>
丕績升狀中扆簡襟誕告黑麻昭俾師鉞進視上衮移<lb/>
<pb n="KR4d0021_WYG_054-5b"/>
總太原朝言僉同列辟歆艷然帝賚上哲民思大鈞秉<lb/>
羽偃藩雖枳維之均重刻書進拜疑桑䕃之難淹今兹<lb/>
治行實啟歸輔祁曩聫冠佩今託帡幪側聆褒音倍百<lb/>
常抃宿官惟謹趨府未諧<lb/>
　　賀范太尉啟<lb/>
伏審光膺詔㫖臨貳帥符除目四頒公言三允太尉沈<lb/>
謀先物積閥映時出車于西臥鼓無警亟縁褒典移<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>
朔陲屬壘雲聨仰九天之下將和營風靡企三日之先<lb/>
<pb n="KR4d0021_WYG_054-6a"/>
庚顧惟儒掖之人謬假幕廷之節屈紆英躅垂佐中軍<lb/>
欣素所叢訥言非叙<lb/>
　　回夏太尉啟二首<lb/>
嚮者築壇疏寵任屬舊臣跪轂啟行趣開盛府耿存心<lb/>
于南闕副延首于西人審即令時已觀戎政太和慿厚<lb/>
繁祉順膺太尉業映九功謀經三術亟躋台路再筦皇<lb/>
樞乂衆志以交修滿公言而無間比從藩棨回總計籌<lb/>
慎致民財之豐彌簡帝心之眷果縁謀帥遂倚圖功分<lb/>
<pb n="KR4d0021_WYG_054-6b"/>
虎殿邦剪鶉分壤出于左右由漢后之知人敦我詩書<lb/>
識晉卿之制勝諒資成算益憺稜威共欽歌杕之辰前<lb/>
啟坐槐之拜敢圖撝志遽鍚芳音列感緒以鋪棻味吉<lb/>
辭之實至永期銘鏤姑志恩憐瞻頌所叢文陳罕狀<lb/>
屬者太尉輟務天臺懋恩將閫裂京營之近壤來建中<lb/>
軍總闗隴之上㳺别開盛府恭聆善旦参布寛條甫光<lb/>
注頼之殊允契休嘉之集蠢茲裔種孤我朝恩雖上徳<lb/>
包荒議貸先零之罪而善經防患聊咨細栁之屯佇即<lb/>
<pb n="KR4d0021_WYG_054-7a"/>
敘于戎疆永折首于廟算嘉庸所底休運來同祁早荷<lb/>
品題今遥趨伏敢期台造先枉教音均察父之慈憐重<lb/>
孤生之感慨庶縁舊物終託洪鈞銜篆之叢名言罔託<lb/>
　　回陳太尉謝啟<lb/>
伏自太尉膺堯僉之舉服寵齋壇敦晉讓之風布誠需<lb/>
奏垂聲音而敦勸鬱蕃鍚之焜煌允恊公言趣申成命<lb/>
對揚陛幄祗受麾旄暴于見聞先我彛篆左右之為将<lb/>
帥遂訂西京徳羲之本詩書用光中府猥煩題誨曲示<lb/>
<pb n="KR4d0021_WYG_054-7b"/>
謙儀抃私悃以增深寓尺緘而何述<lb/>
　　回李太尉啟<lb/>
伏審顯奉宸恩就兼戎壘居幕府折衝之任用假鷹揚<lb/>
領羽林宿衛之兵遥資肺附親賢参倚忠毅兼推渥命<lb/>
霈行榮函首暨閱謙言之敷悉慶使範之光華其在欽<lb/>
銘併于誠悃<lb/>
　　回夀州楊太尉啟<lb/>
伏念淮月屢弦楚風增慄遐企齋壇之重方應制閫之<lb/>
<pb n="KR4d0021_WYG_054-8a"/>
雄右武克和南公藹誦猥煩輕驛垂貺芳函森有味之<lb/>
詞條服彌光之徳柄且承常履載集順祥雖琬節之繼<lb/>
臻顧金城而為頼益加遵衛参副勒銘<lb/>
　　回都知太尉啟<lb/>
老辭法從逺守塞屯幸一候之無虞且九農之告稔是<lb/>
容拙宦未曠攸箴太尉軫舊興懐勞謙禀徳弗責通書<lb/>
之問逺詒執訊之音存奨兼常銘藏何喻惟陟降于禁<lb/>
闥方簡注于宸帷願保太和式符深禱<lb/>
<pb n="KR4d0021_WYG_054-8b"/>
　　答并州韓太尉啟<lb/>
伏自太尉建節洋道開府幷門明喻上恩申慰善俗萬<lb/>
夫圜視以觀化列將抃股而畏威尋附慶辭未通便使<lb/>
而乃屈大國之重敦隣邦之和前損台銜茂申聘㫖奬<lb/>
以情厚位縁眷隆伏況真將軍之尊自殊假帥舊令尹<lb/>
之懿方仰前規欽鏤歡言永為恵好<lb/>
　　回河楊王殿丞啟<lb/>
比過大邑枉迎餞勤勤不任愧荷新路甚佳但白水一<lb/>
<pb n="KR4d0021_WYG_054-9a"/>
記畧不言足下分寸功已白田學士改撰碑刻兼景徳<lb/>
中曾修此路為浮論所奪<hi>在興州圖經中</hi>今足下能成之益見<lb/>
至公之難也<lb/>
　　賀監郡殿丞啟<lb/>
浮禄計廷流光嵗管敗材傷錦方百謫以自逃戴盆望<lb/>
天固兩施之莫獲瞻言締友遂闕嗣音目以翹勤心焉<lb/>
惆悵監郡殿丞厚將謙意綿布辭情越山阪之險塗講<lb/>
松筠之堅操逺而相致但服于命儒藏以為榮更均于<lb/>
<pb n="KR4d0021_WYG_054-9b"/>
占牘並㳺曷日良食惟時欽竚計還式符朝鍚<lb/>
　　回李太傅恵御製挽詞石刻啟<lb/>
兩日前伏䝉尊慈以御製先中令挽詞石本垂恵者宸<lb/>
章悼徃恩煥㝠塗孝嗣欽光志垂終古輒忍哀而灑翰<lb/>
方圖刻以傳家上昭子道之全次記天婣之盛足揚茂<lb/>
烈參紀無窮祁忝預雅㳺猥闚珍刻悲叢昔感義服來<lb/>
徽但期屋壁之藏均仰乾文之照日餘伸罄更竢披承<lb/>
　　孫判官啟<lb/>
<pb n="KR4d0021_WYG_054-10a"/>
伏念夏雲成簇嘗餞于歸轅冬雪飄花方窺于還尺咀<lb/>
受辛之綿縟緩揺斾之勞勤始悟過家乆留翹乘椎牛<lb/>
上冢恣追道舊之歡掃葉飛柯徧識幽尋之地克涓秋<lb/>
序乃冠賔儀嚮用福以惟寧專致柔而有謐靜言髦譽<lb/>
素揭令名再從盛府之㳺頗屈清人之議天蘭挺美諒<lb/>
無人而自香國馬斯材竚過都而歴塊慎齋為右傾否<lb/>
何賖忝締朋簮敢忘心禱<lb/>
　　到任上兩制啓<lb/>
<pb n="KR4d0021_WYG_054-10b"/>
比膺中詔移守近藩蠲入謝以致䖍許之官而從便即<lb/>
因良月祗服郡條循揆上恩猥并歡素伏念祁天鍾愚<lb/>
直任忝華亨不衷取灾无妄成疾移書賜告動輒旬時<lb/>
請間願麾向䝉開可值淮肥幽殿望止罷歸敢圖藏疾<lb/>
之憐遽徙陪京之屏疲軒載奮秋蔕重跗胡為泥中蔑<lb/>
有衛人之嘆己為闗内居無漢將之慙此蓋閣下恕以<lb/>
推心形于引重先迷弗逺終恵乃長庶隂徳之能銘匪<lb/>
貌言之索序趨陪尚阻蘄向增勤<lb/>
<pb n="KR4d0021_WYG_054-11a"/>
　　回亳州韓郎中啟<lb/>
託藩維梓最宻台光恃舊遺簪時修書舍剽聞五袴之<lb/>
詠參潤九河之餘景式焉依銘銜知所敢謂足下輟棠<lb/>
廬之暇刻占囊几之圓封申諉嘗僚顧存弊邑啟縢窮<lb/>
紙内手循衿何三秋之蔕方零煦同蕃蘤而萬物之爐<lb/>
故在待若祥金乃知至仁初無棄物姑慙鈍訥靡稱題<lb/>
褒文組見縻側階胥逺馳神注想搦翰奚言<lb/>
　　上兩地啟<lb/>
<pb n="KR4d0021_WYG_054-11b"/>
今月初五日進奏院遞到官告敕牒各一道以崇文院<lb/>
書目成䝉恩加前件階勲者鴻都四部甫以書聞東觀<lb/>
諸儒竝從恩賜嘗預研摩之末亦霑褒綍之華内省循<lb/>
榮盈顔集愧竊念祁晩參紬績最恧孱虚縁衆目之己<lb/>
成顧殘編而須具猥由末至僅纂餘功上則咨典領之<lb/>
英下則頼討論之熟彌年佔畢未知朱紫之分地日請<lb/>
麾遂棄鉛黄之習身嬰俗狀分隔文林敢圖秘録之成<lb/>
首第陳篇之效眷言孤偃例辱甄揚崇躐文階優加勲<lb/>
<pb n="KR4d0021_WYG_054-12a"/>
等為山而簣初無就效之勞弗稼而囷卒冒因人之賞<lb/>
斯蓋閣下輔裁丕化勵最彛倫謂一割之前施句寸長<lb/>
而必取隂為奬地傳致恩章出守道遐讓還天逺姑勉<lb/>
修于扞格冀云補于陶坯感緒叢臻窮言何喻<lb/>
　　代回鄭太尉啟<lb/>
兹者太尉懇辭禁衛請治侯藩亟升空土之華階改燾<lb/>
茅苴之近社駢臻寵數式奬成勞猥貽讓爵之言彌見<lb/>
崇謙之懿矧聆明命已布外廷冀少抑于沖謙即祗承<lb/>
<pb n="KR4d0021_WYG_054-12b"/>
于渥典欽銘愧悚叢集于衷<lb/>
　　回曹琮太尉啟<lb/>
迺者太尉促勤封傳還控邉州尋承麾葢之華坐制金<lb/>
湯之重營平先計姑養漢威方叔壯猷寖光周詠日剽<lb/>
公朝之論載欽賢帥之風敢謂英私逺貽誨翰露教條<lb/>
而有斐挹謙柄以彌沖徒爾心藏闕然時答仰惟淵度<lb/>
貸此苛文秉羽在辰爟烽徹警益符神勞増嚮福綏瞻<lb/>
詠所叢敷題罔愬<lb/>
<pb n="KR4d0021_WYG_054-13a"/>
　　回河東栁按察啟<lb/>
伏自使軺東撫載耿騷離書舍右傳首煩辭誨布諄勤<lb/>
于言味寫芬馥于情條隐几孰窺題襟増感惟晉邦之<lb/>
地沃本漢斧之任雄銜軸轉輸舉調盈虛之節明緡下<lb/>
諭允彰宣布之風益御太和上符丕眷盍簪未日搦管<lb/>
奚云<lb/>
　　謝許州賈侍中啟<lb/>
避嫌計省留守圃田宿官如期中暑成疾方苦採薪之<lb/>
<pb n="KR4d0021_WYG_054-13b"/>
劇遂稽進記之常敢謂太師侍中念封壤之鄰顧簪履<lb/>
之舊前遣使介臨賜教言饋品紛盈公門光寵撫危心<lb/>
而按堵殆感涕以霏衿伏況大丞相之位尊猥諸侯之<lb/>
地介䧏禮非便拜賜難勝尚縁老馬之仁通枉端平之<lb/>
問佩恩有紀論報何階<lb/>
　　回宗兄員外啟<lb/>
伏自去夏奄遘酷罸尋解官簿退伏民廛藐然孤苦濵<lb/>
于殞滅宗懿在逺號訴無從嵗月不居中祥行及五情<lb/>
<pb n="KR4d0021_WYG_054-14a"/>
摧怛奚所追逮敢期宗兄員外逺墮書幅傳逮苫廬隠<lb/>
恤哀迷收齒尫痼銜佩愛朂交集涕洟餘生未死論報<lb/>
知所書研乆廢言叙不論聊奉手狀陳謝<lb/>
　　上孫員外啟<lb/>
伏念膠投夙夜契乆荷于同心波委流芳洊傷懐于頽<lb/>
魄慨繫匏之多累約炊黍以無從員外茂質淑均瑰才<lb/>
清劭早奉庭詩之訓頗興僚俊之嗟一昨恥官次之鸞<lb/>
棲奉鄉書之鶚薦多士褰裳而就列春闈掞藻以飛聲<lb/>
<pb n="KR4d0021_WYG_054-14b"/>
雖投刃之有餘終引商而寡和兩崤輕進暫卹于壯圖<lb/>
柱璧空歸未傷于全寳尤希消息别奉慶靈祁䘮紀巳<lb/>
終幹魂來復退思窮處道在粺而不揚進欲妄求性為<lb/>
棬而愈失夫何舛運遘此窮塗嗟我石交越在他壤莫<lb/>
遑縷悉安緩蠢煩節物向榮道腴加嗇南望川陸不能<lb/>
奮飛<lb/>
　　回襄倅張著作啟<lb/>
曩以奉外臺之傳檄因止漢南縁伯氏之交符得趨鈴<lb/>
<pb n="KR4d0021_WYG_054-15a"/>
下自兹暌逖三易寒温間收社櫟之材入玷橋門之館<lb/>
百函之貢絶附于行人半靣之情宜忘于車匠敢謂執<lb/>
事乘政條之隙篤士類之情申戒齋防顧存閒冗兼金<lb/>
吐訊踰荆部之丁寧墮月抽毫奮芝筩而霏灑内循蕞<lb/>
爾永刻恩斯矧訪曾筵昔緬雋軌函丈之諸生多在撞<lb/>
鐘之舊矩焉依復此拜嘉并為深幸所嗟留滯尚阻趨<lb/>
陪傾聞走節之朝用緩揺旌之思物華具秀春齊加調<lb/>
　　回潞州郭觀察謝上啟<lb/>
<pb n="KR4d0021_WYG_054-15b"/>
近者執事光膺宸綍移領州符飭追蓐以無留敞黄堂<lb/>
而坐治通書未暇炙簡載勤承布詔條之寛已孚風化<lb/>
之美然魏邦公子諒存闕以為心而漢氏侯封竚入朝<lb/>
而拱衛勉調沖用綏集太和引祝于兹遽談奚極<lb/>
　　上徐州判府相公啟<lb/>
嚮屬綿疴罔勤四體仰煩移告遂曠十旬中苦結轖之<lb/>
煩乆愆奏記之問注情東夏延首貴台承福禄以萃臻<lb/>
撫翰垣面俾乂恭以相公材經而國功裕于天祗六徳<lb/>
<pb n="KR4d0021_WYG_054-16a"/>
以益嚴滿九言而無過洊兹出處均我賢勞姬公來歸<lb/>
頗鬱東山之思留侯為夀時想赤松之㳺益冀暢和上<lb/>
符同體永言舊物兹傒洪鈞<lb/>
　　上賈相公啟三首<lb/>
伏以春塗韶婉邉候綏寧嬰攣文組之華寤寐翹材之<lb/>
峻恭惟閣下委逺時柄倡導藩維訟息而民堵安兵戢<lb/>
而顔行整憺威殊俗報政上臺暫留北鑰之嚴行復乾<lb/>
台之冠内惟一物永託洪鈞<lb/>
<pb n="KR4d0021_WYG_054-16b"/>
伏以楚艾祓神周麰告歛有司靜事君子順時惟翰垣<lb/>
控制之雄方亭障伏寧之裕畧去煩細取適髙明道薦<lb/>
太和神介多祉隆本朝之幹棟亘華夏之金湯悵所攸<lb/>
箴未諧入謁瞻風在上引領増勞<lb/>
伏以天贊丕圖帝賚良弼㑹霜秋之恊叙符神岳以生<lb/>
賢恭惟閣下國棟隆材宗彛重器暫為勞于左輔方倡<lb/>
治于諸侯蓬矢戒辰翠緌胥慶乾台將鉞已圖績于同<lb/>
寅絙月仙椿共歸年于難老永扶王室垂庇羣倫祁方<lb/>
<pb n="KR4d0021_WYG_054-17a"/>
屬乘障未遑趨屏永惟慶抃第竦瞻祈<lb/>
　　回并州明龍圖謝改諫議啟<lb/>
近審廷褒制紼陛序諫垣伏惟慶慰竊以諮訪甚勤獻<lb/>
替攸重冠七臣而分任均三接以造言惟爵之隆值賢<lb/>
而受恭以閣下猷為交濟名實兼華乆典南屏之麾仍<lb/>
重東臺之秩甫修函牘仰慶齋鈴辱行舍之前通紆記<lb/>
室而流問宣風屬部且符竹馬之期召對西清即参槐<lb/>
府之論衿膺可復感頌奚殫<lb/>
<pb n="KR4d0021_WYG_054-17b"/>
　　謝送碑啟<lb/>
伏䝉以顯功碑墨本二軸垂賜者天祐孝節聖鍚寳題<lb/>
惟先王之有終冠元勲而獨出必繇論譔揭示方來執<lb/>
事仁明所根負荷為重悉資傑筆参鏤翠珉奎鈞上騰<lb/>
自有恤功之念烝彛覆視固無可愧之辭祁乆庇末光<lb/>
祗膺厚賜丹青在目韶濩鏗音冀資不朽之名益熾無<lb/>
疆之祚感悚于是敷述奚云<lb/>
　　上江南轉運郎中啟<lb/>
<pb n="KR4d0021_WYG_054-18a"/>
乆伏民廛近還閨籍多難幽憂之後學殖寖荒平時英<lb/>
俊之逰書縢殆廢載懐高誼實耿離悰轉運郎中望秀<lb/>
材林業偕賢運亟樹風于官次洽廣聼于聰謀乆資郎<lb/>
署之賢外駕使軺之傳千艘銜尾大集于中邦二節追<lb/>
鋒行階于上笏峥嶸嵗晏悒鬱人遐願履常休用紓遥<lb/>
款<lb/>
　　上新轉運張郎中啟<lb/>
伏承祗奉臺音仍持漕節涓辰視事即日騰書肅使範<lb/>
<pb n="KR4d0021_WYG_054-18b"/>
以先馳藹民言而交慶執事系承世閥材映吏師踐揚<lb/>
薰省之華更奉軱刀之熟職思而辨上所自知比膺朱<lb/>
閣之求將從暢轂之任拒榮固讓還秩見俞遂眷三洲<lb/>
之南洊刺百城之劇簿書鉤校聿嚴露檄之期食貨懋<lb/>
遷還佐大農之藏兹為倚任足示褒蕃祁嘗接官聨今<lb/>
叨郡寄其諸多病真爾不材幸繄㢘按之餘容免平鐫<lb/>
之峻歡言企詠參萃于衷<lb/>
　　回鄭州王相公問候啟<lb/>
<pb n="KR4d0021_WYG_054-19a"/>
謬塵禁籍丕儆常箴再瞻坐府之嚴稍諐奏記之禮永<lb/>
惟溯戀徒戢精㣲恭以閣下道契臣鄰敬孚樞極暢經<lb/>
謀于宰路申著蕭規激高讓于邦風洊光周屏蹈中和<lb/>
而弗跲膍戩榖以攸宜惟是寰封均于潤福介圭來覲<lb/>
固無信次之勞巖石具瞻況有僉同之舊但虞息偃難<lb/>
廢延登冬律沍寒嵗芳凋節益儲茂嘏永對昌期進謁<lb/>
未從臨風増企<lb/>
　<lb/>
<pb n="KR4d0021_WYG_054-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十四<lb/>
</p>
<p>
</p>
  </div>
<div>
<head>景文集巻五十五</head> <lb/>
    <p>
<pb n="KR4d0021_WYG_055-1a"/>
欽定四庫全書<lb/>
　景文集巻五十五<lb/>
　　　　　　　　　　　　　宋　宋祁　撰<lb/>
　啟<lb/>
　　上端公啟<lb/>
伏念祁凡近之姿蹇運有素體中論黠曾不半癡稷下<lb/>
從談何嘗名學徒以遭時文教記訓師門追琢其章丹<lb/>
青厥采誤興廉于舉目叨服事于官儀向屬閣下中執<lb/>
<pb n="KR4d0021_WYG_055-1b"/>
霽威外臺握節更張治具森布懿綱以一介之孤生戴<lb/>
二天之巨庇賦角弓而植嘉樹寶燕石以裹重緹用法<lb/>
語而發䝉露薦章而保往雖有小紙必勅其報書弗遣<lb/>
長刀揖之而就席乃至官刑百謫民政一埤人有多言<lb/>
課裁自脱免攸司之劾舉俾終嵗以罷還任非異人我<lb/>
叨其賜祁以濫恩慈扆叨秩京司洊奉上臺之符入佐<lb/>
胄筵之講已綸而綍大畏于罔功既負又乗自虞以致<lb/>
寇斯葢伏遇閣下顯持邦論佽育士材品以月更言無<lb/>
<pb n="KR4d0021_WYG_055-2a"/>
人廢謂飾之犧象莊生之材可收謂試之螘封督郵之<lb/>
馬差勝遵兹徳賞溢彼智涯不然者蘧篨戚施記入官<lb/>
師之用猪苓馬勃奚參藥籠之珍由抆飾之驟加俾懦<lb/>
孱而與進敢㤀日省上誤爾知有肺附以内銘豈喙長<lb/>
之殫叙<lb/>
　　上大名相公啟<lb/>
伏自險釁所鍾痌瘝亡幾竄身忨日續喘窮年託民屋<lb/>
以尸居顧仕塗而雨絶坯陶舊賜有墜無酬土苴餘生<lb/>
<pb n="KR4d0021_WYG_055-2b"/>
從憂得損罔敢修于奏記非自棄于所天葢乃秉國地<lb/>
尊負薪病力距躍思勉既匪所宜窮咽萃中無容多訴<lb/>
至于兩兩相邇曉然思乎泰階奄奄苟存居爾同于舊<lb/>
物去冬十一月郢州從事谷昌言取道瘝邑傳誨諭辭<lb/>
不圖荒窘之餘尚齒慈憐之末秋陽委燭蔀屋賴其容<lb/>
光生符下招埋骴幾乎復固無言叙感有死如歸且承<lb/>
太尉相公移總師垣并提武節暢威有北全重本朝屹<lb/>
柱石于兩楹隠金湯于萬里鄧侯輔漢以上宰而分麾<lb/>
<pb n="KR4d0021_WYG_055-3a"/>
召伯佐周抗二公而居外卧收民頌簡在帝衷而祁式<lb/>
苦廢殘阻聞風采窮生如縶徂景易遒溯東閣之故賔<lb/>
長懷請見倚博陽之陰徳脱冀重蘇獲報萬分迺為宿<lb/>
計過兹而往未識所期卑情無任望風銜賜感服哀迷<lb/>
之至<lb/>
　　夀州到任謝兩地啟<hi>案啟内年月與本集謝上任表相符</hi>
奉去年六月十一日敕差知夀州已于今月七日禮上<lb/>
訖東楚地雄左符任劇祗膺簡授舉萃震惶伏念祁天<lb/>
<pb n="KR4d0021_WYG_055-3b"/>
與朴愚仕縁熙泰嚮由冗劇超備從官嘗用親嫌不任<lb/>
煩使日章大官之膳坐代上農之耕間不遑居懇求自<lb/>
試事闗三府恩許一麾值劇部之將更果細書而被選<lb/>
淮肥之奥國府逓經夫井浩繁稻魚豐賤承邦條之寛<lb/>
大洽方俗之樂和雖曰不能蘄新與政斯葢門下邁兹<lb/>
九徳模我彛倫在善埴以埏和俾薄材而進齒捫心揆<lb/>
寵念徳知歸署吏牘以云初扣車茵而未日參并感結<lb/>
拙喻端倪<lb/>
<pb n="KR4d0021_WYG_055-4a"/>
　　定州謝到任上兩府啟<lb/>
昨奉詔書就移前件官者仰對明緡俯循華組地由邊<lb/>
重帥以儒榮任不值能顔無容愧竊念祁短謀腐學病<lb/>
質衰年自宜力于藝文不應彊以軍旅比者承乏真定<lb/>
臨制中權率職半朞無治言狀方襆被以須去俄假節<lb/>
而益遷進領博陵罙控幽朔營屯雲集亭障蟬聨列屬<lb/>
九州有宜得便于事裒衆十萬無日不討于師號為劇<lb/>
藩當待賢牧寧咨鯫懦再忝僉俞伏以閣下明總庶官<lb/>
<pb n="KR4d0021_WYG_055-4b"/>
輔興邦縡廣十取五之路收百有一之長謂愚可矜雖<lb/>
拙有用遂俾文吏超攝元戎所賴敵運百年天聲萬里<lb/>
戍餘卧鼓之息城無早闔之虞操箠可制豪傑之驕持<lb/>
簿可期租賦之入倚國為重積日賞勤不然巢林一枝<lb/>
素省身而斂分假令入竹萬箇甘贖罪于曠官埏冶不<lb/>
私帡幪知所<lb/>
　　定州到任回諸官啟<lb/>
解符真定易地中山未成五月之勞復忝萬夫之長適<lb/>
<pb n="KR4d0021_WYG_055-5a"/>
詢副貳並屈俊雄得聨紙尾之銜參重幕庭之選息藩<lb/>
為幸庇短云初何枉勤私先貽慶問叢麻可倚誠有助<lb/>
于飛蓬揚粃在前恐貽羞于嘉榖内名賫惠實託餘光<lb/>
就部方勤盡言安叙<lb/>
　　賀孔諫議上任啟<lb/>
伏承諫議改佩使符近臨鄉社咨諏令日宣布寛條惟<lb/>
盛徳之世祠冠大東之誦訓干將沃若式觀上冢之容<lb/>
粉米襜如更重趨庭之訓猥迂緘翰申費公儀矧禮義<lb/>
<pb n="KR4d0021_WYG_055-5b"/>
之舊邦加中和之美化諒無遲報久沃詳求感戢傾勤<lb/>
併萃中府<lb/>
　　定州到任啟<lb/>
今者祗奉詔期已如官次薦煩假節益壯䕶邊内循空<lb/>
虚日用慙震伏以中山之劇朔北稱雄廩帑萬楹鎧械<lb/>
億計暢轂蔽野高墉彗雲屯壁駢集以相望諸將奔走<lb/>
而聽命宜待才選庸緝事經而祁衰老之餘懦怯有素<lb/>
傷羽不擇林以息窮鱗僅得水而安何意朝僉過仍師<lb/>
<pb n="KR4d0021_WYG_055-6a"/>
節賴名臣之前治輯郡務而有條坐遵成規便足為政<lb/>
短髮雖白幸弗事于論兵髀肉自完况無需于汗馬永<lb/>
言榮遇特出誤知冀一割之可求詭萬分而為報宿箴<lb/>
仍率瞻屏為勞<lb/>
　　上兩地謝赴闕啟<lb/>
今月七日奉被敕書候替人到交割訖發來赴闕者彌<lb/>
年假守有詔代還許訖交章趣令上道榮生望表抃激<lb/>
情端伏念祁向以塵枵忝班禁近病多告數量極謗興<lb/>
<pb n="KR4d0021_WYG_055-6b"/>
恩被典州責深共治雖勉迂儒之學曷揚循吏之風幽<lb/>
績屢聞殿科輒寢内遷右輔間黙煩言適以元帥勒歸<lb/>
邇藩須屏因䝉召節再服君軒得上銅魚之符入趨金<lb/>
馬之籍肉我枯胔植其危根大鈞所陶没齒奚報然念<lb/>
支離云舊奔走相仍兩目眩昏半頭蒼白收從江海遂<lb/>
安北闕之心行及桑榆敢重東隅之悔翼趨有日舌訥<lb/>
難宣<lb/>
　　回季團練啟二首<lb/>
<pb n="KR4d0021_WYG_055-7a"/>
向忝從官弗經煩使請閒求見頓首自陳願遂州符習<lb/>
知吏課靣䝉可制副在宰司謹成數月之留乃有一麾<lb/>
之授逮兹班詔始復知榮地跨蠙淮之饒鎮兼犀節之<lb/>
重茗醝參㑹魚稻豐饒䝉幸于天酬恩曷日敢謂足下<lb/>
夐忘疎逺彌篤顧存勅記室以占辭付行郵而流問神<lb/>
麻在握頓紓逺客之懷秋蔕辭條滋結故叢之戀庀官<lb/>
云始修謁未期善嗇泰和式符遐禱<lb/>
冐榮踰分因病早衰比不自遑願諧外補一麾䝉可三<lb/>
<pb n="KR4d0021_WYG_055-7b"/>
府見矜獲引夀春之章遽結承明之橐淮山勝秀秔穱<lb/>
夥饒坐閣省躬實天藏疾然念間闗去國晼晩驚年危<lb/>
睫涔涔屢傷懷于逺道羇飛跕跕方破膽于虚弓庀職<lb/>
云初趨風未日永言悵戀拙布謝詞<lb/>
　　回朱給事啟<lb/>
比者給事入修覲禮奉望帝暉魁壘為儀重漢庭之皓<lb/>
首任圖注意眷商國之舊人亟奉綠綈再隮青瑣㑹細<lb/>
書之共治掩靈淛以疏封自霜籥之丁辰抗風旌而首<lb/>
<pb n="KR4d0021_WYG_055-8a"/>
路恭承便日已振寛條遽沐飛文曲敦永好伏祝青松<lb/>
貫嵗援君誓以未忘零雨在天詠我來而均企方期樠<lb/>
朽薦託雲陰何煩記室之善辭但服歸藏之謙徳願遵<lb/>
保理益輔耆明蓬曲猥悰筆精罔叙<lb/>
　　囘知南京俞給事啟<lb/>
嚮者多病乞麾䝉恩假守危心積悸劇務間嬰逖瞻萬<lb/>
戸之康都曠致一函之私禮心焉慕嚮日以翹涓不謂<lb/>
給事垂眷下邦逺形芳牘至言抉瞶嘉惠嘘枯聿沾齊<lb/>
<pb n="KR4d0021_WYG_055-8b"/>
釀之甘申遣齋刀之熟重為褒貺交積肝膺如聞京室<lb/>
之傳將被節臺之召斯人䝉福諒均愛樹之歌哲老還<lb/>
朝遂重歊雲之寶王塗云穆士議載孚望安百順之宜<lb/>
欽副四隣之待銘銜企願滅裂罔宣<lb/>
　　致政侍郎啟<lb/>
爾日動用佳宜某去門下已三年戍邊未得歸鬢毛秃<lb/>
落衰疾相仍賴朝廷威令嚴具得以刀筆繩吏下為供<lb/>
職然日夕内慙孤太上方靣之選末奈何才短責煩得<lb/>
<pb n="KR4d0021_WYG_055-9a"/>
無為老成嗢噱耶比驅使回墜教并賜沂公集副拜賜<lb/>
欣感前日吾文録遺事丐天篆立鄉名今又裒文章為<lb/>
一家言獻臣冠篇示千載不疑立徳立名兩無讓云<lb/>
　　回夀州張侍中耆<hi>案侍中即張啟耆自陳徙夀故祁自夀徙陳啟云易地以此</hi>
嚮緣易地得遂趨風略接台華遽勤行後守藩云始進<lb/>
記未遑敢謂侍中敦好士之風厚交符之契占詞訖室<lb/>
流問行人屈衛霍之雄稜講楚陳之盟好外依奬眷中<lb/>
激衰孱官有職思書非言盡永惟銜佩姑誌埏鎔<lb/>
<pb n="KR4d0021_WYG_055-9b"/>
　　河陽夏侍中啟<lb/>
向解州符入陪禁籍鎩羽重奮勢固未安重創始平理<lb/>
當滋慎不時通于奏記恐仰累于所天久而省循乃敢<lb/>
參訊伏自侍中避劇右洛改鎮盟津委逺功名鎮息流<lb/>
競内保元吉自存介石之誠被有褊心弗礙虚舟之觸<lb/>
卓焉高躅冠我羣倫但縁一徳之隆終竚三能之冠願<lb/>
崇賢老永對貞期<lb/>
　　囘趙職方啟<lb/>
<pb n="KR4d0021_WYG_055-10a"/>
辱書旨論諄諄不鄙僕麤外屈已所長以教育英才為<lb/>
言彼古君子葦然不敢當況其下耶祁迂儒也才不過<lb/>
中人偶以文詞塵内外制竊舊語陳言奉行文書為宰<lb/>
相假借幸不敗官上過聽以為可用故佩三印章治常<lb/>
山中山出入三年無一毫異績可報天子齪齪校米鹽<lb/>
責吏下而已閣下不誚以任所不能而更推之使為古<lb/>
君子所難何哉閣下純懿之徳盎焉充于中世烈孰儔<lb/>
然有文不自高以尚書郎佐二千石而無難色僕固知<lb/>
<pb n="KR4d0021_WYG_055-10b"/>
閣下賢者也才教而育矣特未用耳賢而未用大抵當<lb/>
路者貪知人之明皆願言之朝况僕所部切懐交轍哉<lb/>
之邵之才不待閣下槩陳而僕景仰舊矣尚何教育之<lb/>
云閣下之道固將光明當時僕雖老尚能賦菁菁者莪<lb/>
以贊太平盛事餘不一二<lb/>
　　與常州知郡大卿啟<lb/>
嚮者大卿被十行之眷肅三翼之行少冐秋陽徑浮月<lb/>
汐離悰坐耿凄律遽殘比自半塗常頒雙素慮封人之<lb/>
<pb n="KR4d0021_WYG_055-11a"/>
未定報記室以無從恭惟視政以來介祥尤盛仁人舊<lb/>
里太守新藩過家上冢之榮置酒揮金之樂鄉評參慕<lb/>
仕路罕偕諒兹愷悌之孚益助明耆之嚮攸箴異守接<lb/>
武賖期搦翰遡風乃心惟極<lb/>
　　轉端明殿學士謝執政啟<hi>案啟中八月敕誥乃至和二年之八月也</hi>
被八月日敕誥加前件職尋具奏陳讓續准九月十七<lb/>
日堂劄奉聖旨不許辭讓者無庸應黜有詔䝉褒冐服<lb/>
邇班長違孤懇伏念祁性與愚狷才止枵疎一玷從官<lb/>
<pb n="KR4d0021_WYG_055-11b"/>
五踰閏月雖數見上而無補故不稱職而外遷寖治邊<lb/>
州兼護屯壘視縵胡之伍既與等夷顧章甫之儒叵為<lb/>
節制上承廟筭前伐敵謀用能衣朝服犒將校之勤操<lb/>
劵最責錢榖之㑹牽勉常務遷延二朞方虞考課之嬰<lb/>
遽誤僉言之奬進聨華殿仍秩講帷使人挾齎賜物紛<lb/>
侑還恩弗聽即寵自惟以逺戍見矜是竊師武臣之力<lb/>
且論治無實何解士大夫之譏敢商為地之端固本和<lb/>
鈞之賴此葢昭文相公茂襄昭徳垂庇庶工有所不能<lb/>
<pb n="KR4d0021_WYG_055-12a"/>
念先容之既爾久而未召借賞典以當然遂令無似之<lb/>
人得引以長之佩願圖涓露歸答埏鎔<lb/>
　　囘王太博謝高陽闗部署啟<lb/>
伏承光奉制恩出䕶屯壘僉擇惟允欣頌兼常執事授<lb/>
器過人移忠許國肅提千騎之警參守四方之封恭惟<lb/>
河間最重戎閫副貳之劇武力是資果契公言訓定師<lb/>
則何沖懷之徇好眷他帥以移文切仰干城已孚于先<lb/>
甲自然鄰國可假于餘光感著歡愉併萃情府<lb/>
<pb n="KR4d0021_WYG_055-12b"/>
　　囘綦撥發啟<lb/>
近䝉恩檢俾領藩麾曾不遑居已兹署事顧異撥煩之<lb/>
敏實孤共治之求敢謂英私特詒公誨玩書筠之溢美<lb/>
均永雋之餘滋方此頒條尚賖接武瞻懐感鏤一二靡<lb/>
宣<lb/>
　　囘張資政謝授職啟<lb/>
伏審祗奉茂恩寵兼秘職伏惟慶慰恭以資政材資挺<lb/>
傑器藴淹華茂對亨期踐揚膴仕入侍機要顧靖宻而<lb/>
<pb n="KR4d0021_WYG_055-13a"/>
咸熙出殿翰垣允明良而協詠終然遴簡膺此崇褒進<lb/>
規地之華聨總夾河之近輔署行詔尾歡激心靈遽辱<lb/>
芳音俯循彛矩玩敷言之勤降欽約禮之優隆感抃兼<lb/>
叢書辭拙喻<lb/>
　　囘張副樞讓啟<lb/>
伏審光奉命書入參樞省伏惟慶慰恭惟樞宻懿文經<lb/>
逺茂徳秉彛服在光華之辰居然王佐之器禁綸經擿<lb/>
冠瑞羽以為儀聚錦直繩卓孤風而難進上心克厭公<lb/>
<pb n="KR4d0021_WYG_055-13b"/>
論所宗實騐虚席之求進預前帷之秘此焉亮采副是<lb/>
疇咨遽規尚讓之文猶鬱懋官之授美言盈牘始誌于<lb/>
沖懷成命隨風難淹于盛禮願囘介節即順徽章欽祝<lb/>
于中厓略非叙<lb/>
　　囘昭文張相公啟<lb/>
伏審顯奉制恩冠升宰府伏惟慶慰恭以閣下逺謀沉<lb/>
正徽鑒凝深外經人彛入亮王采萬事之本爰建于中<lb/>
庸九徳之光遂陳于歌叙鼎鉉以之增重天階為之告<lb/>
<pb n="KR4d0021_WYG_055-14a"/>
平順時登庸屬我良弼誕頒允命式進上司啟乃謨明<lb/>
方資于乂辟載其清靜幸賴于宗臣遽辱鈞函尚遵謙<lb/>
執幸體眷求之重少矜沖退之風下慰民瞻允符公議<lb/>
　　囘陳書記啟<lb/>
伏䝉尊慈以長牋盛集為貺者申誦以還欽畏交集恭<lb/>
惟記室員外雅材挺楚秀範標華直取俊科載沿仕牒<lb/>
紆幄中之畫綽有香名鼓天下之辭弗㤀素藴鋪棻積<lb/>
日搜第盈編方比能于大夫使知裁于吾黨何言無狀<lb/>
<pb n="KR4d0021_WYG_055-14b"/>
獲此偃藩甫揖賔儀遽行文贄研尋縟采震眩昏眸蹙<lb/>
額于前雖願嘗于昌歜投人以暗得無辱于夜光匪曰<lb/>
知音要之為寶輒少留于私槖將徧詫于文林銘悚所<lb/>
叢端倪拙喻<lb/>
　　囘文相公啟<lb/>
文館屬吏材閣故賔停節罷州賜環䝉召得用塵褠之<lb/>
蔽再侍公袞之華改館授餐囘車垂謁思縁舊物自㤀<lb/>
位貌之差耳聽名言始恨風流之淺迫守近郡遂去下<lb/>
<pb n="KR4d0021_WYG_055-15a"/>
陳軑帳寵行都人駭視即從便日已署化條伏以小國<lb/>
之事大邦聘贄係道刺史之見丞相韡靺走階寧有行<lb/>
李之未通猥煩使者之前至書教收䘏醪醴嗣頒屈公<lb/>
府之彛儀眷州將之孱品餘波所潤雖涸轍而迴蘇和<lb/>
氣交培諒折楊而有和望風云切離次有誅企戀門䦨<lb/>
飛馳心極<lb/>
　　囘人獻賦編啟<lb/>
伏䝉示及新賦一編祗閲以還歆羡偕極竊惟善賦之<lb/>
<pb n="KR4d0021_WYG_055-15b"/>
作本出古詩之流參大夫之九能判史家之五種有唐<lb/>
取士甲令垂文掲為試藝之程用角陳篇之妙昌辰沿<lb/>
制作者寖工足下孺筮興宗雅才名世蔚竒姿于豹鞹<lb/>
文乃積中徙怒翼于鵬池風斯在下暫綴修方之式囘<lb/>
光與計之求尚講鳴謙過詢懵學列羣章于繡帨卜真<lb/>
賞于熬波九變知言但服春華之贍千篇奏御行膺夜<lb/>
石之觀䖍祝王塗進光賢運今兹銜佩詎及文陳第其<lb/>
盛製輒敢借留<lb/>
<pb n="KR4d0021_WYG_055-16a"/>
　　囘復州乾明長老啟<lb/>
恭自長老和尚紹膺祖位宏闢寶坊接利衆生漫踰一<lb/>
紀子孫罙盛功徳無邊方念未來之人或隳承嗣之託<lb/>
増上我慢謗佛自私因甲令之惟行露悲心而見託永<lb/>
惟大士集此勝緣宜得斯文之雄以就多䃉之刻猥咨<lb/>
鄙思俾叙宗風業已踐言今兹具草徒成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬之索殆<lb/>
非抖擻之辭又遇凌君景陽學該聖門書入能品特灑<lb/>
鸞鵲以潤金石製為楷書小様一本并用寄呈但羞廢<lb/>
<pb n="KR4d0021_WYG_055-16b"/>
畧之文必取天人之誚一慙所忍千翰匪宣<lb/>
　　囘夏州大王啟<lb/>
伏以夕窮流火時籥凝商吕篇紀登榖之期豳土詠烹<lb/>
葵之候伏惟大王懋功惟志基徳有隅罄忠力于熙朝<lb/>
訓威和于大夏聿臨凉序沛集蕃祺遐枉書文滋銘禮<lb/>
意<lb/>
　　囘張紫微啟<lb/>
自覩制恩已伸靣賀竊以禁垣分乎兩掖最邇宻清雅<lb/>
<pb n="KR4d0021_WYG_055-17a"/>
誥及于三王慎咨出納肇為清著專處烝髦謹射父之<lb/>
訓辭贊安于之名命允鍾聖簡尤見難才恭以舍人基<lb/>
徳温恭博文精祲清白之方有裕黄中之美可餐曩屬<lb/>
芝葢時巡禬祠順祝抒頌章于帝所參御漢篇較材等<lb/>
于乃神觀升周士旋貳藩侯之政久淹天吏之期最目<lb/>
上還薦章交委亟汗青于册府爰封皁于諫帷議縣官<lb/>
牢直之盆聊煩奏刄執左史書思之簡久次珥彤果由<lb/>
宰府之試言入視上方之具草紋袍異錫台座聨輝珠<lb/>
<pb n="KR4d0021_WYG_055-17b"/>
網藥階于以重凝嚴之地芝封綈檢于以裁郁穆之辭<lb/>
渙號惟行公言允愜創藁金馬佇宣爾雅之風揚聲紫<lb/>
微更覩垂光之盛式欽亨躅辱枉圓封味言選以終謙<lb/>
鏤心微而永好<lb/>
　　囘張簡州啟<lb/>
伏念綘褠之吏言歸已馳報幅青天之道云逺洊墜圓<lb/>
封夫何漢闥之望郎尚記庾池之舊屬貫四時之操于<lb/>
以示乎後凋聨十部之賢不足方其款宻恭銜嘉惠永<lb/>
<pb n="KR4d0021_WYG_055-18a"/>
刻煩悰惟畫隼之班春間夢魚之豐嵗西人之子歌後<lb/>
曲以相歡樂職之詩續遺聲而加麗妙儲真粹輔進耆<lb/>
明竚中詔以疾馳綴下陳而偕賀永言翹戀修染奚宣<lb/>
　　回徐紫微啟<lb/>
自覩制恩即伸靣賀竊以表帝居之左右最重掖垣含<lb/>
天憲之重輕孰先書命乃至各居一戸上法辰躔分署<lb/>
五花聨光台座惟長君之毖獻總羣辟以慎咨曾是寶<lb/>
賢允兹衆錫恭惟舍人元精播粹至妙揚和恥觀非聖<lb/>
<pb n="KR4d0021_WYG_055-18b"/>
之書獨探大訓樂遇重華之旦寖服近僚鏘鏘鳴玉之<lb/>
趨婉婉長離之集青編紬史久次道山之游皓髮為郎<lb/>
不詭雲中之對澹然淵塞隠若揚休果紆繡扆之知趣<lb/>
上黄扉之試奏篇甫御定命已頒躋龍鳯之靚深動虹<lb/>
蜺之光采造庭近對遂視淮南之書推食延慈更重高<lb/>
門之地方將發揮文誥磅礴大猷作世陽秋為天雲漢<lb/>
其綸其綍贊百度之昭明迺玉迺金追三王之灝噩適<lb/>
符詠嘆遽閲函題矧叨聨事之榮何損撝謙之徳愧同<lb/>
<pb n="KR4d0021_WYG_055-19a"/>
前粃已出于簸揚竊仰茂松庶容于庇賴自餘祗佩罔<lb/>
罄多言<lb/>
　　囘臺直李屯田啟<lb/>
近叨細札尋抵劇藩本緣藏疾之恩遂有出麾之請汔<lb/>
兹視事殊匪觀能倚惟聖之在寛異攸箴而脱諉敢圖<lb/>
眷舊逺賜褒存曾是危心戢餘驚于摧櫓居然晩嵗仰<lb/>
純茂于寒松甫限麾符阻陪紳玦戀悰感緒參集于衷<lb/>
　　囘大名李相公啟<lb/>
<pb n="KR4d0021_WYG_055-19b"/>
伏審光奉制恩榮分帥節伏惟慶慰恭以閣下地居賢<lb/>
亮業挺謨明歴相三朝迭蕃四國直躬蹈道種徳在民<lb/>
具爾之瞻實同一哉之心允協比縁巨屏遴擇守臣果<lb/>
屬吹塵之賢遂寵齋壇之拜使牙肅建幕府宏開包魏<lb/>
壤之河山奠居都㑹掩天街之畢昴繄賴撫和諒此殿<lb/>
邦何稽入輔祁幸聆成命參奉贊書方抃私悰遽窺鈞<lb/>
翰荷巖廊之舊庇銜義府之餘恩感愧所并文陳罔逮<lb/>
　　囘外任郎官啟<lb/>
<pb n="KR4d0021_WYG_055-20a"/>
幸聨郎舍晚盍朋簪間緣客鯉之來厚枉書筠之問章<lb/>
兼辭篤感與愧并欽惟陵邑之封慎擇星曹之俊嵗成<lb/>
竚報宸奬兹蕃願遵明晦之宜交集康寧之祉並游未<lb/>
日結想何言<lb/>
　　賀宋鼇長舍人啟<lb/>
自覩制恩即伸靣賀竊以紫垣右掖上憲經星之圖内<lb/>
史贊書實賦隨風之命慎咨髦譽亮采官成本國僑東<lb/>
里之材聨天老上台之坐式鍾下武彌見右賢恭惟紫<lb/>
<pb n="KR4d0021_WYG_055-20b"/>
微舍人粹禀天均謀經王體森然㦸庫黙藴于神鋒卓<lb/>
爾澗材迥標于國棟亟階膴仕茂對真期覃乎揚子之<lb/>
深沈濟以荀家之惇惠道山善志徧窺典籍之林郎署<lb/>
久潜厭視文書之草多士賴司南之悟薦紳歸祭酒之<lb/>
尊允㑹講求果先圖任三槐開府聊命于試言九齒美<lb/>
塗俄觀于進拜蹈紫宸而㸃翰奉緑底以數辭大號有<lb/>
孚至公胥協諒以鋪芬奥義粉澤逺猷賁天漢以昭囘<lb/>
體王緡之慎出矧兹並命莫匪正人鄒召枚延交美得<lb/>
<pb n="KR4d0021_WYG_055-21a"/>
賢之論虞渾商灝益敦稽古之規適聳歡悰遽窺華檢<lb/>
佩一謙之多益非九變以窮言<lb/>
　　代胥舍人謝啟<lb/>
伏奉制命以本官知制誥者經星秘掖素號于凝嚴瑞<lb/>
鶠神池驟階于機近被褒函之載郁紆賜紱以増華宿<lb/>
昔自循震慚無措恭以國家裁成訓告稽合本元監渾<lb/>
灝于三王討温純于二漢猶綸之出毖慎于始基如天<lb/>
之章昭回而臨下疇咨邦彦進宿官成是必積美弸中<lb/>
<pb n="KR4d0021_WYG_055-21b"/>
高文近雅挺安于秉筆之操本周興藴櫝之流為國丹<lb/>
青有古風烈始符僉論姑免冐居若某者生本地寒長<lb/>
而祐薄偶易農而顯仕因挟䇿以觀書能賦能銘未習<lb/>
大夫之事小言小道纔齒稗官之流濫貲相于里人預<lb/>
偕來于計轍過塵䇿射旅贊部章歸課上臺玷名仙室<lb/>
佐閲吏曹之實間圖綿野之儀日幾之繁墨綬兹忝賔<lb/>
興失實切免去邦旋䝉三赦之仁追引九門之籍洊膺<lb/>
佐治遂俾出麾棄杖復林寒灰始焰逮終更而來上邈<lb/>
<pb n="KR4d0021_WYG_055-22a"/>
歸報以無期忽被恩符參陪計局籠財𣙜利但苦于沈<lb/>
迷貳令辟名未施于鉤校俄且記言右史糾讞中都拭<lb/>
玉金微之庭慎修交勸握蘭建禮之署再周序遷官謗<lb/>
愈譁績幽自審方期襆被庸警敗材不謂天誘其衷人<lb/>
乗所乏召詣坐槐之府趣程視草之工慕受詔而輒成<lb/>
第矜拙速顧每篇而稱善絶企前修俟訖程觀當從報<lb/>
罷遽荷睿明之眷擢升清切之司使驛下臨笥章垂錫<lb/>
恭惟名器至重竹素具存贊内史之出方遂為定命潤<lb/>
<pb n="KR4d0021_WYG_055-22b"/>
裨諶之謀野必叩大猷分押尚書之章至均政事之食<lb/>
協華在運稽古任良重念拘攣韁鎖之餘轉側風波之<lb/>
後壯謀奪于多病懵學廢于長年旅翮易驚孤根難殖<lb/>
責高才而或躓先下品以奚堪此葢伏遇閣下洞燭人<lb/>
彛彌綸天律亮師師之百度已惠庶工開穆穆之四門<lb/>
彌收俊徳曲暢陵阿之化務安薪槱之宜遂俾妄庸亦<lb/>
膺簡拔敢不穆參流晷師式大常絢裘英之五紽奮刀<lb/>
鉛之一割玉芝裁檢謹敷天下之言綘藥翻階居慎省<lb/>
<pb n="KR4d0021_WYG_055-23a"/>
中之對庶申尺寸仰副陶埏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_055-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十五<lb/>
</p>
<p>
</p>
  </div>
<div>
<head>景文集巻五十六</head> <lb/>
    <p>
<pb n="KR4d0021_WYG_056-1a"/>
欽定四庫全書<lb/>
　景文集巻五十六<lb/>
　　　　　　　　　　　　宋　宋祁　撰<lb/>
　啓<lb/>
　　回楊舍人啓<lb/>
比自拜恩已嘗伸慶恭以掖居之秘參福於霄垣方贊<lb/>
之嚴愼司於朝册號爲凝切常佇儁良是以言繹絲緡<lb/>
暢猷爲於有典筆含雷雨演膏潤於多方果値上才聿<lb/>
<pb n="KR4d0021_WYG_056-1b"/>
光崇簡伏惟舍人氣涵先覺道肖至和薄三代以搴英<lb/>
泝九流而質要奏文闕下嘗被賞於同時折論書林弗<lb/>
取資於孟晉參籌計幕之次磨墨翠㘭之餘帝誘乃𠂻<lb/>
公符斯議試言丞相之府初不淹時一覽尚方之帷久<lb/>
之稱善程篇甫訖寵渥俄頒排華路以趨翔竦儒紳之<lb/>
歆艶改紆銅綬分署判花固已兼諶羽而修詞接嚴徐<lb/>
而布武慶雲在上彌增天采之鮮瑞鷗來廷恣覽德輝<lb/>
之茂適欣籲俊會枉騰書縁抒頌於丁辰厚爲言於推<lb/>
<pb n="KR4d0021_WYG_056-2a"/>
轂青松云茂信爲寒日之榮嘉穀已豋愈重前糠之愧<lb/>
第銘謙益徧詫朋方感懇所叢竒觚安叙<lb/>
　　回呂舍人啓<lb/>
伏承茂膺制檢進直辭垣伏惟慶慰恭以舍人貫道幾<lb/>
深陶天萃美顧九言而視履淬百行以保躬適時重熈<lb/>
襲慶憑厚綬華若若踵仁者而與游茟語翩翩追大夫<lb/>
之能賦早膺試牘參籍道山舂容大音汗渙遐蹠屬四<lb/>
户上選三俊程能首甄譔次之才俾草溫純之命程文<lb/>
<pb n="KR4d0021_WYG_056-2b"/>
旦上成命暮頒祓芝寳以摛文旅藥階而布武綸由絲<lb/>
出甫光王者之言贏與經偕更盛相門之學得賢爲盛<lb/>
有道維歡敢圖謙冲猥貺題啓叙撫塵之舊好衍推轂<lb/>
之餘詞糠粃簸揚久負先登之愧松筠茂恱今同彚進<lb/>
之榮欣感併銜精㣲拙喻<lb/>
　　代回呂舍人啓<lb/>
近審榮被恩章進升辭禁慶儀未展私抃已深恭以舎<lb/>
人天稟粹純道資宏博飄纓初筮給牘秀科每沖挹以<lb/>
<pb n="KR4d0021_WYG_056-3a"/>
自安久盤桓而不進豫章美幹兹厯歳以大成韶樂正<lb/>
音非至聰之攸舎果膺試札入掌命書矧惟世職之修<lb/>
尤示朝咨之愜方且雍容豹式冠映士林三代追風<lb/>
斯文於深厚十行視草賁神化於丹青甫頌得賢遽煩<lb/>
點翰敷陳盛美感慨亨期顧兹鐘漏之餘厚齒紳緌之<lb/>
後雖云閒外尚克銘藏<lb/>
　　鄭州到任謝兩地啓<lb/>
伏奉去年四月十九日詔書還舊職兼龍圖閣學士知<lb/>
<pb n="KR4d0021_WYG_056-3b"/>
鄭州已於五月二十四日赴任訖避親辭劇得可賜藩<lb/>
大造燭幽舉宗䝉幸伏念祁天資拙甚時事昧然盡信<lb/>
古言自安素守數忝帥領并付便宜以方有爲之時責<lb/>
非所習之伎類難稱職恩弗汝瑕擢領計廷正妨樞省<lb/>
引訴既苦成命改班帖以美資假之便郡地雖三輔靡<lb/>
及於浩穰人匪獨賢乃叨於燕息此蓋閣下邁種隂德<lb/>
推衍上慈罔俾處於嫌疑遂遑寧於轉側敢忘忠敬歸<lb/>
報坯陶<lb/>
<pb n="KR4d0021_WYG_056-4a"/>
　　謝李太傅惠先令公碑文啓<lb/>
比者太傅圖昭先烈仰逹奏封詔大手以抒文咨健毫<lb/>
而潤石義均頓首名煥京阡裝搦至精布傳彌廣偕沁<lb/>
波而不腐慶貂葉以滋華謂接曩游亦詒副本申復披<lb/>
文之妙周知濟美之勤感戢所叢名言罔喻<lb/>
　　陳州到任謝兩地啓<lb/>
昨奉敕移知本州即以今月二十五日到任盤上訖収<lb/>
跡逺藩改麾近屏詔蠲入謝道便之官循復寵私叢并<lb/>
<pb n="KR4d0021_WYG_056-4b"/>
懽愧伏念祁性惟疏狷仕偶休嘉嚮自書林得持從槖<lb/>
縁不材而冐禄召多謗之抵巇大度掩容上司保恕許<lb/>
寛漳濵之疾遂假淮南之章幽績殿科危心疾首謂應<lb/>
罷斥翻及采甄内移六郡之雄居重四藩之選府華地<lb/>
奥物衍歳穰癯質早衰顧班春而已強寒根再茂寕得<lb/>
地以當然上本曲成實縁僉啓斯蓋閣下敷施隂德章<lb/>
叙庶官俾下無失職之嗟使朝収善善之實猥容完士<lb/>
胥洎大鈞冀自力以及羣庶有成而論報析符云恪翹<lb/>
<pb n="KR4d0021_WYG_056-5a"/>
閣猶賖徒爾嚮風恨無飛肉<lb/>
　　謝官啓<lb/>
昨䝉恩改前件官依舊充職者歳當大比秩許稍遷撫<lb/>
已以思愧顔無寘竊念祁早以懵學弗逮逺猷孟軻於<lb/>
事而迂安仁謂拙而信託庇材館竄名道山向緣一書<lb/>
之奏已叨三署之擢且煩申勅别計累勞因濫天官之<lb/>
擬遽陪司㓂之屬不稼胡穡河干之詠已興有祿而軒<lb/>
國人之刺奚弭諒由褒品始克進升斯蓋閣下封殖危<lb/>
<pb n="KR4d0021_WYG_056-5b"/>
根青黄斷木䕶短無瑕示訓於師門兼愛宜廣期錫於<lb/>
士類階爲虛稱誤及榮途敢不三陌爾躬十思乃事少<lb/>
貪云補無墜奬憐巾㡚未期簪屨增戀<lb/>
　　謝直館啓<hi>案仁宗本紀修内告成在明道元年十一月祁於此時試直史館</hi>
今月十九日蒙恩充前件職者祗服言綸入塵藏室用<lb/>
浮才表愧溢情涯竊念祁樸遫無能倥侗有素世微膴<lb/>
仕天與數竒甫冠而孤未堪多難過時乃學遂不名家<lb/>
由鄉老以賔興參仕途而揚歴間關吏事汙衊塵容入<lb/>
<pb n="KR4d0021_WYG_056-6a"/>
陪上計之期行俟有幽之黜至今含垢善養如春回備<lb/>
責於最科俾改升於卿屬上庠乏使中詔甫留倚席窮<lb/>
年離經乏效如天有斗非取於挹漿譬馬食肝敢言於<lb/>
知味奄銜親恤自屏民廛揭白日之昭昭臥青漳而奄<lb/>
奄縞祥有訖食息偶存不謂執政之臣請間言上旁呼<lb/>
俊茂并及妄庸趣以復官敦其給札會斯干之攷室括<lb/>
禆海以䝉禧别寘朝班入趣會表逮膺試可愈恧無文<lb/>
晨葩竝春枯楊知其難艷天髦同轡駘歩判其先顚幸<lb/>
<pb n="KR4d0021_WYG_056-6b"/>
得罷歸以懲妄進而睿明收采承弼贊襄帖紬史之美<lb/>
名疏羣材之觖望揆能隘薄聞命震慙且古有載言代<lb/>
爲丕訓聞宣父之歎猶及闕文有子長之才乃稱實錄<lb/>
國家建明天載以賁大猷招致乂英茂充秘館磨硏編<lb/>
削盛東觀之游供帳餐錢抗開元之體罔深道訓曷宿<lb/>
官成顧兹畫餅之名超據采薪之地諒緣外奬方玷榮<lb/>
階斯蓋伏遇閣下均愛彚茅助封芃棫務英才之樂有<lb/>
味其言極薦寵之私豫爲之地假冷風之末力塗㫁木<lb/>
<pb n="KR4d0021_WYG_056-7a"/>
之繁文宻導茂恩俾加無狀敢不懋明乃志慎伏攸箴<lb/>
遵道以行惟書盡信靈龜自守潛戒於朶頤鳴雞有晨<lb/>
不愆於如晦庶逃司敗罔忝知人<lb/>
　　上參政侍郎啓二首<lb/>
伏䝉執事以祁叨秩省闈特賜手筆埀諭長跪申誦以<lb/>
榮以惕竊惟紬次大典淹久彌年終篇程御功先總領<lb/>
先達樂育宗工奬成收錄餘勤施及無狀第賞之册竄<lb/>
名其間不稼取禾奚堪於此冬曹妙選誠如來誨但昔<lb/>
<pb n="KR4d0021_WYG_056-7b"/>
光德舉官由才重今承人乏任與望輕景行在先踵武<lb/>
增愧資材素稟難乎勉彊姑勵蹇拙不𨽻刑書結庇本<lb/>
根有望於此卑情無任佩荷之至慶幣申況已具别紙<lb/>
敷叙謹手啓附還使布謝不宣<lb/>
翟邑之别倐焉華歳雖寰輔㰚驛宿昔傳達金玉嗣音<lb/>
係道實來然凝素中蘊未始爲釋者良以風聲在聼不<lb/>
如音旨之密也嚮䝉手教適㑹臥病移告不偕時答故<lb/>
以爲恨再得題訊甫屬有痊昏瞳涸思未任牽勉修謝<lb/>
<pb n="KR4d0021_WYG_056-8a"/>
淹久政由此耳矧君侯雅度多可寧嬰僕以筆牘常儀<lb/>
哉承贊畫有裕日休厥問而獻文在旦方傾竚於南闕<lb/>
之前願益自愛究榮圖而承俊範也不宣<lb/>
　　回晁參政啓<lb/>
伏審顯被制恩榮聨宰政伏惟慶慰恭以參政器函道<lb/>
奥業總天常膺旦暮之聖期踐凝嚴之世職含光弗照<lb/>
求福靡回卓爲高風餁布輿議嚮者宻銜指使臨訊軍<lb/>
謀擁車傳以適勤會台庭之僉錫宸心素定恩䇿前頒<lb/>
<pb n="KR4d0021_WYG_056-8b"/>
逮此清明之朝趣對延登之寵尚聆秉德未即當仁申<lb/>
雅奏以讓還枉公函而敷諭欽惟褒命久協朝言望改<lb/>
素懷即符羣望銜感欣竚萬一罔宣<lb/>
　　代回宋參政啓<lb/>
恭惟參政志懷隠正履尚淹華契賢運以露才館懿文<lb/>
而絢國十行深厚抗寳訓於楚珩三接從容藹詳言於<lb/>
漢席茂昭公實克厭辰猷帝實簡心邦斯詔德果近陪<lb/>
於四近爰關決於萬幾僉岳同辭薦紳動色尚固謙冲<lb/>
<pb n="KR4d0021_WYG_056-9a"/>
之節少留進拜之期埀况善辭但欽謙概竚聆敦勸式<lb/>
契歡瞻<lb/>
　　回程左丞啓<lb/>
比者執事茂將明命近撫奥藩涓日惟良班條云始上<lb/>
風甚樂聊資造適之宜河潤有餘方竚帡幪之賴敢圖<lb/>
謙損亟枉誨音絢邦範之有儀敷感衿之多緒永言申<lb/>
誦敢怠中藏獻歳方春趨風未日愼持齋疾用副眷懷<lb/>
　　盛右丞問候啓<lb/>
<pb n="KR4d0021_WYG_056-9b"/>
伏自執事均賢樞筦改秩䑓機茂選奥藩聿開尊府方<lb/>
春臨境班寛大之詔恩即日飡和乂神明之錫祚欽惟<lb/>
蓍範夙係人瞻雖四國于宣聊資於邦殿而六符相比<lb/>
遲正於乾台由黄覇之治功啓平津之封冊仰祈晏處<lb/>
務嗇粹眞顧舊物之惓惓遡餘風而叩叩乃心攸向點<lb/>
翰匪宣<lb/>
　　上壽州張侍郎啓<lb/>
恪守魚符悵懷䲭閣嘗擬中軍之義府得瞻天老之台<lb/>
<pb n="KR4d0021_WYG_056-10a"/>
華坐遡三洲邈成千里兹者侍郎縁漢章之代損天鉉<lb/>
之崇勅記室以授辭付行郵而埀問大丞相之重遂屈<lb/>
移書一逢掖之卑敢煩鈞禮餘波沛潤幽谷䝉暄諒緣<lb/>
拜賜之階前啓知歸之地感慙交集拙訥難宣<lb/>
　　上内閣侍郎啓<lb/>
儳焉孤生庇於大賜恩紀踰分年所寖多均百穀之仰<lb/>
成殆一天之絶擬固當時上咫尺之紀參候門䦨之厮<lb/>
奈何日力中疲官常外鞅鐻未成而氣耗瓶已挈而知<lb/>
<pb n="KR4d0021_WYG_056-10b"/>
空寖違發藥之言自取有皮之慢瞿然内熱怳爾神馳<lb/>
恭承鎭靜之餘允膺方穀之賜伏惟内閣侍郎道含崖<lb/>
畧行絶町畦據百行之樞融其素履御萬物之馬蹈乎<lb/>
大方躬易退之一辭取不回之五福偃息爲樂寛柔用<lb/>
彊樹之清風式是南國然而侍從之事固有待於嚴徐<lb/>
出處之宜必參行於夷惠二官圖任三節行趨願昭體<lb/>
於當陽益緣經於慎夏奮庸所屬横目同歸傾竢袞衣<lb/>
之來再望簾帷之末禱悰兼萃弱翰匪宣<lb/>
<pb n="KR4d0021_WYG_056-11a"/>
　　賀參政侍郎啓<lb/>
伏審光奉制書進知機務伏惟慶慰恭以參政侍郎函<lb/>
德之厚剛中而明旅力四方寅亮丕績邦被風教用餁<lb/>
民瞻天賜耆明俾輔王室果咨魁壘之彦入佐調爕之<lb/>
宜追鋒疾驅前席延拜揭日當午物無斜隂推雲崇朝<lb/>
澤有餘潤赫蹏行下薦笏胥歡祁方守塞防側聆恩冊<lb/>
振褠私喜調府莫諧<lb/>
　　回泗州知州啓<lb/>
<pb n="KR4d0021_WYG_056-11b"/>
嚮緣持橐懇乞爲藩䝉大度之包荒俾孤生之從欲汔<lb/>
兹臥治正謂藏瘝敢冀執事推謙下之私布恩勤之誨<lb/>
候殳疾走墨妙前揮安秋蔕之危懷露寒松之晩節靜<lb/>
言銘戢逈邁等夷一水通流六條異守晤言未日悁素<lb/>
增勞<lb/>
　　上杭州蔣宻諫啓<lb/>
昨過都之辰凡五月始得手教承以便時止官下福祚<lb/>
蕃衍甚休然音容緬邈悁悵參積雖玉音滿紙瑶華在<lb/>
<pb n="KR4d0021_WYG_056-12a"/>
前而心府精蘊疇能宣其一二也希魯舊得雅望治績<lb/>
儁聲出爲方國翰垣入爲吾僚景式樂邇鄉部遂丐郡<lb/>
麾然朝須老成治有連最雖爾靜勝恐難滯留宜專舎<lb/>
沖氣顯介眉艾副前席之延拜云秋暑猶劇加進常膳<lb/>
齋仗回占答不盡萬一悵恨<lb/>
　　上益州程宻學啓<lb/>
兹者足下改擁恩節移總使藩近職増華宸眷加等洒<lb/>
然衆望協于至公葢治績久升而雅望滋重是以掩西<lb/>
<pb n="KR4d0021_WYG_056-12b"/>
南之奥付明哲之才風行令先雨浹恩始想便飾追蓐<lb/>
抗飛旟徑鉤梯啓雲幕則中和袴襦之詠尅日而至上<lb/>
都矣但春夏之序次舍少煩千萬慎齋荷集純祉謹手<lb/>
啓通慶並詗動止<lb/>
　　上蔡州韓諫議啓<lb/>
承以盡言觸宰相出守近州初聞之甚駭悵俄而釋然<lb/>
古之人當官而行亦皆如此堅車大艎不能不小留却<lb/>
而後臻於所趣也雅懷想以此自慰但暑熱館次少爲<lb/>
<pb n="KR4d0021_WYG_056-13a"/>
勞煩矧素簡上心當不逺而復慎䕶齋疾<lb/>
　　致韓果州啓<lb/>
官次所限不克與故人一交臂爲樂悒悒奈何殿中趙<lb/>
御史來稱盛美不容口以爲治狀爲東川第一聞之不<lb/>
勝欣慰今世龍虎酥酪舉集足下之門顧不盛哉慎調<lb/>
寢饔以迓來寵老夫䝉免無他荷庇不淺感戢感戢不<lb/>
宣<lb/>
　　回資政李侍郎啓<lb/>
<pb n="KR4d0021_WYG_056-13b"/>
兹者執事亟上囊封願還機柄伏蒲間請當宁動容緣<lb/>
高節以重違藹朝言而胥仰睿襟申眷恩數具蕃進通<lb/>
殿籍之華升貳天卿之峻功名弗處自安利徃之常荃<lb/>
宰相期彌見親逢之盛流風所洎偷俗爲敦輙冀謙懷<lb/>
俯貽公翰味辭條之敷衍激心術以銘藏矜式所深文<lb/>
陳非叙<lb/>
　　代人求薦<lb/>
周升俊造美王國之思皇漢舉賢良下公車而深詔所<lb/>
<pb n="KR4d0021_WYG_056-14a"/>
以辨官才於天府建首善於京師綈槧具存簡編可復<lb/>
驗文王之頌多士以寧攷史班之辭得人爲盛萃玆茂<lb/>
典属在昌辰國家滙璧沼之淳流紬鴻都之清議蕩百<lb/>
王之季搴三代之英頓天網以該賢掩羣珍而籲俊發<lb/>
䇿三道許人事而直言馳傳一封命計偕而續食鳴騶<lb/>
入谷振鷺充庭旋屬宣室思賢金華嚮學深念舉鄉之<lb/>
制頗乖責實之文亟詔方州精求間傑苟匪挺横秋之<lb/>
茂操秀突弁之瓌姿擅響天球聨華序寳則何以埀光<lb/>
<pb n="KR4d0021_WYG_056-14b"/>
闕里豫五六而舞雩摛藻漢廷冠三千而削牘必資鴻<lb/>
碩方協選掄如某者牆宇非高風流素淺魏人持帚享<lb/>
徒費於千金越俗彎弧近不踰於五歩徒以㓜聞令訓<lb/>
長襲素風食熊掌以未多方思慕義啖牛心而素少妄<lb/>
冀知名蹭蹬窮途流離雅節入崔公之篋深愧家人帶<lb/>
倪掾之經但期都養頃歳濫巾俊乂接武澤宫勵經首<lb/>
之牛刀方謀必割弭街亭之師節遽拜先登撫昌志以<lb/>
無成慟良辰而將晩揚雄素吃徒自取於扶疎韓信少<lb/>
<pb n="KR4d0021_WYG_056-15a"/>
貧分無求於推擇沉㝠散地游泳太和蓋内省以甚明<lb/>
亦歸飛而有素時或月園追葢烟驛披文廣絶交之篇<lb/>
尚思抵几讀課功之令幾至廢書實因感慨之時頗負<lb/>
飛沖之願然而東家歴聘非無載質之勤馮異責功未<lb/>
舍収榆之志誓驅駑緩仰掇翹英今則充賦匪遥追鋒<lb/>
盡在人言可畏有同抱玉之家文士相輕蓋甚鑠金之<lb/>
數深惟窮陋最在孤平愧居多謗之間靡有先容之援<lb/>
陳琳奮藻況奮虎以非工邢邵干時恐無風而自落永<lb/>
<pb n="KR4d0021_WYG_056-15b"/>
言孤藐宜惻眷憐閣下俯念頑疎曲施全度借一言於<lb/>
華袞潤九里於靈河或因筌緒之間少賜青黄之飾則<lb/>
覂駕之馬尚千里而可求失旦之雞庶一鳴而爲効發<lb/>
身奮跡不自他門卑情無任激切待命之至<lb/>
　　鎮府謝上任與兩府啓<lb/>
兹者祗循詔旨惕復官箴引組揆榮捫襟擁愧伏念祁<lb/>
學非企古知不逮人向丐冗閒本藏衰晏材短多負志<lb/>
小易安不圖朝僉誤委邊劇䕶師萬衆綿地六州遇事<lb/>
<pb n="KR4d0021_WYG_056-16a"/>
得便於宜勉行輒進其秩中軍攝總誠宜郤縠之長年<lb/>
列將稟承叵如倪寛之懦武又况數竒者罕得如志責<lb/>
實者尤難副名審計孱疎交承受授所賴閣下道包於<lb/>
廣仁葢乃疵袚菑壤以䝉春穿蔀家而引照鬱爲華寵<lb/>
庸賁孤生尚圖軒輊之能無慁平鐫之誚州符在手賓<lb/>
閣馳魂溯戀所并鋪宣罔逮<lb/>
　　益州謝兩府啓<lb/>
昨自定武軍被去年八月詔書改吏部侍郎仍知益州<lb/>
<pb n="KR4d0021_WYG_056-16b"/>
以今年二月二十日到任訖守邊無狀易地䝉褒任非<lb/>
植材寵實浮願即趨治所祗服彞箴伏念祁本以屬文<lb/>
早陪禁籍後緣學政稍習吏條向詣朔郵臨總師節辭<lb/>
窮一鄣之守衆爲寒心語踰三至之多毎䝉辨謗戍𤓰<lb/>
四熟嶺雪徧紛何圖幽黜之期更忝驟遷之幸天卿貳<lb/>
秩坤絡巨藩寄任光隆倫輩欣羡此蓋閣下財輔丕縡<lb/>
謀熙庶工含容予取之求成就汝偕之徃矧蜀歳豐足<lb/>
益士文柔法令謹嚴盗賊衰弭雖率愚短可及靖嘉但<lb/>
<pb n="KR4d0021_WYG_056-17a"/>
身遠者心危驚禽有以虛墜援寡則讒勝榏木爲之先<lb/>
殫敢丐大鈞終全一介班春方始詣府未辰榮感所叢<lb/>
訥澀非叙<lb/>
　　上都運待制啓<lb/>
伏惟雲章賁宇待對列於清班星昴分街調食歸乎雄<lb/>
部聿參盛選允屬秉資都運待制閎器雅材清規茂識<lb/>
早協邦華之望洊登書伐之成簪筆繩違矢嘉言而罔<lb/>
伏操籌執簿衍精計於無垠克協公僉遂光禁路據兩<lb/>
<pb n="KR4d0021_WYG_056-17b"/>
河之㑹悉委於均輸沿八使之名更資於澄察適聆來<lb/>
譽增仰末輝敢謂謙私首詒芳問砉藏巾衍非替即日<lb/>
之榮訂況松筠更識他年之舊庇隂有所論感無倪秋<lb/>
物寢衰道腴祈勝自餘馳想焉足容聲<lb/>
　　上淮寧知府待制啓<lb/>
協守官經坐叨廩稍志衰學落年長病侵非無恩紀之<lb/>
隆絶修書聘之謹良以道機攸照容有江湖之忘夙契<lb/>
所諧不煩膠漆而合輒緣至眷敢擯彞儀待制允蹈大<lb/>
<pb n="KR4d0021_WYG_056-18a"/>
中孔甘亮節危言滿於䑓閣嘉績最於藩維氓誦傳聞<lb/>
朝謀僉异方且進撝德柄俯眷儒紳占鈴史以布辭戒<lb/>
候殳而齎況蔚如翠柏自凌歳律之寒愛若青氈知是<lb/>
君家之舊内惟刻頌永誌褒憐夷道右馳孤誠南注願<lb/>
保春塗之祉助嗇天倪之和傾況於兹一二非列<lb/>
　　授待制謝兩府啓<lb/>
比者被奬中宸通班秘禁褒甄匪序榮灼參懐竊念祁<lb/>
祜薄早孤學勤晩就雖謀干祿止辨易農寖簪紱於朝<lb/>
<pb n="KR4d0021_WYG_056-18b"/>
閨間磨鉛於史室自忘其鄙日慎乃修升直殿螭之㘭<lb/>
入贊牢盆之計車鼷鼓鷃能無失性之憂燕麥兔葵正<lb/>
恨取名之過漸圖寡悔少贖空餐敢冀顆卬曲埀眷逮<lb/>
因避親於具爾不緣進於逌司直寘邇聨專由睿擢在<lb/>
人畏假即受慙虛矧兹華閣之嚴號爲規地之宻字文<lb/>
成葉羅絢於珍圖奎勢如鈎上儀於寳宿詎應完士入<lb/>
備王僚跡夫誤寵之來亦有爲容之素此蓋閣下助陵<lb/>
敷育因塡埏和謂鳧鶴之異宜俾鏄盧之參使遂容昭<lb/>
<pb n="KR4d0021_WYG_056-19a"/>
世蔑歎滯才方且疏瀹乃心靖恭爾位儆攸箴之所服<lb/>
戒求福之斯回庶息煩言歸酬至鑒袚巾㡚而尚逺寓<lb/>
筆舌以奚宣<lb/>
　　回宻州孫龍圖啓<lb/>
一昨内閣學士避榮辭禁就偃侯藩戒東方千騎之嚴<lb/>
盛顯父百壺之餞奉將使節兼過鄉枌交相如牛酒之<lb/>
歡驗北海門閭之大茂遵吉旦臨布寛條暫厭承明之<lb/>
遊非勞侍從莫如韓土之樂聨便飬頤況敦簡在之懷<lb/>
<pb n="KR4d0021_WYG_056-19b"/>
難駐斜飛之勢溯風方切貽訊見存寘右座以昭銘款<lb/>
東雲而增黯春祺兹始時飬由加<lb/>
　　引巻啓事<lb/>
談彼上林雲夢之游蓋寡觀乎滄海冰夷之室已卑況<lb/>
有歴造師閎上攀雋軌席陪珍之聘焜照宸猷嗣烝汕<lb/>
之賢彰施國體誠非間傑曷竊題評如祁者漫漶學疏<lb/>
迂愚智短有門邊之骯髒徒取世譏乏竈上之掃除終<lb/>
非時彦徒以㓜專童刻長預師黌居體不勤惟書盡信<lb/>
<pb n="KR4d0021_WYG_056-20a"/>
探二儀之精祲採六藝之潤芬曩以多難亟鍾先芬永<lb/>
謝窮愁萬斛淒入肝脾故里一廛鞠爲禾黍撫箕裘之<lb/>
弗競瞻丘壑以何歸藐是諸孤勉親編削披聾聖域刮<lb/>
目翰塲祝揚子之殪蛉但期速肖執黄中之賤虎幾歎<lb/>
固窮伏遇國家祗遹鴻靈若稽奥訓盡仆威械專講叡<lb/>
文三世在天二宫闡化坐釐庭而訪道程夜石以觀書<lb/>
深詔方州詳延俊選公車之府自鬻者千餘圜橋之門<lb/>
觀光者萬計洪惟丕烈卓冠常均是使採樵之夫率談<lb/>
<pb n="KR4d0021_WYG_056-20b"/>
王道擊轅之鄙亦次頌聲獲陶被於餘風毎游揚於素<lb/>
蘊時或過秦抒論探穴求書勞者須歌登高以賦孔編<lb/>
顔摘概覽於舊聞楚謠漢風潛抽夫餘韻諒非善著頗<lb/>
近木強積是歳年盈於巾衍然而壽陵歩蹇殆匍匐以<lb/>
都忘長沙舞卑幾廻旋而不足櫟材增散榆思益瞑率<lb/>
小子之斐然良乖詠歎當主人之逌爾合在詆訶幸遇<lb/>
閣下粹範丁辰懿文華國愛兼墨翟道廣太丘樹風鑑<lb/>
於徃圖聳人倫之先覺祁是敢洮汰常累呈露庸音綴<lb/>
<pb n="KR4d0021_WYG_056-21a"/>
邦彦之下陳備貢條之丕式藻繡鞶帨寧助於采章唐<lb/>
突璵璠自知其固陋伏望鑑兹平進導以先迷辨驥坂<lb/>
之長鳴助沚莪之樂育因雲洒潤沛發於餘波擿埴索<lb/>
塗俾進於遐武煦之暖律激以順風重念爲文相輕傳<lb/>
之自古入門各媚孰肯爲言蕞爾孤生最云單跡抱玉<lb/>
之家甚衆鑠金之口可虞敢祈䕶短之仁終賜援沉之<lb/>
惠許鏌鋣之有請冀豫神兵爲枯木之先容將成國器<lb/>
方塵觀採彌極怔忿<lb/>
<pb n="KR4d0021_WYG_056-21b"/>
　　上青州相公啓<lb/>
伏念阻侍台儀遽殘冬筦液樠戾質尚厠華光之筵蓬<lb/>
曲守心時夢翹材之館惟偃藩之甫爾介嚮福以咸宜<lb/>
閣下感㑹三儀昭明百度祥言順采爲有國之金湯正<lb/>
色端朝失羣邪之倚著勤經大政辰告逺猷是以首封<lb/>
蕭何比之左右手目送周勃謂之社稷臣丕績克咸常<lb/>
均絶擬頃緣沖遜之雅重兹勞勩之均特開千社之封<lb/>
聊罷萬樞之柄訟棠所茇先梓具存富貴而歸故鄉前<lb/>
<pb n="KR4d0021_WYG_056-22a"/>
夸漢牒股肱之衞元首終輔舜圖冀嗇道沖上符天載<lb/>
紳緌所詠坯冶攸依<lb/>
　　兼龍圖謝兩地啓<lb/>
奉中書劄子以祁三讓便令授告敕者丹訴數聞成音<lb/>
三郤願孤易奪恩重難違伏念祁年景頽侵才力衰鈍<lb/>
詔自西蜀歸領計廷屬有内避之嫌尤滯官聨之總䝉<lb/>
便私請還授故資仍因進藩更帖新職但素願已獲舊<lb/>
物盡歸又取美名實同詭遇瀝懇雖苦收渙莫能惟令<lb/>
<pb n="KR4d0021_WYG_056-22b"/>
出之必行終降拜而升受此蓋閣下導仁下濟俾物曲<lb/>
成恧多取以非廉畏罔功之求比誓勤夙夕冀報涓分<lb/>
　<lb/>
　<lb/>
　<lb/>
　<lb/>
　<lb/>
　景文集巻五十六<lb/>
</p>
<p>
</p>
  </div>
<div>
<head>景文集巻五十七</head> <lb/>
    <p>
<pb n="KR4d0021_WYG_057-1a"/>
欽定四庫全書<lb/>
　景文集巻五十七<lb/>
　　　　　　　　　　　　　宋　宋祁　㯢<lb/>
　碑<lb/>
　　復州廣教禪院御書閣碑<hi>案復州漢竟陵地五代晉時改為景陵祁本傳</hi>
　　<hi>釋褐為復州推官當在天聖三年碑云乾興元年意建閣在前碑文在後耳</hi>
昔者上帝册書藏羣玉四徹之府神禹祕記著南方㑹<lb/>
稽之山若乃上聖蔚興含靈皆警彌文塞天淵之表遺<lb/>
<pb n="KR4d0021_WYG_057-1b"/>
章倬雲漢之象温瑜鏤翰崇樹規矱協三五六經之制<lb/>
蘂函真本頒貺方國鎮七千神靈之封用能蔽穹壤而<lb/>
相傳在都邑而有副鼓之而天下動舉焉而能事畢噅<lb/>
噅棼棼而珍圖焜照在在處處而神物䕶持者歟復州<lb/>
者古為景陵郡棲地敞夷殖物繁夥濱帯江漢嘗被文<lb/>
王之聲詩蔽虧宿莽流為騷人之悽愴神姦物厲之不<lb/>
作民風國教之在柔居然吉祥是最殊勝直城西出一<lb/>
里有院曰廣教乃唐禪師積公之經始大士陸生之攸<lb/>
<pb n="KR4d0021_WYG_057-2a"/>
踐巧歴之算雖往故府之求多在邑井不改寒泉潄玉<lb/>
而仰流岸谷相為洪碑生金而未泐肇為寳所垂乎百<lb/>
禩觀其面勢盤據標勝呈露卻背平野前瞰大澤屈到<lb/>
嗜芰之葰産幽流不穢長者揮金而側布檀施嗣臻佛<lb/>
事具足以莊嚴都人讚歎而踴躍真宗咸平初遹追來<lb/>
孝執競先烈紬禁中茂陵之聚備天下名山之藏乃以<lb/>
太宗皇帝御製御書凡百軸下賜焉照之天光震動沙<lb/>
界成鈎之文煥布辟惡之香紛郁霧圖蘭葉蓋天姥之<lb/>
<pb n="KR4d0021_WYG_057-2b"/>
嘗窺赤水珠胎非象罔而誰得乾興元年景陵縣史譚<lb/>
顒内發信誓謀就功德捐緡錢數十萬建為重閣遷賜<lb/>
書而藏之木摩而匪彫棟隆而弗撓鳴翬斯飛以異狀<lb/>
陽馬如舞而四承巍乎覺苑之増雄凛然天魔之潛衛<lb/>
奕奕雲構瞻<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>威而如在灝灝宸懿賜書文之一同推<lb/>
而上之思議安及者巳先是天禧中長人邢公若思以<lb/>
寳坊雄峙睿篇申錫非大精進疇克奉行乃以僧惠嵩<lb/>
為傳法住持并幹院事未幾嵩引去又以今釋長老智<lb/>
<pb n="KR4d0021_WYG_057-3a"/>
昇次補其位一滴清浄之流演普及衆生四事畢給而<lb/>
薰修雄成内院原乎震旦啟大千之界皆為浄土而積<lb/>
髙之隩或明神之所憑賢刼示百億之去待付國王而<lb/>
大事之緣有諸聖之時現帝華撫運筆舌乎五教而大<lb/>
墳常典傳歸乎東序之秘寳宸極繼志粉澤于先業而<lb/>
冰綃壺墨分藏乎不死之福庭蚩蚩之氓含甘吮滋迷<lb/>
帝力之所及沈沈之宇子來勿亟歸天保而在兹俾是<lb/>
書也竝日月而麗乎天斯閣也以香花而散其處射者<lb/>
<pb n="KR4d0021_WYG_057-3b"/>
不敢西向如畏共工之臺從昔未曽得聞更同如来之<lb/>
藏祁宿官甫邇落成斯覿淳濯至化頌次成功銘曰<lb/>
寛柔以教兮南方彊神眀來舍兮壽而臧崇建塔廟兮<lb/>
最吉祥聰明無運兮臻太寧雲漢章天兮奎鈎明名山<lb/>
大都兮閟文經瑤函珠笈兮敝層構弇勒湯盤兮垂不<lb/>
朽當來下生兮齊佛壽<lb/>
　　成都府新建漢文公祠堂碑<lb/>
蜀之廟食千五百年不絶者秦李公氷漢文公翁兩祠<lb/>
<pb n="KR4d0021_WYG_057-4a"/>
而巳冰為蜀鑿離垖逐悍水以漑所及常無旱年西人<lb/>
德之因言冰身與水怪鬭怪不勝死自是江無暴流蛟<lb/>
蜃怖藏人恬以生故侈大房殿歲擊羊豕雉魚伐鼔嘯<lb/>
籥傾數十州之人人必侍祠奔走鼓舞以娱悦神祝巳<lb/>
傳嘏而後敢安公之治蜀開學校以詩書教人澡熨故<lb/>
俗長長少少親親尊尊百姓順賴其後司馬相如王褒<lb/>
揚雄以文書倡張寬以博聞顯嚴遵李仲元以有道稱<lb/>
何武入為三公漢家號令典章赫然與三代等蜀有儒<lb/>
<pb n="KR4d0021_WYG_057-4b"/>
自公始班固言之旣詳初公為禮殿以舎孔子及七十<lb/>
二子之象殿右廡作石室舍公像于中晩漢學焚有守<lb/>
曰髙眹能興完之後人又作眹像進偶公室歳時長史<lb/>
率掾屬諸生奉籩豆饔醪薦之于前䖍跽謹潔一再奠<lb/>
而退辭無敢不信焉冰以功公以德功易見德難知故<lb/>
祀雖偕而優狹異焉嘉祐二年予知益州往款公祠至<lb/>
則區位湫偪埃蝕垢䝉不稱所聞大懼禮益懈忽神弗<lb/>
臨享其明年乃占學宫之西改位鳩工弗亟弗遲作堂<lb/>
<pb n="KR4d0021_WYG_057-5a"/>
三楹張左右序及獻廡大抵若干間布尋以度堂累常<lb/>
以度廷疏牕以快顯壯闔以嚴閉采有青丹陛有級夷<lb/>
瓦密棟彊若棘若飛乃肖公像于宁間繪相如等于東<lb/>
西壁本古學之復莫若联本今學之盛莫若故樞密直<lb/>
學士蔣公堂故繪二公于䆠漏皆配祠焉于是擇日告<lb/>
成于神揖而升簠斚果湆脯脩紛羅而有容可以告䖍<lb/>
趨而降罍罇巾洗席燎並施而不慁可以盡儀相者循<lb/>
循任者舒舒禮生于嚴廣靈妥于闃寂故也噫自公之<lb/>
<pb n="KR4d0021_WYG_057-5b"/>
來蜀之人自視若鄒魯宋興名臣鉅公踵相逮于朝先<lb/>
帝時巨盗再作亂弄庫兵爭劔閣是時蜀豪英無一汙<lb/>
賊者羣頑愁窘不容喘而滅非人好忠家知孝使然耶<lb/>
所使然者不自公歟傳曰非此族也不在祀典公在之<lb/>
矣則是祠之作願自予而古無俾壊息云祠之興同尚<lb/>
之賢則轉運使趙抃及提㸃刑獄使者凡三人贊輔之<lb/>
勤自通判軍州事祝諮以降六人營董之勞自兵馬都<lb/>
監毛永保而下二人咸書像于西廂列官里于石隂銘<lb/>
<pb n="KR4d0021_WYG_057-6a"/>
曰<lb/>
公二千石兮守大邦冠峩峩兮紱斯皇出有瑞節兮車<lb/>
騎羅石室孔卑兮人謂何新堂翼兮耽耽庭廣直兮序<lb/>
巖巖吏奉承兮不譁神來徙兮此其家儼羣賢兮竝陳<lb/>
公所教兮如其仁庖魚挺兮俎肉鮮神來享兮憺冤延<lb/>
公教在人兮無有頗蜀賢不乏兮才日多俗祥順兮孝<lb/>
慈公祀百世兮庸可知<lb/>
　　楊太尉神道碑<lb/>
<pb n="KR4d0021_WYG_057-6b"/>
慶厯二年春二月甲子詔書故太子太保致仕贈太尉<lb/>
崇勲剛純義勇任重效顯有不懈之亮能斷之彊其追<lb/>
諡曰恭毅申命史臣祁譔文刻石且俾螭首龜趺如令<lb/>
揭著墓阡馨香無窮臣祁伏念天子所以褒禮大臣隠<lb/>
悼幽顯霜遷樹拱猶無已時沈恩念忘漏入九泉受名<lb/>
節惠不使有司得預雖礪山于廟固功臣之誓讙鼙在<lb/>
廷深将帥之思始終感㑹未有二兹者已敢拜手奉詔<lb/>
紬繹功狀掇其功瑑于碑太尉姓楊氏字寳臣系出宏<lb/>
<pb n="KR4d0021_WYG_057-7a"/>
農支裔熾昌載質四方旣貫燕薊世禪武力曽祖方道<lb/>
任俠豪邁仕後唐髙選涿州刺史合姓竇氏祖守斌善<lb/>
射御以彍騎從太祖為龍㨗指揮使授室孫氏父全羙<lb/>
志勇决噐安重扈執衞戈山立雲從終殿前指揮使左<lb/>
班都知委禽王氏竝涵渟隂德益久彌大發越絪緼歸<lb/>
成後人公既顯率禰而上贈太師中書尚書令由祖而<lb/>
下封鄂國公推妣及曽分胙楚韓秦為夫人國太尉事<lb/>
兩朝厯二十八官其最著顯者由彰德軍節度相州觀<lb/>
<pb n="KR4d0021_WYG_057-7b"/>
察留後領振武鎭南定武山南東道河陽三城五節度<lb/>
以留務厯殿前都虞侯侍衛馬軍副都指揮使以節度<lb/>
為殿前副指揮使宣徽南院使樞密副使樞密使再同<lb/>
中書門下平章事守陳壽亳鎮定五州兩為河北兵馬<lb/>
都部署皆國家腹心柱石天下所以安危者故上欲左<lb/>
右有民惟公之為若鼎彞然所處而重若金湯然所恃<lb/>
而安有牙童童有印纍纍以勤以庸元首是毗舉當世<lb/>
賢臣魁壘骨鯁之輔待公而足公幼時以門廕事皇太<lb/>
<pb n="KR4d0021_WYG_057-8a"/>
子宫太子訓之學因通書記刀筆絶不憙狗馬弋獵事<lb/>
痛折節比諸生在左右謹力自將未嘗以孰何見謝皇<lb/>
太子即位是為真宗皇帝自東班承㫖十一遷為内客<lb/>
省使由恩州刺史三進兼桂州觀察使公既藩邸雅舊<lb/>
故敢言無所回隱每使四方督盗賊采風俗還奏有條<lb/>
帝以為才其後數訪羣臣臧否切問邇言世祕莫聞時<lb/>
時有所建明帝未嘗不稱善更莅内司風績流聞當此<lb/>
時益親近出入光寵同時等輩皆不敢抗茵憑几天禧<lb/>
<pb n="KR4d0021_WYG_057-8b"/>
晩年貴臣投隙親置黨人揠旤端于時公聯掌皇城密<lb/>
以情告厚利盗言或啗或訐公即計䇿其詐念帝久未<lb/>
豫今上居東宫若放命竊發讙動禁省雖食其肉奚足<lb/>
償耶即日白發其謀魁慝禽伏撲燎未然折蠆始搖保<lb/>
安宗稷繄公是力上自先帝時既聞耳矣及纂嗣遂以<lb/>
爪牙任之居中軍上將風力鋭甚視巖廊整整而䖍足<lb/>
和門曁曁而安星藩幔省居衞行䕶朝廷雄尊得公愈<lb/>
明久之進貳樞務章獻明肅皇后嘗目公謂上曰是先<lb/>
<pb n="KR4d0021_WYG_057-9a"/>
帝所謂忠孝者用未及顯庸有待耶于是由第四署超<lb/>
正使席㑹權綱有歸政體清明萬樞叢逺皆從臨決公<lb/>
心經大猷膝造昌言底行將順甚稱上意明年使罷得<lb/>
視丞相秩即淮陽開府仇家便文誣列曩寃執事間之<lb/>
因以釋憾有詔罷宰職公一不自辯將命之藩責言靡<lb/>
讎事久益直示篋食騠終䝉簡照歳餘還治宛丘北敵<lb/>
丐盟使者結納未能得其要領于時以傳車召公入議<lb/>
至則贊書巳具若曰爾復以相印守博陵如漢灌嬰故<lb/>
<pb n="KR4d0021_WYG_057-9b"/>
事凡兵在鎮定者爾皆統之公頓首陳謝退條禦戎擇<lb/>
帥邉鎖所冝急者數十牘以聞謀謨卓詭乙夜被賞乘<lb/>
轅北驅威先令行化劬為忭甲壽馬良士奮于行未幾<lb/>
徙常山今宿帥王相國得用代鎮博陵與公相犄角當<lb/>
一面諸將皆以兵屬師和帥賢敵謀益伐㑹戎譯講解<lb/>
兵悉罷屯詔公入鎮圃田前此以壯趾之苦方事未寧<lb/>
不嗇有加至是固辭不拜上言疆場少間幸得歸節闕<lb/>
下丐骸骨還丘園朝議重違故制授左衞上將軍聽老<lb/>
<pb n="KR4d0021_WYG_057-10a"/>
明年冊拜儲保俸如居官乃薨享壽七十于是嵗在大<lb/>
梁閏五月已酉嗚呼公以大有之健中庸之不倚書之<lb/>
攸好德出屏入輔文武是憲遁居成功休不待年其所<lb/>
以經綸黽俛者巻納靈府完為和氣宜艾且祺屹如岡<lb/>
陵而遽溘逝蓋曩之瘁盡與今恬泊不相補歟或化者<lb/>
自有數得正而没賢所樂歟此上所以聞問鯁傷臨<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>
廢朝錫賵係路廞衮照室者巳公為人有崖岸識詣精<lb/>
明居常觀圖史博古今辯論感槩森如矛㦸善為政摧<lb/>
<pb n="KR4d0021_WYG_057-10b"/>
勒豪彊苗薅髮櫛不使敗類初羣牧制置使悉雜擇臣<lb/>
領之所以佐縣官經馬政獨公由監司至使任無慮九<lb/>
年廐校數充踶牸不乘及在殿衞二府亦八嵗不他遷<lb/>
勤官善職見倚于上乃如是質所樹立固宜有大者焉<lb/>
厭難未萌先事電發勇之果也華首詣屯初不辦嚴忠<lb/>
之壯也蹈道引年牖下歸全仁之固也假令陽秋可作<lb/>
尚珍且貴奚止載太常之縿鏤景鍾之欒哉娶夫人王<lb/>
氏姚氏田氏不偕公老生子十二人宗讓宗詡宗説宗<lb/>
<pb n="KR4d0021_WYG_057-11a"/>
誨宗識宗謹宗諤宗誘宗誼宗諫宗詁譲為内藏庫使<lb/>
説内園副使閤門通事舍人誨内殿承制識謹誘竝内<lb/>
殿崇班諤誼諫詁竝東頭供奉官詡識諫早世諸子雖<lb/>
食舊德皆能以才自顯于官詵詵也知公義方世濟厥<lb/>
問烏可量已薨之年諸孤既辭詔葬則自發私税與龜<lb/>
筮謀得秋八月壬申克葬于開封府祥符縣鄧公鄉齊<lb/>
公塋之子位夫難泐者有如石不朽者有如名行逺者<lb/>
有如文且王命焉顯揚懿烈由行逺旌不朽托難泐以<lb/>
<pb n="KR4d0021_WYG_057-11b"/>
示方來則公之系之才之伐之官何千萬年而有泯焉<lb/>
銘曰<lb/>
古人之勇撓于為利公聞悚言據正彌厲為君督姧羈<lb/>
踣狂猘為臣之忠衰于官成避劇就安以保其盈方事<lb/>
之難公乃奮行功名之際賢者罕處節整位隆公則引<lb/>
去是是非非定于闔棺卒葬恩褒邦靡間言青史有傳<lb/>
公列功臣朱門有閌慶垂後昆梁甸畇畇汳流渾渾不<lb/>
遷不腐茂烈偕存<lb/>
<pb n="KR4d0021_WYG_057-12a"/>
　　范陽張公神道碑銘<lb/>
公諱藴字延藴張其氏也詩春秋以來為顯姓胚德孕<lb/>
祥代有其人惟公祖諱從實值石晉亂自范陽遷齊州<lb/>
相地授田放志林壑惟公考諱光文能紹厥訓以萬物<lb/>
為細不足納胷中與道頽靡弗引名自近再世不還葬<lb/>
故公遂為厯城人惟公有子曰揆貫之曰掞文裕皆名<lb/>
重當世貫之以給事中入翰林侍讀學士文裕以兵部<lb/>
郎中充龍圖閣直學士由是累贈公禮部尚書夫人王<lb/>
<pb n="KR4d0021_WYG_057-12b"/>
氏清源郡太君葬奉髙鄉之黄臺里尙書之墓龍圖閣<lb/>
直學士天水趙師民為之誌尚書之行琅琊王彰次之<lb/>
狀文裕以尙書品得碑神道焯寵賁幽乃礱繂石屬予<lb/>
以辭予官史官不得譲謹按尚書少明悟以隱正自將<lb/>
事親瞿瞿惟謹與朋友信風義崖然雖服儒衣冠無腐<lb/>
儒氣視功名若跬步可取者太宗時廷陛間將命皆欲<lb/>
得雅才尚書始應選藉殿前承㫖監冀之衡水税舒之<lb/>
羅源茶官稱職改換三班奉職以左班殿直為環州馬<lb/>
<pb n="KR4d0021_WYG_057-13a"/>
嶺兵馬監押改左班選為淄州兵馬監押以累免官權<lb/>
置壽州俄以三班借職召監大廣冶大中祥符四年夏<lb/>
六月卒于官享壽五十六羅源茶嵗入鮮而置吏專司<lb/>
尚書身得其處不敢安上言願省冗員以茶界通判軍<lb/>
州事兼領詔可故得馬嶺馬嶺瀕邉人皆晝負鞬夜燒<lb/>
烽以强力相賢未嘗知禮義文儒尚書始興孔子祠日<lb/>
召惇老可人語以詩書曰習是可以為慈父為順子為<lb/>
悌弟為愛兄遷善革頑弗犯天子法衆皆喜曰公不鄙<lb/>
<pb n="KR4d0021_WYG_057-13b"/>
我我敢不從悉遣子弟學祠下自是邉俗一變文人為<lb/>
刻石著功在淄也方咸平初契丹擾趙魏乗冰壯游騎<lb/>
度河闚齊魯淄人駭舉將走山知州事者乃議縦之欲<lb/>
身亡去尚書扈譙闔怒曰縣官財廥咸在壕堞尚完一<lb/>
去此則强弱凌暴敵未至我先敗矣敵知我有備敢過<lb/>
而東乎按劔横膝曰有出者斬知州汗額羞恨吏欲戰<lb/>
尚書即治戰具浚淺増庳守氣毅然後數日敵去由淄<lb/>
以東按堵自若衆相語微張公吾等血丹野草知州儲<lb/>
<pb n="KR4d0021_WYG_057-14a"/>
前憾隂攘尚書計為已功而白于朝㑹使者按狀尚書<lb/>
以實對吏惶怖共劾尚書妄言不讐請下獄遂連年不<lb/>
能决尚書訖不自明故下遷文正范公仲淹少客淄知<lb/>
尚書甚詳常謂今之士欲輩古人者惟尚書則無愧慶<lb/>
厯初經畧陜西至馬嶺見所謂孔子祠者咨歎久之羙<lb/>
始興學並推明責守城事凡作文數百言瑑之石隂文<lb/>
正不輕許可人其實錄自視司馬遷比故士大夫知尚<lb/>
書忠且賢益明白不疑尚書好擊劔射御推歩醫劑罔<lb/>
<pb n="KR4d0021_WYG_057-14b"/>
不善賑贍姻宗弗為家有亡計也其訓子非仁與義弗<lb/>
寘口授之學未進過時為不飯已進乃嘗故貫之文裕<lb/>
由膝下日奮勵至大成竝擢進士第貫之性鯁亮行巳<lb/>
峭潔階級已遷不肯作沈浮事年五十餘宰相薦明經<lb/>
術及所傳揚雄太元上召見延和殿問所以凖易者貫<lb/>
之對雄所言不謬于聖人又詔揲蓍作首其繇獻吉上<lb/>
喜翌日拜天章閣待制兼侍讀數因古以諷擿筴曰某<lb/>
事善今可從某事不善今可鍳上恣聽之無厭既退無<lb/>
<pb n="KR4d0021_WYG_057-15a"/>
半語及省中故人鮮知者文裕性沈懿最能文辭外和<lb/>
遜中剛固弗可屈名臣鉅公争從取之出門下交章騰<lb/>
辟寳元慶厯間西戎傖亂文裕從大帥經制敵事調軍<lb/>
興䇿彼已尤悉常為一府冠後雖帖職集賢殿朝廷每<lb/>
以劇任之自三司判官再為轉運使又以至成德軍領<lb/>
本路兵馬都部署安撫使鉗吏姧療民癠𣙜鹽鐡用度<lb/>
䕶西北勁兵處剖決精敏無留疑言儒而材者文裕為<lb/>
兼之其得君其任重肆大厥猷故未艾哉清源之喪與<lb/>
<pb n="KR4d0021_WYG_057-15b"/>
貫之跣以送柩時天寒趾皸瘃不置路人皆為流涕嗚<lb/>
呼以尚書卓行健明不推咎咎人引利利已知有子為<lb/>
之後也以貫之文裕蜕布衣入金門玉堂交武在天子<lb/>
左右知有父為之先也此而不銘尚誰可銘辭曰<lb/>
孰如公之時才不克施孰如公之才不幸而災孰如公<lb/>
之報熾豐厥後孰如公之榮漏寵㝠㝠掲表于阡鏤羙<lb/>
青完請視子孫俾信斯言<lb/>
　　張文懿公士遜舊德之碑<lb/>
<pb n="KR4d0021_WYG_057-16a"/>
惟宋四葉天以端命付皇帝既社南邦乃建元儲始御<lb/>
資善堂參聽天下事真廟委成羣臣遵審訓奉上國寳<lb/>
皇帝既位重光合華道益大興天燾地持罔有不承惟<lb/>
其佐曰清河張公由户部吏部二郎中直昭文舘為壽<lb/>
春及昇府諮議參軍以右諫議大夫厯太子左右庶子<lb/>
進樞密直學士為賓客以樞密副使給事中領詹事出<lb/>
入兩宫實輔實維逮潛而飛神攄景發首羾天極上之<lb/>
六年制詔有司先帝遺朕寳臣曰士遜毗亮厥初勤勞<lb/>
<pb n="KR4d0021_WYG_057-16b"/>
我家外經内幹聲烈嘉飪罔德不酬朕庶幾焉爾惟相<lb/>
且類台德前此公已三遷為尚書左丞乃以禮部尚書<lb/>
中書門下平章事分執政事筆于是綱紀文章張設修<lb/>
明公與二三臣協功濟䖍風力鋭甚因其故而奉行之<lb/>
本其宜而財相之所以鎮浮扼動便安元元之道甚備<lb/>
翕然號稱職相故樞密使曹利用素貴强宗子留鄉里<lb/>
使酒不軌既具獄或謂利用竝坐上疑以問執政衆噤<lb/>
嘿相顧望公徐曰利用大臣冝不知狀獨不肖子為之<lb/>
<pb n="KR4d0021_WYG_057-17a"/>
時間語先入利用得罪公以議不合罷為刑部尚書知<lb/>
江寧府宰相文正王曽亦為上别白曹事終曹氏復爵<lb/>
土還所籍產官其子孫居二嵗朝京師以檢校太傅領<lb/>
定國軍節度知許州踰年用舊官復入相進中書侍郎<lb/>
兼兵部尚書明年上專攬萬務除門下侍郎仍前官遂<lb/>
總魁柄未幾以左僕射保留西雒時楊崇勲亦罷樞密<lb/>
使以帥節兼台司同謝殿中班在公右帝憮然悟明日<lb/>
授公檢校太師山南東道節度以宰相秩復守許昌公<lb/>
<pb n="KR4d0021_WYG_057-17b"/>
不以漢相尊廢事事為政有體不曲折煩苛時時方畧<lb/>
縱舍有足觀者賦更在民類先與期故所到皆有惠利<lb/>
仁愛築大隄環城以障瀿潦癐積燥完户免墊愁許人<lb/>
䝉休鑱碧頌公移判河南府久之上推雅故復進公為<lb/>
上宰盡還前在丞相府之領俄封郢國公公既以年髙<lb/>
位隆萬或一悔有不勝任之責乃七表譲還印綬面陳<lb/>
又十數雖上之所以拒而留者亦不勝記公執不回遂<lb/>
冊拜太傅進封鄧國公聽謝特詔朝朔望大朝㑹竝綴<lb/>
<pb n="KR4d0021_WYG_057-18a"/>
中書門下班出入施繖與一子五品緋賜近城園一區<lb/>
月給實俸國朝自中書得老者以公為初辭朔望惟朝<lb/>
㑹一再至至必上眷矚加等或遣中侍者勞問嘗御書<lb/>
飛白千嵗二字賜公難老公因鋪叙前後所錫書九百<lb/>
函為歌一篇贊成盛德皇祐元年正月已未薨于第享<lb/>
年八十有六翌日問聞上駭歎趣外辦車駕或言日直<lb/>
陛下元命不可往上曰股肱實虧日于何避遂行哭之<lb/>
慟賜銀三千兩布疋醪米副之以太師中書令賁其柩<lb/>
<pb n="KR4d0021_WYG_057-18b"/>
進陞宗黨官若職者十有六人嗚呼公字順之淳化中<lb/>
與鄉進士試禁中占對鴻徹太宗異之擢乙科調鄖鄉<lb/>
主簿射洪令以異政聞改襄陽令外憂自免還除秘書<lb/>
著作佐郎知邵武縣轉本省丞虢畧楊意在翰林髙持<lb/>
風鑑少所器可薦公才堪御史因授監察御史頃江南<lb/>
轉運使闕中書進擬輒卻真宗不次用公執政賀上得<lb/>
人換廣南東路三遷至兵部員外郎代還授河北轉運<lb/>
使改工部郎中河囓棣州有詔徙陽信官見糧多不可<lb/>
<pb n="KR4d0021_WYG_057-19a"/>
以遷公視瀕河數州方歉食即計餘以貸民年如約輸<lb/>
入新郡振乏權贏衆賴以紓真宗最公治狀欲遂寘左<lb/>
右㑹王府開面命公曰枚選于衆無易而才公拜稽首<lb/>
遂用調䕶公身七尺進退安重中隱正外文明篤于孝<lb/>
友根于仁愛一時士大夫歆艶成就出門下者皆名流<lb/>
鉅人施予姻舊廩稍畧足不問在否幾何任樞省凡八<lb/>
年後三至台輔去位又十年所遇不同而事皆可紀方<lb/>
上諒闇冢司持衡排抵時望隂席權寵公居其間防檢<lb/>
<pb n="KR4d0021_WYG_057-19b"/>
百為身侔長城慮先元龜妖脂讒具無所投汙然而卒<lb/>
定大事蓋乾興時善公之謀章獻佐治軒陛重嚴公事<lb/>
二聖外謀必聞裏言不宣孝承慈佑鴻名䨇濟及乾剛<lb/>
獨奮有弗厭者一切罷免而公見留宰相文惠陳堯佐<lb/>
門下生竊出上書妄言變事又有譏諫官立黨者公還<lb/>
奏上前質其誣衊于是告者結三嵗刑諫官事寢不下<lb/>
故明道間見公之忠耆德復用上方厲精聽斷公朝夕<lb/>
進見一力匪懈登畯籲良緝興化條太和嘉生蒸薄滲<lb/>
<pb n="KR4d0021_WYG_057-20a"/>
漉舉天下全盛視公所以致君至不至耶大抵相創業<lb/>
者先功相守成者先德經綸之業易言而鎮靖之績難<lb/>
知公可謂治世之傑輔皇極之全懿者已故寳元以來<lb/>
著公之勞公之引年人間事一不槪意閲黄老旁行書<lb/>
粗以應外精以治内乘和日化與相頺靡再過鄉上冡<lb/>
召故人長者散金為壽野服巾車不自貴其貴百祉蕃<lb/>
并化為康寧偃然牖下如蜕一委當此時搢紳大夫之<lb/>
輩又善公終聖上所以惻怛悼痛舉哀外次三不視朝<lb/>
<pb n="KR4d0021_WYG_057-20b"/>
有司諡為文懿匪公孰宜凡附官見職者審官審刑二<lb/>
院史舘㑹靈觀判官以近臣兼之契丹國信使在藩房<lb/>
時帝所特選祥源觀使以宥密領之集賢殿昭文館二<lb/>
學士監國子南郊大禮使獻懿二太后園陵使以執政<lb/>
莅之邑戸萬五千七百勲階極品功臣出處更二十六<lb/>
號公于書史多所汎覧為辭章深純典正尤嗜詩所得<lb/>
皆自然經竒無所彫劂故禮部尚書清河張詠許為第<lb/>
一流生平編次成十集既詔索遺藁家丞錄五集以獻<lb/>
<pb n="KR4d0021_WYG_057-21a"/>
遂秘禁中信乎有德而又有言者歟公之先蓋漢陽王<lb/>
柬之苗裔系牒湮落世数失傳至曽大父諱育從唐本<lb/>
道帥趙凝府鈎校用度奏為大理評事凝破避兵泝漢<lb/>
止均州鄖鄉道葬焉配曰郭氏大父諱裕試金吾衛長<lb/>
史主陰城鹽鐵院配曰胡氏父廷郎隠約違世配曰趙<lb/>
氏二龎氏李氏公能推㤙以開府儀同三司太師中書<lb/>
令尚書令郕楚韓三國公上追先烈以燕晉魏韓魯越<lb/>
國封自妣而上五族太夫人公即魏國所生七日而母<lb/>
<pb n="KR4d0021_WYG_057-21b"/>
夫人喪屬公于姑顧復勞苦至於成立公請于朝封姑<lb/>
為南陽縣太君其喪也如母而不縗姑子全氏贈太子<lb/>
左贊善大夫公娶姓三蔣黄氏追封晉陵英國二夫人<lb/>
馮氏封舒國夫人四男子曰友直刑部員外郎直史舘<lb/>
曰友偁殿中丞曰友正将作監丞曰友誼奉禮部獨早<lb/>
世上䘏其孤故友直為史館修撰友偁任親民官友正<lb/>
選大理寺丞薨之年夏四月癸酉克葬公于河南府登<lb/>
封縣天中鄉之原英舒二夫人祔焉諸子以叙公之業<lb/>
<pb n="KR4d0021_WYG_057-22a"/>
有故吏狀節公之惠有容官議册愍於朝誌埋于幽奏<lb/>
終藏事無不如志惟繂石巍存可刻以磨若又著庸其<lb/>
上顯攄無窮誰不謂然乃請而命史臣祁繫以詞曰<lb/>
惟天興雨有雲歊蒸惟辟撫期有賢挺生賢者謂誰英<lb/>
英令君朅來于朝對我聖真帝啟南社實䕶且毗旣在<lb/>
東宫陟降不違帝受冒珍瑞福紛綸負日當天四海復<lb/>
晨内經鴻樞帝心以嘉三陟宰司并秉將牙公之在朝<lb/>
施設有方百工儀儀莫匪畯良公之出藩人以阜安黍<lb/>
<pb n="KR4d0021_WYG_057-22b"/>
稷熾豐靡厲靡患牢圄嵗空吏不傅爰老還第家為國<lb/>
傅臣班視台鉉寵光益振陶天之和用克永年未始疾<lb/>
憂委化而蟺帝歎憗遺行不便時殮以衮章殁軫餘思<lb/>
凡公猷為一代宗臣有勛在史有德在民昔周之奭佐<lb/>
成以功叶振權綱王道郅隆在唐之説輔明以嗣擁全<lb/>
威靈大猷訖濟公視二臣孰為後先著辭表阡風烈永<lb/>
傳<lb/>
　景文集巻五十七<lb/>
</p>
<p>
</p>
  </div>
<div>
<head>景文集巻五十八</head> <lb/>
    <p>
<pb n="KR4d0021_WYG_058-1a"/>
欽定四庫全書<lb/>
　景文集巻五十八<lb/>
　　　　　　　　　　　　　宋　宋祁　撰<lb/>
　誌銘<lb/>
　　荆王墓誌銘<lb/>
慶厯三年冬十二月皇叔荆王疾病辛丑皇帝輦如其<lb/>
宫見王卧内禮如家人上手為調藥王泣且謝即陳被<lb/>
恩三朝無以報厚恩今保首領仆牖下倘使有知從二<lb/>
<pb n="KR4d0021_WYG_058-1b"/>
先帝遊死骨不朽惟以兒女長累陛下上惻然謂王素<lb/>
康强雖今小恙行且瘉敕近醫藥以自愛因賚白金五<lb/>
千兩王固辭曰幸一見天子奚賜之敢叨上高王之讓<lb/>
特詔從之明年春正月乙亥遂薨上即時臨弔哭之慟<lb/>
廢五日朝壬午御素服宰相率百官詣崇政門奉慰遣<lb/>
中大夫相其室以蕆内事詔翰林學士臣某内侍省都<lb/>
知臣守忠䕶其葬以庀外事制詔中書門下其贈以天<lb/>
䇿上将軍兗徐二州牧燕王印綬太常上謚為恭肅又<lb/>
<pb n="KR4d0021_WYG_058-2a"/>
詔臣祁爾應叙王治行縷碧款隧俾永其傳臣再拜稽<lb/>
首伏自念懵學扄聞不能周知王徳今天子展親飾終<lb/>
震動顯幽自王弗寧遣太醫髙手踵相及于路逮終歸<lb/>
賵不貲計比塟三酹其喪則上之所以眷王王之所以<lb/>
承上其仁其賢方付史氏以昭無極臣雖缺然牽綴尚<lb/>
懼稱道失當為斯文羞而日廹事嚴不及誤避是用詢<lb/>
玉牒摭行狀次第其辭謹按王諱元儼太宗皇帝第八<lb/>
子母曰徳妃王于諸子最幼太宗特愛之終日侍左右<lb/>
<pb n="KR4d0021_WYG_058-2b"/>
在宫中真宗嗣統王年十三始以檢校太保左衛上将<lb/>
軍兼御史大夫爵為公國于曹進拜平海軍節度使俄<lb/>
同中書門下平章事加檢校太傅為廣陵郡王授昭武<lb/>
安徳二軍節度真拜王以榮為國稍兼侍中易安静武<lb/>
信軍檢校太尉兼中書令大中祥符八年宫屋火延燬<lb/>
内廬坐火禁不謹削武信一軍節度降端王始築宫于<lb/>
外他日謝上痛自咎責真宗嘉慰之復以鎮海安化二<lb/>
帥節改王于彭冊拜太保以天平易安化拜太傅以永<lb/>
<pb n="KR4d0021_WYG_058-3a"/>
清横海帥節更王通繼授陜川大都督合保平定國兩<lb/>
軍又王涇今上即位以地尊屬近進拜太尉尚書令仍<lb/>
前兼以鎮安忠武二鎮徙王定賜贊拜不名又加詔書<lb/>
不名頃之更王鎮賜劍履上殿拜太師以河陽三城二<lb/>
節度即王孟翌日行京兆尹兼鳯祥尹即軍府為節度<lb/>
乃王荆又進雍州牧兼鳯翔牧久之以國在荆授荆揚<lb/>
二州牧即荆南淮南節度為大使仍賜入朝不趨大抵<lb/>
賜功臣號者九其文至二十有四勳上柱國階開府儀<lb/>
<pb n="KR4d0021_WYG_058-3b"/>
同三司邑戸二萬七千實食一萬二千四百人臣之極<lb/>
摯止矣王美姿質眉目如畫廣額豐頤舉止矜重在平<lb/>
居無少懈祀容恭朝容莊賔容肅宴容侃侃而和雖霞<lb/>
之軒然麟之儀然瑜潤而葩鮮不足侔巳事徳妃尤謹<lb/>
每有疾焚薰請命而王進飯視妃一再以增減居喪以<lb/>
孝稱躬繪太宗聖容纎微克肖天光日潤若可就而望<lb/>
者性開敏博覧文史好飛白書拂灑遒妍結字甚工作<lb/>
辭賦數百篇務求理致寡嗜欲左右姬侍裁令奉巾櫛<lb/>
<pb n="KR4d0021_WYG_058-4a"/>
箕帚不受佞讒翦翦者或伺隙膚訴必正色折愧由是<lb/>
内外無違言天聖以來王自以春秋髙䝉殊禮不敢數<lb/>
朝請常闔門申申以居㑹朝廷調軍興議省費王即表<lb/>
上公使錢嵗五千萬佐用度上不獲巳權許半入以申<lb/>
王恭晩節頗好絲竹亭觀日夜自娱葢健粹所賦必有<lb/>
寄于物而后能適云始天下之言貴而親莫若王而王<lb/>
乃小心恭慎在骨肉間始終無纎芥使宗室本支日愛<lb/>
以敦語徳與功其何如哉孫宣公奭甞授經必語人曰<lb/>
<pb n="KR4d0021_WYG_058-4b"/>
王賢王也世以為知言娶夫人張氏彰徳軍節度使永<lb/>
徳之女循法度膺象服承寧王家以岐許晉三為夫人<lb/>
國不幸前七年薨追命魏國夫人子四人男曰允熙右<lb/>
監門衛大将軍滁州刺史贈博州防禦使曰允良鎮國<lb/>
軍節度觀察留後曰允廸靜難軍節度觀察留後曰允<lb/>
初汝州團練使諸孫嬪然或冠或笄問安也蟬璽襲乎<lb/>
庭來寧也䥖帨交乎闈此所謂朱芾皇皇室家君王者<lb/>
哉初魏國之葬也當王墓之次故即用其穴以三月庚<lb/>
<pb n="KR4d0021_WYG_058-5a"/>
寅具鹵簿鼓吹奉樟宫自京師如河南之永安以夏四<lb/>
月癸夘啟魏國之埏從禮而合諸墓嗚呼王之為子孝<lb/>
為弟悌為叔父寵而䖍為父義而有慈甲子一終啟手<lb/>
足焉未為頤而艾也雖然夀皇烈慿天祉駝鈕盭華餘<lb/>
四十年忠孝之範光矣榮哀之事終矣銘曰<lb/>
太宗九支潞篤于病昭成弗永真宗受命潤邢蘇華並<lb/>
王而藩代天之工咸罔登年穆穆燕王太真所愛真宗<lb/>
則之寵錫光大上曰叔父屬尊以親不名不趨劍履振<lb/>
<pb n="KR4d0021_WYG_058-5b"/>
振王最夀耆夾輔顯承道具美完纎訾不興癸亥之冬<lb/>
冰介木披楚陳尤甚祲氛前知困而遺忠神不奪守勉<lb/>
訓諸子表貸醫咎上命中人悉取其書或筆或書分藏<lb/>
石渠厥仗央央刻章煒煒詔從儉葬俾顯王美永熙西<lb/>
原橋梓後先既利既安以佑來昆<lb/>
　　皇從姪全州觀察使追封新興侯墓誌銘<lb/>
侯諱從郁字仲文昭信軍節度使英國公惟憲之子母<lb/>
曰莒國和夫人英公之禰曰潭王徳芳自潭而上昭穆<lb/>
<pb n="KR4d0021_WYG_058-6a"/>
嚴尊玉牃史官書之故不著獨著侯事侯幼悟警有志<lb/>
行羣居而自修佚安而不流既就傅務學尤力臨虞世<lb/>
南隸楷絶工射能命中景祐中悉召宗室觀書太清樓<lb/>
詔侯賦詩應㫖輒上帝稱善他日有詔褒美輦下榮之<lb/>
于慶厯元年夏六月遘疾薨于第享年四十有四上為<lb/>
廢朝勅中貴人䕶𦵏所以賵含追䘏之良厚留窆普濟<lb/>
禪坊卜兆之未從且言懐也侯仕始右班殿直十遷至<lb/>
左屯衛大将軍文州刺史爵階勲邑稱是配曰夫人河<lb/>
<pb n="KR4d0021_WYG_058-6b"/>
東薛氏封丹陽郡君甚宜其家六男子世奕太子右衛<lb/>
率府率世褒故太子右司禦率府率世将太子右監門<lb/>
率府副率世秩故太子右内率府副率世覲太子右内<lb/>
率府副率幼未名諸子皆孝謹以肥家則侯之垂裕當<lb/>
有以致之者嵗直涒灘始詔鴻臚啟殯即河南永安之<lb/>
先塋月舍巳已日舍癸夘克葬贈全州觀察使新興侯<lb/>
禮也昔詩人之稱文王其辭曰文王孫子本支百世我<lb/>
祖宗受命而帝徳溥流長過文王逺甚而其支胄蕃衍<lb/>
<pb n="KR4d0021_WYG_058-7a"/>
雖千萬世尚無有㡳止則文字之傳可以已乎銘曰<lb/>
帝孫之子燾我丕祉嗣而承者何干萬祀<lb/>
　　防禦使進封饒陽侯墓誌銘<lb/>
今上景祐初念雅樂猶缺詔太常考鐘石之縣質同律<lb/>
之制時羣臣多不能曉或妄以縱黍累尺改定均度上<lb/>
依違未决乃自譜正聲付授樂家益召知音者以備顧<lb/>
問于是左千牛衛大将軍克己字安仁以宗室子名知<lb/>
音上遣使即其家俾製黄鍾大曲将軍疏牘論次成不<lb/>
<pb n="KR4d0021_WYG_058-7b"/>
淹晷使者還奏大䝉賞嘆又進别曲十餘解往往流布<lb/>
樂府将軍自為兒時巳能言五音十二管夫婦上下相<lb/>
生之法君臣清濁之差汪洋閎衍支派連著皆有所從<lb/>
繪為律吕圖奏御其心解神悟殆天性然者習羲之草<lb/>
世南隸楷尤工㑹天子族讌酒中被詔試虞楷并有所<lb/>
賦将軍既感千載之逢矜稽古之習援筆足言爛然盈<lb/>
幅上益嘉之厚以金帛為賞嘗第所自為詩三百篇行<lb/>
于時他日寢疾内夫人傳㫖撫存將軍以寵待異等頓<lb/>
<pb n="KR4d0021_WYG_058-8a"/>
首泣謝曰臣死不恨遂殁天下輟朝嗟悼贈深州防禦<lb/>
使進封饒陽侯自歛訖殯無慮所須一從官給嗚呼終<lb/>
之令而哀之榮謂将軍也歟顯考諱承夀均州防禦使<lb/>
祖考諱徳恭髙密郡王郡王之禰則秦悼王燾後隤祉<lb/>
源長而根殖也夫人長寧縣君武氏生三子叔詔叔曠<lb/>
並太子右監門率府副率叔褒太子右内率府副率慶<lb/>
厯四年既克葬燕王凡諸下之未兆者皆舉從之别遣<lb/>
内常侍将栁而南如汝州之梁縣敘安于先塋史臣被<lb/>
<pb n="KR4d0021_WYG_058-8b"/>
詔刻石著将軍之行宜無愧辭銘曰<lb/>
性也重厚不聲以色服也儒術惟敏而力仕由廷臣七<lb/>
遷厥官階崇爵顯勲峻戸蕃謂仁必夀胡不我信侯年<lb/>
四十嗒然委順孟夏癸夘克葬我侯息焉于此運往名<lb/>
留<lb/>
　　皇從兄贈䖍州觀察使墓誌銘<lb/>
秦悼王之穆曰廣陵郡王王之合曰南陽郡君張夫人<lb/>
有子八房嫡房曰贈䖍州觀察使曾禰不書尊帝也王<lb/>
<pb n="KR4d0021_WYG_058-9a"/>
諱不書著也公名承睦以皇根之茂天跗之華芳酣烈<lb/>
飪遂用蕃衍直質而不跲遜志而自修斤斤奉法日以<lb/>
飾厲守貴而無驕色處樂而無流心自右侍禁踐八官<lb/>
而至左領軍彭州團練使朝家厚宗室悉留京師雖疏<lb/>
爵而王列藩而侯揭節而使佩印而相未有就國而操<lb/>
事也不就國則親親之誼戚而弗疏不操事則優優之<lb/>
禄肆而弗畏有如公髙冠大帯朝殿戺之下量幣黄流<lb/>
祀家寢之庭資忠移孝靡有罪悔奚其為政而後為之<lb/>
<pb n="KR4d0021_WYG_058-9b"/>
功業哉命之弗諶享年四十有八天子輟朝行臨弔之<lb/>
禮中人奉詔䕶喪窆之事出中帑以禭之廞亷車以飾<lb/>
之棺于寢階殯于蘭若須時也後三年嵗值甲申分遣<lb/>
使者啟菆柩卜夏四月癸夘還葬汝州之梁縣以夫人<lb/>
隴西郡君董氏祔焉男六人克順克戒太子右衞率府<lb/>
率克協克凝克伸右監門衞率府副率克槖右内率府<lb/>
副率有詔史臣銘其壙銘曰<lb/>
鬱鬱芊芊惟汝陽兮若斧若堂從家王兮子也承祀其<lb/>
<pb n="KR4d0021_WYG_058-10a"/>
代昌兮<lb/>
　　李郡王墓誌銘<lb/>
皇祐二年秋七月有宋元舅彰徳軍節度使檢校太尉<lb/>
兼侍中李公用和以羸疾聞太醫更往治弗損丙申乘<lb/>
輿臨問公病不能束紳卧簣泣謝上念公居告久又素<lb/>
不殖產賜銀三千兩為醫柷費斥官舍百餘區嵗僦二<lb/>
百萬與之使長食其貲即賜所居為公第又以次子西<lb/>
上閣門副使珣為正使二子一孫未仕者賦其禄皆拜<lb/>
<pb n="KR4d0021_WYG_058-10b"/>
牀下甲辰公薨上震惻是日臨弔哭且慟賵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>絡繹遺<lb/>
命辭詔葬故遣近侍及中大夫職喪事冊贈太師中書<lb/>
令隴西郡王五日不視朝賜諡曰恭禧壬子帝舉哀苑<lb/>
次将卜葬以八月甲申吉諸子號踊荒痛乃庀具有詔<lb/>
葬日以本品鹵簿寵之又命史臣次王之行鏤石藏于<lb/>
襚謹按王字審禮系出隴西逺祖徙餘杭既又來京師<lb/>
故今土著始為開封人曾祖諱應已隠不自名曾妣曰<lb/>
沈夫人祖諱延嗣舉進士乙科終金華主簿祖妣曰汪<lb/>
<pb n="KR4d0021_WYG_058-11a"/>
夫人考諱仁徳以進士試有司數詘晩乃選為三班奉<lb/>
職終左班殿直妣曰章夫人惟夫人克生元女嬪帝誕<lb/>
聖柔風順教佐治六宫終享大號祔主廟祏是為章懿<lb/>
皇后前後延賁三世並以太師中書令兼尚書令告第<lb/>
以舒邢魏為三公國吴陳楚為三太夫人國廞鈿刻章<lb/>
羅照窀塗王即后母弟少孤内行修謹釋褐衣召為廷<lb/>
臣試事連最益知名以右侍禁閣門祗候出監考城兵<lb/>
明道元年㑹章懿喪除禮賔副使其年大考宫室以分<lb/>
<pb n="KR4d0021_WYG_058-11b"/>
䕶勞正為禮賓使明年改治后陵王參相奉安帝念后<lb/>
昆弟惟王思有褒寵故擢崇儀使兼賀州刺史将彍騎<lb/>
輕兵䕶梓宫明年詔王親展寢園還為寧州刺史改刺<lb/>
澤州並本州團練使又遷慶州加防禦使拜鄜州觀察<lb/>
使自賀及鄜不即州領皇城兵寳元二年仍使號充殿<lb/>
前都虞候俄加永清軍節度觀察留後以帥職出為真<lb/>
定府定州路兵馬副都部署踰年遷侍衞親軍步軍副<lb/>
都指揮使更為兵馬都部署召還視本司事未㡬改帥<lb/>
<pb n="KR4d0021_WYG_058-12a"/>
馬軍慶厯二年拜建武軍節度使充殿前副指揮使久<lb/>
之以建武節進檢校太傅充宣徽北院使不踰月授彰<lb/>
徳節同中書門下平章事王既尊戚慎将當日進見省<lb/>
戸下故不之鎮留為景靈宮使居再嵗升門下二品王<lb/>
臨事强敏然性靜畏見可以佐縣官者避戚屬未甞顯<lb/>
爭得失率一二密對故外莫得聞不為狗馬玩好驅馳<lb/>
弋獵不立居宅檢御姻族使循法度此則馬廖之慎也<lb/>
先后之啟故陵瀐洳方中詔王按視中外為懼王不一<lb/>
<pb n="KR4d0021_WYG_058-12b"/>
辭措枉于人物色申右帝意解故簿主者罪往往得原<lb/>
此則樊宏之畏也前後居爪牙任為國禦侮巖廊尊榮<lb/>
不竦不譁退視徼道按周廬省幕府文書惟謹建白時<lb/>
當有司率為故常在河北尤善撫士修完器械勉怯為<lb/>
勇易單為牢悉公錢享部校僚屬無留私景祐中再郊<lb/>
王兩為大内善守此則申伯之武也初王無第詔權舍<lb/>
芳林園王以禁籞非人臣所居固辭更假今第此則竇<lb/>
長君之能讓也領殿前兵厯四朞後數請間避劇任帝<lb/>
<pb n="KR4d0021_WYG_058-13a"/>
曰叔舅誠年髙尚煩以職事非所以優之由是開府視<lb/>
宰相毎朝㑹大宴與執政聨坐鳴玉珥貂進退恂然親<lb/>
寵第一甞屬疾輦過候安否勉醫藥賜予千萬又以王<lb/>
經過郊墅别賜銀飾安輿此則鄧隲之貴也大抵外戚<lb/>
在朝廷預進退士干議論則近權權且有黨滋貨買田<lb/>
通四方餉謝則近侈侈則多求王居常謝賔客罕所薦<lb/>
進朝或大議論不敢知故無黨無黨則權不往用度一<lb/>
出俸稍抑絶苞苴其為子孫謀盡仰所賜產故求寡求<lb/>
<pb n="KR4d0021_WYG_058-13b"/>
寡則侈不至且王肺腑要重苟有開説于上勢宜聽糜<lb/>
金錢嗜所欲厚自奉飬人亦無所詆疵而天資儉約終<lb/>
不舍此為彼使屬任之恩始終䕃密不曰賢哉凡功臣<lb/>
號再加階光禄大夫勲上柱國爵開國公虛食邑四千<lb/>
戸夫人王氏以淑懿之行助宗事幹内法偕王之貴封<lb/>
榮國夫人生男子九曰璋珣琚琦瑊瑋球瑛某璋為眉<lb/>
州刺史兼防禦使領龍神衛四廂都指揮使珣即前拜<lb/>
閣門使者琚琦瑊球皆任内殿承制崇班瑋為濵州刺<lb/>
<pb n="KR4d0021_WYG_058-14a"/>
史初上欲與王世為甥舅故詔瑋尚福康公主主待年<lb/>
瑋前拜駙馬都尉瑛為東都供奉官早夭贈如京師某<lb/>
州刺史或以沈果進或以敏幹聞或以謹厚選其能濟<lb/>
王之美而不隕也惟邢公而上墳墓在餘杭自魏公始<lb/>
塋開封府祥符縣鄧公鄉原窆于昭位今克葬王于魏<lb/>
公之左為穆位禮也昔秦康公以路車乘馬贈送晉侯<lb/>
作渭陽之詩人微事陋仲尼以為可傳追什其風况乎<lb/>
寵外家褒哲輔䘏終表賢儀物典冊光明肆大極天子<lb/>
<pb n="KR4d0021_WYG_058-14b"/>
親親之恩慰先后在天之慈庸得不識銘曰<lb/>
王之先赤舄綿綿乃自餘杭引而北遷允顯魏公始賜<lb/>
家田度汴之陽大表厥阡王之貴照發于他帝所自出<lb/>
親則舅家忠力謹庸福禄是荷台臣之印上将之牙王<lb/>
之亡帝慟且傷五不視朝哀襲緦裳師令王爵追密厥<lb/>
章歸賵易名恩縟于常王之葬圖于塋穆既有秘器飯<lb/>
珠贈玉鼓吹轟錚旂旒熠煜我且不朽彼則陵谷王之<lb/>
後詵詵而榮或築外館有提衞兵珮鏘其珩冠翠其纓<lb/>
<pb n="KR4d0021_WYG_058-15a"/>
爾公爾侯永嗣家聲<lb/>
　　文正王公墓誌銘<lb/>
景祐二年丞相右府缺上方圖任耆俊參付魁極越二<lb/>
年制詔太原王公曽其上樞密使印綬還來相予進拜<lb/>
尚書右僕射門下侍郎所以命賜之尤渥公拜稽首讓<lb/>
弗遂于是擇典訓庸以熙百工外懐邇協以種九徳餁<lb/>
味燮和辰階比平翼戴聖猷溥大光明廼十一月從欽<lb/>
天柴胙沂以為公國他日請間伏青蒲上陳瘁薾嬰霜<lb/>
<pb n="KR4d0021_WYG_058-15b"/>
露以踣願前此納政避賢人路帝憮然無開可意公執<lb/>
不奪卒改左僕射加資政殿大學士鎮東平戊寅仲冬<lb/>
感疥門子謁急書聞亟命将髙手醫跳驅趣視不半道<lb/>
丙午公薨上推甲子得三百六十六復所生之辰家丞<lb/>
列治讓還鴻臚典葬天子悼遺老之弗憖也再昕置朝<lb/>
廞左貂以禭法賵備厚恩録宗姻僚陪十人容官合文<lb/>
正二言以謹周道公之喪來京師其引也葢殯也邦人<lb/>
官師沱涕相弔明年有司持丁亥詔書到公第仍舉中<lb/>
<pb n="KR4d0021_WYG_058-16a"/>
書令密章以告愍冊焜煌再漏下泉本公之綢繆感㑹<lb/>
寵存賁往有以致者其如仁歟其司直歟公字孝先由<lb/>
逸民霸飛遁天漢顯基素徳支裔屢徙今為青州益都<lb/>
著姓曾祖諱鐸祖諱繼華皆陰儲世烈考諱兼甘節難<lb/>
進終著作佐郎深根浚源藂沛來祉公貴推澤並贈開<lb/>
府儀同三司尚書令中書令爵皆為公大王父國于越<lb/>
父國于魯妣曰張别贈燕夫人曰何為魯夫人公即何<lb/>
夫人之子軒渠卓異魯公曰是大吾門八嵗終二喪斬<lb/>
<pb n="KR4d0021_WYG_058-16b"/>
焉致毁仲父宗元育之過所生一情以均公亦以所愛<lb/>
事仲父如父甫冠與鄉士游汎博書記不為章句儒諸<lb/>
老先生皆折輩行以交咸平中偕郡上計委符入闗䇿<lb/>
進士再為天下第一當此時二篇賦學者爭傳都紙以<lb/>
鷦鷯王佐期之初命將作監丞通治濟陽代還試政事<lb/>
堂以大著作直太史服五品判三司戸部案轉右正言<lb/>
知制誥服三品充史館修撰入翰林為學士自司計外<lb/>
郎再遷至中兵拜諫議大夫參議大政加給事中以禮<lb/>
<pb n="KR4d0021_WYG_058-17a"/>
部侍郎守應天大名兩府復二鼎席兼太子賔客由左<lb/>
戸再遷至春官卿以内書侍郎執宰相筆陟東臺兼地<lb/>
官遂躋上衮閲五嵗琳宫火一昔焚冊災異免以天官<lb/>
為本州又易天雄軍即拜彰徳軍節度使檢校太尉稍<lb/>
換天平軍檢校太師俄同中書門下平章事徙判河南<lb/>
府入冠樞極罷幢棨還家宰他如故公由布衣羾君門<lb/>
譽處時行為龍光景式凡三十七年别任九判大理尚<lb/>
書都省登聞檢知審刑審官禮儀院通進銀臺司門下<lb/>
<pb n="KR4d0021_WYG_058-17b"/>
封駮事涖三班院糾察在京刑獄領使五持金絮遺湟<lb/>
水酋為生辰使輦謁譙祠為考制度使館寓神嶽以中<lb/>
台為㑹靈觀使髙真寳符以元輔為玉清昭應宫使再<lb/>
見上帝為南郊大禮使主工部一由集賢殿昭文館及<lb/>
西清之秘為大學士三監修國史一階一品勳十二轉<lb/>
表功十有四字食虛邑萬有二千五百室實五千一百<lb/>
室此踐揚隆赫其大較也初契丹侵邊濟為寰服最近<lb/>
早符晏檄悉索賦佐軍興公由倅事疏一二便宜數奏<lb/>
<pb n="KR4d0021_WYG_058-18a"/>
䝉可衆器其能天禧夜妖自三川相靡而東公守睢陽<lb/>
不逞讙恐里閭晝闔公闢牙門分吏曉勒捕先倡者鞭<lb/>
梏之妖熄不復南築雒都城周萬雉雲陴言言辰居以<lb/>
尊復陜路轉粟嵗二十萬饟得無乏嵗旱蝗齊楚周什<lb/>
八以上民曹逃貸囷粟鄉縣株送公一切牓遣流瘠更<lb/>
生以千計所至立學官分租俸助興作五州鑱金石以<lb/>
頌魏人畫像事之課治者以公為尤緑圖夜降度宫以<lb/>
儀典客礱石庀材規創萬楹公列五害願省捐制度奉<lb/>
<pb n="KR4d0021_WYG_058-18b"/>
承大中之意先帝弗豫太子巳决事或議長秋臨政憸<lb/>
人惎語翕翕公時調䕶儲邸謂后姻倖曰太子長秋誼<lb/>
不獨立有如兩宫相維社稷安矣后悟由是内外恭順<lb/>
無違言莊獻總軍國儀不時立佞黨投罅廷議放肆公<lb/>
獨引東漢故事朝則帝在左太后在右施簾自障羣臣<lb/>
奏事如前詔如公請長樂上徽冊供張天安殿中公執<lb/>
不可改御文徳差損扆座志在彊王室安外家使無纎<lb/>
芥納忠者以公為藎大理總天下獄異時為冗帝欲重<lb/>
<pb n="KR4d0021_WYG_058-19a"/>
之公自西臺被選平亭訊讞許自辟丞屬遂踵為故事<lb/>
法家有違制而情不一公請非親被以失論㑹具獄須<lb/>
報公據前例帝曰自是無復有違制耶公曰如陛下言<lb/>
亦無復有失者帝悦更從輕坐語材者器公之果踐内<lb/>
外辭禁贊為名命渾灝炳純溯古同風或選為昌言或<lb/>
永為𢋫歌則家集合五十六篇詳矣上始鄉學公采聖<lb/>
君賢臣事繪解為三十篇因以勸成徳美語鏤于槧徧<lb/>
賜邇臣其他纂次尤多尚不録言文者歸公之洽嗚呼<lb/>
<pb n="KR4d0021_WYG_058-19b"/>
惟公侃然正崖然立周密靖慎久而無流心在上前開<lb/>
陳處可辨博有餘言為國家用至日旰出沐燕私訖不<lb/>
道省中語天資方重毎廣朝大㑹盛服玉色郎謁者視<lb/>
進止如有尺寸未甞過缺雖妄庸人厯嗤詆亦不能加<lb/>
半言毁短于公當國七年萬物茂宜四夷休寧稼茨于<lb/>
原兵仆于鄙嘉生回薄無有恫怨務大體若丙吉清淨<lb/>
如曹參總領衆職如魏相内文明如鄧禹于時被公之<lb/>
化察察者敦沾沾者愧建啟露門秘禁召惇儒碩老侍<lb/>
<pb n="KR4d0021_WYG_058-20a"/>
擿勸講復諫署舊員使正辭謇議日興于朝進賢不植<lb/>
私愛士不謀黨退不肖不奸怨奉羣母孝于諸弟友親<lb/>
族可任言之上不可任厚分之財姻婭進用皆以嫌自<lb/>
退上甞大署忠亮忠厚四字錫之天下稱為賢公乾興<lb/>
天聖之際時多故矣身荷重任為國休戚雖參和傅㑹<lb/>
權定大事豶彼怒牙浣其他腸庇焉如帡幪慮焉如蓍<lb/>
蔡然至閒居獨念猶感慨以之是必彌綸之才軋于羣<lb/>
媢而未悉獲騁健粹之氣有所難屈而弗慊于心煩慮<lb/>
<pb n="KR4d0021_WYG_058-20b"/>
焚和且至大病斯可慟已先時大星辰落郡寢上左右<lb/>
驚白公曰後一月乃自知之如期而始悟寧傅箕蕭昴<lb/>
有慿以始亦有以終耶君子謂為知命公始合姓于蔡<lb/>
實處士光濟之女又合姓于李故相文靖公之女卒繼<lb/>
室以其妺芳猷淑則迭映中壼後夫人獨偕公老故啟<lb/>
許國享脂田焉晝哭未期又不幸以褕衣而復母弟曰<lb/>
皥字子融為刑部郎中直集賢院曰憫字孝徳終國子<lb/>
博士子四人曰絪縁縡縯絪止光禄寺丞縁夭閼縯止<lb/>
<pb n="KR4d0021_WYG_058-21a"/>
将作監丞縡為光禄寺丞縡之幼公取皥子繹以嗣及<lb/>
終又命之故繹即喪序今為大理寺丞祕閣校理公之<lb/>
捐館以大墓無穆位不可以葬乃改卜于滎陽惟新鄭<lb/>
吉又筮于臨濟鄉惟梁原吉先是蔡夫人之殁已祔于<lb/>
姑嵗在單閼冬十月乙酉子融與繹等竭誠信舉公及<lb/>
二夫人之喪合窆新阡順也且求狀于太子中允直集<lb/>
賢院富弼又自裒公行事一篇合前後贊書見授而為<lb/>
之誌恭惟令君之徳在生人其憲度在臺閣其言在謨<lb/>
<pb n="KR4d0021_WYG_058-21b"/>
命其履踐在國書其人與不可傳者皆亡矣今所捃次<lb/>
姑舉搢紳所道者著于篇而納之壙中銘曰<lb/>
斤斤令君朅來山東利見國光參偶時龍既奮厥庸遂<lb/>
為宗工訂平津之封兮上初纂嗣毋違參治掲日當天<lb/>
實相以濟讒脣不搖王室無惎賴陳平之智兮五藩于<lb/>
宣既仁既賢邦民宜之厥猷茂焉乃建将牙乃示台躔<lb/>
繄吉甫之憲兮鄭圃聨圻泉塗啟扉刻章美檟終天此<lb/>
依九京千載飡仰餘徽惟隨武之歸兮<lb/>
<pb n="KR4d0021_WYG_058-22a"/>
　　僕射孫宣公墓誌銘<lb/>
聖上嗣位之初丕承淳烈将以雍言布度召雋老惇儒<lb/>
入崇政殿中以興金華之學時惟樂安孫公奭皤顛魁<lb/>
壘授道帷幄辰告日躋淵靜揚休出入十年厥猷茂焉<lb/>
乃天聖辛未嵗以惇暮告勞上還所事天子雅貪公肅<lb/>
艾之望倚以訪逮需奏三上皆不報公面自陳啟頓顙<lb/>
流泣帝為改容第許以兗州之章申几杖之俟猶命講<lb/>
老子三章重以束帛乗馬襲衣環帯命賜備厚沖概以<lb/>
<pb n="KR4d0021_WYG_058-22b"/>
光乘輿燕于太清樓别詔近臣餞于瑞聖苑敕預㑹者<lb/>
賦詩必類且錫天什寵賁其行師臣禮遇夐無與二公<lb/>
居東一年上書求謝悃愊愿確朝議重違進拜太子少<lb/>
傅以安車還汶上明年夏五月感疾甚篤已丑奉裨衣<lb/>
復于東榮實明道癸酉于是公之生七十二年矣訃聞<lb/>
帝震悼廢朝制贈文昌左相賵泉二十萬錄孤若孫一<lb/>
官易名曰宣嗚呼哀與榮更相終始其所以得之者有<lb/>
猷有為故耶公字宗古代為本郡著姓由公徙居于鄆<lb/>
<pb n="KR4d0021_WYG_058-23a"/>
今又為鄆人諱霸曾王父也練王父也翌烈考也饒夫<lb/>
人嫡妣也丁夫人繼妣也率祖而上皆毓徳丘里不經<lb/>
世務考槃在志以篤睦肥家叢鬱慶祥傒公而發烈考<lb/>
累封光禄少卿致仕贈兵部尚書二夫人以鄱陽濟陽<lb/>
二郡賁湯沐之典從子貴也公强志精力為諸生時巳<lb/>
通五經之説百家之藝游長者間久之名聞京師端拱<lb/>
中擢明經髙第自釋褐閲十七官更五職咸以最顯由<lb/>
莒縣主簿授廷尉平參大成均之屬轉本寺丞遷尚書<lb/>
<pb n="KR4d0021_WYG_058-23b"/>
省又講經于諸侯王邸升奉常為博士入尚書臺為屯<lb/>
田都官職方三員外以司平中兵二郎中待禁閣之制<lb/>
改諫議大夫給事合六官踐其四以小司空累遷至太<lb/>
宗伯並兼玉堂講勸之任小司馬時又帖秘圖侍從之<lb/>
職裕于徳而膴于仕也<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>十一局為審官三吏銓三班<lb/>
各一其啟擬無滯材署銀臺封駮再判國鼓一其進退<lb/>
無壅情紏京獄罰以麗使牧校騶斯材總大農事以給<lb/>
太常太學客官皆洊領焉舊章之不忘抑公是賴三守<lb/>
<pb n="KR4d0021_WYG_058-24a"/>
邦治高密五年孟津三年魯郡再並期年仁厚愛利除<lb/>
一切之禁風聲化條為二千石表簡任之尤者則章聖<lb/>
上封之嵗假節境上諭安遼人通聘于毉無閭之落又<lb/>
接其使于藁館道二國之言無私冊號鬱蒼介使軺之<lb/>
華程較俊選精官材之辨增修商荈舊任寵其遺利歸<lb/>
之縣官十累階止正奉大夫七論<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>至上柱國開國爵<lb/>
為公食邑稱是其發揚烜赫如此在太宗時輦過庠舍<lb/>
公自下陳捧經升階講説命三篇因古順諷音㫖華暢<lb/>
<pb n="KR4d0021_WYG_058-24b"/>
帝大褒挹即賜五品袍魚羣聽始竦在真宗時屬柴梁<lb/>
岱横河汾擁符瑞之富羣臣爭欲推天意興希濶之事<lb/>
天子方慿翠㡌彷徉瀨鄉之區眇然以思聖真之遺風<lb/>
公獨建言危微之本毖乎所忽且引唐開元終悼後艱<lb/>
為戒帝亮其懇至多所開納然猶著論以剖公之疑時<lb/>
郡國多上瑞物公間得見具言珍禽異卉為和氣所蔓<lb/>
以昭盛徳然脱有竄偽非應天之實又言道家祠醮所<lb/>
費不貲以愛嗇財用為急書數十上啟心進熟靡所回<lb/>
<pb n="KR4d0021_WYG_058-25a"/>
隠皆可以紓國庇民興天下長利卓然有古風烈彼齪<lb/>
齪容容毋忠固意且不得與公徒隸齒真可愧也及在<lb/>
經省則取無逸篇繪圖以進詩書道前王喪亂進讀者<lb/>
臨文䘏忌或粗畧含糊公獨不然必為正言之冀以多<lb/>
識故常有所裨勸能納君于善矣公之典禮也始請無<lb/>
祈榖而後農冬至侍祠于郊以天神醊食宗廟復二舞<lb/>
雍徹孔廟三獻有官迄今奉行為故事唐禮祈榖大雩<lb/>
大饗並祀昊天五帝國朝因之公上言位號重複不合<lb/>
<pb n="KR4d0021_WYG_058-25b"/>
正禮且天無二帝特以五時生育之功强為六名冬至<lb/>
圜丘宜罷五帝位孟春禘感帝位日于東月于西以㑹<lb/>
禮家大報天主日配以月之文雩饗宜祀五帝不設昊<lb/>
天攢題事下有司咸謂祀為大事舉而廢之不以疑定<lb/>
議卒報罷然服公論據精洽願下其書于史館則神不<lb/>
瀆矣初公患五經章句浮長刪為節解數百篇取九經<lb/>
之治要著微言五十篇實被詔奬作樂記圖承詔撰崇<lb/>
祀録次五服年月為一家之言奉和兩朝聖製著賡載<lb/>
<pb n="KR4d0021_WYG_058-26a"/>
集體尚沈雅不為華藻自七經之疏皆與刋正史志子<lb/>
篇律學未鏤官槧以次建白自是流布學者仰之殆如<lb/>
杓然終始典于學矣舉動温重外和而内莊譬干莫在<lb/>
匣隠然常若可畏何隆名重器不植黨援而盗言哆箕<lb/>
無所竒中由慎密以自将歟性純孝篤于温清既荷囊<lb/>
珥筆朝夕禁近不得休沐過家而烈考尚書又重去鄉<lb/>
里嵗時上夀公勿及預數上書辭官從養帝頗難之于<lb/>
是有左符之授再徙地益東葢公志也尚書年過九十<lb/>
<pb n="KR4d0021_WYG_058-26b"/>
公亦耆指使尚就子舍曳班裳言不稱老養者以為榮<lb/>
及時侍疾也不甞藥不進不復飯不甘鄒魯之人多能<lb/>
言其行練達臺閣制度有咨無不得判議者以許東京<lb/>
胡廣而持正過之善知人精于評鑒今左户二卿始平<lb/>
馮公初在黄綬公亟薦于朝至于光大發舒綢繆累聖<lb/>
與接武露門俱名儒宗及馮浴堂之召遂讓其班而居<lb/>
公下清議咨美其他推轂士甚衆雖未大顯皆休有令<lb/>
聲俊乂用章繄公為重處約居易讓夷難進不疚利于<lb/>
<pb n="KR4d0021_WYG_058-27a"/>
回不愧祝于辭甘是介節訖無恫悔及莬裘之還也召<lb/>
鄉人諸父揮金以為歡海鯤冥鴻所造而適撤瑟之夕<lb/>
前處正寢以諗考終之期物怪氣焰罔形請禱獨召子<lb/>
姓以授治命屏御不使進且曰以齊吾終遺禮惓惓止<lb/>
于獻納傳稱得正而斃焉斯已矣又云既殁其言立此<lb/>
之謂不朽如公實參有之夫人天水趙氏服珈鈿之華<lb/>
能循法度老不逮享追封本郡三子長曰瑤次曰琪季<lb/>
曰瑜由公任各以材力進瑤厯司虞員外郎琪為屯衛<lb/>
<pb n="KR4d0021_WYG_058-27b"/>
丞並早世瑜今為殿中丞諸孫逮公之廕為卿寺屬者<lb/>
五人殿中君以公殯之未祔求為本州賓介怵懼摧怛<lb/>
奔問于陽卜得今丙子嵗冬十月癸酉吉奉公及夫人<lb/>
之喪克窆于某縣某鄉某原從先塋之穆位順也以祁<lb/>
曩為經生實被公薦參掌儀署又節惠以舉周法知公<lb/>
之績也熟見託論譔是用次叙其行而納于窀埏銘曰<lb/>
猗歟公之文慮憲秉彛式是古訓進為經師挾䇿立言<lb/>
刪剟游枝搴其蕤兮猗歟公之仕丁辰展美其弁頎然<lb/>
<pb n="KR4d0021_WYG_058-28a"/>
其纓華止不蹈九折安我六轡坦斯履兮猗歟公之徳<lb/>
方嚴直清鎮浮含厚不伐存誠匪躬蹇蹇受命青青時<lb/>
則行兮猗歟公之老在汶之陽貴屏國爵宇發天光弋<lb/>
者何慕鷦鵬巳翔夀俾臧兮峩鬛封兮序光域纍密璽<lb/>
兮照窀穸子克荷兮孫繩繩奉二尊兮安此宅襃善猷<lb/>
兮刻沈䂥䂥可泐兮名無垠<lb/>
　<lb/>
　<lb/>
<pb n="KR4d0021_WYG_058-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十八<lb/>
</p>
<p>
</p>
  </div>
<div> <lb/>
    <p>
<pb n="KR4d0021_WYG_059-1a"/>
欽定四庫金書<lb/>
　景文集巻五十九<lb/>
　　　　　　　　　　　　　宋　宋祁　撰<lb/>
　誌銘<lb/>
　　文憲章公墓誌銘<lb/>
宋有清忠肅艾之相曰章公諱得象其先齊太公裔封<lb/>
于鄣去邑為章氏僑徙不常後為武寧望姓曾祖仁嵩<lb/>
仕李昇為駕部郎中以公故贈太師中書令曾妣杜楚<lb/>
<pb n="KR4d0021_WYG_059-1b"/>
國太夫人祖士㢘汀州寧化令贈太師中書令祖妣周<lb/>
齊國太夫人考奐志耿介以儒術發聞不樂進取試禮<lb/>
部一不中即謝去盤桓家食以天爵自終贈太師尚書<lb/>
令兼中書令宻國公妣張秦國太夫人世烈前光幽而<lb/>
後融委報于公公孩提已自秀挺丱能屬文年十二侈<lb/>
袂挾筴與宻公及從兄得一俱稱茂才當時夙儒願與<lb/>
周旋不以丈人行自謂咸平五年舉進士授大理評事<lb/>
知邵武軍歸化縣以喪未赴服除用大理丞為信州玉<lb/>
<pb n="KR4d0021_WYG_059-2a"/>
山縣會東封㤗山大臣引公簽署兖州觀察判官事以<lb/>
辦治勞遷太常博士通判明州以屯田都官二員外歴<lb/>
知台南雄洪三州事㑹詔近臣舉學優行茂者以名聞<lb/>
時文靖吕丞相諫大夫張師徳聫牘上言試學士院以<lb/>
職方員外直史館入三司度支部為判官歴祠部郎中<lb/>
賜五品服改刑部曹糾察在京刑獄賜三品服公自釋<lb/>
褐即外遷間闗逺方幾二十年搢紳未甚知者及還㳺<lb/>
諸公間器就徳完一口交譽姿表頎茂所至輒傾坐客<lb/>
<pb n="KR4d0021_WYG_059-2b"/>
視上誾如接下侃如中陶然粹外頽然簡照通量含不<lb/>
見崖畛天下遂推為鉅人長者以兵部郎中試中書進<lb/>
知制誥明年入翰林為學士公于名命得輕重體要進<lb/>
無盈褒退無溢尤至他詔令皆便時制宜使聴受施行<lb/>
者徧曉多至數百千篇即本職改諫議大夫以䘮去官<lb/>
有詔奪服號訴不見聴累遷為禮部侍郎又兼龍圖閣<lb/>
學士俄拜承㫖兼侍讀學士摘經騐古勸成風徳在内<lb/>
外辭禁凡一終星異時與公嘗僚或出公下者武相踵<lb/>
<pb n="KR4d0021_WYG_059-3a"/>
為柄臣然愈謙晦無纖介觖望不為赫赫名自結其澹<lb/>
于進取乃如此視積薪倒行不得軰公厮皁尚敢望其<lb/>
藩哉惟天子以為國器可大任景祐三年乃擢同知樞<lb/>
宻院尋改户部侍郎毗爕内機底裏輸盡參和恊恭道<lb/>
益光明帝曰爾遂相寳元元年以本官拜中書門下平<lb/>
章事邉障驛騷老師留屯上所與閱赤白囊按邉吏才<lb/>
不肖調兵食止一二樞近裁可奉行議者謂三公無不<lb/>
統兵獨大事有不預知方多故時不容偏任天子向其<lb/>
<pb n="KR4d0021_WYG_059-3b"/>
言始命宰相兼樞宻使仍進公中書侍郎兼工部尚書<lb/>
公授使讓還其官在上前論事或日旰别白精審無所<lb/>
回忌時天下承平乆器蠱未牢兵耗不登公與吕丞相<lb/>
共議閲良家子數十萬補完虚籍益市馬充車騎為蒐<lb/>
教之法討于軍謹修繕之令督于官減用度之冗謹其<lb/>
財所以憺威常武紓國庇民者咸見納用㑹吕丞相病<lb/>
免復以冬官命公遂為上宰公既乆當國且畏盛滿晝<lb/>
諗夕咨慮煩必傷乃頓首乞還丞相印詔不許表至十<lb/>
<pb n="KR4d0021_WYG_059-4a"/>
上未得報則還第待罪天子手詔曰須郊祠畢更一年<lb/>
乃聴公以敦諭諄切不敢違然志逺名寵毎奏事或獨<lb/>
留且陳年侵疾瞿言誠哀到慶歴五年始得以檢校太<lb/>
傅鎮安軍節度視相秩即判其州七年進封郇國公明<lb/>
年徙留西洛朝京師遂請老時議以圖任耆畯不應以<lb/>
年為解公執益固上度不可留特拜司空致仕賜實俸<lb/>
著令燕見禮如丞相于是公年七十一去位之六月乙<lb/>
未暴感疾一日薨詔遣太醫馳視已不可為訃聞天子<lb/>
<pb n="KR4d0021_WYG_059-4b"/>
即日幸其第既酹哀甚賜銀三千兩他賵襚稱之舊制<lb/>
大臣罷退有物故乘輿不臨䘮又是日當休法從或出<lb/>
沐而詔蹕遽行且使走諭二府以殊禮待公意再不視<lb/>
朝追贈太尉兼侍中進二子一孫官推叙宗婭者六人<lb/>
公無主饋嗣且㓜上遣中人省實家貲簿付宗老舉不<lb/>
滿萬金裁俸賜所贏嗚呼隠卒褒終寵孤卹私之恩極<lb/>
矣蓋公之納忠也至故報禮也稱朝野涕咨謂之榮哀<lb/>
前夫人張氏未及公顯故君清河縣後夫人楊氏偕公<lb/>
<pb n="KR4d0021_WYG_059-5a"/>
貴故國于郇男五釋之終大理評事約之終光祿寺丞<lb/>
介之終太常寺太祝延之大理寺丞公得謝特賜緋袍<lb/>
銀魚修之大理評事皆儼然在次號瘠如禮于是發龜<lb/>
筴合内外姻與謀以秋九月某日克𦵏公于許州陽翟<lb/>
縣三封之原以二夫人祔初母夫人捐養京師命不還<lb/>
𦵏于是作新塋乃令異位同域庶公之志公興諸生進<lb/>
官于朝其踐歴大概著矣至總局如審官審刑太常禮<lb/>
三院尚書都省通進銀臺羣牧使昭文館㑹靈觀奉使<lb/>
<pb n="KR4d0021_WYG_059-5b"/>
則再充契丹國信特選則知禮部貢舉權置則南郊禮<lb/>
儀大禮使常兼則集賢昭文二大學士監修國史譯經<lb/>
潤文使皆餘功他閥便蕃烜赫至善狀尚多不得詳勳<lb/>
階爵竝極本品功臣文四十邑食萬户實食三之一公<lb/>
不喜為皦厲行要以天下中庸自居薦寵士大夫惟力<lb/>
所視無有愛惜茍顯于時弗啻已自出與人交乆而益<lb/>
親仕十六官未始有毫髪譴咎雖長喙緩頰不敢加非<lb/>
于公不植私不援黨家無言利之老室無徼福之祈在<lb/>
<pb n="KR4d0021_WYG_059-6a"/>
宰相府務總綱紀去煩苛臨大事從容鎮靜無遽色亟<lb/>
言見于幾微士之辨銳自喜者或上謁有所開說公為<lb/>
陳大體皆語塞自引去至上書過訾宰政天子下其章<lb/>
他輔臣欲讐實所言公第置之無所辨監司繩切州縣<lb/>
更約束劾發微宻所至紛然公白其非是時急于吏課<lb/>
一切聴之未幾議不以為便舉皆復故輔政八年章程<lb/>
修明其嘉猷納之上庶績付之有司功名勢地皆一不<lb/>
取故論者但美公徳不能言其所以徳彼挈挈可名者<lb/>
<pb n="KR4d0021_WYG_059-6b"/>
果其細耶公善行草書筆法遒婉時人弆牘祕愛論著<lb/>
文章數百篇雅懿沈鬱薄天人之極其為章惠太后册<lb/>
上最稱善奉詔撰御書梵字後記鋪衍宏麗文林韙服<lb/>
噫天與善人舊矣又曰仁者壽挾二必然之理與公<lb/>
之嗇和不能抗有定之數使登期頤固所謂不盡信而<lb/>
難諶者哉古之遭時君必終始自託然始未嘗不隆而<lb/>
後稍薄也如公疊寵蕃數存無比而殁有加焉易名之<lb/>
日太常諡曰文憲至内外無間言全徳哉若人僕辱公<lb/>
<pb n="KR4d0021_WYG_059-7a"/>
知且其嗣有請遂為之銘<lb/>
在宋四世帝功極熾顯顯有郇實相而濟二陲休寧時<lb/>
公之功薫以太和物夥嵗豐遂安元元以揉萬印乘車<lb/>
嘽嘽高牙言言公有文武之翰之蕃既老而傳頓首乞<lb/>
身天子有命爾作司空弗聀以勞安嗇而沖公有隂徳<lb/>
大濟于時宜永斯年乃不期頤六飛駸駸厥第是臨裨<lb/>
衣豐貂既襚乃廞賁柩榮終誰克之如本公忠勞感㑹<lb/>
有初降體頴濵大宵無晨孰襄厥事若子而孫下有千<lb/>
<pb n="KR4d0021_WYG_059-7b"/>
載追慕如仁<lb/>
　　石太傅墓誌銘<lb/>
皇祐九年八月乙酉太子少師致仕石公中立薨于京<lb/>
師年七十八天子廢朝敕有司歸其賵以太子太傅印<lb/>
綬告第諡曰文定十二月庚申諸孫奉公及王夫人之<lb/>
喪克葬于河南府洛陽縣宣武原從先僕射元懿公之<lb/>
塋公字表臣今為河南人年十三以功臣子擢西頭供<lb/>
奉官非其好讓家財與諸父更衣逢掖方領從舊老伏<lb/>
<pb n="KR4d0021_WYG_059-8a"/>
膺為文詞獻南闕下換光祿寺丞賜朝散服咸平三年<lb/>
以殿中直集賢院真宗既獲元符遂上㤗山瘞汾陽表<lb/>
刻金石以明徳意公為作聲詩那然以告成功者數十<lb/>
篇既奏御益知名天子好文學而虢略楊億以雄渾奥<lb/>
衍革五代之弊公與中山劉筠頴川陳越推而肆之故<lb/>
天下靡然變風朝廷每有論次公常在選自中秘書無<lb/>
不讀校正舛疑無不經意故三館以公為法由刑部員<lb/>
外郎銀青服賜金紫上即位以戸部郎中充史館脩撰<lb/>
<pb n="KR4d0021_WYG_059-8b"/>
由吏部知制誥稍遷諫大夫給事中召入翰林為學士<lb/>
進禮部侍郎加承㫖兼龍圗閣學士公于仕最先進中<lb/>
偃蹇不遷階積考升至是已六十餘同車茵聨蕝位者<lb/>
皆平日子姓行或在公右然未嘗有少觖望歴内外制<lb/>
十二年不一請間為進取地上念公終長者故以本官<lb/>
參知政事公善言臺閣舊章衮衮不窮以此佐上多所<lb/>
助益明年轉戸部侍郎罷為資政殿學士乆之加大學<lb/>
士轉吏部用太子少傅歸老後五年進少師凡歴二十<lb/>
<pb n="KR4d0021_WYG_059-9a"/>
官五學士使契丹知禮部貢院兼要職尚十餘局非輕<lb/>
重所繫故不論階二品勲極轉虛實食三千七百户曾<lb/>
祖廷威梁幽州節度副使贈太傅曾祖妣張氏追封中<lb/>
山郡太夫人祖繼逺贈太師祖妣牛氏追封平陽郡太<lb/>
夫人侯氏河南郡太夫人禰熈載右僕射贈太師尚書<lb/>
令中書令代國公妣夫人張氏追封南陽郡太夫人後<lb/>
張氏安定郡太夫人僕射有功于時配食太宗廟風烈<lb/>
爛然搢紳多能言之公之前夫人張氏早卒後夫人王<lb/>
<pb n="KR4d0021_WYG_059-9b"/>
氏封太原郡夫人七子伯男居簡善屬文顯諸公間終<lb/>
太子中允集賢校理次夷簡大理評事季昭簡太子右<lb/>
贊善大夫皆早夭仲從簡國子博士遭公䘮不五旬以<lb/>
號慕卒嗚呼公識度過人㓜時已自不為豪侈事後官<lb/>
稍顯而産利嵗狹仰俸賜終無所營居常置酒與賔客<lb/>
相娯樂不以屢空為解及終家人待襚乃能具䘮生平<lb/>
無悔咎惟一以任人為負予嘗謂今之人如公才能門<lb/>
閥亦幾何假令事聲利則易諧徇務亟成少嗇先貲之<lb/>
<pb n="KR4d0021_WYG_059-10a"/>
饒則富馳鶩于親近則速顯令反舍所易趨所難與夫<lb/>
挈然才經然辨者竝處兹世彼此失得宜有蹈道者辨<lb/>
之集二十巻銘曰<lb/>
公之先蓋世家顯發祥公之仕對盛時皭含章道逶遲<lb/>
蹇不回晩乃光老成人倬有猷時而揚退于家有生涯<lb/>
壽則臧葬何所從先兆洛之陽<lb/>
　　賈令公墓誌<lb/>
公諱注字宗海賈氏自漢梁王傅誼居雒陽以王術說<lb/>
<pb n="KR4d0021_WYG_059-10b"/>
文帝不合而為儒先捐之諫元帝罷朱崖以安闗東人<lb/>
蒙其仁在魏晉常為薦紳聞家至唐司空魏國公耽世<lb/>
貫滄洲南皮佐徳宗有功任宰相十三年為長徳鉅公<lb/>
子孫稍稍徙真定五世祖諒仕為本府掾棄官去依鹿<lb/>
泉抱犢山肆然不以外物膠于心生高祖瑾仍世隐處<lb/>
曾祖處士諱初有至行守鄉里不肯事四方祖諱緯博<lb/>
學善辭章論議明銳一時諸儒皆屈唐自武宗後史錄<lb/>
亡散君掇拾殘餘為唐季補錄數十萬言叙成敗事甚<lb/>
<pb n="KR4d0021_WYG_059-11a"/>
悉書顯于時漢周間為中書舍人時主以君貴即家拜<lb/>
處士為司封員外郎不事事累贈右丞考諱璉周顯徳<lb/>
中擢進士太祖平蜀召為太子左贊善大夫知陵州州<lb/>
有鹽井異時置熬盆民利其贏蜀滅吏塞井亡去紿言<lb/>
開者不利太守公私貧虚食絮無滋君身負畚鍤率吏<lb/>
悉發其堙曰苟利國吾死不愛于是鹽利復興嵗貲数<lb/>
百萬人皆富完俄終官下陵人徳之畫像以祭遂種其<lb/>
祠公生三嵗而孤哀慕如有知長乃自力于學聲稱發<lb/>
<pb n="KR4d0021_WYG_059-11b"/>
聞太宗淳化三年以進士試殿中及第調主新建簿改<lb/>
棣州防禦推官真宗咸平中契丹侵河北引師環城設<lb/>
攻具公登埤射其長殪之圍解遷定州觀察推官敵嵗<lb/>
侵邉官兵留屯公常護糧及資具輸之壁敵不能抄改<lb/>
陳州幕府公卿以為才有餘可任臺省交牘言上有詔<lb/>
改著作佐郎知鳯翔府錄事叅軍未行病卒實大中祥<lb/>
符元年夏五月壽四十有七公之去中山在京師也以<lb/>
族來故不克歸明年即葬公于開封府開封縣汴陽鄉<lb/>
<pb n="KR4d0021_WYG_059-12a"/>
之原賈為開封著姓自公始公于政事精力不懈善討<lb/>
擿病利故所治必最官輒遷為人方正不語怪神惡刓<lb/>
圓蘧媚者絶不通佐定陳二府其大帥皆副馬右戚居<lb/>
止貴甚僚屬之見者仰而侯俯而趨獨公正色廷辨是<lb/>
非帥折節禮之由是益知名居家孝早失兄躬撫孀鞠<lb/>
孤無異慈娶夫人史氏生八子成就者三人長曰昌朝<lb/>
今為山南東道節度使檢校太師同中書門下平章事<lb/>
安國公次曰昌㝢大理評事夫人操嚴而行危自罹憂<lb/>
<pb n="KR4d0021_WYG_059-12b"/>
終身不御綵繡悉出簪珥市圗籍以教子時丞相方㓜<lb/>
夫人勸朂指畫入俾與賢者居出俾從仁者㳺故年十<lb/>
八能奏頌天子召試翰林聲名一日暴天下今上嗣位<lb/>
進講禁中以文章任舍人以治劇第一守京邑以勁亮<lb/>
忠厚擢御史中丞以器無不施參總機務踰年使樞筦<lb/>
又明年遂相茂烈洪勛充格光明乆之以武勝節度守<lb/>
北都破甘陵有功換節判鄭州使天下人目拭而觀曰<lb/>
賢宰相若夫人可謂善教子矣天子誕日羣臣上千萬<lb/>
<pb n="KR4d0021_WYG_059-13a"/>
嵗壽于時丞相冠百官于外夫人首命婦于内人倫之<lb/>
寵舉之其家上嘗賜金飾安輿一就養于魏丞相年踰<lb/>
五十奉觴膝下怡怡有儒子樂若丞相可謂善顯親矣<lb/>
夫人以皇祐二年夏六月丁已終鄭州之廨壽七十九<lb/>
精爽凝定將終徧命諸子内外姻語訖乃暝丞相即日<lb/>
上節印且請終䘮上不許癸酉制召以冠軍大將軍左<lb/>
金吾衛上將軍仍舊官敦遣視事丞相哀訴曰少孤惟<lb/>
母為恃幸時無金革虞又教愛三年乃遣使降手詔褒<lb/>
<pb n="KR4d0021_WYG_059-13b"/>
允贈賻備厚方丞相之貴以恩追贈舍人為太師夫人<lb/>
崔氏栗氏為齊燕國太夫人贊善為太師中書令夫人<lb/>
胡氏晉國太夫人公十一贈為太師尚書令中書令夫<lb/>
人六封至安國太夫人公之塟也以家多難故塋迫而<lb/>
儉至是庀事乃治而廣之開阡列樹用上公之制甲令<lb/>
也即以其年秋八月甲申舉夫人之䘮合于公墓丞相<lb/>
自執䘮號踊黧瘠身侍夫人柩自鄭還徒歩二百里不<lb/>
避塗潦見者為垂泣居常枕塊席苫薾薾爾而劬縱縱<lb/>
<pb n="KR4d0021_WYG_059-14a"/>
爾而誠所謂孝子不匱者昌㝢孝謹有君子風在官稱<lb/>
職惟公潜徳秘猷可以叅國謀熈王路而年不中壽獨<lb/>
令名不足厭也故涵慶渟祥而大興惟夫人婦則母儀<lb/>
春秋承宗祀身及其榮獨品<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錫鈿不足厭也故神明<lb/>
康強渉耄而臧凡天之報施或隐而先或顯而後要之<lb/>
若合符然以為不信則視公之烈之詒夫人之享之遐<lb/>
丞相所以膺胙受成果何如哉銘曰<lb/>
賈自中山世有顯聞舍人含章克代帝言惟時陵州以<lb/>
<pb n="KR4d0021_WYG_059-14b"/>
死勤民著作嗣生親炙先芬其趾儀儀其羽振振才茂<lb/>
行充不湼不磷肆其方強勵業搢紳胡然弗淑殲此哲<lb/>
人惟其不有是慶後昆賢嗣光光顯相大君憫册追綬<lb/>
叅漏幽窀合姓也賢教子以仁惟考終命歸祔斯原款<lb/>
石藏幽天壤相泯<lb/>
　　故光禄卿葉府君墓誌銘<lb/>
慶歴三年嵗含鶉首秋七月丁丑光禄卿致仕南陽葉<lb/>
君齊終于京師享年八十其孤翰林學士清臣奉柩自<lb/>
<pb n="KR4d0021_WYG_059-15a"/>
京師歸湖州卜之得九月庚寅吉乃克襄竁于烏程縣<lb/>
澄靜鄉呉里之先塋前此翰林謂僕與我逰而知我者<lb/>
莫善于君君宜為銘僕于卿既丈人行于翰林又第同<lb/>
年仕同班雖均鯁共哀而誼不得辭遂摭系鋪閥而銘<lb/>
諸壙幽君年三十始有仕進意負䇿西向試禮部辭尤<lb/>
工及進士高第調和州厯陽主簿就改州司寇掾厯澤<lb/>
州清海軍軍事節度二推官時州將忮貪以便文自喜<lb/>
君臨事持可不可中毅外和以規諗之嵗終將得無尤<lb/>
<pb n="KR4d0021_WYG_059-15b"/>
亦不能以事謫君盜伍持仗刼民牢豬吏結重辟君獨<lb/>
謂從二人當上讞既報不死州將始憾終謝曰㣲從事<lb/>
吾坐入矣監司最其課交任于朝改秘書省著作佐郎<lb/>
留為大理寺詳㫁官未幾監建安軍摧茶務移知遂州<lb/>
小溪縣授永康軍青城令時大皁江瀿澍湓涌邑守百<lb/>
丈堰沒不盈版皆摶手相視君謁李氷祠盛服立雨中<lb/>
邀神為助有頃少霽水波為郤嵗饑君毁家囷賑流人<lb/>
豪大姓聞之相率助貸䝉袂數十萬咸得更生以檢書<lb/>
<pb n="KR4d0021_WYG_059-16a"/>
丞知光州固始有孤女擁高貲病甚困叔規取其家陽<lb/>
為授壻二夕女死君㢘得其情坐叔罪簿入女財直鉅<lb/>
百萬以太常博士通判宣州軍州事越人訟分財七劾<lb/>
不承君被制徃按不旬日而決果若吏受賕而導其欺<lb/>
以屯田員外郎通判揚州民冒鹽𣙜乾沒不悛君建弛<lb/>
禁與民可以省罪均利者切切數千言書奏不行還朝<lb/>
以都官員外郎通判濠州嵗中即授廣南路提㸃刑獄<lb/>
勸農使使廢以司封員外郎判三司開拆司出知宣州<lb/>
<pb n="KR4d0021_WYG_059-16b"/>
入為户部判官改工部刑部二郎中又為蘇州㑹水灾<lb/>
農乏食相與持耰矜強乞丐吏欲以盜論君原其窮<graphic n="KR2380" url="https://raw.githubusercontent.com/kanripo/KR-Gaiji/master/images/KR2380.png" mimeType="image/png"/>
一皆末遣人人感愧汔嵗定不復為盜就改越州以兵<lb/>
部郎中還判度支勾院時翰林為鹽鐵判官故君移判<lb/>
尚書刑部銀艾相交世榮其遷尋乞為湖州州本君再<lb/>
世所貫墳墓親戚咸在焉到部釃酒上冢與鄉人父老<lb/>
相對為樂鄉人父老憚君清亦終不敢謁以私年耆益<lb/>
厭吏事上章願從散秩有詔以本官分司南京君即日<lb/>
<pb n="KR4d0021_WYG_059-17a"/>
還姑蘇田數十丘宅百畆蒔竹林治果園菜畦烹雞炮<lb/>
羔與比鄰嵗時相問遺徃來南阡北陌中幅巾氅裘彷<lb/>
佯造適里人不謂君經為二千石蓋老耼所謂知止不<lb/>
殆者明年遷太常少卿又六年遂老事真宗及上始終<lb/>
四十五年凡階爵皆五品服三品勲二品君名參字次<lb/>
公曾王考彪王考蠙皆隐居自放考逵嘗為錢氏霸府<lb/>
從事不得志因投檄去洎終不顯以君故累贈刑部侍<lb/>
郎君少孤事母羊夫人至孝異時疾革君惶遽刲股肉<lb/>
<pb n="KR4d0021_WYG_059-17b"/>
為羮奉夫人食之而愈夫人亡雖數十年言必流涕為<lb/>
學苦從人借書皆手寫終即誦為吏㢘與人無苞苴之<lb/>
饋所去民輒思之為獄仁鞠聴纖㣲無所隐然卒多平<lb/>
反生平居官無毛髪咎譴專務為隂徳浚蕃涵渟以大<lb/>
其源故翰林乘流席慶汪洋大肆惟其有而似之故也<lb/>
翰林工文章古今多所貫綜方正持重能以材自結于<lb/>
上知制誥不踰嵗擢龍圖閣直學士權三司使以善職<lb/>
聞罷知江寧府復召為學士其嘉謨鯁言在臺閣者<lb/>
<pb n="KR4d0021_WYG_059-18a"/>
士大夫爭稱道之使志充計行其光明于世烏可量已<lb/>
初翰林自江寧奉先卿北上日調甘㫖烝烝承顔既而<lb/>
養不待而生有涯末如痛何雖然以鮐背斂牖下既闔<lb/>
棺君子咸曰善人喪矣嗚呼盛哉娶夫人楊氏闗西之<lb/>
裔孫柔芳靜淑為内外姻表式先君十三年而終終而<lb/>
葬君生平自誌一穴曰我終必居此故翰林遵治命楊<lb/>
夫人同兆異封竭信誠奉窆總總爾皇皇爾無一物有<lb/>
悔焉銘曰<lb/>
<pb n="KR4d0021_WYG_059-18b"/>
胄出諸梁邈千禩後昆推遷籍吳里三代曠僚君膴仕<lb/>
槃根茂葉叢慶祖忠愛㢘靖府循吏華顛辭位延壽紀<lb/>
茂生翰林復濟美盡養而收孝忠始相冢山原古桑梓<lb/>
嗚呼體魄安于此<lb/>
　　代祠部墓誌銘<lb/>
君諱淵字藴之代其氏也本鴈門貴姓唐僖宗奔蜀君<lb/>
之先亦逃亂客導江世受田遂為導江人生知好學性<lb/>
順祥事親孝執煩苦惟謹稍長從隴西李畋授經清河<lb/>
<pb n="KR4d0021_WYG_059-19a"/>
張逵為文章一日聲聞出諸生上愈晦抑年四十未肯<lb/>
仕鄉人更徃勸天聖初就進士試禮部最後日帖經即<lb/>
偃蹇曰不願在選取過所欲四姻友共挽廹内省闔中<lb/>
訖試名在第一甲調清水主簿嘆曰禄不及親吾何頼<lb/>
即去官還鄉里蜀之才子弟舉從之踵相逮坐席常滿<lb/>
藴之為示書精奥教辭賦法度得其道者去為聞儒顯<lb/>
人于是藴之名益彰今端明殿學士尚書王公拱辰安<lb/>
撫劒南表為鳯州團練推官不拜故樞宻直學士楊公<lb/>
<pb n="KR4d0021_WYG_059-19b"/>
日嚴未之識薦諸朝拜太子中允遂致仕始謝門下客<lb/>
止不教授深探易性命之理作書二十篇細復而推原<lb/>
之易家取為雋腴明堂赦改太常丞賜緋魚晩年撤葷<lb/>
腥日一飯巾褐蕭散自放山水間號虚一子樞宻太尉<lb/>
田公況治益時厚問以禮盡取其書奏之天子異焉即<lb/>
家廬拜祠部員外郎藴之為人簡潔雖長吏嵗時致問<lb/>
無半語誘以私與人交不款曲澹然對之故昧者不得<lb/>
親賢者不得疏久乃見其所合云嘉祐二年秋九月有<lb/>
<pb n="KR4d0021_WYG_059-20a"/>
疾召術家曰為我擇勝日對曰丙申良藴之頷許即勅<lb/>
家人具潘浴左右不識謂何是日卒于寢曾祖某祖某<lb/>
考某為吏有隂徳在人母何氏藴之引恩累贈屯田員<lb/>
外郎永昌君娶夫人趙氏封導江君生四子曰履亨履<lb/>
祥履和履中皆以孝秀世其門明年諸子卜冬十二月<lb/>
某日葬通化原從屯田藴之志也予以藴之為同年弟<lb/>
知之也熟又履祥持虢略楊冕狀來請銘嗚呼予能言<lb/>
之銘曰<lb/>
<pb n="KR4d0021_WYG_059-20b"/>
仕不入官隐不違世藩臣高之天子褒之汎然受名内<lb/>
完㤗和萬物營營不能舍其情享年七十有三考終厥<lb/>
命是謂其言立不朽之徒歟奚其為為政者歟<lb/>
　　故崇儀使高府君墓誌銘<lb/>
府君諱審釗字伯通其先為渤海著姓唐代宗世河朔<lb/>
再騷徙貫并州今為并州榆次人君烈考贈左千牛衛<lb/>
率府副率諱諭性開果有文武方畧幅巾見武寧軍節<lb/>
度使王公全斌異其人與厚相結以女妹妻之既皆不<lb/>
<pb n="KR4d0021_WYG_059-21a"/>
永于是君生三嵗矣王公憐其孤鞠為已子因姓王氏<lb/>
既壯渉獵書史性慷慨上武力然出入舅家以謹孝聞<lb/>
數計事軍中又痛折節下士所交皆賢豪故王公愛重<lb/>
絶諸子奏任右班殿直王公被詔率九將軍伐蜀君侍<lb/>
行王公破賊遂虜之還為有司簿詰王公坐貶君賞不<lb/>
行稍遷東頭供奉官王公即世心䘮無已表復高氏云<lb/>
偽漢據并汾數侵盗邉詔君領彀騎戍晉潞又領邢州<lb/>
潞羅八砦濵帯賊境閱數嵗甲壽士精敵人畏之俄而<lb/>
<pb n="KR4d0021_WYG_059-21b"/>
太宗且將伐河東君時督先鋒至則引鈎輣冒矢石直<lb/>
薄外譙流鏃中靣督攻益急上召還慰曰無遽恐亡吾<lb/>
壯士由是始知君賊平遷洛苑副使領飛龍院旋疾暴<lb/>
作上猶愛其材特遷崇儀使賜錢七十萬使掌衛州三<lb/>
牧龍坊以子懐諲為右班殿直侍醫藥端拱二年秋九<lb/>
月卒于官享年五十有五君大王父諱偉王父諱奫皆<lb/>
以儒名家夫人扶風縣君馬氏濮州團練使萬之女生<lb/>
三子長懐諒季未名皆早卒惟仲子懐諲終右侍禁君<lb/>
<pb n="KR4d0021_WYG_059-22a"/>
之䘮也家不堪多難是以殯于衛後五十四年孫天章<lb/>
閣待制若訥謀新兆于開封府開封縣吹臺鄉建邑村<lb/>
之原克祔二尊焉嗚呼府君才為時用且大有立而遽<lb/>
病卒似若命然孔子罕言命亦難言之銘曰<lb/>
猗崇儀材而力扞邉鎮百夫特被金痍聲震敵病中奪<lb/>
殯乆客維三年實慶歴夏六月壬寅直京巽隅龜墨食<lb/>
祔雙靈安兆域<lb/>
　　故右侍禁贈左屯衛將軍高府君墓誌銘<lb/>
<pb n="KR4d0021_WYG_059-22b"/>
府君諱懐諲姓高氏愛之其字也以䕃補殿前承㫖性<lb/>
方正孝愛肅給好謀長于治官工執射参剡有法顯考<lb/>
病痱甚太宗惜焉寵以崇儀使領衛州三牧龍坊且授<lb/>
君右班殿直居家侍疾崇儀之䘮泣血盡哀帝識其才<lb/>
臣子俾代父任坊畜戰馬茭糓費不貲君建言覃懐邢<lb/>
趙間多曠野美草西竝太行萊牧所宜原時其出入如<lb/>
著令許之嵗減用十八齕飲甘涼閑佶倍孶改右侍禁<lb/>
入主騏驥院以親疾辭劇事願督永濟倉便晨昏焉年<lb/>
<pb n="KR4d0021_WYG_059-23a"/>
三十九以病卒實景徳四年君娶閻夫人生一男子若<lb/>
訥字敏之今為尚書禮部郎中天章閣待制兼侍讀初<lb/>
君與母夫人繼終閻夫人比遭大憂護梳栁客窆衛下<lb/>
撫㓜授遺間闗窮年操潔誼嚴族姻稱仁女歸男立慈<lb/>
訓雙濟故敏之能興孤生入京師以文䇿進士以材選<lb/>
御史以鯁諤官諫署以淹該直書林雲阿華光以侍以<lb/>
游跡其致者夫人力也于是白上累贈禰室至左屯衛<lb/>
將軍以長安縣為太夫人湯沐夫人之歿後府君凡三<lb/>
<pb n="KR4d0021_WYG_059-23b"/>
紀實慶歴三年敏之憔然苫中悼厝安之緩泣血奔問<lb/>
則新是卜得吉繇于開封府開封縣吹臺鄉建邑村之<lb/>
原以夏六月七日壬寅奉祖妣考妣四䘮叙二竁于塋<lb/>
遣門人狀先徳諉予為誌予與敏之偕第同班得以敦<lb/>
復世烈而叙之曾祖<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>生祖增左千牛衛率府副率諭<lb/>
諭生崇儀使審釗高氏自副率以來根徳柢忠盎然欲<lb/>
有為咸屈于促算屯衛將興之又不克故代祉家祥蟠<lb/>
蜿扶輿敏之受而熾之為朝龍光天之嚮勸不誣哉銘<lb/>
<pb n="KR4d0021_WYG_059-24a"/>
曰<lb/>
神理祐仁弗丁厥身子克奮興譜閥大振追賁即安還<lb/>
昭前人<lb/>
　　故大理評事張公墓誌銘<lb/>
嗚呼有宋聞人張晦之之墓晦之名景江陵公安人羈<lb/>
丱能長言嗜學尤力未冠渉通藝文頗班班言當世務<lb/>
貧不治産徃從崇儀使解人栁開開以文自名而薦寵<lb/>
士類一見歡甚悉出家書畀之由是屬辭益有法度開<lb/>
<pb n="KR4d0021_WYG_059-24b"/>
毎曰今日在朝廷挈囊薦笏誰踰晦之者即厚遣使如<lb/>
京師時富春孫僅沛國朱嚴成紀李庶幾號為豪英晦<lb/>
之敝衣與㳺名稱籍籍美不容口真聖諒闇未即聴政<lb/>
責有司精覆計偕預者十一二晦之名在第四調主大<lb/>
名館陶簿年少氣銳未能以智自將坐公累為吏痛詆<lb/>
貶全州㑹赦還豪長者得罪并坐所知繼為房襄二州<lb/>
文學參軍晦之中廢不用則大覃思古今為洪範王霸<lb/>
二書常病浮圖氏怪迂誕荒塔廟日熾雖服儒衣冠者<lb/>
<pb n="KR4d0021_WYG_059-25a"/>
皆共寵神之憗寘六經反為外典故因事見文為紀傳<lb/>
數十篇而辨析之雖與世舛馳而自信不跲云康肅陳<lb/>
公堯咨以西臺舍人為本府雅聞晦之為言于上復選<lb/>
楚州寳應主簿最狀應條監司以聞改大理評事知泗<lb/>
州昭信縣淮島傖雜馮戾禨巫晦之剪除房祀且百所<lb/>
輸入材瓦以完吏舍急病職勞邑人宜之轉運使任其<lb/>
能移掌真州𣙜茶務既又請通理州事可制已報㑹遘<lb/>
疾終官下年四十九實天禧二年三月十日噫世之言<lb/>
<pb n="KR4d0021_WYG_059-25b"/>
材而顯善而艾皆若可信如晦之終始報享獨大謬不<lb/>
然者耶晦之㓜䘮二親有終身之戚方其間闗蓬累而<lb/>
竭誠盡物克襄事焉墓不用甓既窆則下土實之曰千<lb/>
嵗後無為狐兔宅不亦善乎荆人高之咸曰張氏有子<lb/>
矣事崇儀也崇儀欲以兄子妻之未歸而亡又委禽于<lb/>
唐氏生子一早夭晦之即世夫人奉柩以如許昌將便<lb/>
時來南以嵗之不易乆而去室康定元年著作佐郎王<lb/>
儀太初始得護梳栁以某月日祔塴其先塋從昭穆之<lb/>
<pb n="KR4d0021_WYG_059-26a"/>
圖成君志也三代之諱之行則渤海胡旦及康肅公為<lb/>
先壙之誌若表在焉平生文章門人萬稱集為二十五<lb/>
通太初與晦之再世中表重節義然諾且少相友善故<lb/>
衰狀丐文而華此封樹焉銘曰<lb/>
皭才章兮懿淳孝至膴仕兮難老嗇弗予兮孰天道蹇<lb/>
皇皇兮晩獲伸發吾懐兮露珍甫半道兮摧華輪倚廬<lb/>
空兮無冡嗣從藁殯兮二紀魂㷀㷀兮何所止彼戚友<lb/>
兮義弗違奉輤柩兮來歸穴虚祔兮人所悲兄弟鮮兮<lb/>
<pb n="KR4d0021_WYG_059-26b"/>
疇立後神茫茫兮安究尚立言兮参不朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻五十九<lb/>
</p>
<p>
</p>
  </div>
<div>
<head>景文集巻六十</head> <lb/>
    <p>
<pb n="KR4d0021_WYG_060-1a"/>
欽定四庫全書<lb/>
　景文集巻六十<lb/>
　　　　　　　　　　　　　宋　宋祁　撰<lb/>
　誌銘<lb/>
　　高觀文墓誌銘<lb/>
至和二年秋八月甲寅觀文殿學士兼翰林侍讀學士<lb/>
尚書左丞同羣牧制置使高公薨于京師之第享年五<lb/>
十有九既聞上震悼趣輦降酹其寢既還明日罷紫宸<lb/>
<pb n="KR4d0021_WYG_060-1b"/>
朝出尚書右僕射制書告柩賵幣賻金系于庭太常攷<lb/>
行諡曰文莊以冬十月已酉克𦵏公于開封府開封縣<lb/>
褒親鄉之原前此門人河東裴煜騰狀來中山取文誌<lb/>
隧予與公㳺也舊誼不得讓哭寢門已次其梗概曰公<lb/>
諱若訥字敏之生十嵗而孤侍母夫人客汲郡生日事<lb/>
狹取粗完即已惟縱嗜于學性警銳過目輒記自周漢<lb/>
迄兹數千載救革質文娓娓能言之天聖初以鄉貢牒<lb/>
詣有司聲光闖焉一日出諸儒上方天子委禮部取士<lb/>
<pb n="KR4d0021_WYG_060-2a"/>
于是巾山劉公鈞大裒英才得二百人多海内選公在<lb/>
第四調彰徳節度府推官改著作佐郎再遷太常博士<lb/>
歴三縣以辦最稱臺御史薦為監察裏行就改主客員<lb/>
外進殿中遷右司諫直史館起居舍人留知諫院換刑<lb/>
部員外郎知侍御史雜事于是數見上言得失蜀賈援<lb/>
外戚得郎官知蔡州公劾賤丈夫乾沒財利不宜以私<lb/>
謁汙二千石内侍省大中人怙恩聲焰震赫人爭媚附<lb/>
公斥言其尤即日外遷有詔累黍定尺檢制樂律法不<lb/>
<pb n="KR4d0021_WYG_060-2b"/>
合爭論連年公獨以漢世貨泉度寸定古尺示諸朝議<lb/>
者服其宻嘗言中書樞宻院所與一統類美風俗今奏<lb/>
事離立不改刻遽罷不能究熟萬幾宜復古坐而論道<lb/>
使人自竭帝韙其言擢天章閣待制益親近轉禮部郎<lb/>
中出為河東都轉運使召還丁母夫人憂號訴願盡三<lb/>
年國朝兩省内外制而上有故者卒哭輒奪哀有不獲<lb/>
命惨袍幞到朝就聀自公得請復遂著行服令詔給實<lb/>
俸終䘮逮除盡還舊官拜龍圖閣直學士史館修撰以<lb/>
<pb n="KR4d0021_WYG_060-3a"/>
吏部郎中進諫議大夫權御史中丞慶歴七年春小旱<lb/>
上憂甚引公問洪範雨晹所以致休咎者公推原五事<lb/>
以對其議閎深博衍上嗟嘆之後三日引拜公樞宻副<lb/>
使見便座上戒以和公頓首言和無莫濟者有如樂焉<lb/>
音異乃諧若可否出一是同也同則生黨時大臣執議<lb/>
見<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>故公謝及之由是見謂為長者天下無事常宿屯<lb/>
三陲募兵不止度支財益絀公議一切停募料冗士以<lb/>
蘇調給之殘詔可康定時西鄙騷繹東南多盗始置宣<lb/>
<pb n="KR4d0021_WYG_060-3b"/>
毅兵州悉有之扞鎮方夏士既飽衣食不事悍不可制<lb/>
公曰是本欲制賊今反自賊何頼為建擇精銳者團籍<lb/>
北遷以補戍人守臣爭言士素驕驟遣必亂公固謂朝<lb/>
家威令整嚴等輩孰敢既徙無一士干法以工部侍郎<lb/>
参知政事後二嵗由户部侍郎檢校太傅為樞宻使儂<lb/>
蜑襲邕州殺守將公曰南海可虞也或謂未然閱旬賊<lb/>
剽十餘州乘流下番禺入其外郛南軍不習鬭部校争<lb/>
長連戰輒北賊遂張嘯亡命數萬嶺南大瘡公謂當遣<lb/>
<pb n="KR4d0021_WYG_060-4a"/>
貴賢將節度諸部以番落千騎怖之可禽也㑹大臣馳<lb/>
徃斬敗將鼓而南賊盡銳簿前軍顧騎出其後驚以為<lb/>
神遂大敗南事平帝議筞勲公欲譲功臣使得其處即<lb/>
辭位章五上拒不省公請愈牢帝重違又以公次當得<lb/>
宰相雖解機務猶以學士籍留自近公喜曰天下士不<lb/>
吾責巳公節分崖然不與俗流至浮屠神仙隂陽怪譎<lb/>
事弗語也在禁中論得失無少回撓及建白裁處皆深<lb/>
自匿令出反從人問所以然故獻納之益初秘弗得詳<lb/>
<pb n="KR4d0021_WYG_060-4b"/>
乆知乃十一二常謂承平乆吏忽事厖必峻法治之謂<lb/>
管夷吾韓非責名實賞信罸必術最近與儒家相輔長<lb/>
利可興云公之次行軍約束敕白罷内降封拜外戚不<lb/>
可輔政皆著後法執官尹不建節謂貝丘將屈賊自容<lb/>
卒論死諫止數赦蓋畧施行所謂者輔政七年潔畏自<lb/>
將和傅内外謀議有不盡如素或藴諸内綽然尚有餘<lb/>
然未賞以不如素自解亦不以有餘矜諸人故事雖貴<lb/>
忌者不賵已去位間者不容訾沒而士君子泣相弔也<lb/>
<pb n="KR4d0021_WYG_060-5a"/>
公善觀書反復研討必得其意乃置不誕漫莾鹵貯之<lb/>
胷中所學邃而該殆不可及所著文章二十巻善文辭<lb/>
者貴之公累官攝領難悉著掇其顯者待制時假節京<lb/>
西為安撫使在臺兼理檢使知貢舉再使契丹一知審<lb/>
刑院一領吏部銓三班院各再侍經筵二特召進讀者<lb/>
一爵開國公階光祿大夫勳上柱國邑二千八百實户<lb/>
六百功號自推忠佐理換推誠保徳大較如此曾祖諱<lb/>
某贈累太師祖諱某仕為崇儀使考某官右侍禁竝贈<lb/>
<pb n="KR4d0021_WYG_060-5b"/>
太師中書令兼尚書令考封祁國公曽妣王夫人祖妣<lb/>
馬夫人妣閻夫人啟魏晉秦三國為太夫人公娶太原<lb/>
王氏封某國夫人生五男子曰彦輔東頭供奉官曰保<lb/>
衡曰安石曰吉甫大理評事曰元規太常太祝初公在<lb/>
慶歴時𦵏二令君于開封縣之吹臺鄉地稍痺公恨之<lb/>
將改卜及是諸孤遷二令君柩與僕射同塋以昭穆為<lb/>
位公志也凡人見今世傑才卓行其于奔走嚮服猶未<lb/>
聞如古人之賢何歟不得見而愈貴也使千嵗後視今<lb/>
<pb n="KR4d0021_WYG_060-6a"/>
為古予知有藉公風烈者長想太息恨不得操鞭篲從<lb/>
公後以快其慕為果不疑銘曰<lb/>
高氏自渤海徙占河東為榆次人世潜徳弗融乆乃發<lb/>
祥逮公大昌以孤童奉母羈旅京輔軋出陋貧化為偉<lb/>
人由御史諫官健健敷言事有固爭不市直取名我完<lb/>
吾履弗援弗倚一辭寤主直都貴位憤俗陵遲令敝法<lb/>
刓遂弛必衰或悼後艱自公佐王輔乾為剛不假借賞<lb/>
刑以新故章引薦俊良惟力孜孜斯謀斯猷外莫聞知<lb/>
<pb n="KR4d0021_WYG_060-6b"/>
澹于榮寵峻節是甘去位甚易如肩釋擔邇英之㳺惟<lb/>
經術是毗巷無宻輪奥無媵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誰市其門誰侈而室聞<lb/>
公之風可以自律初秦國多疾公自調治方劑天悟親<lb/>
嚮夀祺公之屬疾自疹不可治召見諸子遺訓逾厲歿<lb/>
無以私敢丐諸天子天子賢之嗟我師臣顯卒光哀滂<lb/>
漏厥恩予聞于古曰仁者夀公不六十斯言叵究有宰<lb/>
臯如有樹岑如公安是居千載不渝<lb/>
　　宋府君墓誌銘<lb/>
<pb n="KR4d0021_WYG_060-7a"/>
余四世祖在晩唐時以御史中丞失官始籍雍丘既歿<lb/>
𦵏總亭下子孫留不去益大列東西南北四院以昭穆<lb/>
别之遂為開封冠姓入國朝宦學數十人比宋之顯者<lb/>
虞部員外郎諱文蔚字公炳治春秋擢第歴八官七遷<lb/>
皆以最聞以大理寺丞為中江時狂人乘官吏大集走<lb/>
呼曰賊至矣蜀人喜亂易揺皆相怖亡匿君叱左右縳<lb/>
笞之以令市人衆不敢動里閭徳之為立生祠以郎守<lb/>
歸州戍卒謀刼庫兵叛君先期取之探治根窟威振一<lb/>
<pb n="KR4d0021_WYG_060-7b"/>
方君為政緩急方畧類若此以殿中丞監京師稅院再<lb/>
嵗羡九萬緡當賞忤執政意不行亦不自白其勞為人<lb/>
綆固慎畏不通親友餉謝仕三十年瞿瞿益修未嘗對<lb/>
公門免冠謝咎家無十金産毎一官罷輒襆被去甘足<lb/>
貧槁澹如也以老得謝夀七十有二服五品勲十二轉<lb/>
履尚潔完蓋古所謂善人者耶仲尼曰善人吾不得見<lb/>
之矣如君之亡世學仲尼者且恨不得見况我昆弟宗<lb/>
族間乎君娶陳馬邢三姓邢封樂夀縣君後君十九年<lb/>
<pb n="KR4d0021_WYG_060-8a"/>
終三子翷翊翺君之老推恩于翷得試將作監主簿累<lb/>
調觀察府推官有吏才敏而文偃蹇寡合故仕未甚顯<lb/>
然趣逺行嚴使有合于時顧必大其宗翊翺皆向學翺<lb/>
侍親再割肉于股以愈親疾鄉人孝之初故塋狹無餘<lb/>
位故翷等更卜臨黄之原吉以皇祐二年十一月戊申<lb/>
𦵏君及三夫人北望先隴六里而贏尚成君之志耶曾<lb/>
祖範為内丘主簿祖鼐為孝感令考在恭為長州主簿<lb/>
贈比部郎中母黨夫人贈馮翊縣太君銘曰<lb/>
<pb n="KR4d0021_WYG_060-8b"/>
有行而純有吏而循我于吾宗實見其人秉義知退以<lb/>
歿元身安宅鄉塋永慶後昆<lb/>
　　故呉興居士呉君墓誌銘<lb/>
昔太伯延州之興本諸禮讓流風餘教染其深迹後之<lb/>
苖裔雖在畎畝咸能整飭表率雅俗豈前人之遺烈耶<lb/>
居士某諱字子玉呉興故鄣人曾大父當錢氏之霸相<lb/>
與隐晦然齒于里皆丈人行也居士生國初建隆間長<lb/>
則天下甫定人去湯火俗識簋豆常喟然有志于學振<lb/>
<pb n="KR4d0021_WYG_060-9a"/>
起門業㑹閔凶所遘族大為諉急于營卹已而不果方<lb/>
事之剿猶佔簡畢故于經史泛通章句處州黨持門户<lb/>
伏臘支計内外仰給鳴鳩之施莫不均壹鄉人之善者<lb/>
服其行悍者偃其風飲人専以和存物先諸恵故門内<lb/>
而無間言里中號為有恩子曰施于有政是亦為政斯<lb/>
近之矣所居美田宅佳山水持老子知足之計常守雌<lb/>
靜他日子妷十數當就外傳自恨官學不究無所成名<lb/>
出其家書付之肄業立學舍延儒衣督勸其勤常自噢<lb/>
<pb n="KR4d0021_WYG_060-9b"/>
嘆景祐初若子若妷遂登厥科今位諸朝如其本心惠<lb/>
訓使然居士以慶歴丁亥正月二日卒初不甚疾了無<lb/>
怛化治命歸骨附于先隴諸子奉遺意卜其年九月甲<lb/>
子𦵏于某鄉某里秩于其祖之側娶沈氏先居士二十<lb/>
嵗而亡悼及賢和卒不復娶子五人長曰隣幾次慎幾<lb/>
早卒次曰惟幾次知幾任大理寺丞嘗領安仁長遷秩<lb/>
殿中丞聞訃不拜次曰慮幾隣幾而降率端良友涕保<lb/>
家之令予曽識寺丞君端粹開敏可謂佳器及銜卹在<lb/>
<pb n="KR4d0021_WYG_060-10a"/>
疚濵于焦毀匍匐流涕來訴窮罰且言日月之定託銘諸<lb/>
竁深惟純孝之志難以辭拒因約其先行以表諸後昆<lb/>
銘曰<lb/>
履道之吉易稱幽人國風之樂迺在衡門十室至細忠<lb/>
信所存彼善居士結髪修身志便休閒行成州里能睦<lb/>
諸婣善教厥子起家班朝光明之始恵訓則然積慶宜<lb/>
爾七十黄髪啟手歸全治命有付𦵏袝其先故鄣遺里<lb/>
美哉山川呉氏有後存子孫焉<lb/>
<pb n="KR4d0021_WYG_060-10b"/>
　　楊太尉墓誌銘<lb/>
慶歴二年契丹差閫人來請設言造端謀寒先盟南竝<lb/>
盧龍塞隂狙邉隙上方視圖按鎖曰中山博陵襟束空<lb/>
道天下勁兵處須貴重宿將以張吾軍于時河陽三城<lb/>
節度使楊公崇勲守淮陽其三月召還既見上數請間<lb/>
陳方畧願先顔行乘北方盛秋有詔仍舊節復拜同中<lb/>
書門下平章事部署真定定州兩路馬歩軍即判定州<lb/>
公事至則飭部隊習馳射彀甲休士堅壘養威本法設<lb/>
<pb n="KR4d0021_WYG_060-11a"/>
張伍符叶修由是幹皮鞅靽備于行渠荅羅闉給于守<lb/>
技擊跳盪奮于屯長城巨防隠若萬里其五月移判成<lb/>
徳軍兼高陽關都部署于是河北兵皆屬㑹朝廷以不<lb/>
戰屈敵其秋麾下兵罷十二月改判鄭州前此公告足<lb/>
盭頗害良行當緩急不敢為解至是以疾自上乞致所<lb/>
事還私門詔授左衛上將軍聼謝明年拜太子太保全<lb/>
食其俸五年後五月已酉薨于清平坊第之正寢享年<lb/>
七十上聞訃悼痛再不視朝以太尉册書告于柩内司<lb/>
<pb n="KR4d0021_WYG_060-11b"/>
賔臨問其家錄孤歸賻治命不敢當鴻臚𦵏有司諡曰<lb/>
㳟毅嗚呼逢聖于始顯庸于中奉身于終綴榮于哀其<lb/>
所以載侯表世家者幾何公之比公字寳臣本宏農著<lb/>
姓後子孫有入燕薊者因土斷為薊人曾王父方道終<lb/>
後唐涿州刺史王父守斌及太祖時為龍㨗指揮使父<lb/>
全美為太宗倚信終殿前指揮使左班都知比三世皆<lb/>
材當大有為而不克顯蓋蒔祥播慶逮公而獲歟公貴<lb/>
竝贈太師中書令祖室鄂國公禰室齊國公曾王妣竇<lb/>
<pb n="KR4d0021_WYG_060-12a"/>
氏王妣孫氏妣王氏啟楚韓秦三國為夫人公年十一<lb/>
父任東班承㫖真宗在東宫以夙敏得侍賜令名且敦<lb/>
朂他日謂左右日聞若等嗜學吾授若書衆皆頓首謝<lb/>
于是令太子太保致仕張耆為學長公與故宣徽南院<lb/>
使夏守贇為學察餘比諸生以授孝經論語詩賦雜家<lb/>
自是通古兵法書術知前世興亡事甚悉真宗踐阼累<lb/>
遷内殿崇班由供備庫副使三遷至東八作使國朝翰<lb/>
林司掌湯液果醖之奉乘輿宴羣臣者在殿中尤親近<lb/>
<pb n="KR4d0021_WYG_060-12b"/>
羣牧司領内因國馬時出入而蕃息之是最要劇樞宻<lb/>
承㫖所以總郡曹署貳令地逼勢牽人憚居之銀臺通<lb/>
四方章奏襞積不時上吏易竝縁為姧公始以尚衣庫<lb/>
使領翰林司供事以辦又為羣牧都監以西上閣門使<lb/>
為羣牧副司騶訓以詳以左武衛大將軍恩州刺史充<lb/>
樞宻都承㫖参穆基命改左驍衛大將軍又提舉樞宻<lb/>
院通進銀臺司公事程無留書搢紳由是知公材無不<lb/>
可施毅然有大臣望拭目觀矣俄遷英州防禦使侍衛<lb/>
<pb n="KR4d0021_WYG_060-13a"/>
親軍馬軍都虞侯并代州馬歩軍副都部署未行留為<lb/>
客省使仍防禦使授領三班院皇城司兼閣門四方館<lb/>
事章聖倦勤皇太子参視朝政㑹用事貴人怙權惎間<lb/>
畏大臣不附欲専樹所私宻計諗公公亟道不可彼業<lb/>
已露愈欲脇持公因嬴服夜過樞宻使第白發其謀明<lb/>
日樞宻院以急變聞帝命曹瑋與公收按首謀窮治支<lb/>
黨斬翼豶牙宫隣以安旋授鄧州觀察使牢讓不拜詔<lb/>
但易桂州復轉内客省使兼羣牧使上既纂承以彰徳<lb/>
<pb n="KR4d0021_WYG_060-13b"/>
軍節度觀察留後知陳州嵗中即除殿前都虞候副真<lb/>
定路馬歩軍部署召為侍衞親軍馬軍副都指揮使以<lb/>
振武軍節度為殿前副都指揮使乆之換節鎮南軍凡<lb/>
天下拳勇趫悍材官歩則拔距蹶張騎則趹後揬前悉<lb/>
集京師日閱而嵗擇之得𨽻侍衛軍武力之右卓異者<lb/>
升為殿前軍内参屯廬則巖廊期門出陪營衛則彍騎<lb/>
羽林所以權中制外厭亂萌搤鬬亢自侯奄而上皆慎<lb/>
將衛侯為之公之扈寢弋總離衡前後十年為國𤓰牙<lb/>
<pb n="KR4d0021_WYG_060-14a"/>
其見信于上如此以職勞改宣徽南院使兼樞宻副使<lb/>
明道初寢宫考室以丞相為修大内使公為之副揆景<lb/>
僝功指期落成天扶神尊萬楹有煥又改節山南東道<lb/>
上與明肅皇太后嘗曰先帝稱楊某忠孝亮直可任大<lb/>
事即以樞宻使印命之公自以得君逢時底裏無所隐<lb/>
晝日萬幾處可于前天子器之號為稱職嵗餘以三城<lb/>
師節兼丞相秩復治于陳仇家上書追寃前坐釋憾于<lb/>
公乃罷丞相印綬徙知夀毫兩州還為宛丘公為人方<lb/>
<pb n="KR4d0021_WYG_060-14b"/>
重有威城府開爽論議常傾坐中先事帝有雅舊故敢<lb/>
靣觸廷諍候人利病及政可否必為上言之多所開順<lb/>
近臣見時不用兵建言可鬻廏馬取贏以濟國公執奏<lb/>
曰當承平時無所事騎然自昔亡戰者危不備者不可<lb/>
以師帝然之由是議格王均亂益州公乘驛受諸將所<lb/>
奏事真宗再自將幸河北詔公走儳道入屯壁以宻㫖<lb/>
諭帥臣論功為多又率兵守澶淵浮橋時邉民之南項<lb/>
背係道公選善㳺數十工䕶濟全渡多不可勝計其仁<lb/>
<pb n="KR4d0021_WYG_060-15a"/>
愛根于心寧勉為哉夀春多高貲大豪囊槖老奸持吏<lb/>
二千石長短公下車擿其無狀逮繫論報𨽻身徒家窟<lb/>
穴破平治為東方最善待士不倨貴與㳺皆長者鉅人<lb/>
屬吏或材言之朝不進不已其不材亦務全安之乏者<lb/>
周窮者振専務飲徳不伐嗜唐白居易詩比次後先號<lb/>
白氏編年自為題辭傳于世七嵗時兩足痺不仁有異<lb/>
僧過門嘆曰竒童也為出肘後藥傅其處數日趨戲如<lb/>
常家人具百金為僧謝訪之卒不獲福胙慿厚蓋若神<lb/>
<pb n="KR4d0021_WYG_060-15b"/>
所相云凡累食户萬四千二百實四千五百階勲極品<lb/>
檢校八遷至太尉爵本郡開國公功臣在禁衛時忠果<lb/>
雄勇推誠宣力在機近時推忠協謀同徳守正佐理守<lb/>
藩則推誠保徳崇仁忠亮守正翊戴數之繁縟稱是任<lb/>
用初公罷常山親吏得罪監司深文諉公故菟裘之還<lb/>
褒寵未極乆之直公無罪遂有儲保之命方公䕶諸將<lb/>
連兵數十萬壓趙晲燕幹不庭方敵人恫疑虚喝不敢<lb/>
進其倚任何如乃今以刀筆曲折詆欺取勝吏之文致<lb/>
<pb n="KR4d0021_WYG_060-16a"/>
誠可畏巳頼上廓度寛仁䘏徃厚亡進退之交無毛髪<lb/>
可間聖主之保功臣自有體哉公娶三夫人曰王氏未<lb/>
及封姚氏芮城郡君田氏京兆郡夫人子十二人宗讓<lb/>
内藏庫使宗詡故右班殿直宗說西京作坊副使兼閣<lb/>
門通事舍人宗誨内殿承制宗識故内殿崇班宗謹宗<lb/>
誘内殿崇班宗諤宗誼東頭供奉官宗諫故東頭供奉<lb/>
官宗詁東頭供奉官最㓜早夭家老洎諸孤以為春秋<lb/>
諸侯𦵏不過五月用奔走藏事以仲秋壬申得吉卜克<lb/>
<pb n="KR4d0021_WYG_060-16b"/>
𦵏公于開封府祥符縣鄧公鄉公家原從齊公塋穆位<lb/>
與三夫人祔焉弗慢而壊故禮周必信而誠故情稱既<lb/>
又丐文譔美孝子之事終焉銘曰<lb/>
太尉之貴發自孤童給事儲邸允顯有庸天飛雲從化<lb/>
為元功累光疊華遂都貴官邇臣逞憾相軋以權先事<lb/>
發機敗踵不旋乃總營衛乃建節牙克冠天樞肆勤王<lb/>
家將印相印于藩有華遼人搶攘隂撼侯疆公在河朔<lb/>
盡䕶戎防上言北誚潰其肺腸事寧兵解公則引年帝<lb/>
<pb n="KR4d0021_WYG_060-17a"/>
惟念功式遏憸言東宫一品寵靈益宣彼仁與賢天畀<lb/>
耆夀胡不留屏偃然西首廢朝追悼飾終則厚鄧鄉鮮<lb/>
原昭穆同阡降魄于此可作無年萬有陵岸不朽斯傳<lb/>
　　胡府君墓誌銘<hi>案胡府君名銑</hi>
予友安定胡昕以誠信克𦵏其考妣及狀行與世使來<lb/>
請銘噫孝乎哉加于人一等矣且予視府君丈人行也<lb/>
故不得辭而銘之予為兒時從先公牛馬走及見與府<lb/>
君㳺甚勤居常銜盃酒語仁義訾品賢不肖道詩書前<lb/>
<pb n="KR4d0021_WYG_060-17b"/>
言生民病利衮衮纚纚然皆可覆記府君魁岸人也進<lb/>
退安重頗樂易善談笑視襮如表和氣溢焉發于眉宅<lb/>
臨政敏銳如庖操刀雖髖髀大軱迎擊則斷少通陽秋<lb/>
三家及既第七調吏部銓自縣尉止節度府判官所至<lb/>
常用風績聞佐真定時羣囚結大辟府君適從外還擿<lb/>
其寃尋與府中執爭已而果不死冦丞相萊公張丞相<lb/>
鄧公數稱其材按部使者見之必加禮退必任其能言<lb/>
于朝然卒不得踐丹塗澤魚班近天子之光老為諸侯<lb/>
<pb n="KR4d0021_WYG_060-18a"/>
上介傳曰樂只君子福禄申之如府君可謂君子者非<lb/>
耶其福禄不申昕為光禄寺丞開府兵曹参軍余之女<lb/>
弟實歸之抱瑜襲瑾有待而發子三人仲弓叔倫季康<lb/>
皆粹秀韶警鸞鶵驥子蓋府君之徳其收報者在子若<lb/>
孫歟初瀛洲府君既倦㳺居無定貫故三代未𦵏昕也<lb/>
奔問諸卜徳汝州郟城縣鈞臺鄉之原最吉又卜甲申<lb/>
嵗秋九月庚申亦最吉則自曾門而下穴位有差終前<lb/>
人之志舉三夫人合于府君之墓予辱于府君㳺舊矣<lb/>
<pb n="KR4d0021_WYG_060-18b"/>
其才且劭得知之故銘于埏銘曰<lb/>
可必者我不必者天志與運違固有以然沒于已巳𦵏<lb/>
于甲申有穆有昭相望于原吁嗟若人裕後以仁孝子<lb/>
令孫祀以永存<lb/>
　　皇姪孫右衛率府率夫人錢氏墓誌銘<lb/>
夫人姓錢氏系出彭城曽祖諱延正以武力奮為左金<lb/>
吾衛將軍祖諱守榮以謹敏進終内園使考諱允徳材<lb/>
裕世濟止内殿崇班慶祥下鍾為令男為賢女果不誣<lb/>
<pb n="KR4d0021_WYG_060-19a"/>
已惟夫人生而恂淑幼而純靜徳容充裕内親黨間推<lb/>
之善女工剪製之事頗留心毫翰洞曉音律繇門閥之<lb/>
懿預藩房之選景祐丙子仲秋歸于率府世昌即吳懿<lb/>
王之曽孫也入對中禁錫以冠帔以藩戚信厚而永其<lb/>
輔佐以族系高顯而承其祭祀家道甚肥閨範甚修使<lb/>
率府有令譽綽綽公族間抑夫人之助歟慶歴元年十<lb/>
二月十三日感疾而終一男曰令襄太子右率府副率<lb/>
在涒灘孟夏癸夘𦵏于河南府永安塋禮也嗚呼夫人<lb/>
<pb n="KR4d0021_WYG_060-19b"/>
始于髫稚忘慢戲之容逮于䈂總致雍和之美歸于邸<lb/>
第杜驕盈之色以夫人之淑範不可以不識是以追琢<lb/>
介石納諸壙云銘曰<lb/>
於穆夫人令儀温温嬪子宻戚生此徳門履道以謙處<lb/>
貴以約逺歎藏舟靡聞勿藥楚挽酸咽虞歌涕洟脩短<lb/>
奄忽逝者如斯崇岡美檟厚窆幽泉淑柔之譽垂厥永<lb/>
年<lb/>
　　隴西郡君李氏墓誌銘<lb/>
<pb n="KR4d0021_WYG_060-20a"/>
慶歴元年翰林學士太原王拱辰以著令白于朝得隴<lb/>
西郡追君其母李氏夫人明年以丙寅制書改陳留郡<lb/>
又明年翰林授右諫議大夫權御史中丞嵗次甲申卜<lb/>
兆于開封府尉氏縣蔣成鄉之原秋九月庚申奉夫人<lb/>
柩合諸王考贈尚書兵部員外郎府君之𦵏李氏自成<lb/>
紀來山東世牒湮放夫人之先更為開封府陳留人數<lb/>
世隐居母曰時夫人夫人性静淑不媢刻徳肖行嚴舉<lb/>
有儀矱事時夫人也以孝稱歸兵部也以順稱兵部故<lb/>
<pb n="KR4d0021_WYG_060-20b"/>
大家尊章姻婭數十姓慶恤饋餉嵗時無虚夫人以恩<lb/>
意接之親疎咸有節適皆喜曰婦當得此春秋烝薦必<lb/>
自執其勞肴潔于筵酒香于罍禮以順廸神無恫戚兵<lb/>
部晩節官不進貲産益空夫人謹視用度均一甘苦兵<lb/>
部以清白聞由是待夫人始終如賔授諸子孝經古詩<lb/>
方田之數逮其就學皆未勞而習教諸婦以箴帨盥總<lb/>
<graphic n="KR3221" url="https://raw.githubusercontent.com/kanripo/KR-Gaiji/master/images/KR3221.png" mimeType="image/png"/>甲之事俾之居室皆弗違而婉少悟佛諦多薰祓誦<lb/>
經率一月常十齋前夫人趙氏有一女夫人咻愛等已<lb/>
<pb n="KR4d0021_WYG_060-21a"/>
生至女不自意為前夫人子生十男二女中丞即第八<lb/>
子天聖八年與多士試于廷天子擢為第一于是搢紳<lb/>
之言榮且慶者舉歸夫人或祭酒祝筵為夫人夀方將<lb/>
裂脂田賁䄖章盛茵鼎之養偕山河之老子堂侍夀母<lb/>
婦閫庇賢姑九年遘疾不瘳夀止五十三後二年兵部<lb/>
又即世中丞既畢䘮則自書殿入詞垣躋玉堂數進見<lb/>
言天下事幅臆感慨朝咨其忠議可計行其道光明諸<lb/>
昆踵仕緌纓交照然而其心怵焉悼報之弗逮終天之<lb/>
<pb n="KR4d0021_WYG_060-21b"/>
亟也惟斯文叙實可圖不朽中丞乃泣狀先懿授予為<lb/>
銘前此歐陽永叔識兵部之埏其言世徳備矣故予叙<lb/>
夫人内也畧而行也詳所以申足其辭以慰棘心霜露<lb/>
之欷云<lb/>
誰如夫人有子皆才兮誰如中丞方顯而養兮吾親不<lb/>
待鍾于永懐兮大郡疏封上施窀壤兮蓬池之西隧而<lb/>
及泉兮雙靈同穴安斯萬年兮<lb/>
　　故贈太師章公夫人追封鄧國太夫人張氏墓誌<lb/>
<pb n="KR4d0021_WYG_060-22a"/>
　　銘<lb/>
夫人張氏自逺祖去清河適南服歴世土㫁為建州建<lb/>
安著姓大父諱元吉遭閩土僭霸以鄉里士望被私署<lb/>
烈考諱仁肅事南唐李氏累遷至檢校水部員外郎夫<lb/>
人即水部之長女生而殊禀㓜而明悟既笄而四徳備<lb/>
未結縭而六姻是式武寧章府君諱奂稔譽柔嫕合姓<lb/>
焉夫人移其孝以安舅姑移其友以和娣姒勤身以助<lb/>
宗事盡愛以綏族屬合幽嫻靜婉之操以輔佐君子席<lb/>
<pb n="KR4d0021_WYG_060-22b"/>
慶靈光厚之烈以克生良嗣故府君繇鄉彦請舉揚聲<lb/>
俊域一子今戸部侍郎同中書門下平章事得象以民<lb/>
宗碩望顯相王室雖章氏之興理非一緒而刑家有臬<lb/>
之訓實夫人是基丞相七嵗弄翰闇諧辭律十二衣逢<lb/>
掖與家尊聨名貢牒儁鋒國器場中震動當時父子俱<lb/>
冠汝南之品先君無祿早世夫人茹未亡之痛教忠勉<lb/>
學更繄慈壼咸平中丞相由進士高第褫巾服政發舒<lb/>
賢業寖華朝紱綢繆二紀極代言訪對之遇流根渗澤<lb/>
<pb n="KR4d0021_WYG_060-23a"/>
在亡均寵繇是禰室累追贈至尚書左丞夫人自南陽<lb/>
縣累易封至永嘉郡太君丞相在禁林年踰知命夫人<lb/>
華髪康豫含飴弄孫累茵高堂享滑甘顔色之養深慈<lb/>
篤孝相為慶祉湯沐榮衍朝倫聳慕若其咨訓圖史審<lb/>
音徽越組紃箴繲之細鮮䐹芼湆之法莫不造詣精極<lb/>
垂為家範雅喜賔集毎子舍盍簪置酒必躬飭㡚御盡<lb/>
籩羞豆實之品調烹牒切畢景無倦早探釋部居常薰<lb/>
祓高情了識絶死生之怖明道壬申嵗春二月辛酉以<lb/>
<pb n="KR4d0021_WYG_060-23b"/>
夀終于京師里第春秋八十順機趨寂舉無怚化旋殯<lb/>
于薦嚴佛寺後五年丞相由翰林學士承㫖同知樞密<lb/>
院又一嵗升爕槐路俄服華衮從陽郊之報是三者天<lb/>
子皆詔有司以隆名極品寵靈先服左丞由太保太傅<lb/>
遂至帝師永嘉自安平郡進疏榮國鄧國竝為太夫人<lb/>
初先公歸全即𦵏本郡夫人實有治命曰魂氣無不之<lb/>
也奚必同穴而謂之歸耶丞相永懐緒音昊天罔極䖍<lb/>
詢耆蔡始得許州陽翟之三封原惟吉卜又得寳元巳<lb/>
<pb n="KR4d0021_WYG_060-24a"/>
邜孟冬之乙酉辰與姓合乃備廞車靈輤奉尊柩于新<lb/>
域從吉道也丞相以任國之重不得申私恩謁常告題<lb/>
旌之引乃服緦絰哭祖于都門之外遂勅家丞宗老相<lb/>
仲于約之以克終襄事大懼聖善之懿弗永于將來有<lb/>
命論次以期陵谷銘曰<lb/>
懿懿鄧國惟嬪之則配賢生才爕我皇極基母徳兮帝<lb/>
欽四鄰錫命顯親重封象服恤典明緡成于仁兮合𦵏<lb/>
非古先音有緒潁曲輔邦鈞臺故里安吉所兮<lb/>
<pb n="KR4d0021_WYG_060-24b"/>
　　南陽郡君李氏墓誌銘<lb/>
夫人姓李氏系出隴西太子右贊善大夫惟良之女武<lb/>
勝軍節度使英國公至之孫叢光累祥克誕令淑家人<lb/>
嗃厲之法女功織紝之事耳濡目染有如天成既笄今<lb/>
左干牛衛大將軍宗立委禽焉二姓綴歡三商有行于<lb/>
是奉烝嘗焉以恭接姆姒焉以和鳴鳩一其仁采蘩謹<lb/>
其職以將軍之貴詔拜南陽郡君方賦脂田膺象服飾<lb/>
魚軒之華佶照玉珈之煌煌降疾無瘳享年三十有四<lb/>
<pb n="KR4d0021_WYG_060-25a"/>
以慶歴三年七月殯奉先僧舍明年夏四月鴻臚奉詔<lb/>
將柩而西癸卯克𦵏河南永安之西原子四人仲舒仲<lb/>
琳仲畹仲偲竝太子右内率府副率嗚呼老宜偕而將<lb/>
軍悼之慈可恃而率府喪之天之弗庸悲夫銘曰<lb/>
永熈西園圖厥域史臣作銘鏤幽石魂兮有知此惟宅<lb/>
　<lb/>
　<lb/>
　<lb/>
<pb n="KR4d0021_WYG_060-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻六十<lb/>
</p>
<p>
</p>
  </div>
<div>
<head>景文集巻六十一</head> <lb/>
    <p>
<pb n="KR4d0021_WYG_061-1a"/>
欽定四庫全書<lb/>
　景文集巻六十一<lb/>
　　　　　　　　　　　　　宋　宋祁　撰<lb/>
　行狀<lb/>
　　李郡王行狀<lb/>
李用和字審禮年六十三郡王本隴西冠姓世系數徙<lb/>
邢公自餘杭北還遂籍祥符為土著王即章懿皇后<lb/>
母弟性審謹慥慥自將少為魏王彭城劉美所識且與<lb/>
<pb n="KR4d0021_WYG_061-1b"/>
王有裏表故任為三班奉職試劇有能三遷右侍禁俄兼<lb/>
閣門祗候為開封府考城縣兵馬都監明道元年章懿<lb/>
皇后崩詔王㑹喪京師己𦵏轉禮賓副使俄持節勞賜<lb/>
西平王徳明奉使有指是嵗大營宮室王分護塗塡宫<lb/>
城遷正使兼領皇城司明年改𦵏懿后詔王佐經總哀<lb/>
恪誠盡故陵地卑不能無沮洳上怒有司謀始不謹欲<lb/>
簿責其由命王按視王畏得罪者衆委曲申理由是稍<lb/>
解主者皆釋不誅九月改崇儀使兼賀州刺史領介兵<lb/>
<pb n="KR4d0021_WYG_061-2a"/>
千騎䕶梓宫而西上嘉王之勤錫慰係道十月復土明<lb/>
年二月詔王乘傳行后陵還拜寕州刺史是冬改澤州<lb/>
團練使四年進慶州防禦使歳中為鄜州觀察使竝仍<lb/>
皇城司王有風力部分嚴慗其條約典舊無一日不討<lb/>
于官帝益親任之寳元二年以觀察印充殿前都虞候<lb/>
又兼鄜延路駐泊馬歩軍副都部署未行加拜永淸軍<lb/>
節度觀察留後其秋換真定府定州路副部署八月赴<lb/>
屯王下車曉勅軍伍習戰陣抶惰勉勤營和畏威又悉<lb/>
<pb n="KR4d0021_WYG_061-2b"/>
所賜具醪餼日月享宴訖無留貲明年擢侍衞親軍副<lb/>
都指揮使更為兵馬都部署十二月召還慶厯元年徙<lb/>
帥馬軍明年拜建武軍節度進領殿前副都指揮使此<lb/>
三帥府分提天下兵以衞天子鎮方夏者居則持釦杖侍<lb/>
楯下岀則導乘輿夾馳離衞其所以親近倚愛莫二王<lb/>
徧厯之岀入六年不懈而䖍未嘗有過後因請見自陳<lb/>
多病願觧近職還私門上亦以王戚最尊且春秋高<lb/>
宜見優禮不當猶以職事嬰之乃以建武節檢校太傳<lb/>
<pb n="KR4d0021_WYG_061-3a"/>
進為宣徽北院使逾月改彰徳軍節度同中書門下平<lb/>
章事不欲王逺去故留為景靈宫使王既位顥務閒常<lb/>
闔門移告八年十月上親臨問賜銀五千両王頓首讓<lb/>
不許月餘有瘳勉入謁十一月進檢校太尉兼侍中<lb/>
仍彰徳節度王小心簡素雖以元舅之重在百官諸侯上<lb/>
未嘗招賓客為赫赫聲勢有所薦引皆長厚知名士不殖<lb/>
貲産不侈居廡膳不重肴室無焞龜廐無粟駒四方餉<lb/>
遺一不納在朝廷兢兢入私門申申雖子弟皆奉承<lb/>
<pb n="KR4d0021_WYG_061-3b"/>
修飭恥為紈袴近習事初王未有第上以芳林園假之<lb/>
王固辭不敢處乃假今第景祐中天子再郊皆為大内<lb/>
居守其見信于上如此皇祐二年秋七月疾革乘輿即<lb/>
見臥内王治家素不為後計上哀之賜銀三千兩以所<lb/>
居長為王第斥官邸無慮數千萬直俾之得永收其入<lb/>
二子一孫未仕者悉給廩錢中子西上閣門副使珣上嘗<lb/>
許為閣門使至是拜牀下欲王及見之甲辰乃薨上即<lb/>
日臨弔為慟賻賵加等以太師中書令隴西郡王制書<lb/>
<pb n="KR4d0021_WYG_061-4a"/>
告于柩特詔罷五日朝發哀苑次王諸子中璋珣瑋先<lb/>
顯璋為神龍衛四廂都指揮使眉州防禦使瑋選尚福<lb/>
康公主主待年前拜為濱州刺史駙馬都尉皆忠力<lb/>
靜畏雖微䕃籍猶能以才自奮于時也自古外家負貴<lb/>
近出入禁省非縱磬險謁即貪墨不終故嬰蚡以通輕<lb/>
俠亡隂竇以奢狀敗若郡王據肺腑之地可以市權可<lb/>
以干㤙否則狗馬射獵鐘鼔女伎以窮玩好今乃畏漸<lb/>
防微反若韋布儒者無秋毫之咎撓朝廷法可謂外戚<lb/>
<pb n="KR4d0021_WYG_061-4b"/>
之賢家三事之哲老歟詩稱令終者善其終也若王非<lb/>
耶今葬有日史臣被詔次王行實敢告有司請循諡法<lb/>
謹狀<lb/>
　　孫僕射行狀<lb/>
孫奭字宗古年七十二歳公之先本樂安望姓後子孫<lb/>
有徙占愽平者墳墓託焉遂為愽平人公㓜好書術不<lb/>
事産利夙儒太原王徹以五經教授其徒數百人公往<lb/>
従之游及徹卒有従公質正謬惑者公厚謝未答乆之<lb/>
<pb n="KR4d0021_WYG_061-5a"/>
為言其意義據深切人人厭服于是徹門下生悉従公<lb/>
以終葉故其鄉之粹然仁者愛之其里之劃然暴者畏<lb/>
之㑹州將少文憎忌儒服公不見禮遷至汶上樂其風<lb/>
土遂貫籍焉頃之吏上計文即偕西遣端拱二年擢九<lb/>
經高第釋褐主莒縣之簿代還上言願以本經試最有<lb/>
司言學有師法于是以廷尉平直太學為講員太宗幸<lb/>
上庠詔說尚書說命三篇動容稱善且嘆曰天以良<lb/>
弼賚商朕顧不得若人耶因賜公緋衣銀魚用是明年<lb/>
<pb n="KR4d0021_WYG_061-5b"/>
切免大丞相以郊禮及真宗嗣位再除至殿中丞又侍<lb/>
講于諸侯王邸賜三品服㑹丁内憂敦譬還職是正七<lb/>
經義疏以勞再遷尚書屯田員外他日帝命執政諭公<lb/>
曰朕悉爾懿行今欲改任地官具以情上公即對君行<lb/>
制臣行義量能授官君也食焉罔避臣也又敢擇宫以<lb/>
奸王誅對奏天子納焉罷宫職以都官判太常禮院國<lb/>
子司農寺先是五郊従祀神無席尊無羃七廟時饗獻<lb/>
神嚌福互用一散尊豆無三㽅登歌不以雍徹冬至攝<lb/>
<pb n="KR4d0021_WYG_061-6a"/>
祀上帝外陔止十七祠饗先農乃在祈穀之前釋菜不<lb/>
備三獻公建言獨㳟不裕專菲則薄䘏祀媚神稱而後<lb/>
宜有詔従焉自是器備樂完天壇醊食六百八十有九<lb/>
祀農更用辛後吉亥國學獻事不攝祠官重矣與諸儒<lb/>
分集册府元龜帝將東廵狩攬瑞命建元封命公乘驛<lb/>
至塞下諭契丹所以告成之意俄假節以金紫即王庭<lb/>
賜其君長廟飲策勲叙轉職方帝察公守正持重小心<lb/>
謹宻練達光明才任公卿明年除工部郎中充龍圖閣<lb/>
<pb n="KR4d0021_WYG_061-6b"/>
待制判登聞鼓院以汾隂詔書改兵部始封瘞二禮希<lb/>
闊于代刺取屬圖公皆參焉尋介岱帝奉冊使還與文<lb/>
元晁公等同主貢條又知通進銀臺司門下封駁事兼<lb/>
三班院時真宗已封禪則西至葵上明接萬靈于殊庭<lb/>
大抵名山神靈之封皆望幸矣六年遂下詔用開元故<lb/>
事欵瀨鄉奉太清之祠公上䟽引唐明皇以為言天子<lb/>
雖喜其意然謂稽古擇善何常之執更為解疑論以示<lb/>
羣臣始尚書公年耆徳茂重去鄉梓公至是上言不勝<lb/>
<pb n="KR4d0021_WYG_061-7a"/>
父子之情願歸田里盡温凊之報詔不許又奏願守一<lb/>
郡以便瞻省制可之乃守高宻居部二年拜左諫議大<lb/>
夫罷待制之職還臺紏察在京刑獄祥符之䧏也始名<lb/>
天慶先天䧏聖為盛節詔天下飭齋合燕費且不貲公<lb/>
建言宜罷以省浮用書奏不報未㡬出知河陽天禧末<lb/>
縣官度用財力稍減郡國祠醮終如公言郊祀恩改<lb/>
給事中公連年自表以尚書公年九十按禮家不従<lb/>
政據令許解官侍養帝覽奏歎息詔丞相府曰孫某<lb/>
<pb n="KR4d0021_WYG_061-7b"/>
或請急過家及欲近郡則聼之乃就徙兖州明年改元<lb/>
乾興真宗之後元也其三月今上即位例遷工部侍郎八月<lb/>
驛召公還翰林侍講學士俄知審官院仍判國子監復知<lb/>
通進封駮事兼羣牧使㑹修先朝實錄以公有胥臣<lb/>
多聞羊舌肸春秋之習命參其典領尚書公寢病也<lb/>
朝廷知公孝特許乘傳視疾再宿至汶上實錄成就遷<lb/>
刑部及尚書公齊終公號慕癯毁尋詔奪服公固願終喪<lb/>
上命貴臣敦諭公不得己還都復舊官頃之兼判太<lb/>
<pb n="KR4d0021_WYG_061-8a"/>
常寺及禮院再知審官院以乆次授兵部權吏部流内銓<lb/>
又兼龍圖閣學士貿茶轉貨法叉而敝計臣欲揵囊<lb/>
橐𣙜浮淫實繄參定以興長利初公之勸講也不避亂<lb/>
亡臨文未始為諱有可以規益順諷者必諄諄為上言<lb/>
之掇五經之切治道者為經典徽言五十巻奏御繪無<lb/>
逸篇為圖願置便坐為位宁觀省之助時母闈輔政五日<lb/>
一御事公因言古之帝王朝朝暮夕未有曠日不朝<lb/>
者也陛下春秋鼎盛宜日御前殿見羣臣發揚健粹覽照<lb/>
<pb n="KR4d0021_WYG_061-8b"/>
治本而上方奉養長樂故謙讓未遑也于是公年七<lb/>
十因請間祈致所事上章者三皇帝與莊獻太后特御<lb/>
承明殿存諭數四公頓首且言勸導無狀以暮日希逺<lb/>
途恐不能自逺無以塞責乞全首領為陛下之賜因泣<lb/>
數行下上亦惻然猶詔公與今龍圖閣學士馮公元講<lb/>
老子三章又命今禮部尚書晏公殊讀唐史是日各賜<lb/>
帛二百匹後數日制詔報公果不得謝更求近郡上乃<lb/>
從焉改工部尚書以本職復為兖州且命須小㑹畢乃<lb/>
<pb n="KR4d0021_WYG_061-9a"/>
得辭待禮復數月請行數矣乃宴于太清樓樂闋上岀<lb/>
御飛白書宰府樞臣大字軸各一學士以下小字軸各<lb/>
二惟公與文元大小兼賜焉朝廷榮之竝詔賦詩述所<lb/>
以優待師臣之意明日詣承明謝且陳將奉違帷幄上<lb/>
亟命取老子講如前章既罷仍有具衣釕帯材馬之錫<lb/>
及治行也又宴瑞聖園就賜御製詩一章復詔近臣為<lb/>
詩以餞議者謂漢疏受桓榮赫烜寵光不克過之明年<lb/>
耕耤改禮部公為政多惠利嘗奏復濟瀆故道渫其鍾<lb/>
<pb n="KR4d0021_WYG_061-9b"/>
水濟鄆之田微公其魚所至興儒學教導不純用法律<lb/>
有足大者事皆責丞史掾屬總綱目而己人皆宜之不<lb/>
見為治之迹明年以病自乞上知不可奪乃聼遷太子<lb/>
少傳歸老夏五月疾篤戊子移居正寢命子孫曰明日<lb/>
禺中吾當逝矣且吾在仕塗四十年訖無悔尤乃今奉<lb/>
遺體終牖下君子其以我為知命口占遺奏初不以家<lb/>
事為言又謂子瑜曰逮吾屬纊當無内姫妾獨若與孫<lb/>
在庶不死于婦人之手己丑如期而薨訃聞天子廢朝<lb/>
<pb n="KR4d0021_WYG_061-10a"/>
震悼以左僕射策書驛告其第延其賞于子及孫二人<lb/>
焉賵贈稱之士之仁且賢者莫不相弔徽數令名洎終<lb/>
竝榮夫人天水趙氏以平原郡追啓湯沐三子曰瑤仕厯<lb/>
司虞止員外曰琪止衞尉丞曰瑜今為殿中丞公于學<lb/>
無不該總精力彊記絶人逺甚以為禮莫大于祭故<lb/>
受詔次宋興以來郊廟容典為崇禮録祭莫尊于天故<lb/>
本其六名實則一帝是康成排王肅彷徉千載貫諸儒<lb/>
之論為南郊奏樂莫盛于雅故裒羽萬同律為樂記圖<lb/>
<pb n="KR4d0021_WYG_061-10b"/>
孝莫重乎喪故援古塞違為五服制度五經之學章句<lb/>
數十萬後生佔畢厭苦其說故作五經節解刪去盈辭<lb/>
又請以劉昭後漢志禆范史之闕尚書釋古文以檢攷<lb/>
今文謂孟子附聖立書莊周根道徳之論律有學科宜<lb/>
竝刊布又同定論語爾雅義疏皆鏤槧埀乆唐明皇刪<lb/>
定月令自竄新意其事淺而不篤公乞復康成舊註還<lb/>
其篇次議雖中格禮家韙之在内閣也真宗賜歌詩俾<lb/>
之次韻公屢辭不聼乃有𢋫載集資質詳審進止如有<lb/>
<pb n="KR4d0021_WYG_061-11a"/>
寸尺無儳言遽色接誘士類侃侃如也或以竒衺怵之<lb/>
則玉色山立不得而撓然志尚隠約器服塵素不徼福<lb/>
于神不愧辭于人善推已以恕物不格物以已長讓夷<lb/>
損怨稱為長者尚書公之疾革也公䑛潔其面以代頮御<lb/>
未始就子舍禠衣帶養者以為難安車之還也日延鄉<lb/>
老道舊為樂先時邑子或從公家宰貸息錢濟劑劵<lb/>
紛紜酒酣公命折而焚之凡散數百萬其推轂士不<lb/>
進不止成就諸儒甚衆而馮公元諫議大夫孔公道輔先<lb/>
<pb n="KR4d0021_WYG_061-11b"/>
顯公為内閣馮甫從初命入太學不十年抗茵慿侍金<lb/>
華與公同列云至于日月獻納便宜施行者存于有司<lb/>
伏青規秘皁囊則詭辭焚藁外無知者嗚呼公有黄中<lb/>
通理之才服勞累聖發舒事業既光大矣第不登三事<lb/>
謩九徳寕天嗇公藴而不使盡耶將人匱公賜而弗及<lb/>
庇耶知與不知咸為公恨卜竁有日節惠兹在敢摭雅<lb/>
行告于有司謹狀<lb/>
　　楊太尉行狀<lb/>
<pb n="KR4d0021_WYG_061-12a"/>
楊崇勲字寳臣年七十公之曽高燕薊人也家習武經<lb/>
世封勇爵暨先正令公事太宗皇帝親信甚篤謹幹見<lb/>
稱濟美流芳至公而盛公氣貌温偉志懐沈毅由弱齡<lb/>
而遇主逮晩節而還政休有令聞譜牒存焉公年十一<lb/>
以父故補東班承㫖時真宗皇帝方居潛邸須忠實聰<lb/>
悟者以充左右公與李永力同日中選特賜今諱至道<lb/>
三年三月太宗上僊真皇纘極公授右侍禁咸平元年<lb/>
二月改西頭供奉官七月充寄班祗候三年春均寇乘<lb/>
<pb n="KR4d0021_WYG_061-12b"/>
間益部罹患命公馳傳被受公事四年正月賊平授内<lb/>
殿崇班銀青光禄大夫檢校國子祭酒兼御史大夫騎都<lb/>
尉五年加檢校右散騎常侍封王城縣開國男食邑三<lb/>
百戸景徳元年八月授供備庫副使二年冬加檢校<lb/>
左散騎常侍進封開國子十二月授香藥庫使四年春<lb/>
駕幸西洛恭款諸陵命公為行宫四面同巡檢大中祥<lb/>
符元年正月進封宏農郡開國侯食邑五百戸十二月<lb/>
升功日觀熙事既成授東八作使加食邑三百戸三年<lb/>
<pb n="KR4d0021_WYG_061-13a"/>
順祀蒲中精禋脽上囘鑾衞闕推㤙綿宇授尚衣庫使<lb/>
差勾當翰林司六年天子按蹕渦曲恭款道宗又命公<lb/>
為行宫四面廵檢七年六月充羣牧都監十二月授西<lb/>
上閣門使羣牧副使天禧元年二月旅款羣真對越世<lb/>
廟嚴祀云畢㤙章載舉加檢校工部尚書上輕車都尉<lb/>
食邑三百戸十月授依前檢校工部尚書左武衞大將<lb/>
軍使持節恩州諸軍事㤙州刺史充樞宻都承㫖兼羣<lb/>
牧副使尋差提舉㸃檢樞密院通進銀臺司公事且國<lb/>
<pb n="KR4d0021_WYG_061-13b"/>
家設鴻樞銀臺之司素稱繁鞅自公之兼幹也日無留<lb/>
事時稱得人三年十二月授檢校刑部尚書左驍衞大<lb/>
將軍上柱國食邑三百戸四年二月授英州防禦使充<lb/>
侍衞親軍馬軍都虞候并代州管内馬步軍副都部署<lb/>
即日改授客省使依前英州防禦使兼羣牧副使勾當<lb/>
三班院皇城兼管勾閣門四方館公事真宗皇帝初以<lb/>
兵寄之重無甚并代公既受命帝以濳邸心膂之臣公<lb/>
實一二焉故左右侍對必藉其良即日故有典客之<lb/>
<pb n="KR4d0021_WYG_061-14a"/>
拜庶令日侍軒陛用為腹心時今上方正重明之位實<lb/>
居繼照之盛有皇城司聫事者周懷政竊搆邪黨將危<lb/>
大寳隂謀己成兇言遽露公盡忠是務密疏其由逆豎<lb/>
就擒禁闈不擾非先帝知公之忠厚置公于左右則何<lb/>
以得兇悖彰敗宗社延永故奬詔温密増秩優隆八月<lb/>
以功授鄧州管内觀察使金紫光禄大夫檢校司空使<lb/>
持節鄧州諸軍事鄧州刺史兼御史大夫上柱國宏農<lb/>
郡開國公食邑二千八百戸公屢陳譲奏冀寢恩章㝷<lb/>
<pb n="KR4d0021_WYG_061-14b"/>
改桂州觀察使充内客省使兼羣牧使乾興元年加食<lb/>
邑七百戸㑹上出震居尊慶澤流布加檢校司徒彰徳<lb/>
軍節度觀察留後食邑五百戸食實封二百戸三月差<lb/>
知陳州軍州兼管内堤堰橋道勸農使十二月除殿前<lb/>
都虞候充真定府真州等路馬步軍都部署天聖二年<lb/>
二月敕差權定州軍州事二月召還授侍衞親軍馬軍<lb/>
副都指揮使加食邑五百戸食實封二百戸三年十月<lb/>
授殿前都指揮使振武軍節度勝州觀察處置等使加<lb/>
<pb n="KR4d0021_WYG_061-15a"/>
食邑七百戸食實封二百户十一月加食邑五百戸食實封二<lb/>
百戸賜忠果雄勇功臣五年十二月侍祠圜丘廻輿<lb/>
廣内加食邑七百戸食實封三百戸加忠果雄勇宣<lb/>
力功臣七年九月加檢校太保充鎮南軍節度洪州<lb/>
管内觀察處置等使依舊殿前副都指揮使加食邑<lb/>
七百戸食實封二百戸八年十二月加食邑七百戸食實<lb/>
封三百戸加忠果雄勇推誠宣力功臣十年八月授宣<lb/>
徽南院使兼樞密副使定武軍節度定州管内觀察<lb/>
<pb n="KR4d0021_WYG_061-15b"/>
處置等使加食邑七百戸食實封三百戸改賜推忠恊謀<lb/>
同徳佐理功臣蓋公之總禁旅也前後十稔軍政日新<lb/>
宸眷彌渥朝議惟允迺有是拜以旌其能是月命公充<lb/>
修葺大内副使公督兹大役曽不愆素落成之日賞典<lb/>
遂舉明道元年十一月授檢校太尉山南東道節度㐮<lb/>
陽管内觀察處置等使依前宣徽南院使兼樞宻副使<lb/>
加食邑七百戸食實封三百戸賜推忠恊謀同徳守正<lb/>
佐理功臣公簾前曲謝莊獻皇太后諭以先帝言楊崇<lb/>
<pb n="KR4d0021_WYG_061-16a"/>
勲忠直堪子大用十二月授摳宻使二年正月加光禄<lb/>
大夫食邑一千戸食實封四百戸十月授同中書門下<lb/>
平章事充河陽三城節度孟州管内觀察處置等使判<lb/>
陳州軍州兼管内堤堰橋道勸農使加食邑五百戸食<lb/>
實封二百戸賜推誠保徳崇仁忠亮翊戴功臣景祐元<lb/>
年八月罷中書門下平章事依前河陽三城節度使知<lb/>
壽州以懐政仲弟累陳雪奏故也二年十一月加特進<lb/>
食邑七百戸食實封三百戸十二月移知亳州蕃錫之<lb/>
<pb n="KR4d0021_WYG_061-16b"/>
目倍越常鈞仍給帑金以増公費五年四月移知陳州<lb/>
時元昊大為邊梗公屢貢嚢封磬陳方畧上以公先朝<lb/>
心膂多所采納以手詔嘉奬練將之盛實有力焉寶元<lb/>
元年十二月加開府儀同三司食邑七百戸食實封三<lb/>
百戸慶厯元年十二月加食邑七百戸食實封三百戸<lb/>
賜推誠保徳崇仁忠亮守正翊戴功臣二年三月上以<lb/>
夏寇未息朔人頗駭敵衆恃强寢違誓約驛詔歸闕召<lb/>
對之日上曰以卿諳練師律素推威望付以兵寄屬于<lb/>
<pb n="KR4d0021_WYG_061-17a"/>
老成廼授公同中書門下平章事依前河陽三城節度<lb/>
使判定州兼真定府定州等路駐泊馬步軍都部署下車<lb/>
之日朔人聿寕講練周嚴器甲精設北鄙傳聞族衆驚<lb/>
懾十二月以諸羌納款二邊徹警移判鄭州公夙有末<lb/>
疾艱于起居因抗疏引年乞骸歸第上優詔從之三年<lb/>
五月授依前檢校太尉左衞上將軍致仕四年十二月<lb/>
加食邑七百戸食實封三百戸改太子太保致仕以五<lb/>
年閏五月二十四日疾終于清平坊之私第上聞訃<lb/>
<pb n="KR4d0021_WYG_061-17b"/>
惻悼亟選中貴人監䕶𦵏事諸孤以公當屬纊之辰有<lb/>
厚𦵏之戒由是泣愬獲寢其命翌日遣内司賓至第恤<lb/>
問厚加賻賜特輟視朝二日仍贈太尉某月某日𦵏于<lb/>
祥符縣鄧公鄉公家原祔于先塋公凡三娶始嫡夫人<lb/>
王氏次娶夫人姚氏次娶夫人田氏皆先公而亡男十<lb/>
二人長宗譲崇儀使次宗詡右班殿直早亡次宗說閣<lb/>
門通事舍人次宗誨内殿承制次宗識内殿崇班早亡<lb/>
次宗謹内殿崇班次宗諤東頭供奉官次宗誘内殿崇<lb/>
<pb n="KR4d0021_WYG_061-18a"/>
班次宗誼東頭供奉官次宗諫東頭供奉官早亡次宗詁<lb/>
東頭供奉官次未名而夭公凡五加功臣至推誠保徳<lb/>
崇仁忠亮守正翊戴系階至開府儀同三司勲至上<lb/>
柱國爵至開國公食邑一萬四千二百戸食實封四千<lb/>
五百戸公才謀周逺器識宏敏生而羈孤幼而惠悟嘗<lb/>
私嘆曰若目不識字手不解書至于成立何顔自處由<lb/>
此勵志嚮學勤求師友一日公與張侍中耆輩侍立次<lb/>
真宗皇帝謂曰知汝等好學文字若能如此吾當親為<lb/>
<pb n="KR4d0021_WYG_061-18b"/>
教授公等對曰實有志矣乃謝于庭下自兹命張侍中<lb/>
為學長張景宗觀察為副學長公與夏太尉守贇為學察<lb/>
安團練守中而下為學生矣帝授以孝經論語詩賦又<lb/>
教以虞世南字法公自此旁通經史周知韜略附雲龍<lb/>
之㑹親日月之光備四方之驅䇿受四聖之簡注戎夷<lb/>
之納款也則七命為館伴副使郊祀之展宷也則屢<lb/>
擢為行宫廵檢其或風聞利病時政闕失莫不便殿請<lb/>
對論列移晷故相國王沂公呂許公深相器重公六藝<lb/>
<pb n="KR4d0021_WYG_061-19a"/>
之學射御尤精每信使通歡射圃錫宴上必命公陪其<lb/>
引滿中的邊庭歎伏至今稱之公秉馬政之年㑹有上<lb/>
言者願以廏駟市取其直以資國困宰弼將從其說公耳<lb/>
聞矣心畫素周獨于當宁之前語以忘戰之理帝深稱<lb/>
賞其言遂寢其不畏彊禦面折廷諍率多如此咸平景<lb/>
徳中敵騎南牧宸輿北征常委公傳令邊帥恊謀禦寇<lb/>
公乃戴星將命間道徒步達于諸壘諭以機事涉兹危<lb/>
阻人推其功又命公固守澶淵鉅梁時朔方之民擕老<lb/>
<pb n="KR4d0021_WYG_061-19b"/>
扶㓜晝夜南渡恐在其後公繇是求善涉者數十輩預<lb/>
防其溺廼有墜河流而得拯者不可勝紀公七歳時<lb/>
已失岵屺伯氏撫鞠而得其所無何腰足中寒以至不<lb/>
舉雖勤詢醫劑且乆而罔驗一旦有高僧自至其家廼<lb/>
目公曰斯奇童也而有斯疾也于懐中出圭角之藥傅<lb/>
之苦所涉數日問公蹶然下榻趨走如昨後訪其僧了<lb/>
不可得故公喜蓄方書用施湯劑垂死之疾獲生者衆<lb/>
部下官屬有亡歿者公悉以俸金備其㐮事孤遺還鄉<lb/>
<pb n="KR4d0021_WYG_061-20a"/>
道塗獲濟其行隂惠也又如斯公家有藏書積萬餘巻<lb/>
修識之外研味忘倦尤嗜白翰林集公因詮次樂天自<lb/>
未三十嵗至七十五所著歌詩凡八十一篇目之曰白<lb/>
氏編年集公自製序手寫其集傳諸好事公凡厯四鎮<lb/>
所至之邦祗率教條勤訪民隠壽春富庶號為難理有<lb/>
積年狡訟前後不斷公躬加裁決共稱平允曺事清簡<lb/>
吏民宜之公寛中而多恕在貴而能䧏言不妄發談必<lb/>
諳理奉身以約撫族以睦親屬孤露必加周恤朋執故<lb/>
<pb n="KR4d0021_WYG_061-20b"/>
舊不忘平生厯事三朝踐揚二府名遂身退善始令終<lb/>
若匪負不世之才遇非常之主明誠事國純仁保位其<lb/>
孰能至于此乎方就逺而從吉宜攷行而易名敢述令<lb/>
猷用資清議謹狀<lb/>
　　石少師行狀<lb/>
公諱中立字表臣年十三居僕射喪毁而慕僕射有功<lb/>
于太宗朝數欲倚為相會薨甚悼痛詔公自褐衣為西<lb/>
頭供奉官方功臣子飾輿馬衣服相夸詡公獨折節從<lb/>
<pb n="KR4d0021_WYG_061-21a"/>
儒者游稱道六經百家之言年十八獻文于朝換光禄寺<lb/>
丞賜銀緋三遷殿中丞推家貲與諸父一不靳愛後姻<lb/>
屬相䦧恨更引公為證公辭不答遂以孝譲聞真宗咸<lb/>
平三年以本官直集賢院與虢畧楊億中山劉筠潁川<lb/>
陳越成紀李宗諤相厚善億工文章采縟閎肆彚類<lb/>
古今氣象魁然如貞元元和以此倡天下而為之師公<lb/>
與劉陳數公推轂趣和之既乃大變景徳祥符間號令<lb/>
彬彬謂之爾雅而五代之氣盡矣朝廷有所論譔公與<lb/>
<pb n="KR4d0021_WYG_061-21b"/>
諸公未嘗不在善讐書不妄下朱墨凡祕書更公手者<lb/>
皆為善本改祠部員外郎判三司理欠慿由案進刑部<lb/>
賜金紫以兵部為鹽鐡判官以禮部郎中判南曺移戸<lb/>
部勾院上即位遷戸部充史館修撰紏察在京刑獄初<lb/>
公與并肩踵武者後往往至達官或且物故公獨巍然<lb/>
與新進治作文書無纎芥觖望士論高之天聖四年始<lb/>
以吏部郎中知制誥俄知禮部貢舉厯判集賢知審官<lb/>
院為契丹國信使坐舉官不以狀罷修撰紏察司數月<lb/>
<pb n="KR4d0021_WYG_061-22a"/>
復紏察轉右諫議大夫給事中知通進銀臺司門下封<lb/>
駁事景祐元年為翰林學士判祕閣轉禮部侍郎加承<lb/>
㫖兼龍國閣學士半年擢拜參知政事公于臺閣舊章<lb/>
多所練達性慎密為上言天下事既岀未嘗顯斥臧否<lb/>
不多取名故稱為長者明年以戸部侍郎罷為資政殿<lb/>
學士判尚書省乆之轉大學士遷吏部兼提舉祥源觀<lb/>
厯慶四年致所事于天子除太子少傅聼謝皇祐元年轉<lb/>
少師其年八月某日薨享年七十八贈太子太傳公<lb/>
<pb n="KR4d0021_WYG_061-22b"/>
精識逺照盡性命之理故未嘗問通塞乆逺所至樂善<lb/>
下賢雖非輩行猶與之鈞當功名之地人取我否不為<lb/>
人所媢嫉夫怨悔不加諸己雖哲人猶病之厯二十官<lb/>
五學士皆乆次平除晩節乃參機務其恬于進取不蘄<lb/>
黨助如此初家産嵗入百萬錢公既好賔客諸有名士<lb/>
與之游盡取為酒食費畧盡稍稍朘減亦不増殖末年<lb/>
所入歳纔二十萬捐館之日家人不能庀喪具當公之<lb/>
病天子憫其貧賜銀三百兩蓋古人所謂清者如公等<lb/>
<pb n="KR4d0021_WYG_061-23a"/>
非耶公之子國子博士從簡以哀死苫次亦世服名教<lb/>
者今𦵏日薄禮有易名用裒遺懿上之有司謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_061-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻六十一<lb/>
</p>
<p>
</p>
  </div>
<div>
<head>景文集巻六十二</head> <lb/>
    <p>
<pb n="KR4d0021_WYG_062-1a"/>
欽定四庫全書<lb/>
　景文集巻六十二<lb/>
　　　　　　　　　　　　　宋　宋祁　撰<lb/>
　行狀<lb/>
　　張尙書行狀<hi>案狀在天禧四年祁時年二十四尚未登第疑屬代作</hi>
張詠字復之年七十惟公禀尊嚴之氣疑隱正之量粤<lb/>
在羇丱不偕兒曹嶷然志嚮髙自標置始就外傅即覽<lb/>
羣經書必味于義根學乃知于言選家貧無以本業往<lb/>
<pb n="KR4d0021_WYG_062-1b"/>
往手疏墳史毎有屬綴輒據庭樹槁枝而瞑苟不終篇<lb/>
未嘗就舍磥若多節黙表大厦之材居然晩器弗示良<lb/>
工之璞太原王搏名知人見公愯然異之獨謂公曰唐<lb/>
魏文公本生此鄉故老有言後五百年復出一佳士元<lb/>
精回復祭酒當之矣公謝不敢當興國四年始游鄴下<lb/>
與故上谷宼公準推轂引重時屬鄉里命秀方國試言<lb/>
府將雅欽公名議為舉首夙儒張覃者悃愊有行疏畧<lb/>
少文公即以檄謁府盛稱其長覃終得薦公為之下彚<lb/>
<pb n="KR4d0021_WYG_062-2a"/>
茅有吉爵砥相先讓夷之風一變河朔明年進士及第<lb/>
釋褐大理評事知鄂州崇陽尤厲風節大江之南民裕<lb/>
文敝囚以手而上下獄為人而重輕公廉知其狀痛繩<lb/>
以法精力于職擿伏如神洗其鍥薄鎮之忠厚吏樂其<lb/>
職多一笑而歸休民恊攸居或減年而從役就改將作<lb/>
監丞著作佐郎解秩授太子中允闗掌麟州軍事夏臺<lb/>
弗靖西戎方强公繕起亭障精明烽火坐贊叔敖秉羽<lb/>
之策多參嫖姚穿域之樂伐謀取勝四鄙以安端拱紀<lb/>
<pb n="KR4d0021_WYG_062-2b"/>
元天田躬耤轉秘書丞明年充禮部考試官巳事復倅<lb/>
相州一懼之年宜為親解百斤之牘終以懇辭乞董濮<lb/>
上市征以便迎養詔可其奏月餘召賜五品服知浚儀<lb/>
縣俄為荆湖北路轉運使事不諉上世咨其清劾罷太<lb/>
守姦贓疲愞者十數悉條所部廢格抏敝者百餘事稜<lb/>
威所振吏皆股栗察廉使上其理狀璽書褒美三年遷<lb/>
太常為郎中再旬乘驛赴覲加錫金紫翌日遷虞部為<lb/>
郎中再旬授樞密直學士賜錢五十萬判銀臺通進司<lb/>
<pb n="KR4d0021_WYG_062-3a"/>
門下封駮事兼三班院河東大將張永徳小校犯法因<lb/>
笞而死詔按其罪公即封還制書白上曰永徳為國牙<lb/>
爪居天下勁兵處若以一部曲摧辱主帥臣恐下有輕<lb/>
上之心上不納因不闗銀臺而下書譙讓未㡬果有營<lb/>
兵脅訟軍侯者公復爭前事上輒優容謝之會賊順緣<lb/>
間坤維揺亂偏師數萬鼓行而西太宗以為潢池弄赤<lb/>
子之兵荆棘生大軍之後疇咨上輔崇簡守臣參預武<lb/>
功蘇易簡白上曰某甫可屬大事當一面若奉將威命<lb/>
<pb n="KR4d0021_WYG_062-3b"/>
降諭劇賊陛下高枕永無西顧之憂矣乃命公知益州<lb/>
揆日占謝賜白金一百四十斤鴻卿出郊不復内御子<lb/>
顔引道初無辨嚴朝家方以大師未集留之半歲公潛<lb/>
簿所賜上還長府其秋遂詔赴部公終不復言至道二<lb/>
年改兵部猶為郎中㑹丁新昌郡太夫人之喪恩詔奪<lb/>
服陽秋之義不以家事為辭禮經所執亦推順變之大<lb/>
眞考嗣歴邇臣均霈即拜諫議大夫歸朝還給事中戸<lb/>
部使七旬拜御史中丞咸平二年知貢舉杜絶書謁時<lb/>
<pb n="KR4d0021_WYG_062-4a"/>
稱得人夏改工部侍郎知杭州五年移京兆明年轉刑<lb/>
部復為樞密直學士再知益州尋加吏部猶為侍郎景<lb/>
徳三年罷歸領三班登聞檢院奉朝請先時生痬于腦<lb/>
至是弗損歸家第賜環中造適移狀言上酷請外藩尋<lb/>
知金陵兼江南安撫使岱宗成禮改尙書右丞昇人以<lb/>
秩滿願留即拜工部汾脽飲至又進禮部皆為尚書疾<lb/>
劇還臺求訪髙手洊剡需頭之奏願遂角巾之游魏舒<lb/>
之先行後言人無知其去位平津之何恙不巳詔益勉<lb/>
<pb n="KR4d0021_WYG_062-4b"/>
于存神依違半年必于得謝上不獲巳出公知陳州以<lb/>
大中祥符八年八月一日齊終于理下享年七十嗚呼<lb/>
景命弗究宗工其萎如仁均哀殱我何贖邦人改祠而<lb/>
為諱道路舉音以過喪真宗聞訃震嗟追贈尚書左僕<lb/>
射以天禧四年十一月二十七日權窆于陳州宛邱縣<lb/>
孝悌鄉謝村焉從宜也公始娶夫人唐氏卒繼室以太<lb/>
原郡夫人王氏即河陽節度使顯之女允執婦道以佐<lb/>
君子後公三年而歿子從質以父任累遷至衛尉丞居<lb/>
<pb n="KR4d0021_WYG_062-5a"/>
公之喪一月以毁而夭女一人適故内相王公禹偁子<lb/>
嘉祐母弟詵以公延賞今為虞部員外郎孫四人曰約<lb/>
曰綜曰綽曰紳咸以忠厚世其家公階至正奉大夫勲<lb/>
上柱國爵開國公食封户三千七百實户四百其大較<lb/>
也公姿宇爽邁謀謨沈敏道駕俗表氣籠霄極任節俠<lb/>
巳然諾不窕不槬如玉如瑩修詞立誠博見强志篰書<lb/>
兼兩賓葢成隂佐郡被邊遭時右武入螘封而試馬回<lb/>
筞若縈張貍歩以射侯舎矢如破總物纎密絶人逺甚<lb/>
<pb n="KR4d0021_WYG_062-5b"/>
及司封駮則詳言粹議有任隗之沈正總臺憲則推<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
觸佞有傅咸之剛簡治益部也宿師屯結縣官乏食掾<lb/>
吏搏手狂狡啟心公乃賤售盆鹽翔貴囷米貿遷鍾豆<lb/>
諷告鄉縣民或妄言沮公公斬之以狥自是見糧大集<lb/>
戰士倍氣矣自不逞挺亂重城晏閉主帥王繼恩上官<lb/>
正頓師入保埋根不進坐失脱兔之拒居若賈胡之留<lb/>
公以為將不親行衆不可使乃勸正自當一隊以賈羣<lb/>
勇正許諾行有日矣公慮其不進于是椎牛宿帳具出<lb/>
<pb n="KR4d0021_WYG_062-6a"/>
餞之禮中坐酒酣親舉屬軍尉曰爾曹俱有親弱在東<lb/>
蒙國厚㤙恐無以塞責此行當直𢷬㓂壘盡其噍類平<lb/>
定之日東向以報目見朝廷舉萬年之觴豈不快耶若<lb/>
猶老師逸囚疲民曠日即此地還為汝死處也正由此<lb/>
東行罙八詭道兼進殊死鏖戰盡俘凱旋公乃出車勞<lb/>
勤摐金大會以次論獲先命行賞皆伏公氣決不敢迎<lb/>
視繼恩帳下卒縋城夜逸吏執以告公惡與繼恩不恊<lb/>
即命縶投眢井一府無知者先時劫掠之際誣染尤衆<lb/>
<pb n="KR4d0021_WYG_062-6b"/>
脅從有狀歸訴無階各保營壁共懐猜貳公以為鹿不<lb/>
擇音既亡生路蟲入其腹懼益厲階亟下移符鐫説魁<lb/>
宿宥其枝黨縱歸田里譬以大思訖無敢桀及再任也<lb/>
屬六驘南牧靈旗薄伐公慮逺夷為變欲出竒以勝之<lb/>
因取盜賊之尤無狀者磔死于市凛然人望遂臻靖嘉<lb/>
每吏牘便文久不得判公率爾署決人皆厭伏罸既值<lb/>
罪按無廋情蜀中喜事者論次其詞總為誡民集鏤墨<lb/>
傅布雖張敝之為京兆時時越法縱舎黄霸之守潁川<lb/>
<pb n="KR4d0021_WYG_062-7a"/>
人人咸知上意無以過之牧餘杭也遘民洊饑方蜡不<lb/>
啓稻蟹無種原田若藝民挾鹽利以冒公禁者日數百<lb/>
輩公一切笞遣不狥彛法邏戍入啓曰法亂如是人將<lb/>
安禁公勞之曰餘杭十萬戸飢者七八弗挾鹽利無復<lb/>
生意若暴禁之彼將圜視衡擊以擾居者則為禍大矣<lb/>
爾曹第忍之竢其嵗定則太守復以三尺律從事矣是<lb/>
年雖歉人無泛命者<hi>案文翰類選作從命</hi>富家子與壻分財不協<lb/>
詣府廷辨壻曰彼先子有治命壻七子三因出遺札子<lb/>
<pb n="KR4d0021_WYG_062-7b"/>
不能舉其契公索酒酹地曰彼父智人也當死之日子<lb/>
方沖孺託養于壻苟子有七分之約則亦死于壻手矣<lb/>
今當七分歸子三分歸壻于是二人號慟以為神明公<lb/>
之操決率是類也原其遇二聖也以功名自任故力與<lb/>
命偕顯八座也以方格見信故言與行危本乎直清貫<lb/>
以忠恕無乞靈徼福無人非鬼責履重剛不險臨大節<lb/>
不奪蔡藿弗采于猛獸山川寜舎于騂角若夫安世之<lb/>
恨謝翁歸之滅私大有之文明小雅之愷悌公皆兼有<lb/>
<pb n="KR4d0021_WYG_062-8a"/>
其美惜其未極柄用遽愆腠理上欲以為相者數矣天<lb/>
之不憗也悲夫公雅好著文深切警邁以不偶俗尚自<lb/>
號乖崖公尤善詩筆必覈情理故重次薛能詩序之曰<lb/>
放言既竒意在言外議者以公自道也生平論著仲氏<lb/>
詵集之成十巻以行于代内外埽之日無掐膺之妾無<lb/>
雜弔之賓終齊事而乃瞑取禪書而頌徳漢廷諸老恨<lb/>
王駿之不侯天下之人為隴西而流涕斯非遺愛遺直<lb/>
立功立言之極歟敢摭令猷以須史闕謹狀<lb/>
<pb n="KR4d0021_WYG_062-8b"/>
　　馮侍講行狀<lb/>
馮元字道宗年六十三公之先始平人四代祖官廣州<lb/>
唐末闗輔亂不敢歸而劉氏據南海僑斷士人故三世<lb/>
食其祿太祖定交廣公之禰本劉氏日御國除始為王<lb/>
官授保章正老病免遂占數都内公少嗜學保章君不<lb/>
欲公疇其業使從故僕射孫宣公授五經大義又友博<lb/>
士崔頤正逮冠彊立博覽外嗛嗛若不足中敏力甚自<lb/>
經典故訓祖襲師承穿穴莛楹皆能駕其説浸弄翰為<lb/>
<pb n="KR4d0021_WYG_062-9a"/>
詞章黙而有沈鬱之思出入服褒衣習矩歩如大賓祭<lb/>
鄉人化其謹至以俚語諺之不妄交游惟樂安孫質呉<lb/>
陸參譙夏侯圭相友善三人皆真諒而材故號四友家<lb/>
貧盛冬無薪燎夜輒市瓻酒與圭對經研㩁一再酌以<lb/>
自溫或逹旦不瞑真宗大中祥符元年由進士調臨江<lb/>
縣尉再朞罷會講員缺詔命集吏能明經得自言試可<lb/>
公徃應令時諫議大夫謝泌領選精果有風鑒見公儒<lb/>
者嘻笑曰吾聞古治一經至皓首生能盡善也耶對曰<lb/>
<pb n="KR4d0021_WYG_062-9b"/>
逹者一以貫之可矣謝竒其對因抉精義疑晦者廷問<lb/>
參詰公條陳詳諳言簡氣愿謝抵掌嗟伏即日聞上授<lb/>
國子監直講由是名震京師公卿大夫家爭欲屈公授<lb/>
道者久之遷廷尉平又兼崇文院檢討其八年程覆俊<lb/>
選公待詔殿中帝讀易至泰卦命説其義公既道繇象<lb/>
云云因本君臣感會所以輔相財成者帝悦賜五品服<lb/>
稍親近之禁中建龍國閣庋藏秘册置學士待制等員<lb/>
為搢紳譽處時帝用尚書工部郎中李虛巳兵部員外<lb/>
<pb n="KR4d0021_WYG_062-10a"/>
即李行簡待制是時公仕資淺故以太子中允直閣直閣盖<lb/>
由公始數召入與二李賜清問説易帝嘗稱公誦説通<lb/>
而不泥言外自有餘趣非専門一經士也俄改三品服天<lb/>
禧元年以諌議大夫假節使契丹還遷太常丞兼判禮<lb/>
院吏部南曹先是今上在儲闈帝欲得肅艾長者使之<lb/>
勸學訪于宰相王文正公以公對或者謂公年差少罷<lb/>
不用更用博陵崔遵度四年遵度卒帝即擢公為左<lb/>
正言代其任他職如舊初文正聞公名而未之識一日召<lb/>
<pb n="KR4d0021_WYG_062-10b"/>
至第先使諸子質經義宻視其人淹粹亮格乃自見之<lb/>
授以老子他日令詣府與執政試已而為帝言故公之顯<lb/>
實文正力焉公由孤生挾儒術進出入十餘年鋗玉華緌<lb/>
與諸儒獻歌頌數得進見兩宫所以褒禮賜予者尤<lb/>
渥為時宗國器當世榮之今上嗣位改尚書工部員外<lb/>
郎升為直學士兼侍講未幾孫宣公亦入露門執經遞<lb/>
進公得孫同列以為寵孫得公亦自以知人為多兩人<lb/>
提衡諷導上益嚮學俄兼㑹靈觀副使知通進銀臺司<lb/>
<pb n="KR4d0021_WYG_062-11a"/>
兼門下封駮事天聖元年判登聞檢院明年判國子監<lb/>
三年改禮部郎中五年同知貢舉時天下偕計参倍公<lb/>
協力程綜片善必録雖鈎捶臬平不訂其公未㡬正為<lb/>
學士當是時天子念先帝盛烈裁定信書為一王言故<lb/>
貳卿中山劉公筠今資政殿學士常山宋公綬丞相潁<lb/>
川陳公同領史事巳而丞相為開封府浩穰劇三輔乃<lb/>
罷史官諸公亟以公請詔從之書閲兩朝論次筆削者<lb/>
衆至是褒懲謹嚴近古風烈矣其十一月燎祭南郊為<lb/>
<pb n="KR4d0021_WYG_062-11b"/>
鹵簿使七年召入翰林為學士凡三禁職皆天下選而<lb/>
公兼有且優為之又判尚書都省俄為三班院嵗餘改<lb/>
吏部郎中八年以國書成進諫議大夫充史館修撰九<lb/>
年為吏部流内銓兼羣牧使明道元年十月既考室謝<lb/>
享宗廟又為鹵簿使以赦令例遷給事中明年耕耤田<lb/>
使任如廟禮俄為荘獻荘懿二太后園陵鹵簿使前此<lb/>
荘懿之未祔也塴都城右郊公嘗假鴻臚䕶其䘮及梓<lb/>
宫之遷斥土沮濕近戚詆公監視亡状十月解翰林學<lb/>
<pb n="KR4d0021_WYG_062-12a"/>
士及侍講二職出守河陽辭得見上但頓首引咎自請<lb/>
治郡滿三年奉計以報會太學官屬叩丞相府留公柄<lb/>
臣悔欲弗遣公固願行到部以清靜稱不作條教今左<lb/>
僕射王沂公自洛帥入覲為上言馮某東朝雋老不宜<lb/>
以纎介棄外上亦意合即日馳傳召公景祐二年春二<lb/>
月至自河陽改禮部侍郎兼翰林侍講學士兼知審官<lb/>
院復判大常禮院國子監公既還朝自以羽翼舊人身<lb/>
託勸講宜出入諷議不苟黙而巳乃獻金華五箴弼違<lb/>
<pb n="KR4d0021_WYG_062-12b"/>
告猷詞兼婉切上納其戒優詔答之會上留意雅樂閔<lb/>
經文殘缺規創大典夏四月詔公領修樂書俄復為南<lb/>
郊鹵簿使管祥源觀事明年七月書成上號其書為景<lb/>
祐廣樂記特遷戸部賞勞也公素有蹠盭不堪趨拜四<lb/>
年春病寢劇告未滿三月會小瘳公自力造朝未㡬病<lb/>
復甚氣上<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>害言語後四月戊戌終于正寢上聞訃震<lb/>
悼以本曹尚書告其柩賻錢三十萬絹百匹醪米牢具<lb/>
稱之愍賵之所以優加君臣之際深矣公之配夫人周<lb/>
<pb n="KR4d0021_WYG_062-13a"/>
氏封臨汝郡無息以兄之子大理評事譓為嗣公歿夫<lb/>
人命譓以衰經即次于殯東會詔到門問公親屬夫人<lb/>
即表公遺命詔可擢潓衞尉寺丞譓子二人釋褐竝為<lb/>
將作監主簿䘏孤厚終之恩乃如是是其徳巳侈大哉<lb/>
公自褫巾至捐館進階及勳各六詔爵五封户五加而<lb/>
再實其食如今署焉志閒素恬于仕進無表襮之飾雖<lb/>
當路諸公率賀弔一與衆往異時不造也門無雜賓惟<lb/>
經生朔望承問及搢紳道義交數人而巳接士以禮雖<lb/>
<pb n="KR4d0021_WYG_062-13b"/>
新進後出與之鈞終日談便惟謹無虛言惰色是以受<lb/>
詔八主戎客于都亭舘由慎恪以得之不呼僧及道士<lb/>
嘗執親䘮自括髪至祥練皆按禮變服未始為世之所<lb/>
為齋薦者惟卒哭後遇祭日與數門生誦説孝經而巳<lb/>
罕語浮屠氏亦不誦言排訾之熏蒿禳袚可以動氣燄<lb/>
者皆不動近不問家産増狹晝治官事夜還讀書<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
亦簡其面故能多識愽練自臺閣文書故新品式叢夥<lb/>
紛龎有所咨訪者咸能記之大學禁閣容臺三局閲二<lb/>
<pb n="KR4d0021_WYG_062-14a"/>
十年仍其任本公不愆不忘故也尤精易及揚雄方部<lb/>
學初公七歳母夫人令授易是夕夢公吞紺蓮夫人旦<lb/>
而撫公曰兒善讀此後必貴顯真宗果以識抜晩年愈<lb/>
刻志率三日一讀又欲為子雲諸首作章句且患宋衷<lb/>
陸績范叔明宋惟幹漫漶舛馳思盡黜之最後得唐王<lb/>
涯註以為差近先作釋文一篇欲遂因王説而補正之<lb/>
亦終不果公嘗預注先帝集同修鹵簿記校後漢志孟<lb/>
子及律并義疏采獲是正多得其眞同修玉牒分撰國<lb/>
<pb n="KR4d0021_WYG_062-14b"/>
朝會要未克就生平著述無編次家人搜捃得數百篇<lb/>
清緻平粹及在禁署益邇雅務為溫純而采加焉居三<lb/>
城作詩百餘章推巳指物曠而不怨有雅人餘風性寛<lb/>
厚多恕當官下未嘗以罪平鐫吏吏亦畏其明而安其<lb/>
仁樂道人之善好與人為善毎議事不肯自意出大者<lb/>
薦之二府小者與其屬聨請類多不可紀公一無建白<lb/>
者其逺名若此然内剛有守不流于衆初善音者取上<lb/>
黨黍縱累為尺因裁十二律以獻遂改大樂鐘石以合<lb/>
<pb n="KR4d0021_WYG_062-15a"/>
其私老師宿工皆首鼠不敢議後有建言其非者上未<lb/>
有以決遺中人即太常下舎問公新樂以縱黍定尺寜<lb/>
有非耶公即擿班固律厯志唐令兩説付中人因對古<lb/>
者横黍度寸今以縱亂横其法非是中人馳入明日上<lb/>
坐邇英閣語公曰向攷正大樂患其寖髙而急今也下<lb/>
而緩二者不得其中失在律卿言是矣因出横黍新尺<lb/>
示羣臣比縱尺差二寸一分而弱以校衡斗皆不讎當<lb/>
是時微公言㡬無發其謬者假有之果且不能取信于<lb/>
<pb n="KR4d0021_WYG_062-15b"/>
上傳曰仁人之言固慱而利歟公前歿三日屬于一二<lb/>
僚執曰吾仕願素足今無一私以干縣官惟是窀穸累<lb/>
諸君已而得遺禮之文諄諄納忠訖無他語用是中外<lb/>
尤痛惜之公有友隴西李公淑勅故吏相譓以終事嗚呼<lb/>
公有王佐之材不自顯雖持囊珥筆在省戸為名命訓<lb/>
辭所出裁十二三使公當其時稍自崖異不難于進益<lb/>
發素蘊幸而十四五且次入衡弼不為婆娑連蹇如今<lb/>
章章矣雖然命有屈于公公無不慊于道使素概清埃<lb/>
<pb n="KR4d0021_WYG_062-16a"/>
奮厲無窮薄夫敦夸夫懼百世之後呻簡想風者以輩<lb/>
魯臧文仲漢賈誼董仲舒此彼相易寜有失得間耶祁<lb/>
曩以胄筵儀蕝刊綴音典皆為公屬及此緒訓又參聞<lb/>
之故公治行之全頗獲詳究今日月有期官在三品法<lb/>
當得諡謹用第述上于有司節恵受名請遵故實謹狀<lb/>
　　荆南府君行狀<hi>案范鎮撰宋祁神道碑中丞名紳乾封令名駢霍邱令名耀荆南推</hi>
　　<hi>官名玘</hi>
宋氏本廣平望族代有冠冕中葉避地始來浚都通州<lb/>
<pb n="KR4d0021_WYG_062-16b"/>
府君事唐昭宗位至御史中丞坐法貶州司馬子孫蕃<lb/>
衍為東畿著姓乾封府君事後唐厯晉漢多為劇邑清<lb/>
尚素節鄉品亡二霍邱府君弱冠秀發通王霸之術是<lb/>
時諸侯據藩岳招豪英因感艱運濡足當世由是連應<lb/>
滄魏兖冀之辟周世宗用兵淮上鋪敦罙入府君自田<lb/>
里獻書行在陳滅呉之䇿世宗竒其材拜真令隨王師<lb/>
東下而安輯之淮人忘亡遭内憂去官宋受禪銓符追<lb/>
集調蔡州團練判官謝病不行俄而易簀年四十八先<lb/>
<pb n="KR4d0021_WYG_062-17a"/>
府君蚤孤事母賈夫人至謹諸兄以宦學逺或千里近<lb/>
或數年乃還惟府君朝夕瞻省以孝聞邑中里人邢敦<lb/>
盤桓遯世罕通謝問獨以府君為益者之友治春秋三<lb/>
家長左氏賈夫人之喪毁瘠如禮年四十親友勸以仕<lb/>
始游京師太宗端拱二年明經及第為寜州襄樂主簿<lb/>
時四方饟道數棘外臺鄭文寶檄府君行部中董索輸<lb/>
䕶如令而辦大見褒識代還調江州司理參軍慨然歎<lb/>
曰是不足為仁耶位無大小顧力行何如耳因精思于<lb/>
<pb n="KR4d0021_WYG_062-17b"/>
訊鞫爰書之間屬邑慰邢積捕疑盗數十人鍜錮周宻<lb/>
移之郡獄太守李朝以証左明具即俾論死府君疑有<lb/>
枉狀因㣲挺囚械物色以問之囚對不讐乃自白於朝<lb/>
朝弗察府君乃申牒大獄四十日所以防寃誣盡情實<lb/>
今旬甲未浹不敢如教朝大怒居數日鄰州獲真盗自<lb/>
首於官傳檄株送朝執書慙且駭曰掾其神乎州界有<lb/>
行商部輜重夜徑澤中將宿佛祠值姦人前殺羣僧廷<lb/>
内狼籍商人入寺蹀其血乃覺因輕騎逃去曉逢邏者<lb/>
<pb n="KR4d0021_WYG_062-18a"/>
見衣履有汙執以為賊傳攷數獄商遂自誣府君以為<lb/>
是輩操竒贏舉千百計胡怨而蹈死耶因屏左右訹<lb/>
以好語商恐懼辭卒不變府君猶卻其獄夜據案寐<lb/>
恍惚若有人乘馬至㕔事自稱鄭使者呼曰誤矣府君<lb/>
警寤遽召侍卒緩其繋盡取成牘焚之左右雜然謂<lb/>
不可遲明有姓鄭者詣官告其謀盡獲支黨商乃得<lb/>
免其慎諦精感如此前後閲郡将數人其間侍中文懿<lb/>
馮公尤所欽待殿省丞吕奉天峭刻臨州少所推許獨<lb/>
<pb n="KR4d0021_WYG_062-18b"/>
器府君仁隱材幹凡再加保述居官凡八年弗得代<lb/>
時故貳卿文定趙公以美俗使江表廉得其淹恤<lb/>
疾置言狀是冬集吏部復掾常州三考皆最掌獄<lb/>
凡十年所經讞者數千無一諈諉者毎有重辟必<lb/>
持案諗囚爾罪應死盡召家人使之相見飦鬻袵<lb/>
席時其早晏未始妄加搒掠湏其情究意訖然後<lb/>
行决囚皆叩顙感泣既誅又為人設一僧使誦經懴罪<lb/>
自是州人習聞之其後囚每伏法卒呼曰若物化有知<lb/>
<pb n="KR4d0021_WYG_062-19a"/>
當為宋府君作狗馬償厚徳九江毗陵二郡父老至今<lb/>
能言之俄為光州錄事參軍安州應山令江陵府從事<lb/>
府君謙謹修潔廉靜樂道薄于自奉裕于施物笥無兼<lb/>
衣案無累殽以巳不知人為疚不以人不知巳為恨沖<lb/>
猷隱量粹焉莫見其際恭于接士而不諂也力于事神<lb/>
而不祈也不援上以苟求不詭遇以取獲居六官更三<lb/>
十載結考十七訖無玷漏而間關棲遲終不獲遷力與<lb/>
命其相戾也雅性强記闇誦諸經及梁昭明文選以敎<lb/>
<pb n="KR4d0021_WYG_062-19b"/>
授諸子遇家人嗃嗃嚴厲雖盛暑必正冠束帶居常諷<lb/>
梵書日十數過以為常讀莊子内篇至金躍求為鏌邪<lb/>
輒以訂巳曰吾終不為不祥之請其埋照含厚蓋性之<lb/>
也天禧元年調都下疾終于僦廡實六月二十九日同<lb/>
母昆弟七人長曰瑋終安州雲夢令次曰琚曰璩曰現<lb/>
咸先歿弟曰昱舉進士早世曰位終國子愽士五合姓<lb/>
曰髙氏曰二王氏繼以鍾氏最後朱氏朱夫人後府君<lb/>
十三年而終三子長曰邡早夭仲曰郊季曰祁邡後王<lb/>
<pb n="KR4d0021_WYG_062-20a"/>
氏出也郊祁鍾出也府君之歸全也朱夫人留止南方<lb/>
獨郊侍疾及斬焉在疚力不克葬乃權窆京城之偏後<lb/>
八年郊與祁皆進士及第嗚呼小子以治命之重不敢<lb/>
殞滅天假殘息興于零丁孤苦之餘遭時樂育進服嘉<lb/>
會非府君之儲徳慿厚義方清白之所庇疇能及此然<lb/>
祿之弗逮哀亦罔極幸天子推孝治之化篤褒親之典<lb/>
乃以天聖五年郊祀詔書一追贈府君為太子中允封<lb/>
朱夫人為夀光縣太君明道東耕再贈屯田員外郎追<lb/>
<pb n="KR4d0021_WYG_062-20b"/>
封鍾夫人為潁川縣太君景祐二年圜丘禮成進加今<lb/>
贈今得吉卜于許州陽翟縣三封鄉之南原以景祐丙<lb/>
子孟冬之癸酉舉公之柩以鍾氏朱氏二夫人合祔焉<lb/>
恭惟先府君庸言成規庸行成矩凡有諸訓皆可為士<lb/>
林景法而光靈寖逺竹素靡傳摧慟追懷百不獲一謹<lb/>
捃摭崖畧以備誌墓之實謹狀<lb/>
　　叔父府君行狀<hi>案府君名位</hi>
府君少孤逮冠喜遊俠重然諾居鄉里以風義自重既<lb/>
<pb n="KR4d0021_WYG_062-21a"/>
而感曽髙以降皆用儒術進始慷慨從學通戴氏禮及<lb/>
周儀二書太宗端拱元年以經明釋褐補隴州隴安簿<lb/>
再調䖍州石城簿代還以結課尤異遷耀州觀察推官<lb/>
州與霍邱府君嫌名音恊固乞改擬不聴秩滿又調靜<lb/>
安軍節度推官時故尚書任中正以時望鎮左蜀幕籌<lb/>
郡政一以咨之府君敏給而才感知巳之遇罄露風力<lb/>
助成綏輯任公密啓其狀冬進改大理丞出宰大名府<lb/>
朝城縣以建封之慶就改太子右贊善夫夫仍賜五品<lb/>
<pb n="KR4d0021_WYG_062-21b"/>
服移宰河南之登封祀汾禮畢列進殿中丞俄而通判<lb/>
麟州又移鎮戎軍天禧初有司稽勞轉國子博士晩節<lb/>
連倅邊守皆西陲勁兵處邊土慘烈寒中肌骨髀肉銷<lb/>
盡壯趾成災及還臺不能拜伏輒取長牀卧里舎痌瘝<lb/>
寖劇遂臻大病以天禧二年某年月日啓手足于京師<lb/>
前夫人王氏後夫人孫氏封長安縣君皆前卒子一人<lb/>
曰郁以族父之䕃今為榮州録事參軍同祖兄六人曰<lb/>
瑋終安州雲夢令曰琚曰璩曰現皆文行孝友不及仕<lb/>
<pb n="KR4d0021_WYG_062-22a"/>
途曰珣終江陵府節度推官贈工部郎中曰昱舉進士<lb/>
竝先去世府君最幼謹接府君天資强濟于法令尤邃<lb/>
前後操吏治詳民慝文牘倥偬羣慮眩而不解府君一<lb/>
見皆唾掌立決情得姧露人人厭伏故所莅之政旬未<lb/>
浹而聲巳馳矣使軺郡將爭為薦寵忠愍冦公撫全魏<lb/>
聞朝城之政恨知君晩自本邑檄召權貳府事欲日見<lb/>
音采其為名卿所欽挹如此精心勁氣老而彌壯與江<lb/>
陵府君華顛從官比諸昆最夀而姿宇風韻纎微克肖<lb/>
<pb n="KR4d0021_WYG_062-22b"/>
雖近親昵友或不之辨逮末疾淹久聞江陵之訃因而<lb/>
易簣孔懷之痛可謂至焉自稱諱以來藁窆都外由羣<lb/>
從而上悉葬故塋及府君昭穆益卑容竁無所其孤郁<lb/>
與兄子郊等别啓新域于許州陽翟縣三封鄉之南原<lb/>
即以今嵗孟冬之癸酉奉江陵及府君之柩偶穴同兆<lb/>
且以終手足之愛從象數之吉也幽礎辭刻必咨宗匠<lb/>
是用直叙官代概舉遺烈不敢文致以備論次之實云<lb/>
謹狀<lb/>
<pb n="KR4d0021_WYG_062-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0021_WYG_062-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景文集巻六十二<lb/>
</p>
<p>
</p>
  </div></body>
</text>\m</TEI>
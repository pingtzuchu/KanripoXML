<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>拷栳山人詩集巻中</head>
    <p>
<pb n="KR4d0538_WYG_002-1a"/>
欽定四庫全書<lb/>
　拷栳山人詩集巻中　　　元　岑安卿　撰<lb/>
　　古詩<hi>七言</hi>
　　　題太真春睡圖<lb/>
東風吹香蕩晴晝長安宫苑花如繡海棠一夜折輕紅<lb/>
淑氣薫蒸困醇酎太真徙倚沈香亭宿酲未解春冥冥<lb/>
眉峰歛翠翳秋水侍兒夾擁花娉婷玉牀膩滑芙蓉展<lb/>
水沉烟梟金屏暖丹腮融潤珊瑚溫寳釵斜鬌烏雲綰<lb/>
<pb n="KR4d0538_WYG_002-1b"/>
上皇玉笛那敢吹地衣紅皺靴輕移傳令别殿罷歌舞<lb/>
流鸎不語游絲垂漁陽鼙鼓邊塵動臺閣無言卿士懵<lb/>
婦人一睡四海昬主暗臣諛總如夢翠華西狩九廟隳<lb/>
禍胎未剪三軍疑馬嵬之夢生死訣一時悔禍人心歸<lb/>
驪山舉燧供歡笑犬戎蹴踏周原草丹青誰究春睡圖<lb/>
後世不須箴大寳<lb/>
　　　樵隠詩為淛東僉事畢公賦<lb/>
山人隠跡樵空峒天王賜見明光宫執柯伐柯喻為學<lb/>
<pb n="KR4d0538_WYG_002-2a"/>
兹理講貫融心胷侁侁胄子國元氣有命剖析開昏蒙<lb/>
斧斤斵就棟梁器欂櫨椳楔紛相從賢能往往布清要<lb/>
利澤天下山人功功成又復視民俗綉衣玉斧蓬萊東<lb/>
翦除枳棘毓嘉木坐聽於越歌時雍㑹稽秦望嘗獨往<lb/>
此心猶羡樵徑風<lb/>
　　　次韓明善題推篷圖<lb/>
青松陰陰間修竹六月翛然破炎溽梅花一味只宜冬<lb/>
江上孤舟水邊屋筆端春信囘孤根鮫綃淺抺𤣥霜㾗<lb/>
<pb n="KR4d0538_WYG_002-2b"/>
江南煙雨正愁絶一枝喚醒羅浮魂無聲詩生有聲畫<lb/>
吟詠工夫見揮洒坡翁仙去二百春夢繞松風古亭下<lb/>
兹花清致誰堪當孤山題品淵源長推篷細認心淒涼<lb/>
鼻端彷彿聞天香<lb/>
　　　勉宋無逸向學<lb/>
蚌胎抉珠光陸離山石韞玊形瑰竒民生適秉俊秀姿<lb/>
如玊含潤珠生輝廣平世徳遠已微雲礽奮發思前徽<lb/>
輕獧不遂裘馬肥下帷恬淡虀鹽宜讀書待旦心孜孜<lb/>
<pb n="KR4d0538_WYG_002-3a"/>
穴壁睥睨晨光熹我憶視子齠齓時髧髮欝爾青齊眉<lb/>
椿庭期待余所知近師囑汝吾儒歸只今年纔二十幾<lb/>
瑰詞藻語超倫夷示予琬琰潤且滋蠅頭㸃漆光纍纍<lb/>
蘭苕芬馥翡翠飛鯨魚掉尾横天池秋風丹桂香紛霏<lb/>
明年期爾扳高枝而翁陰祐應扶持搏風九萬非難期<lb/>
但愁老眼将昬眵羽翼不覩連雲垂<lb/>
　　　墜馬漫成録示諸弟姪<lb/>
君不見杜少陵劍南宣謀老且窮瞿塘一蹶傷其躬又<lb/>
<pb n="KR4d0538_WYG_002-3b"/>
不見蕭齊司徒䘮名節墮水被誚訾超宗我慚人馬仆<lb/>
石梁翻身直下馮夷宫衣襦沾濕愧乗鯉鞍轡出沒如<lb/>
游龍康荘獨步信便適陟危履險由來凶從兹時買兩<lb/>
芒屫<hi>闕</hi>　　　　西東<lb/>
　　　和舒宏道<lb/>
轆轤汲井羞綆短海納江河不知滿大材小器量不同<lb/>
火鼠氷蠶自寒暖人能𢎞道斯為儒餘光端可昭昏愚<lb/>
君家信道非凡夫臨危嘗解捐其軀眼明見此渥洼汗<lb/>
<pb n="KR4d0538_WYG_002-4a"/>
血之名駒胡為尚滯禹門㸃額之龍魚譬猶卞和白壁<lb/>
隋侯珠未遇具眼寧同瓦礫迷榛墟君文璀璨新出之<lb/>
珊瑚君材粹美已琢之璠璵誰能與君對擲争梟盧但<lb/>
當再拜捋彼桓伊鬚裁詩再寄驚我心糢糊我惟裏手<lb/>
閣筆成欷歔武夫幸厠珩與琚定知鄙我生嗟吁杜洲<lb/>
水暖飛羣鳬管絃畫舫如平居慎勿同樂辜三餘五湖<lb/>
一舸今何如<lb/>
　　　題晴川圖<lb/>
<pb n="KR4d0538_WYG_002-4b"/>
清谿粼粼生淺花曉日倒射摇金沙翩然雙鷺下危石<lb/>
玉雪照影無纎瑕溪邊小景入圖畫青烟緑樹漁翁家<lb/>
漁翁歸來歌未終鷺丝忽起蘆花風囘眸遙望不可極<lb/>
但見白玉飛青空昔年夜宿瀟湘浦徹曉不眠聽急雨<lb/>
解衣曵杖立沙頭何似今朝得容與長安馬寒泥沒腹<lb/>
雪滿朝衣凍肩縮試令援筆題此圖長篇應賦歸來曲<lb/>
　　　和王子英醉後歌<lb/>
至人超六合造物期同遊飄飄無根蓬蕩蕩不繫舟江<lb/>
<pb n="KR4d0538_WYG_002-5a"/>
河罔知返日夕惟東流鳴鳩爾何為戸牖思綢繆人生<lb/>
底用愁如織朝看朱顔暮無色何如生死兩忘懷日月<lb/>
梭飛任交擲君不見秦皇入海求方瞳包括區宇摧羣<lb/>
雄沙邱輼輬鮑魚臭一世萬世今何功又不見班生投<lb/>
筆踰流沙封侯萬里威遠加玉門東望不可入上書祈<lb/>
請心咨嗟我生于人何所為即死於人何所悲烏鳶螻<lb/>
蟻何所苦珠襦玊柙何所輝不如生前賦詩飲酒放浪<lb/>
山水間死與造物黙黙還同歸<lb/>
<pb n="KR4d0538_WYG_002-5b"/>
　　　正月聞鴞有感<lb/>
惡人恒多善人少春來未省聽啼鳥惟有鴟梟最惱人<lb/>
聒聒五更鳴到曉䲭梟䲭梟爾何為萬人怪汝千人譏<lb/>
更有王孫金彈丸遶林逐爾将安歸<lb/>
　　　二月二日大雪寓州郭偶賦詩<lb/>
東風吹寒春漠漠海氛作瞑天昬昬空堦夜落雪一尺<lb/>
起看萬樹梨花雲詩翁撚鬚僵不死開牕强作饑猿蹲<lb/>
欲呵凍筆冩清思甕中餘瀝催頻温山僧積財冨畎畝<lb/>
<pb n="KR4d0538_WYG_002-6a"/>
驅馳後事何紛紛木魚停撾磬聲絶但聽衙皷趨公門<lb/>
何如孤舟釣魚叟一簔獨釣寒江濆<lb/>
　　　送鎦同知<lb/>
劉侯宦轍半天下臺閣府州無不可王良駟馬熟路車<lb/>
楊僕樓船順流柁政刑徳禮隨設施賢智愚頑成切磋<lb/>
朅來貳政臨吾州民習澆漓更偷惰我侯振舉綱目張<lb/>
治劇理繁惟𤨏𤨏每嗟田賦籍不明玉板青綾空疊垜<lb/>
大邦有命獨見推萬指不停吹夜火富民有田不忍欺<lb/>
<pb n="KR4d0538_WYG_002-6b"/>
貧士無田愈閑暇今年賦役稱均平吏不容奸民俗妥<lb/>
侯能施惠澤吾民民亦祝侯膺福嘏祝侯福嘏當何如<lb/>
正笏垂紳輔宗社<lb/>
　　　送陳元綱廵檢塟親畢還烏江<lb/>
東風吹醒遊人夢千里懷歸寸心痛烏江春至雨雪餘<lb/>
白鷺洲晴水消凍錦囊璀璨行色饒畫鷁凌風見飛動<lb/>
陸行更買竹肩輿夾道梅花逓相送春禽不解客心悲<lb/>
曉日高枝作嬌哢渉江還踏西陵道萬壑千岩春渺渺<lb/>
<pb n="KR4d0538_WYG_002-7a"/>
秘圖行認舊遊蹤客星分翠迎歸棹三山東望海茫茫<lb/>
雪浪翻空髻鬟小歸來夜宿故人家白髮青燈炯相照<lb/>
明朝匍匐走重峰淚洒松風石雲島啣哀捧骨閟幽宫<lb/>
馬鬛封高水縈繞行人齊咨風日悲白馬素車來故老<lb/>
送終事已旋有期叙舊杯盤慚草草裁詩聊復餞君行<lb/>
我亦何人遽揮掃西江宗𣲖師涪翁邵菴當代文章公<lb/>
持詩為我謁亟丈㸃化金鐵歸陶鎔緘謄遠示塗竄迹<lb/>
咀嚼端可醒昬蒙何妨更致明月片七椀兩腋生清風<lb/>
<pb n="KR4d0538_WYG_002-7b"/>
掃除人世酣醉夢凌雲竟入蓬莱宫西江訪舊期再㑹<lb/>
擷芳更煮康王淙<lb/>
　　　題黄中立樵雲巻<lb/>
三衢仙人石橋奕隅坐野樵心自適不知柯爛歲月深<lb/>
人世歸來已非昔越山客亦樵雲中碧山杳杳雲重重<lb/>
香爐捫蘿春滃欝若耶涉水秋冥濛斧聲丁丁響深谷<lb/>
猿猱鹿豕恒相從懷章太守歸故里讀書處士栖長松<lb/>
古人千載不可見二公出處誰将同君于此計豈長往<lb/>
<pb n="KR4d0538_WYG_002-8a"/>
草衣芒屩姑從容仙人倘遇不須久歸來歌我樵徑風<lb/>
　　　出門偶賦<lb/>
老驥伏櫪風蕭蕭饑鷹側目看青霄驪龍抱珠海底卧<lb/>
虎豹不噬羣狐嘷河邊老人倚墻坐六合茫茫彈丸大<lb/>
平生賸讀古人書倒篋青錢無一箇側聞朝廷遺逸徵<lb/>
集賢著作空盈庭紫薇堂上日午飯世祖山河如砥平<lb/>
　　　題慶元路太守雍吉刺氏傳家録巻<lb/>
六經輔世不可徹照耀今古如日月前聖後聖語合符<lb/>
<pb n="KR4d0538_WYG_002-8b"/>
厯厯盡為忠孝發埜堂太守來甬東下車徳澤春融融<lb/>
撫民餘暇出家乘累葉爵位猶尊崇先翁昔長玉堂署<lb/>
為徳端重心謙冲露香百拜己母疾讓爵同産情相鍾<lb/>
<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>庭褒錫表宅里雙楹玉篆懸穹窿大君有命治懷慶<lb/>
至今父老歌勲庸尊崇不縁戚里貴忠孝自與天人通<lb/>
中朝閣老更賛詠墨雲揮洒飛蛇龍雄文大筆續前代<lb/>
玉光下燭披長虹親親敬長在一已能使天下皆同風<lb/>
公承世澤将雨露盡洗海國塵埃蒙民風丕變氣甦息<lb/>
<pb n="KR4d0538_WYG_002-9a"/>
温言惻惻蘇疲癃老農家居五雲表引領東望思帡幪<lb/>
願言不日秉旄鉞七州均入甄陶中上為天子宣徳意<lb/>
下慰祖考於無窮詩人作歌頌不朽豐碑百尺看磨礲<lb/>
　　　題鄭學可餘樂齋<lb/>
爰居不識鐘鼓響孔翠赤霄羞飼養滎陽千載不羈人<lb/>
厥後雲礽亦清爽燭溪流水清可斟烏戎山高足瞻仰<lb/>
羡君築室山水間餘樂名齋信竒賞齋前花藥恒芬敷<lb/>
屋上喬松翠相向黄金未散書滿堂白酒要賔不須釀<lb/>
<pb n="KR4d0538_WYG_002-9b"/>
不縁獨冷固栖遲山水情深起遐想人言貧賤樂有餘<lb/>
問君此樂為何如貧而無樂豈我軰冨不好禮尤庸奴<lb/>
貧而有樂富好禮此是人間真丈夫<lb/>
　　　元日有感率成口號示季淵姪軰傚儲光羲體<lb/>
世家三山踰百年讀書作官還種田支分𣲖别五十竈<lb/>
昔日一家同屋眠邇來本大枝葉繁榮枯異體理則然<lb/>
自家有酒自家吃有餘儘可賔客延自家無錢自家守<lb/>
慎勿倣效生寃愆我今新正六十四髮白面黒心未死<lb/>
<pb n="KR4d0538_WYG_002-10a"/>
寡交頗覺鄉黨踈嫉惡何妨宗族忌此心但願子孫賢<lb/>
詩禮家聲勿令墜種田有飰蚕有衣讀書作友天下知<lb/>
紛紛衣錦食肉人馬上相逢知是誰<lb/>
　　　余觀近時詩人往往有以前代臺名為賦者輒<lb/>
　　　　用效顰以消餘暇<lb/>
周綱陵夷九鼎輕玉帛交錯朝蠻荆態度睥睨志未已<lb/>
積財壘土攙青㝠姬姜麗質鄭衛音臺中燕樂森如林<lb/>
汾沮逺畧肘腋變乾谿一散愁人心荒山饑走歸無所<lb/>
<pb n="KR4d0538_WYG_002-10b"/>
睡酣又失涓人股棘闈深閉䰟魄飛申亥負尸埋淺土<lb/>
章華臺上空子規啼殺游魂終不歸<lb/>
　　　　右章華臺<lb/>
吳王築土山為址俯視水雲三百里臺中歌舞萃華麗<lb/>
金碧㠝岏眩珠翠江花泛泛浮䲭<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>㑹稽思霸甘卑辭<lb/>
千金不買西子笑一舫竟逐陶朱歸丹砌草深麋鹿卧<lb/>
淒淒棘露沾人衣闔廬坵墓虎為衛至今鐘磬聞餘悲<lb/>
游人不悟國傾亡松間援筆題真孃<lb/>
<pb n="KR4d0538_WYG_002-11a"/>
　　　　右姑蘇臺<lb/>
巫峯十二青参差石形儼現仙娥姿蒼藤翠水怯凄冷<lb/>
精誠夜感襄王思仙衣縹緲仙裙濕雲影飄颻雨聲急<lb/>
陽臺朝暮不勝情高唐想像愁無極夢中竒遇事杳冥<lb/>
公子雕辭亦胸臆荒凉古廟屹江干臺空不見行雲跡<lb/>
游人悵望尚徘徊古碑寂寂荒莓苔<lb/>
　　　　右朝陽臺<lb/>
雕墻峻宇無不亡薊城築宫國乃昌屈身延士禮優异<lb/>
<pb n="KR4d0538_WYG_002-11b"/>
四方英俊如雲翔郭生馬喻真良策亟拜樂卿為上客<lb/>
兵行旬日入臨淄秦楚諸君咸辟易夙心已雪先王耻<lb/>
七十齊城祗餘二君王仙去主帥逃歎息後人非繼志<lb/>
巍臺悲慘朔風號不知騎刼何時招<lb/>
　　　　右黄金臺<lb/>
嬴秦北築城萬里芒碭無人識雲氣鴻門斗碎驪山焚<lb/>
漢楚殘民半為鬼重瞳失道身首分沛宫酒叙還鄉恩<lb/>
風雲飛動白日永歌聲激烈悲勲親四方備禦思虎士<lb/>
<pb n="KR4d0538_WYG_002-12a"/>
進取守成良不易長陵崇奉四百春歌臺遺築今荆杞<lb/>
壮哉一曲大風歌千古英雄盡懷愧<lb/>
　　　　右歌風臺<lb/>
彭城負險河為障南屹崇臺勢雄壮重瞳奮跡入秦回<lb/>
諸侯攬轡皆東向酒酣蹴馬升崔嵬鬉翻鬛振雲烟開<lb/>
倚鞭四顧示無敵指揮貔虎心雄哉黄金間行亞父去<lb/>
帳下茫然失謀主楚歌聲合潰重圍昔日名騅空故步<lb/>
千年積恨氣未消繞臺泗水撞飛濤<lb/>
<pb n="KR4d0538_WYG_002-12b"/>
　　　　右戱馬臺<lb/>
金莖擎露空崔嵬湖臺築恨心猶哀剖桐殯土事曖昧<lb/>
禍機元自長生來壽踰大耋世已稀趙國憸人心險巇<lb/>
盗兵誅佞兩非是屈氂督戰猶驚疑銜寃竟隕鳩泉里<lb/>
壺闗三老言非遲向無少卿䕶病已上林僵栁何縁起<lb/>
空餘老淚滴紋甃斑斑相間苔花紫<lb/>
　　　　右望思臺<lb/>
漢室分崩成鼎峙銅雀翬飛鄴宫起碧甃漾日覆紋鴛<lb/>
<pb n="KR4d0538_WYG_002-13a"/>
蕙帳凝香集餘妓我觀剏始既驕逸後裔焉知惕奢侈<lb/>
洛陽宫闕凌青霄公卿負土何焦勞玉音親責役夫緩<lb/>
瞬息身首横霜刀荒遊日恣典午肆西陵空掩欺孤智<lb/>
至今硯墨抱遺羞千古奸雄穢青史<lb/>
　　　　右銅雀臺<lb/>
萬里長江東入海千年高臺今尚在當時誰道鳯凰來<lb/>
覽徳何人足相待鳳聲悠悠梧葉空謫仙文采流長虹<lb/>
跨鯨一去不復返後人欲語羞雷同海上三山渺何許<lb/>
<pb n="KR4d0538_WYG_002-13b"/>
羣仙騎鳳隔風雨登臨空詠謫仙詩白鷺斜飛過秋浦<lb/>
　　　　右鳳凰臺<lb/>
　　　八月上旬出遊晚歸<lb/>
拷峯老人頭雪白竹扇如箕障炎赫徐行阡陌稻花間<lb/>
稚子歌呼手高拍西風吹我衣巾輕鷺絲飛起鸜鵒鳴<lb/>
西山一餉掛龍雨薄暮歸來新月明<lb/>
　　　予讀近時人詩有詠瀟湘八景者輒用效顰以<lb/>
　　　　消餘暇<lb/>
<pb n="KR4d0538_WYG_002-14a"/>
岳陽樓昏水雲黑夜揭氷輪破幽寂浮光萬頃躍寒金<lb/>
倒影一規沈素璧霜毫誰幻清絶姿毛髮増寒心辟易<lb/>
何時皷柂逐南遊散髮君山弄虛碧<lb/>
　　　　右洞庭秋月<lb/>
黒雲捲空暗衡岳二水爭流風力惡推窗不睹雪珠跳<lb/>
篷底惟聽鳴錯落江猿無聲老蛟吼鯨鯢出沒聞瀺灂<lb/>
素縑揮洒凛高堂座上覊人心戰愕<lb/>
　　　　右瀟湘夜雨<lb/>
<pb n="KR4d0538_WYG_002-14b"/>
駱駝水枯圓露觜橘洲霜清平似砥衡陽囘侣羽翮疲<lb/>
接翅連羣飛復止洞庭波濶菰米稀弋人夜榜機心微<lb/>
平明又為稻粱謀來看行跡空嗟咨<lb/>
　　　　右平沙落鴈<lb/>
暝雲破紅日色微輕舟冉冉灣寒磯濕罾懸水水猶綴<lb/>
囘光倒射明珠璣怯寒鷗鷺集沙觜側身皷翅疑忘機<lb/>
何當置我蓬屋底一聲欵乃中流歸<lb/>
　　　　右漁村落照<lb/>
<pb n="KR4d0538_WYG_002-15a"/>
雨餘山徑溪縈廻小橋野店相因開新烟覆屋色掩映<lb/>
薄日籠樹光熹微芋魁香軟紫薑脆旋沽美酒添尊罍<lb/>
不辭餘潤濕衣袂但惜屐齒傷莓苔<lb/>
　　　　右山市晴嵐<lb/>
洞庭波翻天咫尺風慘雲霾四無極水鳬寒死鴻鵠僵<lb/>
冷透漁簔眠不得馮<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>夜翦瑶臺花瓊英著水輕無跡<lb/>
試令冩入畫圖看衡岳諸峰失遥碧<lb/>
　　　　右江天暮雪<lb/>
<pb n="KR4d0538_WYG_002-15b"/>
長江萬里東入海南極蒼梧北踰濟龍驤萬斛駕洪濤<lb/>
去日酸辛歸日熹畫師夙昔諳行色鵝溪半幅留真跡<lb/>
入門嫵媚各有懷誰念山巔望夫石<lb/>
　　　　右遠浦歸帆<lb/>
紺宫崔嵬揷蒼冥暮陰凝紫蒙丹青華鯨吼徹日西墜<lb/>
片月漸漸升東溟老僧莫歸尚餘暇松間引鶴榰枯藤<lb/>
不知誰冩逼真景耳邊彷彿聞餘聲<lb/>
　　　　右烟寺晚鐘<lb/>
<pb n="KR4d0538_WYG_002-16a"/>
　　　題張彦明所藏剪紙惜花春起早圖<lb/>
流蘇帳巻春寒輕紗忩弄碧天微明軟紅嬌紫怯朝露<lb/>
美人推枕心為驚鬂雲未綰香奩開侍兒側立肩嬰孩<lb/>
黄鶯飛動花影亂停梳睥睨猶相猜誰将妙意寄工巧<lb/>
溪藤雪瑩金刀小丹青退舍松媒枯剪出天真數分杪<lb/>
筌熈傾軋空自誇惟競時人顔色好無聲有聲兩相副<lb/>
此景此詩均壓倒司空慣見了無言應是禪心被花惱<lb/>
　　　美人行<lb/>
<pb n="KR4d0538_WYG_002-16b"/>
錦雲窣地春風軟彩鸞影展烏雲綰綉茸慵理怯餘寒<lb/>
寳鳬烟斷花陰轉露晞香徑苔蘚肥鳳鞋濕翠行遲遲<lb/>
凴闌無語何所思黙㸔雙蝶花間飛<lb/>
　　　短歌行<lb/>
水濁不見石雲深欲無山利欲酷似之翳彼方寸間年<lb/>
來名利嗟已矣如雲過山石沈水底不似莊生形槁木<lb/>
心死灰又不如瞿曇氏面壁九年身不起物來自解鑒<lb/>
妍醜事至常思見非是始知至靜可觀動是非妍醜皆<lb/>
<pb n="KR4d0538_WYG_002-17a"/>
從彼靜中有樂我素諳字我静能斯不愧春花燦爛秋<lb/>
葉零歳月奔馳老将至静能静能可若何歸全湏究曽<lb/>
參㫖<lb/>
　　　悼凱南仲<lb/>
蟠龍老僧凱南仲平生信實無嫌猜袒肩不倚薝蔔樹<lb/>
結跏應坐蓮花臺我來問信黙無語紙旛漠漠飛塵埃<lb/>
不如徹此方解脱菩提明鏡何為哉<lb/>
　　　寄兹息菴乞水墨蒲桃<lb/>
<pb n="KR4d0538_WYG_002-17b"/>
息菴戯墨聞竒古碧蔓縈紆濕凉露聲名籍籍逼老温<lb/>
我未得觀如病瞽剡藤<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>雪持入山須憶同忩舊情素<lb/>
揮毫倘寄絶倫技當置雲林息遊處<lb/>
　　　元正二日喜雪走筆示諸姪<lb/>
天花夜逐東風來千山萬山白皚皚三陽獻瑞后土澤<lb/>
六出呈巧馮夷裁漫空冥冥栁絮起匝地漠漠梨花開<lb/>
玉龍羣飛銀海湧縞鶴萬舞瓊林摧廣寒羽衣離素闕<lb/>
姑射仙子升瑶臺蘇卿嚙氊心壮烈王恭披氅身毰毸<lb/>
<pb n="KR4d0538_WYG_002-18a"/>
山陰返棹迷處所東郭破履行徘徊懸弧鵝鳴誤擊柝<lb/>
㶚橋驢凍疑<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>枚山僧有時聞折竹野客無處尋真梅<lb/>
枯枝㸃綴生蓓蕾宿麥盖覆埋根荄氣凌市井貴白墮<lb/>
光粲城郭無黄埃翰林石鼎月團片太尉金帳羊羔醅<lb/>
重裀羣飲綉帷底一簔獨釣寒江隈誰憐高士僵欲死<lb/>
坐覺大地春先回歐公白戰不持鐵效顰自愧非其材<lb/>
寒忩一笑呵凍筆誰能為我貽瓊瑰<lb/>
東皇夜駕雲車來縞衣兩盖光皚皚平明散作萬花落<lb/>
<pb n="KR4d0538_WYG_002-18b"/>
幻出天巧非人裁初疑蜚㢘怒驅海倒捲萬疊銀山摧<lb/>
又疑中秋十五夜月色冷浸玻瓈臺恍如天女乘白鶴<lb/>
曼陀落手輕毰毸又如楊花傍簾幕垂垂欲下還徘徊<lb/>
鳥飛無影人跡滅瘦馬僵縮難加枚曉雲無路空有夢<lb/>
暗香不度終非梅色欺山礬玉屑蕋凍屈庭草黄金荄<lb/>
寒威透肌起圓粟冷艶奪目無纎埃呵氷濡我紫毫筆<lb/>
煖湯熱我眞珠醅梁園勝賞猶想像繽紛不辨隩與隈<lb/>
鄒枚司馬不可見妍辭秘思堪抽回謝公作賦千載後<lb/>
<pb n="KR4d0538_WYG_002-19a"/>
只今誰復攄竒材我言諸子毋自縮荆山俯拾皆玫瑰<lb/>
<hi>玫瑰一作瓊瑰</hi>
　　　送宇文别駕<lb/>
江風吹雲天漠漠去官欲行愁雨落沙頭已買一扁舟<lb/>
惟載舊書盈故槖東街西街蠟屐聲冠盖塡門行蹻蹻<lb/>
坐中猶有乞文人囊裏元無贈錢客我願行時天日晴<lb/>
先生此心江水清殷勤相餞一杯酒早聽玉堂鈴索鳴<lb/>
　　　防盗夜行<lb/>
<pb n="KR4d0538_WYG_002-19b"/>
翠蘿滴露絡緯鳴熠燿照影秋水清輕雲度白河漢明<lb/>
月挂半壁生東溟幽人不寐起夜行鉄撾攫地鏗有聲<lb/>
緑林豪客慎勿驚白晝大盗猶縱横<lb/>
　　　十一月初五日初度<lb/>
去年罈津作初度適與書雲節相遇清晨賔從賀新陽<lb/>
日午杯盤亦微具海亭宦客歸來遲薄莫北牕同笑語<lb/>
共誇長至偶生辰似䜟若人増壽數今年在家又初度<lb/>
破屋欺風海濤怒雖有綘蠟剪春紅亦有篆烟騰碧縷<lb/>
<pb n="KR4d0538_WYG_002-20a"/>
妻孥滿目意自真少長相趨禮如故東臯先生予故人<lb/>
寒忩教子甘清貧得錢沽酒還自醉書聲夜夜驚比鄰<lb/>
東平先生李元善酒後歌詩快清健可憐年少亦羞寒<lb/>
褐㡌蒙頭僅留面欲要二妙話綢繆羞殺氷庖酒殽鮮<lb/>
我雖有田未忍賣弟責兒嗔了無怨只慙天子不我知<lb/>
溝壑老填為可歎寄詩慎勿笑痴狂倚樓且㸔南飛鴈<lb/>
　　　再用韻柬李元善<lb/>
故鄆書生美無度飄泊江湖未羞遇貧如東埜詩愈佳<lb/>
<pb n="KR4d0538_WYG_002-20b"/>
歎息無車載家具莫言家具少於車喜有昌黎不平語<lb/>
清名後世期不刋冨貴浮雲何足數讀書惟闞温凊餘<lb/>
女哭男啼不須怒王章昔日臥牛衣靖節茅□亦藍縷<lb/>
即今蹭蹬毋自憐變化雲龍豈無故顔生四勿稱仁人<lb/>
負郭二頃猶言貧我田僅足了饘粥苦吟貽笑東西鄰<lb/>
行藏勿用人稱善景逼桑榆幸康健烏紗匼匝僅蒙頭<lb/>
霜鬢鬅鬆亦遮面青山白雲交契深金馬玉堂書問鮮<lb/>
無才無徳空老成下不尤人上無怨與君唱酬心自歡<lb/>
<pb n="KR4d0538_WYG_002-21a"/>
咏歌不足還嗟歎越中小友有來詩相要更賦衡陽鴈<lb/>
　　　寄謝曹峨王子隆<lb/>
海風撼屋屋欲摧洪濤噴雪高崔嵬此人戰慴心死灰<lb/>
客子逺來猶自哀故人見我顔為開暖湯濯足酒滿杯<lb/>
黄柑丹荔錯落堆飯抄雲子光皚皚江上人誰知老朽<lb/>
薄雲高誼今還有明朝風静渡江去蘭芬上下重囘首<lb/>
　　　題平林山詩卷<hi>已下皆延平作</hi>
鄭侯書法妙天下鐫石林生亦文雅延平碑刻不日成<lb/>
<pb n="KR4d0538_WYG_002-21b"/>
坐見東南紙増價我窮出遊羞局促打碑擬向京師鬻<lb/>
只恐天公不我憐一夜風雷轟薦福<lb/>
　　　送建寧鄒仲方赴廣州鼎安廵撿<lb/>
丹青揷空幻飛閣有客談天志寥廓毛錐未足了平生<lb/>
心溢七閩山水郭青衫白㡌提干将黄蕉丹荔畨禺行<lb/>
溪下歌呼溪女舞山鬼不嘯海若藏路經潮陽車緩驅<lb/>
昌黎有廟神靈居升堂酌酒須再拜為問鱷魚今有無<lb/>
　　　上分憲山東僉事<lb/>
<pb n="KR4d0538_WYG_002-22a"/>
五雲仙子來蓬瀛霜花肅肅風泠泠綉衣香拂瘴雲散<lb/>
老龍擎月波心明鸊鵜膏寒浸秋水寳匣生光斗生紫<lb/>
妖氛千里不敢飛狐兎遁形梟獍死九龍當軒翠鸞峙<lb/>
文筆又向天中起欲宣教化踵前賢瞻拜還看下車始<lb/>
泮宫洋洋騰頌聲飛章從祀升延平玉堂芸閣應賛成<lb/>
竚聞畣詔來天庭俗淳民厚期逭刑百世願主斯文盟<lb/>
　　　求葉仲輿冩墨竹扇面<lb/>
此君一日不可無子猷篤愛心歡愉延平官舍斬伐餘<lb/>
<pb n="KR4d0538_WYG_002-22b"/>
稽山倦客心煩紆先生抛官南海來胸中邱壑爭崔嵬<lb/>
筆端造化奮天巧籜龍一夜驚春雷素絹圑團剪秋月<lb/>
願染𤣥霜冩幽絶蕭然便覺風雨生頃刻清寒屏炎熱<lb/>
昔時與可稱絶倫息齋近世尤逼真我持此扇出門去<lb/>
要使襪材咸萃君<lb/>
　　　逢秋<lb/>
髙梧脱葉金井寒璧月夜挂朱闌干銀河萬里浸虛白<lb/>
凌風欲訪乘槎仙金壺箭水聲第一畫角梅花聽悽惻<lb/>
<pb n="KR4d0538_WYG_002-23a"/>
三山樓閣碧海凉老鶴不眠清露滴<lb/>
　　　贈畫龍陳亦所<lb/>
飛龍在天不可識葉公千載餘墨迹洞微復冩牝牡姿<lb/>
壁破㸃晴猶莫測老所三山海上僊貝闕珠宫慣遊厯<lb/>
歸家援筆冩飛騰變化風雲走胸臆但憂真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>不可知<lb/>
空使時人寳燕石我來幸逢四世孫筆勢翩翩尤逼真<lb/>
解衣半載梅山住持練扣戸人紛紛畫成不用書亦所<lb/>
便作所翁何所分出門罈津正秋水一笑雙龍忽飛起<lb/>
<pb n="KR4d0538_WYG_002-23b"/>
　　　謝李仲容見贈<lb/>
海風立水天空濛瘴雲晝掩蓬莱宫仙人跨鶴天姥東<lb/>
歸來樓閣昏無蹤九仙山高玉為户廣寒夜訪乘鸞女<lb/>
桂香滴露夢不成㸔徹霓裳羽衣舞宫袍舞錦花翩翩<lb/>
詩成毛骨生清寒飛章贈我歸剡川推篷月在梅花邊<lb/>
　　　觀魚亭書所見<lb/>
披雲仙子雙眉青一笑不語千娉婷臨風隔水忽何許<lb/>
曼卿空主芙蓉城山齋歸來日色暮四壁黄昏鬼相語<lb/>
<pb n="KR4d0538_WYG_002-24a"/>
城頭嗚嗚角聲曉青山一㸃黄金小<lb/>
　　　贈汪彦升<lb/>
金花鞍覆紅氍毹駑駘振鬛鳴長途龍駒喘汗滴血珠<lb/>
翹首伯樂羞鹽車十年揮金醉皇都白髮閩海猶馳驅<lb/>
臨汀春草梅花舒東風為我先吹噓<lb/>
　　　次李元善求墨韻<lb/>
君不見深源咄咄惟書空徒知怪事填心胸仲将佳製<lb/>
雖㸃漆空凾竟達非桓敵又不見紹宗工𨽻希前人畫<lb/>
<pb n="KR4d0538_WYG_002-24b"/>
腹意與虞公鄰楮陳泓頴擯不用書法遠迨無窮春顛<lb/>
張畫沙有竒悟藏鋒指意誰能嗔我今老矣心未融每<lb/>
愁落筆茫西東蠻牋十様無遠寄忩昏九敗塵埃封鳳<lb/>
樓不修紫毫凍舉手只解遮寒風前賢學書心手閒杯<lb/>
飲自樂何勞鍾李侯懿子金閨郎文章艶艶春葩香銀<lb/>
鈎鐵畫亦竒絶嗜好不羡紅樓粧詩成揮洒每相寄戈<lb/>
波㸃畫遒且剛𤣥香銷磨倐無跡袖手與我同凄凉知<lb/>
君尚方隃糜給使終有時我獨兩鬢蕭颯飛秋霜金鑾<lb/>
<pb n="KR4d0538_WYG_002-25a"/>
夜賜記恩寵玉堂晝步㸔翺翔㑹當倚馬揮九制笑傲<lb/>
何在張君房廷珪真製散絶今已五百祀我無佳惠君<lb/>
何償詩來急索肯違忤祗恐鄰燭無餘光墨堪作字字<lb/>
堪煑徒使我軰偪仄搜枯腸<lb/>
　<lb/>
　<lb/>
　<lb/>
　<lb/>
<pb n="KR4d0538_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栲栳山人詩集卷中<lb/>
</p>
<p>
</p>
  </div>
</body>
</text>
</TEI>
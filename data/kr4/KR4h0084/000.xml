<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古樂府</head>
    <p>
<pb n="KR4h0084_WYG_000-1a"/>
欽定四庫全書　　　　　集部八<lb/>
　古樂府　　　　　　　　總集類<lb/>
　　提要<lb/>
　　　　<hi>臣</hi>等謹案古樂府十巻元左克明編克明自<lb/>
　　　　稱豫章人其始末未詳自序題至正丙戌則<lb/>
　　　　順帝時也是書錄古樂府詞分為八類曰古<lb/>
　　　　歌謡曰鼓吹曲曰横吹曲曰相和曲曰清商<lb/>
　　　　曲曰舞曲曰琴曲曰襍曲自序謂冠以古歌<lb/>
<pb n="KR4h0084_WYG_000-1b"/>
　　　　謡詞者貴其發乎自然終以襍曲者著其漸<lb/>
　　　　流于新聲又謂風化日移繁音日滋懼乎此<lb/>
　　　　聲之不作也故不自量度推本三代而上下<lb/>
　　　　止陳隋截然獨以為宗雖獲罪世之君子無<lb/>
　　　　所逃焉云云當元之季楊維禎以工為樂府<lb/>
　　　　傾動一時其體務造恢竒無復舊格克明此<lb/>
　　　　論其為維楨而發乎考宋郭茂倩先有樂府<lb/>
　　　　詩集所錄止于唐末極為賅備克明此集似<lb/>
<pb n="KR4h0084_WYG_000-2a"/>
　　　　乎牀上之牀然考李孝光刻樂府詩集序稱<lb/>
　　　　其書歳久將弗傳至元六年濟南彭叔儀始<lb/>
　　　　得本校刻是郭書刋板之時僅在克明成書<lb/>
　　　　前六年其板又在濟南距江西頗逺則編此<lb/>
　　　　集時當必未見郭書非相蹈襲且郭書務窮<lb/>
　　　　其流故所收頗濫如薛道衡昔昔鹽凡二十<lb/>
　　　　句唐趙嘏每句賦詩一首此殆如春官程試<lb/>
　　　　摘句命題本無關於樂府乃列之薛詩之後<lb/>
<pb n="KR4h0084_WYG_000-2b"/>
　　　　未免不倫此集務溯其源故所重在于方題<lb/>
　　　　古詞而變體擬作則去取頗慎其用意亦逈<lb/>
　　　　不同也每類各有小序核其詞氣確為克明<lb/>
　　　　自作其題下夾註則多摭樂府詩集之文紫<lb/>
　　　　玉歌條下並明標樂府詩集字今考其臨髙<lb/>
　　　　臺條下引劉履風雅翼之説尚與克明相去<lb/>
　　　　不逺至紫騮馬條下引馮惟訥詩紀之説則<lb/>
　　　　嘉靖中書元人何自見之其由明人重刻臆<lb/>
<pb n="KR4h0084_WYG_000-3a"/>
　　　　為竄入明矣乂馮舒校玉臺新詠于焦仲卿<lb/>
　　　　妻詩守節情不移句下註曰按活本楊本此<lb/>
　　　　句下有賤妾留空房相見常日稀二句檢郭<lb/>
　　　　左二樂府並無之今考此本乃已有此二句<lb/>
　　　　知正文亦為重刻所改不止私增其解題矣<lb/>
　　　　然元刻今未之見無由互校刋除姑仍明刻<lb/>
　　　　錄之而附訂其謬如右乾隆四十六年正月<lb/>
　　　　恭校上<lb/>
<pb n="KR4h0084_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0084_WYG_000-4a"/>
古樂府原序<lb/>
漢武帝立樂府官采詩以四方之聲合八音之調用之<lb/>
甘泉圜丘此樂府之名所由始也厯世相承古樂廢缺<lb/>
雖修舉不常而日就泯沒博洽推究師授莫明於是凡<lb/>
其諸樂舞之有曲與夫歌辭可以被之管絃者通其前<lb/>
後俱謂之樂府上追三代下逮六朝作者迭興倣效繼<lb/>
出雖世降不同而時變可考紛紛沿襲古意略存或因<lb/>
意命題或學古敘事尚能原閨門袵席之遺而達於朝<lb/>
<pb n="KR4h0084_WYG_000-4b"/>
廷宗廟之上方三百篇之詩為近而下視後世詞章留<lb/>
連光景者有間矣克明竊伏山林有志兹事見聞淺鮮<lb/>
終不克成數年以來勉强就緒採摭前人之餘意探求<lb/>
作者之異同按名分類刪繁舉要唐人祖述尚多非敢<lb/>
棄置葢世傳者衆弗頼於斯是編也謂之古樂府故獨<lb/>
詳於古焉記曰凡樂樂其所自生愚之管見亦欲世之<lb/>
作者泝流窮原而不失其本㫖云耳其為卷也凡十而<lb/>
其為類也八冠以古歌謠辭者貴其發乎自然也終以<lb/>
<pb n="KR4h0084_WYG_000-5a"/>
雜曲者著其漸流於新聲也嗚呼樂府之流傳也尚矣<lb/>
風化日移繁音日滋愚懼乎此聲之不作也故不自量<lb/>
度輒為敘次推本三代而上下止陳隋截然獨以為宗<lb/>
雖獲罪世之君子無所逃焉至正丙戌良月豫章後學<lb/>
左克明序<lb/>
</p>
<p>
</p>
  </div>
</body>
</text>
</TEI>
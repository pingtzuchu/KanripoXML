<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香屑集卷十一</head> <lb/>
    <p>
<pb n="KR4f0047_WYG_011-1a"/>
欽定四庫全書<lb/>
　香屑集卷十一<lb/>
　　　　　　　　　　　　　中允黄之雋撰<lb/>
　　古意上<hi>五十四首</hi>
纔勝羅綺不勝春背插金釵笑向人蘄簟蜀琴相對好<lb/>
水沉山麝毎回新殷勤莫礙星槎路窈窕将期環佩身<lb/>
玳瑁筵中懷裏醉濕雲如夢雨如塵<lb/>
　纔勝<hi>花蕋夫人宫詞</hi>背插<hi>杜牧倡/樓戲贈</hi>蘄簟<hi>崔珏水/晶枕</hi>水沉<hi>王建宫詞</hi>殷<lb/>
<pb n="KR4f0047_WYG_011-1b"/>
　勤<hi>呉融汴上觀河水</hi>窈窕<hi>鮑溶李/夫人歌</hi>玳瑁<hi>李白/對酒</hi>濕雲<hi>崔魯華清宫</hi>
粉著蘭胸雪壓梅輕梳小髻號慵來羅衣隠約金泥畫<lb/>
珠帳玲瓏寳扇開如折芙蓉栽旱地先将芍藥戲妝臺<lb/>
花間自欲徘徊立己怕堂前阿母催<lb/>
　粉著<hi>韓偓席上有贈</hi>輕梳<hi>羅虬比/紅兒詩</hi>羅衣<hi>魏承班/菩薩蠻</hi>珠帳<hi>閻德隱薛王花</hi>
　<hi>燭行</hi>如折<hi>白居易/水蓮樹</hi>先将<hi>李賀許公/子鄭姬歌</hi>花間<hi>劉言史扶病春亭</hi>已怕<lb/>
　<hi>司空圖樂府</hi>
紅壁䦨珊懸珮璫小姑新著好衣裳暖風遲日濃於酒<lb/>
<pb n="KR4f0047_WYG_011-2a"/>
戲蝶遊蜂亂入房兩臉夭桃從鏡發滿身蘭麝撲人香<lb/>
侍兒扶起嬌無力笑倚東窓白玊牀<lb/>
　紅壁<hi>李賀李夫人歌</hi>小姑<hi>徐凝過/馬當</hi>暖風<hi>韓琮/春愁</hi>戲蝶<hi>岑參山房春事</hi>兩<lb/>
　臉<hi>崔珏有贈</hi>滿身<hi>顧夐荷/葉杯</hi>侍兒<hi>白居易/長恨歌</hi>笑倚<hi>李白口號吳王美人半醉</hi>
聲貎由來固絶倫博山爐煖玊樓春已愁紅臉能佯醉<lb/>
爭奈嬌波不顧人縱使有花兼有月等閒相見莫相親<lb/>
蕋珠宫裏神仙謫肯似成都夜失身<lb/>
　聲貎<hi>司空圖偶詩</hi>博山<hi>羅隠/咏香</hi>已愁<hi>盧綸宴席賦得/姚美人拍箏歌</hi>爭奈<hi>唐明</hi>
<pb n="KR4f0047_WYG_011-2b"/>
　<hi>皇題梅妃畫真</hi>縱使<hi>李商隱春/日寄懷</hi>等閒<hi>元稹憶/楊十二</hi>蕋珠<hi>徐夤賀清源太保王</hi>
　<hi>延郴</hi>肯似<hi>權德輿雜興</hi>
謝家諸婢笑扶行時引流鶯送好聲仙路迷人應有術<lb/>
春光於爾豈無情林花著雨燕脂落荇草牽風翠帶横<lb/>
外院池亭聞動鎖已教紅袖出門迎<lb/>
　謝家<hi>元稹醉醒</hi>時引<hi>釋齊已/幽齋</hi>仙路<hi>李涉贈長/安小主人</hi>春光<hi>釋貫休聞杜宇</hi>
　林花<hi>杜甫曲江值雨</hi>荇草<hi>花蕋夫/人宫詞</hi>外院<hi>韓偓春/盡日</hi>已教<hi>徐鉉寄鍾謨</hi>
麝烟紅蠟透鰕鬚梳洗樓前粉暗鋪休閉玊籠留鸑鷟<lb/>
<pb n="KR4f0047_WYG_011-3a"/>
愁将鐵網罥珊瑚春來秋去相思在月滿花香記得無<lb/>
此日與君除萬恨畫堂連遣侍兒呼<lb/>
　麝烟<hi>成彦雄夕</hi>梳洗<hi>元稹酬樂天/雪中見寄</hi>休閉<hi>許渾寄獻三山守劉公</hi>愁将<lb/>
　<hi>李商隱燕臺</hi>春來<hi>魚𤣥機/閨怨</hi>月滿<hi>羅隱寄/徐濟</hi>此日<hi>薛能/栁枝</hi>畫堂<hi>孫棨</hi>
　<hi>題妓王福娘牆</hi>
神女初離碧玊堦曾隨阿母漢宫齋月光似水衣裳濕<lb/>
寒色臨門笑語諧坐上不遺金帶枕春來新插翠雲釵<lb/>
輕綃裙露紅羅襪應願将身作錦鞋<lb/>
<pb n="KR4f0047_WYG_011-3b"/>
　神女<hi>盧肇戲贈</hi>曾隨<hi>劉言史贈/成錬師</hi>月光<hi>何元上所居寺院凉夜書情</hi>寒色<lb/>
　<hi>釋廣宣宿鄭尚書絪東亭望月</hi>坐上<hi>陸龜䝉/自遣詩</hi>春來<hi>王涯/宫詞</hi>輕綃<hi>歐陽詹汝川行</hi>
　應願<hi>段成式嘲飛卿</hi>
冠剪黄綃帔紫羅桃蹊栁陌好經過㣲香暗惹遊人步<lb/>
媚眼唯看宿燕窠如伴風流縈艷雪枉将心事託微波<lb/>
青衫乍見曾驚否年齒參差不校多<lb/>
　冠剪<hi>薛能吳姬</hi>桃蹊<hi>張籍/無題</hi>㣲香<hi>羅鄴/芳草</hi>媚眼<hi>張祜贈/内人</hi>如伴<hi>韋應</hi>
　<hi>物五絃行</hi>枉将<hi>陸龜䝉和襲/美重題後池</hi>青衫<hi>白居易和/張祕書</hi>年齒<hi>李商隱贈歌妓</hi>
<pb n="KR4f0047_WYG_011-4a"/>
曉日雕梁燕語頻紗帷畫暖墨花春敢将十指誇纎巧<lb/>
留著雙眉待畫人翠幌珠簾不獨映冰眸蓮臉見常新<lb/>
亦知自惜難判割為我鋪床作錦裀<lb/>
　曉日<hi>羅虬比紅兒詩</hi>紗帷<hi>李賀楊生/紫石硯歌</hi>敢将<hi>秦韜玉/貧女</hi>留著<hi>徐安期催</hi>
　<hi>妝</hi>翠幌<hi>駱賓王/帝京篇</hi>氷眸<hi>唐昭宗巫/山一段雲</hi>亦知<hi>王建/乞竹</hi>為我<hi>施肩吾春</hi>
　<hi>日餐霞閣</hi>
逐他女伴卸頭遲背接紅巾掬水時艷彩芳姿相㸃綴<lb/>
長鬟弱袂動參差春深欲取黄金粉花底休傾綠玊巵<lb/>
<pb n="KR4f0047_WYG_011-4b"/>
畫得自家梳洗様芙蓉如面栁如眉<lb/>
　逐他<hi>司空圖燈花</hi>背接<hi>趙光逺/咏手</hi>豔彩<hi>權德輿馬秀/才草書歌</hi>長鬟<hi>劉禹</hi>
　<hi>錫采菱行</hi>春深<hi>王涯/宫詞</hi>花底<hi>曹唐小/遊仙</hi>畫得<hi>花蕋夫/人宫詞</hi>芙蓉<hi>白居易長</hi>
　<hi>恨歌</hi>
翡翠簾前日影斜玉肌香膩透紅紗峽中尋覔長逢雨<lb/>
屋裏新妝不讓花眉歛湘烟袖廻雪臉横秋水髻盤鴉<lb/>
殷勤為囑纎纎手摘得蘼蕪又一扠<lb/>
　翡翠<hi>花蕋夫人宫詞</hi>玊肌<hi>韋荘傷/灼灼</hi>峽中<hi>李商隱重有/戲贈任秀才</hi>屋裏<hi>駱賓</hi>
<pb n="KR4f0047_WYG_011-5a"/>
　<hi>王疇昔篇</hi>眉斂<hi>温庭筠/夜宴謡</hi>臉横<hi>孟遲/蓮塘</hi>殷勤<hi>羅隱/咏□</hi>摘得<hi>韓偓咏手</hi>
金似衣裳玉似身丹青任寫不如真休憐栁葉雙眉翠<lb/>
自有閑花一面春麗質全勝秦氏女芳詞空怨路旁人<lb/>
知君也解相輕薄著地能鋪錦繡裀<lb/>
　金似<hi>韋荘天仙子</hi>丹青<hi>盧士衡/題牡丹</hi>休憐<hi>張祜愛/妾換馬</hi>自有<hi>羅虬比紅兒詩</hi>
　麗質<hi>權德輿薄命篇</hi>芳詞<hi>王碩和三/鄉女子詩</hi>知君<hi>李山甫/牡丹</hi>著地<hi>李冶薔薇</hi>
　<hi>花</hi>
斷續簫聲落翠㣲仙人樓上鳳凰飛縈窓素月垂文練<lb/>
<pb n="KR4f0047_WYG_011-5b"/>
隔水殘霞見畫衣閑倚屏風笑周昉好題春思贈江妃<lb/>
殷勤更把鳴琴撫玊軫朱絃瑟瑟徽<lb/>
　斷續<hi>陸龜蒙聞襲美有親迎之期因以寄賀</hi>仙人<hi>李邕奉和幸太平公主南荘應制</hi>縈<lb/>
　窓<hi>杜甫劉顥宅宴飲為醉歌</hi>隔水<hi>曹唐漢武帝/思李夫人</hi>閑倚<hi>元稹白衣裳</hi>好題<lb/>
　<hi>皮日休酬魯望見答魚箋之作</hi>殷勤<hi>黄滔酬翁文堯/員外南臺見寄</hi>玊軫<hi>白居易聽彈湘妃怨</hi>
傾國傾城勝莫愁逢花却欲替花羞鸞裾鳳帶行烟重<lb/>
錦幨銀珂觸雨遊圖把一春皆占斷大都為水也風流<lb/>
歸來困頓眠紅帳宿酒猶酣懶卸頭<lb/>
<pb n="KR4f0047_WYG_011-6a"/>
　傾國<hi>武元衡贈佳人</hi>逢花<hi>盧綸春日/登樓有懷</hi>鸞裾<hi>李賀洛/姝真珠</hi>錦幨<hi>于鵠長安</hi>
　<hi>遊</hi>圖把<hi>秦韜玊/牡丹</hi>大都<hi>李山甫/曲江</hi>歸來<hi>花蕋夫/人宫詞</hi>宿酒<hi>韓偓閨情</hi>
臉邊紅豔對花枝花性飄揚不自持閒凭玉欄思舊事<lb/>
緩遮檀口唱新詞誠知歡樂堪留戀早是疎頑耐别離<lb/>
忽地下堦裙帶解好香難掩蝶先知<lb/>
　臉邊<hi>歐陽烱西江月</hi>花性<hi>李白/怨情</hi>閒凭<hi>盧弼薄/命妾</hi>緩遮<hi>張祜觀楊瑗柘枝</hi>
　誠知<hi>白居易早春憶蘓州</hi>早是<hi>唐彦謙八月/十六夜月</hi>忽地<hi>王建/宫詞</hi>好香<hi>李中</hi>
　<hi>柴司徒宅牡丹</hi>
<pb n="KR4f0047_WYG_011-6b"/>
靚妝纔罷粉㾗新金繡羅衫軟著身杯裏紫茶香代酒<lb/>
樓前紅燭夜迎人映盤皎潔非資月行步欹危實怕春<lb/>
景狀入詩兼入畫巫山雲雨洛川神<lb/>
　靚妝<hi>王初春日咏梅花</hi>金繡<hi>張祜李/家柘枝</hi>杯裏<hi>錢起過張/成侍御宅</hi>樓前<hi>韓翃</hi>
　<hi>贈李翼</hi>映盤<hi>楊巨源和人與/人分惠賜冰</hi>行步<hi>杜甫江畔/獨步尋花</hi>景狀<hi>韓偓冬日</hi>
　巫山<hi>權德輿雜興</hi>
争引秦娥下鳳臺長眉畫了繡簾開杏花滿地堆香雪<lb/>
蓮朶含風動玉杯競挽春衫來比竝且将團扇共徘徊<lb/>
<pb n="KR4f0047_WYG_011-7a"/>
閨幃不得偷廻避横卧烏龍作妒媒<lb/>
　爭引<hi>黄滔催妝</hi>長眉<hi>李商隱/咏蝶</hi>杏花<hi>劉兼/春夜</hi>蓮朶<hi>皮日休宿報恩寺水閣</hi>
　競挽<hi>韓愈芍藥歌</hi>且將<hi>王昌齡長/信秋詞</hi>閨幃<hi>元稹上陽/白髪人</hi>横卧<hi>韓偓</hi>
　<hi>妒媒</hi>
廻簪轉黛喜猜防獨把花枝歸洞房明鏡懶開長在匣<lb/>
羅衣欲換更添香瑶姬學繡流蘓幔王母親縫紫錦囊<lb/>
歇著金梭思往夕露如輕雨月如霜<lb/>
　廻簪<hi>周繇和段成式</hi>獨把<hi>鮑君徽/惜花吟</hi>明鏡<hi>白居易贈/蘓錬師</hi>羅衣<hi>薛<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>宫詞</hi>
<pb n="KR4f0047_WYG_011-7b"/>
　瑶姬<hi>張碧林書記薔薇</hi>王母<hi>楊嗣復贈/毛仙翁</hi>歇著<hi>劉言史/七夕歌</hi>露如<hi>盧綸</hi>
　<hi>和太常王卿春夜對月</hi>
綠楊深巷馬頭斜簾額侵鈎繡辟邪窈窕玉堂褰翠幙<lb/>
参差步障列朝霞春風小榼三升酒蠻蠟同心四照花<lb/>
好是琵琶絃畔見月眉雲髻盡名家<lb/>
　緑楊<hi>杜牧閑題</hi>簾額<hi>秦韜玊/豪家</hi>窈窕<hi>張柬之柬/飛伯勞歌</hi>參差<hi>駱賓王疇昔篇</hi>
　春風<hi>白居易自題新昌居止</hi>蠻臘<hi>段成式不赴/光風亭夜宴</hi>好是<hi>趙光逺咏手</hi>月<lb/>
　眉<hi>羅虬比紅兒詩</hi>
<pb n="KR4f0047_WYG_011-8a"/>
為嫌風日下樓稀日射紗窓風撼扉侍女休梳宫様髻<lb/>
佳人猶舞越羅衣生憎燕子千般語化作鴛鴦一隻飛<lb/>
花影深沉遮不住暫時相向亦依依<lb/>
　為嫌<hi>張籍倡女詞</hi>日射<hi>李商隱/日射</hi>侍女<hi>于鵠送唐大/夫讓節歸山</hi>佳人<hi>許渾</hi>
　<hi>别表兄軍倅</hi>生憎<hi>駱賓王代女道士/王靈妃贈李榮</hi>化作<hi>元稹/所思</hi>花影<hi>殷堯藩聞</hi>
　<hi>筝歌</hi>暫時<hi>温庭筠渭上題</hi>
願隨仙女董雙成初著單衣肢體輕紅錦機頭抛皓腕<lb/>
砑羅裙上放嬌聲夭桃穠李遥相匹紫蝶黄蜂俱有情<lb/>
<pb n="KR4f0047_WYG_011-8b"/>
入夜更宜明月滿晩簾疎處見分明<lb/>
　願隨<hi>項斯送宫人入道</hi>初著<hi>白居易贈駕/部吳郎中</hi>紅錦<hi>韓琮題商山店</hi>砑羅<lb/>
　<hi>崔懷寳憶江南</hi>夭桃<hi>張說安樂郡/主花燭行</hi>紫蝶<hi>李商隱二/月二日</hi>入夜<hi>釋法振張</hi>
　<hi>舍人南溪别業</hi>晩簾<hi>孫光憲浣溪紗</hi>
遥看美女院門開行即裙裾拂落梅玉佩金鈿隨步逺<lb/>
霧綃雲縠稱身裁縱令奔月成仙去安得好風吹汝來<lb/>
今日分明花裏見狂心醉眼共徘徊<lb/>
　遥看<hi>王建霓裳詞</hi>行即<hi>孟浩然/春情</hi>玉佩<hi>長孫無/忌新曲</hi>霧綃<hi>羅虬比紅兒詩</hi>
<pb n="KR4f0047_WYG_011-9a"/>
　縱令<hi>包何宿道士觀有述</hi>安得<hi>李商隱留/贈畏之</hi>今日<hi>李羣玊/贈妓人</hi>狂心<hi>方干</hi>
　<hi>咏花</hi>
賺得佳人出繡幃畫羅輕髩兩霏㣲荆王枕上原無夢<lb/>
阿母宫中見亦稀好傍翠樓装月色新裁白紵作春衣<lb/>
水精簾動㣲風起玉鳳雕釵裊欲飛<lb/>
　賺得<hi>元凛中秋夜不見月</hi>畫羅<hi>温庭筠和/友人悼亡</hi>荆王<hi>李商隱代元城吳令暗為答</hi>
　阿母<hi>張籍聞唐昌觀玉蕋近有仙過</hi>好傍<hi>羅鄴/蘆花</hi>新裁<hi>雍陶公/子行</hi>水精<hi>髙駢</hi>
　<hi>山亭夏日</hi>玊鳳<hi>蕋蕋夫人宫詞</hi>
<pb n="KR4f0047_WYG_011-9b"/>
嬋娟二八正嬌羞每到花前免獨遊所慕靈妃嫓簫史<lb/>
傳聞織女對牽牛罽裀飾地承琱履珠箔當風挂玊鈎<lb/>
盡日後㕔無一事水精簾下看梳頭<lb/>
　嬋娟<hi>權德輿玉臺體</hi>每到<hi>張籍書懷/寄王秘書</hi>所慕<hi>韓愈誰/氏子</hi>傳聞<hi>駱賓王艷</hi>
　<hi>情代郭氏答盧照隣</hi>罽裀<hi>張說安樂郡/主花燭行</hi>珠箔<hi>項斯夢/逰仙</hi>盡日<hi>白居易祕</hi>
　<hi>省後㕔</hi>水精<hi>元稹離思</hi>
小樓髙閣謝娘家户映屏風故故斜銀燭有光妨宿燕<lb/>
碧池新漲浴嬌鵶寸心恰似丁香結隔座剛抛豆䓻花<lb/>
<pb n="KR4f0047_WYG_011-10a"/>
簫管曲長吹未盡籠開鸚鵡報煎茶<lb/>
　小樓<hi>韋荘浣溪紗</hi>户映<hi>徐鉉/夢逰</hi>銀燭<hi>温庭筠池/塘七夕</hi>碧池<hi>杜牧街西長句</hi>
　寸心<hi>尹鶚撥棹子</hi>隔座<hi>馮衮戲/酒妓</hi>簫管<hi>盧綸曲/江春望</hi>籠開<hi>張蠙夏日題老</hi>
　<hi>将林亭</hi>
桐花暗淡栁惺惚步步猶疑是夢中細路獨來當此夕<lb/>
小樓昨夜又東風烟分頂上三層緑蠟想歌時一燼紅<lb/>
年紀未多猶怯在背人撩髩道匆匆<lb/>
　桐花<hi>元稹送孫勝</hi>步步<hi>令狐楚遊/義興寺</hi>細路<hi>李商隱/野菊</hi>小樓<hi>李後主虞</hi>
<pb n="KR4f0047_WYG_011-10b"/>
　<hi>美人</hi>烟分<hi>崔珏/有贈</hi>蠟想<hi>羅隠寄進/士盧休</hi>年紀<hi>方干贈/美人</hi>背人<hi>韓偓李波</hi>
　<hi>小妺歌</hi>
鳳膏還向月中焚撩亂芳情最是君指面試香添麝炷<lb/>
睡容無力卸羅裙丹楹碧砌真珠網翠幙蘭堂蘓合熏<lb/>
任有風流兼藴藉紡花紗袴薄於雲<lb/>
　鳳膏<hi>吳融和皮博士</hi>撩亂<hi>元稹早春/尋李校書</hi>指面<hi>趙光逺/咏手</hi>睡容<hi>毛熙震浣</hi>
　<hi>溪紗</hi>丹楹<hi>竇庠金/山行</hi>翠幙<hi>張說安樂郡/主花燭行</hi>任有<hi>劉崇魯席上吟</hi>紡花<lb/>
　<hi>白居易寄生衣與㣲之</hi>
<pb n="KR4f0047_WYG_011-11a"/>
桂樓椒閣木蘭堂翠帳雲屛白玊牀窈宨佳人褰繡幙<lb/>
娉婷仙子曵霓裳合蟬巧間雙盤帶金縷濃熏百和香<lb/>
不熱不寒三五夕更教明月照流黄<lb/>
　桂樓<hi>王琚美女篇</hi>翠帳<hi>盧仝小/婦吟</hi>窈窕<hi>邵楚萇題馬侍中燧木香亭</hi>娉婷<lb/>
　<hi>崔澹贈王福娘</hi>合蟬<hi>秦韜玊/織錦婦</hi>金縷<hi>羅虬比/紅兒詩</hi>不熱<hi>裴夷直同樂天中秋夜洛</hi>
　<hi>河玩月</hi>更教<hi>沈佺期古意</hi>
珍珠簾外淨無塵玳瑁筵前整頓頻日煖烟花曾撲地<lb/>
風吹艷色欲燒春博山夜宿沉香火玊簟宵迎翠羽人<lb/>
<pb n="KR4f0047_WYG_011-11b"/>
桃葉桃根雙姊妺臉檀眉黛一時新<lb/>
　珍珠<hi>和凝宫詞</hi>玳瑁<hi>劉章咏/蒲鞋</hi>日暖<hi>陸龜䝉和襲/美登初陽樓</hi>風吹<hi>方干朱秀</hi>
　<hi>才庭際薔薇</hi>博山<hi>花蕋夫/人宫詞</hi>玉簟<hi>韓翃送蓚縣/劉主簿楚</hi>桃葉<hi>李商隱燕臺</hi>
　臉檀<hi>羅虬比紅兒詩</hi>
曽如劉阮訪仙蹤别有深情一萬重蜀紙麝媒添筆媚<lb/>
錦帷鴛被宿香濃好将花下承金粉每坐臺前見玉容<lb/>
春色惱人遮不得繡羅紅嫩袜酥胸<lb/>
　曽如<hi>顧夐甘州子</hi>别有<hi>白居易/夜箏</hi>蜀紙<hi>韓偓/横塘</hi>錦帷<hi>張泌浣溪紗</hi>好<lb/>
<pb n="KR4f0047_WYG_011-12a"/>
　将<hi>陸龜䝉襲美以魚箋見寄</hi>毎坐<hi>施肩吾佳/人覽鏡</hi>春色<hi>羅隱春/日曲江</hi>繡羅<hi>毛熙</hi>
　<hi>震浣溪紗</hi>
紅映樓臺緑遶城一年今日最分明花鬚栁眼各無頼<lb/>
落絮遊絲亦有情蘓小風姿迷下蔡田郎才貌出咸京<lb/>
相逢不用相囬避相共凭欄看月生<lb/>
　紅映<hi>孟遲廣陵城</hi>一年<hi>戎昱中秋夜登/樓望月寄人</hi>花鬚<hi>李商隱二月二日</hi>落<lb/>
　絮<hi>杜甫白絲行</hi>蘓小<hi>温庭筠春莫宴/罷寄宋夀先輩</hi>田郎<hi>李乂餞/唐永昌</hi>相逢<hi>李涉</hi>
　<hi>贈盗</hi>相共<hi>馮延己抛毬樂</hi>
<pb n="KR4f0047_WYG_011-12b"/>
春望逍遥出畫堂百花狼籍栁披猖閨中莫覩新妝婦<lb/>
馬上誰家薄媚郎紅日已髙三丈透暖風吹過一團香<lb/>
林間戲蝶簾間燕不信年華有斷腸<lb/>
　春望<hi>張説奉和聖製春日出苑應制</hi>百花<hi>唐彦謙春深獨/行馬上有作</hi>閨中<hi>韋荘白牡</hi>
　<hi>丹</hi>馬上<hi>杜甫少/年行</hi>紅日<hi>李後主/浣溪紗</hi>暖風<hi>花蕋夫/人宫詞</hi>林間<hi>馮延己采</hi>
　<hi>桑子</hi>不信<hi>李商隱栁</hi>
雲壓桃花月滿空春光懶困倚㣲風重衾幽夢他年斷<lb/>
清宴金樽一夕同墮珥尚存芳樹下凝輝更向畫堂中<lb/>
<pb n="KR4f0047_WYG_011-13a"/>
紅羅袖裏分明見十指纎纎玊笋紅<lb/>
　雲壓<hi>許渾宿咸宜觀</hi>春光<hi>杜甫江畔/獨步尋花</hi>重衾<hi>李商隱銀/河吹笙</hi>清宴<hi>李紳</hi>
　<hi>憶被牛相留醉州中</hi>墮珥<hi>李羣玊和吳/中丞悼笙妓</hi>凝輝<hi>楊巨源和人與人分惠賜冰</hi>紅<lb/>
　羅<hi>李白白胡桃</hi>十指<hi>張祜聽箏</hi>
八字宫眉捧額黄兩重危髩儘釵長深闈鎻閉猶疑惑<lb/>
絶代容華無比方似月舊臨紅粉面避風新出玊盆湯<lb/>
正當晩檻初開處蝶醉蜂癡一簇香<lb/>
　八字<hi>李商隱蝶</hi>兩重<hi>段成式戲/髙侍御</hi>深闈<hi>杜牧/宫詞</hi>絶代<hi>王琚美女篇</hi>似<lb/>
<pb n="KR4f0047_WYG_011-13b"/>
　月<hi>項斯古扇</hi>避風<hi>王建/宫詞</hi>正當<hi>劉兼玉/燭花</hi>蝶醉<hi>釋貫休落花</hi>
西施漫道浣春紗幾個春舟在若耶滿面風流雖是玉<lb/>
一生惆悵為拚花鴛鴦疊翠眠晴靄蛺蝶迎人傍彩霞<lb/>
惹袖尚餘香半日袖中拈出鬰金芽<lb/>
　西施<hi>萬楚五日觀妓</hi>幾個<hi>王翰春/日歸思</hi>滿面<hi>杜牧宣/州留贈</hi>一生<hi>韋荘出關</hi>鴛<lb/>
　鴦<hi>李咸用富貴曲</hi>蛺蝶<hi>劉兼再看光/福寺牡丹</hi>惹袖<hi>崔魯/岸梅</hi>袖中<hi>王建宫詞</hi>
小頭鞋履窄衣裳寒鬢斜釵玊燕光鏡裏祗應諳素貌<lb/>
帳中長是炷衙香醉凭青瑣窺韓夀偷折紅桃寄阮郎<lb/>
<pb n="KR4f0047_WYG_011-14a"/>
因把剪刀嫌道冷等閒裁破錦鴛鴦<lb/>
　小頭<hi>白居易上陽白髪人</hi>寒鬢<hi>李賀洛/姝真珠</hi>鏡裏<hi>李山甫/貧女</hi>帳中<hi>王建宫詞</hi>
　醉凭<hi>趙光逺題妓萊兒壁</hi>偷折<hi>曹唐小/遊仙詩</hi>因把<hi>秦韜玊/咏手</hi>等閒<hi>施肩吾少</hi>
　<hi>女詞</hi>
煖屋繡簾紅地爐外頭得似此間無緑窓磨徧青銅鏡<lb/>
綺綴長懸明月珠輕斂翠蛾呈皓齒别添龍腦裛羅襦<lb/>
錦堆花宻藏春睡不許鴉鬟轉轆轤<lb/>
　煖屋<hi>岑參玉門關葢将軍歌</hi>外頭<hi>王建/宫詞</hi>緑窓<hi>韓愈芍/藥歌</hi>綺綴<hi>韋元旦奉</hi>
<pb n="KR4f0047_WYG_011-14b"/>
　<hi>和幸安樂公主山荘應制</hi>輕斂<hi>魏承班/玉樓春</hi>别添<hi>薛能/吳姬</hi>錦堆<hi>李賀静女春曙曲</hi>
　不許<hi>成彦雄夕</hi>
流出桃花片片新暖雲如粉草如裀也知京洛多佳麗<lb/>
再到天台訪玉真幾日嬌魂尋不得一溪春色屬何人<lb/>
蜜蜂蝴蝶生情性貪作馨香忘却身<lb/>
　流出<hi>胡曽武陵溪</hi>暖雲<hi>杜牧殘春/獨來南亭</hi>也知<hi>駱賓王艷/情代郭氏</hi>再到<hi>曹唐</hi>
　<hi>劉阮再到天台不復見仙子</hi>幾日<hi>李商隱/燕臺春</hi>一溪<hi>李中憶/溪居</hi>蜜蜂<hi>杜甫風雨</hi>
　<hi>看舟前落花戲為新句</hi>貪作<hi>羅隱咏香</hi>
<pb n="KR4f0047_WYG_011-15a"/>
不及金蓮步步來有心還得傍瑶臺綺窓夜閉玊堂靜<lb/>
紅粉春妝寳鏡催為報眼波須穏當莫将芳意更遲廻<lb/>
海棠花下鞦韆畔第二房門手自開<lb/>
　不及<hi>李商隱南朝</hi>有心<hi>趙象贈/非烟</hi>綺窓<hi>韓翃漢/宫曲</hi>紅粉<hi>孟浩然春情</hi>
　為報<hi>杜牧宣州留贈</hi>莫将<hi>黄滔/催妝</hi>海棠<hi>韓偓李波/小妺歌</hi>第二<hi>白居易重過袐</hi>
　<hi>書舊房</hi>
别夢依依到謝家栁塘烟起日西斜也知暮雨生巫峽<lb/>
須逐浮雲背若耶百草香心初罥蝶一羣嬌鳥共啼花<lb/>
<pb n="KR4f0047_WYG_011-15b"/>
微風簾幙清明近拜掃歸來走鈿車<lb/>
　别夢<hi>張泌寄人</hi>栁塘<hi>鮑溶/隋宫</hi>也知<hi>袁皓寄岳/陽嚴使君</hi>須逐<hi>譚用之别江上一二</hi>
　<hi>友生</hi>百草<hi>鄭愔奉和春/日幸望春宫</hi>一羣<hi>盧照憐長/安古意</hi>微風<hi>馮延己采桑子</hi>拜<lb/>
　掃<hi>韋荘鄜州遇寒食城外醉吟</hi>
蟬翼輕綃傅體紅窺窓映竹見玲瓏自憐京兆雙眉嫵<lb/>
且共劉郎一笑同連臂影隨秋色裏倚樓人在月明中<lb/>
夜長似嵗歡宜盡却恐重來路不通<lb/>
　蟬翼<hi>杜牧宫詞</hi>窺窓<hi>韓愈題百/葉桃花</hi>自憐<hi>張説贈崔二安平公樂世詞</hi>且共<lb/>
<pb n="KR4f0047_WYG_011-16a"/>
　<hi>温庭筠友生桃花發因題</hi>連臂<hi>吳融/憶猿</hi>倚樓<hi>趙嘏寄潯/陽趙校書</hi>夜長<hi>白居易夜宴惜</hi>
　<hi>别</hi>却恐<hi>曹唐題武陵洞</hi>
霏霏霧雨杏花天解語花枝在眼前雙帶繡窠盤錦薦<lb/>
滿筵紅蠟照香鈿将同玊蝶侵肌冷但得鴛衾枕臂眠<lb/>
為逐朝雲來此地始知地上有神仙<lb/>
　霏霏<hi>温庭筠陽春曲</hi>解語<hi>李涉遇湖州/妓宋態宜</hi>雙帶<hi>鹿䖍扆/思越人</hi>滿筵<hi>韋荘</hi>
　<hi>戲贈集賢盧學士</hi>将同<hi>劉兼宣賜錦袍/席上贈諸郡客</hi>但得<hi>韓偓厭/花落</hi>為逐<hi>羅隱</hi>
　<hi>姥山</hi>始知<hi>白居易曉上天津橋閑望偶逢盧郎中張員外攜酒同傾</hi>
<pb n="KR4f0047_WYG_011-16b"/>
管絃長奏綺羅家倚檻嬌羞醉眼斜莫訝韓慿為蛺蝶<lb/>
便隨王母上烟霞登樓夜坐三更月囬首春風一面花<lb/>
應是天教相煖熱退紅香汗濕輕紗<lb/>
　管絃<hi>薛逢長安春日</hi>倚檻<hi>劉兼再看光/福寺牡丹</hi>莫訝<hi>李商隱/青陵臺</hi>便隨<hi>劉禹</hi>
　<hi>錫和樂天柘枝</hi>登樓<hi>章碣寄/友人</hi>囘首<hi>胡曽/息城</hi>應是<hi>白居易答夢得秋庭獨坐見贈</hi>
　退紅<hi>薛能吳姬</hi>
簷邊嫩栁學身輕樓外春晴百鳥鳴浪喜遊蜂飛撲撲<lb/>
漫廻嬌眼笑盈盈微風暗度香囊轉明月看從玉手生<lb/>
<pb n="KR4f0047_WYG_011-17a"/>
見説自能裁帕腹一雙鸂鶒繡初成<lb/>
　簷邊<hi>文德皇后春遊曲</hi>樓外<hi>白居易和栁公/權登齊雲樓</hi>浪喜<hi>女裒聯句</hi>漫廻<lb/>
　<hi>張泌浣溪紗</hi>㣲風<hi>元稹友/封體</hi>明月<hi>張祜賦得福/州白竹扇子</hi>見説<hi>段成式嘲飛卿</hi>
　一雙<hi>劉兼蓮塘霽望</hi>
却廻嬌步入香閨㣲笑時時出瓠犀兩葉翠蛾春乍展<lb/>
五雲仙佩曉相攜欲熏羅薦嫌龍腦輕打銀箏墜燕泥<lb/>
心似百花開未得流鶯千萬莫長啼<lb/>
　却廻<hi>李珣虞美人</hi>㣲笑<hi>權德輿/雜興</hi>兩葉<hi>周曇咏/史哀公</hi>五雲<hi>譚用之春日期</hi>
<pb n="KR4f0047_WYG_011-17b"/>
　<hi>巢湖舊事</hi>欲熏<hi>段成式戲/高侍御</hi>輕打<hi>孫光憲/浣溪紗</hi>心似<hi>曹松南海旅次</hi>流鶯<lb/>
　<hi>吳融和人有感</hi>
未解知羞最愛狂巧勻輕黛約殘妝銜杯㣲動櫻桃顆<lb/>
飛盞遥聞荳蔲香畫扇紅絃相掩映玊鈎銀燭共熒煌<lb/>
酡顔一笑夭桃綻且放春心入醉鄉<lb/>
　未解<hi>元稹酬哥舒大少府</hi>巧勻<hi>施肩吾妓/人殘妝詞</hi>銜杯<hi>趙鸞鸞/檀口</hi>飛盞<hi>韓偓</hi>
　<hi>褭娜</hi>畫扇<hi>陸龜蒙/寄逺</hi>玊鈎<hi>羅隱/咏簾</hi>酡顔<hi>白居易舒/員外辱書</hi>且放<hi>劉兼春宴</hi>
　<hi>河亭</hi>
<pb n="KR4f0047_WYG_011-18a"/>
西施宜笑復宜顰幾許悲歡併在身向日似矜傾國貎<lb/>
踏花同惜少年春無端織得愁成叚莫厭傷多酒入唇<lb/>
婭姹含情嬌不語後堂羅帳一相親<lb/>
　西施<hi>李白玉壺吟</hi>幾許<hi>劉長卿戲題/贈二小男</hi>向日<hi>韋荘使院黄葵花</hi>踏花<lb/>
　<hi>白居易與盧四周諒華陽觀同居</hi>無端<hi>陸龜䝉溪/思雨中</hi>莫厭<hi>杜甫/曲江</hi>婭姹<hi>和凝</hi>
　<hi>江城子</hi>後堂<hi>畢曜古意</hi>
玊堂西畔響丁東心有靈犀一㸃通紅袖青蛾留永夕<lb/>
羅帷繡被臥春風海樓翡翠閒相逐巫峽烟花自不同<lb/>
<pb n="KR4f0047_WYG_011-18b"/>
喧夢却嫌鶯語老日髙猶睡緑窓中<lb/>
　玊堂<hi>韓偓雨後月中玊堂閒坐</hi>心有<hi>李商隠/無題</hi>紅袖<hi>李翺奉酬劉言史宴光風亭</hi>
　羅帷<hi>李白春怨</hi>海樓<hi>元稹初除淅東妻/有阻色因以曉之</hi>巫峽<hi>李逺長安即事寄友人</hi>
　喧夢<hi>李中暮春有感</hi>日髙<hi>白居易妻初授邑號告身</hi>
繡户珠簾相映深雲鬟閑墜鳳犀簮窓前時節羞虛擲<lb/>
月下芬芳伴醉吟二寸横波廻慢水五銖香帔結同心<lb/>
芙蓉綺帳還開掩小玊上牀鋪夜衾<lb/>
　繡户<hi>段成式折楊栁</hi>雲鬟<hi>和凝/宫詞</hi>窓前<hi>女裒/聯句</hi>月下<hi>劉兼海棠花</hi>二寸<lb/>
<pb n="KR4f0047_WYG_011-19a"/>
　<hi>李羣玊醉後贈馮姬</hi>五銖<hi>李涉寄荆/娘寫真</hi>芙蓉<hi>長孫無/忌新曲</hi>小玊<hi>元稹暮秋</hi>
誰家紅袖倚髙樓春入眉心兩㸃愁子細尋思底模様<lb/>
何曾得見此風流吳姬舞雪非真艷秦女窺人不解羞<lb/>
花對玊鈎簾外發指揮婢子挂簾鈎<lb/>
　誰家<hi>杜牧南陵道中</hi>春入<hi>白居易/春詞</hi>子細<hi>杜荀鶴長安/道中有作</hi>何曽<hi>王昌</hi>
　<hi>齡九日登髙</hi>吳姬<hi>釋齊已和/李書記</hi>秦女<hi>于鵠題/美人</hi>花對<hi>吳商皓長安春贈友</hi>
　<hi>人</hi>指揮<hi>盧仝樓上女兒曲</hi>
能歌姹女逐誰廻席上新聲花下杯盡寫風流在軒檻<lb/>
<pb n="KR4f0047_WYG_011-19b"/>
好将心力事糚臺横拖長袖招人别笑映珠簾覷客來<lb/>
怪得獨饒脂粉態滿庭紅杏碧桃開<lb/>
　能歌<hi>杜牧悲吳王城</hi>席上<hi>方干江南/聞新曲</hi>盡寫<hi>陳陶和韋中丞題瑞亭</hi>好将<lb/>
　<hi>韓偓席上有贈</hi>横拖<hi>司空圖/白菊</hi>笑映<hi>盧綸古/艷詩</hi>怪得<hi>白居易戲贈木蘭花</hi>滿<lb/>
　庭<hi>髙駢訪隠者不遇</hi>
月映東窓似玉輪從來祗得影相親為雲為雨徒虛語<lb/>
傾國傾城總絶倫頻動横波嗔阿母徧将宜稱問傍人<lb/>
今宵好向郎邉去頓遜杯前共好春<lb/>
<pb n="KR4f0047_WYG_011-20a"/>
　月映<hi>鮑溶漢宫詞</hi>從來<hi>項斯/贈别</hi>為雲<hi>唐彦謙/牡丹</hi>傾國<hi>羅虬比紅兒詩</hi>頻<lb/>
　動<hi>元稹鶯鶯詩</hi>徧将<hi>韓偓新/上頭</hi>今宵<hi>李後主/菩薩蠻</hi>頓遜<hi>譚用之寄許下前管</hi>
　<hi>記王侍御</hi>
閑立風吹金縷衣玊搔頭褭鳳雙飛鶯傳舊語嬌春日<lb/>
蝶遶低枝愛晩暉翠袖自隨廻雪轉黛眉輕蹙逺山㣲<lb/>
無端却向陽臺畔猶逐朝雲暮雨歸<lb/>
　閑立<hi>韓偓遥見</hi>玊搔<hi>裴䖍餘/桞枝詞</hi>鶯傳<hi>章孝標/古行宫</hi>蝶遶<hi>權徳輿從叔将軍宅</hi>
　<hi>薔薇花開</hi>翠袖<hi>李啇隱和/友人戲贈</hi>黛眉<hi>崔仲容/贈歌姬</hi>無端<hi>崔塗/咏雲</hi>猶逐<hi>崔素</hi>
<pb n="KR4f0047_WYG_011-20b"/>
　<hi>娥别韋洵美</hi>
紅粉女兒窓下羞幾囘擡眼又低頭麗詞珍貺難雙有<lb/>
活色生香第一流坐上弄嬌聲不轉夜來攜手夢同遊<lb/>
莫嫌恃酒輕言語百斛明珠異日酬<lb/>
　紅粉<hi>李頻春閨怨</hi>幾囘<hi>韓偓復/偶見</hi>麗詞<hi>楊巨源和人與人分惠賜氷</hi>活色<lb/>
　<hi>薛能杏花</hi>坐上<hi>方干贈/美人</hi>夜來<hi>白居易/夢㣲之</hi>莫嫌<hi>牛僧孺席上贈劉夢得</hi>百<lb/>
　斛<hi>崔珏和人聽歌</hi>
　香屑集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蓮洋詩鈔</head>
    <p>
<pb n="KR4f0033_WYG_000-1a"/>
欽定四庫全書　　　　　集部七<lb/>
　蓮洋詩鈔　　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案蓮洋詩鈔十巻<lb/>
　　　國朝吳雯撰雯字天章本遼陽人順治六年其<lb/>
　　　　父允升任蒲州學正卒于官雯兄弟孤弱不<lb/>
　　　　能歸遂為蒲州人康熙己未薦舉博學鴻詞<lb/>
　　　　不中選其卒也刑部尚書王士禎為誌其墓<lb/>
<pb n="KR4f0033_WYG_000-1b"/>
　　　　稱初見其詩有泉繞漢祠外雪明秦樹根濃<lb/>
　　　　雲濕西嶺春泥沾條桑至今堯峯上猶見堯<lb/>
　　　　時日諸句吟諷不絶于口所作居易録中又<lb/>
　　　　亟稱雯西城别墅諸篇趙執信懷舊詩序亦<lb/>
　　　　稱雯拙于時藝困躓場屋中體貌麤醜衣冠<lb/>
　　　　垢敝或經嵗不盥浴人咸笑之然詩才特超<lb/>
　　　　妙其詩一刻于吳中再刻于都下三刻于津<lb/>
　　　　門後士禎為刪定存千餘首亦見墓誌中因<lb/>
<pb n="KR4f0033_WYG_000-2a"/>
　　　　雯沒之後未及刋行故懷舊詩序曰蓮洋卒<lb/>
　　　　後阮翁為作墓誌且刪定其集迄今将二十<lb/>
　　　　年未行于世意其時阮翁耄而多忘未幾遂<lb/>
　　　　沒未及歸諸吳氏耶池北書庫散失殆盡蓮<lb/>
　　　　洋集從可知矣云云然其集實已歸吳氏乾<lb/>
　　　　隆辛未汾陽劉組曾裒其全稿刻之又以士<lb/>
　　　　禎所評者别刋一小冊並行越十三年甲申<lb/>
　　　　山東孫諤官蒲州府同知始從雯姪敦厚得<lb/>
<pb n="KR4f0033_WYG_000-2b"/>
　　　　士禎所定原本簡汰重刋詳載士禎之評併<lb/>
　　　　以劉本所遺者補刻于後復以所見墨迹補<lb/>
　　　　之其士禎所删而劉本誤刻者咸為汰去凡<lb/>
　　　　得古詩二巻近體五巻補遺一巻詩遺一巻<lb/>
　　　　文一巻冠以墓誌而附以同時唱和題詠之<lb/>
　　　　作即此本也雯天才雄駿其詩有其鄉人元<lb/>
　　　　好問之遺風惟熟于梵典好拉雜堆砌釋氏<lb/>
　　　　故實是其所短劉本所刻無所持擇頗傷冗<lb/>
<pb n="KR4f0033_WYG_000-3a"/>
　　　　濫此本沿新城之派又以神韻婉約為宗一<lb/>
　　　　切激昂沉著之作多見屏斥反以鄰于清弱<lb/>
　　　　亦不足盡其所長然終較劉本為簡潔故置<lb/>
　　　　彼録此至其所載士禎評語繁碎特甚如題<lb/>
　　　　汪玉輪看劍圖詩下附記云原本評語奇作<lb/>
　　　　二字似阮亭先生筆跡胸有造化四字非阮<lb/>
　　　　亭先生筆跡刻本併作一處誤又如城曲眺<lb/>
　　　　望詩下附記云原本題下有墨筆評劉長卿<lb/>
<pb n="KR4f0033_WYG_000-3b"/>
　　　　之詩也不知何人評阮亭先生改作絶似劉<lb/>
　　　　長卿云云此亦何闗宏㫖而字句異同乃如<lb/>
　　　　是其珍重之今悉刪除以廓清耳目焉乾隆<lb/>
　　　　四十四年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4f0033_WYG_000-4a"/>
蓮洋詩鈔原序<lb/>
河中為郡當兩戒之首形勝冠寓中記稱太華中條本<lb/>
為一山巨靈贔屓掌華蹈襄開為二以通河流禹貢之<lb/>
壺口雷首龍門華隂正當其處古秦晉之交也中條之<lb/>
南有地曰永樂唐詩人玊溪生故居在焉水經云河水<lb/>
又東永樂澗水注之注謂渠豬之水即其地也經又云<lb/>
河水又東北玉澗水注之注謂水南出玉溪義山自號<lb/>
盖取諸此吴生家永樂讀書奉母耕牧河山之陽家苦<lb/>
<pb n="KR4f0033_WYG_000-4b"/>
貧數數出游走燕趙齊魯梁宋吴越之墟所至與其仁<lb/>
賢逰處歸而有詩數百篇古澹閎肆得古作者精意而<lb/>
自成一家之言灼然可傳於後者也昔在丁戊間生來<lb/>
京師余胠其篋得蠧簡數十番讀而駭歎謂非流俗所<lb/>
應有以示劉吏部汪户部梁侍御三君方枋文章海内<lb/>
其駭歎復不减予今十餘年矣比生再入京師則三君<lb/>
者皆解官歸卧或十餘年或七八年而吏部又前殁昔<lb/>
之與生逰相知者獨余在耳相與追道徃事太息感慨<lb/>
<pb n="KR4f0033_WYG_000-5a"/>
　　至於泣下嗚呼以生之才挾其文藝逰於四方歴十餘<lb/>
　　年而所號為知已者無過予軰四三人不數年間皆散<lb/>
　　去或且化為異物久矣豈不重可感哉於是予召之飲<lb/>
　　酒既酣復胠其篋則其詩雷硠劃豁又過於昔予讀之<lb/>
　　河傾燈灺不知止惜乎三君子不在不獲與之矜賞如<lb/>
　　曩時也㑹<lb/>
天子下詔求博聞之士備<lb/>
　顧問著作於是謝比部方山以生名應<lb/>
<pb n="KR4f0033_WYG_000-5b"/>
　詔或以為生與司馬子長生同里又同逺逰其才皆不世<lb/>
　　出盖河山之氣融結於千歲之久宜其先後相望無愧<lb/>
　　色是固然矣然子長生逢武帝右文不免戮辱發憤述<lb/>
　　史記生遭遇休明以布衣之賤一日名逹<lb/>
　黼扆行且荷槖簪筆立第二螭坳之下曾何子長之足云<lb/>
　　又況義山白首幕府名不挂朝籍者哉漁洋山人王士<lb/>
　　禎序<lb/>
<pb n="KR4f0033_WYG_000-6a"/>
　呉徴君天章墓誌銘<lb/>
　漢魏已來二千餘年間以詩名其家者衆矣顧所號為<lb/>
　仙才者惟曹子建李太白蘇子瞻三人而已<lb/>
本朝大一統閲六十載作者亦多矣余獨以仙才許蒲坂<lb/>
　吴君此余之私言也亦天下之公言也君且死語弟霞<lb/>
　曰吾平生知已無逾漁洋先生吾即死遺詩勿遽出必<lb/>
　待先生刪定雖相望二千里而勿憚跋涉而往求焉且<lb/>
　謁誌墓之文吾無憾矣余居田里聞君之訃為哀輓以<lb/>
<pb n="KR4f0033_WYG_000-6b"/>
　代楚些其末云已空文字障靜閱莊嚴劫何事勞結集<lb/>
　猶煩大迦葉未幾而霞至將君遺命余詩若為之䜟然<lb/>
　嗚呼異哉豈余與君精神感通雖越在二千里不以幽<lb/>
　明間有如此耶既次其詩遂為其銘君諱雯字天章其<lb/>
　先遼陽人也父允升中順治二年順天鄉試六年<lb/>
授蒲州學正十二年<lb/>
賜同進士出身明年卒卒後次年吏部按籍銓授知臨潁<lb/>
　縣君幼孤母朱氏有節操撫君及弟霞等皆成立遂籍<lb/>
<pb n="KR4f0033_WYG_000-7a"/>
　　於蒲君姿秉殊絶嗜書如飲食又薄帖括以為不足為<lb/>
　　雖在諸生輙瀏覽羣籍自六經三史外先秦兩漢下逮<lb/>
　　六朝唐宋元明四部之書無弗習也旁及釋老内典秘<lb/>
　　笈皆鈎貫其㫖趣含咀其英華而尤於五際六義有深<lb/>
　　嗜焉初僑居中條山南之永樂永樂唐縣也李石兄弟<lb/>
　　三相皆居之詩人李商隐義山亦居之號玉溪生玉溪<lb/>
　　者永樂水名也君少而食貧無以為養數游京師謁父<lb/>
　　執友年二十餘矣京師士大夫無知其詩者予一日過<lb/>
<pb n="KR4f0033_WYG_000-7b"/>
　　同年榮工部洞門見其詩云泉遶漢祠外雪明秦樹根<lb/>
　　又云濃雲濕西嶺春泥霑條桑至今堯峰上猶見堯時<lb/>
　　日大異之曰此非今人之詩也吟諷不絶於口乆之君<lb/>
　　再入京師一見談藝輙夜分不休如釋迦之有鶖子溈<lb/>
　　山之有寂子相說以解不待往復扣擊君固以謂余一<lb/>
　　人知已如后山之於南豐也戊午己未間<lb/>
天子詔徴博學宏詞之儒備<lb/>
　顧問特舉制科海内名士鱗集<lb/>
<pb n="KR4f0033_WYG_000-8a"/>
闕下君在舉中顧獨耽寂守素不與他人走健僕囊巨軸<lb/>
　宛顔低眉望門求知者競馳逐膠牢澹泊門有雀羅余<lb/>
　以是益重之臨朐馮相國知君名以扇索其詩君大書<lb/>
　二絶句答之其坦率如是卒以不遇亦不悔也君㳺燕<lb/>
　趙齊魯吳越秦楚足跡半天下而梁宋間詩尤工晩訪<lb/>
　舊天津復與余相見京師時康熙辛已君年將六十倦<lb/>
　游矣君好友天下士士之名雅者亦皆援君自重所至<lb/>
　縞紵贈答無虚日然君胸中涇渭不徇世俗毁譽凉燠<lb/>
<pb n="KR4f0033_WYG_000-8b"/>
　以為親踈故人亦樂就之所謂嵇叔夜土木形骸黄叔<lb/>
　度汪汪如千頃陂者庻幾似之平生好仙釋有空諸所<lb/>
　有仰青雲睹白日之意情耽隐逸僕僕四方謀升斗以<lb/>
　為甘㫖之奉非其志也嘗買圃鄭谷之口有竹數百挺<lb/>
　黄梅數十株橘三株中作草堂面雷首肘太華怡然自<lb/>
　足將以終老而迄不得遂嗚呼其可悲也君詩一刻於<lb/>
　吴中再刻於都下三刻於津門今未刻尚千餘篇余刪<lb/>
　之不少貸所存皆卓然可傳盖痛君彌留不忘諈諉之<lb/>
<pb n="KR4f0033_WYG_000-9a"/>
　　意亦以報良友於地下云爾今<lb/>
當宁右文士苟懐一藝朝躡芒屫而夕登館閣者何限君之<lb/>
　　名固已聞於<lb/>
　朝矣而終不遇窮老以死是尤可悲也君娶祁氏有子二<lb/>
　　人江蘭早卒崇厚州附學生亦前卒繼娶聶氏孫一逢<lb/>
　　源尚幼君卒以康熙四十三年甲申五月二十七日得<lb/>
　　年六十有一以康熈四十五年九月十一日𦵏姚溫阡<lb/>
　　君嘗以詩賦應制科故稱徴君銘曰<lb/>
<pb n="KR4f0033_WYG_000-9b"/>
　　山河兩戒皆首河中重華舊都扶輿所鍾昔在唐賢摩<lb/>
　　詰<hi>王右丞祁人徙河中</hi>允言<hi>盧綸河/中人</hi>義山玉溪<hi>李商隐懐州人居永樂</hi>表聖<lb/>
　　王官<hi>司空圖虞鄉人</hi>有明名世首兩襄毅<hi>楊公博王公崇古</hi>勲名爛然<lb/>
　　風騷未繼嶽嶽吴生崛起布衣身處菰蘆名動京師聲<lb/>
　　滿天下尚謀升斗晩卜莵裘子真谷口惟君之詩疏越<lb/>
　　朱絃後有知者移情成連神之往來河聲嶽色<hi>君得古銅印刻</hi>
　　<hi>此四字</hi>脩竹梅花徴君攸宅<lb/>
　賜進士出身資政大夫原任<lb/>
<pb n="KR4f0033_WYG_000-10a"/>
經筵講官刑部尚書前都察院掌院事左都御史新城年<lb/>
　家老友王士禎撰<lb/>
</p>
<p>
</p>
  </div>
</body>
</text>
</TEI>
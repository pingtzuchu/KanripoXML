<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑卷三十五</head> <lb/>
    <p>
<pb n="KR4h0119_WYG_035-1a"/>
欽定四庫全書<lb/>
　古樂苑卷三十五<lb/>
　　　　　　　　　　　　明　梅鼎祚　編<lb/>
　襍曲歌辭<hi>晉</hi>
　　　讌飲歌<hi>晉書曰髙祖伐公孫淵過温見父老故舊讌飲累日悵然有盛為歌曰</hi>
　　　　　　　　　　　　　　　晉宣帝<lb/>
天地開闢日月重光遭逢際㑹奉辭遐方將掃羣穢還<lb/>
過故鄉肅清萬里總齊八荒告成歸老待罪武陽<hi>羣一作逋</hi>
<pb n="KR4h0119_WYG_035-1b"/>
　　　輕薄篇<hi>樂府解題曰輕薄篇言乗肥馬衣輕裘馳逐經過為樂與少年行同意何遜云</hi>
　　　　<hi>城東美少年張正見云洛陽美少年是也</hi>　　　晉張華<lb/>
末世多輕薄驕代好浮華志意能放逸貲財亦豐奢被<lb/>
服極纎麗肴膳盡柔嘉僮僕餘粱肉婢妾蹈綾羅文軒<lb/>
樹羽盖乗馬鳴玉珂横簪刻玳瑁長鞭錯象牙足下金<lb/>
鑮履手中雙莫邪賔從煥絡繹侍御何芬葩朝與金張<lb/>
期暮宿許史家甲第面長街朱門赫嵯峨蒼梧竹葉清<lb/>
宜城九醖醝浮醪隨觴轉素蟻自跳波美女興齊趙妍<lb/>
<pb n="KR4h0119_WYG_035-2a"/>
唱出西巴一顧傾城國千金寧足多北里獻竒舞大陵<lb/>
奏名歌新聲踰激楚妙伎絶陽阿𤣥鶴降浮雲鱏魚躍<lb/>
中河墨翟且停車展季猶咨嗟淳于前行酒雍門坐相<lb/>
和孟公結重關賔客不得蹉三雅來何遲耳熱眼中花<lb/>
盤桉互交錯坐席咸諠譁簮珥咸墮落冠冕皆傾邪酣<lb/>
飲終日夜明燈繼朝霞絶纓尚不尤安能復顧他留連<lb/>
彌信宿此歡難可過人生若浮寄年時忽蹉跎促促朝<lb/>
露期榮樂遽幾何念此腸中悲涕下自滂沲但畏執法<lb/>
<pb n="KR4h0119_WYG_035-2b"/>
吏禮防且切磋<hi>代一作或能一作旣傾城國一作城國傾寧一作不</hi>
　　　同前　　　　　　　　　　梁何遜<lb/>
城東美少年重身輕萬億柘彈隨珠九白馬黄金飾長<lb/>
安九逵上青槐䕃道植轂撃晨已喧肩排暝不息走狗<lb/>
通西望牽牛亘南直相期百戲傍去來三市側象牀沓<lb/>
繡被玉盤傳綺食大姊掩扇歌小妹開簾織相看獨隠<lb/>
笑見人還歛色黄鵠悲故羣山枝詠新識烏飛過客盡<lb/>
雀聚行龍匿酌羽方厭厭此時歡未極<hi>城東一作長安飾一作勒大姊</hi>
<pb n="KR4h0119_WYG_035-3a"/>
<hi>一作娼女妺一作婦</hi>
　　　同前　　　　　　　　　　陳張正見<lb/>
洛陽美年少朝日正開霞細蹀連錢馬傍趨苜蓿花揚<lb/>
鞭還却望春色滿東家井桃映水落門桞襍風斜綿蠻<lb/>
弄青綺蛺蝶遶承華欲往飛㢘館遥駐季倫車石榴傳<lb/>
馬腦蘭肴奠象牙聊持自娛樂未是鬬豪奢莫嫌龍馭<lb/>
晩扶桑復浴鵶<lb/>
　　　遊俠篇<hi>漢書遊俠傳曰戰國時列國公子魏有信陵趙有平原齊有孟嘗楚有春申皆</hi>
<pb n="KR4h0119_WYG_035-3b"/>
　　　　<hi>藉王公之勢競為遊俠以取重諸侯顯名天下故後世稱遊俠者以四豪為首焉漢興有</hi>
　　　　<hi>魯人朱家及劇孟郭解之徒馳騖於閭里皆以俠聞其後長安熾盛街閭各有豪俠時萬</hi>
　　　　<hi>章在城西桞市號曰城西萬章酒市有趙君都賈子光皆長安名豪報仇怨養刺客者也</hi>
　　　　<hi>魏志曰楊阿若後名豐字伯陽少遊俠常以報仇解怨為事故時人為之號曰東市相斫</hi>
　　　　<hi>楊阿若西市相斫楊阿若後世遂有遊俠曲魏陳琳晉張華又有博陵王宫俠曲</hi>
　　　　　　　　　　　　　　　晉張華<lb/>
翩翩四公子濁世稱賢明龍虎相交爭七國竝抗衡食<lb/>
客三千餘門下多豪英遊説朝夕至辯士自從横孟嘗<lb/>
<pb n="KR4h0119_WYG_035-4a"/>
東出關濟身由雞鳴信陵西反魏秦人不窺兵趙勝南<lb/>
詛楚乃與毛遂行黄歇北適秦太子還入荆美哉遊俠<lb/>
士何以尚四卿我則異於是好古師老彭<hi>不窺兵一作開濟彊</hi>
　　　同前<hi>題云遊俠一云古意英華作樂府姑從之</hi>　　梁王僧孺<lb/>
青絲控燕馬紫艾飾吳刀朝風吹錦帶落日映珠袍陸<lb/>
離關右客照耀山西豪雖非學詭遇終是任逢遭人生<lb/>
㑹有死得處如鴻毛寧能偶雞鶩寂寞隠蓬蒿<lb/>
　　　同前　　　　　　　　　　周王襃<lb/>
<pb n="KR4h0119_WYG_035-4b"/>
京洛出名謳豪俠競交遊河南期四姓關西謁五侯鬬<lb/>
雞横大道走馬出長楸桑隂徙將夕槐路轉淹留<lb/>
　　　同前<hi>英華作俠客行詩彚併入陳子良</hi>　　　隋陳良<lb/>
洛陽麗春色遊俠騁輕肥水逐車輪轉塵隨馬足飛雲<lb/>
影遥臨盖花氣近薫衣東郊鬬雞罷南陂射雉歸日暮<lb/>
河橋上揚鞭惜晩暉<lb/>
　　　俠客篇　　　　　　　　　梁王筠<lb/>
俠客趨名利劒氣坐相矜黄金塗鞘尾白玉飾鈎膺晨<lb/>
<pb n="KR4h0119_WYG_035-5a"/>
馳逸廣陌日暮返平陵舉鞭向趙李與君方代興<lb/>
　　　博陵王宫俠曲<hi>二首</hi>　　　　晉張華<lb/>
俠客樂幽險築室窮山隂獠獵野獸稀施網川無禽嵗<lb/>
暮飢寒至慷慨頓足吟窮令壯士激安能懷苦心干將<lb/>
坐自佩繁弱控餘音耕佃窮淵陂種粟著劒鐔収秋狹<lb/>
路間一擊重千金棲遲熊羆宂容與虎豹林身在法令<lb/>
外縱逸常不禁<lb/>
雄兒任氣俠聲盖少年場借友行報怨殺人租市旁吳<lb/>
<pb n="KR4h0119_WYG_035-5b"/>
刀鳴手中利劍嚴秋霜腰間义素㦸手持白頭鑲騰超<lb/>
如激電廻旋如流光奮擊當手決交屍自縱横寧為殤<lb/>
鬼雄義不入圜墻生從命子遊死聞俠骨香身没心不<lb/>
懲勇氣加四方<lb/>
　　　壯士篇<hi>燕荆軻歌曰風蕭蕭兮易水寒壯士一去兮不復還壯士篇盖出於此</hi>
　　　　　　　　　　　　　　　晉張華<lb/>
天地相震蕩回薄不知窮人物禀常格有始必有終年<lb/>
時俛仰過功名宜速崇壯士懷憤激安能守虗沖乗我<lb/>
<pb n="KR4h0119_WYG_035-6a"/>
大宛馬撫我繁弱弓長劒横九野髙冠拂𤣥穹慷慨成<lb/>
素霓嘯吒起清風震響駭八荒奮威曜四戎濯鱗滄海<lb/>
畔馳騁大漠中獨步聖明世四海稱英雄<hi>知一作可</hi>
　　　遊獵篇　　　　　　　　　晉張華<lb/>
嵗暮凝霜結堅氷沍幽泉厲風蕩原隰浮雲蔽昊天𤣥<lb/>
雲晻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>合素雪紛連翩鷹隼始擊鷙虞人獻時鮮嚴駕<lb/>
鳴儔侣攬轡過中田戎車方四牡文軒馭紫燕輿徒既<lb/>
整飭容貌麗且妍武騎列重圍前驅抗脩旃倐忽似回<lb/>
<pb n="KR4h0119_WYG_035-6b"/>
飈絡繹若浮煙鼓噪山淵動衝塵雲霧連輕繒拂素霓<lb/>
纎網䕃長川遊魚未暇竄歸鴈不得還由基控繁弱公<lb/>
差操黄間機發應弦倒一縱連雙肩僵禽正狼藉落羽<lb/>
何翻翻積獲被山阜流血丹中原馳騁未及勌曜靈俄<lb/>
移晷結罝彌藪澤囂聲振四鄙鳥驚觸白刃獸駭掛流<lb/>
矢仰手接遊鴻舉足蹴犀兕如黄批狡兎青骹撮飛雉<lb/>
鵠鷺不盡収鳬鷖安足視日㝠徒御勞賞勤課能否野<lb/>
饗㑹衆賓𤣥酒甘且㫖燔炙播遺芳金觴浮素蟻珍羞<lb/>
<pb n="KR4h0119_WYG_035-7a"/>
墜歸雲纎肴出淥水四氣運不停年時何亹亹人生忽<lb/>
如寄居世遽能幾至人同禍福達士等生死榮辱渾一<lb/>
門安知惡與美遊放使心狂覆車難再履伯陽為我誡<lb/>
檢跡投清軌<lb/>
　　　行行且遊獵篇　　　　　　梁劉孝威<lb/>
之罘講射所上林娛獵場選徒驕楚客召狩誇胡王䍐<lb/>
車已戒道風烏復起行佽飛具矰繳材官命蹶張髙罝<lb/>
掩月兎勁矢射天狼蹠地不遑逸排虚豈及翔日暮勾<lb/>
<pb n="KR4h0119_WYG_035-7b"/>
陳轉風清饒吹颺歸來宴平樂寧肯滯禽荒<lb/>
　　　雲中白子髙行　　　　　　晉傅𤣥<lb/>
陵陽子來眀意欲作天與仙人遊超登元氣攀日月遂<lb/>
造天門將上謁閶闔闢見紫微綘闕紫宫崔嵬髙殿嵯<lb/>
峨雙闕萬丈玉樹羅童女掣電䇿童男挽雷車雲漢隨<lb/>
天流浩浩如江河因王長公謁上皇鈞天樂作不可詳<lb/>
龍仙神仙教我靈秘八風子儀與遊我祥我心何戚戚<lb/>
思故鄉俯看故鄉二儀設張樂哉二儀日月運移地東<lb/>
<pb n="KR4h0119_WYG_035-8a"/>
南傾天西北馳鶴五氣所補鼇四足所支齊駕飛龍驂<lb/>
赤螭逍遥五岳間東西馳長與天地竝復何為復何為<lb/>
　　　西長安行<hi>樂府解題曰西長安行晉傅休奕云所思兮何在乃在西長安其下因叙</hi>
　　　　<hi>别離之意也三輔舊事曰長安城似北斗周地圖記曰長安城南為南斗形北為北斗形</hi>
　　　　<hi>通典曰漢髙帝自櫟陽徙都長安至惠帝方發人徒築城即長安西北古城是也</hi>
　　　　　　　　　　　　　　　晉傅𤣥<lb/>
所思兮何在乃在西長安何用存問妾香橙雙珠環何<lb/>
用重存問羽爵翠琅玕今我兮問君更有兮異心香亦<lb/>
<pb n="KR4h0119_WYG_035-8b"/>
不可燒環亦不可沈香燒日有歇環沈日自深<lb/>
　　　前有一罇酒行　　　　　晉傅𤣥<lb/>
置酒結此㑹主人起行觴玉罇兩楹間絲理東西廂舞<lb/>
袖一何妙變化窮萬方賓主齊徳量欣欣樂未央同享<lb/>
千年夀朋來㑹此堂<lb/>
　　　同前　　　　　　　　　陳後主<lb/>
殿髙絲吹滿日落綺羅鮮莫論朝漏促傾巵待夕筵<lb/>
　　　同前　　　　　　　　　張正見<lb/>
<pb n="KR4h0119_WYG_035-9a"/>
前有一罇酒主人行夀今日合來坐者當令皆富且夀<lb/>
欲令主人三萬嵗終嵗不知老為吏當髙遷賈市得萬<lb/>
倍桑蠶當大得主人宜子孫<lb/>
　　　飛塵篇　　　　　　　　　晉傅𤣥<lb/>
飛塵穢清流朝雲蔽日光秋蘭豈不芬鮑肆亂其芳河<lb/>
決潰金隄一手不能障<lb/>
　　　秋蘭篇<hi>秋蘭本出於楚辭離騷云秋蘭兮<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪羅生兮堂下綠葉兮素華芳菲菲兮襲</hi>
　　　　<hi>予蘭香草言芳香菲菲上及於我也傅𤣥秋蘭篇云秋蘭䕃玉池池水且芳香其㫖言婦</hi>
<pb n="KR4h0119_WYG_035-9b"/>
　　　　<hi>人之託君子猶秋蘭之䕃玉池與楚辭同意</hi>　　晉傅𤣥<lb/>
秋蘭䕃玉池池水清且芳芙蓉隨風發中有雙鴛鴦雙<lb/>
魚自踴躍兩鳥時廻翔君其歴九秋與妾同衣裳<hi>清且芳一</hi>
<hi>作且芳香其一作期</hi>
　　　明月篇<hi>藝文作怨詩一作朗月篇</hi>　　　　晉傅𤣥<lb/>
皎皎明月光灼灼朝日暉昔為春蠶絲今為秋女衣丹<lb/>
唇列素齒翠彩發蛾眉嬌子多好言歡合易為姿玉顔<lb/>
盛有時秀色隨年衰常恐新間舊變故興細微浮萍本<lb/>
<pb n="KR4h0119_WYG_035-10a"/>
無根非水將何依憂喜更相接樂極還自悲<hi>本無根一作無根本</hi>
　　　眀月子　　　　　　　　　陳謝燮<lb/>
杪秋之遥夜眀月照髙樓登樓一廻望望見東陌頭故<lb/>
人眇千里言别歴九秋相思不相見望望空離憂<hi>東一作南</hi>
　　　朗月行　　　　　　　　　宋鮑照<lb/>
朗月出東山照我綺牕前牕中多佳人被服妖且妍靚<lb/>
妝坐帷裏當户弄清弦鬢奪衛女迅體絶飛燕先為君<lb/>
歌一曲當作朗月篇酒至顔自解聲和心亦宣千金何<lb/>
<pb n="KR4h0119_WYG_035-10b"/>
足重所存意氣間<hi>當作朗月篇一作堂上朗月篇</hi>
　　　車遥遥篇<hi>一作梁車<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>今從玉臺</hi>　　　晉傅𤣥<lb/>
車遥遥兮馬洋洋追思君兮不可忘君安遊兮西入秦<lb/>
願為影兮隨君身君在隂兮影不見君依光兮妾所願<lb/>
　　　天行篇　　　　　　　　　晉傅𤣥<lb/>
天行一何健日月無髙蹤百川皆赴海三辰回泰蒙<hi>百川</hi>
<hi>皆赴海藝文作百川赴暘谷</hi>
　　　三光篇<hi>初學作劉孝綽</hi>　　　　　　晉傅𤣥<lb/>
<pb n="KR4h0119_WYG_035-11a"/>
三光垂象表天地有晷度聲和音響應形立影自附素<lb/>
日抱𤣥烏眀月懷靈兎<lb/>
　　　吳楚歌<hi>一曰燕人美篇按漢樂府有吳楚汝南歌詩十五篇</hi>
　　　　　　　　　　　　　　　晉傅𤣥<lb/>
燕人美兮趙女佳其室則邇兮限層崖雲為車兮風為<lb/>
馬玉在山兮蘭在野雲無期兮風有止思多端兮誰能<lb/>
理<hi>一作思心多端誰能理</hi>
　　　天行歌　　　　　　　　　晉傅𤣥<lb/>
<pb n="KR4h0119_WYG_035-11b"/>
天時泰兮照以陽清風起兮景雲翔仰觀兮辰象日月<lb/>
兮運周俯視兮河海百川兮東流<lb/>
　　　日昇歌　　　　　　　　　晉傅𤣥<lb/>
東光昇朝陽羲和初攬轡六龍並騰驤逸景何晃晃旭<lb/>
日照萬方皇徳配天地神眀鑒幽荒<lb/>
　　　驚靁歌　　　　　　　　　晉傅𤣥<lb/>
驚靁奮兮震萬里威陵宇宙兮動四海六合不維兮誰<lb/>
能理<lb/>
<pb n="KR4h0119_WYG_035-12a"/>
　　　雲歌　　　　　　　　　　晉傅𤣥<lb/>
白雲翩翩翔天庭流景髣髴非君形白雲飄飄捨我髙<lb/>
翔青雲裵囘為我愁腸<lb/>
　　　同前　　　　　　　　　　梁王臺鄉<lb/>
玉雲初度色金風送影來全生疑魄暗半去月時開欲<lb/>
知無處所一為上陽臺<lb/>
　　　蓮歌　　　　　　　　　　晉傅𤣥<lb/>
渡江南採蓮花芙蓉増敷曄若星羅緑葉映長波廻風<lb/>
<pb n="KR4h0119_WYG_035-12b"/>
容與動纎柯<lb/>
　　　襍歌　　　　　　　　　　晉傅𤣥<lb/>
鳯有翼龍有鱗君不獨興必須良臣<lb/>
　　　歌辭　　　　　　　　　　晉傅𤣥<lb/>
靁師鳴鐘鼓風伯吹笙簧西母出穴聽王父吟東廂<lb/>
　　　昔思君　　　　　　　　　晉傅𤣥<lb/>
昔君與我兮形影潛結今君與我兮雲飛雨絶昔君與<lb/>
我兮音響相和今君與我兮落葉去柯昔君與我兮金<lb/>
<pb n="KR4h0119_WYG_035-13a"/>
石無虧今君與我兮星滅光離<lb/>
　　　君子有所思行<hi>樂府解題曰君子有所思行晉陸機云命駕登北山宋鮑照云</hi>
　　　　<hi>西上登雀臺梁沈約云晨策終南首其㫖言彫室麗色不足為乆懽宴安酖毒滿盈所宜</hi>
　　　　<hi>敬忌與君子行異也</hi>　　　　　　　晉陸機<lb/>
命駕登北山延佇望城郭㕓里一何盛街巷紛漠漠甲<lb/>
第崇髙闥洞房結阿閣曲池何湛湛清川帶華薄邃宇<lb/>
列綺牕蘭室接羅幕淑貎色斯升哀音承顔作人生盛<lb/>
行邁容華隨年落善哉膏粱士營生奥且博宴安消靈<lb/>
<pb n="KR4h0119_WYG_035-13b"/>
根酖毒不可恪無以肉食資取笑藜與藿<hi>藜一作葵</hi>
　　　同前　　　　　　　　　　宋謝靈運<lb/>
總駕越鍾陵還顧望京畿躑躅周名都遊目倦忘歸市<lb/>
鄽無阨室世族有髙闈密親麗華苑軒甍飾通逵孰是<lb/>
金張樂諒由燕趙詩長夜恣酣飲窮年弄音徽盛往速<lb/>
露墜衰來疾風飛餘生不歡娛何以竟暮歸寂寥曲肱<lb/>
子瓢飲療朝飢所秉自天性貧富豈相譏<hi>倦一作巻阨一作夾</hi>
　　　同前　　　　　　　　　　鮑照<lb/>
<pb n="KR4h0119_WYG_035-14a"/>
西上登雀臺東下望雲闕層閣肅天居馳道直如髮繡<lb/>
甍結飛霞璇題納行月築山擬蓬壺穿池類溟渤選色<lb/>
徧齊岱徵聲匝卭越陳鍾陪夕宴笙歌待眀發年貎不<lb/>
可留身意㑹盈歇蟻壤漏山河絲淚毁金骨噐惡含滿<lb/>
欹物忌厚生没智哉衆多士服理辨昭晰<hi>一作昭昧叶末河一作阿</hi>
　　　同前　　　　　　　　　　梁沈約<lb/>
晨策終南首顧望咸陽川戚里遡層闕甲館負崇軒複<lb/>
塗希紫閣重臺擬望仙巴姬幽蘭奏鄭女陽春弦共矜<lb/>
<pb n="KR4h0119_WYG_035-14b"/>
紅顔日俱忘白髪年寂寥茂陵宅照曜未央蟬無以五<lb/>
鼎盛顧嗤三經𤣥<lb/>
　　　齊謳行<hi>漢書曰漢王至南鄭諸将及士卒皆歌謳思東歸顔師古曰謳齊歌也謂齊聲</hi>
　　　　<hi>而歌或曰齊地之歌禮樂志曰齊古謳員六人梁元帝纂要曰齊歌曰謳是也陸機齊謳</hi>
　　　　<hi>行備言齊地之美亦欲使人推分直進不可妄有所營也</hi>晉陸機<lb/>
營丘負海曲沃野爽且平洪川控河濟崇山入髙㝠東<lb/>
被姑尤側南界聊攝城海物錯萬類陸産尚千名孟諸<lb/>
吞楚夢百二侔秦京惟師恢東表柦侯定周傾天道有<lb/>
<pb n="KR4h0119_WYG_035-15a"/>
迭代人道無乆盈鄙哉牛山歎未及至人情爽鳩茍己<lb/>
徂吾子安得停行行將復去長存非所營<lb/>
　　　同前　　　　　　　　　　梁沈約<lb/>
東秦稱右地川隰固夷昶層峯駕蒼雲濁河流素壤青<lb/>
丘良杳鬱雪宫信䟽敞王佐改殷命霸功繆周網<hi>闕</hi>
　　　齊歌行　　　　　　　　　齊陸厥<lb/>
黄金徒滿籝不如守章句雪宫紛多士稷下岌成覆同<lb/>
載雙連珠合席懸河注垂帷五行下操筆百金賦華屋<lb/>
<pb n="KR4h0119_WYG_035-15b"/>
大車方髙門駟馬驅𤣥豹空不食南山隠雲霧<hi>覆一作露珠一</hi>
<hi>作璧</hi>
　　　吳趨行<hi>崔豹古今注曰吳趨行吳人以歌其地陸機吳趨行曰聽我歌吳趨趨歩也</hi>
　　　　　　　　　　　　　　　晉陸機<lb/>
楚妃且勿歎齊娥且莫謳四坐竝清聽聽我歌吳趨吳<lb/>
趨自有始請從閶門起閶門何峨峨飛閣跨通波重欒<lb/>
承遊極廻軒啓曲阿藹藹慶雲被泠泠鮮風過山澤多<lb/>
藏育土風清且嘉泰伯𨗳仁風仲雍楊其波穆穆延陵<lb/>
<pb n="KR4h0119_WYG_035-16a"/>
子灼灼光諸華王迹穨陽九帝功興四遐大皇自富春<lb/>
矯首頓世羅邦彦應運興粲若春林葩屬城咸有士吳<lb/>
邑最為多八族未足侈四姓實名家文徳熈淳懿武功<lb/>
侔山河禮讓何濟濟流化自滂沲淑美難窮紀商𣙜為<lb/>
此歌<hi>始一作紀峨峨一作嵯峨鮮一作祥首一作手</hi>
　　　同前<hi>樂府不載名氏次陸機後六朝詩彚遂作機詩按此格調必非晉人姑從附入</hi>
繭滿盖重簾唯有逺相思藕葉清朝釧何見早歸時<hi>歸一</hi>
<hi>作還</hi>
<pb n="KR4h0119_WYG_035-16b"/>
　　　同前　　　　　　　　　　梁元帝<lb/>
水裏生葱翅池心恒欲飛蓮花逐牀返何時乗䑽歸<lb/>
　　　悲哉行<hi>歌録曰悲哉行魏眀帝造樂府解題曰陸機云遊客芳春林謝惠連云羇人感</hi>
　　　　<hi>淑節皆言客遊感物憂思而作也</hi>　　　　晉陸機<lb/>
遊客芳春林春芳傷客心和風飛清響鮮雲垂薄陰蕙<lb/>
草饒淑氣時鳥多好音翩翩鳴鳩羽喈喈倉庚吟幽蘭<lb/>
盈通谷長莠被髙岑女蘿亦有託蔓葛亦有尋傷哉客<lb/>
遊士憂思一何深目感隨氣草耳悲詠時禽寤寐多逺<lb/>
<pb n="KR4h0119_WYG_035-17a"/>
念緬然若飛沈願託歸風響寄言遺所欽<hi>吟一作音</hi>
　　　同前<hi>陸士美集亦載誤</hi>　　　　　　宋謝靈運<lb/>
萋萋春草生王孫遊有情差池燕始飛夭裊桃始榮灼<lb/>
灼桃悦色飛飛燕弄聲岩上雲結陰澗下風吹清幽樹<lb/>
雖改觀終始在初生松蔦歡蔓延樛葛欣虆縈𦕈然遊<lb/>
宦子晤言時未并鼻感改朔氣眼傷變節榮侘傺豈徒<lb/>
然澶漫絶音形風來不可託鳥去豈為聽<hi>眼一作心澶一作緬</hi>
　　　同前<hi>鮑照集亦載</hi>　　　　　　　謝惠連<lb/>
<pb n="KR4h0119_WYG_035-17b"/>
羇人感淑節緣感欲囘轍我行詎幾時華實驟舒結覩<lb/>
實情有悲瞻華意無悦覽物懷同志如何復乖别翩翩<lb/>
翔禽羅關關鳴鳥列翔禽常疇偶所歎獨乖絶<hi>翔禽一作翔鳴</hi>
　　　同前　　　　　　　　　　梁沈約<lb/>
旅遊媚年春年春媚遊人徐光旦垂彩和露曉凝津時<lb/>
嚶起稚葉蕙氣動初蘋一朝阻舊國萬里隔良辰<lb/>
　　　百年歌<hi>十首</hi>　　　　　　　晉陸機<lb/>
一十時顔如蕣華曄有暉體如飄風行如飛孌彼孺子<lb/>
<pb n="KR4h0119_WYG_035-18a"/>
相追隨終朝出遊薄暮歸六情逸豫心無違清酒漿炙<lb/>
奈樂何清酒漿炙奈樂何<lb/>
二十時膚體彩澤人理成美目淑貎灼有榮被服冠帶<lb/>
麗且清光車駿馬遊都城髙談雅步何盈盈清酒漿炙<lb/>
奈樂何清酒漿炙奈樂何<lb/>
三十時行成名立有令聞力可扛鼎志干雲食如漏巵<lb/>
氣如熏辭家觀國綜典文髙冠素帶煥翩紛清酒漿炙<lb/>
奈樂何清酒漿炙奈樂何<lb/>
<pb n="KR4h0119_WYG_035-18b"/>
四十時體力克壯志方剛跨州越郡還帝鄉出入承眀<lb/>
擁大璫清酒漿炙奈樂何清酒漿炙奈樂何<lb/>
五十時荷旄仗節鎭邦家鼓鐘嘈噆趙女歌羅衣綷粲<lb/>
金翠華言笑雅舞相經過清酒漿炙奈樂何清酒漿炙<lb/>
奈樂何<lb/>
六十時年亦耆艾業亦隆驂駕四牡入紫宫軒冕婀那<lb/>
翠雲中子孫昌盛家道豐清酒漿炙奈樂何清酒漿炙<lb/>
奈樂何<lb/>
<pb n="KR4h0119_WYG_035-19a"/>
七十時精爽頗損膂力愆清水眀鏡不欲觀臨樂對酒<lb/>
轉無歡攬形羞髮獨長歎<hi>形一作衣羞一作翛</hi>
八十時眀已損目聰去耳前言往行不復紀辭官致禄<lb/>
歸桑梓安車駟馬入舊里樂事告終憂事始<lb/>
九十時日告耽瘁月告衰形體雖是志意非言多謬誤<lb/>
心多悲子孫朝拜或問誰指景玩日慮安危感念平生<lb/>
淚交揮<lb/>
百嵗時盈數已登肌肉單四支百節還相患目若濁鏡<lb/>
<pb n="KR4h0119_WYG_035-19b"/>
口垂涎呼吸嚬蹙反側難茵褥滋味不復安<lb/>
　　　女怨詩　　　　　　　　　晉皇甫謐<lb/>
㛰禮既定㛰禮臨成施衿結帨三命丁寧<lb/>
　　　逸民吟　　　　　　　　　晉潘尼<lb/>
我顧傲世自遺舒志六合由巢是追沐浴池洪迅羽衣<lb/>
陟彼名山採此芝薇朝雲靉靆行露未晞遊魚羣戲翔<lb/>
鳥雙飛逍遥慱觀日晏忘歸嗟哉四士從我者誰<lb/>
　　　嬌女詩<hi>按神弦曲有嬌女詩不知此亦同否今附入</hi>晉左思<lb/>
<pb n="KR4h0119_WYG_035-20a"/>
吾家有嬌女皎皎頗白晳小字為織素口齒自清厯鬢<lb/>
髪覆廣額雙耳似連璧眀朝弄梳臺黛眉類掃跡濃朱<lb/>
衍丹唇黄吻瀾漫赤嬌語若連𤨏忿速乃眀㦎握筆利<lb/>
彤管篆刻未期益執書愛綈素誦習矜所獲其娣字惠<lb/>
芳兩目燦如畫輕粧喜樓邊臨鏡忘紡績舉觶擬京兆<lb/>
立的成復易玩弄眉頰間劇兼機杼役從容好趙舞延<lb/>
袖像飛翮上下絃柱際文史輙巻襞顧盻屏風畫如見<lb/>
已指擿丹青日塵闇眀義為隠賾馳騖翔園林菓下皆<lb/>
<pb n="KR4h0119_WYG_035-20b"/>
生摘紅葩掇紫蔕萍實驟抵擲貪華風雨中倐忽數百<lb/>
適務躡霜雪戲重綦常累積并心注肴饌端坐理盤槅<lb/>
翰墨戢閑按相與數離逖動為罏鉦屈屣履任之適止<lb/>
為茶菽據吹吁對鼎䥶脂膩漫白袖煙薫染阿錫衣被<lb/>
皆重池難與沈水碧任其孺子意羞受長者責瞥聞當<lb/>
與杖掩淚俱向壁<hi>重池被之心如池也玉臺作衣破皆重施誤織一作紈娣玉臺作姊䥶外</hi>
<hi>編作䥶茶菽一作荼荈</hi>
　　　思吳江歌<hi>一曰秋風歌晉文士傳曰張翰有清名美望大司馬齊王冏辟為東曹掾</hi>
<pb n="KR4h0119_WYG_035-21a"/>
　　　　<hi>在洛見秋風起思吳中菰飯蓴羮鱸魚鱠歎曰人生貴得適意爾何能羇宦數千里以要</hi>
　　　　<hi>名爵因作此歌遂命駕還</hi>　　　　　　晉張翰<lb/>
秋風起兮佳景時吳江水兮鱸魚肥三千里兮家未歸<lb/>
恨難得兮仰天悲<lb/>
　　　山路吟　　　　　　　　　晉夏侯湛<lb/>
夙駕兮待眀陟山路兮遐征冒晨朝兮入大谷道逶迤<lb/>
兮嵐氣清攬轡兮抑馬踟蹰兮曠野曠野驅兮遼落崇<lb/>
岳兮㟴崿邱陵兮連離卉木兮交錯淥水兮長流驚濤<lb/>
<pb n="KR4h0119_WYG_035-21b"/>
兮拂石<lb/>
　　　江上汎歌　　　　　　　　晉夏侯湛<lb/>
悠悠兮逺征倐倐兮暨南荆南荆兮臨長江臨長江兮<lb/>
討不庭江水兮浩浩長流兮萬里洪浪兮雲轉陽矦兮<lb/>
奔起驚翼兮垂天鯨魚兮岳跱<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪紛兮被臯陸脩竹<lb/>
鬱兮翳崖趾望江之南兮遨目桂林桂林蓊鬱兮鵾雞<lb/>
揚音凌波兮願濟舟檝不具兮江水深沈嗟廻盼於北<lb/>
夏何歸軫之難尋<lb/>
<pb n="KR4h0119_WYG_035-22a"/>
　　　長夜謡　　　　　　　　　晉夏侯湛<lb/>
日暮兮初晴天灼灼兮遐清披雲兮歸山垂景兮照庭<lb/>
列宿兮皎皎星稀兮月眀亭檐隅以逍遙兮盼太虛以<lb/>
仰觀望閶闔之昭晰兮麗紫微之暉煥<lb/>
　　　寒苦謠　　　　　　　　　晉夏侯湛<lb/>
惟立冬之初夜天慘懍以降寒霜皚皚以被庭氷溏瀩<lb/>
於井幹草槭槭以疏葉木蕭蕭以零殘松隕葉於翠條<lb/>
竹摧柯於緑竿<lb/>
<pb n="KR4h0119_WYG_035-22b"/>
　　　扶風歌<hi>九解</hi>　　　　　　　晉劉琨<lb/>
朝發廣莫門暮宿丹水山左手彎繁弱右手揮龍淵<lb/>
顧瞻望宫闕俯仰御飛軒據鞍長歎息淚下如流泉<lb/>
繫馬長松下發鞍髙嶽頭洌洌悲風起泠泠澗水流<lb/>
揮手長相謝哽咽不能言浮雲為我結飛鳥為我旋<lb/>
去家日已逺安知存與亡慷慨窮林中抱膝獨摧藏<lb/>
麋鹿遊我前猨㺅戲我側資糧既乏盡薇蕨安可食<lb/>
攬轡命徒侣吟嘯絶巖中君子道微矣夫子故有窮<lb/>
<pb n="KR4h0119_WYG_035-23a"/>
惟昔李愆期寄在匈奴庭忠信反獲罪漢武不見眀<lb/>
我欲竟此曲此曲悲且長棄置勿重陳重陳令心傷<lb/>
　　　同前　　　　　　　　　　宋鮑照<lb/>
昨辭金華殿今次鴈門縣寢臥握秦戈棲息抱越箭忍<lb/>
悲别親知行泣隨征傳寒煙空裵徊朝日乍舒巻<lb/>
　　　同前<hi>見太平御覽按北史常景傳曰景嘗因出塞經厯山水悵然懐古乃擬劉琨扶風歌</hi>
　　　　<hi>十二首此或其遺句耶耶</hi>　　　　　　無名氏<lb/>
南山名嵬嵬松柏何摧摧上枝拂青雲中心大數圍<lb/>
<pb n="KR4h0119_WYG_035-23b"/>
　　　合歡詩<hi>五首樂府解題曰合歡詩晉楊方所作也言婦人謂虎嘯風起龍躍雲浮磁石</hi>
　　　　<hi>引針陽燧改火皆以同聲相應同氣相求我與君情亦猶形影宫商之不離也常願食共</hi>
　　　　<hi>同根穗飲共連理杯衣共雙絲絹寢共無縫禂坐必接膝行必㩦手如鳥同翼如魚比目</hi>
　　　　<hi>利斷金石密踰膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>也後三首玉臺題云襍詩郭氏併作合歡詩今按意義實與合歡無</hi>
　　　　<hi>涉姑仍舊録</hi>　　　　　　　　晉楊方<lb/>
虎嘯谷風起龍躍景雲浮同聲好相應同氣自相求我<lb/>
情與子親譬如影追軀食共同根穗飲共連理杯衣共<lb/>
雙絲絹寢共無縫禂居願接膝坐行願㩦手趨子靜我<lb/>
<pb n="KR4h0119_WYG_035-24a"/>
不動子遊我不留齊彼同心鳥譬此比目魚情至斷金<lb/>
石膠漆未為牢但願長無别合形作一軀生為併身物<lb/>
死為同棺灰秦氏自言至我情不可儔<hi>同一作並此一作彼</hi>
磁石引長鍼陽燧下炎煙宫商聲相和心同自相親我<lb/>
情與子合亦如影追身寢共織成被絮共同功綿暑揺<lb/>
比翼扇寒坐併肩氈子笑我必哂子䠞我無歡來與子<lb/>
共迹去與子同塵齊彼蛩蛩獸舉動不相捐唯願長無<lb/>
别合形作一身生有同室好死成併棺民徐氏自言至<lb/>
<pb n="KR4h0119_WYG_035-24b"/>
我情不可陳<lb/>
　獨坐空室中愁有數千端悲響答愁歎哀涕應苦言<lb/>
　彷徨四顧望白日入西山不覩佳人來但見飛鳥還<lb/>
　飛鳥亦何樂夕宿自作羣<hi>言一作心</hi>
　飛黄銜長泰翼翼回輕輪俯涉淥水澗仰過九層山<lb/>
　脩途曲且險秋草生兩邊黄華如沓金白花如散銀<lb/>
　青敷羅翠采絳葩象赤雲爰有承露枝紫榮合素芬<lb/>
　扶疎重清藻布翹芳且鮮目為豓采回心為竒色旋<lb/>
<pb n="KR4h0119_WYG_035-25a"/>
　撫心悼孤客俯仰還自憐踟蹰向壁歎攬筆作此文<lb/>
　南鄰有竒樹承春挺素華豐翹被長條緑葉蔽朱柯<lb/>
　因風吹微音芳氣入紫霞我心羡此木願徙著予家<lb/>
　夕得遊其下朝得弄其葩爾根深且堅予宅淺且洿<lb/>
　移植良無期歎息将如何<hi>鄰玉臺作林堅作固</hi>
　　　大道曲<hi>樂府解題曰謝尚為鎭西将軍常著紫羅襦據胡牀在市中佛國門樓上彈琵</hi>
　　　　<hi>琶作大道曲市人不知是三公也</hi>　　　　晉謝尚<lb/>
青陽二三月桞青桃復紅車馬不相識音落黄埃中<lb/>
<pb n="KR4h0119_WYG_035-25b"/>
　　　懷歸謠　　　　　　　　　晉湛方生<lb/>
辭衡門兮至歡懷生離兮苦辛豈羇旅兮一慨亦代謝<lb/>
兮感人四運兮遒盡化新兮嵗故氛慘慘兮凝晨風悽<lb/>
悽兮薄暮雨雪兮交紛重雲兮四布天地兮一色六合<lb/>
兮同素山木兮摧披津壑兮凝沍感羇旅兮苦心懷桑<lb/>
梓兮増慕胡馬兮戀北越鳥兮依陽彼禽獸兮尚然况<lb/>
君子兮去故鄉望歸塗兮漫漫盼江流兮洋洋思涉路<lb/>
兮莫由欲越津兮無梁<lb/>
<pb n="KR4h0119_WYG_035-26a"/>
　　　曲池歌<hi>拾遺在湛方生後詩品作湛詩謝朓有曲池之水未詳與此同否</hi>
曲池何澹澹芙蓉蔽清源榮華盛壮時見者誰不歡一<lb/>
朝光采落見者不廻顔<lb/>
　　　曲池水<hi>集云曲池之水</hi>　　　　　　齊謝脁<lb/>
緩步遵莓渚披衿待蕙風芙蕖舞輕蔕苞笋出芳叢浮<lb/>
雲自西北江海思無窮鳥去能傳響見我緑琴中<hi>緑一作測</hi>
　　　出歌　　　　　　　　　　晉孫楚<lb/>
茱茰出芳樹顚鯉魚出洛水泉白鹽出河東美豉出魯<lb/>
<pb n="KR4h0119_WYG_035-26b"/>
川薑桂茶荈出巴蜀椒橘木蘭出髙山蓼蘇出溝渠秕<lb/>
稗出中田<hi>闕</hi>
　　　别歌<hi>晉書曰錢鳯為王敦鎧曹㕘軍知敦有不臣之心相與朋構專弄威權㕘軍熊甫諫</hi>
　　　　<hi>敦不聽遂告歸臨别歌曰</hi>　　　　　　晉熊甫<lb/>
徂風飈起盖山陵氛霧蔽日玉石焚往事既去可長歎<lb/>
念别惆悵復㑹難<lb/>
　　　歌<hi>一首髙僧傳曰外國名僧佉叱寄名長干寺有張奴者不知何許人不甚見食而常自肥</hi>
　　　　<hi>澤冬夏常著單布衣佉叱行見張奴欣然而笑佉叱曰吾東見蔡㹠南訊馬生北遇王年</hi>
<pb n="KR4h0119_WYG_035-27a"/>
　　　　<hi>今欲就杯度乃與子相見耶張奴乃題槐樹歌曰</hi>　張奴<lb/>
濛濛大象内照耀實顯彰何事迷昬子縱惑自招殃樂<lb/>
所少人往苦道若翻囊不有松柏志何用擬風霜閒豫<lb/>
紫煙表長歌出昊蒼澄虛無色外應見有縁鄉嵗曜毗<lb/>
漢后麗辰傳殷王伊余非二仙晦迹之九方亦見流俗<lb/>
子觸眼致酸傷略謠觀有念寧曰盡矜章<lb/>
　　　酒徳歌<hi>前秦紀秦王堅與羣臣飲以極醉為限整作歌</hi>前秦趙整<lb/>
地列酒泉天垂酒池杜康妙識儀狄先知紂喪殷邦桀<lb/>
<pb n="KR4h0119_WYG_035-27b"/>
傾夏國由此言之前危後則<lb/>
　　　又<hi>崔鴻十六國春秋前秦録曰苻堅宴羣臣於釣臺秘書侍郎趙整以堅頗好酒因為酒徳</hi>
　　　　<hi>之歌</hi>
穫黍西秦採麥東齊春封夏發鼻納心迷<hi>載太平御覽未全</hi>
　　　諫歌<hi>前秦紀與晉孝武帝寧康二年冬十二月秦王堅  慕容垂夫人叚氏同輦遊於後</hi>
　　　　<hi>庭宦官趙整歌曰云云堅改容謝之命夫人下輦</hi>　前秦趙整<lb/>
不見雀來入鷰室但見浮雲蔽白日<lb/>
　古樂苑巻三十五<lb/>
</p>
<p>
</p>
  </div>
</body>
</text>
</TEI>
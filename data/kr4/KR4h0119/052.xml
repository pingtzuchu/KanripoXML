<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻五十二</head> <lb/>
    <p>
<pb n="KR4h0119_WYG_052-1a"/>
欽定四庫全書<lb/>
　古樂苑巻五十二<lb/>
　　　　　　　　　　　　眀　梅鼎祚　編<lb/>
　鬼歌曲辭<hi>謡語附</hi>
　　<hi>鬼歌詩者斯為志怪述異耳彼其取精已多㳺䰟為變著於聲響覃及歌吟㝢宙大矣抑豈必盡誣</hi>
　　<hi>誕哉今亦摘録以庶夫存而不論焉</hi>
　　　紫玉歌<hi>捜神記曰吳王夫差小女名玉悦童子韓重欲嫁之不得乃結氣而死重㳺學</hi>
　　　　<hi>歸往弔之玉形見於墓側顧重延頸而歌曰</hi>
<pb n="KR4h0119_WYG_052-1b"/>
南山有鳥北山張羅意欲從君讒言孔多悲結成疹没<lb/>
命黄壚命之不造寃如之何羽族之長名為鳯皇一日<lb/>
失雄三年感傷雖有衆鳥不為匹雙故見鄙姿逢君輝<lb/>
光身逺心近何曾暫忘<hi>意欲一作志願命一作身見去聲近一作邇曽一作當</hi>
　　　郭長生吹笛歌<hi>幽眀錄曰永嘉中太山民巢氏先為相縣令居在晉陵家婢採</hi>
　　　　<hi>薪忽有一人追隨婢還家不使人見與婢宴飲輙吹笛而歌歌云</hi>
閒夜寂巳深長笛亮且鳴若欲知我者姓郭字長生<lb/>
　　　王敬伯宛轉歌<hi>晉書曰王敬伯㑹稽餘姚人為衛佐休假還鄉過吳維舟渚中</hi>
<pb n="KR4h0119_WYG_052-2a"/>
　　　　<hi>昇亭而宿是夜月華露輕敬伯鼓琴感劉恵眀亡女告敬伯就體如平生敬伯撫琴而歌</hi>
　　　　<hi>女乃和之</hi>
低露下深幕埀月照孤琴空絃益霄淚誰憐此夜心<lb/>
歌宛轉情復哀願為煙與霧氛氲同共懐<hi>亦見續齊諧記巳載前琴</hi>
<hi>歌中無王敬伯前歌女歌小異今復載此</hi>
　　　青溪小姑歌<hi>二首吳均續齊諧記曰㑹稽趙文韶宋元嘉中為東扶侍廨在青溪</hi>
　　　　<hi>中橋秋夜步月悵焉思歸乃倚門唱烏飛曲忽有青衣年十五六許詣門曰女郎聞歌聲</hi>
　　　　<hi>有悦人者逐月㳺戯故遣相問文韶都不之疑遂邀暫過須㬰女郎至年可十八九許容</hi>
<pb n="KR4h0119_WYG_052-2b"/>
　　　　<hi>色絶妙謂文韶曰聞君善歌能為作一曲否文韶即為歌草生磐石下聲甚清美女郎顧</hi>
　　　　<hi>青衣取箜篌鼔之泠泠似楚曲又令侍婢歌繁霜自脱金簮叩箜篌和之婢乃歌曰云云</hi>
　　　　<hi>留連宴寝将旦别去以金簮遺文韶文韶亦贈以銀盌及琉璃匕眀日于青溪廟中得之</hi>
　　　　<hi>乃知昨所見青溪神女也按干寶搜神記曰廣陵蔣子文嘗為秣陵尉因撃賊傷而死吳</hi>
　　　　<hi>孫權時封中都矦立廟鍾山異苑曰青溪小姑蔣矦第三妹也</hi>
日暮風吹葉落依枝丹心寸意愁君末知<lb/>
歌闋夜巳久繁霜侵曉幕何意空相守坐待繁霜落<lb/>
　　　廬山夫人女婉撫琴歌<hi>祖台志恠曰建康小吏曹著見廬山夫人夫人</hi>
<pb n="KR4h0119_WYG_052-3a"/>
　　　　<hi>命女婉與著相見婉見著欣悦命婢瓊林取琴出婉撫琴歌曰云云歌畢婉便還去</hi>
登廬山兮鬱嵳峩晞陽風兮拂紫霞招若人兮濯靈波<lb/>
欣良運兮暢雲柯彈鳴琴兮樂莫過雲龍㑹兮樂太和<lb/>
　　　陳阿登彈琴歌<hi>幽眀錄曰句章人至東野還暮不至門見路傍有小屋燈火因</hi>
　　　　<hi>投寄止宿有一小女不欲與丈夫共宿呼鄰家女自伴夜共彈琴箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>至曉此人謝去問</hi>
　　　　<hi>其姓字女不答彈琴而歌曰云云眀至東郭外有賣食母在市中此人寄坐因説昨所見</hi>
　　　　<hi>母聞驚曰是我女近死葬于郭外</hi>
連綿葛上藤一緩復一絙欲知我名姓姓陳名阿登<lb/>
<pb n="KR4h0119_WYG_052-3b"/>
　　　陵欣歌<hi>異苑曰建康陵欣景平中死于揚州作部尅辰當𦵏作部督夢欣云今為獄公</hi>
　　　　<hi>姥祖夕有期莫由自反勞君解謝令得放遣督不信夜後又夢言辭轉切因歌一曲云督</hi>
　　　　<hi>覺為謝從此便絶</hi>
生時世上人死作獄中鬼不得還墳墓死没有餘罪<lb/>
　　　聶包鬼歌<hi>劉叔敬異苑曰臨川聶包死數年忽詣南豐相沈道襲共飲其歌笑甚有</hi>
　　　　<hi>倫次每歌云</hi>
花盈盈正聞行當歸不聞死復生<lb/>
　　　鬼仙歌謡<hi>出異苑</hi>
<pb n="KR4h0119_WYG_052-4a"/>
登阿儂孔雀樓遥聞鳯皇鼔下我鄒山頭髣髴見梁魯<lb/>
　　　燉煌父老夢語<hi>晉書曰凉後主歆字士業嗣父盛為凉公領凉州牧䕶羗校尉</hi>
　　　　<hi>士業立而宋受禪聞沮渠䝉遜南伐禿髪耨檀士業率步騎三萬攻張掖與䝉遜距戰為</hi>
　　　　<hi>䝉遜所害先是有燉煌父老令狐熾夢白頭公衣帢而謂熾曰云云言訖忽不見士業小</hi>
　　　　<hi>字桐椎至是而亡</hi>
南風動吹長木胡桐椎不中轂<lb/>
　　　窻呼祁孔賓<hi>晉書曰祁嘉字孔賔酒泉人少清貧好學年二十餘夜牕中有聲呼</hi>
　　　　<hi>曰云云旦而迯去西至燉煌依學官誦書遂博通經傳精究大義西逰海渚敎授門生張</hi>
<pb n="KR4h0119_WYG_052-4b"/>
　　　　<hi>重華徴為儒林祭酒在朝卿士郡縣守令受業者二十餘人竟以夀終</hi>
祁孔賓祁孔賔隱去來隱去來修飾人世甚苦不可諧<lb/>
所得未毛銖所喪如山崖<lb/>
　　　相輪鈴音<hi>晉書曰劉曜自攻洛陽石勒将救之羣下咸諫以為不可勒以訪佛圗澄</hi>
　　　　<hi>澄曰相輪鈴音云云此偈語也支秀軍也替戾岡出也僕谷劉曜胡位也劬秃當捉也此</hi>
　　　　<hi>言軍出捉得曜也勒遂赴洛距曜生擒之</hi>
秀支替戾岡僕谷劬秃當<lb/>
　　　鬼謡<hi>異苑曰句章吳平門前忽生一株青桐樹上有謡歌之聲平惡而砍殺平隨軍北虜</hi>
<pb n="KR4h0119_WYG_052-5a"/>
　　　　<hi>首尾三載死桐歘自還立扵故根上又聞樹巔空中歌曰云云平尋歸如鬼謡</hi>
死樹今更青吳平尋當歸適聞殺此樹巳復有光輝<lb/>
　　　鐵臼歌<hi>顔之推寃䰟志</hi>
桃李花嚴霜當奈何桃李子嚴霜落巳<lb/>
　　　犬妖歌<hi>述異記曰嘉興縣朱休之有一弟宋元嘉中兄弟對坐家有一犬來向休之蹲</hi>
　　　　<hi>遍視二人遂揺頭而笑曰云云其家驚懼斬犬榜首路側至來嵗梅花時兄弟相鬬弟奮</hi>
　　　　<hi>戰傷兄官收治並被囚繋經嵗得免至夏舉家時疾母及兄弟皆死</hi>
言我不能歌聴我歌梅花今年故復可奈汝明年何<lb/>
<pb n="KR4h0119_WYG_052-5b"/>
　　　鳥妖詩<hi>南史曰陳之將亡有鳥一足集其殿庭以胔畫地成文曰云云解者以為獨足</hi>
　　　　<hi>盖指後主獨行無衆茂草言荒穢也隋承火運草得火而後灰及後主至長安館于都水</hi>
　　　　<hi>臺所謂上髙臺當水開者其言皆驗</hi>
獨足上髙臺茂草變為灰欲知我家處朱門當水開<lb/>
　<lb/>
　<lb/>
　<lb/>
　古樂苑巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻三十二</head> <lb/>
    <p>
<pb n="KR4h0119_WYG_032-1a"/>
欽定四庫全書<lb/>
　古樂苑巻三十二<lb/>
　　　　　　　　　　　　明　梅鼎祚　編<lb/>
　襍曲歌辭<lb/>
　　<hi>宋詩樂志曰古者天子聽政使公卿大夫獻詩耆艾修之而後王斟酌焉然後被於聲於是有採詩</hi>
　　<hi>之官周室下衰官失其職漢魏之世歌詠襍興而詩之流乃有八名曰行曰引曰歌曰謠曰吟曰詠</hi>
　　<hi>曰怨曰歎皆詩人六義之餘也至其協聲律播金石而總謂之曲若夫均奏之髙下音節之緩急文</hi>
　　<hi>辭之多少則繫乎作者才思之淺深與其風俗之薄厚當是時如司馬相如曹植之徒所為文章深</hi>
<pb n="KR4h0119_WYG_032-1b"/>
　　<hi>厚爾雅猶有古之遺風焉自晉遷江左下逮隋唐徳澤寖㣲風化不競去聖逾逺繁音日滋襍曲興</hi>
　　<hi>於南朝繁音生於北俗哀音靡曼之辭迭作並起流而忘反以至陵夷由是新聲熾而雅音廢矣昔</hi>
　　<hi>晉平公說新聲而師曠知公室之將卑李延年善為新聲變曲而聞者莫不感動其後元帝自度曲</hi>
　　<hi>被聲歌而漢業遂衰曹妙達等改易新聲而隋文不能救嗚呼新聲之感人如此是以為世所貴雖</hi>
　　<hi>㳂情之作或出一時而聲辭淺迫少復近古故蕭齊之將亡也有伴侣髙齊之將亡也有無愁陳之</hi>
　　<hi>將亡也有玉樹後庭花隋之將亡也有泛龍舟所謂煩手淫聲爭新怨衰此又新聲之弊也襍曲者</hi>
　　<hi>厯代有之或心志之所存或情思之所感或宴游懽樂之所發或憂愁憤怨之所興或叙離别悲傷</hi>
　　<hi>之懷或言征戰行役之苦或縁於佛老或出自閭巷兼收備載故總謂之襍曲自秦漢以來數千百</hi>
<pb n="KR4h0119_WYG_032-2a"/>
　　<hi>嵗文人才士作者非一干戈喪亂亡失旣多聲辭不具故有名存義亡不見所起而有古辭可考者</hi>
　　<hi>則若傷歌行生别離長相思棗下何繤繤之類是也復有不見古辭而後人斷有擬述可以槩見其</hi>
　　<hi>義者則若出自薊北門結客少年場秦王巻衣半渡溪空城雀齊謳吳趨㑹吟悲哉之類是也又如</hi>
　　<hi>漢阮瑀之駕出北郭門曹植之惟漢苦思欲遊南山事君車已駕桂之樹等行磐石驅車浮萍種葛</hi>
　　<hi>吁嗟鰕䱹等篇傅𤣥之雲中白子髙前有一樽酒鴻鴈生塞北行昔君飛塵車遥遥篇陸機之置酒</hi>
　　<hi>篇王循之晨風鮑照之鴻鴈如此之類其篇甚多或因意命題或學古叙事其辭具在不復備論</hi>
　　<hi>郭氏樂府所列襍曲稍似類從實多錯紊今編但依世次代以統人人以統篇别有擬作仍附其後</hi>
　　<hi>西漢東漢</hi>
<pb n="KR4h0119_WYG_032-2b"/>
　　　楚歌<hi>一作鴻鵠歌史記留侯世家曰上欲廢太子立戚夫人子趙王如意吕后乃使建成</hi>
　　　　<hi>侯吕澤劫留侯為畫計留侯曰此難以口舌爭也顧上有不能致者天下有四人四人者</hi>
　　　　<hi>年老矣皆以為上慢侮人故逃匿山中義不為漢臣然上髙此四人今公誠能無愛金玉</hi>
　　　　<hi>璧帛令太子為書卑辭安車因使辯士固請自宜來來以為客時時從入朝令上見之則</hi>
　　　　<hi>必異而問之上知此四人賢則一助也於是吕后迎此四人十二年上從擊破布軍歸疾</hi>
　　　　<hi>益甚愈欲易太子及燕置酒太子侍四人從太子年皆八十有餘鬚眉皓白衣冠甚偉上</hi>
　　　　<hi>怪之問曰彼何為者四人前對各言名姓曰東園公甪里先生綺里季夏黄公上乃大驚</hi>
　　　　<hi>曰吾求公數嵗公辟逃吾今公何自從吾兒游乎四人皆曰陛下輕士善罵臣等義不受</hi>
<pb n="KR4h0119_WYG_032-3a"/>
　　　　<hi>辱故恐而亡匿竊聞太子為人仁孝恭敬愛士天下莫不延頸欲為太子死者故臣等來</hi>
　　　　<hi>耳上曰煩公幸卒調護太子四人為夀巳畢趨去上目送之召戚夫人指示四人者曰我</hi>
　　　　<hi>欲易之彼四人輔之羽翼已成難動矣吕后真而主矣戚夫人泣上曰為我楚舞吾為若</hi>
　　　　<hi>楚歌歌數闋戚夫人嘘唏流涕上起去罷酒竟不易太子</hi>漢髙帝<lb/>
鴻鵠髙飛一舉千里羽翮已就横絶四海横絶四海當<lb/>
可奈何雖有矰繳尚安所施<hi>翮一作翼當漢書作又尚一作將</hi>
　　　舂歌<hi>一作永巷歌漢書外戚傳曰髙帝得定陶戚姬愛幸生趙隠王如意恵帝立吕后為</hi>
　　　　<hi>皇太后迺令永巷囚戚夫人髠鉗衣赭衣令舂戚夫人舂且歌太后聞之大怒曰乃欲倚</hi>
<pb n="KR4h0119_WYG_032-3b"/>
　　　　<hi>女子邪召趙王誅之戚夫人遂有人彘之禍</hi>　　漢戚夫人<lb/>
子為王母為虜終日舂薄暮常與死為伍相離三千里<lb/>
當誰使告女<lb/>
　　　幽歌<hi>漢書列傳曰趙幽王友髙帝諸姬子初封淮陽王吕太后徙為趙王孝恵時友以諸</hi>
　　　　<hi>吕女為后不愛愛它姬諸吕女讒之於大后曰吕氏安得王太后百嵗後吾必擊之大后</hi>
　　　　<hi>怒召趙王置邸令衛圉守之趙王餓乃作歌遂幽死</hi>　漢趙王友<lb/>
諸吕用事兮劉氏微迫脅王侯兮彊授我妃我妃旣妬<lb/>
兮誣我以惡讒女亂國兮上曾不寤我無忠臣兮何故<lb/>
<pb n="KR4h0119_WYG_032-4a"/>
弃國自決中野兮蒼天與直吁嗟不可悔兮寧早自賊<lb/>
為王餓死兮誰者憐之吕氏絶理兮託天報仇<hi>臣一作良</hi>
　　　耕田歌<hi>耕一作種史記齊王世家曰諸吕擅權用事朱虚侯劉章忿劉氏不得職嘗入</hi>
　　　　<hi>侍宴太后令為酒吏章自請曰臣將種也請以軍法行酒太后曰可酒酣章進飲歌舞</hi>
　　　　<hi>為耕田歌頃之諸吕有一人醉亡酒章追拔劍斬之太后大驚業已許其軍法無以罪也</hi>
　　　　　　　　　　　　　　　漢朱虚侯章<lb/>
深耕穊種立苖欲疏非其種者鋤而去之<hi>種一作類</hi>
　　　瓠子歌<hi>二首漢書武帝紀曰元封二年四月作瓠子歌溝洫志曰帝旣封禪乃發卒數</hi>
<pb n="KR4h0119_WYG_032-4b"/>
　　　　<hi>萬人塞瓠子決河還自臨祭湛白馬玉璧令羣臣從官皆負薪塞決河時東郡燒草以故</hi>
　　　　<hi>薪少乃下淇園之竹以為楗上旣臨河決悼其功之不就為作歌詩二章於是卒塞瓠子</hi>
　　　　<hi>築宫其上名曰宣防</hi>　　　　　　　漢武帝<lb/>
瓠子決兮將奈何浩浩洋洋兮慮殫為河殫為河兮地<lb/>
不得寧功無已時兮吾山平吾山平兮鉅野溢魚弗鬱<lb/>
兮廹冬日正道弛兮離常流蛟龍騁兮放逺遊歸舊川<lb/>
兮神哉沛不封禪兮安知外為我謂河伯兮何不仁汎<lb/>
濫不止兮愁吾人齧桑浮兮淮泗滿久不返兮水維緩<lb/>
<pb n="KR4h0119_WYG_032-5a"/>
<hi>浩浩洋洋一作皓皓昕昕放一作方我謂河伯兮何不仁一作皇為河公兮何不仁吾山之吾音魚齧桑縣名</hi>
河湯湯兮激潺湲北渡回兮迅流難搴長茭兮湛美玉<lb/>
河伯許兮薪不屬薪不屬兮衛人罪燒蕭條兮噫乎何<lb/>
以禦水隤林竹兮楗石菑宣防塞兮萬福來<hi>湛讀曰沈伯一作公</hi>
<hi>菑側其反</hi>
　　　秋風辭<hi>漢武帝故事曰帝行幸河東祠后土顧視帝京忻然中流與羣臣飲讌帝歡甚</hi>
　　　　<hi>乃自作秋風辭</hi>　　　　　　　　漢武帝<lb/>
秋風起兮白雲飛草木黄落兮雁南歸蘭有秀兮菊有<lb/>
<pb n="KR4h0119_WYG_032-5b"/>
芳懷佳人兮不能忘汎樓船兮濟汾河横中流兮揚素<lb/>
波簫鼓鳴兮發櫂歌歡樂極兮哀情多少壯幾時兮奈<lb/>
老何<lb/>
　　　李夫人歌<hi>漢書外戚傳曰夫人早卒帝思不夜巳方士齊人少翁言能致其神廼</hi>
　　　　<hi>張燈燭設帷帳陳酒肉而令帝居帷帳遥望見好女如李夫人之貌還幄坐而步又不得</hi>
　　　　<hi>就視帝愈益相思悲感為作詩令樂府諸音家絃歌之</hi>漢武帝<lb/>
是邪非邪立而望之偏何姍姍其來遲<hi>偏一作翩</hi>
　　　落葉哀蟬曲<hi>王子年拾遺記曰漢武帝思懐李夫人時始穿昆靈之池汎翔禽之</hi>
<pb n="KR4h0119_WYG_032-6a"/>
　　　　<hi>舟帝自造歌曲使女伶歌之時日已西傾涼風激水女伶歌聲甚遒因賦落葉哀蟬之曲</hi>
　　　　<hi>藝苑巵言云落葉哀蟬疑是贗作</hi>　　　　漢武帝<lb/>
羅袂兮無聲玉墀兮塵生虚房冷而寂寞落葉依於重<lb/>
扃望彼美之女兮安得感余心之未寧<lb/>
　　　悲愁歌<hi>漢書西域傳曰武帝元封中遣江都王建女細君為公主以妻鳥孫王昆莫公</hi>
　　　　<hi>主至其國自治宫室居嵗時一再與昆莫㑹置酒飲食昆莫年老言語不通公主悲乃自</hi>
　　　　<hi>作歌</hi>　　　　　　　　　　漢烏孫公主<lb/>
吾家嫁我兮天一方逺託異國兮烏孫王穹廬為室兮<lb/>
<pb n="KR4h0119_WYG_032-6b"/>
氊為牆以肉為食兮酪為漿居常土思兮心内傷願為<lb/>
黄鵠兮歸故郷<lb/>
　　　黄鵠歌<hi>西京襍記曰始元元年黄鵠下太液池帝為此歌</hi>
　　　　　　　　　　　　　　　漢昭帝<lb/>
黄鵠飛兮下建章羽肅肅兮行蒼蒼金為衣兮菊為裳<lb/>
唼喋荷荇出入蒹葭自顧菲薄愧爾嘉祥<hi>菲薄一作薄徳</hi>
　　　淋池歌<hi>拾遺記曰昭帝始元元年穿淋池廣千步東引太液之水池中植分芰荷一莖</hi>
　　　　<hi>四葉狀如駢葢花葉離萎芬馥之氣徹十餘里宫人貴之每遊宴出入必皆含嚼或剪以</hi>
<pb n="KR4h0119_WYG_032-7a"/>
　　　　<hi>為衣或折以蔽日以為戯㺯帝時命水嬉以文梓為船木蘭為池柂刻飛鸞翔鷁飾於船</hi>
　　　　<hi>首隨風輕漾畢景忘歸乃至通夜使宫人歌曰</hi>　　漢昭帝<lb/>
秋素景兮汎洪波揮纎手兮折芰荷凉風淒淒揚棹歌<lb/>
雲光開曙月低河萬嵗為樂豈云多<hi>亦見三輔黄圖</hi>
　　　燕王歌<hi>漢書列傳曰昭帝時旦為燕王自以為武帝子且長不得立乃與旦姊蓋長公</hi>
　　　　<hi>主左將軍上官桀交通謀廢帝迎立舍人父燕倉知其謀告之由是發覺王憂懣置酒萬</hi>
　　　　<hi>載宫㑹賔客羣臣妃妾坐飲王自歌華容夫人起舞坐者皆泣天子使使者賜璽書王以</hi>
　　　　<hi>綬自絞後夫人隨旦自殺者二十餘人</hi>　　　漢燕王旦<lb/>
<pb n="KR4h0119_WYG_032-7b"/>
歸空城兮狗不吠雞不鳴横術何廣廣兮固知國中之<lb/>
無人<lb/>
　　　華容夫人歌<lb/>
髮紛紛兮寘渠骨籍籍兮忘居母求死子兮妻求死夫<lb/>
裵回兩渠間兮君子獨安居<hi>獨一作將</hi>
　　　瑟歌<hi>漢書外傳曰廣陵厲王胥武啼第五子昭帝時胥見帝年少無子有覬欲心迎女巫</hi>
　　　　<hi>李女須使下神呪詛宣帝即位呪詛事發覺天子遣廷尉大鴻臚即訊胥置酒顯陽殿召</hi>
　　　　<hi>太子霸及子女等夜飲使所幸鼔瑟歌舞王自歌左右悉涕泣奉酒至雞嗚時罷以綬自</hi>
<pb n="KR4h0119_WYG_032-8a"/>
　　　　<hi>絞死</hi>　　　　　　　　　　漢廣陵王胥<lb/>
欲乆生兮無終長不樂兮安窮奉天期兮不得須㬰千<lb/>
里馬兮駐待路黄泉下兮幽深人生要死何為苦心何<lb/>
用為樂心所喜出入無悰為樂亟蒿里召兮郭門閎死<lb/>
不得取代庸身自逝<hi>閎一作閲</hi>
　　　歌二首<hi>漢書列傳曰廣川王去以陽城昭信為后幸姬陶望卿為脩靡夫人主繒帛崔</hi>
　　　　<hi>脩成為明貞夫人主永巷後昭信譖望卿失寵去與昭信等飲諸婢皆侍去為望卿作歌</hi>
　　　　<hi>曰背尊章使美人相和歌之竟殺望卿昭信欲擅愛曰王使明貞夫人主諸姬淫亂難禁</hi>
<pb n="KR4h0119_WYG_032-8b"/>
　　　　<hi>乃盡閉諸姬舎門上籥於后非大置酒召不得見去憐之為作歌曰愁莫愁令昭信聲鼔</hi>
　　　　<hi>為節以教諸姬歌之歌罷輙歸永巷封門</hi>　　　漢廣川王去<lb/>
背尊章嫖以忽謀屈竒起自絶行周流自生患諒非望<lb/>
今誰怨<hi>望卿歌</hi>
愁莫愁生無聊心重結意不舒内茀鬱憂哀積上不見<lb/>
天生何益日崔隤時不再願弃軀死無悔<hi>脩成歌</hi>
　　　據地歌<hi>東方朔為郎常侍中人皆以為狂朔曰如朔所謂避世於朝廷間者也古之人</hi>
　　　　<hi>乃避世於深山中時坐席中酒酣據地歌曰</hi>　　漢東方朔<lb/>
<pb n="KR4h0119_WYG_032-9a"/>
陸沈於俗避世金馬門宫殿中可以避世全身何必深<lb/>
山之中蒿蘆之下<lb/>
　　　延年歌<hi>漢書李延年性知音善歌舞武帝愛之侍上起舞歌曰上歎息曰世豈有此人</hi>
　　　　<hi>乎平陽主因言延年有女弟上召見之實妙麗善舞由是得幸</hi>
　　　　　　　　　　　　　　漢李延年<lb/>
北方有佳人絶世而獨立一顧傾人城再顧傾人國寧<lb/>
不知傾城與傾國佳人難再得<lb/>
　　　别歌<hi>漢書列傳曰昭帝即位數年匃奴與漢和親漢使求蘇武等單于許武還李陵置酒</hi>
<pb n="KR4h0119_WYG_032-9b"/>
　　　　<hi>賀武曰異域之人一别長絶因起舞而歌泣下數行遂與武決</hi>
　　　　　　　　　　　　　　漢李陵<lb/>
徑萬里兮度沙漠為君將兮奮匈奴路窮絶兮矢刅摧<lb/>
士衆滅兮名已隤老母巳死雖欲報恩將安歸<lb/>
　　　拊缶歌<hi>漢書宣帝時霍氏謀反惲先以聞封平通侯與大僕戴長樂相失長樂告惲罪</hi>
　　　　<hi>免為庶人惲家居治産業起室宅友人安定太守西河孫㑹宗與惲書諫戒之惲宰相子</hi>
　　　　<hi>語言見廢内懐不服乃答㑹宗書曰田家作苦嵗時伏臘烹羊炰羔斗酒自勞家本秦也</hi>
　　　　<hi>能為秦聲婦趙女也雅善鼔瑟奴婢歌者數人酒後耳熱仰天拊缶而呼烏烏其詩曰</hi>
<pb n="KR4h0119_WYG_032-10a"/>
　　　　　　　　　　　　　　漢楊惲<lb/>
田彼南山蕪穢不治種一頃豆落而為萁人生行樂耳<lb/>
須富貴何時<lb/>
　　　招商歌<hi>拾遺記曰靈帝初平三年遊於西園起祼遊館于間采緑苔而被堦引渠水以</hi>
　　　　<hi>繞砌周流澄徹乗船遊漾選玉色宫人執篙楫又奏招商之曲以來凉風歌曰</hi>
　　　　　　　　　　　　　　漢靈帝<lb/>
涼風起兮日照渠青荷晝偃葉夜舒惟日不足樂有餘<lb/>
清絲流管歌玉鳬千年萬嵗嘉難踰<hi>拾遺記渠中植蓮大如蓋長一丈南</hi>
<pb n="KR4h0119_WYG_032-10b"/>
<hi>國所獻其葉夜舒晝巻名夜舒荷玉鳬曲名</hi>
　　　𢎞農王歌<hi>袁山松後漢書曰董卓廢少帝為𢎞農王立陳留王為帝置𢎞農王于閣</hi>
　　　　<hi>上初平元年春正月使郎中令李儒進鴆曰服此辟惡王曰此必是毒也弗肯强之於是</hi>
　　　　<hi>王與唐姬及宫人共飲酒王自歌曰云云唐姬起舞歌曰云云因泣下坐者嘘欷不自勝</hi>
　　　　<hi>王謂唐姬曰卿故王者妃勢不復為吏民妻也行矣自愛從此長辭遂飲鴆死時年十八</hi>
　　　　　　　　　　　　　　漢𢎞農王辯<lb/>
天道易兮我何艱棄萬乗兮退守藩逆臣見迫兮命不<lb/>
延逝將棄兒兮適幽𤣥<hi>守藩一作宫藩兒一作汝</hi>
<pb n="KR4h0119_WYG_032-11a"/>
　　　唐姬歌<lb/>
皇天崩兮后土頺身為帝王兮命夭摧死生異路兮從<lb/>
此乖悼我㷀獨兮中心哀<hi>悼一作奈中心哀一作心中哀</hi>
　　　五噫歌<hi>後漢書曰梁鴻東出闗過京師作五噫之歌肅宗聞而惡之求鴻不得一云登</hi>
　　　　<hi>北邙山作五噫之歌</hi>　　　　　　漢梁鴻<lb/>
陟彼北邙兮噫顧瞻帝京兮噫宫闕崔嵬兮噫民之劬<lb/>
勞兮噫遼遼未央兮噫<hi>芒一作邙瞻一作覽</hi>
　　　武溪深行<hi>一曰武陵深行崔豹古今注曰武溪深馬援南征之所作也援門生爰寄</hi>
<pb n="KR4h0119_WYG_032-11b"/>
　　　　<hi>生善吹笛援作歌令寄生吹笛以和之名之曰武溪深</hi>漢馬援<lb/>
滔滔武溪一何深鳥飛不度獸不能臨嗟哉武溪兮多<lb/>
毒淫<hi>能一作敢一無兮字</hi>
　　　同前<lb/>
武溪深不測水安舟復輕暫侣莊生釣還滯鄂君行櫂<lb/>
歌爭後發譟鼓逐前征秦上山川險黔中木石并林壑<lb/>
秋籟急猿哀夜月鳴澄源本千仞回峰忽萬縈昭潭讓<lb/>
無底太華推削成日落野通氣目極悵餘情下流曾不<lb/>
<pb n="KR4h0119_WYG_032-12a"/>
濁長邁寂無聲羞學滄浪水濯足復濯纓<hi>木石并一作水石清濯纓</hi>
<hi>一作沾纓</hi>
　　　莋都夷歌<hi>莋都夷者武帝所開以為莋都縣後漢書西南夷傳曰明帝時益州刺史</hi>
　　　　<hi>朱輔宣示漢徳威懐逺夷自汶山以西前世所不至正朔所未加白狼槃木等百餘國皆</hi>
　　　　<hi>舉踵稱臣奉貢白狼王唐菆作詩三章歌頌漢德輔使譯而獻之丹鉛閏録曰白狼王歌</hi>
　　　　<hi>詩音韻與漢無異可疑也藝苑巵言曰夷語有長短何以皆四言蓋益都太守代為之也</hi>
　　　　　　　　　　　　　　　白狼王唐菆<lb/>
　　　　逺夷樂德歌<lb/>
<pb n="KR4h0119_WYG_032-12b"/>
大漢是治與天合意吏譯平端不從我來聞風向化所<lb/>
見竒異多賜繒布甘美酒食昌樂肉飛屈伸悉備蠻夷<lb/>
貧薄無所報嗣願主長夀子孫昌熾<lb/>
　　　　逺夷慕徳歌<lb/>
蠻夷所處日入之部慕義向化歸日出主聖德深恩與<lb/>
人富厚冬多霜雪夏多和雨寒温時適部人多有涉危<lb/>
厯險不逺萬里去俗歸德心歸慈母<lb/>
　　　　逺夷懐德歌<lb/>
<pb n="KR4h0119_WYG_032-13a"/>
荒服之外土地墝埆食肉衣皮不見鹽穀吏譯傳風大<lb/>
漢安樂攜負歸仁觸冒險狹髙山岐峻縁崕磻石木薄<lb/>
發家百宿到洛父子同賜懷抱匹帛傳告衆人長願臣<lb/>
僕<lb/>
　　　射烏辭<hi>漢明帝起居注曰上東巡泰山到滎陽有烏飛鳴乗輿上虎賁郎王吉射之中</hi>
　　　　<hi>而祝曰云云帝大悦賜錢二百萬令亭壁悉畫烏焉亦載風俗通</hi>
　　　　　　　　　　　　　　漢王吉<lb/>
烏烏啞啞引弓射洞左腋陛下夀萬年臣為二千石<hi>為一</hi>
<pb n="KR4h0119_WYG_032-13b"/>
<hi>作至</hi>
　　　冉冉生孤竹<hi>文心雕龍云孤竹一篇傅毅之辭</hi>漢傅毅<lb/>
冉冉生孤竹結根泰山阿與君為新㛰菟絲附女蘿菟<lb/>
絲生有時夫婦㑹有宜千里逺結㛰悠悠隔山陂思君<lb/>
令人老軒車來何遲傷彼蕙蘭花含英揚光輝過時而<lb/>
不采將隨秋草萎亮君執髙節賤妾亦何為<lb/>
　　　同前<hi>拾遺作擬古</hi>　　　　　　　宋何偃<lb/>
流萍依清源孤鳥親宿止䕃幹相經縈風波能終始草<lb/>
<pb n="KR4h0119_WYG_032-14a"/>
生有日月㛰年行及紀思欲侍衣裳闗山分萬里徒作<lb/>
春夏期空望良人軌芳草宿昔事誰見過時美涼鳥臨<lb/>
秋竟歡願亦云已豈意倚君恩坐守零落耳<hi>臨一作散</hi>
　　　怨篇　　　　　　　　　　漢張衡<lb/>
　　　　<hi>序曰秋蘭嘉味人也嘉而不獲用故作是詩也</hi>
猗猗秋蘭植彼中阿有馥其芳有黄其葩雖曰幽深厥<lb/>
美彌嘉之子之逺我勞如何<hi>之逺一作云逺</hi>
　　　歌<hi>見太平御覽文心雕龍曰張衡怨篇清曲可味仙詩緩歌雅有新聲此或仙詩緩歌之遺</hi>
<pb n="KR4h0119_WYG_032-14b"/>
　　　　<hi>句耶</hi>　　　　　　　　　漢張衡<lb/>
浩浩陽春發楊栁何依依百鳥自南歸翺翔萃我枝<hi>萃一</hi>
<hi>作集</hi>
　　　同聲歌<hi>樂府解題曰同聲歌漢張衡所作也言婦人自謂幸得充閨房願勉供婦職不</hi>
　　　　<hi>離君子思為莞蕈在下以蔽匡牀衾禂在上以護霜露繾綣枕席沒齒不忘焉以喻臣子</hi>
　　　　<hi>之亊君也晉傳𤣥何當行曰同聲自相應同心自相知言結交相合其義亦同</hi>
　　　　　　　　　　　　　　漢張衡<lb/>
邂逅承際㑹得充君後房情好新交接恐慄若探湯不<lb/>
<pb n="KR4h0119_WYG_032-15a"/>
才勉自竭賤妾職所當綢繆主中饋奉禮助蒸嘗思為<lb/>
莞蒻席在下蔽匡牀願為羅衾幬在上衛風霜灑掃清<lb/>
枕席鞮芬以狄香重戸結金扃髙下華燈光衣解巾粉<lb/>
御列圖陳枕張素女為我師儀態盈萬方衆夫所希見<lb/>
天老教軒皇樂莫斯夜樂沒齒焉可忘<hi>思為莞蒻席一作願思為莞席</hi>
<hi>狄一作秋夫一作大</hi>
　　　何當行　　　　　　　　晉傅𤣥<lb/>
同聲自相應同心自相知外合不由中雖固終必離管<lb/>
<pb n="KR4h0119_WYG_032-15b"/>
鮑不世出結交安可為<lb/>
　　　定情歌　　　　　　　　漢張衡<lb/>
大火流兮草蟲鳴繁霜降兮草木零秋為期兮時已征<lb/>
思美人兮愁屏營<lb/>
　　　定情詩<hi>樂府解題曰定情詩漢繁欽所作也言婦人不能以禮從人而自相悦媚乃解</hi>
　　　　<hi>衣服玩好致之以結綢繆之志若臂環致拳拳指環致慇懃耳珠致區區香囊致扣扣跳</hi>
　　　　<hi>脱致契濶佩玉結恩情自以為志而期於山隅山陽山西山北終而不答乃自傷悔焉</hi>
　　　　　　　　　　　　　　魏繁欽<lb/>
<pb n="KR4h0119_WYG_032-16a"/>
我出東門遊邂逅承清塵思君即幽房侍寢執衣巾時<lb/>
無桑中契迫此路側人我旣媚君姿君亦悦我顔何以<lb/>
致拳拳綰臂雙金環何以致慇懃約指一雙銀何以致<lb/>
區區耳中雙明珠何以致叩叩香囊繫肘後何以致契<lb/>
濶繞腕雙跳脱何以結恩情珮玉綴羅纓何以結中心<lb/>
素縷連雙針何以結相於金薄畫搔頭何以慰别離耳<lb/>
後瑇瑁釵何以答歡悦紈素三條裾何以結愁悲白絹<lb/>
雙中衣與我期何所乃期東山隅日旰兮不至谷風吹<lb/>
<pb n="KR4h0119_WYG_032-16b"/>
我襦逺望無所見涕泣起踟蹰與我期何所乃期山南<lb/>
陽日中兮不來飄風吹我裳逍遥莫誰覩望君愁我腸<lb/>
與我期何所乃期西山側日夕兮不來躑躅長歎息逺<lb/>
望涼風至俯仰正衣服與我期何所乃期山北岑日暮<lb/>
兮不來淒風吹我衿望君不能坐悲苦愁我心愛身以<lb/>
何為惜我華色時中情旣欵欵然後尅宻期褰衣躡茂<lb/>
草謂君不我欺厠此醜陋質徙倚無所之自傷失所欲<lb/>
淚下如連絲<hi>於一作投</hi>
<pb n="KR4h0119_WYG_032-17a"/>
　　　九曲歌　　　　　　　　　漢李尤<lb/>
年嵗晩暮時已斜安得力士翻日車<hi>闕</hi>
　　　同前　　　　　　　　　　晉傅𤣥<lb/>
嵗暮景邁羣光絶安得長繩繫白日<hi>闕時景大平御覽作  白日作日月</hi>
　　　羽林郎<hi>漢書曰武帝太初元年初置建章營騎後更名羽林騎屬光禄勳又取從軍死</hi>
　　　　<hi>事之子孫養羽林官教以五兵號羽林孤兒後漢書百官志曰羽林郎掌宿衛侍從常選</hi>
　　　　<hi>漢陽隴西安定北地上郡西河六郡良家補之乂有胡姬年十五亦出於此按當壚雖出</hi>
　　　　<hi>司馬相如傳然以入曲實始此辭今亦附後</hi>　　漢辛延年<lb/>
<pb n="KR4h0119_WYG_032-17b"/>
昔有霍家奴姓馮名子都依倚將軍勢調笑酒家胡胡<lb/>
姬年十五春日獨當壚長裾連理帶廣袖合歡襦頭上<lb/>
藍田玉耳後大秦珠兩鬟何窈窕一世良所無一鬟五<lb/>
百萬兩鬟千萬餘不意金吾子娉婷過我廬銀鞍何煜<lb/>
爚翠葢空踟蹰就我求清酒絲繩提玉壺就我求珍肴<lb/>
金盤鱠鯉魚貽我青銅鏡結我紅羅裾不惜紅羅裂何<lb/>
論輕賤軀男兒愛後婦女子重前夫人生有新故貴賤<lb/>
不相踰多謝金吾子私愛徒區區<hi>霍家奴郭本作趙家姝鬟一作環</hi>
<pb n="KR4h0119_WYG_032-18a"/>
　　　胡姬年十五<hi>詩不似晉五言律祖作梁劉琨</hi>　晉劉琨<lb/>
虹梁照曉日渌水汎香蓮如何十五少含笑酒壚前花<lb/>
將面自許人共影相憐回頭堪百萬價重為時年<lb/>
　　　當壚曲<hi>漢書曰司馬相如與卓文君俱之臨卭盡賣車騎買酒舍乃令文君當壚相如</hi>
　　　　<hi>身自著犢鼻禪與庸保襍作滌器於市中郭璞曰盧酒盧也顔師古曰賣酒之處累土為</hi>
　　　　<hi>盧以居酒甕四邊隆起其一面髙形如鍜盧故名盧當壚曲蓋取此</hi>
　　　　　<hi>題云賦得當壚</hi>　　　　　　　梁簡文帝<lb/>
十五正團團流光滿上蘭當壚設夜酒宿客解金鞍迎<lb/>
<pb n="KR4h0119_WYG_032-18b"/>
來挾琴易送别唱歌難欲知心恨急翻令衣帶寛<hi>琴一作瑟</hi>
　　　同前<hi>一作挾琴歌</hi>　　　　　　　沈滿願<lb/>
逶迤飛塵唱宛轉遶梁聲調弦可以進蛾眉畫未成<lb/>
　　　同前<hi>載詩話補遺按首二句即之敬烏棲曲末二句</hi>　陳岑之敬<lb/>
明月二八照花新當壚十五晩留賔回眸百萬横自陳<lb/>
　　　挾琴歌　　　　　　　　　北齊魏收<lb/>
春風宛轉入曲房兼送小苑百花香白馬金鞍去未返<lb/>
紅粧玉筯下成行<lb/>
<pb n="KR4h0119_WYG_032-19a"/>
　　　董嬌嬈　　　　　　　　漢宋子侯<lb/>
洛陽城東路桃李生路傍花花自相對葉葉自相當春<lb/>
風東北起花葉正低昂不知誰家子提籠行採桑纖手<lb/>
折其枝花落何飄颺請謝彼姝子何為見損傷高秋八<lb/>
九月白露變為霜終年㑹飄墮安得久馨香秋時自零<lb/>
落春月復芬芳何時盛年去懽愛永相忘吾欲竟此曲<lb/>
此曲愁人腸歸來酌美酒挾瑟上髙堂<hi>愛一作好</hi>
　　　古怨歌<hi>竇𤣥狀貌絶異天子使出其妻妻以公主妻悲怨寄書及歌與𤣥時人憐而傳</hi>
<pb n="KR4h0119_WYG_032-19b"/>
　　　　<hi>之亦名豔歌按𤣥妻與𤣥書有云衣不厭新人不厭故</hi>竇𤣥妻<lb/>
㷀㷀白兎東走西顧衣不如新人不如故<lb/>
　　　焦仲卿妻作<hi>一云古詩為焦仲卿妻作</hi>
　　　　<hi>序曰漢末建安中廬江府小吏焦仲卿妻劉氏為仲卿母所遣自誓不嫁其家逼之乃沒</hi>
　　　　<hi>水而死仲卿聞之亦自縊於庭樹時人傷之為詩云爾</hi>
孔雀東南飛五里一徘徊十三能織素十四學裁衣十<lb/>
五彈箜篌十六誦詩書十七為君婦心中常苦悲君旣<lb/>
為府吏守節情不移賤妾留空房相見常日稀雞鳴入<lb/>
<pb n="KR4h0119_WYG_032-20a"/>
機織夜夜不得息三日斷五疋大人故嫌遲非為織作<lb/>
遲君家婦難為妾不堪驅使徒留無所施便可白公姥<lb/>
及時相遣歸府吏得聞之堂上啓阿母兒已薄禄相幸<lb/>
復得此婦結髮同枕席黄泉共為友共事三二年始爾<lb/>
未為久女行無偏斜何意致不厚阿母謂府吏何乃太<lb/>
區區此婦無禮節舉動自專由吾意久懷忿汝豈得自<lb/>
由東家有賢女自名秦羅敷可憐體無比阿母為汝求<lb/>
便可速遣之遣去慎莫留府吏長跪告伏惟啓阿母今<lb/>
<pb n="KR4h0119_WYG_032-20b"/>
若遣此婦終老不復取阿母得聞之槌牀便大怒小子<lb/>
無所畏何敢助婦語吾巳失恩義㑹不相從許府吏黙<lb/>
無聲再拜還入戸舉言謂新婦哽咽不能語我自不驅<lb/>
卿逼迫有阿母卿但暫還家吾今且報府不久當歸還<lb/>
還必相迎取以此丁心意慎勿違吾語新婦謂府吏勿<lb/>
復重紛紜往昔初陽嵗謝家來貴門奉事循公姥進止<lb/>
敢自專晝夜勤作息伶俜縈苦辛謂言無辠過供養卒<lb/>
大恩仍更被驅逐何言復來還妾有繡腰襦葳蕤自生<lb/>
<pb n="KR4h0119_WYG_032-21a"/>
光紅羅複斗帳四角垂香囊箱簾六七十緑碧青絲繩<lb/>
物物各自異種種在其中人賤物亦鄙不足迎後人留<lb/>
待作遺施於今無㑹因時時為安慰久久莫相忘雞鳴<lb/>
外欲曙新婦起嚴粧著我繡裌裙事事四五通足下躡<lb/>
絲履頭上玳瑁光腰若流紈素耳著明月璫指如削葱<lb/>
根口如含珠丹纖纖作細步精妙世無雙上堂拜阿母<lb/>
阿母怒不止昔作女兒時生小出野里本自無教訓兼<lb/>
愧貴家子受母錢帛多不堪毋驅使今日還家去念母<lb/>
<pb n="KR4h0119_WYG_032-21b"/>
勞家裏却與小姑别淚落連珠子新婦初來時小姑始<lb/>
扶牀今日被驅逐小姑如我長勤心養公姥好自相扶<lb/>
將初七及下九嬉戲莫相忘出門登車去涕落百餘行<lb/>
府吏馬在前新婦車在後隠隠何甸甸俱㑹大道口下<lb/>
馬入車中低頭共耳語誓不相隔卿且暫還家去吾今<lb/>
且赴府不久當還歸誓天不相負新婦謂府吏感君區<lb/>
區懷君旣若見録不久望君來君當作磐石妾當作蒲<lb/>
葦蒲葦紉如絲盤石無轉移我有親父兄性行暴如雷<lb/>
<pb n="KR4h0119_WYG_032-22a"/>
恐不任我意逆以煎我懷舉手長勞勞二情同依依入<lb/>
門上家堂進退無顔儀阿母大拊掌不圖子自歸十三<lb/>
教汝織十四能裁衣十五彈箜篌十六知禮儀十七遣<lb/>
汝嫁謂言無誓違汝今何罪過不迎而自歸蘭芝慙阿<lb/>
母兒實無罪過阿母大悲摧還家十餘日縣令遣媒來<lb/>
云有第三郎窈窕世無雙年始十八九便言多令才阿<lb/>
母謂阿女汝可去應之阿女含淚答蘭芝初還時府吏<lb/>
見丁寧結誓不别離今日違情義恐此事非竒自可斷<lb/>
<pb n="KR4h0119_WYG_032-22b"/>
來信徐徐更謂之阿母白媟人貧賤有此女始適還家<lb/>
門不堪吏人婦豈合令郎君幸可廣問訊不得便相許<lb/>
媒人去數日尋遣丞請還説有蘭家女承籍有宦官云<lb/>
有第五郎嬌逸未有㛰遣丞為媒人主簿通語言直説<lb/>
太守家有此令郎君旣欲結大義故遣來貴門阿母謝<lb/>
媒人女子先有誓老姥豈敢言阿兄得聞之悵然心中<lb/>
煩舉言謂阿妺作計何不量先嫁得府吏後嫁得郎君<lb/>
否泰如天地足以榮汝身不嫁義郎體其住欲何云蘭<lb/>
<pb n="KR4h0119_WYG_032-23a"/>
芝仰頭答理實如兄言謝家事夫壻中道還兄門處分<lb/>
適兄意那得自任専雖與府吏要渠㑹永無縁登即相<lb/>
許和便可作㛰婣媒人下牀去諾諾復爾爾還部白府<lb/>
君下官奉使命言談大有縁府君得聞之心中大歡喜<lb/>
視厯復開書便利此月内六合正相應良吉三十日今<lb/>
已二十七卿可去成㛰交語速裝束絡繹如浮雲青雀<lb/>
白鵠舫四角龍子幡婀娜隨風轉金車玉作輪躑躅青<lb/>
驄馬流蘇金縷鞍齎錢三百萬皆用青絲穿襍綵三百<lb/>
<pb n="KR4h0119_WYG_032-23b"/>
疋交廣市鮭珍從人四五百鬱鬱登郡門阿母謂阿女<lb/>
適得府君書明日來迎汝何不作衣裳莫令事不舉阿<lb/>
女黙無聲手巾掩口啼淚落便如瀉移我琉璃榻出置<lb/>
前牕下左手持刀尺右手執綾羅朝成繡裌裙晩成單<lb/>
羅衫晻晻日欲暝愁思出門啼府吏聞此變因求假暫<lb/>
歸未至二三里摧藏馬悲哀新婦識馬聲躡履相逢迎<lb/>
悵然遥相望知是故人來舉手拍馬鞍嗟歎使心傷自<lb/>
君别我後人事不可量果不如先願又非君所詳我有<lb/>
<pb n="KR4h0119_WYG_032-24a"/>
親父母逼迫兼弟兄以我應他人君還何所望府吏謂<lb/>
新婦賀卿得髙遷盤石方且厚可以卒千年蒲葦一時<lb/>
紉便作旦夕間卿當日勝貴吾獨向黄泉新婦謂府吏<lb/>
何意出此言同是被逼迫君爾妾亦然黄泉下相見勿<lb/>
違今日言執手分道去各各還家門生人作死别恨恨<lb/>
那可論念與世間辭千萬不復全府吏還家去上堂拜<lb/>
阿母今日大風寒寒風摧樹木嚴霜結庭蘭兒今日𠖇<lb/>
𠖇令母在後單故作不良計勿復怨鬼神命如南山石<lb/>
<pb n="KR4h0119_WYG_032-24b"/>
四體康且直阿母得聞之零淚應聲落汝是大家子仕<lb/>
宦於臺閣慎勿為婦死貴賤情何薄東家有賢女窈窕<lb/>
豔城郭阿母為汝求便復在旦夕府吏再拜還長歎空<lb/>
房中作計乃爾立轉頭向戸裏漸見愁煎迫其日牛馬<lb/>
嘶新婦入青廬奄奄黄昬後寂寂人定初我命絶今日<lb/>
魂去尸長留攬裙脱絲履舉身赴清池府吏聞此事心<lb/>
知長别離徘徊顧樹下自掛東南枝兩家求合葬合𦵏<lb/>
華山傍東西植松柏左右種梧桐枝枝相覆葢葉葉相<lb/>
<pb n="KR4h0119_WYG_032-25a"/>
交通中有雙飛鳥自名為鴛鴦仰頭相向鳴夜夜達五<lb/>
更行人駐足聽寡婦起傍徨多謝後世人戒之慎勿忘<lb/>
<hi>前拜阿母一作謝阿母交廣一作交用</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0119_WYG_032-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古樂苑巻三十二<lb/>
</p>
<p>
</p>
  </div>
</body>
</text>
</TEI>
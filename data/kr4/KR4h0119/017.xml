<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻十七</head> <lb/>
    <p>
<pb n="KR4h0119_WYG_017-1a"/>
欽定四庫全書<lb/>
　古樂苑巻十七<lb/>
　　　　　　　　　　　　明　梅鼎祚　編<lb/>
　相和歌辭<hi>清調曲</hi>
　　清調曲<hi>一</hi>
　　　<hi>古今樂録曰王僧䖍技録清調有六曲一苦寒行二豫章行三董逃行四相逢狹路間行五塘</hi>
　　　<hi>上行六秋胡行荀氏録所載九曲傳者五曲晉宋齊所歌今不歌武帝北上苦寒行上謁董逃</hi>
　　　<hi>行蒲生塘上行晨上願登秋胡行是也其四曲今不傳明帝悠悠苦寒行古辭白楊豫章行武</hi>
<pb n="KR4h0119_WYG_017-1b"/>
　　　<hi>帝白日董逃行古辭相逢狹路間行是也其器有笙笛下聲㺯髙弄遊弄箎節琴瑟箏琵琶八</hi>
　　　<hi>種歌弦四弦張永録云未歌之前有五部弦又在弄後晉宋齊止四器也</hi>
　　　苦寒行<hi>樂府解題曰晉樂奏魏武帝北上篇備言氷雪谿谷之苦其後或謂之北上行</hi>
　　　　<hi>盖因武帝辭而擬之也藝文類聚作魏文帝</hi>　　魏武帝<lb/>
北上太行山艱哉何巍巍太行山艱哉何巍巍羊腸坂<lb/>
詰屈車輪為之摧<hi>一解</hi>樹木何蕭瑟北風聲正悲何蕭瑟<lb/>
北風聲正悲熊羆對我蹲虎豹夾道啼<hi>二解</hi>谿谷少人民<lb/>
雪落何霏霏少人民雪落何霏霏延頸長歎息逺行多<lb/>
<pb n="KR4h0119_WYG_017-2a"/>
所懐<hi>三解</hi>我心何怫鬱思欲一東歸何怫鬱思欲一東歸<lb/>
水深橋梁絶中路正徘徊<hi>四解</hi>迷惑失徑路暝無所宿棲<lb/>
失徑路暝無所宿棲行行日以逺人馬同時飢<hi>五解</hi>擔囊<lb/>
行取薪斧氷持作糜擔囊行取薪斧氷持作糜悲彼東<lb/>
山詩悠悠使我哀<hi>六解書右一曲晉樂所奏宋  首並疊二句</hi>
北上太行山艱哉何巍巍羊腸坂詰屈車輪為之摧樹<lb/>
木何蕭瑟北風聲正悲熊羆對我蹲虎豹夾路啼谿谷<lb/>
少人民雪落何霏霏延頸長歎息逺行多所懐我心何<lb/>
<pb n="KR4h0119_WYG_017-2b"/>
怫鬱思欲一東歸水深橋梁絶中路正徘徊迷惑失故<lb/>
路薄暮無宿棲行行日已逺人馬同時飢擔囊行取薪<lb/>
斧氷持作糜悲彼東山詩悠悠使我哀<hi>右一曲本辭</hi>
　　　同前　　　　　　　　　　魏明帝<lb/>
悠悠發洛都茾我征東行悠悠發洛都茾我征東行征<lb/>
行彌二旬屯吹龍陂城<hi>一解</hi>顧觀故壘處皇祖之所營故<lb/>
壘處皇祖之所營屋室若平昔棟宇無邪傾<hi>二解</hi>奈何我<lb/>
皇祖濳徳隠聖形我皇祖濳徳隠聖形雖沒而不朽書<lb/>
<pb n="KR4h0119_WYG_017-3a"/>
貴垂休名<hi>三解</hi>光光我皇祖濳徳隠聖榮我皇祖軒耀同<lb/>
其榮遺化布四海八表以肅清<hi>四解</hi>雖有吳蜀冦春秋足<lb/>
耀兵吳蜀冦春秋足耀兵徒悲我皇祖不永享百齡賦<lb/>
詩以寫懐伏軾淚霑纓<hi>五解首右一曲晉樂所奏按每解疊  二句  龍宋書作隴休</hi>
<hi>一作伐耀一作曜</hi>
　　　同前　　　　　　　　　　晉陸機<lb/>
北遊幽朔城凉野多險艱俯入窮谷底仰陟髙山盤凝<lb/>
氷結重磵積雪被長巒隂雲興巖側悲風鳴樹端不覩<lb/>
<pb n="KR4h0119_WYG_017-3b"/>
白日景但聞寒鳥嚾猛虎憑林嘯𤣥猿臨岸歎夕宿喬<lb/>
木下慘愴恒鮮歡渇飲堅氷漿飢待零露餐離思固已<lb/>
久寤寐莫與言劇哉行役人慊慊恒苦寒<hi>艱一作難久一作矣</hi>
　　　同前<hi>二首並有闕</hi>　　　　　　　宋謝靈運<lb/>
嵗嵗曽氷合紛紛霰雪落浮陽减清暉寒禽呌悲壑飢<lb/>
㸑煙不興渇汲水枯涸<lb/>
樵蘓無夙飲鑿氷煮朝飡悲矣采薇唱苦哉有餘酸<lb/>
　　　吁嗟篇<hi>選詩拾遺作瑟調飛蓬篇樂府解題曰曹植擬苦寒行為吁嗟魏志云植每欲</hi>
<pb n="KR4h0119_WYG_017-4a"/>
　　　　<hi>求别見獨談及時政幸冀試用終不能得時法制待藩國峻迫植十一年而三徙都常汲</hi>
　　　　<hi>汲無歡裴松之注云植嘗為瑟瑟調歌辭則此篇也</hi>　魏陳思王植<lb/>
吁嗟此轉蓬居世何獨然長去本根逝夙夜無休閒東<lb/>
西經七陌南北越九阡卒遇回風起吹我入雲間自謂<lb/>
終天路忽然下沈淵驚飈接我出故歸彼中田當南而<lb/>
更北謂東而反西宕宕當何依忽亾而復存飄颻周八<lb/>
澤連翩歴五山流轉無恒處誰知吾苦艱願為中林草<lb/>
秋隨野火燔麋滅豈不痛願與根荄連<hi>泉一作淵根一作株</hi>
<pb n="KR4h0119_WYG_017-4b"/>
　　　豫章行<hi>古今樂録曰豫章行王僧䖍云荀録所載古白楊一篇今不傳</hi>
　　　　　　　　　　　　　　　古辭<lb/>
白楊初生時乃在豫章山上葉摩青雲下根通黄泉涼<lb/>
秋八九月山客持斧斤我<hi>闕</hi>何皎皎梯落<hi>闕</hi>　　根株<lb/>
已斷絶顛倒巖石間大匠持斧䋲鋸墨齊兩端一驅四<lb/>
五里枝葉自相捐<hi>闕</hi>　　　　㑹為舟船燔身在洛陽<lb/>
宫根在豫章山多謝枝與葉何時復相連吾生百年<hi>闕</hi>
自<hi>闕</hi>　　俱何意萬人巧使我離根株<hi>右一曲晉樂所奏</hi>
<pb n="KR4h0119_WYG_017-5a"/>
　　　同前<hi>二首樂府解題曰曹植擬豫章行為窮達</hi>　　魏陳思王植<lb/>
窮達難豫圖禍福信亦然虞舜不逢堯耕耘處中田太<lb/>
公未遭文漁釣終渭川不見魯孔丘窮困陳蔡間周公<lb/>
下白屋天下稱其賢<hi>終一作涇</hi>
鴛鴦自朋親不若比翼連他人雖同盟骨肉天性然周<lb/>
公穆康叔管蔡則流言子臧讓千乘季札慕其賢<lb/>
　　　同前　　　　　　　　　　晉陸機<lb/>
汎舟清川渚遥望髙山隂川陸殊途軌懿親將逺尋三<lb/>
<pb n="KR4h0119_WYG_017-5b"/>
荆歡同株四鳥悲異林樂㑹良自古悼别豈獨今寄世<lb/>
將㡬何日昃無停隂前路既已多逺路隨年侵促促薄<lb/>
暮景亹亹鮮克禁曷為復以兹曽是懐苦心逺節嬰物<lb/>
淺近情能不深行矣保嘉福景絶繼以音<hi>髙一作南</hi>
　　　同前　　　　　　　　　　宋謝靈運<lb/>
短生於長世恒覺白日欹覽鏡睨穨容華顔豈久期茍<lb/>
無迴戈術坐觀落崦嵫<hi>有闕</hi>
　　　同前　　　　　　　　　　謝惠連<lb/>
<pb n="KR4h0119_WYG_017-6a"/>
軒帆遡遥路薄送瞰遐江舟車理殊緬密友將逺從九<lb/>
里樂同潤二華念分峰集歡豈今發離歎自古鐘促生<lb/>
靡緩期迅景無遲蹤緇髪迫多素憔悴謝華䒠婉娩寡<lb/>
留晷窈窕閉淹龍如何阻行止憤愠結心胷既㣲達者<lb/>
度歡戚誰能封願子保淑慎良訊代徽容<lb/>
　　　同前　　　　　　　　　　梁沈約<lb/>
燕陵平而逺易河清且駛一見塵波阻臨途引征思雙<lb/>
劒愛匣同孤鸞悲影異宴言誠易纂清歌信難嗣卧聞<lb/>
<pb n="KR4h0119_WYG_017-6b"/>
夕鐘急坐閱朝光亟往歡墜壯心來戚滿衰志殂芳無<lb/>
再馥淪灰定還熾夏臺尚可忘榮辱亦奚事愧㣲曠士<lb/>
節徒感鄙生餌勞哉納辰和地逺託聲寄<lb/>
　　　同前　　　　　　　　　　隋薛道衡<lb/>
江南地逺接閩甌山東英妙屢經遊前瞻疊障千重阻<lb/>
却帶驚湍萬里流楓葉朝飛向京洛文魚夜過歴吳洲<lb/>
君行逺度茱茰嶺妾住長依明月樓樓中愁思不開嚬<lb/>
始復臨牕望早春鴛鴦水上萍初合鳴鶴園中花併新<lb/>
<pb n="KR4h0119_WYG_017-7a"/>
空憶常時角枕處無復前日畫睂人照骨金環誰用許<lb/>
見膽明鏡自生塵蕩子從來好留滯况復闗山逺迢逓<lb/>
當學織女嫁牽牛莫學嫦娥叛夫婿偏訝思君無限極<lb/>
欲罷欲忘還復憶願作王母三青鳥飛去飛來傳消息<lb/>
豐城雙劒昔曽離經年累月復相隨不畏將軍成久别<lb/>
只恐封侯心更移<lb/>
　　　豫章行苦相篇　　　　　晉傅𤣥<lb/>
苦相身為女卑陋難再陳男兒當門户墮地自生神雄<lb/>
<pb n="KR4h0119_WYG_017-7b"/>
心志四海萬里望風塵女育無欣愛不為家所珍長大<lb/>
逃深室藏頭羞見人垂淚適他鄉忽如雨絶雲低頭和<lb/>
顔色素齒結朱脣跪拜無復數婢妾如嚴賓情合同雲<lb/>
漢葵藿仰陽春心乖甚水火百惡集其身玉顔隨年變<lb/>
丈夫多好新昔為形與影今為胡與秦胡秦時相見一<lb/>
絶踰參辰<hi>男兒一作兒男齒一作頰明太平御覽載𤣥豫章行云輕裘綴孔翠  珂曜珊瑚</hi>
　　　董逃行<hi>五解作崔豹古今注曰董逃歌後漢遊童所  也終有董卓作亂卒以逃亾後</hi>
　　　　<hi>人習之為歌章樂府奏之以為儆誡焉後漢書五行志曰靈帝中平中京都歌曰承樂世</hi>
<pb n="KR4h0119_WYG_017-8a"/>
　　　　<hi>董逃云云風俗通曰卓以董逃之歌主為已發大禁絶之楊孚董卓傳曰卓改董逃為董</hi>
　　　　<hi>安按古辭大畧言服藥求仙與卓無預</hi>　　　古辭<lb/>
吾欲上謁從髙山山頭危嶮大難遥望五嶽端黄金為<lb/>
闕班璘但見芝草葉落紛紛<hi>一解</hi>百鳥集來如煙山獸紛<lb/>
綸麟辟邪其端鵾鷄聲鳴但見山獸援戲相拘攀<hi>二解</hi>小<lb/>
復前行玉堂未心懐流還傳教出門來門外人何求所<lb/>
言欲從聖道求一得命延<hi>三解</hi>教勅凡吏受言採取神藥<lb/>
若木端白兎長跪擣藥蝦蟇丸奉上陛下一玉柈服此<lb/>
<pb n="KR4h0119_WYG_017-8b"/>
藥可得神仙<hi>四解</hi>服爾神藥莫不歡喜陛下長生老壽四<lb/>
面肅肅稽首天神擁䕶左右陛下長與天相保守<hi>五解</hi>
　　　同前<hi>見太平御覽</hi>　　　　　　　魏文帝<lb/>
晨背大河南轅䟦涉遐路漫漫師徒百萬譁諠戈矛若<lb/>
林成山旌旗拂日蔽天<hi>闕</hi>
　　　同前<hi>一作五首</hi>　　　　　　　　晉陸機<lb/>
和風習習薄林柔條布葉垂隂鳴鳩拂羽相尋倉鶊喈<lb/>
喈弄音感時悼逝傷心日月相追周旋萬里儵忽㡬年<lb/>
<pb n="KR4h0119_WYG_017-9a"/>
人皆冉冉西遷盛時一往不還慷慨乖念悽然昔為少<lb/>
年無憂常恠秉燭夜遊翩翩宵征何求於今知此有由<lb/>
但為老去年遒盛固有衰不疑長夜冥冥無期何不驅<lb/>
馳及時聊樂永日自怡齎此遺情何之人生居世為安<lb/>
豈若及時為驩世道多故萬端憂慮紛錯交顔老行及<lb/>
之長歎<lb/>
　　　董逃行歴九秋篇<hi>十二首玉臺以前十首作簡文帝樂録云傅𤣥作據文選</hi>
　　　　<hi>注引之為漢古辭選詩拾遺曰此篇髣髴懽慽如在目前經緯情感若探中曲宫商曽疊</hi>
<pb n="KR4h0119_WYG_017-9b"/>
　　　　<hi>綺繪斐亹其言有文焉其聲有永焉惜不知何人之辭非相如枚乘誰能為之當為百世</hi>
　　　　<hi>六言之祖也馮惟訥曰此辭本題董逃行歴九秋篇董逃行起於漢末不得謂相如枚乘</hi>
　　　　<hi>為之也觀其辭體不類二京當以樂録為正</hi>　　晉傅𤣥<lb/>
歴九秋兮三春遺䝿客兮逺賓顧多君心所親乃命妙<lb/>
妓才人炳若日月星辰<hi>其一</hi>序金罍兮玉觴賓主逓起鴈<lb/>
行杯若飛電絶光交觴接巵結裳慷慨歡笑萬方<hi>其二</hi>奏<lb/>
新詩兮夫君爛然虎變龍文渾如天地未分齊謳楚舞<lb/>
紛紛歌聲上激青雲<hi>其三</hi>窮八音兮異倫竒聲靡靡每新<lb/>
<pb n="KR4h0119_WYG_017-10a"/>
㣲披素齒丹唇逸響飛薄梁塵精爽眇眇入神<hi>其四</hi>坐咸<lb/>
醉兮沾歡引樽促席臨軒進爵獻壽翻翻千秋要君一<lb/>
言願愛不移若山<hi>其五</hi>君恩愛兮不竭譬若朝日夕月此<lb/>
景萬里不絶長保初醮髪結何憂坐成胡越<hi>其六</hi>㩦弱手<lb/>
兮金環上遊飛閣雲間穆若鴛鳳雙鸞還幸蘭房自安<lb/>
娛心樂意難原<hi>其七</hi>樂既極兮多懐盛時忽逝若頺寒暑<lb/>
革御景迴春榮隨風飄摧感物動心増哀<hi>其八</hi>妾受命兮<lb/>
孤虚男兒墮地稱姝女弱雖存若無骨肉至親更疏奉<lb/>
<pb n="KR4h0119_WYG_017-10b"/>
事他人託軀<hi>其九</hi>君如影兮隨形賤妾如水浮萍明月不<lb/>
能常盈誰能無根保榮良時冉冉代征<hi>其十</hi>顧繡領兮含<lb/>
暉皎日迴光則㣲朱華忽爾漸衰影欲捨形髙飛誰言<lb/>
往思可追<hi>其十一</hi>薺與麥兮夏零蘭桂踐霜逾馨禄命懸<lb/>
天難明妾心結意丹青何憂君心中傾<hi>其十二華春華一作榮  爾一</hi>
<hi>作示</hi>
　　　相逢行<hi>一曰相逢狹路間行亦曰長安有狹邪行樂府解題古辭文意與雞鳴曲同三</hi>
　　　　<hi>婦豔及中婦織流黄並出此</hi>　　　　　古辭<lb/>
<pb n="KR4h0119_WYG_017-11a"/>
相逢狹路間道隘不容車不知何年少夾轂問君家君<lb/>
家誠易知易知復難忘黄金為君門白玉為君堂堂上<lb/>
置樽酒作使邯鄲倡中庭生桂樹華燈何煌煌兄弟兩<lb/>
三人中子為侍郎五日一來歸道上自生光黄金絡馬<lb/>
頭觀者盈道傍入門時左顧但見雙鴛鴦鴛鴦七十二<lb/>
羅列自成行音聲何噰噰鶴鳴東西廂大婦織綺羅中<lb/>
婦織流黄小婦無所為挾瑟上髙堂丈人且安坐調絲<lb/>
方未央<hi>一作調絲未遽央右一曲晉樂所奏</hi>
<pb n="KR4h0119_WYG_017-11b"/>
　　　同前<hi>一作五首郭本作謝惠連今從藝文</hi>　　　宋謝靈運<lb/>
行行即長道道長息班草邂逅賞心人與我傾懐抱夷<lb/>
世信難值憂來傷人平生不可保陽華與春渥隂柯長<lb/>
秋槁心慨榮去速情苦憂來早日華難久居憂來傷人<lb/>
諄諄亦至老親黨近䘏庇昵君不常好九族悲素霰三<lb/>
良怨黄鳥邇朱白即頳憂來傷人近縞潔必造水流理<lb/>
就濕火炎同歸燥賞契少能諧斷金斷可寳千計莫適<lb/>
從<hi>下當有憂來傷人四字</hi>萬端信紛繞巢林宜擇木結友使心曉<lb/>
<pb n="KR4h0119_WYG_017-12a"/>
心曉形迹畧畧邇誰能了相逢既若舊憂來傷人片言<lb/>
代紵縞<lb/>
　　　同前　　　　　　　　　　梁張率<lb/>
相逢夕隂街獨趨尚冠里髙門既如一甲第復相似憑<lb/>
軾日欲昬何處訪公子公子之所在所在良易知青樓<lb/>
出上路漸臺臨曲池堂上撫流徽雷罇朝夕施橘柚分<lb/>
華實朱火燎金枝兄弟兩三人冠珮紛陸離朝從禁中<lb/>
出車騎並驅馳金鞍馬腦勒聚觀路傍兒入門一顧望<lb/>
<pb n="KR4h0119_WYG_017-12b"/>
鳬鵠有雄雌雄雌各數千相鳴戲羽儀並在東西立羣<lb/>
次何離離大婦刺方領中婦抱嬰兒小婦尚嬌稚端坐<lb/>
吹參差丈人無遽起神鳳且來儀<hi>中一作門丈人一作丈夫</hi>
　　　相逢狹路間　　　　　　　宋孔欣<lb/>
相逢狹路間道狹正踟蹰如何不羣士行吟戲路衢輟<lb/>
步相與言君行欲焉如淳朴久已凋榮利迭相驅流落<lb/>
尚風波人情多遷渝勢集堂必滿運去庭亦虚競趨嘗<lb/>
不暇誰肯眷桑樞無為肆獨往只將困淪胥未若及初<lb/>
<pb n="KR4h0119_WYG_017-13a"/>
九㩦手歸田廬躬耕東山畔樂道詠𤣥書狹路安足遊<lb/>
方外可寄娛<lb/>
　　　同前　　　　　　　　梁昭明太子統<lb/>
京華有曲巷曲曲不通輿道逢一俠客緣路問君居君<lb/>
居在城北可尋復易知朱門間皓壁刻桷映晨離階植<lb/>
若華草光影逐飈移輕幰委四屋蘭膏然百枝長子飾<lb/>
青紫中子任以貲小子始總角方作啼弄兒三子俱入<lb/>
門赫奕盛羽儀驊騮服衡轡白玉鏤鞿羈容止同䂓矩<lb/>
<pb n="KR4h0119_WYG_017-13b"/>
賓從盡恭卑雅鄭時間作孤竹乍參差雲翔雜水宿弄<lb/>
吭滿青池歡樂無終極流目豈知疲門下非毛遂坐上<lb/>
盡英竒大婦成貝錦中婦飾粉絁小婦獨無事理曲步<lb/>
簷垂丈人暫徙倚行使流風吹<hi>曲曲一作巷曲若華一作苕華委四屋一作逐</hi>
<hi>四屈翔一作飛飾一作冶絁一作施</hi>
　　　同前　　　　　　　　　　沈約<lb/>
相逢洛陽道繫聲流水車路逢輕薄子竚立問君家君<lb/>
家誠易知易知復易憶龍馬滿街衢飛葢交門側大子<lb/>
<pb n="KR4h0119_WYG_017-14a"/>
萬户侯中子飛而食小子始從官朝夕温省直三子俱<lb/>
入門赫奕多羽翼若若青組紆煙煙金璫色大婦繞梁<lb/>
歌中婦回文織小婦獨無事閉户聊且即緑綺試一彈<lb/>
𤣥鶴方鼓翼<lb/>
　　　同前　　　　　　　　　　劉孺<lb/>
送君追遐路路狹曖朝雰三危上蔽日九折杳連雲枝<lb/>
文幰不見聴盡吹纔聞豈伊歎道逺亦迺泣塗分况兹<lb/>
别親愛情念切離羣<lb/>
<pb n="KR4h0119_WYG_017-14b"/>
　　　同前　　　　　　　　　　劉遵<lb/>
春晚駕香車交輪礙狹斜所恐惟風入疑傷步揺花含<lb/>
羞隱年少何因問妾家青樓臨上路相期覺路賖<hi>覺一作竟</hi>
　　　同前　　　　　　　　　　隋李徳林<lb/>
天衢號九經冠葢恒縱横忽逢懐刺客相尋欲逐名我<lb/>
住河陽浦開門望帝城金臺逺猶出玉觀夜恒明筵羞<lb/>
太官膳酒釀步兵營懸牀接髙士隔帳授諸生流水琴<lb/>
前韻飛塵歌後輕大子難為弟中子難為兄小子輕財<lb/>
<pb n="KR4h0119_WYG_017-15a"/>
利實見陶朱情龍軒照人轉驥馬嘘天明入門俱有説<lb/>
至道勝金籝出門㑹親友天官奏徳星大婦訓端木中<lb/>
婦訓劉靈小婦南山下擊缶和秦筝羣賓莫有戲燈來<lb/>
告絶纓<lb/>
　　　長安有狹邪行　　　　　　古辭<lb/>
長安有狹邪狹邪不容車適逢兩少年夾轂問君家君<lb/>
家新市傍易知復難忘大子二千石中子孝廉郎小子<lb/>
無官職衣冠仕洛陽三子俱入室室中自生光大婦織<lb/>
<pb n="KR4h0119_WYG_017-15b"/>
綺紵中婦織流黄小婦無所為挾琴上髙堂丈夫且徐<lb/>
徐調絃詎未央<hi>紵一作羅</hi>
　　　同前　　　　　　　　　　晉陸機<lb/>
伊洛有岐路岐路交朱輪輕葢承華景騰步躡飛塵鳴<lb/>
玉豈樸儒馮軾皆俊民烈心厲勁秋麗服鮮芳春余本<lb/>
倦遊客豪彦多舊親傾葢承芳訊欲鳴當及晨守一不<lb/>
足矜岐路良可遵䂓行無曠迹矩步豈逮人投足緒已<lb/>
爾四時不必循將遂殊塗軌要子同歸津<lb/>
<pb n="KR4h0119_WYG_017-16a"/>
　　　同前　　　　　　　　　　宋謝惠連<lb/>
紀郢有通逵通逵並軒車帟帟雕輪馳軒軒翠葢舒撰<lb/>
策之五尹振轡從三閭推劍馮前軾鳴佩専後輿<hi>疑闕</hi>
　　　同前<hi>一云擬相逢狹路間</hi>　　　　　　荀昶<lb/>
朝發邯鄲邑暮宿井陘間井陘一何狹車馬不得旋邂<lb/>
逅相逢值﨑嶇交一言一言不容多伏軾問君家君家<lb/>
誠易知易知復易博南面平原居北趨相如閣飛樓臨<lb/>
名都通門枕華郭入門無所見但見雙棲鶴棲鶴數十<lb/>
<pb n="KR4h0119_WYG_017-16b"/>
雙鴛鴦羣相追大兄珥金璫中兄振纓緌伏臘一來歸<lb/>
鄰里生光輝小弟無所為鬬雞東陌逵大婦織紈綺中<lb/>
婦縫羅衣小婦無所作挾瑟弄音徽丈人且却坐梁塵<lb/>
將欲飛<hi>中兄振纓緌一作纓玉中兄㽔</hi>
　　　同前<hi>帝王集作魏武帝非</hi>　　　　　　梁武帝<lb/>
洛陽有曲陌曲曲不通驛忽遇二少童扶轡問君宅我<lb/>
宅邯鄲右易憶復可知大息組絪緼中息佩陸離小息<lb/>
尚青綺總轡遊南陂三息俱入門家臣拜門垂三息俱<lb/>
<pb n="KR4h0119_WYG_017-17a"/>
升堂㫖酒盈千巵三息俱入户户内有光儀大婦理金<lb/>
翠中婦事玉觽小婦獨閒暇調笙遊曲池丈人少徘徊<lb/>
鳳吹方參差<hi>遇一作逢轡一作角</hi>
　　　同前　　　　　　　　　　簡文帝<lb/>
長安有徑塗徑徑不通輿道逢雙總角扶輪問我居我<lb/>
居青門北可憶復易津大息騫金勒中息綰黄銀小息<lb/>
始得意黄頭作弄臣三息俱入門雅志揚清塵三息俱<lb/>
上堂觴肴滿四陳三息俱入户照耀光容新大婦舒綺<lb/>
<pb n="KR4h0119_WYG_017-17b"/>
絪中婦拂羅巾小婦最容冶映鏡學嬌嚬丈人且安坐<lb/>
清謳出絳唇<hi>徑徑一作塗徑角一作丱津一作尋綰一作剖</hi>
　　　同前　　　　　　　　　　沈約<lb/>
青槐金陵陌丹轂䝿遊士方驂萬乘臣炫服千金子咸<lb/>
陽不足稱臨淄孰能擬<lb/>
　　　同前　　　　　　　　　　庾肩吾<lb/>
長安曲陌坂曲曲不容幰路逢雙綺襦問君居近逺我<lb/>
居臨御溝可識不可求長子登麟閣次子侍龍樓少子<lb/>
<pb n="KR4h0119_WYG_017-18a"/>
無髙位聊從金馬遊三子俱來下左右若川流三子俱<lb/>
來入髙軒映彩旒三子俱來宴玉柱擊清甌大婦襞雲<lb/>
裘中婦巻羅幬小婦多妖豔花鈿繫石榴夫君且安坐<lb/>
歡娛方未周<hi>曲陌坂一作有曲陌曲曲一作曲陌妖豔一作豔冶</hi>
　　　同前　　　　　　　　　　王冏<lb/>
名都馳道傍華轂亂鏘鏘道逢佳麗子問我居何鄉我<lb/>
家洛川上甲第遥相望珠扉玳瑁牀綺席流蘇帳大子<lb/>
執金吾次子中郎將小子陪金馬遨遊蔑卿相三子俱<lb/>
<pb n="KR4h0119_WYG_017-18b"/>
休沐風流鬱何壯三子俱㑹同肅雍多禮讓三子俱還<lb/>
室絲管紛寥亮大婦裁舞衣中婦學清唱小婦窺鏡影<lb/>
弄此朝霞狀佳人且少留為君繞梁唱<lb/>
　　　同前　　　　　　　　　　徐防<lb/>
長安有勾曲勾勾不通驛塗逢二綺衣夾路訪君室君<lb/>
室近霸城易識復知名大息登金馬中息謁承明小息<lb/>
偏愛幸走馬曳長纓三息俱入門車服盡雕輕三息俱<lb/>
上堂嘉賓四座盈三息俱入户室内有光榮大婦縑始<lb/>
<pb n="KR4h0119_WYG_017-19a"/>
呈中婦繡初營小婦多姿媚紅紗映削成上客且安坐<lb/>
胡牀妾自擎<hi>服一作馬</hi>
　　　同前　　　　　　　　　　陳張正見<lb/>
少年重遊俠長安有狹斜路窄時容馬枝髙易度車簷<lb/>
髙同落照巷小共飛花相逢夾繡轂借問是誰家<lb/>
　　　同前　　　　　　　　　　周王裦<lb/>
威紆狹邪道車騎動相喧博徒稱劇孟遊俠號王孫勢<lb/>
傾魏侯府交盡翟公門路邪勞夾轂塗艱倦折轅日斜<lb/>
<pb n="KR4h0119_WYG_017-19b"/>
宣曲觀春還御宿園塗歌楊栁曲巷飲榴花樽獨有遊<lb/>
梁倦還守孝文園<hi>威一作逶倦一作客</hi>
　　　三婦豔　　　　　　　　　宋南平王鑠<lb/>
大婦裁霧縠中婦牒氷練小婦端清景含歌登玉殿丈<lb/>
人且徘徊臨風傷流霰<lb/>
　　　同前　　　　　　　　　　齊王融<lb/>
大婦織綺羅中婦織流黄小婦獨無事挾瑟上髙堂丈<lb/>
夫且安坐調絃詎未央<hi>綺羅一作縑絲瑟一作琴丈夫一作丈人詎未央一作未渠央</hi>
<pb n="KR4h0119_WYG_017-20a"/>
　　　同前　　　　　　　　　梁昭明太子統<lb/>
大婦舞輕巾中婦拂華茵小婦獨無事紅黛潤芳津良<lb/>
人且髙卧方欲薦梁塵<lb/>
　　　同前　　　　　　　　　沈約<lb/>
大婦拂玉匣中婦結珠帷小婦獨無事對鏡理蛾眉良<lb/>
人且安卧夜長方自私<hi>拂玉匣一作掃玉墀珠一作羅理一作畫</hi>
　　　同前　　　　　　　　　王筠<lb/>
大婦留芳褥中婦對華燭小婦獨無事當軒理清曲丈<lb/>
<pb n="KR4h0119_WYG_017-20b"/>
人且安卧豔歌方斷續<lb/>
　　　同前　　　　　　　　　　吳均<lb/>
大婦絃初切中婦管方吹小婦多姿態含笑逼清巵佳<lb/>
人勿餘及慇懃妾自知<lb/>
　　　同前　　　　　　　　　　劉孝綽<lb/>
大婦縫羅裙中婦料繡文唯餘最小婦窈窕舞昭君丈<lb/>
人慎勿去聴我駐浮雲<hi>人一作夫</hi>
　　　同前<hi>十一首</hi>　　　　　　　　陳後主<lb/>
<pb n="KR4h0119_WYG_017-21a"/>
大婦避秋風中婦夜牀空小婦初兩髻含嬌新臉紅得<lb/>
意非霰日可憐那可同<lb/>
大婦西北樓中婦南陌頭小婦初粧㸃回眉對月鈎可<lb/>
憐還自覺人看反更羞<lb/>
大婦主縑機中婦裁春衣小婦新粧冶拂匣動琴徽長<lb/>
夜理清曲餘嬌且未歸<hi>主一作弄</hi>
大婦妬娥眉中婦逐春時小婦最年少相望巻羅帷羅<lb/>
帷夜寒巻相望人來遲<lb/>
<pb n="KR4h0119_WYG_017-21b"/>
大婦上髙樓中婦蕩蓮舟小婦獨無事撥帳掩嬌羞丈<lb/>
夫應自解更深難道留<lb/>
大婦初調筝中婦飲歌聲小婦春粧罷弄月當宵楹季<lb/>
子時將意相看不用爭<lb/>
大婦愛恒偏中婦意長堅小婦獨嬌笑新來華燭前新<lb/>
來誠可惑為許得新憐<lb/>
大婦酌金杯中婦照粧臺小婦偏妖冶下砌折新梅衆<lb/>
中何假問人今最後來<lb/>
<pb n="KR4h0119_WYG_017-22a"/>
大婦怨空閨中婦夜偷啼小婦獨含笑正柱作烏棲河<lb/>
低帳未掩夜夜畫眉齊<lb/>
大婦正當壚中婦裁羅襦小婦獨無事淇上待吳姝鳥<lb/>
歸花復落欲去却踟蹰<lb/>
大婦年十五中婦當春户小婦正横陳含嬌情未吐所<lb/>
愁曉漏促不恨燈銷炷<lb/>
　　　同前　　　　　　　　　張正見<lb/>
大婦織殘絲中婦妬蛾眉小婦獨無事歌罷詠新詩上<lb/>
<pb n="KR4h0119_WYG_017-22b"/>
客何須起為待絶纓時<lb/>
　　　中婦織流黄　　　　　　梁簡文帝<lb/>
翻花滿階砌愁人獨上機浮雲西北起孔雀東南飛調<lb/>
絲時繞腕易鑷乍牽衣鳴梭逐動釧紅粧映落暉<lb/>
　　　同前　　　　　　　　　陳徐陵<lb/>
落花還井上春機當户前帶衫行障口覔釧枕檀邊數<lb/>
鑷經無亂新漿緯易牽蜘蛛夜伴織百舌曉驚眠封用<lb/>
黎陽土書因計吏船欲知夫婿處今督水衡錢<hi>還一作非枕檀</hi>
<pb n="KR4h0119_WYG_017-23a"/>
<hi>一作入壇</hi>
　　　同前　　　　　　　　　北齊盧詢<lb/>
别人心已怨愁空日復斜燃香望韓壽磨鏡待秦嘉殘<lb/>
絲愁績爛餘織恐縑賖支機一片石緩轉獨輪車下簾<lb/>
還憶月挑燈更惜花似天河上景春時織女家<lb/>
　　　同前　　　　　　　　　隋虞世南<lb/>
寒閨織素錦含怨歛雙蛾綜新交縷澀經脆斷絲多衣<lb/>
香逐舉袖釧動應鳴梭還恐裁縫罷無信逹交河<hi>逹一作往</hi>
<pb n="KR4h0119_WYG_017-23b"/>
<hi>詩話補遺云此虞世南織錦曲也分明是一幅織錦圖綜音縱經音逕非深知織作者不知此二句之妙</hi>
　<lb/>
　<lb/>
　<lb/>
　<lb/>
　<lb/>
　<lb/>
　古樂苑巻十七<lb/>
</p>
<p>
</p>
  </div>
</body>
</text>
</TEI>
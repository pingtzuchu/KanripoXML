<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻四十五</head> <lb/>
    <p>
<pb n="KR4h0119_WYG_045-1a"/>
欽定四庫全書<lb/>
　古樂苑巻四十五<lb/>
　　　　　　　　　　　　明　梅鼎祚　編<lb/>
　雜歌謠辭<hi>漢謠</hi>
　　　武帝太初中謠<hi>拾遺記曰太初二年大月氏國貢雙頭雞四足一尾鳴則俱鳴</hi>
　　　　<hi>武帝置於甘泉故館更以餘雞混之得其種類而不能鳴誎者曰詩云牝雞無晨今雄類</hi>
　　　　<hi>不鳴非吉祥也帝乃送還西域行至西關雞反顧漢宫而哀鳴故謠言曰三七至王莽簒</hi>
　　　　<hi>位將軍有九虎之號其後喪亂彌多宫掖中生蒿棘家無雞鳴犬吠</hi>
<pb n="KR4h0119_WYG_045-1b"/>
三七末世雞不鳴犬不吠宫中荆棘亂相繫當有九虎<lb/>
爭為帝<lb/>
　　　元帝時童謠<hi>漢書五行志曰元帝時童謠至成帝建始二年三月戊子北宫中井</hi>
　　　　<hi>泉稍上溢出南流井水隂也竈烟陽也玉堂金門至尊之居象隂盛而滅陽竊有宫室之</hi>
　　　　<hi>應也王莽生於元帝初元四年至成帝封侯為三公輔政因以簒位也</hi>
井水溢滅竈煙灌玉堂流金門<lb/>
　　　長安謠<hi>漢書佞幸傳曰成帝初丞相御史條奏石顯舊惡及其黨牢梁陳順皆免官顯</hi>
　　　　<hi>與妻子徙歸故郡憂懣不食道病死諸所交結以顯為官皆廢罷少府五鹿克宗左遷𤣥</hi>
<pb n="KR4h0119_WYG_045-2a"/>
　　　　<hi>菟太守御史中丞伊嘉為鴈門都尉長安謠云</hi>
伊徙鴈鹿徙菟去牢與陳實無賈<hi>讀曰價一作石無徒</hi>
　　　成帝時燕燕童謠<hi>漢書五行志曰成帝時童謠後帝為微行出遊常與富平</hi>
　　　　<hi>侯張放俱稱富平侯家人過平陽主作樂見舞者趙飛燕而幸之故曰燕燕尾涎涎美好</hi>
　　　　<hi>貌也張公子謂富平侯也木門倉琅根為宫門銅鍰言將尊貴也後遂為皇后弟昭儀賊</hi>
　　　　<hi>害後宫皇子卒皆伏辜所謂燕飛來啄皇孫皇孫死燕啄矢者也</hi>
燕燕尾涎涎張公子時相見木門倉琅根燕飛來啄皇<lb/>
孫皇孫死燕啄矢<hi>涎徙見反</hi>
<pb n="KR4h0119_WYG_045-2b"/>
　　　成帝時歌謠<hi>漢書五行志曰成帝時歌謠也桂赤色漢家象華不實無繼嗣也王</hi>
　　　　<hi>莽自謂黄象黄爵巢其顛也</hi>
邪徑敗良田讒口亂善人桂樹華不實黄爵巢其顛昔<lb/>
為人所羨今為人所憐<lb/>
　　　鴻隙陂童謠<hi>一作王莽時汝南童謠漢書曰汝南舊有鴻隙大陂郡以為饒成帝</hi>
　　　　<hi>時關東數水陂溢為害翟方進為相與御史大夫孔光共遣椽行視以為決去陂水其地</hi>
　　　　<hi>肥美省隄防費而無水憂遂奏罷之及翟氏滅鄉里歸惡言方進請陂下良田不得而奏</hi>
　　　　<hi>罷陂云王莽時常枯旱郡中追怨方進時有童謠子威方進字也</hi>
<pb n="KR4h0119_WYG_045-3a"/>
壞陂誰翟子威飯我豆食羮芋魁反乎覆陂當復誰云<lb/>
者兩黄鵠<hi>一云敗我陂者翟子威飴我大豆烹我芋魁</hi>
　　　王莽末天水童謠<hi>後漢書五行志曰時隗囂初起兵於天水後意稍廣欲為</hi>
　　　　<hi>天子遂被滅囂少病蹇呉門冀郭門名也緹羣山名也</hi>
出呉門望緹羣見一蹇人言欲上天令天可上地上安<lb/>
得民<lb/>
　　　王莽誅童謠<hi>劉謙之晉紀王莽誅童謠云</hi>
昔年食麥屑今年食萱豆萱豆不可食使我枯嚨喉<lb/>
<pb n="KR4h0119_WYG_045-3b"/>
　　　更始時南陽童謠<hi>後漢書五行志曰更始時南陽有童謠是時更始在長安</hi>
　　　　<hi>世祖為大司馬平定河北更始大臣並僭專權故謠妖作也後更始遂為赤眉所殺是更</hi>
　　　　<hi>始之不諧在赤眉也世祖自河北興</hi>
諧不諧在赤眉得不得在河北<lb/>
　　　後漢時蜀中童謠<hi>後漢書五行志曰世祖建武六年蜀中童謠是時公孫述</hi>
　　　　<hi>僭號於蜀時人竊言王莽稱黄述欲繼之故稱白五銖漢家貨明當復也述遂誅滅</hi>
黄牛白腹五銖當復<lb/>
　　　城中謠<hi>玉臺作童謠歌漢書曰馬后履行節儉事從簡約馬廖慮以美業難終上疏長</hi>
<pb n="KR4h0119_WYG_045-4a"/>
　　　　<hi>樂宫以勸成徳政長安語曰云云斯言如戲有切事實</hi>
城中好髙髻四方髙一尺城中好廣眉四方且半額城<lb/>
中好大袖四方全匹帛<hi>風俗通曰趙王好大眉民間濶半額楚王好廣領國人衣沒頸</hi>
<hi>齊王好細腰後宫有餓死者</hi>
　　　㑹稽童謠<hi>後漢書曰張霸永元中為㑹稽太守時賊未解郡界不寧乃移書開購明</hi>
　　　　<hi>用信賞賊遂束手歸附不煩士卒之力童謠歌</hi>
弁我㦸捐我矛盜賊盡吏皆休<hi>我一作若</hi>
　　　又謠<hi>益部耆舊傳曰張霸為㑹稽太守舉賢士勸教講授一郡慕化但聞誦聲又野無遺</hi>
<pb n="KR4h0119_WYG_045-4b"/>
　　　　<hi>寇民謠曰</hi>
城上烏嗚哺父母府中諸吏皆孝友<lb/>
　　　河内謠<hi>東觀漢記曰王涣除河南温令商賈露宿人開門卧人為作謠曰</hi>
王稚子代未有平徭役百姓喜<lb/>
　　　順帝末京都童謠<hi>後漢書五行志曰按順帝即世孝質短祚大將軍梁冀貪</hi>
　　　　<hi>樹疏㓜以為己功專國號令以贍其私太尉李固以為清河王雅性聰明敦詩悦禮加以</hi>
　　　　<hi>屬親立長則順置善則固而冀建白太后䇿免固徵蠡吾侯遂即至尊固是月幽斃于獄</hi>
　　　　<hi>暴屍道路而太尉胡廣封安樂鄉侯司徒趙戒厨亭侯司空袁湯安國亭侯云</hi>
<pb n="KR4h0119_WYG_045-5a"/>
直如弦死道邊曲如鈎反封侯<hi>反一作乃</hi>
　　　桓帝初小麥童謠<hi>後漢書五行志曰桓帝之初天下童謠按元嘉中凉州諸</hi>
　　　　<hi>羌一時俱反南入蜀漢東抄三輔延及并冀大為民害命將出衆每戰常負中國益發軍</hi>
　　　　<hi>卒麥多委弃但有婦女穫刈之也吏買馬君具車者言調發重及有秩者也請為諸君鼓</hi>
　　　　<hi>嚨胡者不敢公言私咽語也</hi>
小麥青青大麥枯誰當穫者婦與姑丈夫何在西擊胡<lb/>
吏買馬君具車請為諸君鼓嚨胡<lb/>
　　　城上烏童謠<hi>後漢書五行志曰桓帝之初京師童謠按此皆為政貪也城上烏尾</hi>
<pb n="KR4h0119_WYG_045-5b"/>
　　　　<hi>畢逋者處髙利獨食不與下若謂人主多聚歛也公為吏子為徒者言蠻夷將畔逆父既</hi>
　　　　<hi>為軍吏而其子又為卒徒往擊之也一徒死百乗車者言前一人往討胡既死矣後又遣</hi>
　　　　<hi>百乗車往車班班入河間者言桓帝將崩乗輿班班入河問迎靈帝也河間姹女工數錢</hi>
　　　　<hi>以錢為室金為堂者靈帝既立其母永樂太后好聚金以為堂也䂖上慊慊舂黄粱言永</hi>
　　　　<hi>樂唯積金錢慊慊常若不足吏民舂黄粱而食之也梁下有懸鼓我欲擊之丞卿怒者言</hi>
　　　　<hi>永樂主教靈帝使賣官受錢所禄非其人天下忠篤之士怨望欲擊懸鼓以求見丞卿主</hi>
　　　　<hi>鼓者亦復諂順怒而止我也</hi>
城上烏尾畢逋公為吏子為徒一徒死百乘車車班班<lb/>
<pb n="KR4h0119_WYG_045-6a"/>
入河間河間姹女工數錢以錢為室金為堂䂖上慊慊<lb/>
舂黄糧梁下有懸鼓我欲擊之丞卿怒<lb/>
　　　桓帝初京都童謠<hi>五行志曰延熹末鄧皇后以譴自殺乃以竇貴人代之其</hi>
　　　　<hi>父名武字游平拜城門校尉及太后攝政為大將軍與太傅陳蕃合心戮力惟徳是建印</hi>
　　　　<hi>綬所加咸得其人豪賢大姓皆絶望矣</hi>
游平賣印自有平不辟豪賢及大姓<lb/>
　　　鄉人謠<hi>初桓帝為侯時受學於甘陵周福及後即位擢為尚書時同郡房植有名謠云</hi>
天下規矩房伯武因師獲印周仲進<hi>伯武植字仲進福字</hi>
<pb n="KR4h0119_WYG_045-6b"/>
　　　任安二謠<hi>後漢書曰任安字定祖廣漢綿竹人少遊太學受孟氏易兼通數經又從</hi>
　　　　<hi>同郡楊厚學圖䜟窮極其術時人稱曰</hi>
欲知仲桓問任安<lb/>
　　　又<lb/>
居今行古任定祖<lb/>
　　　二郡謠<hi>後漢書曰汝南太守宗資任功曹范滂南陽太守成瑨亦委功曹岑晊范滂字</hi>
　　　　<hi>孟博岑晊字公孝二郡為謠</hi>
汝南太守范孟博南陽宗資主畫諾南陽太守岑公孝<lb/>
<pb n="KR4h0119_WYG_045-7a"/>
𢎞農成瑨但坐嘯<lb/>
　　　太學中謠<hi>見陶淵明集袁山松後漢書曰桓帝時朝廷日亂李膺風格秀整髙自標</hi>
　　　　<hi>尚後進之士升其堂者以為登龍門太學生三萬餘人牓天下士上稱三君次八俊次八</hi>
　　　　<hi>顧次八及次八厨猶古之八元八凱也因為七言謠曰</hi>
天下忠誠竇游平<hi>大將軍槐里侯扶風平陵竇武字游平</hi>天下義府陳仲<lb/>
舉<hi>太傅髙陽鄉侯汝南平輿陳蕃字仲舉</hi>天下徳𢎞劉仲承<hi>侍中河問樂成劉淑字仲</hi>
<hi>承</hi>
　　　右三君<hi>一云不畏强禦陳仲舉九卿直言有陳蕃</hi>
<pb n="KR4h0119_WYG_045-7b"/>
天下模楷李元禮<hi>少傅潁川襄城李膺字元禮</hi>天下英秀王叔茂<hi>司空</hi>
<hi>山陽髙平王暢字叔茂</hi>天下良輔杜周甫<hi>太傼潁川陽城杜密字周甫</hi>天下冰<lb/>
凌朱季陵<hi>司𨽻校尉沛國朱㝢字季陵</hi>天下忠貞魏少英<hi>尚書㑹稽上虞魏朗</hi>
<hi>字少英</hi>天下好交荀伯條<hi>沛國潁隂荀翌字伯條</hi>天下稽古劉伯祖<lb/>
<hi>太司農博陵安平劉祐字伯祖</hi>天下才英趙仲經<hi>太常蜀郡成都趙典字仲經</hi>
　　　右八俊<lb/>
天下和雍郭林宗<hi>有道太原介休郭泰字林宗</hi>天下慕恃夏子治<hi>太常</hi>
<hi>陳留圉夏馥字子治</hi>天下英藩尹伯元<hi>尚書令河南鞏尹勲字伯元</hi>天下清苦<lb/>
<pb n="KR4h0119_WYG_045-8a"/>
羊嗣祖<hi>河南尹太山平陽羊陟字嗣祖</hi>天下珤金劉叔林<hi>議郎東郡發劉儒字叔林</hi>
天下雅志蔡孟喜<hi>冀州刺史陳國項蔡衍字孟喜</hi>天下卧虎巴恭祖<hi>潁川</hi>
<hi>太守渤海東城巴肅字恭祖</hi>天下通儒宗孝初<hi>議郎南陽安衆宗慈字孝初</hi>
　　　右八顧<hi>後漢書無劉儒有范滂</hi>
海内䝿珍陳子鱗<hi>御史中丞汝南召陵陳翔字子鱗</hi>海内忠烈張元節<lb/>
<hi>太尉山陽髙平張儉字元節</hi>海内謇諤范孟博<hi>太尉掾汝南細陽范滂字孟博</hi>海内<lb/>
通士擅文友<hi>䝉令山陽髙平檀敷字文友</hi>海内才珍孔世元<hi>洛陽令魯國孔</hi>
<hi>昱字世元後漢書云字元世</hi>海内彬彬范仲真<hi>太山太守渤海重合范康字仲真</hi>海<lb/>
<pb n="KR4h0119_WYG_045-8b"/>
内珍好岑公孝<hi>太尉掾南陽棘陽岑晊字公孝</hi>海内所稱劉景升<hi>鎮南將軍</hi>
<hi>荆州牧武城侯山陽髙平劉表字景升</hi>
　　　右八及<hi>少府書無范滂有翟超</hi>
海内賢智王伯義<hi>少府東萊曲城王商字伯義後漢書作王章</hi>海内修整蕃<lb/>
嘉景<hi>郎中魯國蕃嚮字嘉景</hi>海内貞良秦平王<hi>北海相陳留巳吾秦周字平王</hi>海<lb/>
内珍竒胡毋季皮<hi>待御史太山奉髙胡毋班字季皮</hi>海内光光劉子相<lb/>
<hi>太尉掾潁川隂劉翊字子相</hi>海内依怙王文祖<hi>冀州刺史東平夀張王考字文祖</hi>海<lb/>
内嚴恪張孟卓<hi>陳留相東平夀張張邈字孟卓</hi>海内清明度博平<hi>荆州刺史</hi>
<pb n="KR4h0119_WYG_045-9a"/>
<hi>山陽湖陸度尚字博平</hi>
　　　右八㕑<hi>後漢書無劉翊有劉儒</hi>
　　　桓帝末京都童謠<hi>後漢書五行志曰桓帝之末京都童謠按解犢亭屬饒陽</hi>
　　　　<hi>河間縣也居無㡬何而桓帝崩使者與解犢侯皆白葢車從河間來延延衆貎是時御史</hi>
　　　　<hi>劉儵建議立靈帝以儵為侍中中常侍侯覽畏其親近必當間已白拜儵泰山太守因令</hi>
　　　　<hi>司隸迫促殺之朝廷少長思其功効乃拔用其弟郃致位司徒此為合諧也</hi>
白葢小車何延延河間來合諧河間來合諧<lb/>
　　　桓帝末京都童謠<hi>後漢書五行志曰按易曰拔茅連茹以其彚征吉茅喻羣</hi>
<pb n="KR4h0119_WYG_045-9b"/>
　　　　<hi>賢也井者法也于時中常侍管霸蘇康憎疾海内英哲與長樂少府劉囂太常許永尚書</hi>
　　　　<hi>栁分尋穆史佟司隸唐珍等代作唇齒河内牢川詣闕上書汝潁南陽上采虛譽專作威</hi>
　　　　<hi>福甘陵有南北二部三輔尤甚由是博考黄門北寺始見廢閣茅田一頃者言羣賢多也</hi>
　　　　<hi>中有井者言雖阨窮不失其法度也四方纎纎不可整者言姦慝大熾不可整理嚼復嚼</hi>
　　　　<hi>者京都飲酒相强之辭也言食肉者鄙不恤王政徒躭宴飲歌呼而已也今年尚可者言</hi>
　　　　<hi>但禁錮也後年鐃者陳竇被誅天下大壞</hi>
茅田一頃中有井四方纎纎不可整嚼復嚼今年尚可<lb/>
後年鐃<hi>風俗通作譊</hi>
<pb n="KR4h0119_WYG_045-10a"/>
　　　桓靈時童謡<hi>後漢書曰桓帝之世更相濫舉人為之謠</hi>
舉秀才不知書察孝亷父别居<lb/>
　　　又<hi>見抱朴子</hi>
舉秀才不知書舉孝亷父别居寒素清白濁如泥髙第<lb/>
良將怯如黽<hi>譚苑醍醐云泥音湼黽音蔑黽或音密則泥當音匿古音例無定也晉書作怯如雞</hi>
<hi>葢不得其音而改之</hi>
　　　靈帝末京都童謠<hi>後漢書五行志曰靈帝之末京都童謠至中平六年少帝</hi>
　　　　<hi>登躡至尊獻帝未有爵號為中常侍段珪等所執公卿百官皆隨其後到河上乃得來還</hi>
<pb n="KR4h0119_WYG_045-10b"/>
　　　　<hi>此為非侯非王上北芒者也</hi>
侯非侯王非王千椉萬騎上北芒<hi>張璠漢記走北邙</hi>
　　　羊續謠<hi>古今善言曰續字興祖太山人靈帝時欲用為三司而中官求其賂續出黄紙</hi>
　　　　<hi>補袍以示使者時人謠曰</hi>
天下清苦羊興祖<hi>八顧中有云天下清苦羊嗣祖乃羊陟也</hi>
　　　京兆謠<hi>續漢書曰李燮拜京兆詔發西園錢燮上封事遂止不發吏民愛敬乃為此謠</hi>
我府君道教舉恩如春威如虎剛不吐柔不茹愛如母<lb/>
訓如父<lb/>
<pb n="KR4h0119_WYG_045-11a"/>
　　　獻帝初童謠<hi>後漢書五行志曰獻帝初童謠公孫瓚以為易地當之遂徙鎮焉乃</hi>
　　　　<hi>修城積穀以待天下之變建安三年袁紹攻瓚瓚大敗縊其姊妺妻子引火自焚紹兵趣</hi>
　　　　<hi>登臺斬之初瓚破黄巾殺劉虞乘勝南下侵據齊地雄威大震而不能開廓逺圖欲以堅</hi>
　　　　<hi>城觀時坐聽圍戮斯亦自易地而去世也</hi>
燕南垂趙北際中央不合大如礪唯有此中可避世<lb/>
　　　獻帝初京都童謠<hi>後漢書五行志曰獻帝元初京都童謠按千里草為董十</hi>
　　　　<hi>日卜為卓凡别字之體皆從上起左右離合無有從下發端者也今二字如此者天意若</hi>
　　　　<hi>曰卓自下摩上以臣陵君也青青暴盛之貎不得生者亦旋破亡</hi>
<pb n="KR4h0119_WYG_045-11b"/>
千里草何青青十日卜不得生<hi>英雄記作猶不生</hi>
　　　興平中呉中童謠<hi>呉志曰初興平中呉中童謠閶門呉西郭門後孫權即位</hi>
　　　　<hi>稱呉</hi>
黄金車班蘭耳開閶門出天子<hi>開一作闓</hi>
　　　建安初荆州童謠<hi>後漢書五行志曰言自中興以來荆州無破亂及劉表為</hi>
　　　　<hi>牧乂豐樂至此逮八九年當始衰者謂劉表妻當死諸將並零落也十三年無孑遺者言</hi>
　　　　<hi>十三年表又當死民當移詣冀州也</hi>
八九年間始欲衰至十三年無孑遺<lb/>
<pb n="KR4h0119_WYG_045-12a"/>
　　　恒農童謠<hi>陳留耆舊傳曰呉祐為恒農令勸善懲姦貪濁出境甘露降年穀豐童謠</hi>
　　　　<hi>曰</hi>
君不我憂人何以休不行界署焉知人處<lb/>
　　　閻君謠<hi>華陽國志曰閻慮字孟度為綿竹令以禮讓為本童謠曰</hi>
閻君賦政既明且昶去苛去辟動以禮讓<hi>一云閻君賦政明且咏蠲</hi>
<hi>苛去碎以禮讓</hi>
　　　京師謠<hi>後漢黄琬傳曰舊制光禄三四省郎以髙功九次才徳尤異者為茂才異行時</hi>
　　　　<hi>權富子弟以人事得舉而貧約守志者以窮迫見遺京師為之謠曰</hi>
<pb n="KR4h0119_WYG_045-12b"/>
欲得不能光禄茂才<hi>能乃來切</hi>
　　　少林<hi>益都耆舊傳曰王忳字少林詣京師於客邸見諸生病甚困生謂忳曰腰下有金十</hi>
　　　　<hi>觔願以相與乞収藏尸骸未問姓名呼吸因絶忳賣金一斤以給棺絮九斤置生腰下後</hi>
　　　　<hi>署大度亭長到亭日有馬一匹至亭中其日大風有一繡被隨風來後忳騎馬突入它舍</hi>
　　　　<hi>主人見曰得真盜矣忳説得狀又取被視之彦父悵然曰被馬俱止卿有何隂徳忳具説</hi>
　　　　<hi>葬諸生事彦父曰此吾子也姓金名彦遣迎彦喪餘金具存民謠之曰</hi>
信哉少林世為遇飛被走馬與鬼遇<lb/>
　　　石里<hi>商氏世傳曰商亮字子華舉孝亷到陽城遇兩虎爭一羊亮按劍直前斬羊虎乃各</hi>
<pb n="KR4h0119_WYG_045-13a"/>
　　　　<hi>以其一半去時人為之謠曰</hi>
石里之勇商子華暴虎見之藏爪牙<hi>藏一作合</hi>
　　　漢末謠<hi>地理志曰武康縣本烏程之餘不鄉也漢末童謠云云呉乃改㑹稽之餘暨為</hi>
　　　　<hi>永興分餘不為永安以協謠言</hi>
天子當興東南三餘之間<lb/>
　<lb/>
　<lb/>
　<lb/>
<pb n="KR4h0119_WYG_045-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古樂苑巻四十五<lb/>
</p>
<p>
</p>
  </div>
</body>
</text>
</TEI>
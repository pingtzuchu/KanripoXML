<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻二十六</head> <lb/>
    <p>
<pb n="KR4h0119_WYG_026-1a"/>
欽定四庫全書<lb/>
　古樂苑巻二十六<lb/>
　　　　　　　　　　　　明　梅鼎祚　編<lb/>
　清商曲辭<hi>江南弄上雲樂</hi>
　　江南弄<hi>七首</hi>
　　　<hi>古今樂録曰梁天監十一年冬武帝改西曲製江南上雲樂十四曲江南弄七曲一曰江南弄</hi>
　　　<hi>二曰龍笛曲三曰採蓮曲四曰鳯笛曲五曰採菱曲六曰遊女曲七曰朝雲曲又沈約作四曲</hi>
　　　<hi>一曰趙瑟曲二曰秦箏曲三曰陽春曲四曰朝雲曲亦謂之江南弄云</hi>
<pb n="KR4h0119_WYG_026-1b"/>
　　　　　　　　　　　　　　梁武帝<lb/>
　　　江南弄<hi>古今樂録曰江南弄三洲韻和云陽春路娉婷出綺羅</hi>
衆花雜色滿上林舒芳耀緑垂輕隂連手躞蹀舞春心<lb/>
舞春心臨歳腴中人望獨踟蹰<lb/>
　　　龍笛曲<hi>古今樂録曰龍笛曲和云江南音一唱直千金馬融長笛賦曰近世雙笛從羌</hi>
　　　　<hi>起羌人伐竹未及已龍鳴水中不見已截竹吹之聲相似然則龍笛曲葢因聲如龍鳴而</hi>
　　　　<hi>名曲</hi>
美人綿𦕈在雲堂雕金鏤竹眠玉牀婉愛寥亮繞紅梁<lb/>
<pb n="KR4h0119_WYG_026-2a"/>
繞紅梁流月臺駐狂風鬱徘徊<hi>紅疑作虹</hi>
　　　採蓮曲<hi>古今樂録曰採蓮曲和云採蓮渚窈窕舞佳人此首與採菱曲英華並作呉均</hi>
　　　　<hi>郭從玉臺</hi>
遊戲五湖採蓮歸發花田葉芳襲衣為君豔歌世所希<lb/>
世所希有如玉江南弄採蓮曲<lb/>
　　　鳯笙曲<hi>古今樂録曰鳯笙曲和云弦吹席長袖善留客</hi>
緑耀尅碧彫琯笙朱唇玉指學鳯鳴流速參差飛且停<lb/>
飛且停在鳯樓弄嬌響間清謳<lb/>
<pb n="KR4h0119_WYG_026-2b"/>
　　　採菱曲<hi>古今樂録曰採菱曲和云菱歌女解佩戲江陽</hi>
江南稚女珠腕繩金翠揺首紅顔興桂棹容與歌采菱<lb/>
歌采菱心未怡翳羅袖望所思<lb/>
　　　遊女曲<hi>古今樂録曰遊女曲和云當年少歌舞承酒笑</hi>
氛氲蘭麝體芳滑容色玉耀眉如月珠佩婐㛂戲金闕<lb/>
戲金闕遊紫庭舞飛閣歌長生<lb/>
　　　朝雲曲<hi>古今樂録曰朝雲曲和云徙倚折耀華宋玉髙唐賦序曰楚襄王與宋玉遊雲</hi>
　　　　<hi>夢之臺望髙唐之觀獨有雲氣變化無窮王問玉曰此何氣也玉曰所謂朝雲也王曰何</hi>
<pb n="KR4h0119_WYG_026-3a"/>
　　　　<hi>謂朝雲也玉曰昔者先王嘗遊髙唐怠而晝寢夢見一婦人曰妾巫山之女也為髙唐之</hi>
　　　　<hi>客聞君遊髙唐願薦枕席王因幸之去而辭曰妾在巫山之陽高丘之阻旦為朝雲暮為</hi>
　　　　<hi>行雨朝朝暮暮陽臺之下旦朝視之如言故為立廟號曰朝雲酈道元水經注曰巫山者</hi>
　　　　<hi>帝女居焉宋玉謂帝之季女名曰瑶姬未行而亾封于巫山之臺精魂為草實謂靈芝所</hi>
　　　　<hi>謂巫山之女髙唐之姬也朝雲曲葢取於此</hi>
張樂陽臺歌上謁如寢如興芳晻曖容光既豔復還没<lb/>
復還没望不來巫山髙心徘徊<lb/>
　　江南弄<hi>三首玉臺新刻英華樂府並作昭明今從藝文</hi>梁簡文帝<lb/>
<pb n="KR4h0119_WYG_026-3b"/>
　　　江南曲<hi>和云陽春路時使佳人度</hi>
枝中水上春併歸長楊掃地桃花飛清風吹人光照衣<lb/>
光照衣景將夕擲黄金留上客<lb/>
　　　龍笛曲<hi>和云江南弄眞能下翔鳯</hi>
金門玉堂臨水居一嚬一笑千萬餘遊子去還願莫踈<lb/>
願莫踈意何極雙鴛鴦兩相憶<lb/>
　　　採蓮曲<hi>和云採蓮歸渌水好沾衣</hi>
桂檝蘭橈浮碧水江花玉面兩相似蓮踈藕折香風起<lb/>
<pb n="KR4h0119_WYG_026-4a"/>
香風起白日低採蓮曲使君迷<lb/>
　　江南弄<hi>四首</hi>　　　　　　　　梁沈約<lb/>
　　　趙瑟曲<hi>英華作元帝</hi>
邯鄲竒弄出文梓縈弦急調切流徴𤣥鶴徘徊白雲起<lb/>
白雲起鬱披香離復合曲未央<lb/>
　　　秦箏曲<lb/>
羅袖飄纚拂雕桐促柱髙張散輕宫迎歌度舞遏歸風<lb/>
遏歸風止流月壽萬春歡無歇<lb/>
<pb n="KR4h0119_WYG_026-4b"/>
　　　陽春曲<hi>劉向新序宋玉對楚威王問曰客有歌於郢中者其始曰下里巴人國中屬而</hi>
　　　　<hi>和者千人其為陽阿採薇國中屬而和者數百人其為陽春白雪國中屬而和者數十人</hi>
　　　　<hi>而已也引裔刻角雜以流徵國中屬而和者不過數人是以其曲彌髙其和彌寡然則陽</hi>
　　　　<hi>春所從來亦逺㚖樂府解題曰陽春傷也</hi>
楊柳垂地燕差池緘情忍思落容儀弦傷曲怨心自知<lb/>
心自知人不見動羅裙拂珠殿<lb/>
　　　朝雲曲<lb/>
陽臺氤氲多異色巫山高高上無極雲來雲去長不息<lb/>
<pb n="KR4h0119_WYG_026-5a"/>
長不息夢來遊極萬世度千秋<lb/>
　　江南弄<hi>雜擬</hi>
　　　採蓮曲<hi>二首後首本採蓮賦中歌姑從郭本收入</hi>　梁簡文帝<lb/>
晩日照空磯採蓮承晩暉風起湖南度蓮多摘未稀棹<lb/>
動芙蓉落舩移白鷺飛荷絲傍繞腕菱角逺牽衣<lb/>
常聞蕖可愛採擷欲為裙葉滑不留綖心忙無假薫千<lb/>
春誰與樂唯有妾隨君<lb/>
　　　同前<hi>亦是採蓮賦中歌並非樂府</hi>　　　　元帝<lb/>
<pb n="KR4h0119_WYG_026-5b"/>
碧玉小家女來嫁江南王蓮花亂臉色荷葉雜衣香因<lb/>
持薦君子願襲芙蓉裳<lb/>
　　　同前　　　　　　　　　劉孝威<lb/>
金槳木蘭船戲採江南蓮蓮香隔浦渡荷葉滿江鮮房<lb/>
垂易入手柄曲自臨盤露花時濕釧風莖乍拂鈿<lb/>
　　　同前　　　　　　　　　朱超<lb/>
豔色前後發緩檝去來遲看粧礙荷影洗手畏菱滋摘<lb/>
除蓮上葉拕出藕中絲湖裏人無限何日滿船時<lb/>
<pb n="KR4h0119_WYG_026-6a"/>
　　　同前　　　　　　　　　　沈君攸<lb/>
平川映曉霞蓮舟汎浪華衣香隨岸逺荷影向流斜度<lb/>
手牽長柄轉檝避踈花還船不畏滿歸路詎嫌賖<hi>曉一作晩</hi>
　　　同前<hi>二首後首初學記作元帝題云賦得渉江采芙蓉</hi>呉均<lb/>
錦帶雜花鈿羅衣垂緑川問子今何去出採江南蓮遼<lb/>
西三千里欲寄無因縁願君早旋返及此荷花鮮<lb/>
江南當夏清桂檝逐流縈初疑京兆劒復似漢冠名荷<lb/>
香帶風逺蓮影向根生葉巻珠難溜花舒紅易傾日暮<lb/>
<pb n="KR4h0119_WYG_026-6b"/>
鳬舟滿歸來度錦城<hi>夏一作夜檝一作棹</hi>
　　　同前　　　　　　　　　陳後主<lb/>
相催暗中起粧前日已光隨宜巧注口薄落㸃花黄風<lb/>
佳疑衫密船小畏裾長波文散動檝菱花拂度航低荷<lb/>
亂翠影採袖新蓮香歸時㑹被喚且試入蘭芳<lb/>
　　　同前　　　　　　　　　隋盧思道<lb/>
曲浦戲妖姬輕盈不自持擎荷愛圓水折藕弄長絲珮<lb/>
動裙風入粧消粉汗滋菱歌惜不唱須待暝歸時<lb/>
<pb n="KR4h0119_WYG_026-7a"/>
　　　同前　　　　　　　　　　殷英童<lb/>
蕩舟無數伴解纜自相催汗粉無庸拭風裙隨意開棹<lb/>
移浮荇亂船進倚荷來藕絲牽作縷蓮葉捧成杯<lb/>
　　　採菱歌<hi>七首</hi>　　　　　　　宋鮑照<lb/>
騖舲馳桂浦息棹偃椒潭簫弄澄湘北菱歌清漢南<hi>一作</hi>
<hi>弄弦瀟湘北歌菱清漢南</hi>
弭㮄搴蕙荑停唱紉薫若含傷拾泉花縈念採雲蕚<lb/>
睽濶逢暄新悽怨値妍華秋心殊不那春思亂如麻<hi>秋心</hi>
<pb n="KR4h0119_WYG_026-7b"/>
<hi>殊不那一作秋心不可蕩</hi>
要豔雙嶼裏望美兩洲間裊裊風出浦沈沈日向山<hi>沈沈</hi>
<hi>一作溶溶</hi>
烟曀越嶂深箭迅楚江急空抱琴心悲徒望弦開泣<hi>心一</hi>
<hi>作中弦開一作近關</hi>
緘歎凌珠淵收慨上金堤春芳行歇落是人方未齊<lb/>
思今懐近憶望古懐逺識懐古復懐今長懐無終極<lb/>
　　　採菱曲　　　　　　　　齊陶功曹<lb/>
<pb n="KR4h0119_WYG_026-8a"/>
朝日映蘭澤乗風入桂嶼棹影已流倡輕舟復容與勿<lb/>
遽佳期移方追明月侣采采詎盈掬還望空延佇<lb/>
　　　同前　　　　　　　　　梁簡文帝<lb/>
菱花落復含桑女罷新蠶桂棹浮星艇徘徊蓮葉南<lb/>
　　　同前　　　　　　　　　陸罩<lb/>
參差雜荇枝田田競荷密轉葉任香風舒花影流日戲<lb/>
鳥波中蕩遊魚菱下出不與文王嗜羞持比萍實<lb/>
　　　同前　　　　　　　　　費昶<lb/>
<pb n="KR4h0119_WYG_026-8b"/>
妾家五湖口采菱五湖側玉面不關粧雙眉本翠色日<lb/>
斜天欲暮風生浪未息宛在水中央空作兩相憶<lb/>
　　　同前　　　　　　　　　　江淹<lb/>
秋日心容與渉水望碧蓮紫菱亦可採試以緩愁年參<lb/>
差萬葉下汎漾百流前髙彩隘通壑香氛麗廣川歌出<lb/>
櫂女曲舞入江南弦乗黿非逐俗駕鯉乃懐仙衆美信<lb/>
如此無恨在清泉<hi>氛一作氣櫂一作趙在一作出</hi>
　　　同前<hi>二首藝文作江淹</hi>　　　　　　江洪<lb/>
<pb n="KR4h0119_WYG_026-9a"/>
風生緑葉聚波動紫莖開含花復含實正待佳人來<lb/>
白日和清風輕雲雜髙樹忽然當此時採菱復相遇<lb/>
　　　同前　　　　　　　　　　徐勉<lb/>
相㩦及嘉月採菱渡北渚微風吹櫂歌日暮相容與采<lb/>
采不能歸望望方延佇儻逢遺佩人預以心相許<lb/>
　　　陽春歌<hi>一作曲</hi>　　　　　　　宋呉邁逺<lb/>
百里望咸陽知是帝京邑緑樹揺雲光春城起風色佳<lb/>
人愛華景流靡園塘側妍姿豔月映羅衣飄蟬翼宋玉<lb/>
<pb n="KR4h0119_WYG_026-9b"/>
歌陽春巴人長歎息雅鄭不同賞那令君愴惻生平重<lb/>
愛惠私自憐何極<lb/>
　　　同前　　　　　　　　　齊檀約<lb/>
青春獻初歲白日映彫梁蘭萌猶自短柳葉未能長已<lb/>
見紅花發復聞緑草香乗此試遊衍誰知心獨傷<hi>乗一作樂</hi>
　　　同前　　　　　　　　　梁呉均<lb/>
紫苔初汎水連緜浮且沒若欲歌陽春先歌青樓月<lb/>
　　　同前　　　　　　　　　陳顧野王<lb/>
<pb n="KR4h0119_WYG_026-10a"/>
春草正芳菲重樓啟曙扉銀鞍俠客至柘彈婉童歸池<lb/>
前竹葉滿井上桃花飛薊門寒未歇為㫁流黄機<lb/>
　　　同前　　　　　　　　　　隋柳辯<lb/>
春鳥一囀有千聲春花一叢千種名旅人無語坐簷楹<lb/>
思鄉懐土志難平唯當文共酒暫與興相迎<hi>坐一作出</hi>
　　　陽春曲　　　　　　　　　無名氏<lb/>
芣苡生前逕含桃落小園春心自揺蕩百舌更多言<lb/>
　　上雲樂<lb/>
<pb n="KR4h0119_WYG_026-10b"/>
　　　<hi>古今樂録曰上雲樂七曲梁武帝製以代西曲一曰鳯臺曲二曰桐柏曲三曰方丈曲四曰方</hi>
　　　<hi>諸曲五曰玉龜曲六曰金丹曲七曰金陵曲又有老胡文康辭隋書樂志曰梁三朝第四十四</hi>
　　　<hi>設寺子導安息孔雀鳯凰文鹿胡舞登連上雲樂歌舞伎</hi>
　　　鳯臺曲<hi>古今樂録曰鳯臺曲和云上雲眞樂萬春</hi>
鳳臺上兩悠悠雲之際神光朝天極華葢遏延州羽衣<lb/>
昱耀春吹去復留<lb/>
　　　桐柏曲<hi>古今樂録曰桐柏曲和云可憐眞人遊</hi>
桐柏眞昇帝賓戲伊谷遊洛濱參差列鳯筦容與起梁<lb/>
<pb n="KR4h0119_WYG_026-11a"/>
塵望不可至徘徊謝時人<lb/>
　　　方丈曲<lb/>
方丈上崚層雲挹八玉御三雲金書發幽㑹碧簡吐𤣥<lb/>
門至道虚凝冥然共所遵<lb/>
　　　方諸曲<hi>古今樂録曰方諸曲三洲韻和云方諸上可憐歡樂長相思</hi>
方諸上上雲人業守仁摐金集瑶池歩光禮玉晨霞葢<lb/>
容長嘯清虚伍列眞<lb/>
　　　玉龜曲<hi>古今樂録曰玉龜曲和云可憐遊戲來</hi>
<pb n="KR4h0119_WYG_026-11b"/>
玉龜山眞長仙九光耀五雲生交帶要分影太華冠晨<lb/>
纓耉如𤣥羅出入遊太清<hi>耉一作夀</hi>
　　　金丹曲<hi>古今樂録曰金丹曲和云金丹㑹可憐乗白雲</hi>
紫霜耀絳雪飛追以還轉復飛九眞道方微千年不傳<lb/>
一傳裔雲衣<lb/>
　　　金陵曲<lb/>
勾曲仙長樂遊洞天廵㑹迹六門揖玉板登金門鳯泉<lb/>
迴肆鷺羽降尋雲鷺羽一流芳芬鬱氛氲<lb/>
<pb n="KR4h0119_WYG_026-12a"/>
　　　上雲樂<hi>古今樂録曰周捨作或曰范雲</hi>　　　梁周捨<lb/>
西方老胡厥名文康遨遊六合傲誕三皇西觀濛氾東<lb/>
戲扶桑南汎大蒙之海北至無通之鄉昔與若士為友<lb/>
共弄彭祖扶牀徃年暫到崑崙復値瑶池舉觴周帝迎<lb/>
以上席王母贈以玉漿故乃壽如南山志若金剛青眼<lb/>
貿貿白髪長長蛾眉臨髭髙鼻垂口非直能俳又善飲<lb/>
酒簫管鳴前門徒從後濟濟翼翼各有分部鳳皇是老<lb/>
胡家雞獅子是老胡家狗陛下撥亂反正再朗三光澤<lb/>
<pb n="KR4h0119_WYG_026-12b"/>
與雨施化與風翔覘雲候吕志遊大梁重駟脩路始届<lb/>
帝鄉伏拜金闕仰瞻玉堂從者小子羅列成行悉知廉<lb/>
節皆識義方歌管愔愔鏗鼓鏘鏘響震鈞天聲若鵷皇<lb/>
前却中規矩進退得宫商舉技無不佳胡舞最所長老<lb/>
胡寄篋中復有竒樂童齎持數萬里願以奉聖皇乃欲<lb/>
次第説老耄多所忘但願明陛下壽千萬歲歡樂未渠<lb/>
央<hi>樂童疑作樂章</hi>
　　　簫史曲<hi>藝文作張華詩紀云此詩辭格不類晉人</hi>　宋鮑照<lb/>
<pb n="KR4h0119_WYG_026-13a"/>
簫史愛少年嬴女希童顔火粒願排棄霞霧好登攀龍<lb/>
飛逸天路鳯起出秦關身去長不返簫聲時往還<hi>少一作長</hi>
<hi>霞霧好登攀一作霞好忽登攀逸一作竟</hi>
　　　同前　　　　　　　　　齊張融<lb/>
引響猶天外吟聲似地中戴勝噪落景龍歕清霄風<lb/>
　　　同前　　　　　　　　　陳江總<lb/>
弄玉秦家女簫史仙處童來時兎月滿去後鳯樓空宻<lb/>
笑開還歛浮聲咽更通相期紅粉色飛向紫烟中<hi>滿一作照</hi>
<pb n="KR4h0119_WYG_026-13b"/>
　　　方諸曲　　　　　　　　　陳謝燮<lb/>
望仙室仰雲光繩河裏扇月傍井公能六著玉女善投<lb/>
壺瓊醴和金液還將天地俱<lb/>
　　梁雅歌<lb/>
　　　<hi>古今樂録曰梁有雅歌五曲三朝樂第十五奏之</hi>　　梁張率<lb/>
　　　應王受圖曲<lb/>
應王受圖荷天革命樂曰功成禮云治定恩𢎞庇臣念<lb/>
昭率性廼眷三才以宣八政愧無則哲臨淵自鏡或戒<lb/>
<pb n="KR4h0119_WYG_026-14a"/>
面從永隆福慶<hi>郭茂倩云李白曰梁雅歌有五篇作君道曲按梁無君道曲疑應王受圖曲也</hi>
　　　臣道曲<lb/>
孝義相化禮讓為風當官無媚司民必公謙謙君子謇<lb/>
譽匪躬諒而不訐和而不同誡之誡之去驕思沖𢎞兹<lb/>
大雅是曰至忠<lb/>
　　　積惡篇<lb/>
積惡在人猶酖處腹酖成形亾惡積身覆殷辛再離温<lb/>
舒五族責必及嗣財豈潤屋斯川既往逝命不復鏡兹<lb/>
<pb n="KR4h0119_WYG_026-14b"/>
餘殃幸脩多福<lb/>
　　　積善篇<lb/>
惟德是輔皇天無親抱獄歸舜捨財去邠豚魚懐信行<lb/>
葦留仁先世有作餘慶方因鳴玉承家錫珪于民連城<lb/>
非重積善為珍<lb/>
　　　宴酒篇<lb/>
記稱成禮詩詠飽德卜晝有典厭夜不忒彛酒作民樂<lb/>
飲虧則腐腹遺喪濡首亾國誓彼六馬去兹三惑占言<lb/>
<pb n="KR4h0119_WYG_026-15a"/>
孔昭以求温克<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0119_WYG_026-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古樂苑巻二十六<lb/>
</p>
<p>
</p>
  </div>
</body>
</text>
</TEI>
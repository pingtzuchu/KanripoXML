<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻三十六</head> <lb/>
    <p>
<pb n="KR4h0119_WYG_036-1a"/>
欽定四庫全書<lb/>
　古樂苑巻三十六<lb/>
　　　　　　　　　　　　明　梅鼎祚　編<lb/>
　襍曲歌辭<hi>宋</hi>
　　　自君之出矣<hi>漢徐幹室思詩自君之出矣明鏡暗不治思君如流水無有窮巳時</hi>
　　　　<hi>自君之出矣盖起於此一作擬室思詩齊虞羲亦謂之思君去時行</hi>
　　　　　　　　　　　　　　　宋孝武帝<hi>一作許瑶</hi>
自君之出矣金翠闇無精思君如日月回還晝夜生<lb/>
<pb n="KR4h0119_WYG_036-1b"/>
　　　同前　　　　　　　　　　江夏王義恭<lb/>
自君之出矣笥錦廢不開思君如清風曉夜常徘徊<lb/>
　　　同前　　　　　　　　　　顔師伯<lb/>
自君之出矣芳帷低不舉思君如回雪流亂無端緒<lb/>
　　　同前<hi>本題云題詩後寄行人姑從郭本</hi>　　　鮑令暉<lb/>
自君之出矣臨軒不解顔砧杵夜不發髙門晝恒關帷<lb/>
中流熠燿庭前華紫蘭物枯識節異鴻歸知客寒遊取<lb/>
暮春盡餘思獨君還<hi>一作遊用暮冬盡除春待君還帷一作帳歸一作來</hi>
<pb n="KR4h0119_WYG_036-2a"/>
　　　同前<hi>二首集云奉和代徐</hi>　　　　　　齊王融<lb/>
自君之出矣芳藇絶瑶巵思君如形影寢興未曽離<lb/>
自君之出矣金爐香不然思君如明燭中宵空自煎<lb/>
　　　同前　　　　　　　　　　虞羲<lb/>
自君之出矣楊桞正依依君去無消息唯見黄鶴飛關<lb/>
山多險阻士馬少光輝流年無止極君去何時歸<lb/>
　　　同前　　　　　　　　　　梁范雲<lb/>
自君之出矣羅帳咽秋風思君如蔓草連延不可窮<lb/>
<pb n="KR4h0119_WYG_036-2b"/>
　　　同前<hi>六首</hi>　　　　　　　　陳後主<lb/>
自君之出矣霜暉當夜明思君若風影來去不曽停<lb/>
自君之出矣房空帷帳輕思君如晝燭懷心不見明<lb/>
自君之出矣不分道無情思君若寒草零落故心生<lb/>
自君之出矣塵網暗羅帷思君如落日無有暫還時<lb/>
自君之出矣綠草遍階生思君如夜燭垂淚著雞鳴<lb/>
自君之出矣愁顔難復覩思君如蘖條夜夜只交苦<lb/>
　　　同前　　　　　　　　　　賈馮吉<lb/>
<pb n="KR4h0119_WYG_036-3a"/>
自君之出矣紅顔轉憔悴思君如明燭煎心且銜淚<lb/>
　　　同前　　　　　　　　　　隋陳叔達<lb/>
自君之出矣明鏡罷紅妝思君如夜燭煎淚幾千行<lb/>
　　　秋歌<hi>藝文無題在秋部</hi>　　　　　　宋南平王鑠<lb/>
昊天清且髙秋氣發初涼白露下微津明月流素光凝<lb/>
煙汎城闕凄風入軒房朱華先零落緑草就芸黃纎羅<lb/>
還笥篋輕紈改衣裳<lb/>
　　　遊子移　　　　　　　　　宋江夏王義恭<lb/>
<pb n="KR4h0119_WYG_036-3b"/>
三河遊蕩子麗顔邁荆寳携持玉柱箏懷挾忘憂草綢<lb/>
繆甘泉中馳逐邯鄲道春服候時製秋紈迎涼造珍魄<lb/>
暉素腕玉迹滿襟抱常歎樂日晏恒悲歡不早揮吹傳<lb/>
舊美趨謡盡新好仲尼為輟餐秦王足傾倒<lb/>
　　　懷園引　　　　　　　　　宋謝莊<lb/>
鴻飛從萬里飛飛河岱起辛勤越霜霧聮翩遡江汜去<lb/>
舊國違舊鄉舊海悠且長廻首瞻東路延翮向秋方登<lb/>
楚都入楚關楚地蕭瑟楚山寒嵗去氷未已春來鴈不<lb/>
<pb n="KR4h0119_WYG_036-4a"/>
還風肅幌兮露濡庭漢水初緑桞葉青朱光靄靄雲英<lb/>
英離禽喈喈又晨鳴菊有秀兮松有蕤憂來年去容髮<lb/>
衰流隂逝景不可追臨堂危坐悵欲悲試託意兮向芳<lb/>
蓀心綿綿兮屬荒樊想緑蘋兮既冒沼念幽蘭兮已盈<lb/>
園夭桃晨暮發春鶯旦夕喧青苔蕪石路宿草塵蓬門<lb/>
　　　山夜憂　　　　　　　　　宋謝莊<lb/>
庭光盡山明歸流風乘軒巻明月縁河飛澗鳥鳴兮夜<lb/>
蟬清橘露靡兮蕙煙輕凌别浦兮値泉躍經喬木兮遇<lb/>
<pb n="KR4h0119_WYG_036-4b"/>
猨驚南臯别鶴行佇漢東鄰孤管入青天沈痾白髮共<lb/>
急日朝露過隟詎賒年年既去兮髪不還金膏玉液豈<lb/>
留顔廻舲柘繩户収棹掩荆關<lb/>
　　　㑹吟行<hi>樂府解題曰㑹吟行其致與吳趨同㑹曰㑹稽</hi>宋謝靈運<lb/>
六引緩清唱三調佇繁音列筵皆靜寂咸共聆㑹吟㑹<lb/>
吟自有初請從文命敷敷績壺冀始刋木至江汜列宿<lb/>
炳天文負海横地理連峰競千仞背流各百里滮池溉<lb/>
粳稻輕雲曖松杞兩京愧佳麗三都豈能似層臺指中<lb/>
<pb n="KR4h0119_WYG_036-5a"/>
天髙墉積崇雉飛燕躍廣途鷁首戲清沚肆呈窈窕容<lb/>
路曜㛹娟子自來彌世代賢達不可紀句踐善廢興越<lb/>
叟識行止范蠡出江湖梅福入城市東方就旅逸梁鴻<lb/>
去桑梓牽綴書土風辭殫意未已<hi>容五臣作客世一作年</hi>
　　　松柏篇<hi>并序</hi>
　　　　<hi>余患脚上氣四十餘日知舊先借傅𤣥集以余病劇遂見還開袠適見樂府詩龜鶴篇於</hi>
　　　　<hi>危病中見長逝詞惻然酸懷抱如此重病彌時不差呼吸之喘舉目悲矣火藥間缺而擬</hi>
　　　　<hi>之</hi>　　　　　　　　　　宋鮑照<lb/>
<pb n="KR4h0119_WYG_036-5b"/>
松柏受命獨歴代長不衰人生浮且脆鴥若晨風悲東<lb/>
海迸逝川西山𨗳落暉南郭悦籍短蒿里収永歸諒無<lb/>
疇昔時百病起盡期志士惜牛刀忍勉自療治傾家行<lb/>
藥事顚沛去迎醫徒備火石苦奄至不得辭龜齡安可<lb/>
獲岱宗限已迫睿聖不得留為善何所益捨此赤縣居<lb/>
就彼黃壚宅永離九原親長與三辰隔屬纊生望盡闔<lb/>
棺世業埋事痛存人心恨結亡者懷祖葬既云及壙𡑞<lb/>
亦已開室族内外哭親䟽同共哀外姻逺近至名列通<lb/>
<pb n="KR4h0119_WYG_036-6a"/>
夜臺扶輿出殯宫低廻戀庭室天地有盡期我去無還<lb/>
日居者今已盡人事從此畢火歇煙既沒形銷聲亦滅<lb/>
鬼神來依我生人永辭訣大暮杳悠悠長夜無時節鬱<lb/>
湮重㝠下煩寃難具說安寢委沈寞戀戀念平生事業<lb/>
有餘結刋述未及成資儲無擔石兒女皆孩嬰一朝放<lb/>
捨去萬恨纒我情追憶世上事束教以自拘明發靡怡<lb/>
悆夕歸多憂虞撤閒晨逕流輟宴式酒濡知今暝日苦<lb/>
恨失爾時娛遥遥逺民居獨埋深壤中墓前人跡滅冡<lb/>
<pb n="KR4h0119_WYG_036-6b"/>
上草日豐空林響鳴蜩髙松結悲風長寐無覺期誰知<lb/>
逝者窮生存處文廣連榻舒華裀已沒一何苦楛哉不<lb/>
容身昔日平居時晨夕對六親今日掩奈何一見無諧<lb/>
因禮席有降殺三齡速過隙几筵就収撤室宇改疇昔<lb/>
行女遊歸途仕子復王役家世本平常獨有亡者劇時<lb/>
祀望歸來四節靜塋丘孝子撫墳號父子知來不欲還<lb/>
心依戀欲見絶無由煩寃荒隴側肝心盡崩抽<hi>郭一作郊限一</hi>
<hi>作恨夕歸一作乆歸</hi>
<pb n="KR4h0119_WYG_036-7a"/>
　　　鳴鴈行<hi>衛匏有苦葉詩曰雝雝鳴鴈旭日始旦鳴鴈行盖出於此</hi>
　　　　　　　　　　　　　　　宋鮑照<lb/>
雝雝鳴鴈鳴始旦齊行命侣入雲漢中夜相失羣離亂<lb/>
留連徘徊不忍散憔悴容儀君不知辛苦霜雪亦何為<lb/>
<hi>霜雪一作風霜</hi>
　　　同前　　　　　　　　　　隋李孝貞<lb/>
聽琴旋蔡子張羅避翟公夕宿寒林上朝飛空井中既<lb/>
竝𤣥雲曲復變海魚風一報黃苑惠還遊萬嵗宫<hi>詩紀云此</hi>
<pb n="KR4h0119_WYG_036-7b"/>
<hi>詩本詠雀樂府題曰鳴雁行或有誤也</hi>
　　　北風行<hi>北風本衛詩也北風詩曰北風其涼雨雪其雱傳云北風寒涼病害萬物以喻</hi>
　　　　<hi>君政㬥虐百姓不親也鮑照傷北風雨雪而行人不歸與衛詩異矣集作北風凉行</hi>
　　　　　　　　　　　　　　　宋鮑照<lb/>
北風涼雨雪雱京洛女兒多妍粧遙豔帷中自悲傷沈<lb/>
吟不語若為忘問君何行何當歸苦使妾坐自傷悲慮<lb/>
年至慮顔衰情易復恨難追<hi>沈吟不語若為忘一作沈吟不語若有忘慮年至一</hi>
<hi>作慮年來</hi>
<pb n="KR4h0119_WYG_036-8a"/>
　　　春日行　　　　　　　　　宋鮑照<lb/>
獻嵗發吾將行春山茂春日明園中鳥多嘉聲梅始發<lb/>
桞始青汎舟艫齊棹驚奏採菱歌鹿鳴風微起波微生<lb/>
弦亦發酒亦傾入蓮池折桂枝芳袖動芬葉披兩相思<lb/>
兩不知<hi>梅始發桞始青一作梅始發桃始榮風微起波微生一作微波起微風生入蓮池折桂枝一作</hi>
<hi>入蓮花援桂枝</hi>
　　　代少年時至衰老行<hi>此下五首樂府諸家不載按鮑照集題上並有代字</hi>
　　　　<hi>則此必舊有是作而照擬之也大抵為嗟老傷窮羇旅無聊之意而已</hi>
<pb n="KR4h0119_WYG_036-8b"/>
　　　　　　　　　　　　　　　宋鮑照<lb/>
憶昔少年時馳逐好名晨結友多貴門出入富兒鄰綺<lb/>
羅豔華風車馬自揚塵歌唱青琴女彈筝燕趙人好酒<lb/>
多芳氣餚味厭時新今日每相念此事邈無因寄語後<lb/>
生子作樂當及春<lb/>
　　　代陽春登荆山行　　　　　宋鮑照<lb/>
旦登荆山頭﨑嶇道難遊早行犯霜露苔滑不可留極<lb/>
眺入雲表窮目盡帝州方都列萬室層城帶髙樓奕奕<lb/>
<pb n="KR4h0119_WYG_036-9a"/>
朱軒馳紛紛縞衣流日氛映山浦暄霧逐風収花木亂<lb/>
平原桑柘盈平疇攀條弄紫莖藉露折芳柔遇物雖成<lb/>
趣念者不解憂且共傾春酒長歌登山丘<hi>桑柘盈平疇一作桑柘緜</hi>
<hi>平疇</hi>
　　　代貧賤愁苦行　　　　　　宋鮑照<lb/>
湮没雖死悲貧苦即生劇長歎至天曉愁苦窮日夕盛<lb/>
顔當少歇鬢髮先老白親友四面絶朋知斷三益空庭<lb/>
慙樹萱樂餌愧過客貧年忘日時黯顔就人惜俄頃不<lb/>
<pb n="KR4h0119_WYG_036-9b"/>
相酬恧怩靣已赤或以一金恨便成百年隙心為千條<lb/>
計事未見一獲運圯津塗塞遂轉死溝洫以此窮百年<lb/>
不如還窀穸<lb/>
　　　代邊居行　　　　　　　　宋鮑照<lb/>
少年逺荆陽遥遥萬里方陋巷絶人徑茅屋摧山岡不<lb/>
覩車馬迹但見麋鹿場長松何落落丘隴無復行邊地<lb/>
無髙木蕭蕭多白楊盛年日月盡一去萬恨長悠悠世<lb/>
中人爭此錐刀忙不憶貧賤時富貴輒相忘紛紛徒滿<lb/>
<pb n="KR4h0119_WYG_036-10a"/>
目何關慨予傷不如一畝中髙㑹挹清漿遇樂便作樂<lb/>
莫使候朝光<hi>荆一作京方一作行</hi>
　　　代邽街行　　　　　　　　宋鮑照<lb/>
竚立出門衢遥望轉蓬飛蓬去舊根在連翩逝不歸念<lb/>
我捨鄉俗親好乆乖違慷慨懷長想惆悵戀音徽人生<lb/>
隨事變遷化焉可祈百年難必果千慮易盈虧<lb/>
　　　中興歌<hi>十首</hi>　　　　　　　宋鮑照<lb/>
千冬遲一春萬夜視朝日生平値中興歡起百憂畢<hi>遲一</hi>
<pb n="KR4h0119_WYG_036-10b"/>
<hi>作逄</hi>
中興太平運化清四海樂祥景照玉臺紫煙遊鳯閣<lb/>
碧樓含夜月紫殿爭朝光綵池散蘭麝風起自生芳<lb/>
白日照前牕玲瓏綺羅中美人掩輕扇含思歌春風<lb/>
三五容色滿四五妙華歇已輸春日歡分隨秋光没<lb/>
北出湖邊戲前還苑中遊飛縠繞長松馳管逐波流<lb/>
九月秋水清三月春花滋千金逐良日皆兢中興時<lb/>
窮泰已有分夀夭復屬天既見中興樂莫持憂自煎<lb/>
<pb n="KR4h0119_WYG_036-11a"/>
襄陽是小地夀陽非帝城今日中興樂遥冶在上京<lb/>
梅花一時豔竹葉千年色願君松柏心採照無窮極<lb/>
　　　行路難<hi>十八首樂府解題曰行路難備言世路艱難及離别悲傷之意多以君不見為</hi>
　　　　<hi>首按陳武别傳云武常牧羊諸家牧竪有知歌謠者武遂學行路難則所起亦逺矣</hi>
　　　　　　　　　　　　　　　宋鮑照<lb/>
奉君金巵之美酒瑇瑁玉匣之彫琴七綵芙蓉之羽帳<lb/>
九華蒲萄之錦衾紅顔零落嵗將暮寒光宛轉時欲沈<lb/>
願君裁悲且減思聽我抵節行路吟不見柏梁銅雀上<lb/>
<pb n="KR4h0119_WYG_036-11b"/>
寧聞古時清吹音<hi>巵一作匜瑇一作玳</hi>
洛陽名工鑄為金博山千斵復萬鏤上刻秦女攜手仙<lb/>
承君清夜之歡娛列置幃裏明燭前外發龍鱗之丹綵<lb/>
内含麝芬之紫煙如今君心一朝異對此長歎終百年<lb/>
<hi>歡娛一作娛樂</hi>
璿閨玉墀上椒閣文牕繡户垂綺幕中有一人字金蘭<lb/>
被服纎羅藴芳藿春燕差池風散梅開帷對影弄春爵<lb/>
含歌攬涕不能言人生幾時得為樂寧作野中之雙鳬<lb/>
<pb n="KR4h0119_WYG_036-12a"/>
不願雲間之别鶴<hi>藴一作采春一作禽不能言一作恒抱愁</hi>
瀉水置平地各自東西南北流人生亦有命安能行歎<lb/>
復坐愁酌酒以自寛舉杯斷絶歌路難心非木石豈無<lb/>
感吞聲躑躅不敢言<lb/>
君不見河邊草冬時枯死春滿道君不見城上日非暝<lb/>
没山去明朝復更出今我何時當得然一去永滅入黄<lb/>
泉人生苦多懽樂少意氣敷腴在盛年且願得志數相<lb/>
就牀頭恒有酤酒錢功名竹帛非我事存亡貴賤委皇<lb/>
<pb n="KR4h0119_WYG_036-12b"/>
天<hi>非暝一作今暝山一作盡委一作付</hi>
對案不能食㧞劒撃柱長歎息丈夫生世能幾時安能<lb/>
蹀躞垂羽翼棄檄罷官去還家自休息朝出與親辭暮<lb/>
還在親側弄兒牀前戲看婦機中織自古聖賢盡貧賤<lb/>
何況我輩孤且直<hi>能一作㑹檄一作置</hi>
愁思忽而至跨馬出北門舉頭四顧望但見松柏園荆<lb/>
棘鬱蹲蹲中有一鳥名杜鵑言是古時蜀帝魂聲音哀<lb/>
苦鳴不息羽毛憔悴似人髠飛走樹間啄蟲蟻豈憶往<lb/>
<pb n="KR4h0119_WYG_036-13a"/>
日天子尊念此死生變化非常理中心惻愴不能言<hi>蹲蹲</hi>
<hi>集作撙撙啄一作逐</hi>
中庭五株桃一株先作花陽春沃若二三月從風簸蕩<lb/>
落西家西家思婦見悲惋零淚沾衣撫心歎初我送君<lb/>
出户時何言淹留節廻換牀席生塵明鏡垢纎腰痩削<lb/>
髮蓬亂人生不得恒稱意惆悵徙倚至夜半<hi>沃若二三月一作妖</hi>
<hi>冶二月中見悲一作見之</hi>
剉蘖染黄絲黄絲歴亂不可治我昔與君始相値爾時<lb/>
<pb n="KR4h0119_WYG_036-13b"/>
自謂可君意結帶與我言死生好惡不相置今日見我<lb/>
顔色衰意中索寞與先異還君金釵瑇瑁簮不忍見之<lb/>
益愁思<hi>結帶與我言死生好惡不相置一作結帶與君同死生好惡不擬相棄置索寞一作錯亂金一</hi>
<hi>作玉見之一作見此</hi>
君不見蕣華不終朝須㬰淹冉零落銷盛年妖豔浮華<lb/>
輩不乆亦當詣冡頭一去無還期千秋萬嵗無音詞孤<lb/>
魂煢煢空隴間獨魄徘徊遶墳基但聞風聲野鳥吟豈<lb/>
憶平生盛年時為此令人多悲悒君當縱意自熈怡<lb/>
<pb n="KR4h0119_WYG_036-14a"/>
君不見枯籜走階庭何時復青著故莖君不見亡靈蒙<lb/>
享祀何時傾盃竭壺罌君當見此起憂思寧及得與時<lb/>
人爭生人倐忽如絶電華年盛徳幾時見但令縱意存<lb/>
髙尚㫖酒佳肴相胥讌持此從朝竟夕暮差得忘憂消<lb/>
愁怖胡為惆悵不得已難盡此曲令君忤<hi>得一作能</hi>
今年陽初花滿林明年冬末雪盈岑推移代謝紛交轉<lb/>
我君邊戍獨稽沈執袂分别已三載邇來淹寂無分音<lb/>
朝悲慘慘遂成滴暮思遶遶最傷心膏沐芳餘乆不御<lb/>
<pb n="KR4h0119_WYG_036-14b"/>
蓬首亂鬢不設簮徒飛輕埃舞空帷粉筐黛噐靡復遺<lb/>
自生留世苦不幸心中惕惕恒懷悲<lb/>
春禽喈喈旦暮嗚最傷君子憂思情我初辭家從軍僑<lb/>
榮志溢氣干雲霄流浪漸冉經三齡忽有白髮素髭生<lb/>
今暮臨水㧞已盡明日對鏡復已盈但恐羈死為鬼客<lb/>
客思寄滅生空精每懷舊鄉野念我舊人多悲聲忽見<lb/>
過客問何我寧知我家在南城答云我曽居君鄉知君<lb/>
遊宦在此城我行離邑已萬里今方羇旅去逺征來時<lb/>
<pb n="KR4h0119_WYG_036-15a"/>
聞君婦閨中孀居獨宿有貞名亦云朝悲泣閒房又聞<lb/>
暮思淚沾裳形容憔悴非昔悦蓬鬢衰顔不復粧見此<lb/>
令人有餘悲當念君懷不暫忘<lb/>
君不見少壯從軍去白首流離不得還故鄉窅窅日夜<lb/>
隔音塵斷絶沮河關朔風蕭條白雲飛胡笳哀急邊氣<lb/>
寒聽此愁人兮奈何登山逺望得留顔將死胡馬跡寧<lb/>
見妻子難男兒生世轗軻欲何道綿憂摧抑起長歎<lb/>
君不見柏梁臺今日丘墟生草萊君不見阿房宫寒雲<lb/>
<pb n="KR4h0119_WYG_036-15b"/>
澤雉棲其中歌伎舞女今誰在髙墳壘壘滿山隅長袖<lb/>
紛紛徒競世非我昔時千金軀隨酒逐樂任意去莫令<lb/>
含歎下黄壚<lb/>
君不見氷上霜表裏隂且寒雖蒙朝日照信得幾時安<lb/>
民生故如此誰令摧折彊相看年去年來自如削白髮<lb/>
零落不勝冠<lb/>
君不見春鳥初至時百草含青俱作花寒風蕭條一旦<lb/>
至竟得幾時保光華日月流邁不相饒令我愁思怨恨<lb/>
<pb n="KR4h0119_WYG_036-16a"/>
多<hi>蕭條一作蕭索</hi>
諸君莫歎貧富貴不由人丈夫四十彊而仕余當二十<lb/>
弱冠辰莫言草木委大雪㑹應蘓息遇陽春對酒叙長<lb/>
篇窮途運命委皇天但願金樽九醖滿莫惜牀頭百箇<lb/>
錢直須優游卒一嵗何勞辛苦事百年<hi>大一作冬金樽一作樽中</hi>
　　　同前<hi>詩品曰行路難是東陽柴廓所造寳月嘗憇其家㑹廓亡因竊而有之廓子齎手本</hi>
　　　　<hi>出都欲訟此事乃厚賂止之一本云東陽太守柴廓選詩外編作柴廓詩</hi>
　　　　　　　　　　　　　　　齊僧寳月<lb/>
<pb n="KR4h0119_WYG_036-16b"/>
君不見孤鴈關外發酸嘶度揚越空城客子心腸斷幽<lb/>
閨思婦氣欲絶凝霜夜下拂羅衣浮雲中斷開明月夜<lb/>
夜遥遥度相思年年望望情不歇寄我匣中青銅鏡倩<lb/>
人為君除白髪行路難行路難夜聞南城漢使度使我<lb/>
流淚憶長安<lb/>
　　　同前<hi>四首</hi>　　　　　　　　梁吳均<lb/>
洞庭水上一株桐經霜觸浪困嚴風昔時抽心曜白日<lb/>
今旦臥死黄沙中洛陽名工見咨嗟一剪一刻作琵琶<lb/>
<pb n="KR4h0119_WYG_036-17a"/>
白璧規心學明月珊瑚映靣作風花帝王見賞不見忘<lb/>
提攜把握登建章掩抑摧藏張女彈殷勤促柱楚明光<lb/>
年年月月對君子遥遥夜夜宿未央未央綵女棄鳴篪<lb/>
爭先拂拭生光儀茱茰錦衣玉作匣安念昔日枯樹枝<lb/>
不學衡山南嶺桂至今千載猶未知<lb/>
青𤨏門外安石榴連枝接葉夾御溝金墉城西合歡樹<lb/>
垂條照彩拂鳯樓遊俠少年遊上路傾心顚倒想戀慕<lb/>
摩頂至足買片言開胷瀝膽取一顧自言家在趙邯鄲<lb/>
<pb n="KR4h0119_WYG_036-17b"/>
翩翩舌杪復劍端青驪白駮的盧馬金羈綠控紫絲鞶<lb/>
躞蹀横行不肯進夜夜汗血至長安長安城中諸貴臣<lb/>
爭貴儒者席上珍復聞梁王好學問輕棄劒客如埃塵<lb/>
吾丘夀王始得意司馬相如適被申大才大辯尚如此<lb/>
何況我輩輕薄人<lb/>
君不見西陵田從横十字成陌阡君不見東郊道荒涼<lb/>
蕪没起寒煙盡是昔日帝王處歌姬舞女達天曙今日<lb/>
翩妍少年子不知華盛落前去吐心吐氣許他人今旦<lb/>
<pb n="KR4h0119_WYG_036-18a"/>
廻惑生猶豫山中桂樹自有枝心中方寸自相知何言<lb/>
嵗月忽若馳君之情意與我離還君玳瑁金雀釵不忍<lb/>
見此使心危<lb/>
君不見上林苑中客氷羅霧縠象牙席盡是得意忘言<lb/>
者探腸見膽無所惜白酒甜鹽甘如乳綠觴皎鏡華如<lb/>
碧少年持名不肯嘗安知白駒應過隙博山鑪中百和<lb/>
香鬱金蘓合及都梁逶迤好氣佳容貎經過青𤨏歴紫<lb/>
房已入中山馮后帳復上皇帝班姬牀班姬失寵顔不<lb/>
<pb n="KR4h0119_WYG_036-18b"/>
開奉箒供養長信臺日暮耿耿不能寐秋風切切四面<lb/>
來玉階行路生細草金罏香炭變成灰得意失意須㬰<lb/>
頃非君方寸逆所裁<hi>馮一作隂頃一作間</hi>
　　　同前<hi>二首前首一作吳均今從玉臺</hi>　　　　梁費昶<lb/>
君不見長安客舍門倡家少女名桃根貧窮夜紡無燈<lb/>
燭何言一朝奉至尊至尊離宫百餘處千門萬户不知<lb/>
曙唯聞啞啞城上烏玉欄金井牽轆轤丹梁翠柱飛屠<lb/>
蘇香薪桂火炊雕胡當年翻覆無常定薄命為女何必<lb/>
<pb n="KR4h0119_WYG_036-19a"/>
麤<hi>屠一作流雕胡一作彫苽</hi>
君不見人生百年如流電心中坎壈君不見我昔初入<lb/>
椒房時詎滅班姬與飛燕朝踰金梯上鳯樓暮下瓊鉤<lb/>
息鸞殿柏梁晝夜香錦帳自飄颺笙歌棗下曲琵琶陌<lb/>
上桑過蒙恩所賜餘光曲沾被既逢隂后不自專復植<lb/>
程姬有所避黄河千年始一清微軀再逢永無議蛾眉<lb/>
偃月徒自妍傅粉施朱欲誰為不如天淵水中鳥雙去<lb/>
雙飛長比翅<hi>棗下曲一作席上吹</hi>
<pb n="KR4h0119_WYG_036-19b"/>
　　　同前<hi>一作詠征婦裁衣行路難</hi>　　　　　梁王筠<lb/>
千門皆閉夜何央百憂俱集斷人腸探揣箱中取刀尺<lb/>
拂拭機上斷流黄情人逐情雖可恨復畏邊逺乏衣裳<lb/>
已繰一繭催衣縷復𢷬百和薰衣香猶憶去時腰大小<lb/>
不知今日身短長裲襠雙心共一袜衵複兩邊作八撮<lb/>
襻帶雖安不忍縫開孔裁穿猶未達胷前却月兩相連<lb/>
本照君心不照天願君分明得此意勿復流蕩不如先<lb/>
含悲含怨判不死封情忍思待明年<lb/>
<pb n="KR4h0119_WYG_036-20a"/>
　　　同前<hi>題云從軍與相州刺史孫騰行路難</hi>　　　北齊髙昻<lb/>
春甲長驅不可息六日六夜三度食初時止言作虎牢<lb/>
更被處置河橋此廻首絶望便蕭條悲來雪涕還自抑<lb/>
　　　空城雀<hi>鮑照此篇言輕飛近集茹腹辛傷免羅網而已</hi>宋鮑照<lb/>
雀乳四鷇空城之阿朝拾野粟夕飲氷河髙飛畏鴟鳶<lb/>
下飛畏網羅辛傷伊何言怵迫良已多誠不及青鳥逺<lb/>
食玉山禾猶勝吳宫燕無罪得焚窠賦命有厚薄長歎<lb/>
欲如何<hi>拾一作食</hi>
<pb n="KR4h0119_WYG_036-20b"/>
　　　同前　　　　　　　　　　北魏髙孝緯<lb/>
百雉何寥廓四靣風雲上紈素乆為塵池臺尚可仰啾<lb/>
啾雀噪城鬱鬱無歡賞日暮勞心曲横琴聊自奬<hi>勞一作縈</hi>
　　　夜坐吟<hi>夜坐吟鮑照所作言聽歌逐音因音託意也宗夬又有遥夜吟則言永夜獨吟</hi>
　　　　<hi>憂思未歇與此不同</hi>　　　　　　　宋鮑照<lb/>
冬夜沈沈夜坐吟含情未發已知心霜入幕風度林朱<lb/>
燈滅朱顔尋體君歌逐君音不貴聲貴意深<hi>情一作聲</hi>
　　　長相思<hi>古詩曰客從逺方來遺我一書札上言長相思下言乆離别李陵詩曰行人難</hi>
<pb n="KR4h0119_WYG_036-21a"/>
　　　　<hi>乆留各言長相思言行人乆戍寄書以遺所思也古詩又曰客從逺方來遺我一端綺文</hi>
　　　　<hi>綵雙鴛鴦裁為合歡被著以長相思縁以結不解謂被中著綿以致相思緜緜之意故曰</hi>
　　　　<hi>長相思也又有千里思與此相類</hi>　　　　宋吳邁逺<lb/>
晨有行路客依依造門端人馬風塵色知從河塞還時<lb/>
我有同棲結宦遊邯鄲將不異客子分飢復共寒煩君<lb/>
尺帛書寸心從此殫道妾長憔悴豈復歌笑顔簷隠千<lb/>
霜樹庭枯十載蘭經春不舉袖秋落寧復看一見願道<lb/>
意君門已九關虞卿棄相印檐笠為同歡閨隂欲早霜<lb/>
<pb n="KR4h0119_WYG_036-21b"/>
何事空盤桓<hi>道一作遣笠一作簦</hi>
　　　同前　　　　　　　　　　梁昭明太子統<lb/>
相思無終極長夜起歎息徒見貎嬋娟寧知心有憶寸<lb/>
心無所因願附歸飛翼<hi>嬋一作㛹所一作以</hi>
　　　同前<hi>二首</hi>　　　　　　　　張率<lb/>
長相思乆離别美人之逺如雨絶獨延佇心中結望雲<lb/>
雲去逺望鳥鳥飛滅空望終若斯珠淚不能雪<lb/>
長相思乆離别所思何在若天垂鬱陶相望不得知玉<lb/>
<pb n="KR4h0119_WYG_036-22a"/>
階月夕映羅帷風夜吹長思不能寢坐望天河移<lb/>
　　　同前<hi>二首</hi>　　　　　　　　陳後主<lb/>
長相思乆相憶關山征戍何時極望風雲絶音息上林<lb/>
書不歸廻紋徒自織羞將别後靣還似初相識<lb/>
長相思怨成悲蝶縈草樹連絲庭花飄散飛入帷帷中<lb/>
看隻影對鏡歛雙眉兩見同望月兩别共春時<lb/>
　　　同前<hi>二首</hi>　　　　　　　　徐陵<lb/>
長相思望歸難傳聞奉詔戍臯蘭龍城逺鴈門寒愁來<lb/>
<pb n="KR4h0119_WYG_036-22b"/>
痩轉劇衣帶自然寛念君今不見誰為抱腰看<hi>奉詔一作傳制</hi>
<hi>念君今不見一作君今念不見</hi>
長相思好春節夢裏恒啼悲不洩帳中起牕前髻桞絮<lb/>
飛還聚遊絲斷復結欲見洛陽花如君隴頭雪<lb/>
　　　同前　　　　　　　　　　蕭淳<lb/>
長相思乆離别新燕參差條可結壺關逺鴈書絶對雲<lb/>
恒憶陣看花復愁雪猶有望歸心流黄未剪截<lb/>
　　　同前　　　　　　　　　　陸瓊<lb/>
<pb n="KR4h0119_WYG_036-23a"/>
長相思乆離别一罷鴛文綺薦絶鴻已去栁堪結室冷<lb/>
鏡疑氷庭幽花似雪容貎朝朝改書字看看滅<lb/>
　　　同前　　　　　　　　　　王瑳<lb/>
長相思乆離别兩心同憶不相徹悲風悽愁雲結桞葉<lb/>
眉上銷菱花鏡中滅鴈封歸飛斷鯉素還流絶<hi>悽一作凄</hi>
　　　同前<hi>二首</hi>　　　　　　　　江總<lb/>
長相思乆離别征夫去逺芳音滅湘水深隴頭咽紅羅<lb/>
斗帳裏緑綺清弦絶逶迤百尺樓愁思三秋結<hi>芳音一作芳幽</hi>
<pb n="KR4h0119_WYG_036-23b"/>
長相思乆别離春風送燕入簷窺暗開脂粉弄花枝紅<lb/>
樓千愁色玉筯兩行垂心心不相照望望何由知<lb/>
　　　同前　　　　　　　　　　無名氏<lb/>
罷秋有餘慘還春不覺温詎知玉筵側長挂銷愁人<lb/>
　　　長别離<hi>楚辭曰悲莫悲兮生别離古詩曰行行重行行與君生别離相去萬餘里各在</hi>
　　　　<hi>天一涯後蘇武使匈奴李陵與之詩曰良時不可再離别在須㬰故後人擬之為古別離</hi>
　　　　<hi>梁簡文帝又為生别離宋吳邁逺有長别離今按三曲原本同義而宋在梁前聊以為次</hi>
　　　　　　　　　　　　　　　宋吳邁逺<lb/>
<pb n="KR4h0119_WYG_036-24a"/>
生離不可聞況復長相思如何與君别當我盛年時蕙<lb/>
華每揺蕩妾心長自持榮乏草木歡悴極霜露悲富貴<lb/>
貎難變貧窮顔易衰持此斷君腸君亦宜自疑淮隂有<lb/>
逸將折羽謝翻飛楚有扛鼎士出門不得歸正為隆準<lb/>
公仗劒入紫微君才定何如白日下爭暉<hi>長一作空貎一作身</hi>
　　　古别離<hi>襍體詩第一首</hi>　　　　　　梁江淹<lb/>
逺與君别者乃至鴈門關黄雲蔽千里遊子何時還送<lb/>
君如昨日簷前露已團不惜蕙草晚所悲道里寒君在<lb/>
<pb n="KR4h0119_WYG_036-24b"/>
天一涯妾身長别離願一見顔色不異瓊樹枝兔絲及<lb/>
水萍所寄終不移<lb/>
　　　生别離　　　　　　　　　梁簡文帝<lb/>
别離四弦聲相思雙笛引一去十三年復無好音信<lb/>
　　　滛思古意　　　　　　　　宋顔竣<lb/>
春風飛逺方紀轉流思堂貞節寄君子窮閨妾所藏裁<lb/>
書露微疑千里問新知君行過三稔故心乆當移<lb/>
　　　楊花曲<hi>三首</hi>　　　　　　　宋湯惠休<lb/>
<pb n="KR4h0119_WYG_036-25a"/>
葳蕤華結情宛轉風含思掩涕守春心折蘭還自遺<lb/>
江南相思引多歎不成音黄鶴西北去銜我千里心<lb/>
深堤下生草髙城上入雲春人心生思思心長為君<lb/>
　　　秋思引　　　　　　　　　宋湯惠休<lb/>
秋寒依依風過河白露蕭蕭洞庭波思君末光光已滅<lb/>
𦕈眇悲望如思何<lb/>
　　　勞歌<hi>二首</hi>　　　　　　　　宋伍緝之<lb/>
㓜童輕嵗月謂言可乆長一朝見零悴歎息向秋霜迍<lb/>
<pb n="KR4h0119_WYG_036-25b"/>
邅已窮極疢痾復不康每恐先朝露不見白日光庶及<lb/>
盛年時暫遂情所望吉辰既乖越來期𦕈未央促促嵗<lb/>
月盡窮年空悲傷<lb/>
女蘿依附松終已冠髙枝浮萍生託水至死不枯萎傷<lb/>
哉抱關士獨無松與期月色似冬草居身苦且危幽生<lb/>
重泉下窮年氷與澌多謝負郭生無所事六竒勞為社<lb/>
下宰時無魏無知<lb/>
　　　同前　　　　　　　　　　周蕭撝<lb/>
<pb n="KR4h0119_WYG_036-26a"/>
百年能幾許公事罷平生寄言任立政誰憐李少卿<lb/>
　　　答孫緬歌<hi>南史曰漁父者不知姓名亦不知何許人太康孫緬為潯陽太守落日逍</hi>
　　　　<hi>遥渚際見一輕舟淩波隠顯俄而漁父至神韻蕭灑垂綸長嘯緬甚異之褰裳渉水與之</hi>
　　　　<hi>論用世之道漁父曰僕山海狂人不達世務未辨賤貧無論榮貴乃歌曰云云於是攸然</hi>
　　　　<hi>鼓棹而去</hi>　　　　　　　　　宋漁父<lb/>
竹竿籊籊河水浟浟相忘為樂貪餌吞鈎非夷非惠聊<lb/>
以忘憂<lb/>
　<lb/>
<pb n="KR4h0119_WYG_036-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古樂苑巻三十六<lb/>
</p>
<p>
</p>
  </div>
</body>
</text>
</TEI>
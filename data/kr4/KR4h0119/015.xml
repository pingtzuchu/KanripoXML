<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻十五</head> <lb/>
    <p>
<pb n="KR4h0119_WYG_015-1a"/>
欽定四庫全書<lb/>
　古樂苑巻十五<lb/>
　　　　　　　　　　　　明　梅鼎祚　編<lb/>
　相和歌辭<hi>相和曲四弦曲</hi>　<hi>吟歎曲</hi>
　　相和曲<hi>二</hi>
　　　雞鳴<hi>樂府題解曰古詞雞嗚初言天下方太平次言置酒作樂終言桃傷李仆喻兄弟當</hi>
　　　　<hi>相為表裏三人近侍榮耀道路與相逢狹路間行同詩紀云此詩前後辭不相屬蓋采詩</hi>
　　　　<hi>入樂合而成章邪抑有錯簡紊誤也又有雞鳴髙樹巔出此</hi>
<pb n="KR4h0119_WYG_015-1b"/>
　　　　　　　　　　　　　　　古辭<lb/>
雞鳴髙樹巔狗吠深宮中蕩子何所之天下方太平刑<lb/>
法非有貸柔協正亂名<hi>此上疑别一曲</hi>黄金為君門碧玉為軒<lb/>
堂上有雙樽酒作使邯鄲倡劉王碧青甓後出郭門王<lb/>
舍後有方池池中雙鴛鴦鴛鴦七十二羅列自成行鳴<lb/>
聲何啾啾聞我殿東廂兄弟四五人皆為侍中郎五日<lb/>
一時來觀者滿路傍黄金絡馬頭熲熲何煌煌桃生露<lb/>
井上李樹生桃傍蟲來齧桃根李樹代桃殭樹木身相<lb/>
<pb n="KR4h0119_WYG_015-2a"/>
代兄弟還相忘<hi>右一曲魏樂所奏</hi>
　　　雞鳴篇<hi>郭左並作劉孝威藝文作簡文帝</hi>　　劉孝威<lb/>
塒雞識將曙長鳴髙樹巔啄葉疑障羽桃花彊欲前意<lb/>
氣多驚舉飄颺獨無侣陳思助鬬協狸膏郈昭妬敵<lb/>
安金距丹山可愛有鳳皇金門飛舞有鴛鴦何如五徳<lb/>
美豈勝千里翔<lb/>
　　　　同前　　　　　　　　　隋岑徳潤<lb/>
鐘響應繁霜晨雞錦臆張簾迥猶侵露枝髙巳映光排<lb/>
<pb n="KR4h0119_WYG_015-2b"/>
空下朝揭奮翼上花場雨晦思君子關開脫孟甞既得<lb/>
依雲外安用集陳倉<lb/>
　　　　雞鳴髙樹巔　　　　　　梁簡文帝<lb/>
碧玉好名倡夫婿侍中郎桃花全覆井金門半隠堂時<lb/>
欣一來下復比雙鴛鴦雞鳴天尚早東烏定未光<lb/>
　　　　晨雞髙樹鳴<hi>詩紀云阮籍詠懐詩晨雞鳴髙樹命駕起旋歸則此非樂府也</hi>
　　　　　<hi>解題亦云出雞鳴古辭似誤</hi>　　　　陳張正見<lb/>
晨雞振翮鳴出迥擅竒聲蜀郡隨金馬天津應玉衡摧<lb/>
<pb n="KR4h0119_WYG_015-3a"/>
冠驗逺石繫火出連營爭棲斜揭暮解翼横飛度試飲<lb/>
淮南藥翻上仙都樹枝低且候潮葉淺還承露承露觸<lb/>
嚴霜華淺伺朝陽猜羣怯寳劒勇戰出花場當損黄金<lb/>
距誰論白玉璫長鳴逢晉帝恃氣遇周王流名說魯國<lb/>
分影入陳倉不復愁苻朗猶能感孟甞<lb/>
　　　烏生<hi>一曰烏生八九子樂府解題曰古辭言烏母子本在南山巖石間而來為秦氏彈丸</hi>
　　　　<hi>所殺白鹿在苑中人得以為脯黄鵠摩天鯉在深淵人得而烹煑之則夀命各有定分死</hi>
　　　　<hi>生何待前後也</hi>　　　　　　　　古辭<lb/>
<pb n="KR4h0119_WYG_015-3b"/>
烏生八九子端坐秦氏桂樹間唶我秦氏家有遊遨蕩<lb/>
子工用睢陽彊蘇合彈左手持彊彈兩丸出入烏東西<lb/>
唶我一丸即發中烏身烏死魂魄飛揚上天阿母生烏<lb/>
子時乃在南山巖石間唶我人民安知烏子處蹊徑窈<lb/>
窕安從通白鹿乃在上林西苑中射工尚復得白鹿脯<lb/>
唶我黄鵠摩天極髙飛後宮尚復得烹煑之鯉魚乃在<lb/>
洛水深淵中釣鈎尚得鯉魚口唶我人民生各各有夀<lb/>
命死生何須復道前後<hi>右一曲魏晉樂所奏</hi>
<pb n="KR4h0119_WYG_015-4a"/>
　　　　烏生八九子<hi>城上烏出此</hi>　　梁劉孝威<lb/>
城上烏一年生九雛枝輕巢本狹風多葉早枯氄毛不<lb/>
自煖張翼强相呼金柝嚴兮翠樓肅蜃壁光兮椒泥馥<lb/>
虞機衡網不得施猜鷹鷙隼無由逐永願共栖曾氏冠<lb/>
同瑞周王屋莫啼城上寒猶賢野間宿羽成翮備各西<lb/>
東丁年賦命有窮通不見髙飛帝輦側逺託日輪中尚<lb/>
逢王吉箭猶嬰夏羿弓豈如變彩救燕質入夢祚昭公<lb/>
留聲表師退集幕示營空靈臺已鑄像流蘇時候風<lb/>
<pb n="KR4h0119_WYG_015-4b"/>
　　　　城上烏　　　　　　　　梁吴均<lb/>
嗚嗚城上烏翩翩尾畢逋凡生八九子夜夜啼相呼質<lb/>
微知慮少體賤毛衣麄陛下三萬嵗臣至執金吾<lb/>
　　　　同前　　　　　　　　　朱超<lb/>
朝飛集帝城猶帶夜啼聲近日毛雖暖聞弦心尚驚<lb/>
　　　平陵東<hi>崔豹古今注曰平陵東漢翟義門人所作樂府解題曰義丞相方進少子為東</hi>
　　　　<hi>郡太守以王莽方簒漢舉兵誅之不克見害門人作歌以怨之也</hi>
　　　　　　　　　　　　　　　古辭<lb/>
<pb n="KR4h0119_WYG_015-5a"/>
平陵東松柏桐不知何人刦義公刦義公在髙堂下交<lb/>
錢百萬兩走馬兩走馬亦誠難顧見追吏心中惻心中<lb/>
惻血出漉歸告我家賣黄犢<hi>右一曲魏晉樂所奏</hi>
　　　同前　　　　　　　　　魏陳思王植<lb/>
閶闔開天衢通被我羽衣乗飛龍乗飛龍與仙期東上<lb/>
蓬萊採靈芝靈芝採之可服食年若王父無終極<hi>若一作與</hi>
　　　陌上桑<hi>一曰豔歌羅敷行古今樂録曰陌上桑歌瑟調古辭豔歌羅敷行日出東南隅</hi>
　　　　<hi>篇崔豹古今注曰陌上桑者出秦氏女子秦氏邯鄲人有女名羅敷為邑人千乗王仁妻</hi>
<pb n="KR4h0119_WYG_015-5b"/>
　　　　<hi>王仁後為趙王家令羅敷出採桑於陌上趙王登臺見而恱之因置酒欲奪焉羅敷乃彈</hi>
　　　　<hi>箏作陌上桑之歌以自明趙王乃止樂府解題古詞言羅敷採桑為使君所邀盛誇其夫</hi>
　　　　<hi>為侍中郎以拒之與前說不同又有採桑亦出於此</hi>　古辭<lb/>
日出東南隅照我秦氏樓秦氏有好女自名為羅敷羅<lb/>
敷憙蠶桑採桑城南隅青絲為籠係桂枝為籠鈎頭上<lb/>
倭墮髻耳中明月珠緗綺為下裙紫綺為上襦行者見<lb/>
羅敷下擔捋髭鬚少年見羅敷脫帽著帩頭耕者忘其<lb/>
犂鋤者忘其鋤來歸相怨怒但坐觀羅敷<hi>一解</hi>使君從南<lb/>
<pb n="KR4h0119_WYG_015-6a"/>
來五馬立踟蹰使君遣吏往問是誰家姝秦氏有好女<lb/>
自名為羅敷羅敷年幾何二十尚不足十五頗有餘使<lb/>
君謝羅敷寧可共載不羅敷前置辭使君一何愚使君<lb/>
自有婦羅敷自有夫<hi>二解</hi>東方千餘騎夫婿居上頭何用<lb/>
識夫婿白馬從驪駒青絲繫馬尾黄金絡馬頭腰中鹿<lb/>
盧劒可直千萬餘十五府小史二十朝大夫三十侍中<lb/>
郎四十専城居為人潔白晳鬑鬑頗有鬚盈盈公府步<lb/>
冉冉府中趨坐中數千人皆言夫婿殊<hi>三解後前有豔歌曲  有辭</hi>
<pb n="KR4h0119_WYG_015-6b"/>
<hi>右一曲魏晉樂所奏宋書作大曲</hi>
　　　同前　　　　　　　　　　楚辭鈔<lb/>
今有人山之阿被服薜茘帶女蘿既含睇又宜咲子戀<lb/>
慕予善窈窕乘赤豹從文狸辛夷車駕結桂旗被石蘭<lb/>
帶杜衡折芳拔荃遺所思處幽室終不見天路險艱獨<lb/>
後來表獨立山之上雲何容容而在下杳冥冥羌晝晦<lb/>
東風飄颻神靈雨風瑟瑟木㮴㮴思念公子徒以憂<hi>右一</hi>
<hi>曲魏晉樂所奏</hi>
<pb n="KR4h0119_WYG_015-7a"/>
　　　同前　　　　　　　　　魏武帝<lb/>
駕虹蜺乗赤雲登彼九疑歴玉門濟天漢至崑崙見西<lb/>
王母謁東君交赤松及羡門受要祕道愛精神食芝英<lb/>
飲醴泉柱杖桂枝佩秋蘭絶人事遊渾元若疾風遊歘<lb/>
飄飄景未移行數千夀如南山不忘愆<hi>飄一作翩所右一曲晉樂  奏</hi>
　　　同前　　　　　　　　　魏文帝<lb/>
棄故鄉離室宅逺從軍旅萬里客披荆棘求阡陌側足<lb/>
獨窘步路局苲虎豹嘷動雞驚禽失羣鳴相索登南山<lb/>
<pb n="KR4h0119_WYG_015-7b"/>
奈何蹈盤石樹木叢生鬱差錯寢蒿草蔭松柏涕泣雨<lb/>
面霑枕席伴旅單稍稍日零落惆悵竊自憐相痛惜<hi>右一</hi>
<hi>曲魏晉樂所奏</hi>
　　　同前<hi>見太平御覽</hi>　　　　　　　陳思王植<lb/>
望雲際有真人安得輕舉繼清塵執電鞭騁飛麟<hi>闕</hi>
　　　同前　　　　　　　　　　梁吴均<lb/>
嫋嫋陌上桑蔭陌復垂塘長條映白日細葉隠鸝黄蠶<lb/>
飢妾復思拭淚且提筐故人寧知此離恨煎人腸<lb/>
<pb n="KR4h0119_WYG_015-8a"/>
　　　同前<hi>一作周王褒</hi>　　　　　　　王筠<lb/>
人言陌上桑未曉已含光重重相蔭映軟軟自芬芳秋<lb/>
胡方倚馬羅敷未滿筐春蠶朝已老安得久徬徨<hi>軟軟一作</hi>
<hi>軟弱方一作始</hi>
　　　同前<hi>二首一云採桑郭本前首作王臺卿左本後作王筠</hi>蕭子顯<lb/>
令月開和景處處動春心挂筐須葉滿息倦重枝陰<lb/>
日出秦樓明條垂露尚盈蠶飢心自急開奩粧不成<lb/>
　　　同前<hi>四首</hi>　　　　　　　　王臺卿<lb/>
<pb n="KR4h0119_WYG_015-8b"/>
鬱鬱陌上桑盈盈陌上女送君上河梁拭淚不能語<lb/>
鬱鬱陌上桑遥遥山下蹊君去戍萬里妾來守空閨<lb/>
鬱鬱陌上桑皎皎雲間月非無巧笑姿皓齒為誰發<lb/>
鬱鬱陌上桑裊裊機頭絲君行亦宜返今夕是何時<lb/>
　　　　豔歌行　　　　　　　　晉傅𤣥<lb/>
日出東南隅照我秦氏樓秦氏有好女自字為羅敷首<lb/>
戴金翠飾耳綴明月珠白素為下裾丹霞為上襦一顧<lb/>
傾朝市再顧國為虚問女居安在堂在城南居青樓臨<lb/>
<pb n="KR4h0119_WYG_015-9a"/>
大巷幽門結重樞使君自南來駟馬立踟蹰遣吏謝賢<lb/>
女豈可同行車斯女長跪對使君言何殊使君自有婦<lb/>
賤妾有鄙夫天地正厥位願君改其圖<lb/>
　　　　同前　　　　　　　　　陳張正見<lb/>
城隅上朝日斜暉照杏梁併倦茱茰帳爭移翡翠牀縈<lb/>
環聊向牖拂鏡且調粧裁金作小靨散麝起微黄二八<lb/>
秦樓女三十侍中郎執㦸超丹地豐貂入建章未安文<lb/>
史閣獨結少年場彎弓貫月影學劒動星芒翠葢飛城<lb/>
<pb n="KR4h0119_WYG_015-9b"/>
曲金鞍横道傍調鷹向新市彈雀往睢陽行行稍有極<lb/>
暮暮歸蘭房前瞻富羅綺左顧足鴛鴦蓮舒千葉氣燈<lb/>
吐百枝光滿酌胡姬酒多燒荀令香不學幽閨妾生離<lb/>
怨採桑<hi>月一作葉</hi>
　　　　羅敷行　　　　　　　梁蕭子範<lb/>
城南日半上微步弄妖姿含情動燕俗顧景笑齊睂不<lb/>
憂桑葉盡還憶畏蠶飢春風若有顧惟願落花遲<lb/>
　　　　同前　　　　　　　　陳顧野王<lb/>
<pb n="KR4h0119_WYG_015-10a"/>
東隅麗春日南陌採桑時樓巾結梳罷提筐候早期風<lb/>
輕鶯韻緩霜灑落花遲五馬光長陌千騎絡青絲使君<lb/>
徒遣信賤妾畏蠶飢<lb/>
　　　　同前　　　　　　　　　北魏髙允<lb/>
邑中有好女姓秦字羅敷巧笑美回盼鬢髪復凝膚脚<lb/>
著花文履耳穿明月珠頭作墮馬髻倒枕象牙梳姌姌<lb/>
善趨步襜襜曳長裾王矦為之顧駟馬自踟蹰<lb/>
　　　　日出東南隅行<hi>一云羅敷豔歌</hi>　　晉陸機<lb/>
<pb n="KR4h0119_WYG_015-10b"/>
扶桑升朝暉照此髙臺端髙臺多妖麗濬房出清顔淑<lb/>
貌耀皎日惠心清且閒美目揚玉澤蛾睂象翠翰鮮膚<lb/>
一何潤秀色若可餐窈窕多容儀婉媚巧笑言莫春春<lb/>
服成粲粲綺與紈金雀垂藻翹瓊佩結瑶璠方駕揚清<lb/>
塵濯足洛水瀾藹藹風雲㑹佳人一何繁南崖充羅幕<lb/>
北渚盈軿軒清川含藻景髙岸被華丹馥馥芳袖揮冷<lb/>
冷纎指彈悲歌吐清響雅韻播幽蘭丹脣含九秋妍迹<lb/>
凌七盤赴曲迅驚鴻蹈節如集鸞綺態隨顔變沈姿無<lb/>
<pb n="KR4h0119_WYG_015-11a"/>
定源俯仰紛阿那顧步咸可懽遺芳結飛飈浮景映清<lb/>
湍冶容不足詠春遊良可歎<hi>韻一作舞定一作乏</hi>
　　　　同前　　　　　　　　宋謝靈運<lb/>
柏梁冠南山桂宮燿北泉晨風拂幨幌朝日照閨軒美<lb/>
人卧屏席懐蘭秀瑶璠皎潔秋松氣淑徳春景暄<hi>疑闕</hi>
　　　　同前　　　　　　　　梁沈約<lb/>
朝日出邯鄲照我叢臺端中有傾城豔顧景織羅紈延<lb/>
軀似纎約遺視若回瀾瑶裝映層綺金服炫雕欒幸有<lb/>
<pb n="KR4h0119_WYG_015-11b"/>
同匡好西仕服秦官寳劒垂玉具汗馬飾金鞍縈塲類<lb/>
轉雪逸控寫騰鸞羅衣夕解帶玉釵暮垂冠<hi>寫一作似</hi>
　　　　同前　　　　　　　　　張率<lb/>
朝日照屋梁夕月懸洞房専遽自稱豔獨立伊覽光雖<lb/>
資自然色誰能棄薄粧施著見朱粉㸃畫示頳黄含貝<lb/>
開丹吻如羽發清揚金碧既簪珥綺縠復衣裳方領備<lb/>
蟲彩曲裙雜鴛鴦手操獨繭緒唇凝脂燥黄<lb/>
　　　　同前　　　　　　　　　蕭子顕<lb/>
<pb n="KR4h0119_WYG_015-12a"/>
大明上迢迢陽城射凌霄光照牕中婦絶世同阿嬌明<lb/>
鏡盤龍刻簪羽鳳凰雕逶迤梁家髻冉弱楚宮腰輕紈<lb/>
雜重錦薄縠間飛綃三六前年暮四五今年朝蠶籠拾<lb/>
芳翠桑陌採柔條出入東城里上下洛西橋忽逢車馬<lb/>
客飛葢動襜軺單衣䑕毛織寳劒羊頭鞘丈夫疲應對<lb/>
從者輟銜鑣柱間徒脈脈垣上幾翹翹女本西家宿君<lb/>
自上宮要漢馬三萬疋夫聓仕嫖姚鞶囊虎頭綬左珥<lb/>
鳬盧貂横吹龍鐘管奏鼓象牙簫十五張内侍十八賈<lb/>
<pb n="KR4h0119_WYG_015-12b"/>
登朝皆笑顔郎老盡訝董公超<hi>丈一作大從一作御公一作生</hi>
　　　　同前<hi>一云豔歌行</hi>　　　　　　陳後主<lb/>
重輪上瑞暉西北照南威南威年二八開牖敞重闈當<lb/>
爐送客去上苑逐春歸鬢下珠勝月牕前雲帶衣紅裙<lb/>
結未解緑綺自難徽<lb/>
　　　　同前　　　　　　　　　徐伯陽<lb/>
丹城璧日映朱扉青樓含照本暉暉逺映陌上春桑葉<lb/>
斜入秦家緗綺衣羅敷粧粉能佳麗鏡前新梳倭墮髻<lb/>
<pb n="KR4h0119_WYG_015-13a"/>
圓籠裊裊挂青絲鐡鈎冉冉勝丹桂蠶飢日晚蹔生愁<lb/>
忽逢使君南陌頭五馬停珂遣借問雙臉含嬌特好羞<lb/>
妾婿府中輕小吏即今來往専城裏欲識東方千騎歸<lb/>
藹藹日暮紅塵起<hi>丹一作朱映一作啓</hi>
　　　　同前　　　　　　　　　殷謀<lb/>
秦樓出佳麗正值朝日光陌頭能駐馬花處復添香<lb/>
　　　　同前<hi>一題云陌上桑</hi>　　　　　　周王褒<lb/>
曉星西北沒朝日東南隅陽牕臨玉女蓮帳照金鋪鳳<lb/>
<pb n="KR4h0119_WYG_015-13b"/>
樓稱獨立絶世良所無鏡懸四龍網枕畫七星圖銀鏤<lb/>
明光帶金地織成襦調絃大垂手歌曲鳳將雛採桑三<lb/>
市路賣酒七條衢道逢五馬客夾轂來相趨將軍多事<lb/>
蓺夫聓好形模髙箱照雲母壯馬飾當顱單衣火浣布<lb/>
利劒水精珠自知心所愛仕宦執金吾飛甍彫翡翠繡<lb/>
桷畫屠蘇銀燭附彈映雞羽黄金步揺動襜褕兄弟五<lb/>
日時來歸髙車竟道生光輝名倡兩行堂上起鴛鴦七<lb/>
十階前飛少年任俠輕年月珠丸出彈遂難追<hi>藝一作勢</hi>
<pb n="KR4h0119_WYG_015-14a"/>
　　　　同前<hi>郭本日出行</hi>　　　　　　蕭撝<lb/>
昏昏隠逺霧團團乗陣雲正值秦樓女含嬌酬使君<lb/>
　　　　同前　　　　　　　　　隋盧思道<lb/>
初月正如鈎懸光入綺樓中有可憐妾如恨亦如羞深<lb/>
情出豔語密意滿横眸楚腰寧且細孫睂本未愁青玉<lb/>
勿當取雙銀詎可畱㑹待東方騎遥居最上頭<hi>可留一作肯留</hi>
　　　　採桑　　　　　　　　　宋鮑照<lb/>
季春梅始落工女事蠶作採桑淇洧間還戲上宮閣早<lb/>
<pb n="KR4h0119_WYG_015-14b"/>
蒲時結陰晚篁初解籜藹藹雲滿閨融融景盈幕乳燕<lb/>
逐草蟲巢蜂拾花藥是節最媗妍佳服又新爍斂歎對<lb/>
迴塗揚歌弄場藿抽琴試紓思薦佩果成託承君郢中<lb/>
美服義久心諾衛風古愉絶鄭俗舊浮薄靈願悲渡湘<lb/>
宓妃笑瀍洛盛明難重來淵意為誰涸君其且調絃桂<lb/>
酒妾行酌<hi>篁一作竹雲滿一作霧灑斂一作緜迥一作回瀍一作景</hi>
　　　　同前<hi>郭本未全</hi>　　　　　　　梁簡文帝<lb/>
春色映空來先發院邊梅細萍重疊長新花歴亂開連<lb/>
<pb n="KR4h0119_WYG_015-15a"/>
珂往淇上接幰至叢臺叢臺可憐妾當牕望飛蝶忌趺<lb/>
行衫領熨斗成褫襵下牀著珠珮捉鏡安花鑷薄晚畏<lb/>
蠶飢競採春桑葉寄語採桑伴訝今春日短枝髙攀不<lb/>
及葉細籠難滿年年將使君歴亂遣相聞欲知瑟裏意<lb/>
還贈錦中文何當照梁日還作入山雲重門皆已閉方<lb/>
知留客袂可憐黄金絡複以青絲繫必也為人時誰令<lb/>
畏夫婿<hi>淇上一作河上褫襵一作裙襵</hi>
　　　　同前<hi>集云同郭侍郎採桑</hi>　　　　　姚翻<lb/>
<pb n="KR4h0119_WYG_015-15b"/>
鴈還髙栁北春歸洛水南日照茱茰領風揺翡翠篸桑<lb/>
間視欲暮閨裏遽飢蠶相思君助取相望妾那堪<lb/>
　　　　同前　　　　　　　　　沈君攸<lb/>
南陌落花移蠶妾畏桑萎逐便牽低葉爭多避小枝摘<lb/>
駛籠行滿攀髙腕欲疲看金怯舉意求心自可知<lb/>
　　　　同前<hi>英華題云和洗馬古意</hi>　　　　吴均<lb/>
賤妾思不堪採桑渭城南帶減連枝繡髮亂鳳凰篸花<lb/>
舞依長薄蛾飛愛緑潭無由報君信流涕向春蠶<lb/>
<pb n="KR4h0119_WYG_015-16a"/>
　　　　同前<hi>集題云萬山見採桑人姑從郭本收入</hi>　劉邈<lb/>
倡妾不勝愁結束下青樓逐伴西城路相攜南陌頭葉<lb/>
盡時移樹枝髙任易鈎絲繩提且脫金籠寫復收蠶飢<lb/>
日欲暮誰為使君畱<hi>城一作郊提一作挂復一作仍欲一作已</hi>
　　　　同前　　　　　　　　　陳後主<lb/>
春樓髻梳罷南陌競相隨去後花叢散風來香處移廣<lb/>
袖承朝日長鬟礙聚枝柯新攀易斷葉嫩摘前萎採繁<lb/>
鈎手弱微汗雜粧垂不應歸獨早堪為使君知<lb/>
<pb n="KR4h0119_WYG_015-16b"/>
　　　　同前　　　　　　　　張正見<lb/>
春樓曙鳥驚蠶妾候初晴迎風金珥落向日玉釵明徙<lb/>
顧移籠影攀鈎動釧聲葉髙知手弱枝軟覺身輕人多<lb/>
羞借問年少怯逢迎恐疑夫婿逺聊復答専城<lb/>
　　　　同前　　　　　　　　賀徹<lb/>
蠶妾出房櫳結伴類花叢度水春衫緑映日晚粧紅釧<lb/>
聲時動樹衣香自入風鈎長從枝曲葉盡細條空競採<lb/>
須盈手爭歸欲滿籠自憐公府步誰與少年同<lb/>
<pb n="KR4h0119_WYG_015-17a"/>
　　　　同前　　　　　　　　　傅縡<lb/>
羅敷試採桑出入城南傍綺裙映珠珥絲繩提玉筐度<lb/>
身攀葉聚聳腕及枝長空勞使君問自有侍中郎<lb/>
　　吟歎曲<lb/>
　　　<hi>古今樂録曰張永元嘉技録吟歎四曲一曰大雅吟二曰王明君三曰楚妃歎四曰王子喬大</hi>
　　　<hi>雅吟王明君楚妃歎並石崇辭王子喬古辭其明君一曲今有歌大雅吟楚妃歎二曲今無能</hi>
　　　<hi>歌者古有八曲其小雅吟蜀琴頭楚王吟東武吟四曲闕</hi>
　　　大雅吟　　　　　　　　　晉石崇<lb/>
<pb n="KR4h0119_WYG_015-17b"/>
堂堂太祖淵𢎞其量仁格宇宙義風遐暢啓土萬里志<lb/>
在翼亮三分有二周文是尚於穆武王奕世載聰欽明<lb/>
沖黙文思允恭武則不猛化則時雍庭有儀鳳郊有遊<lb/>
龍啓路千里萬國率從蕩清吳㑹六合乃同百姓仰徳<lb/>
良史書功超越三代唐虞比蹤<hi>右一曲晉樂所奏</hi>
　　　王明君<hi>一曰王昭君漢書曰竟寧元年呼韓邪來朝言願婿漢氏以後宮良家子王嬙</hi>
　　　　<hi>妃之生一子株累立復妻之生二女范曄書曰昭君入宮久不見御積怨因掖庭令請行</hi>
　　　　<hi>單于臨辭大㑹豐容靚飾顧影徘徊悚動左右帝驚悔欲復留而重失信夷狄遂與之生</hi>
<pb n="KR4h0119_WYG_015-18a"/>
　　　　<hi>二子西京襍記曰漢元帝後宮既多不得常見乃使畫工圖其形按圖召幸宮人皆賂畫</hi>
　　　　<hi>工多者十萬少者亦不減五萬昭君自恃其貌獨不與乃惡圖之及後匈奴入朝選美人</hi>
　　　　<hi>配之昭君之圖當行及入辭光彩射人悚動左右天子方重信外國悔恨不及窮按其事</hi>
　　　　<hi>畫工有杜陵毛延夀為人形醜好老少必得其真安陵陳敞新豐劉白龔寛並工為牛馬</hi>
　　　　<hi>飛鳥衆藝人形好醜不逮延夀下杜陽望樊青尤善布色同日棄市籍其家資皆巨萬昭</hi>
　　　　<hi>君在胡作詩以怨思云琴操曰昭君本齊國王穰女端正閒麗穰以其有異人求之不與</hi>
　　　　<hi>年十七進之帝以地逺不幸欲賜單于美人嬙對使者越席請往後不願妻其子吞藥而</hi>
　　　　<hi>卒韓子蒼云其事襍出無所考正言不願妻其子而詔使從胡俗此是烏孫公主非昭君</hi>
<pb n="KR4h0119_WYG_015-18b"/>
　　　　<hi>也要之琴操最牴牾矣唐書樂志曰明君漢曲也石崇自序曰王明君本名昭君以觸文</hi>
　　　　<hi>帝諱故晉人謂之明君初武帝以江都王建女細君為公主嫁烏孫王昆莫令琵琶馬上</hi>
　　　　<hi>作樂以慰其道路之思送明君亦然也其造新之曲多哀怨之聲晉宋以來明君止以弦</hi>
　　　　<hi>隸少許為上舞而已梁天監中斯宣達為樂府令與諸樂工以清商兩相閒弦為明君上</hi>
　　　　<hi>舞傳之至今王僧䖍技録云明君有閒弦及契注聲又有送聲謝希逸琴論曰平調明君</hi>
　　　　<hi>三十六拍胡笳明君二十六拍清調明君十三拍閒弦明君九拍蜀調明君十二拍吳調</hi>
　　　　<hi>明君十四拍杜瓊明君二十一拍凡有七曲琴集曰胡笳明君四弄有上舞下舞上閒弦</hi>
　　　　<hi>下閒弦明君三百餘弄其善者四焉又胡笳明君别五弄辭漢跨鞍望鄉奔雲入林是也</hi>
<pb n="KR4h0119_WYG_015-19a"/>
　　　　　　　　　　　　　　　晉石崇<lb/>
我本漢家子將適單于庭辭訣未及終前驅已抗旌僕<lb/>
御涕流離轅馬悲且鳴哀鬱傷五内泣淚沾朱纓行行<lb/>
日已逺遂造匈奴城延我於穹廬加我閼氏名殊類非<lb/>
所安雖貴非所榮父子見陵辱對之慙且驚殺身良不<lb/>
易黙黙以茍生茍生亦何聊積思常憤盈願假飛鴻翼<lb/>
椉之以遐征飛鴻不我顧佇立以屏營昔為匣中玉今<lb/>
為糞上英朝華不足嘉甘與秋草并傳語後世人逺嫁<lb/>
<pb n="KR4h0119_WYG_015-19b"/>
難為情<hi>嘉一作歡所右一曲晉樂  奏</hi>
　　　　王昭君　　　　　　　　宋鮑照<lb/>
既事轉蓬逺心隨鴈路絶霜鞞旦夕驚邊笳中夜咽<lb/>
　　　　同前　　　　　　　　　施榮泰<lb/>
垂羅下椒閣舉袖拂胡塵唧唧撫心歎蛾眉誤殺人<lb/>
　　　　同前<hi>玉臺題云昭君辭</hi>　　　　　周庾信<lb/>
拭啼辭戚里回顧望昭陽鏡失菱花影釵除却月梁圍<lb/>
腰無一尺垂淚有千行緑衫承馬汗紅袖拂秋霜别曲<lb/>
<pb n="KR4h0119_WYG_015-20a"/>
真多恨哀弦須更張<hi>緑衫一作衫身</hi>
　　　　同前　　　　　　　　　無名氏<lb/>
猗蘭恩寵歇昭陽幸御稀朝辭漢闕去夕見胡塵飛寄<lb/>
信秦樓下因書秋鴈歸<lb/>
　　　　明君詞<hi>英華題云昭君怨</hi>　　　　梁簡文帝<lb/>
玉艶光揺質金鈿婉黛紅一去蒲萄觀長别披香宮秋<lb/>
簷照漢月愁帳入胡風妙工偏見詆無由情恨通<lb/>
　　　　同前<hi>一曰昭君辭</hi>　　　　　　武陵王紀<lb/>
<pb n="KR4h0119_WYG_015-20b"/>
塞外無春色邊城有風霜誰堪覽明鏡持許照紅粧<lb/>
　　　　同前　　　　　　　　　沈約<lb/>
朝發披香殿夕濟汾陰河於兹懐九折自此斂雙蛾沾<lb/>
粧疑湛露繞臆狀流波日見奔沙起稍覺轉蓬多胡風<lb/>
犯肌骨非直傷綺羅銜涕試南望關山鬱嵯峨始作陽<lb/>
春曲終成苦寒歌唯有三五夜明月暫經過<hi>折一作逝狀一作比</hi>
　　　　同前<hi>集題云昭君怨</hi>　　　　　　陳後主<lb/>
圖形漢宮裏遥聘單于庭狼山聚雲暗龍沙飛雪輕笳<lb/>
<pb n="KR4h0119_WYG_015-21a"/>
吟度隴咽笛轉出關鳴啼妝寒葉下愁眉塞月生只餘<lb/>
馬上曲猶作别時聲<lb/>
　　　　同前<hi>集作王明君</hi>　　　　　　張正見<lb/>
寒樹暗胡塵霜樓明漢月淚染上春衣憂變華年髪<lb/>
　　　　同前<hi>藝文作陳明陰鏗集載云昭君怨郭本作唐誤</hi>陳昭<lb/>
跨鞍今永訣垂淚别親賓漢地隨行盡胡關逐望新交<lb/>
河擁塞霧隴日暗沙塵唯有孤明月猶能送逺人<hi>隨行盡一</hi>
<hi>作行將逺</hi>
<pb n="KR4h0119_WYG_015-21b"/>
　　　　同前　　　　　　　　　周王褒<lb/>
蘭殿辭新寵椒房餘故情鴻飛漸南陸馬首倦西征寄<lb/>
書參漢使銜涕望秦城唯餘馬上曲猶作出關聲<lb/>
　　　　同前<hi>集題云昭君辭應詔</hi>　　　　　庾信<lb/>
斂眉光禄塞遥望夫人城片片紅顔落雙雙淚眼生氷<lb/>
河牽馬渡雪路抱鞍行胡風入骨冷夜月照心明方調<lb/>
琴上曲變入胡笳聲<hi>入一作作</hi>
　　　　同前<hi>一云昭君辭英華作何遜</hi>　　　　隋何安<lb/>
<pb n="KR4h0119_WYG_015-22a"/>
昔聞别鶴弄已自軫離情今來昭君曲還悲秋草并<lb/>
　　　　同前　　　　　　　　　薛道衡<lb/>
我本良家子充選入椒庭不䝉女史進更無畫師情蛾<lb/>
眉非本質蟬鬢改真形専由妾命薄誤使君恩輕啼落<lb/>
渭橋路歎别長安城今夜寒草宿明朝轉蓬征卻望關<lb/>
山迥前瞻沙漠平胡風帶秋月嘶馬雜笳聲毛裘易羅<lb/>
綺氊帳代帷屏自知蓮臉歇羞看菱鏡明釵落終應棄<lb/>
髻解不須縈何用單于重詎假閼氏名駃騠聊彊食挏<lb/>
<pb n="KR4h0119_WYG_015-22b"/>
酒未能傾心隨故鄉斷愁逐塞雲生漢宮如有憶為視<lb/>
旄頭星<hi>今夜一作夜依明朝一作朝逐帷一作金桐一作筒</hi>
　　　　昭君歎<hi>二首</hi>　　　　　　范静婦沈氏<lb/>
早信丹青巧重貨洛陽師千金買蟬鬢百萬寫蛾眉<hi>貨一</hi>
<hi>作賂</hi>
今朝猶漢地明旦入胡關情寄南雲反思逐北風還<hi>一作</hi>
<hi>髙堂歌吹寂遊子夢中還</hi>
　　　楚王吟　　　　　　　　　梁張率<lb/>
<pb n="KR4h0119_WYG_015-23a"/>
章臺迎夏日夢逺感春條風生竹籟響雲垂草緑饒相<lb/>
看重束素唯欣爭細腰不惜同從理但使一聞韶<lb/>
　　　楚妃歎<hi>劉向列女傳曰楚姬楚莊王夫人也莊王好狩獵畢弋樊姬諫不止乃不食禽</hi>
　　　　<hi>獸之肉王甞與虞丘子語以為賢樊姬笑之王曰何笑也對曰虞丘子賢矣未忠也妾充</hi>
　　　　<hi>後宮十一年而所進者九人賢於妾者二人與妾同列者七人虞丘子相楚十年而所薦</hi>
　　　　<hi>者非其子孫則族昆弟未聞進賢退不肖也妾之笑不亦宜乎王於是以孫叔敖為令尹</hi>
　　　　<hi>治楚三年而莊王以霸樂府解題曰陸機吳趨行云楚妃且莫歎明非近題也謝希逸琴</hi>
　　　　<hi>論有楚妃歎七拍</hi>　　　　　　　晉石崇<lb/>
<pb n="KR4h0119_WYG_015-23b"/>
蕩蕩大楚跨土萬里北據方城南接交趾西撫巴漢東<lb/>
被海涘五矦九伯是疆是理矯矯莊王淵渟岳峙冕旒<lb/>
垂精充纊塞耳韜光戢曜潛黙恭已内委樊姬外任孫<lb/>
子猗猗樊姬體道履信既絀虞丘九女是進杜絶邪佞<lb/>
廣啓令𦙍割歡抑寵居之不吝不吝實難可謂知幾化<lb/>
自近始著於閨闈光佐霸業邁徳揚威羣后列辟式瞻<lb/>
洪規譬彼江海百川咸歸萬邦作歌身沒名飛<hi>右一曲晉樂所</hi>
<hi>奏</hi>
<pb n="KR4h0119_WYG_015-24a"/>
　　　同前<hi>一云楚妃引</hi>　　　　　　宋袁伯文<lb/>
玉墀滴淒露羅幌已依霜逢春每先絶爭秋欲幾芳<lb/>
　　　同前　　　　　　　　　梁簡文帝<lb/>
幽閨情脈脈漏長宵寂寂草螢飛夜戸絲蟲繞秋壁薄<lb/>
笑未為欣微歎還成戚金簪鬢下垂玉筯衣前滴<lb/>
　　　　楚妃吟　　　　　　　梁王筠<lb/>
花早飛林中明鳥早歸庭前日煖春閨香氣亦霏霏香<lb/>
氣漂當軒清唱調獨顧慕含怨復含嬌蝶飛蘭復裊裊<lb/>
<pb n="KR4h0119_WYG_015-24b"/>
輕風入裙春可遊歌聲梁上浮春遊方有樂沈沈下羅<lb/>
幕<lb/>
　　　　楚妃曲　　　　　　　　吴均<lb/>
春粧約春黛如月復如蛾玉釵照繡領金薄厠紅羅<lb/>
　　　王子喬<hi>劉向列仙傳曰王子喬者周靈王太子晉也好吹笙作鳳鳴遊伊洛之間道人</hi>
　　　　<hi>浮丘公接以上嵩髙山三十餘年後求之於山上見桓良曰告我家七月七日待我於緱</hi>
　　　　<hi>氏山頭至時果乗白鶴駐山頭望之不得到舉手謝時人數日而去為立祠於緱氏山下</hi>
　　　　<hi>及嵩髙之首焉</hi>　　　　　　　　古辭<lb/>
<pb n="KR4h0119_WYG_015-25a"/>
王子喬參駕白鹿雲中遨參駕白鹿雲中遨下遊來王<lb/>
子喬參駕白鹿上至雲戲遊遨上建逋陰廣里踐近髙<lb/>
結仙宮過謁三台東遊四海五嶽山過蓬萊紫雲臺三<lb/>
王五帝不足令令我聖朝應太平養民若子事父明當<lb/>
究天禄永康寧玉女羅坐吹笛簫嗟行聖人遊八極鳴<lb/>
吐銜福翔殿側聖主享萬年悲吟皇帝延夀命<hi>右一曲魏晉樂</hi>
<hi>所奏</hi>
　　　同前<hi>集云王太子贊姑從郭本收入</hi>　　　　梁江淹<lb/>
<pb n="KR4h0119_WYG_015-25b"/>
子喬好輕舉不待鍊銀丹控鶴去窈窕學鳳對巑岏山<lb/>
無一春草谷有千年蘭雲衣下躑躅龍駕何時還<hi>去一作上</hi>
　　　同前<hi>一題有行字</hi>　　　　　　　髙允生<lb/>
仙化非常道其義出自然王喬誕神氣白日忽升天晻<lb/>
曖御雲氣飄颻乗長煙寄想崆峒外翺翔宇宙間七月<lb/>
有佳期控鶴崇崖巔永與時人别一去不復旋<hi>飄颻一作飄飄</hi>
　　　同前　　　　　　　　　　北魏髙允<lb/>
王少卿王少卿超升飛龍翔天庭遺儀景雲漢□光騖<lb/>
<pb n="KR4h0119_WYG_015-26a"/>
電逝忽若浮騎日月從列星跨騰入廓踰窅㝠尋元氣<lb/>
出天門窮覽有無究道根<lb/>
　　四弦曲<lb/>
　　　<hi>古今樂録曰張永元嘉技録有四弦一曲蜀國四弦是也居相和之末三調之首古有四曲其</hi>
　　　<hi>張女四弦李延年四絃嚴夘四絃三曲闕蜀國四絃節家舊有六解宋歌有五解今亦闕</hi>
　　　蜀國絃<hi>集題蜀國絃歌篇十韻</hi>　　　　梁簡文帝<lb/>
銅梁指斜谷劒道望中區通星上分野作固下為都雅<lb/>
歌因良守妙舞自巴渝陽城嬉樂盛劒騎鬱相趨五婦<lb/>
<pb n="KR4h0119_WYG_015-26b"/>
行難至百兩好遊娛牲祈望帝祀酒酹蜀矦姝江妃納<lb/>
重聘卓女愛將雛停絃時繫爪息吹治脣朱脫衫湔錦<lb/>
浪回扇避陽烏聞君握節返賤妾下城隅<hi>指斜谷玉臺作望絶國望</hi>
<hi>中區英華作臨中區盛一作所爪一作介治脣朱一作更治水</hi>
　　　同前　　　　　　　　　　隋盧思道<lb/>
西蜀稱天府由來擅沃饒雲浮玉壘夕日映錦城朝南<lb/>
尋九折路東上七星橋琴心若易解令客豈難要<lb/>
　古樂苑巻十五<lb/>
</p>
<p>
</p>
  </div>
</body>
</text>
</TEI>
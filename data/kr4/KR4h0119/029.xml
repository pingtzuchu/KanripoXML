<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻二十九</head> <lb/>
    <p>
<pb n="KR4h0119_WYG_029-1a"/>
欽定四庫全書<lb/>
　古樂苑巻二十九<lb/>
　　　　　　　　　　　　明　梅鼎祚　編<lb/>
　舞曲歌辭<hi>雜舞</hi>
　　雜舞<hi>二</hi>
　　拂舞歌詩<lb/>
　　晉拂舞歌詩<lb/>
　　　<hi>晉書樂志曰拂舞出自江左舊云呉舞檢其歌非呉辭也亦陳于殿庭晉曲五篇一曰白鳩二</hi>
<pb n="KR4h0119_WYG_029-1b"/>
　　　<hi>曰濟濟三曰獨禄四曰碣石五曰淮南王齊多刪舊辭而因其曲名古今樂録曰梁拂舞歌並</hi>
　　　<hi>用晉辭樂府解題曰除白鳩一曲餘並非呉歌未知所起</hi>
　　　白鳩篇<hi>南齊書樂志曰白符鳩舞出江南吳人所造其歌本云平平白符思我君惠集</hi>
　　　　<hi>我金堂言白者金行符合也鳩亦合也符鳩雖異其義是同晉書樂志曰晉楊泓舞序云</hi>
　　　　<hi>自到江南見白符舞或言白鳬鳩舞云有此来數十年矣察其辭㫖乃是吳人患孫皓虐</hi>
　　　　<hi>政思屬晉也晉辭曰翩翩白鳩載飛載鳴懐我君徳来集君庭蓋晉人改其本歌云</hi>
翩翩白鳩載飛載鳴懐我君徳来集君庭白雀呈瑞素<lb/>
羽明鮮翔庭舞翼以應仁乾交交鳴鳩或丹或黄樂我<lb/>
<pb n="KR4h0119_WYG_029-2a"/>
君惠振羽来翔東壁餘光魚在江湖惠而不費敬我微<lb/>
軀䇿我良駟習我驅馳與君周旋樂道亡餘我心虚静<lb/>
我志霑濡彈琴鼓瑟聊以自娱凌雲登臺浮遊太清扳<lb/>
龍附鳳目望身輕<hi>交交晉書作皎皎亡餘晉書作忘飢目晉書作自宋書作日</hi>
　　　濟濟篇<lb/>
暢飛暢舞氣流芳追念三五大綺黄去失有時可行去<lb/>
来同時此未央時冉冉近桑榆但當飲酒為歡娛衰老<lb/>
逝有何期多憂耿耿内懐思淵池廣魚獨希願得黄浦<lb/>
<pb n="KR4h0119_WYG_029-2b"/>
衆所依恩感人世無比悲歌且舞無極已<hi>暢飛暢舞晉書作暢暢飛</hi>
<hi>舞同時晉書作時同有何期作何有期淵池廣作深地廣</hi>
　　　獨漉篇<hi>獨漉一作獨禄南齊書樂志曰古辭明君曲後云勇安樂無慈不問清與濁清</hi>
　　　　<hi>與無時濁邪交與獨禄伎録曰求禄求禄清白不濁清白尚可貪汙殺我晉歌為鹿字古</hi>
　　　　<hi>通用也疑是風刺之辭</hi>
獨漉獨漉水深泥濁泥濁尚可水深殺我雍雍雙鴈遊<lb/>
戲田畔我欲射鴈念子孤散翩翩浮萍得風搖輕我心<lb/>
何合與之同并空牀低帷誰知無人夜衣錦繡誰别偽<lb/>
<pb n="KR4h0119_WYG_029-3a"/>
真刀鳴鞘中倚牀無施父寃不報欲活何為猛虎斑斑<lb/>
遊戲山間虎欲齧人不避豪賢<hi>獨漉獨漉晉書作獨獨禄禄虎晉書作獸</hi>
　　　碣石篇<hi>南齊書樂志曰碣石魏武帝辭晉以為碣石舞其歌四章一曰觀滄海二曰冬</hi>
　　　　<hi>十月三曰土不同四曰龜雖夀樂府解題曰碣石篇晉樂奏魏武帝辭首章言東臨碣石</hi>
　　　　<hi>見滄海之廣日月出入其中二章言農功畢而商賈往来三章言鄉土不同人性各異四</hi>
　　　　<hi>章言老驥伏櫪志在千里烈士暮年壯心不已也按相和大曲步出夏門行亦有碣石篇</hi>
　　　　<hi>與此並同</hi>
東臨碣石以觀滄海水何澹澹山島竦峙樹木藂生百<lb/>
<pb n="KR4h0119_WYG_029-3b"/>
草豐茂秋風蕭瑟洪波湧起日月之行若出其中星漢<lb/>
粲爛若出其裏幸甚至哉歌以詠志<lb/>
　　　右觀滄海<lb/>
孟冬十月北風徘徊天氣肅清繁霜霏霏鵾鷄晨鳴鴈<lb/>
過南飛鷙鳥濳藏熊羆窟棲錢鎛停置農收積塲逆旅<lb/>
整設以通賈商幸甚至哉歌以詠志<hi>錢晉書作耨鏄一作鑮</hi>
　　　右冬十月<lb/>
鄉土不同河朔隆寒流澌浮漂舟船行難錐不入地豐<lb/>
<pb n="KR4h0119_WYG_029-4a"/>
藾深奥水竭不流冰堅可蹈士隱者貧勇侠輕非心常<lb/>
歎怨戚戚多悲幸甚至哉歌以詠志<lb/>
　　　右土不同<lb/>
神龜雖夀猶有竟時騰虵乗霧終為土灰老驥伏櫪志<lb/>
在千里烈士暮年壯心不已盈縮之期不但在天養恬<lb/>
之福可得永年幸甚至哉歌以詠志<lb/>
　　　右龜雖夀<lb/>
　　　淮南王篇<hi>崔豹古今注曰淮南王淮南小山之所作也淮南王服食求仙遍禮方士</hi>
<pb n="KR4h0119_WYG_029-4b"/>
　　　　<hi>遂與八公相攜俱去莫知所往小山之徒思戀不巳乃作淮南王曲焉班固漢武帝故事</hi>
　　　　<hi>曰淮南王安好神仙招方術之士能為雲雨百姓傳云淮南王得天子夀無極帝心惡之</hi>
　　　　<hi>使覘王云能致仙人與共遊處變化無常又能隱形飛行服氣不食帝聞而喜欲受其道</hi>
　　　　<hi>王不肯傳帝怒將誅焉王知之出令與羣臣因不知所之樂府解題曰古辭淮南王自言</hi>
　　　　<hi>尊實言安仙去</hi>
淮南王自言尊百尺髙樓與天連後園鑿井銀作牀金<lb/>
瓶素綆汲寒漿汲寒漿飲少年少年窈窕何能賢揚聲<lb/>
悲歌音絶天我欲渡河河無梁願化雙黄鵠還故鄉還<lb/>
<pb n="KR4h0119_WYG_029-5a"/>
故鄉入故里裵徊故鄉苦身不已繁舞寄聲無不泰徘<lb/>
徊桑梓遊天外<hi>化晉書作作寄聲作竒歌齊拂舞第五曲用之而刪其半</hi>
　　齊拂舞歌<lb/>
　　　白鳩辭<hi>晉白鳩舞歌七解齊樂所奏是最前一解</hi>
翩翩白鳩再飛再鳴懐我君徳来集君庭<lb/>
　　　濟濟辭<hi>南齊書樂志曰晉濟濟舞歌六解齊樂所奏是最後一解按晉書樂志是最前</hi>
　　　　<hi>一解疑齊書之誤</hi>
暢飛暢舞氣流芳追念三五大綺黄<lb/>
<pb n="KR4h0119_WYG_029-5b"/>
　　　獨禄辭<hi>南齊書樂志曰晉獨漉歌六解齊樂所奏是最前一解</hi>
獨禄獨禄水深泥濁泥濁尚可水深殺我<lb/>
　　　碣石辭<hi>南齊書樂志曰晉碣石舞歌四章齊樂所奏是前一章</hi>
東臨碣石以觀滄海水何淡淡山島竦峙樹木叢生百<lb/>
草豐茂秋風蕭瑟洪波涌起日月之行若出其中星漢<lb/>
粲爛若出其裏幸甚至哉歌以言志<lb/>
　　　淮南王辭<hi>南齊書樂志曰晉淮南王舞歌六解齊樂所奏前是第一解後是第五解</hi>
淮南王自言尊百尺髙䄛與天連我欲渡河河無梁願<lb/>
<pb n="KR4h0119_WYG_029-6a"/>
作雙黄鵠還故鄉<lb/>
　　梁拂舞歌<lb/>
　　　<hi>古今樂録曰梁三朝樂第十九設拂舞此歌刪晉白鳩篇而改曖曖鳴球一句</hi>
翩翩白鳩再飛再鳴懐吾君徳来集君庭曖曖鳴球或<lb/>
丹或黄樂我君恩振羽来翔<lb/>
　　<hi>襍擬</hi>臨碣石　　　　　　　　　沈約<lb/>
碣石送返潮登罘禮朝日溟漲無端倪山島𤣥崇崪驥<lb/>
老心未窮酬恩豈終畢<lb/>
<pb n="KR4h0119_WYG_029-6b"/>
　　　小臨海　　　　　　　　　劉孝威<lb/>
碣石望山海留連降尊極秦帝枉鈎陳漢家増禮秩石<lb/>
橋終不成桑田竟難測蜃氣逺生樓鮫人近濳織空勞<lb/>
帝女填詎動波神色<lb/>
　　　淮南王<hi>朱門以下玉臺别作一首</hi>　　　　鮑照<lb/>
淮南王好長生服食錬氣讀仙經琉璃作椀牙作盤金<lb/>
鼎玉七合神丹合神丹戲紫房紫房綵女弄明璫鸞歌<lb/>
鳳舞斷君腸朱門九重門九閨願逐明月入君懐入君<lb/>
<pb n="KR4h0119_WYG_029-7a"/>
懐結君佩怨君恨君恃君愛築城思堅劒思利同盛同<lb/>
衰莫相弃<hi>朱門一作朱城</hi>
<hi>闕</hi>
<pb n="KR4h0119_WYG_029-8a"/>
　<lb/>
　<lb/>
　<lb/>
　<lb/>
　<lb/>
　<lb/>
陽春白日風花香趨步鳴玉舞瑤璫聲發金石媚笙簧<lb/>
羅袿徐轉紅袖揚清歌流響繞鳳梁如矜若思凝且翔<lb/>
<pb n="KR4h0119_WYG_029-8b"/>
轉盼遺精艷輝光將流將引雙雁行歡来何晚意何長<lb/>
明君御世永歌昌<lb/>
　　　宋白紵舞歌<lb/>
　　　　<hi>宋書樂志曰白紵舞歌詩舊新合三篇二篇與晉辭同其一稍互</hi>
髙舉兩手白鵠翔輕軀徐起何洋洋凝停善睐容儀光<lb/>
宛若龍轉乍低昂隨世而變誠無方如推若引留且行<lb/>
宋世方昌樂未央舞以盡神安可忘愛之遺誰贈佳人<lb/>
質如輕雲色如銀袍以光軀巾拂塵制以為袍餘作巾<lb/>
<pb n="KR4h0119_WYG_029-9a"/>
四座歡樂胡可陳清歌徐舞降祇神<lb/>
　　　同前　　　　　　　　　南平王鑠<lb/>
僊僊徐動何盈盈玉腕俱凝若雲行佳人舉袖耀青蛾<lb/>
摻摻擢手映鮮羅狀似明月汎雲河體如輕風動流波<lb/>
<hi>耀一作輝</hi>
　　　同前　　　　　　　　　鮑照<lb/>
　　　　<hi>啓曰侍郎臣鮑照啓被教作白紵舞歌辭謹竭庸陋裁為四曲附啓上呈識方淟悴思塗</hi>
　　　　<hi>猥局言既無雅聲未能文不足以宣贊聖㫖抽㧞妙實謹遣簡餘慙隨悚盈謹啓</hi>
<pb n="KR4h0119_WYG_029-9b"/>
呉刀楚製為佩褘纎羅霧縠垂羽衣含商咀徵歌露晞<lb/>
珠履颯沓紈袖飛凄風夏起素雲迴車殆馬煩客忘歸<lb/>
蘭膏明燭承夜輝<hi>履一作屣</hi>
桂宫柏寢擬天居朱爵文牕韜綺䟽象牀瑤席鎮犀渠<lb/>
雕屏鉿匝組帳舒秦箏趙瑟挟笙竽垂璫散珮盈玉除<lb/>
停觴不御欲誰須<hi>鉿一作匼帳一作帷珮一作綬御一作語</hi>
三星參差露沾濕弦悲管清月將入寒光蕭條候蟲急<lb/>
荆王流歎楚妃泣紅顔難長時易戢凝華結藻久延立<lb/>
<pb n="KR4h0119_WYG_029-10a"/>
非君之故豈安集<hi>藻一作綵</hi>
池中赤鯉庖所捐琴髙乘去騰上天命逢福世丁溢恩<lb/>
簪金藉綺升曲筵思君厚徳委如山潔誠洗志期暮年<lb/>
烏白馬角寜足言<hi>騰一作飛命逢福世一作徼命逢福思君厚徳一作恩厚徳深</hi>
朱蜃動素腕舉洛陽少童邯鄲女古稱渌水今白紵催<lb/>
弦急管為君舞窮秋九月荷葉黄北風驅鴈天雨霜夜<lb/>
長酒多樂未央<hi>腕一作袖童一作年</hi>
春風澹蕩侠思多天色淨緑氣妍和含桃紅蕚蘭紫牙<lb/>
<pb n="KR4h0119_WYG_029-10b"/>
朝日灼爍發園花巻幌結帷羅玉筵齊謳秦吹盧女弦<lb/>
千金顧笑買芳年<hi>蘭一作連</hi>
　　　同前　　　　　　　　　湯惠休<lb/>
琴瑟未調心已悲任羅勝綺彊自持忍思一舞望所思<lb/>
將轉未轉恒如疑桃花水上春風出舞袖逶迤鸞照日<lb/>
徘徊鶴轉情豔逸君為迎歌心如一<lb/>
少年窈窕舞君前容華豔豔將欲然為君嬌凝復遷延<lb/>
流目送笑不敢言長袖拂面心自煎願君流光及盛年<lb/>
<pb n="KR4h0119_WYG_029-11a"/>
　　　齊白紵舞辭<hi>五曲即晉辭末首</hi>　　　王儉<lb/>
陽春白日風花香趨步明月舞瑤裳<lb/>
情發金石媚笙簧羅袿徐轉紅袖揚<lb/>
清歌流響繞鳳梁如驚若思凝且翔<lb/>
轉盼流精豔輝光將流將引雙鴈行<hi>一作雙度行</hi>
歡来何晚意何長明君馭世永歌昌<lb/>
　　　梁白紵辭<lb/>
　　　　<hi>古今樂録曰梁三朝樂第二十設巾舞并白紵蓋巾舞以白紵四解送也</hi>
<pb n="KR4h0119_WYG_029-11b"/>
　　　　<hi>二首藝文作簡文帝今從玉臺</hi>　　　　　武帝<lb/>
朱絲玉柱羅象筵飛琯促節舞少年短歌流目未肯前<lb/>
含笑一轉私自憐<lb/>
纎腰嫋嫋不任衣嬌怨獨立特為誰赴曲君前未忍歸<lb/>
上聲急調中心飛<lb/>
　　　同前　　　　　　　　　　張率<lb/>
歌兒流唱聲欲清舞女趂節體自輕歌舞並妙㑹人情<lb/>
依弦度曲婉盈盈揚蛾為態誰目成<hi>依一作調</hi>
<pb n="KR4h0119_WYG_029-12a"/>
妙聲屢唱輕體飛流津染面散芳菲俱動齊息不相違<lb/>
令彼嘉客澹忘歸時久翫夜明星稀<lb/>
日暮搴門望所思風吹庭樹月入帷凉陰既滿草蟲悲<lb/>
誰能離别長夜時流歎不寢淚如絲與君之别終何知<lb/>
<hi>知一作如</hi>
秋風鳴條露垂葉空閨光盡坐愁妾獨向長夜淚承睫<lb/>
山髙水深路難涉望君光景何時接<hi>鳴一作蕭獨向長夜一作獨問長安</hi>
遙夜方逺時既寒秋風蕭瑟白露團佳期不待嵗欲闌<lb/>
<pb n="KR4h0119_WYG_029-12b"/>
念此遲暮獨無歡鳴弦流管増長歎<lb/>
夜寒湛湛夜未央華燈空爛月懸光從風衣起發芬香<lb/>
為君起舞幸不忘<lb/>
列坐華筵紛羽爵清曲未終月將落歌舞及時酒常酌<lb/>
無令朝露坐銷鑠<lb/>
愁来夜遲猶歎息撫枕思君終反仄金翠釵環稍不飾<lb/>
霧縠流黄不能織但坐空閨思何極欲以短書寄飛翼<lb/>
<hi>来一作多</hi>
<pb n="KR4h0119_WYG_029-13a"/>
遙夜忘寐起長歎但望雲中雙飛翰明月入牖風吹幔<lb/>
終夜悠悠坐申旦誰能知我心中亂終然有懐嵗方晏<lb/>
　　四時白紵歌<lb/>
　　　<hi>古今樂録曰沈約云白紵五章勑臣約造武帝造後兩句</hi>
　　　春白紵　　　　　　　　　沈約<lb/>
蘭葉參差桃半紅飛芳舞縠戲春風如嬌如怨狀不同<lb/>
含笑流盼滿堂中翡翠羣飛飛不息願在雲間長比翼<lb/>
佩服瑤草駐容色舜日堯年懽無極<lb/>
<pb n="KR4h0119_WYG_029-13b"/>
　　　夏白紵<hi>英華作梁武帝</hi>
朱光灼爍照佳人含情送意遙相親嫣然一轉亂心神<lb/>
非子之故欲誰因翡翠羣飛飛不息願在雲間長比翼<lb/>
佩服瑤草駐容色舜日堯年懽無極<hi>一一作宛</hi>
　　　秋白紵<lb/>
白露欲凝草已黄金琯玉柱響洞房雙心一意俱回翔<lb/>
吐情寄君君莫忘翡翠羣飛飛不息願在雲間長比翼<lb/>
佩服瑤草駐容色舜日堯年懽無極<lb/>
<pb n="KR4h0119_WYG_029-14a"/>
　　　冬白紵<lb/>
寒閨晝寢羅幌垂婉容麗色心相知雙去雙還誓不移<lb/>
長袖拂面為君施翡翠羣飛飛不息願在雲間長比翼<lb/>
佩服瑤草駐容色舜日堯年懽無極<lb/>
　　　夜白紵<lb/>
秦箏齊瑟燕趙女一朝得意心相許明月如規方襲予<lb/>
夜長未央歌白紵翡翠羣飛飛不息願在雲間長比翼<lb/>
佩服瑤草駐容色舜日堯年懽無極<lb/>
<pb n="KR4h0119_WYG_029-14b"/>
　　隋四時白紵歌<lb/>
　　　東宫春　　　　　　　　隋煬帝<lb/>
洛陽城邊朝日暉天淵池前春燕歸含露桃花開未飛<lb/>
臨風楊栁自依依小苑花紅洛水緑清歌宛轉繁弦促<lb/>
長袖逶迤動珠玉千年萬嵗陽春曲<lb/>
　　　江都夏<lb/>
梅黄雨細麥秋輕楓樹蕭蕭江水平飛樓倚觀軒若驚<lb/>
花簟羅幃當夏清菱潭落日雙鳬舫緑水紅粧兩搖漾<lb/>
<pb n="KR4h0119_WYG_029-15a"/>
還似浮桑碧海上誰肯空歌採蓮唱<hi>梅黄一作黄梅夏一作夜誰一作詎</hi>
　　　江都夏　　　　　　　　　虞茂<lb/>
長洲茂苑朝夕池映日含風結細漪坐當伏檻紅蓮披<lb/>
雕軒洞户青蘋吹輕幌芳煙鬱金馥綺簷花簟桃李枝<lb/>
蘭苕翡翠但相逐桂樹鴛鴦恒並宿<lb/>
　　　長安秋<lb/>
露寒臺前曉露清昆明池水秋色明搖環動珮出曽城<lb/>
鵾弦鳳管奏新聲上林蒲桃合縹緲甘泉竒樹尚葱青<lb/>
<pb n="KR4h0119_WYG_029-15b"/>
玉人當歌理清曲倢伃恩情斷還續<lb/>
　　杯槃舞歌詩<lb/>
　　　<hi>宋書樂志曰槃舞漢曲也張衡舞賦云厯七槃而縱躡王粲七釋云七槃陳於廣庭顔延之云</hi>
　　　<hi>遞間闗於槃扇鮑照云七槃起長袖皆以七槃為舞也</hi>
　　　晉杯槃舞歌詩<lb/>
　　　　<hi>搜神記曰晉太康中天下為晉世寜舞矜手以接杯槃而反覆之此則漢世唯有柈舞而</hi>
　　　　<hi>晉加之以杯反覆也五行志曰其歌云晉世寜舞杯槃言接杯槃於手上而反覆之至危</hi>
　　　　<hi>也杯槃者酒食之器也而名曰晉世寧者言晉世之士偷茍於酒食之間而其知不及逺</hi>
<pb n="KR4h0119_WYG_029-16a"/>
　　　　<hi>晉世之寜猶杯槃之在手也唐書樂志曰漢有槃舞晉世謂之杯槃舞樂府詩云妍袖陵</hi>
　　　　<hi>七槃言舞用盤七枚也</hi>
晉世寜四海平普天安樂永大寧四海安天下歡樂治<lb/>
興隆舞杯槃舞杯槃何翩翩舉坐翻覆夀萬年天與日<lb/>
終與一左回右轉不相失箏笛悲酒舞疲心中慷慨可<lb/>
健兒樽酒甘絲竹清願令諸君醉復醒醉復醒時合同<lb/>
四坐歡樂皆言工絲竹音可不聽亦舞此槃左右輕自<lb/>
相當合坐歡樂人命長人命長當結友千秋萬嵗皆老<lb/>
<pb n="KR4h0119_WYG_029-16b"/>
夀<lb/>
　　　齊世昌辭<lb/>
　　　　<hi>南齊書樂志曰晉杯槃舞歌十解第三解云舞杯槃何翩翩舉坐反覆夀萬年其第一解</hi>
　　　　<hi>首句云晉世寧宋改為宋世寧惡其杯槃翻覆辭不復取齊改為齊世昌後一解辭同唐</hi>
　　　　<hi>書樂志曰梁謂之舞槃伎隋書樂志曰梁三朝樂第二十一設舞槃伎</hi>
齊世昌四海安樂齊太平人命長當結友千秋萬嵗皆<lb/>
老夀<lb/>
　　宋泰始歌舞曲辭<lb/>
<pb n="KR4h0119_WYG_029-17a"/>
　　　<hi>古今樂録曰宋泰始歌舞十二曲一曰皇業頌二曰聖祖頌三曰明君大雅四曰通國風五曰</hi>
　　　<hi>天符頌六曰明徳頌七曰帝圖頌八曰龍躍大雅九曰淮祥風十曰宋世大雅十一曰治兵大</hi>
　　　<hi>雅十二曰白紵篇大雅</hi>
　　　皇業頌<hi>此歌自堯至楚元王髙祖世載聖徳</hi>　　明帝<lb/>
皇業沿徳建帝運資勲融𦙍唐重盛軌胄楚載休風堯<lb/>
帝兆深祥元王衍遐慶積善傳上業胙福啓聖聖衰數<lb/>
隨金禄登厯昌永命維宋垂光烈世美流舞咏<hi>融一作庸聖聖</hi>
<hi>一作英聖</hi>
<pb n="KR4h0119_WYG_029-17b"/>
　　　聖祖頌<lb/>
聖祖維髙徳積勲代晉厯永建享鴻基萬古盛音冊叡<lb/>
文纘宸馭廣運崇帝聲衍徳被仁祉留化洽民靈孝建<lb/>
締孝業允協天人謀宇内齊政軌宙表燭威流鐘管騰<lb/>
列聖彞銘賁重猷<lb/>
　　　明君大雅　　　　　　　虞龢<lb/>
明君應乾數撥亂紐頽基民慶来蘇日國頌薰風詩天<lb/>
步或暫艱列蕃扇迷慝廟勝敷九伐神謨洞七徳文教<lb/>
<pb n="KR4h0119_WYG_029-18a"/>
洗昬俗武誼清祲埏英勲冠帝則萬夀永齊天<hi>齊宋書作衍</hi>
　　　通國風　　　　　　　　明帝<lb/>
開寶業資賢昌謨明盛弼諧光烈武惟畧景王勲南康<lb/>
華容變政文猛績爰著有左軍三王到氏文武贊丞相<lb/>
作輔屬伊旦沈柳宗矦皆殄亂泰始開運超百王司徒<lb/>
驃騎勲徳康江安謨效殷誠彰劉沈承規功名揚慶歸<lb/>
我后祚無疆<hi>業宋書作國謨效作謀效</hi>
　　　天符頌<lb/>
<pb n="KR4h0119_WYG_029-18b"/>
天符革運世誕英皇在館神炫既壯龍驤六鍾集表四<lb/>
緯駢光於穆配天永休厥祥<lb/>
　　　明徳頌<lb/>
明徳孚教幽符麗紀山鼎見竒醴液涵祉鵷雛耀儀騶<lb/>
虞遊趾福延億胙慶流萬祀<lb/>
　　　帝圖頌<lb/>
帝圖凝逺瑞美昭宣濟流月鏡鹿毳霜鮮甘露降和花<lb/>
雪表年孝徳載衍芳風永傳<lb/>
<pb n="KR4h0119_WYG_029-19a"/>
　　　龍躍大雅　　　　　　　　豫章王<lb/>
龍躍戎府王耀蕃宫嵗淹豫野璽屬嬪中江波澈映石<lb/>
柏開文觀毓花蕊樓凝景雲白烏三獲甘液再呈嘉穟<lb/>
表沃連理協成徳充動物道積通神宋業允大靈瑞方<lb/>
臻<hi>戎府宋書作式符</hi>
　　　淮祥風　　　　　　　　　北都尉<lb/>
淮祥應賢彦生翼贊中興致太平<lb/>
　　　宋世大雅　　　　　　　　虞龢<lb/>
<pb n="KR4h0119_WYG_029-19b"/>
宋世寧在泰始醉酒歡飽徳喜萬國朝上夀酒帝同天<lb/>
惟長久<lb/>
　　　治兵大雅　　　　　　　　明帝<lb/>
王命治兵有征無戰巾拂以淨醜類革面王儀振旅載<lb/>
戢在辰中虚巾拂四表靜塵<lb/>
　　　白紵篇大雅<lb/>
在心曰志發言詩聲成于文被管絲手舞足蹈欣泰時<lb/>
移風易俗王化基琴角揮韻白雲舒簫韶協音神鳳来<lb/>
<pb n="KR4h0119_WYG_029-20a"/>
拊擊和節詠在初章曲乍畢情有餘文同軌一道徳行<lb/>
國靖民和禮樂成四縣庭響美勲英八列陛唱貴人聲<lb/>
舞飾麗華樂容工羅裳皎日袂隨風金翠列輝蕙麝豐<lb/>
淑姿委體允帝𠂻<hi>皎一作映委一作秀</hi>
　　齊明王歌辭<lb/>
　　　<hi>齊明王歌辭七曲王融應司徒教而作也一曰明王曲二曰聖君曲三曰淥水曲四曰採菱曲</hi>
　　　<hi>五曰清楚引六曰長歌引七曰散曲</hi>
　　　明王曲<hi>一曲二解</hi>　　　　　　王融<lb/>
<pb n="KR4h0119_WYG_029-20b"/>
明王日月照至樂天地和幸息雲門吹復歇咸池歌桂<lb/>
序金匏轉瑤軒絲石羅朱騏步躑躅𤣥鶴舞蹉跎露凝<lb/>
嘉草秀煙度醴泉波皇基方萬祀齊民樂如何<hi>序一作房</hi>
　　　聖君曲<hi>一曲三解</hi>
聖君應昌厯景祚啓休期龍樓神睿道兎園仁義基海<lb/>
蕩萬川集山崖百草滋盤苗成萃止渝韎異来思清明<lb/>
動離軫威惠被殊辭大哉君為后何羨唐虞時<hi>惠一作懐</hi>
　　　淥水曲<hi>一曲三解</hi>
<pb n="KR4h0119_WYG_029-21a"/>
湛露改寒司交鸎變春旭瓊樹落晨紅瑤塘水初淥日<lb/>
霽沙溆明風泉動華燭遵渚汎蘭觴乘漪弄清曲斗酒<lb/>
千金輕寸隂百年促何用盡歡娛王度式如玉<hi>動一作暗弄一</hi>
<hi>作舞</hi>
　　　採菱曲<hi>一曲三解</hi>
炎光銷玉殿涼風吹鳳樓雕輜傃平隰朱櫂泊安流金<lb/>
華粧翠羽鷁首畫飛舟荆姫採菱曲越女江南謳騰聲<lb/>
翻葉静發響谷雲浮良時時一遇佳人難再求<hi>雕輜一作青輅</hi>
<pb n="KR4h0119_WYG_029-21b"/>
<hi>飛一作龍發一作散</hi>
　　　清楚引<hi>一曲三解</hi>
平原數千里飛觀鬱岧岧清月冏將曙浩露零中宵轉<lb/>
葉渡沙海别羽自冰遼四面涌寒色左右竟嚴飈崤澠<lb/>
多榛梗京索久塵苗逝將憑神武奮劒盪遺妖<hi>涌通作</hi>
　　　長歌引<hi>一曲三解</hi>
周雅聽休明齊徳覯升平紫煙四時合黄河萬里清翠<lb/>
栁䕃通街朱闕臨髙城方轂雷塵起接袖風雲生酣笑<lb/>
<pb n="KR4h0119_WYG_029-22a"/>
爭日夕絲管牙逢迎徂年無促慮長歌有餘聲<hi>牙疑作互</hi>
　　　散曲<hi>一曲三解</hi>
金枝湛明燎繡幕裂芳然層閨横緑綺曠席緬朱纒楚<lb/>
調廣陵散瑟柱秋風弦輕裙中山麗長袖邯鄲妍徐歌<lb/>
駐行景迅節籥浮煙言願聖明主永永萬斯年<lb/>
　　散樂附<lb/>
　　　<hi>周禮曰旄人教舞散樂鄭康成云散樂野人為樂之善者若今黄門倡即漢書所謂黄門名倡</hi>
　　　<hi>丙疆景武之屬是也漢有黄門鼓吹天子所以宴羣臣然則雅樂之外又有宴私之樂焉唐書</hi>
<pb n="KR4h0119_WYG_029-22b"/>
　　　<hi>樂志散樂者非部伍之聲俳優歌舞雜奏秦漢巳来又有雜伎其變非一名為百戲亦摠謂之</hi>
　　　<hi>散樂自是厯代相承有之</hi>
　　　俳歌辭<hi>一曰侏儒導自古有之蓋倡優戲也説文曰俳戲也榖梁曰魯定公㑹齊侯于</hi>
　　　　<hi>夹谷罷㑹齊人使優施舞於魯君之幕下范甯云優俳施其名也樂記子夏對魏文侯問</hi>
　　　　<hi>曰新樂進俯退俯俳優侏儒獶襍子女王肅云俳優短人也則其所從来亦逺矣南齊書</hi>
　　　　<hi>樂志曰侏儒導舞人自歌之古辭俳歌八曲前一篇二十二句今侏儒所歌擿取之也古</hi>
　　　　<hi>今樂録梁三朝樂第十六設俳伎伎兒以青布囊盛竹篋貯兩踒子負束寫地歌舞小兒</hi>
　　　　<hi>二人提沓踒子頭讀俳云見俳不語言俳澀所俳作一起四坐敬止馬無懸蹄牛無上齒</hi>
<pb n="KR4h0119_WYG_029-23a"/>
　　　　<hi>駱駝無角奮迅兩耳半折薦博四角恭跱隋書樂志曰魏晉故事有侏儒導引隋文帝以</hi>
　　　　<hi>非正典罷之</hi>　　　　　　　　古辭<lb/>
俳不言不語呼俳噏所俳適一起狼率不止生㧞牛角<lb/>
摩斷膚耳馬無懸蹄牛無上齒駱駝無角奮迅兩耳<lb/>
　　　宋鳳皇銜書伎辭<lb/>
　　　　<hi>隋書樂志曰鳯皇銜書伎自宋齊巳来有之三朝用之南齊書樂志曰蓋魚龍之流也元</hi>
　　　　<hi>曽日侍中於殿前跪取其書以授舎人舎人受書升殿跪奏宋世有辭齊初詔江淹改造</hi>
　　　　<hi>至梁武帝普通中下詔罷之</hi>
<pb n="KR4h0119_WYG_029-23b"/>
大宋興隆膺靈符鳳鳥感和銜素書嘉樂之美通𤣥虚<lb/>
惟新濟濟邁唐虞巍巍蕩蕩道有餘<lb/>
　　　齊鳳皇銜書伎辭　　　　江淹<lb/>
皇齊啓運從瑤璣靈鳳銜書集紫微和樂既洽神所依<lb/>
超商巻夏耀英輝永世夀昌聲華飛<lb/>
　<lb/>
　<lb/>
　古樂苑巻二十九<lb/>
</p>
<p>
</p>
  </div>
</body>
</text>
</TEI>
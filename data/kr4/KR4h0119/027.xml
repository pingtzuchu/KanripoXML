<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻二十七</head> <lb/>
    <p>
<pb n="KR4h0119_WYG_027-1a"/>
欽定四庫全書<lb/>
　古樂苑巻二十七<lb/>
　　　　　　　　　　　　明　梅鼎祚　編<lb/>
　舞曲歌辭<lb/>
　　<hi>通典曰樂之在耳者曰聲在目者曰容聲應乎耳可以聽知容藏於心難以貎觀故聖人假干戚羽</hi>
　　<hi>旄以表其容發楊蹈厲以見其意聲容選和而後大樂備矣詩序曰詠歌之不足不知手之舞之足</hi>
　　<hi>之蹈之然樂心内發感物而動不覺手之自運歡之至也此舞之所由起也舞亦謂之萬禮記外傳</hi>
　　<hi>曰武王以萬人同滅商故謂舞為萬商頌曰萬舞有奕則殷已謂之萬矣魯頌曰萬舞洋洋衛詩曰</hi>
<pb n="KR4h0119_WYG_027-1b"/>
　　<hi>公庭萬舞然則萬亦舞之名也春秋魯隱公五年考仲子之宫將萬焉因問羽數於衆仲衆仲對曰</hi>
　　<hi>天子用八諸侯六大夫四士二舞所以節八音而行八風故自八而下於是初獻六羽始用六佾也</hi>
　　<hi>杜預以為六六三十六人而沈約非之曰八音克諧然後成樂故必以八人為列自天子至士降殺</hi>
　　<hi>以兩兩者減其二列爾預以為一列又減二人至士止餘四人豈復成樂服䖍謂天子八八諸侯六</hi>
　　<hi>八大夫四八士二八於義為允也周有六舞一曰帗舞二曰羽舞三曰皇舞四曰旄舞五曰干舞六</hi>
　　<hi>曰人舞帗舞者析五綵繒若漢靈星舞子所持是也羽舞者析羽也皇舞者雜五綵羽如鳯皇色持</hi>
　　<hi>之以舞也旄舞者氂牛之尾也干舞者兵舞持盾而舞也人舞者無所執以手袖為威儀也周官舞</hi>
　　<hi>師掌教兵舞帥而舞山川之祭祀教帗舞帥而舞社稷之祭祀教羽舞帥而舞四方之祭祀教皇舞</hi>
<pb n="KR4h0119_WYG_027-2a"/>
　　<hi>帥而舞旱暵之事樂師亦掌教國子小舞自漢以後樂舞寖盛故有雅舞有雜舞雅舞用之郊廟朝</hi>
　　<hi>饗雜舞用之宴㑹晉傅𤣥又有十餘小曲名為舞曲故南齊書載其辭云獲罪於天北徙朔方墳墓</hi>
　　<hi>誰掃超若流光疑非宴樂之辭未詳其所用也前世樂飲酒酣必自起舞詩云屢舞僊僊是也故知</hi>
　　<hi>宴樂必舞但不宜屢爾譏在屢舞不譏舞也漢武帝樂飲長沙定王起舞是也自是已後尤重以舞</hi>
　　<hi>相屬所屬者代起舞猶世飲酒以杯相屬也灌夫起舞以屬田蚡晉謝安舞以屬桓嗣是也近世以</hi>
　　<hi>来此風絶矣</hi>
　　雅舞<lb/>
　　　<hi>雅舞者郊廟朝饗所奏文武二舞是也古之王者樂有先後以揖讓得天下則先奏文舞以征</hi>
<pb n="KR4h0119_WYG_027-2b"/>
　　　<hi>伐得天下則先奏武舞各尚其徳也黄帝之雲門堯之大咸舜之大韶禹之大夏文舞也殷之</hi>
　　　<hi>大濩周之大武武舞也周存六代之樂至秦唯餘韶武漢魏巳後咸有改革然其所用文武二</hi>
　　　<hi>舞而已名雖不同不變其舞故古今樂録曰自周以来唯改其辭示不相襲未有變其舞者也</hi>
　　　<hi>然自雲門而下皆有其名而亡其容獨大武之制存而可考樂記曰樂者象成者也總干而山</hi>
　　　<hi>立武王之事也發揚蹈厲太公之志也武亂皆坐周召之治也武始而北出再成而滅商三成</hi>
　　　<hi>而南四成而南國是疆五成而分周公左召公右六成復綴以崇天子夹振之而四代盛威於</hi>
　　　<hi>中國也分夾而進事蚤濟也久立於綴以待諸侯之至也故季札觀樂見舞象箾南籥者曰美</hi>
　　　<hi>哉猶有憾見舞大舞者曰美哉周之盛也其若此乎其後成王以周公為有勳勞命魯公世世</hi>
<pb n="KR4h0119_WYG_027-3a"/>
　　　<hi>祀周公以天子禮樂升歌清廟下管象武朱干玉戚冕而舞大武皮弁素幘裼而舞大夏以廣</hi>
　　　<hi>魯於天下也自漢已後又有廟舞各用於其廟凡此皆雅舞也</hi>
　　後漢武徳舞歌詩<lb/>
　　　<hi>一曰世祖廟登歌宋書樂志曰周存六代之樂至秦唯餘韶武而已始皇二十六年改周大武</hi>
　　　<hi>舞曰五行漢髙祖四年造武徳舞人悉執干戚以象天下樂巳行武以除亂也六年改舜韶舞</hi>
　　　<hi>曰文始以示不相襲也文帝又造四時舞以明天下之安和蓋樂先王之樂者明有法也樂巳</hi>
　　　<hi>所自作者明有制也孝景採武徳舞作昭徳舞薦之太宗之廟孝宣採昭徳舞為盛徳舞薦之</hi>
　　　<hi>世宗之廟漢書樂志曰髙廟奏武徳文始五行之舞孝文廟奏昭徳文始四時五行之舞孝武</hi>
<pb n="KR4h0119_WYG_027-3b"/>
　　　<hi>廟奏盛徳文始四時五行之舞諸帝廟皆常奏文始四時五行舞大扺皆因秦舊事焉東觀漢</hi>
　　　<hi>記曰明帝永平三年八月公卿奏世祖廟舞名東平王蒼議以為漢制宗廟各奏其樂不皆相</hi>
　　　<hi>襲以明功徳光武皇帝撥亂中興武功盛大廟樂舞宜曰大武之舞其文始五行之舞如故勿</hi>
　　　<hi>進武徳舞詔曰如驃騎將軍議進武徳之舞如故</hi>
　　　武徳舞歌詩　　　　　　東平王蒼<lb/>
於穆世廟肅雍顯清俊乂翼翼秉文之成越序上帝駿<lb/>
奔来寧建立三雍封禪泰山章明圖䜟放唐之文休矣<lb/>
惟徳罔射協同本支百世永保厥功<lb/>
<pb n="KR4h0119_WYG_027-4a"/>
　　晉正徳大豫舞歌<lb/>
　　　<hi>宋書樂志曰晉武帝泰始九年荀勗典知樂事使郭瓊宋識等造正徳大豫之舞而勗及傅𤣥</hi>
　　　<hi>張華又各造舞歌咸寧元年詔定祖宗之號而廟樂同用正徳大豫舞初魏明帝景初元年造</hi>
　　　<hi>武始咸熈二舞祀郊廟武始舞者平冕黑介幘𤣥衣裳白領袖絳領袖中衣絳合幅袴絳<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>黑</hi>
　　　<hi>韋鞮咸熈舞者冠委貎其餘服如前奏於朝廷則武始舞者武冠赤介幘生絳袍單衣絳領袖</hi>
　　　<hi>皁領袖中衣虎文畫合幅袴白布<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>黑韋鞮咸熈舞者進賢冠黑介幘生黄袍單衣白合幅袴</hi>
　　　<hi>其餘服如前晉相承用之</hi>
　　　正徳舞歌　　　　　　　傅𤣥<lb/>
<pb n="KR4h0119_WYG_027-4b"/>
天命有晉光濟萬國穆穆聖皇文武惟則在天斯正在<lb/>
地成徳載韜政刑載崇禮教我敷𤣥化臻於中道<lb/>
　　　大豫舞歌<lb/>
於鑠皇晉配天受命熈帝之光世徳惟聖嘉樂大豫保<lb/>
佑萬姓淵兮不竭沖而用之先天弗違䖍奉天時<lb/>
　　　正徳舞歌　　　　　　　荀勗<lb/>
人文垂則盛徳有容聲以依詠舞以象功干戚發揮節<lb/>
以笙鏞羽籥雲㑹翊宣令蹤敷美盡善允協時邕煥炳<lb/>
<pb n="KR4h0119_WYG_027-5a"/>
其章光乎萬邦萬邦洋洋承我晉道配天作享元命有<lb/>
造上化如風民應如草穆穆斌斌形于綴兆文武旁作<lb/>
慶流四表無競維烈永世是紹<lb/>
　　　大豫舞歌<lb/>
豫順以動大哉惟時時邁其仁世載邕熈兆我區夏宣<lb/>
文是基大業惟新我皇降之重光累曜欽明文思迄用<lb/>
有成惟晉之祺穆穆聖皇受命既固品物咸寧芳烈雲<lb/>
布文教旁通篤以淳素𤣥化洽暢被之暇豫作樂崇徳<lb/>
<pb n="KR4h0119_WYG_027-5b"/>
同美韶濩濬邈幽遐式遵王度<hi>傅荀辭載宋書</hi>
　　　正徳舞歌<hi>晉書樂志曰泰始九年光禄大夫荀勗以杜䕫所制律吕校太樂總章鼔</hi>
　　　　<hi>吹八音與律吕乖錯乃制古尺作新律吕以調聲韻律成遂班下太常使大樂總章鼔吹</hi>
　　　　<hi>清商施用勗遂典知樂亊啓朝士解音律者共掌之使郭夏宋識等造正徳大豫二舞其</hi>
　　　　<hi>樂章亦張華之所作云</hi>　　　　　張華<lb/>
曰皇上天𤣥鑒惟光神器周回五徳代章祚命于晉世<lb/>
有哲王𢎞濟區夏陶甄萬方大明垂耀旁燭無疆蚩蚩<lb/>
庶類風徳永康皇道惟清禮樂斯經金石在縣萬舞在<lb/>
<pb n="KR4h0119_WYG_027-6a"/>
庭象容表慶協律被聲軼武超濩取節六韺同進退讓<lb/>
化漸無形大和宣洽通于幽冥<lb/>
　　　大豫舞歌<lb/>
惟天之命符運有歸赫赫大晉三后重暉繼明紹世光<lb/>
撫九圍我皇紹期遂在璿璣羣生屬命奄有庶邦慎徽<lb/>
五典𤣥教遐通萬方同軌率土咸雍爰制大豫宣徳舞<lb/>
功淳化既穆王道協隆仁及草木惠加昆蟲億兆夷人<lb/>
恱仰皇風丕顯大業永世彌崇<lb/>
<pb n="KR4h0119_WYG_027-6b"/>
　　宋前後舞歌<lb/>
　　　<hi>宋書樂志曰武帝永初元年改晉正徳舞曰前舞大豫舞曰後舞並蕤賔廂作孝武孝建二年</hi>
　　　<hi>九月建平王宏議以為祖有功而宗有徳故漢髙祖廟樂稱武徳太宗廟樂曰昭徳魏制武始</hi>
　　　<hi>舞武廟制咸熈舞文廟則祖宗之廟别有樂名晉氏之樂正徳大豫及宋不更名直為前後二</hi>
　　　<hi>舞依據昔代議舛事乖宜釐改權稱以凱容為韶舞宣烈為武舞祖宗廟樂總以徳為名若廟</hi>
　　　<hi>非不毁則樂無别稱猶漢髙文武咸有嘉號惠景二主樂無餘名章皇太后廟唯奏文樂明婦</hi>
　　　<hi>人無武事也郊祀之樂無復别名仍同宗廟而巳詔如宏議古今樂録曰宋孝武改前舞為凱</hi>
　　　<hi>容之舞後舞為宣烈之舞</hi>
<pb n="KR4h0119_WYG_027-7a"/>
　　　前舞歌　　　　　　　　王韶之<lb/>
於赫景明天監是臨樂来伊陽禮作淮陰歌自徳富儛<lb/>
由功深庭列宫縣陛羅瑟琴翿籥繁㑹笙磬諧音簫韶<lb/>
雖古九成在今道志和聲徳音孔宣光我帝基協靈配<lb/>
乾儀行六合化穆自然如彼雲漢為章于天熈熈萬類<lb/>
陶和當年擊轅中韶永世弗騫<lb/>
　　　後舞歌<lb/>
假樂聖后寔天誕徳積美自中王猷四塞龍飛在天儀<lb/>
<pb n="KR4h0119_WYG_027-7b"/>
刑萬國欽明惟神臨朝淵默不言之化品物咸徳告成<lb/>
于天銘勲是勒翼翼厥猷娓娓其仁順命剙制因定和<lb/>
神海外有截九圍無塵冕旒司契垂拱臨民乃舞大豫<lb/>
欽若天人純嘏孔休萬載彌新<hi>娓娓一作亹亹</hi>
　　齊前後舞歌<lb/>
　　　前舞階步歌<hi>隋書樂志曰近代舞出入皆作樂謂之階步咸用肆夏至梁去之隋</hi>
　　　　<hi>復用焉即周官所謂樂出入奏鐘鼔也古今樂録曰何承天云今舞出樂謂之階步㽔賓</hi>
　　　　<hi>廂作尋儀禮宴飲射三樂皆云席工於西階上大師升自西階北而東上相者坐受瑟乃</hi>
<pb n="KR4h0119_WYG_027-8a"/>
　　　　<hi>降笙入立於縣中北面乃合樂工歌鹿鳴四牡周南今直謂之階步而承天又以為出樂</hi>
　　　　<hi>俱失之矣</hi>　　　　　　　　齊辭<lb/>
天挺聖哲三方維綱川嶽伊寧七耀重光茂育萬物衆<lb/>
庶咸康道用濳通仁施遐揚徳厚巛極功髙昊蒼舞象<lb/>
盛容徳以歌章八音既節龍躍鳳翔皇基永樹二儀等<lb/>
長<lb/>
　　　前舞凱容歌<hi>南齊書樂志曰宋前後舞歌二章齊微改革多仍舊辭宣烈舞執干</hi>
　　　　<hi>戚用魏武始舞冠服凱容舞執羽籥用魏咸熈舞冠服宋以凱容繼韶為文舞據韶為言</hi>
<pb n="KR4h0119_WYG_027-8b"/>
　　　　<hi>宣烈即是古之大武今世諺呼為武王伐紂齊初仍舊不改宋舞名其舞人冠服亦相承</hi>
　　　　<hi>用之古今樂録曰宋孝武改前舞為凱容之舞後舞為宣烈之舞何承天三代樂序云晉</hi>
　　　　<hi>正徳大豫舞蓋出於漢昭容禮容樂然則其聲節有古之遺音焉晉使郭瓊宋識等造正</hi>
　　　　<hi>徳大豫舞初不言因革昭業等兩舞承天空謂二容竟自無據按正徳大豫二舞即出宣</hi>
　　　　<hi>武宣文魏大武三舞也宣武魏昭武舞也宣文魏武始舞也魏改巴渝為昭武五行曰大</hi>
　　　　<hi>武今凱容舞執籥秉翟即魏武始舞也宣烈舞有矛弩有干戚矛弩漢巴渝舞也干戚周</hi>
　　　　<hi>武舞也宋世止革其辭與名不變其舞舞相傳習至今不改瓊識所造正是雜用二舞以</hi>
　　　　<hi>為大豫爾夷蠻之樂雖陳宗廟不應雜以周舞也</hi>　宋辭<lb/>
<pb n="KR4h0119_WYG_027-9a"/>
於赫景命天鑒是臨樂来伊陽禮作淮陰歌自徳富舞<lb/>
由功深庭列宫縣陛羅瑟琴翿籥繁㑹笙磬諧音簫韶<lb/>
雖古九奏在今導志和聲徳音孔宣光我帝基協靈配<lb/>
乾儀刑六合化穆自宣如彼雲漢為章于天熈熈萬類<lb/>
陶和當年擊轅中韶永世弗騫<lb/>
　　　後舞階步歌　　　　　　宋辭<lb/>
皇皇我后紹業盛明滌拂除穢宇宙載清允執中和以<lb/>
蒞蒼生𤣥化逺被兆世軌形何以崇徳乃作九成妍步<lb/>
<pb n="KR4h0119_WYG_027-9b"/>
恂恂雅曲芬馨八風清鼓應以祥禎澤浩天下功齊百<lb/>
靈<lb/>
　　　後舞凱容歌　　　　　　宋辭<lb/>
假樂聖后寔天誕徳積美自中王猷四塞龍飛在天儀<lb/>
刑萬國欽明惟神臨朝淵黙不言之化品物咸得告成<lb/>
于天銘勳是勒翼翼厥猷亹亹其仁從命創制因定和<lb/>
神海外有截九國無塵冕旒司契垂拱臨民乃舞凱容<lb/>
欽若天人純嘏孔休萬載彌新<lb/>
<pb n="KR4h0119_WYG_027-10a"/>
　　梁大壯大觀舞歌<hi>二首</hi>
　　　<hi>隋書樂志曰梁初猶用凱容宣烈之舞武帝定樂以武舞為大壯舞文舞為大觀舞又曰大壯</hi>
　　　<hi>舞奏夷則大觀舞奏姑洗取其月王也三郊明堂太廟三朝同用古今樂録曰梁改宣烈為大</hi>
　　　<hi>壯即周武舞也改凱容為大觀即舜韶舞也陳以凱容樂舞用之郊廟而大壯大觀猶同梁舞</hi>
　　　<hi>所謂祠用宋曲宴凖梁樂蓋取人神不雜也</hi>　　沈約<lb/>
　　　大壯舞歌<hi>隋書樂志曰大壯舞取易彖云大壯大者壯也正大而天地之情可見也</hi>
　　　　<hi>古今樂録曰大壯大觀二舞以大為名老子云域中有四大論語云惟天為大今制大壯</hi>
　　　　<hi>大觀之名亦因斯而立義焉</hi>
<pb n="KR4h0119_WYG_027-10b"/>
髙高在上實愛斯人眷求聖徳大拯彞倫率土方燎如<lb/>
火在薪惵惵黔首暮不及晨朱光啓耀兆發穹旻我皇<lb/>
鬱起龍躍漢津言屇牧野電激雷震闕鞏之甲彭濮之<lb/>
人或貔或虎漂杵浮輪我邦雖舊其命惟新六伐乃止<lb/>
七徳必陳君臨萬國遂撫八寅<hi>一曲四言虎隋書作武</hi>
　　　大觀舞歌<hi>隋書樂志曰大觀舞取易彖曰大觀在上觀天之神道而四時不忒也</hi>
皇矣帝烈大哉興聖奄有四方受天明命居上不怠臨<lb/>
下惟敬舉無諐則動無失正物從其本人遂其性昭播<lb/>
<pb n="KR4h0119_WYG_027-11a"/>
九功肅齊八柄寛以惠下徳以為政三趾晨儀重輪夕<lb/>
映棧壑忘阻梯山匪敻如日有恒與天無竟載陳金石<lb/>
式流舞詠咸英韶夏於兹比盛<hi>一曲四言</hi>
　　北齊文武舞歌<lb/>
　　　<hi>隋書樂志曰北齊元㑹大饗奏文武二舞將作並先設階步焉馮惟納云文武樂章詩彚云祖</hi>
　　　<hi>珽作按隋書樂志祖珽上書論樂於文宣之時至武成時始定四郊宗廟三朝之樂而不著作</hi>
　　　<hi>歌之人則非珽作明矣今考北史陸卬等製</hi>　　　陸卬等製<lb/>
　　　文舞階步辭<lb/>
<pb n="KR4h0119_WYG_027-11b"/>
我后降徳肇峻皇基搖鈴大號振鐸命期雲行雨洽天<lb/>
臨地持茫茫區宇萬代一時文来武肅成定於兹象容<lb/>
則舞歌徳言詩鏘鏘金石列列匏絲鳳儀龍至樂我雍<lb/>
熈<lb/>
　　　文舞辭<lb/>
皇天有命歸我大齊受兹華玉爰錫𤣥珪奄家環海實<lb/>
子蒸黎圖開寶匣檢封芝泥無思不順自東徂西教南<lb/>
暨朔罔敢或攜比日之明如天之大神化之洽率土無<lb/>
<pb n="KR4h0119_WYG_027-12a"/>
外眇眇舟車華戎畢㑹祠我春秋服我冠帶儀協震象<lb/>
樂均天籟蹈武在庭其容藹藹<lb/>
　　　武舞階步辭<lb/>
大齊統厯天鑒孔昭金人降汎火鳳来巢眇均虞徳干<lb/>
戚降苖夙沙攻主歸我軒朝禮符揖讓樂契咸韶蹈揚<lb/>
惟序律度時調<lb/>
　　　武舞辭<lb/>
天眷横流宅心𤣥聖祖功宗徳重光襲映我皇恭已誕<lb/>
<pb n="KR4h0119_WYG_027-12b"/>
膺靈命宇外斯燭域中咸鏡悠悠率土時惟保定微微<lb/>
動植莫違其性仁豐庶物施洽羣生海寧洛變契此休<lb/>
明雅宣茂烈頌紀英聲鏗鍠鐘鼓掩抑簫笙歌之不足<lb/>
舞以禮成鑠矣王度緬邁千齡<lb/>
　　隋文武舞歌<lb/>
　　　<hi>隋書樂志曰隋有文舞武舞舞各六十四人文舞黑介幘冠進賢冠絳紗連裳内單皁褾領襈</hi>
　　　<hi>裾革帶烏皮履左手執籥右手執翟武舞服武弁朱褠衣餘同文舞左執朱干右執大戚其舞</hi>
　　　<hi>六成始而受命再成而定山東三成而平蜀道四成而北狄是通五成而江南是拓六成復綴</hi>
<pb n="KR4h0119_WYG_027-13a"/>
　　　<hi>以闡太平</hi>　　　　　　　　　隋辭<lb/>
　　　文舞歌<lb/>
天睠有屬后徳惟明君臨萬㝢昭事百靈濯以江漢樹<lb/>
之風聲罄地畢歸窮天皆至六戎仰朔八蠻請吏煙雲<lb/>
獻彩龜龍表異緝和禮樂燮理陰陽功由舞見徳以歌<lb/>
彰兩儀同大日月齊光<hi>畢一作必仰一作行</hi>
　　　武舞歌<lb/>
惟皇御㝢惟帝乗乾五材並用七徳兼宣平㬥夷險拯<lb/>
<pb n="KR4h0119_WYG_027-13b"/>
溺救燔九域載安兆庶斯賴續地之厚補天之大聲隆<lb/>
有截化覃無外鼓鐘既奮干戚攸陳功高徳重政謐化<lb/>
淳鴻休永播久而彌新<lb/>
　<lb/>
　<lb/>
　<lb/>
　<lb/>
　古樂苑巻二十七<lb/>
</p>
<p>
</p>
  </div>
</body>
</text>
</TEI>
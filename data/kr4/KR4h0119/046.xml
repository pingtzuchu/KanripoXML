<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻四十六</head> <lb/>
    <p>
<pb n="KR4h0119_WYG_046-1a"/>
欽定四庫全書<lb/>
　古樂苑巻四十六<lb/>
　　　　　　　　　　　　　明　梅鼎祚　編<lb/>
　雜歌謠辭<hi>漢語諺</hi>
　　　楚人諺<hi>漢書云季布為任俠有名楚人諺曰</hi>
得黄金百不如得季布諾<lb/>
　　　韓信引人言<hi>史記曰漢六年人有上書告楚王信反髙祖令武士縛信信曰果若</hi>
　　　　<hi>人言</hi>
<pb n="KR4h0119_WYG_046-1b"/>
狡兔死良狗烹髙烏盡良弓藏敵國破謀臣亡<hi>良書作走髙作</hi>
<hi>飛</hi>
　　　淮陽語<hi>河南志應曜隠於淮陽山中與四皓俱徵獨不至時人語曰</hi>
商山四皓不如淮陽一老<lb/>
　　　鄙語<hi>史記世家曰嬃常以前陳平為髙帝謀執樊噲數讒曰陳平為相非治事日飲醇酒</hi>
　　　　<hi>戲婦女吕太后聞之私獨喜面質吕嬃於陳平曰鄙語曰云云顧我於君何如耳無畏吕</hi>
　　　　<hi>嬃之讒可</hi>
兒婦人口不可用<lb/>
<pb n="KR4h0119_WYG_046-2a"/>
　　　賈誼疏引諺<hi>誼上疏曰夫三代之所以長久者以其輔翼太子有此具也及秦而</hi>
　　　　<hi>不然彼其所以道之者非其理故也鄙諺曰云云又曰云云</hi>
不習為吏視已成事<hi>大戴禮不習為吏如視巳事</hi>
前車覆後車誡<lb/>
　　　里諺<hi>賈誼疏曰里諺曰云云此善諭也鼠近於器尚憚不投況於貴臣之近主乎故有賜</hi>
　　　　<hi>死而亡戮辱又云臣聞之履雖鮮不以加枕冠雖敝不以苴履</hi>
欲投鼠而忌器<lb/>
　　　袁盎引語<hi>史記曰文帝從霸陵上欲西馳下峻阪袁盎騎並車擥轡上曰將軍怯邪</hi>
<pb n="KR4h0119_WYG_046-2b"/>
　　　　<hi>盎曰臣聞云云亦不云語</hi>
千金之子坐不垂堂百金之子不騎衡<hi>服䖍曰措身不倚衡也如淳曰</hi>
<hi>衡樓殿邊欄楯也</hi>
　　　晁錯傳引語<hi>史記太史公曰晁錯為家令時數言事不用後擅權多所變更反以</hi>
　　　　<hi>亡軀語曰云云豈錯等謂邪</hi>
變古亂常不死則亡<lb/>
　　　韓安國引語<hi>史記曰公孫詭羊勝説孝王求為帝太子及益地事景帝乃遣使捕</hi>
　　　　<hi>詭勝至梁安國入見王而泣曰治天下終不以私亂公語曰云云今大王悦一邪臣浮説</hi>
<pb n="KR4h0119_WYG_046-3a"/>
　　　　<hi>犯上禁撓明法有如太后宫車即晏駕大王尚誰攀乎詭勝自殺</hi>
雖有親父安知其不為虎雖有親兄安知其不為狼<hi>漢書</hi>
<hi>並無其字弩按安國傳安國與王恢論伐匈奴以為勿擊便曰强  之極矢不能穿魯縞衝風之末力不能漂</hi>
<hi>鴻毛不云何語惟漢書臣聞之衝風之衰不能入魯縞亦不云語也且此傳中臣聞之類頗多</hi>
　　　語<hi>漢書漢廷臣方議削呉呉王恐削地無巳因發謀舉事聞膠西王勇好兵諸侯皆畏憚之</hi>
　　　　<hi>於是迺使中大夫應髙口説膠西王曰今者主上任用邪臣聽信讒賊變更律令侵削諸</hi>
　　　　<hi>侯徵求滋多誅罰良重日以益甚語有之曰云云呉與膠西知名諸侯也一時見察不得</hi>
　　　　<hi>安肆矣大王誠幸而許之一言則天下可并兩主分割不亦可乎王曰善</hi>
<pb n="KR4h0119_WYG_046-3b"/>
狧穅及米<hi>狧古<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>字</hi>
　　　諺<hi>外戚世家漢武帝夫人尹婕妤見邢夫人低頭俛而泣自痛其不如也諺曰云云</hi>
美女入室惡女之仇<lb/>
　　　引傳<hi>三王世家引傳曰魯子書作諺曰</hi>
蓬生麻中不扶自直白沙在泥與之皆黑<lb/>
　　　李廣傳引諺<hi>史記太史公曰余睹李將軍悛悛如鄙人口不能道辭及死之日天</hi>
　　　　<hi>下知與不知皆為盡哀彼其忠實心誠信於士大夫也諺曰</hi>
桃李不言下自成蹊<lb/>
<pb n="KR4h0119_WYG_046-4a"/>
　　　諫獵疏引諺<hi>司馬相如傳曰常從上至長揚獵是時天子方好自擊熊彘馳逐野</hi>
　　　　<hi>獸相如上疏諫引鄙諺曰云云此言雖小可以喻大</hi>
家絫千金坐不垂堂<lb/>
　　　郭解傳引諺<hi>史記太史公曰吾觀郭解狀貎不及中人言語不足采者然天下無</hi>
　　　　<hi>賢與不肖知與不知皆慕其聲言俠者皆引以為名諺曰云云</hi>
人貌榮名豈有既乎<hi>徐廣曰人以顔狀為貌者則貌有衰落矣唯用榮名為飭表則稱譽</hi>
<hi>無極也</hi>
　　　司馬遷引語<hi>漢書曰遷既被刑之後為中書令任安與遷書責以古賢臣之義遷</hi>
<pb n="KR4h0119_WYG_046-4b"/>
　　　　<hi>報書曰顧自以為身殘處穢動而見尤欲益反損是以抑鬰而無誰語語曰</hi>
誰為為之孰令聽之<lb/>
　　　紫宫諺<hi>漢書曰李延年善歌能為新聲與女弟俱幸武帝時人語曰</hi>
一雌復一雄雙飛入紫宫<lb/>
　　　逐彈丸<hi>西京雜記曰韓嫣好彈以金為丸一日所失者十餘長安為之語曰逐彈京師</hi>
　　　　<hi>兒童毎聞嫣出彈輒隨之望丸所落便拾取焉</hi>
苦飢寒逐彈丸<lb/>
　　　馬肝石語<hi>郭憲别國洞冥記曰元鼎五年郅支國貢馬肝石百斤常以水銀養之内</hi>
<pb n="KR4h0119_WYG_046-5a"/>
　　　　<hi>玉櫃中金泥封其上國人長四尺惟餌此石而已半青半白如今之馬肝舂碎以和九轉</hi>
　　　　<hi>之丹服之彌年不飢渇也以之拂髪白者皆黑帝坐羣臣於甘泉殿有髪白者以石拂之</hi>
　　　　<hi>應手皆黒是時公卿語曰</hi>
不用作方伯惟須馬肝石<lb/>
　　　黄虵珠語<hi>别國洞冥記曰有鳯葵草色丹葉長四寸味甘久食令人身輕肌滑赤松</hi>
　　　　<hi>子餌之三歲乘黄虵入水得黄珠一枝色如真金或言是黄虵之卵故名虵珠亦名銷疾</hi>
　　　　<hi>珠語曰</hi>
寧失千里駒不失黄虵珠<lb/>
<pb n="KR4h0119_WYG_046-5b"/>
　　　聲風木語<hi>别國洞冥記曰太初二年東方朔從西那汗國歸得聲風木十枝獻帝長</hi>
　　　　<hi>九尺大如指此木臨因桓之水則禹貢所謂因桓是也其源出甜波樹上有紫燕黄鵠集</hi>
　　　　<hi>其間實如油麻風吹枝如玉聲因以為名帝以枝遍賜尊臣臣有凶者枝則汗臣有死者</hi>
　　　　<hi>枝則折昔老耼在於周世年七百歲枝竟未汗偓佺生於堯時年三千歲枝竟未一折帝</hi>
　　　　<hi>乃以枝問朔朔曰臣已見此枝三過枯死而復生豈汗折而已哉里語曰</hi>
年未半枝不汗<hi>此木五千年一濕萬歲不枯</hi>
　　　龍爪薤語<hi>别國洞冥記曰鳥哀國有龍爪薤長九尺色如玉煎之有膏以和紫桂為</hi>
　　　　<hi>丸服一粒千歲不飢故語曰</hi>
<pb n="KR4h0119_WYG_046-6a"/>
薤和膏身生毛<lb/>
　　　龜黄語<hi>别國洞冥記曰影娥池中有鼊龜望其羣出岸上如連璧弄於沙岸也故語曰</hi>
夜未央待龜黄<lb/>
　　　路温舒引諺<hi>漢書初孝武之世張湯趙禹條定法令禁網寖密宣帝時廷尉史路</hi>
　　　　<hi>温舒上書引諺曰</hi>
畫地為獄議不入刻木為吏期不對<lb/>
　　　東家棗<hi>漢書曰王吉少時居長安其東家有棗樹垂吉庭中吉婦取以啖吉吉知而去</hi>
　　　　<hi>婦東家聞欲伐其樹鄰里止之因請吉還婦為之語曰東家吉字子陽琅琊臯虞人昭帝</hi>
<pb n="KR4h0119_WYG_046-6b"/>
　　　　<hi>時為博士諫大夫</hi>
東家棗樹王陽婦去東家棗完去婦復還<lb/>
　　　鄒魯諺<hi>漢書曰韋賢少子𤣥成復以明經歴位至丞相故鄒魯諺曰</hi>
遺子黄金滿籝不如一經<lb/>
　　　諸葛豐<hi>漢書曰諸葛豐元帝擢為司隸校尉刺舉無所避京師語曰</hi>
間何濶逢諸葛<hi>言間者何久濶不相見以逢諸葛故也</hi>
　　　三王<hi>漢書曰成帝時王吉子駿為京兆尹試以政事先是京兆有趙廣漢張敞王尊王章</hi>
　　　　<hi>王駿皆有能名故京師稱曰</hi>
<pb n="KR4h0119_WYG_046-7a"/>
前有趙張後有三王<lb/>
　　　五鹿<hi>漢書曰少府五鹿充宗貴幸為梁丘易元帝好之欲考其異同令與諸易家論充宗</hi>
　　　　<hi>辨口諸儒莫能抗有薦朱雲者召入攝齊登堂抗首而請既論難連折五鹿君故諸儒為</hi>
　　　　<hi>之語曰</hi>
五鹿嶽嶽朱雲折其角<lb/>
　　　谷樓<hi>漢書曰樓䕶字君卿精辯論議常依名節聽之者皆竦與谷永俱為五侯上客長安</hi>
　　　　<hi>號曰谷樓言其見信用也</hi>
谷子雲之筆札樓君卿之喉舌<lb/>
<pb n="KR4h0119_WYG_046-7b"/>
　　　張文<hi>漢書曰成帝為太子及即位以張禹論語為師以上難數對以問經為論語章句獻</hi>
　　　　<hi>之諸儒為之語曰張文由是學者多從張氏餘家寖微</hi>
不欲為論念張文<lb/>
　　　里語<hi>漢書成帝欲立趙健伃為皇后諫大夫劉輔上書引里語曰云云書奏上使侍御史</hi>
　　　　<hi>收縛輔繫獄</hi>
腐木不可以為柱卑人不可以為主<lb/>
　　　里諺<hi>漢書成帝益封董賢二千户賜三侯國王嘉上封事諫曰往古以來貴臣未嘗有此</hi>
　　　　<hi>流聞四方皆同怨之里諺曰云云</hi>
<pb n="KR4h0119_WYG_046-8a"/>
千人所指無病而死<lb/>
　　　蕭朱<hi>漢書曰蕭育少與陳咸朱博為友著聞當世往者冇王貢故長安人語曰云云言其</hi>
　　　　<hi>相薦達也始育以公卿子顯名咸最先進為御史中丞時朱博尚為陵亭長為咸育所舉</hi>
　　　　<hi>拔而博先至將軍上卿歴位多於咸育遂至丞相育與博後有隙不能終故世以友為難</hi>
　　　　<hi>也王貢謂王陽貢禹</hi>
蕭朱結綬王貢彈冠<lb/>
　　　王陽語<hi>應劭風俗通曰漢書說王陽雖儒生自寒賤然好車馬衣服極為鮮好及遷徙</hi>
　　　　<hi>去處所載不過囊衣去位家居亦布衣疏食天下服其亷而怪其奢故俗傳王陽為能作</hi>
<pb n="KR4h0119_WYG_046-8b"/>
　　　　<hi>黄金語曰云云王陽居官食禄雖為鮮明車馬衣服亦能幾所何足怪之乃傳俗説班固</hi>
　　　　<hi>之論陋於是矣</hi>
金不可作世不可度<hi>一云金可作世可度</hi>
　　　杜陵蔣翁<hi>稽康髙士傳云蔣詡字元卿杜陵人為兖州刺史王莽為宰衡詡奏事到</hi>
　　　　<hi>灞上稱病不進歸杜陵荆棘塞門舍中三逕終身不出時人諺曰</hi>
楚國二龔不如杜陵蔣翁<lb/>
　　　王君公<hi>後漢書曰逢萌與同郡徐房平原李子雲王君公相友善並曉達隂陽懐徳穢</hi>
　　　　<hi>行房與子雲養徒各千人君公遭亂獨不去儈牛自隠時人語曰</hi>
<pb n="KR4h0119_WYG_046-9a"/>
避世牆東王君公<hi>語林亦載</hi>
　　　幘如屋<hi>蔡邕獨斷曰古幘無巾王莽頭秃乃始施巾故語曰</hi>
莽頭秃幘如屋<hi>應劭漢官儀亦載里語曰王莽頭秃施幘屋</hi>
　　　投閣<hi>漢書曰王莽簒位後復上符命者莽盡誅之時揚雄校書天禄閣使者欲收雄雄恐</hi>
　　　　<hi>乃從閣自投幾死京師為之語曰</hi>
惟寂惟莫自投于閣爰清爰靜無作符命<lb/>
　　　南陽舊語<hi>三輔決録曰南陽舊語云云言其節儉也</hi>
前隊大夫范仲公鹽䜴蒜果共一筩<hi>公一作翁王莽時官有前隊之名</hi>
<pb n="KR4h0119_WYG_046-9b"/>
　　　竈下養<hi>陳觀漢記曰更始所授官爵皆羣小賈竪或有膳夫庖人長安中為之語曰</hi>
竈下養中郎將爛羊胃騎都尉爛羊頭關内侯<lb/>
　　郭氏語<hi>拾遺記曰郭况者光武皇后弟也累金數億錯拾寶以節臺榭懸明珠於四垂</hi>
　　　　<hi>晝祖之如星夜望之如日里語曰</hi>
洛陽多錢郭氏室夜日晝星富無匹<lb/>
　　　喭<hi>後漢書曰光武姊湖陽公主新寡帝與共論朝臣微觀其意主曰宋公威容徳器羣臣莫</hi>
　　　　<hi>及帝曰方且圖之後宋𢎞被引見帝令主坐屏風後因謂𢎞曰諺言云云人情乎𢎞曰臣</hi>
　　　　<hi>聞貧賤之交不可忘糟糠之妻不下堂帝顧主曰事不諧矣</hi>
<pb n="KR4h0119_WYG_046-10a"/>
貴易交富易妻<lb/>
　　　南陽諺<hi>後漢書曰南陽太守杜詩政治清平百姓便之時人以方召信臣南陽為之語</hi>
　　　　<hi>曰</hi>
前有召父後有杜母<lb/>
　　　戴侍中<hi>謝承後漢書云戴憑徵博士詔公卿大㑹令與諸儒難説帝善之後正旦朝賀</hi>
　　　　<hi>羣臣説經更相難詰義有不通輒奪其席以益通者憑遂重坐五十餘席故京師語曰</hi>
解經不窮戴侍中<hi>一曰説不窮戴侍中</hi>
　　　井大春<hi>嵇康傳曰井丹字大春扶風郿人博學髙論京師為之語曰</hi>
<pb n="KR4h0119_WYG_046-10b"/>
五經紛綸井大春<lb/>
　　　馮仲文<hi>束觀漢記曰豹字仲文好儒學以詩傳教授鄉里為之語三輔決録曰馮豹字</hi>
　　　　<hi>仲文後母遇之甚酷豹事之愈謹時人為之語</hi>
道徳斌斌馮仲文<lb/>
　　　賈長頭<hi>東觀漢記曰賈逵字景伯能講左氏及五經本文以夏侯尚書教授諸儒為之</hi>
　　　　<hi>語曰</hi>
問事不休賈長頭<hi>後漢書逵身長八尺二寸</hi>
　　　諺<hi>漢書曹褒拜博士上疏具陳禮樂班固謂宜廣集諸儒共議得失帝曰諺言云云</hi>
<pb n="KR4h0119_WYG_046-11a"/>
作舍道傍三年不成<hi>苻子載左丘明曰古諺有之築室道傍三年不成按晉苻朗撰苻子</hi>
　　　俗語<hi>東觀漢記明徳馬太后時上欲封諸舅外間白太后曰吾自念親屬皆無柱石之功</hi>
　　　　<hi>俗語曰</hi>
時無赭澆黄土<lb/>
　　　邵伯春<hi>東觀漢記曰邵訓字伯春鄉里號之曰</hi>
徳行恂恂邵伯春<lb/>
　　　江夏黄童<hi>後漢書曰黄香字文彊江夏人博學經典究精道術京師號曰</hi>
天下無雙江夏黄童<lb/>
<pb n="KR4h0119_WYG_046-11b"/>
　　　虞詡引諺<hi>漢書曰永初四年羌胡反亂殘破并涼大將軍鄧隲欲棄涼州詡説太尉</hi>
　　　　<hi>李㫦以為不可引諺云</hi>
關東出相關西出將<hi>前書云秦漢以來山東出相山西出將</hi>
　　　陳忠疏稱語<hi>東觀漢記曰陳忠上疏稱語曰</hi>
迎新千里送故不出門<lb/>
　　　楊伯起<hi>東觀漢記曰楊震少嘗受歐陽尚書於太常桓郁經明博覽無不窮究諸儒為</hi>
　　　　<hi>之語曰</hi>
關西孔子楊伯起<hi>震字伯起</hi>
<pb n="KR4h0119_WYG_046-12a"/>
　　　諺<hi>陸方賢楚國先賢傳見太平御覽</hi>
黄尚為司隸奸慝自弭左雄為尚書令天下慎選舉<lb/>
　　　邊延<hi>後漢書曰延篤字叔固及邊鳯皆為京兆尹並有能名語曰張趙即趙廣漢及張敞</hi>
　　　　<hi>也</hi>
前有張趙後有邊延<lb/>
　　　李固引語<hi>後漢書黄瓊傳公車徴瓊至綸氏稱疾不進先是徴聘處士多不稱望李</hi>
　　　　<hi>固以書逆遺之曰嘗開語曰云云</hi>
嶢嶢者易缺皦皦者易汚陽春之曲和者必寡盛名之<lb/>
<pb n="KR4h0119_WYG_046-12b"/>
下其實難副<lb/>
　　　胡伯始<hi>後漢書曰太傅胡廣周流四方三十餘年歴仕六帝禮任極優練達故事明解</hi>
　　　　<hi>朝章雖無謇謇直言之風屢有補闕之益故京師諺曰</hi>
萬事不理問伯始天下中庸有胡公<hi>廣字伯始</hi>
　　　周宣光<hi>東觀漢記曰周舉字宣光姿貌短陋而博學洽聞為儒者所宗京師語曰</hi>
五經縱横周宣光<lb/>
　　　京師語<hi>袁山松後漢書桓帝時京師稱曰</hi>
李元禮巖巖如玉山陳仲舉軒軒如千里驥<lb/>
<pb n="KR4h0119_WYG_046-13a"/>
　　　南陽語<hi>袁山松後漢書曰桓帝時南陽語曰</hi>
朱公叔肅肅如松栢下風<lb/>
　　　四侯<hi>後漢書曰單超王綰徐璜具瑗唐衡桓帝時共誅粱冀同日封侯謂之五侯於是朝</hi>
　　　　<hi>廷日亂超薨之後其四侯轉横天下為之語曰</hi>
左迴天具獨坐徐卧虎唐兩墮<hi>一作雨墮又作應聲</hi>
　　　考城諺<hi>後漢書曰仇覽字季智一名香陳留考城人為蒲亭長初到亭有陳元之母詣</hi>
　　　　<hi>覽告元不孝覽以善言勸慰之母聞感悔涕泣而去覽乃親到元家與其母子飲因為陳</hi>
　　　　<hi>人倫孝行譬以禍福元卒成孝子鄉邑為之諺曰</hi>
<pb n="KR4h0119_WYG_046-13b"/>
父母何在在我庭化我隖梟哺所生<lb/>
　　　孤犢諺<hi>謝承後漢書曰仇覽字季智一名香陳留考城人也為縣陽遂亭長有羊元者</hi>
　　　　<hi>凶惡不孝其母詣覽告之覽呼元責誚元以子道與孝經一巻使誦讀之元深改悔至母</hi>
　　　　<hi>前謝罪曰諺曰云云乞今自改卒成佳士</hi>
孤犢觸乳驕子罵母<hi>罵一作詈</hi>
　　　赦諺<hi>崔寔政論曰孝文皇帝即位二十三年乃赦示不廢舊章而已近永平建初之際亦</hi>
　　　　<hi>六七年乃赦亡命之子皆老於草野窮困懲艾頃間以來歳旦赦百姓輕為姦非前年一</hi>
　　　　<hi>朞之中大小四赦諺曰云云况不軌之民孰不肆意遂以赦為常俗赦以趣赦轉相駈踧</hi>
<pb n="KR4h0119_WYG_046-14a"/>
　　　　<hi>而不得息雖日赦之亂彌繁也</hi>
一歲再赦奴兒喑啞<lb/>
　　　崔寔引里語<hi>政論曰每詔書所欲禁絶雖重懇惻罵詈極筆猶復廢捨終無悛意</hi>
　　　　<hi>故里語曰</hi>
州郡記如霹靂得詔書但掛壁<lb/>
　　　朱伯厚<hi>後漢書曰朱震字伯厚為州從事奏濟隂太守贓罪之數諺曰</hi>
車如雞棲馬如狗疾惡如風朱伯厚<lb/>
　　　太常妻<hi>應劭漢官儀北海周澤為太常恒齋其妻憐其年老疲病窺内問之澤大怒以</hi>
<pb n="KR4h0119_WYG_046-14b"/>
　　　　<hi>為干齋掾吏扣頭爭之不聽遂收送詔獄并自劾論者非其激發諺曰</hi>
居世不諧為太常妻一歲三百六十日三百五十九日<lb/>
齋一日不齋醉如泥既作事復低迷<hi>居世一作生代後漢書無后二句</hi>
　　　縫掖<hi>續漢書曰皇甫規安定鄉人有以貨買鴈門太守者亦還家書刺謁規規卧不迎有</hi>
　　　　<hi>頃曰王符在門規驚遽而起屣履出迎時人為之語曰</hi>
徒見二千石不如一縫掖<lb/>
　　　荀氏八龍<hi>續漢書曰荀爽字慈明㓜而好學躭思經書慶弔不行徵命不應潁川為</hi>
　　　　<hi>之語曰</hi>
<pb n="KR4h0119_WYG_046-15a"/>
荀氏八龍慈明無雙<lb/>
　　　公沙六龍<hi>袁山松後漢書曰公沙穆有六子時人號曰</hi>
公沙六龍天下無雙<lb/>
　　　賈偉節<hi>三輔决録曰賈彪兄弟三人並有髙名彪最優故天下稱曰</hi>
賈氏三虎偉節最怒<lb/>
　　　雷陳<hi>後漢書曰雷義字仲公豫章鄱陽人舉茂才讓于陳重刺史不聽義遂佯狂走不應</hi>
　　　　<hi>命鄉里為之語曰</hi>
膠漆自謂堅不如雷與陳<lb/>
<pb n="KR4h0119_WYG_046-15b"/>
　　　作奏<hi>邯鄲氏笑林曰桓帝時有人辟公府掾者倩人作奏記文人不能為作因語曰梁國</hi>
　　　　<hi>葛龔者先善為記文自可為用不煩更作遂從人言寫記文不去龔名姓府公大驚不答</hi>
　　　　<hi>而罷歸時人語曰文按後漢書葛龔和帝時以  記知名</hi>
作奏雖工宜去葛龔<lb/>
　　　避驄<hi>後漢書曰桓典字公雅靈帝時為侍御史是時宦官秉政典執正無所迴避常乘驄</hi>
　　　　<hi>馬京師畏憚為之語曰</hi>
行行且止避驄馬御史<lb/>
　　　李徳公語<hi>華陽國志曰李固為太尉質帝崩梁冀召議所立僉舉清河王蒜冀然之</hi>
<pb n="KR4h0119_WYG_046-16a"/>
　　　　<hi>奏御太后中常侍曹騰私恨蒜説冀明日更議固與杜喬必爭蒜宜立冀不聽䇿免固喬</hi>
　　　　<hi>歲餘徴下獄自殺子燮字徳公拜東平相國王為黄巾所沒得出天子復封之燮以為不</hi>
　　　　<hi>可果敗時人為之語曰</hi>
李徳公父不欲立帝子不欲立王<lb/>
　　　郭君<hi>江表傳曰郭典字君業為鉅鹿太守與中郎將董卓攻黄巾賊張寶於曲陽典作圍</hi>
　　　　<hi>塹卓不肯典獨於西當賊之衝畫夜進攻寶由是城守不敢出時人為之語曰</hi>
郭君圍塹董將不許幾令狐狸化為豺虎賴我郭君不<lb/>
畏强禦轉機之間敵為窮虜猗猗惠君寶完疆土<lb/>
<pb n="KR4h0119_WYG_046-16b"/>
　　　袁文開<hi>英雄記曰袁紹父成字文開貴戚自梁冀以下皆與交言無不從京師諺曰</hi>
事不諧詣文開<hi>詣一作問</hi>
　　　飢人語<hi>袁紹在冀州時滿市黄金而無斗粟餓死者相食人為之語</hi>
虎豹之口不如飢人<lb/>
　　　時人語<hi>曹操别傳曰吕布驍勇且有駿馬名赤兔常騎乘之時人為之語曰</hi>
人中有吕布馬中有赤兔<lb/>
　　　里語<hi>風俗通曰頃者廷尉多墻面茍充兹位持書侍御史不復平議讞當糺紛豈一哉里</hi>
　　　　<hi>語曰</hi>
<pb n="KR4h0119_WYG_046-17a"/>
縣官漫漫寃死者半<lb/>
　　　狐渡語<hi>風俗通曰九江多虎百姓苦之前將募民捕取武吏以除賦課郡境界皆設陷</hi>
　　　　<hi>穽後太守宋均到官乃移記屬縣瓌檻穽勿復課録退奸殘進忠良後虎悉東渡江俚語</hi>
　　　　<hi>云云舟人楫櫂猶尚畏怖不敢迎上與之周旋云悉東渡誰指見者</hi>
狐欲渡河無奈尾何<lb/>
　　　俚語<hi>風俗通曰山陽太守汝南薛恭祖喪其妻不哭謹按禮為嫡妻杖重於宗也終始永</hi>
　　　　<hi>絶而鳥無惻容俚語云云豈不悖哉</hi>
婦死腹悲唯身知之<lb/>
<pb n="KR4h0119_WYG_046-17b"/>
　　　陳茂語<hi>風俗通曰汝南陳茂君因為荆州刺史時南陽太守灌恂本名清能茂不入宛</hi>
　　　　<hi>城引車到城東為友人衛修母拜到州恂先是茂客仕蒼梧還到修家説修坐事繫獄當</hi>
　　　　<hi>死因詣府門移辭乞恩隨軰露首入坊中太守大驚立賜巾延請即為出修南陽士大夫</hi>
　　　　<hi>謂恂能救解修茂彈繩不撓修竞極罪恂亦以它亊去南陽疾惡殺修為之語曰</hi>
衛修有事陳茂治之衛修無事陳茂殺之<lb/>
　　龎儉<hi>風俗通曰龎儉父先逃走隨母流宕後居鄉里鑿井得銅遂温富買奴曰堂上者我</hi>
　　　<hi>婦也問其故奴曰我婦姓艾字阿宏足下有黑子腋下有赤志母曰我翁也遂為夫婦時</hi>
　　　　<hi>人曰</hi>
<pb n="KR4h0119_WYG_046-18a"/>
鑿井得銅買奴得翁<lb/>
　　　劉太常<hi>華嶠後漢書曰劉愷為太常論議常引正大義諸儒為之語曰</hi>
難經伉伉劉太常<lb/>
　　　楊子行<hi>東觀漢記曰楊政字子行治梁丘易與祁聖元同好俱名善説京師號曰</hi>
説經鏗鏗楊子行論難僠僠祁聖元<hi>續漢書無下句</hi>
　　　許叔重<hi>後漢書曰許慎字叔重少博學經籍馬融常推敬之時人為之語續漢書慎以</hi>
　　　　<hi>五經傳説臧否不同撰五經異義傳于世</hi>
五經無雙許叔重<lb/>
<pb n="KR4h0119_WYG_046-18b"/>
　　　陳君期<hi>東觀漢記曰陳嚚字君期善説詩語曰</hi>
關東説詩陳君期<lb/>
　　　魯叔陵<hi>東觀漢記曰魯平字叔陵兼通五經拜趙相雖居官不廢教授關東號曰</hi>
五經復興魯叔陵<lb/>
　　　繆文雅<hi>皇甫謐達士傳曰繆斐字文雅代修儒學經術修明學士稱之時人為之語曰</hi>
素車白馬繆文雅<lb/>
　　　許偉君<hi>陳留風俗傳曰許晏字偉若授魯詩於瑯琊王改學曰許氏章句列在儒林故</hi>
　　　　<hi>諺曰</hi>
<pb n="KR4h0119_WYG_046-19a"/>
殿上成羣許偉君<lb/>
　　　柳伯騫<hi>江表傳曰柳琮字伯騫所抜進皆為時所稱致位牧守鄉里為諺曰</hi>
得黄金一笥不如為柳伯騫所識<lb/>
　　　白眉<hi>襄陽耆舊傳曰蜀馬良字季常宜城人也兄弟五人並有才名鄉里為之諺良眉中</hi>
　　　　<hi>有白毛故以稱之</hi>
馬氏五常白眉最良<hi>荆州先賢傳作頌</hi>
　　　五門<hi>三輔决録曰五門子孫凡民之五門今在河南西四十里澗穀洛三水之交傳聞馬</hi>
　　　　<hi>氏兄弟五人共居此地作五門客舍因以為名主養猪賣豚故民為之語曰</hi>
<pb n="KR4h0119_WYG_046-19b"/>
苑中三公館下二卿五門嚾嚾但聞豚聲<lb/>
　　魯國孔氏<hi>孔叢子曰子和二子長曰長彦次曰季彦甘貧味道研精墳典十餘年間</hi>
　　　　<hi>㑹徒數百故時人為之語曰</hi>
魯國孔氏好讀經兄弟講誦皆可聽學士來者有聲名<lb/>
不過孔氏那得成<lb/>
　　　相里諺<hi>文士傳云留侯七世孫張讚字子卿初居呉縣相人里時人諺曰</hi>
相里張多賢良積善應子孫昌<lb/>
　　　時人詩<hi>華陽國志曰趙祉遣吏先尼和拜檄巴蜀守過成瑞灘死子賢求喪不得女絡</hi>
<pb n="KR4h0119_WYG_046-20a"/>
　　　　<hi>年二十五迺分金珠作二錦囊繫兒下至二年二月十五日女絡乃乘小船至父沒所哀</hi>
　　　　<hi>哭自沈見夢告賢曰至二十一日與父尸俱出至日父子浮出縣言郡太守蕭登髙之尚</hi>
　　　　<hi>書遣户曹掾為之立碑黄帛𤏡道人張真妻也貞受易於韓子方去家三十里船覆死貞</hi>
　　　　<hi>弟求喪經月不得帛乃自往沒處躬訪不得遂自投水中大小驚睨積十四日持夫手浮</hi>
　　　　<hi>出時人為語曰作先尼和符人黄一  張</hi>
符有先絡僰道黄帛求其夫天下無有其偶<lb/>
　　　折氏諺<hi>華陽國志曰折象字伯式雒人也其先張江為武威太守封南陽折侯因氏焉</hi>
　　　<hi>事東平虞叔雅以道教授門人朋友自逺而至時人為諺曰</hi>
<pb n="KR4h0119_WYG_046-20b"/>
折氏客誰朱雲卿段節英中有佃子趙仲平但説天文<lb/>
論五經<lb/>
　　　四珍語<hi>華陽國志曰泰瑛南鄭楊拒妻大鴻臚劉巨公女也有四男二女拒亡教訓六</hi>
　　　　<hi>子動有法矩四男才官隆於先人故時人為語曰</hi>
三苗<hi>闕</hi>止四珍復起<lb/>
　　　游㓜齊<hi>三輔决錄曰游殷字㓜齊為胡軫所害歲餘軫得病但言伏伏游㓜齊將鬼來</hi>
　　　　<hi>於是遽死關中諺曰</hi>
生有知人之明死有責人之靈<lb/>
<pb n="KR4h0119_WYG_046-21a"/>
　　　封使君<hi>述異記曰漢宣城守封劭化為虎食郡民民呼曰封使君因去不復來時人語</hi>
　　　　<hi>曰</hi>
無作封使君生不治民死食民<lb/>
　　　邴君<hi>邴原别傳曰原避地遼東以虎為患自原之落獨無虎患嘗行而得遺錢拾以繫樹</hi>
　　　　<hi>枝此錢不見取繫錢者逾多原問其故答者謂之社樹原惡其由已而成妄祀乃辨之於</hi>
　　　　<hi>是里中遂歛其錢以為社供里長老為之誦曰</hi>
邴君行仁落邑無虎邴君行亷路樹成社<lb/>
　　　貨殖傳引諺<hi>富者得勢益彰失勢則客無所之以而不樂諺曰云云此非空言也</hi>
<pb n="KR4h0119_WYG_046-21b"/>
千金之子不死於市<hi>尉繚子千金不死百金不刑</hi>
百里不販樵千里不販糴<lb/>
以貧求富農不如工工不如商刺繡文不如倚市門<lb/>
　　　藝文志引諺<hi>經方論曰以熱益熱以寒益寒是所獨失也故諺曰</hi>
有病不治常得中醫<hi>治平聲</hi>
　　　殽語<hi>風俗通曰殽有二陵在𢎞農澠池縣其語曰</hi>
東殽西殽澠池所髙<lb/>
　　　洛陽語<hi>陸機洛陽記曰洛陽有銅駞街漢鑄銅駞二枚在宫南西㑹道相對俗語曰</hi>
<pb n="KR4h0119_WYG_046-22a"/>
金馬門外集衆賢銅駞陌上集少年<hi>此或晉時語</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0119_WYG_046-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古樂苑巻四十六<lb/>
</p>
<p>
</p>
  </div>
</body>
</text>
</TEI>
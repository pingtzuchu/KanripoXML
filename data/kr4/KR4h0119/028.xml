<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻二十八</head> <lb/>
    <p>
<pb n="KR4h0119_WYG_028-1a"/>
欽定四庫全書<lb/>
　古樂苑巻二十八<lb/>
　　　　　　　　　　　　明　梅鼎祚　編<lb/>
　舞曲歌辭<hi>雜舞</hi>
　　雜舞<lb/>
　　　<hi>雜舞者公莫巴渝槃舞鞞舞鐸舞拂舞白紵之類是也始皆出自方俗後寖陳於殿庭葢自周</hi>
　　　<hi>有縵樂散樂秦漢因之増廣宴㑹所奏率非雅舞漢魏巳後並以鞞鐸巾拂四舞用之宴饗宋</hi>
　　　<hi>武帝大明中亦以鞞拂雜舞合之鍾石施於廟庭朝㑹用樂則兼奏之明帝時又有西傖羌胡</hi>
<pb n="KR4h0119_WYG_028-1b"/>
　　　<hi>雜舞後魏北齊亦皆參以胡戎伎自此諸舞彌盛矣隋牛𢎞亦請存四舞宴㑹則與雜伎同設</hi>
　　　<hi>於西凉前奏之而去其所持鞞拂等按此雖非正樂亦皆前代舊聲故成公綏賦云鞞鐸舞庭</hi>
　　　<hi>八音並陳梁武帝報沈約云鞞鐸巾拂古之遺風是也</hi>
　　魏俞兒舞歌<hi>俞亦作渝</hi>　　　　　王粲<lb/>
　　　<hi>晉書樂志曰巴渝舞漢髙帝所作也髙帝自蜀漢將定三秦閬中范因率賨人從帝為前鋒號</hi>
　　　<hi>板楯蠻勇而善鬬及定秦中封因為閬中矦復賨人七姓其俗喜歌舞髙帝樂其猛銳數觀其</hi>
　　　<hi>舞曰武王伐紂歌也後使樂人習之閬中有渝水因其所居故曰巴渝舞舞曲有矛渝弩渝安</hi>
　　　<hi>臺行辭本歌曲四篇其辭既古莫能曉其句度左思蜀都賦云奮之則賨旅玩之則渝舞也顔</hi>
<pb n="KR4h0119_WYG_028-2a"/>
　　　<hi>師古曰巴巴人也渝渝人也髙祖初為漢王得巴渝人並趫捷與之滅楚因存其武樂巴渝之</hi>
　　　<hi>樂自此始也巴即今之巴州渝即今之渝州名各本其地宋書樂志曰魏俞兒舞歌四篇魏國</hi>
　　　<hi>初建所用使王粲改創其辭為矛渝弩渝安臺行辭新福歌曲行辭以述魏徳後於太祖廟並</hi>
　　　<hi>作之黄初二年改曰昭武舞及晉又改曰宣武舞唐書樂志曰俞美也魏晉改其名梁復號巴</hi>
　　　<hi>渝隋文帝以非正典罷之</hi>
漢初建國家匡九州蠻荆震服五刃三革休安不忘備<lb/>
武樂脩宴我賔師敬用御天永樂無憂子孫受百福常<lb/>
與松喬遊烝庶徳莫不咸歡柔<lb/>
<pb n="KR4h0119_WYG_028-2b"/>
　　　右矛俞新福歌<lb/>
材官選士劒弩錯陳應桴蹈節俯仰若神綏我武烈篤<lb/>
我淳仁自東自西莫不来賓<lb/>
　　　右弩俞新福歌<lb/>
我功既定庶士咸綏樂陳我廣庭式宴賓與師昭文徳<lb/>
宣武威平九有撫民黎荷天寵延夀尸千載莫我違<hi>我功</hi>
<hi>一作武功</hi>
　　　右安臺新福歌<lb/>
<pb n="KR4h0119_WYG_028-3a"/>
神武用師士素厲仁恩廣覆猛節横逝自古立功莫我<lb/>
𢎞大桓桓征四國爰及海裔漢國保長慶垂祚延萬世<lb/>
　　　右行辭新福歌<lb/>
　　晉宣武舞歌　　　　　　　傳𤣥<lb/>
　　　<hi>晉書樂志曰魏黄初三年改漢巴渝舞曰昭武舞景初元年又作武始咸熈章斌三舞皆執羽</hi>
　　　<hi>籥及晉改昭武舞曰宣武舞羽籥舞曰宣文舞咸寧元年詔廟樂停宣武宣文二舞而同用正</hi>
　　　<hi>徳大豫舞云</hi>
　　　惟聖皇篇　　　　　　　矛俞第一<lb/>
<pb n="KR4h0119_WYG_028-3b"/>
惟聖皇徳巍巍光四海禮樂猶形影文武為表裏乃作<lb/>
巴渝肆舞士劒弩齊列戈矛為之始進退疾鷹鷂龍戰<lb/>
而豹起如亂不可亂動作順其理離合有統紀<lb/>
　　　短兵篇　　　　　　　　劍俞第二<lb/>
劒為短兵其勢險危疾踰飛電回旋應規武節齊聲或<lb/>
合或離電發星騖若景若差兵法攸象軍容是儀<lb/>
　　　軍鎮篇　　　　　　　　弩俞第三<lb/>
弩為逺兵軍之鎮其發有機體難動往必速重而不遲<lb/>
<pb n="KR4h0119_WYG_028-4a"/>
鋭精分鎛射逺中微弩俞之樂一何竒變多姿退若激<lb/>
進若飛五聲協八音諧宣武象讚天威<lb/>
　　　窮武篇　　　　　　　　安臺行亂第四<lb/>
窮武者喪何但敗北柔弱亡戰國家亦廢秦始徐偃既<lb/>
已作戒前世先王鑒其機脩文整武藝文武足相濟然<lb/>
後徳光大亂曰髙則亢滿則盈亢必危盈必傾去危傾<lb/>
守以平冲則久濁能清混文武順天經<lb/>
　　晉宣文舞歌　　　　　　　傳𤣥<lb/>
<pb n="KR4h0119_WYG_028-4b"/>
　　　羽籥舞歌<lb/>
羲皇之初天地開元罔罟禽獸羣黎以安神農教耕創<lb/>
業誠難民得粒食澹然無所患黄帝始征伐萬品造其<lb/>
端軍駕無常居是曰軒轅軒轅既勤止堯舜匪荒寧夏<lb/>
禹治水湯武又用兵孰能保安逸坐致太平聖皇邁乾<lb/>
乾天下興頌聲穆穆且明明惟聖皇道化彰澂四海清<lb/>
三光萬幾理庶事康濳龍升儀鳳翔風雨時物繁昌却<lb/>
走馬降瑞祥揚側陋簡忠良百禄是荷眉夀無疆<lb/>
<pb n="KR4h0119_WYG_028-5a"/>
　　　羽鐸舞歌<lb/>
昔在渾成時兩儀尚未分陽升垂清景陰降興浮雲中<lb/>
和含氛氲萬物各異羣人倫得其序衆生樂聖君三統<lb/>
繼五行然後有質文皇王殊運代治亂亦繽紛伊大晉<lb/>
徳兼往古越羲農邈舜禹參天地陵三五禮唐周樂韶<lb/>
武豈惟簫韶六代具舉澤霑地境化充天㝢聖明臨朝<lb/>
元凱作輔普天同樂胥浩浩元氣遐哉太清五行流邁<lb/>
日月代征隨時變化庶物乃成聖皇繼天光濟羣生化<lb/>
<pb n="KR4h0119_WYG_028-5b"/>
之以道萬國咸寧受兹介福延于億齡<lb/>
　　鼙舞歌<lb/>
　　　<hi>宋書樂志曰鞞舞未詳所起然漢代巳施於燕享矣傅毅張衡所賦皆其事也魏曹植改作新</hi>
　　　<hi>歌五篇晉鞞舞歌亦五篇並陳於元㑹鞞舞故二八桓𤣥將即真太樂遣衆伎袁明子啓增滿</hi>
　　　<hi>八佾相承不復革宋明帝自改舞曲歌辭并詔近臣虞龢並作古今樂録曰鞞舞梁謂之鞞扇</hi>
　　　<hi>舞即巴渝是也鞞扇器名也鞞扇上舞作巴渝弄至鞞舞竟豈非巴渝一舞二名何異公莫亦</hi>
　　　<hi>名巾舞也漢曲五篇一曰關東有賢女二曰章和二年中三曰樂久長四曰四方皇五曰殿前</hi>
　　　<hi>生桂樹並章帝造魏曲五篇一明明魏皇帝二大和有聖帝三魏厯長四天生烝民五為君既</hi>
<pb n="KR4h0119_WYG_028-6a"/>
　　　<hi>不易並明帝造以代漢曲其辭並亡陳思王又有五篇一聖皇篇以當章和二年中二靈芝篇</hi>
　　　<hi>以當殿前生桂樹三大魏篇以當漢吉昌四精微篇以當關中有賢女五孟冬篇以當狡兎按</hi>
　　　<hi>漢曲無漢吉昌狡兔二篇疑樂久長四方皇是也隋書樂志曰鞞舞漢巴渝舞也按樂録隋志</hi>
　　　<hi>並以鞞舞為巴渝今考漢魏二篇歌辭各異本不相亂蓋因梁陳之世於鞞舞前作巴渝弄遂</hi>
　　　<hi>云一舞二名殊不知二舞亦容合作猶巾舞以白紵送豈得便謂白紵為巾舞邪失之逺矣</hi>
　　魏鼙舞歌<lb/>
　　　<hi>序曰漢靈帝西園鼔吹有李堅者能鞞舞遭亂西隨段熲先帝聞其舊有技召之堅既中廢兼</hi>
　　　<hi>古曲多謬誤故改作新歌五篇</hi>　　　　　陳思王植<lb/>
<pb n="KR4h0119_WYG_028-6b"/>
　　　聖皇篇<lb/>
聖皇應厯數正康帝道休九州咸賓服威徳洞八幽三<lb/>
公奏諸公不得久淹留蕃位任至重舊章咸率由侍臣<lb/>
省文奏陛下體仁慈沈吟有愛戀不忍聽可之迫有官<lb/>
典憲不得顧恩私諸王當就國璽綬何纍縗便時舎外<lb/>
殿宫省寂無人主上增顧念皇母懐苦辛何以為贈賜<lb/>
傾府竭寶珍文錢百億萬采帛若煙雲乗輿服御物錦<lb/>
羅與金銀龍旂垂九旒羽蓋參班輪諸王自計念無功<lb/>
<pb n="KR4h0119_WYG_028-7a"/>
荷厚徳思一効筋力糜軀以報國鴻臚擁節衛副使隨<lb/>
經營貴戚並出送夹道交輜軿車服齊整設韚曄耀天<lb/>
精武騎衛前後鼓吹簫笳聲祖道魏東門淚下霑冠纓<lb/>
扳蓋因内顧俛仰慕同生行行將日暮何時還闕廷車<lb/>
輪為裵徊四馬躊躇鳴路人尚酸鼻何况骨肉情<hi>纍一作蔂</hi>
　　　靈芝篇<lb/>
靈芝生王地朱草被洛濵榮華相晃耀光采曄若神古<lb/>
時有虞舜父母頑且嚚盡孝於田壠烝烝不違仁伯瑜<lb/>
<pb n="KR4h0119_WYG_028-7b"/>
年七十綵衣以娱親慈母笞不痛歔欷涕霑巾丁蘭少<lb/>
失母自傷早孤焭刻木當嚴親朝夕致三牲㬥子見陵<lb/>
侮犯罪以亡形丈人為泣血免戾全其名董永遭家貧<lb/>
父老財無遺舉假以供養傭作致甘肥責家填門至不<lb/>
知何用歸天靈感至徳神女為秉機嵗月不安居嗚呼<lb/>
我皇考生我既己晚棄我何其早蓼莪誰所興念之令<lb/>
人老退詠南風詩灑淚滿褘抱亂曰聖皇君四海徳教<lb/>
朝夕宣萬國咸禮讓百姓家肅䖍庠序不失儀孝悌處<lb/>
<pb n="KR4h0119_WYG_028-8a"/>
中田户有曾閔子比屋皆仁賢髫齓無夭齒黄髪盡其<lb/>
年陛下三萬嵗慈母亦復然<lb/>
　　　大魏篇<lb/>
大魏應靈符天禄方甫始聖徳致泰和神明為驅使左<lb/>
右宜供養中殿宜皇子陛下長夀考羣臣拜賀咸恱喜<lb/>
積善有餘慶寵禄固天常衆喜填門至臣子䝉福祥無<lb/>
患及陽遂輔翼我聖皇衆吉咸集㑹兇邪姦惡竝滅亡<lb/>
黄鵠遊殿前神鼎周西阿玉馬充乗輿芝蓋樹九華白<lb/>
<pb n="KR4h0119_WYG_028-8b"/>
虎戲西除含利從辟邪騏驎躡足舞鳳皇拊翼歌豐年<lb/>
大置酒玉樽列廣庭樂飲過三爵朱顔㬥已形式宴不<lb/>
違禮君臣歌鹿鳴樂人舞鼙鼔百官雷抃讚若驚儲禮<lb/>
如江海積善若陵山皇嗣繁且熾孫子列曾𤣥羣臣咸<lb/>
稱萬嵗陛下長夀樂年御酒停未飲貴戚跪東廂侍人<lb/>
承顔色奉進金玉觴此酒亦真酒福禄當聖皇陛下臨<lb/>
軒笑左右咸歡康杯来一何遲羣僚以次行賞賜累千<lb/>
億百官並富昌<hi>寵宋書作榮</hi>
<pb n="KR4h0119_WYG_028-9a"/>
　　　精微篇<lb/>
精微爛金石至心動神明杞妻哭死夫梁山為之傾子<lb/>
丹西質秦烏白馬角生鄒衍囚燕市繁霜為夏零關東<lb/>
有賢女自字蘇来卿壯年報父讐身没垂功名女休逢<lb/>
赦書白刃幾在頸俱上列仙籍去死獨就生太倉令有<lb/>
罪逺徵當就拘自悲居無男禍至無與俱緹縈痛父言<lb/>
荷擔西上書盤桓北闕下泣淚何漣如乞得并姊弟没<lb/>
身贖父軀漢文感其義肉刑法用除其父得以免辯義<lb/>
<pb n="KR4h0119_WYG_028-9b"/>
在列圖多男亦何為一女足成居簡子南渡河津吏廢<lb/>
舟船執法將加刑女娟擁櫂前妾父聞君来將涉不測<lb/>
淵畏懼風波起禱祝祭名川備禮饗神祇為君求福先<lb/>
不勝釂祀誠至令犯罰艱君必欲加誅乞使知罪諐妾<lb/>
願以身代至誠感蒼天國君高其義其父用赦原河激<lb/>
奏中流簡子知其賢歸娉為夫人榮寵超後先辯女解<lb/>
父命何况健少年黄初發和氣明堂徳教施治道致太<lb/>
平禮樂風俗移刑措民無枉怨女復何為聖皇長夀考<lb/>
<pb n="KR4h0119_WYG_028-10a"/>
景福常来儀<lb/>
　　　孟冬篇<lb/>
孟冬十月陰氣厲清武官誡田講旅統兵元龜襲吉元<lb/>
光著明蚩尤蹕路風弭雨停乘輿啟行鸞鳴幽軋虎賁<lb/>
采騎飛象珥鶡鐘鼓鏗鏘簫管嘈喝萬騎齊鑣千乗等<lb/>
蓋夷山填谷平林滌藪張羅萬里盡其飛走翟翟狡兔<lb/>
揚白跳翰獵以青骹掩以脩竿韓盧宋鵲呈才騁足噬<lb/>
不盡緤牽麋接鹿魏氏發機養基撫弦都盧尋高搜索<lb/>
<pb n="KR4h0119_WYG_028-10b"/>
猴猨慶忌孟賁蹈谷超巒張目決眥髪怒穿冠頓熊扼<lb/>
虎蹴豹搏貙氣有餘勢負象而趨獲車既盈日側樂終<lb/>
罷役解徒大饗離宫亂曰聖王臨飛軒論功校獵徒死<lb/>
禽積如京流血成溝渠明詔太勞賜大官供有無走馬<lb/>
行酒醴驅車布肉魚鳴鼓舉觴爵鐘擊釂無餘絶網縱<lb/>
驎麑弛罩出鳳雛收功在羽校威靈振鬼區陛下長歡<lb/>
樂永世合天符<lb/>
　　晉鼙舞歌　　　　　　　　傅𤣥<lb/>
<pb n="KR4h0119_WYG_028-11a"/>
　　　<hi>古今樂録曰晉鼙舞歌五篇一曰洪業篇當魏曲明明魏皇帝古曲關東有賢女二曰天命篇</hi>
　　　<hi>當魏曲大和有聖帝古曲章和二年中三曰景皇篇當魏曲魏厯長古曲樂久長四曰大晉篇</hi>
　　　<hi>當魏曲天生烝民古曲四方皇五曰明君篇當魏曲為君既不易古曲殿前生桂樹按曹植怨</hi>
　　　<hi>歌行云為君既不易為臣良獨難不知與此同否</hi>
　　　洪業篇<hi>詩紀云晉宋書樂志載此五詩俱不言是傅𤣥樂府作𤣥詩或别有考</hi>
宣文剏洪業盛徳在泰始聖皇應靈符受命君四海萬<lb/>
國何所樂上有明天子唐堯禪帝位虞舜惟恭已恭已<lb/>
正南面道化與時移大赦盪萌漸文教被黄支象天則<lb/>
<pb n="KR4h0119_WYG_028-11b"/>
地體無為聰明配日月神聖參兩儀雖有三凶類靜言<lb/>
無所施象天則地體無為稷契並佐命伊吕升王臣蘭<lb/>
芷登朝肆下無失宿民聲發響自應表立景来附虓虎<lb/>
從羈制濳龍升天路備物立成器變通極其數百事以時<lb/>
叙萬機有常度訓之以克讓納之以忠恕羣下仰清風<lb/>
海外同懽慕象天則地化雲布昔日貴雕飾今尚儉與<lb/>
素昔日多纎介今去情與故象天則地化雲布濟濟大<lb/>
朝士夙夜綜萬機萬機無廢理明明降疇諮臣譬列星<lb/>
<pb n="KR4h0119_WYG_028-12a"/>
景君配朝日煇事業並通濟功烈何巍巍五帝繼三皇<lb/>
三王世所歸聖徳應期運天地不能違仰之彌已髙猶<lb/>
天不可階將復御龍氏鳳皇在庭棲<hi>民晉書作人虎作闞疇作訓</hi>
　　　天命篇<lb/>
聖祖受天命應期輔魏皇入則綜萬機出則征四方朝<lb/>
廷無遺理方表寧且康道隆舜臣堯積徳踰大王孟度<lb/>
阻窮險造亂天一隅神兵出不意奉命致天誅赦善戮<lb/>
有罪元惡宗為虚威風震勁蜀武烈慴彊吳諸葛不知<lb/>
<pb n="KR4h0119_WYG_028-12b"/>
命肆逆亂天常擁徒十餘萬數来寇邊疆我皇邁神武<lb/>
秉鉞鎮雍涼亮乃畏天威未戰先仆僵盈虚自然運時<lb/>
變固多難東征陵海表萬里梟賊淵受遺齊七政曹爽<lb/>
又滔天羣凶受誅殛百禄咸来臻黄華應福始王凌為<lb/>
禍先<hi>晉書難作難秉作執賊淵作朝鮮淩作浚</hi>
　　　景皇篇<lb/>
景皇帝聰明命世生盛徳參天地帝王道大創基既已<lb/>
難繼世亦未易外則夏侯𤣥内則張與李三兇稱逆亂<lb/>
<pb n="KR4h0119_WYG_028-13a"/>
帝紀順天行誅窮其姦宄遏將御其漸濳謀不得起罪<lb/>
人咸伏辜威風振萬里平衡綜萬機萬機無不理召陵<lb/>
桓不君内外何紛紛衆小便成羣蒙昧恣心治亂不分<lb/>
叡聖獨斷濟武常以文從天惟廢立掃霓披浮雲雲霓<lb/>
既巳闢清和未幾閒羽檄首尾至變起東南藩儉欽為<lb/>
長蛇外則憑呉蠻萬國紛騷擾戚戚天下懼不安神武<lb/>
御六軍我皇秉鉞征儉欽起夀春前鋒據項城出其不<lb/>
意並縱竒兵竒兵誠難御廟勝實難支兩軍不期遇敵<lb/>
<pb n="KR4h0119_WYG_028-13b"/>
退計無施虎騎惟武進大戰沙陽陂欽乃亡魂走奔虜<lb/>
若雲披天恩赦有罪東土放鯨鯢<hi>外則晉書作外有稱作構順作從遏作邊</hi>
<hi>虎作豹恩作因放作效</hi>
　　　大晉篇<lb/>
赫赫大晉於穆文皇蕩蕩巍巍道邁陶唐世稱三皇五<lb/>
帝及今重其光九徳克明文既顯武又章恩𢎞六合兼<lb/>
濟萬方内舉元凱朝政以綱外簡虎臣時惟鷹楊靡順<lb/>
不懐逆命斯亡仁配春日威踰秋霜濟濟多士同兹蘭<lb/>
<pb n="KR4h0119_WYG_028-14a"/>
芳唐虞至治四凶滔天致討儉欽罔不肅䖍化感海外<lb/>
海外来賓獻其聲樂並稱妾臣西蜀滑夏僭號方域命<lb/>
將致討委國稽服呉人放命憑海阻江飛書告諭響應<lb/>
来同先王建萬國九服為蕃衛亡秦壊諸侯享祚不二<lb/>
世厯代不能復忽踰五百嵗我皇邁聖徳應期創典制<lb/>
分土五等蕃國正封界莘莘文武佐千秋遘嘉㑹洪業<lb/>
溢區内仁風翔海外<hi>虎晉書作武化感海外作化感海内享作序業作澤</hi>
　　　明君篇<lb/>
<pb n="KR4h0119_WYG_028-14b"/>
明君御四海聽鑒盡物情顧望有譴罰竭忠身必榮蘭<lb/>
茝出荒野萬里升紫庭茨草穢堂階掃截不得生能否<lb/>
莫相䝉百官正其名恭巳慎有為有為無不成闇君不<lb/>
自信羣下執異端正直罹譖潤姦臣奪其權雖欲盡忠<lb/>
誠結舌不敢言結舌亦何憚盡忠為身患清流豈不潔<lb/>
飛塵濁其源岐路令人迷未逺勝不還忠臣立君朝正<lb/>
色不顧身邪正不並存譬若胡與秦秦胡有合時邪正<lb/>
各異津忠臣遇明君乾乾惟日新羣目統在綱衆星拱<lb/>
<pb n="KR4h0119_WYG_028-15a"/>
北辰設令遭闇主斥退為凡民雖薄共時用白茅猶可<lb/>
珍冰霜晝夜結蘭桂摧為薪邪臣多端變用心何委曲<lb/>
便僻從情指動隨君所欲偷安樂目前不問清與濁積<lb/>
偽㒺時主養交以持禄言行恒相違難饜甚谿谷昧死<lb/>
射乾没覺露則滅族<hi>罹譖潤晉書作羅浸潤秦胡作胡秦可珍作為珍從作順</hi>
　　齊鼙舞曲<lb/>
　　　明君辭<hi>南齊書樂志曰漢章帝造鼙舞歌云關東有賢女魏明帝代漢曲云明明魏皇</hi>
　　　　<hi>帝傅𤣥代魏曲作晉洪業篇云宣文創洪業盛徳存秦始聖皇應靈符受命君四海今前</hi>
<pb n="KR4h0119_WYG_028-15b"/>
　　　　<hi>四句錯綜其辭從五帝至不可階六句全𤣥辭後二句本云將復御龍氏鳳皇在庭棲又</hi>
　　　　<hi>改易焉</hi>
明君創洪業盛徳在建元受命君四海聖皇應靈乾五<lb/>
帝繼三皇三皇世所歸聖徳應期運天地不能違仰之<lb/>
彌已髙猶天不可階將復結繩化靜拱天下齊<lb/>
　　　聖主曲辭<hi>錯綜傅辭</hi>
聖主受天命應期則虞唐升旒綜萬機端扆馭八方盈<lb/>
虚自然數揖讓歸聖明北化陵河塞南威越滄溟廣徳<lb/>
<pb n="KR4h0119_WYG_028-16a"/>
齊七政敷教騰三辰萬㝢必承慶百福咸来臻聖皇應<lb/>
福始昌徳洞祐先<lb/>
　　　明君辭<hi>首四句亦綜傅辭</hi>
明君御四海總鑒盡人靈仰成恩已洽竭忠身必榮聖<lb/>
澤洞三靈徳教被八鄉草木變柯葉川嶽洞嘉祥愉樂<lb/>
盛明運舞蹈升太時微霜永昌命軌心長歡怡<lb/>
　　梁鞞舞歌　　　　　　　　　沈約<lb/>
　　　<hi>隋書樂志曰梁三朝樂第十七設鼙舞唐書樂志曰明君本漢世鞞舞曲梁武帝時改其辭以</hi>
<pb n="KR4h0119_WYG_028-16b"/>
　　　<hi>歌君徳</hi>
大梁七百始天監三元初聖功澄宇縣帝徳總車書熈<lb/>
熈億兆臣其志皆懽愉<lb/>
刑措甫自今隆平亦肇兹神武超楚漢安用道邠岐百<lb/>
拜奄来宅執玉咸在斯象天則地體無為<lb/>
禮緝民用擾樂諧風自移舜琴中已絶堯衣今復垂象<lb/>
天則地體無為<lb/>
治兵戰六獸為邦命九官靈蛇及瑞羽分素復銜丹望<lb/>
<pb n="KR4h0119_WYG_028-17a"/>
就踰軒頊鏗鏘掩咸濩九尾擾成羣八象鳴相顧象天<lb/>
則地化雲布<lb/>
有為臣所執司契君之道運行乃四時無言信蒼昊宸<lb/>
居體冲寂忘懐定天保<lb/>
至徳同自然裁成侔𤣥造珍祥委天貺靈物開地寶窈<lb/>
窕降青琴參差秀朱草<lb/>
　　　右明之君<lb/>
　　　同前　　　　　　　　　　周捨<lb/>
<pb n="KR4h0119_WYG_028-17b"/>
赫矣明之君我皇邁前古機靈通日月聖敬締區宇淮<lb/>
海無横波文軌同一土樂哉太平世當歌復當舞<lb/>
　　　右明之君<lb/>
聖主應圖籙天下咸所歸端扆臨赤縣宸居法紫微遐<lb/>
方奉正朔外户闢重扉我君延萬夀福祚長巍巍<lb/>
　　　右明主曲<lb/>
明君班五瑞就日朝百王充庭植鷺羽鈞天奏清商本<lb/>
支同中嶽良臣安四方盛明普日月兆民樂未央<lb/>
<pb n="KR4h0119_WYG_028-18a"/>
　　　右明君曲<lb/>
　　鐸舞歌詩<lb/>
　　　<hi>唐書樂志曰鐸舞漢曲也古今樂録日鐸舞者所持也木鐸制法度以號令天下故取以為名</hi>
　　　<hi>今謂漢世諸舞鞞巾二舞是漢事鐸拂二舞以象時</hi>
　　漢鐸舞曲<lb/>
　　　聖人制禮樂篇<hi>古今樂録曰古鐸舞曲有聖人制禮樂一篇聲辭雜寫不復可</hi>
　　　　<hi>辨相傳如此</hi>　　　　　　　　古辭<lb/>
昔皇文武邪彌彌舎善誰吾時吾行許帝道銜来治路<lb/>
<pb n="KR4h0119_WYG_028-18b"/>
萬邪治路萬邪赫赫意黄運道吾治路萬邪善道明邪<lb/>
金邪善道明邪金邪帝邪近帝武武邪邪聖皇八音偶<lb/>
邪尊来聖皇八音及来義邪同邪烏及来義邪善草供<lb/>
國吾咄等邪烏近帝邪武邪近帝武邪武邪應節合用<lb/>
武邪尊邪應節合用酒期義邪同邪酒期義邪善草供<lb/>
國吾咄等邪烏近帝邪武邪近帝武武邪邪下音足木<lb/>
上為鼓義邪應衆義邪樂邪邪延否巳邪烏巳禮祥咄<lb/>
等邪烏素女有絶其聖烏烏武邪<lb/>
<pb n="KR4h0119_WYG_028-19a"/>
　　晉鐸舞曲　　　　　　　　　傅𤣥<lb/>
　　　雲門篇<hi>隋書樂志日鐸舞傅𤣥代魏辭云振鐸鳴金是也古今樂録曰魏曲有太和時</hi>
　　　　<hi>晉曲有雲門篇傅𤣥造以當魏曲齊因之梁周捨改其篇宋書載此亦不云𤣥作晉書樂</hi>
　　　　<hi>志曰鐸舞詩二篇陳于元㑹</hi>
黄雲門唐咸池虞韶舞夏夏殷濩列代有五振鐸鳴金<lb/>
延大武清歌發唱形為主聲和八音協律吕身不虚動<lb/>
手不徒舉應節合度周其叙時奏宫角雜之以徴羽下<lb/>
饜衆目上從鐘鼔樂以移風與徳禮相輔安有失其所<lb/>
<pb n="KR4h0119_WYG_028-19b"/>
　　齊鐸舞歌<lb/>
　　　<hi>南齊書樂志曰鐸舞歌傅𤣥以代魏太和時徵羽除下厭衆目上從鐘鼔二句</hi>
黄雲門唐咸池虞韶舞夏夏殷濩列代有五振鐸鳴金<lb/>
延大武清歌發唱形為主聲和八音協律吕身不虚動<lb/>
手不徒舉應節合度周期序時奏宫角雜之以徵羽樂<lb/>
以移風禮相輔安有出其所<lb/>
　　梁鐸舞曲<lb/>
　　　<hi>古今樂録曰梁三朝樂第十八設鐸舞</hi>　　　　周捨<lb/>
<pb n="KR4h0119_WYG_028-20a"/>
雲門且莫奏咸池且莫歌我后興至徳樂頌發中和白<lb/>
雲紛已隆萬舞鬱駢羅功成聖有作黄唐何足多<lb/>
　　巾舞歌詩<lb/>
　　漢巾舞歌詩<lb/>
　　　<hi>唐書樂志曰公莫舞晉宋謂之巾舞其説云漢髙祖與項籍㑹鴻門項莊舞劍將殺髙祖項伯</hi>
　　　<hi>亦舞以袖隔之且語莊云公莫苦楚人相呼曰公言公莫害漢王也漢人徳之故舞用巾以像</hi>
　　　<hi>項伯衣袖之遺式宋書樂志曰按琴操有公莫渡河其聲所從来巳久俗云項伯非也古今樂</hi>
　　　<hi>録曰巾舞古有歌辭訛異不可解江左以来有歌舞辭沈約疑是公無渡河曲今三調中自有</hi>
<pb n="KR4h0119_WYG_028-20b"/>
　　　<hi>公無渡河其聲哀切故入瑟調不容以瑟調襍於舞曲惟公無渡河古有歌有弦無舞也</hi>
　　　　　　　　　　　　　　　古辭<lb/>
吾不見公莫時吾何嬰公来嬰姥時吾哺聲何為茂時<lb/>
為来嬰當恩吾明月之士轉起吾何嬰土来嬰轉去吾<lb/>
哺聲何為土轉南来嬰當去吾城上羊下食草吾何嬰<lb/>
下来吾食草吾哺聲汝何三年針縮何来嬰吾亦老吾<lb/>
平平門淫涕下吾何嬰何来嬰涕下吾哺聲昔結吾馬<lb/>
客来嬰吾當行吾度四州洛四海吾何嬰海何来嬰四<lb/>
<pb n="KR4h0119_WYG_028-21a"/>
海吾哺聲熇西馬頭香来嬰吾洛道五河五丈度汲水<lb/>
吾噫邪哺誰當求兒母何意零邪錢健步哺誰當吾求<lb/>
兒母何吾哺聲三針一發交時還弩心意何零意弩心<lb/>
遙来嬰弩心哺聲復相頭巾意何零何邪相哺頭巾相<lb/>
吾来嬰頭巾母何何吾復来推排意何零相哺推相來<lb/>
嬰推非母何吾復車輪意何零子以邪相哺轉輪吾来<lb/>
嬰轉母何吾使君去時意何零子以邪使君去時使来<lb/>
嬰去時母何吾思君去時意何零子以邪思君去時思<lb/>
<pb n="KR4h0119_WYG_028-21b"/>
来嬰吾去時母何何吾吾<hi>宋書恩作思士作上海河来嬰重一句五河作吾治</hi>
　　齊公莫舞<lb/>
　　　<hi>南齊書樂志曰晉公莫舞歌二十章章無定句前是第一解後是第十九二十解襍有三句並</hi>
　　　<hi>不可曉解建武初明帝奏樂至此曲言是似永明樂流涕憶世祖云</hi>
吾不見公莫時吾何嬰公来嬰姥時吾思君去時吾何<lb/>
零子以邪思君去時思来嬰吾去時母那何去吾<hi>此即節前</hi>
<hi>古辭</hi>
　古樂苑巻二十八<lb/>
</p>
<p>
</p>
  </div>
</body>
</text>
</TEI>
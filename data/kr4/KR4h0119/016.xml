<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻十六</head> <lb/>
    <p>
<pb n="KR4h0119_WYG_016-1a"/>
欽定四庫全書<lb/>
　古樂苑巻十六<lb/>
　　　　　　　　　　　　明　梅鼎祚　編<lb/>
　相和歌辭<lb/>
　　平調曲<lb/>
　　　<hi>古今樂録曰王僧䖍技録平調七曲一曰長歌行二曰短歌行三曰猛虎行四曰君子行五曰</hi>
　　　<hi>燕歌行六曰從軍行七曰鞠歌行荀氏録所載十二曲傳者五曲武帝周西對酒文帝仰瞻並</hi>
　　　<hi>短歌行文帝秋風别日並燕歌行是也其七曲今不傳文帝功名明帝青青並長歌行武帝吾</hi>
<pb n="KR4h0119_WYG_016-1b"/>
　　　<hi>年明帝雙桐並猛虎行燕趙君子行左延年苦哉從軍行雉朝飛短歌行是也其器有笙笛筑</hi>
　　　<hi>瑟琴筝琵琶七種歌絃六部張永録曰未歌之前有八部絃四器俱作在髙下遊㺯之後凡三</hi>
　　　<hi>調歌絃一部竟輙作送歌絃今用器又有大歌絃一曲歌大婦織綺羅不在歌數唯平調有之</hi>
　　　<hi>即清調相逢狹路間道隘不容車篇後章有大婦織綺羅中婦織流黄是也張録云非管絃音</hi>
　　　<hi>聲所寄似是命笛理絃之餘王録所無也亦謂之三婦豔詩</hi>
　　　長歌行<hi>樂府解題曰古辭言芳華不久當努力為樂無至老大乃傷悲也魏改奏文帝</hi>
　　　　<hi>所賦西山一何髙崔豹古今注長歌短歌言人夀命長短各有定分不可妄求按古詩云</hi>
　　　　<hi>長歌正激烈魏文帝燕歌行云短歌㣲吟不能長晉傳𤣥豓歌行云咄來長歌續短歌然</hi>
<pb n="KR4h0119_WYG_016-2a"/>
　　　　<hi>則歌聲有長短非言夀命也</hi>　　　　　古辭<lb/>
青青園中葵朝露待日晞陽春布徳澤萬物生光輝常<lb/>
恐秋節至焜黄華葉衰百川東到海何時復西歸少壯<lb/>
不努力老大徒傷悲<lb/>
　　　同前<hi>滄浪詩評云文選長歌行一首青青園中葵郭茂倩樂府有兩篇次乃仙人騎白鹿</hi>
　　　　<hi>子疑岧岧山上亭以下其義不同當别是一首</hi>　　古辭<lb/>
仙人騎白鹿髪短耳何長導我上太華攬之獲赤幢來<lb/>
到主人門奉藥一玉箱主人服此藥身體一日康彊髪<lb/>
<pb n="KR4h0119_WYG_016-2b"/>
白更黒延年夀命長<lb/>
岧岧山上亭皎皎雲間星逺望使心思遊子戀所生驅<lb/>
車出北門遥觀洛陽城凱風吹長棘夭夭枝葉傾黄鳥<lb/>
飛相追咬咬弄音聲竚立望西河泣下沾羅纓<hi>藝文類聚載魏</hi>
<hi>文帝明津詩與此大同而逸其半</hi>
　　　同前　　　　　　　　　　魏明帝<lb/>
静夜不能寐耳聴衆禽鳴大乘育狐免髙墉多鳥聲壤<lb/>
宇何寥廓宿屋邪草生中心感時物撫劍下前庭翔佯<lb/>
<pb n="KR4h0119_WYG_016-3a"/>
於階際景星一何明仰首觀靈宿北辰奮休榮哀彼失<lb/>
羣燕䘮偶獨煢煢單心誰與侶造房孰與成徒然喟有<lb/>
和悲慘傷人情余情偏易感懐往増憤盈吐吟音不徹<lb/>
泣涕沾羅纓<hi>撫劍下前庭藝文作攬衣下閒庭</hi>
　　　同前　　　　　　　　　晉傅𤣥<lb/>
利害同根源賞下有甘鈎義門近<hi>缺</hi>塘獸口出通侯撫<lb/>
劍安所趨蠻方未順流蜀賊阻石城吳冦馮龍舟二軍<lb/>
多壯士聞賊如見讐投身効知已徒生心所羞鷹隼厲<lb/>
<pb n="KR4h0119_WYG_016-3b"/>
天翼耻與燕雀遊成敗在縱者無令鷙鳥憂<lb/>
　　　同前　　　　　　　　　陸機<lb/>
逝矣經天日悲哉帶地川寸陰無停晷尺波徒自旋年<lb/>
往迅勁矢時來亮急絃逺期鮮克及盈數固希全容華<lb/>
夙夜零體澤坐自捐兹物茍難停吾夀安得延俛仰逝<lb/>
將過倐忽幾何閒慵慨亦焉訴天道良自然但恨功名<lb/>
薄竹帛無所宣迨及嵗未暮長歌乘我閒<hi>徒自一作豈徒迅一作信</hi>
　　　同前　　　　　　　　　宋謝靈運<lb/>
<pb n="KR4h0119_WYG_016-4a"/>
倐爍夕星流昱奕朝露團粲粲烏有停泫泫豈暫安徂<lb/>
齡速飛電頽節騖驚湍覽物起悲緒顧已識憂端朽貌<lb/>
改鮮色悴容變柔顔變改茍催促容色烏盤桓亹亹衰<lb/>
期迫靡靡壯志䦨既慙臧孫慨復愧楊子歎寸陰果有<lb/>
逝尺素竟無觀幸賖道念戚且取長歌歡<lb/>
　　　同前　　　　　　　　　梁元帝<lb/>
當壚擅㫖酒一巵堪十千無勞蜀山鑄扶授采金錢人<lb/>
生行樂爾何處不留連朝為洛生詠夕作據梧眠忽兹<lb/>
<pb n="KR4h0119_WYG_016-4b"/>
忘物我優遊得自然<hi>授一作受</hi>
　　　同前<hi>二首後一作鮑照</hi>　　　　　　沈約<lb/>
連連舟壑改㣲㣲市朝變來功嗣往迹莫武徂升彦局<lb/>
塗頓逺策留懽限奔箭拊戚狀驚瀾循休擬回電嵗去<lb/>
芳願違年來苦心薦春貌既移紅秋林豈停蒨一倍茂<lb/>
陵道寧思柏梁宴長戢兎園情永别金華殿聲徽無惑<lb/>
簡丹青有餘絢豳籥且未調無使長歌倦<hi>限一作恨</hi>
春隰荑緑栁寒墀積皓雪依依往紀盈霏霏來思結思<lb/>
<pb n="KR4h0119_WYG_016-5a"/>
結纒嵗晏曽是掩初節初節曽不掩浮榮逐弦缺弦缺<lb/>
更圓合浮榮永沈滅色隨夏蓮變態與秋霜耋道迫無<lb/>
異期賢愚有同絶銜恨豈云忘天道無甄别功名識所<lb/>
職竹帛尋摧裂生外茍難尋坐為長歎設<lb/>
　　　鰕䱇篇<hi>一曰鰕䱹篇樂府解題曰曹植擬長歌行為鰕䱇</hi>
　　　　　　　　　　　　　　魏陳思王植<lb/>
鰕䱇遊潢潦不知江海流燕雀戲藩柴安識鴻鵠遊世<lb/>
事此誠明大徳固無儔駕言登五岳然後小陵丘俯觀<lb/>
<pb n="KR4h0119_WYG_016-5b"/>
上路人勢利惟是謀讐髙念皇家逺懐柔九州撫劒而<lb/>
雷音猛氣縱横浮汎泊徒嗷嗷誰知壯士憂<lb/>
　　　短歌行<hi>二首六解古今樂録曰王僧䖍技録云短歌行仰瞻一曲魏氏遺令使節朔奏</hi>
　　　　<hi>樂魏文製此辭自撫筝和歌歌者云貴官彈筝貴官即魏文也此曲聲製最美辭不可入</hi>
　　　　<hi>宴樂樂府解題曰短歌行魏武帝對酒當歌人生幾何晉陸機置酒髙堂悲歌臨觴皆言</hi>
　　　　<hi>當及時為樂也</hi>　　　　　　　　魏武帝<lb/>
對酒當歌人生幾何譬如朝露去日苦多<hi>一解</hi>慨當以慷<lb/>
憂思難忘以何解愁唯有杜康<hi>二解</hi>青青子衿悠悠我心<lb/>
<pb n="KR4h0119_WYG_016-6a"/>
但為君故沈吟至今<hi>三解</hi>明明如月何時可掇憂從中來<lb/>
不可斷絶<hi>四解</hi>呦呦鹿鳴食野之苹我有嘉賓鼓瑟吹笙<lb/>
<hi>五解</hi>山不厭髙水不厭深周公吐哺天下歸心<hi>六解晉右一曲  樂</hi>
<hi>所奏</hi>
對酒當歌人生幾何譬如朝露去日苦多慨當以慷憂<lb/>
思難忘何以解憂唯有杜康青青子衿悠悠我心呦呦<lb/>
鹿鳴食野之苹我有嘉賓鼓瑟吹笙明明如月何時可<lb/>
掇憂從中來不可斷絶越陌度阡枉用相存契濶談讌<lb/>
<pb n="KR4h0119_WYG_016-6b"/>
心念舊恩月明星稀烏鵲南飛繞枝三匝何枝可依山<lb/>
不厭髙海不厭深周公吐哺天下歸心<hi>右一曲本辭多越陌八句</hi>
　<hi>對酒當歌人生幾何譬如朝露去日苦多明明如月何時可掇憂從中來不可斷絶月明星稀烏鵲南飛</hi>
　<hi>繞枝三匝無枝可依山不在髙水不在深周公吐哺天下歸心</hi>
　　<hi>右藝文所載歐陽詢去其半猶為簡當語完而意足也今附録</hi>
　　　同前<hi>六解</hi>　　　　　　　　武帝<lb/>
周西伯昌懐此聖徳三分天下而有其二脩奉貢獻臣<lb/>
節不墜崇侯讒之是以拘繫<hi>一解</hi>後見赦原賜之斧鉞得<lb/>
<pb n="KR4h0119_WYG_016-7a"/>
使征伐為仲尼所稱達及徳行猶奉事殷論叙其美<hi>二解</hi>
齊桓之功為霸之首九合諸侯一匡天下一匡天下不<lb/>
以兵車正而不譎其徳傳稱<hi>三解</hi>孔子所歎并稱夷吾民<lb/>
受其恩賜與廟胙命無下拜小白不敢爾天威在顔咫<lb/>
尺<hi>四解</hi>晉文亦霸躬奉天王受賜珪瓚秬鬯彤弓盧弓矢<lb/>
千虎賁三百人<hi>五解</hi>威服諸侯師之者尊八方聞之名亞<lb/>
齊桓河陽之㑹詐稱周王是以其名紛葩<hi>六解樂右一曲晉  所奏</hi>
　　　同前　　　　　　　　　魏文帝<lb/>
<pb n="KR4h0119_WYG_016-7b"/>
仰瞻帷幙俯察几筵其物如故其人不存<hi>一解</hi>神靈倐忽<lb/>
棄我遐遷靡瞻靡恃泣涕連連<hi>二解</hi>呦呦遊鹿銜草鳴麑<lb/>
翩翩飛鳥挾子巢棲<hi>三解</hi>我獨孤煢懐此百離憂心孔疚<lb/>
莫我能知<hi>四解</hi>人亦有言憂令人老嗟我白髪生一何早<lb/>
<hi>五解</hi>長吟永歎懐我聖考曰仁者夀胡不是保<hi>六解魏右一曲  樂</hi>
<hi>所奏作者宋書  曰</hi>
　　　同前　　　　　　　　　魏明帝<lb/>
翩翩春燕端集余堂隂匿陽顯節運自常厥貌淑美𤣥<lb/>
<pb n="KR4h0119_WYG_016-8a"/>
衣素裳歸仁服徳雌雄頡頏執志精専潔行馴良銜土<lb/>
繕巢有式宫房不規自圓無矩而方<lb/>
　　　同前　　　　　　　　　晉傅𤣥<lb/>
長安髙城層樓亭亭干雲四起上貫天庭蜉蝣何整行<lb/>
如軍征蟋蟀何感中夜哀鳴蚍蜉愉樂粲粲其榮寤寐<lb/>
念之誰知我情昔君視我如掌中珠何意一朝棄我溝<lb/>
渠昔君與我如影如形何意一去心如流星昔君與我<lb/>
兩心相結何意今日忽然兩絶<lb/>
<pb n="KR4h0119_WYG_016-8b"/>
　　　同前　　　　　　　　　陸　機<lb/>
置酒髙堂悲歌臨觴人生幾何逝如朝霜時無重至華<lb/>
不再揚蘋以春暉蘭以秋芳來日苦短去日苦長今我<lb/>
不樂蟋蟀在房樂以㑹興悲以别章豈曰無感憂為子<lb/>
忘我酒既㫖我肴既臧短歌可詠長夜無荒<lb/>
　　　同前　　　　　　　　　梁張率<lb/>
君子有酒小人鼓缶乃布長筵式宴親友盛壯不留容<lb/>
華易朽如彼槁葉有似過牗往日莫淹來期無久秋風<lb/>
<pb n="KR4h0119_WYG_016-9a"/>
悴林寒蟬鳴栁悲自别深懽由㑹厚豈云不樂與子同<lb/>
壽我酒既盈我肴伊阜短歌是唱孰知身後<lb/>
　　　同前　　　　　　　　　周徐謙<lb/>
窮通皆是運榮辱豈闗身不願門前客看時逢故人<lb/>
意氣青雲裏爽朗煙霞外不羡一囊錢唯重心襟㑹<lb/>
　　　同前　　　　　　　　　隋辛徳源<lb/>
馳射罷金溝戲笑上雲樓少妻鳴趙瑟侍妓轉吳謳杯<lb/>
度浮香滿扇舉細塵浮星河耿涼夜飛月豔新秋忽念<lb/>
<pb n="KR4h0119_WYG_016-9b"/>
奔駒促彌欣執燭遊<lb/>
　　　銅雀臺<hi>一曰銅雀妓鄴都故事魏武帝遺命諸子曰吾死之後𦵏於鄴之西岡上與西</hi>
　　　　<hi>門豹祠相近無藏金玉珠寳餘香可分諸夫人不命祭吾妾與伎人皆著銅雀臺臺上施</hi>
　　　　<hi>六尺牀下繐帳朝晡上酒脯粻糒之屬每月朝十五輙向帳前作伎汝等時登臺望吾西</hi>
　　　　<hi>陵墓田故陸機弔魏武帝文曰揮清絃而獨奏薦脯糒而誰嘗悼繐帳之冥漠怨西陵之</hi>
　　　　<hi>茫茫登雀臺而羣悲佇美目其何望按銅雀臺在鄴城建安十五年築其臺最高上有屋</hi>
　　　　<hi>一百二十間連接榱棟侵徹雲漢鑄大銅雀置于樓顛舒翼奮尾勢若飛動因名為銅雀</hi>
　　　　<hi>臺樂府解題曰後人悲其意而為之詠也</hi>
<pb n="KR4h0119_WYG_016-10a"/>
　　　　　<hi>集云同謝諮議詠銅雀臺郭本作銅雀伎</hi>　　齊謝朓<lb/>
繐帷飄井幹罇酒若平生鬱鬱西陵樹詎聞歌吹聲芳<lb/>
襟染淚迹嬋娟空復情玉座猶寂寞況乃妾身輕<lb/>
　　　同前　　　　　　　　　　陳張正見<lb/>
淒涼銅雀晚揺落暮田通雲惨當歌日松吟欲舞風人<lb/>
疏瑶席冷曲罷繐帷空可惜年將泪俱盡望陵中<lb/>
　　　同前　　　　　　　　　　荀仲舉<lb/>
髙臺秋色晚直望已悽然况復歸風便松聲入斷絃淚<lb/>
<pb n="KR4h0119_WYG_016-10b"/>
逐梁塵下心隨團扇捐誰堪三五夜空對月光圓<lb/>
　　　銅雀妓　　　　　　　　梁何遜<lb/>
秋風木葉落蕭瑟管絃清望陵歌對酒向帳舞空城寂<lb/>
寂簷宇曠飄飄帷幔輕曲終相顧起日暮松柏聲<lb/>
　　　同前　　　　　　　　　劉孝綽<lb/>
雀臺三五日歌吹似佳期定對西陵晚松風飄素帷危<lb/>
絃斷復續賤妾傷此時何言留客袂翻掩望陵悲<hi>歌一作絃</hi>
<hi>復續一作更接賤妾傷此時一作心傷於此時何一作誰翻一作還</hi>
<pb n="KR4h0119_WYG_016-11a"/>
　　　同前　　　　　　　　　　江　淹<lb/>
武皇去金閣英威長寂寞雄劒頓無光雜佩亦銷爍秋<lb/>
至明月圓風傷白露落清夜何湛湛孤燭映蘭幙撫影<lb/>
愴無從惟懐憂不薄瑶色行應罷紅芳幾為樂徒登歌<lb/>
舞臺終成螻蟻廓<lb/>
　　　銅雀悲　　　　　　　　　齊謝朓<lb/>
落日髙城上餘光入繐帷寂寂深松晚寧知琴瑟悲<lb/>
　　　置酒髙堂上<hi>一作置酒髙樓上</hi>　　　宋孔欣<lb/>
<pb n="KR4h0119_WYG_016-11b"/>
置酒宴友生髙㑹臨疎櫺芳爼列嘉肴山罍滿春青廣<lb/>
樂充堂宇絲竹横兩楹邯鄲有名倡承閒奏新聲八音<lb/>
何寥亮四座同歡情舉觴發湛露銜杯詠鹿鳴觴謡可<lb/>
相娛揚解意何榮顧歡來義士暢哉矯天誠朝日不夕<lb/>
盛川流常宵征生猶懸水溜死若波瀾停當年貴得意<lb/>
何能競虚名<lb/>
　　　當置酒<hi>陸機集載此誤</hi>　　　　　　梁簡文帝<lb/>
置酒宴佳賓矚逈臨飛觀絶嶺隔天餘長嶼横江半日<lb/>
<pb n="KR4h0119_WYG_016-12a"/>
色花上綺風光水中亂三益既葳㽔四始方蔥粲<lb/>
　　　猛虎行　　　　　　　　　古辭<lb/>
飢不從猛虎食暮不從野雀棲野雀安無巢游子為誰<lb/>
驕<lb/>
　　　同前　　　　　　　　　　魏文帝<lb/>
與君媾新歡託配於二儀充列於紫微升降焉可知梧<lb/>
桐攀鳳翼雲雨散洪池<lb/>
　　　同前<hi>王僧䖍伎録曰茍録載明帝雙桐一篇今不傅</hi>　明帝<lb/>
<pb n="KR4h0119_WYG_016-12b"/>
雙桐生空井枝葉自相加通泉浸其根𤣥雲潤其柯上<lb/>
有雙棲鳥交頸鳴相和何意行路者秉丸彈是窠<hi>闕</hi>
　　　同前　　　　　　　　　晉陸機<lb/>
渇不飲盜泉水熱不息惡木陰惡木豈無枝志士多苦<lb/>
心整駕肅時命杖策將逺尋飢食猛虎窟寒棲野雀林<lb/>
日歸功未建時往嵗載陰崇雲臨岸駭鳴條隨風吟静<lb/>
言幽谷底長嘯髙山岑急弦無懦響亮節難為音人生<lb/>
誠未易曷云開此襟眷我耿介懐俯仰愧古今<lb/>
<pb n="KR4h0119_WYG_016-13a"/>
　　　同前<hi>二首後首郭本無名氏</hi>　　　　　宋謝惠連<lb/>
貧不攻九疑玉倦不憩三危峰九疑有惑號三危無安<lb/>
容美物標䝿用志士厲奇蹤如何祗逺役王命宜肅恭<lb/>
伐鼓功未著振旅何時從<lb/>
猛虎濳深山長笑自生風人謂客行樂客行苦心傷<lb/>
　　　雙桐生空井　　　　　　　梁簡文帝<lb/>
季月對桐井新枝雜舊株晚葉藏栖鳳朝花拂曙烏還<lb/>
看西子照銀牀繫轆轤<hi>西一作稚</hi>
<pb n="KR4h0119_WYG_016-13b"/>
　　　君子行<hi>又有君子有所思行辭行與此不同</hi>　　古辭<lb/>
君子防未然不處嫌疑間𤓰田不納履李下不正冠嫂<lb/>
叔不親授長幼不比肩勞謙得其柄和光甚獨難周公<lb/>
下白屋吐哺不及餐一沐三握髪後世稱聖賢<hi>曹植集亦載此</hi>
　　　同前　　　　　　　　　　晉陸機<lb/>
天道夷且簡人道險而難休咎相乘躡翻覆若波瀾去<lb/>
疾苦不逺疑似實生患近火固宜熱履氷豈惡寒掇蜂<lb/>
滅天道拾塵惑孔顔逐臣尚何有棄友焉足歎福鍾恒<lb/>
<pb n="KR4h0119_WYG_016-14a"/>
有兆禍集非無端天損未易辭人益猶可歡朗鑒豈逺<lb/>
假取之在傾冠近情苦自信君子防未然<lb/>
　　　同前　　　　　　　　　梁簡文帝<lb/>
君子懐琬琰不使湼塵淄從容子雲閣寂寞仲舒帷多<lb/>
謝悠悠子管窺良可悲<lb/>
　　　同前　　　　　　　　　沈約<lb/>
良御惑燕楚妙察亂澠淄隄傾由漏壤垣隙自危基囂<lb/>
途或妄踐黨義勿輕持<lb/>
<pb n="KR4h0119_WYG_016-14b"/>
　　　同前　　　　　　　　　　戴暠<lb/>
畫野依德星開鄽對㢘水接越稱交讓連樹名君子數<lb/>
非唯二失升階無三止探甑不疑塵正冠還避李寄言<lb/>
蘧伯玉無為嗟獨恥<lb/>
　　　燕歌行<hi>七解二樂府解題晉樂奏魏文帝秋風别日  曲言時序遷換行役不歸婦人</hi>
　　　　<hi>怨曠無所訴也廣題言良人從役於燕而為此曲</hi>　魏文帝<lb/>
秋風蕭瑟天氣涼草木揺落露為霜<hi>一解</hi>羣燕辭歸鴈南<lb/>
翔念君客遊多思腸<hi>二解</hi>慊慊思歸戀故鄉君何淹留寄<lb/>
<pb n="KR4h0119_WYG_016-15a"/>
他方<hi>三解</hi>賤妾煢煢守空房憂來思君不敢忘<hi>四解</hi>不覺淚<lb/>
下沾衣裳援瑟鳴絃發清商<hi>五解</hi>短歌㣲吟不能長明月<lb/>
皎皎照我牀<hi>六解</hi>星漢西流夜未央牽牛織女遥相望爾<lb/>
獨何辜限河梁<hi>七解多右一曲晉樂所奏瑟鴈宋書作鵠  思腸一作思斷腸  作琴</hi>
　　　同前<hi>六解</hi>　　　　　　　前人<lb/>
别日何易㑹日難山川悠逺路漫漫<hi>一解</hi>鬱陶思君未敢<lb/>
言寄書浮雲往不還<hi>二解</hi>涕零雨面毁形顔誰能懐憂獨<lb/>
不歎<hi>三解</hi>耿耿伏枕不能眠披衣出户步東西<hi>四解</hi>展詩清<lb/>
<pb n="KR4h0119_WYG_016-15b"/>
歌聊自寛樂往哀來摧心肝悲風清厲秋氣寒羅帷徐<lb/>
動經秦軒<hi>五解</hi>仰戴星月觀雲間飛鳥晨鳴聲氣可憐留<lb/>
連顧懐不自存<hi>六解作右一曲晉樂所奏作書一作聲形一  容心一作肺戴一  看鳥一作</hi>
<hi>鶬自一作能</hi>
别日何易㑹日難山川悠逺路漫漫鬱陶思君未敢言<lb/>
寄聲浮雲往不還涕零雨面毁容顔誰能懐憂獨不歎<lb/>
展詩清歌聊自寛樂往哀來摧肺肝耿耿伏枕不能眠<lb/>
披衣出户步東西仰看星月觀雲間飛鶬晨鳴聲可憐<lb/>
<pb n="KR4h0119_WYG_016-16a"/>
留連顧懐不能存<hi>右一曲本辭</hi>
　　　同前　　　　　　　　　魏明帝<lb/>
白日晼晼忽西傾霜露慘悽塗階庭秋草捲葉摧枝莖<lb/>
翩翩飛蓬常獨征有似遊子不安寧<lb/>
　　　同前　　　　　　　　　晉陸機<lb/>
四時代序逝不追寒風習習落葉飛蟋蟀在堂露盈墀<lb/>
念君逺遊恒苦悲君何緬然久不歸賤妾悠悠心無違<lb/>
白日既沒明燈輝夜禽赴林匹鳥棲雙鳴闗闗宿河湄<lb/>
<pb n="KR4h0119_WYG_016-16b"/>
憂來感物淚不晞非君之念思為誰别日何早㑹來遲<lb/>
<hi>逝一作逺遲一作堦逺一作客夜一作寒别日一作日别</hi>
　　　同前　　　　　　　　　宋謝靈運<lb/>
孟冬初寒節氣成悲風入閨霜依庭秋蟬噪栁燕棲楹<lb/>
念君行役怨邊城君何﨑嶇久徂征豈無膏沐感鸛鳴<lb/>
對君不樂淚沾纓闢牕開幌弄秦筝調絃促柱多哀聲<lb/>
遥夜明月鑒帷屏誰知河漢淺且清展轉思服悲明星<lb/>
　　　同前　　　　　　　　　謝惠連<lb/>
<pb n="KR4h0119_WYG_016-17a"/>
四時推遷迅不停三秋蕭瑟葉解輕飛霜被野鴈南征<lb/>
念君客遊羇思盈何為淹留無歸聲愛而不見傷心情<lb/>
朝日濳輝華燈明林鵲同棲渚鴻并接翮偶羽依蓬瀛<lb/>
仇依旅類相和鳴余獨何為志無成憂縁物感淚沾纓<lb/>
　　　同前　　　　　　　　　梁元帝<lb/>
燕趙佳人本自多遼東少婦學春歌黄龍戍北花如錦<lb/>
𤣥兎城南月似娥如何此時别夫婿金羈翠眊往交河<lb/>
還聞入漢去燕營怨妾愁心百恨生漫漫悠悠天未曉<lb/>
<pb n="KR4h0119_WYG_016-17b"/>
遥遥夜夜聴寒更自從異縣同心别偏恨同時成異節<lb/>
横波滿臉萬行啼翠睂暫歛千重結並海連天合不開<lb/>
那堪春日上春臺唯見逺舟如落葉復看遥舸似行杯<lb/>
沙汀夜鶴嘯羇雌妾心無趣坐傷離翻嗟漢使音塵斷<lb/>
空傷賤妾燕南垂<hi>南一作前</hi>
　　　同前　　　　　　　　　蕭子顯<lb/>
風光遲舞出青蘋蘭條翠鳥鳴發春洛陽梨花落如雪<lb/>
河邉細草細如茵桐生井底葉交枝今看無端雙燕離<lb/>
<pb n="KR4h0119_WYG_016-18a"/>
五重飛樓入河漢九華閣道暗清池遥看白馬津上吏<lb/>
傳道黄龍征戍兒明月金光徒照妾浮雲玉葉君不知<lb/>
思君昔去栁依依至今八月避暑歸明珠蠶繭勉登機<lb/>
鬱金香蘤持香衣洛陽城頭雞欲曙丞相府中烏未飛<lb/>
夜夢征人縫狐貉私憐織婦裁錦緋吳刀鄭錦絡寒閨<lb/>
夜被薄芳年海上水中鳬日暮寒夜空城雀<hi>徒一作從持一作特</hi>
　　　同前<hi>北史本傳曰裦仕梁時作燕歌妙盡塞北苦寒之言元帝及諸文士和之而競為悽</hi>
　　　　<hi>切及江陵為魏師所破元帝出降方驗焉</hi>　　　周王裦<lb/>
<pb n="KR4h0119_WYG_016-18b"/>
初春麗日鸎欲嬌桃花流水沒河橋薔薇花開百重葉<lb/>
楊栁拂地散千條隴西將軍號都䕶樓蘭校尉稱嫖姚<lb/>
自從昔别春燕分經年一去不相聞無復漢地長安月<lb/>
唯有漠北薊城雲淮南桂中明月影流黄機上織成文<lb/>
充國行軍屢築營陽史討逺䧟平城城下風多能却陣<lb/>
沙中雪淺距停兵屬國少婦猶年少羽林輕騎散征行<lb/>
遥聞陌頭採桑曲猶勝邊地胡笳聲胡笳向暮使人泣<lb/>
還使閨中空佇立桃花落杏花舒桐生井底寒葉踈試<lb/>
<pb n="KR4h0119_WYG_016-19a"/>
為來看上林鴈必有遥寄隴頭書<hi>長安一作闗山還使一作長還必一作應</hi>
　　　同前　　　　　　　　　　庾信<lb/>
代北雲氣晝昬昬千里飛蓬無復根寒鴈丁丁渡遼水<lb/>
桑葉紛紛落薊門晉陽山頭無箭竹疎勒城中乏水源<lb/>
屬國征戍久離居陽闗音信絶能疎願得魯連飛一箭<lb/>
持寄思歸燕將書渡遼本自有將軍寒風蕭蕭生水紋<lb/>
妾驚甘泉足烽火君訝漁陽少陣雲自從將軍出細栁<lb/>
蕩子空牀難獨守盤龍明鏡向秦嘉辟惡生香寄韓壽<lb/>
<pb n="KR4h0119_WYG_016-19b"/>
春分燕來能幾日二月蠶眠不復久洛陽遊絲百丈連<lb/>
黄河春氷千片穿桃花顔色好如馬榆莢新開巧似錢<lb/>
蒲萄一杯千日醉無事九轉學神仙定取金丹作幾服<lb/>
能令華表得千年<hi>丁丁一作嗈嗈少一作多不復久玉臺作不能食</hi>
　　　從軍行<hi>五首集云從軍詩魏志建安二十年曹公西征張魯侍中王粲作詩以美其事</hi>
　　　　<hi>凉風四首從征吳作本非樂府今姑從郭本收入</hi>　魏王粲<lb/>
從軍有苦樂但問所從誰所從神且武焉得久勞師相<lb/>
公征闗右赫怒震天威一舉滅獯鬻再舉服羌夷西收<lb/>
<pb n="KR4h0119_WYG_016-20a"/>
邊地賊忽若俯拾遺陳賞越丘山酒肉踰川坻軍中多<lb/>
飫饒人馬皆溢肥徒行兼乗還空出有餘資拓地三千<lb/>
里往返一如飛歌舞入鄴城所願獲無違晝日處大朝<lb/>
日暮薄言歸外參時明政内不廢家私禽獸憚為犧良<lb/>
苗實已揮竊慕負鼎翁願厲朽鈍姿不能效沮溺相隨<lb/>
把鋤犂熟覽夫子詩信知所言非<hi>李善本無竊慕二句如一作若晝一作盡</hi>
涼風厲秋節司典告詳刑我君順時發桓桓東南征汎<lb/>
舟葢長川陳卒被隰坰征夫懐親戚誰能無戀情拊衿<lb/>
<pb n="KR4h0119_WYG_016-20b"/>
倚舟檣眷言思鄴城哀彼東山人喟然感鸛鳴日月不<lb/>
安處人誰獲恒寧昔人從公旦一徂輙三齡今我神武<lb/>
師暫往必速平棄余親睦恩輪力竭忠貞懼無一夫用<lb/>
報我素餐誠夙夜自恲性思逝若抽縈將秉先登羽豈<lb/>
敢聴金聲<hi>戀一作此恒一作常太平御覽載粲從軍詩有云樓船凌洪波奮戈刺羣醜豈征吳時邪</hi>
從軍征遐路討彼東南夷方舟順廣川薄暮未安坻白<lb/>
日半西山桑梓有餘暉蟋蟀夾岸鳴孤鳥翩翩飛征夫<lb/>
心兩懐悽愴令吾悲下船登髙防草露霑我衣迴身赴<lb/>
<pb n="KR4h0119_WYG_016-21a"/>
牀寢此愁當告誰身服干戈事豈得念所私即戎有受<lb/>
命茲理不可違<hi>兩一作多悽一作惻</hi>
朝發鄴都橋暮濟白馬津逍遥河隄上左右望我軍連<lb/>
舫踰萬艘帶甲千萬人率彼東南路將定一舉勲籌策<lb/>
運帷幄一由我聖君恨我無時謀譬諸具官臣鞠躬中<lb/>
堅内㣲畫無所陳許歴為完士一言猶敗秦我有素餐<lb/>
責誠愧伐檀人雖無鈆刀用庶幾奮薄身<hi>猶一作獨</hi>
悠悠涉荒路靡靡我心愁四望無煙火但見林與丘城<lb/>
<pb n="KR4h0119_WYG_016-21b"/>
郭生榛棘蹊徑無所由萑蒲竟廣澤葭葦夾長流日夕<lb/>
凉風發翩翩漂吾舟寒蟬在樹鳴鸛鵠摩天遊客子多<lb/>
悲傷淚下不可收朝入譙郡界曠然消人憂雞鳴達四<lb/>
境黍稷盈原疇館宅充㕓里女士滿莊馗自非聖賢國<lb/>
誰能享斯休詩人美樂土雖客猶願留<hi>㕓一作鄽女士一作士女</hi>
　　　同前<hi>二首王僧䖍技錄云荀録所載左延年苦哉行一篇今不傳樂府解題曰從軍行皆</hi>
　　　　<hi>軍旅苦辛之辭苦哉行從軍五更轉並出此</hi>　　左延年<lb/>
苦哉邊地人一嵗三從軍三子到燉煌二子詣隴西五<lb/>
<pb n="KR4h0119_WYG_016-22a"/>
子逺鬬去五婦皆懐身<hi>闕初後首見  學記</hi>
從軍何等樂一驅乗雙駁鞍馬照人白龍驤自動作<hi>闕</hi>
　　　同前<hi>周王褒有逺征人出此</hi>　　　　　晉陸機<lb/>
苦哉逺征人飄飄窮四遐南陟五嶺巔北戍長城阿谿<lb/>
谷深無底崇山鬱嵯峨奮臂攀喬木振迹涉流沙隆暑<lb/>
固已慘涼風嚴且苛夏條集鮮藻寒氷結衝波胡馬如<lb/>
雲屯越旗亦星羅飛鋒無絶影鳴鏑自相和朝餐不免<lb/>
胄夕息常負戈苦哉逺征人拊心悲如何<hi>飄飄窮四遐一作飄颻窮</hi>
<pb n="KR4h0119_WYG_016-22b"/>
<hi>西河谿谷深無底一作深谷邈無底集一作焦餐一作食</hi>
　　　同前　　　　　　　　　　宋顔延之<lb/>
苦哉逺征人畢力幹時艱秦初略揚越漢世爭隂山地<lb/>
廣旁無界嵒阿上虧天嶠霧下髙鳥氷沙固流川秋飈<lb/>
冬未至春液夏不涓閩烽指荆吳胡埃屬幽燕横海咸<lb/>
飛驪絶漠皆控弦馳檄發章表軍書交塞邊接鏑赴陣<lb/>
首巻甲起行前羽驛馳無絶旌旗晝夜懸卧伺金柝響<lb/>
起侯亭燧煙逖矣逺征人惜哉私自憐<lb/>
<pb n="KR4h0119_WYG_016-23a"/>
　　　同前<hi>見太平御覽</hi>　　　　　　　謝惠連<lb/>
趙騎馳四牡吳舟浮三翼弓茅有恒用矛鋋無蹔息<hi>闕</hi>
　　　同前<hi>二首</hi>　　　　　　　　梁簡文帝<lb/>
貳師惜善馬樓蘭貪漢財前年出右地今嵗討輪臺魚<lb/>
雲望旗聚龍沙隨陣開氷城朝浴鐵地道夜銜枚將軍<lb/>
號令宻天子璽書催何時反舊里遥見下機來<lb/>
雲中亭障羽檄驚甘泉烽火通夜明貳師將軍新築營<lb/>
嫖姚校尉初出征復有山西將絶世愛雄名三門應遁<lb/>
<pb n="KR4h0119_WYG_016-23b"/>
甲五壘學神兵白雲隨陣色蒼山答鼓聲迤邐觀鵝翼<lb/>
參差覩鴈行先平小月陣却滅大宛城善馬還長樂黄<lb/>
金付水衡小婦趙人能鼓瑟侍婢初笄解鄭聲庭前桃<lb/>
花飛已合必應紅粧來起迎<hi>障一作嶂愛一作受陣一作斾桃花一作栁絮已一</hi>
<hi>作欲來起迎一作起見迎</hi>
　　　同前<hi>集云和王僧辨從軍姑從郭本收入</hi>　　　梁元帝<lb/>
寳劔飾龍淵長虹畫彩船山虚和鐃管水浮寫樓船連<lb/>
雞隨火度燧象帶烽然洞庭晚風急瀟湘夜月圓荀令<lb/>
<pb n="KR4h0119_WYG_016-24a"/>
多文藻臨戎賦雅篇<lb/>
　　　同前　　　　　　　　　　沈約<lb/>
惜哉征夫子憂恨良獨多浮矢出鯷海東馬渡交河雪<lb/>
縈九折嶝風捲萬里波維舟無夕島秣驥乏平莎淩濤<lb/>
富驚沫援木闞垂蘿江颸鳴疉嶼流雲照層阿𤣥埃晦<lb/>
朔馬白日照吳戈寢興流復怨寤寐起還歌晨裝豈輟<lb/>
警夕壘詎淹和苦哉逺征人悲矣將如何<hi>闞一作闕</hi>
　　　同前　　　　　　　　　　戴暠<lb/>
<pb n="KR4h0119_WYG_016-24b"/>
長安夜刺閨胡騎白銅鞮詔書發隴右召募取闕西劔<lb/>
懸三尺鞘鎧㬥七重犀督軍鳴戰鼓遥夜數更鼙侵星<lb/>
出栁塞際晚入榆溪秦涇含藥鴆晉火逐飛雞通泉開<lb/>
地道望敵竪雲梯隂山日不暮長城風自凄弓寒折錦<lb/>
鞬馬凍滑斜蹄燕旗竿上脆羌笛管中嘶登山試下趙<lb/>
憑軾且平齊當今函谷上唯見一丸泥<hi>見一作用</hi>
　　　同前　　　　　　　　　　吳均<lb/>
男兒亦可憐立功在北邊陣頭横却月馬腹帶連錢懐<lb/>
<pb n="KR4h0119_WYG_016-25a"/>
戈發壠坻乗凍至遼邊㣲誠君不愛終自直如弦<lb/>
　　　同前<hi>二首前首集云李都尉陵從軍後首云古意報袁功曹並非樂府今姑從郭本收入</hi>
　　　　　　　　　　　　　　　江淹<lb/>
樽酒送征人踟蹰在親宴日暮浮雲滋握手淚如霰悠<lb/>
悠清水川嘉魴得所荐而我在萬里結友不相見袖中<lb/>
有短書願寄雙飛燕<hi>友一作髪</hi>
從軍出隴北長望隂山雲涇渭各流異恩情於此分故<lb/>
人贈寳劔鏤以瑶華文一言鳳獨立再説鸞無羣何得<lb/>
<pb n="KR4h0119_WYG_016-25b"/>
晨風起悠哉凌翠氛黄鵠去千里垂淚為報君<lb/>
　　　同前<hi>英華作蕭子雲</hi>　　　　　　　蕭子顯<lb/>
左角名王侵漢邊輕薄良家惡少年縱横向沮澤凌厲<lb/>
取山田黄塵不見景飛蓬恒滿天邊功封浞野竊寵劫<lb/>
祁連春風春月將進酒妖姬舞女亂君前<hi>劫一作拜</hi>
　　　同前　　　　　　　　　　劉孝儀<lb/>
冠軍親挾射長平自合圍木落雕弓燥氣秋征馬肥賢<lb/>
王皆屈膝幕府復申威何謂從軍樂往返速如飛<lb/>
<pb n="KR4h0119_WYG_016-26a"/>
　　　同前<hi>二首後首集云星名從軍詩姑從郭本收入</hi>　陳張正見<lb/>
胡兵屯薊北漢將起山西故人輕百戰聊欲定三齊風<lb/>
前噴畫角雲上舞飛梯鴈塞秋聲逺龍沙雲路迷燕然<lb/>
自可勒函谷詎須泥<lb/>
將軍定朔邊刁斗出祁連髙栁横長塞榆闗接逺天井<lb/>
泉含陣竭風火映山然欲知客心斷旄旌萬里懸<lb/>
　　　同前　　　　　　　　　　周趙王招<lb/>
遼東烽火照甘泉薊北亭障接燕然水凍菖蒲未生節<lb/>
<pb n="KR4h0119_WYG_016-26b"/>
闗寒榆葉不成錢<lb/>
　　　同前<hi>集云同盧記室從軍</hi>　　　　　　庾信<lb/>
河圖論陣氣金匱辨星文地中鳴鼓角天上下將軍函<lb/>
犀恒七屬浴鐵本千羣飛梯聊度綘合弩暫凌汾冦陣<lb/>
先中斷妖營即兩分連烽對嶺度嘶馬隔河聞箭飛如<lb/>
疾雨城崩似壊雲英王於此戰何用武安君<lb/>
　　　同前<hi>二首</hi>　　　　　　　　王裦<lb/>
兵書久嫻習征戰數曽經講戎平樂觀攬劔羽林亭西<lb/>
<pb n="KR4h0119_WYG_016-27a"/>
征度踈勒東驅出井陘牧馬濱長渭營軍毒上涇平雲<lb/>
如陣色半月類城形羽書封信璽詔使動流星對岸流<lb/>
沙白縁河栁色青將幕恒臨斗旌門常背刑勲封瀚海<lb/>
石功勒燕然銘兵勢因麾下軍圖送掖庭誰憐下玉筯<lb/>
向暮掩金屏<hi>攬劒一作學戲</hi>
黄河流水急驄馬送征人谷望河陽縣橋度小平津年<lb/>
少多遊俠結客好輕身代風愁櫪馬胡霜宜角筋羽書<lb/>
勞警急邊鞍倦苦辛康居因漢使盧龍稱魏臣荒戍唯<lb/>
<pb n="KR4h0119_WYG_016-27b"/>
看栁邊城不識春男兒重意氣無為羞賤貧<lb/>
　　　同前　　　　　　　　　　隋盧思道<lb/>
朔方烽火照甘泉長安飛將出祁連犀渠玉劒良家子<lb/>
白馬金羈俠少年平明偃月屯右地薄暮魚麗逐左賢<lb/>
谷中石虎經銜箭山上金人曽祭天天涯一去無窮已<lb/>
薊門迢遰三千里朝見馬嶺黄沙合夕望龍城陣雲起<lb/>
庭中竒樹已堪攀塞外征人殊未還白雲初下天山外<lb/>
浮雲直向五原間闗山萬里不可越誰能坐對芳菲月<lb/>
<pb n="KR4h0119_WYG_016-28a"/>
流水本自斷人腸堅氷舊來傷馬骨邊庭節物與華異<lb/>
冬霰秋霜春不歇長風蕭蕭渡水來歸鴈連連映天沒<lb/>
從軍行從軍行萬里出龍庭單于渭橋今已拜將軍何<lb/>
處覔功名<lb/>
　　　同前<hi>選詩外編作塞上</hi>　　　　　　明餘慶<lb/>
三邊烽亂驚十萬且横行風巻常山陣笳喧細栁營劔<lb/>
花寒不落弓月曉逾明㑹取淮南地持作朔方城<hi>淮南一作</hi>
<hi>河西</hi>
<pb n="KR4h0119_WYG_016-28b"/>
　　　同前<hi>二首</hi>　　　　　　　　虞世南<lb/>
塗山烽候驚弭節度龍城冀馬樓蘭將燕犀上谷兵劔<lb/>
寒花不落弓曉月逾明凜凜嚴霜節氷壯黄河絶蔽日<lb/>
巻征蓬浮天散飛雪全兵值月滿精騎乘膠折結髮早<lb/>
驅馳辛苦事旌麾馬凍重闗冷輪摧九折危獨有西山<lb/>
將年年屬數竒<hi>西山疑作山西</hi>
烽火發金㣲連營出武威孤城塞雲起絶陣虜塵飛俠<lb/>
客吸龍劔惡少縵胡衣朝摩骨都壘夜解谷蠡圍蕭闗<lb/>
<pb n="KR4h0119_WYG_016-29a"/>
逺無極蒲海廣難依沙磴離旌斷晴川候馬歸交河梁<lb/>
已畢燕山斾欲飛方知萬里相侯服有光輝<hi>烽一作爟誤</hi>
　　　逺征人　　　　　　　　　周王裦<lb/>
黄河流水急驅馬送征人谷望河陽縣橋度小平津<lb/>
　　　從軍行五更轉<hi>五首樂苑曰五更轉商調曲按伏知道已有從軍辭則五更轉</hi>
　　　　<hi>盖陳已前曲也</hi>　　　　　　　　陳伏知道<lb/>
一更刁斗鳴校尉逴連城遥聞射鵰騎懸憚將軍名<lb/>
二更愁未央髙城寒夜長試將弓學月聊持劒比霜<lb/>
<pb n="KR4h0119_WYG_016-29b"/>
三更夜警新横吹獨吟春强聴梅花落誤憶栁園人<lb/>
四更星漢低落月與雲齊依稀北風裏胡笳雜馬嘶<lb/>
五更催送籌曉色映山頭城烏初起堞更人悄下樓<hi>悄一</hi>
<hi>作笑</hi>
　　　鞠歌行<hi>古今樂録曰王僧䖍技録平調又有鞠歌行今無歌者陸機序曰按漢宫閣有</hi>
　　　　<hi>含章鞠室靈芝鞠室後漢馬防第宅卜臨道閣通池鞠城彌於街路鞠歌將謂此也乂東</hi>
　　　　<hi>阿王詩連騎擊壤或謂䠞鞠乎三言七言言雖竒寳名器不遇知已終不見重願逢知己</hi>
　　　　<hi>以託意焉</hi>　　　　　　　　　晉陸機<lb/>
<pb n="KR4h0119_WYG_016-30a"/>
朝雲升應龍攀乘風逺遊騰雲端鼓鐘歇豈自歡急弦<lb/>
髙張思和彈時希值年夙愆循已雖易人知難王陽登<lb/>
貢公歡罕生既沒國子歎嗟千載豈虚言邈矣逺念情<lb/>
愾然<lb/>
　　　同前　　　　　　　　　　宋謝靈運<lb/>
徳不孤兮必有鄰唱和之契冥相因譬如虬虎兮來風<lb/>
雲亦如形聲影響陳心歡賞兮嵗易淪隠玉藏彩疇識<lb/>
真叔牙顯夷吾親郢既歿匠寢斤覽古籍信伊人永言<lb/>
<pb n="KR4h0119_WYG_016-30b"/>
知己感良辰<lb/>
　　　同前　　　　　　　　　　謝惠連<lb/>
翔馳騎千里姿伯樂不舉誰能知南荆璧萬金貲卞和<lb/>
不斵與石離年難留時易隕厲志莫賞徒勞疲沮齊音<lb/>
溺趙吹匠石善運郢不危古綿眇理參差單心慷慨雙<lb/>
淚垂<lb/>
　<lb/>
　古樂苑巻十六<lb/>
</p>
<p>
</p>
  </div>
</body>
</text>
</TEI>
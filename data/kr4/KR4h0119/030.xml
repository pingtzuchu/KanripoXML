<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻三十</head> <lb/>
    <p>
<pb n="KR4h0119_WYG_030-1a"/>
欽定四庫全書<lb/>
　古樂苑巻三十<lb/>
　　　　　　　　　　　　明　梅鼎祚　編<lb/>
　琴曲歌辭<hi>唐虞至西楚</hi>
　　<hi>琴者先王所以修身理性禁邪防淫者也是故君子無故不去其身唐書樂志曰琴禁也夏至之音</hi>
　　<hi>陰氣初動禁物之淫心也世本曰琴神農所造廣雅曰伏羲造琴長七尺二寸而有五弦揚雄琴清</hi>
　　<hi>英曰舜彈五弦之琴而天下化琴操曰琴長三只六寸六分象三百六十日廣六寸象六合也文上</hi>
　　<hi>曰池池水也言其平下曰濱濱賓也言其服也前廣後狭尊卑象也上圓下方法天地也五弦象五</hi>
<pb n="KR4h0119_WYG_030-1b"/>
　　<hi>行也文王武王加二弦以合君臣之恩古今樂録曰今稱二弦為文武弦是也應劭風俗通曰七弦</hi>
　　<hi>法七星也三禮圖曰琴第一弦為宫次弦為商次為角次為羽次為徵次為少宫次為少商桓譚新</hi>
　　<hi>論曰今琴四尺五寸法四時五行也崔豹古今注曰蔡邕益琴為九弦二弦大次三弦小次四弦尤</hi>
　　<hi>小梁元帝纂要曰古琴名有清角黄帝之琴也鳴鹿循况濫脅號鍾自鳴空中皆齊桓公琴也繞梁</hi>
　　<hi>楚莊王琴也緑綺司馬相如琴也焦尾蔡邕琴也鳳皇趙飛燕琴也自伏羲制作之後有匏巴師文</hi>
　　<hi>師襄成連伯牙方子春鍾子期皆善鼔琴而其曲有暢有操有引有弄琴論曰和樂而作命之曰暢</hi>
　　<hi>言達則兼濟天下而美暢其道也憂愁而作命之曰操言窮則獨善其身而不失其操也引者進徳</hi>
　　<hi>修業申達之名也弄者情性和暢寛泰之名也其後西漢時有慶安世者為成帝侍郎善為雙鳯離</hi>
<pb n="KR4h0119_WYG_030-2a"/>
　　<hi>鸞之曲齊人劉道疆能作單鳬寡鶴之弄趙飛燕亦善為歸風送逺之操皆妙絶當時見稱後世若</hi>
　　<hi>夫心意感發聲調諧應大弦寛和而温小弦清廉而不亂攫之深醳之愉斯為盡善矣古琴曲有五</hi>
　　<hi>曲九引十二操五曲一曰鹿鳴二曰伐檀三曰騶虞四曰鵲巢五曰白駒九引一曰列女引二曰伯</hi>
　　<hi>妃引三曰貞女引四曰思歸引五曰霹靂引六曰走馬引七曰箜<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>引八曰琴引九曰楚引十二操</hi>
　　<hi>一曰將歸操二曰猗蘭操三曰龜山操四曰越裳操五曰拘幽操六曰岐山操七曰履霜操八曰朝</hi>
　　<hi>飛操九曰别鶴操十曰殘形操十一曰水仙操十二曰襄陵操自是巳後作者相繼而其義與其所</hi>
　　<hi>起畧可考而知故不復備論</hi>
　　<hi>右郭氏樂府序也按樂府解題曰琴操紀事好與本傳相違存之者以廣異聞也風雅逸篇曰琴操</hi>
<pb n="KR4h0119_WYG_030-2b"/>
　　<hi>一書載堯舜文武孔子之辭猶謬知者可一覽而悟也然其辭猶效古而偽撰者亦岀魏晉人之手</hi>
　　<hi>相傳既久姑録之今所具列仍復傳疑至如篇次各依世序惟本曲所繇起云其本為琴歌而不入</hi>
　　<hi>琴操者如扈子窮劫之曲處女鼓琴歌子桑琴歌相和歌秦琴女歌百里妻琴歌杞梁妻琴歌並附</hi>
　　<hi>于内又按嵇康琴賦有云東武太山王昭楚妃注引魏武帝東武吟曹植太山梁甫吟石崇楚妃歎</hi>
　　<hi>則此類亦皆琴曲也樂府各有分屬他如蔡邕釋誨中胡老援琴而歌嵇康琴賦中歌之類並設為</hi>
　　<hi>之辭本非琴曲不録</hi>
　　　神人暢<hi>古今樂録曰堯郊天地祭神座上有響誨堯曰水方至為害命子救之堯乃作</hi>
　　　　<hi>歌謝希逸琴論曰神人暢堯帝所作堯彈琴感神人現故制此弄按嵇康琴賦云雅昹唐</hi>
<pb n="KR4h0119_WYG_030-3a"/>
　　　　<hi>堯注引七畧雅暢第十七曰琴道曰堯暢逸又曰堯則兼善天下無不通暢故謂之暢昹</hi>
　　　　<hi>與暢同也</hi>　　　　　　　唐堯<lb/>
清廟穆兮承予宗百僚肅兮于寢堂醊禱進福求年豐<lb/>
有<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>在坐㩽予為害在𤣥中欽哉皓天徳不隆承命任<lb/>
禹寫中宫<hi>堂徒紅切吳才老韻引楊諫議銘太尉在漢四世以公於陵正直僕射於唐唐可叶公則</hi>
<hi>堂亦當為此叶<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>古響字□一本作害中宫一作東宫</hi>
　　　思親操<hi>古今樂録曰舜遊厯山見烏飛思親而作此歌謝希逸琴論曰舜作思親操孝</hi>
　　　　<hi>之生也</hi>　　　　　　　虞舜<lb/>
<pb n="KR4h0119_WYG_030-3b"/>
陟彼厯山兮崔嵬有鳥翔兮髙飛瞻彼鳩兮徘徊河水<lb/>
洋洋兮青泠深谷鳥鳴兮嚶嚶設罥張罝兮思我父母<lb/>
力耕日與月兮往如馳父母逺兮吾當安歸<hi>設罥張罝一作設罝</hi>
<hi>張罥當一作將</hi>
　　　南風歌<hi>二首後首琴操作南風操孔子家語曰舜彈五弦之琴歌南風之詩史記樂書</hi>
　　　　<hi>曰舜歌南風而天下治南風者生長之音也舜樂好之樂與天地同意得萬國之驩心故</hi>
　　　　<hi>天下治也玉海逸詩</hi>
南風之薰兮可以解吾民之愠兮南風之時兮可以阜<lb/>
<pb n="KR4h0119_WYG_030-4a"/>
吾民之財兮<hi>愠叶平聲財叶前西反</hi>
　　　南風操<lb/>
反彼三山兮商嶽嵯峨天降五老兮迎我来歌有黄龍<lb/>
兮自出于河負書圖兮委虵羅沙案圖觀䜟兮閔天嗟<lb/>
嗟擊石拊韶兮淪幽洞微鳥獸蹌蹌兮鳳皇来儀凱風<lb/>
自南兮喟其增悲<lb/>
　　　襄陵操<hi>一曰禹上㑹稽書曰湯湯洪水方割蕩蕩懐山襄陵浩浩滔天古今樂録曰禹</hi>
　　　　<hi>治洪水上㑹稽山顧而作此歌謝希逸琴論曰夏禹治水而作襄陵操琴集曰禹上㑹稽</hi>
<pb n="KR4h0119_WYG_030-4b"/>
　　　　<hi>夏禹東巡狩所作也</hi>　　　　　　夏禹<lb/>
嗚呼洪水滔天下民愁悲上帝愈咨三過吾門不入父<lb/>
子道衰嗟嗟不欲煩下民<hi>古音黎</hi>
　　　箕子操<hi>一曰箕子吟史記曰紂始為象箸箕子歎曰彼為象箸必為玉杯為玉杯則必</hi>
　　　　<hi>思逺方珍怪之物而御之矣輿馬宫室之漸自此始不可振也紂為淫泆箕子諫不聽人</hi>
　　　　<hi>或曰可以去矣箕子曰為人臣諌不聽而去是彰君之惡而自說於民吾不忍為也乃披</hi>
　　　　<hi>髪佯狂而為奴遂隱而鼔琴以自悲故傳之曰箕子操古今樂録曰紂時箕子佯狂痛宗</hi>
　　　　<hi>廟之為墟乃作此歌後傳以為操琴集曰箕子吟箕子自作也按其辭紂為無道殺比干</hi>
<pb n="KR4h0119_WYG_030-5a"/>
　　　　<hi>紂乃商辛之諡史記云天下謂之紂亦自其後言之耳且漆身負石皆近申屠豫讓事疑</hi>
　　　　<hi>或後人傅㑹也</hi>　　　　　　　殷箕子<lb/>
嗟嗟紂為無道殺比干嗟重復嗟獨奈何漆身為厲被<lb/>
髪以佯狂今奈宗廟何天乎天哉欲負石自投河嗟復<lb/>
嗟奈社稷何<lb/>
　　　傷殷操<hi>琴集曰傷殷操微子所作也尚書大傳曰微子將朝周過殷之故墟見麥秀之</hi>
　　　　<hi>蔪蔪黍禾之蠅蠅也曰此故父母之國宗廟社稷之亡也志動心悲欲哭則為朝周欲泣</hi>
　　　　<hi>則近婦人推而廣之作雅聲即此操也亦謂之麥秀歌史記箕子世家曰箕子朝周過故</hi>
<pb n="KR4h0119_WYG_030-5b"/>
　　　　<hi>殷墟感宫室毁壊生禾黍乃作麥秀之詩以歌詠之彼所謂狡童者紂也學齋佔畢曰史</hi>
　　　　<hi>記與尚書大傳所載之歌只差末句一字惟書序與歌蔪蔪蠅蠅字不同宋玉笛賦枚乘</hi>
　　　　<hi>七發皆麥秀蔪兮注麥芒也但史記以為箕子而書傳以為微子且稱父母之國尤為有</hi>
　　　　<hi>理不知司馬何所據而與牴牾耶按嵇康琴賦云終詠微子注引七畧微子傷殷之將亡</hi>
　　　　<hi>終不可奈何見鴻鵠髙飛援琴作操則又自有微子操矣</hi>殷微子<lb/>
麥秀漸漸兮禾黍油油彼狡童兮不我好仇<hi>尚書大傳</hi>
麥秀漸漸兮禾黍油油彼狡童兮不與我好兮<hi>史記音油古</hi>
<hi>又好叶許候反</hi>
<pb n="KR4h0119_WYG_030-6a"/>
　　　採薇操<hi>琴集曰採薇操伯夷所作也史記曰武王克殷伯夷叔齊恥之不食周粟隱於</hi>
　　　　<hi>首陽山採薇而食之及餓且死乃作歌因傳以為操樂府解題曰採薇操亦曰晨遊髙舉</hi>
　　　　<hi>按史記歌辭與琴集小異</hi>　　　　殷伯夷<lb/>
登彼髙山言採其薇以亂易㬥不知其非神農虞夏忽<lb/>
焉没兮我適安歸<hi>琴集</hi>
登彼西山兮采其薇矣以㬥易㬥兮不知其非矣神農<lb/>
虞夏忽焉没兮我安適歸矣于嗟徂兮命之衰矣<hi>史記</hi>
　　　岐山操<hi>琴苑要録曰岐山操者周太王之所作也太王居邠狄人攻之事之以珠玉犬</hi>
<pb n="KR4h0119_WYG_030-6b"/>
　　　　<hi>馬皮幣狄侵不止問其所欲得土地也太王曰土地所以養萬民也吾不爭所用養而害</hi>
　　　　<hi>吾所養遂䇿杖而去之踰梁山而邑乎岐山喟然歎息援琴而鼔之</hi>
　　　　　　　　　　　　　周太王<lb/>
狄戎侵兮土地遷移邦邑適於岐山烝民不憂兮誰者<lb/>
知嗟嗟奈何兮予命遭斯<lb/>
　　　拘幽操<hi>一曰文王哀羑里琴操曰拘幽操文王拘於羑里而作也文王脩徳百姓親附</hi>
　　　　<hi>崇侯虎嫉之譖於紂曰西伯昌聖人也長子發中子旦皆聖人也三聖合謀君其慮之乃</hi>
　　　　<hi>囚文王於羑里將殺之於是文王四臣太顛閎夭散宜生南宫适之徒得美女大貝白馬</hi>
<pb n="KR4h0119_WYG_030-7a"/>
　　　　<hi>朱鬛以獻於紂紂遂出西伯文王在羑里乃申憤而作歌云兩山墨録曰此操見通鑑外</hi>
　　　　<hi>紀詳其辭意怨誹淺激非文王語也</hi>　　　周文王<lb/>
殷道溷溷浸濁煩兮朱紫相合不别分兮迷亂聲色信<lb/>
讒言兮炎炎之虐使我愆兮幽閉牢穽由其言兮遘我<lb/>
四人憂勤勤兮<hi>煩叶分沿反分叶膚眠反勤叶音虎炎炎之虐使我愆兮樂録作閻閻之虎使</hi>
<hi>我褰兮虎蓋謂崇侯虎也</hi>
　　　文王操<hi>琴操曰紂為無道諸侯皆歸文王其後有鳳皇銜書於郊文王乃作此歌謝希</hi>
　　　　<hi>逸琴論曰文王操文王作也玉海作文王鳳凰歌</hi>
<pb n="KR4h0119_WYG_030-7b"/>
翼翼翺翔彼鳳皇兮銜書来遊以㑹昌兮瞻天案圖殷<lb/>
將亡兮蒼蒼之天始有萌兮五神連精合謀房兮興我<lb/>
之業望来羊兮<hi>翺翔一作翔翔鳳一作鸞㑹一作命之一作昊五神連精合謀房兮一作精連</hi>
<hi>神合謀於房兮</hi>
　　　尅商操<hi>一曰武王伐紂古今樂録曰武王伐紂而作此歌謝希逸琴論曰尅商操武王</hi>
　　　　<hi>伐紂時制琴集曰武王伐紂武王自作也</hi>　　周武王<lb/>
上告皇天兮可以行乎<hi>行叶音先</hi>
　　　越裳操<hi>琴操曰越裳操周公所作也周公輔成王成文王之王道越裳重九譯而来獻</hi>
<pb n="KR4h0119_WYG_030-8a"/>
　　　　<hi>白雉周公乃援琴而歌之遂受之獻于文王之廟裳一作嘗</hi>
　　　　　　　　　　　　　周公旦<lb/>
於戲嗟嗟非旦之力乃文王之徳<hi>力下徳下一各有也字</hi>
　　　神鳳操<hi>一曰鳳皇来儀古今樂録曰周成王時鳳皇翔舞成王作此歌謝希逸琴論曰</hi>
　　　　<hi>成王作神鳳操言徳化之感也琴集曰鳳皇来儀成王所作玉海作周成王儀鳳歌</hi>
　　　　　　　　　　　　　周成王<lb/>
鳳皇翔兮於紫庭予何徳兮以感靈賴先人兮恩澤臻<lb/>
于胥樂兮民以寧<hi>於玉海作舞宋書符瑞志初學記並載此臻一作轃</hi>
<pb n="KR4h0119_WYG_030-8b"/>
　　　履霜操<hi>琴操曰履霜操尹吉甫之子伯竒所作也伯竒無罪為後母讒而見逐乃集芰</hi>
　　　　<hi>荷以為衣採楟花以為食晨朝履霜自傷見放於是援琴鼔之而作此操曲終投河而死</hi>
　　　　　　　　　　　　　周尹伯竒<lb/>
履朝霜兮採晨寒考不明其心兮聽讒言孤息别離兮<lb/>
摧肺肝何辜皇天兮遭斯愆痛殁不同兮恩有偏誰能<lb/>
流顧兮知我寃<hi>寒叶胡干反肝叶經天反</hi>
　　　獻玉退怨歌<hi>琴操曰卞和者楚野民得玉璞以獻懐王王使樂正子占之言玉石</hi>
　　　　<hi>以為欺謾斬其一足懐王死子平王立和復獻之又以為欺斬其一足平王死子立為荆</hi>
<pb n="KR4h0119_WYG_030-9a"/>
　　　　<hi>王欲獻之恐復見害乃抱玉而哭涕盡繼之以血荆王使剖之中果有玉乃封和為陵陽</hi>
　　　　<hi>侯辭不受而作退怨之歌風雅逸篇曰此歌出琴操其叙述和事與正史亦異果和所作</hi>
　　　　<hi>耶今按平王逺在懐王前而懐王之子乃頃襄王韓非子曰楚人和氏得璞玉于楚山之</hi>
　　　　<hi>中奉而獻之武王武王使玉人相之玉人曰石也刖和氏左足武王薨成王即位和又獻</hi>
　　　　<hi>之玉人又曰石也刖其右足成王薨文王即位和乃抱璞而哭於楚山之下王使玉人理</hi>
　　　　<hi>其璞而得寶焉遂名曰和氏之璧當以韓子為正今按史記成王在文王後</hi>
　　　　　　　　　　　　　楚卞和<lb/>
悠悠沂水經荆山精氣鬱洽谷岩岩中有神寶灼明明<lb/>
<pb n="KR4h0119_WYG_030-9b"/>
穴山采玉難為功於何獻之楚先王遇王暗昧信讒言<lb/>
斷截兩足離余身俛仰嗟歎心摧傷紫之亂朱紛墨同<lb/>
空山歔欷涕龍鍾天鑒孔明竟以彰沂水滂沛流于汶<lb/>
進寶得刖足離分斷者不續豈不怨<hi>山叶輸旃反明叶謨郎反功叶音光</hi>
<hi>言叶魚斤反同叶徒黄反鍾叶諸良反汶叶微勻反分叶方愔反怨叶紆云反</hi>
　　　琴歌<hi>三首風俗通曰百里奚為秦相堂上樂作所賃澣婦自言知音因援琴撫弦而歌問</hi>
　　　　<hi>之乃其故妻還為夫婦也亦謂之扊扅歌字説曰門闗謂之扊扅或作剡移</hi>
　　　　　　　　　　　　　　秦百里奚妻<lb/>
<pb n="KR4h0119_WYG_030-10a"/>
百里奚五羊皮憶别時烹伏雌炊扊扅今日富貴忘我<lb/>
為<lb/>
百里奚初娶我時五羊皮臨當别時烹乳雞今適富貴<lb/>
忘我為<lb/>
百里奚百里奚母巳死葬南谿墳以瓦覆以柴舂黄藜<lb/>
搤伏雞西入秦五羖皮今日富貴捐我為<lb/>
　　　百里奚歌　　　　　　　梁髙允生<lb/>
羇旅入秦庭始得收顯曜釋褐出輜車卓為千乗道豔<lb/>
<pb n="KR4h0119_WYG_030-10b"/>
色進華容繁弦發徵調居貴易素心翻然忘久要裝金<lb/>
五羊皮寫情陳所告豈徒望自傷念君無定操<lb/>
　　　士失志操<hi>琴集曰士失志操介子推所作也一曰龍虵歌琴操曰文公與介子綏俱</hi>
　　　　<hi>遁子綏割腓股以啖文公文公復國咎犯趙衰俱䝉厚賞子綏獨無所得乃作龍虵之歌</hi>
　　　　<hi>而隱文公求之不肯出史記曰文公重耳奔狄其後反國賞從亡未及介子推子推欲隱</hi>
　　　　<hi>從者憐之乃懸書宫門文公出見之曰此介子推也使人召之亡入緜上山中於是文公</hi>
　　　　<hi>環緜上山而封之以為介推田號曰介山是也左傳曰晉侯賞從亡者介之推不言禄禄</hi>
　　　　<hi>亦弗及其母曰盍亦求之以死誰懟對曰尤而效之罪又甚焉且出怨言不食其食其母</hi>
<pb n="KR4h0119_WYG_030-11a"/>
　　　　<hi>曰亦使知之若何對曰言身之文也身將隱焉用文之是求顯也其母曰能如是乎與女</hi>
　　　　<hi>偕隱遂隱而死吕氏春秋劉向新序皆以為子推自作辭並小異說苑又作舟之僑歌事</hi>
　　　　<hi>類子推而辭復同新序今别載古歌中</hi>　　晋介子推<lb/>
有龍矯矯遭天譴怒三虵從之一虵割股二虵入國厚<lb/>
䝉爵土餘有一虵棄於草莽<hi>怒上聲莽叶</hi>
有龍于飛周徧天下五虵從之為之承輔龍反其鄉得<lb/>
其處所四虵從之得其露雨一虵羞之撟死於中野<hi>吕氏</hi>
<hi>春秋與野叶上  反</hi>
<pb n="KR4h0119_WYG_030-11b"/>
龍欲上天五虵為輔龍已升雲四虵各入其宇一虵獨<lb/>
怨終不見處所<hi>史記子索隱曰五虵即五臣狐偃趙衰魏武  司空季子及子推也舊云五臣</hi>
<hi>有先軫顛頡恐非其類</hi>
有龍矯矯將失其所有虵從之周流天下龍既入深淵<lb/>
得其安所虵脂盡乾獨不得甘雨<hi>新序</hi>
有龍矯矯頃失其所五虵從之周徧天下龍飢無食一<lb/>
虵割股龍反其淵安其壤土四虵入穴皆有處所一虵<lb/>
無穴號於中野<hi>說苑互下叶後  反</hi>
<pb n="KR4h0119_WYG_030-12a"/>
　　　霹靂引<hi>謝希逸琴論曰夏禹作霹靂引樂府解題曰楚商梁遊於雷澤霹靂下乃援琴</hi>
　　　　<hi>而作之名霹靂引琴苑要録曰霹靂引楚商梁之所作也商梁出遊九臯之澤覽漸水之</hi>
　　　　<hi>臺引罘罝周於荆山臨曲池而漁疾風霣雹雷電奄㝠大水四起霹靂下臻矍然而驚其</hi>
　　　　<hi>僕曰孤虚設張八宿相望熒惑于角五星失行此國之大變也君其返國矣於是商梁返</hi>
　　　　<hi>室援琴歎之韻聲激發象霹靂之聲故曰霹靂引楚商梁者或云楚莊王也聲之誤耳按</hi>
　　　　<hi>前二説互異據歌辭有亡國喪年之說與商梁合</hi>
　　　杞梁妻<lb/>
樂莫樂兮新相知悲莫悲兮生别離<hi>見水經註</hi>
<pb n="KR4h0119_WYG_030-12b"/>
　　　　<hi>琴操杞梁死妻援琴歌曰</hi>
樂莫樂兮新相知悲莫悲兮生别離哀感皇天城為隳<lb/>
<hi>見太平御覽</hi>
　　　杞梁妻<hi>崔豹古今注曰杞梁妻者杞殖妻妹朝曰之所作也殖戰死妻曰上則無父中</hi>
　　　　<hi>則無夫下則無子人生之苦至矣乃抗聲長哭杞都城感之而頽遂投水而死其妹悲姊</hi>
　　　　<hi>之貞乃作歌名曰杞梁妻焉梁殖之字也列女傳曰齊莊公襲莒殖戰而死其妻無所歸</hi>
　　　　<hi>乃就其夫之尸於城下而哭十日而城為之崩既葬遂赴淄水而死琴操曰杞梁妻歎齊</hi>
　　　　<hi>杞梁殞其妻之所作也</hi>　　　　　宋呉邁逺<lb/>
<pb n="KR4h0119_WYG_030-13a"/>
燈竭從初明蘭凋猶早薰扼腕非一代千載炳遺文貞<lb/>
夫淪莒役杜弔結齊君驚心眩白日長洲崩秋雲精微<lb/>
貫穹昊髙城為隤墳行人既迷徑飛鳥亦失羣壯哉金<lb/>
石軀出門形影分一隨塵壤消聲譽誰共論<hi>昊一作旻</hi>
　　　龜山操<hi>琴操曰季桓子受齊女樂孔子欲諫不得退而望魯龜山作此曲以喻季氏若</hi>
　　　　<hi>龜山之蔽魯也</hi>　　　　　　　魯孔子<lb/>
予欲望魯兮龜山蔽之手無斧柯奈龜山何<hi>柯叶於離反何叶寒</hi>
<hi>隈反</hi>
<pb n="KR4h0119_WYG_030-13b"/>
　　　陬操<hi>一曰槃操史記世家曰孔子既不得用於衛將西見趙簡子至於河而聞竇鳴犢舜</hi>
　　　　<hi>華之死臨河而歎曰美哉水洋洋乎丘之不濟此命也夫子貢曰何謂也孔子曰竇鳴犢</hi>
　　　　<hi>舜華晉國之賢大夫也趙簡子未得志之時須此兩人而后從政及其巳得志殺之乃從</hi>
　　　　<hi>政丘聞之也刳胎殺夭則麒麟不至郊竭澤涸漁則蛟龍不合陰陽覆巢毁卵則鳳皇不</hi>
　　　　<hi>翔何則君子諱傷其類也夫鳥獸之於不義也尚知辟之而况乎丘哉乃還息乎陬鄉作</hi>
　　　　<hi>為陬操以哀之孔叢子曰趙簡子使聘夫子將至焉及河聞鳴犢竇犨之見殺也迴輿而</hi>
　　　　<hi>旋之衛息陬為操孔子家語曰還息於陬作槃操以哀之注即此歌王肅曰陬操琴曲名</hi>
　　　　<hi>也水經注又有臨河歌事同辭異本非琴操今亦附後</hi>
<pb n="KR4h0119_WYG_030-14a"/>
周道衰微禮樂陵遲文武既墜吾將焉歸周遊天下靡<lb/>
邦可依鳳鳥不識珍寶梟鴟眷然顧之慘然心悲巾車<lb/>
命駕將適唐都黄河洋洋攸攸之魚臨津不濟還轅息<lb/>
鄹傷予道窮哀彼無辜翶翔于衛復我舊廬從吾所好<lb/>
其樂只且<hi>文武既墜吾將焉歸一作文武既醉我將焉師唐一作晉  朱熹云孔叢子紀孔子事多</hi>
<hi>失實非東漢人之書</hi>
　　　將歸操<hi>琴操曰孔子將西見趙簡子至河而返作將歸操</hi>
翺翔于衛復我舊居從吾所好其樂只且<lb/>
<pb n="KR4h0119_WYG_030-14b"/>
　　　槃操<hi>一名息陬操</hi>
乾澤而漁蛟龍不遊覆巢毁卵鳳不翔留慘予心悲還<lb/>
原息陬<lb/>
　　　臨河歌<hi>酈道元水經注曰孔子適趙臨河不濟歎而作歌</hi>
狄水衍兮風揚波舟楫顛倒更相加歸来歸来胡為斯<lb/>
<hi>狄水名在臨濟舊作秋誤</hi>
　　　猗蘭操<hi>一曰幽蘭操古今樂録曰孔子自衛反魯見香蘭而作此歌琴操曰猗蘭操孔</hi>
　　　　<hi>子所作孔子厯聘諸侯諸侯莫能任自衛反魯隱谷之中見薌蘭獨茂喟然歎曰蘭當為</hi>
<pb n="KR4h0119_WYG_030-15a"/>
　　　　<hi>王者香今乃獨茂與衆草為伍乃止車援琴鼓之自傷不逢時託辭於蘭云琴集曰幽蘭</hi>
　　　　<hi>操孔子所作也按此雖云託辭于蘭義實無與</hi>
習習谷風以陰以雨之子于歸逺送于野何彼蒼天不<lb/>
得其所逍遙九州無所定處時人闇蔽不知賢者年紀<lb/>
逝邁一身將老<hi>時一作世老叶滿補反</hi>
　　　同前　　　　　　　　　隋辛徳源<lb/>
奏事傳青閣拂除乃陶嘉散條凝露彩含芳映日華已<lb/>
知香若麝無怨直如麻不學芙蓉草空作眼中花<lb/>
<pb n="KR4h0119_WYG_030-15b"/>
　　　幽蘭<hi>五首宋玉諷賦曰獨有主人女在止臣其中中有鳴琴焉臣援而鼔之為幽蘭白雪</hi>
　　　　<hi>之曲</hi>　　　　　　　　宋鮑照<lb/>
傾暉引暮色孤景流思顔梅歇春欲罷期渡往不還<lb/>
簾委蘭蕙露帳含桃李風攬帶昔何道坐令芳節終<lb/>
結佩徒分明抱梁輙乖忤華落知不終空愁坐相悞<lb/>
眇眇蛸挂網漠漠蠶弄絲空慙不自信怯與君畫期<lb/>
陳國鄭東門古今共所知長袖暫徘徊駟馬停路岐<lb/>
　　　歸耕操<hi>琴操曰曽子事孔子十有餘年晨覺眷然年衰養之不備也于是援琴而歌曰</hi>
<pb n="KR4h0119_WYG_030-16a"/>
　　　　　　　　　　　　　　　曽參<lb/>
朅来歸耕厯山盤兮以晏父母我心博兮<hi>琴操</hi>
戲欷歸耕来兮安所歸耕厯山盤兮<hi>琴清英</hi>
　　　窮刼之曲<hi>吳越春秋曰樂師扈子非荆王信讒佞殺伍奢白州犂至乃掘平王墓而</hi>
　　　　<hi>寇不絶於境戮屍以辱楚君臣又傷昭王困迫幾為天下大鄙乃援琴為楚作窮劫之曲</hi>
　　　　<hi>昭王垂涕深知琴曲之情扈子遂不復鼓矣</hi>　楚扈子<lb/>
王耶王耶何乖烈不顧宗廟聽讒孽任用無忌多所殺<lb/>
誅夷白氏族幾滅二子東奔適呉越吳王哀痛助忉怛<lb/>
<pb n="KR4h0119_WYG_030-16b"/>
垂涕舉兵將西伐伍胥白喜孫武决三戰破郢王奔發<lb/>
留兵縱騎虜京闕楚荆骸骨遭掘發鞭辱腐屍恥難雪<lb/>
幾危宗廟社稷滅莊王何罪國幾絶卿士悽愴民惻悷<lb/>
吳軍雖去怖不歇願王更隱撫忠節勿為讒口能謗<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<hi>無忌費無忌也二子伍胥白喜也  烈疑作劣</hi>
　　　别鶴操<hi>崔豹古今注曰别鶴操商陵牧子所作也娶妻五年而無子父兄將為之改娶</hi>
　　　　<hi>妻聞之中夜起倚户而悲嘯牧子聞之愴然而悲乃援琴而歌後人因為樂章焉琴譜曰</hi>
　　　　<hi>琴曲有四大曲别鶴操其一也按太平御覽載琴操曰牧子援琴鼓之云痛恩愛之永離</hi>
<pb n="KR4h0119_WYG_030-17a"/>
　　　　<hi>歎别鶴以舒情故曰别操與此辭異嵇康琴賦曰千里别鶴</hi>
　　　　　　　　　　　　　商陵牧子<lb/>
將乖比翼兮隔天端山川悠逺兮路漫漫攬衣不寐兮<lb/>
食忘餐<hi>古今注無三兮攬衣一作㩜衾食一作辰别鶴操至龍丘引並無考世代舊編錯互</hi>
　　　同前　　　　　　　　宋鮑照<lb/>
雙鶴俱起時徘徊滄海間長弄若天漢輕軀似雲懸幽<lb/>
客時結侣提攜遊三山青繳凌瑤臺丹爐籠紫煙海上<lb/>
悲風急三山多雲霧散亂一相失驚孤不得住緬然日<lb/>
<pb n="KR4h0119_WYG_030-17b"/>
月馳逺矣絶音儀有願而不遂無怨以生離鹿鳴在深<lb/>
草蟬鳴隱高枝心自有所懐旁人那得知<hi>悲一作疾遊一作到逺一</hi>
<hi>作巳懐一作存</hi>
　　　别鶴<hi>一作烏棲曲</hi>　　　　　　梁簡文帝<lb/>
接翮同發燕孤飛獨向楚值雪巳迷羣驚風復失侣<lb/>
　　　同前　　　　　　　　　　呉均<lb/>
别鶴尋故侣聯翩遼海間單棲孟津水驚唳隴頭山<lb/>
　　　水仙操<hi>琴苑要録曰水仙操伯牙之所作也伯牙學琴於成連三年不成至于精神寂</hi>
<pb n="KR4h0119_WYG_030-18a"/>
　　　　<hi>寞情之專一未能得也成連曰吾之學不能移人之情吾師有方子春在東海中乃賫糧</hi>
　　　　<hi>從之至蓬莱山留伯牙曰吾將迎吾師刺船而去旬時不返伯牙心悲延頸四望但聞海</hi>
　　　　<hi>水汨没山林窅㝠羣鳥悲號仰天歎曰先生將移我情乃援琴而作此歌</hi>
　　　　　　　　　　　　　　　伯牙<lb/>
繄洞渭兮流澌濩舟楫逝兮仙不還移形素兮蓬莱山<lb/>
歍欽傷宫仙石還<lb/>
　　　貞女引<hi>一曰處女吟琴苑要録曰貞女引者魯次室女之所作也次室女倚柱悲吟而</hi>
　　　　<hi>嘯鄰人謂曰欲嫁耶何吟之悲也次室女曰嗟乎吾傷民心悲而嘯豈欲嫁哉自傷懐潔</hi>
<pb n="KR4h0119_WYG_030-18b"/>
　　　　<hi>而為鄰人所疑於是褰裳而去之入山林之中見貞女之廟喟然歎息援琴而歌自縊而</hi>
　　　　<hi>死繫骸骨於林兮附神靈於貞女故曰貞女引古今樂録曰魯處女見女貞木而作歌亦</hi>
　　　　<hi>謂之女貞木歌琴操曰處女吟魯處女所作也</hi>　魯處女<lb/>
菁菁茂木隱獨榮兮變化垂枝含蕤英兮脩身養志建<lb/>
令名兮厥道不同善惡并兮屈身身獨去微清兮懐忠<lb/>
見疑何貪生兮<hi>同一作積屈身身獨去微清兮一作屈躬就濁世疑清兮</hi>
　　　同前　　　　　　　　　梁簡文帝<lb/>
借問懐春臺百尺凌雲霧北有嵗寒松南臨女貞樹庭<lb/>
<pb n="KR4h0119_WYG_030-19a"/>
花對帷滿隙月依枝度但使明妾心無嗟坐遲暮<lb/>
　　　同前　　　　　　　　　　沈約<lb/>
貞心信無矯傍隣也見疑輕生本非惜賤軀良足悲傳<lb/>
芳託嘉樹弦歌寄好辭<lb/>
　　　思歸引<hi>一曰離拘操琴操曰衛有賢女邵王聞其賢而請聘之未至而王薨太子曰吾</hi>
　　　　<hi>夫聞齊桓公得衛姬而霸今衛女賢欲留大可曰不可若女賢必不我聽若聽必不賢不</hi>
　　　　<hi>取也太子遂留之果不聽拘於深宫思歸不得遂援琴而作歌曲終縊而死晉石崇有思</hi>
　　　　<hi>歸引以古曲有弦無歌乃作樂辭但思歸河陽别業與琴操異也樂府解題曰若梁劉孝</hi>
<pb n="KR4h0119_WYG_030-19b"/>
　　　　<hi>威胡地憑良馬備言思歸之狀而巳按謝希逸琴論曰箕子作離拘操不言衛女作未知</hi>
　　　　<hi>孰是</hi>　　　　　　　　　衛女<lb/>
涓涓泉水流及于淇兮有懐于衛靡日不思執節不移<lb/>
兮行不隳砛軻何辜兮離厥菑嗟乎何辜兮離厥菑<hi>琴苑</hi>
<hi>要録</hi>
涓涓淇水流于淇兮有懐于衛靡日不思執節不移兮<lb/>
行不詭隨坎坷何辜兮離厥茨<hi>風雅逸篇</hi>
　　　同前　　　　　　　　晋石崇<lb/>
<pb n="KR4h0119_WYG_030-20a"/>
　　　　<hi>序曰余少有大志夸邁流俗弱冠登朝厯位二十五年五十以事去官晚節更樂放逸篤</hi>
　　　　<hi>好林藪遂肥遁于河陽别業其制宅也却阻長堤前臨清渠百木幾于萬株江水周于舎</hi>
　　　　<hi>下有觀閣池沼多養魚鳥家素習技頗有秦趙之聲出則以遊目弋釣為事入則有琴書</hi>
　　　　<hi>之娯又好服食咽氣志在不朽傲然有凌雲之操欻復見牽羈婆娑于九列困於人間煩</hi>
　　　　<hi>黷常思歸而永歎尋覽樂篇有思歸引儻古人之心有同于今故制此曲此曲有弦無歌</hi>
　　　　<hi>今為作歌辭以述余懐恨時無知音者令造新聲而播于絲竹也</hi>
思歸引歸河陽假余翼鴻鶴髙飛翔經芒阜濟河梁望<lb/>
我舊館心恱康清渠激魚彷徨鴈驚泝波羣相將終日<lb/>
<pb n="KR4h0119_WYG_030-20b"/>
周覽樂無方登雲閣列姬姜拊絲竹叩宫商宴華池酌<lb/>
玉觴<lb/>
　　　同前　　　　　　　　　梁劉孝威<lb/>
胡地憑良馬懐驕負漢恩甘泉烽火入回中宫室燔錦<lb/>
車勞逺駕繡衣疲屢奔貳師巳喪律都尉亦銷魂龍堆<lb/>
求援急狐塞請先屯櫪下驅雙駿腰邊帶兩鞬乗障無<lb/>
期限思歸安可論<hi>一作言</hi>
　　　　思歸歎<hi>本非琴操類附于此</hi>　　　晋石崇<lb/>
<pb n="KR4h0119_WYG_030-21a"/>
　登城隅兮臨長江極望無涯兮思填胸魚瀺灂兮鳥<lb/>
　繽翻澤雉遊鳬兮戲中園秋風厲兮鴻鴈征蟋蟀嘈<lb/>
　嘈兮晨夜鳴落葉飄兮枯枝竦百草零落兮覆畦壠<lb/>
　時光逝兮年易盡感彼嵗暮兮悵自愍廓羇旅兮滯<lb/>
　野都願御北風兮忽歸徂惟金石兮幽且清林鬱茂<lb/>
　兮芳卉盈𤣥泉流兮縈丘阜閣館蕭寥兮蔭叢栁吹<lb/>
　長笛兮彈五弦髙歌凌雲兮樂餘年舒篇巻兮與聖<lb/>
　談釋冕投紱兮希彭耼超逍遙兮絶塵埃福亦不至<lb/>
<pb n="KR4h0119_WYG_030-21b"/>
　兮禍亦不来<hi>卉一作草五弦一作玉琴</hi>
　　　霹靂引<hi>謝希逸琴論曰夏禹作霹靂引樂府解題曰楚商梁遊於雷澤霹靂下乃援琴</hi>
　　　　<hi>而作之名霹靂引琴苑要録曰霹靂引楚商梁之所作也商梁出遊九臯之澤覽漸水之</hi>
　　　　<hi>臺引罘罝周於荆田臨曲池而漁疾風霣雹雷電奄𡨕大水四起霹靂下臻矍然而驚其</hi>
　　　　<hi>僕曰孤虚設張八宿相望熒惑于角五星失行此國之大變也君其返國矣於是商梁返</hi>
　　　　<hi>室援琴歎之韻聲激發象霹靂之聲故曰霹靂引楚商梁者或云楚莊王也聲之誤耳按</hi>
　　　　<hi>前二説互異據歌辭有亡國喪年之説與商梁合</hi>楚商梁<lb/>
疾雨盈河霹靂下臻洪水浩浩滔厥天鑑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隆愧隱隱<lb/>
<pb n="KR4h0119_WYG_030-22a"/>
闐闐國將亡兮喪厥年<hi>天叶鐡因反年叶知林反</hi>
　　　同前　　　　　　　　梁簡文帝<lb/>
来從東海上發自南山陽時聞連鼓響乍散投壺光飛<lb/>
車走四瑞繞電發時祥令去於斯表殺来永傳芳<lb/>
　　　同前　　　　　　　　隋辛徳源<lb/>
出地聲初奮乘乾威更作雲銜天笑明雨帶星精落碎<lb/>
枕神無繞震楹書自若側聞吟白虎逺見飛𤣥鶴<hi>側一作時</hi>
<hi>飛一作舞</hi>
<pb n="KR4h0119_WYG_030-22b"/>
　　　走馬引<hi>一曰天馬引崔豹古今注曰走馬引樗里牧恭所作也為父報怨殺人而亡匿</hi>
　　　　<hi>於山之下有天馬夜降圍其室而鳴覺聞其聲以為追吏奔而亡去明旦視之乃天馬跡</hi>
　　　　<hi>也因惕然大悟曰豈吾所處之將危乎遂荷糧而逃入于沂澤中援琴而鼔之為天馬之</hi>
　　　　<hi>聲故曰走馬引也</hi>　　　　　　梁張率<lb/>
良馬龍為友玉珂金作覊馳騖宛與洛半驟復半馳倐<lb/>
忽而千里光景不及移九方惜未見薛公寧所知歛轡<lb/>
且歸去吾畏路傍兒<hi>馳騖一作相去</hi>
　　　天馬引　　　　　　　　陳傅縡<lb/>
<pb n="KR4h0119_WYG_030-23a"/>
驄色表連錢出冀復来燕取用偏開地為歌乃號天權<lb/>
竒意欲逺躞蹀勢難前本珍白玉鐙因飾黄金鞭願酬<lb/>
芻秣寵千里得千年<lb/>
　　　龍丘引<hi>一曰楚引琴操曰楚引者楚遊子龍丘高所作也龍丘髙出遊三年思歸故鄉</hi>
　　　　<hi>望楚而長歎故曰楚引</hi>　　　　　梁簡文帝<lb/>
龍丘一迴首楚路蒼無極水照弄珠影雲吐陽臺色浦<lb/>
狭村煙度洲長歸鳥息遊蕩逐春心空憐無羽翼<lb/>
　　　浦狭村煙度　　　　　　陳張正見<lb/>
<pb n="KR4h0119_WYG_030-23b"/>
茅蘭夹兩㟁野燎燭中川村長合夜影水狭度浮煙収<lb/>
光暗鳥弋分火照漁船山人不炊桂樵華幸共然<lb/>
　　　雉朝飛操<hi>一曰雉朝雊操揚雄琴清英曰雉朝飛操衛女傅母之所作也衛侯女嫁</hi>
　　　　<hi>於齊太子中道聞太子死問傅母曰何如傅母曰且往當喪喪畢不肯歸終之以死傅母</hi>
　　　　<hi>悔之取女所自操琴於冡上鼔之忽二雉俱出墓中傅母撫雉曰女果為雉耶言未畢俱</hi>
　　　　<hi>飛而起忽然不見傅母悲痛援琴作操故曰雉朝飛崔豹古今注曰雉朝飛者犢沐子所</hi>
　　　　<hi>作也齊宣王時處士泯宣年五十無妻出薪於野見雉雄雌相隨而飛意動心悲乃仰天</hi>
　　　　<hi>歎大聖在上恩及草木鳥獸而我獨不獲因援琴而歌以明自傷其聲中絶魏武帝時宫</hi>
<pb n="KR4h0119_WYG_030-24a"/>
　　　　<hi>人冇盧女者七嵗入漢宫學鼔琴特異於餘妓善為新聲能傳此曲郭本又載伯牙琴歌</hi>
　　　　<hi>于注今作正書</hi>　　　　　　齊犢沐子<lb/>
雉朝飛兮鳴相和雌雄羣遊於山阿我獨何命兮未有<lb/>
家時將暮兮可奈何嗟嗟暮兮可奈何<hi>家叶</hi>
　　　同前　　　　　　　　宋鮑照<lb/>
雉朝飛振羽翼專塲挟雌恃彊力媒己驚翳又逼蒿閒<lb/>
濳彀盧矢直刎繡頸碎錦臆絶命君前無怨色握君手<lb/>
執杯酒意氣相傾死何有<hi>雌一作兩</hi>
<pb n="KR4h0119_WYG_030-24b"/>
　　　同前　　　　　　　　　　梁簡文帝<lb/>
晨光照麥畿平野度春翬避鷹時聳角妬壠或斜飛少<lb/>
年從逺役有恨意多違不如隨蕩子羅袂拂臣衣<hi>或一作忽</hi>
　　　同前　　　　　　　　　　呉均<lb/>
二月雉朝飛横行傍壟歸斜看水外翟側聽嶺南翬躞<lb/>
蹀恒欲戰耿耿恃彊威當令君見賞何辭碎錦衣<lb/>
　　　琴歌<hi>此亦非必為此操以有雉朝飛之語郭本附注</hi>　伯牙<lb/>
麥秀蔪兮雉朝飛向虚壑兮背喬槐依絶區兮臨曲池<lb/>
<pb n="KR4h0119_WYG_030-25a"/>
　　　鼓琴歌<hi>一曰鼔瑟歌史記曰趙武靈王夢見處女鼓琴而歌異日王飲酒樂數言所夢</hi>
　　　　<hi>想見其狀呉廣聞之因夫人而内其女娃嬴孟姚也孟姚甚有寵於王是為惠后</hi>
美人熒熒兮顔若苕之榮命乎命乎曽無我嬴<hi>綦母䆳曰言有</hi>
<hi>命禄生遇其時人莫知巳貴盛盈端也</hi>
　　　子桑琴歌<hi>莊子曰子輿與子桑友而霖雨十日子輿曰子桑殆病矣裹飯而往食之</hi>
　　　　<hi>至子桑之門則若歌若哭鼓琴云云子輿入曰子之歌聲何故若是曰吾思夫使我至此</hi>
　　　　<hi>極者而不得也父母豈欲吾貧哉天地豈私貧我哉然而至此極者命也</hi>
　　　　　　　　　　　　　　　子桑<lb/>
<pb n="KR4h0119_WYG_030-25b"/>
父邪母邪天乎人乎<lb/>
　　　相和歌<hi>莊子曰子桑户孟子反子琴張三人相與友子桑户死未葬孔子使子貢往待</hi>
　　　　<hi>事焉或編曲或鼔琴相和而歌</hi>
嗟来桑户乎嗟来桑户乎而已反其真而我猶為人猗<lb/>
　　　渡易水<hi>一曰荆軻歌史記曰燕太子丹質於秦怨而亡歸使荆軻刺秦王太子及賓客</hi>
　　　　<hi>皆白衣冠以送之至於易水之上既祖取道髙漸離擊筑軻和而歌為變徵之聲又前而</hi>
　　　　<hi>為此歌復為羽聲慷慨士皆瞋目髮盡上指冠於是就車而去樂府廣題曰後人以為琴</hi>
　　　　<hi>中曲按琴操商調有易水曲荆軻所作亦曰渡易水是也</hi>燕荆軻<lb/>
<pb n="KR4h0119_WYG_030-26a"/>
風蕭蕭兮易水寒壯士一去兮不復還<hi>叶</hi>
　　　同前<hi>一作荆軻歌</hi>　　　　　　梁呉均<lb/>
襍虜客来齊時余在角扺揚鞭渡易水直至龍城西日<lb/>
昬笳亂動天曙馬爭嘶不能通瀚海無面見三齊<lb/>
　　　荆軻歌　　　　　　　　陳陽縉<lb/>
函谷路不通燕將重深功長虹貫白日易水急寒風壯<lb/>
髮危冠下匕首地圖中琴聲不可識遺恨没秦宫<lb/>
　　　琴女歌<hi>燕丹子曰荆軻刺秦王右手執匕首左手揕其袖秦王曰今日之亊從子計矣</hi>
<pb n="KR4h0119_WYG_030-26b"/>
　　　　<hi>乞聴琴聲而死琴女鼔琴琴聲云云王於是奮袖超屏風走之軻不解琴故及於難史記</hi>
　　　　<hi>荆軻左手把王之袖而右手持匕首揕之未至身秦王驚自引而起袖絶拔劍劍長操其</hi>
　　　　<hi>室時惶急劍堅故不可立拔左右乃曰王負劍負劍遂拔以擊荆軻無琴女事</hi>
　　　　　　　　　　　　　　秦琴女<lb/>
羅縠單衣可裂而絶三尺屏風可超而越鹿盧之劍可<lb/>
負而拔<hi>裂一作掣</hi>
　　　<hi>三秦記曰荆軻入秦為燕太子報讐把秦王衣袂曰寜為秦地鬼不為燕地囚王美人彈琴作</hi>
　　　<hi>語曰云云王因掣衣而走得免與前載小異</hi>
<pb n="KR4h0119_WYG_030-27a"/>
三尺羅衣何不掣四面屏風何不越<lb/>
　　　琴引<hi>琴苑要録曰琴引者秦時倡屠門髙之所作也秦為無道奢淫不制徵天下美女以</hi>
　　　　<hi>充後宫乃縱酒離宫作戲倡優宫女侍者千餘人屠門髙見宫女幼妙寵麗於是援琴而</hi>
　　　　<hi>歌之作為離闕之操曲未及終琴折柱摧絃音不鳴舎琴而更援他琴以續之</hi>
　　　　　　　　　　　　　　秦屠門髙<lb/>
酒坐俱毋往聽吾琴之所言舒長褏似舞兮乃褕袂何<lb/>
曼奏章而却逢兮願瞻心之所驩借連娟之寒態兮假<lb/>
巵酒酌五般泣喻而妖兮納其聲聲麗顔歌長㯓兮歎<lb/>
<pb n="KR4h0119_WYG_030-27b"/>
曰騎美人旖旎紛嬆枻霜羅衣兮羽旄夜褒圭玉珠參<lb/>
差妙麗兮被雲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>登髙臺兮望青埃常羊啖還何厭兮<lb/>
歸來<hi>字多訛異</hi>
　　　偕隱歌<hi>琴清英曰祝牧與妻偕隱作琴歌云不詳何代附此</hi>
天下有道我黻子佩天下無道我負子戴<hi>大平御覽引莊子載祝牧</hi>
<hi>謂其妻曰云云不言琴歌</hi>
　　　力拔山操<hi>史記曰項王軍壁垓下軍少食盡漢軍及諸侯兵圍之數重夜聞漢軍四</hi>
　　　　<hi>面皆楚歌項王乃大驚曰漢皆已得楚乎是何楚人之多也項王則夜起飲帳中有美人</hi>
<pb n="KR4h0119_WYG_030-28a"/>
　　　　<hi>名虞常幸從駿馬名騅常騎之迺悲歌忼慨自為詩歌數闋美人和之項王泣數行下於</hi>
　　　　<hi>是乃上馬直夜潰圍南出馳走平明漢軍迺覺之琴集曰力拔山操項羽所作也近世又</hi>
　　　　<hi>有虞美人曲亦出於此</hi>　　　　　西楚項籍<lb/>
力拔山兮氣蓋世時不利兮騅不逝騅不逝兮可柰何<lb/>
虞兮虞兮柰若何<lb/>
　　　項王歌　　　　　　　　　無名氏<lb/>
無復拔山力誰論蓋世才欲知漢騎滿但聽楚歌哀悲<lb/>
看騅馬去泣望<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟来<lb/>
<pb n="KR4h0119_WYG_030-28b"/>
　　　答項王楚歌<hi>困學紀聞曰太史公述楚漢春秋其不載於書者正義云項羽歌美</hi>
　　　　<hi>人和之是時巳為五言矣五言始於五子之歌行露</hi>　虞美人<lb/>
漢兵巳畧地四面楚歌聲大王意氣盡賤妾何聊生<hi>面一</hi>
<hi>作方</hi>
　<lb/>
　<lb/>
　<lb/>
　古樂苑巻三十<lb/>
</p>
<p>
</p>
  </div>
</body>
</text>
</TEI>
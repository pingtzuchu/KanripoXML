<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古樂苑巻四十一</head> <lb/>
    <p>
<pb n="KR4h0119_WYG_041-1a"/>
欽定四庫全書<lb/>
　古樂苑巻四十一<lb/>
　　　　　　　　　　　　明　梅鼎祚　編<lb/>
　襍歌謠辭<hi>誦氏諺語不錄郭  舊序</hi>
　　<hi>詩曰心之憂矣我歌且謠爾雅曰徒歌謂之謠廣雅曰聲比於琴瑟曰歌韓詩章句曰有章曲曰歌</hi>
　　<hi>無章曲曰謠按漢書五行志曰傳曰言之不從是謂不艾厥咎僭厥罰恒陽厥極憂時則有詩妖君</hi>
　　<hi>炕陽而暴虐臣畏刑而拑口則怨謗之氣發於歌謠故有詩妖文心雕龍曰庻婦謳吟土風詩官採</hi>
　　<hi>言樂盲被律志感絲篁氣變金石冊府元龜曰古者命輶軒之使廵萬國采異言靡不畢載以為奏</hi>
<pb n="KR4h0119_WYG_041-1b"/>
　　<hi>籍王者所以觀風俗之得失以考政也國風雅頌由是生焉春秋以来乃有婉孌總角之謠傳於閭</hi>
　　<hi>巷皆成章協律著禍福之先兆推尋參驗信而有徵此皆本傳詩奴之指以序述歌謠者也若劉勰</hi>
　　<hi>之論頌曰頌者容也夫民各有心勿壅惟口晉輿之稱原田魯氏之刺裘鞞直言不詠短辭以諷丘</hi>
　　<hi>明子髙並諜為誦斯則野誦之變體浸被乎人亊矣論諺曰諺者直語也喪言亦不及交故弔亦稱</hi>
　　<hi>諺㕓路淺言有實無華鄒穆公云囊漏儲中皆其類也太誓古人有言牝雞無晨太雅云人亦冇言</hi>
　　<hi>惟憂用老並上古遺諺詩書可引者也又曰夫心險如山口壅若川怨怒之情不一歡謔之言無方</hi>
　　<hi>昔華元棄甲城者發睅目之謳臧紇喪師國人造侏儒之歌並嗤戲形貌内怨為俳也又蠶解鄙諺</hi>
　　<hi>貍首淫哇茍可箴戒載于禮典故知諧辭讔言亦無棄矣以上所稱殊名一義樂府舊載百一僅存</hi>
<pb n="KR4h0119_WYG_041-2a"/>
　　<hi>近代詩紀亦頗闕逸今編古歌謠諺于首次以厯代間參鈎䜟仍從郭氏總歸歌謠</hi>
　　古歌<lb/>
　　　擊壤歌<hi>帝王世紀曰帝尭之世天下太和百姓無事有八九十老人擊壤而歌  風土</hi>
　　　　<hi>記壤以木為之前廣後銳長三四寸形如屐臘節童少以為戲分部如摘博藝經云長尺</hi>
　　　　<hi>四潤三寸將戲先側一壤于地遙于三四十歩以手中壤<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>之中者為上古野老戲也</hi>
日出而作日入而息鑿井而飲耕田而食帝何力於我<lb/>
哉<hi>力字為韻一作帝力於我何冇哉</hi>
　　　　<hi>髙士傳曰壤父者尭時人年八十餘而擊壤於道中觀者曰大哉帝之德也壤父曰</hi>
<pb n="KR4h0119_WYG_041-2b"/>
　吾日出而作日入而息鑿井而飲耕田而食帝何德<lb/>
　於我哉<lb/>
　　　夏人歌<hi>韓詩外傳曰桀為酒池糟隄縱靡靡之樂一鼓而牛飲者三千人羣臣皆相持</hi>
　　　　<hi>而歌尚書大傳曰夏人飲酒醉者持不醉者不醉者持醉者而歌曰盍歸乎薄薄亦大矣</hi>
　　　　<hi>伊尹退而更曰覺兮較兮吾大命格兮去不善而從善何不樂兮薄湯之都也</hi>
江水沛兮舟楫敗兮我王廢兮趣歸於薄薄亦大兮<hi>沛敗</hi>
<hi>並叶趣音促薄一作亳</hi>
樂兮樂兮四牡蹻兮六轡沃兮去不善而從善何不樂<lb/>
<pb n="KR4h0119_WYG_041-3a"/>
兮<hi>蹻沃並叶</hi>
　　　宋城者謳<hi>即華元歌左傳鄭公子受命於楚伐宋宋華元樂吕御之戰於大棘宋師</hi>
　　　　<hi>敗績囚華元獲樂吕宋人以兵車百乘文馬四駟以贖華元於鄭半入華元逃歸宋城華</hi>
　　　　<hi>元為植廵功城者謳以譏之華元亦作歌使驂乘者答之役人又復歌之宣公二年</hi>
睅其目皤其腹棄甲而復干思于思棄甲復来<hi>思音腮或如字</hi>
<hi>則来叶黎多睅出目也皤大腹也于思  鬚貌思古腮字</hi>
　　　驂乘答歌<lb/>
牛則有皮犀兕尚多棄甲則那<hi>皮叶蒲波反那猶何也雖棄甲何害</hi>
<pb n="KR4h0119_WYG_041-3b"/>
　　　役人又歌<lb/>
從其有皮丹漆若何<hi>皮叶言雖有皮燕丹漆亦不能成甲也豈可棄之哉</hi>
　　　澤門之晢謳<hi>一作築者歌左傳宋皇國父為太宰為平公築臺於門妨於農收子</hi>
　　　　<hi>罕請俟農功之畢公弗許築者謳曰  襄公十七年</hi>
澤門之晢實興我役邑中之黔實慰我心<hi>澤門宋東城南門也皇國</hi>
<hi>父白晢而居近此子罕黑色而居邑中</hi>
　　　野人歌<hi>左傳宋朝與衛夫人南子㑹于洮野人歌之</hi>
既定爾婁豬盍歸吾艾豭<hi>豬古音遮婁豬求子豬以喻南子艾豭喻宋朝艾老也豭</hi>
<pb n="KR4h0119_WYG_041-4a"/>
<hi>音加牡豖也</hi>
　　　南蒯歌<hi>一作郷人飲酒歌左傳曰魯昭公十二年季平子立而不禮於南蒯南蒯以費</hi>
　　　　<hi>叛將適費飲鄉人酒鄉人或歌曰  南蒯遺之子季氏費宰</hi>
我有圃生之杞乎從我者子乎去我者鄙乎倍其鄰者<lb/>
恥乎已乎已乎非吾黨之士乎<hi>圖以殖䟽菜枸杞非可食之物圃不宜生以喻</hi>
<hi>蒯也從我謂為魯不去也子男子之美稱鄰親也已乎决絶之辭也</hi>
　　　成人歌<hi>禮記檀弓曰成人有其兄死而不為衰者聞髙子臯為成宰遂為衰成人歌曰</hi>
蠶則績而蠏有匡范則冠而蟬有緌兄則死而子臯為<lb/>
<pb n="KR4h0119_WYG_041-4b"/>
之衰<hi>成魯邑名匡蠏背殻似匡也范蜂也緌謂蟬喙長在腹下此蚩兄死者其衰之不為兄也</hi>
　　　齊民歌<hi>齊桓公飲酒醉遺其冠恥之管仲曰公不雪之以政公曰善因發倉賜貧窮三</hi>
　　　　<hi>日而民歌之曰</hi>
公胡不復遺其冠乎<lb/>
　　　齊臺歌<hi>晏子春秋曰景公起大臺之役歲寒不已國人望晏子晏子見公廼坐飲酒樂</hi>
　　　　<hi>晏子曰若若賜臣臣請歌之歌曰庻民之言曰云云歌終喟然流涕公止之曰子殆為大</hi>
　　　　<hi>臺之役夫寡人將速罷之</hi>
凍水洗我若之何太上糜散我若之何<hi>散古轉入銑</hi>
<pb n="KR4h0119_WYG_041-5a"/>
　庶民之餒我若之何奉上糜敝我若之何<hi>廣文選載此詩</hi>
　　　穗歌<hi>晏子春秋曰景公為長庲將欲美之有風雨作公與晏子入坐飲酒致堂上之樂酒</hi>
　　　　<hi>酣晏子作歌曰云云歌終顧而流涕張躬而舞公遂廢酒罷役不果成長庲</hi>
穗乎不得獲秋風至兮殫零落風雨之弗殺也太上之<lb/>
靡弊也<hi>殺叶所例反得虞喜志林云禾有穗兮不  穫殫一作盡</hi>
　　　齊役者歌<hi>晏子春秋曰景公築長庲之臺晏子侍坐觴三行晏子起舞曰云云舞三</hi>
　　　　<hi>而涕下沾襟景公慙焉為之罷長庲之役</hi>
歲已暮矣而禾不穫忽忽矣若之何歲已寒矣而役不<lb/>
<pb n="KR4h0119_WYG_041-5b"/>
罷惙惙矣如之何<hi>穫叶胡化反</hi>
　　　萊人歌<hi>左傳哀公五年秋齊景公卒冬十月公子嘉公子駒公子黔奔衛公子鉏公子</hi>
　　　　<hi>陽生来奔萊人歌之曰</hi>
景公死乎不與埋三軍之士乎不與謀師乎師乎何黨<lb/>
之乎<hi>埋叶陵之反謀叶謨杯反師衆也黨所也之往也此哀羣公子失所</hi>
　　　齊人歌<hi>左傳魯哀公二十一年公與齊矦邾子盟於顧齊人責稽首因歌之責十七年</hi>
　　　　<hi>齊矦為魯公稽首不見答</hi>
魯人之臯數年不覺使我髙蹈唯其儒書以為二國憂<lb/>
<pb n="KR4h0119_WYG_041-6a"/>
<hi>臯叶居號反覺去聲憂叶衣虚反臯緩也髙蹈猶逺行也言魯人臯緩數年不知答齊稽首使我髙蹈来為此</hi>
<hi>㑹二國齊邾也言魯據周禮不肯答稽首令齊邾逺至</hi>
　　　菜芑歌<hi>史記田常成子與監止俱為左右相相齊簡公田常心害監止監止幸於簡公</hi>
　　　　<hi>權弗能去於是田常復修釐子之政以大斗出貸以小斗收齊人歌之曰</hi>
嫗乎菜芑歸乎田成子<hi>劉知幾史通曰田常見在而遽呼以謚此之不實昭然可見</hi>
　　　楚人誦子文歌<hi>説苑曰楚令尹子文之族有干法者廷理聞其令尹之族也釋</hi>
　　　　<hi>之子文召廷理而責之遂致其族人於廷理曰不是刑也吾將死廷理懼遂刑其族人國</hi>
　　　　<hi>人聞之曰若令尹之公也吾黨何憂乎乃與作歌曰</hi>
<pb n="KR4h0119_WYG_041-6b"/>
子文之族犯國法程廷理釋之子文不聽恤顧怨萌方<lb/>
正公平<hi>聽平聲</hi>
　　　楚人歌<hi>説苑曰楚莊王築層臺延石千里延壤百里大臣諫者七十二人皆死矣有諸</hi>
　　　　<hi>御已者違楚百里而耕謂其耦曰吾將入諫王委其耕而入見莊王遂解層臺而罷民楚</hi>
　　　　<hi>人歌之曰</hi>
薪乎菜乎無諸御已訖無子乎菜乎薪乎無諸御已訖<lb/>
無人乎<hi>菜叶此禮反</hi>
　　　徐人歌<hi>劉向新序曰延陵季子將聘晉帶寳劍以過徐君徐君觀劍不言而色欲之季</hi>
<pb n="KR4h0119_WYG_041-7a"/>
　　　　<hi>子未獻也然其心已許之使反而徐若已死季子於是以劍帶徐君墓樹而去徐人為之</hi>
　　　　<hi>歌</hi>
延陵季子兮不忘故脫千金之劍兮帶丘墓<lb/>
　延陵季子不忘舊故千金之劍以帶丘墓<hi>一作如此</hi>
　　　越謠歌<hi>風土記曰越俗性率朴初與人交有禮封土壇祭以犬雞祝曰</hi>
君乘車我帶笠他日相逢下車揖君檐簦我跨馬他日<lb/>
相逢為君下<lb/>
　卿雖乘車我戴笠後日相逢下車揖我歩行卿乘馬<lb/>
<pb n="KR4h0119_WYG_041-7b"/>
　後日相逢君當下<hi>一作如此</hi>
　　　松柏歌<hi>戰國策秦使陳馳誘齊王建入秦遷之共處之松柏之間餓而死齊人怨建聽</hi>
　　　　<hi>姦人賓客不蚤與諸矦合從以亾其國歌之曰</hi>
松邪栢邪建共者客邪<hi>一本作住建共者客邪共地名屬河内</hi>
　　　段干木歌<hi>吕氏春秋曰魏文矦過段干木之閭而軾之其僕曰君胡為軾曰此非段</hi>
　　　　<hi>干木之閭歟段干木葢賢者也吾安敢不軾其僕曰然則君何不相之於是君請相之段</hi>
　　　　<hi>干木不肯受則君乃致祿百萬而時往館之國人相與誦之曰</hi>
吾君好正段干木之敬吾君好忠段干木之隆<lb/>
<pb n="KR4h0119_WYG_041-8a"/>
　　　鄴民歌<hi>一作魏河内歌一作漳水歌史記曰魏襄王以史起為鄴令引漳水溉鄴以富</hi>
　　　　<hi>魏之河内而民作歌云風雅逸篇云史起魏文矦時人</hi>
鄴有賢令兮為史公决漳水兮灌鄴旁終古舄鹵兮生<lb/>
稻梁<hi>公叶姑黄反</hi>
　　　秦始皇時民歌<hi>見水經註楊泉物理論曰秦築長城死者相屬民歌曰</hi>
生男愼勿舉生女哺用脯不見長城下尸骸相支拄<hi>魏陳</hi>
<hi>琳飲馬長城窟行内四語與此同</hi>
　　　甘泉歌<hi>一首三秦記曰始皇作驪山陵周廻跨隂盤縣界水背陵鄣使東西流運大石</hi>
<pb n="KR4h0119_WYG_041-8b"/>
　　　　<hi>於渭北渚民怨之作甘泉之歌曰</hi>
運石甘泉口渭水不敢流千人唱萬人謳金陵餘石大<lb/>
如塸<hi>見博物志</hi>
　運石甘泉口渭水為不流千人一唱萬人相鈎金陵<lb/>
　下餘石大如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>土屋<hi>見關中記</hi>
　<lb/>
　<lb/>
　古樂苑巻四十一<lb/>
</p>
<p>
</p>
  </div>
</body>
</text>
</TEI>
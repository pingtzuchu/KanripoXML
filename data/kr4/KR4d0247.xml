<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>義豐集</head> <lb/>
    <p>
<pb n="KR4d0247_WYG_001-1a"/>
欽定四庫全書<lb/>
　義豐集<lb/>
　　　　　　　　　　　　　宋　王阮　撰<lb/>
　詩<lb/>
　　古意二首<lb/>
西風䇿策飜葉鳴錦機停梭人暗驚歸心欲附潮頭去<lb/>
潮頭不肯到湓城<lb/>
洞庭九月湖水乾倒影夜瞰星斗攅水官籋浪蹴寒玉<lb/>
<pb n="KR4d0247_WYG_001-1b"/>
船過兩耳聲珊珊<lb/>
　　明妃曲一首<lb/>
黄塵漠漠風捲沙明妃馬上彈琵琶琵琶一曲思歸譜<lb/>
明妃淚盡邉人舞邉人不道思歸苦更問漢宫餘㡬許<lb/>
古來和戎人似鐵漢家和戎人似雪午忩一抹春山横<lb/>
萬里關河不須設燕支寒帳秋復春翠被不禁愁殺人<lb/>
人生不可無黄金無黄金兮死沉淪明妃也莫怨青塚<lb/>
死有佳名生有用君不見秦樓當日卷衣女一一空隨<lb/>
<pb n="KR4d0247_WYG_001-2a"/>
宿草腐<lb/>
　　續湖隂一首<lb/>
　　　王敦稱兵内向明帝微行湖隂故樂府有湖隂<lb/>
　　　曲然亡其詞也余泊舟堂下誦温庭筠補亡惜<lb/>
　　　意未盡因為續焉<lb/>
華林鳴蛙私邪官金陵指顧成長安唾壺一曲玉如意<lb/>
聲㫁石城鋒鏑寒從來龍化中興主不似黄鬚阿奴武<lb/>
當時斬鞅心下事今日揚鞭目中敵黄埃散漫重瞳㣲<lb/>
<pb n="KR4d0247_WYG_001-2b"/>
雨師不灑疑人知夢回日轉驚已午馬驕風疾那容追<lb/>
一聲吉語禁門静萬國笙歌丹仗整山傾海動忽燃臍<lb/>
地闢天開誰問鼎長江十里真險哉煌煌晉業流秦淮<lb/>
江濤一洗妖氛息湖隂千古琉璃碧<lb/>
　　代胡倉進聖徳惠民詩一首<hi>并序</hi>
　　　臣竊惟先王盛時大夫從事於外必有聲詩道<lb/>
　　　其不遑寧處之情而極夫節物之變耳目所接<lb/>
　　　託興喻物一於心聲發之非以自矜其功也以<lb/>
<pb n="KR4d0247_WYG_001-3a"/>
　　　為君臣之際天下真情所在序其情而閔其勞<lb/>
　　　君子之道云爾恭惟陛下康濟懐保如周文王<lb/>
　　　臣於此時得從大夫之後備使一方敢不激勵<lb/>
　　　奮發以求不負陛下臨遣之意用集所見與其<lb/>
　　　所聞因其方言間以俚語稍加櫽括比為近體<lb/>
　　　詩一百韻走驛請通進司投進兾塵一覧文詞<lb/>
　　　鄙陋不足發揮至徳之光臣則有罪若夫字字<lb/>
　　　必實言言不誣舉可覆視當堯章煥乎之日犯<lb/>
<pb n="KR4d0247_WYG_001-3b"/>
　　　狂簡斐然之戒仄身覆燾實無所容冒犯天威<lb/>
　　　臣無任俯伏竢命之至<lb/>
平楚皆膏壤成湯忽旱年人知聖慮切恩遣使臣宣乙<lb/>
卯飢荒後長沙富庶全紀年四十載斗米二三錢<hi>潭州自紹</hi>
<hi>興五年一旱後豐稔三十八年</hi>縣縣人煙宻村村景物妍朱蹄驕栁陌<lb/>
金鐙麗花鈿<hi>長沙自唐號小長安朱蹄金鐙杜甫所云</hi>習此民成懶加之吏<lb/>
不䖍力耕終苟且勸課或遷延緑野田多曠潢池惡未<lb/>
悛曷嘗修稼政但見飾賓筵豐稔時難保盈虚理有還<lb/>
<pb n="KR4d0247_WYG_001-4a"/>
自應成赤地安得咎蒼天義廪真良法<hi>常平</hi>皇家以備先<lb/>
積倉何止萬存數僅餘千<hi>潭州每歳正苖三十八萬石每石收義倉一斗自乙夘至</hi>
<hi>辛夘當有百萬石臣到任㸃檢僅存四萬石</hi>濫以踈庸迹來司歛散權一身<lb/>
初扺此四顧但茫然奏發常平弊財䝉内帑捐敢云呈<lb/>
敏手幸免奮空拳蔑問秦輸閉專稽稷懋遷陸資流馬<lb/>
運水作汎舟連凢属災傷事深将利害研兼并勤告諭<lb/>
商旅漸喧闐市直雖翔踴官收却痛蠲北來因鼎粟南<lb/>
至出渠船<hi>分路招糴廣米自靈渠出</hi>稍稍收成廪紛紛出著鞭起於<lb/>
<pb n="KR4d0247_WYG_001-4b"/>
衡嶽趾環厥洞庭舷湖北疆參錯江西境接聯里雖千<lb/>
萬逺身亦再三遄必務經行徧深防賑給偏規模頒羣<lb/>
吏出納謹鄉賢敢避風兼雨周爰陌與阡有時沉水㡳<lb/>
鎮日上山巔不復通舟楫寧容坐馬韀屐多穿石仄裳<lb/>
慣濕河壖江歩時時到村虚日日穿<hi>楚語以江岸為歩村市為虚</hi>救<lb/>
頭方甚急援手詎辭胼疇昔雖多病馳驅却自痊已成<lb/>
迷曉夜不復憚山川松逕行時盖楊花坐處氊光華雖<lb/>
備使蕭散類登仙林宻花頻剪途窮木可縁石欹行恐<lb/>
<pb n="KR4d0247_WYG_001-5a"/>
壓溪漲渉疑漩昔出正初吉今經六下弦<hi>以正月出廵七月還司</hi>
奔忙馳似箭來徃轉如圜王事歌苞杞歸心却杜鵑力<lb/>
雖疲險阻志務報陶甄憶昨初行日蕭然亦可憐餓羸<lb/>
皆偃仆疾疫更牽纏詎止家徒壁多遺屋數椽葛根殫<lb/>
舊食竹米繼新饘<hi>去冬人食葛根今春又食竹米</hi>畧救朝昏急終非肺<lb/>
腑便聲音中改變形質外羸孱氣薾胷排骨神昏眼露<lb/>
圈歩欹身欲仆頭褪髪俱卷婦餒心成疾兒啼口墜涎<lb/>
亂花生目睫炎火亢喉咽裊裊渾無力昏昏只欲眠盡<lb/>
<pb n="KR4d0247_WYG_001-5b"/>
攣持耒手頓削負薪肩象貌已成鬼號呼幾亂蟬獸窮<lb/>
思曠野魚困想清泉山僻無人到惟驚有使褰初聞争<lb/>
欲走稍定使來前爾俗飢雖困吾君施體乾知民方疾<lb/>
苦遣吏撫迍邅置院收鰥寡分場賑市㕓貸糧招復業<lb/>
散種使耕田<hi>臣常乞以米五萬石依條給貸四等以下户又以榖三萬分諸縣借給</hi>寒給<lb/>
衾裯煖<hi>給紙襖</hi>春頒藥劑煎凢今嚴吏責皆是恤民編稍<lb/>
見兒童集徐㸔父子牽共争扶杖聽咸樂置郵傳茶獻<lb/>
迎門禮香浮夾道煙耳聞身鼔舞心切涕潺湲坐定徐<lb/>
<pb n="KR4d0247_WYG_001-6a"/>
言此從來未見焉一時愆潤澤萬里奏艱鮮灌溉非無<lb/>
桔精䖍亦有牷畬乾終損粟池涸竟枯蓮詩駭周宣魃<lb/>
經書魯國蝝坐令民皥皥飜作淚漣漣平日安豐稔今<lb/>
朝乍疾顛老羸如病馬壯健若飛鳶忽見皇恩沐親馳<lb/>
使命専聽言初挾纊拜賜悉鳴絃新嵗天心格經時雨<lb/>
勢綿東臯耕澤澤南畆溜濺濺坎豆皆勤作根涯悉勉<lb/>
旃水耕榮唪唪陸種茂芊芊件件絲盈軸方方麥薦籩<lb/>
<hi>楚語以種物為坎豆勤苦為根涯以疋為件以三升為一方</hi>指知食欲動目望酒先<lb/>
<pb n="KR4d0247_WYG_001-6b"/>
撋舍北行歌暢村南伐鼓淵魚占何必夢斗覆已明躔甲<lb/>
子晴尤好嘉平雪記埏自今知嵗嵗王道永平平撫已<lb/>
叨逢主占星幸備員耳親聞擊壤手敢廢題牋農事修<lb/>
其職邦基賴以堅但令倉廪實何必鼎鐘鐫商克周飢<lb/>
止邢存衛雨愆定知豐稼穯端在講戈鋋足食繄兵法<lb/>
行糧詠雅篇願陳王朴論一稔遂平邉<hi>王朴邉䇿一稔可以平邉</hi>
　　上九江唐舍人<hi>文若</hi>一首五十韻<lb/>
江左承南渡潯陽控上流平時稱用武今日更防秋六<lb/>
<pb n="KR4d0247_WYG_001-7a"/>
代規摹古三江險阨周高憑隆屏翰下瞰握襟喉呼吸<lb/>
聞吳楚封疆矗斗牛循良渡虎跡神武射蛟逰勝事餘<lb/>
蓮社風光足庾樓倚天開峻極倒影湛飛浮鼎敗香山<lb/>
徃官輕靖節休義門十世美將業二王優頃嵗承平乆<lb/>
斯民習俗修究心依學校服力事田疇獄净苔荒砌山<lb/>
深麥掛丘共知忠義篤肯陷矯誣羞不料戈鋋起能令<lb/>
日月幽雲屯滿赤縣天意卒鴻溝郡邑生荆棘江湖識<lb/>
冕旒竟捐形勢地聚作虎狼陬<hi>紹興初李成盗此</hi>昔計何勝辱<lb/>
<pb n="KR4d0247_WYG_001-7b"/>
羣生亦暫偷竒功思赫赫内治頗悠悠法令中間弊流<lb/>
移不可留<hi>經界法行始有交居之弊産去税存徳安一縣歳逃移千七百户</hi>未經真撫<lb/>
恤還已困䖍劉對壘縁淮甸長蛇集㦸矛<hi>金兵南下其臣有欲首取</hi>
<hi>江州者</hi>雷聲忽天狗旗尾又蚩尤隔岸幾航葦孤城亦綴<lb/>
斿兵戈閒耒耜戰艦奪松楸天下雖同擾江西又不侔<lb/>
宿師惟此地<hi>江南獨此屯戍</hi>履畆倍他州<hi>曹翰治江州獨用偽唐全税</hi>諸將<lb/>
紛紛是攸司日日掊文符競旁午膏血罄誅求戰鬬連<lb/>
年永瘡痍幾日瘳蘖芽終作梗氣習遂成媮情動穿墉<lb/>
<pb n="KR4d0247_WYG_001-8a"/>
䑕風行借父耰<hi>風俗舊淳今狡</hi>秉彛均物則失徳自乾餱近世<lb/>
凢臨政何人解撫柔帝為輟近侍人喜得賢侯父子文<lb/>
章偉君臣契分投王言資潤色國事仗謀猷詩似丘傳<lb/>
鯉書如固續彪鳯毛宜鸑鷟驥種自鞾騮增重依蓮幕<lb/>
尤煩借箸籌折衝皆婉畫賜履又分憂奕奕長江上源<lb/>
源數路頭若非煩柱石何以鎮貔貅南土驚新事西清<lb/>
擁碧油春風回野色江月静簾鈎地借長城望塵清奕<lb/>
世讎有生皆固結無土不㝠搜<hi>公下車之始即問姓名</hi>立國須才<lb/>
<pb n="KR4d0247_WYG_001-8b"/>
用聞公鋭意收龍門如可上敢請與荀儔<lb/>
　　瑞麥謡一首<lb/>
　　　淮海宜麥舊矣瑞我聖世疉出濠梁淳熈戊戌<lb/>
　　　得両岐者一守臣張士元記其異紹熈甲寅又<lb/>
　　　得之益以三岐者守臣黄萬石再播頌聲慶元<lb/>
　　　戊午夏四月壬申牧兒丁道僧越五日丙子農<lb/>
　　　者京太谷獻如紹熈之數又廿日丙申民兵統<lb/>
　　　領李道裒雙穗者馳丁夫蔡進以獻多至三十<lb/>
<pb n="KR4d0247_WYG_001-9a"/>
　　　有八和之至也是嵗五糓熟為大有年守臣某<lb/>
　　　仰體謙制不敢以聞亦不敢替厥事賦瑞麥謡<lb/>
　　　紀聖治也<lb/>
稗草化稻疑談空我有異麥真年豐三岐鼎足如争雄<lb/>
兩岐對秀攅眉峯棣華英粲花影重黄雲列陣飜春風<lb/>
問此厥初何所從塗山之陽一牧童手持足接復一翁<lb/>
三十八雙來無窮慶元道大天下公漸漸擢芒瑞時雍<lb/>
不生内地生邉封天以徳致驚諸戎周家之始西徂東<lb/>
<pb n="KR4d0247_WYG_001-9b"/>
彼疆為宻此界崇已而率育四海同帝命盖自貽牟通<lb/>
漁陽昔當漢之隆亦有此瑞堪形容氓謡不上甘泉宫<lb/>
私以譽守疑非恭濠梁獻祥不一逢一生二生重熈中<lb/>
今年分外佳氣濃疆吏豈敢貪天功歸禾擬奏區區忠<lb/>
仄聞聖徳方謙沖班春於郊但勸農諭以種麥莫懶慵<lb/>
大麥更戒細細舂明年從駕廵崆峒此飯要到滹沱供<lb/>
　　和陶詩六首<hi>并序</hi>
　　　古詩不和唐始有之亦未有追和古人者雪堂<lb/>
<pb n="KR4d0247_WYG_001-10a"/>
　　　先生始出新意盡𢋫淵明詩彼誠有感云爾隆<lb/>
　　　興二年余浮家東吳僦居日糴大水入室無所<lb/>
　　　容其軀妻孥嗷嗷至絶煙火羇旅憔悴如雪堂<lb/>
　　　之在嶺外而淵明之棄彭澤也由是宦情日薄<lb/>
　　　而歸志日濃矣暇日讀淵明詩不能盡和也事<lb/>
　　　類意感輙繼和焉懼觀者不我赦也故序其意<lb/>
　　　云<lb/>
　　和歸田園<lb/>
<pb n="KR4d0247_WYG_001-10b"/>
皇天亦愛我生我匡廬山勉承父母志功名期少年既<lb/>
無取日手逺去窮虞淵又無謀生才廣有負郭田富貴<lb/>
兩不諧胡為乎世間春言旉原居宛在瀑布前野曠易<lb/>
得月谷虚常帯烟行歌紫芝曲醉上香爐巔念此百年<lb/>
身有此足以閒若乃不決去使彼山悽然<lb/>
　　和飲酒<lb/>
竹門固無鏁俗客自不開而欲挾彼態使我變所懐鄉原<lb/>
善同俗於徳則有乖乃知違世人所貴在幽棲客有愛<lb/>
<pb n="KR4d0247_WYG_001-11a"/>
我甚命駕來衝泥憐我與俗異欲我與世諧甚知客言<lb/>
是甚知余心迷淵明飲酒詩𢋫以遺客回<lb/>
　　和乞食<lb/>
淮隂漂母事不謂身見之長歌淵明詩益信非虚詞余<lb/>
嗟客長安十載無休期一飽不自足况敢謀酒巵曳裾<lb/>
富門兒丐食酬一詩逹於公卿間喧喧謂余非雖知責<lb/>
我至終亦無所貽<lb/>
　　和貧士<lb/>
<pb n="KR4d0247_WYG_001-11b"/>
吾聞戴安道不對王侯琴當時豈不能低眉求賞音一<lb/>
曲朝得聞千金夕來尋捨之不肯顧輕重得所斟小人<lb/>
一時快君子百世欽貧士繄此辨士乎當正心<lb/>
　　和雜詩<lb/>
遑遑行路難汲汲艱食廹井田邈不再兼并蔽阡陌永<lb/>
懐先父祖遺我以清白出門無所容疑此天地窄秋風<lb/>
瘦遥山凉意惬行客江南記舊逰不歴岐王宅<lb/>
　　又和<lb/>
<pb n="KR4d0247_WYG_001-12a"/>
淵明棄彭澤歸與在柴桑我里亦其側俯視世粃糠顧<lb/>
瞻無所憂所憂在絶糧敢辭躬耕勞耒耜山之陽惜哉<lb/>
命之窮仍嵗螟□傷去為㳺手民足迹已四方拂衣却<lb/>
歸去焉用祖離觴<lb/>
　　陪晦翁登妙髙峯一首<lb/>
千崖盤屈曲一塔矗空濛他處只山好此中兼水洪縱<lb/>
觀疑犯斗飛上覺凌風常恨天難近今朝路已通<lb/>
　　送晦翁十首<lb/>
<pb n="KR4d0247_WYG_001-12b"/>
精㣲元不在河汾原道辭雄亦淺聞自得正心誠意論<lb/>
始知天未䘮斯文<lb/>
淵泉溥博與天大土苴緒餘聊覺民千古濓溪好風月<lb/>
一回拈出一回新<lb/>
武夷山下孤高節五老亭中撫字心出處本來無二致<lb/>
詎分鐘鼎與山林<lb/>
靈臺一似大圓鏡妍醜自分吾不知秋殺春生天道爾<lb/>
先生喜怒一何私<lb/>
<pb n="KR4d0247_WYG_001-13a"/>
去年民食十分灾一力先生盡救回今日手攀轅下者<lb/>
人人都是翳桑來<lb/>
移苖時節雨連天白水青苖滿大田天欲先生歸去後<lb/>
故留遺愛在豐年<lb/>
忌口年來積漸除君王方信是真儒稍移全活一州手<lb/>
再使江西十郡蘇<lb/>
白鹿堂中巧鑄顔天留一派在廬山他時沂水春風裏<lb/>
笑我於中獨自頑<lb/>
<pb n="KR4d0247_WYG_001-13b"/>
糟粕從來空自忙筌蹄今幸得師忘明年重即韓門去<lb/>
拈出胷中一辦香<lb/>
平生自謂此心剛不信離樽可㫁腸今日江邉兩行淚<lb/>
更無情緒折垂楊<lb/>
　　同張安國逰萬杉寺一首<hi>寺有昭陵御書</hi>
昭陵龍去奎文在萬嵗靈杉守百神四十二年真雨露<lb/>
山川草木至今春<lb/>
　　重九再到張已隔世書詩牌後一首<lb/>
<pb n="KR4d0247_WYG_001-14a"/>
碧紗籠底墨纔乾白玉樓中骨已寒淚盡當年聯騎客<lb/>
菊花時節獨來㸔<lb/>
　　六言一首<lb/>
秋色染成碧水夜凉瘦落青山樹頭宿鳥歸盡天外行<lb/>
人未還<lb/>
　　避暑烟水亭與王景文回文聯句一首<lb/>
顔舒且對清樽酒<hi>景文</hi>晝永方濃翠幄隂<hi>南卿</hi>環珮響<lb/>
溪寒浪急<hi>景文</hi>畫圖藏谷繡烟深斑生石潤苔紋亂<hi>南</hi>
<pb n="KR4d0247_WYG_001-14b"/>
<hi>卿</hi>碧度雲飛鳥影沉<hi>景文/</hi>閒館邃風來迥野<hi>南卿</hi>隔林<lb/>
斜日轉踈林<hi>景文</hi>
　　虚飄飄一首<lb/>
虚飄飄雪花逢日照栁絮入春摇腐草偏浮屋游絲織<lb/>
綵綃老蚌三更光射月風鳶一片紙干霄虚飄飄比人<lb/>
富貴猶堅牢<lb/>
　　滄洲閣集句二首<lb/>
滄洲有竒趣<hi>劉禹鍚</hi>　吾道付滄洲<hi>杜甫</hi>　樹影中流<lb/>
<pb n="KR4d0247_WYG_001-15a"/>
見<hi>張祜</hi>　船燈照島幽<hi>司空圖/</hi>　轉思江海上<hi>王介甫</hi>
　却著土山頭<hi>賀渉</hi>　野水無人渡<hi>冦莱公</hi>　乘桴學<lb/>
聖丘<hi>韓退之</hi>
　　又<lb/>
洲島驟回合<hi>謝靈運</hi>　冥冥菰蒲中<hi>王安石</hi>　清流中<lb/>
落鳥<hi>張祜</hi>　遵渚有歸鴻<hi>謝瞻/</hi>　水作青羅帯<hi>韓退之</hi>
　脚踏赤鯶公<hi>蘇東坡</hi>　蓬壺雖遼絶<hi>李白</hi>　長嘯激<lb/>
清風<hi>方太沖</hi>
<pb n="KR4d0247_WYG_001-15b"/>
　　新昌書座右屏一首<lb/>
私罪不可有公罪不可無退作陶淵明進學何易于但<lb/>
願列循吏寧甘為鄙夫禍福置不問吾民其少蘇<lb/>
　　新昌留别一首<lb/>
奉命誅求下户貧抗章懇白上官嗔與其重歛毒千室<lb/>
寧以深文終一身吏務循良邦有頼士雖貧賤氣宜伸<lb/>
空烟亭下桃花水好送扁舟欲去人<lb/>
　　龍舒朱獻賔主漢陽簿棄官以歸子亦不合丐去<lb/>
<pb n="KR4d0247_WYG_001-16a"/>
　　　為賦一首<lb/>
浪作鸞棲去驚隨鶴怨還無心漢江水有節皖公山此<lb/>
事真堪話諸公寧厚顔嗟予亦興盡昨夜已投閒<lb/>
　　題靖節先生祠一首<lb/>
　　　督郵行縣先生去之某始未諭以為接之或可<lb/>
　　　同寅焉在未見遽謂小兒去之哉晚得一邑親<lb/>
　　　見羣兒挾權規利難與為仁而後敬嘆先生何<lb/>
　　　其辨之早也夫薄則固其資而傲有所恃昂昻<lb/>
<pb n="KR4d0247_WYG_001-16b"/>
　　　而來以督郵則非尊彭澤則為客知令之賢不<lb/>
　　　能以禮先之坐待其迎責以束帯傲薄備矣欲<lb/>
　　　其同寅難矣哉斤之於未見之先避之於未辱<lb/>
　　　之始至矣先生之明也且督郵𤨏𤨏無以議為<lb/>
　　　也獨惜而長用非其人卒使銜命者負擠賢之<lb/>
　　　辜出令者貽同惡之誚一舉而賓主交譏焉非<lb/>
　　　類聚乎流弊千載凢一小吏出必以迎謁責人<lb/>
　　　吏多患失竭民力以奉之先生耻之某亦耻之<lb/>
<pb n="KR4d0247_WYG_001-17a"/>
　　　乃賦歸去來以彰立懦時淳熈七年六月廿五<lb/>
　　　日也<lb/>
先生新布政誰遣小兒來爾面何須識其心端可猜有<lb/>
名高日月無力救氛埃百世千秋後聞風亦遽回<lb/>
　　昌國偶成一首<lb/>
諸邑皆山可夜馳海中昌國力難施風潮阻渡由天地<lb/>
期㑹申嚴限日時願以老身從此免漫将人命逼諸危<lb/>
交門山下須臾死肉食諸公知不知<lb/>
<pb n="KR4d0247_WYG_001-17b"/>
　　㽜别昌國五首<lb/>
妄意絃歌學子游迄無三異比中牟叮嚀今夜東風雨<lb/>
添起潮頭急去休<lb/>
全家雖脱海波危舊治無人咏十竒孤奉明恩顔似甲<lb/>
却嗔兒女笑嘻嘻<lb/>
三山月淡白銀闕九老春閒紫石宫<hi>出十洲記</hi>此去能争幾<lb/>
許地恨無仙骨到其中<lb/>
當時底事乞身歸萬物何曾與我違最是臨行更腸㫁<lb/>
<pb n="KR4d0247_WYG_001-18a"/>
海鷗猶自掠船飛<lb/>
扶桑曾見日騰空老去歸田不復東一覺短簷他日夢<lb/>
起來惆悵晚忩紅<lb/>
　　昌國秩滿次陳紏祖行韻一首<lb/>
昔之督郵逐彭澤今之督郵眷昌國不令自賦歸去來<lb/>
更以新詩祖行色開緘墨濕雨濛濛細讀字字含清風<lb/>
塵埃三載足昏塞一聽妙語還醒鬆持歸柴桑有茅舍<lb/>
掲之其間作佳話非惟可詫陶淵明亦愧當年督郵者<lb/>
<pb n="KR4d0247_WYG_001-18b"/>
　　題四羊圖一首<lb/>
三百維羣世不見乃以四羊為一圖人言此圖出韋偃<lb/>
不知韋偃有意無巖巖參天一古木下有輕荑滿郊緑<lb/>
雲髯隠約黒昏中沙肋㣲茫筆端足昔聞韋侯畫馬工<lb/>
杜陵長歌歌古松孰知畫羊更如此世間絶藝誰能窮<lb/>
蘄春太守好事者珍藏有此希世畫嗟予得此雙眼明<lb/>
此一轉語久難下三年逰戲若草茵一羊輙登枯木根<lb/>
安得添我作牧人為公鞭此一敗羣<lb/>
<pb n="KR4d0247_WYG_001-19a"/>
　　白楊花一首<lb/>
天河秋來有時見秋江人去無還期南風北風日争吹<lb/>
三十六宫空淚垂塞鴻已作隨陽去社燕寧論故巢住<lb/>
安得胡越為一家春風來訪紅桃花<lb/>
　　題東林一首<hi>并序</hi>
　　　逺公示寂䜟記曰後七百年當有肉身大士革<lb/>
　　　創吾道場晉義熈十二年八月六日也元豐三<lb/>
　　　年先襄敏公請於朝照覺總公崇成法席中燼<lb/>
<pb n="KR4d0247_WYG_001-19b"/>
　　　野燒今復一新敬賦古風仰致讃嘆<lb/>
屏迹敷淺原注目香爐峯飽聞送客溪鼎新古梵宫緬<lb/>
懐結社人豈止避俗翁一念薰戒香千年仰𤣥蹤蜂房<lb/>
始義熈鳯厯當元豐果有大士出一與遺言同堂堂照<lb/>
覺師赫赫襄敏公徹彼毗尼藏掲我臨濟宗元曰立成<lb/>
佛玻曰僧中龍少林來於西雙林振以東冥數其理暗<lb/>
野燒中宵紅天遣真道人夜役衆鬼工幻出翬飛簷化<lb/>
成雷吼鐘神運儼若初佛法豈有終余生慕真乘願力<lb/>
<pb n="KR4d0247_WYG_001-20a"/>
愧祖風再窺拈花座駿嘆折草功請續香山堂老此平<lb/>
臺中白撫生池蓮青友夾澗松永刼不出門寂照涵虚<lb/>
空<lb/>
　　館娃宫一首<hi>相傳吳王故宫</hi>
釋越來妖艷窮吳事儁逰笑談遺廟社繪罽及山丘鵷<lb/>
宿離宫瓦龍移别浦舟楯陳金制巧牀瑩玉光浮破雨<lb/>
驚楓落馳烟入虎流蓴羮摘千里荷盖擁長洲緩緩花<lb/>
開陌彎彎月照州輕風香逕煖㣲歩屧廊幽紅喜鱸堪切<lb/>
<pb n="KR4d0247_WYG_001-20b"/>
黄嗔蟹不收池痕測潮汐鄉思屬温柔祗顧山銜日何<lb/>
知鉺帯鈎味於重處减心記捧時謀鯨鬛飜溟渤金星<lb/>
犯斗牛六千君子鋭二八國人憂泰伯三稱讓姑蘇一<lb/>
戰休共沉那有井獨墜苦無樓人去扁舟逺僧來野寺<lb/>
修宫烏今駭散臺鹿任鳴呦月為雕欄暗山含翠黛愁<lb/>
燭殘新别淚泉咽舊歌喉一代仇人事千年壯士羞東<lb/>
門抉眼在怒氣溢潮頭<lb/>
　　丙午寒食題浄土寺一首<lb/>
<pb n="KR4d0247_WYG_001-21a"/>
方見繁紅繡小園已隨流水渡前村人於醽醁真無分<lb/>
雨共鞦韆似有寃投老故應諸事懶問春能得幾分存<lb/>
不須便作匆匆散更把松梅子細論<lb/>
　　再題用前韻一首<lb/>
十年不到此祗園乂為岐郎暫出村犬認行蹤增踴躍<lb/>
燕增離恨苦埋寃鬢邉但覺新絲長璧上惟餘舊墨存<lb/>
但問桑麻添幾許世間萬事不須論<lb/>
　　洞庭題詠十一首<lb/>
<pb n="KR4d0247_WYG_001-21b"/>
　　太湖<lb/>
㣲生已覺漸休閒老矣何心世路間盡把蟲魚束高閣<lb/>
且拏雙槳泛湖山<lb/>
　　林屋<lb/>
玉柱金庭鎻洞天更將琳館鎮山川碧簷委地剥風雨<lb/>
不賜錢來今幾年<lb/>
　　仙壇觀<hi>壇有朝真松</hi>
羽盖霓旌入絳霄偃松長向古壇朝我來欲討金丹訣<lb/>
<pb n="KR4d0247_WYG_001-22a"/>
試著枯槎上斗杓<lb/>
　　宿靈佑觀謝沈君<hi>并引</hi>
　　　聞林屋之勝乆矣客姑蘇四十年欲至不可得<lb/>
　　　紹熈辛亥歸自寳陀山始遂此志山在太湖中<lb/>
　　　意其一島耳而岡重嶺複四野廣袤鷄鳴犬吠<lb/>
　　　中設井邑道宫佛刹鐘磬相和應接不暇莫知<lb/>
　　　所適沈君伯仲一見傾盖相導以徃意色不倦<lb/>
　　　乃得遍歴昔王逸少在越常欲一至閩嶺竟以<lb/>
<pb n="KR4d0247_WYG_001-22b"/>
　　　事奪故前輩山水遊放之樂為人生難必之事<lb/>
　　　自今而言不亦幸乎為賦二詩畧紀所見以謝<lb/>
　　　二君焉<lb/>
鳯翅出滄溟<hi>海船遇風順則正張二篷謂之鳯翅</hi>扁舟過洞庭銀河萬頃<lb/>
白螺髻兩山青凡隔幽虚洞神傳嶽凟經不須尋上界<lb/>
只此是青㝠<lb/>
水逺通天上山浮似海中四圍銀色界一簇畫屏風秋<lb/>
熟漁樵市雲連佛老宫我來迷所指多謝主人翁<lb/>
<pb n="KR4d0247_WYG_001-23a"/>
　　龜山釣魚臺<lb/>
鬼力人工劈石開水邉因作釣魚臺若為未有嚴光到<lb/>
留得絲綸待我來<lb/>
　　廣福上真宫<lb/>
水色碧蒼茫山勢青周遭壯哉杳𣺌峯據此第一高蕭<lb/>
梁古道場嵗月湮蓬蒿有來天師孫逺與朱葉曹十年<lb/>
悉力營萬瓦一手操連甍集紫烟開忩俯洪濤枸杞號<lb/>
千年夜鶴鳴九臯坐令㑹丹爐安此神火熬英英文章<lb/>
<pb n="KR4d0247_WYG_001-23b"/>
伯所至秃千毫何此老鍊師不著衮字褒<hi>謂范石湖於此獨無留題</hi>
我汎重重湖歘得片片桃深窮草逕來敢憚足力勞其<lb/>
徒以為耻謂我不可逃試補華黍詩妄意續離騷<lb/>
　　橘圃<lb/>
外貎千層綠中心一暈紅封侯吾不願頗羨木奴豐<lb/>
　　又<lb/>
懐歸空有感包貢則無因跳入商山去添予作五人<lb/>
　　水月院<lb/>
<pb n="KR4d0247_WYG_001-24a"/>
秦邸承遺恨滄浪足勝遊一篇水月記照徹五湖秋<lb/>
　　小湖寺<lb/>
去年禱雨旃檀林慈雲賜我三日霖今日包山小湖寺<lb/>
更得因縁禮大士小湖氣象似寳陁怪石列岸騰嵳峩<lb/>
近山一抹横脩蛾逺山㸃滴浮青螺四方上下皆滄波<lb/>
清秋一片銀為河風平如鏡著水磨有時粼粼緯碧羅<lb/>
傾覆變動一刹那蟄雷震起千蛟鼉吾聞天形象雞子<lb/>
大地為黄白為水太湖沉沉九地底小湖絶頂懸崖裏<lb/>
<pb n="KR4d0247_WYG_001-24b"/>
信哉山澤通一氣激而行之或可使湖山固是人所樂至<lb/>
人亦復酷愛此浮海而來開精藍蓮以草化紅臺三願<lb/>
分一枝入西土令我滅度生其間<lb/>
　　洞庭留别<lb/>
嶺松嵗古欲無根水石秋深未有痕無限好山將不去<lb/>
又依㠶影過前林<lb/>
　　題瑞昌藍田寺覧秀軒一首<lb/>
無心軒冕難招我到眼雲山輙起予不必凭欄更清賞<lb/>
<pb n="KR4d0247_WYG_001-25a"/>
此身原在此山居<lb/>
　　陪陳師登孺子亭一首<lb/>
獨善非忘世高風自有靈東湖山上色長為此人青<lb/>
　　上巳日雁汊阻風呈宋彦起一首<lb/>
徃來定是一年一時節長逢三月三天氣未佳宜且住<lb/>
樹猶如此我何堪花飛與客渾無與酒好招人只自慙<lb/>
安得惠風和暢景與君方櫂㸔淮南<lb/>
　　長風沙次宋丈韻一首<lb/>
<pb n="KR4d0247_WYG_001-25b"/>
已将身世等河沙又泛春江㸔浪花錦䌫牙檣君送酒<lb/>
蓑衣蒻笠我浮家淹留日覺青春暮飄泊風兼細雨斜<lb/>
安得崑崙能探水試教來奏小琵琶<lb/>
　　投周益公三首<lb/>
　　　余宰新昌日丞相周公東閣君綸為征官以名<lb/>
　　　姓聞於公當是時公方柄用不欲徃見其後南<lb/>
　　　北道阻且長御李識荆此望絶矣慶元二年偶<lb/>
　　　因督運道出廬陵公方釋位放意緑野而某吏<lb/>
<pb n="KR4d0247_WYG_001-26a"/>
　　　役適相值豈天以此行從人欲耶奉投三首<lb/>
洛中九老後林下一人閒蘚篆易鐘鼎泉聲先珮環禪<lb/>
從止水定詩挽正風還却為午橋惜惜無螺浦山<lb/>
　　二<lb/>
有錦雖當晝無心侈賜銘笻拖雲際緑箬戴雨中青國<lb/>
老甘鄉老台星復客星不須添入畫麟閣自圖形<lb/>
　　三<lb/>
公相昔宜避公閒今可從分無先覩鳯情有後凋松一<lb/>
<pb n="KR4d0247_WYG_001-26b"/>
辦今拈出三熏敢不恭誰書御李事為我贊登龍<lb/>
　　𤓰時有感一首<lb/>
籬邉方對菊花黄又報文移出草堂三宿敢云桑下戀<lb/>
四翁終願橘中藏泉縈去路常低咽酒向離亭不肯香<lb/>
聖代多才焉用我明年重上乞身章<lb/>
　　有感再作三首<lb/>
出去夢中事歸來酒後醒外貪垂老逸中樂放心寧花<lb/>
氣忩前入禽聲枕上聽自憐無此分明日又飄零<lb/>
<pb n="KR4d0247_WYG_001-27a"/>
　　二<lb/>
頓覺衰殘甚難勝委寄隆驚惶牛喘月悵望馬依風忍<lb/>
㸔丹爐壊終憐蕙帳空明年花慢發待我轉來紅<lb/>
　　三<lb/>
石壁連綿静松風自在清只知有此樂不謂老於行室<lb/>
鵩從何入山猿累爾驚回天誰有力祗願作淵明<lb/>
　　次陸務觀韻寄王景文一首<hi>時張丞相薨</hi>
朔風摇楚水國歩益艱辛徃事忽成夢逺人何日臣凡<lb/>
<pb n="KR4d0247_WYG_001-27b"/>
今天下士皆属座中人北望中原地縱横淚洒巾<lb/>
　　訪晦翁不遇一首<lb/>
陳良千里赴周公正值啇山去一鴻腸㫁膝行來處路<lb/>
舞雩空過一翻風<lb/>
　　題武夷冲佑觀一首<lb/>
九摺湍溪九摺山玉簮羅帯互囬環若為脱得紅塵網<lb/>
來結踈茒一兩間<lb/>
　　都下病起呈王樞宻一首<lb/>
<pb n="KR4d0247_WYG_001-28a"/>
不解雕蟲賦逐貧乂無饒舌論錢神遭逢此鬼今翻瘧<lb/>
零落吾生有限身舊學試温渾易忘新書欲謹自難真<lb/>
時危壯士乃如此為報堂堂有位人<lb/>
　　龍塘晚遊一首<lb/>
五湖千里吞吳天館娃宫殿何悠然銀山鐵壘挽不動<lb/>
萬丈夕陽如血鮮野人固陋元不識光茫奪眼眼無力<lb/>
長安路逺人不來信道舉頭惟見日煌煌火徳千載期<lb/>
赤帝之子張赤旗嵗寒水冷自可畏豈必夏盾同冬衰<lb/>
<pb n="KR4d0247_WYG_001-28b"/>
馮夷舞歸驚且悦幽壑沉沉忽金闕媚川謾道水含珠<lb/>
照氷詎誇虹貫月何處扁舟飛片㠶中有西子輕紅衫<lb/>
想像玉顔人不逺杖頭星斗寒相參<lb/>
　　謝趙宰拜襄敏墓并留題二首<hi>并序</hi>
　　　惟先襄敏公受知烈聖神文之時學古入官獻<lb/>
　　　太平詩制書名在第一裕陵伐叛受命西征闢<lb/>
　　　國萬里全師獨克百年夢奠丘墓幽逺無有知<lb/>
　　　者知縣趙公多識前言徃行獨深知之奉詔出<lb/>
<pb n="KR4d0247_WYG_001-29a"/>
　　　宰實部九原乃因勞農特枉三歩盡尊賢之意<lb/>
　　　存追古之心風示諸侯事關政教非特先烈感<lb/>
　　　遇而已某不肖既獲躬執耒耜被撫田間又獲<lb/>
　　　奉承薦酹感泣墓下敬賦二詩跪謝下執<lb/>
班春故事亦年年公獨推誠逺布宣麗日借黄催麥壠<lb/>
惠風吹緑散秧田衆魚入夢蓑衣下異雉飛馴桑䕃前<lb/>
好詠十竒歸樂府聖朝方採下民篇<lb/>
　　二<lb/>
<pb n="KR4d0247_WYG_001-29b"/>
河湟人去鎖春蕪三歩遥勤一束芻盛事發揮千古烈<lb/>
英祠噓動百年枯故家不落今朝遇此段孤高近世無<lb/>
地下結成無限草待公肅甲破幽都<lb/>
　　讀浯溪碑一首<lb/>
　　　浯溪之頌士大夫高之與風雅並行三百年矣<lb/>
　　　參政王公之望始謂文簡詞費而紫薇舍人范<lb/>
　　　公成大更疑其體與三頌戾論者譁然以余攷<lb/>
　　　之二公評文爾未正結之失也謹按春秋為尊<lb/>
<pb n="KR4d0247_WYG_001-30a"/>
　　　者諱諱之為言忠於所事云爾魯娶同姓孔子<lb/>
　　　諱之以明臣子之誼今靈武之事唐所宜隠也<lb/>
　　　而動輙訕焉始兩京平册告宗廟稱嗣皇帝顔<lb/>
　　　真卿曰上皇在蜀可乎其文放生池碑也中言<lb/>
　　　問安侍膳不改家人之禮以愧肅宗結其同志<lb/>
　　　者也相與大書特書亦異於夫子矣且天寳之<lb/>
　　　亂明皇既棄厥位父老遮道請留太子幸人心<lb/>
　　　未厭唐爾使二子而執史筆尤當婉而成章為<lb/>
<pb n="KR4d0247_WYG_001-30b"/>
　　　尊者諱今乃出位倡言必曰至徳改元不以正<lb/>
　　　則有伯夷故事不食其粟可也委質為臣退而<lb/>
　　　後言難以欺識者矣<lb/>
魯惡吳同姓唐嫌肅撫軍仲尼諱不語元結謗於文子<lb/>
固當承父臣其可訕君空令忠義士歎息異吾聞<lb/>
　　蘭亭一首<hi>并序</hi>
　　　晉寧逺將軍王公逸少始以咸康六年為江州<lb/>
　　　刺史愛廬山紫霄峯居其下墨池在焉今歸宗<lb/>
<pb n="KR4d0247_WYG_001-31a"/>
　　　寺是也永和六年徙為㑹稽内史盡十一年然<lb/>
　　　則蘭亭之集盖公在官之日也時晉政不綱春<lb/>
　　　行秋令書曰天朗氣清得春秋之㫖矣蕭統不<lb/>
　　　悟不以入選坡公云拙於文而陋於識莫統若<lb/>
　　　也其斯之謂與某家世九江視公為逺祖因過<lb/>
　　　亭下㝷訪遺迹莫知是否敬賦小詩以明公志<lb/>
金行中否野多遺越褉諸賢不受羈天朗氣清書上已<lb/>
春行秋令紀當時九原寂寞不可作一水縈回或在兹<lb/>
<pb n="KR4d0247_WYG_001-31b"/>
歸去廬山定相問為公關報紫霄知<lb/>
　　送沈侍郎二首<lb/>
獻納論思玉笋班間因忠讜忤龍顔一朝錦水連江水<lb/>
萬里河山與汴山道大可能忘濟世名高那得鎮投閒<lb/>
天教一似蘇門下先到筠陽却詔還<lb/>
　　二<lb/>
重入修門已有期趣<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>聊此著征衣帝思宣室名儒對<lb/>
人喜𤣥都舊客歸高節不難全晚嵗亨途未必盡危機<lb/>
<pb n="KR4d0247_WYG_001-32a"/>
願公且為蒼生起莫向苕溪戀翠㣲<lb/>
　　次韻范石湖北忩書懐一首<lb/>
驕陽重鬰結凉飈驚豁開排户始奔突轉隙少徘徊仄<lb/>
聞風伯言敬為邦君來邦君著之詩快吾心已灰獨念<lb/>
暑耘人斯時若為懐所願均此施醒然與之偕有水何<lb/>
心漿有瓮何心醅莫吹天上雲要洗田中埃高枕謝北<lb/>
忩披襟笑登臺伏讀㫖意大倍使吾容齋<lb/>
　　用太白韻贈報恩南老一首<lb/>
<pb n="KR4d0247_WYG_001-32b"/>
上人片雲孤賤子亦萍蹤南枝同社蓮千嵗後凋松今<lb/>
年九華山去年五老峯江南好風景但願長相從<lb/>
　　次韻酬李周翰一首<lb/>
大江固茫茫一葦即可越鄉來江與蘄孰使我輩隔温<lb/>
温李夫子粲粲謫仙格蕭然一竹關白眼謝俗客蚤充<lb/>
觀國賓百中應百發我玉堂自良彼怒輙反掇歸嘆儒<lb/>
冠悞盡把氣習撤收藏萬丈焰不受一夫决纍然駑馬<lb/>
中倍覺驥騏别嗟余偶傾蓋辱許共映雪快哉生平心<lb/>
<pb n="KR4d0247_WYG_001-33a"/>
清風濯炎熱今惟仄席秋正採鄉評月豈無識真人識<lb/>
君此竒節春雷震一聲指日㸔甲坼<lb/>
　　廬江道中二首<lb/>
處處雲山異時時氣象同官程嚴有限王事冗無窮晚<lb/>
色烘西日霜威釀北風人生真夢幻底用苦匆匆<lb/>
　　二<lb/>
老大添身倦飄零减性豪路塵知旱苦山瘦覺秋髙苦<lb/>
有持衡分慚無汗馬勞九原如可作公瑾笑吾曹<lb/>
<pb n="KR4d0247_WYG_001-33b"/>
　　題嚴陵釣䑓一首<hi>并序</hi>
　　　題釣䑓多矣大槩高之爾未有明其志者也光<lb/>
　　　武既定天下深懲王氏之禍原於張禹孔光之<lb/>
　　　流故昔之所謂坐論者一切吏之時或叱咤侯<lb/>
　　　霸等俛首而已先生道高千古豈能堪此雖以<lb/>
　　　禮聘不以禮答項枕卧語又從而蹸踐之使知<lb/>
　　　已之不足驕士卒不可留古語云使騏驎可係<lb/>
　　　而羈兮豈云異夫犬羊此則先生之志也其首<lb/>
<pb n="KR4d0247_WYG_001-34a"/>
　　　陽之流乎為賦小詩以發千載一笑<lb/>
西都庸庸生禍胎東都切切繩公台平生故人苦畏辱<lb/>
坐定白雲那肯來沉幾深畧滿帝腹且憩先生一雙足<lb/>
使知天上麒麟兒不似犬羊甘豢畜渭濱老叟不自持<lb/>
為人人以鷹名之豈識桐江一竿竹依舊秋風漁正肥<lb/>
古來賢者亦避世徃徃適逢天地閉得如建武亦不惡<lb/>
又值首陽難降志山木隂隂江面寒此天别在壺中寛<lb/>
幾曾流出桃花去寳氣自駭人間觀當時不願世知己<lb/>
<pb n="KR4d0247_WYG_001-34b"/>
稱到於今却如此塞馬得失天好還千駟齊侯不窮理<lb/>
　　禹穴一首<hi>并序</hi>
　　　昔鯀治水汨陳五行至禹反之天錫九疇得於<lb/>
　　　龜負儒者紀述詳矣至遁甲開山圖乃謂宛委<lb/>
　　　之神奏玉匱之書十二卷禹未及持其四入泉<lb/>
　　　其四上天餘乃圖也用以治水已乃緘之洞穴<lb/>
　　　而道家者流謂為靈保玉札符經就使有之按<lb/>
　　　黄帝𤣥女兵法載黄帝有負圖之勝六甲隂陽<lb/>
<pb n="KR4d0247_WYG_001-35a"/>
　　　之遁藏之㑹稽之山坎深千尺鎮以盤石又似<lb/>
　　　非禹緘之抑禹之緘者又非此書耶<lb/>
綠綠煌煌錫禹疇厥初龜負即天休轉為玉札符經論<lb/>
果有藏書此穴不<lb/>
　　禹廟一首<lb/>
萬世衣裳脱介鱗一祠寧足報恩深長教天下江河順<lb/>
始慰胼胝手足心<lb/>
　　禹陵一首<lb/>
<pb n="KR4d0247_WYG_001-35b"/>
禹駕黄龍入九霄空山應有百神朝翠㣲不用熊羆守<lb/>
乞與遺民共採樵<lb/>
　　寄題識山堂一首<lb/>
山體如如即我身眼高纔是箇中人錦囊忽上玉樓去<lb/>
誰復如公更識真<lb/>
　　題龍寺一首<lb/>
傍石尋幽徑窮源得梵城塔光侵地發龍氣逼山清是<lb/>
處堪吾老何年遂此生霜林知客意一夜戰秋聲<lb/>
<pb n="KR4d0247_WYG_001-36a"/>
　　出郊訪洗洞主一首<lb/>
抖擻塵埃暫出郊一藤先訪羽人巢風翻翠浪催禾穗<lb/>
秋放殷紅著樹梢萬里家山懐五老千年活計却三茅<lb/>
明朝便好乘風去不學浮屠更打包<lb/>
　　瀑布二首<lb/>
　　　吟咏瀑水衆矣大抵比况爾未有得於所見鑿<lb/>
　　　空下句為興詩者太白獨曰海風吹不㫁江月<lb/>
　　　照還空氣象雄傑古今絶唱而疑是銀河之句<lb/>
<pb n="KR4d0247_WYG_001-36b"/>
　　　亦或比焉戲述二篇興比各一<lb/>
造物小兒不任事一天元氣從淋漓雲中雨降自應爾<lb/>
山上水行誰激之幽林洶洶虛籟作赫日粲粲寒光垂<lb/>
謫仙獨歩得興體此外篇篇俱比詩<lb/>
　　二<lb/>
萬仭青空不可攀天将飛瀑掛其間一雙玉塔倚絶壁<lb/>
兩道白雲騰半山覆噐以欹嗟魯廟設瓴而建笑秦關<lb/>
春風一卷出山去萬里青秋抱甕閒<lb/>
<pb n="KR4d0247_WYG_001-37a"/>
　　曹娥廟一首<lb/>
英哉神女此江干徳與餘姚舜一般碧草凄凄埋玉冷<lb/>
清風凛凛矗天寒求生古患為仁害誓死今知得所難<lb/>
我自徘徊不忍去非干潮小故盤桓<lb/>
　　題高逺亭一首<lb/>
小携樽酒作清逰行到方壺最上頭山在㫁霞明處碧<lb/>
水從白鳥去邉流苦無妙句窺天巧賴有名亭慰客愁<lb/>
從此江南添勝景未應獨數庾公樓<lb/>
<pb n="KR4d0247_WYG_001-37b"/>
　　過東竹弔沈文伯一首<lb/>
苕霅雖幽事燕雲亦壯逰寧虞就日館不返渡淮舟死<lb/>
節千年在私家萬事休重來聯句地清淚接溪流<lb/>
　　次韻庸齋納凉一首<lb/>
招提竹鑰不曾關容我追凉突兀問石甃隂生寒水玉<lb/>
天燈爍散火雲山葛巾當晝何庸脱葵扇非秋却暫閒<lb/>
所愧岑參聊爾耳強将詩與少陵班<lb/>
　　彭澤道中二首<lb/>
<pb n="KR4d0247_WYG_001-38a"/>
世路日益險道根終自深因勞踏石足倍起愛山心地<lb/>
冷雪常在嵗窮天更隂今宵投宿處知度幾層林<lb/>
　　二<lb/>
兹日定何日前山連後山吾曹凡事懶此去幾時還復<lb/>
辟尚英爽棄官真等閒異時懐二子惆悵此山間<lb/>
　　溪山堂三首<lb/>
地勝年年别人閒事事幽水流縈檻角山奮入簾鈎舊<lb/>
好空馳馬新盟但狎鷗故人皆得路何日共兹遊<lb/>
<pb n="KR4d0247_WYG_001-38b"/>
　　二<lb/>
出去真危道歸來適醉鄉田分禾穗合江落木隂凉璇<lb/>
極隨心濶銅壺入夢長一從輕卓魯方悟有羲黄<lb/>
　　三<lb/>
簷敝祛紅日忩虚挹白雲水痕一雨失花氣午風薰寂<lb/>
寂心無事紛紛耳不聞只須添道力底用戰魔軍<lb/>
　　㝷真觀一首<hi>并序</hi>
　　　唐蔡真人乘鸞處盖五老峯側九疊屏下也記<lb/>
<pb n="KR4d0247_WYG_001-39a"/>
　　　云詠真洞天在龍潭底<lb/>
鸞昇天上五峯青龍住山中九疊屏知有洞門藏水底<lb/>
倚䦨吾欲跳清泠<lb/>
　　延真觀一首<hi>并引</hi>
　　　唐女道士李騰空塟科簡乘鸞處也騰空李林<lb/>
　　　甫女故太白詩羡君相門女學道愛神仙<lb/>
偃月堂成竟斲棺延真人只塟衣冠浮雲眼見成雲騎<lb/>
不似抽身穏跨鸞<lb/>
<pb n="KR4d0247_WYG_001-39b"/>
　　挽張舍人安國四首<lb/>
天上張公子人間第一流浮雲狨覆座愕夢玉成樓草<lb/>
蔓湖隂宅松封壙口丘忠魂招不返欲問楚江頭<lb/>
　　二<lb/>
志氣周瑜俊謀謨賈誼佳早先天下士共服驥中驊瞬<lb/>
息桑田改傾摧嶽柱斜傷心大手筆零落紫薇花<lb/>
　　三<lb/>
忤世無如我知音獨有君時陪文字飲議列鸛鵞羣未<lb/>
<pb n="KR4d0247_WYG_001-40a"/>
脱雲間戍先修地下文天心終吝此不復更從軍<lb/>
　　四<lb/>
近別逾旬朔俄傳訃問來初疑餘子謗漸沸使人猜竟<lb/>
作青黄木終成怨怒雷數行衰淚盡吾意獨憐才<lb/>
　　池陽道中一首<lb/>
日月狂風裏悠悠小艇還遶身衣帯水堆眼劍鋩山嵗<lb/>
月吾生老烟塵客路艱一天霜氣重今夜碧蘆灣<lb/>
　　江上一首<lb/>
<pb n="KR4d0247_WYG_001-40b"/>
朔馬秋來健吳儂水底藏荻花江面冷草色岸頭荒揚<lb/>
子真天險淮南盡日忙邉隅今夜甲吾願莫飛霜<lb/>
　　泛舟一首<lb/>
霅川荷葉浦彭蠡石榴頭此地皆竒絶平生所爛遊從<lb/>
來貪水國老去只漁舟更有乘桴便何人從我浮<lb/>
　　雲居還值旱懐舊遊寄楊文仲二首<lb/>
憶扶湘竹杖共叩趙州關山好不容住水流今載還却<lb/>
從天上下似出鏡中間笑問楊夫子何時再得閒<lb/>
<pb n="KR4d0247_WYG_001-41a"/>
　　二<lb/>
四野盡龜兆一天常火雲夜凉清似水晝旱氣如焚龍<lb/>
懶渾無用天高寂不聞我無田可慮只慮衆紛紛<lb/>
　　郊居即事一首<lb/>
渉世足悔吝杜門安退藏謗從閒處省樂向静中長薜<lb/>
荔日縁壁琅玕春透墻近來無事作渾以醉為鄉<lb/>
　　謝長安國相過一首<lb/>
元戎驅小隊来赴野人期山静傳呼逺風輕遊賞宜飛<lb/>
<pb n="KR4d0247_WYG_001-41b"/>
羅穿杖履芳草煥旌旗好借絲綸手雕鐫一小詩<lb/>
　　宿淮南岸一首<lb/>
一昔淮南岸兩旬揚子江山川總極目天地偶為邦竟<lb/>
日師虞老何年敵自降心知除是月夜夜照篷忩<lb/>
　　贈尹氏子一首<hi>并引</hi>
　　　尹氏有俊子當代貴㳺多贈以言勉勵期望必<lb/>
　　　曰禄位南軒先生獨曰無以利欲誘之因贈小<lb/>
　　　詩<lb/>
<pb n="KR4d0247_WYG_001-42a"/>
有兒聰慧了羣書底用金門與石渠幸甚先生矜小友<lb/>
一言端以正其初<lb/>
　　南至日呈詹司諫一首<lb/>
消息盈虚理甚明積隂盡處一陽生孤根莫厭風霜甚<lb/>
昨夜春雷坼甲聲<lb/>
　　入山遇雨宿開先寺二首<lb/>
擺落塵埃歩入山與僧相對浹旬問鶴林却笑題詩客<lb/>
只得浮生半日閒<lb/>
<pb n="KR4d0247_WYG_001-42b"/>
　　二<lb/>
雨漲泥痕卒未乾㫁橋無䇿濟歸鞍山靈有意留儂住<lb/>
不作㝷常俗駕㸔<lb/>
　　龜父國賔二周丈同遊谷簾三首<lb/>
偶然得意挹珍流二妙欣然共勝遊怪得坐間無俗語<lb/>
谷簾泉水建茶甌<lb/>
　　二<lb/>
萬斛跳珠撒一空水晶光透影<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏籃輿不是歸來早<lb/>
<pb n="KR4d0247_WYG_001-43a"/>
安得携瓶到此中<lb/>
　　三<lb/>
一飲清泠體便輕絶知真液是長生歸來世事都忘盡<lb/>
惟記白雲堆裏行<lb/>
　　寄鄭噐先一首<lb/>
與子如兄弟為人痛疾仇暫時離别去且欲謗讒休敢<lb/>
忌秦方瘠深知越共舟少須三逕就他日再追逰<lb/>
　　冬日見桃一首<lb/>
<pb n="KR4d0247_WYG_001-43b"/>
梅意猶藏萼桃腮已放花地疑時候惡律恐統元差寒<lb/>
漲漁舟水春明道觀霞老來無賞玩癡坐惜年華<lb/>
　　遊洞霄宫一首<lb/>
洞天若限仙凡路九鎖山前不易㝷尚有匡廬山下客<lb/>
玉皇恩詔與登臨<lb/>
　　鐡柱觀一首<lb/>
西晉旌陽令南昌鐡柱宫人間依道庇天上擢隂功江<lb/>
静蠻夷漲爐存造化工我來如有遇舉袂欲凌風<lb/>
<pb n="KR4d0247_WYG_001-44a"/>
　　九日有感一首<lb/>
舉國無人分智囊滿川龍血戰𤣥黄百年馴致文明地<lb/>
一日盡為荆棘場關輔渇思王鎮惡蜀人猶喜杜黄裳<lb/>
小臣試草中興頌凖擬還京奉上皇<lb/>
　　和戴倅韻寄苖侯一首<lb/>
靈壁歸師憤已平黄河戍役又虛聲人言萬事總由命<lb/>
天設五材難去兵國有典型元老在地無形勢大江横<lb/>
西風若得淮南信煩致空山慰客情<lb/>
<pb n="KR4d0247_WYG_001-44b"/>
　　八月遇西林一首<lb/>
似應沙鷺有前期<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>㸃秋原景最宜落雨敗梧隨沆瀣<lb/>
牽風寒藻舞淪漪流旋碧玉渠初滿剥盡黄花稻已衰<lb/>
海裏是非休惱苦不如學取歩兵癡<lb/>
　　蓬屋一首<lb/>
長簷千尺庇堂東踈漏從來盡是篷日影碎如秋葉下<lb/>
雨聲灑似夜舟中竹因蠧盡多垂地箬到枯時半掩空<lb/>
此處想非人所競衆雄應是不來攻<lb/>
<pb n="KR4d0247_WYG_001-45a"/>
　　詹林宗携文見過一首<lb/>
疇昔吾詹子文章已足稱近携新作至逺比舊來增迅<lb/>
灑行行雨清嚴字字氷桃花春浪近坐㸔九霄鵬<lb/>
　　佚老堂二首<lb/>
洛中九老後林下一人高此去自當佚向來誠獨勞東<lb/>
湖歸踐履南浦薦風騷尚念匈奴在家山未可褒<lb/>
　　二<lb/>
擺落鈞衡地追㝷汗漫期馬閒無用處鷗玩不驚時人<lb/>
<pb n="KR4d0247_WYG_001-45b"/>
樸山林古天全日月遲可無劉白伴時獻午橋詩<lb/>
　　早春示陳元逹一首<lb/>
北陸藏氷後東風入律和梅因三弄少麥賴六花多簮<lb/>
盍思喧馬燈逰羡閙蛾躬耕吾不倦其奈没田何<lb/>
　　余門羅雀乆矣今日池内有鷗戲為小題呈叔夏<lb/>
　　　一首<lb/>
門冷人誰到機忘物自知舊來羅雀地今是狎鷗池身<lb/>
静紅塵逺心閒白日遲本來無事説拈出戲為詩<lb/>
<pb n="KR4d0247_WYG_001-46a"/>
　　宿五歩港一首<lb/>
兩岸各風物四年三徃還舟中五歩港雲外九華山路<lb/>
逺虞衣闕囊空慮食艱大江吾隘爾天地一漁灣<lb/>
　　出豐城一首<lb/>
摇摇旌斾出洪都彌望田疇總廢墟羸馬不前身突兀<lb/>
耕夫相視笑軒渠倚松茅屋斜開户近水人家半賣魚<lb/>
蒲葉向冬猶未割臨風遥憶路温舒<lb/>
　　宿祖印寺一首<lb/>
<pb n="KR4d0247_WYG_001-46b"/>
下馬杉松石徑幽暗泉一帯抱山流長廊隠隠丹青古<lb/>
香霧濛濛日夜浮缺月有情還委照羇人無語獨登樓<lb/>
急呼老瓦招歡伯為寫胸中萬斛愁<lb/>
　　投吏部汪尚書一首<lb/>
銓選仍多弊今年得偉人衣冠歸藻鑑草芥倚陽春冡<lb/>
宰天官貴山公啟事新請收才傑士預作鳯池賔<lb/>
　　逰三峽一首<lb/>
玉淵真水府三峽跨長虹萬斛鎔銀㵼千撾戰鼔雄倚<lb/>
<pb n="KR4d0247_WYG_001-47a"/>
天危石立透地宻泉通四海思霖雨龍奚乆在中<lb/>
　　訪子虚不遇一首<lb/>
曉入千山與萬山白雲深處欵幽闗仙翁不許凡人識<lb/>
走出紅塵不肯還<lb/>
　　寄范石湖五首<lb/>
殊庭詔禄佚忠勤祕殿升班寵舊勲試向午橋諸第問<lb/>
有誰别墅得奎文<lb/>
　　二<lb/>
<pb n="KR4d0247_WYG_001-47b"/>
銀山鐡壘洞庭秋又見鴟夷一葉舟且是雲仍高一著<lb/>
祗将山水事清逰<lb/>
　　三<lb/>
湖山奔輳黛眉攅湖水晶瑩鏡面寒𥙷衮之絲元未盡<lb/>
西風吹上釣魚竿<lb/>
　　四<lb/>
近來能辟千年糓歸去非思一筯鱸聊示維摩隠几相<lb/>
要教獅子致文殊<lb/>
<pb n="KR4d0247_WYG_001-48a"/>
　　五<lb/>
彭澤歸來我自安壺中尤覺太虚寛世間萬事都忘盡<lb/>
只有公盟不敢寒<lb/>
　　遇流民有感一首<lb/>
行盡江南處處山無錢歸去買山閒自憐不在施為地<lb/>
空對流民數汗顔<lb/>
　　過桃川萬夀宫二首<lb/>
人共桃花事一空兔葵無數舞春風傷心俯仰成今古<lb/>
<pb n="KR4d0247_WYG_001-48b"/>
知與劉郎事不同<lb/>
　　二<lb/>
甕子洞頭魂黯黯桃川山上目悽悽自憐終失邯鄲歩<lb/>
不是重來舊路迷<lb/>
　　題惠山泉一首<lb/>
惠山泉似雪初消不數松江第四橋解挹清泠洗氛祲<lb/>
何時再有李文饒<lb/>
　　上巳日青龍道中一首<lb/>
<pb n="KR4d0247_WYG_001-49a"/>
身倦尋春事心懐結夏清猶臨曲水序莫續麗人行世<lb/>
態與吾異生涯何日成殷勤獨相送江上五湖平<lb/>
　　舍弟凂余為燈火計已而余出夜夢其以詩來感<lb/>
　　嘆賦一首<lb/>
吳頭望楚尾兩處各窮愁萬事吾皆失三冬汝自修人<lb/>
情千仭險春事九分休夢㫁依然處天涯一釣舟<lb/>
　　金市大水一首<lb/>
日氣方穿户風潮忽及門郊原雨脚宻忩牖浪花翻船<lb/>
<pb n="KR4d0247_WYG_001-49b"/>
係家家屋㠶飛處處村江南一羇客㣲命託乾坤<lb/>
　　犇牛閘遇使者議和一首<lb/>
浩浩水千里層層限幾重誰為此過顙曲障爾朝宗浪<lb/>
散忽成雪潭昏那見龍浮山何足論聖徳務含容<lb/>
　　題金山廟一首<hi>并序</hi>
　　　博陸侯驂乘宣帝背負芒刺李衛公行事宣宗<lb/>
　　　亦曰近我者太尉耶每頋毛髪森豎俱不善終<lb/>
　　　大抵人臣功高非身之福余來雲間疑博陸之<lb/>
<pb n="KR4d0247_WYG_001-50a"/>
　　　祠在此問之邦人莫有知者三月二十一日夜<lb/>
　　　半小船一潮抵廟下乃知錢氏忠懿王嘗夢侯<lb/>
　　　曰我漢之霍某也王欲保此東南當為外䕶故<lb/>
　　　廟以祠之夫侯之英靈能庇他人之國不能保<lb/>
　　　其家豈用心廣大者寧身之不顧耶<lb/>
事業生扶漢英靈死庇吳明知盖世烈亡速闔門誅日<lb/>
月夷黄道乾坤衍赤符空令百世下歎息用心無<lb/>
　　九日獨汎松江一首<lb/>
<pb n="KR4d0247_WYG_001-50b"/>
松江牢落一舟歸中有人驚嵗月違太一自期蓮葉是<lb/>
白衣何恨菊花非水收四面郊原濶霜入千山草木稀<lb/>
已分滄洲付吾道便應從此下漁磯<lb/>
　　九日陪金市諸友登高陽山二首<lb/>
窮途已負菊花期尚得諸公慰所思不道白衣持酒至<lb/>
共将烏帽入風吹紫萸秋淺浮觴少黄葉山高䇿杖遲<lb/>
却恨社中人闕一未将湯餅共追隨<lb/>
　　二<lb/>
<pb n="KR4d0247_WYG_001-51a"/>
讀書懐古恨難逢不謂斯時乃有公心自對談名利外<lb/>
士知尊價品題中一樽此地論文樂三逕何年結社同<lb/>
待得塵踪去留决别将消息寄東風<lb/>
　　龍塘久别乘月再到奉呈同社一首<hi>在姑蘇</hi>
龍塘疇昔擅雲烟破月重來倍爽然浮玉北堂三萬頃<lb/>
扁舟西子二千年青山識面争迎櫂白鷺知心不避船<lb/>
華髪翛翛更何徃一茅終在此橋邉<lb/>
　　再用前韻一首<lb/>
<pb n="KR4d0247_WYG_001-51b"/>
已無功業上凌烟且泛扁舟逐計然自喜兹逰勝平日<lb/>
不知今夕是何年横空蝃蝀聊欹枕滿袖嬋娟永共船<lb/>
同社賢豪多載酒坐添清興浩無邉<lb/>
　　姑蘇泛月一首<lb/>
夜來誰共泛靈槎飛上牽牛織女家但覺滿身天雨露<lb/>
絶無一㸃世塵沙秋将寒玉清風陣月借鎔銀潑浪花<lb/>
投曉歸來互相告等閒休向俗人誇<lb/>
　　九月六日汎舟航村而舟人不審誤抵道塲之麓<lb/>
<pb n="KR4d0247_WYG_001-52a"/>
　　　越二日登焉因過何山漫賦一首<lb/>
千巖矗空濛一水還葱蒨寺從馴虎立山作盤龍轉嗟<lb/>
予千里來適此十年願初拏蓮葉舟誤逐桃花片重遺<lb/>
九節笻上盡百結線隂崖滴翠寒竹韻含風戰樹色争<lb/>
煙霏泓甃靡旱熯載窺窣堵尖平視蒼狗變樓閣撑山<lb/>
光城郭瞰波面未覺髀肉酸先苦銀海眩晚尋一溪曲<lb/>
更得何山便平疇翠浪湧返照金色現回首笑月亭消<lb/>
息真已薦<lb/>
<pb n="KR4d0247_WYG_001-52b"/>
　　留别金市諸友一首<lb/>
扁舟昔東下徒歩却西歸久客幸無恙諸公皆可依途<lb/>
窮須暫哭鳥倦不能飛他日相㝷地江南一翠㣲<lb/>
　　都昌㳂檄黟歙遇春一首<lb/>
忽忽年華換悠悠客路長春聲先水響山氣欲花香何<lb/>
𥙷公家事空隨吏役忙白雲知此意一片直都昌<lb/>
　　陪諸公登廣福觀下望彭蠡一首<lb/>
水遶一圍帯山横八字眉壯哉極目地慰此凭欄時剡<lb/>
<pb n="KR4d0247_WYG_001-53a"/>
縣可乘興渼陂真好竒相逢休務日因得數言詩<lb/>
　　題落星寺一首<lb/>
島石是處有星辰曾霣無莊嚴成淨土恠誕出浮屠蜃<lb/>
氣樓穿海龍堆沙擁湖盡除金碧像吾欲舍吾徒<lb/>
　　傳舍中竹一首<hi>并序</hi>
　　　都昌傳舍之竹其始數枝而已䕶之三年遂滿<lb/>
　　　一軒懼予既去為人所伐作詩示代者後人盖<lb/>
　　　同年云<lb/>
<pb n="KR4d0247_WYG_001-53b"/>
浪蘂浮花不足㸔嵗寒獨與此君觀籜龍滿野今千變<lb/>
翔鳯何時下一餐日對吏文瀟洒在天生官地保全難<lb/>
明年我亦江湖去尚祝同年乞釣竿<lb/>
　　除夕有感一首<lb/>
不是功難立其如興自䦨為貧沾寸祿漸喜得閒官天<lb/>
下兵戈滿壺中日月寛慇懃除夜雪衰謝莫能歡<lb/>
　　秋日寄舍弟一首<lb/>
一從婚宦别家鄉又見西風雁作行卧念昔言乗欵段<lb/>
<pb n="KR4d0247_WYG_001-54a"/>
夢㝷新句得池塘猿驚鶴怨草三尺楚尾吳頭天一方<lb/>
歸去兒童定相笑秋容已上鬢邉霜<lb/>
　　九日途中有感一首<lb/>
九日登高是故常只今何事負年芳紫萸欲佩憑誰繫<lb/>
黄菊無人只自香開拓愁邉須酒陣包羅風景入詩囊<lb/>
遥應親老持杯夜肴核横陳畫燭光<lb/>
　　湖南道中三首<lb/>
失脚南來又兩年故山猿鶴祗凄然瀟湘不是無佳景<lb/>
<pb n="KR4d0247_WYG_001-54b"/>
終覺壺中别有天<lb/>
　　二<lb/>
已分餘生老一丘尚因㣲禄少遲留夢魂不待山資足<lb/>
先入江南問釣舟<lb/>
　　三<lb/>
萬壑千巖我一家别來空自鎻烟霞閒雲不放行雲望<lb/>
故向東南角上遮<lb/>
　　登衡嶽三首<lb/>
<pb n="KR4d0247_WYG_001-55a"/>
陣雲戰雨沸中原五嶽之中四嶽昏節義衡山獨不辱<lb/>
萬年千載戴明恩<lb/>
　　二<lb/>
白衣蒼狗飛揚盡翠巘蒼崖杖履間獨到上封雷雨處<lb/>
退之元未識衡山<lb/>
　　三<lb/>
絶境當須著好詞衰懐已覺不勝竒煩君寄向仙家問<lb/>
怕有彌明更解詩<lb/>
<pb n="KR4d0247_WYG_001-55b"/>
　　題淡巖一首<lb/>
浯溪已借元碑顯愚谷還因桞序稱獨有淡巖人未識<lb/>
故煩山谷到零陵<lb/>
　　雪竇瀑布一首<lb/>
碧空無雨忽潺潺此水何人激在山塔現玉光依石側<lb/>
柱因氷凍瀝簷間長風浩蕩更相和元氣淋漓挽不還<lb/>
欲究本來源出處湘江誰借一枝斑<lb/>
　　試院二首<lb/>
<pb n="KR4d0247_WYG_001-56a"/>
老催人去樂滄浪十幅輕㠶便可張尚有選材王事在<lb/>
夜深來此校文章<lb/>
　　二<lb/>
雨浸霜華冷作秋廣文官舍益窮愁夢魂却似知人意<lb/>
偏到廬山脚下州<lb/>
　　竹齋二首<hi>并引</hi>
　　　唐徳明有竹軒訪余丐詩視其人有可壯者懼<lb/>
　　　其移於貧也作二絶以堅之<lb/>
<pb n="KR4d0247_WYG_001-56b"/>
一圍寒緑鎻城闉中有茅簷更絶塵千户封侯千畆是<lb/>
可憐燕頷虎頭人<lb/>
　　二<lb/>
清隂翠色滿湘山月下風前極目間第一莫汚兒女淚<lb/>
失身嫌作杖頭斑<lb/>
　　見梅有感一首<lb/>
十月瀟湘盡放梅南枝仍避北枝開客愁無奈春消息<lb/>
腸㫁江南驛使來<lb/>
<pb n="KR4d0247_WYG_001-57a"/>
　　次徳和韻寄談李二丈二首<lb/>
心在淮山下身行湘水中喜抛餘子去恨不故人同舊<lb/>
隠勞征夢浮名任化工衡陽春漸煖終欲伴歸鴻<lb/>
　　二<lb/>
喜脱諸公忌愁違李與談離羣江以北弔影楚之南世<lb/>
故更千萬心胸只二三果能容我與終共結茒庵<lb/>
　　次韻葉教二首<lb/>
但有形如槁元無貨可珍四方長逆旅一念即明神漫<lb/>
<pb n="KR4d0247_WYG_001-57b"/>
仕縁將母非才敢教人無功叨廪禄祗覺蠧吾民<lb/>
　　二<lb/>
汨汨誠甘分空空敢自珍樂雖思泮水愚恐累溪神怨<lb/>
謗從餘子稱揚獨故人功名非我事自是葛天民<lb/>
　　次韻來梓見贈一首<lb/>
無心糓璧陪蒲璧有分山光映水光子賤假令宜單父<lb/>
淵明終合在柴桑為氓且盡今生力責子寧須後代昌<lb/>
為問故人縁底事不來同醉酒醅香<lb/>
<pb n="KR4d0247_WYG_001-58a"/>
　　薦福寺一首<hi>并序</hi>
　　　乾道初余領畨易貢事實棘薦福寺以試堂下<lb/>
　　　巖桂盛開為䕶持之人淳熈八年再至為賦一<lb/>
　　　首<lb/>
十七年間一夢迷重來渾不辨東西院中誰識前時客<lb/>
莫莫堂前老木犀<lb/>
　　普陁山觀音巖祈雨一首<lb/>
南風不為雨躬即寳陁求地勢到此盡天河相接流鼇<lb/>
<pb n="KR4d0247_WYG_001-58b"/>
升千丈背蜃吐數層樓念彼觀音力楊枝灑有秋<lb/>
　　陳彌高惠詩次韻言謝一首<lb/>
南來日日訪人才始得清詩副所懐我計已成桴入海<lb/>
君行初似橘踰淮十年旅夢思乘興千里征塵忽及堦<lb/>
見説又為勲業去獨能無意侣洪崖<lb/>
　　勸農題吉祥寺一首<lb/>
傍石㝷幽徑窮源得梵城潮聲四面合山色一團清農<lb/>
合廵門勸僧煩倒屣迎明年吾更健來此伴中耕<lb/>
<pb n="KR4d0247_WYG_001-59a"/>
　　劉致政家東岡池蓮甚盛昔常飲焉賦此叙别二<lb/>
　　首<lb/>
一枝曾吸碧筩杯萬丈潮頭忽見催斜倚闌干獨惆悵<lb/>
明年應是不能來<lb/>
　　二<lb/>
世路東西自此分酒樽何日再論文虎蹲山下一回首<lb/>
望㫁東岡是海雲<lb/>
　　浙江觀潮一首<lb/>
<pb n="KR4d0247_WYG_001-59b"/>
水向東南聚氣鍾子午間大洋一沸鼎衆溜各循環高<lb/>
岸忽為谷疾雷驚破山三年浮海客見此悟生還<lb/>
　　廣中南華寺一首<lb/>
一水透南粤高人憶老盧如何拈不起只為本來無匍<lb/>
匐三千里披攘五百徒都來些子事焉用爾區區<lb/>
　　廣中二首<lb/>
黒金不肯化青金奉命來催膽水淋山骨舊疑天鑿透<lb/>
溝流唯待雨來深丹無九轉如方士政有三官出上林<lb/>
<pb n="KR4d0247_WYG_001-60a"/>
却謝黄茅除白髪為酬平日做僧心<lb/>
　　二<lb/>
南來風土已安之事已當還敢故違銅柱畧無功可録<lb/>
玉關空幸死前歸眼㸔餘劑憐猶在力凭征鞍覺漸㣲<lb/>
此去上還官印綬却來傳受祖師衣<lb/>
　　黄公灘一首<lb/>
　　　贑名三百里中有大小黄公灘與萬安縣對無<lb/>
　　　甚險惡坡公誤聽以為惶恐遂對喜歡慶元二<lb/>
<pb n="KR4d0247_WYG_001-60b"/>
　　　年十一月十四夜余宿灘下夢人絳衣素冠辨<lb/>
　　　論呶呶畧記其㫖似謂不願人畏余應之曰灘<lb/>
　　　指石爾水何與焉其人有喜色意者黄公耶<lb/>
水泝安流舟不難人心自畏石頭頑黄公誤聽作惶恐<lb/>
玉局先生盖謂灘<lb/>
　　廬山太平宫一首<hi>并序</hi>
　　　某生長此山中徃來紫元景曜之下謂非逰客<lb/>
　　　不當留題族子南震醮歸啟曰副宫老仙頗以<lb/>
<pb n="KR4d0247_WYG_001-61a"/>
　　　為言惟歐陽公者逰嵩山見石上蘚書神清之<lb/>
　　　洞而同來者不之見也公喜寄陸子履有醉翁<lb/>
　　　今已作仙翁之句某非其人也敬賦短章折衷<lb/>
　　　於真君云<lb/>
貝闕岧嶤不可攀遥分絳節下人間起元立道幾千嵗<lb/>
擇勝棲神第一山膏雨應時豐緑野真風與世養紅顔<lb/>
山前老叟非仙骨悵望丹崖蘚篆斑<lb/>
　<lb/>
<pb n="KR4d0247_WYG_001-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義豐集<lb/>
</p>
<p>
</p>
  </div>
        </body>
</text>\m</TEI>
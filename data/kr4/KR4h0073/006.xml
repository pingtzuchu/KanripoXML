<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0073_SBCK_006-1a"/>
河汾諸老詩集卷之六<lb/>
　　　　　　　　　　　横汾隠者房祺編<lb/>
遯庵叚先生克已復之<lb/>
　　　乙巳清明逰青陽峽<lb/>
東山氣象太猛悍萬馬駸駸来楚甸中分不<lb/>
肯割鴻溝鍜礪戈矛期一戰西山折北如西<lb/>
漢獨餘綘灌奔而殿誰為劉向决雌雄頼有<lb/>
韓彭力相援盧溝直下两水合泯泯暗流通<lb/>
一線突為瀑布出山口流沫成輪浪成旋前<lb/>
途百歩落石甕黛蓄亭渟那敢眄沈沈南去<lb/>
<pb n="KR4h0073_SBCK_006-1b"/>
若白虹為嶼為汦互隠見鑿開混沌㡬千秋<lb/>
世俗雖見如不見今人雖有筆如椽為冩佳<lb/>
名傅寓縣人間佳節重清明呼兒折簡招諸<lb/>
彦一生䏻著幾兩屐佳處毎欲經行徧山靈<lb/>
著意勸逰人呑吐煙霞生萬變山河玉女跪<lb/>
焚香嵓畔仙人一笑倩坐者儼若帝王尊劔<lb/>
佩雍容侍閑宴植者磊落如鉅人聚立廣庭<lb/>
議封禪扶者矯矯如勇夫執戈戺花著綦弁<lb/>
平灘淺瀬年可掲溪路曲隨峰势轉葛屨偏<lb/>
冝苔蘚滑行襟時𬒳薔薇骨當面煙嵐翠舞<lb/>
<pb n="KR4h0073_SBCK_006-2a"/>
蛟出岫閑雲飄素練群行不復事拘撿眼正<lb/>
明時脚還倦班荆共坐溪上石粔籹濁醪具<lb/>
時饌良辰無柰夕陽催羽觴正要清歌薦醒<lb/>
心况復有寒泉玉池遄返成三嚥三分春色<lb/>
二分休風外飛花時一片古人行樂欲及時<lb/>
半百之前猶掣電惟有愛山縁未㫁夢寐孱<lb/>
顔添健羡一窮到骨不自治虚負胸中書萬<lb/>
卷謾向山村老却人生来不識荆州靣府肺<lb/>
槎牙倩酒澆顧我非狂亦非狷紛紛世上無<lb/>
真是棄置從渠若秋扇歸来新月偃林稍寂<lb/>
<pb n="KR4h0073_SBCK_006-2b"/>
寞衡門掩深院<lb/>
　　題興公靜樂庵<lb/>
我爱興上人閑處先著脚雖有買山錢難尋<lb/>
一丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>向来栖息地龍像乆寂寞重尋林下<lb/>
徑竹石若紛薄溪水恣交流嵓花自開落却<lb/>
掃丈室中一鉼還一鉢静樂題其顔塵縁聊<lb/>
觧縳寥寥千歳下此理誰發樂我今為拈出<lb/>
不免一重錯有浄必有垢無苦亦無樂混沌<lb/>
元不死七竅剛自鑿珎重庵中人萬法本無<lb/>
者獨有太古心油然滿寥廓<lb/>
<pb n="KR4h0073_SBCK_006-3a"/>
　　　冬夜自適<lb/>
四壁摧頽手重泥一枝隨意足成棲歸来巳<lb/>
化千年鶴老去慵聽半夜鷄世事榮枯都是<lb/>
幻物情長短不須齊寸心耿耿何人㑹隠几<lb/>
寒牕片月低<lb/>
　　　中秋二首<lb/>
萬籟声沉暮靄収長河㵼浪洗清秋遥天千<lb/>
里淡如水明月一輪光滿樓隨意傾銀謀勝<lb/>
賞誰家横玉調新愁可怜白首蟾宫客羞對<lb/>
嫦娥説舊㳺<lb/>
<pb n="KR4h0073_SBCK_006-3b"/>
夜凉河漢靜無聲澄澈天開萬里晴蟾吐寒<lb/>
光呈皎潔桂排踈影極分明良宵方喜故人<lb/>
共醉語那知鄰舎驚一片詩魂收不得九霄<lb/>
直與月俱清<lb/>
　　　雲中暮雨在禹門<lb/>
古壘雲藏一徑㣲河山依舊昔人非貪徴徃<lb/>
古興亡事不覺城頭雨濕衣<lb/>
　　　憶梅<lb/>
姑射仙人冰雪膚昔今伴我向西湖別来幾<lb/>
度春風换摽格而今似舊無<lb/>
<pb n="KR4h0073_SBCK_006-4a"/>
　　　與隠之㑹午芹精舎酒間雨作<lb/>
麥田日日起黄埃官長憂民意不開底是山<lb/>
靈相嫵媚故驅風雨過江来<lb/>
　　　楸花<lb/>
楸樹馨香見未曽墻西碧盖聳孤稜㑹須雨<lb/>
洗塵埃盡看吐髙花一萬層<lb/>
河汾諸老詩集卷之六<lb/>
<pb n="KR4h0073_SBCK_006-4b"/>
</p>
<p>
</p>
  </div>
</body>
</text>
</TEI>
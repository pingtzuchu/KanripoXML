<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0073_SBCK_001-1a"/>
河汾諸老詩集卷之一<lb/>
　　　　　　　　　　横汾隠者房祺編<lb/>
貽溪麻先生革信之<lb/>
　　　上雲内帥賈君<lb/>
北極長虹掣西垣太白髙千年知運圯四海<lb/>
共兵鏖霧黒龍蛇閗山昏虎豹噑石傷填海<lb/>
羽波動負山鰲遺介潽寒渚驚鼯走夜牢江<lb/>
山留慘黯天地入焄蒿衆折思枝柱𥘉寒俟<lb/>
蠒繰明良逢慶㑹郷曲得名豪梁棟因人出<lb/>
艅艎為世操安流欣皷枻奔浪獨能篙日出<lb/>
<pb n="KR4h0073_SBCK_001-1b"/>
戈揮景江翻弩射濤風聲連澒洞裁鑒悉纎<lb/>
毫桃李勤封植茅菅日薙蓐獵埸㳺麂<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>魚<lb/>
渚動鰌魛井邑生春色禾麻飫土膏民歌烏<lb/>
遶屋士喜馬騰槽朔塞閑刁斗天山擁節旄<lb/>
岱嵩何落落江漢自㴞㴞大寳珠仍璧長城<lb/>
雉與壕崇牙分棨㦸大壤屬鞬櫜日月依龍<lb/>
徳風雲挾豹韜夾山群戰騎黒水泳䡖舠落<lb/>
日觀魚浦秋風射雉臯化行家置塾役簡里<lb/>
停鼛歌奏投壷室文閑治獄曹西庵談性理<lb/>
東閣㑹竒髦森爽開璜琥縦横列鴈羔禮容<lb/>
<pb n="KR4h0073_SBCK_001-2a"/>
新泮宇物性遂莊濠牧唱聞朝起樵音聽暮<lb/>
號孤嬰收坎阱流滯起蓬蒿屡下陳蕃榻誰<lb/>
空北海醪郤軍敦禮樂曹館冨風騷客望龍<lb/>
門聚雛從鳳穴翶世知三窟隘人可二天迯<lb/>
雨露承㤙命山河襲世勞功名髙衞霍輔弼<lb/>
慕伊咎鞍馬憐髀肉簮纓視鬢毛雅申張仲<lb/>
徳頌入魯侯昭有客傷淪落無堦冩鬰陶太<lb/>
行雲羃羃代北雨騷騷去國心將折懐人首<lb/>
獨搔身如伏櫪驥情似失林猱涸轍将安往<lb/>
窮途况所遭幸今逢　石直欲啖醨糟忖巳<lb/>
<pb n="KR4h0073_SBCK_001-2b"/>
誠無有登門亦巳叨沐薫良備至感激欲號<lb/>
咷巳客馮驩舍猶傷范叔𫀆鳴湏開匣劔割<lb/>
欲試鈆刀𣏌梓容山木包羞薦沼芼毎思休<lb/>
困頓佳䕃有蘭䔌<lb/>
　　　送杜仲梁東㳺<hi>仲梁先稱善夫</hi>
野馬何决驟飛雲何悠颺啇嵓不足稽此士<lb/>
又欲東略宋與梁青山不知老白日乃許忙<lb/>
菊潭之水清泠淵野人飲之得長年芳醲不<lb/>
買夀淡泊差可乆北山峩峩蒼翠巔丹崖石<lb/>
老生𬗋煙靈芝秋𣏌老霜骨黄精茯苓飽新<lb/>
<pb n="KR4h0073_SBCK_001-3a"/>
<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>望君嶄嶄病以癯酌之食之可以還膚腴<lb/>
况有劉荆州元丹丘子寜舎之汗漫逰凉秋<lb/>
佳月酒一杯送子東下心徘徊半山亭前一<lb/>
茅屋歳寒霜勁君當來<lb/>
　　　短歌行送秦人薛微之赴中書<lb/>
河流宿層氷山有太古雪翩翩有客来老面<lb/>
黒於鉄盤盤胸臆間猶挂太華月不肯下貴<lb/>
勢便欲呌雙闕朔寒衣裳單路逺馬䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>昔<lb/>
人丈夫事肝膽不可越我歌送君行歌聲何<lb/>
激烈悲風為我起酒行歌半闋望君青雲端<lb/>
<pb n="KR4h0073_SBCK_001-3b"/>
何恤逺離別<lb/>
　　　關中行送李顕卿<lb/>
關中行我持一盃酒送君西入秦秦川欝相<lb/>
望渭水流沄沄黄河中折倐復来太華倚天<lb/>
青壁開我送君兮渺何許春風不肯吹君迴<lb/>
舉酒酹五陵浩歌登髙䑓終南之山何崔嵬<lb/>
長安舊㳺安在哉百年繁華成劫灰千古英<lb/>
雄沉草萊風塵　洞豺狼墓天地茫茫入煙<lb/>
霧我載歌送君去太華終南冝有深絶䖏嵓<lb/>
扄人跡所不到石壁蒼苔老煙雨　堂挂女<lb/>
<pb n="KR4h0073_SBCK_001-4a"/>
蘿充腹多薯蕷玉井蓮開十丈花茯苓根結<lb/>
千年樹白雪青松良可老<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>門有龐啇有皓<lb/>
不然凌雲學䡖舉呼取安期羡門語憶昨與<lb/>
君友相逢日日酬杯酒酒䦨起舞肝膽開小<lb/>
桃唱罷歌楊桞晉語狎秦癯秦談驚晉叟秦<lb/>
晉之交那可無胡爲不作雙飛鳬碧草離離<lb/>
生早春哀歌望㫁西南雲求君于終南之上<lb/>
不可得大華峰頭㑹見君<lb/>
　　　阻雪華下<lb/>
愛山乆成癖得山真雋永太華隔風塵五年<lb/>
<pb n="KR4h0073_SBCK_001-4b"/>
夢幽境傳聞十丈蓮擬扣玉仙井雪花忽迷<lb/>
漫蒼巔墮昏暝蹇予世縁深方外乆自屏意<lb/>
是希夷君俗駕踈造請行行風撼林稍稍雲度<lb/>
嶺雲間三峰面隠約露芒頴初如灔澦堆屹<lb/>
起勢奔猛漸如倚天劔萬仭䥫花冷煙霞半<lb/>
明㓕瞬息變光景乃知造物心相哀亦相警<lb/>
歸鞭晚怱怱回首心耿耿浩歌夜深寒孤月<lb/>
挂峰頂<lb/>
　　　置酒半山亭得秋字<lb/>
懐抱乆不寫兀坐如縶囚永懐西山勝浩蕩<lb/>
<pb n="KR4h0073_SBCK_001-5a"/>
成兹遊嵓壑互窈窕叢蘿欝深幽飛煙入虚<lb/>
無長風跨崑丘楚甸散林莽啇顔亦綢繆雷<lb/>
雨天地空景氣入夜浮况當節律变萬物颯<lb/>
以秋雲来白日慘天澹清江流西望渺関河<lb/>
沉沉生暮愁蘭苕暗幽谷芰荷老芳洲一笑<lb/>
舉酒觴浩歌聊自酬幽賞興未極慨歎心悠<lb/>
悠世事蒼茫外寒沙明白鷗<lb/>
　　　歸潽堂為劉京叔賦<lb/>
逃淵魚深處避弋鴻冥飛古来賢逹士亦復<lb/>
歌采薇南山先廬在兵塵悵暌違山空無人<lb/>
<pb n="KR4h0073_SBCK_001-5b"/>
居惟見草木肥翩然千歳鶴一朝復来歸新<lb/>
築臨渾水行逕窈以㣲清流鳴前除白雲入<lb/>
晨扉迴顧陵谷遷萬事倐巳非著書入理奥<lb/>
得句窮天機前路政自迫此道儻可㡬殷勤<lb/>
抱中璧黽勉留餘輝第恐遯世志還負習隠<lb/>
譏永懐泉上石一觴與君揮惜無陵風翰遐<lb/>
舉非所希<lb/>
　　　守約齋爲吕仲和作<lb/>
讀書不務愽造道當入㣲一理貫萬理一岐<lb/>
㑹衆𡵨譬彼庖丁力騞然解牛時節間即有<lb/>
<pb n="KR4h0073_SBCK_001-6a"/>
得肯綮寜復疑道喪向千載聖逺孰可期養<lb/>
勇敵所愾養氣動以隨心非安如山遇变鮮<lb/>
不移吾門有聖學觀心乃其師宴坐一室中<lb/>
自得實在兹胡為滯紛感紬繹如蠒絲人生<lb/>
矧多𣣔事物日以滋牛羊踐徑蹊虎豹攻藩<lb/>
籬我甞叩天理誠明不容欺第恐逹者事還<lb/>
爲狷者嗤<lb/>
　　　楊将軍坰馬圖<lb/>
古人相馬不相肉畫工畫馬亦畫骨淡淡生<lb/>
絹一片雲眼中群龍何突兀飛莵汗血天驥<lb/>
<pb n="KR4h0073_SBCK_001-6b"/>
種筆墨之間見飛動前趍後逐互有態渉嚙<lb/>
行留分向背豐草長林性本真駉駉駜駜相<lb/>
與馴開元天子盛監牧四十萬匹錦繡屯人<lb/>
言息馬戰所重風鬛霜蹄惜無用君不見幽<lb/>
燕飛鞚時中原流血成淵池秪令征討苦未<lb/>
休金鞍䥫甲彌山丘安得故歸如此馬飲水<lb/>
求芻恣閑暇<lb/>
　　　題李氏寓酒軒<lb/>
吾聞李謫仙一斗詩百篇酒家眠又聞陽諌<lb/>
議月廩盡以送酒錢伯倫酒徳頌無功醉郷<lb/>
<pb n="KR4h0073_SBCK_001-7a"/>
仙說到飲中理兹世何渺然古来賢逹士以<lb/>
酒全其天所以陶靖節浩歌歸園田獨余醉<lb/>
翁之意不在酒樂在山水静所便古人巳矣<lb/>
不可作今人紛紛亦䏻賢北里冨煄天髙楼<lb/>
歌舞筵千金結客多少年哀吹豪竹倒傾玉<lb/>
舡以酒玄爲市地勢相嬋嫣焉知貧士貧到<lb/>
骨健倒仰天歌黄鵠黄鵠歌罷無翼飛妻啼<lb/>
兒號書一束借問主人翁心跡誰與同我亦<lb/>
頗解飲聖賢時一中酒酣擊尊破兩耳生春<lb/>
風安得園綺遇携我入山去清泉爲醸碧溪<lb/>
<pb n="KR4h0073_SBCK_001-7b"/>
深醉卧溪頭弄雲月<lb/>
　　　盧山兵後得房希白書知弟謙消息<lb/>
聞道王師阻渭津盧山以後䧟兵塵軍行萬<lb/>
里速如鬼風慘一川愁殺人亂後僅知家弟<lb/>
在書来疑與故人親夢中亦覺長安逺回首<lb/>
関河淚滿巾<lb/>
　　　晚歩張鞏田間<lb/>
地入荒蕪過客稀村深門巷暮山圍悠悠獨<lb/>
鳥穿雲下䇿䇿寒烏掠日飛人事百年梧葉<lb/>
老秋風萬里稲花肥兵塵河朔迷歸路惆悵<lb/>
<pb n="KR4h0073_SBCK_001-8a"/>
平沙送夕暉<lb/>
　　　板橋道中<lb/>
篁竹瀟瀟野水濵光風過眼與時新隂崖積<lb/>
雪猶含凍逺樹浮煙巳帶春世故未應悲古<lb/>
道歳華聊得伴閑身蕨芽筍稚行當好莫擬<lb/>
山中問主人<lb/>
　　　過陜<lb/>
萬古津茅據上㳺崤凾西去接秦頭悲風皷<lb/>
角重城暮落日関河百戰秋形勝古来須上<lb/>
䇿塵埃歳晚只覊愁豺狼滿地荆榛合日㫁<lb/>
<pb n="KR4h0073_SBCK_001-8b"/>
中條是故丘<lb/>
　　　爲王徳新夀<lb/>
百年人物惜凋零尚喜衣冠見老成數口虀<lb/>
塩憂桂玉一川風雨獨柴荆紅顔未羡方春<lb/>
好黄髮應從此夜生異日華林講殊禮不妨<lb/>
鳩杖從公行<lb/>
　　　爲秦人梁師夀<lb/>
功名萬里駕龍荒不作當年陛楯郎顔角乆<lb/>
瞻天上日鬢毛未點鏡中霜衣沾暑雨千秋<lb/>
潤扇引薫風六月凉見說長年出冲静海山<lb/>
<pb n="KR4h0073_SBCK_001-9a"/>
求藥本㣲茫<lb/>
　　　送申生取新赴中書<lb/>
寒山漠漠日初曛過盡瀟瀟鴈鶩群百代髙<lb/>
歌餘白雪一朝飛歩上青雲倚門䯈髒誰怜<lb/>
我滿腹精神獨見君看取扶搖便鵬翼臨𡵨<lb/>
且莫嘆離分<lb/>
　　　寄杜仲梁<lb/>
塞上愁多雲易隂故人雖在鴈無音交情念<lb/>
子黄金重世故稽人白髮深芳草春風千里<lb/>
夢青燈夜雨两郷心岱宗入眼東南秀悵望<lb/>
<pb n="KR4h0073_SBCK_001-9b"/>
雲山淚滿襟<lb/>
　　　寄元裕之<lb/>
朔雲隂雪晚重重日入寒蕪塞草空沂水東<lb/>
囘無去翼天山南断有哀鴻三年逺别交情<lb/>
外一夜相思客夢中明日関河對雙淚秪将<lb/>
幽憤寄秋風<lb/>
　　　竹林院仝張之純賦<lb/>
桞色侵尋映短籬竹稍零亂挂殘暉山禽自<lb/>
識忘機客飛下庭柯更不飛<lb/>
稍稍林間布糓聲村南村北水雲平偶来竹<lb/>
<pb n="KR4h0073_SBCK_001-10a"/>
寺看山坐閑聽清溪遶舎鳴<lb/>
　　　中書大丞相耶律公挽詞<hi>甲辰五月十四日</hi>
砥柱中流折藏舟半夜移世賢髙允相人嘆<lb/>
叔孫儀未拜荆州面嘗蒙國士知無階陪引<lb/>
紼萬里　輀<lb/>
　　　又<lb/>
文獻群公表東舟八葉傳珪璋貽嗣徳蘭藻<lb/>
靄遺編禁籍虚青瑣仲㳺定玉泉太常千字<lb/>
誄誰有筆如椽<lb/>
　　　蜜國公挽詞<lb/>
<pb n="KR4h0073_SBCK_001-10b"/>
鬰鬰佳城閉翩翩銘旐開風悲信陵墓雨入<lb/>
孝王臺萬古傷渠壊千年望鶴来平明國門<lb/>
外蕭皷不勝哀<lb/>
　　　又<lb/>
漢制隆㤙禮周　列屏翰人知尊帝胄我但<lb/>
識儒冠　傷蘭桂孤髙歎鳳鸞從今門下<lb/>
客長鋏向誰彈<lb/>
　　　王子夀郷友生朝<lb/>
自接夫君席頻逢歳律更面嚴知氣直語出<lb/>
見生平講學詩書義論交里社情湏髯如㦸<lb/>
<pb n="KR4h0073_SBCK_001-11a"/>
在長對玉峰明<lb/>
　　　送李端卿之鄴臺<lb/>
僮馬戒晨装新霜未葉黄嗟予無壮節送子<lb/>
慘離膓林慮荒秋色清漳下夕陽遥知一尊<lb/>
酒吊古<lb/>
　　　爲喬子　夀<lb/>
講道顔淵巷新齋友與同守身為大節寡𣣔<lb/>
是全功教子勤書裏娱親飬疾中黄花佳節<lb/>
近歳歳看秋風<lb/>
　　　贈劉伯威<lb/>
<pb n="KR4h0073_SBCK_001-11b"/>
劉子山中秀相逢氣自同箕裘門戸計菽水<lb/>
古人風折節豈為辱苦心應有終平生湖海<lb/>
志未用哭途窮<lb/>
　　　贈王明<lb/>
遼海遺珠玉黄　秀木空百年書法裏萬事<lb/>
酒盃中耿耿此心在悠悠吾道窮好賢明逹<lb/>
事獨喜與君仝<lb/>
　　　秋夜感懐<lb/>
老境歡娱少愁懐感歎長世途多險阻歸興<lb/>
渺滄茫踈雨梧桐夜西風蟋蟀床平明攬青<lb/>
<pb n="KR4h0073_SBCK_001-12a"/>
鏡衰鬢又添霜<lb/>
　　　趙太監䧏日<lb/>
自從龍戦野特立孰如公著跡雲鵬上收功<lb/>
汗馬中髙談天下計餘事古人風勿藥行逢<lb/>
喜春風兩　紅<lb/>
　　　雲中夜<lb/>
憔悴杜陵客悲　王仲宣四圍晴立璧一突<lb/>
午無煙病卧秋風裏愁吟夜雨過明朝誰褁<lb/>
飯萬一使君憐<lb/>
　　　渡洛<lb/>
<pb n="KR4h0073_SBCK_001-12b"/>
泉石經行乆林丘弭望間溪鳴風蕩水谷暗<lb/>
雨含山淡淡䡖鷗沒飛飛倦鳥還世縁良日<lb/>
苦空羡野雲閑<lb/>
　　　浩浩<lb/>
浩浩春風裏悠悠倦客情天寒花寂寞氷泮<lb/>
水縱横念逺心将折聞兵夢亦驚江山憔悴<lb/>
乆倚杖嘆餘生<lb/>
河汾諸老詩集卷之一<lb/>
</p>
<p>
</p>
  </div>
</body>
</text>
</TEI>
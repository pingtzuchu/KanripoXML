<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_016-1a"/>
桂苑茟耕集卷之十六　祭文書䟽記十首<lb/>
　　都統廵官侍䘖史内供奉崔致逺撰<lb/>
　祭文四首<lb/>
　　祭五方文　築羊馬城祭土地文<lb/>
　　祭椘州陣亡将士文　寒食祭陣云将士文<lb/>
　書二首<lb/>
　　移浙西陳司徒廟書　手札一首<lb/>
　記二首<lb/>
　　西州羅城圖記　補安南録異圖記<lb/>
　䟽一首<lb/>
<pb n="KR4c0100_SBCK_016-1b"/>
　求化修大雲寺䟽　求化修諸道觀䟽<lb/>
　　祭五方文<lb/>
年月日具䘖某謹以清酌庻羞量幣之奠敢昭告于<lb/>
五方神之靈傳不云乎五行之官是謂五官封爲上<lb/>
公祀爲貴神社稷五祀是尊是奉木正曰勾芒火正<lb/>
曰祝融金正曰蓐收水正曰玄㝠土正曰后土是以<lb/>
禮云共公氏之覇九州也其子曰后土能平九州故<lb/>
祀以為社然則神主順天靈功莫測諸侯列土祀典<lb/>
宜行惟夫人寔統隂祗廣含坤徳身為萬物之母首<lb/>
冠五方之君職奉軒皇功標　社殷湯罷改遷之議<lb/>
<pb n="KR4c0100_SBCK_016-2a"/>
漢武陳祠祭之誠是知神鑑則無偏無頗物情則以享<lb/>
以祀昔平九土旣能䟽决江河今處五方豈不庇安<lb/>
淮海靈其調和扵金木水火驅役扵風雨雪霜使春<lb/>
夏秋冬永息灾殃之氣東西南北静除氛祲之源牢<lb/>
幣具陳庻羞甚㓗致敬不虧扵中霤施恩幸滿扵大<lb/>
藩唯候豐穰兾神報塞尚饗<lb/>
　　築羊馬城祭土地文<lb/>
年月日具䘖某以兵戎未息禦僃是勤乃命修築羊<lb/>
馬城遂遣某官某乙告于土地之神曰夫城郭之設<lb/>
邑居所慿陋之則狡者或　羙之則寡能固守况今<lb/>
<pb n="KR4c0100_SBCK_016-2b"/>
豺聲竸發虺毒遍吹易動難安何䖏能爲樂境暫勞<lb/>
永泰此時須建良功遂乃揣髙卑議逺近使令百堵<lb/>
皆作終可三旬而成徴名扵伏櫪觸楹接勢扵長雲<lb/>
㫁岸不假龜行之跡豈須龍見之期衆既呌心事無<lb/>
費力神其徳惟博載道實流謙勿辭板築之喧勉致<lb/>
金湯之固使雲鍬雷杵逺振歡聲烏堞隼墉髙標壮<lb/>
觀北吞淮月南吸江烟平欺鐡甕之名逈壓金甌之<lb/>
記有僃無患神其聴之<lb/>
　祭椘州陣亡将士<lb/>
爾䓁尺籍從軍才心報國羔裘武<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>既以力稱馬革<lb/>
<pb n="KR4c0100_SBCK_016-3a"/>
雄圖早将身許爰有徐孽來侵椘封㫪喉之壮氣未<lb/>
申失手之冤聲遽起始見荷戈就列翻爲復矢成行<lb/>
然而功其可稱死且不朽有狼瞫之君子無羊斟之<lb/>
小人昔時之重義輕生不求苟活今日之名存身䘮<lb/>
豈貯遺悲魂其有知各歆薄酹<lb/>
　寒食祭陣亡将士<lb/>
嗚呼生也有涯古今所歎名之不朽忠義為先爾等<lb/>
彍弩勞身蒙輪逞力奮氣扵㷱羆之列忘形扵鵝鸛<lb/>
之前能衍勇扵干戈固免慙扵牀第今也野草緑色<lb/>
林鸎好音杳杳逝川空流恨而無極纍纍荒塜誰驗<lb/>
<pb n="KR4c0100_SBCK_016-3b"/>
魏之有知我所念兮舊功勞我所傷兮好時莭俾陳<lb/>
薄酹用慰冥逰共謀抗敵扵杜回無效懐歸扵温序<lb/>
能成壮志是謂隂功<lb/>
　　移浙西陳司徒廟書<lb/>
滔滔逝水幽顯雖殊凛凛雄風古今何譲苟或同心<lb/>
立事必能異代論交司徒壮莭竒功僃載外孫之碣<lb/>
靈恩顯驗髙傳太伯之郷譚揚而不假再三徴引而<lb/>
難窮萬一今則兾動玄鍳直書素誠既當可舉而行<lb/>
固在不言而信且此誓除國難齊命舟師将泛西江<lb/>
即離北岸練鋪一水指疆界以雖分黛列千山望威<lb/>
<pb n="KR4c0100_SBCK_016-4a"/>
靈而如在今扵弊境已立嚴祠敬迓來儀廼酬前碩<lb/>
幸移玉趾無戀石頭桂檝蘭檣早决遷居之計鸞絲<lb/>
鳳管佇申迎奉之儀况乃近境無虞芳筵不絶但得<lb/>
禍淫福善何妨捨舊從新北渚烟花休起别離之恨<lb/>
東塘風月好追歌舞之歡必能依統帥指揮永可振<lb/>
司徒勲業特差<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>介用啓至誠昔之青骨標竒已謂<lb/>
隂陽不測今也赤眉稔惡豈宜征戰無功将申烈烈<lb/>
之威實假冥冥之助所兾八公山上遍設雄師五里<lb/>
霧中能呈異術則必隂子春之破賊呉大帝之封王<lb/>
共立功名若合符契無誤㑹稽之軍僃有慙即墨之<lb/>
<pb n="KR4c0100_SBCK_016-4b"/>
神謀早詳禴祭之言永副里仁之義某白<lb/>
　　手札<lb/>
風烟雖邇雲霧難披景仰靈威遥申誠碩今已静搜<lb/>
勝地髙創夀宫永可安居謹令咨迓便請挈家速至<lb/>
<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>當掃席相迎且鐡甕城低金陵地狹能施百福無<lb/>
滯一方此欲劒拂妖星旗迎聖日必期大捷永致中<lb/>
興幸其來助隂兵共成玉事目極東流之雪浪心馳<lb/>
北頋之煙峰神兮移来哀江南某白<lb/>
　　西川羅城圖記<lb/>
西川羅城四仞髙三㝷濶周三十三里乃今淮海太<lb/>
<pb n="KR4c0100_SBCK_016-5a"/>
尉燕公所築也粤若梁州别壞蜀國雄都内跨犍䍧<lb/>
外聮蠻蜑左臨百濮右挾六戎咽喉之控引寔䌓唇<lb/>
齒之輔依難保自昔鼈靈流異龜跡標竒藩籬始建<lb/>
其一城扄鐍猶虧扵四郭莒子則旣忘重閉衛人則<lb/>
唯慮徒居蠢彼狗封恣其狼戾毎至草乾𤏡道浪縮<lb/>
瀘河則必推紒横侵撥羣驅隊編甿懾竄巷哭街號<lb/>
戎兵以㧞斾爲中權府尹以閉闗爲上䇿稔成氛祲<lb/>
積有歲時洎乾符初偶絶覊縻大興叛換白虎之狂<lb/>
災漸盛黄龍之舊約難㝷兵力莫申帝心有寄以公<lb/>
慶傳漝夢業練圯書交趾銘勲則永威八詔鄆城報<lb/>
<pb n="KR4c0100_SBCK_016-5b"/>
政則不待三年屬蠻寇加囂王師告老遂飛急詔請<lb/>
救倒懸由是自東徂西以晝繼夜走單車扵外境豈<lb/>
煩龔逐獻書受戎輅扵中塗　掩晉侯稱伯<hi>公鄆行次咸陽</hi>
<hi>除投西川莭制</hi>䘖睿略倐逹成都于時驃信屯兵逼郊隊<lb/>
而纔踰一舎黔黎失葉焚里閭而何啻萬家彼則舉<lb/>
國而濟師此則闐城而受弊外熾崑岡之熖噀酒無<lb/>
能内枯䟽勒之源指梅何益莫非枕倚墻壁誰堪擐<lb/>
執甲兵公至止之日豁啓城扉若開籠檻威振而寧<lb/>
勞利器邪膽皆摧化行而如嗅新香驚魂盡返蠻王<lb/>
以據耳飽聆其異略鏤膚畏挂扵嚴誅恟然觀電懼<lb/>
<pb n="KR4c0100_SBCK_016-6a"/>
雷歘爾烏飛魚散公㝷令選銳暫使追逃乗其垂翅<lb/>
之時展我燎毛之勢數俘莫記執馘居多爾後因閱<lb/>
地圖得搜天險是猿狖養髙之窟爲豺狼伺隙之蹊<lb/>
乃令一剏雄闗一摽巨防<hi>修功峽関置平夷鎮蠻賊要路固守無虞</hi>危堞<lb/>
則慿蠻助峻長溝則噵澗資深宛成善閉之機實扼<lb/>
間行之徑丸泥可固㫁知無得而踰爟火罷驚坐見<lb/>
不争而勝仍尋水道别建河營<hi>大渡河側置防河營</hi>逺方猾夏<lb/>
之徒難謀航葦均發戍申之䘚免詠流薪疆陲永保<lb/>
扵覆盂[門@里]閈唯矝扵列鼎卿雲邦彦閑吟搜吐鳳之<lb/>
詞卓鄭郷豪静坐貯蹲䲭之利公以寢䖏戎閫夢想<lb/>
<pb n="KR4c0100_SBCK_016-6b"/>
扁舟将申逺慮扵無窮豈立空言爲不朽乃曰彼蠻<lb/>
之習也外癡内黠朝四暯三雖荘叔此時功已成扵<lb/>
長狄而季孫他日憂必在扵顓臾詎可虗號錦城尚<lb/>
無羅郭守民之制非我而誰啓抱而神欽至誠飛章<lb/>
而帝允丹請時有賔　進難将校獻疑皆云公孫𫐠<lb/>
躍馬雄臨非無意也諸葛亮卧龍崛起亦有志焉但<lb/>
以曩築子城猶資容土九年方就百代所難<hi>蜀無土昔張</hi>
<hi>儀築子城軰士扵學射山日役徃返九載後始成</hi>况今将興廓落之基恐致<lb/>
遷延之誚公曰術　先㝎事當速成必能終簡天心<lb/>
豈謂虗穿地脉扵是郡侯奔告邑尹樂從乃使揣髙<lb/>
<pb n="KR4c0100_SBCK_016-7a"/>
卑議逺邇慮材用量事期採時候扵魯書佚規模扵<lb/>
周令引長江而<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>長塹夏禹慙能對髙巘而劃髙墉<lb/>
秦皇失色矧乃命五丁而嘨侶運六甲以驅種天兵<lb/>
則謲水扵寒泉地媪則變沙爲美土<hi>蜀地穿未盈尺泉澷漲起至是</hi>
<hi>土出沙中城缺如舊</hi>實謂百靈幽賛萬姓恱随<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>聚雲鋒杵騰<lb/>
雷響不見烈風凌雨又令簋飽觴酣登登而只竸歡<lb/>
呼屹屹而便如湧出百堵皆作三旬而成然後郢匠<lb/>
勞功素材變質優人展妙赬壞凝華攅空而烽櫓髙<lb/>
排架險而闉闍聳起横分八尺結雕甍而彩鳳聮飛<lb/>
檻徹四隅擁繡堞而晴虹直挂罩一川之佳景籠萬<lb/>
<pb n="KR4c0100_SBCK_016-7b"/>
户之歡聲逺而望焉則巍巍峩峩若雲中之疊嶂錦<lb/>
霞縠霧隱暎乎其上迫而察也則赫赫燡燡想海畔<lb/>
之仙山金㙜銀闕焜燿乎其間始自庀徒終扵解役<lb/>
不假朽緍扵官稅無資剖粒扵軍租<hi>築板所費錢一百五十六貫米</hi>
<hi>一十九萬石皆由智計不破上供</hi>皆聚羡財儼成壮觀遂使蠻酋裭<lb/>
魄賨旅歸心不敢言摩壘而旋無因致入郭之役爰<lb/>
徴繪事仰貢九重旋降綸言過褒一字宣睿㫖扵翰<lb/>
林才子綴妍辭扵黄絹外孫<hi>築城碑今庸王相公承㫖撰詞</hi>公雖<lb/>
迎金鳯䘖書未議石龜戴版盖乃謙冲自牧恥其功<lb/>
伐驟稱及蒼鳥髙飛翠華逺狩儼仙逰扵玉壘安聖<lb/>
<pb n="KR4c0100_SBCK_016-8a"/>
慮扵金墉故得親覧宏䂓益欽忠莭特傳瑶檢徴進<lb/>
碑詞遂命雕鐫永揚威烈實萬古未聆之事乃四方<lb/>
無比之榮羙矣㢤龍以雲興魚因水樂誰不仰公智<lb/>
周物表事照機先凡施權謀若合符契則昔全蜀未<lb/>
城也天留盛績日待英才所謂有非常之人然後有<lb/>
非常之事有非常之事然後有非常之功是以非常<lb/>
老固非常人之所覬也致逺雖丘堂覩奥師冕何知<lb/>
而秦國歛賢由余不棄謹成實録敢記殊庸所兾四<lb/>
海柕航閱雄圖而稽䫙九州旄鉞望法駕而安心中<lb/>
和三年龍集癸卯八月二十五日記<lb/>
<pb n="KR4c0100_SBCK_016-8b"/>
　　補安南録異圖記<lb/>
交趾四封圖經詳矣然而管多生䝤境邇諸蕃略採<lb/>
俚譚用摽方誌安南之爲府也廵屬一十二郡<hi>峰驩愛</hi>
<hi>陸長郡諒武㝎武安蘇茂虞林</hi>羇縻五十八州府城東至南𬈑四百<lb/>
餘里有山横亘千里而遥遽穴深巖為䝤窟宅蠻蜑<lb/>
之衆六種星居鄰諸蕃二十一區管生䝤二十一軰<lb/>
水之西南則通闍婆大食之國陸之西北則接女國<lb/>
烏蠻之路曽無亭堠莫審塗程跂履者計日指期沉<lb/>
浮者占風㝎信二十一國雞犬傳聲服食所宜大較<lb/>
相類管内生䝤多號山蹄或𬒳髪鏤身或穿胸鑿齒<lb/>
<pb n="KR4c0100_SBCK_016-9a"/>
詭音嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>姦態睢盱其中尤異者卧使頭飛飲扵鼻<lb/>
受豹皮褁體龜殻蔽形擣木絮而為裘<hi>䝤子多衣木皮熟擣有如</hi>
<hi>纎纊</hi>編竹苫而作翅生飬則夫妻代患長成則父子争<lb/>
雄縦時有傳譯可通亦俗無乗蚕之業唯織雜彩挾<lb/>
布多披短襟交衫或有不縫而衣不粒而食死䘮無<lb/>
服嫁娵不媒戰有排刀病無藥餌固恃險阻各稱酋<lb/>
豪逺自漢朝迄于隋季荐興邉患頗役遐征馬将軍<lb/>
標柱歸時寸分地界史摠管倒碑過後略静海隅洎<lb/>
咸通初驃信挻灾元戎䘮律䲭嘯扵跕鳶之地豕豗<lb/>
扵束馬之塗摧兇欲快扵摏喉拯溺唯思扵援手先<lb/>
<pb n="KR4c0100_SBCK_016-9b"/>
帝以今淮海太尉燕公宣威大漠政洽上都<hi>時公防禦秦城</hi>
<hi>剗平醜虜才歸輦下出鎮安南</hi>乃請出鎮龍編立身豹略剗彫題而<lb/>
卯碎活黔首以肌豐復壁壘扵一麾㧞封疆扵萬里<lb/>
有蠧皆削無冤不伸<hi>朱道古稔姦扵外杜存凌恣虐扵内皆爲安南巨患公乃誅滅</hi>
<hi>無遺故禇令公遂良竄殁日南子孫雕零公時表洗雪</hi>然後使電母雷公鑿外<lb/>
域朝天之路山靈水若偃大洋沃日之波<hi>安南經岝口天威神</hi>
<hi>功所開播在逺邇</hi>遂得絶蠻課之北窺紆漢軍之南戍乃鳳<lb/>
傳徴　鷁泛歸程至扵洞䝤海蠻莫不醉㤙飽義逺<lb/>
投聖闕請建生祠則知善政所行殊方可誘既見馬<lb/>
如羊而不敢縦令蟻若象而何虞之以驗四夷之時<lb/>
<pb n="KR4c0100_SBCK_016-10a"/>
或不賔九牧之任不得所也有柔逺軍從事呉降甞<lb/>
集是圖名曰録異叙云乆觀遐蕃目擊殊形手題本<lb/>
事然則信以傳信斯焉取斯　閱前詞退而嘆曰愚<lb/>
之所以爲異者其諸異乎人之所異曰六合之内何<lb/>
物則棄至如䑕肉萬斤蝦鬚一丈既知南北所産永<lb/>
釋古今之疑則彼獸性羣分鳥聲類聚誠不足異也<lb/>
頃太尉燕公受三頋㤙用六竒計使獷悍歸服邉陲<lb/>
晏然今聖上省方蒙王獻欵不敢㺯吠尭之口永能<lb/>
除猾夏之心皆由燕公收交州鎮蜀郡威振扵犇魑<lb/>
走魅功成扵金壘湯池所謂藴先見之能察未来之<lb/>
<pb n="KR4c0100_SBCK_016-10b"/>
事呼吸而隂陽不測指蹤而神鬼交馳實為天工人<lb/>
其代之斯實可為異矣聊𥙷所闕敢貽将来時翠華<lb/>
幸蜀之三載也<lb/>
　　求化修大雲寺䟽<lb/>
大雲寺募縁求化重修建瓦木功價䓁詳夫教列為<lb/>
三佛居其一其如妙㫖則暗裨玄化㣲言則廣諭凡<lb/>
流開張勸善之門解摘執迷之網然則欲使衆心歸<lb/>
敬須令像設荘嚴有感必通無求不應墾情田而種<lb/>
福㳺法海而洶殃不可思議扵是乎在當州城西大<lb/>
雲寺雖臨椘甸實壓蜀岡舊創仁祠髙標兊位雨洗烟<lb/>
<pb n="KR4c0100_SBCK_016-11a"/>
䆫之色萬朶前山風𫾣月砌之聲千株古木在一郡<lb/>
乃徧為勝境扵四時則最稱芳辰至如春水緑波雜<lb/>
花生樹都人士女以遨以遊不勞聴法之縁自得消<lb/>
憂之所則與城東禪智寺䨥肩對聳両耳齊張夾煬<lb/>
帝之遺宫擁淮王之仙宅壮茲樂土倚彼福田前年<lb/>
偶值飛蝗未能避境旋憂聚蟻或欲毀堤故護軍特<lb/>
進以将隔妖氛忽興猛熖遂使瑠璃之界翻成煨燼<lb/>
之餘雖菩薩焚身固爲常事而苾篘住足盡失安居<lb/>
可惜祗園便同隙地今幸遇太尉将驅衆旅佇滅羣<lb/>
兇既逃過去之哭或𥙷未來之福欲安盛府許葺精<lb/>
<pb n="KR4c0100_SBCK_016-11b"/>
廬欲使爐續朝香鍾迎夜梵樹宿獼猴之友林栖鸚<lb/>
鵡之王盖尋貞觀之中曽傳帝語豈效太清之末酷<lb/>
信伽譚所碩廣運慈航徐搥法皷深資功徳静剗妖<lb/>
魔百官榮從扵鸞旌萬乗遄歸扵象闕次碩太尉廓<lb/>
清寰宇髙坐廟堂演伽葉之眞宗龍堪比徳舉儒童<lb/>
之善敎麟不失時克興上古之風永致大同之化凡<lb/>
扵戴髮含齒鱗潜羽翔皆荷慈悲盡能解脫但以一<lb/>
毛可㧞先求信義之心百足不僵須頼扶持之力既<lb/>
難獨辦固託衆縁無吝羡財合資洪福富者不仁之<lb/>
說自古所譏積而能散之䂓于今可誡謹䟽<lb/>
<pb n="KR4c0100_SBCK_016-12a"/>
　求化修諸道觀䟽<lb/>
𬗋極宫重修城下諸宫觀求化尾木䓁價伏以苦縣<lb/>
誕靈神州演法眞性乃聖朝之祖強名為至道之宗<lb/>
玉葉金柯耀芳隂扵萬代瑶函瓊笈傳妙㫖扵四方<lb/>
遂得齋醮有歸科儀無墜神宫靈宇宛寫諸天秘殿<lb/>
精壇嚴修勝地當州東呉麗俗南衮雄藩鮑叅軍則<lb/>
賦衒精妍揚執㦸則箴誇夭矯而乃至道少勤行者<lb/>
玄門無善閉之味澹口中動成大笑義深目外誰信<lb/>
上昇福庭則草没塵侵仙室則雨傾風壊况值梟聲<lb/>
竸噪虺毒強吹到䖏星飛但見羽書之急經年霧集<lb/>
<pb n="KR4c0100_SBCK_016-12b"/>
唯聆甲騎之勞俗既喧驚敎増寂黔未有葺修之暇<lb/>
非無捨施之縁今幸遇太尉徳繼猶龍道深有象黄<lb/>
石公之妙訣雅稱帝師赤松子之勝逰佇迎仙友是<lb/>
故出則以六竒制敵入則以九轉服勤静除閫外之<lb/>
烟塵閑對壷中之日月三元遵敬一氣精修果見眞<lb/>
位髙遷殊祥荐降彩雲片片飛来椘岫之風玄鶴䨥<lb/>
䨥唳向隋宫之月又乃前年則江冦南逼去歲則淮<lb/>
戎北侵蟻皆恃扵成羣虵欲矝扵結陣伏賴太尉雄<lb/>
威坐振衆孽奔亡四鄰戴信扵桓公八郡感恩扵邵<lb/>
父覩耕農之蔽野聴歌吹之沸天古人有言爲可為<lb/>
<pb n="KR4c0100_SBCK_016-13a"/>
扵可為之時則可其城下宫觀今欲旋集良工増修<lb/>
舊址擬金室銀堂之制䖏䖏騰光俾星冠月帔之徒<lb/>
人人㓗跡㣲功若就良碩克伸龍圖早耀扵中興虎<lb/>
旅永摧其大盗次碩太尉運籌佐漢逈掩張良拊棹<lb/>
遊湖静追范蠡石留馬跡臺挂鳳音蓬島花開春醉<lb/>
而閑乗白鹿芝田雨過曉耕而長任青牛罷吟小桂<lb/>
之句獨邁大椿之夀然後仰從翔翼俯至潛鱗凡曰<lb/>
含虗悉能蒙福但以所修宫觀荒摧既乆經費甚多<lb/>
無因獨辦資種唯仰衆成功徳迦譚之難捨能捨猶<lb/>
見樂輸道教之自然而然幸無輕諾謹䟽<lb/>
<pb n="KR4c0100_SBCK_016-13b"/>
　桂苑茟耕集卷之十六<lb/>
</p>
<p>
</p>
  </div>
</body>
</text>
</TEI>
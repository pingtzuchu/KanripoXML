<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_002-1a"/>
桂苑茟耕集卷之二<lb/>
　謝加太尉表　謝示南蠻通和事宜表<lb/>
　謝立西川築城碑表　謝御制真賛表<lb/>
　謝御札衣襟并國信表　謝就加侍中表<lb/>
　謝賜宣慰兼加侍中實封表　請廵幸江淮表<lb/>
　請廵幸第二表　譲官請致仕表<lb/>
　　謝加太尉表<lb/>
臣某言今月某日宣慰使供奉官嚴遵羙至奉宣聖<lb/>
㫖慰諭臣及将校等并賜臣敕書手詔各一封加臣<lb/>
檢校太尉依前兖淮南節度使兼東面都統者仰窺<lb/>
<pb n="KR4c0100_SBCK_002-1b"/>
鳯詔謂對龍顔寵榮極而何力負山戰灼深而自容<lb/>
無地臣某誠抃誠感頓首頓首臣伏以大司馬之威<lb/>
權百官所仰上将軍之法令十道皆遵豈唯整戢五<lb/>
兵實在諧和七政况當今日宜屬全材如臣者徳乏<lb/>
潤身智虧周物於儒則茟慙五色在武則劒敵一夫<lb/>
但以荷寵天庭分憂水國擁旄重寄榮冠絶於一時<lb/>
仗銊専征兾折衝於萬里幸逢聖鍳得盡忠誠今者<lb/>
已率雄師将誅巨猾征旗指路逺趍堯日之光戰艦<lb/>
凌波方託舜風之力豈期王人逺降帝命俄臨奨其<lb/>
外鎮之微勞授以上司之劇任未著緇衣之羙旋叨<lb/>
<pb n="KR4c0100_SBCK_002-2a"/>
錦𬒳之榮况乃兼制利權廣潤軍食瑞節不移於南<lb/>
兖兵符亦綰扵東陲将何異能勝此寵寄謹當氷為<lb/>
夕飯蘖作朝飡褰帷則面撫烝黎建斾則身先士卒<lb/>
群㓂既蝟毛而起偶恣侜張諸侯必馬首是瞻共成<lb/>
剪滅唯力斯視何心自安必也臨亂忘身見危致命<lb/>
仰觧焦勞之念粗申式遏之功臣既當下瀨屯師佇<lb/>
欲中流設誓枕雕戈而輟寐跡寄轅門瞻帝座以馳<lb/>
誠魂飛輦路未獲稱謝行在無任感㤙戀聖榮抃戰<lb/>
懼之至謹因宣慰使嚴遵羙廻附表陳謝以聞臣某<lb/>
誠感誠懼頓首頓首謹言<lb/>
<pb n="KR4c0100_SBCK_002-2b"/>
　謝示南蠻通和事宜表<lb/>
臣某言二月二十六日宣慰使供奉官李從孟至伏<lb/>
奉敕㫖入鶴拓使胄嗣王龜年閤門使劉光𥙿䓁廻<lb/>
得驃信表并國信兼布爕揚竒肱與西川節度使書<lb/>
皆備述情誠無不順命其表及書白并荅信物數並<lb/>
令録往此事首末自卿良謀者逺降王言深窺使節<lb/>
跪閲上天之㫖㘴知外域之心寵餙踰涯憂惶若厲<lb/>
臣某誠抃誠躍頓首頓首臣才非間代智不濟時但<lb/>
以毎鎮窮邉粗安荒服免使飽飛飢附欲令前倨後<lb/>
恭頃者忝守成都兾申逺略遂慿釋子善諭蒙王仰<lb/>
<pb n="KR4c0100_SBCK_002-3a"/>
禀天威得揚風教永戢干戈之患俾陳玉帛之儀雖<lb/>
羣議沸騰<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>衒鑠金之口而宸衷剸断早推匪石之<lb/>
心是以暫事西廵或虞南叛爰遣維城貴胄直閣近<lb/>
臣廻聖徳以降尊逺傳玄化譯訛言而獻欵俻寫真<lb/>
誠既令抱義戴仁果見奉琛執贄此皆陛下威徳臣<lb/>
何力之有焉而廼謂臣有先見之能知未来之事設<lb/>
和蠻之良䇿俻幸蜀之嚴城俯録勤勞逈垂稱奨睹<lb/>
雕題之章奏書軌既同息榾夏之猜嫌梯航相接驗<lb/>
南賝之贖咎知北極之紓憂雖云五利有餘敢希茂<lb/>
賞唯願四方無事永賛昌期臣限守藩俻不獲稱謝<lb/>
<pb n="KR4c0100_SBCK_002-3b"/>
行在無任欣躍感戴兢惕之至謹因供奉官李從孟<lb/>
廻附表陳謝以聞臣某誠惶誠恐頓首頓首謹言<lb/>
　　謝立西川築城碑表<lb/>
臣某言伏奉十一月六日敕㫖以臣在任西川節度使<lb/>
日創築羅城昨因有敕嘉奨方進所賜碑詞今巳付<lb/>
所司鐫冩建立者一片石文龜初戴立九重天語鳯<lb/>
巳銜来雕銘莫継於色絲寵餙遽超於華衮仰窺㤙<lb/>
奨俯抱憂惶臣某誠感誠懼頓首頓首頃者幸夢三<lb/>
刀乆臨益部遥提一劒得挫蒙兵但以其玉壘可稱<lb/>
金城未設山口則空吞蛮蜑水頭則斜枕犍　含溪<lb/>
<pb n="KR4c0100_SBCK_002-4a"/>
抱谷之形雖云天險比屋連甍之勢實類野居臣是<lb/>
以運度籌謀斟量板築盖從人欲果致子来遂得役<lb/>
興而草偃川中誠感而土生石上長圍於三十六里<lb/>
高鎮於百千萬年不愧鐵名可将錐試隼墉烏堞儼<lb/>
若騫飛錦浪綿峯逈然裝飾遂蒙陛下辱褒稱之重<lb/>
許刋勒之榮以爲事實可觀足得詞華不朽臣雖遇<lb/>
泥封激賞豈将油素矝誇非敢彰謙所期避謗今者<lb/>
伏遇皇帝陛下逺廵勝㮣親覧微㓛徴舊賜之碑詞<lb/>
命新鐫之茟跡永使卓立琴䑓之境平欺劒閣之銘<lb/>
且杜元凱之峴亭無非自衒阮德規之齊國盖是衆<lb/>
<pb n="KR4c0100_SBCK_002-4b"/>
成謾傳身後之虗名豈睹目前之盛事曷若彩毫見<lb/>
奨翠琰斯刋因成下土之㓛終應上天之意得逢今<lb/>
日别振孤風向非陛下錄善㤙深酬勞徳厚則何以<lb/>
未有出師之業篆刻叨榮曽無興學之規傳揚竊羙<lb/>
臣限拘鎮守不獲稱謝行在無任感戴欣躍戰懼之<lb/>
至謹奉表陳謝以聞臣某誠惶誠恐頓首頓首謹言<lb/>
　　謝賜御製真賛表<lb/>
臣某言二月二十六日宣慰使供奉官李從孟至伏<lb/>
奉敕㫖已令於大慈寺卿真院冩朕真并扈從宰臣<lb/>
䓁真列卿儀貌俱會此堂今先寄卿真軸并朕親製<lb/>
<pb n="KR4c0100_SBCK_002-5a"/>
賛述賜卿兾表顯㤙式彰異禮者銀璫降使玉簡傳<lb/>
詞受宣而頂踵光輝拜賜而神魂驚越臣某誠感誠<lb/>
懼頓首頓首臣志欽渭訣業錬北書敢憑㳙滴之勞<lb/>
自安寵寄願掃氛霧之患永竭忠誠遂在先朝便從<lb/>
戎後南征北伐豈暇寕居東鎮西藩累叨重任遇陛<lb/>
下龍飛之後委微臣隼撃之能蜀國防蠻則粗申逺<lb/>
略楚宫捍冦則偶遂良機旋令移節於海門復許建<lb/>
牙於淮甸是以常拘戎閫未覲宸階唯披天上之詔<lb/>
書似睹日中之玉字空增戀闕莫遂歸期頃者䖍託<lb/>
仁祠冩留麽質豈致去思於舊鎮唯慙取笑於空門<lb/>
<pb n="KR4c0100_SBCK_002-5b"/>
伏遇陛下展義陳詩停銮駐蹕遂徴繪事俾冩聖容<lb/>
其於侍從之臣宜居左右豈料孱微之質得潤丹青<lb/>
愧無鷰頷之姿永侍龍顔之側况蒙宸襟顧矚御茟<lb/>
賛揚高題而素壁争輝卓立而浮埃不染然後逺飛<lb/>
寵詔特遣貴臣乍捧綵牋驟竊㳺揚之譽𥘉開寳軸<lb/>
深驚刻畫之㤙窺看而形影自慙感激而肺腸何極<lb/>
昔漢朝中興聖帝下念㓛臣列形像於禁宫載勲名<lb/>
於史茟雖令賛述不自稱揚豈如陛下暫事廵逰逈<lb/>
垂奨<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>别降絲綸之命親編錦繡之詞俾臣位掛於<lb/>
鳯凰池中名超於麒麟閣上遐尋故實獨荷殊榮有<lb/>
<pb n="KR4c0100_SBCK_002-6a"/>
何出衆之能見此非常之寵所謂千年嘉遇萬代羙<lb/>
譚唯當志勵風霜永驗松筠之不改身霑雨露免憂<lb/>
蒲柳之先衰臣限守藩條不獲稱謝行在無任感㤙<lb/>
戀聖榮躍兢懼之至謹因供奉官李從孟迴附表陳<lb/>
謝以聞臣某誠惶誠恐頓首頓首謹言<lb/>
　　謝御札衣襟并國信表<lb/>
臣某言二月二十六日宣慰使李從孟至伏蒙聖㤙<lb/>
别賜臣御札衣襟并御服衫一領龍䐉香一金合金<lb/>
鈒花散椀一口金花銀榼一隻者　窺神茟㤙襲御<lb/>
衣仙香氣撲於鼻根寳器光騰於眼界仰霑寵錫俯<lb/>
<pb n="KR4c0100_SBCK_002-6b"/>
積憂兢臣某誠感誠懼頓首頓首臣毎念業紹弓裘<lb/>
任叨斧銊誓傾忠節終報聖朝去年親率驍雄願殱<lb/>
兇醜旋承綸音已駐舟師既慙叩檝之言徒切枕戈<lb/>
之望豈期貂冠傳命龍衮裁書辱宣尼一字之褒過<lb/>
光武十行之詔加以粉分御笥香满雕奩花錐乃䴡<lb/>
水之珎雪　透任山之器捧玩而實驚寮吏緘蔵而<lb/>
永耀子孫雖有幸逢時輝榮驟集而無㓛受賞愧耻<lb/>
難居徒荷鴻私何申豹略身依楚水未陳告捷之書<lb/>
目㫁蜀天但灑感㤙之淚臣限守藩鎮不獲稱謝行<lb/>
在無任荷戴激切榮抃兢懼之至謹因供奉官李從<lb/>
<pb n="KR4c0100_SBCK_002-7a"/>
孟迴附表陳謝以聞臣某誠惶誠恐頓首頓首謹言<lb/>
　　謝加侍中表<lb/>
臣某言臣伏奉去年十一月十一日㤙制加授臣侍<lb/>
中依前淮南節度使階勲封並如故仍加食實封一<lb/>
百户者有命自天處身無地感深以泣寵極而驚臣<lb/>
誠抃誠懼頓首頓首伏以黜陟分科聖君至教行蔵<lb/>
守道達士良䂓慮受爵以斯亡在持盈而不殆臣自<lb/>
提搉筦便遇兵戈郡邑為征戰之塲山海足逋逃之<lb/>
藪既難聚利莫遂成㓛况乃權有他門刃無餘地動<lb/>
見越庖代爼無非避柱觸楹遂虧漕輓之程僅壊銅<lb/>
<pb n="KR4c0100_SBCK_002-7b"/>
塩之法伏蒙皇帝陛下俯詳直道不寘嚴誅選用良<lb/>
才改移重務而乃察臣在公之節念臣戀主之誠重<lb/>
委将壇更增封邑恕乏一時之秀許攀七葉之榮唯<lb/>
慮慙卿或譏竊位然臣今所以自賀者三朝獨立七<lb/>
鎮榮遷毎當拜爵王庭不省謝㤙私室以兹勵已永<lb/>
免愧人謹當激發壯圖殱夷窮宼粗息四方之患仰<lb/>
寛萬乗之憂臣限守藩條不獲稱謝行在感㤙戰灼<lb/>
屏營之至謹奉表陳謝以聞臣某誠慙誠懼頓首頓<lb/>
首謹言<lb/>
　　謝加侍中兼實封表<lb/>
<pb n="KR4c0100_SBCK_002-8a"/>
臣某言六月十六日供奉官劉叔齊至奉宣聖㫖慰<lb/>
諭臣及将校并賜臣敕書手詔各一封官告一通就<lb/>
加臣侍中仍加食實封一百户餘如故者自天降命<lb/>
無地安身啓鳯詔而魂驚對貂冠而股慄臣某誠感<lb/>
誠懼頓首頓首臣早因薄效毎忝殊榮勤王而素乏<lb/>
實勤受爵而但多虚受負山寡力臨谷戒心况自戎<lb/>
馬生郊陣蛇出穴妖氛蔽闕法駕省方臣乆鎮雄籓<lb/>
甞提重柄一無成績兩拜寵章前者以上将軍爲大<lb/>
司馬今則兼納言之任加真食之榮累年虧横草之<lb/>
㓛終日抱伐檀之耻且易曰或錫鞶帶終朝三裭之<lb/>
<pb n="KR4c0100_SBCK_002-8b"/>
詩云受爵不譲至于已斯亡遍覧格言是懲貪祿不<lb/>
能報國苟欲榮家臣實何心有靦于目但遇王人逺<lb/>
降聖澤傍流仰睹綸音深嘉秕政以爲師徒輯目黎<lb/>
庻安寕俯念忠誠特行懋賞臣也方寸之地可倚咫<lb/>
尺之顔不違豈敢矯俗陳情餙詞譲爵難效一辤而<lb/>
退唯期三命益恭既除勞力於利權終願勵心於閫<lb/>
寄臣伏限守藩不獲奔赴行在稱謝無任感㤙戀聖<lb/>
戰汗屏營之至謹附供奉官劉叔齊奉表陳謝以聞<lb/>
臣某誠惶誠戀頓首頓首謹言<lb/>
　　請廵幸江淮表<lb/>
<pb n="KR4c0100_SBCK_002-9a"/>
臣某言伏以舜伐有苗修徳而終能率服湯征自葛<lb/>
行㤙而竸望來蘇斯皆今古之羙譚實乃帝王之盛<lb/>
事固敢跼天負責向日裁誠仰陳利害之端兾副華<lb/>
夷之望不量狂瞽逺黷聖聦臣某誠惶誠懼頓首頓<lb/>
首臣聞日月以運行爲德永䴡于天江河以委輸是<lb/>
期必朝于海上能昭其煦育下方遂於通流况乃天<lb/>
灾非人力能除地分有兵戎不起将獻永安之兆輒<lb/>
陳可復之詞伏自㓂䧟上京兵徴外鎮猛銳始從於<lb/>
鶴列旋致徒歸頑兇尚固於蟻封難成盡殪臣豈唯<lb/>
投𬒮實至衝冠昨率舟師暫屯江次必欲朝離椘岸<lb/>
<pb n="KR4c0100_SBCK_002-9b"/>
暮及漢濵旗張商嶺之風劒拂秦川之霧願言薄伐<lb/>
冀效㣲勞㝷蒙陛下逺許分憂不令離任臣進退惟<lb/>
命始終無虧寕招曠職之譏敢渉争㓛之責又縁淮<lb/>
海乍息烟塵忽若去兵必當致㓂則迺江南沃壌盡<lb/>
成蚕食之資淮北強隣暗展鯨吞之勢輿賦既無所<lb/>
倚軍須将必屢空是以仰奉敕書巳班師旅四境之<lb/>
赤眉歸伏八州之黔首謐寕遍布皇㤙粗申将略然<lb/>
而關中縦敵閫外偷安既乖踊躍以身先毎切忸怩<lb/>
於顔厚伏惟皇帝陛下省方展義駐蹕經時龜城壯<lb/>
䴡之形金湯雖固鳯輦廵逰之費桂玉可虞况舊謂<lb/>
<pb n="KR4c0100_SBCK_002-10a"/>
西川富強秪因北路商旅託其茶利贍彼軍儲今則<lb/>
諸道發表章則半載始迴徴貢獻則經年未逹實緑<lb/>
道路遼夐兼值干戈阻囏值剽掠者斯多至行朝者<lb/>
甚少加以僦雇所費耗蠧不輕毎當水運陸般只可<lb/>
率鍾致石以此征稅則漸成抗弊軍兵則未遂飫饒<lb/>
伏慮扈從實䌓宴犒仍廣盡捜資於三蜀難濟用於<lb/>
百司苟興旰食之憂實慊庻寮之望又以蜀川僻居<lb/>
卭棘　人宻通蠻戎虺毒潛吹獸心難測儻或乗虗<lb/>
犯境率衆渡瀘六軍之熊豹騰威縦能制敵八詔之<lb/>
豺狼作暴不免喧驚事可酌於将来禍湏防於未兆<lb/>
<pb n="KR4c0100_SBCK_002-10b"/>
伏惟陛下覽臣忠懇察臣直言暫迴西幸之儀更舉<lb/>
南廵之禮使䖏䖏息後予之怨人人安恋主之心天<lb/>
下幸甚天下幸甚且如逺狩河陽僞逰雲夢将興覇<lb/>
王俯順權冝况江淮為富庻之郷呉椘乃䌓華之地<lb/>
陛下九年理國四海為家豈比周之東遷非擬晉之<lb/>
南渡賊巢兇狂乆聚穢黷難除縦便收城未冝迴駕<lb/>
豈如楊都粤壌桂苑名區四夷之賔易朝天九牧之<lb/>
貢無虗月伏乞陛下俯廻鳯扆略泛龍舟必想山靈<lb/>
卷三峽之風水伯寢九江之浪遐㝷禹跡允叶堯廵<lb/>
昔也日耀錦川天不傾於西北今則風行澤國地無<lb/>
<pb n="KR4c0100_SBCK_002-11a"/>
缺於東南然後發使清宫舉章司隷振盛儀扵歸闕<lb/>
告休績扵登封臣雖識昧變通而志勤匡濟敢憑草<lb/>
奏輒貢管窺無任戀聖感㤙戰越屏營之至謹奉表<lb/>
陳請以聞臣某誠惶誠懼頓首頓首謹言<lb/>
　　第二表<lb/>
臣某言聞聖人能以天下為一家以中國為一人者<lb/>
必闢扵其義達於其患然後能為之臣遂自前年継<lb/>
陳短識請移車駕廵幸江淮計資於避險就安事叶<lb/>
於暫勞永樂未廻聖鑒再獻瞽言臣某誠慙誠懼頓<lb/>
首頓首臣尚阻擒奸敢言伐善然但願愚夫之一得<lb/>
<pb n="KR4c0100_SBCK_002-11b"/>
難追賢者之三思臣頃鎮成都偶諧逺慮克符天意<lb/>
亟就土㓛别營雉堞之雄規永壯龜城之峻境爰憑<lb/>
釋子善誘蒙王果悛倔強之愆便付懐柔之信皆資<lb/>
帝力能肅物心伏遇陛下逺耀珠旗高臨玉壘樂降<lb/>
絲綸之㫖深嘉毫髪之勞謂臣有先見之機念臣以<lb/>
至誠所感仰衘<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>奨倍激忠誠然則當年已徃之㓛<lb/>
粗成籌畫今日未来之事竊有管窺苟或緘辤則為<lb/>
負德不辞鼎鑊輒貢蒭蕘臣近者俯察時情仰瞻乾<lb/>
象荆州道路群冦将侵蜀國封疆㣲灾似起儻或未<lb/>
收鳯闕尚駐銮輿忽有妖氛潜興近境必恐烏合蚕<lb/>
<pb n="KR4c0100_SBCK_002-12a"/>
食之徒占㨿江陵把断峽路則列鎮貢賦無計流通<lb/>
行在詔書亦難傳降若見東西阻絶固當遐邇動摇<lb/>
伏惟陛下断自宸衷斥其横議念江淮之進獻逺渉<lb/>
多虞察蠻延之奸兇乗虗可懼早移仙蹕直幸楊都<lb/>
滅星辰交錯之灾叶日月運行之理則乃九州斧鈛<lb/>
討戎而齊願風駈四海梯航奉贄而必能雲集感矣<lb/>
羙矣念兹在兹且逆賊黄巢乆黷皇居多成穢跡直<lb/>
到虎收之後湏勞繕葺之㓛更俟二三年之間可興<lb/>
千萬世之業慮不先㝎事難速成伏乞陛下覧竭節<lb/>
之言闡隨時之義俯從衷懇暫事宸逰天下幸甚天<lb/>
<pb n="KR4c0100_SBCK_002-12b"/>
下幸甚臣粗識古今略詳利害自非激以為智豈敢<lb/>
知而不言謹奉表陳請以聞臣某誠惶誠懼頓首頓<lb/>
首謹言<lb/>
　　讓官請致仕表<lb/>
臣言臣伏以聖君御宇必先塞彼倖門良士省躬唯<lb/>
慮妨其賢路苟速官謗是辜主㤙况臣關中無㝎難<lb/>
之勲閫外乏分憂之效強欲晏安寵祿其如玷浼刑<lb/>
章永言量力而行固在奉身以退既知無隱寕避有<lb/>
辞臣某誠慙誠懼頓首頓首臣少勵琢磨晚師擒縱<lb/>
不以一經介意粗於三略留心願紹家勲免虧堂搆<lb/>
<pb n="KR4c0100_SBCK_002-13a"/>
先皇帝念臣孤直試以諸難出分大将之威權坐受<lb/>
上卿之爵秩故得内禀聿修之訓外伸式遏之能北<lb/>
掃虜庭則胡雛不敢南牧南清䝤海則蠻諜無由北<lb/>
窺及覲彤墀暫司緹綺俄屬齊郊聚孽鉅野興師臣<lb/>
也不才謬<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>斯任伏遇皇帝陛下纂臨宸極警諭戎<lb/>
藩舉旌鉞以分勞聴皷鼙而軫念謂臣有戢兵之竒<lb/>
略察臣立降宼之微勞遂令位假中台名編外相夢<lb/>
想既通於鳯沼威稜益峻於龍旌其後瀘水波驚蜀<lb/>
山霧暗乆念雕題之患遍流黔首之灾又蒙命臣曰<lb/>
俞為帥於彼爰遵薄伐得觧倒懸豈敢貪天之功願<lb/>
<pb n="KR4c0100_SBCK_002-13b"/>
銘鍾鼎秪能因地之利别建溝隍伏蒙陛下俯奨忠<lb/>
誠特行懋賞開國授周司徒之貴立家紹漢丞相之<lb/>
榮臣此時早誡持盈輒思請老必願告休錦里退隱<lb/>
羅浮不料壠上耕夫盡觧掲竿斬木草間惡子竸謀<lb/>
蟻聚蜂飛當荆門失守之時乃椘塞宿兵之際忝趨<lb/>
戎斾兼綰牢盆僶俛而未能報㤙駈馳而何敢言病<lb/>
或揳揄磨牙於原野或鯨鯢噴毒於江湖㝷提招討<lb/>
之權来撫句吴之俗逺憑睿略深挫群兇洎觧印海<lb/>
門建牙雄甸上将軍之劇任首冠列藩大司馬之雄<lb/>
賛先沾宥禮揣頂踵而偏濡雨露扼咽喉而莫效㳙<lb/>
<pb n="KR4c0100_SBCK_002-14a"/>
埃且自黄㓂憑陵翠華廵狩仰天<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>力竊甞服王導<lb/>
之言終日痛心何止洒袁安之淚及至成軍已出又<lb/>
縁奉詔却迴行蔵雖順於綸詞進退實慙於物論遂<lb/>
見時溥興北林戎役周寳致南鄰責言玉毎慮於俱<lb/>
焚金亦憂於衆鑠幸蒙陛下涵之以海量炤之以天<lb/>
光如見肺腸得保首領然臣也先軫以直言逞志曹<lb/>
植以深過責躬則二年忝都統之名不能誅奸戮暴<lb/>
四載主銅<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>之務不能富國贍軍是以兵權則屢見<lb/>
改移利柄則變為分割凡此辱君之命莫非職臣之<lb/>
由臣猶自知況在陛下擢髪而既難數罪乞骸而誰<lb/>
<pb n="KR4c0100_SBCK_002-14b"/>
願辞榮今者大憝奔赴上京克復氛祲即當殄滅寰<lb/>
區永見廓清臣有忝登壇無能報國行當朞齒居亦<lb/>
胡顔兼以頃鎮蛮<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>乆棲瘴嶺蒙犯其妖烟毒霧剗<lb/>
除其封豕長蛇當年而靡憚勤劬晚嵗而皆成疾疹<lb/>
不将筯力為禮既載前經苟或身心自讎難逃後患<lb/>
雖思強飯實愧素餐廣陵為椘澤上㳺醝府乃漢朝<lb/>
大任以臣衰老當此重難必恐終無所成遂希不可<lb/>
則止伏惟皇帝陛下知人為哲多士以寕選英才而<lb/>
代䖏是邦俾微臣而退居散地闘於莬之迯富固是<lb/>
忠貞王内史之辭官誠非矯餙幸遇舜風無外漢日<lb/>
<pb n="KR4c0100_SBCK_002-15a"/>
再中陛下既巳除旰食之憂微臣亦希免夜行不息<lb/>
臣無任望㤙戀聖懇迫兢灼之至謹奉表陳請以聞<lb/>
臣某誠感誠懼頓首頓首謹言<lb/>
桂苑筆耕集卷之二<lb/>
<pb n="KR4c0100_SBCK_002-15b"/>
</p>
<p>
</p>
  </div>
</body>
</text>
</TEI>
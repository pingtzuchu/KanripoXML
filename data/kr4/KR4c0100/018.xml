<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_018-1a"/>
桂苑茟耕集卷之十八　書状啓二十五首<lb/>
　賀破淮口賊状　賀髙司馬除官<lb/>
　謝職状啓二首　謝加料錢状<lb/>
　謝衣段状　謝借示法雲寺天王記状<lb/>
　謝示延和閣記碑状　謝改職状<lb/>
　謝探請料錢状　與恩門裴秀才求事啓<lb/>
　獻生日物状五首　端午日獻物状二首<lb/>
　謝新茶状　謝櫻桃状<lb/>
　謝冬至莭料状　謝寒食莭料状<lb/>
　謝社日酒肉状　謝匹段状<lb/>
<pb n="KR4c0100_SBCK_018-1b"/>
　賀破淮口賊状<lb/>
右某昨日窃聆淮口鎮状報今月八日諸軍合勢殺<lb/>
<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>狂賊已盡者伏以徐州賊黨偶因嘯聚敢恣喧張<lb/>
䲭梟同巢勢必不乆蟣蝨相吊生能㡬何猶懐拒轍<lb/>
之心未有返轅之意伏賴太尉相公雄聲逺振妙略<lb/>
潛施謀安四方决勝千里遂使淮山樂境長承虎豹<lb/>
之威泗水孤城免作鯨鯢之餌功著扵暫勞永息計<lb/>
資扵彼竭我盈小盗旋除中興可望三軍之勇氣方<lb/>
振百姓之驚魂再蘇但仰恩威咸増抃躍謹祗候陳<lb/>
賀謹状<lb/>
<pb n="KR4c0100_SBCK_018-2a"/>
　　賀髙司馬除官<lb/>
某啓伏承司馬二十五郎榮膺寵命伏惟感慰伏以<lb/>
漢朝美仕稱太傅少傅之榮晉代髙流誇大阮小阮<lb/>
之譽然而但欲脫身扵利禄無非縦志扵歌吟扵臣<lb/>
則虧報主之誠爲子則失榮親之莭豈期太尉相公<lb/>
重言天應羙命風行遂令司馬二十五郎挂綵衣披<lb/>
朱紱動高堂之喜色振徳宇之嘉聲佐理多閑藹餘<lb/>
芳扵玉樹連官獨貴掩前哲扵竹林某毎愧小儒忝<lb/>
栖大厦覩鵾鵬之逸勢貯燕雀之歡心下情無任抃<lb/>
躍之至謹奉啓陳賀謹啓<lb/>
<pb n="KR4c0100_SBCK_018-2b"/>
　　謝職状<lb/>
右某志雖求已藝不及人伏蒙太尉相公仁慈肉被<lb/>
摧骸翼成<hi>叚卯</hi>卵難飾片言隻字粗伸感徳懐恩今則<lb/>
乆貯血誠敢慿毫素先甘鼎钁仰黷旌幢謹具長書<lb/>
咨陳下情無任戰灼之至伏惟特寛罪誅俯賜念察<lb/>
謹状<lb/>
　長啓<lb/>
某啓某伏以短綆不可以汲深頑鋒不可以剸滯是<lb/>
故不能者止周任有言自宜量力而行豈可從心所<lb/>
欲某東海一布衣也頃者萬里辭家十年觀國本望<lb/>
<pb n="KR4c0100_SBCK_018-3a"/>
止扵牓尾科弟江淮一縣令耳前年冬罷離末尉望<lb/>
應宏詞計决居山暫爲隱退學期至海更自琢磨俱<lb/>
縁禄俸無餘書糧不濟輒擕勃箒来掃膺門豈料太<lb/>
尉相公逈垂奨憐便署職秩跡趨鄭驛身寓陶䆫免<lb/>
憂東郭之貧但養北宮之勇去年中夏伏遇出師忽<lb/>
賜招呼猥加驅榮許随龍斾乆倚鷁舟毎恨布皷音<lb/>
凡鉛刀器鈍縦傾肝膽莫副指蹤遽蒙念以慕善依<lb/>
仁特賜奏薦重言天應忝獲超昇若非九重倚賴扵<lb/>
功名十道遵承扵法令則其㤙命亦豈肯許某自江<lb/>
外一上縣尉便授内殿憲柣又兼章紱且見聖朝簪<lb/>
<pb n="KR4c0100_SBCK_018-3b"/>
裾烜赫子弟出身入仕二三十年猶挂藍袍未趨蓮<lb/>
幕者多矣况如某異域之士乎昔有一日九遷無以<lb/>
及斯榮盛某甞讀魯論見仲尼使<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕開仕對曰仕<lb/>
進之道未能究習善其深志夫子致恱某雖慙不敏<lb/>
窃有慕焉昨蒙恩慈特賜轉職尋巳具状陳讓兼納<lb/>
所賜公牒伏奉批誨即有敕命但請收之某既蒙未<lb/>
允至誠固且仰遵嚴㫖立愧形影坐驚神魂毎當夜<lb/>
對寒釭曉窺清鏡感激而頭横涕雨憂惶而背浹汗<lb/>
漿難榮擺脫扵風塵倍𧹞汚瀆扵門舘伏以太尉相<lb/>
公雄名峻望碩徳茂勲不唯雲覆九州抑亦風揚萬<lb/>
<pb n="KR4c0100_SBCK_018-4a"/>
國寓目傾耳仰爲指南儒武所歸一人而已是以諸<lb/>
道景附馬首是瞻其如都統廵官須選人材稱職外<lb/>
塞四方之望内資十乗之威若今某塵玷恩知尸素<lb/>
位但恐買戎狄之笑沽史傳之譏昔漢朝金日磾<lb/>
常在武帝左右帝欲别加寵遇日磾辭曰臣外國人<lb/>
且使匈奴輕漢某仐日之請實在扵茲諸廳郎官早<lb/>
陳公議盖以賤無妨貴欲令夷不亂華某伏自前年<lb/>
得在門下更無知識唯謁諸廳幕中垂情幸而獲宥<lb/>
窃聆太尉相公去年夏扵東塘頋問某之時諸郎官<lb/>
同力薦揚和之如響遂沾厚遇遽窃殊榮昨者繼陳<lb/>
<pb n="KR4c0100_SBCK_018-4b"/>
讜言不徇尊㫖實乃惜太尉相公之名望存淮南藩<lb/>
府之規儀事體不虧裨賛斯在冬末面奉䖏分欲使<lb/>
别開院宇雖承㤙諾轉切憂懐何者六韜曰人才大<lb/>
小猶如斗也不可盛石滿則棄矣故孔子云孟公綽<lb/>
爲趙魏老則優不可以爲滕薛大夫今者甘寘嚴誅<lb/>
輒傾真懇乞解所職官謗可也伏惟太尉相公時賜<lb/>
允從今得其所儻蒙未垂擯棄猶許依栖則望成别<lb/>
補冗貟或薄攴虗給一枝數粒可養羽毛斗水尺波<lb/>
得安鬐鬛固非矯<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>廉讓爲名實碩揣量分涯免成<lb/>
負累恩徳春秋傳曰齊侯使敬仲爲卿辭曰羈旅之<lb/>
<pb n="KR4c0100_SBCK_018-5a"/>
臣免扵罪戾施扵負擔所獲多矣敢辱髙位請以孔<lb/>
告使爲工正不失令名故事昭彰卑誠悃愊守道而<lb/>
得無悂矣登門而免見眲之但碩藥臼留恩終有凌<lb/>
雲之望蓍簪挂念永無委地之愁干冒台威下情無<lb/>
任懇迫憂兢之至謹啓<lb/>
　謝加料錢状<lb/>
右某今日某官奉傳䖏分每月加給料錢二十貫者<lb/>
某厚沾職俸過贍書　羝羊之角且不羸鼹䑕之腹<lb/>
能易滿唯憂福盛難報㤙深豈料茟端乏白鳳之詞<lb/>
日無可效囊底獲青鳬之術月有所増但懐臨谷之<lb/>
<pb n="KR4c0100_SBCK_018-5b"/>
心恐敗負山之力唯碩除供陋巷之食分濟逺郷之<lb/>
親同感厚恩永傅遐俗或成浮費必速幽誅下情無<lb/>
任荷戴兢惶涕泣之至<lb/>
　謝衣段状<lb/>
某啓伏蒙㤙慈賜及生衣段一十疋者伏以風雖解<lb/>
愠日可畏威始當蒸欎之時忝受鮮華之賜敢效八<lb/>
公之侣欲衒六銖但随百姓之歡同歌五　况乃某<lb/>
幸趨台階榮託徳門實資千載之遭逢毎濟四時之<lb/>
服飾愍念而情踰父毋稱揚而禮異賔傄今者輕縠<lb/>
衫材細練褠制俾趨儉幕許曵鄒𥚑雖㤙耀逺人足<lb/>
<pb n="KR4c0100_SBCK_018-6a"/>
呈妍扵鮫室而名慙竒士甘致刺扵鵜梁下情無任<lb/>
感戴之至<lb/>
　　謝借示法雲寺天王記状<lb/>
某啓昨日伏蒙恩慈借示修法雲寺天王碑綵毫乍<lb/>
閱俗眼初醒唯慙鐡印之傭流忽覩銀鉤之妙迹旣<lb/>
成國寳豈許家蔵窃聆将敕貞碑始揮神茟風停减<lb/>
暑天酒呈祥固知垂露之蹤便成甘露况假崩雲之<lb/>
勢永耀法雲冝乎琬琰之詞鎮彼瑠璃之地共傳嘉<lb/>
瑞逺振芳聲然則隋煬帝之故都永為寳窟謝将軍<lb/>
之舊宅終作福田下情無任捧讀師禱榮懼之至其<lb/>
<pb n="KR4c0100_SBCK_018-6b"/>
碑謹<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>諮納謹状<lb/>
　　謝示延和閣記碑状<lb/>
某啓昨日觀察衙推邵宗奉傳䖏分賜及延和閣記<lb/>
碑本一軸者跪展眞蹤仰窺臣莭對銀鉤而手舞足<lb/>
蹈望玉輦而魂飛膽揚伏以太尉力贍補天心勤捧<lb/>
日遂啓遷都之議佇聆徙蹕之期恭候宸逰儼成壮<lb/>
觀但以尋章摘句素非吳主之心進牘抽毫唯在陳<lb/>
王之命爰令幕客謹撰碑詞支使侍御丘門顔回融<lb/>
帳盧植能揮真茟妙寫尊襟叙三年望幸之丹誠則<lb/>
鼔傳衆聴𫐠一片勤王之忠莭則鏡照羣迷實乃酣<lb/>
<pb n="KR4c0100_SBCK_018-7a"/>
飫徳馨僃陳事實永使竒功秘略皆令陋古榮今太<lb/>
尉相公志忉迎鑾喜勝覧<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>旣賛羙扵凌雲百尺将<lb/>
掩能扵入水八分遂乃親染綵毫俾鐫翠琰随手而<lb/>
龍蛇旋活迎鋒而劒㦸交横畫玉點珠豈可比蘭亭<lb/>
醉本撇雲挑霧只宜示蓬島眞仙誰料末儒亦叨殊<lb/>
貺輒敢覬覦将頋是知誘諭孱庸何則名題桂宫跡<lb/>
隷蓮府雖忝一時之有遇實無萬代之可稱今者支<lb/>
使侍御以好善心得稽古力騁真才子之藻思辱大<lb/>
丞相之茟蹤雖為賔席殊榮别是儒家盛事則彼郭<lb/>
隗受黄金厚禮虞卿沽白璧深㤙強欲比方却成浼<lb/>
<pb n="KR4c0100_SBCK_018-7b"/>
瀆然則四方䑛墨含茟之士也莫不竸效顰眉之態<lb/>
潛希唾口之㤙仰脩脩然勤慥慥爾如某者學海至<lb/>
海雖云有心執柯伐柯猶恐傷手持弊箒而徒増健<lb/>
羡遇神錐而便欲投降唯碩讀五千卷之書庻㡬入<lb/>
室把十九年之刃無愧發硎毎覩仙書更敦壮志稍<lb/>
希異闕黨童子何敢望儒林丈人其所賜碑唯慎捧<lb/>
持敢矝披閱待過天池之外遍誇日域之中想彼驪<lb/>
龍頷下之珠永當减價巨鼇頭上之客必欲偷㸔下<lb/>
情無任寳玩師仰之至<lb/>
　　謝改職状<lb/>
<pb n="KR4c0100_SBCK_018-8a"/>
右某伏蒙仁恩特賜公牒改署舘驛廵官今随　斾<lb/>
西去者雖命重難荷而身輕欲飛稱心懐捧撽之榮<lb/>
滿口詠從軍之樂唯慙幽劣有辱奨怜感恩而既識<lb/>
海深舉歩而但憂氷薄况無孫搴之精騎自比顔峻<lb/>
之小児将何以剖拆事機㳺揚徳業然所碩者得睹<lb/>
龍飛玉劒豹掣牙旗風雷振大捷之聲日月照中興<lb/>
之運則某也有望扵一言長價或爲天上之人萬里<lb/>
從知免作池中之物行唯踴躍坐則禱祠下情無任<lb/>
榮抃兢灼之至謹齋沐祇候陳謝<lb/>
　　謝探請料錢状<lb/>
<pb n="KR4c0100_SBCK_018-8b"/>
某啓某頃者西笑傾懐南音著操蓬飛萬里迷玉亰<lb/>
之要路通津桂折一名作金牓之懸疣附贅乃是常<lb/>
常之事徒云逺逺而来海隅未覺扵榮家江徼况勞<lb/>
扵佐邑由是詠南陔而引咎望東道以知歸伏蒙太<lb/>
尉念掃徳門許遷代舎濡毫染牘深慙雪苑之清才<lb/>
頂豸腰魚遽忝霜䑓之峻秩傳天上披衷之命榮日<lb/>
邉垂白之親以宣父見知則實同陳隼以逺人多幸<lb/>
則不讓漢貂雖乖就養無方乆想宗族稱孝然而煙<lb/>
波阻絶難申負米之心風雨凄<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>空灑梁山之泣既<lb/>
踈温清又闕㫖甘但切責躬敢言養志况又無郷使<lb/>
<pb n="KR4c0100_SBCK_018-9a"/>
難附家書唯吟陟岵之詩莫遇渡𬈑之信今有本國<lb/>
使舡過海某欲買茶藥寄附家信伏縁蹄涔易渇溝<lb/>
壑難盈不避嚴誅更陳窮懇伏惟太尉念以依門舘<lb/>
次三千客别庭闈已十八年旣免行傭有希及哺特<lb/>
賜探給三箇月料錢所兾禄遂及親逺分光扵異域<lb/>
志能求已永投跡扵仙郷干瀆台階下情伏増感泣<lb/>
兢悸懇迫之至其請錢状别具上呈云云<lb/>
　　與㤙門裴秀才求事啓<lb/>
某伏念身托徳門光生異域雖池蛟得雨無沉埋末<lb/>
路之憂而海燕含泥有點汚畫梁之罪跡賤而兢惶<lb/>
<pb n="KR4c0100_SBCK_018-9b"/>
倍切㤙深而展效何期豈合更寫卑誠仰塵尊徳但<lb/>
以事非獲已情或可哀不辭鈇鉞之誅兾滿斗筲之<lb/>
望伏縁某昨聆座主侍邦主銓東洛道路不通且在<lb/>
襄州行李極困早欲發遣<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>使切縁力未副心今有<lb/>
諸兄弟裴傄逺将窮懇相告輒具别状干瀆台階下<lb/>
情無任戰灼之至<lb/>
　　前湖南觀察廵官裴璙<lb/>
右件人是某座主侍郎再從弟某去乾符三年冬到<lb/>
湖南起居座主侍郎之時見扵諸院弟兄中偏所記<lb/>
念自數年繼遭剽刼生計蕩盡骨肉凋零乆在江南<lb/>
<pb n="KR4c0100_SBCK_018-10a"/>
近投當府碩披情懇泣告尊慈駐留多時不幸疾苦<lb/>
遂且扶持發去云欲逕徃襄陽迎接侍郎今得書云<lb/>
行至滁州前去未得道途旣阻溝壑是虞况乃孤孀<lb/>
三十餘口更無産業未卜㝎居伏縁某家寄日邉路<lb/>
踰天外香無来信固絶他圖旣無寸土以分耕寧有<lb/>
尺波而假潤是以不量僭越輙具薦論命懸沸鼎之<lb/>
中目㫁台階之下非不知捋虎鬚之險非不知探龍<lb/>
頷之難但縁旣忝門生豈論賔貢鴛鸞之與螻蟻感<lb/>
恩皆同多士之與逺人報徳何異伏乞太尉相公念<lb/>
以程窮計盡　其柱促聲哀特賜扵廬夀管内塲院<lb/>
<pb n="KR4c0100_SBCK_018-10b"/>
或堰埭中補署散職所兾月有捧入便獲安家裴璙<lb/>
即自到襄州令弟璹仰副驅䇿不度涯分浼瀆尊嚴<lb/>
下情無任感泣兢懼之至<lb/>
　　獻生日物状<lb/>
某啓伏以降跡仙山爲行恩扵俗界挺神維嶽期㝎<lb/>
亂扵危時是以𣏌梓材長松椿夀永名字已摽扵金<lb/>
籙兵符暫理扵玉鈐伏惟太尉相公貟嶠禀靈尼丘<lb/>
誕質大任天降中庸日彰四夷識傾膽之門逺栖仁<lb/>
䕃萬姓歸返魂之域盡飽徳馨况今秦甸停氛鎬京<lb/>
聚孽息虎旅奔沉之患望豹萹擒縦之機暫施决勝<lb/>
<pb n="KR4c0100_SBCK_018-11a"/>
之謀永致昇平之運則必坐寧環海後當去㑹瑶池<lb/>
五色輕雲鎮随行止千年素鶴竸效驅馳獨保長生<lb/>
却登眞位調鼎佐玉皇之命䘖盃聴金母之歌自此<lb/>
漢室公卿仰羡而空知望㫁仙家朋友相逢而不訝<lb/>
来遅某居近鼇峰遇深驥坂毎賭張良之術唯吟郭<lb/>
璞之詩喜對今辰敢陳善柷龜虵病骨叨承救活之<lb/>
恩雞犬癡心窃有奮飛之望下情無任䖍禱依攀欣<lb/>
抃之至輒以海東藥物輕黷尊嚴謹具别幅伏惟俯<lb/>
賜念察謹状<lb/>
　　又状<lb/>
<pb n="KR4c0100_SBCK_018-11b"/>
某啓某聆天降賢人濟天下之人也是以材合地寳<lb/>
性契天和髙闢徳門深匡帝室伏惟太尉相公漢師<lb/>
仙格魯聖儒機推心扵三代之英鍊氣扵五行之秀<lb/>
今者正融韶景共慶誕辰四方飽開䦚之恩萬族獻<lb/>
稱觴之懇伏惟龍韜暫展静卷妖氛鳳輦遄歸永興<lb/>
清運然後誡白石生之妙術從赤松子之勝逰鼇頭<lb/>
擎五色之雲乆勞西望豹尾指二亰之路蹔事北征<lb/>
佇揚滅冦之勲便舉朝真之禮某栖身大厦祝夀中<lb/>
春下情無任禱祠歌詠欣躍之至謹具别状輒申微<lb/>
誠伏惟恩慈俯賜念察謹状<lb/>
<pb n="KR4c0100_SBCK_018-12a"/>
　物状<lb/>
　　海東人形參一軀　銀裝龕子盛<lb/>
　　海東實心琴一張　紫綾帒盛<lb/>
右伏以慶資五福瑞降三清中春方盛扵香風上徳<lb/>
乃生扵遲日凡荷奨延之賜合申獻賀之儀前件人<lb/>
參并琴䓁形禀天成韻含風雅具體而既非假貌全<lb/>
材而免有虚聲况皆採近仙峰携乘逺地儻許成功<lb/>
扵藥臼必碩捐軀如能入用於蓬壼可知實腹誠慙<lb/>
菲薄兾續延長塵黷尊嚴培増戰灼伏惟俯賜容納<lb/>
下情幸甚<lb/>
<pb n="KR4c0100_SBCK_018-12b"/>
　蓬莱山圖一面<lb/>
右伏以重陽煦景仙界降眞雖長生標金籙之名而<lb/>
衆懇祝玉書之夀前件圖千堆翠錦一朶青蓮雪濤<lb/>
蹙出扵墨池鯨噴可駭雲嶠湧生於茟海鼇戴何輕<lb/>
不愧瑣㣲輒将陳獻望卧龍而股慄随賀燕以魂飛<lb/>
伏惟略鍳心誠俯賜容納所兾近台座而永安寰海<lb/>
展仙齋而便對家山許沾一顧之榮預報三清之信<lb/>
輕黷視聴下情無任禱祝歌謡兢灼之至<lb/>
　　人參三斤　天麻一斤<lb/>
右伏以昴宿垂芒尼丘降瑞始及中和之莭爰當大<lb/>
<pb n="KR4c0100_SBCK_018-13a"/>
慶之辰仰沐尊慈合申卑禮前件藥物採從日域來<lb/>
渉天池雖徴三椏五葉之名慙無異質而過萬水千<lb/>
山之險貴有餘香不揆輕㣲輒将陳獻所兾海人之<lb/>
藥或同野老之芹伏惟特恕嚴誅俯容情懇績靈夀<lb/>
則後天而老駐仙顔而與日長新下情無任禱祝忻<lb/>
躍兢惕之至謹状<lb/>
　　端午莭送物状<lb/>
　織成鞌幞一條<lb/>
右伏以晏隂将㝎令莭俄臨遇天地之仁時睹江淮<lb/>
之樂境伏惟大尉應五百年運用八千歲爲春仰賛<lb/>
<pb n="KR4c0100_SBCK_018-13b"/>
薫風髙揚畏日不假渡瀘之役自成匡漢之謀某忝<lb/>
在末睿合陳㣲禮前件鞍幞鴛機呈妙獸錦成華當<lb/>
憇影扵追風或資光扵照地伏碩鞍也助百福永安<lb/>
之慶幞也表四方率服之誠干瀆尊嚴下情無任禱<lb/>
祝兢惶懇激之至伏惟俯賜容納謹状<lb/>
　　雪扇一柄<lb/>
右伏以星火揚輝雲峰聳影遇陳大守饗遥祠之莭<lb/>
效華封人祝仙夀之誠前件扇細糝飛綿輕鋪凍練<lb/>
雖假丹青之跡實含㓗白之姿裁䂓則不學齊紈空<lb/>
誇圎月委質則碩依孫閤得振仁風謹獻台堦無任<lb/>
<pb n="KR4c0100_SBCK_018-14a"/>
悚慄伏惟俯賜容納百生榮幸謹状<lb/>
　　謝新茶状<lb/>
右某今日中軍使俞公椘奉傳䖏分送前件茶茅者<lb/>
伏以蜀岡養秀隋苑騰芳始興採擷之功方就精華<lb/>
之味所宜烹緑乳扵金鼎泛香膏扵玉甌若非静揖<lb/>
禪翁即是閑邀羽客豈期仙貺猥及凡儒不假梅林<lb/>
自能愈渇免求萱草始得忘憂下情無任感㤙惶懼<lb/>
激切之至謹状陳謝謹状<lb/>
　　謝櫻桃状<lb/>
右中軍使俞公椘奉傳䖏分伏蒙賜及前件櫻桃者<lb/>
<pb n="KR4c0100_SBCK_018-14b"/>
伏以三春之下始閱群芳百果之中獨誇仙達綴仙<lb/>
露而堪敎鳳食被徳風而背許鸎含遂令摘自喬枝<lb/>
分其羙實豈期末品亦荷深恩捧持而色奪椘萍咽<lb/>
嗢而味欺蘇橘何必貯赤瑛盤上最宜對白玉樽前<lb/>
匀排萬顆之珠不唯眼飽似服一丸之藥便覺身輕<lb/>
下情伏増感戴之至謹奉状陳謝謹状<lb/>
　　謝冬至料状<lb/>
右伏蒙仁㤙特賜前件莭料者伏以某忝棲徳宇不<lb/>
愧異郷萬里滄波雖恨絶東来之信三冬愛日且歡<lb/>
迎南至之辰豈料尊慈别垂厚賜玉粒既資扵同頴<lb/>
<pb n="KR4c0100_SBCK_018-15a"/>
霜華乃出扵雨歧不勞大嚼之言却懐中聖之慮莫<lb/>
識酬㤙報徳唯知飽食醉吟下情無任兢懼之至謹<lb/>
状<lb/>
　　謝寒食莭料状<lb/>
右伏蒙仁慈特賜前件莭料米糆羊酒䓁者伏以<lb/>
人舉令囬禄沮威正吟化俗之仁風又對順時之甘<lb/>
雨仰沾豐餼遇瞻新炊况乃蟻慕芳羶蛆浮清醖捧<lb/>
恩光而飽飫豈止三朝玩春色而醺酣可期千日秪<lb/>
知歌詠何報陶鈞下情無任感戴之至謹奉状陳謝<lb/>
謹状<lb/>
<pb n="KR4c0100_SBCK_018-15b"/>
　謝社日酒肉状<lb/>
右伏蒙恩慈特賜前件酒肉䓁者伏以候燕應期句<lb/>
龍受祀一半之韶光欲老千般之旅思相攻只知吟<lb/>
樂國之春豈料捧仙家之賜陵分甘膬淮减香醲想<lb/>
田夫醉舞之塲起海客狂歌之興敢效陳平壮志便<lb/>
發大言唯尋徐邈前蹤略判中聖其肉并酒謹跪領<lb/>
訖下情無任感戴之至謹状<lb/>
　　謝疋段状　緋羅　紫綾　紫天净紗<lb/>
　　　紫平紗　黄平紗黄綾　黄絹<lb/>
　　　熟綿綾袴段<lb/>
<pb n="KR4c0100_SBCK_018-16a"/>
右伏蒙仁恩特賜前件疋段霞舒鳳縷雪疊鮫綃猥<lb/>
分絳帳之餘俾換褐袍之飾不學玉尼巧說遽叨盧<lb/>
志殊榮唯慙螻蟻之姿不稱蜉蝣之竹但碩勵食蘗<lb/>
飲氷之莭報披朱拖紫之恩下情無任感戴兢惕涕<lb/>
泣之至謹奉状陳謝謹状<lb/>
桂苑茟耕集卷之十八<lb/>
<pb n="KR4c0100_SBCK_018-16b"/>
</p>
<p>
</p>
  </div>
</body>
</text>
</TEI>
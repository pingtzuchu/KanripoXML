<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_010-1a"/>
桂苑茟耕集卷之十　别𥿄二十首<lb/>
　魏愽韓侍中一首　鄂州崔大夫一首<lb/>
考㓛蒋郎中一首　前泗州鄭常侍一首<lb/>
　新羅使朴貟外一首　蕭相公二首<lb/>
　田軍容一首　都統王令公一首<lb/>
　浙西周相公一首　前宣歙裴尚書一首<lb/>
　幽州李太保五首　徐泗時司空一首<lb/>
　田軍容一首　振武赫連尚書一首<lb/>
　幽州李大王一首<lb/>
　　魏博韓簡侍中<lb/>
<pb n="KR4c0100_SBCK_010-1b"/>
一自黄巾北侵翠輦西幸蝗無避境蟻已壊堤内無<lb/>
宮闕之灾外結藩維之耻諸葛爽者豕食難飽豺聲<lb/>
易驕却躡迷途敢凌貴圉侍中手駈虎隊心閱豹韜<lb/>
一陣纔施三城遂復雄㓛始建冊命俄臨永爲壯士<lb/>
之盛談別作諸侯之羙事某昨欲剖巢燻穴乆爲淬<lb/>
甲勵兵及出師徒又蒙詔㫖且令利權山海鎮壓江<lb/>
淮一弭國讐先資邦賦然其奈夜眠軍幕霜横枕上<lb/>
之戈曉掛戎衣雷吼匣中之劒終願親揚勇略静滅<lb/>
兇徒伏惟鍳察<lb/>
　　鄂州崔紹大夫<lb/>
<pb n="KR4c0100_SBCK_010-2a"/>
遠蒙仁私特示表藁其於歎仰無以喻陳某夙練戎<lb/>
韜願禆王略不愧於管天錐地猶勤於撮壌導㳙遂<lb/>
敢累貢忠誠兾迴聖鍳儻或六龍下峽豈同五馬渡<lb/>
江中朝之禮樂無虧下武之㓛猷斯在果蒙大夫恵<lb/>
於宗族賛以表章過垂華衮之褒益睹彩毫之妙古<lb/>
詩云不惜歌者苦但傷知音稀今日知音幸遇之矣<lb/>
然榮示中媲茂弘之徳業齊越石之機謀自顧瑣才<lb/>
何當虗譽今則王導清望已推於首座相公劉琨至<lb/>
誠亦付於㐮陽㒒射必期英鍳永察愚衷云云<lb/>
　　考㓛蔣泳郞中<lb/>
<pb n="KR4c0100_SBCK_010-2b"/>
特勞専介忽辱榮緘過垂軒冕之褒永寘巾箱之寳<lb/>
實慙彼已豈敢當仁郎中學士暫避囏時偶勞僑跡<lb/>
今者官清司績職峻集仙麟趾殿中乆侍驂鸞之客<lb/>
螭頭階上則親吐鳯之才豈唯舉四善之精詳盖必<lb/>
偹九重之顧問鋪陳組繡演暢絲綸則也虞夏商周<lb/>
之書重行聖代蕭曺魏邴之位更属何人詎可守三<lb/>
徑之寂寥慮千山之險阻許垂訪别専兾祗迎伏惟<lb/>
眷私幸賜鍳察<lb/>
　　前泗州鄭廉常侍<lb/>
竊以寇戎未殄士卒多驕凡曰郡侯實難政理縱得<lb/>
<pb n="KR4c0100_SBCK_010-3a"/>
上和下睦猶爲朝是夕非况福乃儻来禍惟不測但<lb/>
無慙於屋漏亦何累於國恩然而常侍盖切奉公匪<lb/>
踈撫士雖云驚擾終免侵傷有以見爲政無私當仁<lb/>
有𥙿伏承已離泗水始及淮山捧閱来緘僞謙徃咎<lb/>
其於瞻仰胡可弭忘然則郡守懸魚既繼古人之節<lb/>
塞翁喪馬可寛逹士之懐云云<lb/>
　　新羅探候使朴仁範貟外<lb/>
忽奉公狀偹睹忠誠慰愜欽依但増衷抱貟外芳含<lb/>
雞樹秀禀鼇山來豋天上之金牌桂分髙影去陟日<lb/>
邉之粉署蘭吐餘香今者仰戀聖朝逺銜王命捧琛<lb/>
<pb n="KR4c0100_SBCK_010-3b"/>
執贄棧險航深能獻欵於表章欲致誠於官守雖無<lb/>
奉使難在此時九州之侯伯傾心萬國之臣僚沮色<lb/>
幸来弊鎮得接清規况奉貴國大王特致書信相問<lb/>
将成羙事不惜直言儻貟外止到淮壖却歸海徼縦<lb/>
得上陳有理其如外議難防無念東還決爲西笑聖<lb/>
主方深倚望賢王佇荷寵榮道路亦通舟舩無壅勿<lb/>
移素志勉赴遠行峽中冦戎或聚或散此亦專令防<lb/>
援必應免致驚憂且過欝蒸可謀征邁館中有闕幸<lb/>
垂示之所来探候事已令録表申奏敬惟鍳察<lb/>
　蕭遘相公二首<lb/>
<pb n="KR4c0100_SBCK_010-4a"/>
某累貢表章請議廵幸忠誠屢罄宸睠未迴兾保始<lb/>
終再陳利害匪望河陽之狩願迎汾水之逰竊以諸<lb/>
道賦輿皆遵峽路多是㑡五致一盖已萬水千山後<lb/>
綱不繼前綱所貢不如所費况近者西從蜀國南至<lb/>
荆門似有微灾恐遺巨患忽若草冦侵㩀江陵阻艱<lb/>
則榛梗既多苞茅莫入或更蠻戎伺隟必令越嶲勞<lb/>
兵避柱觸楹防微可誡行舟墜劒執滯固難某以孝<lb/>
子不䛕其親忠臣不謟其主遂陳狂瞽逺黷聖聦唯<lb/>
望略泛龍舟暫遷鳯里庻使九州修貢不愆任土之<lb/>
冝四海歸仁盡遂朝天之望且賊巢兇狂聚衆穢黷<lb/>
<pb n="KR4c0100_SBCK_010-4b"/>
經時縱能早覆妭巢豈可便廽法駕淮南乃寰中俗<lb/>
冨閫外名髙喻以金甌永無釁缺比於玉壘實異䌓<lb/>
華伏惟相公居注意之朝䖏沃心之位周成王之卜<lb/>
洛始託姬公晉元帝之渡江終資仲父早申决議仰<lb/>
賛宸衷能成可乆之規益表無私之徳某頃在西川<lb/>
制置及於南詔通和雖爲先察於微豈欲驟稱其伐<lb/>
但縁相公皆垂目驗不敢面欺則今日荆蜀灾星未<lb/>
能退舎吴楚福地實可遷都事歸從權化資垂拱永<lb/>
致一家之理必輸萬里之誠某言不近誣志唯遠慮<lb/>
非奪日官之業兾垂天子之恩幸望國僑無譏禆竈<lb/>
<pb n="KR4c0100_SBCK_010-5a"/>
謹以具表陳請訖伏惟<lb/>
　　苐二<lb/>
伏以物忌太盛器滿必傾自古有言至今爲誡苟或<lb/>
不能知止　欲貪榮則有折鼎足之虞炊劒頭之險<lb/>
某每念遭逢聖運紹續舊勲北定羗戎南征蠻蜑東<lb/>
降齊盗西建蜀城髙提三尺之權粗展四方之志然<lb/>
自煙塵聚孽原野宿兵曾無敦閱之全材先叨統師<lb/>
詎有縱横之令筞兼領利權而乃不能首唱義聲身<lb/>
先銳旅<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>奔鯨於海澤逐𢮓犬於秦關遽及火熾祠<lb/>
篝塵驚御輦逺聆廵幸便議征行但以每當誓衆之<lb/>
<pb n="KR4c0100_SBCK_010-5b"/>
時即奉止軍之詔雖自始終勵節其如進退失圖華<lb/>
元興城者之謳子産致國人之謗乃有浙侯構隟沛<lb/>
将加兵三年已来二憾不釋蜩螗竸噪蚌鷸相譏厚<lb/>
誣而巧弄舌端顯奏而亂摇心曲求刺舡而不暇想<lb/>
投杼以難逃伏頼相公照以秦䑓調之伊鼎察邾公<lb/>
之愬鄭伯觧晉帝之疑石苞免桂刑章尚縻寵秩既<lb/>
蒙明洗誠合淬磨更修克已之心永竭勤王之力直<lb/>
以松筠不改雖自保於堅貞蒲柳先秋遽巳傷於衰<lb/>
暮䈥骸漸<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>志氣潜摧縱欲自強終憂不逮今者幸<lb/>
遇上京已復大駕則廽麟闘龍吟固息興妭之慮放<lb/>
<pb n="KR4c0100_SBCK_010-6a"/>
牛歸馬實迎偃武之期某也既在清時誠爲棄物况<lb/>
縈沉痼深負壯圖攬鏡無憀投簮是念豈慕祈奚請<lb/>
老尚䖏冗貟唯思范蠡愛閑得行素意乞解所職自<lb/>
卜爲冝伏惟相公選士惟賢退人以禮俯矝羸某特<lb/>
賜允從雖慚未遂報恩免更乆爲尸禄仰干陶冶敬<lb/>
託牋毫始知調急聲哀唯愧詞窮理盡伏惟俯賜㤙<lb/>
鍳<lb/>
　　田軍容<lb/>
某慙無術略乆竊榮寵提漢法之重權陟秦官之極<lb/>
品莫申展効何贖貪叨况自冦盗奔侵京都䧟覆乆<lb/>
<pb n="KR4c0100_SBCK_010-6b"/>
守咽喉之寄不成毫髮之㓛雖兵柄既多固難措手<lb/>
而君恩未報實切靦顔况乃室怒潛興鄰讐竸起陸<lb/>
遜徒稱其佳臾崔暹終憾於癡人顯奏相誣多言可<lb/>
畏幸蒙軍容推心庇護極力保持雖遭貝錦之詞免<lb/>
䧟織羅之罪祗合以戀軒思幄筞蹇磨鈆畢命爲期<lb/>
在公無倦但縁攝生罕妙從役乆勤齒髪既衰精神<lb/>
亦耗少私寡欲敢言君子者乎多病愛閑方謂古人<lb/>
是也智力不可強進寵章不可濫行寳覺妨賢只冝<lb/>
求退今者肅清鳯闕撲滅梟巢櫜弓矢以銷兵永除<lb/>
戎備垂衣裳而致理廣任賢才如某者寒灰罷燃眢<lb/>
<pb n="KR4c0100_SBCK_010-7a"/>
井誰顧徃嵗之南征北伐雖忝當仁此時之尸禄素<lb/>
飡逾慙非㩀既失行驅十乗豈能卧護六軍輙貢表<lb/>
章懇辭爵位伏惟軍容察以有犯無隱之義難進易<lb/>
退之規仰賛帝俞俯從愚願敢有脅肩謟笑固無没<lb/>
齒怨言幸逢四海之昇平願指一丘而飬老干黷清<lb/>
徳兢惕實深伏惟云云<lb/>
　　都統王令公賀冬<lb/>
伏以律管潜吹星躔改候觀䑓望瑞雲物呈祥伏惟<lb/>
令公毎布祥雲常懸愛日三軍彉弩挾楚纊以忘寒<lb/>
五夜枕戈擁孫衾而逹曙必資景福早建殊㓛雅當<lb/>
<pb n="KR4c0100_SBCK_010-7b"/>
肅殺之時便遂討除之勢四方聳耳佇聆大捷之音<lb/>
萬乗傾心永致中興之運某末由陳賀但切禱祈<lb/>
　　浙西周寳司空<lb/>
伏以禮慶履長傳摽視朔夷夏契混同之運乾坤叶<lb/>
交泰之期㐲惟司空相公浙水流恩吴山變俗既睹<lb/>
趙良之日永洽物情願親傅說之星早環帝座末由<lb/>
拜賀但切禱祈云云<lb/>
　　前宣歙裴䖍餘尚書<lb/>
伏以禮稱迎日傳載書雲當寰中賀聖之晨是水外<lb/>
寢兵之際冝陳善祝仰薦殊祥伏惟尚書政報褰帷<lb/>
<pb n="KR4c0100_SBCK_010-8a"/>
慶資温席巳捧徴黄之詔固諧夢說之期人仰板輿<lb/>
羡老萊之榮養帝留金鼎待伊尹之來調某雖戎律<lb/>
拘身而清䂓在想未由拜賀但切禱祠<lb/>
　　幽州李可舉太保<lb/>
　　　碾玉排方腰帶壹條并金魚袋壹枚金花銀<lb/>
　　　合盛重一百六十兩<lb/>
右件腰帶體資廉潤㓛就琢磨雖慙鄂坂之金稍勝<lb/>
延陵之縞珪璋比徳冝親佩劒之腰霜雪呈華願近<lb/>
生松之腹動則金章躍鯉静乃寳匣盤龍既當屈以<lb/>
求伸唯望服之無斁謹専寄獻逺表依攀伏惟㤙私<lb/>
<pb n="KR4c0100_SBCK_010-8b"/>
特垂檢納<lb/>
　　銀結條燈籠一枚<hi>承燈盞白盛荷葉一蔘木匣盛金銅鏁鍮並全</hi>
　　金花平脫銀裝硯䑓一具<hi>垂鈉香囊五枚柒木匣盛金銅鏁鍮全具</hi>
　　金花平脫銀裝硯匣并硯几一具<hi>銀硯水瓶䓁四事硯几在</hi>
<hi>苐二内</hi>
右伏以持異物而奉異人甞聆斯語覧逺書而愧逺<lb/>
客亦驗古詩志常切於攀鴻事不慙於獻鵠毎逢珎<lb/>
玩則繋懇誠前件燈籠硯䑓䓁鑄鑠成㓛披砂潤色<lb/>
運巧而靈絲綴藻標竒而霞蘂雕華高懸謂雲盖凌<lb/>
風遥視疑露盤含日龍膏豹髄偏冝卜夜於歡筵鳯<lb/>
<pb n="KR4c0100_SBCK_010-9a"/>
茟鵝牋亦可依仁於未席加以謝囊分掛孔硯深蔵<lb/>
虗心而只待含香藴器而終能䖏黙是敢徵羙言於<lb/>
舉燭寄徴慊於濡毫伏惟無思宋殿葛籠僻敦儉約<lb/>
或逞張地草聖許近恩輝必可逺耀九光深滋五色<lb/>
隔飛蛾而救物仁化弥彰研含麝以傳書徳馨增馥<lb/>
非無所採粗有可觀必望眷私俯垂容納幸甚云云<lb/>
　　金花䧟銀柘裏合大小共三具<lb/>
　　銀接頭紅牙匙筯一十對<lb/>
　　犀杔子四隻巳上大合内盛銀裝茶椀四隻<hi>在中</hi>
<hi>合内盛</hi>
<pb n="KR4c0100_SBCK_010-9b"/>
　　犀楪子二十片在小合内盛金花銀脚螺盃一<lb/>
　　隻<lb/>
右件匙筯犀合茶椀螺盃䓁雖愧金盤粗勝棘匙鈿<lb/>
玫魂之表異固讓魏銘詠玳瑁之摽竒敢徵潘賦所<lb/>
貴者煙排翠點霞染纎條掌握増榮不慮劉使君見<lb/>
失指蹤任意或希柳御史自擕况乃水族殊姿天成<lb/>
雅器永免蜘蛛寄跡能将鸚鵡齊名稍謂珍竒逺思<lb/>
寄獻伏惟静籌帷幄許接罇罍對郭隗於髙䑓深傾<lb/>
露液遣甘需於仙闕勝醉霞漿伏惟㤙私特賜檢納<lb/>
幸甚云云<lb/>
<pb n="KR4c0100_SBCK_010-10a"/>
　　織成紅錦繳壁兩條　暖子錦三疋<lb/>
　　被錦兩疋　西川羅夹纈二十疋<lb/>
　　真紅地絹夹纈八十疋<lb/>
右件繳壁錦纈等龜城傳㨾鳯抒成㓛張廣幅而宛<lb/>
見虹舒疊綵繒而免慙鮫織雖五千里之誇歩障則<lb/>
難可争光而四十疋之製戎衣則或堪入用亦兾偹<lb/>
㑹稽守晝行之服　平津侯夜寐之衾不咎輕微特<lb/>
垂容納干浼斯甚兢慙實多云云<lb/>
　　安南開海路圖一面<lb/>
　　西川羅城圖一面　并八幅紫綾緑<lb/>
<pb n="KR4c0100_SBCK_010-10b"/>
右竊以事畏人知㓛慙自衒盂側奔殿終箸羙於魯<lb/>
論郄至驟稱果興譏於晉乗妍虽可鍳今古何殊頃<lb/>
者銅柱南標金墉西建開八百里之險路則雲将驅<lb/>
石雷師劈山築四十里之新城則水神㵕泉地媪供<lb/>
土盖乃感忠誠於上鍳標壯觀於外藩敢言簡在帝<lb/>
心實匪率由人力今則八蠻歸化萬乗省方既能有<lb/>
備無虞亦所當仁不譲去年甞傳雅㫖欲覧微㓛乃<lb/>
徴於墨妙筆精遍冩彼長途峻壘宛如縮地不止移<lb/>
山逺遣寄呈略希展閱必謂桂陽衛颯誠瑣瑣焉亦<lb/>
知蜀國張儀是區區者恃深眷而不拘小節激壯圖<lb/>
<pb n="KR4c0100_SBCK_010-11a"/>
而無訝大言伏惟云云<lb/>
　　徐泗時司空<lb/>
　　　物色<lb/>
右伏以縞帶紵衣魯史乃先其所出投桃報李周詩<lb/>
用表於相知永言沼沚之毛豈譲琅玕之寳盖防闕<lb/>
禮只貴申誠前件物䓁雖曰土冝亦由波及實慙華<lb/>
麗况至尠微難把八行盡冩傳心之語唯慿一介聊<lb/>
陳籍手之儀伏惟眷私特賜撿納云云<lb/>
　　田令孜軍容送器物<lb/>
右竊以氣曀未銷道途尚梗乆乖<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>信略逹㣲誠毎<lb/>
<pb n="KR4c0100_SBCK_010-11b"/>
憂於逺莫致之不敢以多爲貴者前件器物貨非難<lb/>
得器實易盈雖慙鏐銑之名願接罇罍之列輙将寄<lb/>
獻逺表依攀伏望無掛意於四知幸流恩於一諾特<lb/>
垂容納云云<lb/>
　　振武赫連鐸尚書謝馬拘<lb/>
右特蒙眷知逺有恵賫無庾亮的顱之害有陸機黄<lb/>
耳之能敢謂偹於左牽右牽實爲馴於執勒執緤寧<lb/>
唯致逺况解防姦既驅筞之有期固指蹤而無失仰<lb/>
承重貺倍荷殊私末有報酬益多愧悚伏惟云云<lb/>
　　幽州李可舉大王<lb/>
<pb n="KR4c0100_SBCK_010-12a"/>
　　　青氊帳一口　金銅裝鉸具<lb/>
右伏蒙恩私特賜恵賚委之専介衛以壯夫遥陟危<lb/>
途得張官舎不假棟梁交構能令户牖兮開出觀則<lb/>
一朶蓮峯入玩則千重錦浪加以頂摽曉日額展晨<lb/>
霞静吟而筠箔摇風俯視而地衣鋪雪舒卷皆成其<lb/>
壯觀行蔵永佩於深仁莫不衒沙漠之竒模駭江淮<lb/>
之衆聴卧龍竊譽固當髙枕無憂虜豹成㓛必可運<lb/>
籌决勝唯期尅捷全頼庇庥荷戴所深啓陳何及伏<lb/>
惟<lb/>
<pb n="KR4c0100_SBCK_010-12b"/>
</p>
<p>
桂苑筆耕集卷之十<lb/>
</p>
<p>
</p>
  </div>
</body>
</text>
</TEI>
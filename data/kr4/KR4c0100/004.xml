<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_004-1a"/>
桂苑筆耕集卷之四　奏狀十首<lb/>
奏請從事官狀　奏請僧弘鼎充僧正狀<lb/>
　謝弘鼎充僧正狀　謝除姪男瓊授彭州九隴縣令狀<lb/>
　謝弟柷再除綿州刺史狀<lb/>
　謝姪男弘約改名濟除授揚州左司馬狀<lb/>
　奏請姪男劬轉官狀　奏請歸順軍孫端狀<lb/>
　奏李楷已下叅軍縣尉䓁狀<lb/>
　奏請楊行敏知盧州狀<lb/>
　　奏請從事官狀<lb/>
　　營田判官将仕郎殿中侍御史内供奉賜緋魚袋宋絢<lb/>
<pb n="KR4c0100_SBCK_004-1b"/>
右件官相門傳慶詞苑成名退居安東郭之貧就養<lb/>
奉南陔之詠自叅戎幕備見良籌佐理而星霜屢遷<lb/>
清勤而風雨不改乆禆重任敢覬殊榮伏請轉官改<lb/>
章服依前充職<lb/>
　　攝塩鐵廵官朝議郎守京兆府咸陽縣尉柱國高彦休<lb/>
右前件官訓禀儒宗才兼吏術王幾結綬早見勤勞<lb/>
賔席曵𥚑頗多婉畫望憲䑓之清秩助搉筦之重權<lb/>
伏請轉官依前充職　以前件狀如前伏以臣子之<lb/>
所以立身者以孝以忠慎終如始若遂榮親之望必<lb/>
勤事主之誠且如擇隣卜居㫁織勵學至于成立色<lb/>
<pb n="KR4c0100_SBCK_004-2a"/>
養無虧能報慈母之㤙則宋絢有焉又如教以義方<lb/>
退而學禮至于仕官力行有規能遵嚴父之訓則彦<lb/>
休有焉臣是以乆籍謨猷仍嘉徳行事堪勵俗志切<lb/>
薦賢伏惟皇帝陛下㤙流域中孝理天下特迴睿奨<lb/>
許假賔兾令修巳從知盡以敬親務本干黷宸扆無<lb/>
任兢惶謹錄奏聞伏聴敕㫖<lb/>
　　奏請僧弘鼎充管内僧正狀<lb/>
右件僧跡洗四流心拘八政演法於有縁之衆致㓛<lb/>
於無　之言伏自翠華逺省於風謡丹詔屢徵於月<lb/>
捷兇渠未滅銳旅猶勤弘鼎常令僧三十人晝夜轉<lb/>
<pb n="KR4c0100_SBCK_004-2b"/>
念㓛徳張開覺道教化闔城所願早覆梟巢便迴鵉<lb/>
駕雖不關於至理實自發於精誠兼縁當道属郡旣<lb/>
多仁祠不少若無綱領難肅緇流伏乞聖慈俯詳所<lb/>
請許充當道管内僧正仍賜紫衣所兾身掛金欄逞<lb/>
養鷹之雋氣手持玉柄制醉象之狂徒謹縁奏聞伏<lb/>
聴敕㫖<lb/>
　　謝許弘鼎充僧正狀<lb/>
右件僧臣先具狀申奏請充當道管内僧正仍賜紫<lb/>
衣伏奉敕㫖依允者伏以弘鼎乆勤轉念輒具薦論<lb/>
能資十地之因遽荷九天之寵元戎獲請喜三教之<lb/>
<pb n="KR4c0100_SBCK_004-3a"/>
並行法侣歡呼驚一佛之或出唯兾永持㓛徳上報<lb/>
慈悲苟不能盪火宅之餘灾則何以稱水田之華服<lb/>
必可潛燃慧矩助滅妖氛臣限守藩條不獲陳謝行<lb/>
在無任感戴兢灼之至謹奉狀陳謝以聞謹奏<lb/>
　　謝除姪瓊官狀<lb/>
　　　前守京兆府鄠縣尉高瓊<lb/>
右件官是臣姪男今得進奏院狀報伏蒙敕㫖除授<lb/>
彭州九隴縣令仍賜緋魚袋者伏以高瓊早乏藝能<lb/>
忝從禄仕佐理未閑於吏道列官已陟於王畿昨者<lb/>
背秦嶺而脫烟塵面蜀川而就雲日雖有心於葵藿<lb/>
<pb n="KR4c0100_SBCK_004-3b"/>
且無托於萍蓬豈料不由薦論便賜超擢纔抛黄綬<lb/>
遽沾墨綬之榮始佩銅章又竊銀章之貴况乃濛陽<lb/>
属邑益部名區正當廵幸之邦實謂来蘇之地豈伊<lb/>
殘劣能此勝當臣也必令行慎履氷坐勤飲水勉追<lb/>
芳於花縣無致辱於竹林臣限守戎藩不獲稱謝天<lb/>
庭無任感㤙戰懼之至謹奉狀陳謝以聞謹奏<lb/>
　　謝弟再除綿州刺史<lb/>
　　　綿州刺史高柷<lb/>
右件官是臣堂弟今得進奏院狀報奉某月某日㤙<lb/>
制除授金吾将軍𬒳軍州官衆狀舉留續淮敕㫖依<lb/>
<pb n="KR4c0100_SBCK_004-4a"/>
前授綿州刺史者㤙資鳯扆喜集鴒原形影光輝精<lb/>
魂震越伏以髙柷早從𥚑履免墜箕裘旣懸報主之<lb/>
誠得習牧人之術昨者忝膺寵寄粗舉政條銀水金<lb/>
山曾無自潤帶牛佩犢或有可觀振家聲廉慎之名<lb/>
致郡俗舉留之請况乃秩假帝之喉舌官登王之瓜<lb/>
牙仕䆠旣榮分憂又重柷也必遵朂勵更慎撫綏不<lb/>
辜署劒之㤙以謝擁轅之衆臣亦申教誨俾贖貪叨<lb/>
俱在朝之盛儀雖慙前哲各為郡之清譽可畏後生<lb/>
共資綽綽之詩冀播優優之政臣限拘藩鎮不獲稱<lb/>
謝行在無任感㤙抃躍之至謹奉狀陳謝謹奏<lb/>
<pb n="KR4c0100_SBCK_004-4b"/>
　　謝姪男弘約改名濟除授楊州大都府左司馬狀<lb/>
　　　朝散大夫前行閏州上元縣令柱國高弘約<lb/>
右件官是臣姪男先具奏請除授揚州司馬并請改<lb/>
名濟伏奉敕㫖依允者九天渥澤萬里塗程沐㤙命<lb/>
於堯階泛光輝於阮巷負山既重臨谷何安臣以高<lb/>
濟早列官裳頗聞吏術建業字人之政曾有微㓛惟<lb/>
揚典午之資敢希薄授始陳丹青驟竊殊榮濟也譽<lb/>
雖譲於王晞名不慙於程昱聖君如父照臨實表於<lb/>
無偏猶子比児訓勵必遵於匪懈俾申勤效少贖貪<lb/>
叨臣限守藩條不獲稱謝行在無任感㤙激切兢灼<lb/>
<pb n="KR4c0100_SBCK_004-5a"/>
之至謹奉狀陳謝以聞謹奏<lb/>
　奏請姪男劬轉官狀<lb/>
　　前鄂州都團綀副使朝議郎檢校祠部郎中<lb/>
　　　兼侍御史桂國賜緋魚袋高劬<lb/>
右件官是臣親姪男粗詳吏術早忝官裳始佐理於<lb/>
江陽旋從知於寒壤實得片言以折獄未甞枉道而<lb/>
事人遂荷寵榮巳登班列㝷叨命服乆倅廉車方當<lb/>
㓂盗喧驚亦有籌謀施展加以毎遵家法願報國㤙<lb/>
宗族稱孝悌之名僚友許　恭之行臣是以輒思内<lb/>
舉敢具上陳引以進之守戴禮之深義惟善所舉憑<lb/>
<pb n="KR4c0100_SBCK_004-5b"/>
魯書之羙譚伏乞聖慈俯鑑忠懇特賜除授　内刺<lb/>
史劬也必能勵心從政常銘馬援之言竭力分憂不<lb/>
負謝安之舉干黷宸扆無任兢惶謹錄奏聞伏聴敕<lb/>
㫖<lb/>
　　奏薦歸順軍孫端狀<lb/>
　　　歸順軍都知兵馬使銀青光禄大夫撿挍國<lb/>
　　　子祭酒兼左武䘙将軍御史中丞上柱國孫端<lb/>
右件官巢鳥知風園葵向日能投善教永戢姦圖旣<lb/>
悛抗斧之心可在執殳之列仰希甄奨輒具奏論伏<lb/>
乞聖慈特授一官勒在軍前驅使兾率感恩之衆永<lb/>
<pb n="KR4c0100_SBCK_004-6a"/>
除稔悪之徒謹録奏聞伏聴敕㫖<lb/>
　奏李楷巳下叅軍等狀<lb/>
以前件狀如前伏以臣當府淮海奥區州縣多事永<lb/>
言属吏實籍得人毎憂輿賦闕懸漸難責辯若俟銓<lb/>
衡注擬恐失舉賢前件官䓁皆為君子儒有古人志<lb/>
學優則仕旣知祿在其中見善若驚不愧藝成而下<lb/>
可以叅臣軍事可以代臣邑僚試假缺貟頗彰殊效<lb/>
况抱班衣之樂兾攀黄綬之榮伏乞聖慈允臣所請<lb/>
干冒宸鍳無任兢惶謹錄奏聞伏聴敕㫖<lb/>
　　奏揚行敏知廬州軍州事<lb/>
<pb n="KR4c0100_SBCK_004-6b"/>
右臣伏以武士所先惟忠與勇忠勇兼著行敏有之<lb/>
自假郡符能勤到銳旅有争先之志齊甿無背怨之<lb/>
詞盖乃訓錬齊戎撫綏周室在於廵屬實越軰流累<lb/>
具奏論請賜正授伏慮道塗艱阻未逹宸聦毎籍幹<lb/>
能再陳薦舉永言成績可使頒條伏乞聖慈特賜允<lb/>
許干黷宸鍳無任兢惶謹錄奏聞伏聴敕㫖<lb/>
桂苑茟耕集卷之四<lb/>
</p>
<p>
</p>
  </div>
</body>
</text>
</TEI>
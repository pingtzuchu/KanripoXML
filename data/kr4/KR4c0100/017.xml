<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_017-1a"/>
桂苑茟耕集卷之十七<lb/>
　初投獻大尉啓　再獻啓<lb/>
　謝生料状　獻詩啓<lb/>
　詩三十首　謝職状<lb/>
　謝借宅状　出師後告辭状<lb/>
　謝令從軍状　謝借舫子状<lb/>
　謝許奏薦状<lb/>
　　初投獻大尉啓<lb/>
某啓伏以嶽之髙與海之深物所歸而人所仰逈㧞<lb/>
千仞平吞百川其如巘崿擎天波瀾蘸日豁四方之<lb/>
<pb n="KR4c0100_SBCK_017-1b"/>
眼醒萬族之魂是宇内之所歌謡匪毫端之能賛詠<lb/>
伏惟司徒相公獨抱神略一匡聖朝譽洽扵良㢤康<lb/>
㢤名標扵可乆可大龔黄徳政則郡民有遺愛之碑<lb/>
韓白功勲則國史有直書之茟况某劣同窺豹淺比<lb/>
傾螺難将篆刻之詞輒頌陶鎔之業但以間生賢哲<lb/>
年當五百之期廣集英豪客滿三千之數既納之似<lb/>
水則来者如雲斯乃司徒相公鏡扵心而寛兮綽兮<lb/>
枰扵事而無偏無黨網羅雋彦籠罩驍雄扵儒則沈<lb/>
謝呈才扵武則闗張效力遂使弓旌招隱士巖谷為<lb/>
之一空介冑降叛夫烟塵為之四息豈獨分憂扵閫<lb/>
<pb n="KR4c0100_SBCK_017-2a"/>
外實惟稱慶扵寰中莫不信齊扵春夏秋冬恩播扵<lb/>
東西南北但日月照臨之所是風雷變化之時然則<lb/>
尼父堂中亦有他郷之子孟甞門下寧無逺地之人<lb/>
片善可稱前賢不讓永能執大邦之政豈欲遺小國<lb/>
之賔是以敢寫㣲衷輕投朗鍳某新羅人也身也賤<lb/>
性也愚才不雄學不贍雖形骸則鄙年齒未衰自十<lb/>
二則别雞林至二十得遷鸎谷方接青襟之侣旋從<lb/>
黄綬之宫既忝登龍敢言絆驥今者乍離一尉欲應<lb/>
三篇更碩進脩且謀退縮獨依林藪再閲丘墳課日<lb/>
攻詩虞訥之詆訶無避積年著賦陸機之哂咲何慙<lb/>
<pb n="KR4c0100_SBCK_017-2b"/>
俟其敦閱致功琢磨成器求魚道在垂竿而不挂曲<lb/>
鉤射鵠心<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>撚筈而兾䘖後鏃端操勁莭佇望良時<lb/>
窃見萬物投誠八紘嚮徳不謁相公賔閤不逰相公<lb/>
徳門者詞人之所懐慙羣議之所發誚某固敢墮肝<lb/>
瀝瞻進牘抽毫不避嚴誅輒申素懇謹録所葉雜篇<lb/>
章五軸兼陳情七言長句詩一百篇齋沐上獻冒犯<lb/>
尊威不任戰懼之至謹啓<lb/>
　　再獻啓<lb/>
某啓某今月五日謹以所學篇章五通貢于賔次雖<lb/>
慙獻豕輒覬攀龍脩客路以心摧望仁風以目㫁乍<lb/>
<pb n="KR4c0100_SBCK_017-3a"/>
覩秦雲之態或似羙人細㸔燕石之姿恐爲棄物伏<lb/>
蒙司徒相公光逾愛日煦及寒灰念以逺别海隅乆<lb/>
沉江徼特垂豐餼俾濟朝飢自驚樗櫟之材已荷稲<lb/>
粱之恵雖龜魚投水驟喜命蘇而蚤蝨負山深憂力<lb/>
敗且某也兔絲雖絡蛛網自營萬計尋思不如學也<lb/>
百年勤苦猶恐失之所以未竸宦塗但遵儒道噬仕<lb/>
而懶趨塵土卜居而貪憶林泉人間之要路通津眼<lb/>
無開䖏物外之青山緑水夢有歸時所碩更淬鈆刀<lb/>
終求鐡印歛跡而跧蔵學藪安身而跌宕詞林甞誦<lb/>
古詩還符此意云志士惜日短愁人知夜長某既懐<lb/>
<pb n="KR4c0100_SBCK_017-3b"/>
志士之勤又抱愁人之苦聊慿毫牘敢述肺肝且如<lb/>
蹋壁冥搜杜門寂坐席冷而窓風擺雪茟乾而硯水<lb/>
成氷欲為尼父之絶編無奈羲和之促轡即可知指<lb/>
萬卷之經史恨三冬之景光及其凍枕傷神孤燈伴<lb/>
影寒漏則滴殘别淚遥碪則搗破羈心空勞寗戚之<lb/>
悲歌莫繼陸機之安寢亦可想貯千端之欎邑過五<lb/>
夜之寂寥然則志士之勤也既如彼愁人之苦也又<lb/>
如此况某家遥日域路隔天池投客舎而方甚死讎<lb/>
指何門而欲安生計唯慮道之将廢豈言人不易知<lb/>
不敢以陋質凡姿覲相公清嚴之徳不敢以片言隻<lb/>
<pb n="KR4c0100_SBCK_017-4a"/>
字希相公採録之恩所望者或以其萬里地逺来十<lb/>
餘年苦學稍垂惻憫得濟困窮則必堅背水之心終<lb/>
爲勇士决移山之志不讓愚公伏以某譯殊方之語<lb/>
言學聖代之章句舞態則難爲短袖辯詞則未比長<lb/>
裾舌無三寸之能空緘壮氣膓有九回之懇但戀深<lb/>
恩干浼尊嚴下情無任感戴兢惶涕泗之至謹啓<lb/>
　　謝生料状<lb/>
某啓某昨日伏蒙仁慈再賜生料恩垂望外喜集愁<lb/>
中安貧而已贍晨炊感徳而惟知宿飽遂使范家釡<lb/>
甑免恨長閑顔巷單瓢倍加其樂伏以某雖楊曽穿<lb/>
<pb n="KR4c0100_SBCK_017-4b"/>
䈎而蓬且㫁根空把利錐兾遇大賢之鑑豈将長鋏<lb/>
先興下客之歌一昨輒貢蕪音累塵尊聴窺徳宇而<lb/>
燕雖相賀望威風而鷁恐退飛豈料司空相公俯念<lb/>
海人乆爲塵吏特垂記録繼賜沾濡生前之溝壑無<lb/>
虞飢寒雖濟頭上之丘山漸重負戴難勝依投而既<lb/>
類窮猿展效而碩同病雀下情無任云云<lb/>
　　獻詩啓<lb/>
某啓某窃覧同年顧雲校書獻相公長啓一首短歌<lb/>
十篇學派則鯨噴海濤詞鋒則劒倚雲漢僃爲賛頌<lb/>
永可流傳如某者跡自外方藝唯下品雖儒宫慕善<lb/>
<pb n="KR4c0100_SBCK_017-5a"/>
毎甞窺顔冉之墻而茟陣争雄未得摩曺劉之壘但<lb/>
以幸逰樂國獲覩仁風乆貯懇誠兾伸歌詠輒獻紀徳<lb/>
絶句詩三十首謹封如别㝎王拙舞適足自嫌嫫母<lb/>
濃粧轉爲人咲不足賛揚休烈翻憂浼黷尊威然聖<lb/>
人以激勸誠深不間互郷童子學者以揣摩志切皆<lb/>
投鬼谷先生伏惟特恕荒蕪俯垂采覧所兾趨仁化<lb/>
扵江北終得傳羙譚扵海東唐突藻鍳下情無任戰<lb/>
慄之至謹啓<lb/>
　七言記徳詩三十首謹獻司徒相公<lb/>
　　兵機一<lb/>
<pb n="KR4c0100_SBCK_017-5b"/>
惟将志業練春秋早蓄雄心剗國讐二十年來天下<lb/>
事漢皇髙枕倚留侯<lb/>
　　茟法<lb/>
見說書䆫暫卧龍神傳妙訣助竒鋒也知外國人争<lb/>
學惟恨無因乞手蹤<hi>南朝蕭子雲善書百濟使人求手蹤以爲國寳</hi>
　　性箴<lb/>
波澄性海見深源理究希夷闢道門詞翰好傳雙羙<lb/>
跡何須更冩五千言<lb/>
　　雪詠<lb/>
五色毫編六出花三冬吟徹四方誇始知絶句勝聯<lb/>
<pb n="KR4c0100_SBCK_017-6a"/>
句從此芳名掩謝家<lb/>
　　射鵰<lb/>
能将一箭落䨥鵰萬里胡塵當日銷永使威名振沙<lb/>
漠犬戎無復吠唐尭<lb/>
　　安化<lb/>
班茟由來不暗投旋驅㷱隼待封侯郡名安化能宣<lb/>
化更指河湟地欲收<lb/>
　　練兵<lb/>
隴水聲秋塞草閑霍将軍暫入長安太平天子憐才<lb/>
略曽請陳兵盡日㸔<lb/>
<pb n="KR4c0100_SBCK_017-6b"/>
　　磻溪<lb/>
刻石書蹤妙入神一廻窺覧一廻新况能早遂王師<lb/>
業桃李終成萬代春<hi>伏覩相公磻溪詩云及到王師身已老不知辛苦為何又又經</hi>
<hi>虢縣詩云手栽桃李十餘春今日經過重建勲</hi>
　　射虎<lb/>
鉅牙鉤瓜礙王程一箭摧班四海驚白額前驅姜膽<lb/>
碎方知破石是虗聲<lb/>
　　秦城<lb/>
逺提龍劒鎮龍庭外户從茲永罷扄掃盡邉塵更無<lb/>
事暮天寒角醉吟聴<lb/>
<pb n="KR4c0100_SBCK_017-7a"/>
　生祠<lb/>
古来難化是蠻夷交趾何人得去思萬代聖朝青史<lb/>
上獨傳溪洞立生祠<lb/>
　　射鞭<lb/>
休說㦸枝非易中莫言楊葉是難穿須㸔立莭沙塲<lb/>
上永得安邉爲射鞭<lb/>
　　安南<lb/>
西戎始㝎南蠻起都護能摧驃信威萬里封疆萬户<lb/>
口一麾風雨盡收歸<lb/>
　　天威徑<lb/>
<pb n="KR4c0100_SBCK_017-7b"/>
鑿㫁龍門猶勞身擘分華嶽徒稱神如何劈開海山<lb/>
道坐令八國爭來賔<lb/>
　　岝口徑<lb/>
濟物能廻造化心驅山偃海立功深安南眞得安南<lb/>
界從此蠻兵不敢侵<lb/>
　　收城碑<lb/>
功業已標征北賦威名初建鎮南碑終知不朽齊銅<lb/>
柱况是儒宗綴色絲<hi>碑今度支裵僕射撰詞</hi>
　　執金吾<lb/>
一陣風雷㝎八蠻来趨雲陛恱天顔王孫仕宦多榮<lb/>
<pb n="KR4c0100_SBCK_017-8a"/>
貴心爲匡君不蹔閑<lb/>
　　天平<lb/>
海岱烟塵匝鄆城遥揮一劒落攙搶征旗不動降旗<lb/>
盡永使天平地亦平<lb/>
　　釣魚亭<lb/>
錦筵花下飛鸚鵡羅袖風前唱鷓鴣占得仙家詩酒<lb/>
興閑吟烟月憶蓬壷<hi>伏覩相公在鄆州詩云酒滿金舡花滿枝雙城齊唱鷓鴣詞又</hi>
<hi>釣魚亭詩云水急魚難釣風吹栁易低</hi>
　　相印<lb/>
早說休徴應佩刀台星光接将星髙欲迎霖雨歸龍<lb/>
<pb n="KR4c0100_SBCK_017-8b"/>
闕看滅妖氛展豹韜<lb/>
　西川<lb/>
逺持龍斾活龜城威懾蒙王永罷兵應笑欒巴噀盃<lb/>
酒雨師風伯自歸行<lb/>
　　平蠻<lb/>
卭峽闗東蠻塵絶平夷鎮扼蠻地裂又築羅城變錦<lb/>
城蠻兵永滅功不滅<lb/>
　築城<lb/>
一心能感衆心齊鐵甕髙吞劒閣低多上散花樓上<lb/>
望江山供盡好詩題<lb/>
<pb n="KR4c0100_SBCK_017-9a"/>
　荆南<lb/>
虎吼龍驤出峽来福星才照陣雲開遥思屈宋忠魂<lb/>
在應向風前奠一杯<lb/>
　　漕運<lb/>
濟川已展爲舟葉煮海終成富國功能與吾君緩宵<lb/>
旰爲資心計四方通<lb/>
　　浙西<lb/>
九江賊膽望風摧萬户愁眉向日開椘舞呉歌一何<lb/>
樂相逢相賀相公來<lb/>
　　降冦<lb/>
<pb n="KR4c0100_SBCK_017-9b"/>
唯将徳化欲銷兵長笑長平恣意坑更想太丘行小<lb/>
恵何如言下濟羣生<lb/>
　　淮南<lb/>
八郡榮超陶太尉三邉静掩霍嫖姚玉皇終日留金<lb/>
鼎應待淮王手自調<hi>劒南荆南淮南乃天下名鎮相公累移莭制西戎南蠻東鄙賊</hi>
<hi>起相公皆自討除</hi>
　　朝上清<lb/>
齊心不倦自朝真豈爲修仙欲濟人天上香風吹椘<lb/>
澤江南江北鎮成春<lb/>
　陳情<lb/>
<pb n="KR4c0100_SBCK_017-10a"/>
俗眼難窺氷雪姿終朝共詠小山詞此身依托同雞<lb/>
犬他日昇天莫棄遺<lb/>
　　謝職状<lb/>
右某今月二十五日伏奉公牒特賜署充館驛廵官<lb/>
者㤙降台階光生旅舎承命而吟魂乍懾叨榮而病<lb/>
骨能蘇攀依有心荷戴無力伏以某樗生曠野莠託<lb/>
荒田豈惟良匠不窺抑亦農人見棄風欹弱植難舉<lb/>
勢扵凌雲塵織纎莖但懐愁扵委地昨者不慙狷者<lb/>
輒效狂生累貢巴詞仰瀆秦鍳伏惟司徒相公念以<lb/>
来從異域逺寓樂郊俯愛似龍不嫌非鳳㧞衰英扵<lb/>
<pb n="KR4c0100_SBCK_017-10b"/>
糞上搜滯刃扵獄中許厠嘉賔仍沾厚俸神仙見顧<lb/>
稍親郭隗之㙜駑蹇何施得主鄭荘之驛况乃念子<lb/>
襟之志業辱華衮之褒詞刻畫㤙深已能長價琢磨<lb/>
志切終碩成功修身則飲水懐氷錬思則吟烟嘨露<lb/>
唯當勵莭以謂報恩謹詣衙門祗候陳謝下情無任<lb/>
感激彷徨榮懼之至謹状<lb/>
　　謝借宅状<lb/>
右某昨日客司奉傳䖏分借賜官宅安下者仰聆尊<lb/>
㫖俯省庸才既榮投跡之有門唯恨殺身之無路伏<lb/>
以某自趨龍斾免泣牛衣職奉非輕書糧頗贍甞讀<lb/>
<pb n="KR4c0100_SBCK_017-11a"/>
魯論語曰學而優則仕仕而優則學是以望東開之<lb/>
閤永誓依仁坐北面之<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>唯期隷葉非敢隱居而不<lb/>
嫁秪将直道而自媒今者幸寓樂郊况栖静室簦屩<lb/>
則不勞渉逺簞瓢則永遂安貧豈謂愛閑誠堪養勇<lb/>
三年就學非　慕藺之心一日成功碩滿依劉之志<lb/>
下情無任感㤙激切兢惕之至謹詣衙門祗候陳謝<lb/>
謹状<lb/>
　　出師後告辭状<lb/>
右某伏念來從異域託在徳門昔曽名列桂科未知<lb/>
稱意今忝職居蓮府始覺榮身㤙既厚扵稻粱跡能<lb/>
<pb n="KR4c0100_SBCK_017-11b"/>
安扵萍梗日増學植月瞻書糧豈期市駿之金傍沾<lb/>
駑騫唯愧封侯之印未效禎祥今者屬以大憝逋誅<lb/>
中朝多難頃煩豹略佇滅豺聲伏惟太尉相公身耀<lb/>
福星均臨庻類手傾霖雨遍洗妖氛逺命舟師重興<lb/>
國祚華夷則望風競抃蠢植則剋日當蘇若某者空<lb/>
有肺膓方重禱祝恨無羽翼一遂奮飛望龍莭以魂<lb/>
銷窺虎威而股慄雖則熊羆之力共喜安人其如犬<lb/>
馬之心常増戀主一情無任攀依激切涕泣之至謹<lb/>
状<lb/>
　　謝令從軍状<lb/>
<pb n="KR4c0100_SBCK_017-12a"/>
右某適見客司俸傳䖏分令借舟舡随從行李者深<lb/>
㤙既降壮氣潜伸勵心而碩效驅馳感徳而難勝踊<lb/>
躍伏以某塵中走吏海外腐儒五能非自濟之資一<lb/>
割無可施之䖏唯増慷慨已分沉淪豈無投筆之心<lb/>
時應未偶空有請纓之志力且難成誰謂忽被殊私<lb/>
不遺賤跡許随旋斾借賜舟航蹇足無堪敢望維駒<lb/>
之念麽姿何幸遽叨泛鷁之榮况當泣路之時永荷<lb/>
濟川之賜下情無任感戴欣躍兢惕之至謹状<lb/>
　　謝借舫子状<lb/>
客司奉傳䖏分借賜舫子安下者某方脫窮鱗得攀<lb/>
<pb n="KR4c0100_SBCK_017-12b"/>
画　自慙跡在塵吏忽訝身爲水仙則彼甘寧割錦<lb/>
䌫而呈奢顧愷毀布帆而無恙豈若榮栖徳宇又泛<lb/>
仙舟風波無失所之憂烟月有搜吟之暇况清流滿<lb/>
望暑氣銷威每當㝎志安神則乃銘肌刻骨謹課七<lb/>
言長句詩一首齋沐上獻干瀆台堦下情無任荷戴<lb/>
兢惕之至謹状<lb/>
　　謝許奏薦状<lb/>
右某昨日見衙前兵馬使曠師禮奉傳處分特賜慰<lb/>
問兼許奏薦令自修状夲來者俯慙蓬跡仰聴蘭言<lb/>
喜抃而身䡖欲飛兢惶而心戰難遏何者某職叨鄭<lb/>
<pb n="KR4c0100_SBCK_017-13a"/>
驛已謂極榮名逹尭階實爲過望慿何展效佩此恩<lb/>
光况乃朗鑑氷開英才霧集所宜倒屣則先迎玉粲<lb/>
築䑓則次接劇辛如某者輟耕海上之田來泣塵中<lb/>
之路雖云游學尚未成功豈料勤勞莫副於指蹤将<lb/>
念已全扵卵翼許令伐善将使警愚毎思郄子之驟<lb/>
稱深慙速謗欲效黄公之多讓又恐失時兾緝拙詞<lb/>
仰遵嚴命南宫适之問宣父實有所歸東方朔之對<lb/>
漢皇寧辭自責旣忝風雷之變化佇期雨露之沾濡<lb/>
下情無任感戴榮抃兢灼之至謹奉状陳謝謹状<lb/>
<pb n="KR4c0100_SBCK_017-13b"/>
桂苑茟耕集卷之十七<lb/>
</p>
<p>
</p>
  </div>
</body>
</text>
</TEI>
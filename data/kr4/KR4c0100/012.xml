<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0100_SBCK_012-1a"/>
桂苑茟耕集卷之十二　委曲二十首<lb/>
　滁州許勍　昭義成璘<lb/>
　廬江縣令李清　淮口鎮李質<lb/>
　光州李罕之　椘夀两州防秋廻戈将士<lb/>
　歸順軍孫端　椘州張雄<lb/>
　椘州張義府　滁州許勍<lb/>
　夀州張翺　廬州楊行敏<lb/>
　和州秦彦　盧傳<lb/>
　戴慮　光州王緒<lb/>
　椘州營田判官綦母蘋　鄆州耿元審<lb/>
<pb n="KR4c0100_SBCK_012-1b"/>
海陵鎮髙霸　淮口李質<lb/>
　　滁州許勍委曲<lb/>
報許勍得状知妻劉氏将從征討碩效勤勞嘉尚之<lb/>
懐諭言不及吾甞覧後魏書見揚大眼者武伎絶倫<lb/>
戰功居㝡其妻潘氏頗善騎射至扵攻戰逰獵之際<lb/>
潘亦戎裝齊鏕並驅及至逺營同坐幕下對諸寮佐<lb/>
笑言自得大眼時指諸人曰此潘将軍也吾思見若<lb/>
人爲日已乆不期今夕得舉妙才此亦可謂劉将軍<lb/>
矣想皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>方振琴瑟相随既在同心可知竭力敎戰<lb/>
則必欺孫武解圍則可假陳平勉致殊功即行懋賞<lb/>
<pb n="KR4c0100_SBCK_012-2a"/>
悉之不具云云<lb/>
　　昭義成璘<lb/>
報成璘大夫魯史云臣一主二漢書曰一心可以事<lb/>
百君則知下有離心盖爲上無全徳姪孫僕射夙虧<lb/>
家訓驟荷國恩累忝藩方曽㣲績効每扵撫俗略不<lb/>
随時恩威豈得並行寛猛無由相濟况近闗西之賊<lb/>
窟持山北之兵權戰伐既勞緝綏莫至固知軍情潰<lb/>
散物議喧張大夫名既超倫事能從衆息貔貅之憤<lb/>
怒慰黎庶之疲羸實謂有三雋才誰云犯五不韙古<lb/>
之所有今也何疑逺遣専人迎取家口儻或行程齟<lb/>
<pb n="KR4c0100_SBCK_012-2b"/>
齬且令彼䖏婆娑如能㫁送出来便與友持發遣一<lb/>
踦墜屨猶能牽念奮之心百口孤孀何忍見含愁之<lb/>
色必應慰暖免至飢寒倚望所多諭言無及彼但勤<lb/>
修政理佇荷寵榮不令外盗侵凌必見大君委寄冬<lb/>
寒慎爲将息莭級各與安存悉之<lb/>
　　廬江縣令李清<lb/>
報李令昔有桓榮祖者少曽學武或曰何不學書荅<lb/>
云上馬横槊下馬談經方可謂不負飲食矣若無自<lb/>
全之伎何異扵犬羊乎昨見所申衆情可奬昔也一<lb/>
百里之疲俗託在神君今則十八砦之義兵請爲軍<lb/>
<pb n="KR4c0100_SBCK_012-3a"/>
師若非寛将猛濟恵與威行則何以鱦魠懐仁各能<lb/>
遂性㷱羆聚黨盡得降心姑抛堂上之琴便握匣中<lb/>
之劒所謂文一變而至扵武者也况李令族聮天派<lb/>
名比水源才機爲一代之雄心術是萬人之敵足得<lb/>
以指麾銳䘚掃蕩叛徒不惟除郡邑之灾亦可㝎國<lb/>
家之難然而軍務既常獨理職銜須有可稱未見所<lb/>
求固難抑致爲復碩兼知戎役却守縣曺為復欲改<lb/>
轍從知乗機立事察斯二者决取一途<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>期奏論早<lb/>
與飛報且如班超投茟蒯恩捨蒭當池蛟得水之秋<lb/>
有天驥追風之便古詩云寧為百夫長羞作一書生<lb/>
<pb n="KR4c0100_SBCK_012-3b"/>
信知倜儻之人懶守低佪之莭勉成勲業永荷寵光<lb/>
戎務方殷善自将息諸寨将士各與慰問悉之<lb/>
　　淮口鎮李質<lb/>
報李質覧所申状慰愜良多李再興未革狼心敦張<lb/>
蜂目搆稱虗事違負本軍初慿逐冦之名却設起戎<lb/>
之計賴質深懐智策善審兵機一唱義聲四圍逆黨<lb/>
状疾風之掃危葉如烈火之爇飛蓬再興将見誅夷果<lb/>
當懾竄然既是傷弓之物必爲釁皷之資兼知質男<lb/>
裕黄口小児血氣未㝎偶虧嚴父之訓以渉叛夫之<lb/>
謀質又徇公絶私捨曲取直愛而知惡義以滅親削<lb/>
<pb n="KR4c0100_SBCK_012-4a"/>
其舐犢之吉遵彼烹梟之理若非忠勇何得如斯古<lb/>
語有之蝮虵在手則壮士㫁其莭是乃忍小痛而除<lb/>
大患也况石碏傳芳扵魯史日磾載羙扵漢書故事<lb/>
斯存令名不朽足以見質有大丈夫之氣有真君子<lb/>
之心權兵而動必成功鎮境而静能守莭前勞後効<lb/>
日就月将固當榮盛可期勿以滯淹爲恨勉安軍旅<lb/>
善保勲名以古况今惟吾知汝悉之<lb/>
　光州李罕之<lb/>
報李罕之成覸有言彼丈夫也我丈夫也然則成功<lb/>
立莭不獨古人扙順輸忠正當今日近奉敕書手詔<lb/>
<pb n="KR4c0100_SBCK_012-4b"/>
無非激勵衆心兼除王令公充都統西門軍容充都<lb/>
監此乃籓鎮功虧朝廷計盡遂将大任<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>付老儒雖<lb/>
漫傳聲必難濟事此去年齊驅猛銳将掃頑兇㝷奉<lb/>
絲綸俾安淮海詔書云爲朕全具越之地遣朕無東<lb/>
南之憂遂乃旋師不敢違命然則審詳物議叅酌軍<lb/>
期闗中有執斧之徒閫外無枕戈之志誰能竭力實<lb/>
可痛心吾若不行衆将焉徃今欲直趨汴路便入潼<lb/>
關佇復鳳城奉迎鑾駕永使流傳萬代終能肅静四<lb/>
方罕之巳䖏分憂乆爲養勇必欲㨂精練銳以期伐<lb/>
叛摧兇今録敕書手詔白寄徃仰窺聖㫖必勵忠誠<lb/>
<pb n="KR4c0100_SBCK_012-5a"/>
便决征行共圖富貴時不可失吾子勉之故此告知<lb/>
速冝飛報悉之<lb/>
　椘夀两州防秋迴戈将士<lb/>
報王承問䓁乆勞防戍又役戰征知得逺歸良多慰<lb/>
愜詩稱束椘不免㤪思傳載及瓜亦甞憤恚古之難<lb/>
事今見忠誠况承問限過三年訓齊一旅值國家之<lb/>
多難息郷井之懐歸言下忘身軍前効命遂得永别<lb/>
伍符之列髙登八座之榮固知實勤豈慮虚擲且徃<lb/>
年被練而去今日衣錦而廻孫權努力之言已成顯<lb/>
驗王昶寳身之誡更慎操持深秋逺行善自将息莭<lb/>
<pb n="KR4c0100_SBCK_012-5b"/>
級将士遍與安存遣此不具<lb/>
　　歸順軍孫端<lb/>
報孫端将軍自從歸投乆䖏閑散想多欎悒不暫弭<lb/>
忘但以端職秩已髙官資須稱使司累具奏薦朝廷<lb/>
則有指揮且仰安撫師徒佇迎㤙命古人貴其晚達<lb/>
君子誡其速成王化既無偏無頗寵章必盡善盡羙<lb/>
勉期順守勿念躁求秋晚其<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>忉慎将息莭級遍與<lb/>
慰問悉之<lb/>
　椘州張雄<lb/>
報張雄中丞得状知已㸃練兵士兼請出軍西去討<lb/>
<pb n="KR4c0100_SBCK_012-6a"/>
逆賊徒憤氣勃興忠詞懇切覧之嘉歎深寘于懐且<lb/>
毎值寇戎稍侵疆圉雄必心騰勇略首唱義聲去年<lb/>
已建殊功今日又申丹請不辭危扵馬革碩展用扵<lb/>
豹韜實謂起予者雄始可與言兵已矣則帝委之以<lb/>
郡侯吾待之以國士永揚茂績固在良時然彼州司<lb/>
事力猶困未可便謀征役且宜更候指揮兵士各與<lb/>
慰安秋深善自将息馳此不具<lb/>
　椘州张義府<lb/>
報張義府得状兼送罰錢引咎自責足驗用心古語<lb/>
有之人誰無過過而能改善莫大焉饋餼之儀春秋<lb/>
<pb n="KR4c0100_SBCK_012-6b"/>
所重在扵属部豈可外交勿爲飢則附人别欲申扵<lb/>
知已将滅白圭之玷遂以金作贖刑細覧来詞似懐<lb/>
他慮膚受之愬固不行焉但慎始終永圖富貴悉之<lb/>
　　滁州許勍<lb/>
報許勍語曰兵食可去無信不立則知守信之道乃<lb/>
是立身之本歟苟若壊墮自爲顛䨱訪知近日浙西<lb/>
周相公頻差上元鎮使馬暨<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>賫書曲兼将金銀送<lb/>
到和州說誘秦彦令歸浙岸許授霅川信使繼来事<lb/>
情甚細則未知秦彦終欲如何且浙西素乏勲勞驟<lb/>
沾恩寵謂得長乆遽為驕矝殊不知人盡指楹鬼多<lb/>
<pb n="KR4c0100_SBCK_012-7a"/>
瞰室惡既天稔道唯日亡今更阻絶我通津動揺我<lb/>
屬郡己乖衆議可見前途以勍直木千尋精金百錬<lb/>
固無憂扵邪曲終不改扵貞剛况乃邦媛相随家肌<lb/>
是保永除異慮必享同榮或恐未審浙西所爲先此<lb/>
告示悉之<lb/>
　　夀州張翺<lb/>
報張翺知已部領兵士将赴令公軍前言念逺征倍<lb/>
所加念且扙銊者皆誘閫外分珪者略滿寰中而乃<lb/>
頋家産爲逺圖剗國讎爲閑事唯矝肉食孰肯身先<lb/>
今則翺首唱義聲躬提銳䘚騁大丈夫之志氣副上<lb/>
<pb n="KR4c0100_SBCK_012-7b"/>
宰相之指蹤况知素藴機謀乆施訓鍊佇伸壮莭必<lb/>
樹竒功當五馬離郷逺地之芳聲獨振及六龍歸闕<lb/>
前程之變化難量暫此苦辛善為将理今附衣叚銀<lb/>
器茶藥䓁徃到宜檢領春寒慎為行李将士倍與慰<lb/>
安馳此不具云云<lb/>
　　廬州楊行敏<lb/>
報楊行敏使至得状送芝草圖一軸覧之嘉歎喜有<lb/>
餘懐且草木之祥異也雖自天成皆因地秀物有所<lb/>
應吾何以堪行敏始假郡符已彰瑞諜天其誡爾爾<lb/>
宜慎之况郷號千年村名穀禄足驗一百年之夀與<lb/>
<pb n="KR4c0100_SBCK_012-8a"/>
二千石之資固保前程之富貴矣将酬羙貺更勵忠<lb/>
誠非恡奨詞慮驕銳志悉之夏熱切好将息使廻附<lb/>
此不具云云<lb/>
　　和州秦彦<lb/>
報秦彦尚書使至得状兼送羊五百口勤誠斯展其<lb/>
數實䌓所謂爾羊来思我愛其禮况彦雖榮建隼能<lb/>
効懸魚逺傳廉慎之名深舉撫綏之政而乃特申懇<lb/>
悃倍所歎嘉既無慮扵觸藩勉致功扵荷箠使廻附<lb/>
此不具<lb/>
　　盧傳<lb/>
<pb n="KR4c0100_SBCK_012-8b"/>
報盧傳殿中監裴尚書将到洪州武寧縣人吏百姓<lb/>
及僧道䓁状舉論傅前後戰敵賊徒保全縣邑功績<lb/>
一十五件細覧事實慰愜滿懐傳不云乎公侯子孫<lb/>
必復其始傳能資餘慶無怠聿修自值危時便揚壮<lb/>
莭一呼義旅四討兇徒兄弟二人義聲俱唱遂得疲<lb/>
甿獲賴廉使見知始提百里之權尋假六條之寄忠<lb/>
誠所至寵命非遥勉慎始終穏圖富貴所希薦舉必<lb/>
不弭忘悉之<lb/>
　　戴盧<lb/>
報戴慮殿中監裴尚書經過彼縣日得百姓僧道䓁<lb/>
<pb n="KR4c0100_SBCK_012-9a"/>
状舉論慮自乾符五年主鎮兼知縣事課績一十三<lb/>
件事皆摭實情切舉能詞理燦然良増慰愜盧竭誠<lb/>
報國傾産妄家糺集義軍訓齊宗族撫寧羸瘵捕襲<lb/>
寇戎六年于茲一邑獲賴有功不伐唯善是從遂領<lb/>
縣曺永安郷黨古者田稱續命邑號義興求之扵盧<lb/>
未足多也既増嘉歎不忘薦論勉保忠誠終邀羙命<lb/>
悉之<lb/>
　　光州王緒<lb/>
報王緒天不容好人唯助順苟違至理必亂常刑知<lb/>
緒昨因顔璋乆蔵禍心果致衆怒璋既誅<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>緒乃奔<lb/>
<pb n="KR4c0100_SBCK_012-9b"/>
逃何不束手戎塲投身義域而敢更謀嘯聚尚恣喧<lb/>
張自招相䑕之譏莫識牽羊之禮未知爾意終欲奚<lb/>
爲此乃先恵後誅武經所重好生惡殺王化斯行豁<lb/>
開誘善之門俾躡歸仁之路遂加誨諭試問端倪速<lb/>
仰割指本情指陳他望待詳来状即與指麾禮云志<lb/>
不可滿傳曰惡不可長緒之今日其意若何勿驅齊<lb/>
甿枉入罪網秋冷切好将息莭級各與慰問悉之<lb/>
　　椘州營田判官綦毋蘋<lb/>
報綦毋評事夫欲均調兵食固須妙選公才供億既<lb/>
多料量非易評事自匡郡政甚洽物情剸割而案無<lb/>
<pb n="KR4c0100_SBCK_012-10a"/>
滯詞淬磨而茟有餘刃今委兼判順國軍粮料舉牒<lb/>
同封寄徃孔聖猶爲委吏蕭何亦作功曺唯託幹能<lb/>
無辭猥屑欲令小人懐恵佇㸔君子勞心悉之<lb/>
　　鄆州耿元審<lb/>
報耿元審古来名将多是耿家恭賈秉弇徽音相繼<lb/>
永言苗裔固贍機謀元審雖名異䨥聲而志能獨立<lb/>
佇申忠勇别竢恩榮况逢危難之秋實建勲業名望<lb/>
勞之日勉存終始慎守行蔵其他並令樊谷面述今<lb/>
寄衣一副烏觜茶二斤到冝一一領之秋<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>切好将<lb/>
息悉之<lb/>
<pb n="KR4c0100_SBCK_012-10b"/>
　　海陵鎮髙霸<lb/>
報髙霸得進奏院状報知轉授右散騎常侍永言欣<lb/>
愜霈然滿懐昔周盤龍破膚有功繼霑爵賞齊世祖<lb/>
戲之曰卿着貂蟬何如兠䥐對曰此貂蟬乃自兠䥐<lb/>
中出耳當時以爲名對前史標之羙談今此官榮實<lb/>
彰君寵唯在<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>勤戍遏固守邊陲更俟大来永揚忠<lb/>
莭知之<lb/>
　　淮口李質<lb/>
報李質得進奏院状報知質轉授右衛大将軍且自<lb/>
數年君恩溥合官榮職賞可謂均沾然而成功可爲<lb/>
<pb n="KR4c0100_SBCK_012-11a"/>
受爵無愧者屈指而數能復㡬人唯質乆戍淮壖逺<lb/>
防冦孽勤勞冣至品秩尚卑今授大将軍之名乃滿<lb/>
烈丈夫之望更宜慎守無慮湮沉慰愜歎嘉不離懐<lb/>
抱遣此不具云云<lb/>
桂苑茟耕集卷之十二<lb/>
<pb n="KR4c0100_SBCK_012-11b"/>
</p>
<p>
</p>
  </div>
</body>
</text>
</TEI>
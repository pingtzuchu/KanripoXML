<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西樵語業</head> <lb/>
    <p>
<pb n="KR4j0041_WYG_001-1a"/>
欽定四庫全書<lb/>
　西樵語業<lb/>
　　　　　　　　　　　　宋　楊炎正　撰<lb/>
　　水調歌頭<hi>登多景樓</hi>
寒眼亂空闊客意不勝秋強呼斗酒發興特上最高樓<lb/>
舒巻江山圖畫應答龍魚悲嘯不暇顧詩愁風露巧欺<lb/>
客分冷入衣裘　忽醒然成感慨望神州可憐報國無<lb/>
路空白一分頭都把平生意氣只做如今顦顇歳晩若<lb/>
<pb n="KR4j0041_WYG_001-1b"/>
為謀此意仗江月分付與沙鷗<lb/>
　　又<hi>呈辛隆興</hi>
杖履覓春色行遍大江西訪花問桞都自無語欲成蹊<lb/>
不道七州三壘今歲五風十雨全是太平時征轡晩乘<lb/>
月漁釣夜垂絲　詩書帥坐圍玉麈揮犀興方不淺領<lb/>
袖風月過花期只恐梅梢青子已露調羮消息金鼎待<lb/>
公歸回首滕王閣空對落霞飛<lb/>
　　又<hi>送張使君</hi>
<pb n="KR4j0041_WYG_001-2a"/>
父老一盃酒爭勸使君留可憐桃李千樹無語送歸舟<lb/>
聽得拈笙玉指都把萬家遺愛吹作别離愁倚醉袖紅<lb/>
溼生怕夕陽流　問君侯今幾日到東州還家時候次<lb/>
第梅已暗香浮只恐道間驛使先寄調羮消息歸去總<lb/>
無由鼎鉉功名了徐赴赤松遊<lb/>
　　又<hi>呈趙總領</hi>
買得一航月醉臥出長安平堤千里過盡楊柳緑隂間<lb/>
依約曉鸎啼處認得南徐風物客夢恍驚殘重到舊遊<lb/>
<pb n="KR4j0041_WYG_001-2b"/>
所如把畫圖看　英雄事千古意一凭闌惜今老矣無<lb/>
復健筆寫江山天上人間知已賴有使星郎宿照映此<lb/>
塵寰準擬五湖去為乞釣魚竿<lb/>
　　又<lb/>
把酒對斜日無語問西風胭脂何事都做顔色染芙蓉<lb/>
放眼暮江千頃中有離愁萬斛無處落征鴻天在闌干<lb/>
角人倚醉醒中　千萬里江南北浙西東吾生如寄尚<lb/>
想三徑菊花樷誰是中州豪傑借我五湖舟楫去作釣<lb/>
<pb n="KR4j0041_WYG_001-3a"/>
魚翁故國且回首此意莫匆匆<lb/>
　　又<lb/>
一笛起城角吹破小梅愁東風猶未誰遣春信到吾州<lb/>
聞得東來千騎鼓舞兒童竹馬和氣與空浮桃李未隂<lb/>
處準擬種千頭　今太守宋人物晉風流政成談笑不<lb/>
妨高興在南樓只恐蓬萊仙伯合侍玉皇香案難作宼<lb/>
恂留約住紫泥路憑軾且優游<lb/>
　　又<lb/>
<pb n="KR4j0041_WYG_001-3b"/>
踏碎九街月乘醉出京華半生湖海誰念今日老還家<lb/>
獨把瓦盆盛酒自與漁樵分席說尹政聲佳竹馬望塵<lb/>
去倦客亦隨車　聽薰風清曉角韵梅花人家十萬說<lb/>
盡炎熱與咨嗟只恐棠隂未滿已有楓宸趣召歸路不<lb/>
容遮回首江邊桞空著舊棲鴉<lb/>
　　滿江紅<lb/>
春入䑓門又見染桞絲新緑對此景一年為夀一番添<lb/>
福莫怪鳯池頒詔晚要敎淮水恩波足聽邊民千歲頌<lb/>
<pb n="KR4j0041_WYG_001-4a"/>
聲中重重祝　堂萱茂庭芝馥歌倚扇盃持玉共勸君<lb/>
一醉滿斟醽醁今夜東風吹酒醒明朝萬里騎黄鵠向<lb/>
九霞光裏望宸輝看除目<lb/>
　　又<lb/>
筆染相思暗題盡朱門白壁動離思春生逺岸煙銷殘<lb/>
日楊桞結成羅帶恨海棠染就胭脂色想深情幽怨繡<lb/>
屏間雙鸂鶒　春水緑春山碧花有恨人無力對一奩<lb/>
愁思九分孤寂寸寸錦腸渾欲斷盈盈玉淚應偷滴倩<lb/>
<pb n="KR4j0041_WYG_001-4b"/>
東風吹雁過江南傳消息<lb/>
　　又<hi>夀榢軒</hi>
夀酒如澠拚一醉勸君休惜君不記濟河津畔當年今<lb/>
夕萬丈文章光焰裏一星飛墮從南極便御風乘興入<lb/>
京華班卿棘　君不是長庚白又不是嚴陵客只應是<lb/>
明主夢中良弼好把袖間經濟手如今去補天西北等<lb/>
瑶池侍宴夜歸時騎箕翼<lb/>
　　又<lb/>
<pb n="KR4j0041_WYG_001-5a"/>
典盡春衣也應是京華倦客都不記麯塵香霧西湖南<lb/>
陌兒女别時和淚拜牽衣曾問歸時節到歸來稚子已<lb/>
成隂空頭白　功名事雲霄隔英雄伴東南拆對鷄豚<lb/>
社酒依然鄉國三徑不成陶令隠一區未有揚雄宅問<lb/>
漁樵學作老生涯從今日<lb/>
　　瑞鶴仙<hi>元夕為王使君賦</hi>
風光開舊眼正梅雪初消桞絲新染樓臺競裝㸃照金<lb/>
荷十里珠簾齊捲湘絃楚管動香風旌旗影轉望雲間<lb/>
<pb n="KR4j0041_WYG_001-5b"/>
一㸃台星飛下洞天清晚　爭看袖紅圍坐舞翠回春<lb/>
笑歌生㬉歡聲正逺嬉遊意未容嬾恐絲綸趣召清都仙<lb/>
伯歸去朝天夜半倩邦人挽取鼇頭醉扶玉腕<lb/>
　　賀新郎<lb/>
十月狂風雨埽園林紅香萬㸃送春歸去獨有荼䕷開<lb/>
未到留得一分春住早楊桞趂晴飛絮可奈㬉埃欺晝<lb/>
永試薄羅衫子輕如霧驚舊恨到睂宇　東風臺榭知<lb/>
何處問燕鸎如今尚有春光幾許可殺一年遊賞倦放<lb/>
<pb n="KR4j0041_WYG_001-6a"/>
得無情露醑為喚取扇歌裙舞乞得風光還兩眼待為<lb/>
君滿把金盃舉扶醉玉伴揮塵<lb/>
　　又<hi>寄辛潭州</hi>
夢裏驂鸞馭望蓬萊不逺翩然被風吹去吹到楚樓煙<lb/>
月上不記人間何處但疑是蓬壺别所縹緲霓裳天女<lb/>
隊奉一仙滿把流霞舉如喚我醉中舞　醉醒夢覺知<lb/>
何許問瀟湘今日誰與主盟樽爼無限青春難老意擬<lb/>
倩管絃寄與待新築沙堤穩歩萬里雲霄都歴徧却依<lb/>
<pb n="KR4j0041_WYG_001-6b"/>
前流水桃源路留此筆為君賦<lb/>
　　念奴嬌<lb/>
漢天雲靜望一星飛過湘南湘北當是郴山猿鶴夢喚<lb/>
起日邊消息羽扇綸巾浩然乘興此意無人識扁舟千<lb/>
里但聞清夜横笛　記得天上人間去年今日曾作稱<lb/>
觴客明月風煙依舊似只覺蓬萊懸隔更恐明朝韶黄<lb/>
飛下趣駕冲霄翼衮衣劎履望公長在南極<lb/>
　　又<lb/>
<pb n="KR4j0041_WYG_001-7a"/>
杏花楊桞對東風染盡一年春色弹壓煙光三萬頃誰<lb/>
識清都仙伯夜泛銀潢手移星緯飛墮從天闕御風乘<lb/>
興偶然身到鄉國　二年人樂昇平舞臺歌榭處處紅<lb/>
牙拍夀酒千觴斟不盡一醉何妨今夕更約明年鳯皇<lb/>
池上去作稱觴客梅花折得贈君調鼎消息<lb/>
　　洞仙歌<lb/>
芙蓉開了春未江梅透小小東風弄晴晝把萬家和氣<lb/>
吹入笙歌爐薰裏都與慈闈做夀　黄堂今日貴自著<lb/>
<pb n="KR4j0041_WYG_001-7b"/>
萊衣捧勸金舩十分酒願從今江海上日日韶華桃李<lb/>
逕總為人間種就但看取天邉老人星有一㸃台星共<lb/>
光南斗<lb/>
　　又<hi>夀稼軒</hi>
帶湖佳處髣髴真蓬島曾對金樽伴芳草見桃花流水<lb/>
别是春風笙歌裏誰信東君㑹老　功名都莫問總是<lb/>
神仙買斷風光鎮長好但如今經國手袖裏偷閒天不<lb/>
管怎得闗河事了待貎取精神上凌煙却旋買扁舟歸<lb/>
<pb n="KR4j0041_WYG_001-8a"/>
來趁早<lb/>
　　鵲橋仙<lb/>
思歸時節乍寒天氣總是離人愁緒夜來無奈被西風<lb/>
更吹做一簾秋雨　征衫拂淚䦨干倚醉羞對黄花無<lb/>
語寄書除是鴈來時又只恐書成鴈去<lb/>
　　又<hi>夀稼軒</hi>
築成臺榭種成花桞更又敎成歌舞不知誰為帶湖仙<lb/>
収拾盡壺天風露　閒中得味酒中得趣只恐天還也<lb/>
<pb n="KR4j0041_WYG_001-8b"/>
妬青山縱買萬千重遮不斷詔書來路<lb/>
　　蝶戀花<hi>别范南伯</hi>
離恨做成春夜雨添得春江剗地東流去弱桞繫舩都<lb/>
不住為君愁絶聽鳴艣　君到南徐芳艸渡想得尋春<lb/>
依舊當年路後夜獨憐回首處亂山遮莫無重數<lb/>
　　又<hi>稼軒坐間作首句用丘六書中語</hi>
㸃撿笙歌多釀酒不放東風獨自迷楊桞院院翠隂停<lb/>
永晝曲欄隨處堪埀手　昨日解酲今夕又消得情懷<lb/>
<pb n="KR4j0041_WYG_001-9a"/>
長被春僝僽門外馬嘶人去後亂紅不管花消瘦<lb/>
　　又<lb/>
萬㸃飛花愁似雨峭殺輕寒不㑹畱春住滿地亂紅風<lb/>
埽聚只敎燕子銜將去　獨倚闌干閒自覻深院無人<lb/>
行到無情處簾外絲絲楊桞舞又還裝㸃人情緒<lb/>
　　千秋歳<hi>代人為夀</hi>
五雲縹緲朝退金門曉歸未穩傳宣到龍樓陪夕宴鳯<lb/>
沼吟春草人間世誰知自有蓬萊島　一盃宜勸了換<lb/>
<pb n="KR4j0041_WYG_001-9b"/>
得天顔笑人不老春長好從今千百歳總是中書考瑶<lb/>
池㑹金盤剩薦安期棗<lb/>
　　玉人歌<lb/>
風西起又老盡籬花寒輕香細漫題紅葉句裏意誰㑹<lb/>
長天不恨江南逺苦恨無書寄最相思盤橘千枚膾鱸十<lb/>
尾　鴻鴈阻歸計算愁滿離腸十分豈止倦倚闌干顧<lb/>
影在天際凌煙圖畫青山約總是浮生事判從今買取<lb/>
朝醒夕醉<lb/>
<pb n="KR4j0041_WYG_001-10a"/>
　　㸃絳唇<lb/>
邂逅開尊眼中有個人纖軟袖羅輕轉玉腕回春煗<lb/>
韵處無多只惱人腸斷詞將半近前相勸撲撲清香滿<lb/>
　　又<hi>送别洪才之</hi>
水載離懷暮帆吹月寒欺酒楚梅春透忍放持盃手<lb/>
莫唱陽闗免溼盈盈袖君行後那人消瘦不惱詩腸否<lb/>
　　秦樓月<lb/>
東風寂垂楊舞困春無力春無力落紅不管杏花狼籍<lb/>
<pb n="KR4j0041_WYG_001-10b"/>
　斷腸芳艸萋萋碧新來怪底相思極相思極冷煙池<lb/>
館又將寒食<lb/>
　　浣溪沙<lb/>
楊桞籠煙裊嫩黄桃花蘸水染紅香薄羅衫子日初長<lb/>
　飲盡東風三百盞醉來愁斷幾回腸敎人獨自遣風<lb/>
光<lb/>
　　又<lb/>
三逕閒情傲落霞五湖高興不浮家自斟北斗浸丹砂<lb/>
<pb n="KR4j0041_WYG_001-11a"/>
　閒把胷中千澗壑撰成醉處一生涯雪樓風月篆裏<lb/>
花<lb/>
　　桃源憶故人<lb/>
尊前未語睂先皺只把横波斜溜此意問春知否蝶困<lb/>
蜂兒瘦　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>膎呷下些來酒越㑹把人僝僽有箇約伊<lb/>
時候夢裏來相就<lb/>
　　踏莎行<lb/>
宿鷺棲身飛鴻㸃淚不堪更是重陽到一襟無處著淒<lb/>
<pb n="KR4j0041_WYG_001-11b"/>
凉倚欄看盡斜陽倒　瘦減難豐悲傷易老淡觴消得<lb/>
黄花笑畫睂人去玉箆存濃愁如黛慿誰埽<lb/>
　　減字木蘭花<lb/>
月明如晝占斷小樓供把酒入眼人人如月精神更有<lb/>
情　大家休睡畱到天明和月醉生怕醒來月到波心<lb/>
憶酒媒<lb/>
　　生查子<lb/>
金蓮照夜紅玉腕扶春碧曲妙遏雲行人好欺花色<lb/>
<pb n="KR4j0041_WYG_001-12a"/>
歡生酒面濃笑染爐香溼飲盡十玻璃月墮東方白<lb/>
　　桞梢青<lb/>
生紫衫兒影金領子著得偏宜歩穩金蓮香薰紈扇舞<lb/>
轉花枝　捧盃更著<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>膎唱一箇新行耍詞玉骨氷肌<lb/>
好天良夜怎不憐伊<lb/>
　　相見歡<lb/>
江湖萬里征鴻再相逢多少風煙摸在笑談中　歌裙<lb/>
醉羅巾淚别愁濃瘦減腰圍不礙帶金重<lb/>
<pb n="KR4j0041_WYG_001-12b"/>
　　訴𠂻情<lb/>
露珠㸃㸃欲團霜分冷與紗窻錦書不到腸斷煙水隔<lb/>
茫茫　征燕盡塞鴻翔睇風檣闌干曲處又是一番倚<lb/>
盡斜陽<lb/>
　<lb/>
　<lb/>
　<lb/>
　西樵語業<lb/>
<pb n="KR4j0041_WYG_001-13a"/>
䟦<lb/>
楊濟翁廬陵人也西樵乃清海府城西山名相去數百<lb/>
里或曰曾流寓於此因以名集今亦無傳但其語業一<lb/>
巻俊逸可喜不作妖艷情態雖非詞家能品其品之閒<lb/>
閒可想見云湖南毛晉識<lb/>
</p>
<p>
</p>
  </div>
</body>
</text>
</TEI>
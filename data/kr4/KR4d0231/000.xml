<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>網山集</head>
    <p>
<pb n="KR4d0231_WYG_000-1a"/>
欽定四庫全書　　　　　集部四<lb/>
　網山集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案網山集八卷宋林亦之撰亦之字<lb/>
　　　　學可號月漁福清人林光朝嘗講學莆之紅<lb/>
　　　　泉及卒學者請亦之繼其席趙汝愚帥閩以<lb/>
　　　　亦之行業上於朝未及用而卒景定間贈廸<lb/>
　　　　功郎學者私諡文介先生亦之得光朝之傳<lb/>
<pb n="KR4d0231_WYG_000-1b"/>
　　　　以闢異端明正學為己任其文章亦以峻潔<lb/>
　　　　簡峭為工原集刊於紹定辛卯劉克莊林希<lb/>
　　　　逸皆為序之其推重甚至今觀集中所載祭<lb/>
　　　　文多至六十餘篇祝文聘書又二三十篇以<lb/>
　　　　及青詞募疏之類不軌於正者亦攙入其間<lb/>
　　　　編次殊為猥雜葢必其殁後遺文零落門弟<lb/>
　　　　子掇拾叢殘不加别擇遂至瑕瑜並見未必<lb/>
　　　　盡出其生平得意之作然艾軒流派當時實<lb/>
<pb n="KR4d0231_WYG_000-2a"/>
　　　　自成一家其詩法尤為嚴謹克莊謂亦之律<lb/>
　　　　詩髙妙處絶類唐人希逸則謂其格制精嚴<lb/>
　　　　趣味幽逺具吾宗正法雖所評不無太過要<lb/>
　　　　其研錬遒宻亦自有能别開生面者即寥寥<lb/>
　　　　數章固未嘗不足以稍覩崖畧也乾隆四十<lb/>
　　　　六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0231_WYG_000-3a"/>
網山集原序<lb/>
學必有師師必有傳人揚雄之徒以侯芭為傳人受業<lb/>
河汾之門者衆矣以董常為傳人侯董皆窮郷匹士功<lb/>
業不著於世而師道之傳在焉隆興間南方學者皆師<lb/>
艾軒先生席下生常數百人去而貴顯者相望然自先<lb/>
生在時言髙第必曰網山後先生卒六十載學者論次<lb/>
先生嫡傳亦必曰網山夫未遇一布衣死則死矣而能<lb/>
亢其名與當世大儒並行非孟氏所謂豪傑之士乎余<lb/>
<pb n="KR4d0231_WYG_000-3b"/>
嘗評艾軒文髙處逼檀弓榖梁平處猶與韓並驅他人<lb/>
極力摹擬不見其峻㓗而古奥者惟見其寂寥而稀短<lb/>
者縱使逼真或可亂真猶虎賁之似蔡邕也優孟之似<lb/>
孫叔也有若之似夫子也形也至於網山論著句句字<lb/>
字足以眀周公之意得少陵之髓矣其律詩髙妙者絶<lb/>
類唐人疑老師當避其鋒他文稱是然甫五十而死子<lb/>
名簡子字綺伯客死其後遂絶余童子時師事綺伯又<lb/>
與網山之嫡孫行林侯肅翁交友肅翁既序其遺文矣<lb/>
<pb n="KR4d0231_WYG_000-4a"/>
克荘復識其後網山林氏名亦之字學可福清人一號<lb/>
月魚先生前史官劉克荘序<lb/>
<pb n="KR4d0231_WYG_000-5a"/>
網山集原序<lb/>
儒者之學難成矣學成而窮不售則以空言傳此不能<lb/>
於人能於天者也然巖谷之藏草木俱化非附青雲之<lb/>
士則姓氏且就湮滅其言豈盡傳哉是區區者可必乎<lb/>
或曰芒芒之生宇宙一律其間傑然以人物名者千百<lb/>
年幾見哉於人物之中卓然有見於斯道者又幾見哉<lb/>
雖不幸擯棄於人以死意其言語文字之遺鬼神必且<lb/>
珍惜之决不至委擲於他日今夫泮沍禪仍衰榮霍忽<lb/>
<pb n="KR4d0231_WYG_000-5b"/>
其摧敗朽落鼓萬物者何嘗少靳之至若劒埋鼎沉一<lb/>
混泥滓則精芒夜出妖恠見焉必使華赫震耀而後已<lb/>
豈非以其不輕得故亦不輕委歟見伏遲速特以時爾<lb/>
然以余觀之月漁氏竊惑焉據槁梧吟空山生無一事<lb/>
如其意年纔五十死死未五十年而子孫缾盎不守松<lb/>
楸且幾秃身前後之窮有不可道說者遺文僅數卷獨<lb/>
吾徒猶有知之至示之他人莫不掩鼻嚇去是豈能必<lb/>
傳者哉果傳也不應擲棄至是儻所謂鬼神是耶非耶<lb/>
<pb n="KR4d0231_WYG_000-6a"/>
雖然未可以耳目懸㫁也千載而下烏知不有月漁者<lb/>
乎人心具存太虚亡恙然而無有乎爾孰曰無有乎爾<lb/>
或者之說尚庶幾焉吾黨寳而竢之可也先生諱亦之<lb/>
字學可姓林氏吾邑龍江人受道於艾軒自號網山山<lb/>
人月漁氏生髙宗丙辰終孝宗乙巳請而祠於縣庠也<lb/>
今上辛夘後先生之生百有三年承學從事郎新平海<lb/>
軍節度推官林希逸謹序<lb/>
　希逸甲申客夀陽嘗集艾軒月漁二先生之詩序而<lb/>
<pb n="KR4d0231_WYG_000-6b"/>
　名之曰吾宗詩法今十有五年躔甫以是集来求余<lb/>
　文俾書其首故帙偶遺追憶不復得手先生之文重<lb/>
　有所感因更敘數語云爾若其格制精嚴趣味幽逺<lb/>
　具吾宗正法眼者當自知之不待予言也既書遂以<lb/>
　歸之横塘劉氏<lb/>
</p>
<p>
</p>
  </div>
</body>
</text>
</TEI>
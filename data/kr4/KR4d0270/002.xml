<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻二</head> <lb/>
    <p>
<pb n="KR4d0270_WYG_002-1a"/>
欽定四庫全書<lb/>
　放翁詩選前集巻二<lb/>
　　　　　　　　　　　　　宋　羅椅　編<lb/>
　　古詩<lb/>
　　　偶過浣花感舊遊戱作<lb/>
憶昔初為錦城客醉騎駿馬桃花色二人携手上江樓<lb/>
一笑鈎簾賞㣲雪寳釵換酒忽徑去三日樓中香未滅<lb/>
市人不識呼酒仙異事驚傳一城説至今西壁餘小草<lb/>
<pb n="KR4d0270_WYG_002-1b"/>
過眼年光如電掣正月錦江春水生花枝闕處小舟横<lb/>
閒倚胡床吹玉笛東風十里斷腸聲<lb/>
　　　步出萬里橋門至江上<lb/>
乆坐意不懌掩巻聊出遊一笻吾事足安用車與騶浮<lb/>
生了無根兩踵蹋百州常憶航巨海銀山巻濤頭一日<lb/>
新雨霽㣲茫見流求西行亦足快縦獵南山秋騰身刺<lb/>
猛虎至今血濺裘命薄毎自笑校尉畧已侯短劒隱市<lb/>
塵浩歌醉江樓頗疑屠博中可與共竒謀丈夫等一死<lb/>
<pb n="KR4d0270_WYG_002-2a"/>
滅賊報國讎徙倚萬里橋寒日墮前洲<lb/>
　　　宿龍華山中寂然無一人方丈前梅花盛開月<lb/>
　　　下獨觀至中夜<lb/>
梅花如高人枯槁道愈尊君看在空谷豈比倚市門我<lb/>
來整冠佩潔齋三沐熏亦思醉花下燕惰恐瀆君敬抱<lb/>
緑綺琴𤣥酒挹古樽月明流水間一洗世濁昏摹寫香<lb/>
與影計君已厭聞老我少傑思尚喜非陳言<lb/>
　　　臨别成都悵飲萬里橋贈譚德稱<lb/>
<pb n="KR4d0270_WYG_002-2b"/>
成都城南萬里橋蘆根蘋末風蕭蕭映花碾草紅車小<lb/>
駐坡驀澗青騘驕入門翠徑絶窈窕臨水飛觀何岧嶤<lb/>
判無功名著不朽惟仗詩酒寛無聊清霜早已足雉兎<lb/>
㣲冷便欲思狐貂喜看縷鱠映盤箸恨欠斫蟹加橙椒<lb/>
坐中譚侯天下士龍馬毛骨矜超遥烏犀白紵謫仙様<lb/>
但可邂逅不可招今年一戰馘餘子風送六翮凌青霄<lb/>
美人再拜乞利市醉墨飛落生蛟綃我衰於世百無用<lb/>
十年不趂含元朝華纓肯傍蕭颯鬢寳帶那束龍鍾腰<lb/>
<pb n="KR4d0270_WYG_002-3a"/>
祝君好去事明主日望分喜来漁樵遊談引類亦細事<lb/>
寄酒且解相如消<lb/>
　　　聽琴<lb/>
疎簾曲檻蘋風涼細腰美人藕絲裳緑藤水紋穿矮牀<lb/>
玉指纎纎彈履霜高林鶯囀日正長幽澗泉鳴夜未央<lb/>
哀思不怨和而莊有齋淑女禮自防世人但惑青楼倡<lb/>
琵琶箜篌雜胡羌試聽一曲醒汝狂文姬指法傳中郎<lb/>
　　　瑞草橋道中作<lb/>
<pb n="KR4d0270_WYG_002-3b"/>
經年簿書無少暇欵叚今朝欣一跨瑞草橋邉水亂流<lb/>
青衣渡口山如畫老翁醉着㸔龍鍾小婦出窺聞婭姹<lb/>
荒陂吹笛晩呼牛古路倚梯晨採柘殘花零落不禁折<lb/>
香草丰茸如可藉郵亭慈竹筍穿籬野店蒲萄枝上架<lb/>
功名垂世端有待利欲昏心喜乗鏬羇窮自笑豈人謀<lb/>
閑放毎欲従天借草根蟲語祇自悲風裏蓬征安稅駕<lb/>
祖師補處浣花村㑹傍清江結茅舍<lb/>
　　　夜宿陽山磯將曉大雨北風甚勁俄頃行三百<lb/>
<pb n="KR4d0270_WYG_002-4a"/>
　　　里遂抵鴈翅浦<lb/>
五更顛風吹急雨倒海翻江洗殘暑白浪如山潑入船<lb/>
家人驚怖篙師舞此行十日苦滯留我亦蘆叢厭鳴艣<lb/>
書生快意輕性命十丈蒲帆百夫舉星馳電騖三百里<lb/>
坡壠聨翩雜平楚船頭風浪聲愈厲助以長笛撾鼉鼓<lb/>
豈惟澎湃震山嶽直恐澒洞連后土起看草木盡南飛<lb/>
水鳥號呼集洲渚稽首龍公謝風伯區區未禱煩神許<lb/>
應知老去負壯心戯遣窮途出豪語<lb/>
<pb n="KR4d0270_WYG_002-4b"/>
　　　航海<lb/>
我不如列子神遊御天風尚應似安石悠然雲海中卧<lb/>
看十幅蒲彎鸞若張弓潮來湧銀山忽復摩青銅飢鶻<lb/>
掠船舷大魚舞虚空流落何足道豪氣蕩肺胷歌罷海<lb/>
動色詩成天改容行矣跨鵬背弭節蓬萊宫<lb/>
　　　江樓吹笛飲酒大醉中作<lb/>
世言九州外復有大九州此言果不虚僅可容吾愁許<lb/>
愁亦當有許酒吾酒醸盡銀河流酌之萬斛玻瓈舟酣<lb/>
<pb n="KR4d0270_WYG_002-5a"/>
宴五城十二楼天為碧羅幕月作白玉鈎織女織慶雲<lb/>
裁成五色裘披裘對酒難為客長揖北辰相獻酬一飲<lb/>
五百年一醉三千秋却駕白鳳驂班虬下與麻姑戯𤣥<lb/>
洲錦江吹笛餘一念再過劒南應小留<lb/>
　　　長歌行<lb/>
我無四目與兩口但在人間更事乆死生元是開闔眼<lb/>
禍福正如翻覆手消磨日月幾緉屐陶鑄唐虞一盃酒<lb/>
旣非狗馬要蓋帷那計風霜碎蒲栁竈突無煙今又慣<lb/>
<pb n="KR4d0270_WYG_002-5b"/>
龜蟬與我成三友判知青史無功名只用一飢垂不朽<lb/>
　　　開嵗半月湖村梅開無餘<lb/>
梅花如高人妙在一丘壑林逋語雖工竟未脫纒縳乃<lb/>
知尤物側天下無傑作老我懐不舒樽前幾開落<lb/>
　　　一百五日行<lb/>
一百五日東郊時陂塘水滿雨如絲人家青煙不禁火<lb/>
俚俗豈復思子推舊墳年多木已拱新墳積土高纍纍<lb/>
老鴉飛来復飛去紙錢雨濕掛樹枝深松茂栢死自樂<lb/>
<pb n="KR4d0270_WYG_002-6a"/>
地下應笑生人悲眼中青山身後塜此事决定君何疑<lb/>
風吹雲破日下照小灘碎礫光陸離停車暫憩道傍舍<lb/>
解嚢且補殘春詩<lb/>
　　　對酒懐丹陽成都故人<lb/>
勞生常羨髑髅樂死時却悔生時錯花前有酒不肯狂<lb/>
回首朱顔已非昨君看古來賢達人終日飲酒全其真<lb/>
世間萬事竟何有金樽翠杓差閒身放翁少日無閒客<lb/>
飛觴縦樂皆豪傑清歌一曲梁塵起腰肢粉面春雷發<lb/>
<pb n="KR4d0270_WYG_002-6b"/>
故人仙去蓬萊宫鸞絲鳳竹舞春風石帆山下孤舟雪<lb/>
一叚清愁付此翁<lb/>
　　　答客<lb/>
人生各有營為吏最無䇿其間小黠者但肯乗下澤絶<lb/>
筆光範書掃迹翹材客早收畏塗身未老歸阡陌嗟予<lb/>
昧擇術誤計真累百衰容始知悔泯黙毎自責孤舟寄<lb/>
𣺌莽尚恨江湖迮客來勿多談窮命不禁嚇<lb/>
　　　夏白紵二首<hi>古有四時白紵亦有止作一時者丙申五月在成都烈暑可畏戯作</hi>
<pb n="KR4d0270_WYG_002-7a"/>
雲母屏薄望如空水晶簾踈不礙風美人獨立何所似<lb/>
白玉芙蕖秋水中素綃細織氷蠶縷清寒不受人間暑<lb/>
晩來浴罷緑牎閒自把新詩教鸚鵡<lb/>
翔鸞矯矯離風塵眼明見此絶代人紗牎弄筆消永日<lb/>
臨得黄庭新逼真飛楼縹緲今何夕月與玉人同一色<lb/>
下簾不為九霄寒自要玲瓏看團璧<lb/>
　　　故蜀别苑在成都西南十五六里梅至多有兩<lb/>
　　　大樹夭矯若龍相傳謂之梅龍予初至蜀嘗為<lb/>
<pb n="KR4d0270_WYG_002-7b"/>
　　　作詩自此嵗常訪之今復賦此<lb/>
昔年曽賦西郊梅茫茫去日如飛埃即今衰病百事嬾<lb/>
陳迹未忘猶一來蜀王故苑犂已遍散落尚有千雪堆<lb/>
珠楼玉殿一夢破煙蕪牧笛遺民哀兩龍卧穏不飛去<lb/>
鱗甲脫落生莓苔精神毎遇雪月見氣力苦戰氷霜開<lb/>
羇臣放士耿獨立淑姬静女知誰媒摧傷雖多意愈厲<lb/>
直與天地争春回蒼然老氣壓桃杏笑我白髪心尚孩<lb/>
㣲風故為作嫵媚一片吹入黄金罍<lb/>
<pb n="KR4d0270_WYG_002-8a"/>
　　　芳華楼賞梅<lb/>
素娥竊藥不奔月化作江梅寄幽絶天工丹粉不敢施<lb/>
雪洗風吹見真色出籬藏塢香細細臨水隔煙情脉脉<lb/>
一春花信二十四縦有此香無此格放翁年來百事惰<lb/>
惟見梅花愁欲破金壺列置春滿屋寳髻斜簮光照坐<lb/>
百榼淋漓玉斚飛萬人辟易銀鞍過不惟豪横壓清臞<lb/>
聊為詩人洗寒餓<lb/>
　　　遊仙<lb/>
<pb n="KR4d0270_WYG_002-8b"/>
飄飄鸞鶴杳難攀萬里東遊海上山應有世人遥稽首<lb/>
紫簫餘調落雲間初珥金貂謁紫皇仙班最近玉爐香<lb/>
為憐未慣層霄冷獨賜流霞九醖觴玉殿吹笙第一仙<lb/>
花前奏罷色凄然憶曽偷學春愁曲謫在人間五百年<lb/>
　　　天王廣教院在蕺山東麓予年二十時與老僧<lb/>
　　　惠迪遊畧無十日不到也淳熙甲辰秋觀潮海<lb/>
　　　上偶繫舟其門曳杖再遊恍如隔世<lb/>
遊山如讀書深淺皆可樂道傍小精舍亦自一丘壑凄<lb/>
<pb n="KR4d0270_WYG_002-9a"/>
涼四十年始復重著脚老僧逝已乆講坐塵漠漠當時<lb/>
童子輩衰鬢亦蕭索掃壁觀舊題嵗月真電雹文章卑<lb/>
不傳衣食窘如昨出門意惘然遼海𣺌孤鶴<lb/>
　　　登鵝鼻山至絶頂訪秦刻石且北望大海山路<lb/>
　　　危甚人跡罕至也<lb/>
街頭旋買雙芒屩作意登山殊不惡蒼崖無罅竹鞭逸<lb/>
崩石如墜松根絡憑高開豁快送目厯險﨑嶇危著脚<lb/>
川雲忽起兩蛟舞瀑水高吹萬珠落大巖空控誰所刳<lb/>
<pb n="KR4d0270_WYG_002-9b"/>
絶壁峭立端疑削坡平或可容百人峽束僅容飛一鶴<lb/>
蛇蹊岌岌頭自眩鬼谷慘慘神先愕秦皇鳥迹散莓苔<lb/>
如鑴非鑴鑿非鑿殘碑不禁野火燎造物似報焚書虐<lb/>
人民城郭俱已非煙海浮天獨如昨<lb/>
　　　十月二十六日夜夢行南鄭道中既覺恍然攬<lb/>
　　　筆作此詩詩成時已五鼓<lb/>
孤雲兩角不可行望雲九井不可度嶓冡之山高挿天<lb/>
漢水滔滔日東去高皇試劒石為分草没苔封猶故處<lb/>
<pb n="KR4d0270_WYG_002-10a"/>
將壇坡陁過千載中野疑有神物護我時在幕府來往<lb/>
無晨暮夜宿沔陽驛朝飯長木鋪雪中痛飲百榼空蹴<lb/>
踏山林伐狐兎眈眈北山虎食人不知数孤兒寡婦讎<lb/>
不報日落風生行旅懼我聞投袂起大呼聞百歩奮戈<lb/>
直前虎人立吼裂蒼崖血如注従騎三十皆秦人面青<lb/>
氣奪空相顧國家未發度遼師落魄人間傍行路對花<lb/>
把酒學醖藉空辱諸公誦詩句即今衰病卧在床振臂<lb/>
猶思備征戍南人孰謂不知兵昔者亡秦楚三户<lb/>
<pb n="KR4d0270_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　放翁詩選前集巻二<lb/>
</p>
<p>
</p>
  </div>
</body>
</text>
</TEI>
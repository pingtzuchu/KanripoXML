<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選别集</head> <lb/>
    <p>
<pb n="KR4d0270_WYG_019-1a"/>
欽定四庫全書<lb/>
　放翁詩選别集<lb/>
　　五言<lb/>
　　　頃嵗從戎南鄭屢往來興鳯間暇日追憶有<lb/>
　　　賦<lb/>
昔戍蠶叢北頻行鳯集南烽傳戎壘宻驛送客程貪春<lb/>
盡花猶拆雲低雨半含種畬多菽粟藝木雜松楠婦汲<lb/>
惟陶器民居半草庵風煙迷棧閣雷霆起湫潭城郭秦<lb/>
<pb n="KR4d0270_WYG_019-1b"/>
風近村虛蜀語參快心逢曠野刮目望浮嵐考古興時<lb/>
感無詩每自慚嘉陵最堪憶迎馬栁毿毿<lb/>
　　　冬日感興十韻<lb/>
雨露天昏曀陂湖地阻深蔽空鴉作陣暗路棘成林有<lb/>
客風埃裏頻年老病侵夢魂來二豎相法欠三壬舊憤<lb/>
開孤劍新愁感㫁砧唐衢惟痛哭莊舄正悲吟瘦跨<lb/>
秋門馬寒生夜店衾但思全舊璧敢冀訪遺簮樓上<lb/>
蒼茫眼燈前破碎心長謡傾濁酒慷慨厭層隂<lb/>
<pb n="KR4d0270_WYG_019-2a"/>
　　　書直舍壁<lb/>
道山西下路杳杳歴重廊地寂聞傳漏簾踈有斷香渠<lb/>
清水馬健屋老瓦松長欲出重欹枕無何覔故鄉<lb/>
　　　致仕述懐<lb/>
彈冠紹興末解組慶元中灔澦危途過邯鄲幻境空閑<lb/>
傳相牛法醉喚闘雞翁衝雨歸來晚山花滿笠紅<lb/>
韋布還初服蓬蒿卧故廬所慙猶火食更恨未巢居叱<lb/>
叱驅黄犢行行跨白驢交親各强健不必問何如<lb/>
<pb n="KR4d0270_WYG_019-2b"/>
　　　春晚雜興<lb/>
池面萍初紫墻頭杏已青攜兒撑小艇留客坐孤亭相<lb/>
法無侯骨生年直酒星正須遺萬事莫遣片時醒<lb/>
　　　暮春二首<lb/>
季子黄金盡安仁白髪新無情五更雨便送一年春難<lb/>
續西樓夢空存北陌身海棠應似舊惆悵又成塵<lb/>
緑葉枝頭宻青蕪陌上深江山妨極目天地入孤吟身<lb/>
已雙蓬鬢家惟一素琴世情君莫説頭痛欲涔涔<lb/>
<pb n="KR4d0270_WYG_019-3a"/>
　　　小舟遊西涇渡西江而歸<lb/>
小雨重三後餘寒百五前聊垂𤓰蔓水閑泛木蘭船雪<lb/>
暗梨千樹烟迷柳一川西岡夕陽路不到又經年<lb/>
　　　初春雜興<lb/>
水長鷗初泛山寒茗未芽深林聞社皷落日照漁家渡<lb/>
逺呼船久橋傾取路斜客愁慵逺眺不是怯風沙<lb/>
　　　中春偶書<lb/>
鄰曲祈蠶候陂塘浸種時春寒薪炭覺雨霽皷鐘知驢<lb/>
<pb n="KR4d0270_WYG_019-3b"/>
瘦衝泥怯魚驚食釣遲衰翁一味懶耕養愧吾兒<lb/>
　　　北齋書志示兒輩<lb/>
初夏佳風日頽然坐北齋百年從落魄萬事忌安排鄉<lb/>
俗能尊老君恩許賜骸飢寒雖未免何足繫吾懐<lb/>
　　　五月初作<lb/>
鄰舍舂新麥家人拾晚蠶推移逢夏五賦與嘆朝三遣<lb/>
日須棋局忘飢頼酒甔幽居有髙致多取未為貪<lb/>
　　　梅市道中<lb/>
<pb n="KR4d0270_WYG_019-4a"/>
雨暗山陂路人喧北渡頭廟垣新畫馬村笛逺呼牛買<lb/>
飯諳争席迎潮競解舟平生苦吟處又送一年秋<lb/>
　　　秋夜紀懐<lb/>
北斗垂蒼莽明河浮太清風林一葉下露草百蟲鳴病<lb/>
入新凉减詩從半睡成還思散闗路炬火驛前迎<lb/>
　　　舍北揺落景物殊佳偶作五首<lb/>
今年冬候晚仲月始㣲霜野日明楓葉江風斷鴈行窮<lb/>
途多籍躪老景亦悲傷自笑詩情懶蕭然舊錦囊<lb/>
<pb n="KR4d0270_WYG_019-4b"/>
路擁新霜葉溪餘舊漲沙棲烏初滿樹歸鴨各知家世<lb/>
事元堪笑吾生固有涯南村聞酒熟試遣小童賖<lb/>
小聚鷗沙北横林蟹舍東船頭眠醉叟牛背立村童日<lb/>
落雲全碧霜餘葉半紅窮鱗與倦翼終勝在池籠<lb/>
屋角成金字溪流作穀紋斜通小橋路半掩夕陽門孤<lb/>
艇衝煙過踈鍾隔塢聞杜門非獨病實自厭紛紛<lb/>
草徑人稀到柴扉手自開林踈鴉小泊溪淺鷺頻來簷<lb/>
角除𤓰蔓墻隅斸芋魁東鄰膰肉至一笑舉新醅<lb/>
<pb n="KR4d0270_WYG_019-5a"/>
　　　殘臘<lb/>
殘臘無多日吾生又一年林塘明夕照墟落淡春煙山<lb/>
色危欄角梅花綠酒邊歲時元自好老病獨凄然<lb/>
　　　初寒獨居戱作<lb/>
開殻得紫栗帶葉摘黄柑獨卧維摩室誰同彌勒龕宗<lb/>
文<hi>杜子羙之子</hi>樹雞柵靈照<hi>龐居士之女</hi>挈蔬藍一段無生話燈<lb/>
籠自可談<lb/>
　　　晨起<lb/>
<pb n="KR4d0270_WYG_019-5b"/>
晨起梳頭懶披衣立草堂霧昏全隠樹氣暖不成霜灘<lb/>
急回魚隊天低襯鴈行新春猶一月已覺日㣲長<lb/>
　　　五皷不得眠起酌一杯復就枕<lb/>
棲冷雞聲咽窻深燭熖明流年容易過華髪等閑生濁<lb/>
挹連醅酒香槎帶葉橙殘骸付螻蟻汗簡更須名<lb/>
　　　辛酉冬至<lb/>
今日日南至吾門方寂然家貧輕過節身老怯増年<hi>元註</hi>
<hi>鄉俗謂喫盡至飯即添一歲</hi>畢祭皆扶拜分盤獨早眠惟應探春夢<lb/>
<pb n="KR4d0270_WYG_019-6a"/>
已繞鏡湖邊<lb/>
　　　已酉元日<lb/>
夜雨解殘雪朝陽開積隂桃符呵筆寫椒酒過花斟巷<lb/>
柳揺風早街泥濺馬深行宫放朝賀共識慕堯心<lb/>
　　　甲子元日<lb/>
飲罷屠酥酒真為八十翁本憂縁直死却喜坐詩窮米<lb/>
賤知無盗雲<graphic n="KR1640" url="https://raw.githubusercontent.com/kanripo/KR-Gaiji/master/images/KR1640.png" mimeType="image/png"/>又主豐一簞那復慮嬉笑伴兒童<lb/>
　　　清明<lb/>
<pb n="KR4d0270_WYG_019-6b"/>
氣候三吳異清明乃爾寒老增丘墓感貧苦道途難燕<lb/>
子家家入梨花樹樹殘一春回首盡懐抱若為寛<lb/>
　　　上已<lb/>
殘年登八十佳日遇重三簾幕低垂燕房櫳起晚蠶名<lb/>
花紅滿舫美醖緑盈甔春事還如昨衰懐自不堪<lb/>
　　　醉中作<lb/>
宦遊三十載舉步亦看人愛酒官長罵迎花丞相嗔湖<lb/>
山今入手風月始闗身少吐胷中氣從教白髪新<lb/>
<pb n="KR4d0270_WYG_019-7a"/>
　　　雪中二首<lb/>
春晝雪如簁清羸病起時跡深驚虎過煙絶憫僧饑地<lb/>
凍萱牙短林深鳥哢遲西窻斜日晚呵手歛殘棋<lb/>
忽忽悲窮處悠悠感歳華暮雲如潑墨春雪不成花眼<lb/>
澁燈生暈詩成字半斜殘樽已傾盡試起問東家<lb/>
　　　小雪<lb/>
夜卧風號野晨興雪擁籬未言能壓瘴要是欲催詩跨<lb/>
蹇雖堪喜呼舟似更竒元知剡溪路不减㶚橋時<lb/>
<pb n="KR4d0270_WYG_019-7b"/>
　　　大雪月下至旦欲午始晴<lb/>
薄暮雪雲低清霄意慘悽方聽打窻急已報與堦齊踈<lb/>
箔穿飛蝶空庭聚戱猊新晴思訪客愁絶滿城泥<lb/>
　　　夜中步月<lb/>
夜半不成寐起尋㣲月行風生驚葉墯露重覺荷傾兀<lb/>
兀酒中趣悠悠身後名興闌還掩戸坐待日東生<lb/>
　　　題齋壁<lb/>
皥皥太平民堂堂大耋身乾坤一旅舍日月兩車輪蓑<lb/>
<pb n="KR4d0270_WYG_019-8a"/>
貴超三品蔬甘敵八珍明年真耄矣爛醉海棠春<lb/>
力墻輸公上藏書教子孫追遊屏裘馬宴集止雞豚寒<lb/>
士邀同學單門與議婚定知千載後猶以陸名村<lb/>
　　　自述<lb/>
古井無由浪浮雲一掃空詩書修孔業塲圃嗣豳風懼<lb/>
在饑寒外憂形夢寐中吾年雖日逝猶冀有新功舊業<lb/>
還耕釣殘年逼老期筋骸衰後覺力量夢中知客約溪<lb/>
亭飲僧招竹院棊未為全省事終勝宦遊時屏跡歸休<lb/>
<pb n="KR4d0270_WYG_019-8b"/>
後頥生寂寞中忍貧辭半俸學古得全功西埭村醅釅<lb/>
東坡小彴通經行有佳趣稚子也能同<lb/>
　　　書適<lb/>
老翁垂七十其實似童兒山菓啼呼覔鄉儺喜笑隨羣<lb/>
嬉累瓦塔獨立照盆池更挾殘書讀渾如上學時<lb/>
　　　幽事<lb/>
日日營幽事時時有好懐雨園殘竹粉風砌落松釵伴<lb/>
蝶行花徑聽蛙傍水涯窮通了無謂不必更安排<lb/>
<pb n="KR4d0270_WYG_019-9a"/>
　　　葺圃<lb/>
種樹書頻讀齊民術屢窺曾求竹醉日更問柳眠時盧<lb/>
橘初非橘蒲葵不是葵因而辨名物甘作老樊遲<lb/>
　　　幽事<lb/>
幽事春來早晨興即啟閽掃梁迎燕子插楥護龍孫數<lb/>
日招賔友先期辦酒樽淋漓衣袖濕不管漬春痕<lb/>
　　　北檻<lb/>
北檻近中堂縁堦物自芳晨清花拱露地僻蘚侵廊坐<lb/>
<pb n="KR4d0270_WYG_019-9b"/>
久時開巻吟餘或炷香終朝無客至一枕到羲皇<lb/>
　　　遊山<lb/>
蕭鼓湖山路天教脫馽機蟬聲入古寺馬影渡荒陂樵<lb/>
唱時傾耳僧談亦觧頥偏門燈火閙不敢恨歸遲<lb/>
古寺不來久入門空嘆嗟僧亡惟見塔樹老已無花世<lb/>
事雖難料吾生固有涯殷勤一梳月十里伴還家<lb/>
　　　巢山<lb/>
巢山避世紛身隠萬重雲半谷傳樵響中林過虎羣蟲<lb/>
<pb n="KR4d0270_WYG_019-10a"/>
<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>葉成篆風蹙水生紋不踏溪橋月僊凡自此分<lb/>
短髪巢山客人知姓字誰穿林雙不借取水一軍持渴<lb/>
鹿群窺澗驚猿獨掛枝何曽蓄筆硯景物自成詩<lb/>
　　　孤學<lb/>
孤學雖遺俗猶為一腐儒家貧占力量夜夢驗工夫正<lb/>
欲安三逕寧忘奏六符殘年知有幾自恠尚區區<lb/>
　　　哭開孫<lb/>
學步漸扶床乗車已駕羊虛稱砌臺史不遇玉函方杳<lb/>
<pb n="KR4d0270_WYG_019-10b"/>
杳天難問茫茫夜正長寂寥誰伴汝蕭寺閉空房<lb/>
　　　病中作<lb/>
破裘縫更暖糲食美無餘摩詰病說法虞卿窮著書身<lb/>
羸支枕久足蹇下堂踈今日晴窻好幽懐得細攄<lb/>
　　　卧病雜題<lb/>
終日常辭客經年半在床愛窮留作伴諳病與相忘竈<lb/>
婢工烹粥園丁習寫方今朝有竒事久雨得窻光<lb/>
人間跛男子物外病維摩<hi>元註病中遂牽病右足</hi>但可妨趍拜何<lb/>
<pb n="KR4d0270_WYG_019-11a"/>
曾廢嘯歌菜羮酼醬薄村巷棘茨多舉手謝鄰父非君誰肯<lb/>
過<lb/>
　　　病中示兒輩<lb/>
去去生方逺冥㝠死即休狂思攘鬼手危至服丹頭有<lb/>
劍知誰與無香可得留惟應勤孝謹事事鑑恬侯<lb/>
　七言<lb/>
　　　守嚴述懐<lb/>
桐君故隠兩經秋小院孤燈夜夜愁名酒過於求趙璧<lb/>
<pb n="KR4d0270_WYG_019-11b"/>
異書渾似借荆州溪山勝處身難到風月佳時興不休<lb/>
安得連雲車載釀金鞭重作浣花遊<lb/>
　　　入城至郡圃及諸家園亭遊人甚盛<lb/>
老子何曾慣市塵今朝也復入城闉太平有象人人醉<lb/>
造物無私處處春九陌鶯花娛望眼一竿風月屬閑身<lb/>
不縁興盡回橈早要就湖波照角巾<lb/>
　　　乍晴出遊<lb/>
八十山翁病不支出門也賦喜晴詩小樓酒斾闌街處<lb/>
<pb n="KR4d0270_WYG_019-12a"/>
深巷人家曬練時本借㣲風欹帽影却乗新暖弄鞭絲<lb/>
歸來幸有流香在剰伴兒童一笑嬉　<hi>流香所賜酒名</hi>
　　　武林<lb/>
皇輿久駐武林宫汴洛當時未易同廣陌有風塵不起<lb/>
長河無凍水常通樓臺飛舞祥煙外皷吹喧呼明月中<lb/>
六十年間幾來往都人誰解記衰翁<lb/>
　　　西村暮歸<lb/>
天氣清和修禊後土風淳古結繩前村村陂足分秧水<lb/>
<pb n="KR4d0270_WYG_019-12b"/>
戸戸門通入郭船亭帳盗消常息鼓㘯塲酒賤不論錢<lb/>
行人争看山翁醉頭枕槐根卧道邊<lb/>
　　　入都<lb/>
葵莧登盤酒可賖豈知扶病又離家朝行打岸濤頭惡<lb/>
夜宿垂天斗柄斜不恨山林淹歲月但悲道路困風沙<lb/>
鄰翁好為看耕隴行矣東歸一笑譁<lb/>
　　　上章納禄恩畀外祠遂以五月東歸<lb/>
身似霜松老不枯乞骸猶得侍清都百錢濁酒渾家醉<lb/>
<pb n="KR4d0270_WYG_019-13a"/>
六月飛蝱徹曉無美睡不愁閑客攪出遊自有小兒扶<lb/>
買山尚恐巢由笑敢向君王覔鏡湖<lb/>
黄紙淋漓字似鴉即今真箇是還家園廬漸近湖山好<lb/>
鄰曲來迎鼓笛譁籩實傍籬收豆莢盤蔬臨水採芹芽<lb/>
皇家養老非忘汝不必青門學種瓜<lb/>
羣玉峯頭孤夢斷五雲溪上野舟回傍人鷗鳥自然熟<lb/>
到處藕花無數開麥飯不饜猶面槁柴門閑閉自心灰<lb/>
雨來正作盆池地不怕冥冥半月梅<lb/>
<pb n="KR4d0270_WYG_019-13b"/>
身是風前一斷蓬經年竊食竟何功倚天青嶂迎船出<lb/>
撲馬紅塵轉眼空網戸餉魚勝丙宂旗亭送酒等郫筒<lb/>
死前幸作扶犂叟免使淮南笑發紅<lb/>
此身唯有一躬耕乞得餘年樂太平東觀並游驚昨夢<lb/>
西湖重到付來生一堤草露明晨照半浦荷香颭晚睛<lb/>
歴歴歸途皆勝事江亭先聽櫂歌聲<lb/>
　　　七十<lb/>
七十殘年百念枯桑榆元不補東隅但存隠具金鴉觜<lb/>
<pb n="KR4d0270_WYG_019-14a"/>
那夢朝衣玉鹿盧身世蠶眠將作繭形容牛老已垂胡<lb/>
客來莫問先生處不釣娥江即鏡湖<lb/>
　　　枕上作<lb/>
龍鍾七十豈前期矮㡌枯笻與老宜愁得酒巵如敵國<lb/>
病須書巻作良醫登山筋力雖尤健閉户工夫頗自竒<lb/>
今日快晴春睡足卧聽簷鵲已多時<lb/>
　　　八十三吟<lb/>
石㠶山下白頭人八十三回見早春自愛安閑忘寂寞<lb/>
<pb n="KR4d0270_WYG_019-14b"/>
天將强健報清貧枯桐已㸑寧求識敝帚當捐却自珍<lb/>
桑苧家風君勿笑他年猶得作茶神<lb/>
　　　戲遣老懐<lb/>
平生碌碌本無竒况是年垂九十時阿囝畧如郎罷意<lb/>
稚孫能伴太翁嬉花前騎竹强名馬堦下埋盆便作池<lb/>
一笑不妨閑過日歎衰憂死却成癡<lb/>
　　　春近<lb/>
短褐枯笻老病身龍鍾也復喜新春已知不解多年住<lb/>
<pb n="KR4d0270_WYG_019-15a"/>
且作都無一事人簷角鳥聲呼醉夢室中花氣襲衣巾<lb/>
朝來更有欣然處一筋山蔬勝八珍<lb/>
　　　睡起至園中<lb/>
春風忽已到天涯老子猶能領物華淺碧細傾家釀酒<lb/>
小紅初試手栽花野人易與輸肝肺俗話誰能掛齒牙<lb/>
更欲世間同省事勾回蟻戰放蜂衙<lb/>
　　　立春日<lb/>
江花江水每年同春日春盤放手空天地無私生萬物<lb/>
<pb n="KR4d0270_WYG_019-15b"/>
山林有處着衰翁牛趍死地身無罪梅發京華信不通<lb/>
數片飛飛猶臘雪村鄰相喚賀年豐<lb/>
　　　東籬<lb/>
東籬深僻嬾衣裳書巻縱横雜藥囊無吏徵租終日睡<lb/>
得錢沽酒一春狂新營茅舍軒窻静旋煑山蔬七筯香<lb/>
戲集句成圖素壁本來無事却成忙<lb/>
　　　春夏之交風日清美欣然有感<lb/>
天遣殘年脱馽鞿功名不恨與心違綠陂細雨移秧罷<lb/>
<pb n="KR4d0270_WYG_019-16a"/>
朱舫斜陽擘紙歸花市丹青賣團扇象牙刀尺製單衣<lb/>
白頭曳杖人争看共歎浮生七十稀<lb/>
　　　病足累日不出庵門折花自娛<lb/>
頻報園花照眼明蹣跚正廢下堂行擁衾又聽五更雨<lb/>
屈指元無三日晴不奈病何抛酒醆粗知春在頼鶯聲<lb/>
一枝自浸銅瓶水喜與年光未隔生<lb/>
　　　春日小園雜賦<lb/>
久矣雲霄鍜羽翰小園聊得賦春寒風生鴨緑文如織<lb/>
<pb n="KR4d0270_WYG_019-16b"/>
露染猩紅色未乾不向山丘歎零落且從兒女話團欒<lb/>
人言麥信春來好湯餅今年慮已寛<lb/>
　　　晚春感事<lb/>
少年騎馬入咸陽鶻似身輕蝶似狂蹴踘塲邊萬人看<lb/>
鞦韆旗下一春忙風光流轉渾如昨志氣低摧只自傷<lb/>
日永東齋淡無事閉門掃地獨焚香<lb/>
　　　甲子立春前二日<lb/>
頭風初愈喜身輕書巻時開覺眼明養熟犬雞隨坐起<lb/>
<pb n="KR4d0270_WYG_019-17a"/>
性靈鳥鵲報隂晴韭菘飣餖春盤好芝术簁和臘藥成<lb/>
自笑衰殘殺風景燈前不擬入重城<lb/>
　　　幽居初夏雨霽<lb/>
楸花練花照眼明幽人浴罷葛衣輕燕低去地不盈尺<lb/>
鵲喜傍簷時數聲對奕軒窻消永晝曬絲院落喜新晴<lb/>
忽驚重五無多日綵縷纒筒吊屈平<lb/>
　　　初夏幽居<lb/>
虛堂一幅接䍦巾竹樹森踈夏令新缾竭重招麯道士<lb/>
<pb n="KR4d0270_WYG_019-17b"/>
床空新聘竹夫人寒龜不食猶能夀弊帚何施亦自珍<lb/>
枕簟北窻寧有厭小山終日尚嶙峋<lb/>
　　　麥熟市米價减鄰里病者亦皆愈欣然有賦<lb/>
凶年已渡麥方秋學道從來幸寡求荷鍤自隨身若寄<lb/>
漉籬可賣飯何憂鄰翁瀕死復相見村市小凉時獨遊<lb/>
不怕歸時又侵夜新添畧彴跨清溝<lb/>
　　　幽居初夏<lb/>
藤冠草屨病支離門外紛紛百不知解籜有聲驚倦枕<lb/>
<pb n="KR4d0270_WYG_019-18a"/>
飛花無力㸃清池閑思舊事唯求醉老感流年只自悲<lb/>
緑樹隂中紅練起一團零亂濕臙脂<lb/>
　　　五月初夏病體輕偶書<lb/>
世事紛紛了不知又逢燕乳麥秋時經年謝客常因醉<lb/>
三日無詩自恠衰乗雨細移西崦藥留燈重覆北牕碁<lb/>
但將生死俱拈起造物從來是小兒<lb/>
　　　夏日二首<lb/>
吳中五月暑猶㣲竟日南堂坐掩扉緑樹露香鶯獨語<lb/>
<pb n="KR4d0270_WYG_019-18b"/>
畫廊風惡燕雙歸三千界内人人錯七十年來念念非<lb/>
投老萬縁俱掃盡從今僧亦不須依<lb/>
梅雨初收景氣新太平阡陌樂閑身陂塘漫漫行秧馬<lb/>
門巷隂隂掛艾人白葛烏紗稱時節黄雞緑酒聚比鄰<lb/>
掀髯一笑吾真足不為無錐更歎貧<lb/>
　　　秋雨初晴有感<lb/>
炎曦赫赫尚餘威冷雨蕭蕭故解圍號野百蟲如自訴<lb/>
辭柯萬葉竟安歸芼羮菰菜珍無價上釣魴魚健欲飛<lb/>
<pb n="KR4d0270_WYG_019-19a"/>
散吏何功霑一飽高眠仍聽搗秋衣<lb/>
　　　林居秋日<lb/>
桔橰引水遶荒畦病卧蝸廬不厭低小聚數家秋靄裏<lb/>
平坡千頃夕陽西亭臯草木猶䓤蒨天上風雲已慘悽<lb/>
逋負如山炊米盡終年枉是把鋤犂<lb/>
　　　秋晚書懐<lb/>
頽然兀兀復騰騰萬事惟除死未曾無奈喜歡閑弄水<lb/>
不勝頑健逺尋僧喚船野岸横斜渡問路雲山曲折登<lb/>
<pb n="KR4d0270_WYG_019-19b"/>
却笑吾兒多事在夜分未滅讀書燈<lb/>
　　　舍北行飯書觸目<lb/>
落鴈昏鴉集逺洲青林紅樹擁平疇忽行舍北三叉路<lb/>
閑看橋西一片秋少婦破煙撑去艇了童横笛喚歸牛<lb/>
形容野景無餘思自恠癡頑不解愁<lb/>
　　　冬晴日得閑遊偶作<lb/>
不用清歌素與蠻閑愁已自解連環閏年春近梅差早<lb/>
澤國風和雪尚慳詩思長橋蹇驢上棋聲流水古松間<lb/>
<pb n="KR4d0270_WYG_019-20a"/>
牋天有事君知否止乞柴荆到死閑<lb/>
　　　冬晴閑步東村由故塘還舍<lb/>
紅藤拄杖獨相羊路遶東村小嶺傍水落枯萍黏蟹椵<lb/>
<hi>鄉人植竹以取蟹謂之蟹椵</hi>雲開寒日上魚梁洛陽二頃言良是光<lb/>
範三書計本狂歴盡危機識天道要今閑健返耕桑<lb/>
　　　十二月八日步至西村<lb/>
臘月風和意已春時因散䇿過吾鄰草煙漠漠柴門裏<lb/>
牛跡重重野水濵多病所需惟藥物差科未動是閒人<lb/>
<pb n="KR4d0270_WYG_019-20b"/>
今朝佛粥更相餽更覺江村節物新<lb/>
　　　夜雨<lb/>
蕭蕭殘髪雪侵冠冉冉清愁用底寛把巻昏眸常欲閉<lb/>
投床睡興却先闌惟須酒沃相如渴未分人哀范叔寒<lb/>
雨霽定知梅已動佩壺明日試尋看<lb/>
　　　新年書感<lb/>
早歲西遊賦子虛暮年負耒返鄉閭殘軀未死敢忘國<lb/>
病眼欲盲猶愛書朋舊何勞記車笠子孫幸不廢菑畬<lb/>
<pb n="KR4d0270_WYG_019-21a"/>
新年冷落如常日白髪蕭蕭悶自梳<lb/>
　　　人日雪<lb/>
病卧江村不厭深貂裘無奈曉寒侵非賢那畏蛇年至<lb/>
多難却愁人日隂嫋嫋孤雲生翠壁霏霏急雪灑青林<lb/>
一盂飯罷無餘事坐看生臺下凍禽<lb/>
　　　秋雨<lb/>
剡曲髙秋一草亭雨來迨我醉初醒豪吞平野宜閑望<lb/>
亟打虛窻入静聽沙上濕雲號斷鴈籬根衰草綴孤螢<lb/>
<pb n="KR4d0270_WYG_019-21b"/>
老人嬾復親燈火卧看爐香掩素屏<lb/>
　　　秋雨北榭作<lb/>
秋風吹雨到江濆小閣踈簾晚色分津吏報增三尺水<lb/>
山僧歸入萬重雲飄零露井無桐葉斷續煙汀有鴈羣<lb/>
了却文書早尋睡簷聲偏愛枕間聞<lb/>
　　　春雨<lb/>
倚欄正爾愛斜陽細雨霏霏度野塘本為柳枝留淺色<lb/>
却教梅蕋洗幽香小沾蝶粉初何惜暫濕鶯身亦未妨<lb/>
<pb n="KR4d0270_WYG_019-22a"/>
造化無心能徧物慿誰閑與問東皇<lb/>
　　　雨<lb/>
家近蓬萊白玉京草堂登望不勝清初驚野色昏昏至<lb/>
已見波紋細細生殘醉頓消迎亂㸃㣲吟漸覺入寒聲<lb/>
只愁今夕虛簷滴又對青燈夢不成<lb/>
　　　小雨初霽<lb/>
歸來偶似老淵明消渴誰憐病長鄉小雨染成芳草色<lb/>
好風吹斷畫簷聲剪燈院落晨猶冷賣酒樓臺晚放晴<lb/>
<pb n="KR4d0270_WYG_019-22b"/>
莫道此翁逰興嬾蘭亭蕭寺已闗情<lb/>
　　　小飲梅花下作<lb/>
脫巾莫嘆髪成絲六十年間萬首詩<hi>予自十七八學詩今六十年得萬篇</hi>
排日醉過梅落後通霄吟到雪殘時偶容後死寧非幸<lb/>
自乞歸耕已恨遲青史滿前閑即讀幾人為我作蓍龜<lb/>
　　　六日雲重有雪意獨酌<lb/>
遍遊藪澤一漁舠歴盡風霜只緼𫀆天為念貧偏與健<lb/>
人因見懶悞稱高地連海澨濤聲近雲冒山椒雪意豪<lb/>
<pb n="KR4d0270_WYG_019-23a"/>
偶得芳樽須痛飲凉州那得直蒲萄<lb/>
　　　小圃獨酌<lb/>
少年裘馬競豪華豈料今為老圃家數㸃霏㣲社公雨<lb/>
兩叢閑淡女郎花詩成枕上常難記酒滿街頭却易賖<lb/>
自笑邇來能用短只將獨醉作生涯<lb/>
　　　對酒<lb/>
老子不堪塵世勞且當痛飲讀離騷此身幸已免虎口<lb/>
有手但能持蟹螯牛角掛書何足問虎頭食肉亦非豪<lb/>
<pb n="KR4d0270_WYG_019-23b"/>
天寒欲與人同醉安得長江化濁醪<lb/>
　　　醉中自贈<lb/>
富貴猶宜早退休一生齟齬更何求賦形未至欠壬甲<lb/>
語命寧須憎斗牛栗里牧身貧亦樂平陵埋骨死無憂<lb/>
狂歌醉舞真當勉剰折梅花插滿頭<lb/>
　　　梅花<lb/>
家是江南友是蘭水邊月底怯新寒畫圖省識驚春早<lb/>
玉笛孤吹怨夜殘冷淡合教閑處着清癯難遣俗人看<lb/>
<pb n="KR4d0270_WYG_019-24a"/>
相逢剰作樽前恨索笑情懐老漸闌<lb/>
　　　十一月八夜燈下對梅獨酌累日勞甚頗自慰<lb/>
　　　也<lb/>
奔走人間無巳時夜窻喜對出塵姿移燈看影憐渠瘦<lb/>
掩户留香笑我癡冷豔照杯欺麴蘖孤標逼硯結氷澌<lb/>
本來難入繁華社莫向春風怨不知<lb/>
　　　荀秀才送臘梅十枝竒甚為賦此詩<lb/>
與梅同譜又同時我為評香似更竒痛飲便拚千日醉<lb/>
<pb n="KR4d0270_WYG_019-24b"/>
清狂頓减十年衰色疑初割蜂脾蜜影欲平欺鶴膝枝<lb/>
插向寶壺猶未稱合將金屋貯幽姿<lb/>
　　　樊江觀梅<lb/>
莫笑山翁老據鞍探梅今夕到江干半灘流水浸殘月<lb/>
一夜清霜催曉寒倚醉更教重秉燭怕愁元自怯慿欄<lb/>
誰知携客芳華日曾費纏頭錦百端<lb/>
　　　梅花四首<lb/>
老厭紛紛漸鮮歡愛花聊復客江干月中欲與人争瘦<lb/>
<pb n="KR4d0270_WYG_019-25a"/>
雪後休慿笛訴寒野艇幽尋驚歲晚紗巾亂插醉更闌<lb/>
猶憐心事凄凉甚結子青青亦帶酸<lb/>
月地雲堦暗斷腸知心誰解賞孤芳相逢只恠影亦好<lb/>
歸去始知身染香渡口耐寒窺浄緑橋邊凝怨立昏黄<lb/>
與卿俱是江南客剰欲樽前說故鄉<lb/>
𤣥冥行令肅氷霜墻角踈梅特地芳屑玉定煩修月戸<lb/>
堆金難買破天荒了知一氣環無盡坐嘯千林凍欲僵<lb/>
力量世間難得似挽回歲律放春陽<lb/>
<pb n="KR4d0270_WYG_019-25b"/>
折得名花伴此翁詩情恰在醉䰟中髙標不合塵凡有<lb/>
尤物真窮造化功霧雨更知仙骨别鈆丹那悟色塵空<lb/>
前身姑射疑君是問道端須順下風<lb/>
　　　漣漪亭賞梅<lb/>
判為梅花倒玉巵故山幽夢憶疎籬寫真妙絶横窻影<lb/>
徹骨清寒蘸水枝苦節雪中逢漢使高標澤畔見湘纍<lb/>
詩成怯為花拈出萬斛塵襟我自知<lb/>
　　　射的山觀梅<lb/>
<pb n="KR4d0270_WYG_019-26a"/>
射的山前雨墊巾籬邊初見一枝新照溪盡洗驕春意<lb/>
倚竹真成絶代人餐玉元知非火食化衣應笑走京塵<lb/>
即今畫史無名手試把清詩當寫真<lb/>
凌厲氷霜節愈堅人間乃有此癯仙坐收國士無雙價<lb/>
獨出東皇太一前此去幽尋應盡日向來别恨動經年<lb/>
花中竟是誰流軰欲許芳蘭恐未然<lb/>
　　　園中賞梅<lb/>
閲盡千葩萬卉春此花風味獨清真江邊曉雪愁欲語<lb/>
<pb n="KR4d0270_WYG_019-26b"/>
馬上夕陽香趁人慰眼紅苞初報信回頭青子又生仁覊<lb/>
遊偏覺年華速徙倚闌干一愴神<lb/>
行遍茫茫禹畫州尋梅到處得閑遊春前春後百回醉<lb/>
江北江南千里愁未愛繁枝壓紗㡌最怜亂㸃糝貂裘<lb/>
一寒可賀君知否又得幽香數日留<lb/>
　　　梅<lb/>
若耶溪頭春意慳梅花獨秀愁空山逢時决非桃李軰<lb/>
得道自保氷雪顔仙去要令天下惜折來聊伴放翁閑<lb/>
<pb n="KR4d0270_WYG_019-27a"/>
人中商略誰堪比千載夷齊伯仲間<lb/>
　　　雪<lb/>
瘴癘家家一洗無更欣餘潤沃焦枯花壺夜凍先除水<lb/>
衣焙朝寒久覆爐松頂積高時自墮竹枝壓重欲相扶<lb/>
雲開正值春風早却看晴光滿九衢<lb/>
　　　作雪寒甚有賦<lb/>
雲瞑風號得我驚硯池轉盻已氷生窻間頓失踈梅影<lb/>
枕上空聞斷鴈聲公子皂貂方痛飲農家黄犢正深耕<lb/>
<pb n="KR4d0270_WYG_019-27b"/>
老人别有超然處一首新詩信筆成<lb/>
　　　雪<lb/>
但苦祁寒恼病翁豈知上瑞報年豐一庭不掃待新月<lb/>
萬壑盡平號斷鴻繭紙欲書先硯凍羽觴纔舉已樽空<lb/>
若耶溪上梅千樹欠我今年繫短蓬<lb/>
平郊漫漫覺天低况復寒雲結慘悽老子方驚飛蛺蝶<lb/>
羣兒已説聚狻猊中宵猿墮頻摧木徹旦雞瘖重壓棲<lb/>
只待新晴梅塢去青鞵未怯踏春泥<lb/>
<pb n="KR4d0270_WYG_019-28a"/>
　　　大雪<lb/>
大雪江南見未曽今年方始是嚴凝巧穿簾罅如相覔<lb/>
重壓林梢欲不勝氊幄擲盧忘夜睡金覊立馬怯晨興<lb/>
此生自笑功名晚空想黄河徹底氷<lb/>
　　　雪中作<lb/>
竹折松僵鳥雀愁閉門我亦擁貂裘已忘作賦遊梁苑<lb/>
但憶衘枚入蔡州屬國飡氊真强項翰林煮茗自風流<lb/>
明朝日暖君須記更看青鴛玉半溝<lb/>
<pb n="KR4d0270_WYG_019-28b"/>
鬢毛無奈歲華催一笑登臨亦樂哉平地忽成三尺雪<lb/>
遶湖何啻萬株梅雲山疊疊朝慿閣簾幙沉沉夜舉杯<lb/>
節物鼎來方自此酥花綵勝待春回<lb/>
　　　登東山<lb/>
老慣人間歲月催强扶衰病上崔嵬生為柱國細事耳<lb/>
死畫雲臺何有哉熟計提軍出青海未如喚客倒金罍<lb/>
明朝日出春風動更看青天萬里開<lb/>
　　　題庵壁<lb/>
<pb n="KR4d0270_WYG_019-29a"/>
衰髪蕭疎雪滿巾君恩乞與自由身身并猿鶴為三口<lb/>
家托煙波作四鄰十日風號未成雪一年梅發又催春<lb/>
漁舟底用勤相覔本避浮名不避人<lb/>
　　　山行過僧庵不入<lb/>
垣屋參差竹塢深舊題名處懶重尋茶爐煙起知髙興<lb/>
棊子聲踈識苦心淡日暉暉孤市散殘雲漠漠半川隂<lb/>
長吟未斷清愁起已見横林宿暮禽<lb/>
　　　閒中書事<lb/>
<pb n="KR4d0270_WYG_019-29b"/>
病過新年逐日添清愁殘醉兩厭厭惜花萎去常遮日<lb/>
待燕歸來始下簾堂上清風生玉麈澗中寒溜滴銅蟾<lb/>
一生留滯君休嘆意望天公本自亷<lb/>
一畝山園半畝池流年忽逮掛冠期賣花醉叟剥紅桂<lb/>
種藥高僧寄玉芝午枕為兒哦舊句晚窻留客算殘棊<lb/>
登庸䇿免多新報老子癡頑總不知<lb/>
　　　窮居<lb/>
半世倀倀信所之窮居仍抱暮年悲燒金術誤囊衣薄<lb/>
<pb n="KR4d0270_WYG_019-30a"/>
種黍年凶酒味醨大厦萬間空有志後車千乗更無期<lb/>
掩書常笑城南杜麻履還朝受拾遺<lb/>
　　　西窻<lb/>
西牕偏受夕陽明好事能來慰此情看畫客無寒具手<lb/>
論書僧有折釵評薑宜山茗留閑啜豉下湖蓴喜共烹<lb/>
酒䏑朱門非我事諸君小住聽松聲<lb/>
　　　耕罷偶書<lb/>
新溉東臯畝一鍾烏犍粗足事春農㶚橋風雪吟雖苦<lb/>
<pb n="KR4d0270_WYG_019-30b"/>
杜曲桑麻興本濃老大斷非金谷友生存惟冀酒泉封<lb/>
莫嘲野餉蕭條甚箭茁蓴絲亦且供<lb/>
　　　小築<lb/>
小築湖邊避俗囂幾年於此寓簞瓢雖無隠士子午谷<lb/>
寧愧詩人丁卯橋羅雀門庭無俗駕縁雲磴路有歸樵<lb/>
詩情酒興常相屬堪笑傍人說寂寥<lb/>
　　　過鄰家戲作<lb/>
久脫朝冠岸幅巾時時乗興過比鄰缾無儲粟吾猶樂<lb/>
<pb n="KR4d0270_WYG_019-31a"/>
步有新船子豈貧醅甕香浮花露熟藥欄土潤玉芝<lb/>
新相從覔笑真當勉又過浮生一歲春<lb/>
　　　簡鄰里<lb/>
今年意味報君知屬疾雖頻未苦衰獨坐冷齋如自訟<lb/>
小鐫殘俸類分司閑撑野艇漁簔濕亂插山花醉㡌欹<lb/>
有興行歌便終日逢人那識我為誰<lb/>
　　　戱詠閑適<lb/>
涉世心知百不能閉門懶出病相仍簞瓢味美如烹鼎<lb/>
<pb n="KR4d0270_WYG_019-31b"/>
鄰曲人淳佀結繩半顆鴉殘墻外杏一枝鵲褭澗邊藤<lb/>
蕭然掃盡彈冠興敢為詩情望武陵<lb/>
　　　閑中頗自適戲書示客<lb/>
髪猶半黑臉常紅老健應無似放翁烹野八珍邀父老<lb/>
燒窮四和伴兒童剪紗新製簮花㡌乞竹寛編養鶴<lb/>
籠巢許䕫龍竟誰是請君下語勿匆匆<lb/>
　　　幽居述事四首<lb/>
曾會蘭亭醉墮簮後身依舊住山隂琴傳數世漆文斷<lb/>
<pb n="KR4d0270_WYG_019-32a"/>
鶴養多年丹頂深滌硯灘頭無漬墨吹簫月下有遺音<lb/>
小詩戲述幽居事後有高人識此心<lb/>
頽然掩戸不妨竒又賦幽居第二詩大藥鼎成令虎守<lb/>
精思床穩用龜支壺中自喜乾坤别局上元知日月遲<lb/>
更就羣童閑闘草人間何處不兒嬉<lb/>
落葉平溝日滿廊幽居又賦第三章喜無俗事干靈府<lb/>
恨不終年住醉鄉上樹榜船雖老健䟽泉移竹亦窮忙<lb/>
山僧欲去還留話更盡西齋一炷香<lb/>
<pb n="KR4d0270_WYG_019-32b"/>
舴艋東歸喜遂初頓拈枯筆賦幽居細燒柏子供清坐<lb/>
明㸃松肪讀道書蒼爪嫩芽開露茗紅根小把瀹煙蔬<lb/>
年來自許機心盡頗恠飛鷗自作疎<lb/>
　　　杜叔高秀才雨雪中相過留一宿而别口誦此<lb/>
　　　詩以送之<lb/>
久客方知行路難闗山無際水漫漫風吹欲倒孤城逺<lb/>
雪落如簁野寺寒暮挈衣囊投上室晨沽村酒掛驢鞍<lb/>
文章一字無人識胷次徒勞萬巻蟠<lb/>
<pb n="KR4d0270_WYG_019-33a"/>
　　　送陳懐叔赴上臯酒官却還都下<lb/>
竒才初試發硎刀疋馬秋風到上臯地近雖同三輔重<lb/>
時平無復五陵豪極知稳步煙霄路却要㣲知郡縣勞<lb/>
歸去平津首開燕吐茵應復忤西曹<lb/>
　　　送任夷仲太監<lb/>
往者江淮未撤兵丹陽邂逅識耆英叩門偶綴諸公後<lb/>
倒屣曾䝉一笑迎敢意癡頑成後死相從髣髴若平生<lb/>
小詩話别初何有一段清愁伴艣聲<lb/>
<pb n="KR4d0270_WYG_019-33b"/>
　　　書憤<lb/>
白髪蕭蕭卧澤中秪慿天地鑒孤忠阨窮蘇武餐氈久<lb/>
憂憤張巡嚼齒空細雨春蕪上林苑頽垣夜月洛陽宫<lb/>
壯心未與年俱老死去猶能作鬼雄<lb/>
鏡裏流年兩鬢殘寸心自許尚如丹衰遲罷試戎衣窄<lb/>
悲憤猶争寶劍寒逺戍十年臨滴博壯圖萬里戰臯蘭<lb/>
闗河自古無窮事誰料如今袖手看<lb/>
　　　贈童道人蓋與予同甲子<lb/>
<pb n="KR4d0270_WYG_019-34a"/>
吾儕之生乙巳年達者寥寥同比肩退士一生藜藿食<lb/>
散人萬里江湖天忍貧不變我自許挾術自營君豈然<lb/>
一事尚須煩布策幾時能具釣魚船<lb/>
　　　贈徐相師<lb/>
許負遺書果是非子慿何處說精微使君豈必如椰大<lb/>
丞相元來要瓠肥袖闊日常籠短刺肩寒春未換單衣<lb/>
半頭布袋挑詩巻也道游京賣術歸<lb/>
　　　贈傅神水鑑<lb/>
<pb n="KR4d0270_WYG_019-34b"/>
寫照今誰下筆親喜君分得卧雲身口中無齒難藏老<lb/>
頰上加毛自有神誤遣汗青成國史未妨着句號山人<lb/>
他時更欲求竒迹畫我溪頭把釣緍<lb/>
　　　後寓嘆<lb/>
貂蟬未必出兠鍪要是蒼鷹已下韝彭澤竟歸端為酒<lb/>
輕車已老豈須侯千年精衛心平海三日於菟氣食牛<lb/>
會與高人期物外摩挲銅狄㶚陵秋<lb/>
　　　初歸雜詠<lb/>
<pb n="KR4d0270_WYG_019-35a"/>
雪滿漁簔雨墊巾超然無處不清真胸中那可有一事<lb/>
天下故應無兩人騎馬每行秋棧路喚船還渡暮江津<lb/>
酒樓僧壁留詩遍八十年來自在身<lb/>
齒豁頭童儘耐嘲即今爛飯用匙抄朱門謾設千杯酒<lb/>
青壁寧無一把茅偶爾作官羞問馬頽然對客但稱猫<lb/>
此時定向山中死不用磨錢擲卦爻<lb/>
　　　龜堂獨坐遣悶<lb/>
放逐還山入見春枯顱槁頂雪霜新大床不解除豪氣<lb/>
<pb n="KR4d0270_WYG_019-35b"/>
凡眼安能識貴人食有淖糜猶足飽衣存短褐未全貧<lb/>
北牕坐卧君無笑拈起烏藤㨗有神<lb/>
　　　遣興<lb/>
莫笑龜堂磊磈胷此中元可貯虚空尚饒靈運先成佛<lb/>
那計辛毗不作公采藥偶逢丹井客買蓑因過玉霄翁<lb/>
不須更問歸何許散髪飄然萬里風<lb/>
　　　書興<lb/>
占得溪山卜数椽飽經世故氣猶全入門明月真堪友<lb/>
<pb n="KR4d0270_WYG_019-36a"/>
滿榻清風不用錢便死也勝千百輩少留更望二三年<lb/>
湖橋酒美能來醉一棹何妨作水仙<lb/>
　　　書齋壁<lb/>
平生憂患苦縈纒菱刺磨成芡實圓天下不知誰竟是<lb/>
古來唯有醉差賢過堂未悟鍾將釁睨柱誰知壁偶全<lb/>
自笑為農行沒世尚如驚雁落空絃<lb/>
　　　遣興<lb/>
侯印從來非所圖赤丁子亦不容呼着低怯對新棊敵<lb/>
<pb n="KR4d0270_WYG_019-36b"/>
量减愁添舊酒徒生世豈能常役役酣歌且復和嗚嗚<lb/>
扁舟到處皆吾境莫問桐江與鏡湖<lb/>
家住城南剡曲傍門前山色蘸湖光三朝執㦸悲年壯<lb/>
二頃扶犁樂歲穰名姓已隨身共隠文辭終與道相忘<lb/>
子孫勉守東臯業小甑吳粳底様香<lb/>
　　　雜興<lb/>
散髪林間萬事輕夢魂安穏氣和平只知秋菊有佳色<lb/>
那問荒雞非惡聲達士招呼同嘯傲福人分付與功名<lb/>
<pb n="KR4d0270_WYG_019-37a"/>
一篇説盡逍遥理始信蒙莊是達生<lb/>
　　　嚴州贈姜梅山<lb/>
故人玉骨已生苔<hi>謂南澗公</hi>晚與君遊亦樂哉湖寺繫舟無<lb/>
夢去京塵馳騎有詩來醉中不敢教兒誦看處常須盥<lb/>
手開彈壓風光須健筆相期力斡萬鈞回<lb/>
　　　寄姜梅山雷字詩<lb/>
章臺官柳映宫槐寶馬蹄輕不動埃只恠好詩無與敵<lb/>
誰知古學有從來江山常逐客帆逺歲月不禁衙鼓催<lb/>
<pb n="KR4d0270_WYG_019-37b"/>
剰約東鄰投净社高情千載有宗雷<lb/>
　　　病愈<lb/>
倦榻呻吟每自哀占蓍來吉出餘災自能洗硯拂書几<lb/>
時亦折花尋酒盃久類寒蛟潜岫穴忽如老馬噴風埃<lb/>
霜晴爛熳東牕日一笑山坡訪早梅<lb/>
　　　小疾兩日而愈<lb/>
病骨羸然山澤臞故應行路笑形模記書身大似椰子<lb/>
忍事癭生有瓠壺美酒得錢猶可致高人折簡孰能呼<lb/>
<pb n="KR4d0270_WYG_019-38a"/>
不如净掃茅齋地臨看㣲香起瓦爐<lb/>
　　　陳阜卿先生為兩浙轉運司考試官時秦丞相<lb/>
　　　之孫以右文殿修撰來就試直欲首選阜卿得<lb/>
　　　予文巻擢置第一秦氏大怒予明年既顯黜先<lb/>
　　　生亦幾䧟危機偶秦公薨遂已予晚歲料理故<lb/>
　　　書得先生手帖追感平昔作長句以識其事不<lb/>
　　　知衰涕之集也<lb/>
冀比當年浩莫分斯人一顧每空羣國家科第與風漢<lb/>
<pb n="KR4d0270_WYG_019-38b"/>
天下英雄唯使君後進何人知大老横流無地寄斯文<lb/>
自憐衰鈍辜真賞猶竊虛名海内聞<lb/>
　　　雪夜感舊<lb/>
江月亭前撶燭香龍門閣上䭾聲長亂山古驛經三折<lb/>
小市孤城宿兩當晚歲猶思事鞍馬當時那信老耕桑<lb/>
綠沉金鏁俱塵委雪灑寒燈淚數行<lb/>
　　　憶昔<lb/>
憶昔從戎出渭濵壺漿馬首泣遺民夜棲高冡占星象<lb/>
<pb n="KR4d0270_WYG_019-39a"/>
晝上巢車望塞塵共道功名方迫逐豈知老病只逡巡<lb/>
燈前撫巻空流涕何限人間失意人<lb/>
　　　夢蜀<lb/>
夢飲成都好事家新粧執樂鴈行斜赭肩郫縣千筒酒<lb/>
照眼彭州百䭾花醉㡌傾欹歌未闋罸觥㶑灧笑方譁<lb/>
霜鍾喚覺晨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>白自恠無端一念差<lb/>
　　　湖上遇道翁乃峽中舊所識也<lb/>
大罵長歌儘放顛時時一語却超然掃空百局無棊敵<lb/>
<pb n="KR4d0270_WYG_019-39b"/>
倒盡千鍾是酒仙巴峽相逢如昨日山隂重見亦前縁<lb/>
細思合辱先生友五十年來不負天<lb/>
　　　贈道流<lb/>
煙雲深處作生涯回首人間歲月賖留得朱顔慿緑酒<lb/>
掃空白髪頼丹砂七絃指下冷冷久雙袖風中獵獵斜<lb/>
他日相尋不知處㑹從漁父問桃花<lb/>
　<lb/>
　放翁詩選别集<lb/>
</p>
<p>
</p>
  </div>
</body>
</text>
</TEI>
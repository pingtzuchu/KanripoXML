<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻八</head> <lb/>
    <p>
<pb n="KR4d0270_WYG_008-1a"/>
欽定四庫全書<lb/>
　放翁詩選前集巻八<lb/>
　　　　　　　　　　　　宋　羅椅　編<lb/>
　　七言八句<lb/>
　　　行武擔西南村落有感<lb/>
騎馬悠然欲斷魂春愁滿眼與誰論市朝遷變歸蕪没<lb/>
磵谷<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>呀互吐呑一徑松楠遥見寺數家雞犬自成村<lb/>
最憐髙塚臨官道細細煙莎遍燒痕<lb/>
<pb n="KR4d0270_WYG_008-1b"/>
　　　獨飲醉卧覺而夜半<lb/>
澤畔元非慕獨醒散人一飲費經營也知世少蘇司業<lb/>
安得官如阮步兵醉著靣顔驚少壯澆餘胷次失峥嶸<lb/>
更䦨莫厭殘燈火卧聴空廊絡緯聲<lb/>
　　　城東馬上作<lb/>
割雞藉草醉春醪仰㸔鳴鵰百尺髙杜老何妨希稷卨<lb/>
孔明本自陋袁曹邊頭挿羽無傳檄篋裏盤鷴有舊袍<lb/>
寄語長安衆年少妓圍不似獵圍豪<lb/>
<pb n="KR4d0270_WYG_008-2a"/>
　　　晩步江上<lb/>
萬里橋邉帶夕陽隔江漁市似清湘山林獨往吾何恨<lb/>
車馬交流渠自忙髙栁隂中扶拄杖平沙穏處據胡床<lb/>
故人京國無消息安得相携共此凉<lb/>
　　　南定樓遇急雨<lb/>
行遍梁州到益州今年又作渡瀘遊江山重複争供眼<lb/>
風雨縱横亂入樓人語侏離逢洞獠棹歌欵乃下漁舟<lb/>
天涯住穏歸心懶登覧茫然却欲愁<lb/>
<pb n="KR4d0270_WYG_008-2b"/>
　　　涪州<lb/>
古壘西偏曉繫舟倚䦨搔首思悠悠欲營丹竈竟無地<lb/>
不見荔枝空逺遊官道近江多亂石人家避水半危樓<lb/>
使君不用勤留客瘴雨蠻煙我欲愁<lb/>
　　　黄鶴樓<lb/>
手把仙人緑玉枝吾行忽及早秋期蒼龍闕角歸何晚<lb/>
黄鶴樓中醉不知江漢交流波渺渺晉唐遺迹草離離<lb/>
平生最喜聴長笛裂石穿雲何處吹<lb/>
<pb n="KR4d0270_WYG_008-3a"/>
　　　吾廬<lb/>
吾廬雖小亦佳哉新作柴門斸綠苔拄杖每攔歸鶴入<lb/>
鈞船時帶夕陽來墟煙隔水霏霏合籬菊凌霜續續開<lb/>
千里安期那可得笑呼鄰父共傳杯<lb/>
　　　别建安<lb/>
小雨初收雲未歸吾行迨及晚秋時寒沙新鴈無人問<lb/>
露井殘桐有客悲征𬒮拂霜晨喚馬驛牕剪燭夜題詩<lb/>
悠然且作尋山想夢裏功名莫自期<lb/>
<pb n="KR4d0270_WYG_008-3b"/>
　　　登擬峴臺<lb/>
層臺縹緲壓城闉倚杖來觀浩蕩春放盡尊前千里目<lb/>
洗空衣上十年塵瀠洄水抱中和氣平逺山如醖藉人<lb/>
更喜機心無復在沙邉鷗鷺亦相親<lb/>
　　　初寒有感<lb/>
横林吹葉水生洲身落窮山古睦州到枕雨聲醒客夢<lb/>
背牕燈影動清愁氣衝牛斗有孤劔力挽棟梁無萬牛<lb/>
未滅匈奴身已老此生虚負幄中籌<lb/>
<pb n="KR4d0270_WYG_008-4a"/>
　　　縱筆<lb/>
東都宫闕鬰嵯峨忍聴闗山敕勒歌雲隔江淮翔翠鳯<lb/>
露沾荆棘没銅駝丹心自笑依然在白髪將如老矣何<lb/>
安得鐡衣三萬騎為君王取舊闗河<lb/>
　　　官居<lb/>
萬里飄然似斷蓬桐廬江上又秋風判餘牘尾棲鴉濕<lb/>
衙退庭中立鴈空燈火市樓知酒賤歌呼村路覺年豐<lb/>
誰知病守無歡意也與邦人一笑同<lb/>
<pb n="KR4d0270_WYG_008-4b"/>
　　　新年<lb/>
寄迹人間夢已長新年脱㡌始㣲霜坐中使氣如秦俠<lb/>
陌上行歌類楚狂下榻欲招賢與語杜門聊以醉為鄉<lb/>
嵇山剡曲雖歡樂終憶祁連古戰場<lb/>
　　　遊鄞<lb/>
晚雨初收旋作晴買舟訪舊海邊城髙㠶斜掛夕陽色<lb/>
急艣不聞人語聲掠水翻翻沙鷺過供㕑片片雪鱗明<lb/>
山川不與人俱老更㡬東來了此生<lb/>
<pb n="KR4d0270_WYG_008-5a"/>
　　　休日行郡圃<lb/>
南山如黛照朱扉地接官居到亦稀寒蝶徘徊掠衰草<lb/>
孤花閒淡㺯斜暉荒城歌舞難娱客休日文書且觧圍<lb/>
猶勝去年窮巷底卧聞砧杵念秋衣<lb/>
　　　夜步<lb/>
市人莫笑雪䝉頭南陌東阡信脚遊風遞鐘聲雲外寺<lb/>
水揺燈影酒家樓鶴歸遼海逾千嵗楓落吴江又一秋<lb/>
却掩船扉耿無寐半牕落月照清愁<lb/>
<pb n="KR4d0270_WYG_008-5b"/>
　　　登北榭<lb/>
遶城山作翠濤傾底事文書日有程無溷我為揮吏散<lb/>
獨登樓去看雲生香浮鼻孔煎茶熟喜動眉間錬句成<lb/>
莫笑衰翁淡生活他年猶得配𤣥英<lb/>
　　七言四句<lb/>
　　　平陽驛舍梅花<lb/>
江路輕隂未成雨梅花欲過半沾泥逺來不負東皇意<lb/>
一絶清詩手自題<lb/>
<pb n="KR4d0270_WYG_008-6a"/>
　　　看山<lb/>
小葺茅茨紫翠間今年偷得半年閒門前木落須霜曉<lb/>
且㸔西南一角山<lb/>
　　　戲題<lb/>
走馬平欺刺繡坡放船横截亂絲渦從來倚箇心平穏<lb/>
遇險方知得力多<lb/>
　　　青村寺<lb/>
十年淹泊望修門臨水登山㡬斷魂短鬢星星身欲老<lb/>
<pb n="KR4d0270_WYG_008-6b"/>
小樓明月宿青村<lb/>
　　　題畫燕<lb/>
一雙掠水燕來初萬㸃飛花社雨餘辛苦成巢君勿笑<lb/>
從來吾亦愛吾廬<lb/>
　　　叙州三絶<lb/>
畫船衝雨入戎州縹緲山横杜若洲休信時平邉堠静<lb/>
傳烽夜夜到西樓<lb/>
文章何罪觸雷霆風雨南溪自醉醒八十年間遺老盡<lb/>
<pb n="KR4d0270_WYG_008-7a"/>
壊堂無壁草青青<lb/>
楚柂吴檣又逺遊浣花行樂夢西州千尋鐡鎻還堪恨<lb/>
空鎻長江不鎻愁<lb/>
　　　龍興寺弔少陵先生寓居<lb/>
中原草草失承平戍火邊塵到兩京扈蹕老臣身萬里<lb/>
天寒來此聴江聲<lb/>
　　　過靈石三峯二首<lb/>
竒峰迎馬駭衰翁蜀嶺吴山一洗空抜地青蒼五千仞<lb/>
<pb n="KR4d0270_WYG_008-7b"/>
勞渠蟠屈小詩中<lb/>
曉日曈曨雪未殘三峰傑立挿雲間老夫合是征西將<lb/>
胷次先収一華山<lb/>
　　　歸州重五<lb/>
　　　　屈平祠在州東南五里歸鄉盖平所居<lb/>
闘舸紅旗滿急湍船牕睡起亦閒㸔屈平鄉國逢重五<lb/>
不比常年角黍盤<lb/>
　　　屈平廟<lb/>
<pb n="KR4d0270_WYG_008-8a"/>
委命仇讎事可知章華荆棘國人悲恨公無夀如金石<lb/>
不見秦嬰繫頸時<lb/>
　　　楚城<lb/>
江上荒城猿鳥悲隔江便是屈原祠一千五百年間事<lb/>
只有灘聲似舊時<lb/>
　　　别建安<lb/>
三十年來雲水僧常挑鉢袋繫行幐信縁不作癡窠窟<lb/>
即是吾家無盡燈<lb/>
<pb n="KR4d0270_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　放翁詩選前集巻八<lb/>
</p>
<p>
</p>
  </div>
</body>
</text>
</TEI>
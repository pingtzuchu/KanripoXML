<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選後集巻五</head> <lb/>
    <p>
<pb n="KR4d0270_WYG_015-1a"/>
欽定四庫全書<lb/>
　放翁詩選後集巻五<lb/>
　　　　　　　　　　　　宋　羅椅　撰<lb/>
　　古詩<lb/>
　　　衡門感舊<lb/>
蒼烟屯不散匹素横郊原雨細不成水着水始見痕躊<lb/>
躇意自佳未遽掩衡門一一送歸鴉楓林猶未昏念昔<lb/>
壽州歸紹興初紀元闔門過百口一身今獨存不死實<lb/>
<pb n="KR4d0270_WYG_015-1b"/>
有命送老三家村躬耕幸得食萬事不足論<lb/>
　　　種桑<lb/>
孔明百畆桑景畧十具牛豈無子孫念飽暖自可休種<lb/>
桑吾廬西㣲徑出南陌三月葉暗園四月葚可摘戴勝<lb/>
枝上鳴倉庚葉間飛飛鳴各自得人生胡不歸歸家<lb/>
力農桑慎莫怨貧賤婚嫁就比隣死生長相見<lb/>
　　　離家示妻子<lb/>
明日當北征竟夕起復眠悲蟲號我傍青燈照我前婦<lb/>
<pb n="KR4d0270_WYG_015-2a"/>
憂衣裳薄紉線重敷綿兒為檢藥籠桂薑手炮煎墩堠<lb/>
黙可數一念已酸然使憂能傷人我得復長年同生天<lb/>
壤間人誰無一廛傷哉獨何辜皇皇長可憐破屋不得<lb/>
住風雨走道邉呼天得聞否賦與何其偏<lb/>
　　　夏夜<lb/>
落月不滿窻驚鵠屢移樹沉憂少睡眠亦以衰疾故五<lb/>
更忽作夢立馬青衣渡白首厭山村郵亭憶征步<lb/>
　　　月夕<lb/>
<pb n="KR4d0270_WYG_015-2b"/>
開户滿庭雪徐看知月明㣲風入樷竹復作雪來聲俗<lb/>
塵不待掃凛然肺肝清林深無漏鼓鶴唳報三更<lb/>
　　　夜聞櫓聲<lb/>
咿啞雙櫓聲淒切遊子情豈無一杯酒孤舟誰與傾清<lb/>
愁不可耐霜月照潮平<lb/>
　　　對酒<lb/>
新酥鵝兒黄珍橘金彈香天公憐寂寞勞我以一觴胷<lb/>
中萬巻書老不施豪芒持酒一澆之與汝俱深藏生當<lb/>
<pb n="KR4d0270_WYG_015-3a"/>
老窮巷死埋南山岡古來共如此已矣庸何傷<lb/>
　　　夜讀兵書<lb/>
孤燈耿霜夕窮山讀兵書平生萬里心執戈王前駈戰<lb/>
士死所有耻復守妻孥成功亦邂逅逆料政自疎<hi>名言確論</hi>
陂澤號饑鴻歳月多貧儒歎息鏡中面安得長膚腴<lb/>
　　　朱子雲園中觀花<lb/>
我鬢忽已白君顔非復朱花前一杯酒不樂復何如<lb/>
暮看枝上花已覺不如早富貴當及時吾輩奈何老<lb/>
<pb n="KR4d0270_WYG_015-3b"/>
我欲君起舞竟日為君留安知花無情不解替人愁長<lb/>
安二三月花滿上林中祝君早得意歸轡聴玲瓏<lb/>
　　　酒無獨飲理<lb/>
酒無獨飲理常恨欠徒客忽得我輩人豈計晨與夕少<lb/>
年事虛名歳月駒過隙自従老大來一日亦可惜糟丘<lb/>
未易辦小計且千石頽然置萬事天地為幙席人生<lb/>
如刀礪磨盡要有日不須荷鍤隨况問幾两屐<lb/>
　　　青山白雲歌<lb/>
<pb n="KR4d0270_WYG_015-4a"/>
青山白雲翁放浪酒中死埋骨長松根夜夜聴溪水松<lb/>
老會作薪骨朽會作塵但留千載狂名在知我他年自<lb/>
有人<lb/>
　　　聞婆餅焦<lb/>
黄泥嶺松森森幽鳥穿枝時一吟汝聲一何悲汝語惻<lb/>
我心連村麥熟餅餌香我母九泉那得甞<lb/>
　　七言八句<lb/>
　　　初發夷陵<lb/>
<pb n="KR4d0270_WYG_015-4b"/>
雷動江邊鼓吹雄百灘過盡失途窮山平水逺蒼茫外<lb/>
地闊天開指顧中俊鶻横飛遥掠岸大魚騰出欲凌空<lb/>
今朝喜氣君知否三丈黄旗舞便風<hi>是出峡氣象</hi>
　　　春殘<lb/>
石鏡山前送落暉春殘回首倍依依時平壮士無功老<lb/>
鄉逺征人有夢歸苜蓿苖侵官道合蕪菁花入麥畦稀<lb/>
倦游自笑摧頽甚誰記飛鷹醉打圍<lb/>
　　　登于城新樓遍至西園池亭<lb/>
<pb n="KR4d0270_WYG_015-5a"/>
狂夫無計奈狂何何況登臨逸興多千疊雪山連滴慱<lb/>
一更春水入摩訶<hi>語壓西州</hi>吟餘騎省霜侵鬢釣罷𤣥冥雨滿<lb/>
蓑逐虜榆闗期尚逺不妨隨處得婆娑<lb/>
　　　感秋<lb/>
西風急杵搗征衣客子闗情正此時萬事従今聊復爾<lb/>
百年强半欲何之畫堂蟋蟀怨清夜金井梧桐辭故枝<lb/>
一枕凄凉眠不得呼燈起作感秋詩<hi>中四句最愁極</hi>
　　　早起至江原<lb/>
<pb n="KR4d0270_WYG_015-5b"/>
喔喔鳴雞促曉程翻翻飛鷺導孤征節旄盡落歸猶逺<lb/>
帶眼頻移瘦自驚小市蕭條黄葉滿斷橋零落緑苔生<lb/>
居人猶復多愁思何况天涯倦客情<lb/>
　　　絶勝亭<lb/>
蜀漢覉蹤歳月侵京華乖隔少來音登臨忽據三江<lb/>
會飛動從來萬里心<hi>自在冠絶</hi>地勝頓驚詩律壮氣增不怕<lb/>
酒杯深一琴一劔白雲外揮手家山何處尋<lb/>
　　　謁凌雲大像<lb/>
<pb n="KR4d0270_WYG_015-6a"/>
出郭幽尋一笑新徑呼艇子載烟津不辝疾步登髙閣<lb/>
却欲今生識偉人<hi>不可第二</hi>泉鏡正涵螺髻緑浪花不犯寶<lb/>
趺塵始知神力無窮盡丈六黄金果小身<lb/>
　　　得梅一枝戲成<lb/>
髙標已壓萬花羣尚恐嬌春氣習存月兎搗霜供換骨<lb/>
湘娥鼓瑟為招魂孤城小驛初飛雪斷角殘鐘半掩門<lb/>
<hi>自然是梅詩</hi>盡意端相終有恨夜寒皴玉倩誰温<lb/>
　　　宿杜氏荘晨起遇雨<lb/>
<pb n="KR4d0270_WYG_015-6b"/>
恠藤十圍蔽白日老木千尺干青霄水泛戞灘竹作舫<lb/>
陸行跨空繩繫橋陰陰古木精靈語慘慘江雲蛟鰐<lb/>
驕<hi>前四句須是此兩句方險</hi>吾道非邪行至此諸公正散紫宸朝<lb/>
　　　西樓夕望<lb/>
夜郎城裏歎途窮頼有西樓着此翁溪鳥孤飛寒靄外<lb/>
野人參語夕陽中蒼天可恃何曾老白髪縁愁却未公<lb/>
俗態千年看爛熟不如留眼送飛鴻<lb/>
　　　上元<lb/>
<pb n="KR4d0270_WYG_015-7a"/>
細細香塵暗六街魚鱗淺碧暮雲開新粧褰幙全身<lb/>
見誤馬隨車一笑回酒釅頓忘風力峭夜長猶恨漏<lb/>
聲催京華舊侶彫零盡短鬢成絲心未灰<lb/>
　　　吳體寄張季良<lb/>
九月十月天雨霜江南劔南途路長平生故人阻携手<lb/>
萬里一書空斷腸人生强健已難恃世事變遷那可常<lb/>
兩家子孫各長大他年窮達毋相忘<lb/>
　　　醉中登避俗臺<lb/>
<pb n="KR4d0270_WYG_015-7b"/>
半醉行歌上古臺脱巾散髪謝氛埃但知禮豈為我設<lb/>
莫問客従何處來剡曲烟波菱蔓滑耶溪風露藕花開<lb/>
老來世事渾成懶一棹幽尋未擬回<lb/>
　　　自述<lb/>
勃落為衣隠薜蘿掃空塵抱養天和過期未死更强<lb/>
健與世不諧猶嘯歌野市蕭條殘葉滿酒家零落廢<lb/>
壚多石㠶山下孤舟雨借問君如此老何<lb/>
　　　雨夜<lb/>
<pb n="KR4d0270_WYG_015-8a"/>
斷岸輕烟著柳條孤村小雨夜蕭蕭荒雞隔浦聲相<lb/>
續短燭無風焰自揺朴學無如糜歳月殘生竟是老<lb/>
漁樵最憐鬢畔千莖雪日日春風吹不消<lb/>
　　　秋雨<lb/>
一秋風雨蔽白日積水鬼神愁太陰寒螿悲鳴草根濕<lb/>
水鳥暝呌菰樷深殘年不覺日月逝病骨惟愁霜露侵<lb/>
常有淖糜供旦暮一毫寧復少年心<lb/>
　　　舟中曉賦<lb/>
<pb n="KR4d0270_WYG_015-8b"/>
木落霜清水鳥呼扁舟夜泊古城隅吹殘畫角鐘初動<lb/>
低盡寒空斗欲無浪迹已同鷗境界逺遊方羡鴈程途<lb/>
髙檣健席從今始遍厯三江與五湖<lb/>
　　　寄子虛子遵<lb/>
大兒再渡吳門秋小兒錢塘踰月留恨身不能插兩<lb/>
翅與汝相守寛百憂聞鐘時宿霜雲外待月亦上湖<lb/>
邉樓但常保此豈不樂路難悠悠非善謀<lb/>
　放翁詩選後集巻五<lb/>
</p>
<p>
</p>
  </div>
</body>
</text>
</TEI>
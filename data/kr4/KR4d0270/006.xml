<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻六</head> <lb/>
    <p>
<pb n="KR4d0270_WYG_006-1a"/>
欽定四庫全書<lb/>
　放翁詩選前集巻六<lb/>
　　　　　　　　　　　　　宋　羅椅　編<lb/>
　　七言八句<lb/>
　　　舟中夜賦<lb/>
千里風塵季子裘五湖煙浪志和舟燈殘復吐惱孤夢<lb/>
雨落還收生旅愁城上霜笳入霄漢煙中漁火耿汀洲<lb/>
牧之未極詩人趣但謂能輕萬户侯<lb/>
<pb n="KR4d0270_WYG_006-1b"/>
　　　賞花至湖上<lb/>
吾國名花天下知園林盡日敞朱扉蝶穿宻葉常相失<lb/>
蜂戀繁香不記歸欲過每愁風蕩漾半開却要雨霏㣲<lb/>
良辰樂事真當勉莫遣匆匆一片飛<lb/>
　　　春夏屡病至立秋而愈因自賀<lb/>
良藥扶衰扺萬金漸加糜粥輟呻吟溪風拂簟有秋意<lb/>
山影當窓生夕隂薄俗只成驚老眼幽居正得遂初心<lb/>
岸巾待月䦨干曲更覺天公愛我深<lb/>
<pb n="KR4d0270_WYG_006-2a"/>
　　　卜築<lb/>
放翁卜築寄江郊屋破隨時旋補茅暮看白煙横水際<lb/>
曉聽清露滴松梢生來不啜猩猩酒老去那營燕燕巢<lb/>
目斷鹿門三太息龐公千載可論交<lb/>
　　　東牎小酌<lb/>
烏㡌翩僊白苧裳東牎隨事具杯觴流年不貸世人老<lb/>
造物能容吾輩狂藤葉成隂山鳥下檜花滿地蜜蜂香<lb/>
何人畫得農家樂咿軋繅車隔短墻<lb/>
<pb n="KR4d0270_WYG_006-2b"/>
　　　嵗晚<lb/>
無窮世事浩難量嵗晩沉緜卧草堂短褐拆圖移曲折<lb/>
故書經蠧失偏傍賣刀擬買春耕犢挾䇿曽亡舊牧羊<lb/>
㸃檢生涯還自笑菜畦殘葉帶新霜<lb/>
　　　冬暮<lb/>
晚角昏鐘為底忙豈容老子更禁當乗除冨貴惟身健<lb/>
補貼光隂有夜長臨水小軒初見月満庭殘葉不禁霜<lb/>
巴江尺素何時到剰著新詩寄斷腸<lb/>
<pb n="KR4d0270_WYG_006-3a"/>
　　　題庵壁<lb/>
孤村寂寂潮生浦小院昏昏雨送梅蔬食一簞宜面槁<lb/>
畏塗九折自心灰古人骨朽有書在今雨泥多无客來<lb/>
散髪佯狂非寄傲世間萬事本悠哉<lb/>
　　　泛舟澤中雨夜<lb/>
無窮煙浪接空濛秦望稽山醉眼中虹斷已收千嶂雨<lb/>
鶴歸正駕九天風漁舟容與横沙際水鳥號呼傍葦叢<lb/>
興盡還家忽三鼔半輪殘月斗杓東<lb/>
<pb n="KR4d0270_WYG_006-3b"/>
　　　秋懐<lb/>
形骸嵗嵗就枯朽意氣時時猶激昻水逺浮鷗猶浩蕩<lb/>
霜高殘菊更芬芳人皆有老是非在刼未成灰時世長<lb/>
三百里湖行自復子孫努力事耕桑<lb/>
　　　書感<lb/>
奪璧元知價不酬屠龍誰信本无求哦詩聲裏嵗時速<lb/>
憂國淚邊天地秋已欠謝安俱泛海况无王粲與登楼<lb/>
此身著䖏憑君記萬里煙波没白鷗<lb/>
<pb n="KR4d0270_WYG_006-4a"/>
　　　舟中作<lb/>
三百里湖新月時放翁艇子出尋詩城頭蜃閣煙將合<lb/>
波面虹橋栁未衰漁唱蒼茫連禹穴寒潮蕭瑟過娥祠<lb/>
祖龍虚負求仙意身到蓬萊却不知<lb/>
　　　寓歎<lb/>
俗心浪自作棼絲世事元知似奕棋舊業蕭然歸亦樂<lb/>
餘年至此死何悲古人可作將誰慕造物何心豈汝私<lb/>
已决殘春故溪去短蓑垂釣月明時<lb/>
<pb n="KR4d0270_WYG_006-4b"/>
　　　村居<lb/>
青藜杖出氛埃外白版扉開水竹邊造物與閒仍與健<lb/>
郷人知老不知年齋居毎袖持螯手妄想寕流見麴涎<lb/>
昨夜小庭風露冷菊花消息已先傳<lb/>
　　　道室雜詠三首<lb/>
舄化雙鳬杖化龍雲山回首不知重藥園夜嘯丹臺月<lb/>
酒市秋聽紫閣鐘豈憚煙霄隨歩武故應氷雪換形容<lb/>
小童開户驚竒事野鶴來巢堦下松<lb/>
<pb n="KR4d0270_WYG_006-5a"/>
莫怪先生閱事多人間何處不經過天山八月霜枯草<lb/>
𤾉谷三更日浴波酒熟春風歸掌握丹成神物共誰何<lb/>
散人本帶江湖號四百年來一釣蓑<lb/>
身是秋風一斷蓬何曽住處限西東棋枰牎下時聞雹<lb/>
丹竈巖間夜吐虹采藥不辭千里去釣鰲曽破十年功<lb/>
白頭始悟頤生妙盡在黄庭兩巻中<lb/>
　　　遣興<lb/>
聒聒鳴鳩莫笑渠百年我亦旋枝梧病知藥物難為驗<lb/>
<pb n="KR4d0270_WYG_006-5b"/>
老覺人間不足娛茅屋何妨度寒暑蔬飡且可逐朝脯<lb/>
釣船一去无尋處千頃江邊一色蘆<lb/>
　　　病中柬仲彌性唐克明蘇訓直<hi>三君皆有歸志</hi>
移疾還家暫曲肱依然耐乆北牎燈心如澤國春歸鴈<lb/>
身是雲堂旦過僧細雨佩壺尋廢寺夕陽下馬弔荒陵<lb/>
小留莫厭時追逐勝社年來冷欲冰<lb/>
　　　晩泊松滋渡口<lb/>
小溪拍拍鸕鷀飛深竹蕭蕭杜宇悲看鏡不堪衰病後<lb/>
<pb n="KR4d0270_WYG_006-6a"/>
繫船最好夕陽時生涯落魄惟耽酒客路蒼茫自詠詩<lb/>
莫問長安在何許亂山孤店是松滋<lb/>
　　　秋日懐東湖<lb/>
小閣東頭罨畫池秋來長是憶幽期身如巢燕臨歸日<lb/>
心似堂僧欲動時病思羇懐惟付酒西風落日更催詩<lb/>
故知嵗暮常多感不獨當年宋玉悲<lb/>
　　　醉郷<lb/>
醉郷卜築亦佳哉但苦無情白髪催癡欲煎膠粘日月<lb/>
<pb n="KR4d0270_WYG_006-6b"/>
狂思入海訪蓬萊辭巢歸燕先秋去泣露幽花近社開<lb/>
莫惜傾家供作樂古人白骨有蒼苔<lb/>
　　　寄題陳魯山二首<hi>時調官都下</hi>
諸公貴人識面稀胷中璀璨漫珠璣即今舉手遮西日<lb/>
應有流塵化素衣舊學極知難少貶吾儕持此欲安歸<lb/>
夜來風雨空堂静忽憶燈前語入㣲<lb/>
天下無虞國論深書生端合老山林平生力學所得處<lb/>
政要如今不動心舊友幾年猶短褐謫官萬里少來音<lb/>
<pb n="KR4d0270_WYG_006-7a"/>
願公思此寛羇旅静處炎曦豈易侵<lb/>
　　　病中作<lb/>
老鶴遼天興未窮此生光景自匆匆家為逆旅相逢處<lb/>
身在嚴裝欲發中澁眼尚於書有味孤愁殊覺酒無功<lb/>
揮戈草檄今誰記嵗晩江邊白髪翁<lb/>
　　　燈下看梅<lb/>
風雨經旬怯倚䦨梅花折得就燈看有情應記去年别<lb/>
無寐不禁清夜寒病起支笻幽興在春遲載酒後期寛<lb/>
<pb n="KR4d0270_WYG_006-7b"/>
籬東数樹尤竒絶日遣蠻童候路乾<lb/>
　　　江楼醉中作<lb/>
淋漓百榼宴江楼秉燭揮毫氣尚遒天上但聞星主酒<lb/>
人間寧有地埋憂生希李廣名飛將死慕劉伶贈醉侯<lb/>
戯語佳人頻一笑錦城已是六年留<hi>退之詩越女一笑三年留</hi>
　<lb/>
　<lb/>
　放翁詩選前集巻六<lb/>
</p>
<p>
</p>
  </div>
</body>
</text>
</TEI>
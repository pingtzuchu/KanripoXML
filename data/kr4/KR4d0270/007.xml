<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻七</head> <lb/>
    <p>
<pb n="KR4d0270_WYG_007-1a"/>
欽定四庫全書<lb/>
　放翁詩選前集巻七<lb/>
　　　　　　　　　　　　　宋　羅椅　編<lb/>
　　七言八句<lb/>
　　　初春遣興三首始於志退休而終於惓惓許國<lb/>
　　　亦臣子大義也<lb/>
爛熟思來怕熱官退飛心地喜輕安捨魚正可取熊掌<lb/>
食肉何須至馬肝放眼栁梢初暗動褪花梅子已㣲酸<lb/>
<pb n="KR4d0270_WYG_007-1b"/>
典衣剩作江頭醉莫謂天涯苦鮮歡<lb/>
大隠悠悠未棄官俸錢雖薄却心安人方得意矜蝸角<lb/>
天豈使予為䑕肝暇日劇棊忘旅恨短衣馳射壓儒酸<lb/>
小桃楊栁爭時節載酒江頭罄一歡<lb/>
白髪凄凉故史官十年身不到長安即今天末吊形影<lb/>
何日上前傾肺肝孤憤書成詞激烈五噫歌罷意辛酸<lb/>
此懐欲説無人共安得相携素所歡<lb/>
　　　幽居書事<lb/>
<pb n="KR4d0270_WYG_007-2a"/>
莫恨人間苦不諧清時有味是歸來已因積毁成髙卧<lb/>
更借佯狂䕶散才正欲清言聞客至偶思小飲報花開<lb/>
紛紛争奪成何事白骨生苔但可哀<lb/>
　　　憶昔<lb/>
憶昔西遊變姓名獵圍屠肆狎豪英淋漓縱酒滄溟窄<lb/>
慷慨狂歌華嶽傾壯士有心悲老大窮人無路近功名<lb/>
生涯自笑惟詩在旋種芭蕉聴雨聲<lb/>
　　　春晴暄甚遊西市游家園<lb/>
<pb n="KR4d0270_WYG_007-2b"/>
税駕名園半日留遊絲飛蝶兩悠悠驟暄不為海棠計<lb/>
長晝只添鸚鵡愁老去自驚詩酒减客中偏覺嵗時遒<lb/>
東風好為吹歸夢著我松江㺯釣舟<lb/>
　　　二月二十四日作<lb/>
棠梨花開社酒濃南村北村鼓鼕鼕且祈麥熟得飽飯<lb/>
敢説榖賤復傷農崖州萬里竄酷吏湖南㡬時起卧龍<lb/>
但願諸賢集廊廟書生窮死勝侯封<lb/>
　　　出縣<lb/>
<pb n="KR4d0270_WYG_007-3a"/>
怱怱簿領不堪論出宿聊寛久客魂稻隴牛行泥滑滑<lb/>
野塘橋壊雨昏昏槿籬䕶藥才通徑竹筧通泉自遍村<lb/>
歸計未成留亦好愁腸不用遶吴門<lb/>
　　　晨起偶題<lb/>
城逺不聞長短更上方鐘鼓自分明幽居不負秋來睡<lb/>
末路偏諳世上情大事豈堪重破壊窮人難與共功名<lb/>
風爐歙鉢生涯在且試新寒芋糝羮<lb/>
　　　寒食臨川道中<lb/>
<pb n="KR4d0270_WYG_007-3b"/>
百卉千花了不存墮溪飛絮看無痕家人自作清明節<lb/>
老子來穿緑暗村日暮啼鴉隨野祭雨餘荒蔓上頹垣<lb/>
道邊醉飽休相避作吏堪羞甚乞墦<lb/>
　　　初夏道中<lb/>
桑間葚熟麥齊腰鶯語惺愡野雉嬌日薄人家曬蚕子<lb/>
雨餘山客賣魚苖豐年隨處俱堪樂行路終然不自聊<lb/>
獨喜此身强健在又揺團扇著絺蕉<lb/>
　　　春隂<lb/>
<pb n="KR4d0270_WYG_007-4a"/>
春風浩蕩作春隂弱燕歸來不自禁白塔昏昏纔半露<lb/>
青山淡淡欲平沉裘茸細雨初驚濕屐齒新泥忽已深<lb/>
直怕樓髙生客恨不因病起倦登臨<lb/>
　　　雨中泊趙屯<lb/>
歸燕羇鴻共斷魂荻花楓葉泊孤村風吹暗浪重添䌫<lb/>
雨送新寒半掩門漁市人煙横慘淡龍祠簫鼓閙黄昏<lb/>
此身且健無餘恨行路雖難莫更論<lb/>
　　　大寒出江陵西門<lb/>
<pb n="KR4d0270_WYG_007-4b"/>
平明羸馬出西門淡日寒雲互吐呑醉靣衝風驚易醒<lb/>
重裘藏手取㣲温紛紛狐兔投深莽㸃㸃牛羊散逺村<lb/>
不為山川多慷慨嵗窮遊子自銷魂<lb/>
　　　過廣安弔張才叔諫議<lb/>
春風匹馬過孤城欲弔先賢涙已傾許國肺肝知激烈<lb/>
照人眉宇尚崢嶸中原成敗寜非數後日忠邪自有評<lb/>
歎息知人真未易流芳遺臭盡書生<lb/>
　　　宿武連縣驛<lb/>
<pb n="KR4d0270_WYG_007-5a"/>
平日功名浪自期頭顱到此不難知宦情薄似秋蟬翼<lb/>
鄉思多於春繭絲野店風霜趣裝早縣橋燈火下程遲<lb/>
寒鞭熨手戎衣窄忽憶南山射虎時<lb/>
　　　即事<lb/>
渭水岐山不出兵却携琴劔錦官城醉來身外窮通小<lb/>
老去人間毁譽輕捫蝨豪雄空自許屠龍工巧竟何成<lb/>
雅聞崏下多區芋聊試寒爐玉糝羮<lb/>
　　　羅漢驛翠望亭讀宋景文公詩<lb/>
<pb n="KR4d0270_WYG_007-5b"/>
撲馬征塵拂不開髙亭欹㡌一徘徊蜀山地暖稀逢雪<lb/>
閏嵗春遲未見梅陂水近人無鷺下煙村藏寺有鐘來<lb/>
宋公出牧曽題壁錦段雖殘試剪裁<lb/>
　　　成都嵗暮始㣲寒小酌遣興<lb/>
革帶頻移紗㡌寛茶鐺欲熟篆香殘踈梅已報先春信<lb/>
小雨初成十月寒身似野僧猶有髪門如村舍强名官<lb/>
䑕肝蟲臂尤無擇遇酒猶能罄一歡<lb/>
　　　快晴<lb/>
<pb n="KR4d0270_WYG_007-6a"/>
地闢天開斗柄回今朝紅日遍池臺新陽蘇醒春前栁<lb/>
輕暖醫治雪後梅瓦屋螺青披霧出錦江鴨緑抱山來<lb/>
衰翁也逐兒童喜旋撥文書近酒杯<lb/>
　　　暮春<lb/>
忙裏偷閒慰晚途春來日日在東湖凭欄投飯看魚隊<lb/>
挾彈驚鴉䕶雀雛俗態似爭花爛漫病身能闘竹清癯<lb/>
一樽是處成幽賞風月隨人不用呼<lb/>
　　　東湖新竹<lb/>
<pb n="KR4d0270_WYG_007-6b"/>
挿棘編籬謹䕶持養成寒碧映淪漪清風掠地秋先到<lb/>
赤日行天午不知觧蘀時聞聲簌簌放梢初見影離離<lb/>
官閒我欲頻來此枕簟仍敎到處隨<lb/>
　　　夏日湖上<lb/>
烏㡌笻枝散客愁不妨胥吏雜沙鷗迎風枕簟平欺暑<lb/>
近水簾櫳預借秋茶竈逺從林下見釣筒常向月中収<lb/>
江湖四十餘年夢豈信人間有蜀州<lb/>
　　　寓驛舍<lb/>
<pb n="KR4d0270_WYG_007-7a"/>
閒坊古驛掩朱扉又憇空堂浣客衣九萬里中鯤自化<lb/>
一千年外鶴仍歸遶庭數竹饒新筍解帶量松長舊圍<lb/>
惟有壁間詩句在暗塵殘墨兩依依<lb/>
　　　敇牟鎮早行<lb/>
孤燈照影聴初雞攬轡情懐倍慘凄雪作未成雲意閙<lb/>
茅荒無際客魂迷觸寒手指藏猶裂畏險圖書棄不携<lb/>
老去有文無賣處等閒題遍蜀東西<lb/>
　　　寓舍書懐<lb/>
<pb n="KR4d0270_WYG_007-7b"/>
借得茅齋近筰橋羇懐病思兩無聊春從荳䓻梢頭老<lb/>
日向樗蒲齒上消叢竹曉兼風力横髙梧夜挾雨聲驕<lb/>
書生莫倚身常健未畫凌煙鬢已凋<lb/>
　　　成都書事<lb/>
劒南山水盡清暉濯錦江邊天下稀煙栁不遮樓閣斷<lb/>
風花時逐馬頭飛芼羮筍似稽山美斫鱠魚如笠澤肥<lb/>
客報城西有園賣老夫白首欲忘歸<lb/>
　　　午睡至暮<lb/>
<pb n="KR4d0270_WYG_007-8a"/>
酒力醺然入四肢華胥税駕不應遲殘年已覺衰難强<lb/>
萬事無如睡不知幸有琴書供枕藉安能冠帶更支持<lb/>
紅爐過盡灰如雪獨守青燈坐畫詩<lb/>
　　　夜宴<lb/>
酒浪揺春不受寒燭花垂燼忽堆盤山川路邈人將老<lb/>
絲管聲遒夜向䦨四海交遊更聚散百年光景雜悲歡<lb/>
自憐病眼猶明在更把名花半醉看<lb/>
　　　寄二子<lb/>
<pb n="KR4d0270_WYG_007-8b"/>
大兒新作鶴林遊仲子經年戍吉州日日望書常至暮<lb/>
時時入夢却添愁得官本自輕齊虜對景寜當似楚囚<lb/>
識取乃翁行履處一生任運笑人謀<lb/>
　<lb/>
　<lb/>
　<lb/>
　<lb/>
　放翁詩選前集巻七<lb/>
</p>
<p>
</p>
  </div>
</body>
</text>
</TEI>
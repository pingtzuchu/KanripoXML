<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻四</head> <lb/>
    <p>
<pb n="KR4d0270_WYG_004-1a"/>
欽定四庫全書<lb/>
　放翁詩選前集巻四<lb/>
　　　　　　　　　　　　　宋　羅椅　編<lb/>
　　七言八句<lb/>
　　　栁林酒家小樓<lb/>
桃花如燒酒如油緩轡郊原常自遊㣲倦放教成午夢<lb/>
宿酲留得伴春愁逺塗始悟乾坤大晩節偏驚嵗月遒<lb/>
記取清明果州路半天高栁出青樓<lb/>
<pb n="KR4d0270_WYG_004-1b"/>
　　　上虞逆旅見舊題嵗月感懐<lb/>
舴艋為家東復西今朝破曉下前溪青山缺處日初上<lb/>
孤店開時鶯亂啼倦枕不成千里夢壊墻閒覔十年題<lb/>
漆園傲吏猶非逹物我區區豈足齊<lb/>
　　　晝卧<lb/>
秋暑侵人氣力㣲燒香高枕掩柴扉弄姿野樹晴猶歛<lb/>
作態江雲晩未歸身外極知皆夢事世間隨處有危機<lb/>
故山松菊今何似晩矣淵明悟昨非<lb/>
<pb n="KR4d0270_WYG_004-2a"/>
　　　醉歸<lb/>
持酒江頭到夕霏愁城頓覺解重圍澄波宜月移船看<lb/>
醉面便風走馬歸未路已驚添白髪故人頻報上黄扉<lb/>
強隨宦薄成真嬾乞我吳松舊釣磯<lb/>
　　　自上清延慶歸丈人觀留玉華樓<lb/>
再到蓬萊路欲平却吹長笛過青城空山霜葉無行迹<lb/>
半嶺天風有嘯聲細棧跨雲縈峭絶危樓飛柱挿澄清<lb/>
玉華更控青鸞住要倚闌干待月明<lb/>
<pb n="KR4d0270_WYG_004-2b"/>
　　　躬耕<lb/>
莫笑躬耕老蜀山也勝菜把仰園官喚回癡夢塵機息<lb/>
空盡閒愁酒地㝟無復短衣隨李廣但思㣲雨過蘇端<lb/>
十年世事茫如海輸與閒人静處看<lb/>
　　　留題雲門草堂<lb/>
小住初為旬月期二年留滯未應非尋碑野寺雲生屦<lb/>
送客溪橋雪滿衣親滌硯池餘墨漬卧看爐面散煙霏<lb/>
他年遊宦應無此早買漁蓑未老歸<lb/>
<pb n="KR4d0270_WYG_004-3a"/>
　　　望江道中<lb/>
吾道非耶來曠野江濤如此去何之起隨烏鵲初翻後<lb/>
宿及牛羊欲下時風力漸添帆力健艣聲常雜鴈聲悲<lb/>
晩來又入淮南路紅樹青山合有詩<lb/>
　　　僧房假榻<lb/>
過盡青山喚渡船晩牎洗脚卧僧氊剰償平日清遊願<lb/>
更結來生熟睡縁吞啄漸稀如老鶴鳴聲已斷似寒蟬<lb/>
旁觀莫苦嘲癡頓此妙吾宗祕不傳<lb/>
<pb n="KR4d0270_WYG_004-3b"/>
　　　晩晴聞角有感<lb/>
暑雨初收白帝城小荷新竹夕陽明十年塵土青衫色<lb/>
萬里江山畫角聲零落親朋勞逺夢淒涼郷社負歸耕<lb/>
議郎博士多新奏誰致當時魯二生<lb/>
　　　十四日宿東林寺<lb/>
看盡江湖千萬峯不嫌雲夢芥吾胷戯招西塞山前月<lb/>
來聽東林寺裏鐘逺客豈知今再到老僧能記昔相逢<lb/>
虚牎熟睡誰驚覺野碓無人夜自舂<lb/>
<pb n="KR4d0270_WYG_004-4a"/>
　　　金陵先寄獻劉留守<lb/>
梁益羇遊道阻長見公便覺意差強别都王氣半空紫<lb/>
大將牙旗三丈黄江面水軍飛海鶻帳前羽箭射天狼<lb/>
歸來要了浯溪頌莫笑狂生老更狂<lb/>
　　　夢至成都悵然有作<lb/>
春風小陌錦城西翠箔珠簾客意迷下盡牙籌閒縦博<lb/>
刻殘畫燭戯分題紫氍毹暖帳中醉紅叱撥驕花外嘶<lb/>
孤夢淒涼身萬里令人憎殺五更雞<lb/>
<pb n="KR4d0270_WYG_004-4b"/>
　　　又<lb/>
宦途元不羨飛騰錦里豪華壓五陵紅袖引行遊玉局<lb/>
華燈圍坐醉金繩階前汗血洮河馬架上霜毛海國鷹<lb/>
世事轉頭誰料得一官南去冷如氷<lb/>
　　　書感<lb/>
溪路人家尚闔扉強扶衰憊著征衣百年朝露古所歎<lb/>
一櫂秋風吾欲歸楚客長號沽白璧漢宮太息遣明妃<lb/>
鑠金銷骨従來事老矣何心踐駭機<lb/>
<pb n="KR4d0270_WYG_004-5a"/>
　　　雪中懐成都<lb/>
憶在西州遇雪時繡筵處處百花圍烏絲䦨展新詩就<lb/>
油壁車迎小獵歸感事鏡鸞悲獨舞寄書筝鴈恨慵飛<lb/>
愁多自是難成醉不為天寒酒力㣲<lb/>
　　　西村醉歸<lb/>
俠氣崢嶸盖九州一生常耻為身謀酒寕剰欠尋常債<lb/>
劒不虚施細碎讎岐路凋零白羽箭風霜破弊黒貂裘<lb/>
佯狂自是英豪事村市歸來醉跨牛<lb/>
<pb n="KR4d0270_WYG_004-5b"/>
　　　贈林使君<lb/>
使君物外閲年華厭聽奴兵早暮衙雙屦蹋雲呼野渡<lb/>
一瓢邀月醉梅花紅爐㸃汞閒銷日烏几繙經不憶家<lb/>
我亦岷山有歸處約君同載泝三巴<lb/>
　　　又<lb/>
松檜隂中百步廊我來剥啄叩琳房魚腸寳劒餘蛟血<lb/>
鴉觜金鋤帶藥香弱水蓬萊風浩浩赤明龍漢刼茫茫<lb/>
何妨付與神丹訣教跨青鸞入帝郷<lb/>
<pb n="KR4d0270_WYG_004-6a"/>
　　　遣興<lb/>
壯年一箭落雙鵰野餉如今擷藥苖寒與梅花同不睡<lb/>
悶尋鸚鵡説無憀烏絲闌上詩初就緑綺聲中酒半銷<lb/>
老去可憐風味在未應山海混漁樵<lb/>
　　　冬晩山房書事<lb/>
山澤何妨老太平巉巉骨相本來清月明滿地看梅影<lb/>
露下隔溪聞鶴聲未辨藥苖逢客問欲酬琴價約僧評<lb/>
半生壮志今俱淡且學湘纍拾菊英<lb/>
<pb n="KR4d0270_WYG_004-6b"/>
屏迹山村病日増烏皮几穏得閒凭凍雲傍水封梅萼<lb/>
嫰日烘牎釋硯氷歳盡光隂饒衮衮身閒醉夢且騰騰<lb/>
蠻童採藥歸來晩客至従嗔喚不譍<lb/>
　　　得趙若川書因寄<lb/>
澤居路絶人不到晨起忽傳雙鯉魚儲淚一升悲世事<lb/>
减愁三尺看君書龍墀對䇿言傷直山邑迎親計未踈<lb/>
老病閉門誰省録因風時肯問何如<lb/>
　　　夜歸醉中作<lb/>
<pb n="KR4d0270_WYG_004-7a"/>
意薄楊修喚小兒孤舟自笑髪成絲放開癡腹無非夢<lb/>
拈起幽懐緫是詩霜下忽驚桐葉盡灘生更覺水聲竒<lb/>
餘年那恨驅黄犢除却為農百不冝<lb/>
　　　早秋<lb/>
落魄巴山號放翁斯名嵗晩亦成空酒醒遥夜孤舟雨<lb/>
睡美清秋一榻風駭浪千重無死地神丹九轉有新功<lb/>
雲端不遇飛仙過誰顧幽人寂寞中<lb/>
　　　郊行夜歸書觸目<lb/>
<pb n="KR4d0270_WYG_004-7b"/>
老翁病起厭端居隨意東西不問途霜野草枯鷹欲下<lb/>
江天雲濕鴈相呼空垣破竈逃租屋青幔紅燈賣酒爐<lb/>
未畏還家蹋泥潦園丁持炬小兒扶<lb/>
　　　初夏幽居<lb/>
昔如轉戰墮重圍今幸騫翔脫駭機曉樹好風鶯獨語<lb/>
夜牎細雨燕相依安居不恨蝸廬迮得食寕論鶴料㣲<lb/>
更喜暮年强健在又看刀尺製縑衣<lb/>
　放翁詩選前集巻四<lb/>
</p>
<p>
</p>
  </div>
</body>
</text>
</TEI>
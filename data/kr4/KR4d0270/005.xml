<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻五</head> <lb/>
    <p>
<pb n="KR4d0270_WYG_005-1a"/>
欽定四庫全書<lb/>
　放翁詩選前集巻五<lb/>
　　　　　　　　　　　　　宋　羅椅　編<lb/>
　　七言八句<lb/>
　　　雨中示子聿<lb/>
窮閻父子自相依寂寂茅廬映竹扉𤓰蔓水生初抺岸<lb/>
練花寒動却添衣吾𤣥自笑豈尚白汝瘦元知能勝肥<lb/>
苦學勿為干禄計宦途雖樂不如歸<lb/>
<pb n="KR4d0270_WYG_005-1b"/>
　　　遊山西村<lb/>
莫笑農家臘酒渾豐年留客足雞豚山重水複疑無路<lb/>
栁暗花明又一村簫鼔追隨春社近衣冠簡朴古風存<lb/>
從今若許閒乗月拄杖無時夜叩門<lb/>
　　　秋雨初霽戯筆<lb/>
墨入紅絲㸃漆濃閒將倦筆冩秋容雨聲已斷時聞滴<lb/>
雲氣將歸别起峰斜日半穿臨水竹好風遥送隔城鐘<lb/>
逺遊更動輕舟興太息何人解見從<lb/>
<pb n="KR4d0270_WYG_005-2a"/>
　　　作夢<lb/>
作夢今逾七十年平生懐抱尚依然結茅杜曲桑麻地<lb/>
覔句㶚橋風雪天驃騎向來求作佛淮南末路望登仙<lb/>
世間妄想何窮盡輸與山翁一醉眠<lb/>
　　　龜堂獨坐遣悶<lb/>
髪已凋踈齒已揺高談誰與慰無聊苦心雖嘔何由出<lb/>
病骨非䜛亦自銷玉雪㣲塵烹瑞草胭脂小把斸靈苖<lb/>
賀公吳語吾能似太息遺魂不可招<lb/>
<pb n="KR4d0270_WYG_005-2b"/>
　　　春行<lb/>
九日春隂一日晴强扶衰病此閒行猩紅帶露海棠濕<lb/>
鴨綠平堤湖水明<hi>杜子美曉看紅濕處李太白蜀江紅且明濕明字可謂奪造化之功世未</hi>
<hi>有拈出者</hi>酒賤栁隂逢醉卧牛肥稻壟看深耕山翁莫道渾<lb/>
無用解與明時説太平<lb/>
　　　七十三吟<lb/>
七十三年事事新涵濡幸作六朝民髪無可白方為老<lb/>
酒不能賖始覺貧末路已悲身是客此心猶與物為春<lb/>
<pb n="KR4d0270_WYG_005-3a"/>
柴門勿謂當岑寂時有郷隣請藥人<lb/>
　　　睡起至園中<lb/>
春風忽已遍天涯老子猶能領物華淺碧細傾家釀酒<lb/>
小紅初試手栽花野人易與輸肝肺俗話誰能掛齒牙<lb/>
更欲世間同省事勾回蟻戰放蜂衙<lb/>
　　　蹭蹬<lb/>
少慕功名頗自竒一生蹭蹬鬢成絲市楼酒美貧何預<lb/>
斗柄春回老不知黒幟遊魂應有数白衣效命永無期<lb/>
<pb n="KR4d0270_WYG_005-3b"/>
魚梁東畔牛䦨北舉世誰能識此悲<lb/>
　　　初春欲散步畏寒而歸<lb/>
峭寒漠漠出重貂酒力欺人凝不消春困苦多無處賣<lb/>
客魂欲斷倩誰招一溪水淺梅枝瘦四野雲酣雪意驕<lb/>
欲到前村無奈嬾却尋歸路度西橋<lb/>
　　　遣興二首<lb/>
幾看人間嵗月新釣船猶繋鏡湖濵曽穿高帝朝元仗<lb/>
却作山隂版籍民留病三分嫌太健忍飢半日未全貧<lb/>
<pb n="KR4d0270_WYG_005-4a"/>
早知晝繡能為祟翁子終身合負薪<lb/>
湖海元為汗漫遊誤恩四領幔亭秋掃空薄禄始無愧<lb/>
閉上衡門那得愁湯嫩雪濤翻茗椀火温香縷上衣篝<lb/>
床頭亦有閒書巻信手拈來倦即休<lb/>
　　　醉題埭西酒家二首<lb/>
陣陣新寒入布裘偶乗小醉得閒遊丹楓落日野橋晚<lb/>
斷鴈濕雲江路秋馬得一鳴何恨斥金經百煉豈容柔<lb/>
不知千載塵埃裏更有吾曹強項不<lb/>
<pb n="KR4d0270_WYG_005-4b"/>
桑麻䝉翳不通鄰耽酒頽然一老民遣客方眠那是醉<lb/>
有衣可典未為貧曬翎斜日鷗來熟印迹平沙鴈到新<lb/>
君看此閒何境界癡人猶説吐車茵<lb/>
　　　遊近山<lb/>
羸病知難賦逺遊尚尋好景送悠悠亂山孤店鴈聲晚<lb/>
一馬二童溪路秋掃壁有僧求醉墨倚楼無客話清愁<lb/>
殘年敢望常強健到處臨歸為小留<lb/>
　　　書感<lb/>
<pb n="KR4d0270_WYG_005-5a"/>
壯嵗功名妄自期晚途流落鬢成絲臨風畫角曉三弄<lb/>
釀雪野雲寒四垂金鏁甲思酣戰地皂貂裘記逺遊時<lb/>
此心炯炯空添淚青史他年未必知<lb/>
　　　数日不出門偶賦<lb/>
湖上蝸廬僅自容寸懐無奈百憂攻補衣未竟迫秋露<lb/>
待飯不來聞午鍾稚子挾書勤質問鄰翁釋耒間過従<lb/>
今朝一笑君知否滿甕新醅粥面濃<lb/>
　　　初冬<lb/>
<pb n="KR4d0270_WYG_005-5b"/>
平生詩句領流光絶愛初冬萬瓦霜楓葉欲殘看愈好<lb/>
梅花未動意先香暮年自適何妨退短景無營亦自長<lb/>
况有小兒同此趣一牎相對弄朱黄<lb/>
　　　昨非<lb/>
温飽従來與道違書生只合卧牛衣老狐五百年前錯<lb/>
孤鶴三千嵗後歸舌自生肥勝玉食腰常忘帶况金圍<lb/>
一官彭澤従何有元亮還家悔昨非<lb/>
　　　史院晩出<lb/>
<pb n="KR4d0270_WYG_005-6a"/>
已乞殘骸老故丘誤恩重作道山遊龍津雨過橋如拭<lb/>
鳳闕煙消瓦欲流直舍小眠鐘報午歸途㣲冷葉飛秋<lb/>
心知伏櫪無千里縦有王良也合休<lb/>
　　　飽食<lb/>
飽食無功媿汗青燈前顧影歎伶俜馬衰猶養疑知路<lb/>
龜乆當捐為不靈腰下徒誇綬若若鏡中何止髪星星<lb/>
石帆回首初非逺要及清秋斸茯苓<lb/>
　　　初春書懐<lb/>
<pb n="KR4d0270_WYG_005-6b"/>
耄大光隂古更稀自今惟有数期頤食觀本草雖多事<lb/>
醉讀離騷自一竒物外有人閒始見山中可樂老方知<lb/>
武陵好在桃千樹短櫂相尋亦未遲<lb/>
　　　乆雨<lb/>
梅天一日幾隂晴對酒無聊醉不成巧厯莫能知雨㸃<lb/>
孤桐那解寫溪聲林深鳥雀來無数草茂鉏耰去即生<lb/>
明日雲開天萬里御風吾欲過青城<lb/>
　　　明日復理夢中意作<lb/>
<pb n="KR4d0270_WYG_005-7a"/>
白盡髭鬚兩頰紅頺然自以放名翁客従謝事歸時散<lb/>
詩到無人愛處工高掛蒲帆上黄鶴獨吹鐡笛過垂虹<lb/>
閒人浪迹由來事那計猿驚蕙帳空<lb/>
　　　夏夜<lb/>
展轉紗厨睡不成一藤扶憊遶廊行月升雙鵲移枝宿<lb/>
露下孤螢綴蔓明汲井忽驚人已起開門堪歎事還生<lb/>
羽衣道㡌從吾好栢子煙中起磬聲<lb/>
　　　老甚自詠二首<lb/>
<pb n="KR4d0270_WYG_005-7b"/>
殘年真欲数期頤一事無營飽即嬉身入童兒鬭草社<lb/>
心如太古結繩時騰騰不許諸人㑹兀兀従教老子癡<lb/>
亦莫城中買鹽酪菜羮有味淡方知<lb/>
羨生常笑古人癡俛仰那知迫耄期鏡裏鬢無添白處<lb/>
樽前顔有暫丹時客嗔終嵗常稱疾兒訝經旬嬾賦詩<lb/>
枉却愁過强健日身閒何往不熙熙<lb/>
　<lb/>
　放翁詩選前集巻五<lb/>
</p>
<p>
</p>
  </div>
</body>
</text>
</TEI>
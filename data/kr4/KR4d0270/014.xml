<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選後集巻四</head> <lb/>
    <p>
<pb n="KR4d0270_WYG_014-1a"/>
欽定四庫全書<lb/>
　放翁詩選後集巻四<lb/>
　　　　　　　　　　　宋　羅椅　撰<lb/>
　　古詩<lb/>
　　　西郊尋梅<lb/>
西郊梅花矜絶艷走馬獨來看不厭似羞流俗䝉市<lb/>
塵寧墮荒寒傍茆店翛然自是世外人過去生中羞<lb/>
一念淺顰常鄙桃李學獨立不容鶯蝶覘山礬水仙晚<lb/>
<pb n="KR4d0270_WYG_014-1b"/>
角出大似春秋吳越僣餘花豈無好顔色病在一<lb/>
俗無由砭朱䦨玉砌渠有命斷橋流水君何欠<hi>十四宇弔</hi>
<hi>慰兩盡</hi>嗟予相與頗同調身客劔南家在剡凄凉萬里歸<lb/>
無日蕭颯二毛衰有漸尚能作意晚相從爛漫不辭盃<lb/>
㶑灧<lb/>
　　綿州録叅軍㕔觀楚公畫鷹少陵為作詩者<lb/>
我來訪古涪之濵不辭百妄冀一真<hi>磊落顛倒</hi>走馬朝尋<lb/>
海㯶館斫鱠夜醉魴魚津越王樓髙亦已換俯仰<lb/>
<pb n="KR4d0270_WYG_014-2a"/>
今古堪悲辛督郵官舎最卑陋棟撓楹腐知幾春<lb/>
巋然此壁獨無恙老槎勁翮完如新向來刼火何日<lb/>
免叱呵守䕶疑有神妖狐九尾穴中嘯共置不問如<lb/>
越秦大時此物合致用下韝指呼端在人會當原野<lb/>
灑毛血坐令萬里清烟塵老眼還憂不及見詩成肝<lb/>
膽空輪囷<hi>正是作者</hi>
　　　山南行<lb/>
我行山南已三日如繩大路東西出平川沃野望不<lb/>
<pb n="KR4d0270_WYG_014-2b"/>
盡麥隴青青桑欝欎地近函秦氣俗豪秋千蹴踘分<lb/>
朋曹苜蓿連雲馬蹄疾楊柳夾道車聲髙古來厯厯<lb/>
興亡處舉目山河尚如故将軍壇上冷雲低丞相祠<lb/>
前春日暮國家四紀失中原師出江淮未易吞會看<lb/>
金皷従天下却用闗中作本根<hi>起結次第皆稱</hi>
　　　龍掛<lb/>
成都六月天大風發屋動地聲勢雄黑雲崔嵬行風<lb/>
中凛如鬼神塞虚空霹靂迸火射地紅上帝有命起<lb/>
<pb n="KR4d0270_WYG_014-3a"/>
伏龍龍尾不巻曳天東壮哉雨㸃車軸同山摧水溢<lb/>
路不通連根拔出千丈松未言為人作年豐偉觀一<lb/>
洗芥蔕胷<lb/>
　　　羅翅峽江小酌<lb/>
爐烟淡将散江雨吹欲無回風吹衣襟晴光滿菰蒲隠<lb/>
几樂此時清和如夏初犬吠船丁歸小市得美蔬歡言<lb/>
酌清醥侑以案上書雖云泊江渚何異歸林廬<lb/>
　　　雙清堂夜賦<lb/>
<pb n="KR4d0270_WYG_014-3b"/>
陸子病少間獨卧溪上堂人静魚自躍風定荷更香素<lb/>
月行中天流螢失孤光歸鳥飛有聲度此十里塘嗟我<lb/>
獨何事遲暮客異鄉太息搔短髪起視夜未央<lb/>
　　　風月<lb/>
老來苦無伴風月獨見知未嘗費招呼到處相娱嬉披<lb/>
襟萬里快弄影三更竒淋漓蜀苑酒散落江樓詩狂歌<lb/>
撼山川醉墨飛蛟螭聊将調俗子更遣半生癡<lb/>
　　　游東都趙氏園<lb/>
<pb n="KR4d0270_WYG_014-4a"/>
清晨呼馬出馭吏請所之錦城浩如海我亦無與期有<lb/>
花即入門莫問主人誰下馬據胡床傲睨忘訶譏人言<lb/>
白頭翁胡為尚兒癡老翁故不癡借花發吾詩詩<lb/>
句帶花香東風不敢吹徘徊雙蝴蝶許可鼻端知<hi>能言能賦</hi>
<hi>無復此老</hi>
　　　對酒<lb/>
閒愁如飛雪入酒即消融好花如故人一笑盃自空<lb/>
流鶯有情亦念我柳邊盡日啼東風長安不到十四<lb/>
<pb n="KR4d0270_WYG_014-4b"/>
載酒徒往往成衰翁九環寳帶光照地不如留君雙頰<lb/>
紅<lb/>
　　　郊飲村酒大醉<lb/>
丈夫無苟求君子有素守不能垂竹帛正可死隴畆<lb/>
邯鄲枕中夢要是夢所有持枕與農夫亦作此夢否今<lb/>
朝郊外逰取醉村市酒未敢羞空囊爛漫詩千首<lb/>
　　　寒夜遣懷<lb/>
臨觴本不飲憂多自成醉四方行萬里不見埋愁地<lb/>
<pb n="KR4d0270_WYG_014-5a"/>
憶昔入京都寳馬揺香鬃酣飲清樓夜歌聲在半空<lb/>
去日不可挽華髪忽垂領娟娟蛾眉月相對作凄冷月<lb/>
落照空床不寐聴寒螀早知憂隨人何用去故鄉<lb/>
　　　長門怨<lb/>
寒風凄有聲寒日慘無輝空房不敢恨但懷歳暮悲今<lb/>
年選後宫連娟千蛾睂早知獲譴速悔不承恩遲聲當<lb/>
徹九天淚當達九泉死猶復見思生當長棄捐<hi>盡用陳語而各</hi>
<hi>有態</hi>
<pb n="KR4d0270_WYG_014-5b"/>
　　　月夕<lb/>
我昔隠天台夜半游勾曲弄月過垂虹萬頃一片玉<lb/>
烟艇起菱唱松風吹釣絲更欲小徙倚恐失初平期<lb/>
今年游青城三十六峯巒白雲反在下使我毛骨寒天<lb/>
如玻璃盆倒懸濕銀海素璧行其間草木盡光彩姮娥<lb/>
顧我笑手撫玉兎兒莫怪世人生白髪秋風桂老欲無枝<lb/>
　　　次韻何元立贈行<lb/>
嘉榮東西州此别不為逺徘徊凌雲寺决去未遽忍登<lb/>
<pb n="KR4d0270_WYG_014-6a"/>
髙望故人烟樹參差見懸知今夕夢不隔空城鍵平生<lb/>
相從意百年有未滿結巢青城雲期子在歳晚<lb/>
　　　醉中懐眉山舊游<lb/>
勁酒少和氣哀歌無歡情故鄉不敢思登髙望錦城錦<lb/>
城那得去彷彿蟇頥路遥知樽前人指我題詩處我雖<lb/>
流落夜郎天遇酒能狂似少年想見東郊携手日海棠<lb/>
如雪栁如綿<lb/>
　　　南軒<lb/>
<pb n="KR4d0270_WYG_014-6b"/>
今年秋早凉七月已蕭然南軒修竹下枕簞終日眠時<lb/>
将半殘夢聴此欲斷蟬推枕起太息四序忽已遷功名<lb/>
墮渺莽衰疾方連綿新月獨多情窺牕淡娟娟<lb/>
　　　舟中聞姑惡<lb/>
女生藏深閨未省窺墻藩上車移所天父母為他門<lb/>
妾身雖甚愚亦知君姑尊下床頭雞鳴梳髻著襦裙<lb/>
堂上奉灑掃厨中饋盤飱青青摘葵莧恨不美熊蹯<lb/>
姑色少不怡衣袂濕淚痕所冀妾生男庶幾姑弄孫<lb/>
<pb n="KR4d0270_WYG_014-7a"/>
此意竟蹉跎薄命來䜛言放棄不敢怨所悲孤大恩古<lb/>
路傍陂澤微雨鬼火昏君聴姑惡聲無乃遣婦魂<lb/>
　　　歳暮<lb/>
離離井上桐欝欝墻下桑零落豈不悲無柰中夜霜蟋<lb/>
蟀更可念歳暮依客床客亦自孤寂衣篝歇殘香一燈<lb/>
掛西壁耿耿青無光援筆欲寫愁三喟不成章<lb/>
　　　五鼓自簇橋入府<lb/>
曉月有餘光秋樹無濃影野烟浩無際陂路行逾永堰<lb/>
<pb n="KR4d0270_WYG_014-7b"/>
聲何澎湃露氣正淒冷忽然客愁破更覺詩律整昔人<lb/>
千載意忙裏一笑領山林豈難歸吾計自不猛<lb/>
　　　古意<lb/>
紲足飼饑鷹鷹飽意未平伏櫪豈不安老驥終悲鳴<lb/>
士生固欲達又懼徒富貴素願有未伸五鼎淡無味<lb/>
茆屋秋雨漏稻陂春水深長歌傾濁酒舉世不知心<lb/>
　<lb/>
　放翁詩選後集巻四<lb/>
</p>
<p>
</p>
  </div>
</body>
</text>
</TEI>
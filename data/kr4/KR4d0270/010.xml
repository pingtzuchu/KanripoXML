<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻十</head> <lb/>
    <p>
<pb n="KR4d0270_WYG_010-1a"/>
欽定四庫全書<lb/>
　放翁詩選前集巻十<lb/>
　　　　　　　　　　　　宋　羅椅　編<lb/>
　　五言八句<lb/>
　　　即事<lb/>
樽酒如江緑春愁扺草長但令閒一日便擬醉千場栁<lb/>
弱風禁絮花殘雨漬香客遊還役役心賞竟茫茫<lb/>
　　　溪行<lb/>
<pb n="KR4d0270_WYG_010-1b"/>
篷蒻鳴春雨㠶蒲掛暮烟買魚尋近市覔火就鄰船愁<lb/>
卧醒還醉灘行却復前長年殊可念力盡逆風牽<lb/>
　　　寓歎<lb/>
小雨初凉夜殘燈欲暗時病多愁近酒心弱怯題詩舊<lb/>
友殊方少歸耕晚嵗冝囘頭顧孤影此意有君知<lb/>
　　　峽州甘泉寺<lb/>
江上甘泉寺登臨擅一州山亭喜無恙老子得重遊灘<lb/>
急常疑雨林深欲借秋歸途更清絶倚杖喚漁舟<lb/>
<pb n="KR4d0270_WYG_010-2a"/>
　　　獨立<lb/>
獨立紫荆外頹然一秃翁亂山吞落日野水倒寒空憂<lb/>
患工催老飄零敢諱窮漁歌亦何恨悽斷滿西風<lb/>
　　　病中<lb/>
風雨暗江天幽牕起復眠忍窮安晚境留病壓災年客<lb/>
助修琴料僧分買藥錢餘生均逆旅未死且陶然<lb/>
　　　一室<lb/>
九萬笑鵬摶幽居一室寛雨聲便早睡酒力壓春寒嬾<lb/>
<pb n="KR4d0270_WYG_010-2b"/>
覺閒多味衰知死有縁此生吾自斷不必夢長安<lb/>
　　　春晚苦雨<lb/>
垂老卧村墅餘寒欺病身雞猶未忘旦雨欲不容春忽<lb/>
忽花時過茫茫草色勻蓴絲已上市一飯未傷貧<lb/>
　　　客有見過者既去喟然有作<lb/>
髪毛俱白盡事不補秋毫去死今無幾歸耕何足髙已<lb/>
如陶止酒徒勸屈餔糟惟有滄溟去揚帆看雪濤<lb/>
　　　致仕後述懐<lb/>
<pb n="KR4d0270_WYG_010-3a"/>
生理雖貧甚胷中頗浩然常辭問字酒屡却作碑錢寜<lb/>
有駱堪鬻况無車可懸小須梅雨霽散髪醉江天<lb/>
　　　孤村<lb/>
老寄孤村裏悠然卧曲肱筭貧先放鶴嫌閙并踈僧古<lb/>
戍髙秋笛寒牕半夜燈平生羞詭遇多獲豈吾能<lb/>
　　　遊山<lb/>
病退行猶倦山坡毎少休髙枝聞鵲語淺瀬見魚游偶<lb/>
有堪乘興元無可遣愁悠然又終日争路有歸牛<lb/>
<pb n="KR4d0270_WYG_010-3b"/>
　　　春日<lb/>
車馬閒中絶衣襦病後寛改詩消晝永賖酒敵春寒栁<lb/>
細搓難似花新染未乾歸鴻與來燕各自管悲歡<lb/>
　　　醉賦<lb/>
霜楓照茅屋露菊挿紗巾今古無窮事江湖未死身直<lb/>
令依馬磨終勝拜車塵我亦輕餘子君當恕醉人<lb/>
　　　小園<lb/>
蕭散遺塵事栽培得小園土鬆花意活林暖鳥言繁飱<lb/>
<pb n="KR4d0270_WYG_010-4a"/>
酪供晨鉢葅芹薦晚樽餘年君莫問送老向孤村<lb/>
　　　舟中作<lb/>
沙路時晴雨漁舟日往來村村皆畫本處處有詩材炊<lb/>
黍孤煙晚呼牛一笛哀終身看不厭㟁幘興悠哉<lb/>
　　　嵗晚書懐<lb/>
殘嵗堂堂去新春鼎鼎來夢移鄉國近酒挽壯心囘暖<lb/>
律初催栁晴光併上梅東湖有歸日衰抱得頻開<lb/>
　　　野興<lb/>
<pb n="KR4d0270_WYG_010-4b"/>
有酒皆堪醉無山不可廬遂初成近賦孤憤悔前書湘<lb/>
寺分經帙廬山寄藥鋤江頭霜葉滿詩興属騎驢<lb/>
　　　雨後凉甚<lb/>
並海寛閒野清秋揺落天㣲凉供美睡穏字入新聮陋<lb/>
屋蕭蕭雨脩筒細細泉晚牕生酒興洗酌一陶然<lb/>
　　　月夜江瀆池納凉<lb/>
㣲徑荒城曲叢祠野水邊月能從我醉風欲駕人仙静<lb/>
數黏螢草遥聞采芡船熱官那有此留滯莫尤天<lb/>
<pb n="KR4d0270_WYG_010-5a"/>
　　　長汀道中<lb/>
晚過長汀驛溪山乃爾竒老夫惟坐嘯造物為陳詩鳥<lb/>
送穿林語松垂拂澗枝憑鞍乆忘發不是馬行遲<lb/>
　　　病中作<lb/>
一病二十日直愁難自還殘書不成讀長晝只供閒風<lb/>
舞迎霜葉雲昏欲雨山臨牕忽自笑詩思又相闗<lb/>
　　　冐雨登擬峴臺觀江漲<lb/>
雨氣昏千嶂江聲撼萬家雲翻一天墨浪蹴半空花噴<lb/>
<pb n="KR4d0270_WYG_010-5b"/>
薄侵虚閣低昻泛斷槎壯遊思夙昔乘醉下三巴<lb/>
　　　春雨<lb/>
春愁無處避春雨㡬時晴黯黯隂連月蕭蕭滴到明牕<lb/>
昏減書課絃緩咽琴聲何以娱幽獨新醅手自傾<lb/>
　　　有叟<lb/>
有叟鏡湖邉茅茨八九椽凴䦨秋萬里閉户醉經年身<lb/>
外浮名小胷中浩氣全此身吾自判造物恐無權<lb/>
　　　六月十四日㣲雨極凉<lb/>
<pb n="KR4d0270_WYG_010-6a"/>
湖上清秋近齋中白日長雲來樹收影雨過土生香蓮<lb/>
小紅衣濕𤓰甘碧玉凉晚來幽興動移榻近方塘<lb/>
　　　夜雨<lb/>
寒雨連三夕幽居只數椽家貧輕過節身老怯増年日<lb/>
月悲歌裏闗山涙眼邉梅花自開落歎息為誰妍<lb/>
　　　悶極有作<lb/>
貴已不如賤狂應又勝癡新寒壓酒夜㣲雨種花時堂<lb/>
下藤成架門邉枳作籬老人無日課有興即題詩<lb/>
<pb n="KR4d0270_WYG_010-6b"/>
　　　春晚雜興<lb/>
池靣萍初紫墻頭杏已青携兒撑小艇留客坐孤亭相<lb/>
法無侯骨生年直酒星正須遺萬事莫遣片時醒<lb/>
　　　自述<lb/>
二畝新蔬圃三間舊草堂病除身小健秋近夜㣲凉薄<lb/>
酒時醒醉殘書半在亡老懐常自笑無事忽悲傷<lb/>
　　　梅天<lb/>
稻隴移初遍梅天澁未晴輕隂昏茗色餘潤咽琴聲時<lb/>
<pb n="KR4d0270_WYG_010-7a"/>
傍菱塘立還尋莎徑行杜門終此世更誓未來生<lb/>
　　　獨夜<lb/>
燈花寒自結雪片夜方深瘦影叅危坐清愁入苦吟江<lb/>
湖身汗漫藥石病侵尋朋舊凋零盡何人識此心<lb/>
　　　遊雲門諸蘭若<lb/>
花過木隂合溪雲生暮凉牛行響白水鷺下㸃青秧古<lb/>
寺宛如昨穉松森已行耆年不下榻童子為燒香<lb/>
　　五言四句<lb/>
<pb n="KR4d0270_WYG_010-7b"/>
　　　題瑩上人剡溪畫<lb/>
天地又秋風溪山憶剡中孤舟幸閒着借我訪支公<lb/>
　　　路傍曲二首<lb/>
　　　　其一<lb/>
冷飯雜沙礫短褐䝉霜露黄葉滿山郵行人跨驢去<lb/>
　　　　其二<lb/>
大道南北去車輪無停日彼豈皆竒才我獨飢至夕<lb/>
　放翁詩選前集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選後集巻三</head> <lb/>
    <p>
<pb n="KR4d0270_WYG_013-1a"/>
欽定四庫全書<lb/>
　放翁詩選後集巻三<lb/>
　　　　　　　　　　　　宋　羅椅　編<lb/>
　　古詩<lb/>
　　　明河篇<lb/>
明河八月轉分明炯如素練西南傾年年嵗嵗見河漢<lb/>
坊坊曲曲聞砧聲良人萬里事征行砧聲中有玉闗情<lb/>
遥知鐡衣冷如水指㸃明河白髪生磧中草死駱駝鳴<lb/>
<pb n="KR4d0270_WYG_013-1b"/>
萬里却望長安城兒生總角爺未見歸心頓覺封侯輕<lb/>
漢家昔日事兵革絶越窮荒何足惜只願無光太白低<lb/>
還家為婦説征西<lb/>
　　　對酒<lb/>
羡門安期何在哉河流上泝崑崙開白雲不與隠居老<lb/>
孤鶴自下遼天來春江風物政閒美緑浦潮平柂初起<lb/>
暮吹長笛發巴陵曉掛髙帆渡湘水世間萬變更故新<lb/>
㑹當太息摩銅人脱裘取酒藉芳草與子共醉壺中春<lb/>
<pb n="KR4d0270_WYG_013-2a"/>
　　　飲酒近村<lb/>
放翁睡多少行立人扶往赴鄰里集痛飲山花挿鬢紅<lb/>
醉歸荆棘沾衣濕紗巾一幅何翩翩庭中㺯影不肯眠<lb/>
莫欺此老今衰甚曽見髙皇狩越年<lb/>
　　　黄山塔<lb/>
風吹旗脚西南開掛帆槌鼓何快哉轉頭已失望夫石<lb/>
黄山孤塔迎人來黄山勸汝一杯酒送徃迎來殊耐久<lb/>
明年我作故鄉歸還對黄山一搔首<lb/>
<pb n="KR4d0270_WYG_013-2b"/>
　　　送三兄赴秦邸<lb/>
兄年十七弟始生弟今白髪森千莖所期相就畢此世<lb/>
一樽濁酒得共傾往年雖窮猶半菽兩年糠覈苦不足<lb/>
書生志欲及天下貧賤不得收骨肉過悲復恐兄意傷<lb/>
忍涕不覺涕已滂早朝霜露戒衣薄願書此語懽或忘<lb/>
閉門病衰百無用日望兄歸有餘俸早從丞相乞湖州<lb/>
莫待異時思少游<lb/>
　　　吴娘曲<lb/>
<pb n="KR4d0270_WYG_013-3a"/>
鏡奩蚕出千黒蟻釵梁梅小䨇青豆吴娘十四未知愁<lb/>
羅衣已覺傷春瘦閒尋女伴過西家鬭草歸來日未斜<lb/>
睡睫濛濛嬌欲閉隔簾㣲雨壓楊花<lb/>
　　　題少陵畫像<lb/>
長安落葉紛可掃九陌北風吹馬倒杜公四十不成名<lb/>
䄂裏空餘三賦草車聲馬聲喧客枕三百青銅市樓飲<lb/>
杯殘臠冷正悲辛㐲内閗雞催賜錦<lb/>
　　　荆州歌<lb/>
<pb n="KR4d0270_WYG_013-3b"/>
楚江鱗鱗緑如釀銜尾江邉繫朱舫東征打鼓掛髙㠶<lb/>
西上湯豬聮百丈伏波古廟占好風武昌白帝在眼中<lb/>
倚樓女兒笑迎客清歌未盡千觴空沙頭巷陌三千家<lb/>
煙雨㝠㝠開橘花峽人住多楚人少土鐺争上茱茰茶<lb/>
　　　東吴女兒曲<lb/>
東吴女兒語如鸎十三不肯學吹笙鏡奩初喜稚蚕出<lb/>
牕眼已看雙繭成庭空日暖花自舞簾巻巢乾燕新乳<lb/>
阿弟貪書下學遲獨揀詩章敎鸚鵡<lb/>
<pb n="KR4d0270_WYG_013-4a"/>
　　　芳草曲<lb/>
蜀山深處遮孤驛缺甃傾垣芳草碧家在江南妻子病<lb/>
離鄉半嵗無消息長安城門西去路細靄斜陽芳草暮<lb/>
尊前一曲渭城歌馬蹄萬里交河戍人生誤計覔封侯<lb/>
芳草愁人春復秋只願東行至滄海路窮草斷始無愁<lb/>
　　　古别離<lb/>
孤城窮巷愁寂寂美人停梭夜歎息空園露濕荆棘枝<lb/>
荒蹊月照狐狸迹憶君去時兒在腹走如黄犢爺未識<lb/>
<pb n="KR4d0270_WYG_013-4b"/>
紫姑吉語元無凴况憑瓦兆占歸日嫁來不省出門前<lb/>
夢魂何由識酒泉粉綿磨鏡不忍照女子盛時無十年<lb/>
　　　夜聞松聲有感<lb/>
清晨放船落星石大風吹㠶如箭激回頭已失廬山雲<lb/>
却上吴城㸔落日夜深龍歸擘祠門入木數寸留爪㾗<lb/>
明朝就視心尚慄腥風巻地雷霆奔歸船買酒特自慰<lb/>
性命平生驚屡試固知神怒有定時波紋蹙作魚鱗細<lb/>
如今衰病卧林坰霜覆茅簷月滿庭松聲驚破三更夢<lb/>
<pb n="KR4d0270_WYG_013-5a"/>
猶作當時風浪聴<lb/>
　　　滄灘<lb/>
百夫正讙助鳴艣舟中對靣不得語須㬰人散寂無譁<lb/>
惟聞百丈轉兩車嘔嘔啞啞車轉急舟人已在沙際立<lb/>
霧歛蘆村落照紅雨餘漁舍炊烟濕故鄉回首已千山<lb/>
上峽初經第一灘少年亦慕宦游樂投老方知行路<lb/>
難<lb/>
　　　瞿塘歌<lb/>
<pb n="KR4d0270_WYG_013-5b"/>
四月欲盡五月來峽中水漲何雄哉浪花髙飛暑路雪<lb/>
灘石怒轉晴天雷千艘萬舸不敢過篙師柂工心膽破<lb/>
人人隂拱待勢衰誰敢輕行犯竒禍一朝時去不自由<lb/>
山腹空有沙㾗留君不見陸子嵗暮來䕫州瞿塘峽<lb/>
水平如油<lb/>
　　　蹋磧<lb/>
鬼門闗外逢人日蹋磧千家萬家出竹枝慘戚雲不動<lb/>
劔氣聮翩日初夕行人十有八九癭見慣何曽羞顧影<lb/>
<pb n="KR4d0270_WYG_013-6a"/>
江邉沽酒沙上卧峽口月出風吹醒人生未死信難知<lb/>
憔悴䕫州生鬢絲何日畫船揺桂檝西湖却賦探春詩<lb/>
　　　風雨中望峽口諸山竒甚<lb/>
白鹽赤甲天下雄抜地突兀摩蒼穹凜然猛士撫長劔<lb/>
空有豪氣無雍容不令氣象久停滀常恨天地無全功<lb/>
今朝忽悟始嘆息妙處元在煙雨中太隂殺氣横慘淡<lb/>
元化變態含空濛正如竒材遇事見平日乃與常人同<lb/>
安得朱樓髙百尺看此疾雨吹横風<lb/>
<pb n="KR4d0270_WYG_013-6b"/>
　　　岳池農家<lb/>
春深農家耕未足原頭叱叱兩黄犢泥融無塊水初渾<lb/>
雨細有痕秧正綠緑秧分時風日美時平未有差科起<lb/>
買花西舍喜成婚持酒東鄰賀生子誰言農家不入時<lb/>
小姑畫得城中眉一雙素手無人識空村相喚㸔繰絲<lb/>
農家農家樂復樂不比市朝争奪惡宦游所得能㡬何<lb/>
我已三年廢東作<lb/>
　　　驛路海棠已過有感<lb/>
<pb n="KR4d0270_WYG_013-7a"/>
淒凉古驛官道傍朱門沉沉春日長暄妍光景老海棠<lb/>
顛風吹花滿空廊物生憔悴固其常惜哉無與持一觴<lb/>
遊蜂戲蝶空自忙豈知美人在西廂我雖已老猶能狂<lb/>
竚立與爾悲容光盛時不遇誠可傷零落逢之更斷腸<lb/>
　　　夜登江樓<lb/>
平生胷中無滯留曠然獨與造物游天風駕我周㝢縣<lb/>
夜半忽過江邉樓樓前茫茫天地闊萬頃月浸空江秋<lb/>
雲堦無塵鸞鶴舞玉笛裂石魚龍愁肺肝澄徹納灝氣<lb/>
<pb n="KR4d0270_WYG_013-7b"/>
毛髪慘慄臨寒流世間回首真一夢誰能更念酬恩讎<lb/>
　　　東山<lb/>
今日之集何佳哉入闗劇飲始此回登山正可小天下<lb/>
跨海何用尋蓬萊青天肯為陸子見妍日似趣梅花開<lb/>
有酒如醅綠可愛一醉真欲空千罍酡酥鵝黄出隴右<lb/>
熊肪玉白黔南來眼花耳熱不知夜但見銀燭髙花摧<lb/>
京華故人死大半歡極往徃潜生哀聊將豪縱壓幽患<lb/>
皷吹動地聲如雷<lb/>
<pb n="KR4d0270_WYG_013-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0270_WYG_013-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　放翁詩選後集巻三<lb/>
</p>
<p>
</p>
  </div>
</body>
</text>
</TEI>
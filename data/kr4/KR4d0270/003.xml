<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集巻三</head> <lb/>
    <p>
<pb n="KR4d0270_WYG_003-1a"/>
欽定四庫全書<lb/>
　放翁詩選前集巻三<lb/>
　　　　　　　　　　　　　宋　羅椅　編<lb/>
　　七言八句<lb/>
　　　雨晴遊洞宮山坐間復雨<lb/>
近水松篁鎻翠㣲洞天宫殿對清輝快晴似為酴醿計<lb/>
急雨還妨燕子飛道士晝閒丹竈冷山童曉出藥苖肥<lb/>
拂床不用勤留客我困文書自怕歸<lb/>
<pb n="KR4d0270_WYG_003-1b"/>
　　　醉中到白崖而歸<lb/>
醉眼朦朧萬事空今年痛飲瀼西東偶呼快馬迎新月<lb/>
却上輕輿御晩風行路半生常是客丈夫八十未稱翁<lb/>
亂山缺處如横綫遥指孤城翠霧中<lb/>
　　　深居<lb/>
作吏難堪簿領迷深居聊復學幽棲病來酒户何妨小<lb/>
老去詩名不厭低零落野雲寒傍水霏㣲山雨晩成泥<lb/>
自憐甫里家風在小摘殘蔬遶廢畦<lb/>
<pb n="KR4d0270_WYG_003-2a"/>
　　　題丈人觀道院壁<lb/>
斷煙浮月磬聲殘木影如龍布石壇偶駕青鸞塵世窄<lb/>
閒吹玉笛洞天寒竒香滿院晨炊藥異氣穿巖夜浴丹<lb/>
却笑飛仙未忘俗金貂猶著侍中冠<lb/>
　　　宿江原縣東十里張氏亭未明而起<lb/>
寸廪驅人卒嵗勞一官坐失布衣高劒南十月霜猶薄<lb/>
江上五更雞亂號孤枕擁衾尋短夢青燈照影著征袍<lb/>
客愁相續無時斷那得并州快剪刀<lb/>
<pb n="KR4d0270_WYG_003-2b"/>
　　　晩登横溪橋二首<lb/>
楼鼔聲中日又斜憑高愈覺在天涯空桑客土生秋草<lb/>
野渡虚舟集晩鴉瘴霧不開連六詔俚歌相答帶三巴<lb/>
故郷可望應添淚莫恨雲山萬疊遮<lb/>
犖确坡頭笻竹枝西臨村路立多時賣蔬市近還家早<lb/>
煮井<hi>鹽也</hi>人忙下麥遲病客情懐常怯酒山城光景盡供<lb/>
詩晩來試問愁多少只託高楼横笛吹<lb/>
　　　武擔東臺晩望<lb/>
<pb n="KR4d0270_WYG_003-3a"/>
顦顇西牎已一翁登高意氣尚豪雄闗河霸國興亡後<lb/>
風月詩人醉醒中病起頓驚雙鬢改春歸一掃萬花空<lb/>
欄邊徙倚君知否直到吳天目未窮<lb/>
　　　待青城道士不至<lb/>
我亦従來薄世縁偶然采藥到西川慵追萬里騎鯨客<lb/>
且伴千年化鶴僊金鼎養丹暾海日玉壺取酒醉江天<lb/>
朝來坐待方平乆讀盡黄庭内外篇<lb/>
　　　學射道中感事<lb/>
<pb n="KR4d0270_WYG_003-3b"/>
學射山前宿雨收籃輿咿軋自生愁得閒何惜傾家醸<lb/>
漸老真須秉燭遊道廢尚書猶乞米時來校尉亦封侯<lb/>
自怜白首能豪在車轍何因遍九州<lb/>
　　　登劒南西川門感懐<lb/>
自古高樓傷客情更堪萬里望吳京故人不見暮雲合<lb/>
客子欲歸春水生瘴癘連年須藥石退藏無地有柴荆<lb/>
諸公勉畫平戎䇿投老深思看太平<lb/>
　　　城上<lb/>
<pb n="KR4d0270_WYG_003-4a"/>
疾步登城殊未衰欣然一笑擲笻枝正當閒似白鷗處<lb/>
不減健如黄犢時秋野煙雲横慘淡暮天楼閣倚參差<lb/>
高吟醉舞忘歸去乞與丹青畫怪竒<lb/>
　　　早行<lb/>
喔喔鳴雞促起程翻翻飛鷺導孤征節旄盡脫歸猶逺<lb/>
帶眼頻移瘦自驚小市蕭條黄葉滿斷橋零落緑苔生<lb/>
居人猶復多愁患何况天涯倦客情<lb/>
　　　秋晚登城北門<lb/>
<pb n="KR4d0270_WYG_003-4b"/>
幅巾藜杖北城頭巻地西風滿眼愁一㸃烽傳散闗信<lb/>
兩行鴈帶杜陵秋山河興廢客搔首身世安危人倚樓<lb/>
横槊賦詩非復昔夢䰟猶繞古梁州<lb/>
　　　醉中偶書<lb/>
古寺閒房閉寂寥幾年躭酒負公朝青山是處可埋骨<lb/>
白髪向人羞折腰末路自悲終老蜀少年常願従征遼<lb/>
醉來挾箭西郊去極目寒蕪雉兎驕<lb/>
　　　浣花賞梅<lb/>
<pb n="KR4d0270_WYG_003-5a"/>
老子人間自在身挿梅不惜損烏巾春回積雪層氷裏<lb/>
香動荒山野水濵帶月一枝低弄影背風千片逺隨人<lb/>
石家樓上貪吹笛肯放朝朝玉樹新<lb/>
　　　蜀苑賞梅<lb/>
十里温香撲馬來江頭還見去年梅喜開剰欲邀明月<lb/>
愁落先教掃緑苔跌宕放翁新醉墨凄涼廢苑舊歌臺<lb/>
盛衰自古無窮事莫向昆明歎刼灰<lb/>
　　　席上作<lb/>
<pb n="KR4d0270_WYG_003-5b"/>
緑波畫槳浣花船清簟疎簾角黍筵一幅葛巾林下客<lb/>
百壺春酒飲中仙散懐絲管繁華地寄傲江湖浩蕩天<lb/>
浮世升沉何足計丹成碧落珥貂蟬<lb/>
　　　客愁<lb/>
騎馬出門無所詣端居正爾客愁侵蒼顔白髪入衰境<lb/>
黄巻青燈空苦心天下極知須雋傑書生何恨死山林<lb/>
消磨未盡胷中事梁甫時時尚一吟<lb/>
　　　送梅<lb/>
<pb n="KR4d0270_WYG_003-6a"/>
零落梅花不自由斷腸容易付東流與人又作經年别<lb/>
問月應知此夜愁已是狂風巻平野不禁横笛起危楼<lb/>
何時小雪山隂路處處尋香繫釣舟<lb/>
　　　即席<lb/>
解鞅名園眼倍明慇懃翠䄂勸飛觥海棠紅杏欲無色<lb/>
蛺蝶黄鸝俱有情去日不留春漸老歸舟已具客將行<lb/>
倦遊短鬢無多緑生怕樽前唱渭城<lb/>
　　　舟過小孤有感<lb/>
<pb n="KR4d0270_WYG_003-6b"/>
小孤山畔峭帆風又見煙鬟縹緲中萬里客經三峽路<lb/>
千篇詩費十年功未甞滿盎蒲芽白先看堆盤鱠縷紅<lb/>
商畧人生為何事一蓑従此入空濛<lb/>
　　　題齋壁<lb/>
葺得湖邊屋數椽茅齋低小竹牎妍墟煙寂厯歸村路<lb/>
山色蒼寒醸雪天性懶杯盤常偶爾地偏雞犬亦翛然<lb/>
早知栗里多幽事虚走人間四十年<lb/>
　　　夜行宿湖頭寺<lb/>
<pb n="KR4d0270_WYG_003-7a"/>
卧載籃輿黄葉村踈鐘杳杳隔溪聞清霜十里伴㣲月<lb/>
斷鴈半行穿亂雲去國不堪心破碎平戎空有膽輪囷<lb/>
泗濵樂不應如舊誰勒中原第一勲<lb/>
　　　雪後出遊戱作<lb/>
小巘平岡雪陸離幽人又賦探春詩典琴沽酒元非俗<lb/>
着屐觀碑又一竒大度乾坤容落魄多情風月笑衰遲<lb/>
吾生也似梅花淡燕未歸來蝶未知<lb/>
　　　村居書觸目<lb/>
<pb n="KR4d0270_WYG_003-7b"/>
雨霽郊原刈麥忙風清閭巷曬絲香人饒笑語豐年樂<lb/>
吏省徴科化日長枝上花空閒蝶翅林間葚熟滑鶯吭<lb/>
飽知遊宦無多味莫恨為農老故郷<lb/>
　　　感昔二首<lb/>
三著朝冠入上都黄封頻醉渇相如馬慵立仗寕辭斥<lb/>
蘭偶當門敢怨鋤富貴尚思還此笏衰殘自合愛吾廬<lb/>
燈前目力依然在且盡山房萬巻書<lb/>
五丈原頭秋色新當時許國欲忘身長安之西過萬里<lb/>
<pb n="KR4d0270_WYG_003-8a"/>
北斗以南惟一人往事已如遼海鶴餘年空羨葛天民<lb/>
腰間白羽凋零盡却照清溪整角巾<lb/>
　　　夜半讀書罷出門徙倚乆之歸賦短句<lb/>
浩歌曳杖出柴扉不管三更露濕衣擬看林梢殘月上<lb/>
偶逢浦口斷雲歸驚鴻脫網寒相倚飢鶻思巢夜亦飛<lb/>
却掩北牎誰晤語聊憑香盌洗塵機<lb/>
　　　寓歎<lb/>
千載前人毎暗同眼邊俗客馬牛風作文似可張子布<lb/>
<pb n="KR4d0270_WYG_003-8b"/>
飲酒思従陳孟公半世氛埃成潦倒幾時蓑釣入空濛<lb/>
一生處處皆堪老莫怕無山著此翁<lb/>
　<lb/>
　<lb/>
　<lb/>
　<lb/>
　<lb/>
　放翁詩選前集巻三<lb/>
</p>
<p>
</p>
  </div>
</body>
</text>
</TEI>
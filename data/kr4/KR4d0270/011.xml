<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選後集卷一</head> <lb/>
    <p>
<pb n="KR4d0270_WYG_011-1a"/>
欽定四庫全書<lb/>
　放翁詩選後集卷一<lb/>
　　　　　　　　　　　　宋　羅椅　編<lb/>
　　古詩<lb/>
　　　舟中對酒<lb/>
百壺載酒游凌雲醉中揮䄂别故人依依向我不忍别<lb/>
誰知峨眉半輪月月窺船牕掛淒冷欲别渝州酒初醒<lb/>
江空裊裊釣絲風人静翩翩葛巾影哦詩不睡月滿船<lb/>
<pb n="KR4d0270_WYG_011-1b"/>
清寒入骨我欲仙人間更漏不到處時有沙禽背船<lb/>
去<lb/>
　　　漁翁<lb/>
江頭漁家結茅廬青山當門畫不如江煙淡淡雨踈踈<lb/>
老翁破浪行打魚恨渠生來不讀書江山如此一句無<lb/>
我亦衰遲慙筆力共對江山三歎息<lb/>
　　　泊公安縣<lb/>
秦闗蜀道何遼哉公安渡頭今始囘無窮江水與天接<lb/>
<pb n="KR4d0270_WYG_011-2a"/>
不斷海風吹月來船牕帘捲螢火閙沙渚露下蘋花開<lb/>
少年許國忽衰老心折柂樓聞笛哀<lb/>
　　　游合江園戱題<lb/>
朱朱白白池臺間好風妍日開未殘我來覔醉苦草草<lb/>
常恨不如花意閒山雞飛起亂花落下上青林穿翠壑<lb/>
世間動步即有拘常恨不如禽鳥樂人言功名恐不免<lb/>
我願徜徉娱嵗晚熟計滛書理白魚何如縱獵牽黄犬<lb/>
成都四郊如砥平安得雙鞬馳出城鞚飛塵起望不見<lb/>
<pb n="KR4d0270_WYG_011-2b"/>
從騎尋我鳴鶻聲<lb/>
　　　題醉中所作草書巻後<lb/>
胷中磊落藏五兵欲試無路空峥嶸酒為旗鼓筆刀槊<lb/>
勢從天落銀河傾端溪石池濃作墨燭光相射飛縱横<lb/>
須臾収巻復把酒如見萬里煙塵清丈夫身在要有立<lb/>
匃奴運盡行當平何時夜出五原塞不聞人語聞鞭<lb/>
聲<lb/>
　　　晚過五門<lb/>
<pb n="KR4d0270_WYG_011-3a"/>
五門路四月乳鴉啼綠樹閒遊但喜日初長薄暮始知<lb/>
春已去樓頭風髙舞雙旗畫角聲中日還暮馬啼得得<lb/>
無斷時老盡行人路如故<lb/>
　　　春愁<lb/>
春愁茫茫塞天地我行未到愁先至滿眼如雲忽復生<lb/>
尋人似瘧何由避客中勸我飛觥籌我笑謂客君罷休<lb/>
醉自醉倒愁自愁愁與酒如風馬牛<lb/>
　　　梅花<lb/>
<pb n="KR4d0270_WYG_011-3b"/>
氷崖雪谷木未芽造物破荒開此花神全形枯近有道<lb/>
意莊色正知無邪髙堅政要飽憂患放棄何遽愁荒遐<lb/>
移根上苑亦過計竹籬茅舍真吾家平生自嫌亦自許<lb/>
妙處可識不可誇金尊翠杓未免俗篝火為試江南茶<lb/>
　　　和范舍人永康青城道中作<lb/>
風驅雨壓無浮埃驂驔千騎東方來勝游公自輩王謝<lb/>
净社我亦追宗雷<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山樓上一倚徙如地始闢天初開<lb/>
廓然眼界三萬里山一螘垤水一杯世間幻妄幾變㓕<lb/>
<pb n="KR4d0270_WYG_011-4a"/>
政自不滿吾曹咍丈夫本願布衣老達士詎畏蒼顔催<lb/>
君㸔神君嵗食羊四方處處棄骨髙成堆西山老翁飽<lb/>
松麫造物賦予何遼哉<lb/>
　　　浣溪女<lb/>
江頭女兒䨇髻了常隨阿母供桑麻當戸夜織聲咿啞<lb/>
地爐豆䕸煎土茶長成嫁與東西家柴門相對不上車<lb/>
青裙竹笥何所嗟挿髻煜煜牽牛花城中妖姝臉如霞<lb/>
争嫁官中慕豪華青驪一出天之涯年年傷春抱琵琶<lb/>
<pb n="KR4d0270_WYG_011-4b"/>
　　　八月十四夜三义市觀月<lb/>
去年看月籌邉樓雲罅㣲光如玉鈎主人不樂客歎息<lb/>
清歌空送黄金舟今年看月三义市纎雲不作良宵祟<lb/>
素娥命駕掃客愁我亦傾杯邀共醉風露萬里方𣺌然<lb/>
氷輪無轍行碧天盈盈耿耿意無盡月不忍落人忘眠<lb/>
一言欲報廣寒殿茅簷華屋均相見明年萬事不足論<lb/>
但願月滿人長健<lb/>
　　　豐橋旅舍作<lb/>
<pb n="KR4d0270_WYG_011-5a"/>
我是山林人心期在塵表出門消底物兩屩萬事了羣<lb/>
兒何足愠為爾常悄悄今朝山中路更喜相識少三义<lb/>
市人醉争席豐橋逆旅留饋食小婦髻鬟髙一尺梭聲<lb/>
軋軋當戸織<lb/>
　　　大雪歌<lb/>
長安城中三日雪潼闗道上行人絶黄河鐡牛僵不動<lb/>
承露金盤凍欲折虬髯豪客狐白裘夜來醉眠寶釵樓<lb/>
五更未醒已上馬衝雪却作南山遊千年老虎獵不得<lb/>
<pb n="KR4d0270_WYG_011-5b"/>
一箭横穿雪皆赤拏空争死作牛吼震動山村裂崖石<lb/>
曵歸擁路千人觀髑髅作枕皮蒙鞍人間壯士有如此<lb/>
胡不來歸漢天子<lb/>
　　　大風登城<lb/>
風從北來不可當街市横吹人馬僵西家女兒午未粧<lb/>
帳裏爐紅愁下床東家喚客宴畫堂兩行玉指調絲簧<lb/>
錦繡四合如垣墻㣲風不動金猊香我獨登城望大荒<lb/>
勇欲為國平河湟材踈志大不自量西家東家笑我<lb/>
<pb n="KR4d0270_WYG_011-6a"/>
狂<lb/>
　　　過筰橋道中龍祠小留<lb/>
江邉龍祠何年作白浪花中挿朱閣朝暾漸上宿霧收<lb/>
喜氣已動晨霜薄我來倚闌一悵然蘆花滿空如栁綿<lb/>
安得身為雙白鷺飛上灘頭却飛去<lb/>
　　　游諸葛武侯書臺<lb/>
沔陽道中草離離卧龍老矣空遺祠當時典午稱猾賊<lb/>
氣喪不敢當王師定軍山前寒食路至今人祠丞相墓<lb/>
<pb n="KR4d0270_WYG_011-6b"/>
松風想像梁父吟尚憶幡然答三顧出師一表千載無<lb/>
逺比管樂葢有餘世上俗儒寧辦此高臺當日讀何<lb/>
書<lb/>
　　　玻瓈江<hi>眉州共飲亭</hi>
玻瓈江水千丈深不如江上離人心君行未過青衣縣<lb/>
妾心先到峨眉隂金尊共釂不知曉月落烟渚天横參<lb/>
車輪無角留不住馬蹄不方何處尋空憑尺素寄幽<lb/>
恨縱有緑綺誰知音愁來只欲掩屏睡無奈夢斷聞<lb/>
<pb n="KR4d0270_WYG_011-7a"/>
踈砧<lb/>
　　　冬夜聞鴈有感<lb/>
從軍昔戍南山邉傳𤇺直照東駱谷軍中罷戰壯士閒<lb/>
細草平郊恣馳逐洮州駿馬金絡頭梁州毬場日打毬<lb/>
玉杯傳酒和鹿血匈奴降卒弹箜篌大呼抜幟思野戰<lb/>
殺氣當年赤浮面南游巴蜀已低摧猶據胡床飛白箭<lb/>
豈知蹭蹬還江邉病臂不復能開弦夜聞鴈聲起嘆息<lb/>
來時應過桑乾磧<lb/>
<pb n="KR4d0270_WYG_011-7b"/>
　　　前有樽酒行<lb/>
虛堂雨過生凉颸勸君一醉君勿辭去年不知今年事<lb/>
明年萬事今得知舊時扶床同戯兒還鄉問訊令人悲<lb/>
冡丘纍纍在者誰紙錢雨濕抱樹枝君去六十有㡬時<lb/>
更望七十何其癡求師學道亦已遲謝客努力從䲭夷<lb/>
　　　夏夜不寐<lb/>
急雨初過天宇濕大星磊落纔數十飢鶻掠簷聲磔磔<lb/>
冷螢墮水光熠熠丈夫無成忽老大箭羽凋零劔鋒澁<lb/>
<pb n="KR4d0270_WYG_011-8a"/>
徘徊欲睡復起行三更自凭䦨干立<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0270_WYG_011-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　放翁詩選後集巻一<lb/>
</p>
<p>
</p>
  </div>
</body>
</text>
</TEI>
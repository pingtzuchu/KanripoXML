<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選前集卷九</head> <lb/>
    <p>
<pb n="KR4d0270_WYG_009-1a"/>
欽定四庫全書<lb/>
　放翁詩選前集卷九<lb/>
　　　　　　　　　　　　宋　羅椅　編<lb/>
　　七言四句<lb/>
　　　小園<lb/>
小園煙草接鄰家桑柘隂隂一徑斜卧讀陶詩未終巻<lb/>
又乘㣲雨去鋤𤓰<lb/>
　　　湖上今嵗遊人頗盛戲作二首<lb/>
<pb n="KR4d0270_WYG_009-1b"/>
畫船鼓吹載凉州不到三更枉出遊忽有歌聲出雲漢<lb/>
誰家開宴小紅樓<lb/>
臺府官醅嵗嵗新蘭亭春勝鏡湖春三山小甕雖堪笑<lb/>
也向湖邉作醉人<lb/>
　　　雜感二首<lb/>
百年鼎鼎成何事寒暑相催即白頭縱得金丹真不死<lb/>
摩挲銅狄更添愁<lb/>
世間魚鳥各飛沉茅屋青山無古今畢竟替他愁不得<lb/>
<pb n="KR4d0270_WYG_009-2a"/>
幾人虚費一生心<lb/>
　　　劔南道中遇㣲雨<lb/>
衣上征塵雜酒痕逺遊無處不銷魂此身合是詩人未<lb/>
細雨騎驢入劔門<lb/>
　　　三峽歌五首<lb/>
神女廟堂秋月明黄牛峽裏暮猿聲危塗性命不容惜<lb/>
百丈牽船侵夜行<lb/>
十二巫山見九峯船頭彩翠滿秋空朝雲暮雨渾虚語<lb/>
<pb n="KR4d0270_WYG_009-2b"/>
一夜猿啼明月中<lb/>
亂挿山花篢子紅蠻歌相和瀼西東忽然四散不知處<lb/>
蹋月捫蘿歸峒中<lb/>
萬州谿西花栁多四鄰相應竹枝歌問君今夕不痛飲<lb/>
奈此滿川明月何<lb/>
我遊南賔春暮時蜀船曽繫掛猿枝雲迷江岸屈原塔<lb/>
花落空山夏禹祠<lb/>
　　　春日絶句<lb/>
<pb n="KR4d0270_WYG_009-3a"/>
怕見公卿嬾入城野橋孤店跨驢行天工遣足看山願<lb/>
白盡髭鬚却眼明<lb/>
　　　閒中自詠<lb/>
小艇上時皆緑水短笻到處即青山二十四考中書令<lb/>
不換先生半日閒<lb/>
　　　讀經<lb/>
藜羮粟飯養殘軀晨起衣冠讀典謨莫謂書生無用處<lb/>
一身自是一唐虞<lb/>
<pb n="KR4d0270_WYG_009-3b"/>
　　　梅花絶句<lb/>
聞道梅花折曉風雪堆遍滿四山中何方可化身千億<lb/>
一樹梅花一放翁<lb/>
　　　雜興<lb/>
一身逋負愁賖酒滿眼闗山海上樓子細推來惟合睡<lb/>
五更風雨已如秋<lb/>
　　　聞鳥聲有感<lb/>
流年冉冉去無情日夜溪頭布榖聲城郭雖存人換盡<lb/>
<pb n="KR4d0270_WYG_009-4a"/>
令威應悔學長生<lb/>
　　　七月十四夜觀月<lb/>
不復㣲雲滓太清浩然風露欲三更開簾一寄平生快<lb/>
萬頃空江著月明<lb/>
　　　巴東遇小雨<lb/>
暫借清溪伴釣翁沙邉㣲雨濕孤蓬從今詩在巴東縣<lb/>
不属㶚橋風雪中<lb/>
　　　雪後尋梅二首<lb/>
<pb n="KR4d0270_WYG_009-4b"/>
雪裏芬芬亦偶然世人便謂占春前飽知桃李俗到骨<lb/>
何至與渠争著鞭<lb/>
竹籬曲曲水邉村月澹霜清欲斷魂商略前身是飛燕<lb/>
玉肌無粟立黄昏<lb/>
　　　庚子正月十八日送梅二首<lb/>
滿城桃杏争春色不許梅花不成雪世間尤物無盛衰<lb/>
萬㸃縈風正竒絶<lb/>
我行柯山眠酒家初見牕前三四花恨無壯士挽斗柄<lb/>
<pb n="KR4d0270_WYG_009-5a"/>
坐令東指催年華<lb/>
　　　采蓮<lb/>
雲散青天掛玉鈎石城艇子近新秋風鬟霧鬢歸來<lb/>
晚忘却荷花記得愁<lb/>
　　　建安遣興三首<lb/>
建安酒薄客愁濃除却哦詩事事慵不許今年頭不白<lb/>
城樓殘角寺樓鐘<lb/>
錦城重到歎無期忽憶書臺步月時白浪黏天蛟鰐横<lb/>
<pb n="KR4d0270_WYG_009-5b"/>
夢中識路亦何為<lb/>
緑沉金鏁少時狂㡬過秋風古戰場夢裏都忘閩嶠逺<lb/>
萬人鼓吹入平凉<lb/>
　　　排悶絶句三首<lb/>
四十從軍渭水邉功名無命氣猶全白頭爛醉東吴市<lb/>
自抜長刀割彘肩<lb/>
西塞山前吹笛聲曲終已過洛陽城君能洗盡世間念<lb/>
何處樓臺無月明<lb/>
<pb n="KR4d0270_WYG_009-6a"/>
風霜九月冷颼颼湖海飄然一布裘親見虙羲欲畫卦<lb/>
轉頭三十萬春秋<lb/>
　　　晚興<lb/>
一聲天邉斷鴈哀數蘂籬畔早梅開幽人耐冷倚門久<lb/>
送月墮湖歸去來<lb/>
　　　欲出遇雨<lb/>
東風吹雨惱遊人滿路新泥換細塵花睡栁眠春自懶<lb/>
誰知我更懶於春<lb/>
<pb n="KR4d0270_WYG_009-6b"/>
　　　示子聿絶句<lb/>
儒林早嵗竊虚名白首何曽負短檠堪歎一衰今至此<lb/>
夢囘聞汝讀書聲<lb/>
　　　初夏絶句<lb/>
紛紛紅紫已成塵布榖聲中夏令新夾路桑麻行不盡<lb/>
始知身是太平人<lb/>
　　　小舟遊近村三首<lb/>
數家茅屋自成村地碓聲中晝掩門寒日欲沉蒼霧合<lb/>
<pb n="KR4d0270_WYG_009-7a"/>
人間隨處有桃源<lb/>
不識如何喚作愁東阡西陌且閒遊兒童共道先生醉<lb/>
折得黄花挿滿頭<lb/>
斜陽古栁趙家莊負鼓盲翁正作場死後是非誰管得<lb/>
蒲村聴説蔡中郎<lb/>
　　　一壺歌<lb/>
長安市上醉春風亂挿繁花滿㡌紅㸔盡人間興廢事<lb/>
不曾冨貴不曾窮<lb/>
<pb n="KR4d0270_WYG_009-7b"/>
　　　觀梅至花徑高端叔觧元見尋<lb/>
春暖山中雪作堆放翁艇子出尋梅不須問訊道傍叟<lb/>
但覔梅花多處來<lb/>
　　　雜題二首<lb/>
　　　　其一<lb/>
松肪釀酒石根醉檞葉作衣雲外行指㸃人間一長歎<lb/>
秋風又到洛陽城<lb/>
　　　　其二<lb/>
<pb n="KR4d0270_WYG_009-8a"/>
黍醅新壓野雞肥茅店酣歌送落暉人道山僧最無事<lb/>
怜渠猶趂暮鐘歸<lb/>
　　　雪中忽起從戎之興作二首<lb/>
　　　　其一<lb/>
狐裘卧載錦駝車酒醒氷髭結亂珠三尺馬鞭裝白玉<lb/>
雪中畫字草軍書<lb/>
　　　　其二<lb/>
十萬貔貅出羽林横空殺氣結層隂桑乾沙土初飛雪<lb/>
<pb n="KR4d0270_WYG_009-8b"/>
未到幽州一丈深<lb/>
　　　杖錫平老自都城回見訪索怡雲堂詩因賦三<lb/>
　　　首<lb/>
　　　　其一<lb/>
東華軟塵飛撲㡌黄金絡馬人看好渠儂胷中誰得知<lb/>
畏禍憂䜛鬢先老<lb/>
　　　　其二<lb/>
舉世輸與平老行青山白雲過一生出門曵杖便千里<lb/>
<pb n="KR4d0270_WYG_009-9a"/>
白雲不約常同行<lb/>
　　　　其三<lb/>
敲門剥啄雲滿屨劇談未竟還東去到山分我一片雲<lb/>
并遣春風吹好句<lb/>
　<lb/>
　<lb/>
　<lb/>
　<lb/>
<pb n="KR4d0270_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　放翁詩選前集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>放翁詩選後集巻七</head> <lb/>
    <p>
<pb n="KR4d0270_WYG_017-1a"/>
欽定四庫全書<lb/>
　放翁詩選後集巻七<lb/>
　　　　　　　　　　　　宋　羅椅　撰<lb/>
　七言四句<lb/>
　　　籌筆驛<hi>有武侯祠</hi>
運籌塵迹故依然想見旌旗駐道邊一等人間管城子<lb/>
不堪譙叟作降牋<lb/>
　　　小雨極凉舟中熟睡至夕<lb/>
<pb n="KR4d0270_WYG_017-1b"/>
舟中一雨掃飛蠅半脱綸巾臥翠藤清夢初回牕日晚<lb/>
數聲柔櫓下巴陵<lb/>
　　　冬夜聴雨戯作二首<lb/>
少年交友盡豪英妙理時時得細評老去同叅惟夜雨<lb/>
焚香臥聴畫簾聲<lb/>
遶檐㸃滴如琴筑支枕幽齋聴始竒憶在錦城歌吹海<lb/>
七年夜雨不曾知<hi>此老富貴有無奈着處又時時有識羞耳</hi>
　　　寺樓月夜醉中<lb/>
<pb n="KR4d0270_WYG_017-2a"/>
海山縹緲玉真妃貪看氷輪不肯歸樓上三更風露冷<lb/>
旋圍步障換羅衣<hi>此等亦非俗子能道</hi>
　　　觀華嚴閣僧齋<lb/>
拂劔當年氣吐虹喑嗚坐覺朔庭空早知壮士成癡絶<lb/>
悔不藏名萬衲中<hi>世間此句道盡可喜亦可恨</hi>
　　　讀書<lb/>
面骨峥嶸鬢欲疎退藏只合臥蝸廬自言尚有人間意<lb/>
射雉歸來夜讀書<lb/>
<pb n="KR4d0270_WYG_017-2b"/>
　　　雜詠二首<lb/>
㣲風翻翻芋葉白落日漠漠稻花香出門縦轡何所惜<lb/>
萬里溪南追晚涼<lb/>
世事盛衰誰得知惠陵烟草掩柴扉陵邊人家樷竹裏<lb/>
燈火呼喧迎婦歸<lb/>
　　　夜坐<lb/>
大風横吹斗柄折迅雷下擊山石裂放翁閉戸寂不聞<lb/>
楞嚴巻盡燈花結<lb/>
<pb n="KR4d0270_WYG_017-3a"/>
　　　文君井<lb/>
落魄西川泥酒盃酒酣㡬度上琴臺青鞋自笑無拘束<lb/>
又向文君井畔來<lb/>
　　　記夢<lb/>
烏巾白紵憶當年抵死尋君不自憐憔悴劔南雙鬢改<lb/>
夢中猶上暗門船<lb/>
　　　江上尋梅<lb/>
小園風月不多寛一樹梅花開未殘剥啄敲門嫌特地<lb/>
<pb n="KR4d0270_WYG_017-3b"/>
緩拖横杖隔籬看<lb/>
　　　看梅歸馬上<lb/>
本為梅花判獨飲却嗔梅花消宿酲日欲落時始上馬<lb/>
青羊宫前聞發更<lb/>
　　　迎詔書<lb/>
憶瞻鸞仗省門前扇影鞭聲下九天寂寞嘉州迎詔處<lb/>
忽聞鼓吹却凄然<lb/>
　　　見螢<lb/>
<pb n="KR4d0270_WYG_017-4a"/>
蜀州官居富水竹四月螢火遶梁飛流年迫人不相貸<lb/>
客子倦遊何日歸<lb/>
　　　秋夜池上作<lb/>
短髪颼颼病骨輕臨池閑看露荷傾月明何與浮雲事<lb/>
正向圓時故故生<hi>好</hi>
　　　花時遍遊諸園<lb/>
為愛名花抵死狂只愁風日損紅芳緑章夜奏通明殿<lb/>
乞借春陰䕶海棠<hi>狂得有理</hi>
<pb n="KR4d0270_WYG_017-4b"/>
　　　又<lb/>
翩翩馬上㡌簷斜盡日尋春不到家偏愛張園好風景<lb/>
半天髙柳臥溪花<hi>花卧柳卧邪語自可畫</hi>
　　　春晚感事<lb/>
寒食梁州十萬家秋千蹴踘尚豪華犢車轣轆歸城<lb/>
晚争碾平蕪入亂花<lb/>
　　　梅<lb/>
一花兩花春信回南枝北枝風日催爛熳却愁零落盡<lb/>
<pb n="KR4d0270_WYG_017-5a"/>
丁寧且莫十分開<lb/>
　　　沈園<lb/>
城上斜陽畫角哀沈園非復舊池臺傷心橋下春波緑<lb/>
曾是驚鴻照影來<lb/>
　　　又<lb/>
夢斷香消四十年沈園柳老不吹綿此身行作稽山土<lb/>
猶吊遺蹤一泫然<lb/>
　　　白樂天詩倦倚繡床愁不動緩垂緑鬢髻鬟低<lb/>
<pb n="KR4d0270_WYG_017-5b"/>
　　　　遼陽春盡無消息夜合花開日又西好事者<lb/>
　　　　畫為倦繡圖此花以五六月間開山中人殊<lb/>
　　　　不貴之<lb/>
王室東遷歳月賖兩京漠漠暗塵沙繡床倦倚人何在<lb/>
風雨漫山夜合花<lb/>
　　　鷺<lb/>
雪衣飛去莫匆匆小住灘頭伴釣蓬禹廟蘭亭三十里<lb/>
相逢多在暮烟中<lb/>
<pb n="KR4d0270_WYG_017-6a"/>
　　　湖村月夕<lb/>
客路風塵化素衣閑愁冉冉鬢成絲平生不負月明處<lb/>
神女廟前聞竹枝<lb/>
　　　軍中雜歌<lb/>
名王金冠玉蹀踒面縳纛下聲呱呱藁街未遽要汝首<lb/>
賣與酒家鉗作奴<lb/>
　　　又<lb/>
漁陽女兒美如花春風樓上學琵琶如今便死知無恨<lb/>
<pb n="KR4d0270_WYG_017-6b"/>
不屬畨家屬漢家<lb/>
　　　又<lb/>
北庭茫茫秋草枯正東萬里是皇都征人樓上看太白<lb/>
思婦城南迎紫姑<lb/>
　　　無題<lb/>
碧玉當年未破𤓰學成歌舞入侯家如今憔悴篷牕底<lb/>
飛去青天妬落花<lb/>
　　　看梅二首<lb/>
<pb n="KR4d0270_WYG_017-7a"/>
梅花樹下黄茆丘古人尚能愛花不月淡烟深横牧笛<lb/>
死生常事不須愁<hi>沉絶警絶</hi>
荒陂十畆浴鳬鴨折葦枯蒲寒意深何處得船滿載酒<lb/>
醉時繫着古梅林<lb/>
　　　次韻魯山新居<lb/>
短墻缺處插疎籬巷劣容車堂對陂天下有公殊可賀<lb/>
坐中着我不妨竒<hi>横姿自好</hi>
　　　宿楓橋<lb/>
<pb n="KR4d0270_WYG_017-7b"/>
七年未到楓橋寺客枕依然半夜鐘風日未須輕感慨<lb/>
巴山此去尚千重<lb/>
　　　重陽<lb/>
照江丹葉一林霜折得黄花更斷腸商畧此時須痛飲<lb/>
細腰宫畔過重陽<lb/>
　　　霽夜觀月<lb/>
雲重真愁無散時可憐不奈夜風吹殘暉如此那休得誰<lb/>
誤虚空作許癡<lb/>
</p>
<p>
</p>
  </div>
</body>
</text>
</TEI>
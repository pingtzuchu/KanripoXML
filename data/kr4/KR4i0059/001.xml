<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>師友詩傳録</head> <lb/>
    <p>
<pb n="KR4i0059_WYG_001-1a"/>
欽定四庫全書<lb/>
　師友詩傳録<lb/>
　　　　　　　　　　　　　漢軍郎廷槐編<lb/>
問作詩學力與情性必兼具而後愉快愚意以為學力<lb/>
　深始能見性情若不多讀書多貫穿而遽言性情則<lb/>
　開後學油腔滑調信口成章之惡習矣近時風氣頺<lb/>
　波惟夫子一言以為砥柱<lb/>
王答司空表聖云不著一字盡得風流此性情之説也<lb/>
<pb n="KR4i0059_WYG_001-1b"/>
　揚子雲云讀千賦則能賦此學問之説也二者相輔<lb/>
　而行不可偏廢若無性情而侈言學問則昔人有譏<lb/>
　㸃鬼簿獺祭魚者矣學力深始能見性情此一語是<lb/>
　造㣲破的之論<lb/>
張厯友答嚴羽滄浪有云詩有别才非闗學也詩有别<lb/>
　趣非闗理也此得于先天者才性也讀書破萬巻下<lb/>
　筆如有神貫穿百萬衆出入由咫尺此得于後天者<lb/>
　學力也非才無以廣學非學無以運才兩者均不可<lb/>
<pb n="KR4i0059_WYG_001-2a"/>
　廢有才而無學是絶代佳人唱蓮花落也有學而無<lb/>
　才是長安乞兒著宫錦袍也近世風尚每苦前人之<lb/>
　拘與隘而轉途于長慶劍南甚且改轍于宋元是以<lb/>
　愈趨而愈下也有心者急欲挽之以開寳要不必藉<lb/>
　口于宗厯下轉令攻之者樹幟紛紛耳<lb/>
張蕭亭答有問王荆公者杜詩何以妙絶古今公曰老<lb/>
　杜固嘗言之矣讀書破萬巻下筆如有神黄山谷謂<lb/>
　不讀書萬巻不可看杜詩看尚不可况作詩乎韓文<lb/>
<pb n="KR4i0059_WYG_001-2b"/>
　公進學解云上規姚姒渾渾無涯周誥湯盤詰屈聱<lb/>
　牙春秋謹嚴左氏浮誇易竒而法詩正而葩下逮莊<lb/>
　騷太史所録子雲相如同工異曲熟此其庶幾乎夫<lb/>
　曰詩有别才非闗學也詩有别趣非闗理也為讀書<lb/>
　者言之非為不讀書者言之也<lb/>
問古詩十九首乃五古之原按其音節風神似與楚騷<lb/>
　同時而論者指為枚乘等擬作枚之文甚著其詩不<lb/>
　多見且秦漢風調自殊何所據而指為枚作耶又蘇<lb/>
<pb n="KR4i0059_WYG_001-3a"/>
　李河梁亦有十九首風味豈漢人之詩其妙皆如此<lb/>
　耶求明示其㫖<lb/>
王答風雅後有楚詞楚詞後有十九首風㑹變遷非縁<lb/>
　人力然其源流則一而已矣古詩中迢迢牽牛星庭<lb/>
　中有竒樹西北有髙樓青青河畔草等五六篇玉臺<lb/>
　新詠以為枚乘作冉冉孤生竹一篇文心雕龍以為<lb/>
　傅毅之辭二書出于六朝其説必有據依要之為西<lb/>
　京無疑河梁之作與十九首同一風味皆所謂驚心<lb/>
<pb n="KR4i0059_WYG_001-3b"/>
　動魄一字千金者也嬴秦之世但有碑銘無闗風雅<lb/>
張厯友答昔人謂十九首為風餘又曰詩母若自列國<lb/>
　之詩涵泳而出者如太羮醇酒非復泛齊醍齊可埒<lb/>
　其在楚騷之後無疑况乎騷亦出于風也而五言至<lb/>
　漢世乃大顯十九首中如青青河畔草西北有髙樓<lb/>
　涉江采芙蓉庭中有竒樹迢迢牽牛星東城髙且長<lb/>
　明月何皎皎七章玉臺皆以為枚乘作冉冉孤生竹<lb/>
　文心雕龍以為傅毅驅車上東門樂府作驅車上東<lb/>
<pb n="KR4i0059_WYG_001-4a"/>
　門行文選以十九首為二十葢分燕趙多佳人以下<lb/>
　自為一章也然相其體格大抵是西漢人口氣因篇<lb/>
　中有驅車上東門游戲宛與洛故論者或以為似東<lb/>
　漢人口角斷其非枚乘者殊不知西京人亦何必不<lb/>
　游戲宛洛耶此真見與兒童鄰矣至如蘇李河梁録<lb/>
　别其風味亦去十九首誠不逺亦非東京以下所能<lb/>
　渉筆者<lb/>
張蕭亭答騷之變為五言也風調自別十九首或謂楚<lb/>
<pb n="KR4i0059_WYG_001-4b"/>
　騷同時或謂枚乘作想考無確據故不書作者姓名<lb/>
　觀青青陵上栢一章内兩宫遥相望雙闕百餘尺兩<lb/>
　宫南宫北宫也蔡質漢官典職曰南宫北宫相去七<lb/>
　里又明月皎夜光一章内如促織鳴東壁玉衡指孟<lb/>
　冬白露霑野草秋蟬鳴樹間𤣥鳥逝安適等語所序<lb/>
　皆秋事乃漢令也漢書曰髙祖十月至壩上故以十<lb/>
　月為嵗首漢之孟冬今之七月也似為漢人之作無<lb/>
　疑至于蘇李河梁詩可與十九首相頡頏東坡先生<lb/>
<pb n="KR4i0059_WYG_001-5a"/>
　謂為偽作亦必有見然氣味髙古縱不出蘇李定漢<lb/>
　之髙手所擬江文通善于擬古者似不能及也不須<lb/>
　深辯總之漢祚鴻朗文章作新安世楚聲渾純厚雅<lb/>
　漢武樂府壯麗宏竒垓下歌于流離白頭吟于閨閫<lb/>
　其他可以類推矣<lb/>
問樂府之體與古歌謡髣髴必具有懸觧另有風神無<lb/>
　蹊徑之可尋方入其室若但尋章摘句摹擬形似終<lb/>
　落第二義如穆天子傳之白雲謡湘中記之帆隨湘<lb/>
<pb n="KR4i0059_WYG_001-5b"/>
　轉古樂府之獨漉獨漉水清泥濁之類神妙天然全<lb/>
　無刻畫始可以稱樂府魏晉擬作已非其長至唐益<lb/>
　逺矣夏蟲語氷殊覺妄誕乞指示之<lb/>
王答樂府之名始于漢初如髙帝之三侯唐山夫人之<lb/>
　房中是也郊祀類頌鐃歌鼓吹類雅琴曲雜詩類國<lb/>
　風故樂府者繼三百而起者也唐人惟韓之琴操最<lb/>
　為髙古李之逺别離蜀道難烏夜啼杜之新婚無家<lb/>
　諸别石壕新安諸吏哀江頭兵車行諸篇皆樂府之<lb/>
<pb n="KR4i0059_WYG_001-6a"/>
　變也降而元白張王變極矣元次山皮襲美補古樂<lb/>
　章志則髙矣顧其離合未可知也唐人絶句如渭城<lb/>
　朝雨黄河逺上諸作多被樂府正得風之一體耳元<lb/>
　楊廉夫明李賓之各成一家又變之變也李滄溟詩<lb/>
　名冠代祗以樂府摹擬割裂遂生後人詆毁則樂府<lb/>
　寧為其變而不可以字句比擬也明矣來教必具懸<lb/>
　解另有風神無蹊徑之可尋乃入其室數語盡之<lb/>
張厯友答樂府自樂府歌謡自歌謡不相蒙也樂府不<lb/>
<pb n="KR4i0059_WYG_001-6b"/>
　特另具風神而亦具有體格古今之擬樂府者皆東<lb/>
　家施捧心伎倆也雅頌為樂府之原西漢以來如安<lb/>
　世房中歌郊祀十九章鐃歌十八曲不惟音節不傳<lb/>
　而字句亦多魯魚失真然其辭之古穆精竒逈乎神<lb/>
　筆豈操觚家效顰所可施無論近代即魏晉而䧏如<lb/>
　繆襲鼓歌曲陳思王鼙舞歌晉之白紵拂翔等歌亦<lb/>
　豈髣髴其萬一乎至唐世法部如伊涼甘州之屬多<lb/>
　采名輩絶句其中音節今亦不傳然而歌謡者古逸<lb/>
<pb n="KR4i0059_WYG_001-7a"/>
　也樂府者正樂也不祗神妙天然而叶應律吕非可<lb/>
　以騁辭縱臆為之者觀漢之大樂其初皆掌之協律<lb/>
　都尉李延年非茍然也固知古詩可擬而樂府必不<lb/>
　可擬此昔之人所以譏厯下為古宫錦也<lb/>
張蕭亭答古之名篇如出水芙蕖天然艷麗不假雕飾<lb/>
　皆偶然得之猶書家所謂偶然欲書者也當其觸物<lb/>
　興懐情來神㑹機括躍如如兎起鶻落稍縱則逝矣<lb/>
　有先一刻後一刻不能之妙況他人乎故十九首擬<lb/>
<pb n="KR4i0059_WYG_001-7b"/>
　者千百家終不能追踪者由于著力也一著力便失<lb/>
　自然此詩之不可强做也易曰書不盡言言不盡意<lb/>
　若能因言求意亦庶乎其有得歟<lb/>
問蕭選一書唐人奉為鴻寶杜詩云熟精文選理請問<lb/>
　其理安在<lb/>
王答唐人尚文選學李善注文選最善其學本于曹憲<lb/>
　此其昉也杜詩云云亦是爾時風氣至韓退之出則<lb/>
　風氣大變矣蘇子瞻極斥昭明至以為小兒强作解<lb/>
<pb n="KR4i0059_WYG_001-8a"/>
　事亦風氣逓嬗使然然文選學終不可廢而五言詩<lb/>
　尤為正始猶方圓之規矩也理字似不必深求其解<lb/>
張厯友答文之有選自蕭維摩始也彼其括綜百家馳<lb/>
　騁千載彌綸天地纒絡萬品撮道藝之英華搜羣言<lb/>
　之隱賾義以彚舉事以羣分所謂略其蕪穢擥其精<lb/>
　英事出于沉思義歸于翰藻觀其自序思過半矣少<lb/>
　陵所云熟精其理者亦約略言之盖唐人猶有六朝<lb/>
　餘習故以文選為論衡枕祕舉世咸尚此編非必如<lb/>
<pb n="KR4i0059_WYG_001-8b"/>
　宋人所云理也<lb/>
張蕭亭答夫文選一書數逾千祀時更七朝楚國詞人<lb/>
　御蘭芬于絶代漢朝才子綜鞶帨于遥年虚𤣥流正<lb/>
　始之音氣質馳建安之體長離北度騰雅詠于圭隂<lb/>
　化馬東騖煽風流于江左誠中葉之詞林前修之筆<lb/>
　海也然而聲音之道莫不有理闡理敷詞成于意興<lb/>
　嚴滄浪云南朝人尚詞而病于理宋人尚理而病于<lb/>
　意興唐人尚意興而理在其中善讀者三復乃詞周<lb/>
<pb n="KR4i0059_WYG_001-9a"/>
　知祕㫖目無全文心無留義體各不同理實一致採<lb/>
　其精華皆成本領故楊載曰取材于選效法于唐馬<lb/>
　伯庸曰枕籍騷選死生李杜又昔人曰文選爛秀才<lb/>
　半皆少陵熟精文選理之義也<lb/>
問李滄溟先生嘗稱唐人無古詩葢言唐人之五古與<lb/>
　漢魏六朝自别也唐人七言古詩誠掩前絶後竒妙<lb/>
　難蹤若五古似不能相頡頏滄溟之言果為定論歟<lb/>
王答滄溟先生論五言謂唐無五言古詩而有其古詩<lb/>
<pb n="KR4i0059_WYG_001-9b"/>
　此定論也錢氏但截取上一句以為滄溟罪案滄溟<lb/>
　不受也要之唐五言古固多妙緒較諸十九首陳思<lb/>
　陶謝自然區别七言古若李太白杜子美韓退之三<lb/>
　家横絶萬古後之追風躡景惟蘇長公一人耳<lb/>
張厯友答世無印板詩格前與後原不必其盡相襲也<lb/>
　厯下之詩五古全倣選體不肯規摹唐人七古則專<lb/>
　學初唐不涉工部所以有唐無五言古詩之説也䆒<lb/>
　竟唐人五言古皆各成一家正以不依傍古人為妙<lb/>
<pb n="KR4i0059_WYG_001-10a"/>
　亦何嘗無五言古詩也初唐七古轉韻流麗動合風<lb/>
　雅固正體也工部以下一氣奔放𢎞肆絶塵乃變體<lb/>
　也至如昌谷溫李盧仝馬異則純乎鬼魅世界矣若<lb/>
　以絶句言則中晩正不减盛唐人非可一槩論<lb/>
張蕭亭答五言之興源于漢注于魏汪洋乎兩晉混濁<lb/>
　乎梁陳風斯下矣唐興而文運丕振虞魏諸公已離<lb/>
　舊習王楊四子因加美麗陳子昂古風雅正李巨山<lb/>
　文章宿老沈宋之新聲蘇張之手筆此初唐之傑也<lb/>
<pb n="KR4i0059_WYG_001-10b"/>
　開元天寶間則有李翰林之飄逸杜工部之沉鬰孟<lb/>
　襄陽之清雅王右丞之精緻儲光羲之真率王昌齡<lb/>
　之聲俊髙適岑參之悲壯李頎常建之超凡大厯貞<lb/>
　元則有韋蘇州之雅澹劉隨州之閒曠錢郎之清贍<lb/>
　皇甫之冲秀下及元和雖晚唐之變猶有桞愚溪之<lb/>
　超然復古韓昌黎之博大其詞是皆名家擅塲馳騁<lb/>
　當世詩冠冕海内文宗安得謂唐無古詩至于七言<lb/>
　前代雖有唐人獨盛他人勿論如李太白之蜀道難<lb/>
<pb n="KR4i0059_WYG_001-11a"/>
　逺别離長相思烏栖曲鳴皋歌梁園吟天姥吟廬山<lb/>
　謡等篇杜子美哀江頭哀王孫古栢行劍器行渼陂<lb/>
　行兵車行洗兵馬行短歌行同谷歌等篇皆前無古<lb/>
　而後無今安得謂唐無古詩乎試取漢魏六朝絜量<lb/>
　比較氣象終是不同謂之唐人之古詩則可滄溟先<lb/>
　生其知言哉<lb/>
問七言律詩而外如古詩歌詞行曲引篇章吟詠歎謡<lb/>
　風騷哀怨擬弄諸體其體格音律字句何以分别始<lb/>
<pb n="KR4i0059_WYG_001-11b"/>
　不混雜<lb/>
王答姜白石詩説云載始末曰引體如行書曰行放情<lb/>
　曰歌悲如蛩螿曰吟通乎俚俗日謡委曲盡情曰曲<lb/>
　大略如此可以意㑹耳<lb/>
張厯友答珊瑚鈎詩話云猗裁遷抑以揚永言謂之歌<lb/>
　步驟馳騁斐然成章謂之行兼此二者謂之歌行如<lb/>
　古詩中長歌行短歌行燕歌行是也感觸事物托于<lb/>
　文章謂之辭辭即詞也聲音雜比髙下短長謂之曲<lb/>
<pb n="KR4i0059_WYG_001-12a"/>
　品秩先後而推之而原之謂之引如箜篌引霹靂引<lb/>
　之類是也煌然而成篇謂之篇章也者順理之名斷<lb/>
　章之謂也吁嗟嘅想悲憂愁思謂之吟長吟宻詠以<lb/>
　寄其志謂之詠憂深思逺一唱三歎變而不滯謂之<lb/>
　歎古相和歌有吟歎曲葢兼斯二者之能也見徐伯<lb/>
　臣樂府原非鼓非鐘徒歌謂之謡始于康衢而流于<lb/>
　俚俗者也刺美風華緩而不迫如風之動物謂之風<lb/>
　幽憂憤悱寓之比興謂之騷始于靈均而暢于宋玉<lb/>
<pb n="KR4i0059_WYG_001-12b"/>
　唐景諸人者也七哀八哀之類本于哀時命流于哀<lb/>
　江南哀江頭者也幽思激切謂之怨擬録别之類謂<lb/>
　之擬琴曲曰弄凡此者亦不盡七言也五言長短歌<lb/>
　本無定則非如元人詞曲方按音律宫譜也<lb/>
張蕭亭答白石詩説云守法度曰詩載始末曰引體如<lb/>
　行書曰行放情曰歌兼之曰歌行怨如蛩螿曰吟通<lb/>
　乎俚俗曰謡委曲盡情曰曲談藝録云詩家名號區<lb/>
　别種種原其大義固自同歸夫情既異其形故辭當<lb/>
<pb n="KR4i0059_WYG_001-13a"/>
　因其勢譬如寫物繪色倩盼各以其狀隨規逐矩圓<lb/>
　方故獲其舊則此乃因情立格持字圍環之大略也<lb/>
　若夫神工哲匠顛倒經樞思若連絲應之杼軸文如<lb/>
　鑄冶逐手而遷縦衡參互恒度自若此心之伏機不<lb/>
　可强也嗚呼盡之矣<lb/>
問樂府五七言與五七言古何以分别學樂府宜宗何<lb/>
　人<lb/>
王答古樂府五言如孔雀東南飛皚如山上雪之屬七<lb/>
<pb n="KR4i0059_WYG_001-13b"/>
　言如大風垓下飲馬長城窟河中之水歌之屬自與<lb/>
　五七言古音情逈别于此悟入思過半矣<lb/>
張厯友答西漢樂府𨽻于太常為後代樂府之宗皆其<lb/>
　用之于天地羣祀與宗廟者其字句之長短雖存而<lb/>
　節奏之聲音莫辨若徒撏摭其皮膚徒為擬議以成<lb/>
　其腐臭耳何變化之有後人但讀之而得其神理翫<lb/>
　其古光幽色可也不必法其篇章字句葢樂府主紀<lb/>
　功古詩主言情亦㣲有别且樂府間雜以三言四言<lb/>
<pb n="KR4i0059_WYG_001-14a"/>
　以至九言不專五七言也若五七言古詩其神韻聲<lb/>
　光自足以飫儉腹而被詞華故學詩而不熟于漢魏<lb/>
　六朝者皆傖父也何必其有定宗乎<lb/>
張蕭亭答樂府之異于詩者往往叙事詩貴溫裕純雅<lb/>
　樂府貴遒深勁絶又其不同也烏生八九子東門行<lb/>
　等篇如淮南小山之賦氣韻峻絶下可為孟徳道之<lb/>
　王劉文學輩當内手矣如曹公之短歌行子建之來<lb/>
　日大難皆獨步千古句法如鐃歌之臨髙臺以軒江<lb/>
<pb n="KR4i0059_WYG_001-14b"/>
　有香草目以蘭黄鵠髙飛離哉翻等句皆工美可宗<lb/>
　降而六朝工拙之間相去無幾頓自殊絶至唐人多<lb/>
　與詩無别惟張籍王建猶能近古而氣象雖别亦可<lb/>
　宗也<lb/>
問七律三唐宋元體格何以分優劣<lb/>
王答唐人七言律以李東川王右丞為正宗杜工部為<lb/>
　大家劉文房為接武髙廷禮之論確不可易宋初學<lb/>
　西崑于唐却近歐蘇豫章始變西崑去唐却逺元如<lb/>
<pb n="KR4i0059_WYG_001-15a"/>
　趙松雪雅意復古而有俗氣餘可類推<lb/>
張厯友答七言近體斷乎以盛唐十四家為正宗再羽<lb/>
　翼之以錢劉足矣西崑吾無取焉宋元而下姑舍是<lb/>
張蕭亭答七言律詩五言八句之變也唐初始專此體<lb/>
　沈宋精巧相尚然六朝餘氣猶存至盛唐聲調始逺<lb/>
　品格始髙如賈至王維岑參早朝倡和諸作各臻其<lb/>
　妙李頎髙適皆足為萬世法程杜甫渾雄富麗克集<lb/>
　大成天寶以還錢劉並鳴中唐作者尤多韋應物皇<lb/>
<pb n="KR4i0059_WYG_001-15b"/>
　甫伯仲以及大厯才子接跡而起敷詞益工而氣或<lb/>
　不逮元和以後律體屢變其造意幽深律切精宻有<lb/>
　出常情之外雖不足鳴大雅之林亦可為一唱三歎<lb/>
　至宋律則又晩唐之濫觴矣雖梅歐蘇黄卓然名家<lb/>
　較之唐人氣象終别至于元人品格愈下雖有虞楊<lb/>
　揭范亦不能力挽頽波葢風氣使然不可强也况詩<lb/>
　家此體最難求其神合氣完代不數人人不數首雖<lb/>
　不敢妄分優劣而優劣自見矣<lb/>
<pb n="KR4i0059_WYG_001-16a"/>
問五古句法宜宗何人從何人入手簡易<lb/>
王答古詩十九首如天衣無縫不可學已陶淵明純任<lb/>
　真率自寫胸臆亦不易學六朝則二謝鮑照何遜唐人<lb/>
　則張曲江韋蘇州數家庶可宗法<lb/>
張厯友答五言之至者其惟十九首乎其㳄則兩漢諸<lb/>
　家及鮑明逺陶彭澤駸駸乎古人矣子建健哉而傷<lb/>
　于麗然亦五言聖境矣韋蘇州其後勁也陳子昂遁<lb/>
　入道書矣<lb/>
<pb n="KR4i0059_WYG_001-16b"/>
張蕭亭答漢魏古詩如無縫天衣未易摹擬六朝綺靡<lb/>
　實鮮佳篇故昔人謂當取材于選取法于唐宋文公<lb/>
　謂學詩當從韋栁入門愚謂不盡然盛虐詩或髙或古<lb/>
　或深或逺或長或雄渾或飄逸或悲壯或淒婉皆可<lb/>
　師法當就筆性所近學之方易于見長嚴滄浪云入<lb/>
　門須正立志須髙行有未至可加工力路頭一差愈<lb/>
　𦂳愈逺由入門之不正也<lb/>
問竹枝桞枝自與絶句不同而竹枝桞枝亦有分别請<lb/>
<pb n="KR4i0059_WYG_001-17a"/>
　問其詳<lb/>
王答竹枝泛詠風土桞枝專詠楊枝此其異也南宋葉<lb/>
　水心又剏為橘枝詞而和者尚少<lb/>
張厯友答竹枝本出巴渝唐貞元中劉夢得在沅湘以<lb/>
　其地俚歌鄙陋乃作新詞九章教里中免歌之其詞<lb/>
　稍以文語縁諸俚俗若太加文藻則非本色矣世所<lb/>
　傳白帝城頭以下九章是也嗣後擅其長者有楊㢘<lb/>
　夫焉後人一切譜風土者皆沿其體若桞枝詞始于<lb/>
<pb n="KR4i0059_WYG_001-17b"/>
　白香山楊桞枝一曲葢本六朝之折楊桞歌詞也其<lb/>
　聲情之儇利輕雋與竹枝大同小異與七絶㣲分亦<lb/>
　歌謡之一體也竹枝桞枝詞詳見詞統<lb/>
張蕭亭答竹枝桞枝其語度與絶句無異但于句末隨<lb/>
　加竹枝桞枝等語因即其語以名其詞音節無分别<lb/>
　也<lb/>
問七言長短句波瀾巻舒何以得合法<lb/>
王答七言長短句唐人惟李太白多有之滄溟謂其英<lb/>
<pb n="KR4i0059_WYG_001-18a"/>
　雄欺人是也或有句雜騷體者總不必學乃為大雅<lb/>
張厯友答按長短句本無定法惟以浩落感慨之致巻<lb/>
　舒其間行乎不得不行止乎不得不止因自然之波<lb/>
　瀾以為波瀾易所云風行水上渙乃天下之大文也<lb/>
　要在熟讀古人詩吟詠而自得之耳昔人云法在心<lb/>
　頭泥古則失是已然而起伏頓挫亦有自然之節奏<lb/>
　在<lb/>
張蕭亭答七言長篇宜富麗宜峭絶而言不悉波瀾要<lb/>
<pb n="KR4i0059_WYG_001-18b"/>
　𢎞濶陡起陡止一層不了又起一層巻舒要如意警<lb/>
　㧞而無鋪叙之跡又要徘徊囘顧不失題面此其大<lb/>
　略也如栢梁詩人各言一事全不相屬讀之而氣實<lb/>
　貫串此自然之妙得此可以為法若短篇詞短而氣<lb/>
　欲長聲急而意欲有餘斯為得之長篇如王摩詰老將<lb/>
　行短篇如王子安滕王閣最有法度<lb/>
問七言平韻仄韻句法同否<lb/>
王答七言古平仄相間换韻者多用對仗間似律句無<lb/>
<pb n="KR4i0059_WYG_001-19a"/>
　妨若平韻到底者斷不可雜以律句大抵通篇平韻<lb/>
　貴飛揚通篇仄韻貴矯健皆要頓挫切忌平衍<lb/>
張厯友答七古平韻上句第五字宜用仄字以抑之也<lb/>
　下句第五字宜用平字以揚之也仄韻上句第五字<lb/>
　宜用平字以揚之也下句第五字宜用仄字以抑之<lb/>
　也七言古大約以第五字為闗捩猶五言古大約以<lb/>
　第三字為闗捩彼俗所云一三五不論不惟不可以<lb/>
　言近體而亦不可以言古體也安可謂古詩不拘平<lb/>
<pb n="KR4i0059_WYG_001-19b"/>
　仄而任意用字乎故愚謂古詩尤不可一字輕下也<lb/>
張蕭亭答詩須篇中鍊句句中鍊字此所謂句法也以<lb/>
　氣韻清高深渺者絶以格力雅健雄豪者勝故寧律<lb/>
　不諧而不得使句弱寧用字不工而不可使語俗七<lb/>
　言第五字要響所謂響者致力處也愚竊以為字字<lb/>
　當活活則字字皆響又何分平仄哉<lb/>
問七古換韻法<lb/>
王答此法起于陳隋初唐四傑輩沿之盛唐王右丞髙<lb/>
<pb n="KR4i0059_WYG_001-20a"/>
　常侍李東川尚然李杜始大變其格大約首尾腰腹<lb/>
　須銖兩勻稱勿頭重脚輕脚重頭輕乃善<lb/>
張厯友答初唐或用八句一換韻或用四句一换韻然<lb/>
　四句换韻其正也此自從三百篇來亦非始于唐人<lb/>
　若一韻到底則盛唐以後駸多矣四句换韻更以四<lb/>
　平四仄相間為正平韻換平仄韻換仄必不叶也<lb/>
張蕭亭答或八句一韻或四句一韻或兩句一韻必多<lb/>
　寡匀停平仄逓用方為得體亦有平仍換平仄仍換<lb/>
<pb n="KR4i0059_WYG_001-20b"/>
　仄者古人實不盡拘亦有通篇一韻末二句獨換一<lb/>
　韻者雖是古法宋人尤多<lb/>
問五古亦可換韻否如可換韻其法何如<lb/>
王答五言古亦可換韻如古西洲曲之類唐李太白頗<lb/>
　有之<lb/>
張厯友答五古換韻十九首中已有然四句一換韻者<lb/>
　當以西洲曲為宗此曲係梁祖蕭衍所作而詩歸誤<lb/>
　入晉無名氏不知何據也<lb/>
<pb n="KR4i0059_WYG_001-21a"/>
張蕭亭答十九首行行重行行冉冉孤生竹生年不滿<lb/>
　百皆換韻魏文帝雜詩棄置勿復陳客子常畏人曹<lb/>
　子建去去勿復道沈憂令人老皆末二句換韻不勝<lb/>
　屈指一韻氣雖矯健換韻意方委曲有轉句即換者<lb/>
　有承句方換者水到渠成無定法也要之用過韻不<lb/>
　宜重用嫌韻不宜聨用也<lb/>
問字中五音何以分别古人作詩原為歌誦其宫商角<lb/>
　徵羽乃其指要如有不叶終未合法宜于何書探討<lb/>
<pb n="KR4i0059_WYG_001-21b"/>
王答詩但論平仄清濁詩餘亦然惟元人曲則辨五音<lb/>
　故有中州韻中原韻之别<lb/>
張厯友答古人作詩動叶律吕今人但求工于字句可<lb/>
　耳若必欲動叶律吕而其詞不工亦無用處不知五<lb/>
　音之精㣲不過于等攝門法通廣侷狹處辨之此是<lb/>
　識字學問與詩歌古文詞無甚闗切若作詞曲分四<lb/>
　聲為三音則非精于九宫十三調不能若但作詩與<lb/>
　詩餘即隂平陽平亦可不計况五音乎葢五音之學<lb/>
<pb n="KR4i0059_WYG_001-22a"/>
　原于五行通于五味發于五臓叶于脣舌齒喉腭之<lb/>
　間其門法多端又有濁聲法以盡四聲之變非數言可<lb/>
　盡愚實未暇問津夫亦謂雕蟲小技抑壯夫所不為<lb/>
　矣<lb/>
張蕭亭答五音分于清濁清濁出於喉齒牙舌脣如公<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貢榖喉音屬宫之宫中腫衆祝齒音屬宫之商怱<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>謥簇牙音屬宫之角東董凍篤舌音屬宫之徵䝉<lb/>
　蠓夢木脣音屬宫之羽此其一隅也清濁分而五音<lb/>
<pb n="KR4i0059_WYG_001-22b"/>
　自判矣今人作詩但論平仄而抑揚清濁多所不講<lb/>
　似亦非是試述一例歸來飽飯黄昏後不脱蓑衣卧<lb/>
　月明飽飯二字皆仄轉作飯飽黄昏二字皆平轉作<lb/>
　昏黄則不諧矣雖然三百篇而後未必盡被管絃但<lb/>
　求冩意興而已故寧使音律不叶不使詞意不工此<lb/>
　杜律之所以多抝體也不特詩為然傳竒之曲乃必<lb/>
　用之謳歌者湯若士先生四夢多不合譜有改其牡<lb/>
　丹亭以叶音律者先生題詩曰醉漢瓊筵風味殊通<lb/>
<pb n="KR4i0059_WYG_001-23a"/>
　仙鐵笛海雲孤縦饒割就時人景終愧王維舊雪圖<lb/>
　此亦可作一証<lb/>
問律古五七言中最不宜用字若何<lb/>
王答凡粗字纎字俗字皆不可用詞曲字靣尤忌即如<lb/>
　杜子美詩紅綻雨肥梅一句中便有三字纎俗不可<lb/>
　以其大家而槩法之<lb/>
張厯友答詩雅道也擇其言尤雅者為之可耳而一切涉<lb/>
　纎涉巧涉淺涉俚涉佻涉詭涉淫涉靡者戒之如避<lb/>
<pb n="KR4i0059_WYG_001-23b"/>
　酖毒可也然則如之何曰麗以則屏溫八义放韓致<lb/>
　堯其庶幾乎<lb/>
張蕭亭答王敬美先生曰律詩句有不可入古者古詩<lb/>
　字有必不可為律者又曰作古詩先須辨體無論兩<lb/>
　漢至難苦心模倣時隔一塵即為建安不可墮落六<lb/>
　朝一語為三謝縱極俳麗不可雜入唐音小詩欲作<lb/>
　王韋長篇欲作老杜便應全用其體不可羊質虎皮<lb/>
　虎頭蛇尾詞曲家非當家本色雖麗語博學無用惟<lb/>
<pb n="KR4i0059_WYG_001-24a"/>
　詩亦然況鄙俗之言不典之語乎<lb/>
問七言五句古六句古其法若何<lb/>
王答七言五句起于杜子美之曲江蕭條秋氣髙也昔<lb/>
　人謂貴詞明意盡愚謂貴矯健有短兵相接之勢乃<lb/>
　佳<lb/>
張厯友答古體之限句非古也然七言五句者漢昭帝<lb/>
　淋池歌是也六句者古皇娥歌是也要只以簡古為<lb/>
　主此外無法矣然皇娥歌或以為後代擬作亦在然<lb/>
<pb n="KR4i0059_WYG_001-24b"/>
　疑之間耳<lb/>
張蕭亭答七言五句或第四句既合之後復拖一句掉<lb/>
　轉使餘韻悠然或二三句雙承第四句方轉以取第<lb/>
　五句之勢六句似當如律法前後起結三四兩句如<lb/>
　律中兩聨總之宜孤峭中有悠揚之致<lb/>
問五言六句古作法五言亦有五句古否<lb/>
王答五言短古詩昔人謂詩貴詞簡味長不可明白說<lb/>
　盡楊仲𢎞曰五言短古只是選詩首尾四句所以含蓄<lb/>
<pb n="KR4i0059_WYG_001-25a"/>
　無限<lb/>
張厯友答五言六句古齊梁間多用之唐人劉文房龍<lb/>
　門八詠亦善此體然幾于半律矣特以其參用仄韻<lb/>
　故亦仍為古體大約中聨用對句前後作起結平韻<lb/>
　仄韻皆可用也五言古五句體惟劉宋前溪歌為然<lb/>
　其詞曰黄葛結䝉籠生在洛溪邊花落逐水去何當<lb/>
　順流還還亦不復鮮此詩頗為創格妙有餘韻或以<lb/>
　為車騎將軍沈充所作舞曲也<lb/>
<pb n="KR4i0059_WYG_001-25b"/>
張蕭亭答五言長篇宜富而贍短篇宜清婉而意有餘<lb/>
　五句樂府間有似無定體興會所至無不可也<lb/>
問秦漢風味與三虐何如<lb/>
王答秦詩具于詩之秦風漢人蘇武李陵枚乘傅毅之<lb/>
　作去國風未逺六代惟陶彭澤三唐惟韋蘇州二公<lb/>
　可以企及<lb/>
張厯友答秦詩所傳者不多皆古逸歌謡耳漢人詩風<lb/>
　味醇茂髙渾中具見淡泊豈唐人所能徑造然虐人<lb/>
<pb n="KR4i0059_WYG_001-26a"/>
　詩有過于六朝者有不及六朝者風格一正絶去淫<lb/>
　哇此所以過也若中晚而下氣體漸薄漸削則又不<lb/>
　及六朝之濃且厚矣六朝尚不及何况兩漢<lb/>
張蕭亭答髙庭禮曰詩自三百篇以降漢魏質過于文<lb/>
　六朝華浮于實得二者之中備風人之體惟唐為然<lb/>
　李本寧曰譬之水三百篇崑崙也漢魏六朝龍門積<lb/>
　石也唐則溟渤尾閭矣將安所益乎由二公之言觀<lb/>
　之時代不同風氣自變茍法嚴而辭諧意貫而語秀<lb/>
<pb n="KR4i0059_WYG_001-26b"/>
　皆為絶倡未可先後論也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　師友詩傳録<lb/>
</p>
<p>
</p>
  </div>
</body>
</text>
</TEI>
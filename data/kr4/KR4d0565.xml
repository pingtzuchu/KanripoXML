<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>吾吾類稿巻一</head>
    <p>
<pb n="KR4d0565_WYG_001-1a"/>
欽定四庫全書<lb/>
　吾吾類稿巻一　　　　　　元　吴臯　撰<lb/>
　　四言詩<lb/>
　　　答穆文學代竹言<lb/>
猗猗青筠翳于崇岡羃羃繁隂媚彼飛凰有美君子徳<lb/>
音孔彰樵彼斧斯斸苗芟篁永貞是保爰底于昌<lb/>
　　　靈湫宅神龍也筠之城隅有泉淵然泉上為宫<lb/>
　　　肖龍以人雨暘疾疫民有頼焉沉詩其問神或樂<lb/>
<pb n="KR4d0565_WYG_001-1b"/>
　　　之故作是詩以投之<lb/>
泓彼淵湫閟靈城陬爰宅其幽承其庇休<lb/>
湫淵以瀜築之新宫肖人而龍厥貌有顒<lb/>
奕奕其庭濯濯其靈被于羣生嘉祥是徵<lb/>
嗟予不辰國步荐迍有懐靡伸余何其臻<lb/>
陳而詩之或言遺之辭之鄙矣式塵視矣<lb/>
　靈湫五章章四句<lb/>
　　五言古詩<lb/>
<pb n="KR4d0565_WYG_001-2a"/>
　　　贈人歸覲鍾陵<lb/>
落日白荒荒遵渚飛冥鴻苦寒繒纊薄凄其號朔風客<lb/>
買鍾陵舟泛泛烟霧中自言定省曠疾首如飛蓬行矣<lb/>
勿滯留觴酌忻暫同不憚畏塗逺且竟信宿工道經掘<lb/>
獄地尚憶劍氣紅邊烽亘殘壘離思徒忡忡<lb/>
　　　筠邑丞禱雨有感賦以贈之<lb/>
霓望衆方切枯焦感愆期順成責司牧肯以叔季辭筠<lb/>
邦執徐嵗蒔芸亢陽曦龜拆布疇畮百穀日已萎邑丞<lb/>
<pb n="KR4d0565_WYG_001-2b"/>
具齋沐懇欵重致詞靈湫詰朝詣甘澍應若隨孰云璇<lb/>
極髙頫聴亦孔卑寸念感冥寂豐穰端賴之黔首困兵<lb/>
革宜䘏凍與飢君子埀豈弟允冀遵良規<lb/>
　　　送人赴金陵<lb/>
風雨畢餘春飛花急如霰衡門竟朝掩好樹還葱蒨故<lb/>
人隔峽表不得長相見忽聞有逺役去去游海甸扁舟<lb/>
指吳會更逐長風便自是俊逸才列剡騰髙薦不獨蘇<lb/>
與張清談縱雄辯眷余篤友誼不辱鄙微賤成名早歸<lb/>
<pb n="KR4d0565_WYG_001-3a"/>
來英游總驚羨<lb/>
　　　遣麴生<hi>并序</hi>
　　　　麴生於余友義尤篤由髮燥迄今無間言當<lb/>
　　　　余忻榮得意時其親愛不失左右及憂悲愁<lb/>
　　　　戚窮悶無憀卒蒙周旋其間宣力居多或感<lb/>
　　　　發或憤激或消釋或弭忘即事計功夷險一<lb/>
　　　　節迨踰夫直諒多聞者一日遽改容若欲謝<lb/>
　　　　余以請絶色甚厲氣甚冽艴焉以進恧焉以<lb/>
<pb n="KR4d0565_WYG_001-3b"/>
　　　　沮非余間生生之實余間也邈不可詳自顧<lb/>
　　　　無所取忤者召之前俾殫其衷以釋其惑生<lb/>
　　　　於是惶蹙自訟曰不自敬徳和而靡節或湎<lb/>
　　　　或酣爰耽爰溺詒譴于躬故兹㳏絶言訖斂<lb/>
　　　　衽而退又若彷徨眷戀而弗忍者遂為五韻<lb/>
　　　　詩以遣之<lb/>
抱戚坐衡宇癙憂日以痒玉友告交絶短氣復慨慷靡<lb/>
究獲嚴譴盍亦反自臧久服狂藥醉遽絶心孔傷俛黙<lb/>
<pb n="KR4d0565_WYG_001-4a"/>
謝儀狄因之戒荒亡<lb/>
　　　採樵山中作<lb/>
晨興遵前路縱横復多歧停策髙阜間東西安所之松<lb/>
柏繁隂敷並游多鹿麋境與俗塵逺採芝堪療飢斧彼<lb/>
磵底薪束歸任烹炊迥覺人迹絶復若世事遺借問園<lb/>
與綺嘉遯亦若斯吾意爛柯者局終歸若遲余生世已<lb/>
季戈㦸日交馳古道邈云逺撫膺心不怡<lb/>
　　　留别胡宗性<lb/>
<pb n="KR4d0565_WYG_001-4b"/>
荆扉掩初秋羸卧欲終日髙松落凉吹清露曉如櫛彊<lb/>
起坐前楹有客欵蓬室忻言良朋至辭接盡詳密蹇予<lb/>
瘍在股不得屈兹膝兵革十稔餘困悴何由畢格鬭恣<lb/>
吞噬擬步輒如漆君奚膏爾車炎日屆逺出區城囿豺<lb/>
虎别我增憂慄直諒性所敦非君誰壹鬱<lb/>
　　　往年客孺子宅前今别十載荐罹兵燹弗果經<lb/>
　　　理不為瓦礫之區必將為有力者所獲感今懐<lb/>
　　　昔惕乎厥中因成短章以寄此情<lb/>
<pb n="KR4d0565_WYG_001-5a"/>
傾顛莫支維爰用養貞晦明徳光已耀已足動冠蓋屢<lb/>
下賔賢榻禮意浹歡愛奮乎千載上逺與夷叔配我來<lb/>
慕髙躅購屋幸相對泠泠湖水清可濯亦可溉一朝鼙<lb/>
鼓動四海俱横潰迎親仕清碧事竟與時背寧知千載<lb/>
後進止兩顛沛豈虞居室焚復惻陵谷改明當謝喧囂<lb/>
肥遁亦焉悔<lb/>
　　　熊徳新修學宫完為詩貽之<lb/>
殿廡麗層雲乃是素王宫櫺星列前敞逝川亦朝宗顧<lb/>
<pb n="KR4d0565_WYG_001-5b"/>
兹兵燬餘瓦礫翳蒿蓬昔人講經地齋館一朝空邦侯<lb/>
領時望斯文稱鉅公旦望畢恒禮咨度意益隆相投得<lb/>
賢簿勉勉督衆工載績修完美敢昧創造功學徒知講<lb/>
習游謌萃其中才彦當輩出文獻聿以崇蹇予謬承乏<lb/>
事往今不同仰羨文翁化作頌表愚衷<lb/>
　　　寄錢本芳<lb/>
有客游桂城于時秋告杪值兹揺落景孰緩憂心悄行<lb/>
行道里逺去去知已少多君共儒素傾蓋意逾厚道同<lb/>
<pb n="KR4d0565_WYG_001-6a"/>
心即契敢媿論交後永結芝蘭好何時醉醇酎暌違多<lb/>
一載夢寐常攜手染翰惕深衷應憐别離久<lb/>
　　　寄傅時憲<lb/>
憶昔分手時四見易裘葛昕夕耿懐思曷已此心渴丹<lb/>
厓成獨往瑶草向晨掇樂與童冠遊還喜俗氛脱吾儕<lb/>
憐困悴髙誼竟誰奪知已許論心諒君眷儒末<lb/>
　　　寄權豐城<lb/>
白璧絶纎瑕瑩澈涵貞素由來荆人璞粹美非天賦豐<lb/>
<pb n="KR4d0565_WYG_001-6b"/>
城列名區寶氣雜煙霧君膺竹符寄發政推仁恕居氓<lb/>
積疫困徳意諒宣布枉此照乗才作郡藹清譽<lb/>
　　　寄周所立<lb/>
初緑藹喬林華館微薰爽粉節矗新篁錦籜綴林響脱<lb/>
巾掛蘿薜陽景散清朗洽此童冠儔林丘恣幽賞趙璧<lb/>
非常珍妙鑑啓深奨蘭章枉芳札亟誦慰遐想寧貽簡<lb/>
黙譴輒復懐技癢思逐好風翔深期謝榛莽<lb/>
　　　又<lb/>
<pb n="KR4d0565_WYG_001-7a"/>
書屋俯長衢枉顧已承屢跫然舉玉趾短策散輕步神<lb/>
情獨散朗吐論發深趣君當儒林彦籍籍播芳譽自是<lb/>
荆山珍無瑕表真度未酬連城價良用嘆遲莫<lb/>
　　　寄人<lb/>
崇岡矗髙梧上有彩鳳鳴疾風吹纎雲值此天宇清汾<lb/>
陽唐功臣雲仍踵芳聲覯止愜平素願言接光榮<lb/>
風雨晝凄凄行邁戒修塗深冬饒雪霰清寒迫微軀不<lb/>
獨逃竄苦幼子復被俘仁人鑒微衷願賜尺素書聲光<lb/>
<pb n="KR4d0565_WYG_001-7b"/>
久所及文采亦有餘贈以鼎吕重因之釋縻拘感徳已<lb/>
銘鏤終當效區區<lb/>
　　　寄劉彦行時在徳安縣<lb/>
聚散耿暌違悵望渺廬嶽緬驚光景邁爰致音問邈聞<lb/>
當理清秩獲奏承嘉擢從容辭大理黽勉署商榷賢勞<lb/>
念明哲寵命均優渥君才當茂彦妙藴等荆璞曠瞻萌<lb/>
鄙吝未覿懐卓犖引領雲錦間蹤跡限陽朔<lb/>
　　　寄陳伯昂二首<lb/>
<pb n="KR4d0565_WYG_001-8a"/>
絲桐托清音山水寄髙調鍾期邈云逺誰為發真照耿<lb/>
耿寸心存泠泠七絃妙解啓聾俗聴母詒賤工誚<lb/>
獨鶴栖長松斂翮亦閑止髙視浮雲端毛羽霜雪比長<lb/>
風動天末千里煙塵起顦顇霄漢心奮迅志空委<lb/>
　　　貽陳學用<lb/>
前路陟崇岡凉颸悴危緑于時逺行邁散步經樓曲去<lb/>
燕無餘影寒蟬鳴髙木新知偶相值覯止諧所欲才髙<lb/>
領時望何事媚幽獨更言游謌樂嘯咏忻自足邀余坐<lb/>
<pb n="KR4d0565_WYG_001-8b"/>
華館觴酌泛醽醁論心手頻握交誼自今篤<lb/>
　　　東軒夭桃盛開<lb/>
東軒粲繁英生色照書幌輕茜彤霞炫煖香散晴朗東<lb/>
風紫陌路終日馳輪鞅撫懐隠憂集頗念嬰世網仙源<lb/>
在何處整棹期獨往應有避秦人因之攄遐想<lb/>
　　　畏暑入山間二首<lb/>
方懐濯氷思未劃逃暑計野人林下期林巒鬱松桂裸<lb/>
袒資曠達有美裁薜荔石壁瀉流長徐徐下雲際<lb/>
<pb n="KR4d0565_WYG_001-9a"/>
喬樹矗修榦松杉表羣材謖謖冒層雲繚繞依山隈側<lb/>
徑罕人蹤白石被荒苔解衣坐其上青䕃絶飛埃延覽<lb/>
極幽渺襟抱忽然開挂冠且疎誕輕颸颯然來<lb/>
　　　癸夘嵗作<lb/>
獻嵗娛綵侍霽景熙晨旭三陽兆開泰隂沴盡敺逐飛<lb/>
警何方來相煽日尋蹙皇天久厭亂何用更揺毒慈闈<lb/>
方抱恐游子心懐恧頗厭城市居無由詣深谷烏鳥亦<lb/>
何仁返哺遺令躅勉奉菽水歡因之慰窮獨<lb/>
<pb n="KR4d0565_WYG_001-9b"/>
　　　懐何義立<lb/>
髙秋病炎燠力疾坐清羸書樓俯長川遐瞰風帆馳故<lb/>
人在天末劇我長相思裁書托雙鯉路逺莫致之桂塘<lb/>
極南際磻磎逼西陲諒集童冠樂沂浴相娛嬉鏗然舍<lb/>
瑟意求赤何由知蹇蹇豈余病采薇當朝飢<lb/>
　　　端居自遣擬寄弟尹<lb/>
衰朽靡自振蹇運凝孤蹤素履慮恒澹困躓心已忡鼎<lb/>
沸復干紀煽虐滋頑兇側晲髙厚寛孱眇将無容家君<lb/>
<pb n="KR4d0565_WYG_001-10a"/>
奄然逝弟妹計亦凶稔禍何慘酷憂憤激愚衷先塋負<lb/>
城阿十載連蒿蓬倉皇乏祀葬念此痛擘胸孤城近改<lb/>
築相逺百步中序易霜露降瞻省無由從彷徨但終日<lb/>
洊復罹兵戎病母踰八袠甘㫖隨儉豐連枝阻且逺孰<lb/>
致音問通臨風一惆悵腸斷髙飛鴻<lb/>
　　　病足彌月鄧漢傑惠紫竹杖<lb/>
股瘍爰類躄良行改蹣跚伏枕縮伸窘窺關走趨艱賔<lb/>
至日旁午閔余生苦顔肅進藉辭接送往卒復難忸懐<lb/>
<pb n="KR4d0565_WYG_001-10b"/>
靡自解撫心不遑安交親意有會貽以紫琅玕剔竿剪<lb/>
飛佩斸本驚鳴鸞紋侵宿雨潤節傲秋霜寒扶顛委令<lb/>
材倚之良自寛感此倫誼篤懐徳劇百端時危備驅策<lb/>
永矢同相完<lb/>
　　　羅氏貞女二首<lb/>
國土無定疆干戈那有常倏忽致侵伐蚤嵗迫中腸仰<lb/>
天注白日含思離閨房棄絶父母恩不惜桃李芳出門<lb/>
即有恃就死義有臧六親為之怨世人為之傷白骨化<lb/>
<pb n="KR4d0565_WYG_001-11a"/>
青流英魄托上蒼女道恒不朽感兹令名香<lb/>
神州中運否世事弗獲<hi>一作莫可</hi>齊中區鼎一沸滔滔遂沉<lb/>
迷廬陵禍未稔酷慘積莫稽彼姝不自昧顣顣辭深閨<lb/>
蓄志秉全節於義諒不暌層雲蔽皦日白璧沉黄泥已<lb/>
矣靡遑恤聞者懐怨悽作詩表懿行懿行良難躋<lb/>
　　　題息軒<lb/>
盛寵襲奇患林丘資曠逸未彌兵革艱遺榮推達識於<lb/>
焉世氛絶最恃耕鑿力豈伊農畝儔畢志偶沮溺開軒<lb/>
<pb n="KR4d0565_WYG_001-11b"/>
面場圃充棟浩羣籍學耕非二致安計作與息作息本<lb/>
自然含哺便終夕<lb/>
　　　題清隠軒<lb/>
巨浸渺横流懐襄日湯湯竟朝閲羣籍時繹心所臧客<lb/>
言叔度賢褎然逺騰芳豈依泉石幽深中膏與肓甘㫖<lb/>
奉嚴親力耕道其常懿彼桀溺儔爰與寵辱忘羨子涉<lb/>
危亂不失居井鄉奈何參商居未獲覯清揚不得同巧<lb/>
笑永永遥相望蹇予困行邁何由際時康<lb/>
<pb n="KR4d0565_WYG_001-12a"/>
　　　過鄧漢傑<lb/>
廣庭列嘉樹衡門掩重關村迥輪鞅絶幽人築其間我<lb/>
來坐髙軒言笑以怡顔酌以芳樽酒醉卧復忘還<lb/>
　　　晨起<lb/>
暑雨洒清夜薤葉微薦爽寢酣齋館幽夢破山禽響褰<lb/>
衣下帷闥紅旭貫穹壤危條蔓羣緑延吹入前敞抱沖<lb/>
澹無營忻言脱塵鞅<lb/>
　　　喜雨呈郡守<lb/>
<pb n="KR4d0565_WYG_001-12b"/>
積雨滯農工徂景逼餘春渳渳流潦集川陸浩無垠東<lb/>
作殆難弛耦耕良苦卒雲收雨忽止驕陽肆其神頗怪<lb/>
魃為虐惔焚且兼旬府公具齋沐敷意徹紫宸上天沛<lb/>
甘澤靡靡五夕晨幸兹嵗事稔庶用舒罷民作頌播厥<lb/>
美願言希秉鈞<lb/>
　　　潯陽歸塗值雨<lb/>
𤣥昊頽餘景崇雲鬱西圻震霆奮逸響紫電流餘輝霖<lb/>
雨忽滂沛澗磎亦漫瀰客行偶值山况復僕馬飢息身<lb/>
<pb n="KR4d0565_WYG_001-13a"/>
喬樹林餘潤襲人衣夷踞非吾偶危坐亦忘機雨歇涉<lb/>
泥潦窮昏乃投歸舉首瞻羣阜烟嵐深翠微檐隙語童<lb/>
穉譁言闢荆扉到家忻自慰觴酌且頻揮<lb/>
　　　三月廿日得幼兒消息聞在崇仁故里<lb/>
承檄赴鰲磎兹辰乃還鄉于時際昇平欣覩憲度章歸<lb/>
來踰兩載<hi>庚寅七月樂安秩滿壬辰兵起</hi>海宇靡冦攘乃知十稔後不<lb/>
得霑泰康遊宦寓清碧中途逢虎狼重罹檢剥苦所幸<lb/>
脱死亡癸夘秋告仲兵勢日熾昌孤城寡不敵破陷俱<lb/>
<pb n="KR4d0565_WYG_001-13b"/>
倉惶四門守軍律閉禦示故常大夫且莫越童稚焉足<lb/>
當矧復負荷重竄逸莫可藏於焉被敺執仍慮或見戕<lb/>
父子不相保東西各彷徨亂後永相失曷已懐抱傷有<lb/>
客來故里具言居處詳會面良可必聊且慰衷腸<lb/>
　　　春日有懐<lb/>
嵗月只如流咄嗟冬又春去年錦水上栖栖似迷津投<lb/>
老重扶攜逺游辟兵塵迺知百里外忽此逢故人攄情<lb/>
極慰勞不惜來往頻髙抱瑩氷玉逝蹤妙無倫如何濶<lb/>
<pb n="KR4d0565_WYG_001-14a"/>
别久寧忘心所親<lb/>
　　　書韓安慶大節堂<lb/>
大節不可奪斯為儒者儔君侯守藩屏哲蹤希徳周龍<lb/>
舒控淮浙勢比衿與喉環疆擁凶逆孤障截横流連率<lb/>
此開閫忠良孰與侔坐念王綱頹君子懐百憂永矢盡<lb/>
臣節秉心欲宣猷構堂華扁新盛氣慴豪酋雄文勒堅<lb/>
珉光燄貫斗牛夫人已千載斯堂屹千秋<lb/>
　　　送郡守入覲<lb/>
<pb n="KR4d0565_WYG_001-14b"/>
葛阜亘朔雲寒沍屆徂冬滕六擅其神𤣥冥不言功清<lb/>
章馳文湍南紀千里通入覲効臣職瀰瀰思朝宗邦侯<lb/>
分符來炳炳恩意隆及兹赴京國述職戒古風輔行得<lb/>
賢幕攄忠意攸同明發鳳渚湄華艘乗便風眷此千里<lb/>
遥執别惜遽怱飛步登王圻矯首仰飛龍歸來承恩寵<lb/>
餘光将並蒙<lb/>
　　　贈人歸青原省覲<lb/>
驅車戒行邁晨興踐嚴霜重以苦寒月游子歸故鄉雲<lb/>
<pb n="KR4d0565_WYG_001-15a"/>
白楚天碧親舍在其傍青原何迢迢文川亦汪洋定省<lb/>
及兹晨斑衣戲髙堂豈不念曠疎干戈猶搶攘歸來拜<lb/>
家慶此樂殊未央<lb/>
　　　廣夀寺與漢傑鄧逸人小酌因賦<lb/>
屆歸迴村塗淹留畢幽趣地偏蓮界浄鳥語升陽煦神<lb/>
閑塵慮澹野服資儒素清芬騰古鼎似與冥搜助蘭尊<lb/>
倒更酌意愜斟忘屢胥晤感良儔臨分豈容遽相送下<lb/>
前墀琪花落瑶樹<lb/>
<pb n="KR4d0565_WYG_001-15b"/>
　　　詣龍祠<lb/>
髫齔喜奇事壯游擴前聞筠陽古城隈神龍宅溪濆靈<lb/>
祗絶異好篇什輒見欣崇祠瞰前阜石蹬躋層雲流潦<lb/>
滙深壑湍泳亦沄沄淵湫閟靈迹及此揚清芬揆予最<lb/>
淺劣謬獲忝斯文賞音此焉遇寧媿嬰俗氛有志未由<lb/>
展老大奚足云願言弭金革一拯溺與焚<lb/>
　　　擬古七首<lb/>
羲畫闡人文立徳繼𤣥㫖斯道古攸敦卒乃滋末技詞<lb/>
<pb n="KR4d0565_WYG_001-16a"/>
華鄙琱琢何况靡工緻既貽俗眼嗤還為知音棄魚目<lb/>
殆非珍燕石混瑶珥綺麗炫頹波澹泊啟髙致焉知大<lb/>
雅音詮諷含六義<lb/>
神龍蟄重淵豈偶介與鱗變化入冥漠倏忽致屈伸藏<lb/>
深茍無欲此性安可馴清晨滌塵慮拂拭龍唇琴冰絲<lb/>
映玉軫宫徵發徽音一鼓别鶴起再鼔紫鳳吟自非山<lb/>
水工曷契鍾子心貞士失知已何自免陸沉嘉遇良難<lb/>
必聊且慰沖襟<lb/>
<pb n="KR4d0565_WYG_001-16b"/>
褰衣涉湘渚崇蘭泛幽香折以遺所思奈此道路長采<lb/>
芳須及時過時萎且黄不念桃李年離别隔兩鄉何當<lb/>
早還歸慰此飢渴腸<lb/>
寶氣吐光芒夜燭宵漢上孰云久淪晦精采動星象由<lb/>
來至神物變化非可狀離合迹靡同顯隠何由仗冥思<lb/>
掘獄初博識啓浮奨<lb/>
先正邈云邁名流若晨星餘光安足仰竟莫資典刑羲<lb/>
農逮黄虞去余幾千齡淳源就湮塞徒兹守羣經苟非<lb/>
<pb n="KR4d0565_WYG_001-17a"/>
述作功羣寐何由醒炳炳埀懿則頗惻昧與冥<lb/>
四壁但蕭然蓬蒿蔽幽居豈復計貧餒志在古人書我<lb/>
來慕髙誼仰止将焉如清風百代上遺言良起予<lb/>
在昔炎運熄餘燋起良圖君臣及際遇魚水相與俱乃<lb/>
知長嘯時興懐佐廟謨賢輔著伊吕兹士顧不殊秉耒<lb/>
南陽者孰識為鳳雛出師戒兩立懇懇志勤劬功名照<lb/>
前代千載擅八區<lb/>
　　　擬古雜詩十二首<lb/>
<pb n="KR4d0565_WYG_001-17b"/>
抱美不自獻孰識爨下才乃知荆山珍終以石見猜鳳<lb/>
雛未髙舉秉耒南陽隈何以荅三顧赴敵山亦摧八陣<lb/>
布雄略出師真壯哉<lb/>
淳澆無異源靡靡逐時變奈何遷末運么麽伺其便長<lb/>
揖采芝叟不作市城戀忻與木石俱何意謀自見邊隅<lb/>
尚傳警風塵暗㝢縣前修邁髙節豈為來者勸食薇可<lb/>
終身深期弭龍戰<lb/>
哀哀我征夫逺役在邊戍雨雪忽載塗凄其嵗年暮從<lb/>
<pb n="KR4d0565_WYG_001-18a"/>
戎始雖壯容鬢已非故甘心許徇國勲業苦難樹枕戈<lb/>
憤已盈孤征尚誰訴<lb/>
比目拆中路眷戀情所私浩浩燕與越驅車欲焉之别<lb/>
近恒惻惻别逺寧不思寄語室中人逺游非所期<lb/>
昔聞詩與禮憶在過庭趨耳熟嚴訓及媿我昧反隅中<lb/>
道逢蕩析念此氣不蘇深惟素履願竊比逢掖符咄嗟<lb/>
嵗月駛莫遂砭厥愚窮生貴殉義時流重進諛彌憐虎<lb/>
口脱敢冀蝸洤濡屢空中豈怍寧為末俗驅<lb/>
<pb n="KR4d0565_WYG_001-18b"/>
魯連蹈東海却秦迺權宜戰國固多士卓然一見之余<lb/>
本寒鄉民韜居河之湄尚友篤嗜古深衷竊自私一獲<lb/>
展良晤如救渴與飢遐躅邈千載遺矩誠足追因之激<lb/>
忠憤媿乏熊虎姿<lb/>
濫吹誠竊禄哂此齊庭竽定從纔一言忝與碌碌俱古<lb/>
稱賢達人髙誼耿不誣魚目固非珍竊混明月珠貴耳<lb/>
恒賤目把玩復自娛窮達有恒理敢昧待賈沽兵塵昧<lb/>
遐曯藏深復潛需<lb/>
<pb n="KR4d0565_WYG_001-19a"/>
荏苒春又夏芳序不我延所思邈山海迢遞隔逺天寄<lb/>
書雲中鴈曠絶貽厥諐榮耀有衰歇寸心終莫遷如何<lb/>
結髮親負此桃李年朱唇揚妙音豈計終取憐當年紈<lb/>
扇謡安得今尚然燕婉懐哀傷願比金石堅躞蹀下閨<lb/>
闥何由已悁悁<lb/>
髙牖照初日水木湧清輝拂拭朱絲絃山水調更微鍾<lb/>
子不我遇自與聾俗違無絃寄髙興此意良未非折腰<lb/>
卑已辱豈是昧事機駿奔計已得邁迹非可幾<lb/>
<pb n="KR4d0565_WYG_001-19b"/>
古道就蕪穢末流滋誑譎遡求竟何稽誰作復誰輟知<lb/>
愚雖兩致寧與較懸絶汙隆逐時變譬彼凉與熱朔風<lb/>
吹大漠夜作千里雪隂晴苦難恃舒慘一何别黙悟元<lb/>
化工喧啾息譁説<lb/>
惟昔事逺游發軔自兹始辛勤三十載倏忽一瞬耳未<lb/>
明轍環蹤竊究懐居㫖祚運厄陽九厯稔未云已鄭重<lb/>
攜挈心干禄為親喜出身忝逢掖殘燬諒非美多艱亦<lb/>
屢遘破陷輒中止自省幾寡諐所幸免譽毁逺别同氣<lb/>
<pb n="KR4d0565_WYG_001-20a"/>
親昕夕竟何恃於焉限陽朔曠濶非所擬相思只長慟<lb/>
一坐致頻起寒門嬰變故延禍及先妣腸裂五内傷憔<lb/>
悴復何似永抱終天痛不得返鄉里繐帷擁虚位徒見<lb/>
字盈紙旅魂不可招痛絶真欲死忍聞屬纊言離亂念<lb/>
諸子<lb/>
層雲起遥空陽曦黯淪沒倏焉光采歇變化何倉卒窮<lb/>
居念離索終朝恒兀兀杪冬寒氣慘凜凜傷飢骨煖律<lb/>
諒可回推遷任飄忽<lb/>
<pb n="KR4d0565_WYG_001-20b"/>
　　　雜詩四首<lb/>
河宿爛宵分嚴霜歇芳物嗈嗈南飛鴈聲逐浮雲沒征<lb/>
夫懐逺役戈船連暝發孰遣嚴程緩奈此苦寒月大布<lb/>
不禦冬况值霜斷骨命微難自保去去冒馳突親知慘<lb/>
别離割痛永相䘏歸來良有期會見早寧謐<lb/>
晨起凄風厲霜氣欲斷肌暄凉謹代謝推遷理無違念<lb/>
我蓬藋居懸磬心自怡寢裀食列鼎遑䘏凍與飢富貴<lb/>
何足羨賤士安坦夷<lb/>
<pb n="KR4d0565_WYG_001-21a"/>
嚴城喧夜柝嗚咽鳴羌管清輝鑒檐隙桂魄光復滿秋<lb/>
聲動寥廓邊鴻起撩亂榮茂就衰歇關河音信斷客寢<lb/>
不遑安孰遣愁心緩<lb/>
疎散已成癖杜門養愚蒙矯厲非素習甘此退與窮由<lb/>
來方鑿資不與圓枘通孜孜為利者祇自取勞躬㢘立<lb/>
啟貪懦将謝夷惠功餘生茍可畢何須問汙隆<lb/>
　　　擬古十首次劉聞廷韻<lb/>
逆節圯崇綱横潰肆狂畔宗主炳麟史昧此謀寧緩民<lb/>
<pb n="KR4d0565_WYG_001-21b"/>
彛詎宜冺四維遽云斷疇能靖羣凶未覺事功罕豈不<lb/>
念無辜憂來氣恒短卓彼一匡功其人獨稱管<lb/>
騎射息芳辰餘閒端可卜戲玩足娛心轅門抛蹴踘蹴<lb/>
髙齊浮雲式駭衆觀目将軍誇巧捷接踢最稱速噫彼<lb/>
暴殄餘窮欲未云足恢恢忱弗私惡稔禍胥促<lb/>
自從喪亂來東西安所之山谷弗可居浮海弗可期餘<lb/>
黎靡孑遺中邊悉如兹藩維弛臣節不靦死獨遲遁辭<lb/>
尚可托徒勞播聲詩媿爾忝章甫哀號奚用悲<lb/>
<pb n="KR4d0565_WYG_001-22a"/>
夷叔卓傑識時議駭且驚始也義形色終焉心靡平登<lb/>
山迹既邁薇蕨豈可生去余已千代昭然無隠情後賢<lb/>
昧厥㫖較若失萬程何須重此文修辭費将迎<lb/>
子房閔韓亡捷足騁髙志修名列三傑式侈運籌事圯<lb/>
橋期屢失詎謂偶相值鍾姿良粹美神降會元氣明哲<lb/>
既保身聲名照天地漢楚兹遼哉邈矣隔淮泗飛鴻墮<lb/>
遺音云有帛書字<lb/>
光黨著髙節明王禮不賔藏深靡求衒髙蹈豈無因商<lb/>
<pb n="KR4d0565_WYG_001-22b"/>
嶺芝可茹楚澤蘭堪紉買斧事樵採兹焉畢晨昏伊人<lb/>
不守沔胡為乃栖筠俯仰終媿怍信罹邅與迍<lb/>
負固擾南紀從昔著苗民虞廷一振旅舞干義常陳祇<lb/>
縁類莫殄宥此弗順身嘯聚仍黷武徒勞邏與巡綱維<lb/>
遽云斷那能一朝伸𤣥端襲儒服亦復岸此巾徒守子<lb/>
雲學謾誇首陽仁投畀息羣憤毋令凂斯人<lb/>
世無栁下惠疇敦此夫薄全生已虧行奚用咨流落摛<lb/>
詞縱工麗未足裨述作邊廷馳羽檄擾擾夜喧柝流血<lb/>
<pb n="KR4d0565_WYG_001-23a"/>
川谷殷瘡痍曷清廓忠臣炳休光䑕輩尚安托<lb/>
經徳貴不回吾否悔寧晚老去莫知非暝行亦亡返堂<lb/>
堂尋陽守重義知所本捐軀著忠節欲救天步蹇修名<lb/>
光簡冊不媿巡與逺爾獨戀鄉井歸心入私忖安成不<lb/>
可即何計遂畊墾<lb/>
謾補登山屐徒懐浮海舟孰抱樂毅才誰卧元龍樓往<lb/>
事成悒悒來今悵悠悠戈船襍游卒川塗不可游疇能<lb/>
念塗炭積此已十秋人命亦可憐倐忽水上漚皇風被<lb/>
<pb n="KR4d0565_WYG_001-23b"/>
九宇謳吟良不休<lb/>
</p>
<p>
</p>
  </div>
<div>
                <head>吾吾類稿巻二</head>
    <p>
<pb n="KR4d0565_WYG_002-1a"/>
欽定四庫全書<lb/>
　吾吾類稿巻二　　　　　　元　吳臯　撰<lb/>
　　五言古詩<lb/>
　　　閔君鄉初度賦以為夀<lb/>
髙秋霽璇霄晨光散清朗結綺延輕颷瑞靄拂書幌埀<lb/>
栁緑如縷芳塘闢前敞君子有好懐逸志青雲上炯炯<lb/>
氷玉姿棲棲滌塵想詩書日以娛觴詠浹歡賞今辰屆<lb/>
初度親友忻俱往庭中綵衣樂玉砌蘭芽長未契弧矢<lb/>
<pb n="KR4d0565_WYG_002-1b"/>
占竟被章逢奨後凋表松柏貞質荷素養夀祉聿以崇<lb/>
修名溢穹壤<lb/>
　　　甲辰燈夕余僑居上泉先期府公留陪上官讌<lb/>
　　　集是日值雨弗果如約因賦五言詩東府中長<lb/>
　　　貳<lb/>
開嵗苦連隂層雲晝恒昏投老遘迍蹇竄迹依山原兹<lb/>
辰元夕臨孤坐掩衡門府公重時景華燈列前軒上官<lb/>
及同賞邀余共開尊自愧庸謬姿安可並璵璠奈此雨<lb/>
<pb n="KR4d0565_WYG_002-2a"/>
如霰不得追笑言田父意頗懌語話勞温存深期早寧<lb/>
謐畊鑿賴兒孫忽動逺遊感何時戒歸轅興言謝知己<lb/>
相逢難具論<lb/>
　　　病中七夕<lb/>
清商初屆候庭柯振凉颸華月露光采彩雲亂葳蕤卧<lb/>
疴苦無悰良宵心不怡堂前樹諼草堂上髮成絲連嵗<lb/>
稔兵革困阨病復滋嗟余蹇且拙智巧無銖錙磷緇莫<lb/>
或試堅白雅自持天孫嬪河鼔適與此夕期再拜叩天<lb/>
<pb n="KR4d0565_WYG_002-2b"/>
孫俾我遂所祈竟宵不得命孰易愚鈍姿方悟巧拙理<lb/>
付命非所移所念罹厄運鍾禍亦荐奇窮共劇干紀天<lb/>
地俱瘡痍天步尚囏阻何由暏坦夷<lb/>
　　　初冬<lb/>
南牖霽光入温然敵春暘西馳萬扉景端居惜流光秉<lb/>
翰發藻思開筵進霞觴夙志豈終淹貧賤道其常素履<lb/>
冀無渝益堅寧敢忘鑿耕畢嵗事熙洽忻時康<lb/>
　　　胡商用初度伊邇筠中貴游洎賢士友凡有意<lb/>
<pb n="KR4d0565_WYG_002-3a"/>
　　　斯文者率詣賀商用夀親罷必觴友于家盡歡<lb/>
　　　乃已蓋其事親友友實關倫義非好徳者之儔<lb/>
　　　疇克臻兹也余先期還臨城弗與諸賢之末鬱<lb/>
　　　中而忸怩有以也敬賦此以致區區情見乎辭<lb/>
霜露零中野時菊吐幽芳掇以娛夙心清馨逺飄揚肅<lb/>
肅長風至湛湛天宇凉羣卉日揺落危緑萎已黄自非<lb/>
異凡品焉能凌風霜美人皦如玉瓊裾曳琳琅𤣥度氷<lb/>
雪瑩髙誼摩穹蒼菽水怡親顔綵服升中堂何况當盛<lb/>
<pb n="KR4d0565_WYG_002-3b"/>
年才華擅詞場大藩著文獻爰淑俊造良慶門紀埀弧<lb/>
賔親各稱觴媿余復行邁逺意不獲将申言勗壯志令<lb/>
徳期彌昌<lb/>
　　　用古意荅陳子常二首<lb/>
美人在天末綽約瑶華姿青鸞采雲裏傳情欲憑誰惠<lb/>
而能好我柔札逺見遺芳晨願相接莫待凝氷澌望望<lb/>
更延竚徒劇此心悲<lb/>
步出城南隅青樓敞虚牖不見如花人所餘惟老醜問<lb/>
<pb n="KR4d0565_WYG_002-4a"/>
之盡俘虜無復資舒憂不意罹變遷奈此淹留久當年<lb/>
恃才貌何處委衰朽未能忘素心因之謝親友<lb/>
　　　荅龔伯先病中見寄<lb/>
新篁亞濃緑籊籊當前楹長夏美風日髙居媚幽貞一<lb/>
札示佳什三秋耿余情枉此金玉音因之襟抱盈嗟子<lb/>
抱微疴問疾阻修程遥雲隔曉望積雨夏氣清長洲兩<lb/>
河迥通川一夕平發舸懐朝濟攜儔遲宵征延覿攪我<lb/>
心遥遥若懸旌<lb/>
<pb n="KR4d0565_WYG_002-4b"/>
　　　荅周恒四首<lb/>
彌月困風雨竹屋蒼煙深紅香委濃艷半逐滄波沈坐<lb/>
念芳序改積念孰能禁故人枉髙步隔巷屢見尋盍簪<lb/>
亦已愜况遺金玉音<lb/>
書樓瞰川上積潦烟波深歎逝展遐矚湛湛天光沈心<lb/>
知悵濶絶孰與愁悶禁不得共言笑迢迢阻追尋不啻<lb/>
山海隔何當接徽音<lb/>
失意恒鮮歡來往暫相得敢忘磷緇戒而欲試堅白豔<lb/>
<pb n="KR4d0565_WYG_002-5a"/>
葩紛過眼徒有好顔色榮耀何足云飄忽如過客篔簹<lb/>
媚幽姿相對可終日<lb/>
晝坐蓬蓽居翛然忻自得既無髙世姿徒欲守貞白蘭<lb/>
章枉佳句炫若雲五色多應紫霞裏嘯咏揖仙客而我<lb/>
嬰世氛相望片雲隔<lb/>
　　　古意二首荅陳子常<lb/>
蓬蒿栖獨鶴困此凌雲姿羽翮日摧頽顦顇當告誰烟<lb/>
塵徧六合雲路忽若遺于時盛炎燠斯須變寒澌當隨<lb/>
<pb n="KR4d0565_WYG_002-5b"/>
鴻鵠翔毋俾燕雀悲<lb/>
衆女妬蛾眉深閣掩重牖臨粧抱明鏡孰與辨妍醜心<lb/>
焉誠忉忉撫景懐悠悠浮雲翳陽景焉能永終久容華<lb/>
耀氷雪豈得便衰朽筠松撫寒香貞質契三友<lb/>
　　　荅王仲義寄來韻<lb/>
商郊沈老火清飈生夕凉芳蕤久銷歇髙林又飄黄方<lb/>
嘆流運駛曠違親愛傍因知坎且止式悟舍則藏豺虎<lb/>
方搆患何由際時康敢辭困躓苦貧賤理則常晏嵗霜<lb/>
<pb n="KR4d0565_WYG_002-6a"/>
露滋誰念無衣裳申章乏瓊報深衷未渠央<lb/>
　　　胡宗性以詩見寄因次韻奉荅二首<lb/>
積雪披徂徠蔚蔚蕃髙松逈出宵漢上雲氣遥相通摩<lb/>
霄一白鶴獨栖如老翁忻言得所托相與何終窮惡木<lb/>
非所依蓬蒿非所容巢居足風雨矯翮隨虯龍<lb/>
太清薄雲物霏隂藹重霄經濟起才俊彤庭足英僚七<lb/>
貴五侯尊金印重縣腰權寵媒異患達生分漁樵操斤<lb/>
詣空谷埀綸傍深苕畢趣謝氛垢雪頂寒蕭蕭<lb/>
<pb n="KR4d0565_WYG_002-6b"/>
　　　荅鄧文學二首<lb/>
秋聲起蓬户髙林喧夕風驅車涉逺道四顧誰與同揮<lb/>
杯别親愛沈憂劇心沖人生百年内聚散風中蓬豈不<lb/>
念時艱遽離鄉井中感子綢繆意持報憑歸鴻<lb/>
楚甸翳秋隂洒洒風吹雨凉生芰荷衣路繞磎邊隖中<lb/>
道逢知己握手即相與名談析𤣥㫖觴酒坐前廡定交<lb/>
忘淺劣秉徳希前古何以惻深衷明發川上浦相望懐<lb/>
百憂平原多宿莽<lb/>
<pb n="KR4d0565_WYG_002-7a"/>
　　　周恒有喪子之慼貽詩見志用韻荅之<lb/>
𤣥鬂生素絲嵗月坐來老昔陪金閨彦總羨謀身早遨<lb/>
遊帝王州卓犖懐奇寶經筵籍餘光獻納每稱好自是<lb/>
偓佺儔屢見如𤓰棗歸來值危亂邦國鞠茂草間關重<lb/>
攜挈何以豁胸抱弱子纔九齡恙作竟難保泉扄既深<lb/>
掩銜哀動憂惱生寄死若歸畢竟何足道喪明悲子夏<lb/>
何用苦顛倒但飲尊中物愁絶冀敺掃相覔寧憚勤聆<lb/>
論亦應飽<lb/>
<pb n="KR4d0565_WYG_002-7b"/>
　　　荅周恒<lb/>
髙抱瑩氷玉心清願恒違清晨抱琴出薄暮乃言歸宦<lb/>
遊值喪亂頫仰萬事非暴横日充斥未覺踪跡稀靖難<lb/>
藉英傑與子将疇依旌斾正翩翩駟馬亦騑騑殺氣薄<lb/>
原野亂餘民命微淹留匪懐土何能效知幾登車輪有<lb/>
角不殊困重圍豈不念鄉園重以音問希青衫結飛鶉<lb/>
何用媿輕肥弱臂恨不羽徒羨歸翼飛艱危豈恒理及<lb/>
兹當息機<lb/>
<pb n="KR4d0565_WYG_002-8a"/>
　　　送人歸宜春<lb/>
積雨麗初陽風花迹如掃舟回金鳳渚川光媚幽島湍<lb/>
驚峽束險春臺風日好歸情浩難遏攀卧耿懐抱君應<lb/>
卓傑識磊砢懐至寶作郡枉令姿餘黎藉匡保薇垣展<lb/>
髙步洒翰摛華藻偉矣經濟心欽兹芳譽蚤登賢屢開<lb/>
閣賔榻共傾倒嗟余交忝後瞻晤何草草惜别意已勤<lb/>
奈此千里道<hi>詳袁州府志</hi>
　　　悼友人<lb/>
<pb n="KR4d0565_WYG_002-8b"/>
一坐凡數起忽動風木悲哲人遽云逝長慟涕漣洏儒<lb/>
服起從軍慷慨無磷緇事勢一朝異不得以死辭贊畫<lb/>
入戎幕計術屢出奇經邦本仁厚豈弟澤下施眷余介<lb/>
叔末篤交類連枝講明發奥義不獨書與詩敏偕夙性<lb/>
達相於劇切偲人生百年中光隂如電馳蓋棺志未竟<lb/>
已矣非所期歸櫬度蒼峽愁雲黯相隨凝竚渺渝水端<lb/>
令心不怡<lb/>
　　　友人簡大𤣥辟亂殞于沙湖痛悼賦此<lb/>
<pb n="KR4d0565_WYG_002-9a"/>
興兵實媒禍積惡况不悛無辜輒旁及性命亦可憐哀<lb/>
哉簡文學端居守吾𤣥承歡具慶下况值迍與邅兹焉<lb/>
烽燧舉奔竄理所先愴惶昧聖訓未省戒涉川舟棹竟<lb/>
失利忽墮飢蛟涎良友奄長逝臨風一潸然<lb/>
　　　觀水泛二首<lb/>
巨浸日湯湯通川類溟渤憑髙極遐瞰一夕洲島沒洪<lb/>
濤勢淜湃滉漭去超忽瑣瑣蝦與蟹出沒黿鼉窟焉能<lb/>
測變化㸃額詫奇物<lb/>
<pb n="KR4d0565_WYG_002-9b"/>
新畬東作早原陸漫黄潦展力未遽勤麰麥病泥淖𤣥<lb/>
冥會天意巻迹亦應好方抱艱食憂餘生殆難保<lb/>
　　　過鍾山峽<lb/>
過却虎頭灘又上鍾山峽逶迤一磎轉犖落羣峰插帆<lb/>
衝嵐氣斷棹妥天光壓因知造化心峙流成吐納<lb/>
　　　九日郡侯燕集席間率然之作<lb/>
杪秋風景美芳辰屬重陽藩侯置髙會賔客滿華堂凉<lb/>
飈觸軒檻清醥泛羽觴鮮肥既入饌殽核具見嘗入幕<lb/>
<pb n="KR4d0565_WYG_002-10a"/>
盡才傑煥然圭與璋蹇余忝文學復此叨寵光上官秉<lb/>
謙徳髙度涵汪洋禮意况周洽勢位俱能忘坐使凋瘵<lb/>
愈潛欲移披猖考績見稱述奚専古循良<lb/>
　　　敖城初春貽劉豫父羅士章<lb/>
客舍傍蘭皋川光迴杜渚敖城屆初遊景物何容與流<lb/>
峙奠名邑羣彦敦前矩飛躍隠至情山雲籠近塢輕飈<lb/>
激軒檻香逐靡蕪吐暖霧結餘隂溪面洒微雨良朋忽<lb/>
覯止未見心已許展席坐終日雄辯襍今古論文會至<lb/>
<pb n="KR4d0565_WYG_002-10b"/>
理剖析到毫縷聆此謦欬餘覺我沉疴愈相看謹時禁<lb/>
不得展尊俎二妙時往臨因之快瞻睹<lb/>
　　　投臨守<lb/>
鳳渚暖春雲官船初報上長猋素濤涌平津錦帆漾遺<lb/>
黎藉誰弔稔禍劇凋喪郡封勞屢拜清譽愜時望不資<lb/>
敏手功塗炭何由仰宦遊徒老我且乏慈闈養願推錫<lb/>
類仁孤寒釋悲悵<lb/>
　　　呈筠守<lb/>
<pb n="KR4d0565_WYG_002-11a"/>
錦川何瀰瀰文湍漾寒玉雉堞出雲間逶迤迥相屬譙<lb/>
門深甲第冠蓋如雲矗賢哉二千石出守稱良牧推仁<lb/>
撫凋弊布令一何肅心焉懐豈弟聞譽藹前録蹇予逺<lb/>
遊倦先睹共追逐自是星鳳姿因之駭羣目<lb/>
　　　投郡守<lb/>
時雨澤羣物秋旻豁晨瞻適遊通衢中軒蓋何崇嚴上<lb/>
府開甲第駐此帷與襜共訝五馬尊還誇叔度㢘勤政<lb/>
復推恕遐邇澤畢沾粤從眎事初頌聲藹閭閻田里遂<lb/>
<pb n="KR4d0565_WYG_002-11b"/>
耕鑿坐使愁嘆恬承聞起深奨矧復徳秉謙才堪鼎鼐<lb/>
寄作郡終豈淹揆予就衰朽素標日已添展晤懐濶略<lb/>
抱此愧負兼一割自貽慊誰謂鉛刀銛<lb/>
　　　逢練伯尚<lb/>
花雨泛春濤鳳渚停歸艫疇音記分袂顯隠迹兩殊詎<lb/>
意十餘稔復此仍躊躇各訝容髮改咄此嵗月徂方辭<lb/>
贑石瀧又駕建鄴車巧逢豈常幸褎然領時需行邁感<lb/>
離思永言致區區<lb/>
<pb n="KR4d0565_WYG_002-12a"/>
　　　贈朱逸人<lb/>
達士適權宜辛勤濟艱危豈無林與丘那自避迫敺攜<lb/>
挈不遑止眷此妻與<hi>一作若</hi>孥幸不失鄉井畊鑿性所娛<lb/>
忻言耦沮溺避世邁厥趨吾儕重逃匿顔厚逺故區敝<lb/>
廬燬兵燹疇能理榛蕪承聞起深羨永矢臻良謨<lb/>
　　　贈别<lb/>
桃浪汎通川朝來霽花雨錦帆官舫發解纜鳳凰渚故<lb/>
人𤓰代及執别何容與商車勞會斂經費寧無補風花<lb/>
<pb n="KR4d0565_WYG_002-12b"/>
攪離思繾綣傷情素多應騰薦剡香染薇垣露彤廷急<lb/>
才彦促入青雲步去去勿滯留何時展良晤<lb/>
　　　贈邵𤓰隠<lb/>
冠蓋慕丘壑乃知嬴已顛無何代遽革允悟機所先種<lb/>
𤓰傍青門髙名與代傳于焉千載後再覩令緒賢承明<lb/>
獻策回頫察探幽𤣥芳圃何深深𤓰瓞亦綿綿説懌引<lb/>
遯栖讀書縻嵗躔髙識展𢎞閟妙藴徹微淵雲端揖白<lb/>
鶴矯首睨飛仙<lb/>
<pb n="KR4d0565_WYG_002-13a"/>
　　　贈盧仁本二首<lb/>
衛生茍失宜遘疾信良苦矧乃眶睫間失治爰成瞽髙<lb/>
人燭其秘妙藴希前古金膏鍊神液一筯羣盲瘉捄療<lb/>
收全效芳譽藹區宇心目理一致昧者乖賦予孰知瞭<lb/>
與眊君子無謬取何當拯其迷開明豁瞻睹<lb/>
雙瞳貴瞭瞭眎瞻聿以明一起眶睫恙因之矇眊并昔<lb/>
賢曾憫此捄藥著深情良效衍方劑收功久埀成盧醫<lb/>
燭厥閟遂擅髙藝名鄉邦負疴者累起數千盲吾聞起<lb/>
<pb n="KR4d0565_WYG_002-13b"/>
嘆羨實茂副厥聲幸為開衆瞽永資輸廓清<lb/>
　　　過茶鹽舖<lb/>
永路自迢迢嘉苗方濯濯修條夏蓊鬱炎景書蒸爍逺<lb/>
遊懐道暍離亂傷飄泊停車青楓林凉洒縐絺薄挂冠<lb/>
花氣馥掃石松針落茅屋山犬吠前瞻路綿邈田家有<lb/>
新釀相與共斟酌單居懐所親惻惻念離索<lb/>
　　　中秋夜讌次韻詶彭鏞<lb/>
素節薄殘暑凉宵璇宇清翠梧漙玉露瓊樹綴雲英前<lb/>
<pb n="KR4d0565_WYG_002-14a"/>
除皓采發東溟素蟾生銀漢皛澄練珠斗燦埀纓綺席<lb/>
羽觴泛寶鼎篆馥輕對景思洽友承寵屢専城豈弟竟<lb/>
初志撫字惻深情才子賦尤美野人思徒盈胥晤良不<lb/>
數一言安足并怡親在終養<hi>一作乏豐養</hi>感此非違榮自顧<lb/>
昧前算寧能遂遐征宦遊念流落時風重縱横不得共<lb/>
談笑徒兹仰髙明暫須安蹇拙焉得渝忠貞<lb/>
　　　贈道士<lb/>
光黨炳清節穉也亦其倫邈焉百代後孰與計屈伸蹇<lb/>
<pb n="KR4d0565_WYG_002-14b"/>
余遘多艱攜挈適至筠忽值羽衣客宛若太古民自言<lb/>
𦙍南州秉心希隠淪還如吳門卒敢冀下榻賔警邏詎<lb/>
云汙官達多畏人丹丘意所戀商顔心所親妻子何足<lb/>
念冉冉謝世塵聞余愜素願接以謦欬頻跨鶴入寥廓<lb/>
天風洗衣巾<lb/>
　　　瑞芝詩<lb/>
二氣鍾奇秀嘉瑞産渝川九莖呈異特五色何芳鮮獻<lb/>
迹自幽曠含榮挹清妍揚芬逐微焱管笛矗蒼煙凡卉<lb/>
<pb n="KR4d0565_WYG_002-15a"/>
豈其儔靈茁故所傳逈脱榛莽區遽墮冠蓋前臬府此<lb/>
分厯宏綱方布宣至和斯有感至理固其然發施良得<lb/>
宜凋瘵必可蠲休徵屆寧謐四海同堯天<lb/>
　　　臘月二日戲綵之樂<lb/>
氷霜正凝冱玉衡迴杪冬斯晨集懽宴戲綵庭闈中十<lb/>
年兵搆患不得展從容逃竄不遑息喜懼積心忡童稚<lb/>
襍稱觴拜頫貌有顒親顔怡且和夀祉宜增崇焉得樹<lb/>
諼草笑卧南山松<lb/>
<pb n="KR4d0565_WYG_002-15b"/>
　　　奉荅大兄來韻二首<lb/>
喪亂傷流離每泣淚如雨父母𦵏兩塋弟兄各異土既<lb/>
辜連枝榮未免析薪苦脊令縱髙翔難越關山阻雖謂<lb/>
他人昆卒莫向余語其然豈其然所愾在荆楚<lb/>
桑田昔變海城市今為墟亂象一何似承平百不如忝<lb/>
役得無咎遺恨終有餘既乏負郭田安念敝邑廬所厯<lb/>
盡艱險能不懐欷歔三代多變故春秋俱不書返古欲<lb/>
謾紀援筆仍躊躇<lb/>
<pb n="KR4d0565_WYG_002-16a"/>
　　　新秋夜坐<lb/>
華月出雲衢流輝庭之隅荒煙生逺樹凉吹落髙梧苦<lb/>
悲白日短不知清夜徂<lb/>
　　　代送上官<lb/>
紅旭麗春城晴檐融積雪流雲層宇浄隂沴頓消歇官<lb/>
河裊埀栁金縷毶毶發華艘泛蘭渚忽報上官别綢繆<lb/>
曷由展官栁恣扳折多君膺寵眷行色念倉猝春濤泳<lb/>
晴泚載此川上月明發屆千里風颿去超忽相望耿懐<lb/>
<pb n="KR4d0565_WYG_002-16b"/>
思川塗渺難越<lb/>
　　　送清江彭士雲<lb/>
君來秋暑初江月漸清好滄洲十日客水石發幽抱荒<lb/>
荒西關路驅車入秋草得我何足論詩成各烏帽西風<lb/>
野花明斜日江樹老舉手復取别何年重傾倒人生誰<lb/>
非客恨我歸不早飛飛南國鴈離愁滿晴昊風帆鼔聲<lb/>
急輕舟去如掃<lb/>
　　　題李尊師松竹梅巻<lb/>
<pb n="KR4d0565_WYG_002-17a"/>
翠篠凝煙碧虯髯拂雲蒼寒芳守貞白粲粲浮清香秋<lb/>
冬凋卉葩髙姿凌雪霜空山渺塵俗幽懐堪詠觴托交<lb/>
亦云堅寥寥肯相忘况乃在春谷子月萌初陽披圖忽<lb/>
得此緇塵欲生光羣彦綴佳什煥彼金玉章契兹嵗寒<lb/>
念交道期彌昌<lb/>
　　　茗篇<lb/>
瓊樹吐芳鮮敷榮麗陽景金芽靈液滋玉蕾誚丹穎孰<lb/>
掇閬苑蕤飛度碧雲嶺緑塵揚玉臼鳳髓團金餅瑶甌<lb/>
<pb n="KR4d0565_WYG_002-17b"/>
凝紺雪沸溢神丹鼎甘踰仙掌露啜以發清醒輕飈洒<lb/>
毛髮振袂蓬萊頂羽輪須我駕忽縱雲螭騁君子煉忠<lb/>
赤懇欵攄誠敬明水醮仙官應宜受天慶<lb/>
　　　題劉善卿竹逕<lb/>
籊籊氷雪姿謖謖嵗寒節不有真雅操曷足匹髙潔伊<lb/>
誰富川上植之當墉列翠偃虯龍妥玉戛飢鸞頡邃徑<lb/>
繁隂清敝牖驚飈冽景賢攸好徳瞻淇爰企哲遺榮乃<lb/>
尚素怡此詎非傑林居謝喧襍畢與塵鞅絶造焉蔑其<lb/>
<pb n="KR4d0565_WYG_002-18a"/>
期何計已中熱<lb/>
　　　題鄒伯顒竹雲山房<lb/>
余生慕康樂孤游訪其蹤建城未一詣念此心冲冲鄒<lb/>
君居是邦植筠當列墉翠拂霄漢密隂圍忩户濃吟嘯<lb/>
清風裏裴回碧雲中摘實待飢鳳芟枝化游龍結此嵗<lb/>
寒友虚心誰與同山人讀書罷把酒澆奇胸焉知世事<lb/>
變戈甲憯洊逢丈夫抱奇節相與保初終<lb/>
　　　感興四首荅美和<lb/>
<pb n="KR4d0565_WYG_002-18b"/>
極備懼貽譴凄凄度寒颸長夏雨如霰中堂欲成池孰<lb/>
濟李膺舟屢下董生帷擬步殆如漆涉潦靡所之美人<lb/>
懐蹇修展意欲藉誰婉孌如可即乗鸞出雲螭<lb/>
暄凉悟推遷今古一朝莫仙人盡妖妄何必懐異趣吾<lb/>
觀聖賢人汙隆以時度懿則一云炳嗤彼馳且騖君子<lb/>
貴修省孰謂營近務焉知謬毫釐千里殆難訴<lb/>
邦國控上游從昔建戎幕孰明倚伏理俯仰一今昨當<lb/>
時豪俠儔意氣俱淪落負固接名區往往成犄角侵掠<lb/>
<pb n="KR4d0565_WYG_002-19a"/>
嵗不虚及此廢裁酌誰貽招隠篇敢效七人作<lb/>
翛然坐環堵載籍竊自娛良友曠不接心埃曷蠲除貽<lb/>
我金玉章恧此晤語疎亟誦輒心醉何必謀市酤中意<lb/>
劇欲宣殷勤致雙魚雙魚不可致眷此終躊躇<lb/>
　　　正初始晴忽雪即事<lb/>
晨光動衡宇攬衣下前除因之出門去巾屨襍軒車營<lb/>
營道傍者亦復相銜趍米薪涌髙價無論桂與珠奈何<lb/>
變隂沴雨雪忽載塗力役未遑䘏矧被寒餒敺四郊信<lb/>
<pb n="KR4d0565_WYG_002-19b"/>
多壘何由保寧軀<lb/>
　　　荅劉伯雍致書<lb/>
暄凉謹恒序遞見更裘葛炎景告徂遷一瞬遽秋末春<lb/>
遊鳳山渚别去嗟何濶良朋致雙鯉慰此飢與渴荷衣<lb/>
儒服老桂子秋香發延竚耿懐思孤雲去超忽<lb/>
　　　徐文哲邀飲因賦詩柬在坐君子<lb/>
升陽煦初景微隂忽復開衡門常晝掩客舍環蒿萊檐<lb/>
隙童稚喧報道髙軒來承接未良久邀我同尊罍四坐<lb/>
<pb n="KR4d0565_WYG_002-20a"/>
列珪璋俱抱照乗才媿余蹇劣姿得與先達陪道同志<lb/>
愈合語洽心悠哉芳讌未及終白日西南頽歡會良難<lb/>
再劇飲性所諧主賔盡百拜禮意仍兼該感深情莫喻<lb/>
短章為君裁<lb/>
　　　寄李員外<lb/>
湖光灧餘春棟雲霏潤漵臺觀表層城甲第入煙霧夜<lb/>
瞻𤣥宇浄近斗龍光邃泉阿炫神怪上徹雲采互何用<lb/>
沒重淵妙合天所措故人偕顯擢大府列清署眷余屬<lb/>
<pb n="KR4d0565_WYG_002-20b"/>
末契濶别耿情素况乃顛沛餘曷使寸衷露微辭致悁<lb/>
勤何由展良晤<lb/>
　　　又<lb/>
愧無卓絶識出身忝儒流宣鐸謬承乏竊獲依前修省<lb/>
已重懐恧荏苒三十秋艱危起中道惻惻罹百憂殷勤<lb/>
奉慈親跼蹐滯遐陬兵革荐相蹂嵗月急若流故人仕<lb/>
華省覯止亦靡由豈值雲泥異顧瞻非匹儔染翰展衷<lb/>
曲髙篇希見詶<lb/>
<pb n="KR4d0565_WYG_002-21a"/>
　　　又<lb/>
亭亭谷口松鬱鬱挺修榦氷雪表貞度偃蹇倚霄漢瑟<lb/>
瑟鳴長飈栖彼雲飛翰君才當柱石大匠遘𤣥算彤廷<lb/>
集髦彦摛詞禆渙汗揆余忝章逢淹迹集童冠無由抱<lb/>
光儀因之濟危亂<lb/>
　　　又舊作寄李員外<lb/>
巋巍聳臺觀乃在水雲間崇瞻屹砥柱髙風激塵寰湍<lb/>
泳石梁妥霞飄忩户閑厯世邈云逺逝蹤喜可扳名都<lb/>
<pb n="KR4d0565_WYG_002-21b"/>
闢華省郎署列清班髙度瑩氷玉何由希今顔<hi>妥亦云偃逝或</hi>
<hi>作悊</hi>
　　七言古體<lb/>
　　　次蕭楫過彭原理原韻<lb/>
溪中荷堪製衣溪邊樹珊瑚枝時風輕士縁黷武故人<lb/>
於我能相知曳杖閒尋深隠處秋水芙蓉池上路裁詩<lb/>
染翰洒紫煙㸃易研朱瀉清露得錢沽酒待客來種玉<lb/>
耕煙遣龍去不知𤣥霜搗熟玉兔更有情風濤撼醉但<lb/>
<pb n="KR4d0565_WYG_002-22a"/>
覺十里聞松聲<lb/>
　　　鼓板曲<hi>又名棹孤舟</hi>
吳山越女嬌於春西湖晴光揺煖雲官隄埀栁緑明媚<lb/>
名園豔卉紅絪緼秦樓管絃百花裏遏雲雅調樓中起<lb/>
時見江妃乗素鸞忽逐仙人跨赤鯉朱闌翠檻𨼆約連<lb/>
平湖緑荷菡萏一片蜀錦紅糢糊畫船蘭槳蕩漾游貝<lb/>
闕銀濤紫霧彷彿迷蓬壺蓬壺仙應見招天吳紫鳳來<lb/>
迢迢采裾光射鮫人綃檀板輕敲催玉簫鼍鼓逄逄停<lb/>
<pb n="KR4d0565_WYG_002-22b"/>
翠橈疎蓬洒沫盤珠跳好風折竹鳴瓊瑶碧玉樓頭韻<lb/>
初調含宫嚼徵聲寥寥似向天上聞簫韶雲鬟霧鬢滄<lb/>
波揺水精宫裏薰風飄武陵仙棹同相邀鳴榔擊檝乗<lb/>
春潮一聲欵乃穿雲霄共喜四海煙塵消賞心切莫辜<lb/>
良朝鈞天妙韻最風流天上仙音世上留見説西湖風<lb/>
景好錦雲深處棹孤舟<lb/>
　　　擬天上謡<lb/>
仙人御風朝紫皇宫衣夕染紅雲香露華漙漙桂花濕<lb/>
<pb n="KR4d0565_WYG_002-23a"/>
銀蟾咽水宫漏長天風吹斷鳳簫引玉珂聲遲仙佩冷<lb/>
銀牋染翰墨色光氷硯生雲舞龍影歸來悞落長安塵<lb/>
宫花猶帶瓊林春南國煙消新雨露紫薇花開玉堂曙<lb/>
</p>
<p>
</p>
  </div>
<div>
                <head>吾吾類稿巻三</head>
    <p>
<pb n="KR4d0565_WYG_003-1a"/>
欽定四庫全書<lb/>
　吾吾類稿巻三　　　　　　元　吴臯　撰<lb/>
　　五言律詩<lb/>
　　　别吳立敬<lb/>
共有同宗契髙名夙所欽班荆初識面促席一論心漫<lb/>
引煙霞興永懐金玉音苦縁歸計促不得重追尋<lb/>
　　　九月二十八日與吴立敬初别途中聞雁有感<lb/>
　　　之作<lb/>
<pb n="KR4d0565_WYG_003-1b"/>
落木蕭蕭下寒聲動夜分天連沙塞雪月暗楚川雲書<lb/>
杳兼愁積燈昏和睡聞南飛正嘹唳相失似離羣<lb/>
　　　宮粉茶<lb/>
粉面試宮妝多情媚夕陽好風褰翠袖輕茜着霓裳丹<lb/>
液承春淚彤霞逐暖翔何年辭禁苑相對莫相忘<lb/>
　　　夾竹桃<lb/>
楚楚艶仙姬臨風一粲時濃香分翠佩輕茜蹙紅蕤髙<lb/>
節應難並芳心空自持漁郎囬棹處疑是向來移<lb/>
<pb n="KR4d0565_WYG_003-2a"/>
　　　舟次分宜憶趙用文<lb/>
山勢應如㦸川名亦號黔橋囬波渺渺縣僻樹纎纎嵗<lb/>
晏鄉心切愁多客思添故人歸隐後真復似陶潛<lb/>
　　　送客之上泉<lb/>
潦泥兩脛没日暮厭途長横翅舂鉏起頹墻薜荔荒殘<lb/>
紅殷宿雨膩緑試初陽過我幽棲處村墟舊市傍<lb/>
　　　過䌫艎橋<lb/>
溪山踰絶險伐石甃輿梁僅足濟行旅寧堪䌫去艎舊<lb/>
<pb n="KR4d0565_WYG_003-2b"/>
壘山中樹新畬畝内秧廢興増慨歎題柱墨淋浪<lb/>
　　　盆池菡萏<lb/>
越女采芙蓉羅裳葉色同移栽甘露瓮持獻蘂珠宫美<lb/>
譽随芳歩清馨逐便風相㸔塵慮滌吟好近簾櫳<lb/>
　　　紅梅<lb/>
畫闌圍絳雪羅韈絶清塵艷骨朝酣酒濃香淺殢春翠<lb/>
屛寒影瘦鸞鏡曉妝勻莫聴樓中笛新聲故惱人<lb/>
　　　投龍淵<lb/>
<pb n="KR4d0565_WYG_003-3a"/>
川谷自逶迤崇祠立水湄神淵雙劔合靈雨碧雲随野<lb/>
老来徼福行人但獻詩我来戈甲滿何計已艱危<lb/>
　　　憶東湖舊居二首<lb/>
問我歸與日茫然未有期十年經戰伐六合尚瘡痍川<lb/>
暝滕王閣雲深孺子祠向来幽隠地隂燐晚風悲<lb/>
不到東湖上相將又十年道邉皆甲胄城上暗旌旃落<lb/>
日歸心絶寒空殺氣填無由問親舊翹首一澘然<lb/>
　　　次穆文學夜坐韻<lb/>
<pb n="KR4d0565_WYG_003-3b"/>
班荆掩夕扉竹檻觸風微破月穿雲過驚烏匝地飛交<lb/>
游乖末路老大可深非擬謝時人去持竿坐石磯<lb/>
　　　白菊<lb/>
寒卉簇幽芳氷姿學淡妝洛神辭貝闕月姊下雲房不<lb/>
厭清霜重寧甘素節凉翻傷紅與紫飄墜委春陽<lb/>
　　　宜春䑓<lb/>
三峡恣游覧臺觀倚層雲雉堞春城矗虹渠楚甸分山<lb/>
川遥厯厯戈甲尚紛紛忽見孤征雁南飛念失羣<lb/>
<pb n="KR4d0565_WYG_003-4a"/>
　　　東籬采菊<lb/>
老圃嗟揺落寒香品獨髙惟應足烟雨終見異蓬蒿藂<lb/>
浥金莖露英浮玉斚醪昔時彭澤宰千載自風騷<lb/>
　　五言長律<lb/>
　　　次韻賦叠葉梅<lb/>
羣玉姿豐潔盈盈一粲饒妒蟾分瘦影舞雪助多嬌瓊<lb/>
液朝勻粉氷裾夜蹙綃神凝秋水浄香逐好風飄金屋<lb/>
應堪貯銀牋信可描若憐霜露墜尚憶雨雲消清賞曽<lb/>
<pb n="KR4d0565_WYG_003-4b"/>
連夕相思劇此宵也知羮實美翠釡暗中調<lb/>
　　　次韻賦蚌蛤<lb/>
持辨髙游鷸寧知類鵜鶘游淵時出澤逐浪却歸湖孕<lb/>
采氷生骨涵柔雪沁膚水居蕃巨品物類眇微軀宅阻<lb/>
疑懐寳藏深或毓珠身辭川上穴饌入几間盂妙韻螺<lb/>
堪並髙標蠣竟殊庶羞慚異味一臠勝新酥龍醢曽傳<lb/>
美魚羮未足腴秋風吹倦客莫憶故鄉鱸<lb/>
　　七言律詩<lb/>
<pb n="KR4d0565_WYG_003-5a"/>
　　　送人之金陵<lb/>
采鷁雙旌去似飛賞心亭下錦帆歸登樓意氣卑王粲<lb/>
作賦詞華擬陸機采石荒阡春草碧金山古寺晚鐘微<lb/>
三邉此去風塵静戰士從今解鐡衣<lb/>
　　　貽贊吉沙澹齋<lb/>
吴雲楚樹引行舟渺渺官河萬里秋川上夕陽鴻雁侶<lb/>
烟中荒草鳳凰洲秋風斫鱠思歸去夜雨篝燈憶校讎<lb/>
見説草𤣥頭欲白却令投筆早封侯<lb/>
<pb n="KR4d0565_WYG_003-5b"/>
　　　上泉道中<lb/>
雲葉離披晚更埀征車衝雨赴歸期路長已覺兼人困<lb/>
命薄何須與賤辭幾㸃水螢依廢井數聲山犬吠疎籬<lb/>
桃源自是風塵少應有親知惜别離<lb/>
　　　殘春感懐<lb/>
辟地携家客上泉留春無計只空憐閒門花落終朝雨<lb/>
深樹猿啼欲暝烟南國戰爭殊未已中原消息謾空傳<lb/>
向来記取麻姑說滄海于今總是田<lb/>
<pb n="KR4d0565_WYG_003-6a"/>
　　　次韻<lb/>
佳辰未有好懐開隣巷仍聞野哭哀征騎盡随戈甲去<lb/>
飛鴻不帶帛書来空憐世事棋千變謾逐愁腸日九廽<lb/>
誰道廣文官舍冷菊花從此正須栽<lb/>
秋水芙蓉照晚霞至今幕府羡才華祗知對酒曽留客<lb/>
復憶登髙醉插花令節追遊成一慨美人遲暮渺難涯<lb/>
髙軒日報過篷籊貽我新篇意總佳<lb/>
蕭騷危緑動凉柯幾度臨風憶磵阿淺淺青莎幽徑出<lb/>
<pb n="KR4d0565_WYG_003-6b"/>
疎疎黄菊短籬過吴雲楚樹情何極秋月春光興獨多<lb/>
長是飄零積離恨滿懐歸思欲如何<lb/>
霜氣揺寒萬緑凋官河楊栁日蕭蕭巾紗脫醉斑潘鬢<lb/>
帶革寛圍瘦沈腰胡雁影沉雲拂曙楚猿聲斷雨連朝<lb/>
白衣肯送尊中物何用飛書逺見招<lb/>
　　　次袁義方韻<lb/>
路入吴溪數里餘森森喬木故人居養成松頂將雛鶴<lb/>
釣得槎頭縮項魚走馬從戎朝試劔嚢螢教子夜觀書<lb/>
<pb n="KR4d0565_WYG_003-7a"/>
梅花開到南枝後報道新来有近除<lb/>
　　　病中懐表姪<lb/>
月轉西樓屢缺圓别来容易又經年客從逺道持書去<lb/>
人向髙齋抱疾眠亂後最知貧有力愁多翻覺酒無權<lb/>
相思此夕勞清夢長在騷塘别館邉<lb/>
　　　用韻貽周恒<lb/>
春風華館重留連悵望幽期好信傳為客自憐彈劔铗<lb/>
放懐曽約棹觥船誅茅喜結雲根屋洗硯仍分石罅泉<lb/>
<pb n="KR4d0565_WYG_003-7b"/>
不厭臨池頻洗耳清風為我奏松絃<lb/>
　　　别張伯孚<lb/>
溪水涵秋湛碧天溪頭話别意茫然總憐後㑹知何日<lb/>
寧計相逢謾隔年脫穎宜居毛遂後着鞭未讓祖生先<lb/>
亂来擬歩真如漆見説干戈滿道邊<lb/>
　　　寄歸學士彦温時寓夏縣<lb/>
老筆文章史漢間喜聞華髪映朱顔司空舊隠王官谷<lb/>
開府今稱庾子山一色黄金丹竈火十年清夢紫宸班<lb/>
<pb n="KR4d0565_WYG_003-8a"/>
與君嵗晚方相見久辦歸田疏乞還<lb/>
　　　過傅公亮<lb/>
林樾塘坳草結廬幽人築此賦閒居清吟屢賞白雪調<lb/>
逺遊却載青囊書霜筠實憶飢飛鳳碧磵波潛變化魚<lb/>
結隣已爽從来約傾盖何時定與俱<lb/>
　　　過王仲義<lb/>
雲表松髙白鶴飛竹迷深巷掩柴扉階前瑶草抽書席<lb/>
户外青山入講幃琴酒不同風雨夕烟嵐長滿薜蘿衣<lb/>
<pb n="KR4d0565_WYG_003-8b"/>
謾勤招隠傳芳札珍重髙情與世違<lb/>
　　　贈宋隠士<lb/>
誅茅見説向雲邊案上時鳴别鶴絃晴嶠采芝秋悄悄<lb/>
夕軒酌酒月娟娟閒門地迥人歸掩坐榻塵清客去縣<lb/>
我政多情念鄉井可能無計戀林泉<lb/>
　　　過李國器居<lb/>
緑樹含烟水繞門門前幽徑逺通村落花滿地雨初過<lb/>
新籜綴林風欲翻午醉半醒清晝永曉晴未穏碧雲昏<lb/>
<pb n="KR4d0565_WYG_003-9a"/>
髙湖近在吴溪上還且相過共討論<lb/>
　　　送别<lb/>
蘭槳輕揺下峡船相思不得共留連春聲蘆渚漁家雨<lb/>
暮色荆州客棹烟帝子長洲雲渺渺王孫芳草思緜緜<lb/>
每從行軰推髙誼重挹汪洋萬頃淵<lb/>
　　　寄題盱江寗漢章水雲村老牧<lb/>
島嶼疑通海上波来時共約片帆過石梁落月懸欹樹<lb/>
沙隖晴烟接細莎醉裏漫彈驚鶴操夜闌聽徹飯牛歌<lb/>
<pb n="KR4d0565_WYG_003-9b"/>
故園報道荒三徑凖擬相從着短蓑<lb/>
　　　題周存義雲谷圖<lb/>
山下青松山上雲吟韉歸路野橋分晴天翠壁澄餘滓<lb/>
落日香爐生紫氛鳳詔早登東閣士鶴書空誚北山文<lb/>
輞川最擅當時美新製從今溢舊聞<lb/>
　　　戱和銅卧佛韻<lb/>
範金成像不勞鐫自是虚中骨已仙柳絮沾泥猶是幻<lb/>
蘆芽穿坐本無眠逺將法力流中國空相精魂入梵天<lb/>
<pb n="KR4d0565_WYG_003-10a"/>
隠隠禪宮潢水上蒼烟古木噪𤣥蟬<lb/>
　　　與表姪話舊之什<lb/>
火雲凝晝景初炎塵集征裾汗雨沾野店荒烟殘戍在<lb/>
青山白水一程兼風塵浩蕩身如寄詩酒踈狂迹共淹<lb/>
深感平生别離恨吴霜應向鬢邉添<lb/>
　　　和黎伯父<lb/>
碧流丹嶠映層城共喜風烟旦暮清杜宇落花春又晚<lb/>
王孫芳草恨還生懐人鎮日㸔雲卧感别終宵歩月行<lb/>
<pb n="KR4d0565_WYG_003-10b"/>
慚媿故人雞黍約晚菘新摘饌晨羮<lb/>
　　　和文雪印<lb/>
官寺岧嶤入望連曉聞鐘鼓向晴傳乗閑擬坐禪公櫂<lb/>
艱糴纔通賈客船城下波濤生蜃氣斗間光采隠龍泉<lb/>
落花門巷朝朝雨清潤斜侵案上絃<lb/>
　　　答周恒三首<lb/>
道邊厭見尚持兵客至何妨倒屣迎蠧簡荒凉偏有意<lb/>
雁書迢逓豈無情獄中誰掘深埋劍案上空存未棄檠<lb/>
<pb n="KR4d0565_WYG_003-11a"/>
貽我好詞愁擲地縣知字字作金聲<lb/>
鴻爪曽沾白雪泥紛紛世事苦難齊百年身向閒中老<lb/>
八口家從亂後携南館暮歸扶短䇿東菑朝餉熟蒸藜<lb/>
避秦最說桃源好行入花間路欲迷<lb/>
馮铗初從館下辭京華夢入少年時撫心不墜青雲志<lb/>
扣角徒歌白石詞畫省貴游時入座紫霞仙客日相随<lb/>
何時結伴携鉏去且向雲間學種芝<lb/>
　　　荅黄明禮<lb/>
<pb n="KR4d0565_WYG_003-11b"/>
罘罳凉入卧疴痊一度相思一惘然白雪有時騰雅調<lb/>
采毫随意染長牋燕鴻陣接雲邊塞楚客帆開雨外川<lb/>
不得相從徒耿耿幾囬停䇿晚風前<lb/>
　　　夀郡侯<lb/>
玉殿親曽被寵光重来人倚舊龔黄甘棠館下閒春晝<lb/>
玳瑁筵中引夀觴紫氣夜連珠斗迥雪謌晴逐碧雲翔<lb/>
殷勤併致千齡祝𢎞濟深期逺業昌<lb/>
　　　荅周恒二首<lb/>
<pb n="KR4d0565_WYG_003-12a"/>
鄰燭光分别館低空踈尤媿借書癡登樓意氣増新慨<lb/>
隔巷絃歌似舊時駟馬髙車門外客長纓大帽里中兒<lb/>
故人一日三秋意願倩䨇魚寄所思<lb/>
常何不草薦賢書酒市新豐迹已踈瑶硯硃分紅瑪瑙<lb/>
金莖露滴玉蟾蜍清尊晚酌登臨後絳帳凉生講誦餘<lb/>
相覔極知良不數近来多病學相如<lb/>
　　　答蕭楫并柬敖𢎞道二首<lb/>
隴雲溪月共綢繆一别心知重隠憂洗藥緑池懐舊業<lb/>
<pb n="KR4d0565_WYG_003-12b"/>
抱琴璜里記初游黄花巷陌家家酒紅葉坡陀樹樹秋<lb/>
不用臨風苦相憶埀楊都不管離愁<lb/>
長藍渡口幾徘徊橘柚林間一徑逥傍磵汲雲晴滌硯<lb/>
掃階邀月夜擎杯遥持白雪新裁寄自寫烏絲醉展開<lb/>
莫説從前興廢恨銅山清淚不勝哀<lb/>
　　　答權建中<lb/>
楊栁臨風縷縷斜絶憐牽恨到天涯桑田又見成滄海<lb/>
華館仍聞扺白沙翠篠色迷芳徑檻鳳梧隂轉碧窓紗<lb/>
<pb n="KR4d0565_WYG_003-13a"/>
只今無計消炎燠凖擬相從賦雪車<hi>三聮一作愛月醉眠髙士榻耕雲學</hi>
<hi>種故侯𤓰</hi>
　　　答孫煥文<lb/>
清談見説屈羣公逺貺新吟托便風魚素往来勞札牘<lb/>
龍脣拂拭動商官論交最恃親知宻持報難諧語意工<lb/>
顧我杜門頭欲白守𤣥終日竟何功<lb/>
　　　答何伯遜<lb/>
杏拆輕紅綴煖英長松作柵固山城客来陋巷囬髙歩<lb/>
<pb n="KR4d0565_WYG_003-13b"/>
鵲噪衡門報喜聲啣袖文成知已賦題屏書覔訂頑銘<lb/>
明朝須向春山裏吟倚東風别恨生<lb/>
　　　答周逸謙<lb/>
慵倚東風酒力殘樹頭盧橘熟金丸寧知逺意千重厚<lb/>
得及春心一㸃酸丹嶠築雲開石室碧牋題字界絲闌<lb/>
詠歸獨契風雩樂童冠相從到杏壇<lb/>
　　　又<lb/>
手閱雙金感佩心至今清譽藹儒林閒門夜月深蘿薜<lb/>
<pb n="KR4d0565_WYG_003-14a"/>
函丈春風集佩衿逺道終懐千里足髙山空奏五弦琴<lb/>
相思縮地嗟無術聊復長吟更短吟<lb/>
　　　答劉永之寄来韻<lb/>
苦厭兵塵連上國每虞板蕩似東周因風寄逺空傳素<lb/>
愛月牽情重倚樓覽國無由囬去鳳論文說似解全牛<lb/>
山田恐近桃源洞兩載移家出近州<lb/>
　　　贈朱逸人<lb/>
蘭皋香霧撲層灘擊檝長歌坐舫間舊約竟辜銀錯落<lb/>
<pb n="KR4d0565_WYG_003-14b"/>
新来遥致玉連環天涯别恨心如折鏡裏愁顔鬢欲斑<lb/>
此去絲綸常在手釣魚沽酒待君還<lb/>
　　　次周存義元日書懐<lb/>
北堂春日净暉暉蘐暖初萌緑尚微展覲殷勤宜綵服<lb/>
承觀次第出書帷歡娱暗覺年光度志願殊憐老大違<lb/>
空信乾螢留案上至今寒燄吐餘輝<lb/>
　　　清隠山房<lb/>
承聞舊隠清溪上見説溪邉景更幽紅樹不闗秋色老<lb/>
<pb n="KR4d0565_WYG_003-15a"/>
碧雲如護曉山稠軸藏玉唾詩千首架插牙籖書滿樓<lb/>
尚想元龍豪氣在重来應記舊追遊<lb/>
　　　題碧虚游卷<lb/>
萬里迢迢楚越分逺遊最羡碧虛君西風禹穴㑹稽道<lb/>
落日舜冢蒼梧雲蓬莱有路騎鯨背珠樹逢仙借鶴羣<lb/>
留取青囊貯𤣥理可慚無計躡清芬<lb/>
　　　寄權建中<lb/>
沂上晴峰隔岸遥官河秋樹日蕭蕭書囬南館人千里<lb/>
<pb n="KR4d0565_WYG_003-15b"/>
花發東籬酒一瓢夢覺眼㸔梁月落相思心逐暮旌揺<lb/>
囬轅肯過衡門下知是母煩折簡招<lb/>
　　　寄朱逸人<lb/>
耕雲還傍水邉村遲我携琴過竹門萬里邉風飛紫雁<lb/>
五更山月嘯𤣥猿銀牋未展殷勤意翠袖先傾瀲灧尊<lb/>
别後相思無處著一時襟抱向誰論<lb/>
　　　舊作一首寄李國器<lb/>
水複山重路更紆覔魚慿雁致區區異鄉對月家千里<lb/>
<pb n="KR4d0565_WYG_003-16a"/>
客館篝燈酒一壺老去多情懷舊侣夜來飛夢過髙湖<lb/>
銛錐已擬干將利不羨防身丈二殳<lb/>
　　　寄李伯昭兼柬守吾<lb/>
仁里曽聞好辟兵故人於我費逢迎落花風雨殘春酒<lb/>
逺道東西倦客情珍果引苗懸翠檻乾螢分燄上書檠<lb/>
西齋自守吾𤣥在甫問仍煩寄一聲<lb/>
　　　寄王槐堂<lb/>
竹門深靜宜髙隱書榻從容憶借眠銀燭醉酣曽共刻<lb/>
<pb n="KR4d0565_WYG_003-16b"/>
采毫吟就已爭傳鴈霜寒浸蛟湖月鷗雪晴翻鳯渚煙<lb/>
每欲因風修一札渴心常逐暮旌懸<lb/>
　　　寄饒一麟<lb/>
占鵲衡門喜信傳相思心逐曉旌懸承聞髙歩趨華省<lb/>
猶記行吟向錦川帝子宅連霄漢上龍精光射斗牛邊<lb/>
硯池春浥薇花露㸃檢雲篇筆似椽<lb/>
　　　寄表姪李國器<lb/>
落花風急雨連朝凝睇城南萬里橋人去柘湖勞問訊<lb/>
<pb n="KR4d0565_WYG_003-17a"/>
路經蘭渚擬停橈詩成更貰芳尊酒月滿疑聞别館簫<lb/>
顦顇共憐歸未得道邊戈甲氣猶驕<lb/>
　　　寄人<lb/>
路向西城郭外紆别時扶醉出城隅好風不肯飛雲朶<lb/>
清致何由灑露珠碧沼香蕖紅霧濕畫闌凉篠翠隂鋪<lb/>
山重水複徒延竚回首那堪日又晡<lb/>
　　　寄張與學楊觀我<lb/>
别酒頻斟醉不辭游絲飛絮落花時心銜别鶴殷勤意<lb/>
<pb n="KR4d0565_WYG_003-17b"/>
賦就鈎輈絶妙詞屋外雲林髙隱映溪邊魚鳥共追隨<lb/>
故人招我歸來好應向山中覔紫芝<lb/>
　　　寄楊國賢<lb/>
案上𤣥經涴燕泥屋邊煙樹與雲齊錦囊佳句逢人寫<lb/>
白柄長鑱采藥擕髙閣晚憑瞻紫氣虛齋夜誦識青藜<lb/>
往時頻過璜溪上停策相尋醉不迷<lb/>
　　　寄周逸謙<lb/>
短轅遥度碧山岑華館秋清翠靄侵石徑雨添蝸篆迹<lb/>
<pb n="KR4d0565_WYG_003-18a"/>
松軒凉奏鳯笙音閒居最羨人如玉老圃猶存菊鑄金<lb/>
一寸相思意千里書郵誰復計浮沉<lb/>
　　　寄周恒彭鏞二首<lb/>
詩逋酒債老來狂城壓通津館宇涼負氣干時常挾策<lb/>
攜家作客不齎糧月枝永夜號烏鵲虹渚幽期浴鳯凰<lb/>
遲我持竿滄海上筆牀茶具學漁郎<lb/>
湖邊結構竹門新湖上埀綸老故人黌泮急才推異等<lb/>
彤庭飛詔起儒臣長飊㑹展摩天翼巨海終歸縱壑鱗<lb/>
<pb n="KR4d0565_WYG_003-18b"/>
我政多情頭欲白莫陪章甫作諸賔<lb/>
　　　次黄惟節韻<lb/>
碧雲連暝作輕隂門巷蕭蕭草蔓深哀狖逺啼煙際樹<lb/>
飛烏猶匝月中林青衫有恨塵空涴黄菊無情酒莫斟<lb/>
政此滿懷幽恨積一聲霜竹起龍吟<lb/>
　　　次裴伯升韻<lb/>
巷隔城闉接隖西當門花竹自成籬堂中鶴髪斑斕服<lb/>
案上烏絲絶妙詩煖翠隂迷春寂寞怨紅香褪燕差池<lb/>
<pb n="KR4d0565_WYG_003-19a"/>
明朝更有重來約命駕應知不負期<lb/>
　　　到荷陂不及與宗海㑹<lb/>
别去兩年頻問訊來逢重午又休齋屢從橋背謀相訪<lb/>
一㑹陂頭竟未諧秧畎緑肥千畝合栁營青入兩山排<lb/>
懸知明發歸心切契闊無因有好懷<lb/>
　　　次楊觀我韻<lb/>
年前逺作山中客亂後新移郭外家僻靜巷穿花底曲<lb/>
迂回路出竹間斜山雲作暝低含雨渠水流春淺浸沙<lb/>
<pb n="KR4d0565_WYG_003-19b"/>
却怪書窓阻相覔草𤣥顦顇度年華<lb/>
　　　三月望日偕諸儒詣邑丞<lb/>
我方晝困無公事忽領同流詣武城茂宰髙情推獨歩<lb/>
府公清議協羣英冕旒端拱王章貴籩豆周旋祀禮明<lb/>
緜蕝自今煩講習只令無愧魯諸生<lb/>
　　　懷友人<lb/>
多壘鏖兵歲不虛青衫總媿宦逰初自從别館曽分手<lb/>
却怪經年不得書㳺説始憐蘇季子卧疴終類馬相如<lb/>
<pb n="KR4d0565_WYG_003-20a"/>
相過屢下樓中榻猶記青山郭外居<lb/>
　　　次裴伯升懷胡居敬彭九溪三首<lb/>
玉峽蒼蒼隱舊家歸來清夢落京華幾時共聽西窓雨<lb/>
三月曽看上苑花雲朶因風馳近况雨芽烹雪試新茶<lb/>
相思不似相逢好千疊遥岑際碧霞<lb/>
午睡天涯客夢家只將顦顇惜年華雨添芹沼涵新緑<lb/>
風動柴門擁落花力役早妨秋後稼供需急仰雨前茶<lb/>
故人有約同歸隱凖擬休糧服曉霞<lb/>
<pb n="KR4d0565_WYG_003-20b"/>
湘筠新截雨痕斑强把烏絲細作闌寄逺尚憐勞白鴈<lb/>
含情更欲把青鸞終年恨别兵塵暗一夜相思革帶寛<lb/>
無奈鏡中雙鬢改閒居今復似潘安<lb/>
　　　懷表姪二首<lb/>
鈎輈啼雨樹生煙花落花開又一年南館懷人空繾綣<lb/>
西塘送客重留連晨吹玉粒傳餐美曉掇茶旗入焙妍<lb/>
恨入相思寛革帶天涯頻見月華圓<lb/>
幾回引睇西城道終日相思南館樓飄泊只今憐薄宦<lb/>
<pb n="KR4d0565_WYG_003-21a"/>
栖遲自足慰清㳺天涯未有音書便客裏偏驚歲月流<lb/>
門掩黄昏花落盡不聞風雨送春休<lb/>
　　　懷熊元懋<lb/>
春城風雨送飛花無限歸心苦憶家倦客有懷空老大<lb/>
故人無奈隔天涯蘼蕪近處荒煙合杜宇啼時好月斜<lb/>
住近渾如隔千里相思何啻暮雲賖<lb/>
　　　次廖子謙九日郡侯席上韻<lb/>
碧雲凝暮楚天長軒檻風輕綺席凉坐客詞華扳屈宋<lb/>
<pb n="KR4d0565_WYG_003-21b"/>
府公才美敵龔黄山城雨過蒼龍蟄洲渚晴揺紫鳳翔<lb/>
醉把茱萸顛倒挿多情應笑孟嘉狂<lb/>
簾外山光翠靄霏城頭髙閣澹餘暉一經蚤服遺金訓<lb/>
五馬終諧衣錦歸髙飲政須拚酩酊清談頗訝入𤣥微<lb/>
歸時醉踏樓前月夕吹凉侵薜荔衣<lb/>
　　　贈友人自洪歸省<lb/>
畫渚風生采鷁津歸心迢遞錦衣新龍墀入衞趨華省<lb/>
鶴髪添愁憶逺人水驛雲闗沙際曉官河花發雨中春<lb/>
<pb n="KR4d0565_WYG_003-22a"/>
情知定省娛親意錫類應將古義陳<lb/>
　　　送人入覲<lb/>
華輈疊鼓下蕭灘幕府英猷副上官入覲已稽周典禮<lb/>
趨朝争覩漢衣冠鳳臺春藹王畿外龍衮先生黼座端<lb/>
獻納多君才並美逺承新渥出金鑾<lb/>
　　　送文道昭<lb/>
經濟才猷最擅芳鐵衣曽染戰塵黄冥鴻南下關河迥<lb/>
天馬西來道路長顔巷殷勤勞舉玉祖筵珍重更持觴<lb/>
<pb n="KR4d0565_WYG_003-22b"/>
丈夫不為離憂苦萬里雲帆引去航<lb/>
　　五言絶句<lb/>
　　　絶句<lb/>
飛來雙粉蝶還為落紅迷不惜餘香在随風過檻西<lb/>
幽居偏寂寞樹午緑隂團更有雙飛燕新巢次第完<lb/>
閉門花落盡稍稍覺春歸只憶山中好雲深筍蕨肥<lb/>
緘情聊寄逺一望去程賖杳杳飛孤鶩微茫近落霞<lb/>
樹色偏宜晚涵煙接古城傷心遥駐目荆杞亂來生<lb/>
<pb n="KR4d0565_WYG_003-23a"/>
昔時歌舞地處處長蒿萊共說茅檐底今朝有燕來<lb/>
楚山不可極楚水欲千重雨逐飛雲度相從認去蹤<lb/>
長飊中夕起空閨幽思多忽聞啼杜宇奈此單居何<lb/>
飛花随雨急欹樹向風斜不識春歸路愁來倍憶家<lb/>
恠得春多雨農家未力耕雲濤生近渚駕得海舟輕<lb/>
　　　嵗晏<lb/>
晴旭照書樓玩此餘景好端為徂嵗驚何以散襟抱<lb/>
　　　獨夜<lb/>
<pb n="KR4d0565_WYG_003-23b"/>
單居懐永夜囬飆激踈林月欺燈影暗霜壓雁聲沉<lb/>
　　七言絶句<lb/>
　　　漫成<lb/>
官桞揺青淺學眉舞腰纎瘦似蠻兒多情只解牽離思<lb/>
剪盡煙中數尺絲<lb/>
　　　偶成二絶句簡魯威學士<lb/>
雲物凄凉小雪初半庭殘菊蝶來疎連朝筆硯多忙事<lb/>
借得東泉學士書<lb/>
<pb n="KR4d0565_WYG_003-24a"/>
病起頭顱不可風南窓晴日正融融天憐老境無差使<lb/>
乞與詩篇酒醆中<lb/>
　　　題駿馬滚塵圖<lb/>
畫史當年思入神直窮殊想到麒麟蒼髯太僕殷勤看<lb/>
滚向天階雪後塵<lb/>
　　　題白菊次壁間韻<lb/>
露粉凝春欲綻時西風籬落雪盈枝客來應費罇中酒<lb/>
醉後還題壁上詩<lb/>
<pb n="KR4d0565_WYG_003-24b"/>
　　　次周存義韻三首<lb/>
麗春橋背酒旗斜吠暖初聞閤閤蛙一徑紅香侵屐齒<lb/>
東風巷陌落殘花<lb/>
愁腸不逐酒腸寛花淚含情晝不乾白紵朝來渾似薄<lb/>
半簾紅霧楝花寒<lb/>
數里猶聞畚築聲崇墉<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲報初成閭閻何用興愁嘆<lb/>
幾處春田尚未耕<lb/>
　　　送别圖<lb/>
<pb n="KR4d0565_WYG_003-25a"/>
落木蕭蕭露復團吴山楚水路漫漫相思欲作無窮意<lb/>
醉解奚嚢把畫看<lb/>
　　　次韻<lb/>
琪樹珊珊動好風府公清興與誰同一聲鳴鶴楚山静<lb/>
寳月生凉露井桐<lb/>
　　　新秋即目<lb/>
酒力微欺斷葛風襟期曾與昔人同數枝危緑蒼烟外<lb/>
秋意分眀夕照中<lb/>
<pb n="KR4d0565_WYG_003-25b"/>
　　雜著<lb/>
　　　送邢允恭序<lb/>
閼逢執徐之嵗余方屛居城隅離索既乆客有走語余<lb/>
以邢允恭受左司辟来權臨府稅令署有日矣未㡬果<lb/>
之官新政令以疏滯繁振綱維以杜侵蠧恪遵厥職月<lb/>
計羡於前為倍者率盈不縮轉輸既上上甚嘉之遂録<lb/>
功以旌其能遄易權為正葢銓衡之不失士如是夫眀<lb/>
年春允恭遽將代聨事者甚惜其去始相語者復以聞<lb/>
<pb n="KR4d0565_WYG_003-26a"/>
諸余意謂允恭僑洪於余實同里閈諒有契愛爰丐一<lb/>
言以榮其行余忱忝交亦槩知其履厯曷已于言夫允<lb/>
恭以中州之才始從事薇省循資以進計榮顯可待既<lb/>
更多故莫竟厥抱為可嘅今而小試即獲知遇如此吾<lb/>
知代去之速葢基是而陞也必矣去留奚足䘏哉庸以<lb/>
是復其請且以為贈<lb/>
　　　送張文在序<lb/>
國家以科舉羅俊彦而海内之士明經修行者未始無<lb/>
<pb n="KR4d0565_WYG_003-26b"/>
意於斯世也夫自車書混一而來承平歴七八十年重<lb/>
熈累洽而文運蝟興矣豫章建省為東南一都㑹廬陵<lb/>
屬為一大郡土廣民庶以知學問由科舉策名者指不<lb/>
可一二倒以文物稱為它郡先永豐又廬陵之一邑也<lb/>
文忠以來才傑代出來者方殷詎可量哉儒先張介闇<lb/>
諸孫文在才茂質秀學舉子業以經明行脩顯賢而有<lb/>
文章恒以司馬子長能逺游將從事於斯以舒其心目<lb/>
且將下豫章過彭蠡登廬阜歴潯陽趨長淮挾儒術囊<lb/>
<pb n="KR4d0565_WYG_003-27a"/>
琴載書以往吾知今之學者家四書而人六經契文在<lb/>
所挾者固宜有其人矣即其人而投以所尚將必有遇<lb/>
矣豈特歴覽山川之雄風俗之異以作其文氣而已哉<lb/>
矧長淮之間俗美而人淳文在茲行發揮其素藴蓄聲<lb/>
光熖熖將不在此而在彼也故叙而贈之<lb/>
　　　贈墨卿胡達義序<lb/>
胡湛然氏墨妙當代賢公卿聞人恒所試用每善其製<lb/>
作之精無慊奚易水亦固信然名實相須不誣如此夫<lb/>
<pb n="KR4d0565_WYG_003-27b"/>
古人一藝能用於時賢者必亟為奬與豈惟昔能然今<lb/>
不能然亦獨何心吾於胡達義有感矣湛然為達義三<lb/>
世祖相傳授異人墨法而擅譽碩儒鉅公間為甚舊貢<lb/>
内府供上用者數矣收名定價跨越前代由是子孫繩<lb/>
其祖武它工竟莫窺其藩籬故藝獨精而名益彰達義<lb/>
所製良契厥妙吾恐賢士大夫或莫之究而貽魚目混<lb/>
珠之憾余之著其人葢著其無忝厥祖然於奬與古人<lb/>
之意豈以不敏而敢後於諸公也是為贈至正已丑孟<lb/>
<pb n="KR4d0565_WYG_003-28a"/>
夏之月序<lb/>
　　　龔先之詩集序<lb/>
詩道必闗於興衰之運固已勸懲未必不闗也吾知天<lb/>
弗以興衰限夫人而詩人之值興衰其汙隆升降而形<lb/>
之美刺則固煥焉垂輝簡帙弗墜刺非有激美非有要<lb/>
葢可感可懲之有闗如是夫風雅尚矣它作之存長篇<lb/>
大什猶金鎔玉篆而雲龍變化也猶風披露濡而霜摧<lb/>
羣物也猶指掌按圖而鑒照妍媸也在古能然今孰不<lb/>
<pb n="KR4d0565_WYG_003-28b"/>
然余觀上淦龔先之之詩而嘅其所遭之顛沛摧折有<lb/>
非人所可堪播之謌詩槩可見矣而忠君愛親之念悠<lb/>
然炳然豈真同罹此憂而後為知先之也於是而有所<lb/>
闗則君子庶幾有取焉<lb/>
　　　廖子謙像贊<lb/>
神閒志遒唯道為謀心焉休休希德之周淵乎無波之<lb/>
流泛乎不繫之舟殆非意匠所可求斯為子謙父之儔<lb/>
　　　墨銘<lb/>
<pb n="KR4d0565_WYG_003-29a"/>
製劑而圓益杵以堅孰為而傳有啟自仙涵濡以研人<lb/>
文攸宣永𦙍之延守吾之𤣥<lb/>
　　　思齊齋銘<lb/>
參三攸立爰古爰初率康厥彛好德靡敺世繇而降岐<lb/>
以知愚拯其淪溺實啟聖謨匪自為謀曷端其趨茍昧<lb/>
所從瞑而觸塗唯善唯賢允楷允模冀以及之或肩厥<lb/>
譽唯是為思唯德為隅鄉國之善既洽既孚上友千古<lb/>
卓爾莫渝永跂乃績厥問藹如是謂齊賢美溢勿虛用<lb/>
<pb n="KR4d0565_WYG_003-29b"/>
銘其齋斐然請書<lb/>
　　　代祭外祖母<lb/>
嗚呼吾外祖母稟性慈仁外和疏逺内睦懿親事夫教<lb/>
子遺躅可循鍾愛吾母訓誨諄諄某忝外孫教育實均<lb/>
言猶在耳佩服終身詎意榆景竟值艱屯周窮恤匱此<lb/>
意良勤晚尤向善與佛有因爰底清淨根不染塵不疾<lb/>
而逝痛傷我神嗚呼哀哉兮朔風凄其哀些載道兮忽<lb/>
<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>靈輀道左一奠兮死生悽悲肴在俎兮茗在巵魂或<lb/>
<pb n="KR4d0565_WYG_003-30a"/>
降兮莫余知肝腸痛裂兮淚空垂<lb/>
　　　先妣墓所祀后土祝文<lb/>
神溥厚德閟靈于茲親塋獲休惟神是依爰初安厝適<lb/>
際艱危禮或簡陋抱病弗遺茲晨協吉益以封治畚築<lb/>
是具敢告靈祗<lb/>
　　　省母墓祀后土<lb/>
皋忝游宦流寓臨城中罹屯蹇百禍實并奉母以居爰<lb/>
失其寧遽至殞殁傷裂五情葬之南郭佳城是營嵗既<lb/>
<pb n="KR4d0565_WYG_003-30b"/>
洊易瞻戀曷勝春濡雨露修祀封塋邀神之佑觴酌再<lb/>
傾庇我後昆大來厥慶<lb/>
　　　祭合郡神祝文<hi>代作</hi>
眷惟此邦重罹兵革民庶凋殘良宜憫惻邦有名神久<lb/>
庇斯民禦烖捍患典祀所遵厥靈洋洋昭哉孔彰降鑒<lb/>
在上休有烈光某職列樞宥提卒來守神克相予殄其<lb/>
羣醜崇墉言言虎旅桓桓前旌所指破敵摧山我師我<lb/>
旅爰居爰處烖癘潛消神降之祜迨于平一爰底寧謐<lb/>
<pb n="KR4d0565_WYG_003-31a"/>
隂相厥功神貺斯畢涓吉合祀牲肥酒㫖惟神是依永<lb/>
錫嘉祉<lb/>
</p>
<p>
</p>
  </div>
        </body>
</text>\m</TEI>
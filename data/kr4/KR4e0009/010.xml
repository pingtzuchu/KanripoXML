<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻十</head> <lb/>
    <p>
<pb n="KR4e0009_WYG_010-1a"/>
欽定四庫全書<lb/>
　西隠集巻十<lb/>
　　　　　　　　　　　　　明　宋訥　撰<lb/>
　　雜文<lb/>
　　　愚直生說<lb/>
愚也直為古民三疾之一乃聖人傷俗益衰之語也知<lb/>
大名府事孔侯中夫以守直以謙自號愚直生公過告<lb/>
予乃為廣其義焉夫愚自有差等顔子之愚如愚也聖<lb/>
<pb n="KR4e0009_WYG_010-1b"/>
人既以不愚明之甯武子之愚沈晦免患於衞亦非真<lb/>
愚矣高柴之愚知不足而厚有餘侯之知非不明識非<lb/>
不遠以不愚為愚又非不移之愚也又非哲人之愚也<lb/>
豈非愚有差等乎以侯之愚愚而佞愚而邪愚而詐皆<lb/>
非愚之美徳也今也愚而直又何害道哉嗟夫人之生<lb/>
也直直也人之所以生之理也不直則去其所以為人<lb/>
矣故順理為直直其此心天理之公而無私曲者也曲<lb/>
步以便往曲視以回目非直也曲力以隨人曲心以受<lb/>
<pb n="KR4e0009_WYG_010-2a"/>
辱非直也曲於民違道而干譽曲於官上諂而下凟非<lb/>
直也以至曲於言曲於行曲於動曲於靜曲於愛憎曲<lb/>
於増損直又何在焉雖然直者徳之一端聖人告樊遲<lb/>
以舉直與史魚以直哉又與三代之民以直道則直非<lb/>
不美也但天下悅佞而惡直者常有也書載九徳曰直<lb/>
而温詩美申伯之徳曰柔惠且直必如是而後全中和<lb/>
之徳又安有暗昧不明徑行自遂之病也若侯之直以<lb/>
直諫於君以直益於友以直平其政以直守其身一順<lb/>
<pb n="KR4e0009_WYG_010-2b"/>
天理之公而後此心為直臣為直友為直諫為直政一<lb/>
順於天而不愧爾但專務為直不失之偏則失之過矣<lb/>
於用直之際更思其當理而施焉不愚已惟不可曲法<lb/>
以殉之<lb/>
　　　故澤州陽城縣簿方君誄<hi>并序</hi>
洪武五年三月三日將仕佐郎澤州陽城縣主簿方君<lb/>
卒于官爰用是月五日殯于縣之僧寺某月某日幼嗣<lb/>
福童扶柩歸婺源卜以某月某日葬龍溪原上附于考<lb/>
<pb n="KR4e0009_WYG_010-3a"/>
之墓前知縣事李侯文輝與君同見選于朝廷其臨政<lb/>
之日同也李侯寛而尚正嚴而尚恕君事以兄禮其相<lb/>
得也若此惟職居佐在縣日少侯待之加厚卧病數月<lb/>
侯問病視藥有期不少怠既卒哭之過哀聞者㒺不泣<lb/>
其喪具竭誠以給靡失毫髮凡弔奠皆以禮接之執紼<lb/>
于殯贈賻于歸又皆不尚喪之文而尚喪之實焉故其<lb/>
哀與禮有足感動人者觀者謂古人同僚之契今日見<lb/>
之世不多見也殯三日李侯來謂予曰簿之死我不敢<lb/>
<pb n="KR4e0009_WYG_010-3b"/>
求其知我之敢必者哀簿不忘焉先生盍為我賜文而<lb/>
誄之俾其嗣福童歸而刻石于墓以泄其哀可乎某乃<lb/>
復於侯曰訥識簿有日簿之賢非侯不明侯之賢因簿<lb/>
而益見矣為誄矧可辭方君名渭字彦清云誄曰<lb/>
顯允方叔中興周宣元老福澤千祀綿綿何世有延靡<lb/>
耀于前干生在唐漁釣志堅棲蹤鑑湖名并詩傳唐季<lb/>
芳裔萃諸莆田璈在五代長史千泉卓卓謹言節譽赫<lb/>
然諌議遺芳以道保全懿彼崧卿安分有年惟書斯抄<lb/>
<pb n="KR4e0009_WYG_010-4a"/>
清俸半捐桐廬達源驄馬翩翩三子名時文采相聯南<lb/>
渡衣冠婺源産賢以璉以瑚斯璧斯瑄婺源㡬葉寔有<lb/>
君子名譽三語贊畫一紀君子有子遠紹前美失怙失<lb/>
恃克孝克嗣妙齡自立見賢斯企勵以儒行勤以文史<lb/>
書尚楷法詩工唐體皇明御天際時登仕貳縣陽城有<lb/>
美容止咸謂仇覽鸞栖棘枳亷以是持禮以是履出民<lb/>
巖穴俾樂田里率民租賦無費遐邇役民土木工不廢<lb/>
弛崇文尊賢一其終始善則歸令過則歸已移權長平<lb/>
<pb n="KR4e0009_WYG_010-4b"/>
邑受多祉三載功就遘疾不起七嵗幼嗣主喪何事惟<lb/>
令之賢竭誠喪禮有痛如疾有淚如水若殯若歸惟令<lb/>
是倚奔弔執紼闐關溢市行道觀感斯際孰比令曰爾<lb/>
簿予哀曷已乃請於訥為君作誄材匪椽筆敘君生死<lb/>
嗚呼哀哉君之不淑宜歸蒼昊材副其名志沮其抱三<lb/>
十四年壽則為夭秩列八品官則為少嗣未十齡逝則<lb/>
為蚤九原已矣孰為再造嗚呼哀哉丈夫葢棺全歸斯<lb/>
保壽夭死生莫非恒道良辰不偶是用哀悼爰告幽明<lb/>
<pb n="KR4e0009_WYG_010-5a"/>
以徳是表後日有徵誄文可考<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0009_WYG_010-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西隠集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻九</head> <lb/>
    <p>
<pb n="KR4e0009_WYG_009-1a"/>
欽定四庫全書<lb/>
　西隠集巻九<lb/>
　　　　　　　　　　　　　明　宋訥　撰<lb/>
　　銘<lb/>
　　　正已亭銘<lb/>
惟皇明克享天心永清四海首詔天下興學以六藝為<lb/>
教射為一藝也凡學立圃師帥弟子員以習之濬縣圃<lb/>
立學宫之右其抗侯發矢之地悉合于制洪武戊午春<lb/>
<pb n="KR4e0009_WYG_009-1b"/>
四明方侯叔通來知縣事建亭于圃不華不陋為觀射<lb/>
勉勵之所且禦風雨焉為師為弟子者嘉侯之徳有益<lb/>
於教也佽決拾調弓矢以時入習勤而不怠侯亦喜之<lb/>
其如古人序賔以賢而且不侮者可得而見焉一日馳<lb/>
書請予扁其亭以銘之予嘗因射而有考書曰侯以明<lb/>
之詩曰發彼有的以祈爾爵禮曰射者仁之道也古人<lb/>
於射重而不輕如此者以射可以治心可以修身可以<lb/>
觀徳可以為國則為弟子者豈容不習哉聖天子舉久<lb/>
<pb n="KR4e0009_WYG_009-2a"/>
墜之典以教天下士生斯時何其幸也遂不讓乎射義<lb/>
射求正諸己巳正而后發發而不中不怨勝已者反求<lb/>
諸已矣扁其亭曰正已又因為之銘銘曰聖人制禮中<lb/>
正而止養志游神從容循理惟射為藝殆匪他技可以<lb/>
觀徳可以知恥審度在此取中在彼臨之勿墮立之勿<lb/>
倚儼然其容端然其視確然其心凛然其履内外靜專<lb/>
庶謂正已審固不妄可以發矢兢兢業業慎終如始既<lb/>
中勿驕未中勿葸持敬習久功成曷已以蕃王國以佐<lb/>
<pb n="KR4e0009_WYG_009-2b"/>
天子無忘侯徳勗哉造士<lb/>
　　　清豐縣學彛訓堂銘<hi>并序</hi>
三代風俗厚人材美以有家塾黨庠之教况國有學乎<lb/>
後世郡邑視一家一黨其教宜何如哉清豐舊有廟學<lb/>
煨燼于兵皇上建極之初天下郡縣承制以立學官佐<lb/>
其教者訓𨗳是設咸給祿為養弟子員亦有差等又立<lb/>
部使者稽考之法以伸賞罰其學六藝學武學律為一<lb/>
代典莅是縣者往往簿書期㑹為先務視學校未暇也<lb/>
<pb n="KR4e0009_WYG_009-3a"/>
臨安金侯子肅來知縣事嘆廟學卑陋改作新之有殿<lb/>
有廡有堂有齋宏麗甲乎鄰邑侯為記既刻諸石惟講<lb/>
授之堂名曰彛訓遣邑士竇潛持書請銘于訥訥惟道<lb/>
原於天命之性而行於君臣父子夫婦長幼朋友之間<lb/>
存於易書詩禮樂春秋孔孟氏之書之内皆天理民彛<lb/>
自然物則之所在不可一日而不學也捨此又奚學哉<lb/>
侯名堂於學取九疇之言葢有志於以吾君為皇極之<lb/>
君以吾民為皇極之民俾風俗人材無愧於三代學校<lb/>
<pb n="KR4e0009_WYG_009-3b"/>
之教而後已凡登兹堂者貴乎踐彛訓之實不以記誦<lb/>
剽掠為功而貴乎以窮理修身為要以近天子之光此<lb/>
又侯有望於清豐之士云銘曰嗚呼九疇皇極中分上<lb/>
天錫禹洛書呈文箕子傅周敷言始陳妙矣敷言萬世<lb/>
是尊曰彛伊何在物在人在物在人常理曷泯曰訓伊何維師維<lb/>
君維師維君大訓孰湮彛訓名堂明道修身以立大本<lb/>
以序彛倫孝以訓子忠以訓臣降衷不昧天理常循道<lb/>
徳光華庶幾可親維皇建極斂福錫民維皇作極感化<lb/>
<pb n="KR4e0009_WYG_009-4a"/>
無垠惟民保極五福重臻奥閫宏綱淺學莫聞敢曰作<lb/>
銘以偽亂真侯惟搢紳志在經綸書事貞石永播英芬<lb/>
登堂勵學訓告諄諄繼侯來者毋怠咨詢<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0009_WYG_009-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西隠集巻九<lb/>
</p>
<p>
</p>
  </div>
</body>
</text>
</TEI>
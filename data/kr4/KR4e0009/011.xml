<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集附錄</head> <lb/>
    <p>
<pb n="KR4e0009_WYG_011-1a"/>
欽定四庫全書<lb/>
　西隠集附錄<lb/>
　　　　　　　　　　　　　明　宋訥　撰<lb/>
　　　初召勅符<lb/>
朕君天下十有三年矣意野無遺賢雖夙夜孜孜以求<lb/>
賢賢何弗至今四輔官杜斆抱忠為國舉所知宋訥才<lb/>
堪任用符到之日有司禮送赴京以稱朕意焉<lb/>
　　　授文淵閣大學士制諭<lb/>
<pb n="KR4e0009_WYG_011-1b"/>
朕觀古今賢能者遇君有遲速名彰有先後奈何時運<lb/>
之不齊壯衰之相臨何謂葢壯志貞而名未出君將知<lb/>
而暮年埀雖有賢能為斯所艱然昔望於磻溪亦老而<lb/>
已猶有作飛之兆而乃興周八百爾宋訥年雖高邁特<lb/>
授文淵閣大學士奉議大夫宜往欽哉洪武十五年十<lb/>
一月十五日<lb/>
　　　問疾勅諭<lb/>
人之生也其㒺極之恩在於父母其或有疾而醫之可<lb/>
<pb n="KR4e0009_WYG_011-2a"/>
而不可者而有神焉何哉葢志人率性履道而不迂以<lb/>
誠而輔政故神相之卿秉天命之性發仲尼之誠施已<lb/>
之幽徳修道教人所以病不病而速差以其有神也故<lb/>
勅洪武十六年七月二十日<lb/>
　　　授國子監祭酒制諭<lb/>
太學之設無知古稱但始自漢唐所以設此而教君之<lb/>
嗣貴臣之子故立名曰太學既立之矣則爵官以司之<lb/>
以專文學乃曰師師乃泛稱又官稱官稱曰何曰祭酒<lb/>
<pb n="KR4e0009_WYG_011-2b"/>
司業博士助教皆有𨽻焉斯官之首者不獨教生徒而<lb/>
已其職亦首在祀事也然王者親祭必寡故設官以代<lb/>
祭之其名曰祭酒所以祭酒之職潔牲牢凈厨竈精籩<lb/>
豆祭不失時則禮焉或云為飲之長而先奠之曰祭酒<lb/>
吾甚愧而不通斯說未然今必以奠先師而名吾方諾<lb/>
不然則非也况子曰祭神如神在所以祭必謹之若以<lb/>
孔子生之禮祭則相去既遠而莫可考以今時之禮孔<lb/>
子之如生又非仲尼之生禮不過時宜而已矣然不可<lb/>
<pb n="KR4e0009_WYG_011-3a"/>
不謹以時宜依期而奠焉爾宋訥今特授爾為朝列大<lb/>
夫國子監祭酒爾尚竭乃恭而臨祭靜乃神以對神則<lb/>
㝠㝠鑒知庶不負委令之意欽哉洪武十八年九月二<lb/>
十七日<lb/>
　　　白雲茅屋賦<lb/>
　　　　　　　左春坊左賛善雲陽劉三吾撰<lb/>
大名滑邑周豕韋故墟漢之東郡唐之義成軍也西南<lb/>
三里即瓠子堤宣房宫在焉北去大伾半舎餘西北距<lb/>
<pb n="KR4e0009_WYG_011-3b"/>
善化三山五十里又西距太行四十里許至淇泉今成<lb/>
均祭酒宋先生仲敏先尊大叅忠肅公嘗構西亭瓠子<lb/>
堤上題以西隠仲敏更築草堂其間號曰白雲茅屋國<lb/>
朝徵詣公車歴官瓊署掌教上庠六館諸生多所造就<lb/>
皇上益深眷注不容以懸車之年辭僕備貟春坊謬䝉<lb/>
推重謂其楚産能楚聲也屬賦其所謂白雲茅屋為之<lb/>
賦曰白雲之雲茅屋之屋吾睇其觸石起經簷宿藹林<lb/>
霏度忩曲因風曳曳之來和日蒸蒸之燠隨椽疊疊之<lb/>
<pb n="KR4e0009_WYG_011-4a"/>
鋪代瓦層層之簇爰乘冬隙之休工豈俟來春之播糓<lb/>
不炊而暖散晴烟不雨而潤為純束任滿地而誰其與<lb/>
歸從養真而自覺不俗匪河陽而望入親舎之思匪瀼<lb/>
西而吉叶杜陵之卜此滑城隐君子之所為得兼二者<lb/>
之清致而克顯先世之忠肅也且夫烟霞栖遲隠者之<lb/>
所甘心而胡獨愛白雲之巻舒厦屋帡幪人情之所同<lb/>
欲而胡獨愛茅宇之蕭疎得微以不堪持贈而僅足吾<lb/>
人之自娯也與又微以所取索綯而可還結繩之古初<lb/>
<pb n="KR4e0009_WYG_011-4b"/>
也與不然以其深可為家而致詩客之停車興在歸赴<lb/>
而為文翁之剖符與噫是皆未㑹其趣之深而徒得其<lb/>
跡之粗者也南臨瓠子之堤北距太行之山宣房黎陽<lb/>
之覽乎其形勝淇水泉源之聞乎其潺湲河流於此乎<lb/>
噴薄林阜於此乎回環宜雲氣之所從出而仕者之所<lb/>
以投閒也觀其原本天漢結在山川度溪縹緲從龍宛<lb/>
延或散或聚或斷或連横亘山腰白虹卧地孤飛空際<lb/>
玉馬行天細縈絲絲之縷輕騰薄薄之綿當西亭之所<lb/>
<pb n="KR4e0009_WYG_011-5a"/>
在毎欲去而仍旋始出岫而何心終抱石以如眠念忠<lb/>
肅之在日常供悅於目前既與為霖而濟旱復隨還山<lb/>
而引年慨前修而已矣尚白雲其依然則有令子象賢<lb/>
肯構是事謂雲雖無心而隠則先志屋不于雲締剙何<lb/>
義雲而不屋飄散無際乃不剞劂因山之材乃不埏埴<lb/>
于茅之易重重束縛之加密密塗泥之塈多無八九之<lb/>
間寛容數畝之地甕牖前頭之開繩樞太樸之製捲簾<lb/>
而素練斜拖拄笏而爽氣隨至香馥馥兮博山水沈白<lb/>
<pb n="KR4e0009_WYG_011-5b"/>
紛紛兮垣墻薜茘都迷松徑何許鶴聲不見竹籬唯聞<lb/>
犬吠於是遠謝世氛凈掃塵踪我讀我易我樂我窮河<lb/>
圖洛書究極㸃㸃之數天根月窟往來六六之宫忩前<lb/>
有㸃檢之篇門外従靉靆之封此則山人所樂在白雲茅<lb/>
屋之中心倦而休意行所在或采芝术或尋蘭佩横遮<lb/>
谷口疑蒸雨後之晴嵐濃抹山椒驚失曉來之翠黛到<lb/>
窮處而水源可探㸔起時而詩情與㑹此則山人所樂<lb/>
在白雲茅屋之外方其未葺是雲屋也盛年科第故家<lb/>
<pb n="KR4e0009_WYG_011-6a"/>
文獻出宰百里郎星朗現心融潘岳之春花滿河陽之<lb/>
縣喜招隱之賦成諧遂初之始願及其既葺是雲屋也<lb/>
養浩林泉放情丘壑結社漁樵訂盟猿鶴已甘分於退<lb/>
休諒何心於好爵胡束帛之見徵違夙昔之素約乃登<lb/>
金門乃覲我皇乃承渙渥乃官上庠孔庭兩丁資爾代<lb/>
祭生徒六館資爾紀綱雖引年之屢慨豈聖眷之能忘<lb/>
囘首白雲幸蒼狗之未變驚心茅屋恐蒼苔之易荒至<lb/>
是則向之白雲今且出而從九重之飛龍矣向之茅屋<lb/>
<pb n="KR4e0009_WYG_011-6b"/>
今且廓而為多士之棟梁矣念雲屋之久别渺山河之<lb/>
相望皇心見憫予告還鄉則願于爾白雲以之為卧榻<lb/>
于爾茅屋居之為墨莊邀四老於橘中㑹耆英於雒陽<lb/>
詢往事於瓠子訪遺迹於宣房以此晚境際此時康還<lb/>
得專此西亭故隠之白雲占此秋風不拔之草堂斯聖<lb/>
主優容之賜老臣暮景之光走也不敏遂書此賦下以<lb/>
寫徵君歸隠之兆上以效天保歸美之章<lb/>
　　　同前<lb/>
<pb n="KR4e0009_WYG_011-7a"/>
　　　　　蜀府左長史前進士長沙陳南賔撰<lb/>
國子先生遊乎太素之天沐乎土階之化醉周孔之六<lb/>
經窮羲文之八卦飄揚於霄漢之間笑談於閭閻之下<lb/>
托茅屋之白雲寄幽情於圖畫諸生有問於國子先生<lb/>
曰斯圖之作美則美矣而白雲茅屋先生何以知其趣<lb/>
哉先生翹出乎儒林馳騖乎藝圃領袖斯文重瞳屢顧<lb/>
六堂之弦誦相聞璧水之文瀾環注指青雲以為梯𨗳<lb/>
諸生之先路當泰運之宏開方拔茅而連茹彼茅屋之<lb/>
<pb n="KR4e0009_WYG_011-7b"/>
白雲先生何為而知其趣哉若予者則真知之請言其<lb/>
故予也生乎山林翺乎巖谷鴛瓦不殖於陶鈞豐材不<lb/>
鳩於良木苦風雨之震凌念妻孥之顰蹙晝爾于茅西<lb/>
山之麓帶夜月以索綯趁朝陽而乘屋覆惟止於三重<lb/>
費乃踰於千束分薄霧之輕輕弄清風之蔌蔌審容膝<lb/>
之易安庶怡情而自足草廬不慕於南陽草亭不誇於<lb/>
西蜀坐無臯比之擁門無車馬之簇惟山上之白雲每<lb/>
無心而相逐迷皓鶴以來歸伴晴簷以栖宿厭芰荷之<lb/>
<pb n="KR4e0009_WYG_011-8a"/>
易衰兮將被之而為裳鄙錦綉之過度兮將組之而為<lb/>
縠柴扉曉闢湧銀浪以西來竹牖秋開恍玉龍之下燭<lb/>
未寒而雪片平鋪未春而楊花亂撲吾嘗高卧其間藉<lb/>
以裀褥元氣浹乎肌膚祥光散乎心目庶幾為貧賤之<lb/>
交無榮而無辱也先生其知之乎先生仰而嘆曰勞於<lb/>
身者未必得於心為其事者未必知其意常俯仰於兩<lb/>
間付今古於一喟吾心淡焉結白雲之綢繆吾身安焉<lb/>
專茅屋之幽邃故雖純潔其行而有傅巖霖雨之心儉<lb/>
<pb n="KR4e0009_WYG_011-8b"/>
樸其居而有杜陵萬間之志此所以寓意於斯而豈子<lb/>
之所企乎生乃恍然如失悠然而悟走山中之穎泚秋<lb/>
空之露展白雲而書之遂以為先生之賦<lb/>
　右白雲茅屋賦先曽祖洪武中為國子祭酒宋公作<lb/>
　成化癸巳春予承乏來典華亭教謁玉堂學士錢先<lb/>
　生因出示宋公所著西隠文藁拜觀之餘敬錄斯賦<lb/>
　以附于後曽孫章謹識<lb/>
　　　文淵閣大學士國子祭酒宋先生墓誌銘<lb/>
<pb n="KR4e0009_WYG_011-9a"/>
　　　　　　　　　　翰林學士劉三吾撰<lb/>
國子祭酒宋先生卒既往哭弔居數日博士呉守徳持<lb/>
學正朱惟嘉所狀先生行實來曰先生嗣子麟疾在苫<lb/>
次不得跣以請兹將歸窆滑之永寧阡惟翰林兄長吾<lb/>
于先生為同舎故懇銘焉尚憶走始來時㑹先生于春<lb/>
坊先生曰得毋與劉長吾為晜弟耶不然何靣貌之似<lb/>
也相與感嘆久之嗚呼先兄以後至元丙子入監周旋<lb/>
十有五年中間纔兩歸江南爾在監舎法以同時為晜<lb/>
<pb n="KR4e0009_WYG_011-9b"/>
弟以晜弟相知為世契則走于先生忍銘忍不銘按狀<lb/>
先生姓宋氏諱訥字仲敏世本衞之山陽人後徙滑家<lb/>
焉兩世繇貤恩贈嘉議大夫禮部尚書上輕車都尉追<lb/>
封京兆郡侯諱徳仁其曽祖贈中奉大夫河北江南等<lb/>
處行中書省叅知政事護軍追封京兆郡公諱宣其祖<lb/>
官中奉大夫陜西諸道行御史臺侍御史贈推誠秉義<lb/>
守正功臣通奉大夫江浙等處行中書省叅知政事護<lb/>
軍追封魏郡公諡忠肅諱崇祿其父忠肅在元時敭歴<lb/>
<pb n="KR4e0009_WYG_011-10a"/>
中外四十餘年五持憲節逮事七朝豐功盛徳所以燾<lb/>
後衍慶神道碑紀之悉矣先生濡染家教動以矩彠雅<lb/>
性遲重不妄言笑齒貴胄館以來所師宗工碩儒月開<lb/>
日益卓然有成擢科登仕為時聞人中經繹騷乃被褐<lb/>
懷寳以自韜晦皇明受祚徵詣公車於召見次有言動<lb/>
聽洪武之十三年也是冬除國子助教横經發難擊蔀<lb/>
廓塞學者如客得歸嘗同諸儒應制撰勅文畀僧道錄<lb/>
司領教事者十有六通操筆立成雅稱上意超授翰林<lb/>
<pb n="KR4e0009_WYG_011-10b"/>
學士奉議大夫俄陞文淵閣大學士日見親信有所補<lb/>
拾㑹建大學成中外嵗貢學徒日夥而職大司成者往<lb/>
往選愞師生相奸教尼不行宸衷簡注擢為祭酒陞朝<lb/>
列大夫以釐正前弊上自製誥詞至以尚父興周八百<lb/>
儗之感惟眷遇所以提絜鏟磢不遺餘力師道既立皇<lb/>
心載寧乙丑戊辰兩科得士大率三天下之二而龍頭<lb/>
魁選更在太學大被賞遇一日有疾上遣中使致諭其<lb/>
略曰卿稟天命之性發仲尼之誠施已之幽徳修道教<lb/>
<pb n="KR4e0009_WYG_011-11a"/>
人所以病不病而速差以其有神也天章下賁光輝儒<lb/>
紳恒謂祭酒骨格必壽適有畫工至命繪其像肖焉喜溢<lb/>
天表然終老之以其子麟主望江簿特勅召之還俾便<lb/>
侍養其被遇優渥類此方倚之以棟梁我道楷式諸生<lb/>
也不謂得疾旬日遽不可起病也尚醫來治卒也遣官<lb/>
致祭其文悉上所自製故事文臣四品無給賞費者曠<lb/>
典之舉昉自先生斯皆異數也居嘗寢食恒在廂房未<lb/>
始一宿于家及是疾革麟等托諸監官懇請其還厲聲<lb/>
<pb n="KR4e0009_WYG_011-11b"/>
曰是何風雲氣少兒女情多况在丁社兩祭齋戒中耶<lb/>
至是祭畢乃就舁歸一不口及家事及家氣絶焉二月<lb/>
之三日昏暮時也嗚呼先生以八袠之年當易簀之際<lb/>
而風雲為氣不少衰丁社兩祀始終齋戒是持非其平<lb/>
日操存有素詎能方寸不亂若此哉可謂真大丈夫矣<lb/>
最其平生所裒集先世碑銘傳曰紀徳錄一集所自著<lb/>
述曰西隠集又十七巻既號西隠復别號所居别業曰<lb/>
白雲茅屋自法書名畫外他無所嗜好中朝名鉅詩若<lb/>
<pb n="KR4e0009_WYG_011-12a"/>
文讀一二過輙能記憶不減少時今皆已矣生以元至<lb/>
大辛亥十二月四日卒以今洪武二十三年春壽八十<lb/>
配康氏先卒子三人長<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>祖即麟擢進士第拜監察御<lb/>
史出主望江簿次復祖鄉邑訓𨗳次安祖女一人在室<lb/>
孫男三恕慧懋女孫四所適其人長郭謹次陳惟新次<lb/>
李均一在室曽孫男女各二皆幼臨發柩時上再遣祭<lb/>
舟車之費一出于官可謂生榮死哀也已銘曰銅臺世<lb/>
家忠肅公挺生賢嗣遭時雍身逢堯舜接䕫龍代言文<lb/>
<pb n="KR4e0009_WYG_011-12b"/>
淵掌辟廱感惟皇上倚注隆率先條約自其躬風雲氣<lb/>
槩氷霜容教行六館諸生從金石文章錦綉胷蔚為海<lb/>
内諸儒宗譽髦多士振文風棟梁我道伊誰功夫何一<lb/>
疾遂罹凶至尊為之惻淵衷命醫與祭恩禮豐年登八<lb/>
十善考終歸窆祖塋得幽宫銘阡者誰青藜翁子孫世<lb/>
世其吉逢<lb/>
　　　重修白雲茅屋記<lb/>
　　　　　前進士知滑縣事上黨復庵任環譔<lb/>
<pb n="KR4e0009_WYG_011-13a"/>
雲屋在滑臺之南堤祭酒宋先生所居之别墅也先生<lb/>
之歴履行業具在史冊屋久成墟不可復識正統年司土<lb/>
者禱雨于此有徵因為龍祠今亦傾圯惟斷碑存焉嘉<lb/>
靖庚戌夏仁和張公來守魏郡重道愛民為畿輔先時<lb/>
先生之后有以興復雲屋請于公適環來令滑公謂環<lb/>
曰興廢今之事爾且儒先之跡與建祠者之意均不可<lb/>
廢也子盍圖之環受命乃鳩工聚材卜日而並營焉方<lb/>
畝中分周垣以繚西建雲屋東作龍祠外各為門中各<lb/>
<pb n="KR4e0009_WYG_011-13b"/>
為堂四楹左右有軒各如其堂之數扁其祠仍舊軒曰<lb/>
思霑曰作霖雲屋之扁曰文恪草堂軒曰卧雲曰棲霞<lb/>
始于是年九月己酉日于十二月日告成暇日與客登<lb/>
是祠仰瞻霄漢俯瞰碧潭翛翛乎有凌雲駕空騰百川<lb/>
而潤九野之意及登草堂但覺地迥天高風清日白前<lb/>
輩典刑儼或如見則又有懷古私淑滌蕩塵襟而實獲<lb/>
我心者焉嗚呼士君子之于世出處何常惟義之歸是<lb/>
故其息也不可無所養其出也不可無所為斯二者皆<lb/>
<pb n="KR4e0009_WYG_011-14a"/>
取諸衷不假諸外然亦必有感而後動如此祠此堂是<lb/>
也后之登臨此地者其無忘所以景行自淑之心哉又<lb/>
告于宋氏子孫之業儒者曰爾其克念爾祖紹于前休<lb/>
由憂違之操而思龍徳之庥俾進為名臣退為善儔是<lb/>
不負今日之意而此地為不朽矣茍徒視為觀美而有<lb/>
司者又因為宴㑹之止則斯役也悖道焉爾殃民焉爾<lb/>
豈徒虚太守公之盛心而秉筆者甚不樂聞有此也<lb/>
　<lb/>
<pb n="KR4e0009_WYG_011-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西隠集附錄<lb/>
</p>
<p>
</p>
  </div>
</body>
</text>
</TEI>
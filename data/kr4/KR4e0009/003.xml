<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻三</head> <lb/>
    <p>
<pb n="KR4e0009_WYG_003-1a"/>
欽定四庫全書<lb/>
　西隠集巻三<lb/>
　　　　　　　　　　　　　明　宋訥　撰<lb/>
　　律詩<lb/>
　　　高平儒牛好古以獨蠒引絲為扇因見贈戲以<lb/>
　　　詩答之<lb/>
玉斧親修月一輪清光便與素娥分丹砂化木為烏玉<lb/>
春蠒引絲成白雲非素非紈驚老眼不華不俗漾清芬<lb/>
<pb n="KR4e0009_WYG_003-1b"/>
午忩推枕涼風發錯認新詩寫練裙<lb/>
　　　過馬陵關龎涓墓下作<lb/>
救韓齊將出關門魏國追兵勝負分减竈一籌輸䜿子<lb/>
伏林萬弩待將軍書名斫樹無遺迹埋骨依山有舊墳<lb/>
斷足不知勍敵在謀身踈濶可憐君<lb/>
　　　次潞州判官王宗大途中書事韻<lb/>
并州歸路出汾西滿馬黄塵首屢低漳水淨涵霜練潔<lb/>
太行高挿劍鋒齊新詩起草推敲澁老眼生花眺望迷<lb/>
<pb n="KR4e0009_WYG_003-2a"/>
不獨山城連榻卧為君今夜更留題<lb/>
　　　詠菊<lb/>
百花浮冶易為衰獨有秋芳一種竒比徳幽香歸楚些<lb/>
宜人高節入陶詩一叢孕秀霜沾蕋三徑含英露滿枝<lb/>
丘壑自多知己樂肯同桃李競開時<lb/>
　　　送朝天宫道士潘師正祭海岳南還<lb/>
祀禮精誠格上旻寰區海岳盡清芬聖文勒石來三晉<lb/>
天使將香下五雲午夜簫聲青玉管晴秋仙影紫霞裙<lb/>
<pb n="KR4e0009_WYG_003-2b"/>
明朝騎鶴蓬萊去細録成功奏放勲<lb/>
　　　寄東崖居士霍元方典教兼呈趙樵山元昌<lb/>
别後相思入夢中東崖崖下一詩翁茅齋晚㑹烹河鯉<lb/>
芹水秋書待塞鴻融帳高懸沙麓月陶巾輕折野田風<lb/>
樵山老友如相問為説歸來樂處同<lb/>
　　　有懐趙樵山元昌老友乃用前韻以寄之<lb/>
詩囊書箧出吳中便是東籬采菊翁華表柱頭相語鶴<lb/>
秣陵江上獨歸鴻高情有契山頭月雅望無虧鐵靣風<lb/>
<pb n="KR4e0009_WYG_003-3a"/>
想見樵山園圃好遺安妻子鹿門同<lb/>
吳楚江山共眺中别來多憶宋涪翁書無尺素傳雙鯉<lb/>
詩有長箋寄一鴻沙麓短蓑南畝雨樵山高枕北忩風<lb/>
林泉滋味煙霞癖夐與青雲路不同<lb/>
　　　趙樵山見和復用韻以答之<lb/>
半年學稼入田中時訪村西鶴髪翁草徑暖煙晨牧犢<lb/>
蓬忩秋雨夜聞鴻𤓰香果熟園林趣酒濁雞肥里社風<lb/>
野鳥不知興廢事爭枝擇樹滿林同<lb/>
<pb n="KR4e0009_WYG_003-3b"/>
故里初歸整頓中草堂欲學浣花翁芳樽酒熟濃浮蟻<lb/>
老眼詩成逺送鴻晚節半籬黄菊露秋聲一榻碧梧風<lb/>
于今只有樵山在暮景何妨事事同<lb/>
　　　元方既次韻見寄又聞辭訓導之職來歸東崖<lb/>
　　　故居乃再用前韻以賀之<lb/>
歸來不在别離中後進應懐絳帳翁邑里琴絃陪杖屨<lb/>
家庭二子列鵷鴻緑楊野渡詩人興翠竹茅亭處士風<lb/>
何用沈生山水筆東崖真境畫圖同<lb/>
<pb n="KR4e0009_WYG_003-4a"/>
前盟曾記十年中共向淇東作釣翁三徑主人今蔣詡<lb/>
五噫高士漢梁鴻陶情寄興樽留月問柳尋花杖曳風<lb/>
莫把蒼顔容易失要將清致古人同<lb/>
舊隠高崖曲岸中療飢歸作採芝翁無人徑造依亭竹<lb/>
有子書追戯海鴻門外小船漁笛月籬東矮屋酒旗風<lb/>
先生襟韻知何似秋菊春蘭臭味同<lb/>
參苓不貯藥籠中老作人間自在翁日昃芹宫辭簉鷺<lb/>
天高榆塞羡歸鴻芒鞋翠濕巢松露布袖香沾采藻風<lb/>
<pb n="KR4e0009_WYG_003-4b"/>
村飲野吟農圃樂與君從此四般同<lb/>
　　　聞元方辭典教之職為省府所留遂用前韻以<lb/>
　　　慰其懐歸之念安其傳道解惑之心也<lb/>
濟濟羣材樂育中先生何待蜀文翁銅臺聲聞鳴臯鶴<lb/>
泮水去留遵渚鴻照座青藜聴夜雨遶壇紅杏詠春風<lb/>
化行俗美師儒力㸔與蘇湖兩郡同<lb/>
盛名久列廣文中人比先生節孝翁種竹昔留亭上鳳<lb/>
採芹今對水邉鴻升堂化沛諸生雨為國文興一代風<lb/>
<pb n="KR4e0009_WYG_003-5a"/>
他日銅臺推教養不知來者㡬人同<lb/>
　　　元方次韻見答復用韻酬之<lb/>
先生家在畫圖中脩竹幽亭一醉翁舎後伾山翔白鶴<lb/>
門前淇水落蒼鴻散人名號龜蒙趣高士衣冠孺子風<lb/>
更有東崖出塵表雲朝煙暮太行同<lb/>
　　　歸來即事再用前韻寄霍東崖元方<lb/>
田園兵後草萊中未要忘機論海翁茅屋四鄰羅鳥雀<lb/>
蕪詞一紙托鱗鴻蠶桑雞黍家家事燕麥鳬葵處處風<lb/>
<pb n="KR4e0009_WYG_003-5b"/>
何日相期歸舊隠水邉林下著參同<lb/>
繁華市井冷灰中去亂兒歸半是翁一塔有巢留垤鸛<lb/>
兩潭無水著沙鴻興如張翰思吳俗心似鍾儀樂楚風<lb/>
故國遺民説華表人非城是古今同<lb/>
行止常驚坎窞中衰年欲作囁嚅翁才華不是鳴陽鳳<lb/>
踪跡渾如踏雪鴻黄犢隴頭蓑笠雨白駒場上几筵風<lb/>
祇知此意堪娛老未信先生不我同<lb/>
㡬年陵谷變遷中壯嵗回頭已秃翁狂客彩箋猶吐鳳<lb/>
<pb n="KR4e0009_WYG_003-6a"/>
佳人錦瑟罷移鴻衣冠復古多新製尊俎論文有舊風<lb/>
極目干戈無事日車書重見萬方同<lb/>
頭顱羞到鏡心中得失何須問塞翁隠變濳斑知霧豹<lb/>
去寒就暖見雲鴻夢回先壠松楸雪腸斷空城草木風<lb/>
欹帽短衫林樹下不妨言笑里夫同<lb/>
　　　題陽城方判簿禱雨詩巻<lb/>
恒風吹沴薄山林原隰陽驕暑未沈三日雨符憂旱禱<lb/>
一誠天應愛民心西山久沐仇香澤南畝重沾傅説霖<lb/>
<pb n="KR4e0009_WYG_003-6b"/>
欲識賢侯多善政陽城來聴有年吟<lb/>
　　　壬子嵗考試秋闈次受巻官北平行省照磨葉<lb/>
　　　叔則中秋詩韻<lb/>
兩界山河月色分西風掃盡九天雲桂花玉宇稀星緯<lb/>
蟾影銀河捲練紋詩為清秋宜有句酒當今夕莫辭醺<lb/>
俊髦步武薇垣上何憶故園江水濆<lb/>
樽罍清興與誰分月下冠裳氣薄雲秋景夜銷銀燭燼<lb/>
露華凉皺葛衣紋文衡自省精研定酒聖人推劇飲醺<lb/>
<pb n="KR4e0009_WYG_003-7a"/>
今日車書歸一統通州河下即江濆<lb/>
　　　秋闈再和葉叔則照磨中秋詩韻<lb/>
老眼重將玉石分棘闈還有賦凌雲天教桂月移輪影<lb/>
風約香煙裊篆紋勝㑹何妨華燭照清衿不受濁醪醺<lb/>
九重宵旰求賢切風化流行豈汝濆<lb/>
　　　壬子秋過故宫十九首<lb/>
離宫别館樹森森秋色荒寒上苑深北塞君臣方駐足<lb/>
中華將帥已離心興隆有管鸞笙歇劈正無官玉斧沈<lb/>
<pb n="KR4e0009_WYG_003-7b"/>
落日凭高望燕薊黄金臺上棘如林<lb/>
　　　其二<lb/>
技巧聲淫悮帝聰萬㡬誰為代天工國中失鹿迷原草<lb/>
城上啼烏落井桐駝鼓聲乾鸞輅逺馬挏筵罷革囊空<lb/>
不知金宋為殷鑒漫説東皇厯數終<lb/>
　　　其三<lb/>
禁路隨人不忍行臨風立馬倍傷情千年王室山河壯<lb/>
萬里宫車社稷輕金鼎夔龍興聖殿紫駞部落受降城<lb/>
<pb n="KR4e0009_WYG_003-8a"/>
憑誰為問天魔女唱得陳宫玉樹聲<lb/>
　　　其四<lb/>
萬國朝宗拜紫宸于今誰望屬車塵名聞少室徵竒士<lb/>
驛斷高麗進美人朝㑹寳燈沈轉漏授時玉厯罷頒春<lb/>
街頭野服儒冠老曾是花磚視草臣<lb/>
　　　其五<lb/>
六宫春色一宵殘夷難何人䇿治安去國登瀛唐學士<lb/>
降城執㦸漢材官瑶官有扇捐金雀紫塞無旗捲角端<lb/>
<pb n="KR4e0009_WYG_003-8b"/>
花柳亦知宫女散粧紅顰翠簇金鑾<lb/>
　　　其六<lb/>
土木窮奢過楚臺披香積翠滿蓬萊宮鴉驚月鷄人去<lb/>
戎馬騰雲虎士來侍從嚴徐冠盖散燮調楊李棟梁摧<lb/>
燕歌趙舞終朝夕不覺嬉遊是禍胎<lb/>
　　　其七<lb/>
扶運匡時計已差青山重叠故京遮九華宫殿燕王府<lb/>
百辟門庭戍卒家文武衣冠更制度綺羅巷陌失繁華<lb/>
<pb n="KR4e0009_WYG_003-9a"/>
氊車盡載天魔去惟有鶯銜御苑花<lb/>
　　　其八<lb/>
黄葉西風海子橋橋頭行客弔前朝鳳凰城改佳遊歇<lb/>
龍虎臺荒王氣消十六天魔金屋貯八千霜塞玉鞭揺<lb/>
不知亡國盧溝水依舊東風接海潮<lb/>
　　　其九<lb/>
鬱葱佳氣散無踪宮外行人認九重一曲歌殘羽衣舞<lb/>
五更粧罷景陽鐘雲間有闕摧雙鳳天外無車駕六龍<lb/>
<pb n="KR4e0009_WYG_003-9b"/>
欲訪當時泛舟處滿池風雨脱芙蓉<lb/>
　　　其十<lb/>
五雲雙闕俯人間嵗晏天王狩未還鸚鵡認人宫漏斷<lb/>
水沈銷篆御床閒朝儀無復風雲㑹郊祀空遺日月顔<lb/>
莫向邉陲動戎馬漢兵已過鐵門關<hi>一作漢家今已塞三關</hi>
　　　其十一<lb/>
灤京南下是中華夜出居庸去路差何處又栖王謝燕<lb/>
故侯誰種邵平𤓰九重門闢人騎馬萬嵗山空樹集鴉<lb/>
<pb n="KR4e0009_WYG_003-10a"/>
獨有天池秋水滿西風吹入釣魚槎<lb/>
　　　其十二<lb/>
仙裳宫袖擁龍舟一夕兵來罷盛逰萬户千門銀燭冷<lb/>
六軍百職布袍秋御橋路壊盤龍石金水河成飲馬溝<lb/>
日暮胡笳和羌笛舞兒羞見錦纒頭<lb/>
　　　其十三<lb/>
萬年海岳作金湯一望凄然感恨長禾黍秋風周洛邑<lb/>
山河殘照漢咸陽上林春去官花落金水霜來御柳黄<lb/>
<pb n="KR4e0009_WYG_003-10b"/>
虎衛龍墀人不見戍兵騎馬出蕭墻<lb/>
　　　其十四<lb/>
漢皇愛舞起龍船錦纜香維御柳煙侍女爭開粧鏡匣<lb/>
後宫不理敗弓絃青油幕乏登壇將金馬門空待詔賢<lb/>
惟有廣寒西畔柏不知爭戰翠參天<lb/>
　　　其十五<lb/>
清寧宫殿閉殘花塵世回頭換物華寳鼎百年歸漢室<lb/>
錦帆千古似隋家後宮鸞鏡投江渚北狩龍旗沒塞沙<lb/>
<pb n="KR4e0009_WYG_003-11a"/>
想見扶蘇城上月照人清淚落胡笳<lb/>
　　　其十六<lb/>
瑶臺瓊室倚清虚佳氣濳消諫疏踈帥閫有兵空虎衛<lb/>
經筵無講逐鑾輿侯封一代皇孫爵帝紀千年太史書<lb/>
斜日五雲坊下路老儒騎馬重躊躇<lb/>
　　　其十七<lb/>
黼座簮裳列俊髦禁闈環珮立仙曹兩京臺閣工輸巧<lb/>
四海塗泥赤子勞端本有書遺鶴禁宣文無客進龍韜<lb/>
<pb n="KR4e0009_WYG_003-11b"/>
拂郎天馬空踰海不駕朝元玉輅高<lb/>
　　　其十八<lb/>
事事傷心亂若絲宫前重詠黍離詩百年禮樂華夷主<lb/>
一旦干戈喪亂師鳳詔用非麟閣老雉門降是羽林兒<lb/>
行人莫上城樓望惟有山河似舊時<lb/>
　　　其十九<lb/>
雲霄宫闕錦山川不在穹廬毳幙前螢燭夜遊隋苑圃<lb/>
羊車春醉晉嬋娟翠華去國三千里玉璽傳家四十年<lb/>
<pb n="KR4e0009_WYG_003-12a"/>
今日消沈何處問居庸關外草連天<lb/>
　　客北平聞行人之語感而成詩四首<lb/>
虎將朱旗直指燕燕山王氣便蕭然輕如晉武平吳日<lb/>
逺似唐皇幸蜀年朝市夜沉三輔月禁闈寒斷六宫煙<lb/>
延春閣上秋風早散作哀音泣播遷<lb/>
　　　其二<lb/>
將士城門解甲初不知相府已收圖霓裳宫女吳船載<lb/>
繡服朝臣漢驛趨甲第松筠㡬家在名園花草一時無<lb/>
<pb n="KR4e0009_WYG_003-12b"/>
行人千步廊前過猶指宫墻説大都<lb/>
　　　其三<lb/>
相臣無策奏巖廊傾國傾城總禍殃同輦誰辭婕妤詔<lb/>
後庭多學麗華粧出墻御柳先零雨入塞宫花半謝霜<lb/>
畢竟玉顔成底事空遺殘粉汙椒房<lb/>
　　　其四<lb/>
㡬廻人起亂中華僭賞輕頒將相麻示儉巖宸空植草<lb/>
助嬌上苑浪移花當年翠輦三山路此日氊車萬里沙<lb/>
<pb n="KR4e0009_WYG_003-13a"/>
自古國亡縁女禍天魔直舞到天涯<lb/>
　　　舟中九日<lb/>
較藝秋闈笑久留潞河九月買歸舟誰將緑酒慰青眼<lb/>
自愛黄花挿白頭野飯清香烹海蠏客帆高興付沙鷗<lb/>
興亡有感無人問滿地黄蘆認霍州<lb/>
　　　舟宿桃花口<lb/>
桃花口上有人家落日孤帆繫水涯客子茶瓶浮蠏眼<lb/>
漁翁茅屋傍蘆花半船涼月潮生海兩岸秋風浪拍沙<lb/>
<pb n="KR4e0009_WYG_003-13b"/>
一夜故園歸夢好笑㸔松菊坐煙霞<lb/>
　　　舟過楊柳青<lb/>
楊柳青枯異昔年人家猶有住河邉縛蘆厚覆低低屋<lb/>
把竹輕撑小小船半列霜禾喧鳥雀輕燒煙樹立鴟鳶<lb/>
眼前莫究興亡事萬里輿圖自一天<lb/>
　　　直沽舟中<lb/>
旅思揺揺嗜晝眠舟人報是直沽前夕陽野飯烹魚釡<lb/>
秋水蒲帆賣蠏船詩有白鷗沙上興書無青鳥海東傳<lb/>
<pb n="KR4e0009_WYG_003-14a"/>
老為聲利閒驅遣少讀南華四五篇<lb/>
　　　直沽夜泊<lb/>
海舶河帆到此分直沽名舊逺方聞十年水路兵塵隔<lb/>
兩㟁人家野火焚鷗鷺沙邉船泊月魚蝦鄉裏飯抄雲<lb/>
却思昔日曾經過紅酒青歌醉落曛<lb/>
　　　舟中書事<lb/>
秋晚懐歸去路遐菰蒲斷處見漁家野航招客買蓮子<lb/>
沙鳥驚人入荻花水島風帆懸落日天空霜雁逐飛霞<lb/>
<pb n="KR4e0009_WYG_003-14b"/>
主文不是河源使莫説張騫萬里槎<lb/>
　　　舟過長蘆<lb/>
列肆亭臺感不勝舊時和氣冷如冰城池人物分今昔<lb/>
市井繁華間廢興斷壁野花迎客棹壊橋津柳曬漁罾<lb/>
誰知兵後商人少嵗課猶隨國用增<lb/>
　　　鹽蠏數枚寄段攝中誼齋<lb/>
無腸公子舊知名風味非糟亦自清祇信海霜肥郭索<lb/>
須勞野火照横行兩螯白雪堆盤重一殻黄金上箸輕<lb/>
<pb n="KR4e0009_WYG_003-15a"/>
公退辟寒應買酒獻芹母笑野人誠<lb/>
　　　誼齋段判簿見訪以詩謝之<lb/>
衰年行止負虗名百里文軒載酒清黄葉柴門仙客到<lb/>
白雲茅屋野人迎<hi>一作童子掃野人驚</hi>維槐齋馬花鬃潔栖棟祥<lb/>
鸞彩羽輕自恨陳遵不投轄荒村斜月促歸程<lb/>
　　　洪武癸丑九月十八日為外兄集賢大學士張<lb/>
　　　東谷賀八十五首<lb/>
甲午重經癸丑年人間八十地行仙名齊緑野堂中相<lb/>
<pb n="KR4e0009_WYG_003-15b"/>
望重香山畫裏賢卿士月華臨故國老人星彩麗中天<lb/>
九齡已立開元業有酒何妨醉夀筵<lb/>
　　　其二<lb/>
致政官高舊集賢治平功業至今傳衣冠洛下耆英㑹<lb/>
福禄人間甲午年憂世丹心生白髮過庭綵服映青氊<lb/>
年年重九重逢九來㑹瑤池祝夀仙<lb/>
　　　其三<lb/>
天為邦家産俊賢鳳池烏府寵榮全累朝事業應傳後<lb/>
<pb n="KR4e0009_WYG_003-16a"/>
當代軒裳不愧前節去重陽多九日夀高潞國過三年<lb/>
從今種秫為春酒醉㸔畊耘二頃田<lb/>
　　　其四<lb/>
淇水門前緑遶煙投閒野服勝林泉天生上相重陽後<lb/>
人頌高年五福先三輔聲華京兆尹六曹才望太平賢<lb/>
香山九老誰相似刑部尚書白樂天<lb/>
　　　其五<lb/>
莫説光隂入暮年嵗寒松柏操同堅丹楓陛下三朝老<lb/>
<pb n="KR4e0009_WYG_003-16b"/>
黄菊籬邉九月仙故國鱸魚張翰鱠高門冠盖李膺船<lb/>
一時朝士知誰在獨有先生晚節全<lb/>
　　　金陵懐古<lb/>
六代興亡不用哀登臨勝有鳳凰臺江山形勢寒潮去<lb/>
人物升沉夕照來白鷺洲邉沙鴈呌烏衣巷口野花開<lb/>
翠微亭外秦淮柳為問青青㡬度栽<lb/>
　　　寄東崖霍處士<lb/>
臨風鍊句寄東崖近别情懐不用猜問病未能持藥去<lb/>
<pb n="KR4e0009_WYG_003-17a"/>
添丁先喜弄璋來窗前怪石三峰倚盆内新荷兩朶開<lb/>
何日幽期可踐約買魚同立岸邉苔<lb/>
　　　寄趙樵山元昌<lb/>
名重詩壇趙倚樓金陵别後憶賡酬槐安夢斷樵山曉<lb/>
彭澤辭成菊徑秋昔聴高岡鳴瑞鳳近知别浦狎盟鷗<lb/>
文成魏志期相㑹不作山隂訪戴舟<lb/>
　　　挽霍元方處士七首<lb/>
蒼天何意墜斯文來向淇東哭隠君麗澤友朋誰講習<lb/>
<pb n="KR4e0009_WYG_003-17b"/>
鹿門妻子自畊耘夢中彩筆投寒月屋外青山慘白雲<lb/>
白髮舊交重悵望荒原衰草記新墳<lb/>
　　　其二<lb/>
玉芝一夕悴竒芬悲動儒林逺近聞委畚老妻收舊褐<lb/>
過庭嗣子集遺文東崖花木詩無句北海樽罍酒不醺<lb/>
楚些招魂歌未徹渡頭驚起白鷗羣<lb/>
　　　其三<lb/>
伾山英氣降鴻儒一病光隂隙過駒醫俗主人辭勁竹<lb/>
<pb n="KR4e0009_WYG_003-18a"/>
弔亡髙士致生芻牙籖架上遺經史寳墨床頭巻畫圖<lb/>
莫怪挽詩多慘切白楊風雨夜臺孤<lb/>
　　　其四<lb/>
細數交游四十春期君夀域作天民白雲不䕶窗前石<lb/>
黄壤先埋席上珍五尺丹旌書處士一編藻句記詩人<lb/>
傷心未及靈輀送重對青山淚濕巾<lb/>
　　　其五<lb/>
詩酒方將樂莫年誰知含笑掩重泉異端惑世遺言拒<lb/>
<pb n="KR4e0009_WYG_003-18b"/>
正道忘身愛子傳砌下翠乾新剥竹池中香斷舊栽蓮<lb/>
平生清致無由覿漫㸔東崖起斷烟<lb/>
　　　其六<lb/>
浮生六十四年春酒聖詩豪到處聞千里騰驤空冀北<lb/>
一家清白傍淇濱簞瓢巷有高軒客詩禮門無雜弔賓<lb/>
想見九原清節在再歌哀挽薦溪蘋<lb/>
　　　其七<lb/>
弱冠登臨賦逺遊壯年談笑揖公侯水邉花竹黄茅舎<lb/>
<pb n="KR4e0009_WYG_003-19a"/>
天上文章白玉樓三載書帷留董子一朝布被盖黔婁<lb/>
嗟君去後淇河上更為誰乗雪夜舟<lb/>
　　　濬縣知縣項如英築野遣人逺餽酒殽仍寄詩<lb/>
　　　相問隨用韻以答其盛意為後日之㑹一笑<lb/>
天台高士項斯賢詔牧黎陽治化宣事業逺符殷傅説<lb/>
文章曾賦漢甘泉雙罌酒美勞人送一紙詩新染翰傳<lb/>
自愧非韓亦非孟不知君許作忘年<lb/>
　　　其二<lb/>
<pb n="KR4e0009_WYG_003-19b"/>
天姥精英産一賢來從築野事承宣臣心東注朝宗水<lb/>
士節清懸瀑布泉桃李河陽潘岳種弦歌魯邑子游傳<lb/>
政隨春雨東臯足佇聴歌謠大有年<lb/>
　　　其三<lb/>
治平天子久招賢卓魯循良陋董宣奕世英姿温若玉<lb/>
揮毫吟思湧如泉琴堂政暇留賓話泮水功成勒石傳<lb/>
祥鳳景星爭快覩識君從記甲寅年<lb/>
　　　其四<lb/>
<pb n="KR4e0009_WYG_003-20a"/>
暮境無能愧昔賢詩葩詞藻强敷宣不隨隠士巢丘壑<lb/>
且伴樵人樂石泉酒向落花茵上飲道從汗竹簡中傳<lb/>
山城後日尋君處殘恨光隂已隔年<lb/>
　　　再過故人霍元方故居因作詩以寄嗣子怡伯<lb/>
　　　怡仲<lb/>
重過東崖處士居門前猶有故人車九原風雨三生夢<lb/>
一壑烟霞萬巻書華表何年重見鶴淇濱今日獨觀魚<lb/>
知君不减遨遊興萬里騎鯨入太虚<lb/>
<pb n="KR4e0009_WYG_003-20b"/>
　　　其二<lb/>
欲登醫俗舊茅亭主去亭空徳自馨載酒無人重問字<lb/>
聞詩有子自趨庭程門誰立諸生雪淇水先沈處士星<lb/>
縹緲吟魂何處在竹梢空見嵗寒青<lb/>
　<lb/>
　<lb/>
　<lb/>
　西隠集巻三<lb/>
</p>
<p>
</p>
  </div>
</body>
</text>
</TEI>
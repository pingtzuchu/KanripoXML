<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻八</head> <lb/>
    <p>
<pb n="KR4e0009_WYG_008-1a"/>
欽定四庫全書<lb/>
　西隠集巻八<lb/>
　　　　　　　　　　　　明　宋訥　撰<lb/>
　　文<lb/>
　　　祭東崖處士霍元方文<lb/>
嗚呼元方天既付君以才高識遠之資又付君以神清<lb/>
氣和之秀胡不畀君以贊襄文翰之責又不假君以耆<lb/>
耋期耄之壽因君之逝欲問天而不可究也嗚呼哀哉惟<lb/>
<pb n="KR4e0009_WYG_008-1b"/>
君慷慨倜儻風流温厚形魁偉而以健貌古怪而不陋<lb/>
出凡之姿見稱于幼甫冠於學存苗去莠歌遠遊於四<lb/>
方擴胷懷於宇宙越南燕北江左淮右探禹穴歴鍾阜<lb/>
泛彭蠡之洪深閱雲夢之八九峰巒以壯夫持立之操<lb/>
波瀾以潤夫餘酣之潄縱目開心滌瑕蕩垢萬里歸來<lb/>
益以持守事親盡夫甘旨教子聞夫俎豆栖遲乎大伾<lb/>
山足優游乎淇河渡口幽徑竹封小亭茅覆清談驚座<lb/>
濁醪在卣賔客忘形公侯握手歌詠以暢其情性酬酢<lb/>
<pb n="KR4e0009_WYG_008-2a"/>
以寫其抱負詩酒自娯外物何有逮夫遭板蕩於中原<lb/>
全妻子於亂後遠還桑梓近守重構蓬忩苔砌蓽門圭<lb/>
竇有婦紡績有兒畊耨佳卉植于東崖怪石列于北牖<lb/>
莎汀養鴨盆池種藕几席多衣冠之士杯盤半田園之<lb/>
叟拄笏卧㸔乎西山攜杖行吟乎南畝以樂天而知命<lb/>
綏清福於悠久豈期遘疾終天弗救俯骨肉之歸窀穸<lb/>
者既不可畱矣仰文章之燦星斗者又豈易朽哉嗚呼<lb/>
元方惟我與君從游非偶總角之好通家之舊道未嘗<lb/>
<pb n="KR4e0009_WYG_008-2b"/>
始合而終暌志不在彈冠而結綬秋月對茅亭之竹夜<lb/>
雨剪春畦之韭接引乎詩書之朋尋訪乎山林之友貯<lb/>
風月於一襟漬烟霞於兩袖嘗嗅菊而紉蘭時傍花而<lb/>
隨桞嗚呼元方昔我來思與君連榻今我來思弔君在<lb/>
柩不覊之材邁往之氣造道之樂羞曲之肘一朝已矣<lb/>
不復覩矣將奚憾矣又誰咎矣庶精英之不昧起九原<lb/>
而回首聽我哀文歆兹酹酒嗚呼哀哉<lb/>
　　　陽城縣白龍潭禱雨文<hi>代李知縣作</hi>
<pb n="KR4e0009_WYG_008-3a"/>
一六之精兹澤所鍾蓄而為深源為清淵湛于巘山散<lb/>
而為甘霖為膏澤沛乎太空者以其蟠時出時入之神<lb/>
龍倐而為蛇忽而為兔何變化之無窮散風雲於莫測<lb/>
鼔雷霆以無踪累禱而輙應屢現而不同又何非靈跡<lb/>
之與神功自侯爵而王爵膺歴代之加封維大明之御<lb/>
天表以神而益崇奈何自冬徂春妖魃肆凶風恒而陽<lb/>
愆水涸而山童二麥未蘇百榖未種無所控訴殘疾疲<lb/>
癃夫神之所以為神以其至直而至正至明而至聰則<lb/>
<pb n="KR4e0009_WYG_008-3b"/>
夫濟人利物之澤宜隨時而變通神不顧民民思去矣<lb/>
後日之修祀事者牲醪將誰與之薦黍稷將誰為之供<lb/>
哉神又能獨血食于兹土享典禮之兼隆牧守有過宜<lb/>
責之牧農民無罪何灾于農神其挾波濤之湧昂頭角<lb/>
之雄溥三日之霖答萬民之望俾物阜而年豐不然是<lb/>
神能靈於前代不能靈於今日恐有負聖天子崇神于<lb/>
祀典之中也載省其躬載肅其容苾芬馨香來禱神宫<lb/>
神惻我心報禮維崇<lb/>
<pb n="KR4e0009_WYG_008-4a"/>
　　　祭李子西提舉文<lb/>
嗟夫子西學足以裨益斯文而不得推其所造志有以<lb/>
澄清天下而不得展其所抱豈天之降材固有大小人<lb/>
之禀賦亦有壽夭耶嗟夫子西剛不可挫正不可撓幼<lb/>
失游於方外長竟歸於正道摩空之翮過横秋之雕鶚<lb/>
不羈之材邁騰雲之騕褭騷壇對乎屈宋詩壘敵乎謝<lb/>
鮑用筆則李蔡之篆隷執法則鍾王之真草胷錦繡而<lb/>
量有涵濡文山林而氣不枯槁作賦也擲金聲之可聞<lb/>
<pb n="KR4e0009_WYG_008-4b"/>
暢飲也忘玉山之自倒冠浙右之時俊膺皇明之聘召<lb/>
職征商於滑邑著考成之功效此中原之交友恨相逢<lb/>
之不早何去路之長逝殞厥身於㝠杳不可復見者君<lb/>
之筆陣尚可傳錄者君之吟稿人孰無死君為可悼其<lb/>
英靈之氣將鍾而為黃琮為蒼璧為竒珍為至寳歟抑<lb/>
將化而為慶雲為景星為祥麟為鳯鳥歟其忠義之魂<lb/>
將隨萬鬼鬱悒於九泉歟抑隨羣仙徜徉於三島歟將<lb/>
為詩仙神交於多士歟抑為酒仙神遊於八表歟嗟夫<lb/>
<pb n="KR4e0009_WYG_008-5a"/>
子西故鄉之闗山路遠高堂之父母年老二十之孀婦<lb/>
衰絰半載之嬰兒襁褓失平步之青雲舉南歸之丹旐<lb/>
此吾徒所以皆慟哭而仰問於穹昊也歌楚些以招魂<lb/>
薦哀誠於蘋藻精英如在來受我弔<lb/>
　　應制譔僧官勅文<lb/>
　　　左善世<lb/>
謂佛為心經在心外謂經勸善善在心中心之善無時<lb/>
不存心之佛無地不在矣彼擲錫飛空對石談理者又<lb/>
<pb n="KR4e0009_WYG_008-5b"/>
何益於心與善也睠兹沙門之衆而立僧錄之司具官<lb/>
某學備三乘行嚴一戒入定而緇衣炫色講經而天雨<lb/>
寳花釋子推尊授以善世勸善者羣經之本為善者諸<lb/>
佛之心以覺一切之智以善一世之俗庶幾佛教有因<lb/>
朝典加重尚思爾守毋替訓辭<lb/>
　　　右善世<lb/>
靣壁於少林寺中說法於祗園樹下素修凈業𤣥術妙<lb/>
通馳芳記大乘之禪流譽著高僧之傳久居清淨能無<lb/>
<pb n="KR4e0009_WYG_008-6a"/>
剸裁具官某影不出山跡不入俗靜守乎空門之月安<lb/>
栖乎丈室之雲考其藝能可以善世乃授僧録之長以<lb/>
為釋氏之宗尚期行道而道無不行善世而世無不善<lb/>
往欽乃職勿失於惑<lb/>
　　　左闡教<lb/>
讀西方貝葉之書入上方松軒之定雲烟情性清凈法<lb/>
門久悟禪機深窮佛教潔已非洗鉢之水修心多焚鼎<lb/>
之香與世無營與時疎俗具官某過溪嘯虎杯渡知名<lb/>
<pb n="KR4e0009_WYG_008-6b"/>
戒行既嚴一滅垢累是陞闡教之職莫匪講經之功尚<lb/>
當細論空門縁分因果俾佛法重明於世使僧徒不染<lb/>
於塵人以之而善根生教以之而惡障滅朕志惟是爾<lb/>
儀圖之<lb/>
　　　右闡教<lb/>
入定于大十界裏談經于不二門中解脫為空清虚成<lb/>
性久畱心於佛教獨潛跡於禪床去就一之是非不染<lb/>
具官某居山禪伯對月詩宗抱不堕之慈悲樂無塵之<lb/>
<pb n="KR4e0009_WYG_008-7a"/>
清凈乃命闡教之職用副僧録之司尚宜深究佛書詳<lb/>
窮禪教條分本末縷析始終俾諸僧皆悟靜中之禪而<lb/>
無教外之失往欽予訓宜懋爾功<lb/>
　　　左講經<lb/>
經中知人我之相教外忘大小之乘豈古刹之沙門寔<lb/>
東林之徳士學髙諸刹名重一時具官某養性得宜誦<lb/>
經不倦持身有戒臨事慎為是用職爾僧官以副朝典<lb/>
往化釋子無怠講經尚以佛之覺覺人以師之業業已<lb/>
<pb n="KR4e0009_WYG_008-7b"/>
罔俾釋氏有違憲章庶不負朕設官之初意也汝其勉<lb/>
之<lb/>
　　　右講經<lb/>
論真如之學非杯渡錫飛而已惟窮佛書而有得考禪<lb/>
教而知原是曰髙僧有助凈業具官某悟空丈室說法<lb/>
叢林對海月而明心隨洞雲而見性爰用真覺之士授<lb/>
以講經之官爾其詳解禪機細談妙㫖俾釋子藴藏法<lb/>
器培植善根不為禪外之人而受戒中之福汝往加勉<lb/>
<pb n="KR4e0009_WYG_008-8a"/>
時惟欽哉<lb/>
　　　左覺義<lb/>
佛書有義其孰覺之非最上乘者不能也覺義於一已<lb/>
者力淺覺義於衆生者功深釋子既繁非官莫制職以<lb/>
覺義爰副僧官具官某智徳可尊久修凈業論禪伯則<lb/>
唐之齊已論詩豪則宋之惠崇藴經遠之沈謀宣適時<lb/>
之妙用是宜擢爾兹職覺義於人欽斯勉斯惟僧是化<lb/>
　　　右覺義<lb/>
<pb n="KR4e0009_WYG_008-8b"/>
道之在佛者惟覺法之在經者惟義以覺悟人以義行<lb/>
事覺義之道其在於斯舎義而不覺於人忘義而徒覺<lb/>
於已大非覺義之術也出家者衆覺義者少乃立僧錄<lb/>
覺義官名具官某有年靜坐終日談空虚心無累真覺<lb/>
多知乃授以官佐治釋子臨事而惟義是主說法而惟<lb/>
義是宣以此覺人人孰不悟莫泥佛教有負朝章<lb/>
　　應制譔道官勅文<lb/>
　　　左正一<lb/>
<pb n="KR4e0009_WYG_008-9a"/>
道不可名而能從道庶於道學得正一焉非久於從道<lb/>
為事者何能見推於時也具官某僻居靈境真一得傳<lb/>
遠世務之紛華守物外之清凈慮世周遍鍊事老成用<lb/>
擢正一之官以掌道徒之教務要詳推所學不阿不偏<lb/>
普化道流咸知大戒則於學道亦有光輝惟懋乃衷毋<lb/>
忘朕訓<lb/>
　　　右正一<lb/>
教有正一之名官有正一之職非素登真者不能膺是<lb/>
<pb n="KR4e0009_WYG_008-9b"/>
任也具官某齋以潔已法以鍊形有守有為不凡不俗<lb/>
久居清凈之教深得裁制之宜選衆見推乃授是位宜<lb/>
悉心力以化道侣務使學道之徒咸能歸一而無道外<lb/>
之失則予一人汝嘉<lb/>
　　　左至靈<lb/>
惟道有靈惟靈有至至靈之道遠近可通事本於道書<lb/>
名稱於官職具官某身心順理踪跡遠塵久著名於三<lb/>
洞道科方膺選於一時公議尚期推學於已施化於人<lb/>
<pb n="KR4e0009_WYG_008-10a"/>
俾無出道之迷以著守道之效則於掌教之職亦有輝<lb/>
焉爾其勉之勿替厥服<lb/>
　　　右至靈<lb/>
至道之靈於天下也非一日矣太一之靈何異於真一<lb/>
之靈焉學道者能盡至一之心則知至靈之理取以命<lb/>
官厥有由焉具官某清凈為師太和為友保身有自然<lb/>
之戒處事多不惑之方遠訪近推爰命是職尤宜審厥<lb/>
道侣各進所學無為長往之謀篤守至靈之教用率其<lb/>
<pb n="KR4e0009_WYG_008-10b"/>
職時惟懋哉<lb/>
　　　左演法<lb/>
法出於道修道而為皆法也藴於已者本諸道經教於<lb/>
人者施諸道衆蓄而不演則學道者曷由而知也具官<lb/>
某神清目朗四氣和平探道之𤣥精道之賾踐履皆從<lb/>
於道言論盡合於法擢以演法之職必能推法於時爾<lb/>
尚原太上之經發黄庭之奥章明句解縷析條分無負<lb/>
厥官有光斯道益思奮勵以待異恩<lb/>
<pb n="KR4e0009_WYG_008-11a"/>
　　　右演法<lb/>
經貯琅函法開洞府須明真一之本仍推太上之原豈<lb/>
徒槁木其形而已也具官某名在丹室學得黄庭淵乎<lb/>
從道之心確乎吞氣之習官擢演法功在談𤣥宜講論<lb/>
以加勤莫清凈而忘道爾尚啟迪後學追配前人無曠<lb/>
厥職悉推其法庶不負朝廷設官之意而學道者亦預<lb/>
有榮焉尚體眷懷豈煩多訓<lb/>
　　　左𤣥義<lb/>
<pb n="KR4e0009_WYG_008-11b"/>
道經有義𤣥而又𤣥學道無端妙而又妙庶於道義不<lb/>
昧厥㫖具官某野服黃冠仙風道骨詩無入俗之句囊<lb/>
有化金之方擢膺𤣥義之官何愧道錄之掌尚期真登<lb/>
紫府理徹琅函俾太上之教咸造精微則朝廷之選不<lb/>
為曠設往助爾長其尚懋哉<lb/>
　　　右𤣥義<lb/>
道必有義義必尚𤣥况大道之難名而斯義之攸在或<lb/>
學諸道侣或載諸道經而𤣥之之功不可闕也具官某<lb/>
<pb n="KR4e0009_WYG_008-12a"/>
登真受籙發祕求原名冠九流妙通三昧是宜擢居𤣥<lb/>
義之職以副道錄之司尚期推爾所能開人未及以化<lb/>
天下之道以窮太上之經豈惟有補於羨門之言抑亦<lb/>
有光於朝廷之典汝往欽哉尚思稱職<lb/>
　<lb/>
　<lb/>
　<lb/>
　<lb/>
<pb n="KR4e0009_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西隠集巻八<lb/>
</p>
<p>
</p>
  </div>
</body>
</text>
</TEI>
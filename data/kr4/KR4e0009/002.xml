<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻二</head> <lb/>
    <p>
<pb n="KR4e0009_WYG_002-1a"/>
欽定四庫全書<lb/>
　西隠集巻二<lb/>
　　　　　　　　　　　　　明　宋訥　撰<lb/>
　　五言<lb/>
　　　龍溪亭陽城縣主簿婺源方彦清家近龍溪築<lb/>
　　　亭溪上徵詩為賦四十韻<lb/>
溪近龍居里方侯舊築亭人兼元祐傑地並鑑湖靈佳<lb/>
麗青山足文華彩鳳翎沈情鍾雨露驤首奮雷霆海日<lb/>
<pb n="KR4e0009_WYG_002-1b"/>
紅饒㟁松風細入櫺精英蕃草木圖畫壯郊坰曲徑資<lb/>
尋訪深源釀醁醽登臨環曠逸暉采疊晶熒景迫芙蓉<lb/>
浦香來杜若汀緑楊維舴艋紅蓼立蜻蜓春色随人蝶<lb/>
秋光隔幔螢潤浮湘簟竹瑞溢楚江萍目與澄灣逺心<lb/>
依勝槩醒凭闌生氣象投迹逺膻腥寫粹羣芳發攄幽<lb/>
萬籟停詠歌沂上樂檢察座西銘樽俎春留榻軒居晝<lb/>
扣扃聞歌花窈窕鏘佩玉玲玎寳軸床頭巻牙籖架上<lb/>
經石新煎茗鼎銅古植蓍瓶梅影横棊局蘭芬襲枕屏<lb/>
<pb n="KR4e0009_WYG_002-2a"/>
爇香金縷裊滌硯墨花零水果收菱芡仙羮煑茯苓魚<lb/>
遊留客釣鶯語抱琴聴竒觀窺洙泗高談别渭涇狎鷗<lb/>
盟浄潔引鶴飲清泠嗜好林泉癖篇章月露形清廉堅<lb/>
素節恬淡養修齡仇覽鸞栖棘庖丁刃發硎姓從方叔<lb/>
逺家比莆田寧人吏瞻卿月郎官映列星冠裳榮白日<lb/>
鵷鷺列青㝠慷慨知風骨雍容見典刑鎮材通館閣顒<lb/>
器動朝廷美玉終良價洪鐘豈寸莛剡船回戴宅磻釣<lb/>
入周庭許國懐三策為霖憶四溟浯因元子重愚自柳<lb/>
<pb n="KR4e0009_WYG_002-2b"/>
侯馨香水空存迹桃源不是㕔題詩無秀句辜負越山<lb/>
青<lb/>
　　　分題得合浦還珠送澤州李彦和知州朝覲三<lb/>
　　　十韻<lb/>
孟嘗臨合浦感應郡還珠至寳驪龍吐竒珍老蚌刳賣<lb/>
綃歸水底解佩失江隅瑞徹廉州島光連甓社湖熒煌<lb/>
星彩亂皎潔月華孤一境澆風變三年治化殊朱輪開<lb/>
正路寳劍出洪爐得善如懐瑾持廉若握瑜憲臺宜皁<lb/>
<pb n="KR4e0009_WYG_002-3a"/>
盖清節瑩冰壺任重過唐牧官高合漢符詩書多士進<lb/>
刑政庶民蘇禾産休嘉穂桑刋種植圖懸魚朝却餽齋<lb/>
馬夜空芻驛館雄三晉譙樓壯九衢祀壇知備禮泮水<lb/>
見崇儒機杼燈前婦鋤犁壠上夫聖恩宣逺近民瘼絶<lb/>
錙銖山圃春蔬賣花村社酒沽利人廉叔度潔已范萊<lb/>
蕪雅趣南山號孤忠北極扶秋霜曾肅物時雨每霑枯<lb/>
仙李青千葉甘棠緑㡬株池頭今覩鳳臺上昔瞻烏馬<lb/>
喜兒童竹鞭留長者蒲汗青循吏傳頭黑宰臣謨畫舫<lb/>
<pb n="KR4e0009_WYG_002-3b"/>
龍灣度丹衷象魏趨紅雲開玉陛白日麗金鋪簡牘書<lb/>
臣績江山拱帝都鈞衡㸔秉執廊廟聴都俞盛代時雍<lb/>
洽臯䕫佐有虞<lb/>
　　　題滑州節判鮑錫中踈懶釣魚圖十二韻<lb/>
先生稱達者踈懶意如何逺識遺鍾鼎華齡厭綺羅芒<lb/>
鞋紅霧外茅屋碧山阿磯穏重磐石衣輕細織蓑埀鈎<lb/>
忘嵗月却餌傲風波絲上蜻蜓立竿前翡翠過夕陽青<lb/>
草㟁春水錦鱗窠幽夢随鷗鷺深盟隠薜蘿恢諧留月<lb/>
<pb n="KR4e0009_WYG_002-4a"/>
笑欸乃對雲歌高㑹左元放新詞張志和松圍青偃盖<lb/>
山遶翠堆螺誰寫滄洲趣知君樂處多<lb/>
　　　酬鮑節判見贈陳叔起所畫青山白雲圖十二韻<lb/>
浙東陳叔起揮灑異塵寰思入煙霞窟功移造化關芳<lb/>
名唐棣並逸駕董元攀逺勢横千里分流轉㡬灣亭臺<lb/>
青嶂外村落白雲間緑合高低樹嵐分逺近山石危芳<lb/>
徑穏浪靜小橋閒草木藏盤谷峯巒聳黛鬟境幽人迹<lb/>
少林暗鳥聲慳隠約棊中趣從容物外顔郡侯遺粉繪<lb/>
<pb n="KR4e0009_WYG_002-4b"/>
野老樂癡頑欲覔山中路相期日徃還<lb/>
　　　霍元方見寄五言十二韻二首題鮑錫中踈懶<lb/>
　　　釣魚圖遂成五言二十韻二首以答鮑霍二君子<lb/>
誰將踈懶寫三昧得天機遊息惟林壑冠裳只布韋神<lb/>
清含俊逸筆古造精微遐想随時倦幽棲與世違黄茅<lb/>
松下屋白石水邉磯芳餌沈新月長綸控落暉結盟鷗<lb/>
鳥狎墜釣鱖魚肥柳樹煙中坐蘆花雪外歸淮山將翠<lb/>
遶楚樹送青圍清夢遊仙島丹心拱帝畿江湖香稻飯<lb/>
<pb n="KR4e0009_WYG_002-5a"/>
泉石緑蘿衣風月詩囊貯塵埃醉袖揮野人供葛屨童<lb/>
子掃柴扉随地聲華逺到城踪跡稀晚樽螃蟹熟秋水<lb/>
鷺鷥飛鸑鷟方宜貴驊騮不可鞿逍遥比徐勉恬淡過<lb/>
王晞始有高人傳終無别壑譏靜觀懸畫軸高卧枕琴<lb/>
徽歌和滄浪罷先生獨見㡬<lb/>
　　　其二<lb/>
幽人踈且懶畫裏見真容仙骨秋山瘦龎眉暖翠濃林<lb/>
巒追馬逺神觀逼劉琮朝市行行倦功名事事慵石磯<lb/>
<pb n="KR4e0009_WYG_002-5b"/>
苔蘚䕶野服芰荷縫釣月一竿竹巢雲兩樹松解蓑堆<lb/>
杜若投餌傍芙蓉柳映青浮影萍開翠露踪緡輕江色<lb/>
淨魚躍浪痕重渭上熊羆夢人間錦綉胸暢懐灘七里<lb/>
無意禄千鍾迹似天隨子名高阮嗣宗困依臨㟁樹歸<lb/>
㸔隔江峰鱠細絲銀鯽羮香煑籜龍話尋樵侣對行與<lb/>
釣徒逢晴荷衝煙笠寒㩦踏雪笻篷窗紅日上石徑白<lb/>
雲封朝士題詩贈家童釀酒供山僧持鉢過溪友抱琴<lb/>
從我欲江湖去乗舟訪鮑溶<lb/>
<pb n="KR4e0009_WYG_002-6a"/>
　　　庚戌嵗元日書事録奉陽城知縣李文輝主簿<lb/>
　　　方彦清并寄㑹上諸君子三十韻<lb/>
王㑹今朝是陽城展禮初琴堂將綵結天闕用金書飭<lb/>
壁蛟龍障横門鳥隼旟堯天雲盡斂化國日初舒階上<lb/>
發仙仗江東望帝居燭隨卿月朗香度曉星踈嫋嫋鳴<lb/>
絲管鏘鏘響佩琚威儀嚴禮樂文綵爛璠璵趨步方隨<lb/>
鷺清班已貫魚儒冠峩皁縠朝服曳紅裾斑白三耆宿<lb/>
雍容衆小胥道人衣短窄釋子足趦趄秉笏容端矣升<lb/>
<pb n="KR4e0009_WYG_002-6b"/>
階色勃如日華融海岳春意動堪輿聖夀聞三祝皇風<lb/>
待一嘘時和方鼓舞天逺更躊蹰民頌新年集臣忠舊<lb/>
日攄宦情趨殿陛農慶滿郊墟鄉老驚蘇頲村童識李<lb/>
畬分錢傳若谷享俗得横渠凍雪侵庭積晴嵐落市虗<lb/>
靜開㸔牘幕香動採芹袪臘酒濃浮蟻春盤細薦蔬歌<lb/>
兒金縷唱舞妓翠鬟梳客自他鄉寄年從昨夜除已燒<lb/>
驚鬼竹不結送窮車自是驅儺後還成守嵗餘裁詩非<lb/>
鮑謝陪坐愧嚴徐笑裏談庠序樽前憶里廬自憐過六<lb/>
<pb n="KR4e0009_WYG_002-7a"/>
十何日返鄉閭<lb/>
　　　秋闈即事次北平憲副吳文明考官韻<lb/>
皇明重科選奎宿方昭然材薄愧秋闈座重廣文氊才<lb/>
華萃棘屋冠佩皆時賢主文憲節持風彩照鵷聨清識<lb/>
澗藻鑑何有劉蕡捐宛追校書向午夜青藜燃得士貢<lb/>
周庭詩繼巻阿篇<lb/>
　　　題四十三代天師無為仙人耆山庵三十韻<lb/>
先天涵太始斯道本希夷坱圠𤣥機露絪緼大化滋至<lb/>
<pb n="KR4e0009_WYG_002-7b"/>
人觀徼妙内境混冲熈仙譜乗靈𦙍名山表夀耆雲仍<lb/>
四十禩道徳五千辭龍虎蟠丹鼎蛟螭擁翠旗卜居占<lb/>
勝地環衛宿柔祇員嶠雲中見蓬萊海上移隂崖懸北<lb/>
斗陽境煥南離翼翼清都近重重翠霧披天光生泰定<lb/>
淵黙契無為雷雨昭靈貺煙霞閟隠思步虛風引佩御<lb/>
氣月乗輜石室流瓊液𤣥田長玉芝丹砂訪勾漏𤓰棗<lb/>
致安期畫罨溪山勝壺天日月遲松花春釀酒桐葉夜<lb/>
題詩卿相門前轍仙人石上棊高風清可挹逸駕邈難<lb/>
<pb n="KR4e0009_WYG_002-8a"/>
追徳澤徵來裔神功翊盛時振振麟在藪嘒嘒鳳鳴岐<lb/>
治世禎祥協安居福履綏寵章頻賁飾靈物久呵撝朝<lb/>
覲觀周典衣冠仰漢儀班行聨鷺羽光彩動芝眉傾盖<lb/>
頻相語通家夙所推青㝠歸鶴騎紫氣濕龍池佳菊留<lb/>
霜艶幽蘭擢露蕤尻輪慚莫御羽館閴難知望望明河<lb/>
隔江梅發舊枝<lb/>
　<lb/>
　<lb/>
<pb n="KR4e0009_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西隠集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0009_WYG_012-1a"/>
西隠集後序<lb/>
予儋析滑符蒞止越禩民喻予衷而予得間于民聴也<lb/>
乃徃據獻哲考羅舊章則祭酒西隠宋先生其彰彰較<lb/>
著者也爰諏其家藏得一筴焉予睇之盖載輯于上海<lb/>
張君趨教滑時所手錄而滑先達王先生崇之令上海<lb/>
從其後得之正諸學士錢先生序而刻于其邑者也滑<lb/>
故囏有之即兹筴中歴乆多爛斷漶漫幾不可觸手接<lb/>
睫索其副無有矣大悚息此邦文獻雖光逺自他有耀<lb/>
<pb n="KR4e0009_WYG_012-1b"/>
而桑梓尠見可乎哉可乎哉惟時憲節顧眀府公篤文<lb/>
嗜古討幽彰教予持而上之惠徼弁首教言遂趣工複<lb/>
鏤用𢎞布焉粤惟兹滑分躔東璧輝應圖書古稱美秀<lb/>
而文多君子地也負巘挾河前記美之盖磅礴欝積而<lb/>
西隠鍾焉則其發為文章豈淺鮮哉且其遭遘眀興賢<lb/>
逢聖合師表宗邑紬闡國華一代人文藉閎鬯焉夫彼<lb/>
談天炙轂雕龍篆蠃斃精棘刺之造猴罄工削圭之成<lb/>
葉猶爾襍然災木簧鼔聾瞶後世有述焉矧此曦光曙<lb/>
<pb n="KR4e0009_WYG_012-2a"/>
曜啓因晤于衆眀霆震春轟皷行揚于羣蟄應昌眀<lb/>
于王國範埏埴于蒸髦赫赫焞焞烈烈訇訇誠所謂經<lb/>
國之大業不朽之盛事者乎寄之無瑕而昭之无極豈<lb/>
不偉哉盖鈞廣英咸糺縵輝媚固非靡靡下里爭耀爝<lb/>
光爾也冠緌佩璲之中而有甘石摯野者出必能象而<lb/>
書之聆而冩之用輝煌于道化振響于身名豈曰小補<lb/>
之哉豈曰小補之哉刻成恐其蕪没系數語以申究其<lb/>
意博觀君子或有取焉若乃實歴榮遇功熙文美則昔<lb/>
<pb n="KR4e0009_WYG_012-2b"/>
錢太史王柱史及今顧憲府之述備矣又何贅焉萬厯<lb/>
戊寅孟夏賜進士第文林郎知滑縣事東萊劉師魯書<lb/>
于忠節齋<lb/>
</p>
<p>
</p>
  </div>
</body>
</text>
</TEI>
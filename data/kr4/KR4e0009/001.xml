<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻一</head> <lb/>
    <p>
<pb n="KR4e0009_WYG_001-1a"/>
欽定四庫全書<lb/>
　西隠集巻一<lb/>
　　　　　　　　　　　　　明　宋訥　撰<lb/>
　　古賦<lb/>
　　　勉齋賦<hi>有序</hi>
　知陽城縣李侯文輝之齋以勉名求言於余余二十<lb/>
　年流離不知勉者也言將焉取抑不敢終無言也故<lb/>
　賦之願與侯以共勉云其詞曰<lb/>
<pb n="KR4e0009_WYG_001-1b"/>
仙李蟠根逺毓清芬有美一齋勉勉徳人踞高明而養<lb/>
性挾敞朗而頥神將自强以進學期為己以脩身於是<lb/>
典籍閲詩書親性命討道義論有圖有畫以琴以樽靡<lb/>
華靡陋不俗不塵嘅人慾之易萌嘆至道之難聞念千<lb/>
岐之洶洶苦百慮之紛紛究聖愚之曷異由敬肆之是<lb/>
分行易忽而加戒言易誕而防嗔不惰其常朝夕匪懈<lb/>
不憚其艱夙夜惟寅方其處也有過斯改見賢則尊沈<lb/>
潛乎君臣之義漸漬乎父子之仁欽斯承斯無替乎顛<lb/>
<pb n="KR4e0009_WYG_001-2a"/>
沛念兹在兹莫間乎晨昏迨夫出也嚴以守已莊以莅<lb/>
民澹以整而著績儼若思以策勲造次克念而居之也<lb/>
則安戰兢自持而行之也則純效古人之進脩企前哲<lb/>
之經綸惟實病之是除惟實知而乃言惟實徳而乃鄰<lb/>
豈攘掇其土苴豈剽竊其膚皴起居亦學道無時而不<lb/>
進游觀亦學徳無日而不新動靡違而靡愆靜常勵而<lb/>
常勤有操無忘之汲汲有持無怠之循循心内正而不<lb/>
荒事外制而有倫毎原始而求終敢以偽而亂真内外<lb/>
<pb n="KR4e0009_WYG_001-2b"/>
之交正不偏作止之迭資莫冺非誠也其勉曷有非敬<lb/>
也其勉曷存若夫心廣體胖光風霽雲兩甌茶餘一鼎<lb/>
香焚顔四勿而銘心曾三省而書紳雍雍兮愉愉夭夭<lb/>
兮申申威儀凛兮可觀衣冠正兮不羣以杜乎忿慾之<lb/>
源以融乎天地之春故能探性命之奥而入聖賢之門<lb/>
也嗟夫勝已者宜友先覺者宜詢常登齋而請益預樽<lb/>
俎之留賔酬酢之間兢兢禮樂笑談之際孜孜典墳瞻<lb/>
風采之顒顒顧文質之彬彬被容接者登龍門而睥睨<lb/>
<pb n="KR4e0009_WYG_001-3a"/>
覩星鳳者望少室而逡廵古戰場兮文欲降日五色兮<lb/>
賦莫伸北海避詞源之萬斛義山讓筆力之千鈞煥乎<lb/>
瑞時之麟皎乎貢國之珍賦勉齋以自訟聊舒意於斯<lb/>
文<lb/>
　　　松雲軒賦為前進士王公勉作<lb/>
有客餐松卧雲晦跡離羣抱嵗寒之高節挹巖壑之<lb/>
清芬過析城山而弭節訪松雲軒之主人布袖拂纓藜<lb/>
杖叩門主人於是開軒下榻倒屣迎賓㑹青松以延坐<lb/>
<pb n="KR4e0009_WYG_001-3b"/>
招白雲以侑樽清酬靜酢吞香飲醇驅俗却塵話素吐<lb/>
真乃問於主人曰松雲名軒義可得聞豈取其秦皇之<lb/>
封受以大夫者將自尊乎抑取其丁固之夢為十八公<lb/>
者遺子孫乎又豈取其山中宰相陶𢎞景之自怡悦者<lb/>
以為珍乎抑取其東籬處士陶靖節之無心出岫者以<lb/>
為隣乎名一軒而取二物而賓主輕重之間豈亦有所<lb/>
分哉主人乃起而言坐而欣幸先生之慨諾爰詳敷而<lb/>
細陳夫松聳壑昂霄非羣木之彫悴而雲觸石潤礎乃<lb/>
<pb n="KR4e0009_WYG_001-4a"/>
一氣之氤氲雲有時而舒巻惟松斯植雲有時而出入<lb/>
惟松常存盖有取夫四時在目青青不改有子可食有<lb/>
花可採森風雪乎千丈貫氷霜於千載吾之有松勵節<lb/>
貞心軒之得松増輝倍彩柱明堂而無慊於時用梁<lb/>
大厦而有功於真宰斯材固不敢以自負斯志亦不<lb/>
敢以自怠若夫盤龍蛇而不屈栖鸞鳳而不駭高仙桂<lb/>
於明月夀靈椿於滄海雲漠漠兮有時來雲郁郁兮有<lb/>
時在恍重樓而叠閣忽㸃綴而靉靆悠悠横數幅之綺<lb/>
<pb n="KR4e0009_WYG_001-4b"/>
依依張五色之綵懐佳人兮不忘瞻親舎而靡懈以至資<lb/>
雲之變化以為變化察雲之動靜以為動靜是吾之軒<lb/>
又於雲而有待也客乃起坐呼童注酒于鍾舉我㶑灔<lb/>
之香沃子磊落之胸主之有軒軒之有松松之有雲聚<lb/>
乎軒中當其霽雪晴煙春日秋風衣冠肅雍襟韻和融<lb/>
高致自許清思無窮延騷人留仙翁來菲薄去肥醲浮<lb/>
翠色於几席泛佳氣於簾櫳彼蒼其髯我飾其容彼變<lb/>
其跡我正其躬收濟時之澤於掌握納後彫之操於丹<lb/>
<pb n="KR4e0009_WYG_001-5a"/>
衷斯時也或起而為棟或出而從龍人與軒有名而有<lb/>
實松與雲有用而有功則主人名軒之義豈不日美而<lb/>
日隆乎於是開顔一笑玉山西東松暝雲寒月側樽空<lb/>
　　　椰子酒瓢賦為知滑縣事諸君仲仁作<hi>君前雷州遂溪</hi>
　　　<hi>縣丞</hi>
祝融之荒朱崖之疆有木惟椰花實同芳葉毰毸乎鳳<lb/>
尾樹彷彿乎檳榔融瘴雨之滋養受海風之吹揚凝鯨<lb/>
波之潤澤孕蜃氣之光芒竹長節兮下生雀五色兮上<lb/>
<pb n="KR4e0009_WYG_001-5b"/>
翔採一殻之貞姿破半瓢之異常不□而𤣥不老而蒼<lb/>
訝琢疑雕離圓遯方謂為匏耶而非濟水之具謂為螺<lb/>
也而無掩甲之鋩制作合自然之度規模豈杞柳之戕<lb/>
薄臨池之荷杯輕随波之羽觴尊藤癭兮土苴巵竹根<lb/>
兮粃糠憎一杯之鸚鵡妬雙盞之鴛鴦斟酌乎真一之<lb/>
醖輸寫乎波若之揚納麹生之風味友陸醑之壺觴<lb/>
齊列並陳雖翠勺銀罌之屬無忝先後爭操競執雖嵇<lb/>
康阮籍之徒亦效奔忙注春色於蒼顔添風韻於紅粧<lb/>
<pb n="KR4e0009_WYG_001-6a"/>
踈水部之醒何親酒泉之渴羌素過乎陶匏之質貴饒<lb/>
於金玉之相箕山之許由未棄陋巷之顔子不將若夫<lb/>
公子高樓豪客畫堂銀屛前列綉幙後張薦瓊酥之炙<lb/>
鵞封杏酪之蒸羊緑醅漲竹葉之釀紫霞溢葡萄之漿<lb/>
夜月秦若蘭春風杜韋娘或妙舞兮埀手或清歌兮遶<lb/>
梁巧笑仙容轉宫腰之猗儺懐春翠袖露玉笋之纎長<lb/>
澆彼磊塊之胷傾此㶑灔之香銀鑿落兮在側金叵羅<lb/>
兮在傍瓢於斯時孰低孰昂負清標與雅致任酣顛而<lb/>
<pb n="KR4e0009_WYG_001-6b"/>
醉狂又若幽人草亭高士山房詩禮之庭翰墨之場逍<lb/>
遥兮蘭佩葛巾優雅兮野服雲装杜甕半開香膿釃乎蟻<lb/>
緑郫筒初斷色淺泛乎鵞黄縷銀絲之鱸鱠斫金膏之<lb/>
蠏匡新洞庭之緑橘嘉糟丘之紫薑冠者數人童子兩<lb/>
行再獻不假於歌喉一傾直潤乎詩腸滴殘瀝於布袍<lb/>
散餘馨於銀璫瓢於斯時價比琳琅視金罍而不恥顧<lb/>
瓦盆而有光有美一人邦家俊良典六藝於文教肅三<lb/>
語於憲綱蔚賛畫之才華近池上之鳳凰出貳遂溪來<lb/>
<pb n="KR4e0009_WYG_001-7a"/>
宰靈昌昔訪兹瓢得於雷陽封以溪藤之紙韜以蜀錦<lb/>
之囊逮琴堂之公暇時㑹友以徜徉精麴糵以作醴潔<lb/>
甘㫖而起嘗味過杜康客邀宋庠幕賓之丰儀俊逸廣<lb/>
文之環佩鏗鏘挂一幅之墨梅設四位之胡床爇水沉<lb/>
兮霏微燒銀燭兮熒煌乃命愛子鑰啓筠箱出清賞於<lb/>
勝集樂良夜之未央蔬如瓊芝果剥栗穰肴佳山雉味<lb/>
美河魴一酢一酬和敬交彰一奠一舉賓主相忘延席<lb/>
上之歡伯拓樽前之醉鄉引青州之從事啖湯餅于何<lb/>
<pb n="KR4e0009_WYG_001-7b"/>
郎宜賢侯之特達重此器如圭璋嗚呼海中之洲瓊山<lb/>
效祥實産椰子大小莫量懿為瓢而為榼亦風土之木强<lb/>
来中華兮萬里幾山海兮梯航物逺見珍愛之恐傷木靈<lb/>
知毒騐之允臧杳窮陬之地理恨考索之未詳吾將假<lb/>
之過黄公之壚持之喚西家之墻曠席地而幕天脱聲<lb/>
鎖而名韁屬一瓢於海神追祕怪於渺茫酧一瓢於坡<lb/>
仙弔謫居之聞望盡南海於一吸潄嶺島之風霜倒著<lb/>
白接䍦翻汚雲錦裳揖羣彦兮歸來拂醉袖於縑緗承<lb/>
<pb n="KR4e0009_WYG_001-8a"/>
主人之索賦聊染翰以成章願常加乎洗滌示清白以<lb/>
保藏<lb/>
　　　桃溪圖賦為知濬縣事項侯如英作<hi>侯台州仙居縣人</hi>
仙居亘兮台山異境迥兮塵寰種桃花兮千樹瀦溪水<lb/>
兮一灣玉霄孤峯而逺踞瓊臺雙闕而上蟠擁赤城之<lb/>
飛霞洒滄海之奔湍拔呈露之巖壑峭羅列之峰巒深<lb/>
水澄清而莫測怪石嶙峋而可觀通逺近兮縁山腰以<lb/>
為徑限内外兮束峽口以為關豈武陵之别源秘此景<lb/>
<pb n="KR4e0009_WYG_001-8b"/>
於人間宜畫者之作圖極巧思而不刋若夫自成一區夐<lb/>
絶市闤雲煙昏旦而異狀水石峻激而交摶地外宻而<lb/>
中敞山左合而右環石老兮苔封蔓絡人行兮蘿挽藤<lb/>
攀飛泉噴林外之珠璣叢竹森石上之琅玕佳木齊榮<lb/>
多楩楠而松檜異草旁綴半蕙芷而芝蘭春去兮水流<lb/>
紅雨風來兮松生翠瀾清致過廬山之高顛險非蜀道<lb/>
之難羨溪上之人家咸棋布而星攅至若灼灼夭桃嫩<lb/>
萼破寒粧春色兮孔多孕陽和兮不慳枝剪綃兮旖旎<lb/>
<pb n="KR4e0009_WYG_001-9a"/>
樹裁錦兮斕斑花開而遊客簮實成而野人餐深紅一<lb/>
簇同黄師塔前之愛淺紅千樹異𤣥都觀裏之看又若悠<lb/>
悠山溪非剡非磻清可濯纓深可投竿草邉之色玉染<lb/>
花底之聲絲彈囂塵斷而魚潜在藻幽谷欵而鴻漸于<lb/>
干曲折有趣逾灌水八愚之溪逺近異勢陋龍門八節<lb/>
之灘其中則有柴門竹籬屋覆茅菅煙竇雲窗臺倚畫<lb/>
闌扶杖一翁白髮蒼顔族立羣氓顔如渥丹雅集五賔<lb/>
清酌幽歡船横渡而不動漣漪人過橋而佇聴潺湲又<lb/>
<pb n="KR4e0009_WYG_001-9b"/>
有姝麗仙姿霧鬢雲鬟羅襪塵輕綺袖弓彎翹翠揺揺<lb/>
佩玉珊珊埀髫三童嬌戲癡頑雞鳴日午犬吠晝閒恍<lb/>
出塵之風致儼近古之衣冠彼美鴻儒隠處考槃志希<lb/>
顔孟學絶申韓踵鍾王之筆陣登李杜之詩壇繼先德<lb/>
之潜輝樂桃溪而盤桓自牧黄牛畊青山以食息閒乗<lb/>
畫舫盟白鷗而徃還氣和神清心廣體胖酒美而壺傾<lb/>
書積而床攤門外之落花而呼童輕掃窗前之新句而<lb/>
洗硯重刪視浮雲之富貴同一夢於邯鄲爰築野以自<lb/>
<pb n="KR4e0009_WYG_001-10a"/>
適保金玉乎五官大明御天召對金鑾誠攄抱負策上<lb/>
治安承制牧濬屛棄儒酸誕承流與宣化歴義膽與忠<lb/>
肝常尊賢而奨善時剔蠧而擿奸懿寳軸之珍藏過霧<lb/>
縠而氷紈勞西齋以持圖徴予文於巻端披圖再閲一<lb/>
倡三嘆水依稀乎孫位花彷彿乎邉鸞松石仰法乎張<lb/>
藻山林逺師乎范寛藴紫猶深積翠初乾嘉山水之竒<lb/>
特玩姿態而莫殫非天造而地設抑鬼鑿而神剜予將<lb/>
歴幽勝登㠝岏泝溪流而艤舟望桃花而解鞍訪主人<lb/>
<pb n="KR4e0009_WYG_001-10b"/>
之高躅殆管窺乎豹斑沾葛屨而松雲漠漠滴野服而<lb/>
花露漙漙歌孫綽天台之賦高斟緑蟻弔承禎白雲之<lb/>
號細煑龍團詢陳襄之正教未逺悟顧歡之栖隠非艱<lb/>
拚一笑而傾倒愧文章於二班嗟夫物以畫傳者有之<lb/>
矣物以文傳者有之矣抑又知文有時而在畫有時而<lb/>
殘乎此東坡之記方日光而玉潔而寳繪之堂已毁瓦<lb/>
而畫墁慨予年之衰暮覺才譾而文孱雖不能作金聲<lb/>
於擲地亦將續昌黎桃源之圗賦築野桃溪之圗而濡<lb/>
<pb n="KR4e0009_WYG_001-11a"/>
翰也<lb/>
　　　雲松巢賦<lb/>
　李子西先生以書室為巢取李謫仙五老峰詩篇名<lb/>
　雲松石泉樵侣滑臺宋訥為之賦曰<lb/>
夫何天台倚空旁礴滄海兮降神生乎時髦藝圃捋其<lb/>
芳華兮聳士林之清標偉拔俗而出塵兮葺書室而名<lb/>
巢藩白雲以為墻結青松以為茅締陋構拙失峻遺雕<lb/>
幽扉掩蟠龍之枝虛簷拂栖鶴之梢石砌雜青靄而生<lb/>
<pb n="KR4e0009_WYG_001-11b"/>
潤蓬窗齊翠色而相交兩燕莫敢爭百鳥不敢遭鄙千<lb/>
年之靈龜笑一枝之鷦鷯興居有瞻眺之趣出入無攀<lb/>
縁之勞棊枰可圍詩擔容挑筆鋒之雲葩自落硯池之<lb/>
松花見撩豈隠夫江上之漁谷口之樵盖寓夫林泉之<lb/>
况湖海之豪仙客延左慈葛𤣥詩人接賈島孟郊摽俗<lb/>
子出諸大門之外曰無以我為驕也若夫日射月窺雨<lb/>
灑雪飄一榻寛平萬籟寂寥守出岫之無心保嵗寒之<lb/>
後彫氣和神怡情閒慮消毁譽誰計名利盡抛石鼎香<lb/>
<pb n="KR4e0009_WYG_001-12a"/>
清雲腴初煑銅爐煙細柏子重燒明休咎於禹疇玩消<lb/>
長於羲爻融天理於一心忘老境於二毛又若鶯春雁<lb/>
秋梅月花朝有來衣冠屏去煩囂浮雲之富貴不視貞<lb/>
松之勁直自操盍簮多淑問之士傾盖半忘年之交井<lb/>
以投轄漆以投膠葩吐英含月弄風嘲踵知章之曠逸<lb/>
追太白之風騷悟塵網之不堕覺人寰之可逃至於其<lb/>
境熙熙其樂陶陶煙霞可留猿鶴可招逺覽乎九江之<lb/>
泓澄平挹乎五老之岧嶤天姥之煙綃亂綴赤城之霞<lb/>
<pb n="KR4e0009_WYG_001-12b"/>
氣來饒接危亭交翠之秀麗連傑閣分綉之嬌嬈志濟<lb/>
時而澤物材聳壑而昂霄燕寢也卧雲屏於高枕泚筆<lb/>
也灑松煤於生綃顧處巢而審夫進退之道所以不類<lb/>
於膠柱而繫匏也爰有逺遊之客儒冠仙佩博帶方袍<lb/>
訪居巢之主人殆躧履以來邀時也日高而雲氣張幙<lb/>
風輕而松聲奏韶客從容而問於主人曰昔有以樹為<lb/>
巢而避唐堯者於一時寢處則得之矣然而不為䕫龍<lb/>
不為臯陶堯天廣大六合并包則夫箕山一拳潁水一<lb/>
<pb n="KR4e0009_WYG_001-13a"/>
筲果足以遂巢父之逍遥矣乎矧先生丰儀挺挺如麟<lb/>
在藪聲譽靄靄如鶴鳴臯詩裁錦繡文捲波濤草書追<lb/>
乎張顛小篆逼乎李潮天為時而生俊才國須賢以師<lb/>
乃僚樂一巢於雲松不㡬小太山而大秋毫哉主人曰<lb/>
窮則獨善聖訓昭昭予也幼學壯行之心愛君澤民之<lb/>
意不因巢而以爍以銷也居高乃琴書是藏養拙非巖<lb/>
穴是韜始仕之年適逢聖朝徴賢之帛戔戔進善之旌<lb/>
揺揺材不棄乎錙銖言有詢乎芻蕘職郡縣思濳心於<lb/>
<pb n="KR4e0009_WYG_001-13b"/>
撫字居鼎鼐思效力於燮調霖雨之雲不沈潤壑梁棟<lb/>
之松豈沒蓬蒿於是贈客以天孫雲錦酌客以中山松<lb/>
醪移雲外之芳樽開松下之中庖雅㑹清歡珍味嘉殽<lb/>
魚羮縮項米飯長腰含香之紅櫻薦酪無腸之公子帶<lb/>
糟美人唱金縷之詞仙樂彈雲林之璈客起而歌以擬<lb/>
童謡歌曰髙山兮仰止幽人兮仙子栖英英兮畫軸浮<lb/>
青青兮書几揮翰兮裁雲飲緑醑兮松為賓望雲松兮<lb/>
髙潔濳廊廟兮竒珍揖清風而興起兮動後來之搢紳<lb/>
<pb n="KR4e0009_WYG_001-14a"/>
主人聞歌而喜酬酢斯頻再起作歌和以陽春歌曰憶<lb/>
古先民兮穴處巢居巢名書室兮反思古初青松兮堅<lb/>
剛白雲兮巻舒愛吾巢兮不孤前琴兮後壺左圖兮右<lb/>
書愛吾巢之不虛不吹兮齊竽不曳兮鄒裾將應時出<lb/>
吾巢兮待詔於承明之廬也主客皆醉操觚飲瓢歌聲<lb/>
己巳笑語呶呶祝松以同夀筭呼雲以共遊遨主人謝<lb/>
曰辱賜教以金玉音矣未克報以英瓊瑶也若吾子之<lb/>
論其沾被於人者皆賸馥而殘膏恨星鳳之覩晚負清<lb/>
<pb n="KR4e0009_WYG_001-14b"/>
話於中宵客曰予非韓愈君誠李翺龍門一登增輝我<lb/>
曹既承顔而接詞宜返斾而回鑣於是山川暝色草木<lb/>
涼飇客乃下白雲之堆出青松之㘭指歸路迢迢思無<lb/>
聊首重揺<lb/>
　　　鏡湖漁隠賦<lb/>
　通判大名府事紹興周侯巨淵自號鏡湖漁隠前進<lb/>
　士滑臺宋訥乃為賦之其詞曰<lb/>
猗與勝景之權輿乎惟揚東區惟越南隅山水佳處鏡<lb/>
<pb n="KR4e0009_WYG_001-15a"/>
然一湖偉馬臻於東漢信智巧之靡誣爰渴水之築塘<lb/>
引山泉之來瀦岸之以林麓域之以郊墟疏之以灘瀬<lb/>
豁之以路途中流亘城積水涵虛非磻溪而嚴瀨非齊<lb/>
汶而魯洙匪合流之涇渭匪㑹同之漆沮陋梅溪之水<lb/>
泓澄而清淺嗤桃源之水洄洑而縈紆川流之所歸湊<lb/>
雲霧之所涵濡視之無端撓之不洿曳澄練兮弗絶磨<lb/>
瑩玉兮弗渝逺而望兮若明月一輪湛寒光於咫尺迫<lb/>
而察兮若白雲千頃化秋水於須㬰溶溶乎無鎔鍊之<lb/>
<pb n="KR4e0009_WYG_001-15b"/>
踪跡浩浩乎非爐範之規模不假乎祝融氏之烈火不出<lb/>
乎歐冶氏之洪爐有美君子爰處爰居卓然嘉遯不狂<lb/>
不迂以道為師以隠為漁整頓乎舟楫篷棹收拾乎網<lb/>
罟筌笟衝波濤之浩渺蕩風煙之有無愛兹湖之四圍<lb/>
恍天開之畫圖其東則岧嶤東山逺際雲衢花草異品<lb/>
松柏間株亂川霞而岫靄咸騰翠而凝朱紛山村與野<lb/>
逕競涉渡而陟岨其西則㑹稽山秀越王臺孤峰巒屛<lb/>
倚林壑翠鋪陂塘盛灌溉之利商賈盡闤闠之趨散煙<lb/>
<pb n="KR4e0009_WYG_001-16a"/>
際之牛羊啼花間之鷓鴣其南則襟海帶江百艘千艫<lb/>
浪槳風帆逺泛長驅聳秦望之傑山擁煙霞之可娱天<lb/>
逺而樹色浮閩地險而江聲下吴其北則樓閣簾櫳臺<lb/>
榭笙竽山處水行舟楫轉輸青山壯卧龍之勢黄堂來<lb/>
太守之車萬家之簷楹丹青環合一郡之繁華錦綉重<lb/>
敷其中則鴛鴦鸂鶒鵁鶄舂鋤碧荇緑藻紅蓼黄蘆<lb/>
遊人畫舫泛泛徐徐歌兒金縷唱舞妓翠雲梳柳姑廟<lb/>
前賣魚為市道士莊畔納菱為租觀風景之變化若越<lb/>
<pb n="KR4e0009_WYG_001-16b"/>
女吴娃爭妍而競姝也此鏡湖之在紹興猶西湖之在<lb/>
錢唐其遨遊登臨之勝盖不少殊焉若夫和氣漸融化<lb/>
日初舒船尾載琴船頭載書茶竈兮䝉頂石花硯床兮<lb/>
白玉蟾蜍和滄浪之短歌賦孫綽之遂初寄興於白頭<lb/>
之波移家於黄茅之廬又若南薰生涼小雨如酥停橈<lb/>
沈網怡怡愉愉錦鱗勝乎河魴素鬐類乎江鱸船漾漾<lb/>
兮波心之葉人悠悠兮水中之鳬纜翠絲兮楊柳棹紅<lb/>
錦兮芙蕖又若理我絲竿整我冠裾短笛聲斷紅塵迹<lb/>
<pb n="KR4e0009_WYG_001-17a"/>
踈見青䖝之化蝶㸔白鳥之將雛江蓛洗夕陽之藕野<lb/>
飯炊秋風之菰載明月兮歸來共清樂兮妻孥至若六<lb/>
合飛雪天地冰壺短蓑如蝟撑舟戴徂斫鮮鱗以細烹<lb/>
問香醪以再沽對野橋之梅花傾蓬窗之杯盂頽玉山<lb/>
之就枕幻醉夢於蘧蘧隨寒暑之徃来惟所好之從吾<lb/>
朝出而暾暮歸而晡湖上之山久而相識湖中之鳥熟<lb/>
而見呼放神於林泉之境絶迹於市井之閭乃有山隂<lb/>
髙士寓跡樵夫逺訪漁隠雅意勤劬携童子以挑酒就<lb/>
<pb n="KR4e0009_WYG_001-17b"/>
沙鷗為友于樵漁既㑹相顧咨諏幙以青松茵以緑蕪<lb/>
屛以白蘋簾以青蒲採紅菱以剥玉煮紫芡以餐珠持<lb/>
之以蠏螯剖之以橘奴酬酢既頻禮法弗逾話今昔之<lb/>
興衰論事物之精粗樵者欣然而笑曰昔陸龜蒙髙致<lb/>
自放遊歴湖蘇交無流俗行無趦趄乗扁舟以徃來載<lb/>
釣具以與俱觀所為而所處莫非適意以自如也張志<lb/>
和江湖散誕以哲若愚有髙趣而酣酒嗜畫無忤色而<lb/>
執畚浚渠辭翰林之待詔忘百慮與百須埀釣鈎以無<lb/>
<pb n="KR4e0009_WYG_001-18a"/>
餌盖亦志不在乎魚也一自號江湖散人一自號煙波釣<lb/>
徒二子之事與子之志同歟否歟今子際皇明之治平<lb/>
聞巖廊之都俞紫薇翥池頭之鳳蒼柏飛臺上之烏司<lb/>
諫者簮獬豸之冠牧郡者佩銅虎之符煙霞痼疾者起<lb/>
而獻策泉石膏肓者入而陳謨彼濟濟之多士悉萃聚<lb/>
於清都漁隠曰人各有志不為藏而屈不為行而攄侍<lb/>
老母於萱堂戲綵衣於庭除聞君臣之義熟矣尚敢忘<lb/>
四海之民潔七尺之軀哉樵者曰子又知夫昔之居此<lb/>
<pb n="KR4e0009_WYG_001-18b"/>
郡者謝安有東山歌舞之樂王徽有剡溪回棹之譽昔<lb/>
之居此湖者賀監為四明之狂客方干為一世之詩逋<lb/>
盖將問其故老既皆湮沒而無餘矣又徒弔古人之既<lb/>
逝論出處而躊躇况吾與子樵漁於山水之間侣魚鰕<lb/>
而友麋鹿亦何有利縻而勢拘哉賔主釋然而笑舉酒<lb/>
更酌醉起携扶樵者呼童而去乃歌曰隠漁先樂於湖<lb/>
上兮山澤之癯舎漁後樂於天下兮經綸之儒釣渭陽<lb/>
而非虎非羆兮佐蒼姬以唐虞遂去不復與言<lb/>
<pb n="KR4e0009_WYG_001-19a"/>
　　　石門隠居賦為滑縣分教陳邦達國子作<hi>今為綿縣</hi>
　　　<hi>丞</hi>
一山倚空蒼然疊玉陋㑹稽之碔砆焉兩崖擘雲豁然<lb/>
通路薄原憲之桑樞焉盍觀勝地平髙而外迥名山逺<lb/>
近而環趨懿泉通而林遶嘉山竒而物殊宜俟夫華齡<lb/>
隠逸之士雅量博洽之儒也若夫揚州之域滄海之隅<lb/>
邈亘天柱有山突如勢崒嵂而險巇氣蜿蟺而扶輿澗<lb/>
壑深而有趣峰巒峻而不孤逺嵐渾乎海濤秀色凌乎<lb/>
<pb n="KR4e0009_WYG_001-19b"/>
雲衢映蜃樓之嵳峩接鳥道之縈紆石之怪者若虎鬬<lb/>
龍驤忽神剜而鬼鑿石之秀者若星形劍鋩恍天劃而<lb/>
仙刳羣芳簇綺萬籟吹竽松貞柏古鶴舞猿呼明月徃<lb/>
來無關防之鎖鑰白雲出入非闔闢之吹嘘此湧泉之<lb/>
勝槩抑他山之所無凡品勝校竒於登覽者咸小武夷<lb/>
而陋麻姑以謂兹山猶蛾眉之在嘉臨臯之在黄琅琊<lb/>
之在滁乎有美一人考槃隠居深隔凡囂清對吾廬室<lb/>
懸高士之榻門停長者之車其人也雖韜光而晦迹實<lb/>
<pb n="KR4e0009_WYG_001-20a"/>
懐瑾而握瑜喜李賀之詩囊憎陸澄之書厨匪圖形之<lb/>
姜肱非絶迹之申屠逺欲棄終軍之繻長不曳鄒陽之<lb/>
裾感寓賦詩文而有理留賓投轄智而不愚翩翩乎九<lb/>
霄之鵬昂昂乎千里之駒其地也有田容畊有水容漁<lb/>
非王績之東園非林逋之西湖勝不假乎盤谷之序名不<lb/>
資乎輞川之圖泉石或可以膏肓其心煙霞或可以痼<lb/>
疾其軀方其春也青陽育物芳菲可娛聴林鶯之再啼<lb/>
賞溪桃之㡬株樂山之靜方駕仁者浴沂之樂高歌舞<lb/>
<pb n="KR4e0009_WYG_001-20b"/>
雩芳草徑深緑凝乎携琴之屨落花茵厚香浮乎提酒<lb/>
之壺方其夏也朱明布澤實就花敷嘉殽酒兮笋羮鮮<lb/>
鱠潔兮溪魚羽扇初揮林軒氣爽紗巾半脱石壁雲虚<lb/>
避暑青松扶板輿以彩服迎風北牖卧籐床以青奴逮<lb/>
夫秋也水落石出葉脱草枯巻帷兮商飇暗度授衣兮<lb/>
殘暑先除新涼入而蓬忩燈火香橙熟而竹几盤盂醉<lb/>
帽黄花寒香過東籬之菊詩壇紅葉秋色似金井之梧<lb/>
迨夫冬也物終乃藏閉塞之餘乍晴而冰澌生硯中宵<lb/>
<pb n="KR4e0009_WYG_001-21a"/>
而寒粟起膚浴梅花於温水之瓶燒龍涎於博山之爐<lb/>
紙帳圍風呵筆聨乎藻句石鐺掃雪活火煮乎雲腴非<lb/>
求逸於節序之内盖勵志於弱冠之初也洪武天開帝<lb/>
握乾符四海永清萬邦作孚搜羅羣材來集清都顧石<lb/>
門之高隠方玉佩而瓊琚無北山之移文有北闕之徵<lb/>
書納山靈之呵衛絶山鬼之揶揄承恩入成均朝天都<lb/>
讀書誦詩友責師模一代文風同槐市之英俊二年化<lb/>
雨沐璧水之涵濡皇帝曰吁文教猶踈選胄子之材徳<lb/>
<pb n="KR4e0009_WYG_001-21b"/>
錫衣宴以和愉徃誨郡縣毋違聖模立師道於古滑開<lb/>
斯文之正途四教不渝六藝不拘藹藹乎化青衿於醇<lb/>
雅琅琅乎導黄巻於巻舒有詔還京文斾載驅乾坤開<lb/>
泰拔茅連茹器宗廟之簠簋材寳玉之璠璵文鏗金而<lb/>
戞玉志惡紫之奪朱拜九重之日月偉一時之嚴徐于<lb/>
以居藩閫而牧斯民於以登輔弼而佐有虞于以偕言<lb/>
語侍從之臣待詔金馬于以對獻納論思之臣講道石<lb/>
渠表梁梀之殊用膺廊廟之時須學施而道行才展而<lb/>
<pb n="KR4e0009_WYG_001-22a"/>
志攄歸覲親顔諧和友于忠孝之名逺揚家國之行不<lb/>
汙入石門而訪舊爰過澗而陟岨風雲文彩既改觀乎<lb/>
泉石煥爛錦衣復榮耀乎鄉閭嗚呼山也非終南之捷<lb/>
徑人也非滄海之遺珠自嘆餘年景迫桑榆丹心素體<lb/>
霜鬢雪鬚固不能待君功成而身退再執翰而操觚冩<lb/>
隠居之終始豈陳阿而貢䛕尚磨石門之壁刻兹賦而<lb/>
與竹素俱也<lb/>
　　　春朝賦<lb/>
<pb n="KR4e0009_WYG_001-22b"/>
出渭城兮朝雨晴上河梁兮春水生何登臨而逺餞有<lb/>
美人兮朝京列衣冠於祖道叙分隔於離亭指金陵之<lb/>
逺路計漢驛之前程離觴酒香去棹帆輕臨岐索賦揮<lb/>
毫冩情若夫玉笥岧嶤羅湖泓澄山高水長鍾秀産英<lb/>
道義養於閉户詩禮學於過庭樂平逺之一堂集討論<lb/>
之諸朋保名門之舊業襲先世之遺馨風骨聳寒松之<lb/>
直文彩藹春花之榮抱鐘鼎已成之器藴圭璧不磨之<lb/>
精天生俊才時際皇明起拔聲猷贊畫銓衡偉功成而<lb/>
<pb n="KR4e0009_WYG_001-23a"/>
業立嘉文振而詩鳴寵膺高選來佐大名開幙紅蓮清<lb/>
惟寄趣㸔牘紫毫慎在祥刑仰聖朝之立制追唐虞以<lb/>
是行考績之典守正持平朝覲之禮陳善書誠明黜陟<lb/>
於天下藹四海之頌聲惟郡守之嵗見偕幙賓以同征<lb/>
船渡龍灣門開鳳城覩萬年之江山望五雲之蓬瀛時<lb/>
也紫禁方開玉漏初停輝輝寳扇燦燦金燈裊御爐之<lb/>
天香囀宫柳之春鶯列文武之衣冠映閶闔之旗旌拜<lb/>
日月之光華瞻稷契之儀形聞天語之從容凛臣心之<lb/>
<pb n="KR4e0009_WYG_001-23b"/>
屛營有詔賜還虎拜彤庭思除民瘼思為國楨思列循<lb/>
良思立廉能思薦賢於九重思養士於六經思治安以<lb/>
康田里思忠鯁以報朝廷思舟楫以濟巨川思鹽梅以<lb/>
作和羮此丈夫之勵志願太常以有銘<lb/>
　　　又春朝賦<lb/>
天開大明聖主龍興文修武偃治定功成懿禮明而樂<lb/>
備樂天清而地寧蒲輪召老成之賢軺車起文學之英<lb/>
濟濟多新豐之馬周彬彬咸長沙之賈生講當世之先<lb/>
<pb n="KR4e0009_WYG_001-24a"/>
務立一代之典刑乃詔天下守令朝京㕘朝覲於周禮<lb/>
明黜陟於虞廷惟河朔之重地立列藩於大名地方千<lb/>
里版籍羣氓臨軒册受付託非輕盖欲體聖心以安民<lb/>
遵國制而定程溥承宣之教化秉撫字之純誠老㓜受<lb/>
惠養之澤田里無愁嘆之聲居儉履潔尋功簡能榮以<lb/>
五馬表以雙旌慶郡民之多福得闕里之雲仍材堪分<lb/>
閫藝足典城示勞來以出治本愷悌以寛征訓人則以<lb/>
禮以法濟事則以權以經承朝命而不辱膺牧任而不<lb/>
<pb n="KR4e0009_WYG_001-24b"/>
矜逮夫春風扇和時雨告晴促裝南浦遽起離情方臨<lb/>
岐而折柳遂把酒而聞鶯漣漪漾載月之舟衣冠餞朝<lb/>
天之行簡册書可考之績胷懐抱勿欺之貞毎思叨於<lb/>
重寄又恐負於寵榮沐異渥而凛凛瀝寸丹而熒熒指<lb/>
長江於龍灣想紫禁於金陵若夫春滿九重漏盡六更<lb/>
紅雲開兮閶闔金水環兮蓬瀛噦噦之鸞聲至止煌煌<lb/>
之燭影斜横衮衣燦日月之光旌旗動龍蛇之形班列<lb/>
鴛鷺樂奏韶韺侍臣上龔黄之名姓憲臣奏郡縣之澄<lb/>
<pb n="KR4e0009_WYG_001-25a"/>
清天子若曰咨爾羣牧弼朕靈承授爾職以郡符書爾<lb/>
名以御屏尚慮任之未重擇之不精盍盡心而報國如<lb/>
臨淵而履冰詔許還治賜酒滿觥惟羣牧之感謝祝聖<lb/>
夀於闕庭望天威之咫尺奉綸言而震驚承恩既退肝<lb/>
膽葵傾願求來效共報昇平偉黄堂之良牧㸔竹馬之<lb/>
重迎<lb/>
　　　又春朝賦<lb/>
七政齊兮璣衡八音通兮治平大一統兮寳厯朝萬方<lb/>
<pb n="KR4e0009_WYG_001-25b"/>
兮玉京仰聖皇之奉天當六龍之時乗兵威所向如雷<lb/>
如霆斯民躋兮夀域柴望告兮武成圓方傚乎太紫正<lb/>
位據乎坤靈左蒼龍之夭矯右白虎之猙獰蟠𤣥武於<lb/>
坎隅炫朱雀於離明開九軌於鍾阜之麓社萬雉於石<lb/>
頭之城恢皇綱闡帝紘聲教被禮樂興丕基肇拓湯池<lb/>
不驚憲章稽古圖治勵精偉鴻化之惟神若風霆之流<lb/>
形帝謂蒸民孰遂其生治郡選守佐郡選丞保我黎庶<lb/>
勉爾忠貞惟潔已而愛物惟恤刑而薄徵流皇明之愷<lb/>
<pb n="KR4e0009_WYG_001-26a"/>
悌播一代之芳馨帝謂攷績國制罔輕成周是式唐虞是<lb/>
程逺近來朝禮莫分更惟屏貪而去邪惟彰善而旌能<lb/>
明國家之典禮示朝廷之勸懲有美周侯表表儀形選<lb/>
膺通守廉祗飲冰羌正身而律物靡徑行而直情爰録<lb/>
成績朝天始行山迢迢兮驛途柳青青兮郵亭渡龍灣<lb/>
之澄江望仙闕於蓬瀛雞人報曉春雨霽晴濟濟衣冠<lb/>
鏘鏘蔥珩拊心而葵藿傾披腹而琅玕呈彩鳳飛而炬<lb/>
轉金蓮蒼龍偃而竿裊霓旌祥氣溢乎璇題香煙浮乎<lb/>
<pb n="KR4e0009_WYG_001-26b"/>
綉甍夔龍列乎堯階鴛鷺班乎漢庭望天威於九重如<lb/>
執圭而奉盈鴻臚傳命誕告公卿文章者擇掌絲綸武<lb/>
畧者擇典甲兵骨鯁者選為耳目謀謨者選為股肱承<lb/>
宣之材可賜還郡鼎鼐之器留作調羮凡百有位各盡<lb/>
乃誠惟羣臣之感謝騰萬嵗之懽聲乃有論思玉堂之<lb/>
士待詔金馬之英從而相語曰昔臯陶歌虞奚斯頌魯<lb/>
同載於經我皇明之立制盖將與三五而同稱是宜有<lb/>
頌永傳汗青乃稽首獻頌曰神武開天六合丕寧皇矣<lb/>
<pb n="KR4e0009_WYG_001-27a"/>
聖主帝事靈承精一惟心至道恢𢎞法令惟仁大業充<lb/>
盈九有以泰品物咸亨顧彼幅員廣包四溟牧守是資<lb/>
同保天氓何究賢否何辨濁清立則攷績來朝闕廷第<lb/>
其事業録其姓名孰明孰幽孰降孰陞荒穴鼠伏高岡<lb/>
鳳鳴一代典謨百王凖繩恭已南靣庶績咸凝如月之<lb/>
恒如日之昇聖子神孫埀統萬齡小臣獻頌悚懼不勝<lb/>
　　　松巖樵隠賦<lb/>
　崔君景文由國子生来主滑縣簿自號松巖樵隠<lb/>
<pb n="KR4e0009_WYG_001-27b"/>
　乃為賦曰<lb/>
吾聞寧海之為郡也本牟子之國居渤海之南人傑時<lb/>
髦地靈海涵羣山環合有松一巖信地僻而境幽適土<lb/>
肥而泉甘怪石列兮磷磷絶壁倚兮巉巉穹崖險而難<lb/>
躋古澗深而莫探俯蜃氣之樓倐高而倐下瞰蚌珠之<lb/>
采忽吐而忽含望羣仙之縹緲詫百怪之洪纎蓬萊逺<lb/>
而碧雲暮合扶桑高而紅日朝暹微茫邀路之海童恍<lb/>
忽當蹊之馬銜驚罔象翻浪而頭角髣髴訝天吳跳波<lb/>
<pb n="KR4e0009_WYG_001-28a"/>
而鬐鬛䰐鬖認港口之漁船辯山腰之酒帘弔繫馬之<lb/>
遺跡想罘罳之舊劖召石山揺紅而綴彩依稀鞭影海<lb/>
牛島乖蠻而隔夷隠約風帆幽邃過吳山之麓峭拔出<lb/>
蜀山之尖非扶輿英淑之氣所鍾鬼神造化之功所秘<lb/>
又孰得安居以養恬哉婉彼美人於斯是濳束荆而扉<lb/>
編茅而庵圍青山於一榻宿白雲於四簷以樵為隠和<lb/>
樂且耽檐負煙而戴霞斧發硎而礱磏路十里兮不倦<lb/>
薪兩束兮在檐葛屨踏霜餘之葉蓑衣濕雨後之嵐晝<lb/>
<pb n="KR4e0009_WYG_001-28b"/>
負薪而讀書買臣之所志夜燃薪而讀書畢諴之所忺<lb/>
有曲突徙薪之智足能防患有披裘委金之節寧肯趨<lb/>
炎拾松子於秋風苔砌掃松花於夜雨石龕就偃盖之<lb/>
隂而卧緑苔攀横虬之枝而倚長杉紫鱗纒榦而森森<lb/>
蒼髯擁樹而毿毿守後凋之操如石之堅結嵗寒之友<lb/>
如膠之黏留高僧而坐磐石待幽人而玩空嵌林煙漬<lb/>
烏紗之帽海風颺青霞之襜琴韜壁上之囊書插架頭<lb/>
之籖覽泉石於長嘯納風月於清談詞源倒巫山之峽<lb/>
<pb n="KR4e0009_WYG_001-29a"/>
襟韻澄秋月之潭心謹行而再思口慎言而三緘清廟之<lb/>
器若鼐若鼎大厦之材以楩以楠久濳心於庠序素逺跡<lb/>
於閭閻若夫有鶯綿蠻有燕呢喃㩦樵童之六七賞山<lb/>
花之兩三除祓臨流效舞雩之歸詠隔村沽酒過輞川<lb/>
之半酣迨夫祝融司令如焚如惔脱巾而長揮羽扇曳<lb/>
履而輕披葛衫南畝徐行壠頭之禾暢茂北窗高卧枕<lb/>
上之鄉黑甜又若涼飇奏商新月磨鎌遊巖之野趣自<lb/>
適安仁之秋興重添登高得句拾丹楓之可寫訪舊尋<lb/>
<pb n="KR4e0009_WYG_001-29b"/>
盟折黄花之欲簮又若青女飛霜瑶花散鹽探梅於<lb/>
斷橋流水㸔竹於虗牖踈簾書舎煮茶炭爇地爐之<lb/>
獸吟軒呵筆冰生硯滴之蟾四序之代謝未已一己之<lb/>
情思不凡有客過而問曰樵果隠者乎克世家學青<lb/>
出於藍錦繡之胸人所景慕星鳳之儀人所觀瞻非王<lb/>
官峪三有宜休非絶交書七有不堪將韜光晦跡以撝<lb/>
謙乎抑遯世遺榮以礪廉乎且於一時之務咸識天下<lb/>
之事皆諳今也徜徉於一巖數松之下不猶雕鶚之厄<lb/>
<pb n="KR4e0009_WYG_001-30a"/>
於韝騏驥之困於驂矣苐恐名未遂於深藏才孰容乎<lb/>
久淹獨不聞商高有傅巖之夢周文有渭水之占乎方<lb/>
今皇明一統聖徳廣覃唐虞是繼湯武是兼明與日月<lb/>
合道與天地㕘有安民之大恵有感神之至諴崇徳尊<lb/>
賢逺佞去讒盍樵而離隠勿負乎物議之僉且夫玉在<lb/>
山珠在淵至寳一出而必珍鏡在奩劍在函重器百試<lb/>
而何慚斯時也無北山移文之嘲無終南捷徑之嫌國<lb/>
以忠報民以仁漸朝廷得柱石之用郡縣受霖雨之霑<lb/>
<pb n="KR4e0009_WYG_001-30b"/>
乃才猷之當施勲庸之宜立非稱譽之是望功利之妄<lb/>
貪也樵起謝客一笑掀髯勸松醪於芳樽出松實於筠<lb/>
籃論議不已酬酢不厭客復謝曰我河朔之散人子山<lb/>
東之竒男名重何蕃行高李曇荒耄話言冒凟威嚴於<lb/>
是雲牋一展霜毫醉拈賦松巖之樵隠文有愧於輕縑<lb/>
　<lb/>
　<lb/>
　西隠集巻一<lb/>
</p>
<p>
</p>
  </div>
</body>
</text>
</TEI>
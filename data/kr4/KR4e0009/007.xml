<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隠集巻七</head> <lb/>
    <p>
<pb n="KR4e0009_WYG_007-1a"/>
欽定四庫全書<lb/>
　西隠集巻七<lb/>
　　　　　　　　　　　　明　宋訥　撰<lb/>
　　碑<lb/>
　　　陽城縣新建城隍廟碑<lb/>
一代興則一代之典立皇明受天命撫萬方其懷柔百<lb/>
神者有道焉越三年洪武庚戌詔天下郡縣更修城隍<lb/>
廟祀立木主退泥像郡廟儷郡治之制縣廟則又與縣<lb/>
<pb n="KR4e0009_WYG_007-1b"/>
治同焉改舊圖新遠邇一制以次第告成于上陽城立<lb/>
廟之一縣也尹李侯芾簿方侯渭欽體帝心恪謹厥事<lb/>
載觀舊廟基隘不可拓得隙地於廟前少東據亢爽而<lb/>
平乃築基繚垣委材集工躬督其役民亦樂趨焉前殿<lb/>
後寢構屋以通宏敞堅緻丹碧藻繪東西有廊廊後各<lb/>
有别室别室視殿廊其制則少卑重門遠近相望秩秩<lb/>
馮馮靡一或陋為楹凡五十有四二月肇基其落成則<lb/>
十有一月之甲子也既題主安神座于殿將勒堅珉昭<lb/>
<pb n="KR4e0009_WYG_007-2a"/>
示一代祀典并興建嵗月書焉二侯乃遣人持書來告<lb/>
予曰廟成宜有文文惟先生是宜予聞侯創之也極其<lb/>
思落之也劬其躬雅命曷敢咈乎伏思之曰古者祀神<lb/>
必有其法今雖不傳而通典所載歴代宗廟皆木主漢<lb/>
為近古其祀四皓商於隷刻猶有存者皆題曰某公神<lb/>
主其時為祠版可知北史造泥人銅人者門誅則泥人<lb/>
固非中土以祀神也今土木之偶像百神於海内其狀<lb/>
短長焉老少焉豐瘠美惡焉皆工之巧拙是隨神之為<lb/>
<pb n="KR4e0009_WYG_007-2b"/>
徳非聲臭可迹豈巧拙之工以土以木可以意求耶昔<lb/>
程叔子非影祭曰一髭髮不似為祀他人良乎言也聖<lb/>
天子一徳格天山川鬼神亦莫不寧斷自宸衷木主祀<lb/>
神一洗數百年之溺習新視聽於天下則神之格思不<lb/>
可度思矧可斁思者豈不盛且美乎嗚呼一代之典卓<lb/>
乎不可尚已神之享祀是廟也其宻贊隂協固金湯之<lb/>
勢為無窮哉予即受命乃拜手奉文仍賦享神辭維王<lb/>
命兮肅肅新廟貌兮穆穆制有節兮禮有文將馨徳兮<lb/>
<pb n="KR4e0009_WYG_007-3a"/>
去繁縟神之來兮委蛇儼風馭兮雲旗從繽紛兮容與<lb/>
入新廟兮多儀歌鐘兮舞鼔蘭蒸兮桂醑藉瓊芳兮席<lb/>
瑶華懿憑依兮木為主城其金兮池其湯擁雲山兮鬱<lb/>
蒼蒼肅明禋兮妥侑神欣欣兮樂康願我民兮錫繁祉<lb/>
時雨暘兮黍稷薿薿孚佑兮帝業報庥兮萬祀<lb/>
　　　陽城縣重修縣學碑<lb/>
上家四海之元年山西載定詔宰臣選材賢為郡縣官<lb/>
以撫慰之陽城得知縣李侯芾簿方侯渭明年縣以治<lb/>
<pb n="KR4e0009_WYG_007-3b"/>
聞又明年為洪武庚戌制下郡縣立學官每學制訓導<lb/>
四人佐其教咸給以禄定弟子員各有差俾部使者敦<lb/>
勵稽考之其教道徳六藝武學律學將作養全材以副<lb/>
時用天下翕然向風陽城為邑四依山麓廟學枕城東<lb/>
南學基狹隘堂室陋小二侯謀曰教養之地愧徳他縣<lb/>
是為弗職吾邑雖貧薄顧不能拓而新之上以宣布聖<lb/>
天子崇建人文之盛下以推廣學校之美於將來乎乃<lb/>
相舊學之西偏有地蕪廢詢諸邑耆昔道流居之殁於<lb/>
<pb n="KR4e0009_WYG_007-4a"/>
鋒鏑之阨矣遂闢地繚垣以通焉以道諭民材集役來<lb/>
築基督工中構堂五楹高明宏麗題曰明倫左右為齋<lb/>
十楹與堂尤稱堂東少後構庖厨之舍三楹又即廟東<lb/>
隙地開廣路轉而之北樹靈星門于横街於是廟之氣<lb/>
象學之規模大過于前又増置祭器為庫貯之是嵗秋<lb/>
役興焉冬落成焉將為學刻石走書求文于予予惟記<lb/>
事宜序其實興學宜推其本禮始立學釋奠先聖先師<lb/>
者非廟也後世始為廟以祀夫子通乎天下禮制寖盛<lb/>
<pb n="KR4e0009_WYG_007-4b"/>
郡縣無大小皆建學尤以廟為重焉由學尊廟由廟表<lb/>
學廟焉而不敦乎學非制也聖天子建皇極敘彛倫當<lb/>
汛掃區宇之際奬勸封殖如恐不及規模宏遠矣二侯<lb/>
興學斯無負於開迪樂育之大徳焉今夫郡縣之吏急<lb/>
於簿書期㑹有不暇於為治者而况教乎為邑知重學<lb/>
校與為學知重講習豈無所見而然也雖然學校立矣<lb/>
教非其教不可也教養備矣學非其學不可也廟焉學<lb/>
焉豈特使士子羣居族立為言語文辭之工乎正欲成<lb/>
<pb n="KR4e0009_WYG_007-5a"/>
就人材明斯道濟斯民也道之所以為道學之所以為<lb/>
學蓋不越易書詩春秋之外矣而不離綱常事為之間<lb/>
矣舎此道安在乎學安在乎即物以窮理反身以求仁<lb/>
審夫文藝之細以推致乎典禮㑹同之大本諸平居屋<lb/>
漏之隠而充極于天地鬼神之著此係于教者為甚大<lb/>
係於學者為甚切不有以明之孰得而知嗚呼其說亦<lb/>
微矣乎聖人在上天下文明祥不祥於麟鳯寳不寳於<lb/>
金玉正人端士濟濟羣出明斯道而濟斯民為國家太<lb/>
<pb n="KR4e0009_WYG_007-5b"/>
平之屏翰也將自今日此予不辭而樂書之以勵我同<lb/>
志以無忘二侯之徳芾字文輝鄧州人渭字彦清婺源<lb/>
人皆邃邁之士云洪武辛亥春二月前國子釋褐魁燕<lb/>
南宋訥碑<lb/>
　　　濬縣重修學碑<lb/>
天以夫子正綱常明教化為萬世道徳之宗主故木鐸<lb/>
之喻麟鳯之比金聲玉振以集大成凡有天下國家者<lb/>
遵之治而昌悖之紊而失理勢之定孰得而喻之六國<lb/>
<pb n="KR4e0009_WYG_007-6a"/>
滅而秦出書焚儒坑以愚黔首天下貿貿焉莫知所之<lb/>
使夫子之道晦塞殆至焚而燼坑而堙也漢高祖過曲<lb/>
阜祀夫子以太牢武帝表章六經罷黜百家夫子之道<lb/>
猶日中天自是郡縣之學漸盛夫子之廟修而廣也皇<lb/>
明誕受多方綏厥猷于降衷之民乃詔天下崇儒興學<lb/>
凡郡縣鐫格式于石以示永久擇師則試于朝考弟子<lb/>
員進脩以貢胄館成徳者達材者毎擢而用之六藝之<lb/>
教賔興之禮於是大備矣嗚呼明明天子崇天道保天<lb/>
<pb n="KR4e0009_WYG_007-6b"/>
命之實昞著于無窮矣惟濬州降而縣故廟學在浮丘<lb/>
山上洪武癸丑天台項如英來知縣事改遷于山麓東<lb/>
北甲寅廟成學立惟學不稱于廟規模狹制作卑也蓋<lb/>
創基之功失於急遽茍且不足壯觀於一邑丁巳冬四<lb/>
明方侯叔周知東明選遷于濬學而以果達臨政又能<lb/>
敬修已而亷律已也士論歸之明年春侯涖學必曰學<lb/>
制卑狹禮容愆宜可改而葺之以崇易卑以廣易狹庶<lb/>
㡬不見誚于鄰邑矣於是割俸敦役𢎞敞増舊傳道之<lb/>
<pb n="KR4e0009_WYG_007-7a"/>
堂三楹梁棟髙連榱桷遠接前後植楹庋庇風雨虚明<lb/>
深邃軒豁清爽左右肄業之齋六楹與堂翼然而並至<lb/>
於祀神之主捍宫之垣入廟之門井井經畫咸臻于美<lb/>
己未春二月學訓𨗳姜某邑李某遣儒士某以禮來請<lb/>
記將刻堅珉于學以彰聖天子世丕基崇正學以六經<lb/>
孔孟氐之書引拔髦士本徳行末文藝之典下以紀方<lb/>
侯奉明詔崇學校厚風化役協于公事合于制之績願<lb/>
賜文以勸來者繼承不怠則吾濬之廟學可久而不致<lb/>
<pb n="KR4e0009_WYG_007-7b"/>
於敝此濬士之深望焉既聞其書善而嘉之記不可終<lb/>
讓竊謂自吾夫子設教於洙泗以博文約禮授學者顔<lb/>
曽子思孟子相與守之未嘗失墜其後正學不傳士各<lb/>
以意為學其騖於該洽者而流於泛濫駁雜之歸溺於<lb/>
徑約者而陷於曠蕩空虚之域自程朱氏明道學于天<lb/>
下有悅於持敬之約而憚於觀理之煩此學者於道所<lb/>
以不能入而明也要必即書以窮理一心體之一身踐<lb/>
之勿視為空言則道遠乎哉師以是傳弟子以是習據<lb/>
<pb n="KR4e0009_WYG_007-8a"/>
依循守道可深造事君則思堯舜其君治民則思堯舜<lb/>
其民庶能答皇上興學之詔亦不負侯修學之心也為<lb/>
斯文者尚宜加勉哉<lb/>
　　　大明勅建太學碑<lb/>
洪武十四年夏上詔羣臣曰王者受命武功文徳相繼<lb/>
成治定天下以武治不以武也其崇文乎顧兹成均地<lb/>
隘而陋何以振文教朕相基於雞鳴山下高爽平遠豈<lb/>
天協朕心若藏此地俟興一代學乎羣臣稽首曰皇上<lb/>
<pb n="KR4e0009_WYG_007-8b"/>
聖神斯文福也乃以天子學制授諸冬官冬官臣恭奉<lb/>
明詔夙夜匪懈楩楠豫樟來積如阜鑿山載石輿土築<lb/>
基梓人效藝以宏其制又遣金吾前衛親軍指揮譚格<lb/>
督其工凡堂有七彛倫所以㑹講率性修道誠心正義<lb/>
崇志廣業則諸生肄業所也㑹饌有堂庖厨有室井覆<lb/>
有亭物貯以庫餼廩蔬園重門繚垣囘廊儲書兩堂之<lb/>
間東西有館助教正錄居焉東偏列室鱗次諸生處焉<lb/>
廟在學東亢以増基大成有門七十二賢有廡凡為楹<lb/>
<pb n="KR4e0009_WYG_007-9a"/>
八百一十有竒壯麗咸稱自經始以來大駕臨役者不<lb/>
一夫子而下像不土繪祀以神主數百年舊制乃革明<lb/>
年五月冬官奏廟學成十有一日天子遣使祀先師以<lb/>
太牢禮畢胄子及民之俊秀登堂受業學之禮制備矣<lb/>
十又七日上躬臨廟禮行酌獻再拜而退乃達學學官<lb/>
率諸生進拜堂下博士臣龔斆執經祭酒臣呉顒講經<lb/>
既畢萬乘是還此千載曠儀講而行之斯文増重矣六<lb/>
月一日上又賜勅文重諭胄子禁制防遏之法訓迪誘<lb/>
<pb n="KR4e0009_WYG_007-9b"/>
掖之意無不至焉越一日帝御奉天門詔臣訥文之于<lb/>
石臣拜手稽首不敢以不文辭承命遂述興造始末為<lb/>
之言曰孔子之道埀憲萬世帝王之興首建太學蓋學<lb/>
所以扶天理淑人心也皇極由之而建大化由之而運<lb/>
世道由之而清風化本原國家政務未有舎此而先者<lb/>
或有未備則無以維三綱五常之具示作人重道之心<lb/>
聖天子位居君師續道統于堯舜禹湯文武建學定規<lb/>
高出前古凡我登堂養正游藝之士斯言斯誦相勉相<lb/>
<pb n="KR4e0009_WYG_007-10a"/>
誨無負教養則正人端士叢出而為國家楨幹祚聖子<lb/>
神孫之業萬世而無窮者當自今始顧臣膚陋敢不對<lb/>
揚帝命式昭盛代之興文也拜手稽首而獻頌曰於惟<lb/>
聖皇臣伏萬方乘時經綸武偃文揚儲慶發祥載整乾<lb/>
綱乃相學基雞鳴山陽平遠高爽非麓非岡武煇京邑<lb/>
隠若天藏考制定規聖度曷量乃授工曹孰敢怠遑工<lb/>
師用勸效技允臧有廟有廡有廊有堂鱗比而重龍起<lb/>
而翔登用儒臣教化昭彰佩服鏘鏘弦誦洋洋正學有<lb/>
<pb n="KR4e0009_WYG_007-10b"/>
傳師道有常萬乘來臨俎豆生光千載禮儀一代典章<lb/>
躬親講道超軼百王聖製昭宣啟迪激昂寵及青衿埀<lb/>
範流芳材育化崇殷序周庠立極作則遠紹虞唐徳進<lb/>
英豪業脩俊良股肱朝廷都俞巖廊以𢎞文化慶祚靈<lb/>
長願佑皇圖萬世無疆<lb/>
　　　勅建歴代帝王廟碑<lb/>
兩儀判而人極立大統建而君道明粤自上古神聖繼<lb/>
作代天理物以開萬世太平之治故天地以之而位四<lb/>
<pb n="KR4e0009_WYG_007-11a"/>
時以之而序萬物以之而育大經大本以之而立盛徳<lb/>
相繼傳至于今欽惟聖天子受天明命肇修人紀以建<lb/>
民極纘皇帝王之正統衍億萬年之洪基稽古定制作<lb/>
廟京邑以祀歴代帝王重一統也相舊廟地介乎通衢<lb/>
䙝而弗嚴洪武二十一年秋始命改作於欽天山陽越<lb/>
明年己巳夏五月三日工部尚書臣秦逵奏成功請文<lb/>
劖石詔臣訥為之記臣忝職胄監懼不敢辭謹拜手稽<lb/>
首而言曰帝王功徳於昭于天宜有清廟以宅神展敬<lb/>
<pb n="KR4e0009_WYG_007-11b"/>
歴世以來祀典斯闕三皇五帝祭於肆類僅見于周而<lb/>
堯舜禹湯發迹肇基及所經歴之地或有祠焉遣使致<lb/>
祭後世有之至於合廟京國嵗修享禮古未之聞皇上<lb/>
定鼎江左治功既成神人洽和禮樂明備凡廟祀之瀆<lb/>
禮不經諂神非法者一切去之正名定統肇自三皇繼<lb/>
以五帝曰三王曰兩漢曰唐曰宋曰元受命代興或禪<lb/>
或繼功相比徳相侔列像于庭金玉其相衮冕焜煌聚<lb/>
精㑹神咸宅于兹每嵗春秋二仲諏日誓士上御宸極<lb/>
<pb n="KR4e0009_WYG_007-12a"/>
制命大臣齋明承事籩豆靜嘉粢盛豐潔告充告碩神<lb/>
格洋洋所以推惟本始式昭曠典者至矣三年則命官<lb/>
奉香幣詣陵寢具儀物以時致享又以昭聖顯靈而示<lb/>
不忘也嗚呼天生民而立之君所以靖亂也康濟天下<lb/>
阜成兆民而登之仁夀之域者皆以奉若天道而已是<lb/>
故前乎三代之官天下者天也後乎三代之家天下者<lb/>
亦天也皇帝王之繼作漢唐宋之迭興以至于元皆能<lb/>
混一寰宇紹正大統以承天休而為民極右之序之不<lb/>
<pb n="KR4e0009_WYG_007-12b"/>
亦宜乎秦晉及隋視其功徳不能無愧故黜而不與是<lb/>
可見皇上敦名實重理道崇徳報功大公至正之心真<lb/>
足以度越百王埀憲來世永永無斁謹為之銘曰惟皇<lb/>
作極克配天地丕昭盛化以正大位皇道而皇帝道而<lb/>
帝歴夏商周三王迭繼熈熈皥皥同底于治於赫漢祖<lb/>
寛而有制光武奮興炎靈用熾唐興晉陽遂有神器太<lb/>
宗重光力行仁義明明有宋其徳克類暨于元氏而亦<lb/>
用乂豐功茂徳後先輝賁翼翼新宫有侐而閟貌像既<lb/>
<pb n="KR4e0009_WYG_007-13a"/>
嚴皇靈斯莅享祀苾芬儀文孔備陟降在庭神之攸暨<lb/>
祚我皇明以克永世<lb/>
　　　襲封衍聖公神道碑<lb/>
洪武十四年秋九月二十日宣聖五十六代孫資善大<lb/>
夫襲封衍聖公以疾終于正寢越三年為洪武甲子春<lb/>
正月其子訥以服闋入覲禮官引見華蓋殿上問以宗<lb/>
族蕃衍子姪賢否訥奏對動合禮度即命館于太學翼<lb/>
日召嗣襲封衍聖公御製誥詞以賜既受封之五日出<lb/>
<pb n="KR4e0009_WYG_007-13b"/>
前左司員外郎王翼所誌其先公墓銘示予曰不肖孤<lb/>
負荷先徳忝嗣厥世聖天子不以訥無所肖似俾襲顯<lb/>
封位列公爵惟是先考之卒雖紀其嵗月納諸壙中墓<lb/>
道碑石尚未有刻先生執司文衡捨先生其誰託哉固<lb/>
敢以請既還之四月復以書來速遂即其世系封爵卒<lb/>
葬月日以著之文按公諱希學字士行為宣聖五十六<lb/>
代孫曽祖涴贈濟寧路總管輕車都尉追封魯郡侯曽<lb/>
祖妣女真氏追封魯郡夫人祖思晦襲封衍聖公贈通<lb/>
<pb n="KR4e0009_WYG_007-14a"/>
奉大夫河南江北等處行中書省叅知政事追封魯郡<lb/>
公諡文肅祖妣張氏追封魯郡太夫人公賦性明敏好<lb/>
學尤嗜漢隷甫冠即有成人志二十一嵗侍御公始同<lb/>
知太常禮儀院事以公襲封公克自樹立於經籍子史<lb/>
靡不研究問學優贍文詞雅馴每賔客讌集談笑揮洒<lb/>
輙以成章皆出人意表觀者竒之四方好事者多求公<lb/>
書隷得之則什襲珍藏元季兵起青齊蔓及闕里公誓不<lb/>
汚於亂即間道走燕城得賜見拜祕書卿仍襲封爵嵗<lb/>
<pb n="KR4e0009_WYG_007-14b"/>
戊申我皇明初革元命海宇以次平治朝詣行在上清<lb/>
問下民公即以歴代治亂條對從容有序甚嘉納之自<lb/>
後嵗入覲于京賜予稠叠恩禮益隆每正旦上受萬國<lb/>
朝賀特命公班亞上相始至中使慰勞館餽下及童隷<lb/>
無不霑給蓋其誠意所動宸衷特加異數也祖庭自兵<lb/>
後日就圯壞所費浩穰公從容措置期以嵗月卒就成<lb/>
功復祭田侵於豪民者五十頃禮器禮服樂舞儀以次<lb/>
備舉煥然一新卒復舊觀年四十七嵗以疾卒遠邇大<lb/>
<pb n="KR4e0009_WYG_007-15a"/>
夫士聞者莫不悼其不克于壽也訃聞朝廷遣使禮祭<lb/>
是年十一月日葬焉凡再娶先配董氏中州功臣家贈<lb/>
魯郡夫人繼室孫氏前進士遼陽行省平章彦明女亦<lb/>
卒皆附葬子男二人長曰訥董出也次曰諝孫出也女<lb/>
二人長適淑南衛楊鎮撫子思次在室孫男一人曰稱<lb/>
尚幼公昆弟八人在公為長次希說次希範次希進希<lb/>
麟希鳯又次希順希尹希斌皆有文學家庭雍睦為東<lb/>
魯家法予記弱冠游太學師事助教陳衆仲先生而公<lb/>
<pb n="KR4e0009_WYG_007-15b"/>
之父侍御公寔同齋舎者有年情好日洽後㡬二十年<lb/>
當元季兵起公間道歸朝時侍御公至太常公侍立左<lb/>
右神采迥異信其名門子也予於今獲領太學而公之<lb/>
子訥又已襲封號則知公者莫予若也請銘奚敢辭銘<lb/>
曰聖澤汪洋厚徳流芳公承其慶奕世彌昌才鬱乎中<lb/>
鏗其琳琅脫畧芳葩惟徳是將大成纘緒木鐸振響繼<lb/>
述以孝埀裕無疆幼遭盛際名流萬方堂陛奏對秩然<lb/>
有章闡明治亂始自陶唐公襲其封儲瑞發祥惟聖子<lb/>
<pb n="KR4e0009_WYG_007-16a"/>
孫表表昂昂喜動天朝禮錫孔彰報效未伸蚤夜匪忘<lb/>
志期成績業復其常魯山蒼蒼泗水湯湯乾坤毓秀有<lb/>
子才良早服遺訓文著巖廊吐辭煥發炳炳煌煌御製<lb/>
頒賜存沒有光碑立道左地久天長<lb/>
　<lb/>
　<lb/>
　<lb/>
　<lb/>
<pb n="KR4e0009_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西隠集巻七<lb/>
</p>
<p>
</p>
  </div>
</body>
</text>
</TEI>
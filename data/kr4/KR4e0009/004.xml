<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西隱集巻四</head> <lb/>
    <p>
<pb n="KR4e0009_WYG_004-1a"/>
欽定四庫全書<lb/>
　西隱集巻四<lb/>
　　　　　　　　　　　　　明　宋訥　撰<lb/>
　　歌行<lb/>
　　　醉中寄霍東崖元方<lb/>
昔讀昌黎醉畱東野詩深羨昌黎重東野我與東崖生<lb/>
並里蹤跡參差不相捨東崖清致多幽居足圖寫不上<lb/>
青雲梯笑傲王侯者自愧墮塵網身輕薄名惹再拜問<lb/>
<pb n="KR4e0009_WYG_004-1b"/>
東崖肯許作鄰也東崖笑不應令我如喑啞近聞賦歸<lb/>
田便欲徃結雞豚社東崖起屋淇水濱我亦結茅漢堤<lb/>
下門前柳拂頭籬邊菊盈把香秫故園種新魚小船打<lb/>
訪道講參同尋僧問蘭若有詩次清韻有酒傾老瓦畱<lb/>
客出笑談課兒誦風雅太行煙翠入登覽終日風神兩<lb/>
瀟洒又恐棄我還城郭白雪陽春和彌寡想見亭下此<lb/>
君為我苦畱之桑榆意氣同傾瀉庶幾古人心相得真<lb/>
匪假<lb/>
<pb n="KR4e0009_WYG_004-2a"/>
　　　元方見和復次韻以寄之<lb/>
唐方干宋魏野詩名遺在鑑湖甘棠上髙隱流芳合中<lb/>
捨東崖處士居淇東詩成好事爭傳寫英風卓行無古<lb/>
今舉頭仰羨皆作者鍊句風月嘲西隱煙霞惹白頭始<lb/>
賦歸來辭不知是也還非也是非幾欲問青山鼓掌大<lb/>
笑成癡啞願結漁樵侶更入耆英社茅屋底衡門下秋<lb/>
郊看禾穗春畦供菜把栽松放雲宿種竹聽雨打十首<lb/>
新詩和少陵數曲瑤琴知賀若香牋筆掃鳳樓錦古硯<lb/>
<pb n="KR4e0009_WYG_004-2b"/>
墨磨銅雀瓦忘形懶冠佩陶情詠騷雅杖藜散歩瓠子<lb/>
堤風露從教來沐洒斟花酌柳㑹東崖俗駕逺逥逋客<lb/>
寡後日尋盟醫俗亭下去翠琅玕動清風瀉對話聞秋<lb/>
聲此樂誰能假<lb/>
　　　題滑州吏目張文質所藏鮑節判見贈吳興唐<lb/>
　　　子華畫雲山小景圖<lb/>
君不見夏圭昔寫漁村春霧時江山半入無聲詩又不<lb/>
見馬麟昔作關山秋色圖千里風煙來座隅夏圭馬麟<lb/>
<pb n="KR4e0009_WYG_004-3a"/>
去已逺一入九原呼不返只今畫者亂如麻吳興近數<lb/>
唐子華子華非夏亦非馬得意雲山自揮洒一幅生綃<lb/>
不滿尺平逺髙深生筆下恍如坐我武夷山主人見客<lb/>
開柴關幽蹊曲徑歸路迷白雲引出青松間又如坐我<lb/>
瀟湘側漁子艤舟來迓客水邊籬落自成村佇望九疑<lb/>
江樹隔隔岸人家茅蓋亭過橋二老指山青飛泉落層<lb/>
石古木挂寒藤晴窗忽看不似畫霏丹凝翠疑天生相<lb/>
對融心神頓覺塵夢醒疎懶胷中有丘壑得此珍藏作<lb/>
<pb n="KR4e0009_WYG_004-3b"/>
清樂平生寓意不畱意一朝笑贈芙蓉幕芙蓉幙底風<lb/>
流賓髙堂挂壁無紅塵公餘把酒自怡悅便是雲山圖<lb/>
上人<lb/>
　　　太行險一首送李尚友秦士能二秀才還陵川<lb/>
　　　縣學兼寄教諭馬<hi>闕</hi>　訓導路世安劉九成三<lb/>
　　　契舊<lb/>
太行之勢髙倚天而險拔地鴻濛磅礴不可以涯際兮<lb/>
中原萬古之名山山中之路不知何年始開闢羊腸縈<lb/>
<pb n="KR4e0009_WYG_004-4a"/>
紆孰得以形狀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>巇可畏驚塵寰下瞰澗壑微茫之天<lb/>
井上擁峯巒縹緲之雲鬟商來賈徃迤邐而不絶梯危<lb/>
磴絶勞躋攀嗟予乘蹇十歩五歩一下時見草腥而木<lb/>
惡土老而石頑搴衣扶杖以登頓逺望俯視黄河之在<lb/>
目微如潦水澄一灣山家誅茅斬木作旅館小如蝸舎<lb/>
蔽風雨衣食之資何其難一尺樹根不出土鑿臼舂米<lb/>
於道左兮行人為歎生涯慳流民負戴襁褓者吾亦憫<lb/>
其婦寡而夫鰥青林仰不見白日中無人兮不可以久<lb/>
<pb n="KR4e0009_WYG_004-4b"/>
畱三日之路萬曲而千彎惟有珍禽奇鳥得所樂惺忪<lb/>
巧語和綿蠻石城之畔幾蹭蹬石苔樹蘚蒼斕斑黄崖<lb/>
之巔雨中過行不可行立不可立兮使人睥睨凋朱顔<lb/>
欲下未下更回首不數馬陵之道居庸關卓卓仙李英<lb/>
華秦仲裔梁棟之梓非茅菅徃返相送五百里我獨東<lb/>
去君西還翩翩文采不忍别雙鵠飛入青雲間傳道授<lb/>
業有師在願加雪窗螢几之功兮寸隂莫使成虚閒後<lb/>
日南宫戰藝想得雋玉笋並列楓宸班送君有詩無好<lb/>
<pb n="KR4e0009_WYG_004-5a"/>
句蕪詞正望重加刪<lb/>
　　　東崖行一首為處士霍元方作<lb/>
東崖之秀幾何年兮草木幾蕃殖雄踞太行之麓黎陽<lb/>
野適有幽人處其下自將埋光鏟采兮半世行藏知用<lb/>
舎遠挹大伾之山兮岫雲巖靄入㝠搜近臨淇水之渡<lb/>
兮岸花汀草供模寫幽人崖下起茅亭種竹盡似篔簹<lb/>
者窗戸晴來燕子飛簾櫳春去楊花惹規模别是安樂<lb/>
窩短歌長嘯栖遲也賓朋滿座盡風流叱去侯癡與蕭<lb/>
<pb n="KR4e0009_WYG_004-5b"/>
啞良時杖屨入秋郊豐年鼔笛隨春社間有賞音人逕<lb/>
造亭竹下拄笏山共看開樽酒同把我亦嘗記騎馬來<lb/>
㡬囬半醉柴門打望中見勝槩靜裏得蘭若崕畔白雲<lb/>
生鶴氅屋頭紅葉封鴛瓦珍重半生交不是一日雅愧<lb/>
非王粲勞君倒屣迎風吹竹露塵容洒如今重和東崖<lb/>
詩氣乏淩雲吐霓兮君應一笑珉多而玉寡安得鷺鷥<lb/>
之杓鸚鵡杯紅醅緑蟻醫俗亭中瀉詩成却怪我效顰<lb/>
傾國之顔豈容粉黛假<lb/>
<pb n="KR4e0009_WYG_004-6a"/>
　　　再用前韻寄東崖霍元方<lb/>
九皋鳴鶴聲聞野翠弓有矢不虚捨先生抱負兩相似<lb/>
莫笑狂歌為君寫昔年醫俗遶亭多種竹十載干戈少<lb/>
存者故基神䕶尚遺竹兔葵燕麥相縈惹先生今日重<lb/>
構亭移花養竹歸來也俊遊清賞盡佳辰何有天聾并<lb/>
地啞鷗鷺羣農桑社淇水渡上東崖下堦前笋籜添數<lb/>
竿闌外栁絲生一把鳳牋粉褪筆鋒粘燕巢泥落琴絃<lb/>
打醒夢茶香煮石乳養生湯好傾般若雪三尺霜萬瓦<lb/>
<pb n="KR4e0009_WYG_004-6b"/>
先生此時都不知劇飲豪吟集文雅胷臆不拘拘情思<lb/>
常灑灑愧我結金蘭膺門得者寡鳳雛昨日送佳什詞<lb/>
源倒峽瓊瑰瀉君不聞戴昌竊聽潘京談惟才不可假<lb/>
　<lb/>
　<lb/>
　<lb/>
　<lb/>
　西隱集巻四<lb/>
</p>
<p>
</p>
  </div>
</body>
</text>
</TEI>
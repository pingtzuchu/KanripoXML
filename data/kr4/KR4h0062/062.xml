<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十二</head> <lb/>
    <p>
<pb n="KR4h0062_WYG_062-1a"/>
欽定四庫全書<lb/>
　蘇門六君子文粹巻六十二<lb/>
　　濟北文粹六　　　　　宋　晁補之　撰<lb/>
　　䇿問<lb/>
　　各言其志<lb/>
問聖人立經術以教天下使天下學者同出於一師意<lb/>
甚美也然聖人能以夫所同者養人心而不以夫所同<lb/>
者害其志則善觀士者亦必於其不同焉而得之道之<lb/>
<pb n="KR4h0062_WYG_062-1b"/>
所歸則並事之所措則並時之所遭則並而繇衆心度<lb/>
之則仁智之見父子殊向志豈可一哉自回也由也親<lb/>
與聖人語而要以所願非子之所願則士之遭時有用<lb/>
亦各言其志而已何必同乎士窮年抱經局促無所効<lb/>
平居相與語則曰不吾知也借使諸君得以其所學與<lb/>
民繇之其願憤悱自致者何以哉亦按圖以御馬邪則<lb/>
馬之情有所不能盡故觀諸君以是覬亦有異聞也<lb/>
　　　形禮俗<lb/>
<pb n="KR4h0062_WYG_062-2a"/>
問上有所好下必有甚焉者皇帝勇智學古不厭菲飲<lb/>
食卑宮室欲以躬行表正萬邦此甚盛徳也而天下或<lb/>
莫知聖學之宗自冠婚喪祭人倫之所厚而縉紳學士<lb/>
家自為法不有等宜菲則禮廢美則禮没下逮庶人賤<lb/>
醜僣差不度要以刺繡文倚市門有財者得為之其弊<lb/>
至於今固在也豈聖人所以風化天下者聾瞶有不洽<lb/>
耶將人安於所習而溺於所聞不可以遂復也不然則<lb/>
庶民厥臣所以達大家者或未也諸君强學將以施於<lb/>
<pb n="KR4h0062_WYG_062-2b"/>
有政則輔上之澤而成其志形禮俗豈所宜後哉<lb/>
　　　禦戎之䇿安在<lb/>
問自昔為國以謂禦戎無上䇿夫時異事異便則為制<lb/>
顧議者不察爾䇿豈有定不可乎昔匈奴席冒頓之始<lb/>
彊能以其力為中國患絶塞而北自以漢不能至而漢<lb/>
率二三嵗一出或二千里不見一人匈奴亦罷極苦之<lb/>
竊譬夫摶鼠當衢善遁易失灌垣燻穴則生無聊賴<lb/>
故欲戰在我則不欲戰在敵其理然也自漢羣臣多附<lb/>
<pb n="KR4h0062_WYG_062-3a"/>
韓安國議而後世亦或以王恢馬邑無功為解迄於今<lb/>
紛紛無適從然其大要所出則不過乎兩塗縉紳之儒<lb/>
則守和親介胄之士則言征伐是兩者繇先王之時考<lb/>
焉緩急先後孰可哉今天下雖已安而備患不忘諸君<lb/>
行見用矣則時異事異凡所以制今其䇿將安出也<lb/>
　　　心性離合<lb/>
問學者欲以一身為天下之事則反一身而觀焉凡在<lb/>
我者宜知之既曰口之於味也目之於色也耳之於聲<lb/>
<pb n="KR4h0062_WYG_062-3b"/>
也鼻之於臭也性也又曰耳目之官不思而蔽於物心<lb/>
之官則思然則有性又有心一身之視聽納嘗所主者<lb/>
安在哉夫婦之所與知而其至則察乎天地若是者性<lb/>
能之乎心能之乎合處則一何得有兩名離居則兩不<lb/>
可為一致敢問二者果合也離也性之動有情而心之<lb/>
動有志有意有思有慮敢問情之所以異於志意思慮<lb/>
與夫志意思慮之自相為異者何如將情起而四者從<lb/>
之乎抑四者起而後情從之乎不然則情與志意思慮<lb/>
<pb n="KR4h0062_WYG_062-4a"/>
或未始相隨也君子小人之所同然者在性與心雖然<lb/>
有才焉有識焉或相什伯或相千萬二者豈與生俱生<lb/>
有生則固異乎或者生而後有特養不養充不充之異<lb/>
也諸君之學欲克已守約以一知萬則必講乎此然後<lb/>
應物成務無行而不可<lb/>
　　　欲守令如漢故事<lb/>
問易曰地上有水比先王以建萬國親諸侯三王之治時用<lb/>
是維天下外薄四海咸析之土秉圭戴璧世世承式何其盛<lb/>
<pb n="KR4h0062_WYG_062-4b"/>
也秦滅六國罷封建置郡守縣令而有人民者任自此輕於<lb/>
是藩籬決弛民散不保漢起而牧之因秦所立損益濟治郡<lb/>
守縣令遂置不廢而天下亦賴以安寜蓋有刺史入為三公<lb/>
郎官出宰百里者此其為法之得惟其任守令猶諸侯不使<lb/>
僅僅按文書赴期㑹如此而已惠賜得專刑罰得省有利得<lb/>
行不便得改然後龔黄卓魯俊民出焉而後世進取多門士<lb/>
累於名髙而官郡縣者皆號俗吏至以齷齪自愛名稱職此<lb/>
何為者也國家稽古建官凡郡縣之任其選蓋已慎矣今<lb/>
<pb n="KR4h0062_WYG_062-5a"/>
欲如漢故事守令重禄出長入治且尊表之使人不得<lb/>
以嵗月之格取成有司羣假而軰授則凡前所是亦幾<lb/>
於可行而無害以謂如何<lb/>
　　　孔孟荀言堯舜三代<lb/>
問孔子斷書自唐虞而堯舜謂之典言常道也荀子獨<lb/>
曰五帝之間無傳政道不過三代法不貳後王夫孔子<lb/>
之所取而荀子之所去然則荀子以書為不足於政乎<lb/>
天時地化人事之紀蓋三代異正而孔子於時則行夏<lb/>
<pb n="KR4h0062_WYG_062-5b"/>
或忠或質或文蓋三代殊尚而孔子於文則從周二者<lb/>
前乎此堯舜何其未嘗用後乎此時王何其莫之革也<lb/>
然則荀子於言道不過三代法不貳後王其意亦奚不<lb/>
可哉孟子取龍子之言曰治地莫善於助莫不善於貢<lb/>
夫道誠不可以過三代之治有法善有法不善則後王所<lb/>
循雖欲為不貳可得乎孔子孟子荀子學者之所從焉<lb/>
以正疑殆今必居一於是願折𠂻之無略<lb/>
　　　王通之世何族其學何授<lb/>
<pb n="KR4h0062_WYG_062-6a"/>
問孔子沒孟軻氏作孟軻氏沒荀况揚雄氏作荀况揚<lb/>
雄氏沒聖人之道殆不傳魏晉而下士無山林川泉之<lb/>
材學不知其所宗營營馳騁於末流道以益晦而數百<lb/>
年間河汾之陋乃有王通出焉通尊孔子其才自視三<lb/>
子比考其書殆庶幾於知孔子校孟軻不皆醇而於荀<lb/>
况楊雄未悖也其書所述世家次叙與諸父族子具存<lb/>
其弟子門人若公卿大臣事業班班有見於唐然而不<lb/>
因通書知之則與通並時或學於通而達曾莫有一人<lb/>
<pb n="KR4h0062_WYG_062-6b"/>
道之者蓋篤信好學如韓愈於軻於况於雄皆發明之<lb/>
而不及通然則通之世果何族其學亦誰授哉去通之<lb/>
世若此其未逺也近通之居若此其甚也而顧且疑焉<lb/>
有不能辨則後此者柰何邯鄲鬻曲者託之李竒人知<lb/>
其非李竒也而皆棄今通書固在考之聖人為有合叅<lb/>
之二子為未悖不可以棄也諸君博洽願以所聞質之<lb/>
　　　欲悉考三王之學<lb/>
問六經之説道為難知道之説皆㣲見其意而學者之<lb/>
<pb n="KR4h0062_WYG_062-7a"/>
於道㣲見其意而顯言之如隔雲霓望日月可見而不<lb/>
可知翛然自喜曰是所以為道不識夫明而晦者何為<lb/>
哉自其淺者學焉目前之事顯而日用者非一如觀鳥<lb/>
獸也如觀草木也見則可知而人皆以為近甚矣夫求<lb/>
道者之蔽也平居相與言則土苴治天下而有所用之<lb/>
則適効一事或以病於乏材凡此奚補也昔之人學射<lb/>
者不學射先學視學御者不學御先學趨道之所繇有<lb/>
逺近學之所至有先後故反之於躬行則如攻堅木先<lb/>
<pb n="KR4h0062_WYG_062-7b"/>
其易者節目在後此所以教人者雖入孝出悌洒掃應<lb/>
對為近且末而有庠序之所宜先講者也三王之學其<lb/>
法具在今欲悉考其説與諸君一二肄之以致所達於<lb/>
上可得而詳聞乎<lb/>
　　　四民<lb/>
問古者司空居四民時地利而太宰以九職任焉閒民<lb/>
無常職也而所執者猶有事故少而習長而安教足以<lb/>
本之於其俗業足以守之於其世而民不離先王之法<lb/>
<pb n="KR4h0062_WYG_062-8a"/>
壞而死徙或出鄉四民或雜處其言哤其事亂教不同<lb/>
業不一而能不精由管仲之説以觀後世處士必就閒<lb/>
燕去而役田壄則非也處農必就田壄去而役官府則<lb/>
非也處工必就官府去而安市井則非也處商必就市<lb/>
井去而安閒燕則非也車服無制喪祭械用無數故民<lb/>
志無自定善惡無自别勤惰無自簡禁令無自行難以<lb/>
合易以離易以薄難以厚其弊樊然莫正也今欲法先<lb/>
王以施政事則將一旦而遷焉聽不能無譁抑為之宜<lb/>
<pb n="KR4h0062_WYG_062-8b"/>
不亟則求其於國有利而無害於民有從而無違於古<lb/>
可考也<lb/>
　　　誠信之説<lb/>
問道莫若誠心莫若誠遇事應物莫若誠天地得此動<lb/>
静有常日月得此信出信入信死信生舜孔子聖人也<lb/>
得此而後明象憂亦憂象喜亦喜其道一以貫之顔淵<lb/>
賢人也明而後得此三月不違仁故曰道莫若誠心莫<lb/>
若誠商丘開有在於此揚於地無䃣韓娥有在於此歌<lb/>
<pb n="KR4h0062_WYG_062-9a"/>
哭易情華周杞梁之妻有在於此而變國俗荆軻衛先<lb/>
生有在於此白虹貫日太白蝕昴齊庶女有在於此雷<lb/>
電下擊李廣有在於此射中石沒鏃故曰遇事應物莫<lb/>
若誠然則誠之至亦神矣哉記曰誠者自成也成有虧<lb/>
乎否耶將學焉則所繇者何路所出入者何門及其至<lb/>
也何得哉以信為近耶則誠非信也蓋信不足有不信<lb/>
以信為非耶則修辭閑邪凡所以立而存之又自此始<lb/>
也然則四五者柰何請循其本<lb/>
<pb n="KR4h0062_WYG_062-9b"/>
　　　遷固之失<lb/>
問春秋不作而遷固以良史名其言暴耀旁肆横發貫<lb/>
穿甚博而至其収歛則羅覼事理甚細不遺讀者亹亹<lb/>
數千載間如相對語此范曄而下所不若也雖然曄之<lb/>
説曰遷文直而事覈固文贍而事詳今考其書所謂直<lb/>
而覈贍而詳者其是其非其言果何質也道不同不相<lb/>
為謀為異端故也然則遷之叙六家可謂知道者非耶<lb/>
中人可與上下而上智與下愚不移為分定故也然則<lb/>
<pb n="KR4h0062_WYG_062-10a"/>
固之叙九等可謂知人者非耶王通曰史之失自遷固<lb/>
始也然則前乎此姑勿論後乎此可無得者歟而遷固<lb/>
之所以失又何事也願并求昔之説折𠂻安在將獻諸<lb/>
上以佐有司之闕<lb/>
　　　錢幣<lb/>
人之生須菽粟以食布帛以衣生理之所不能一朝闕<lb/>
則皇皇從之為二者故也聖人有以日中為市不欲使<lb/>
各滯其用以相妨將使之通功易事而兩得則錢幣於<lb/>
<pb n="KR4h0062_WYG_062-10b"/>
是乎生焉事無常勢時有輕重故民患重則有子權母<lb/>
而行焉所以為輕民患輕則有母權子而行焉所以為<lb/>
重輕重之權惟其時也然則今欲施之柰何古者生財<lb/>
有大道故菽粟布帛之出如流源狼戾純束鄰里足以<lb/>
相仁則錢幣安得而重哉耕之為事也勞織之為事也<lb/>
擾方春而作寒暑易矣然後僅得衣且食則不昏作勞<lb/>
之民以是為趨利緩故游手而坐都市朝懷千金暮賈<lb/>
百金則飲酒博奕嬉戲以自如操菽粟布帛而貿者適<lb/>
<pb n="KR4h0062_WYG_062-11a"/>
市見欺十償七八則售矣於此雖欲錢幣輕安可哉夫<lb/>
先王有所不得已而權焉以濟民用今使天下皆棄本<lb/>
而爭趨末則可乎饑未嘗食之也寒未嘗衣之也山嶽<lb/>
之臧不竭鼓鑄之工不息而天下之民皆曰錢幣為不<lb/>
足然則操利勢者宜何如以究斯患哉願極言之<lb/>
　　　禮樂<lb/>
問王者功成作樂治定制禮夫時異事異禮樂非亡也<lb/>
而所病者才難以賈誼之臣而文帝之問顧止於鬼神<lb/>
<pb n="KR4h0062_WYG_062-11b"/>
以太宗之君而房杜之才不閑於禮樂故二主者終其<lb/>
施設治功如此可太息也家人有器焉終嵗不用則扞<lb/>
格而難操乃至具名物而藏有司曠時不一試則亦以陋<lb/>
矣主上復古百度修理征伐四克可以歸牛馬銷鋒鏑<lb/>
而肄鍾鼓玉帛之事者莫盛於斯時然而凋落已久有<lb/>
其廢之莫能舉者將一朝而復之則病古今殊習無所<lb/>
從正蓋髙論者主情而棄文齷齪者循法而遺意甚者<lb/>
苟且便安而曰不敢此何為者也且井田之不可施於<lb/>
<pb n="KR4h0062_WYG_062-12a"/>
田肉刑之不可施於刑則勢有所未利論禮樂則雖制<lb/>
作設施小不備而中和之用在人者猶是也革而化之<lb/>
借使先王未之有者便則為用其誰曰不然願釋三累<lb/>
而聞折𠂻之説<lb/>
　　　河决<lb/>
問聞而知之孰與見而知之之詳粤之鎛燕之函秦之廬<lb/>
胡之弓車夫人而能為之生於其土者習於其事然則河<lb/>
之說居水濱者所知也禹疏百川作十有三載乃同其致<lb/>
<pb n="KR4h0062_WYG_062-12b"/>
力焉者河為多凡所以載之髙地播為九河同為逆河若<lb/>
此者用力已勤矣亦行其所無事者非耶世非不逺也自<lb/>
三代至於唐然而中間數决者惟西漢地非不廣也自積<lb/>
石至於海然而中間數决者惟東郡是二者其故獨安在<lb/>
也意者天災流行有縁其類致者耶將隄防人事有豫不<lb/>
豫者耶抑㑹其適然是固無情有不足窮者耶為之說者<lb/>
非一家也而要其歸莫詳賈氏敢問三䇿者施於今孰去<lb/>
孰取小吳之役仍嵗所病且轉敗而為功乎其舉以不煩<lb/>
<pb n="KR4h0062_WYG_062-13a"/>
為善則諸君之慮豈特版築茭薪之間而已也<lb/>
　　　焉政<lb/>
問自昔為國馬政尚矣阜馬佚特駣有教駒有攻而執<lb/>
而散而圉以綱惡而頌良比毛而齊物即田而從戎其<lb/>
事載於經可考也牡馬騋牝王室之所廢公室之所修<lb/>
詩人與之然則馬之於政豈緩哉平城之役猛將如雲<lb/>
謀臣如雨而困䮾白騂驪之騎絶漢之戰匈奴孕重墮<lb/>
殰罷極苦之而以馬少不能復出故後之制軍彊弱視<lb/>
<pb n="KR4h0062_WYG_062-13b"/>
焉上有常徳以立武事將賢士勇器利食充而眷顧未<lb/>
忘有稽天討者萬一在此比設監牧之官又詔民蕃馬<lb/>
意良而法美矣為今之民慮馬取於五路取諸其産則<lb/>
或良而病不皆出取非其産則或出而病不能皆良又<lb/>
有合二者之説徙西北什一之種變淮浙荆湖之類則<lb/>
卑宜髙小宜大而又所病者淮橘汶貉地氣之化也夫<lb/>
講萬嵗毛仲之術以錯諸今以民則不勞以馬則可用<lb/>
其説何取<lb/>
<pb n="KR4h0062_WYG_062-14a"/>
　　　兵法<lb/>
問用兵之法太上貴仁義其次務節制下政無之齊隆<lb/>
技擊魏恃武卒秦矜鋭士是數國者措諸兵法為不得<lb/>
已雖然法無常是與事軫轉觀其所以日夜教訓整齊<lb/>
其民而用之豈固無得哉錙金論賞利在一首疾呼斬<lb/>
决忽如飛鳥此齊技擊之得也然何為而不可以遇魏<lb/>
之武卒犀兕三屬服矢五十贏粮而趨及暮百里此魏<lb/>
武卒之得也然何為而不可以遇秦之鋭士忸以慶賞<lb/>
<pb n="KR4h0062_WYG_062-14b"/>
猶以刑罰獲五甲首而𨽻鄉里此秦鋭士之得也然何<lb/>
為而不可以當桓文之節制而桓文之節制在兵法為<lb/>
可道在秦兵之精悍為不宂者何以也謂數國者皆干<lb/>
賞蹈利之兵庸徒鬻賣之道苟便一時無所長短則其<lb/>
得失宜雜利害各異而卒之秦所以强魏所以弱齊所<lb/>
以又弱者其故且安在也反而用之使騎劫將强田單<lb/>
將弱則强弱之勢於此乎未辨敢問兵之得失利害勝<lb/>
負之筭在將非也齋戰疾皆子之所謹則諸君亦安得<lb/>
<pb n="KR4h0062_WYG_062-15a"/>
曰未之聞也而已哉<lb/>
　　　漢唐將相<lb/>
問道二文武而已安危之所注意焉者在相與將天下<lb/>
之所少非羣有司之材也張良帷幄蕭何鎮撫韓信戰<lb/>
功三人者皆稱賢於髙祖其功為孰盛陳平智王陵戅<lb/>
周勃厚三人者皆銘功於劉氏其賢為孰先少卿寛弱<lb/>
翁嚴兩人者為相不同同有聲於漢應變者崇守文者<lb/>
璟兩人者為相不同同有聲於唐李將軍簡程衛尉煩<lb/>
<pb n="KR4h0062_WYG_062-15b"/>
兩人者為將不同同有聲於漢汾陽惠臨淮威兩人者<lb/>
為將不同同有聲於唐是十數子者去就取舍參差齟<lb/>
齬不啻十指然皆以濟治何哉相之材曰坐而論道將<lb/>
之材曰智信仁勇嚴謂十數子者其才足以堪此否耶<lb/>
曰不然乎則語治若漢唐其相其將其才猶不足紹而<lb/>
况治不若漢唐者柰何諸君夙夜强學以待問則於有<lb/>
司一二之訪不可以滅裂塞也<lb/>
　　　用法<lb/>
<pb n="KR4h0062_WYG_062-16a"/>
問天下有治法無治時聖人有因時無因法前主所是<lb/>
著為律後主所是疏為令今夫所是者情也一人之情<lb/>
千萬人之情是也則立法以御世舍情何以哉政不足<lb/>
以仁民而民䧟於罪焉者多則因事設法綿綿日出覃<lb/>
若蔓草降秦而言求其不苛且濫若漢與唐者幾希蕭<lb/>
何所作其存不可以枚數也而歴世所傳律令具在本<lb/>
朝因之以為理其日改月降損益濟治則以年繫之曰<lb/>
某勑者而已事或先王未之有則以勑從事凡此以趨<lb/>
<pb n="KR4h0062_WYG_062-16b"/>
人情之所安否乎然律令不變如經勑損益之如緯前<lb/>
之所下今日而益今日所用後日而損欲吏習而民安<lb/>
可得哉夫教化未明習俗未成則解而更張所以為善<lb/>
治政行豐美之後則法也猶四時也與民為信焉者也<lb/>
其可以無素定耶嘗試稽之三王騐之漢唐宜之當時<lb/>
成一代書以遺天下其筆則筆削則削是非詳略柰何<lb/>
士大夫學焉以入官大者出入經術細者析毫剖芒屈<lb/>
指而甲乙明白當事至於坐堂據案木索在前愀然有<lb/>
<pb n="KR4h0062_WYG_062-17a"/>
非其情者則施設論决若不在於已出曰法吾無如之<lb/>
何也豈國家至仁惻怛先有司之意耶諸君舉於鄉而<lb/>
所習者有在於是則平日之論議願遂聞之<lb/>
　　　儀禮<lb/>
問六經行於今其殘不完者惟禮而禮之中儀禮為最<lb/>
完竊復之文王周公所以用其意者亦精密矣或曰日<lb/>
昃不食肉肉必乾日昃不飲酒酒必酸先王之為禮必<lb/>
其强人以所甚難三揖而後升百拜而一獻授受盥洗<lb/>
<pb n="KR4h0062_WYG_062-17b"/>
奠執繚絶至於使人幾不勝其故何也蓋自韓愈猶苦<lb/>
其難讀以謂於今誠無所用之則後世學者有而不講<lb/>
亦固其理夫四民世事則士尤不可以不知學誦先王<lb/>
之言而服今之服用今之器雜委巷之説相與次且齟<lb/>
齬於其間然且安之不亦鄙而可憐哉將學焉則又忠<lb/>
信彊有力者常寡也凡此者柰何嘗試談之<lb/>
　<lb/>
　蘇門六君子文粹巻六十二<lb/>
</p>
<p>
</p>
  </div>
</body>
</text>
</TEI>
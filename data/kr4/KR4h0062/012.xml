<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十二</head> <lb/>
    <p>
<pb n="KR4h0062_WYG_012-1a"/>
欽定四庫全書<lb/>
　蘇門六君子文粹巻十二<lb/>
　　宛丘文粹一　　　　　　宋　張耒　撰<lb/>
　　議<lb/>
　　　逺慮篇上<lb/>
臣聞將享天下之大利者其初必渉天下之危害將受<lb/>
天下之至安者其初必受天下之至勞夫大利至安豈<lb/>
可以苟且安坐無事而得之哉是以聖人雖履危害而<lb/>
<pb n="KR4h0062_WYG_012-1b"/>
不畏當至勞而不厭堅忍强力痛自策勵必為而不輟<lb/>
夫然後天下之大功立矣昔者漢武帝承文景積安之<lb/>
餘天下富實倉廪有餘人力盛强於是大舉以伐匈奴<lb/>
盖深討窮追者二十餘年通西域闢朔方驅良馬勁卒<lb/>
精兵堅甲北向而爭窮荒之地費財傷民甘心而不悔<lb/>
大勝不滿其意而小挫未嘗不復犬武帝之心豈其止<lb/>
於好大樂夸而力犯天下之憂勞樂驅其士民而殺傷<lb/>
之哉盖其心以謂匈奴之强非四夷之敵異日之患或<lb/>
<pb n="KR4h0062_WYG_012-2a"/>
在於此而吾之所遭偶中國富强盛衍可以有為之時<lb/>
夫將摧萬里之强國以遺後世安樂無事之福豈可以<lb/>
安坐拱手不傷一民不費一矢而得之也夫使異日之<lb/>
所積僅足以償今日之費異日之安全僅足以補今日<lb/>
之損失猶將為之而况費寸而得尺損尺而得尋哉盖<lb/>
自武帝北征以來至宣帝之際匈奴之勢浸以消弱單<lb/>
于相率稽首來朝以平日抗禮之强敵而北面跪拜樂<lb/>
為臣僕而不敢動盖嘗讀西漢見呼韓邪單于始朝宣<lb/>
<pb n="KR4h0062_WYG_012-2b"/>
帝於渭上未嘗不臨巻竊嘆武帝之英才逺畧過絶天<lb/>
下而使其國家享安榮之福而漢之强敵獨在匈奴單<lb/>
于入朝而稱臣則漢之威徳旁暢逺達於是盡天下而<lb/>
無不為之臣矣嗚呼亦可謂盛也觀今之所獲而追計<lb/>
前時之事費損失者才㡬何歟故無勞於心不動乎身<lb/>
則百姓無富家無勤于民無事於敵則天下無强國嗚呼<lb/>
淺夫末議猶以武帝為好大樂夸之主傷財害民而不<lb/>
遵文景之恭儉其亦不思甚矣臣雖州縣之小臣不當<lb/>
<pb n="KR4h0062_WYG_012-3a"/>
妄議朝廷之大事而於意凛凛不能自休者竊以謂今<lb/>
日之强敵與漢之匈奴其何以異耶非獨其强盛之勢<lb/>
僅同而己臣則以謂過之矣何者漢之匈奴其盛未乆<lb/>
方秦之亡楚漢角馳於中原内患起而外禦廢貪救目<lb/>
前而無暇於逺畧是以匈奴休養生息得成其强至武<lb/>
帝之時其盛近矣且方是時匈奴之所安匈奴之俗也<lb/>
而無慕於中國今日之朔方豈特積嵗之盛哉而匈奴<lb/>
之衰盖嘗陵鑠上國而澶淵之役長驅中原至勞萬乗<lb/>
<pb n="KR4h0062_WYG_012-3b"/>
之重與之親為之結好通使然而今北朝之所以衣冠<lb/>
居處官名郡邑大抵皆有愛樂中原之心其為治盛極<lb/>
矣而其患又豈特如武帝時也夫端然安居熟視不動<lb/>
而邉鄙之上不肯輕犯者非不欲也提兵而戰勝敗未<lb/>
可知終年而戰所獲能㡬何孰與安坐不失而終年之<lb/>
獲皆良金精幣何啻百戰之積以謂重賂而果得其歡<lb/>
心者臣不知其説也夫武帝之時匈奴之患止於侵邉<lb/>
境殺吏民而己今也空内府之藏損中國之力而不免<lb/>
<pb n="KR4h0062_WYG_012-4a"/>
於傷威重賂結歡而未能保其無患則其為患比之武<lb/>
帝之時加切矣夫匈奴之盛則加於武帝之時而武帝<lb/>
之患則未如今日之切武帝猶憂勞勤苦積累嵗月費<lb/>
財力而為之則今日之計尚安得深畏目前之勤而欲<lb/>
以苟且無事處之而望至安大利之獲也夫先王於危<lb/>
害非樂履之也其於勞費非甘受之也其樂無事而願<lb/>
安佚豈與人異情哉特其審利計害深得事勢雖欲不<lb/>
為而不獲己故也臣聞之太祖皇帝常積縑于内庫曰<lb/>
<pb n="KR4h0062_WYG_012-4b"/>
俟所蓄足用即圖攻取而天錫陛下以勇智神武英特<lb/>
果斷神眀獨照于㡬㣲之表則是天之所付祖宗之所<lb/>
畀實在陛下而臣觀北朝今日之勢故為逺慮之説伏<lb/>
惟陛下念之其詳者臣未敢言焉<lb/>
　　　逺慮篇下<lb/>
臣竊以謂今將制匈奴未可以遽戰當如吴起之取闔<lb/>
閭晉之取孫皓擇將帥之可屬以范蠡羊祜之事者而<lb/>
専委之隂謀宻計潜潰其心腹為一戰可滅之計而其<lb/>
<pb n="KR4h0062_WYG_012-5a"/>
深㣲有未可遽論者而臣竊謂潰其心腹矣而手足肘<lb/>
臂之助猶當為之經制也臣聞之匈奴之俗弱不恥受<lb/>
役於强小不恥見用於大而强大之國常資小族傍國<lb/>
之助而復相與犄角為手足之勢是以中國之力卒不<lb/>
可破冒頓之强也以其能服從北夷而控弦之士至三<lb/>
十萬而始畢之兵至百三萬者以其能臣屬室韋髙昌<lb/>
之屬非徒獲其兵民而為之用也其弱者臣之以為用<lb/>
而羈縻者悦之以為助故有嫁女輸貨而悦傍族鄰國<lb/>
<pb n="KR4h0062_WYG_012-5b"/>
而傍族鄰國幸其不至於侵伐也為之效力而不辭夫<lb/>
如是故中國之伐之也力常分而不得専自漢武帝伐<lb/>
胡數年而無成功然後因張騫之言始通西域踰葱嶺<lb/>
開玉闗以伐萬里之國西置酒泉以隔胡羌之往來通<lb/>
月支使大夏捐宗室之子以嫁烏孫於是匈奴始孑孑<lb/>
然西顧而惴慄盖漢之兵威自龍堆之西旁暢逺達不<lb/>
啻萬里之地斷匈奴之右臂而壓其脅而後浸浸消縮<lb/>
逺遁大漠窮北之野胡馬北首垂涕而望隂山自昭至<lb/>
<pb n="KR4h0062_WYG_012-6a"/>
宣而甘泉之庭强胡君長北面俯拜而聴命於漢者矣<lb/>
故武帝之征匈奴不在於衛霍而在於得西域故臣以<lb/>
謂今不考武帝故事以破壊其屬國則其勢未能遽衰<lb/>
且今匈奴之國何異冒頓始畢之時其所以臣屬覊人<lb/>
而賴其用者亦宜不止一二而己西有西域東有東夷<lb/>
其姻婭之所親金帛之所悦如漢之匈奴所謂奴僕校<lb/>
尉者計亦有之矣故臣敢有四説一曰金幣以奪其所<lb/>
臣屬之族昔者烏孫之初未甚樂漢也其後貪得漢物<lb/>
<pb n="KR4h0062_WYG_012-6b"/>
而見漢之强大乃始自貳於匈奴烏孫大國也而猶如<lb/>
是而况於小族弱姓哉臣以謂宜得如張騫之徒果敢<lb/>
强立奮命逺使者稍稍致命於西北之逺邦少貴而勿<lb/>
厭而啗之以厚利而邀至於漢宜有服從之心此離小<lb/>
國之術也二曰兵威侵討以壊其援助匈奴之傍國比<lb/>
之漢唐則其名號遷徙不一亦當有兵精地少為之聲<lb/>
援者臣以謂宜得如李廣利之徒勇敢不顧投身萬里<lb/>
之外不畏萬死一生之計者數出以困其國使其南向<lb/>
<pb n="KR4h0062_WYG_012-7a"/>
而備中國則兵力分而不専此破其援助之術也三曰<lb/>
審據要害而離其交盖武帝既通西域初築酒泉以塞<lb/>
羌胡之道其後又建張掖武威燉煌以據要害堅城精<lb/>
甲壓其裘領而使之不得動今誠能按圖審實知其咽<lb/>
喉或以戰取或以謀致而使一將積精兵萬人强弩利<lb/>
戰以守之使之欲交而不能得此破其交之道也四曰<lb/>
㳺説反間以弊其力夫匈奴之與國誠得而通之而後<lb/>
使談夫辨士隂誘以利而㳺於其間或搆其隙而鬬其<lb/>
<pb n="KR4h0062_WYG_012-7b"/>
兵或疑其心而敗其約此四策者雖古人之所嘗試然<lb/>
後之人欲為之者未見其能出此也恭惟陛下聖神英<lb/>
武受天命以為四方萬里之主稱陛下之威神聖徳則<lb/>
盡天地四方之所及堯舜三代之所不能服者悉得而<lb/>
臣之臣尚以為未足也然河隴之地玉闗之東漢唐盛<lb/>
時畿西之民也今也中國視之如敵國矣况漢都䕶之<lb/>
所治哉幽燕之地先王諸侯之所封而唐節度之所治<lb/>
也今也匈奴視之如其民矣况能銘燕然臨瀚海哉夫<lb/>
<pb n="KR4h0062_WYG_012-8a"/>
以盖天地四方之威而兩隅之地乃不能如其故是豈<lb/>
理之所當然哉此臣之所以深憤痛惜而又謂天將以<lb/>
資陛下立英偉不世之大功也惟留神熟計之<lb/>
　　　慎㣲篇上<lb/>
先王之治天下雖小害微患不足以為中國大愛其發<lb/>
易消者先王不敢忽日夜補完其藩籬芟耨蕪穢務為<lb/>
牢固精宻不使有纎芥之隙為姦人所窺者何也以謂<lb/>
天下之所謂大治者非苟無大患至變而己也必將使<lb/>
<pb n="KR4h0062_WYG_012-8b"/>
之確然無毫釐之憂卒然有驚而吾固己豫為經畫於<lb/>
衆慮之前矣先王之心豈有小害㣲隙之足以動吾之<lb/>
大計哉以謂要不能悉除之則未足以為大治而不能<lb/>
不累於泰然無思之懐耳盖世之善養生者比於常人<lb/>
則其所以累䘮其生天敗其身固己能去之矣然豈以<lb/>
特異於世之常人者而遂足也於是又日夜練治其氣<lb/>
調揉其身小至於飲食之忌詳至扵衣服之節其説甚<lb/>
繁其防甚㣲一一蹈行不敢少忽扵頃刻之欲者豈以<lb/>
<pb n="KR4h0062_WYG_012-9a"/>
夫飲食衣服之㣲害為足以傾其本哉盖不若是要不<lb/>
為萬全必安之身斷然必趨於夀考安强之域而保其<lb/>
無所梗於前者耳而臣之所慮又非特如是而己也天<lb/>
下之患常養於安樂不慮之處馴致而積之而後日深<lb/>
月長極而後動而小患之不除者大患之所積㣲害之<lb/>
所在者深害之所養是又不可不察也今天下之勢四<lb/>
方之形可謂安且固矣甲兵之衆不可勝用矣財用之<lb/>
府不可勝發矣而臣竊有慎㣲之論於今日者天下之<lb/>
<pb n="KR4h0062_WYG_012-9b"/>
重兵精卒驍將健馬大抵皆在西北之陲訓戎練卒講<lb/>
武用衆之法大抵皆篤於兩邉之卒而臣之拳拳以謂<lb/>
東南兩隅亦當有以豫備而陛下威武鎮服之氣當使<lb/>
之周通四海而後為足也臣少居淮南州郡其當㑹要<lb/>
之控扼者舟車使客日夜往復牽挽駕御之卒皆一切<lb/>
責之於州有司斷長補短常不足於用此外則不過戍<lb/>
卒而屯戍之卒數既不多州府諸役往往而是則有司<lb/>
所謂教行伍訓擊刺者特名存耳此外則僻逺之邦本<lb/>
<pb n="KR4h0062_WYG_012-10a"/>
城與戍卒固己單弱而又本城之兵例不習武而戍卒<lb/>
所寄情如旅人夫無樂土自衛之心而望其出力捍衛<lb/>
輕生而不顧何可得哉夫江淮閩浙之郡江湖千里間<lb/>
以山藪魚鹽茶鐵之所出其間冒法桀黠之民往往竊<lb/>
發故江湖之間聚為冦賊殺掠商賈者雖豐年樂嵗未<lb/>
嘗絶也雖然何足道哉狙猿雖健不可以舍山林黿魚<lb/>
雖悍不可以失淵泉圍而守之則何能為一失其穴安<lb/>
行殺之矣臣特以為方其未殄也郡國不能不驚單弱<lb/>
<pb n="KR4h0062_WYG_012-10b"/>
之民不能不罹其毒於陛下仁民愛物之志不能不少<lb/>
累耳是可惜也夫養生者既己能絶人之所大慾而人<lb/>
之大慾至難絶者雖絶其所至難而不為其所至易是<lb/>
果何哉朝廷之力固己殄强梁無紀之姦民服萬里樂<lb/>
戰之强敵則夫江湖盜賊之末患禁之易耳臣願陛下<lb/>
詔江淮閩浙之監司使察諸郡之士卒各逐其所宜頗<lb/>
増置之其間控帯要害有所防守當加於常郡無易其<lb/>
名無増其廪然其募之也有司程其才勇可為者而後<lb/>
<pb n="KR4h0062_WYG_012-11a"/>
補既補則使之習戰陣行伍之法募數既廣則士卒之<lb/>
充役者習戰可以畨休而迭用大約一軍之中充役習<lb/>
戰者各占其半更畨而教勞佚相補而卒伍之長有所<lb/>
遷進則有司取其挽强刺堅優於其黨者授之而監司<lb/>
嵗時廵按郡國皆臨莅激賞動以勸沮使一州有可用<lb/>
之卒數百人與今兵官之所率可以不至於甚弱而不<lb/>
振也彼其所扞衛乃其父母妻子之邦宜各盡力而不<lb/>
憚而奸民亦有以弭其心故臣嘗以為今山林之盜特<lb/>
<pb n="KR4h0062_WYG_012-11b"/>
以勇力之民不能守農畝之勤安田里之養而顧其材<lb/>
力有足恃者故轉而為盜耳豈無刑誅之畏㢤今設科<lb/>
以募之則夫材力可恃而無所歸者將欣然而集此亦<lb/>
消盜之一道也而有司不過為衣食之養仰給户部而<lb/>
經費不足臣以謂諸郡既増本土之兵則戍兵漸可減<lb/>
罷戍兵既不外戍則其逋逃死亡可以不補益於此而<lb/>
省於彼何遽患費哉又戍兵之廩多士卒之廩薄増其<lb/>
薄省其多非獨不費且將有得焉耳若夫綱目之詳悉<lb/>
<pb n="KR4h0062_WYG_012-12a"/>
精盡則願詔有司講明其大致則臣以謂不是過矣<lb/>
　　　慎㣲篇下<lb/>
臣嘗怪昔者先王之時學校徧於天下里閭田畝之民<lb/>
皆不鄙而教之至於庠序之間有一不率教之小人亦<lb/>
國家之細事耳而先王至於元日習射習鄉自左而移<lb/>
之右自右而遷之左移之郊移之遂而天子之學有一<lb/>
人不率長者之教則以王命三公九卿大夫元士視學<lb/>
其又不遷善也天子親臨之教之備待之盡其不改猶<lb/>
<pb n="KR4h0062_WYG_012-12b"/>
是也則屏之逺方窮荒之野其罰之至於終身不復齒<lb/>
於鄉里臣讀書至此未嘗不竊怪以天下國家如此之<lb/>
廣學校庠序如此其衆受教之士如此其多有一人焉<lb/>
不率教於其間其勢至於勞天子動卿相則紛紛然日<lb/>
力且不給而教之不化不遽刑之反覆激發思必反之<lb/>
於善則近于柔懦而不决而不率教之罰又至于流徙<lb/>
逺荒棄絶之地惡之至于終身又何其近於虐也待之<lb/>
則似太重教之則似過仁而罰之又似甚忍也於是深<lb/>
<pb n="KR4h0062_WYG_012-13a"/>
思其故而得先王之用心嗚呼古之人豈費心於無益<lb/>
而為之乎特其寓意深慮患㣲後之人未之思耳夫天<lb/>
下小之為不治大之為放亂禮義不行上下相窺至於<lb/>
不可勝言者其初誰為之也使天下之民皆有君子之<lb/>
風敦厚和柔俯首聴令愛君而孝親謹身而懼禍則天<lb/>
下之分雖厯萬世無繇壊矣夫惟其間有所謂桀傲不<lb/>
遜教之而不從令之而不懼亂衆敗羣毁慢其上者出<lb/>
焉一人而敗百人於是天下為之不治而有司之法有<lb/>
<pb n="KR4h0062_WYG_012-13b"/>
所不禁矣小人之情不知所禁則禍患之起何亊無之<lb/>
故天下小之為不治大之為放亂者凡以不率教者為<lb/>
之夫當其悖傲不遜也示之以禮義暴之以恥辱臨之<lb/>
以重勢庶㡬改乎則是吾國中得一善人而除一賊夫<lb/>
為國而得千金不如益一善人之為利也威加鄰國不<lb/>
如去一賊之為安也則先王待之似未過重教之似未<lb/>
過仁者至其確乎趨於惡不改判然與善人異域不可<lb/>
復用矣則他日害我者也眀知其特為吾患而恕之何<lb/>
<pb n="KR4h0062_WYG_012-14a"/>
以異於明見陷穽而自赴也是故非投之屏之於視聴<lb/>
之外則其患不絶則先王罰之似未過忍也嗚呼先王<lb/>
之慮患憂禍至於此其深逺也故三代之衰者諸侯肆<lb/>
行則有之矣不聞匹夫肆行敢有所窺覬也其效可見<lb/>
矣伏惟陛下聰眀聖智深見先王之用心隆學校擇賢<lb/>
師以養天下之才肅政刑謹禁令以破天下之姦其術<lb/>
固宻矣然臣之意獨以今天下郡縣里閭田畝小民之<lb/>
姦豪者尚當為之制也夫飲酒聚博而不已必為穿窬<lb/>
<pb n="KR4h0062_WYG_012-14b"/>
穿窬又不己則習而為刼掠一為刼掠則屠牛發塚盜<lb/>
販殺害何所不為矣故田閭之間㳺手無賴酗酒毆鬬<lb/>
者異日之盜賊也將除盜賊抄掠之患則必先去田閭<lb/>
之惡民故臣欲使今天下郡縣凡以鬬酗放縱而入有<lb/>
司者既形則禁錮之表其門閭以恥辱之異其衣服以<lb/>
隂辨之鄰里保伍譏其出入容而不察者必為之罰不<lb/>
幸不入於有司而長民者訪知其素其待之也亦然嵗<lb/>
終舉籍於名上之於州州設籍以記之州之役卒有闕<lb/>
<pb n="KR4h0062_WYG_012-15a"/>
則擇其尤不善者而補為兵莅之有司籍之軍伍則雖<lb/>
有不善亦且不縱又其所役不逺其鄉則無志於逋逃<lb/>
非惟禁之足以杜其姦而威之亦且勸於善數嵗之後<lb/>
田畝之間無賴惡猾者稍稍消去則盗賊孰從而起乎<lb/>
臣前任西京夀安尉時聞旁邑有盜發至一夕刼數家<lb/>
公入市井無敢誰何者問盜之數則纔數人耳臣竊怪<lb/>
一市之人其問豈無能行拒驅逐之者何遽為是數盜<lb/>
之所困也訪其故則盜既入市乃甘言以誘市人取民<lb/>
<pb n="KR4h0062_WYG_012-15b"/>
家之財而散之縱其奪取於是市人無賴少年相與間<lb/>
而為之勢不湏臾而紛紛滿前舉皆盜也則以數人之<lb/>
盜至於一市之人不敢與較者繇此之故夫與盜為聲<lb/>
勢而奪掠人財平日之心皆盜也是以旦夕之所願望<lb/>
者特在此耳其情不亦甚可惡哉大抵捕逐者以其素<lb/>
非盜賊而刼掠之迹不眀遇之不敢殺故臣欲乞盜發<lb/>
而市人為之助方刼掠時與吏相遇聴得格殺而嚴立<lb/>
市人助賊之禁乞比過致資給之律明詔有司痛治而<lb/>
<pb n="KR4h0062_WYG_012-16a"/>
深刑之庶㡬以絶其後盖先王非不愛人也至於罪惡<lb/>
小人未嘗輒恕故曰羣飲汝勿逸盡執拘以歸於周予<lb/>
其殺而無恕大憝不孝不友皆刑法無赦夫豈特忍於<lb/>
此哉勢有不得己故也故臣敢以消凶民為慎㣲之説<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十一</head> <lb/>
    <p>
<pb n="KR4h0062_WYG_011-1a"/>
欽定四庫全書<lb/>
　蘇門六君子文粹巻十一<lb/>
　　宛丘文粹一　　　　　　宋　張耒　撰<lb/>
　　議<lb/>
　　　至誠篇上<lb/>
昔先王之為天下非徒為政刑以齊天下之民苟為無<lb/>
事而巳也必有禮樂以成之禮行而天下無違俗樂作<lb/>
而萬物無邪心無違俗故恭遜孝悌行於匹夫匹婦之<lb/>
<pb n="KR4h0062_WYG_011-1b"/>
愚無邪心故蕃阜和樂至於昆蟲草木之細至於如此<lb/>
而後天下大治純被而無有可間矣先王之為是禮樂<lb/>
者豈與後世異哉其存乎刑名見乎度數者典之有司<lb/>
著之文字雖厯千百年可考也舜之大韶周之衰猶能<lb/>
奏也三代之車服宿儒老師能説也後世之君曷嘗不<lb/>
舉先王之禮樂以施之宗廟朝廷哉然而先王用之而<lb/>
能治寓意於迹迹修而意行示教於物物陳而教達後<lb/>
世之君能用之而不能化能舉之而不能治迹修矣而<lb/>
<pb n="KR4h0062_WYG_011-2a"/>
人不化其意物陳矣而下不諭其教是何説也誠與不<lb/>
誠異也先王之為禮樂豈以為備故事修文物而己哉<lb/>
其心之於禮樂既己誠之矣操至誠無間之心於内則<lb/>
其動于外也心之所存必能發之於器器之所示必能<lb/>
致之于物故人望其齋莊恭肅之容而無慢心聞其和<lb/>
豫雅正之音而無邪氣夫豈特容與聲之所能為哉其<lb/>
誠之所動物雖欲不感不可得也故物之於誠不能逃<lb/>
也立誠于此物遭而不化者非物之罪也是其中必有<lb/>
<pb n="KR4h0062_WYG_011-2b"/>
不足者矣物之出於誠猶氷雪之有於火火至矣而氷<lb/>
雪不息者非氷雪能拒之也其炎有不足故也故誠薄<lb/>
於此而求物之應不可得也誠至而物欲不從亦不可<lb/>
得也宗廟之間不恭而肅墟墓之間不哭而哀堯舜之<lb/>
政不令而從以夫在此者不欺故也後世之為禮樂者<lb/>
其心之于禮樂既以判然為兩矣舉是物曰此為禮也<lb/>
奏是音曰此為樂也心之所存不在器器之所作非其<lb/>
誠故禮樂之動也如偶人焉有其形而無其神如象龍<lb/>
<pb n="KR4h0062_WYG_011-3a"/>
焉有其似而無其威夫禮之為容樂之為聲譬之人則<lb/>
其形譬之龍則其象也至誠以主之者先王所以為其<lb/>
神與威也夫人不畏人之形而畏人之神不畏龍之象<lb/>
而畏龍之威神足而畏威加焉則何怪乎見者之變哉<lb/>
内無至誠無間之心而待備禮樂之聲容何以異操偶<lb/>
人象龍以求人之畏之也故三代之亡厯數千百年而<lb/>
禮樂之效卒不如先王之時者豈其刑名度數不足之<lb/>
罪哉所以行之者其誠與昔之人異矣故曰熊渠子夜<lb/>
<pb n="KR4h0062_WYG_011-3b"/>
行見寢石以為伏虎張弓而射之滅矢飲羽下視而知<lb/>
其為石也却復射之矢摧無迹弓矢未改也石猶是也<lb/>
而一中一否者所為射之心不同故也而衰世之士方<lb/>
且區區於綴緝先王之遺文補完經師之故説掩巻長<lb/>
息而傷禮樂之不明嗚呼是亦愚矣心誠恭歟酌水而<lb/>
獻之見者不敢慢矣先王之禮其在後世者未少也心<lb/>
誠正歟操絃而鼓之聴者肅然矣先王之樂其在後世<lb/>
者尚多也故不取之心而求之物欲望禮樂如先王之<lb/>
<pb n="KR4h0062_WYG_011-4a"/>
時何可得哉昔者子思為中庸之説以導孔子之意始<lb/>
之於天命之謂性而其本一言以盡之曰誠而已故曰<lb/>
誠者天之道也誠之者人之道也又曰惟天下之至誠<lb/>
為能盡其性而卒至於參天地贊化育夫君子為善豈<lb/>
以謂人以為此善也吾行之人以為彼惡也吾去之歟<lb/>
其心之於善也無有驅而納之者忽然自至矣於惡也<lb/>
無有畏而刼之者判然不為矣凡此者吾心之於善誠<lb/>
好之其于不善誠惡之故也心誠之而無隙則物不可<lb/>
<pb n="KR4h0062_WYG_011-4b"/>
得而間物不可得而間則心一一心以格物則物為之<lb/>
動物為之動則天地之逺化育之㣲鬼神之無形隂陽<lb/>
之不測吾從役之矣故傳之所載古之為禮樂者其能<lb/>
交鬼神致異物調寒燠而感動植者非髙論也至誠之<lb/>
説曰不見而章不動而變無為而成天地之道可一言<lb/>
而盡禮樂之本盖出諸此而已矣<lb/>
　　　至誠篇下<lb/>
禮樂之壊數千百年而臣拳拳敢以至誠為興禮樂之<lb/>
<pb n="KR4h0062_WYG_011-5a"/>
論而妄以其説獻陛下者誠見陛下有可以致先王至<lb/>
誠之道故也昔者子思之論至誠其説有二有自誠而<lb/>
明者天之道也學雖未博問雖未審而為善之誠先立<lb/>
矣誠先立而資學以眀善者謂之自誠而明可以為善<lb/>
矣而未固也可以語道矣而未盡也博學而審問慎思<lb/>
而力行其心眀乎善而無疑然後其誠立於中而無間<lb/>
此之謂自明而誠故或始於學或終於學恭惟陛下睿<lb/>
智神聖過絶天下自明而誠者非陛下事也然臣竊見<lb/>
<pb n="KR4h0062_WYG_011-5b"/>
陛下克自勤厲好學而博覽内無聲色畋逰之嗜以敗<lb/>
冲和之心外無竒技異能之好以亂専一之慮樂善好<lb/>
士尊儒尚徳陛下之於學其汲汲如此者豈非陛下有<lb/>
至誠之性於始而資學問之益于後盖子思所謂自誠<lb/>
而明者哉夫操至誠上聖之性充而達之於禮樂此臣<lb/>
之所以拳拳不勝大願也故臣之愚伏願陛下照之以<lb/>
至眀動之以篤誠使有司不以禮樂為治國之故事先<lb/>
王之遺物時時陳之為朝廷之一事耳為禮於此者曰<lb/>
<pb n="KR4h0062_WYG_011-6a"/>
吾君非安於此也是為容不得不設也作樂於此者曰<lb/>
吾君非樂聴此也是備物不得不用也有司且為是説<lb/>
而况於庶民乎庶民有知也尚復不諭而况於動天地<lb/>
而感動植乎故使百姓以禮樂為異觀而治國以禮樂<lb/>
為贅疣者其始以不誠敗之故也夫陛下之於道徳既<lb/>
誠矣不可間矣盡萬物不可得而眩之矣夫禮樂者亦<lb/>
道徳仁義之器耳充是心而達之於聖奚有難於此哉<lb/>
臣之所妄為此説者盖今朝廷禮樂之行上自士大夫<lb/>
<pb n="KR4h0062_WYG_011-6b"/>
下達於庶民未能感化動盪如先王之時耳陛下將大<lb/>
眀先王之禮以示天下齋莊之心乎則聖心拳拳若夫<lb/>
不為則不可以終日其意以謂吾之為是非以備無故<lb/>
也陛下將大興先王之樂以除去近世淫慢之音乎則<lb/>
聖心確然誠樂乎此而求吾之心其為是非以為好古<lb/>
設也信篤于内色見于外則得是禮也將有安之之誠<lb/>
聴是音也必有樂之之意精神心術與禮樂相和同而<lb/>
為一何施而不化何動而不應哉以陛下之至神亦養<lb/>
<pb n="KR4h0062_WYG_011-7a"/>
之而巳夫誠之所存見其効而莫知其故臣以謂陛下<lb/>
之於禮樂既己如此則民之望陛下之車服聞陛下之<lb/>
和鑾者其心必與平日且異矣夫惟使民觀天子之動<lb/>
作而其心與平日異焉此所以有間可入而動盪其心<lb/>
之端也夫磬者器也擊之者物也磬之聲非其人之聲<lb/>
也然聞者知其人魚微物也未嘗知音也或聞琴而躍<lb/>
何也誠動其中則無情之聲知以其類為應物感其心<lb/>
則至㣲之物不待音而感能通天子之至誠而達於治<lb/>
<pb n="KR4h0062_WYG_011-7b"/>
世之禮樂而民不化上之心者臣未之聞也自三代以<lb/>
來先王之術不明後世言治者不過取給目前以夫所<lb/>
謂贊化育參天地交無形而接不測皆以謂高言無實<lb/>
之論故臣願陛下充至誠於禮樂乆而不息積而愈神<lb/>
則凡先王之時天地隂陽之應難至不可得之報凡教<lb/>
化之深㣲神妙者將日至而月盛矣臣嘗以謂漢之好<lb/>
禮樂者莫如顯宗其於禮樂之文者亦勤矣而行之無<lb/>
其誠不聞有至誠善學如陛下之聖也唐太宗有好學<lb/>
<pb n="KR4h0062_WYG_011-8a"/>
樂善之實雖未明道徳性命之理其於至誠則亦近矣<lb/>
然無慨然撥去末習比隆先王禮樂之意伏惟陛下有<lb/>
至誠而朝廷事事必欲仰法堯舜三代之隆此臣之所<lb/>
以為是説於今日也<lb/>
　　　衣冠篇<lb/>
自陛下即位以至於今上自朝廷下及閭里事無大小<lb/>
一切務以法度從事而消去積習簡慢之俗其為法詳<lb/>
矣然上自乗輿公卿大夫而下及士庶人衣冠車服之<lb/>
<pb n="KR4h0062_WYG_011-8b"/>
制獨未為之别以明辨上下等威而消去天下奢侈僣<lb/>
上之心而朝廷將示榮辱勸沮之意于下宜莫深於此<lb/>
者此臣之所以謂當在百度之一而以法律從事也夫<lb/>
三代盛時衣裳弁冕珮玉之制學者皆能道之而世亦<lb/>
以謂陳爛之言厭聞之矣臣不復一一以言而今所大<lb/>
患者軍旅之長武力之臣技術之官其冠服與公卿之<lb/>
所以異者㡬何哉府史胥徒之冠服豪民大賈之車馬<lb/>
與縣令刺史之所以異者㡬何哉古者尊卑共朝貴賤<lb/>
<pb n="KR4h0062_WYG_011-9a"/>
聚享不問而知其官不察而知其别今也貴賤錯陳上<lb/>
下共處而冠服一㮣雖畧有所别然不問不知其官不<lb/>
察不知其别盖今所謂緋紫之假綬者與府胥小吏之<lb/>
所服何以異哉其弊乆矣非今日之積也而改之未有<lb/>
害也而其難於改者盖有二説焉言者曰隋唐之餘制<lb/>
不足法也將遂行三代衣冠之制三代之法詳細委宻<lb/>
不能盡知驟而施之顛倒且不能辨况通其意乎一佩<lb/>
而聫衆玉一車而駕四馬今之士大夫不能是也故其<lb/>
<pb n="KR4h0062_WYG_011-9b"/>
説格而不行臣知言者之未之思也夫三代之為冠非<lb/>
上世無冠而先王首為之也三代之為車亦非上世無<lb/>
車而先王自造之也先民之免於巢居而穴處也乆矣<lb/>
其不被髮而處徒步而行也亦久矣先王能因其有冠<lb/>
而加以尊卑之制因其有車而立之上下之等而世之<lb/>
不復三代之衣冠車服也乆矣其不能佩玉而趨四馬<lb/>
而駕也亦乆矣見被髮而後冠恥徒行而作車哉先王<lb/>
因民之所用而遂文之則今之衣冠車馬而為之尊卑<lb/>
<pb n="KR4h0062_WYG_011-10a"/>
上下之别不亦可乎使先王而出於今亦且因之矣何<lb/>
能必師其既陳之餘迹而不師其因名而為制也説者<lb/>
又曰今之服大抵南北之餘制隋唐以來習行至今驟<lb/>
而為之别則民望之將驚駭以為笑臣則謂之曰自穴<lb/>
居野處而為車服以堯之簡質而虞舜作服夏之忠也<lb/>
衣冠車服非舜之時也商之質周之文其衣冠車服又<lb/>
再易矣自是以來其錯亂訛舛展轉而相變以至於今<lb/>
則凡㡬驚駭而為笑矣今之衣冠車服自生民以來有<lb/>
<pb n="KR4h0062_WYG_011-10b"/>
之乎則憂其驚駭而為笑可也如其初未免乎嘗駭笑<lb/>
也則何獨至於今而始憂乎此俚俗愚人之論而不可<lb/>
以施於廟堂之議故臣願陛下詔有司取今車服之制<lb/>
上自公卿大夫而下達于士庶人與胥史工商之徒皆<lb/>
因今之物而稍為之别使不至于相亂而不可辨則亦<lb/>
嚴等威定民志之大端也或者猶操前説而論難則臣<lb/>
既能詰之矣<lb/>
　蘇門六君子文粹巻十一<lb/>
</p>
<p>
</p>
  </div>
</body>
</text>
</TEI>
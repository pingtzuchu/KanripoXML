<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻九</head> <lb/>
    <p>
<pb n="KR4h0062_WYG_009-1a"/>
欽定四庫全書<lb/>
　蘇門六君子文粹巻九<lb/>
　　宛丘文粹一　　　　　　宋　張耒　撰<lb/>
　　論<lb/>
　　　邴吉論<lb/>
邴丞相為人至深厚也予獨有恨焉虜入雲中詔問丞<lb/>
相御史以虜所入郡吏不能對得譴責而丞相能具知<lb/>
見謂憂邉思職夫吉之能知馭吏之力也夫平日不知<lb/>
<pb n="KR4h0062_WYG_009-1b"/>
從事於其所急而一時際㑹於他人之力亦可以為徼<lb/>
幸矣謂之真憂邉思職也可乎因徼幸以得譽遂從而<lb/>
冒之坐視人之得譴責而不分謗則亦少欺矣龔遂因<lb/>
王生一言天子以為長者遂不敢以為出已曰此乃臣<lb/>
議曹教臣夫遂之能歸功於君其善㣲而不冒人之善<lb/>
其徳厚矣方天子讓御史吉如曰臣與御史等耳臣之<lb/>
僕有先白臣者臣是以知之此其為能豈獨憂邉思職<lb/>
而己哉世人有未嘗射挾弓注矢一發而中不知者曰<lb/>
<pb n="KR4h0062_WYG_009-2a"/>
天下之善射者也其人不讓則知之者笑之矣邴吉脱<lb/>
宣帝於死能絶口不道獨貪一馭吏之功殆必不然傳<lb/>
曰思則得之不思則不得也吉未之思歟夫冒徼幸之<lb/>
福而安處之此庸人之所常行獨為邴丞相恨也<lb/>
　　　王鄭論<lb/>
昔孔子論令尹子文陳文子皆以忠清與之而不與之<lb/>
仁管子之徳不及二子逺矣而以仁與之何也夫仁之<lb/>
為道雖大然其實以濟物為本濟物之事非一善可以<lb/>
<pb n="KR4h0062_WYG_009-2b"/>
當之必其才徳為世所賴得我則存非我則亡我之所<lb/>
在家安而國治如是則有一善不害為不仁而有小不<lb/>
善於仁未害也予觀王祥鄭冲何曾三人者考其行事<lb/>
之變從容無事之際雖謂君子可也然為魏大臣隂相<lb/>
司馬氏以䘮魏室卒導而授之夫平日則戒慎君子之<lb/>
所忽而當事則為小人所不忍為此所謂色取仁而行<lb/>
違在家在邦必聞者也昔西漢之衰有此乎此孔光師<lb/>
丹皆盜當世賢君子之名而或屈於董賢或迫於王莽<lb/>
<pb n="KR4h0062_WYG_009-3a"/>
使為姦者反依之以取重嗚呼治天下其不可以無才<lb/>
智骨鯁之士也淮南王欲為亂獨憚大將軍與汲黯畏<lb/>
衛青畏其武畏汲黯畏其正也夫世固有徳不足以化<lb/>
姦才不足以止亂而可以謂之仁人君子乎夫使令尹<lb/>
子文陳文子當管仲之任則不勝矣李徳裕曰平澹和<lb/>
雅世所謂君子者居平必不能急病理煩遭難必不能<lb/>
捐軀濟厄可以羽儀朝廷潤色名教如宗廟瑚璉園林<lb/>
鴻鵠者此數子之謂矣<lb/>
<pb n="KR4h0062_WYG_009-3b"/>
　　　王導論<lb/>
予觀王導之為晉有以也哉自古開國建邦尚功利修<lb/>
戰伐其俗好武喜功其國家法度修立若是者必速强<lb/>
而無内亂然當其亡也必為大敵取之何則法制素立<lb/>
人畏而不敢犯故無内亂然國小勢單而有所恃必敢<lb/>
鬬其人才可用則不能下人夫小國敢鬬而不下人大<lb/>
國之所取也吴蜀是己諸葛亮治蜀法制謹宻兵武修<lb/>
立糧儲豐而器械精故以區區之蜀而魏人不敢侮亮<lb/>
<pb n="KR4h0062_WYG_009-4a"/>
既死姜維持其餘力黷武好戰而魏取之孫權之為吳<lb/>
也江東才武之士悉用而無遺其將帥多可用之才權<lb/>
既死而規畧風聲不改其舊孫皓不肯俯仰畏縮為自<lb/>
守之計時用其武而晉取之故曰小國敢鬬而不下人<lb/>
大國之所取也夫政和俗弱畏患自守者多内侮其弊<lb/>
也内之强有力者取之然不待其力盡勢窮則不亡何<lb/>
則内有强力之臣而無所忌則必起然國人未去則取<lb/>
之也難非極弊不可復振之際則不可得東晉是也導<lb/>
<pb n="KR4h0062_WYG_009-4b"/>
相元帝於江東所以立國者不過賓延賢士招禮名勝<lb/>
設學校謹選舉力為柔仁和厚之政而己夫當西晉之<lb/>
末兵戈並起天下大亂非有商君管仲之節制刻深以<lb/>
圖功利起怠惰收蓄天下才勇之士不畏勞苦往反與<lb/>
之深入力爭未有能立者也而導顧為此豈其才不足<lb/>
歟或者曰導之意以謂限長江而與闗洛交兵相元帝<lb/>
而與劉石爭雄駕御賀循紀瞻之徒而與夷狄馳逐此<lb/>
百舉而百敗曾不如勿為之愈也是以置江北之紛紛<lb/>
<pb n="KR4h0062_WYG_009-5a"/>
而為保國之計苟為後世不遽亡之䇿而可矣夫王敦<lb/>
蘇峻之内侮桓溫桓𤣥之倔强大則君廢大臣誅小則<lb/>
控制上流而朝廷奔命宜若朝夕而亡矣卒之劉裕取<lb/>
之於凌夷甚弊之後此固導之深圖也齊之政强魯之<lb/>
政弱魯朝齊而齊先亡乃自古然矣<lb/>
　　　張華論<lb/>
裴頠勸張華以黜賈后而華不可其言曰聊以優游卒<lb/>
歲當時華有天下之望姦臣孽后切齒於華久矣雖不<lb/>
<pb n="KR4h0062_WYG_009-5b"/>
舉大事可得優游卒歲歟華之智寧不知此而為是言<lb/>
何也夫華為之亦死不為亦死徼幸苟免自安之言耳<lb/>
方是時華之計無可為者矣與外臣為仇則賈后得藉<lb/>
口以誅之與孽后為怨則强王將以仗正而行其意起<lb/>
貧賤取富貴既無棄屣之髙又名重累身衆所不置己<lb/>
有遯尾之厲嗟乎華於是時葢知不免矣自古為是言<lb/>
者不以賢不肖皆不免者也董卓築郿塢曰事成雄據<lb/>
天下不成守此塢夫事不成而塢可得而守歟卓雖愚<lb/>
<pb n="KR4h0062_WYG_009-6a"/>
亦知之矣曹爽不能用桓範之計而曰不失為富家翁<lb/>
其措意亦如此華之優㳺董卓之守塢曹爽之富翁皆<lb/>
知不免而徼幸苟且之言耳不足論也士之謀身至此<lb/>
亦可悲也夫<lb/>
　　　屈突通論<lb/>
屈突通知隋之亡力不足以救也審矣然力盡勢極有<lb/>
為萬一之計其心皎然非負隋也通未及死而被擒其<lb/>
不死者非自免也唐救之也唐之為隋之讐明也通不<lb/>
<pb n="KR4h0062_WYG_009-6b"/>
負其所事而捨其生然忘其仇而食其禄責通報其怨<lb/>
非也天之所與通安得而報之君子於其讐度非所得<lb/>
報則不敢行其私然亦不敢忘其私故食其禄者通之<lb/>
罪也凡負恩圗存於可為之時者得罪於通可也忠亦<lb/>
不足為矣<lb/>
　　　裴守真論<lb/>
先王之禮不眀於世日以廢壊遂至於滅亡者其初未<lb/>
始不自於䛕夫盜儒苟欲媚世主之私而不務行先王<lb/>
<pb n="KR4h0062_WYG_009-7a"/>
之意而俯從今世之便也先王以至誠仁義之心誠意<lb/>
於禮樂之際齋眀盛服如臨師保父母之嚴一有不中<lb/>
凶咎從之而使後世之汚君習於安樂驕傲者勉而為<lb/>
之其欲捨而從我也固已不勝其怠而諛夫盜儒又從<lb/>
而為之解説旁引曲取既使之便其私意而又曰自義<lb/>
理之所安嗚呼先王之禮何從而興乎秦併六國典禮<lb/>
盡滅髙祖撥天下之亂庶㡬其有興矣而叔孫通阿其<lb/>
意不能尊其所聞而行之乃為是苟且滅裂之具而漢<lb/>
<pb n="KR4h0062_WYG_009-7b"/>
之禮終以不眀則起于叔孫通之徇其君予讀裴守真<lb/>
傳守真善容典為太常博士當時謂才稱其官至論射<lb/>
牲禮曰古者天子自射牲漢遣侍中今天子奠玉酌獻<lb/>
而己可也古今異宜不必射牲破陣慶善二舞入天子<lb/>
為起守真言古無天子立觀舞者請從古夫射牲古也<lb/>
勞而今也佚則從今立觀舞今也勞而古也佚則從古<lb/>
守真非能法古也特從其佚便使人主便之而己夫先<lb/>
王之禮惟惡夫好便而無制者而後為是曲折制度之<lb/>
<pb n="KR4h0062_WYG_009-8a"/>
嚴也使有司之禮近于人情者非其至也嗚呼自秦漢<lb/>
以來天子之車服金珠翠羽婦人之服竒文巧畫房闥<lb/>
之玩仙靈鬼怪可駭之物雕韋織毳戎狄之用皆有之<lb/>
矣推其禍本亂原未有不起于好便安者為之也夫一<lb/>
守真不足道也而世遂以才稱其官則知史説偷風瞽<lb/>
俗相扇而不知恥也可勝嘆哉<lb/>
　　　李郭論<lb/>
雄傑好亂之士可服以天下之大義不可揜以匹夫之<lb/>
<pb n="KR4h0062_WYG_009-8b"/>
小數何也彼其心甘為理屈不肯負人以其智幸而掩<lb/>
之得志其後必大亂凶悖放恣而後其志乃己此不可<lb/>
不慎也漢髙祖苟一時之便偽㳺雲夢而執韓信雖能<lb/>
執信而信之反心自此生矣當此時髙才智士亦有輕<lb/>
其君之心故英布貫髙之亂繼踵而起者此非伏英雄<lb/>
之道也李光弼提孤軍與安史健虜百鬬百勝其治軍<lb/>
行兵風采出郭子儀之右而當時諸將皆望風伏子儀<lb/>
如敬君父而光弼之在彭城諸將己不為使子儀能使<lb/>
<pb n="KR4h0062_WYG_009-9a"/>
吐蕃為父而史思眀乃上書請誅光弼太抵光弼之實<lb/>
不及子儀之名子儀安坐而有餘光弼馳騁而不足予<lb/>
嘗思其故讀史思眀傳見光弼使烏承恩潜殺史思眀<lb/>
事而後知李郭之優劣盖子儀之為人至誠不欺主於<lb/>
忠信而胸中洞然大人也故靜則人安其徳動則人伏<lb/>
其義光弼用烏承恩使襲殺史思眀此雖狡夫猾虜之<lb/>
常態意其人雖雄悍驃勇而中有所不可保信者市井<lb/>
之智盜賊之謀有時而用也不然何以召史思眀之侮<lb/>
<pb n="KR4h0062_WYG_009-9b"/>
而田承嗣之膝獨為尚父屈歟此於服人之道小矣嗚<lb/>
呼成事以材不若以徳服人以智不若以理惟徳與理<lb/>
始鈍終利以之治大以之行逺未之有悔也<lb/>
　　　韓愈論<lb/>
韓退之以為文人則有餘以為知道則不足何則文章<lb/>
自東漢以來氣象則己卑矣分為三國又列為南北天<lb/>
下大亂士氣不振而又雜以蠻夷輕淫靡嫚之風亂以<lb/>
羌氐悍魯鄙悖之氣至於唐而大壞矣雖人才衆多如<lb/>
<pb n="KR4h0062_WYG_009-10a"/>
貞觀風俗平治如開元而惟文章之衰未有能振其弊<lb/>
者愈當貞元中獨却而揮之上窺典謨中包遷固下逮<lb/>
騷雅沛然有餘浩乎無窮是愈之才有見於聖賢之文<lb/>
而後如此其在夫子之門將追㳺夏而及之而比之于<lb/>
漢以來齷齪之文人則不可然則愈知道歟曰愈未知<lb/>
也愈之原道曰博愛之謂仁行而宜之之謂義繇是而<lb/>
之焉之謂道果如此則舍仁與義而非道也仁與義為<lb/>
定名道與徳為虛位道有君子有小人徳有吉有凶若<lb/>
<pb n="KR4h0062_WYG_009-10b"/>
如此道與徳特未定而仁與義皆道也是愈於道本不<lb/>
知其何物故其言紛紛異同而無所歸而獨不知子思<lb/>
之言乎天命之謂性率性之謂道修道之謂教曰性曰<lb/>
道曰教而天下之能事畢矣禮樂政刑所謂教也而出<lb/>
於道仁義禮智所謂道也而出於性性則原於天論至<lb/>
於此而足矣未嘗持一偏曰如是謂之道如是謂之非<lb/>
道曰定名曰虚位也則子思實知之矣愈者擇焉而不<lb/>
精語焉而不詳而健於言者歟<lb/>
<pb n="KR4h0062_WYG_009-11a"/>
　　　李徳裕論<lb/>
李徳裕制變遇事之方裴度有所愧然度之制變務出<lb/>
於中和故事出而人不驚事己而身安徳裕矜才而快<lb/>
意者也故其所發竦動人之觀聴而後多悔宦者劉承<lb/>
偕監劉悟軍悟不堪其侮而言之朝憲宗以其有寵於<lb/>
母后也問計於度請斬之又曰不能斬則流之夫斬之<lb/>
則風采足以震動而於事也健然苟求下足以厭悟意<lb/>
上不傷太后心流之亦足矣何必求動人之視聼哉此<lb/>
<pb n="KR4h0062_WYG_009-11b"/>
度過人者也劉稹之叛計策出於郭誼為多稹勢己窮<lb/>
蹙誼斬稹以降此在稹為可賞徳裕以為劉稹小子安<lb/>
知反誼始教之而終賣稹以求生卒斬之徳裕之出此<lb/>
不過欲眀大義立風聲以竦動視聴耳若誼者置而不<lb/>
問斯可矣何必求名而殺之耶是時强藩叛臣力足以<lb/>
拒王命而所深忌者左右之竊發也誅郭誼而叛臣始<lb/>
安心于其下其為慮盖己踈矣徳裕惡牛僧孺其傾僧<lb/>
孺也曰僧孺聞劉從諫滅而慨嘆又結成其往來之迹<lb/>
<pb n="KR4h0062_WYG_009-12a"/>
夫傾大臣惟有交反者之罪為無以加人主之所不恕<lb/>
僧孺繇此遂竄徳裕於復怨則快矣而君子豈忍為是<lb/>
哉故一失勢羣起而擠之身沒南荒非偶然也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻九<lb/>
</p>
<p>
</p>
  </div>
</body>
</text>
</TEI>
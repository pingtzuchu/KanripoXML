<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻七</head> <lb/>
    <p>
<pb n="KR4h0062_WYG_007-1a"/>
欽定四庫全書<lb/>
　蘇門六君子文粹巻七<lb/>
　　宛丘文粹一　　　　　　宋　張耒　撰<lb/>
　　論<lb/>
　　　樂毅論<lb/>
予觀夏侯太初之論樂毅稱毅之書以謂伊尹放太甲<lb/>
而不疑太甲受放而不怨以知毅之心不止於兼并而<lb/>
稱毅之不取莒與即墨以謂明信義於天下將縱二城<lb/>
<pb n="KR4h0062_WYG_007-1b"/>
而降之以為王業之所起嗚呼何其言之過歟毅戰國<lb/>
之雄耳其智豈足以知王者之事哉一說昭王之平齊<lb/>
復其數年之讐毅之才盡是矣何以知毅之有心於王<lb/>
者之事哉且以戰國之際士馳說以干時君惟恐其言<lb/>
之不足以動人其所說一切不出於情實則樂生之稱<lb/>
伊尹太甲之事是果其心歟且毅將燕師一戰而破齊<lb/>
虜獲其重器而逐其君燕國之弱小而五歲勤師於外<lb/>
親所降下者凡七十餘城則士卒亦少弊而國之轉輸<lb/>
<pb n="KR4h0062_WYG_007-2a"/>
應接亦己勞矣故頓於二城之下盤桓而不能取且不<lb/>
終攻取之計而騎刼代之矣繇是觀之樂子之不抜二<lb/>
城者是力有所不足未得盡用其計謀而考毅之用心<lb/>
則未始有縱二城以示民明信而有意於王業之事也<lb/>
且樂毅嘗一至臨淄盡取齊寶財物祭器輸之於燕而<lb/>
下七十餘城其所殺傷不知幾何而即墨之大夫出死<lb/>
於戰齊民之視毅不啻若冦讐而乃欲以不攻二城以<lb/>
明信示民毅之為計不必若是之愚者且方是時田單<lb/>
<pb n="KR4h0062_WYG_007-2b"/>
守即墨單善為兵故其守即墨固而不易抜耳何夏侯<lb/>
生之妄論也司馬遷稱異時事類蘇秦者皆附之秦故<lb/>
戰國策事之所載多不足信而遷之所載毅事未始有<lb/>
此故予皆不信之<lb/>
　　　田横論<lb/>
予讀田横傳横之將死告其客予與漢王俱南面稱孤<lb/>
今漢王為天子而横乃為亡虜而北面事之其恥固己<lb/>
甚矣讀韓王信陳豨盧綰等傳竊怪此數人者其受漢<lb/>
<pb n="KR4h0062_WYG_007-3a"/>
恩亦厚矣或抜於士伍而王之或皆恩暱親黨然少不<lb/>
得志則起而為亂葢其素所蓄積未嘗不在於亂特因<lb/>
事而後發而考其本末葢亦如田横之所恥者耶夫高<lb/>
祖以匹夫將羣雄取天下非有德義禮樂以感懷天下<lb/>
之人心而其下非有樂推不厭之意高祖特以才勝之<lb/>
耳故怏怏以就北面乃其所甚恥而禍亂起於恩暱親<lb/>
黨之際亦無足怪也故國之興也不以仁而君臣無禮<lb/>
義以相與而以利合則國之所以存者幸也予觀高祖<lb/>
<pb n="KR4h0062_WYG_007-3b"/>
之時韓王信首反以招陳豨而盧綰隂使匈奴與豨連<lb/>
衡而淮隂謀亂於長安内外搆禍高祖奔走不息而後<lb/>
勝之一有不及天下非漢矣漢之所以存庸非幸乎文<lb/>
王之興也殷士膚敏祼將于京商士從之矣而況周人<lb/>
乎則恩暱親黨之際可知也商之興也曰非商求於下<lb/>
民惟民歸於一德而其有天下非一日之幸也嗚呼漢<lb/>
與三代文王之際異矣<lb/>
　　　游俠論<lb/>
<pb n="KR4h0062_WYG_007-4a"/>
所貴乎游俠者謂其身任人之患難而脱人於厄也朱<lb/>
家郭解雖不合於大義而其感慨雄俊先人後已故可<lb/>
取也樓䕶平生齷齪守常節無可稱呂寛得罪王莽以<lb/>
其父故窮歸之豪俠立節無如此時為宜斬莽使脫寛<lb/>
於死身自亡匿或者以身任之而不悔如此謂之俠可<lb/>
也䕶得詔書即日斬寛以聞莽大喜此苟偷畏懦閭里<lb/>
屠販人耳當莽時天下畏威誰非䕶者班固列䕶與朱<lb/>
家郭解同謂之俠此何故也泣涕責妻子使終養呂公<lb/>
<pb n="KR4h0062_WYG_007-4b"/>
此朱家郭解糞土之餘也何足道哉<lb/>
　　　平勃論<lb/>
余嘗怪昔者高祖之時其將相大臣皆天下豪傑之才<lb/>
其謨謀勇力皆足以過絶天下以戰而無不勝以計而<lb/>
無不中以項籍之勢卒敗於此數公者然及天下既平<lb/>
呂后惠帝之際彼呂后者乃一婦人提祿産之庸人而<lb/>
王之放肆縱弛無所不至此其間非不可窺而其智謀<lb/>
非有深逺可畏而不測者以夫陳平周勃之才而馭呂<lb/>
<pb n="KR4h0062_WYG_007-5a"/>
后禄産之庸人此無以異於取諸懷中而殺之然是二<lb/>
人者懾怯畏縮而不敢發乃更先為自安之計以固呂<lb/>
后危疑之心終呂氏之世而不動及呂后既死是二人<lb/>
者其取禄産何其多憂自重而不敢易也葢如史之所<lb/>
載以謂陳丞相使人刼酈寄說呂禄解趙王印之國而<lb/>
呂禄從之太尉以節入北軍而猶左右袒以觀三軍之<lb/>
心既得北軍又不敢誦言誅産也灌嬰以數萬衆與齊<lb/>
王合乃相與待呂禄之變而後動此三者予未嘗不竊<lb/>
<pb n="KR4h0062_WYG_007-5b"/>
疑之夫使呂禄之棄北軍無以異於遇盜而使之棄兵<lb/>
也則陳平之視禄也亦易矣然猶委曲遷延使其親戚<lb/>
刼之以利害之謀周勃豈不知天下之與劉氏也而猶<lb/>
區區為謀以觀其意以灌嬰之才資數十萬之衆而徬<lb/>
徨於外不敢先發夫以呂氏之區區安坐而肆其所為<lb/>
亦安能有所立而數公者反遲疑慎重待之以天下之<lb/>
大事夫何其勇於爭天下謀項籍而怯於此也葢嘗為<lb/>
之深思其故而後數公之志可見考其所為之故則夫<lb/>
<pb n="KR4h0062_WYG_007-6a"/>
天下之善謀者無以過也何者昔者高祖之與項籍角<lb/>
馳於中原其初非有所顧藉也特徼幸於一戰之間此<lb/>
其所為不得不出於果敢而勇決棄死而不顧何者使<lb/>
其成功則固得吾不可必之求不幸而敗則吾亦何所<lb/>
愛哉彼高祖之得天下於百戰之中困辱傷敗既老而<lb/>
僅得之則吾愛其所得豈與夫匹夫馳騁徼幸於一戰<lb/>
之際者同日而語也故其遇諸呂之禍也以謂吾輕發<lb/>
而遂勝耶則吾固何求使萬有一不勝則其所亡無乃<lb/>
<pb n="KR4h0062_WYG_007-6b"/>
甚可惜哉曷若遲之而求無失也是故不憚歲月之勤<lb/>
而深慮夫一失之可愛此其所以遷延委曲待其弊而<lb/>
後發歟夫千金之賈見日而行未夕而止一日之力有<lb/>
所不盡是何也彼力非不能逺也惴惴乎畏失其所愛<lb/>
也夫山林之盜出入於險阻之間晨夜而不顧彼以謂<lb/>
有所獲者固我之所幸不幸而敗於吾何失哉此平勃<lb/>
之智也夫操天下之重利者不可為匹夫輕死之謀匹<lb/>
夫之謀是不得巳之計也<lb/>
<pb n="KR4h0062_WYG_007-7a"/>
　　　子房論<lb/>
天下之善辨者不過能折天下之人以理而已矣夫折<lb/>
人之情使從於理惟畏理者而後能從之彼無所顧於<lb/>
理者雖極天下之理而與之辨彼將漠然而不信葢言<lb/>
至於此而後不足恃是故莫若示之以事而動其心夫<lb/>
天下之人雖於理有所不畏然至於心之所不樂亦不<lb/>
為也昔者鄭莊公疾叔段而出姜氏夫子出其母天下<lb/>
之大惡也彼其臣必有以不義而正之者矣而莊公卒<lb/>
<pb n="KR4h0062_WYG_007-7b"/>
為之然則是雖有諫者而不聽也至於潁考叔為一言<lb/>
於飲食之間而莊公若不可以終日易其平日忿疾之<lb/>
意為孝悌不忍之心是何也葢莊公不可以言奪而可<lb/>
以心動也今天下之人固有告之以禮樂孝悌而不諭<lb/>
者然退而視其所為未必不愛其父母而樂其兄弟然<lb/>
則外雖不免於愚而心之智猶在也吾之智足以發其<lb/>
心則彼固無俟乎區區之辨折而伏之矣子房之立惠<lb/>
帝其說近是矣彼高祖之為人出於草莽戰爭之中豈<lb/>
<pb n="KR4h0062_WYG_007-8a"/>
知所謂廢嫡立庶之說耶故叔孫通之徒極其說而不<lb/>
納亦無足怪也至於子房乃引四老人而輔之從容於<lb/>
片言之際而太子得不易雖有戚姬如意之愛而卒不<lb/>
能間彼子房以謂高帝者雖非理之所能曉至於感之<lb/>
以利害之計則猶足以攄其平日之惑彼能屈其所難<lb/>
致者而為之臣則天下之心歸之而吾捨之則必有禍<lb/>
彼高帝雖不顧天下之所當立而亦知天下之所歸者<lb/>
之不可易也此子房之所以為智歟故折人於理從者<lb/>
<pb n="KR4h0062_WYG_007-8b"/>
十五感其心而動之從者十九夫人之於理其信與否<lb/>
相半也故十得五而人有感於心則無不從雖天下之至<lb/>
悍未有行其所不樂者也故十得九其後唐武后欲以<lb/>
武氏易唐而中宗亦甚危矣彼獨傲然不顧其下雖有<lb/>
忠諫無所用之葢人以為說者皆其所忽故也其後狄<lb/>
仁傑為之一言以感動其惻怛之情而唐遂以濟嗚呼<lb/>
是子房之術也<lb/>
　　　陳平論<lb/>
<pb n="KR4h0062_WYG_007-9a"/>
予觀陳平使人刼酈商使其子說呂禄陸賈勸陳平以<lb/>
百金交歡絳侯而平勃日以親卒用此滅呂氏未嘗不<lb/>
竊嘆也夫士不以仁義相與則其於利害之際其能不<lb/>
以詐謀相欺者鮮矣酈商為列侯事高祖十餘年其視<lb/>
呂氏之危漢其心豈能無惻然哉雖不刼之豈不肯使<lb/>
其子也絳侯漢之大臣雖無百金未必與平異心也平<lb/>
之心豈不知酈商絳侯之未必背漢也然必為是之區<lb/>
區者其心不能無疑於此二人故也彼其不能無疑者<lb/>
<pb n="KR4h0062_WYG_007-9b"/>
何也士不以仁義相與而其合也以權利則其於利害<lb/>
之際安能無疑哉昔周公為師召公為保而不說周公<lb/>
詳說而宣諭之夫師保之際有所不說而周公不忌焉<lb/>
諭之以義明之以理而己嗚呼聖賢之事不可及也<lb/>
　　　魏豹彭越論<lb/>
予愛司馬遷論魏豹彭越之不恥囚虜以至刑戮也曰<lb/>
彼無異故智略絶人獨患無身耳得攝尺寸之柄其雲<lb/>
蒸龍變欲有所㑹以故幽囚而不辭嗚呼何其論之之<lb/>
<pb n="KR4h0062_WYG_007-10a"/>
至也漢自高祖之後其將在者皆常才中人而其名將<lb/>
皆己誅死族滅彭越以疑死韓信黥布相繼以反誅予<lb/>
嘗疑漢之於功臣少恩如是推遷所論而後知高祖之<lb/>
誅功臣勢變之不獲己而世之論高祖不善馭功臣如<lb/>
光武故相繼族誅者皆妄論不推原當世之故嘗試論<lb/>
之秦之亡豪傑並起世之英雄才過十人者無不興起<lb/>
而士大夫去戰國未逺其人皆有六國豪傑之餘風故<lb/>
其用兵行師有可稱述方此時人人皆有帝王之心如<lb/>
<pb n="KR4h0062_WYG_007-10b"/>
韓信之徒其屈體為臣者其初心豈將屈體委身而己<lb/>
乎高祖豈不知其然而收之者何也夫操白挺驅市人<lb/>
而爭天下非得如斯人者則誰肯為吾使彼亦將有所<lb/>
寄以求所欲也彼之視高祖猶高祖之用三人何則兩<lb/>
各有所私利而非君臣之分故也且彼之所以臣我者<lb/>
非有至誠之心而不厭其所欲則反顧而去耳故非裂<lb/>
天下而王之其勢不可使故固陵之敗子房勸高祖分<lb/>
王韓信彭越且是時天下之地分於二人者何啻十五<lb/>
<pb n="KR4h0062_WYG_007-11a"/>
而子房不敢愛者不如是不足以使二人故也夫以英<lb/>
雄好亂之資無君臣至親之分而據萬乗之强國此其<lb/>
勢非得天下則不厭何則如韓信彭越之徒束手為虜<lb/>
而不恥者其心猶冀萬有一不死而庶幾得尺寸之柄<lb/>
以施其智而向南面稱王據有甲兵士民之衆肯帖然<lb/>
而為人之下哉嗚呼高祖安得高枕而卧也昔楚王田<lb/>
於雲夢有熊當路而不去弓矢戈㦸之力不能殺王患<lb/>
之或曰南山之虎其勇無敵方饑而休驅而逐熊其能<lb/>
<pb n="KR4h0062_WYG_007-11b"/>
勝之哉王曰善驅虎當熊熊未及死而王之左右六鈞<lb/>
之弓百練之戈當虎之衝虎食熊未盡而殺之矣夫楚<lb/>
王之用虎非樂使之也非是則無能勝熊者矣其殺之<lb/>
也非有怨疾也不殺且及我矣彼虎之視熊其與視楚<lb/>
王無以異也不乗其便而殺之一失所制則後雖欲殺<lb/>
不可得矣虎之食熊非為我除患也勢驅之而不知其<lb/>
為人怒也故高祖之用三人非樂使之無是三人則項<lb/>
籍不為我擒矣高祖非以怨殺三人也知其終不為我<lb/>
<pb n="KR4h0062_WYG_007-12a"/>
用故也三人之為我亡楚也非為至誠欲王漢也勢有<lb/>
動其心故也為長者之論曰漢封功臣其地太過故反<lb/>
天下既定當明制度别上下稍裁之庶幾矣嗚呼彼安<lb/>
坐無事猶狼顧其上況削之乎故高祖於是三人者不<lb/>
得不分天下而封之而二人者封之亦反削之亦反囚<lb/>
之亦反其勢必誅之而後定故予悲高祖於此有不獲<lb/>
已焉<lb/>
　<lb/>
<pb n="KR4h0062_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻七<lb/>
</p>
<p>
</p>
  </div>
</body>
</text>
</TEI>
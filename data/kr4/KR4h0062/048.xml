<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻四十八</head> <lb/>
    <p>
<pb n="KR4h0062_WYG_048-1a"/>
欽定四庫全書<lb/>
　蘇門六君子文粹巻四十八<lb/>
　　濟南文粹五　　　　　　宋　李廌　撰<lb/>
　　記<lb/>
　　　太宗皇帝御批記<lb/>
元祐天子錫晏東宫以御書古詩徧賜執政暨講筵諸<lb/>
臣明日諸臣各進表獻詩以謝著作郎兼侍講范祖禹<lb/>
曰臣願陛下篤志學問亦如好書益進道徳皆若㳺藝<lb/>
<pb n="KR4h0062_WYG_048-1b"/>
於是有以見人君大略字書未足多尚臣聞太宗皇帝<lb/>
方側㣲已有書名擅於世及即位益專益工勒之金石<lb/>
藏之延閣布在天下不可勝數在前世中君已足稱述<lb/>
而帝以神武聖文左右太祖自布衣取天下以湯武拯<lb/>
濟之功全堯舜揖禪之美及紹大統遂集大勲巍巍成<lb/>
憲為宋太宗則其徳業睿智煌煌然與唐文皇爭雄矣<lb/>
故文皇與帝雖以字學名於當代而為餘事云因觀帝<lb/>
批天下兵馬元帥吳越國王錢俶表故作是記元祐三<lb/>
<pb n="KR4h0062_WYG_048-2a"/>
年八月十一日臣李廌記<lb/>
　　　安老堂記<lb/>
甚哉老之難安也方少之時隂陽役之血氣使之心志<lb/>
誘其欲而迷其真勢利幻其前而悞其後未易能安之<lb/>
老且衰矣卻視向日之為宜其悔而求安然貪夫鄙人<lb/>
嗟老景之已至念短日之足惜悼前志之未充痛昔謀<lb/>
之匪良方且苟求無厭務得患失皇皇偷朝暮之生汲<lb/>
汲為子孫之計節義日衰亷恥盡喪貪於富者則曰吾<lb/>
<pb n="KR4h0062_WYG_048-2b"/>
老矣講貨財較虧羨之術始詳矣未忍舍也擅兼并而<lb/>
亘阡陌巧梯航以絶山海籠物貨而無餘蔵運籌算而<lb/>
無遺䇿甘心於錐刀之間盡瘁於錙銖之末負戴於道<lb/>
路轉徙於溝壑貪夫徇富死而後止貪於貴者則曰吾<lb/>
老矣結知遇賈名譽之術始明矣未忍止也履公門而<lb/>
矍鑠㳺闕庭而徘徊衒筋力强飲㗖染鬚鬢逞聰明職<lb/>
愈隆而意愈切禄愈豐而戀愈深故位愈重而望愈輕<lb/>
年愈髙而徳愈薄貪夫徇貴死而後止然則日暮途逺<lb/>
<pb n="KR4h0062_WYG_048-3a"/>
而倒行漏盡鍾鳴而未止類皆貪夫而富貴有以累之<lb/>
也故曰甚哉老之難安也居士新作西堂以安老為名<lb/>
然居士之安非惟老而後安安之也久矣郭外之田足<lb/>
以給饔餼郭内之圃足以給葅茹而未嘗求羨裘葛足<lb/>
以具伏臘禄食足以備婚嫁而未嘗求豐居士曰富不<lb/>
可妄致也吾老矣求安而已居士以文學知名於時聲<lb/>
聞藹揚薦為禮部一選遂擢上第名公巨卿爭欲出已<lb/>
門下一唯諾足以得薦擢而恥於附炎平生故人多在<lb/>
<pb n="KR4h0062_WYG_048-3b"/>
相輔一舉手可以登臺省而恥於自售居士曰貴不可<lb/>
妄致也吾安矣求老而已故雖起家郎署於朝有曼容之<lb/>
高風端居十年不調有淵明之勁節或曰嵩少箕隗山<lb/>
水佳秀近列左右築室巖下足以專天下之雄觀柰何<lb/>
跼蹐於里閭之間哉居士曰吾求安者也舍易就難舍<lb/>
近就逺則内勞吾心外勞吾力但見夫勞而未知其樂<lb/>
不獲其安而先撓吾天和矣此先人之故廬也即而新<lb/>
大之吾心猶欿然吾行年六十有二人間富貴不可妄<lb/>
<pb n="KR4h0062_WYG_048-4a"/>
求從吾所好行將掛冠懸車奉身以退歸老此堂志已<lb/>
決矣人生七十雖居是堂以安吾老知復幾何時哉則<lb/>
居士之所養可知故曰居士之安非惟老而後安安之<lb/>
也乆矣夫安之為樂世之人未嘗知之及於病然後悔<lb/>
而求安及於勞然後慮而求安及於危然後懼而求安<lb/>
則向日求安之心皆妄未有能安其安者故老而能安<lb/>
已可尚矣非惟老而後安乃每以安老為心非達觀勇<lb/>
退無妄君子不能也故曰居士之所養可知矣元祐三<lb/>
<pb n="KR4h0062_WYG_048-4b"/>
年八月初三日太華李廌記<lb/>
　　　登封縣令㕔盡心堂記<lb/>
一人之心與夫千萬人之心先民之心與夫後世之心<lb/>
聖人之心與夫愚夫愚婦之心其所以然不然可不可<lb/>
者無有或異有社稷人民之寄欲設教布政而願治者<lb/>
能盡其心使人人之心皆以為然皆以為可則天下之<lb/>
理無往而不當天下之情無徃而不通誠能奉之以悃<lb/>
愊之誠持之以黽勉之力思其理之所在必使之無遺<lb/>
<pb n="KR4h0062_WYG_048-5a"/>
藴慮其事之所安必使之無遺䇿吾之心盡於是矣以<lb/>
之律身以之臨民以之事君以之事天地無愧無怍矣<lb/>
夫然後推之以及人其以為不然以為不可者乎陽翟<lb/>
管景文為登封大夫為政期月境内畢治吏畏威明民<lb/>
安教令迹其治效當在善最景文新作聽訟之堂取傳<lb/>
所謂刑者侀也侀者成也一成而不可變故君子盡心<lb/>
之説名之曰盡心可謂明慎欽恤而願治者歟民罹罪<lb/>
罟既陷刑辟桁楊狴犴之間徽纆箠楚之下彼不能盡<lb/>
<pb n="KR4h0062_WYG_048-5b"/>
心者或作聰明以自私於已或不事事而仰成於吏自<lb/>
私於已者徇其意之愛憎顧其身之利害所欲脱之則<lb/>
鑚毛出羽粉飾其辭所欲收之則洗垢求瘢傅致其議<lb/>
仰成於吏者不能審克而信其舞文雖髙下其手而有<lb/>
所不察不能平反而縱其鬻獄惟貨惟來而有所不問<lb/>
以是而施刑於民俾罰之者自以為不寃奪之者沒齒<lb/>
而無怨何可得乎然則知一成不可變而盡其心非忠<lb/>
厚不苟有古昔長民之風者疇肯如是然君子之盡心<lb/>
<pb n="KR4h0062_WYG_048-6a"/>
何獨刑罰而已哉盡心以奉上守靖恭正直之操盡心<lb/>
以馭下成豈弟和平之俗盡心以治賦府廩充牣無追<lb/>
胥之擾盡心以務農田野墾闢無愁歎之聲由是推而<lb/>
廣之至纎至悉心之所知皆為之盡然而不治者未之<lb/>
有也景文之意以謂不惟其身當然後之為令者亦當<lb/>
然不惟為令者當然凡邑之有職事者亦當然不惟此<lb/>
邦當然凡有位於朝有職於官雖百職事小有司者亦<lb/>
當然於是屬賛皇李廌為之記<lb/>
<pb n="KR4h0062_WYG_048-6b"/>
　　　濟美堂記<lb/>
天下治安世臣之裔能踐修前烈以世其家太平之盛<lb/>
節也蓋曰吾之先正嘗有嘉績顯於先王陪食太廟預<lb/>
享大蒸載之旂常銘之鼎彛是將昭示後昆無忘其功<lb/>
且夫封圻采邑俾有爵於國冕弁裳衣俾有列於朝賞<lb/>
之所延其澤甚逺盍思之今吾所事之君乃吾先正所<lb/>
事之君其子孫也今吾所使之民亦吾先正所使之民<lb/>
亦其子孫也或忝其先為愧滋甚盡夙夜之志殫股肱<lb/>
<pb n="KR4h0062_WYG_048-7a"/>
之勤必也復有勲勞在乎王室聲名風節弈顯於世然<lb/>
後無愧於心有宋名臣諫大夫贈司徒田公以忠諫立<lb/>
徳事太宗真宗讜言勁節凜凜岌岌如秋霜夏日為朝<lb/>
廷獻替可否進退賢不肖剴切上章敷奏治道天下穆<lb/>
然底乎隆平士大夫曰唐文皇以正觀之盛為魏鄭公<lb/>
勸行仁義之功淳化咸平之治亦由公忠諫之力雖不<lb/>
登庸丞弼而嘉謀嘉猷恵於生民固足以為一代賢臣<lb/>
矣廌聞諸縉紳先生論國朝人物以謂有古遺直之風<lb/>
<pb n="KR4h0062_WYG_048-7b"/>
必以公為稱首竊嘗欣慕焉嵗丁丑自箕隗將適吳粤<lb/>
税駕荆州獲從公之曾孫世徳新作南堂謂廌曰臧孫<lb/>
達所以有後於魯者以其君違不忘諫之以徳也衍生<lb/>
世晚不逮事王大父而餘慶所被幸有位於朝惟是臣<lb/>
子之職不敢不勉蚤夜汲汲冀弗為門户羞又期我後<lb/>
之人必紹前躅故名是堂曰濟美誠欲如十六族之才<lb/>
能世濟其美不隕其名也廌曰元凱之賢非唐虞之世<lb/>
亦未必能成其功何哉異時功臣之世豈皆冺滅無聞<lb/>
<pb n="KR4h0062_WYG_048-8a"/>
苟非逢年遇合則欲自振起厥路無由深可太息況夫<lb/>
自求禍自速辜除其國圮其族轘其軀醢其肉鬼無血<lb/>
食家無炊火者乎今聖神在御孝治之化形於四海其<lb/>
於名卿之裔方且求是似之實而左右之以舉象賢之<lb/>
典世徳乃能飭戒砥礪欲世世承承濟司徒公之美於<lb/>
無窮則君臣之義篤於朝子孫之孝成於家顧不偉哉<lb/>
愚載曰天下治安世臣之裔能踐修先烈以世其家太<lb/>
平之盛節也<lb/>
<pb n="KR4h0062_WYG_048-8b"/>
　　唐州比陽縣新學記<lb/>
待民以厚可以化薄待民以薄無復歸厚古之君子將<lb/>
臨其民也必敬之愛之以謂皆賢人君子安吾之教令<lb/>
而同期於治其心既平其教既廣其民心親而化其道<lb/>
借有不若者惟其哀矜而不憎怨不忍䧟之於辟聴其<lb/>
自遷於善於是雖有偷薄可變於厚葢所以待之者主<lb/>
於厚之也若乃將臨其民先儲威怒之意欲嚴刑峻法<lb/>
以刈制之故其忮惡忍恚之心無所往而不逢民固不<lb/>
<pb n="KR4h0062_WYG_048-9a"/>
勝愈趨於薄然其政亦勞蹙而無成欲以求治不以悖<lb/>
乎葢所以待之者主於薄之也<lb/>
　　　襄州光化縣里修縣學記<lb/>
飲則祭先酒食則祭先飯一飲一食而不忘報其先矧<lb/>
修身治民可忘先聖人乎孔子載道欲濟天下而時君<lb/>
不能用故祖述堯舜憲章文武之實不試於當年然金<lb/>
聲玉振之徳發乎一身刑於萬世萬世之下六合之間<lb/>
如天地之覆載如日月之照臨尊為王公卑為庶士皆<lb/>
<pb n="KR4h0062_WYG_048-9b"/>
仰之以為師大而治天下小而治一已凡進徳修業者<lb/>
皆資之以為法蓋人無貴賤莫不為其徒事無巨細莫<lb/>
不用其道烏有為其徒而寢廟之奉不䖍用其道而教<lb/>
化之宫不飭者哉浮圖老子之道敢與吾聖人抗衡則<lb/>
以習其説者皆能嚴其居尊其師故塔廟參差錙黃雜<lb/>
遝彌滿天下孔子弟子乃顧學校廢興恝然無心可無<lb/>
愧乎<lb/>
　　　寶籍堂記<lb/>
<pb n="KR4h0062_WYG_048-10a"/>
元龜象齒大貝南金世以為寶是惟難得之貨天球河<lb/>
圖和弓垂矢世以為寶是為希代之珍然連城之璧開<lb/>
秦趙之隙照乘之珠召齊魏之難文仲以居蔡獲譏虞<lb/>
叔以懐玉賈害故君子之寶寳乎可貴之道夫傳道以<lb/>
文六藝之書百氏之學歴世之史諸儒之作輯以簡編<lb/>
著之載籍天文之奥此其藴也其藴可索也理義之妙<lb/>
此其㫖也其㫖可求也治亂之端此其迹也其迹可視<lb/>
也言行之實此其効也觀其文以味其言得其原以言<lb/>
<pb n="KR4h0062_WYG_048-10b"/>
其道精微要妙蔵於一身而無餘周於萬物而不足充<lb/>
之可參於天地勉之可至於聖人糠粃緒餘者其實足<lb/>
以齊事業其華足以成藝文大焉以之潤色鴻烈小焉<lb/>
以之縁飾吏事奚在蔵之韞櫝玩之掌握然後謂之寶<lb/>
哉<lb/>
　<lb/>
　<lb/>
　蘇門六君子文粹巻四十八<lb/>
</p>
<p>
</p>
  </div>
</body>
</text>
</TEI>
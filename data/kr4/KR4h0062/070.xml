<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻七十</head> <lb/>
    <p>
<pb n="KR4h0062_WYG_070-1a"/>
欽定四庫全書<lb/>
　蘇門六君子文粹巻七十<lb/>
　　濟北文粹六　　　　　宋　晁補之　撰<lb/>
　　序<lb/>
　　　杜輿子師名字序<lb/>
盱眙杜君從學於眉山先生先生名之曰輿字之曰子<lb/>
師子師道先生之言曰夫能載而後可與言輿能衆而<lb/>
後可以言師夫能載則能衆矣故輿有師義則又從先<lb/>
<pb n="KR4h0062_WYG_070-1b"/>
生之門人晁補之求識其説補之曰甚矣先生所以望<lb/>
子師者至矣夫車之有輿也猶宫之有堂也猶人之有<lb/>
腹心也崇墉長廡溝之於其外閭然後門門然後堂而<lb/>
堂者宫之所宅也目視耳聽手扞衞而足運趨元首加<lb/>
焉而腹心者人之奥也故謂之輿則一車之任舉在矣<lb/>
立轛横軹輈環灂而牙固抱二十有八為其蓋弓三十<lb/>
其輻合之於一轂以濟其中之所無有而後可以受天<lb/>
下之有凡物之不至者託至焉是其材君子之材也其<lb/>
<pb n="KR4h0062_WYG_070-2a"/>
器國器也御閑而右勇善用其材者也得時則駕見險<lb/>
而能止不犯難者也以經營四方與舟楫之絶江河同<lb/>
利故天下無不待之以濟而附者不一是之謂能載則<lb/>
能衆也曰雖然孰能任之孟子所謂異人以存心者能<lb/>
任之如以其同而已同乎此必不同乎彼則亦秪以異<lb/>
何以能衆吾且以其異而衆無不同以其所以同者莫<lb/>
適同而已然後君子之道大而為衆率賈誼曰鳳凰翔<lb/>
於千仭兮覽徳輝焉下之鳳不世見故人未始識鳳人<lb/>
<pb n="KR4h0062_WYG_070-2b"/>
未始識鳳則藩籬之燕雀蓬中之斥鷃何從識之雖然<lb/>
鳳舉而鳥朋矣鳳非以其異故能同耶不然則鳥之從<lb/>
烏扈之羣扈亦可以為同耶而同者狹矣故曰甚矣先<lb/>
生所以望子師者至矣昔者伊尹其道有在於此思天<lb/>
下匹夫匹婦有不被堯舜之澤者若已推而納之溝中<lb/>
而天下亦皆以是歸之道足任而時可為也易曰大車<lb/>
以載積中不敗是其所以能有大也陳蕃亦可謂有其<lb/>
志矣不掃一室而欲以身援天下志大而力不勝義可<lb/>
<pb n="KR4h0062_WYG_070-3a"/>
以立而身見危是知其不可而為之者也易曰輿脱輻<lb/>
夫妻反目天下不可輕為而近用也然亦不可咎也山<lb/>
以其髙而獸往之川以其深而魚聚之君子以其道可<lb/>
以任重而致逺故窮則得士達則得民不幸而終其身<lb/>
不試而君子論之與禹稷同道子師勉之<lb/>
　　　外弟楊若字知類序<lb/>
驥有四足足以靡丘陵跨燕越不期於在六轡也然有<lb/>
是足覊之者至矣鷙鳥有六翮足以絶浮雲捎林莽不<lb/>
<pb n="KR4h0062_WYG_070-3b"/>
期於掣韝上也然有是翮呼之者至矣士有才術足以<lb/>
知往古治當世不期於仕而遇合也然有是資用之者<lb/>
至矣故物必有餘而後用無不足而求用閑其馳驅以<lb/>
待覊者時其翺翔以待呼者馬與鳥無是情也然則治<lb/>
其可合者以求合豈士之情也哉今世之學者不求若<lb/>
古人而務一時之合自始讀書則曰世之所用何尚有<lb/>
司之所取何先治其學之類者去其學不知類者而求<lb/>
合焉世之用捨不可常而有司之去取無特操則業成<lb/>
<pb n="KR4h0062_WYG_070-4a"/>
而不售半塗而改盡棄其學而從事於其所不學至於<lb/>
白首紛如也乃始歎息於不逢若此豈足以言知類也哉<lb/>
余外弟楊君名若少而篤志嶄然於儕輩中善問而識<lb/>
所從既學經又學為詩賦皆欲求當時之所謂善且嘗<lb/>
効者而師之余曰書無所不當知獨一經乎哉文章無<lb/>
所不當為獨詩賦乎哉治其狹以求適於廣則是以箸<lb/>
為梁木也十圍百圍則求方圓長短者無之而不可矣<lb/>
然則求若古人何如亦曰養其大體而已矣孟子曰指<lb/>
<pb n="KR4h0062_WYG_070-4b"/>
不若人則知惡之心不若人則不知惡此之謂不知類<lb/>
吾弟之學也無以不若世之所用有司之所取者為羞<lb/>
而以若古人者是求則雖欲不為世之所用有司之所<lb/>
取亦不可得矣故余請字曰知類<lb/>
　　　從兄字伯順序<lb/>
名者所以制義出禮而字者相期於實以不虚其名者<lb/>
也蓋余從兄名隆之而字不足以稱其實余為之説曰<lb/>
物未嘗有必隆者亦未嘗有必不隆者也封土以為臺<lb/>
<pb n="KR4h0062_WYG_070-5a"/>
巍巍者先圮焉架木以為宇翹翹者先橈焉泰山之隆<lb/>
百仭而跛牂履其蹊以絶其嶺勢附於下也吳牛之力<lb/>
百鈞而童子拊其角坐其背知役於人也故曰物未嘗<lb/>
有必隆者有人焉力不能勝一匹雛而天下不敢為之<lb/>
先彼其所以能隆者亦必有道矣易曰地中生木升君<lb/>
子以順徳積小以髙大夫順徳不躐等君子之所以積<lb/>
小也如此而後可以基髙大此為隆之道也故余請字<lb/>
曰伯順<lb/>
<pb n="KR4h0062_WYG_070-5b"/>
　　　袁疇字耕道序<lb/>
開封袁君名疇字耕道其友字之也記曰人情者聖王<lb/>
之田也而傳曰人情甚不美妻子具而孝衰於親爵禄<lb/>
具而忠衰於君名譽足而信衰於友夫人之情可惡如<lb/>
此年運而往每具而輒衰聖王何取於田哉夫以堯之<lb/>
水至於方割懷山而襄陵非禹則土皆不粒也然謂土<lb/>
實不粒則不可以禹所湮之餘龍蛇虎豹始驅似不可<lb/>
人而有稷焉敎民以藝之則粒矣山澤原衍地有剛鹵<lb/>
<pb n="KR4h0062_WYG_070-6a"/>
肥确不同而斵耜揉耒火耕而水耨農無不可為人情<lb/>
亦有賢不肖邪正異趣而追琢學問求其放心聖王亦<lb/>
無不可治蓋不為不治則如堯方割未乂之初為而治<lb/>
之則如稷播殖之後是乃聖王之所以取乎此者也人<lb/>
情無禮則荒故修禮所以耕之此學之始也義欲列蔽<lb/>
度宜譬榖有九種視地力故陳義所以種之學欲閑邪<lb/>
存誠譬惡莠恐其亂苗故講學所以耨之君子仁以居<lb/>
體仁譬則積而充也故本仁所以聚之樂以治心樂譬<lb/>
<pb n="KR4h0062_WYG_070-6b"/>
則飽而嬉也故播樂所以安之禮義仁樂四者人情之<lb/>
田具而學其中耨欲數數者然也此記之説聖王之所<lb/>
以田人情者盡矣揚子曰耕道而得道獵徳而得徳夫<lb/>
耕道而不得道安取於耕道故君子以謂治國不以禮<lb/>
猶無耜而耕至於安之以樂而不達之以順猶食而弗<lb/>
肥也此學之終也然則耕道其務始於禮乎非忠信不<lb/>
可以學禮非彊有力不可以行禮譬農必於忠信之類<lb/>
也必勤苦彊有力之類也壤土之民怠恃其地之良而<lb/>
<pb n="KR4h0062_WYG_070-7a"/>
弗彊也瘠土之民勞憂其田之下而自力也故瘠之獲<lb/>
常倍於壤而田父之尤其子以得壤為不幸迺若耕道<lb/>
才良而志修又博之以文地與力皆美矣耕道既識此<lb/>
而疾驅田已之田而食已之力嵗晚而功休既飽而嬉<lb/>
倚户以永歌不已樂哉而世方有捨其田而芸人之田<lb/>
者亦晨夜不暇息霜雪皸瘃觸隆曦而汗得不償勤至<lb/>
於終年號寒而啼饑所求於田者外也耕道反之詩曰<lb/>
自今以始嵗其有君子有榖詒孫子于胥樂兮<hi>司馬遷之父名</hi>
<pb n="KR4h0062_WYG_070-7b"/>
<hi>談其書趙談云同子驂乘諱其父也名譽足而信衰於交交字諱先子易之</hi>
　　　王勲字重民序<lb/>
進士太原王勲文學志意在塲屋前輩間或字之曰子<lb/>
功余改之曰重民蓋言王功曰勲而其事則民為重也<lb/>
重民曰請極其義余曰周官所記列於今學宫重民能<lb/>
習之雖然嘗試以所學於孟子者為重民言而重民擇<lb/>
焉學之為王者事一也而古者取於王之事近後世託<lb/>
於王之説逺故不同蓋孟子嘗曰保民而王至其言王<lb/>
<pb n="KR4h0062_WYG_070-8a"/>
道之始則特在於使民養生䘮死無憾之間然而不王<lb/>
者未之有此取於王之事而近者也王莫先於仁義而<lb/>
為莊子之言者曰仁義先王之蘧廬止可以一宿事之<lb/>
破䃣而後有舞仁義者不能救也此託於王之説而逺<lb/>
者也夫昔之所病儒者一師而俗異今為孟子又為莊<lb/>
子是二師也夫安得不離近易言逺難知則亦無惑乎<lb/>
士之皆託於逺以趨同而自誣不悔也自荀子不好孟<lb/>
子又非之然其言曰道不過三代法不貳後王過則蕩<lb/>
<pb n="KR4h0062_WYG_070-8b"/>
貳則不雅此兩君子者惟一師故不異而莊子又甚焉<lb/>
曰藐姑射之山有神人其塵垢糠粃猶將陶鑄堯舜故<lb/>
後生簧鼓讀論語未半紙而爭言堯舜之上皆洋洋滿<lb/>
其意夫堯舜且不足道而王何足言王何足言而民亦<lb/>
安有哉以往事論之彼衞鞅安知王不知對孝公談何<lb/>
等而孝公時時睡不應顧出而自矜大者曰其志弗開<lb/>
悟矣欺哉願重民反之抑夫子聖人所重民食䘮祭聖<lb/>
人固為王不為霸豈以是為土苴而先之乎故王功曰<lb/>
<pb n="KR4h0062_WYG_070-9a"/>
勲民功曰庸而要聖人之所重者言之勲必自庸積此<lb/>
余所以字重民之意也道有終始之序故昔之學射者<lb/>
不學射先學視學馭者不學馭先學趨夫論政於不飢<lb/>
不寒之間而計功於無思無為之際可謂知所先後矣<lb/>
抑重民博習彊記其文詞浩浩非七八月之間雨集而<lb/>
盈者其必决而注之海於從政乎何有而士或以其所<lb/>
趨愈鈍而笑之子亦所趨愈鈍者然譬夫入室必自門<lb/>
始不可以躁也若夫子之牆數仭不得其門而入有人<lb/>
<pb n="KR4h0062_WYG_070-9b"/>
焉適立於巷驟而語其中百官倉廪室家之美不疑而<lb/>
大夸曰如此匪穿窬斯誕已其可哉<lb/>
　　　石逺叔集序<lb/>
文章視其一時風聲氣俗所為而巧拙則存乎人亦其<lb/>
所養有厚薄故激揚沉抑或侈或廉穠纎不同各有態<lb/>
度常隨其人性情剛柔靜躁辨訥雖甚愛悦其致不能<lb/>
以相傳知此者則古人已逺若與之並世而未之接得<lb/>
其書讀焉如對而語以之逆其心曰此何如人也此何<lb/>
<pb n="KR4h0062_WYG_070-10a"/>
如人也無不可言者<lb/>
　　雜説<lb/>
　　　書母丘震御印厯紙後<lb/>
古者人主之職在論一相相得其人矣至百工有司之<lb/>
廢置皆相之任也舜選於衆舉臯陶湯選於衆舉伊尹<lb/>
傳以謂不仁者逺矣夫舜與湯人主之師皆論一相以<lb/>
逺不仁其道曠千百世所當循而不改者然自昔盛世<lb/>
君子多小人少好惡明於上是非公於下故未嘗求賢<lb/>
<pb n="KR4h0062_WYG_070-10b"/>
而賢至疾不肖不為已甚而不肖者不待黜而革後世<lb/>
道徳不同而俗隳賢不肖陵雜而人才益微至五代分<lb/>
裂大壞極亂四民皆䘮其業而武夫鬭士充朝廷而布<lb/>
州郡當是時聖人出將何以救其弊哉<lb/>
　　　書陳唐父綿州守遺愛事後<lb/>
孔子曰善人為邦百年亦可以勝殘去殺孔子之所謂<lb/>
善人者蓋嘗歎息以為吾不得而見之夫若是其重且<lb/>
難遭也然使其得位而為之其功猶在於百年之後今<lb/>
<pb n="KR4h0062_WYG_070-11a"/>
方百里如千里者皆邦也古者諸侯世守而今以守令<lb/>
治逺者二三嵗近者滿嵗又其近者數月而徙幸而治<lb/>
且有聞者則徙逾亟曰一人去有一人焉充之則已矣<lb/>
昔子産為一年而人歌之曰取我田疇而伍之取我衣<lb/>
冠而褚之孰殺子産吾其與之三年而人又歌之曰我<lb/>
有子弟子産教之我有田疇子産殖之子産而死誰其<lb/>
嗣之夫子産古之遺愛亦可謂善人者非耶而用其民<lb/>
一年不惟未信而已也至相與訟怨而蘄殺之三年而<lb/>
<pb n="KR4h0062_WYG_070-11b"/>
後怨者化而懷仇者慕而如父母然使孔子論之至於<lb/>
勝殘去殺猶未也則責治之効欲其緩而逺者如此故<lb/>
唐盧懷慎亦深言數易地之弊以謂人知吏之不久則<lb/>
不從其敎吏知遷之不逺則不盡其力至於禮義之不<lb/>
興風俗之不一户口之所以流散倉庫之所以空虚患<lb/>
皆繇此而後世官日以冗遷易旁午民不得休蓋其初<lb/>
嘗怪三代雖逺聖人之事不傳下漢而言龔黄卓魯政<lb/>
事之才亦豈乏遂不可得而見吏治苟且滋甚如此特<lb/>
<pb n="KR4h0062_WYG_070-12a"/>
責其古人百年之事於後人不煖席黔突之間夫豈惟<lb/>
遂霸恭茂之徒歛手而未得施而賢如子産方用以得<lb/>
殺無足怪也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_070-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻二十</head> <lb/>
    <p>
<pb n="KR4h0062_WYG_020-1a"/>
欽定四庫全書<lb/>
　蘇門六君子文粹巻二十<lb/>
　　宛丘文粹一　　　　　　宋　張耒　撰<lb/>
　　記<lb/>
　　　漢世祖光武皇帝廟記<lb/>
漢自成哀不君權歸外家王莽卒盜而有之天下大亂<lb/>
民心思漢惟世祖以匹夫起田畝出入行陣躬夷大難<lb/>
勇無兼敵智無遺策故能祀漢配天光復舊物一時羣<lb/>
<pb n="KR4h0062_WYG_020-1b"/>
雄芟夷畧盡撫有方夏覃及蠻貊聲教所暨比隆武宣<lb/>
是宜暴鷙强抗玩兵黷武視民如草芥而不講於治國<lb/>
之事也而武功既成海内既定則抑功臣進文吏投戈<lb/>
講藝息馬論道英偉之度屈於禮樂驍猛之氣束於儒<lb/>
學敦尚經術賓延儒雅開廣學校修明典禮煥然一變<lb/>
舊漢之俗蓋嘗以謂吾理天下欲以柔道行之至於明<lb/>
章繼志承統纂修洪業典章文物燦然大備故後世言<lb/>
禮樂稽古稱東漢焉孝和巳後漢徳不競破壊板蕩可<lb/>
<pb n="KR4h0062_WYG_020-2a"/>
謂極矣而仗節死義之士如袁安楊震李固陳蕃之徒<lb/>
救於上符融郭泰范滂許邵之徒助於下矜尚名節以<lb/>
振激衰弊蹈死而不悔至於獻帝人主特號而巳而曹<lb/>
操終不敢身自取之彼其心誠有所畏故也蓋禮樂之<lb/>
功風化之美足以保國長世如此皆世祖之遺烈也嗚<lb/>
呼自三代以來一人而巳<lb/>
　　　冀州州學記<lb/>
朝廷以學校道藝教天下之士亦巳乆矣而其興衰亦<lb/>
<pb n="KR4h0062_WYG_020-2b"/>
繫其守長之能否慶厯中始詔郡縣立學而信都乃即<lb/>
孔子廟而為之僅以塞詔其後為守者欲興之數矣皆<lb/>
不果成元祐某年河中劉侯守冀始大作學舍師之授<lb/>
經有堂而諸生肄業有室凡學之百須皆具精壯完好<lb/>
可以傳乆逺又為之買良田治市舍藉其所入以養士<lb/>
而士之來學者日有餼學之有司月有給其秀民良才<lb/>
從其先生長者皆往游焉四方之士聞而來者日至劉<lb/>
侯喜其有成而使其屬李公輔請文於譙郡張耒以記<lb/>
<pb n="KR4h0062_WYG_020-3a"/>
之為之言曰嗟乎政事之緩急如人之於飲食不可强<lb/>
也强使急者緩如止饑者之食强使緩者急如持食以<lb/>
進飽二者無怪其不可也余嘗怪今之士大夫皆能責<lb/>
守令不如古者興學校隆師儒讀書行禮其中而為守<lb/>
令者雖責之不受亦不害其為政論守令之能否與夫<lb/>
人民之利病亦絶不在此何也三代之時天子諸侯之<lb/>
有學其朝夕政事之所繫不啻如今省寺之要且急也<lb/>
自出師受成獻馘皆必繇之則一士之不率教至勤天<lb/>
<pb n="KR4h0062_WYG_020-3b"/>
子公卿而親臨焉蓋無足怪當此之時雖欲緩而不治<lb/>
亦不可得先王之俗既亡更數千嵗風俗禮樂既已大<lb/>
異矣而朝廷郡縣之政視學校無毫髮相及而乃日夜<lb/>
責之以不如古夫我則無用而强受之此何為者也且<lb/>
不怪夫冠者之不為章甫騎者之不為四馬而獨怪學<lb/>
校之不如三王不亦異哉夫求三王之治不立學是廢<lb/>
食於饑而必責學校於今日猶强食於飽必不行矣繇<lb/>
是言之學之興廢其本未逺矣吏未有責也夫未可以<lb/>
<pb n="KR4h0062_WYG_020-4a"/>
責吏則劉侯之為此殆苟然歟蓋昔者子貢欲去告朔<lb/>
之餼羊子曰爾愛其羊我愛其禮夫不告朔而去羊未<lb/>
害也然使後世不知有告朔者自去羊始以今之政為<lb/>
無事於學而為不可也因我之無用而毁古人之所急<lb/>
安知來者之不有作乎此劉侯之所不忍也侯之意深<lb/>
矣<lb/>
　　　二宋二連君祠堂<lb/>
治國有善政不如在位有善人之化民速也在位有善<lb/>
<pb n="KR4h0062_WYG_020-4b"/>
人不如其鄉有善人之化民易也夫人之情所感動常<lb/>
在其所易接而親者若夫政事者固民之所畏則其從<lb/>
之蓋有不得已之心焉其及物淺矣<lb/>
　　　司馬温公祠堂記<lb/>
盛徳之不作於世乆矣古之所謂盛徳者不施而民信<lb/>
未嘗動顔色見詞氣而天下従之若子弟之慕父兄故<lb/>
其為功也不勞而物莫之能禦三代之亡聖賢不作而<lb/>
士之能有所立于世者亦多矣然皆費心殫力招天下<lb/>
<pb n="KR4h0062_WYG_020-5a"/>
而従之以其智勝之後能有成是何也徳不足而取辦<lb/>
於其才故也故其所建立勞苦而淺陋夫豈不欲為盛<lb/>
徳之事哉蓋其所積者有不足故也子産君子也猶曰<lb/>
惟有徳者能以寛服民其次莫如猛夫子産豈欲為猛<lb/>
哉以謂徳之效實難懼夫好髙之難成也是以甘心於<lb/>
其次以求夫無失嗚呼徳者子産之所難而况其下者<lb/>
乎故自秦漢而後更千有餘嵗而盛徳之士不作蓋無<lb/>
足怪惟司馬公事君而君敬之未嘗求民而民與之非<lb/>
<pb n="KR4h0062_WYG_020-5b"/>
其類者有不合而無不信受其罰者有不悦而無敢謗<lb/>
其自洛入覲也郡邑田里至于京師觀者十萬環聚嗟<lb/>
歎至于泣下嗟乎此可以言語術智得之哉故其相天<lb/>
下也因物之所利而與之因人之所厭而更之從容指<lb/>
麾内外響應而天下無事矣蓋自漢秦以來至公而盛<lb/>
徳之效始見於世可謂盛矣嗚呼當大事處大疑勇者<lb/>
招敵智者招謀惟有徳而後萬物服則夫二聖之所以<lb/>
用公其可知也夫<lb/>
<pb n="KR4h0062_WYG_020-6a"/>
　　　陵川縣山水記<lb/>
孔子曰仁者樂山智者樂水夫盡仁之成名必若堯舜<lb/>
而語智之正必若禹然世之好山水者豈皆具聖人之<lb/>
成徳哉予以謂凡安静可乆淳厚而不變者皆仁之類<lb/>
也臨亊而不滯遇物而不惑者皆知之類也<lb/>
　　　伐木記<lb/>
人與物各以其氣相勝而後能全夫氣也者假其所託<lb/>
而後有者也夫長江大河積水之淵俯視杳然莫知其<lb/>
<pb n="KR4h0062_WYG_020-6b"/>
深長波巨派出沒奔突近窺而神寒逺視而目竦此則<lb/>
蛟龍虬蜃魚鼈之所託以禦物之害己者而全其生者<lb/>
也髙山大麓緜亘盤屈翳以林薄捍以木石縈溪絡澗<lb/>
懸壁千仭使人望而不敢近近則畏而走此則虎豹熊<lb/>
羆之所託以禦物之害己者而自全其生者也使虎豹<lb/>
窺魚龍之淵蛟黿視熊羆之藪則惶怖疾走而求去之<lb/>
矣何則物各以其所託者見其氣氣勝則非其類者避<lb/>
之矣今夫叢祠墟墓之間入者慘然而心不寧目不敢<lb/>
<pb n="KR4h0062_WYG_020-7a"/>
肆游其皆肅肅如畏是何也叢祠墟墓鬼神之所託而<lb/>
人之氣不勝故也夫惟氣勝者全故氣不勝者受其病<lb/>
故虎兕蛟鼉易其所處則其心悲沮而無聊者病之所<lb/>
従入也<lb/>
　　　雙槐堂記<lb/>
古之君子其將責人以有功也必使之樂其職安其居<lb/>
以其優游喜樂之心而就吾事夫豈徒苟悦之哉凡人<lb/>
之情其將有為也其心樂而為之則致精而不苟雖殫<lb/>
<pb n="KR4h0062_WYG_020-7b"/>
力費心而不自知故所為者有成而無難古之馭吏也<lb/>
為法不苛其勤惰疎密隨其人之所欲而吾獨安其成<lb/>
是以古之循吏皆能有所建立夫望人以功而使其情<lb/>
愁沮不樂求捨去之不暇誰肯以其怨沮不平之心而<lb/>
副我之所欲哉<lb/>
　<lb/>
　<lb/>
　蘇門六君子文粹巻二十<lb/>
</p>
<p>
</p>
  </div>
</body>
</text>
</TEI>
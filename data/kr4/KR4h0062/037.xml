<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻三十七</head> <lb/>
    <p>
<pb n="KR4h0062_WYG_037-1a"/>
欽定四庫全書<lb/>
　蘇門六君子文粹巻三十七<lb/>
　　豫章文粹三　　　　　宋　黄庭堅　撰<lb/>
　　論<lb/>
　　　論語斷篇<lb/>
論語一書孔子之門人親受聖言雖經秦火編簡斷缺<lb/>
然而文章條理可疑者少繇漢以來師承不絶比諸傳<lb/>
記最有依據可以考六經之同異證諸子之是非學者<lb/>
<pb n="KR4h0062_WYG_037-1b"/>
所當盡心夫趨名者於朝趨利者於市觀義理者於其<lb/>
㑹論語者義理之㑹也凡學者之於孔氏有如問仁有<lb/>
如問孝問政問君子者衆矣所問非有更端而所對每<lb/>
不一葢聖人之於教人善盡其材視其學術之弊性習<lb/>
之偏息黥補劓之功深矣古之言者天下殊塗而同歸<lb/>
百慮而一致學者儻不於此領會恐於義理終不近也<lb/>
近世學士大夫知好此書者已衆然宿學者盡心故多<lb/>
自得晚學者因人故多不盡心不盡其心故使章分句<lb/>
<pb n="KR4h0062_WYG_037-2a"/>
解曉析詁訓不能心通性逹故終無所得荀卿曰善學<lb/>
者通倫類葢聞一而知一此晚學者之病也聞一以知<lb/>
二固可以謂之善學繇此以進智可至於聞一知十繇<lb/>
此以進智可至於一以貫之一以貫之聖人之事也繇<lb/>
學者之門地至聖人之奥室其塗雖甚長然亦不過事<lb/>
事反求諸已忠信篤實不敢自欺所行不敢後其所聞<lb/>
所言不敢過其所行每鞭其後積自得之功也夫不仕<lb/>
無義也子使漆雕開仕對吾斯之未能信而孔子說葢<lb/>
<pb n="KR4h0062_WYG_037-2b"/>
漆雕開在聖人之門聞義雖甚髙至於反身以自誠則<lb/>
未能篤信其心未能篤信則事至而不能無惑以不能<lb/>
無惑之心適事而欲應變曲當不可得也此漆雕開所<lb/>
以不願仕也先王制禮行道之人皆有三年之愛於其<lb/>
父母而宰予欲於期祥之中食稻衣錦引天下至薄之<lb/>
行自以為安漸漬孝弟之說不為不久豈其無所忌憚<lb/>
吐不仁之言至於如此葢若宰予者其先受之質薄自<lb/>
其至誠内觀實見三年為哀已忘而强勉為之者將欲<lb/>
<pb n="KR4h0062_WYG_037-3a"/>
加厚其質而不可得故不敢少自隱匿方求孔子之至<lb/>
言以洗雪其邪心以窮受薄之地不暇恤人之議已也<lb/>
豈其不仁者欲見於一時之言而近仁者將載於終身<lb/>
之行古之學者所自得於内而不恤其外凡如此也此<lb/>
所以有講有學有朋友切磨以相發明非為文章可傳<lb/>
後世辯論可屈衆人而發也其所聞於師與自得於心<lb/>
者如此方其學於師也不敢聽以耳而聽之以心於其<lb/>
反諸身也不敢求諸外而求之内故樂與諸君講學以<lb/>
<pb n="KR4h0062_WYG_037-3b"/>
求養心寡過之術士勇之不作久矣同與諸君勉之<lb/>
　　　孟子斷篇<lb/>
繇孔子以來求其是非趨舍與孔子合者惟孟子一人<lb/>
孟子聖人也荀卿著書號為祖述孔氏而詆訾孟子以<lb/>
為略法三王而不知其統葢荀卿見孟子道性善言必<lb/>
稱堯舜義不見諸侯其迹與孔子不合故云爾曾不知<lb/>
前聖後聖所謂合若符契者要於歸潔其身者觀之孟<lb/>
子論孔子去魯其不知皆以為為肉其知以為為無禮<lb/>
<pb n="KR4h0062_WYG_037-4a"/>
乃若孔子則欲以㣲罪行此聖人之忠厚非孟子不足<lb/>
以知之學者欲知孟子率以是觀之其智不足以知孟<lb/>
子安能知孔子然則荀卿所謂知孔子者特未可信聖<lb/>
人無名而淳于髠以名實求孟子固不足以知之荀卿<lb/>
曾未能逺過淳于髠也揚子雲曰孟子勇於義而果於<lb/>
徳知言之要知徳之奥非苟知之亦允蹈之言雖不多<lb/>
以聖人之言行反覆考之足以發子雲之知言司馬遷<lb/>
號稱博極羣書至如論伊尹百里奚皆不信孟子此所<lb/>
<pb n="KR4h0062_WYG_037-4b"/>
以得罪於子雲也繇孔子以來力學者多矣而才有孟<lb/>
子繇孟子以來力學者多矣而才有楊雄來者豈可不<lb/>
勉方將講明養心治性之理與諸君共學之惟勉思古<lb/>
人所以任已者<lb/>
　　　莊子内篇論<lb/>
莊周内書七篇法度甚嚴彼鵾鵬之大鳩鷃之細均為<lb/>
有累於物而不能逍遥惟體道者乃能逍遥耳故作逍<lb/>
遥游物之不齊物之情也大塊噫氣萬竅殊聲吾是以<lb/>
<pb n="KR4h0062_WYG_037-5a"/>
見萬物之情狀俗學者心窺劵外之有企尚而思齊道<lb/>
之不著論不明也故作齊物論生生之厚動而之死地<lb/>
立於羿之彀中其中也因論以為命其不中也因論以<lb/>
為智養生者謝養生而養其生之主幾乎無死地矣故<lb/>
作養生主上下四方古者謂之宇徃來不窮古者謂之<lb/>
宙以宇觀人間以宙觀世而我無所依彼推也故去挽<lb/>
也故來以徳業與彼有者而我常以不材故作人間世<lb/>
有徳者之驗如印印泥射至百步力也射中百步巧也<lb/>
<pb n="KR4h0062_WYG_037-5b"/>
箭鋒相直豈巧力之謂哉子得其母不取於人而自信<lb/>
故作徳充符族則有宗物則有師可以為衆父者不可<lb/>
以為衆父父故作大宗師堯舜出而應帝湯武出而應<lb/>
王彼求我以是與我此名彼俗學者因以塵埃粃糠據<lb/>
見四子故作應帝王二十六篇者解剝斯文爾繇莊周<lb/>
以來未見賞音者晚得向秀郭象䧟莊周為齊物之書<lb/>
湣湣以至今悲夫<lb/>
　　　胡宗元詩集序<lb/>
<pb n="KR4h0062_WYG_037-6a"/>
士有抱青雲之器而陸沉林臯之下與麋鹿同羣與草<lb/>
木共盡獨託於無用之空言以為千歲不朽之計謂其<lb/>
怨耶則其言仁義之澤也謂其不怨耶則又傷已不見<lb/>
其人然則其言不怨之怨也夫寒暑相推草木與榮衰<lb/>
焉慶榮而弔衰其鳴皆若有謂候蟲是也不得其平則<lb/>
聲若雷霆澗水是也寂寞無聲以宫商考之則動而中<lb/>
律金石絲竹是也維金石絲竹之聲國風雅頌之言似<lb/>
之澗水之聲楚人之言似之至於候蟲之聲則末世詩<lb/>
<pb n="KR4h0062_WYG_037-6b"/>
人之言似之今夫詩人之玩於詞以文物為工終日不<lb/>
休若怨世之不知者以待世之知者然而其喜也無所<lb/>
於逢其怨也無所於伐能春能秋能雨能暘發於心之<lb/>
工伎而好其音造物者不能加焉故余無以命之而寄<lb/>
於候蟲焉清江胡宗元自結髪迄於白首未嘗廢書其<lb/>
胸次所藏未肯下一世之士也前莫輓後莫推是以窮<lb/>
於邱壑然以其耆老於翰墨故後生晚出無不讀書而<lb/>
好文其卒也子弟門人次其詩為若干巻宗元之子遵<lb/>
<pb n="KR4h0062_WYG_037-7a"/>
道嘗與予為僚故持其詩來求序於篇首觀宗元之詩<lb/>
好賢而樂善安土而俟時寡怨之言也可以追次其平<lb/>
生見其少長不倦忠信之士也至於遇變而出竒因難<lb/>
而見巧則又似予所論詩人之態也其興託髙逺則附<lb/>
於國風其忿世疾邪則附於楚辭後之觀宗元詩者亦<lb/>
以是求之故書而歸之胡氏<lb/>
　　　頥軒詩序<lb/>
髙君素作頥軒請予賦詩子為說其義曰在易之頥觀<lb/>
<pb n="KR4h0062_WYG_037-7b"/>
頥自求口實其傳曰觀頥觀其所養也自求口實觀其<lb/>
自養也單豹巖棲谷飲有孺子之色而虎攻其外張毅<lb/>
擎跽曲養養人間之譽而疾攻其内養虎者不以全物<lb/>
與之牧羊者去其敗羣視其後者而鞭之養鷹者饑之<lb/>
是謂觀其所養庖丁不以肯綮攖其解牛之刀痀僂丈<lb/>
人不以萬物易蜩之翼匹夫之志不可奪於三軍之帥<lb/>
是謂觀其自養觀其所養盡物之性也觀其自養盡已<lb/>
之性也詩云如切如磋如琢如磨求盡性而已君素樂<lb/>
<pb n="KR4h0062_WYG_037-8a"/>
善好賢將求學問日新之功故作頥軒以養其正吉乃<lb/>
以觀頥自求口實六字作詩以勸戒之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_037-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻三十七<lb/>
</p>
<p>
</p>
  </div>
</body>
</text>
</TEI>
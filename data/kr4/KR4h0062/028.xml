<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷二十八</head> <lb/>
    <p>
<pb n="KR4h0062_WYG_028-1a"/>
欽定四庫全書<lb/>
　蘇門六君子文粹卷二十八<lb/>
　　淮海文粹二　　　　　宋　秦觀　撰<lb/>
　　進策<lb/>
　　　兵法<lb/>
臣聞御兵者將而將所以御之者法兵不得將與無兵<lb/>
同將不知法與無將同葢斷木為碁刓革為鞠亦皆有<lb/>
法况於帥無罪之人被堅執鋭從事於萬死一生之地<lb/>
<pb n="KR4h0062_WYG_028-1b"/>
哉兵之有法猶人之有精神魂魄也精神失守魂䘮而<lb/>
魄奪則雖有七尺之軀死無日矣何則所以使形者亾<lb/>
也故知兵有法正行無間不知而將是謂妄行古之論<lb/>
兵者多矣大率不過有四一曰權謀二曰形勢三曰隂<lb/>
陽四曰技巧然此四術者以道用之則為四勝不以道<lb/>
用之則為四敗事同而功異不可不察也何以知其然<lb/>
耶昔孫臏伏萬弩於馬陵之下魏軍至而伏發龎涓死<lb/>
焉王恢伏車騎材官三十萬於馬邑之㫄匈奴覺之而<lb/>
<pb n="KR4h0062_WYG_028-2a"/>
去恢以自殺此則用權謀之異也馬服君救閼與既遣<lb/>
秦間卷甲而趨之二日一夜遂破秦軍曹公追劉先主<lb/>
一日一夜行三百里敗於烏林此則用形勢之異也西<lb/>
伯將獵卜之曰獲覇王之輔果得太公望而克商漢武<lb/>
卜諸將貳師最吉因以為將卒降匈奴此則用隂陽之<lb/>
異也申公巫臣教呉以車戰吳是以始通上國房琯用<lb/>
車以抗祿山賊投芻而火之王師奔潰此則用技巧之<lb/>
異也豈非以道用之則為四勝不以道用之則為四敗<lb/>
<pb n="KR4h0062_WYG_028-2b"/>
乎雖然所謂道者何也治心養氣而巳矣葢心不揺於<lb/>
死生之變氣不奪於寵辱利害之交則四者之勝敗自<lb/>
然洞見如形影入於水鏡之中是兵法之大要也夫鏃<lb/>
金羽鶚以為矢傅膠合漆以為弓天下所同也而羿為<lb/>
善射服在箱驂在㫄制以御轡之利而加以鞭策之威<lb/>
天下之所同也而王良為善御是何也其所以用之者<lb/>
道也今世人學兵法者肩相摩袂相屬雖其精粗不同<lb/>
然率向之所謂四術而巳至於治心養氣之道則以為<lb/>
<pb n="KR4h0062_WYG_028-3a"/>
書生之語而不與焉嗚呼是守弓矢與馬而欲為羿王<lb/>
良也<lb/>
　　　盜賊上<lb/>
臣聞治平之世内無大臣擅權之患外無諸侯不服之<lb/>
憂其所事乎兵者夷狄盜賊而巳夷狄之害士大夫講<lb/>
之詳論之熟矣至於盜賊之變則未嘗有言之者夫豈<lb/>
智之不及哉其意以為不足恤也天下之禍嘗生於不<lb/>
足恤昔秦既稱帝以為六國巳亾海内無足復慮為秦<lb/>
<pb n="KR4h0062_WYG_028-3b"/>
患者獨胡人耳於是使䝉恬北築長城却匈奴七百餘<lb/>
里然而陳勝吳廣之亂乃起於行伍阡陌之間繇此言<lb/>
之盜賊未嘗無也夫平盜賊與攘夷狄之術異何則夷<lb/>
狄之兵甲馬如雲矢石如雨牛羊槖駞轉輸不絶其人<lb/>
便習而整其器犀利而精故方其犯邉也利速戰以折<lb/>
其氣盜賊則不然險阻是憑鈔奪是資亾命是聚勝則<lb/>
烏合非有法制相縻敗則獸遯非有恩信相結然掲竿<lb/>
持挺郡縣之卒或不能制者人人有必死之心而巳故<lb/>
<pb n="KR4h0062_WYG_028-4a"/>
方其羣起也速戰以折其氣勿廹以携其心葢非速戰<lb/>
以折其氣則緩而勢縱非勿廹以携其心則急而變生<lb/>
今夫虎之為物嘯則風生怒則百獸震恐其氣暴悍可<lb/>
殺而不可辱故捕虎之術必先設機穽旁置網罟撞以<lb/>
利㦸射以強弓鳴金鼓而乘之不旋踵而無虎矣至蛇<lb/>
與䑕則不然雖其毒足以害人而非有風生之勇其貪足<lb/>
以蠧物而非有震恐百獸之威然不可以驟而取者以<lb/>
其急則入於窟穴而巳故捕蛇䑕之術必環其窟穴而<lb/>
<pb n="KR4h0062_WYG_028-4b"/>
伺之薰以艾注以水彼將無所得食而出焉則尺捶可<lb/>
以制其命夷狄者虎也盜賊者蛇䑕也虎不可以艾薫<lb/>
而水注蛇䑕不可以弓射而㦸撞故曰平盜賊與防外<lb/>
患之術異也雖然盜賊者平之非難絶之為難平而不<lb/>
絶其弊有二不可不知也葢招降與窮治是矣夫患莫<lb/>
大於招降莫深於窮治何則凡盜賊之起必有梟桀而<lb/>
難制者追討之官素無奇略不知計之所出則往往招<lb/>
其渠帥而降之彼姦惡之民見其負罪者未必死也則<lb/>
<pb n="KR4h0062_WYG_028-5a"/>
曰與其俛首下氣以甘饑寒之辱孰若剽攘攻刼而不<lb/>
失爵祿之榮繇此言之是乃誘民以為亂也故曰患莫<lb/>
大於招降凡盜賊之首既巳伏其辜矣而刀筆之吏不<lb/>
能長慮却顧簡節而疎目則往往窮支黨而治之廹脅<lb/>
之民見被汚者必不免也則將曰與其嬰錮金木束手<lb/>
而受斃孰若遯逸山海脫身而求生繇此言之是驅民<lb/>
以為亂也故曰禍莫深於窮治且王者所以感服天下<lb/>
者惠與威也仁及有罪則傷惠辱及不辜則損威威惠<lb/>
<pb n="KR4h0062_WYG_028-5b"/>
兩失而欲天下心畏而力服堯舜所不能也夏書曰殱<lb/>
厥渠魁脅從㒺治舊染汚俗咸與惟新葢渠魁盡殺而<lb/>
不赦則足以奪奸雄之氣脅從汚染不治而許其自新<lb/>
則足以安反側之心夫如是天下之人孰肯捨生之途<lb/>
而投必死之地哉嗚呼先王巳亂之道可謂至矣<lb/>
　　　盜賊中<lb/>
臣聞自古盜之所以興皆出於仍歲水旱賦歛横出徭<lb/>
役數發故愚民為盜弄兵於山海險阻之間以為假息<lb/>
<pb n="KR4h0062_WYG_028-6a"/>
之計自陛下即位以來輕徭役薄賦歛善氣既應年榖<lb/>
胥熟是宜外户不閉道不拾遺而郡縣之間枹鼓或驚<lb/>
遊徼旁午未見休巳者何也以臣思之葢不任吏之弊<lb/>
也夫任法不任吏為弊至多而於盜賊尤甚何則今盜<lb/>
賊之法可謂密矣強盜得財滿匹及傷人者輒棄市殺<lb/>
一家三人以上若支解人者論如律案問欲舉者得減<lb/>
重論殺併徒伴及告獲他盜者降除其罪為之囊槖通<lb/>
行飲食者從末減若文致於法而人心不厭者輒讞考<lb/>
<pb n="KR4h0062_WYG_028-6b"/>
之若此之類與夫捕獲亾逸賞罰之格凡數十條然皆<lb/>
畫一之制也夫民之所以為盜賊者其情不一或閭里<lb/>
惡少自負其氣椎埋鼓鑄不復齒於平人或驕兵惰卒<lb/>
窮苦無聊亾命嘯聚或執左道轉相誑惑以為徒黨或<lb/>
困於饑寒廹於逋負剽奪衣食以延一日之命或故吏<lb/>
善家子失計隨流輕舉妄動若此之類特盗賊之大情<lb/>
耳其間夤緣曲折可矜可疾者葢不可勝數夫以畫一<lb/>
之法御不可勝數之情而吏莫敢為輕重則宜殺而生<lb/>
<pb n="KR4h0062_WYG_028-7a"/>
宜生而殺者有之矣吏果於生殺而不察其宜則威惠<lb/>
不行盜賊所以充斥也臣嘗觀古之能吏盜賊之課尤<lb/>
異者其術不過數端而巳葢有使吏民雜舉少年惡子<lb/>
鮮衣凶服之人悉籍記之一旦收捕納於虎穴中者尹<lb/>
賞之治長安也有明設購賞令相斬捕吏追胥有功而<lb/>
上名尚書調補縣令者張敞之治膠東也有耳目具知<lb/>
主名區處窮里空舍坐語未訖捕吏巳至者趙廣漢之<lb/>
治京兆也有擇縣之豪傑用以為吏一旦竊發則移書<lb/>
<pb n="KR4h0062_WYG_028-7b"/>
詭責取辦其人者朱博之治渤海也有置正五長閭里<lb/>
阡陌有非常吏輒聞知姦不得舍者韓延壽之治穎川<lb/>
也省遣發之兵罷捕逐之吏單車獨行務以德化撫之<lb/>
而安之者龔遂之治琅琊也此數子者可謂善治盜賊<lb/>
矣然以今日之法繩之則彼將惶恐救過之不暇尚何<lb/>
功名之有哉何則非賊殺不辜則固縱反者也夫以龔<lb/>
遂韓延壽張敞朱博趙廣漢尹賞為吏於今之時猶不<lb/>
能最盜賊之課又可責於常人乎為今計者莫若寛法<lb/>
<pb n="KR4h0062_WYG_028-8a"/>
而任吏稍重郡守之權責以大綱而略其小過凡重法<lb/>
之地皆謹擇其人聽於法外處置盜賊有司覆按不得<lb/>
劾以出入其所賜緝捕緡錢使得益以釀酒賞格之外<lb/>
得酒數百石亦足以布設耳目而畜養爪牙如此則守<lb/>
臣之威權稍重而盜賊可以清矣王嘉曰國家有急取<lb/>
辦於二千石尊重難危乃能使下嗚呼二千石能使其<lb/>
下則雖有黃巾赤眉無足畏也<lb/>
　　　盜賊下<lb/>
<pb n="KR4h0062_WYG_028-8b"/>
臣聞盜賊之起小則蜂屯蟻聚擄掠閭里大則擅名號<lb/>
攻城邑取庫兵釋死罪殺掠吏民然皆無足深慮如臣<lb/>
前說計足以辦所可深慮者其間有豪傑而巳何則人<lb/>
之有豪俊猶馬之有驥犬之有盧雖上觀下獲一日千<lb/>
里而縱踶嚙之變亦可畏也昔周亞夫得劇孟喜曰吳<lb/>
楚舉大事而不求劇孟吾知其無能為也天下騷動大<lb/>
將得之隱如一敵國云唐縱朱克融北還盧龍未㡬軍<lb/>
亂遂復失河朔夫孟克融皆匹夫耳而得失去就之間<lb/>
<pb n="KR4h0062_WYG_028-9a"/>
繫吳楚之成敗為河朔之存亾以此言之盜賊之間而<lb/>
有豪俊豈不為可深慮也哉臣以為銷亾大盜之術莫<lb/>
大乎籠取天下之豪俊天下豪俊為我籠取則彼卒材<lb/>
䑕軰雖有千百為羣不足以置齒牙之間矣國家取人<lb/>
之制其選高者惟制策進士夫豪傑之士固有文武縱<lb/>
横之間無不可者椎魯少文獨可以任之大亊者使天<lb/>
下豪傑皆文武縱横之才則二科足以取之若有椎魯<lb/>
少文之人則不可得而取之矣是制策進士所得之外<lb/>
<pb n="KR4h0062_WYG_028-9b"/>
不能無遺材也臣嘗為朝廷患之未知所處有縉紳先<lb/>
生告臣曰漢法郡縣秀民推擇為吏考行察亷以次遷<lb/>
補或至於二千石入為公卿古者不專以文詞取人故<lb/>
得士為多黃霸起於卒史薛宣奮於書佐朱邑選於嗇<lb/>
夫邴吉出於獄吏其餘名臣循吏繇此而進者不可勝<lb/>
數唐自中葉巳後方鎮皆選列校以掌牙兵是時四方<lb/>
豪傑不能以科舉自達者皆争為之往往積功以取旄<lb/>
鉞雖老奸宿盜或出其中而名卿賢將如高仙芝封常<lb/>
<pb n="KR4h0062_WYG_028-10a"/>
清李光弼來瑱李抱玉叚秀實之流所得亦巳多矣王<lb/>
者用人如江河江河之所趨百川赴焉蛟龍主焉及其<lb/>
去而之他則魚鱉無所還其體而鯢鰍為之制今世胥<lb/>
吏牙校皆奴僕庸人者無他以朝廷不用也今欲用胥<lb/>
吏牙校而胥吏行文書治刑獄錢榖其勢不可棄鞭撻<lb/>
鞭撻一行則豪傑不出於其間故凡刑者不可用而用<lb/>
者不可刑朝廷若採唐之舊制使諸路監司郡守其選<lb/>
士人以補衙職課之以鎮稅場務督捕盜賊之類有公<lb/>
<pb n="KR4h0062_WYG_028-10b"/>
罪則贖焉使長吏得薦其材者苐其功閥書歲月使得<lb/>
出仕比任子而不以流外限其所至朝廷察其尤異者<lb/>
擇用數人則豪傑英偉之士漸出於此塗而姦猾之黨<lb/>
可得而籠入也臣常思之逆銷盜賊之術未有以過於<lb/>
此者竊取其說惟陛下裁擇之<lb/>
　<lb/>
　<lb/>
　蘇門六君子文粹卷二十八<lb/>
</p>
<p>
</p>
  </div>
</body>
</text>
</TEI>
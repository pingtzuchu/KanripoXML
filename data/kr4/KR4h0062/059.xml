<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷五十九</head> <lb/>
    <p>
<pb n="KR4h0062_WYG_059-1a"/>
欽定四庫全書<lb/>
　蘇門六君子文粹卷五十九<lb/>
　　濟北文粹六　　　　　宋　晁補之　撰<lb/>
　　舊唐書雜論<lb/>
　　　元振誣來瑱<lb/>
來瑱追入京樂襄州因諷將吏上表請留肅宗聞其計<lb/>
而惡之後以裴茙代之戰敗擒茙茙賜自盡瑱入朝程<lb/>
元振居中用事發瑱言涉不順王仲昇賊平來歸證瑱<lb/>
<pb n="KR4h0062_WYG_059-1b"/>
與賊合賜死鄠縣代宗後悟元振之誣構積其過而配<lb/>
溱州<lb/>
　右來瑱傳第六十四謂瑱言不順與賊合皆誣也然<lb/>
　瑱阻兵留朝命不肯之淮西至與裴茙忿辯交兵巳<lb/>
　勝擒茙乃始言上而謝罪方瑱有一於此足以誅雖<lb/>
　無元振等誣構其能免乎元振罪惡應貶亦不待䧟<lb/>
　瑱乃得禍史語非也<lb/>
　　　嚴震薦嚴礪超<lb/>
<pb n="KR4h0062_WYG_059-2a"/>
嚴震爲梁州刺史山南西道節度使朱泚令穆庭光等<lb/>
誘震同叛震斬庭光遣吏迎駕及入駱谷李懷光來襲<lb/>
頼山南兵擊之而退勸課鳩聚以給行在民不至煩供<lb/>
億無闕震卒薦宗人嚴礪超授節度使諫官御史以爲<lb/>
除拜不當貶苖拯萬州刺史李繁播州叅軍礪在位貪<lb/>
殘士民不堪其苦<lb/>
　右嚴震傳第六十七奉天之難震獨忠藎議幸成都<lb/>
　堅求駐蹕以爲李晟聲援及晟表至亦請駐蹕梁洋<lb/>
<pb n="KR4h0062_WYG_059-2b"/>
　卒復京城震之謀也德宗念其忠故曲從所請貶逐<lb/>
　言者超用嚴礪而礪無素望竟以贓廢葢震之薦士<lb/>
　牽於親愛而不思德宗聽言重以舊功而輕授君臣<lb/>
　之過皆微而政事之所害大矣<lb/>
　　　賈至言科舉取士係風化<lb/>
楊綰遷禮部侍郎奏貢舉之弊尚書右丞賈至議曰食<lb/>
垂餌者皆小魚就科目者皆小藝四人之業最關於風<lb/>
化近代取士靡然向風致使祿山一呼而四海震蕩思<lb/>
<pb n="KR4h0062_WYG_059-3a"/>
明再亂而十年不復向使禮讓之敎𢎞仁義之道著則<lb/>
忠臣孝子比屋可封逆節不得而萌也人心不得而揺<lb/>
也<lb/>
　右楊綰傳第六十九論科舉取士而以安史之亂爲<lb/>
　證語似迂闊然賈至可謂深知風俗盛衰爲國家安<lb/>
　危之本者也賈誼論秦之所以亾而言抱負其子與<lb/>
　翁併踞借父鋤耰慮有德色母取箕箒立而誶語風<lb/>
　俗如此本先壞久矣非陳項起而後亾也東漢之衰<lb/>
<pb n="KR4h0062_WYG_059-3b"/>
　亦非一日然其士大夫才謀不足而節義有餘世祚<lb/>
　將移而以弱子虛器統持天下曹袁人傑圜視而不<lb/>
　敢取惟二三子以區區之忠忿維之也中庸曰小人<lb/>
　之中庸小人而無忌憚也而小人果不可以無忌憚<lb/>
　以曹操等事言之非畏威與力不足取也爲名分故<lb/>
　也唐末陵夷大壞猶秦而昭宗羣臣豈復東漢之比<lb/>
　故朱全忠敢肆其兇暴逆天下之心而取之而天下<lb/>
　不敢爭然其所以能取亦其所以能自斃何則盜亦<lb/>
<pb n="KR4h0062_WYG_059-4a"/>
　有道盡廢天下之義理則雖與之天下亦不能一朝<lb/>
　居也<lb/>
　　　李懷光郭子儀寬猛不同<lb/>
李懷光爲朔方都虞侯性清勤嚴猛而敢誅殺雖親戚<lb/>
犯法皆不撓避郭子儀性寛厚不親軍事紀綱任懷光<lb/>
軍中尤畏之亦稱爲理<lb/>
　右李懷光傳第七十一常怪郭汾陽稱仁厚長者至<lb/>
　或以爲威略不及李臨淮然汾陽用兵恩德結於人<lb/>
<pb n="KR4h0062_WYG_059-4b"/>
　心雖蠻夷貪狠皆願親而死之眞吳起所謂父子之<lb/>
　兵者正使其素拊循士卒與勲名之重足以鎭之而<lb/>
　致然若專以寛一切不親事則何以振肅而每用成<lb/>
　功乎及觀其以紀綱任懷光而懷光以嚴治其軍乃<lb/>
　喟然而嘆曰葢有此耳夫寛者爲長爲上之道也居<lb/>
　寛而使寛者濟之何以集事且久而不亂哉然則言<lb/>
　威略不及臨淮者自其異者觀之耳人才各有所長<lb/>
　未知孰勝而昔人嘗謂寛難而猛易則難者固勝爾<lb/>
<pb n="KR4h0062_WYG_059-5a"/>
　　　劉晏以利塞讒口<lb/>
劉晏乗機無滯然多任數挾權貴固恩澤有口者必利<lb/>
㗖之唐史臣以謂苟不塞讒口何以持重云云<lb/>
　右劉晏傳第七十三何以聚人曰財夫爲人國者能<lb/>
　使民不加歛而國贍功亦足道矣事有難成而易敗<lb/>
　故杜預建策平吳亦賄中朝或問之曰吾懼爲害不<lb/>
　求益也晏之事近此雖然晏財足濟國觀其初上書<lb/>
　元載以㝠勤其官而水死託此自誓旣委重任多歴<lb/>
<pb n="KR4h0062_WYG_059-5b"/>
　年所且以商利爲名怨之府也韋堅楊愼矜等事斷<lb/>
　可識矣故其自謀如此但預志混宇内非苟持富貴<lb/>
　者以是能全其令名以終而晏事卑功下成則欲享<lb/>
　其厚利圖全而得禍固其所也<lb/>
　　　顔眞卿守城捍賊<lb/>
祿山反河朔盡䧟獨平原城守具備使叅軍李平馳奏<lb/>
之𤣥宗初聞祿山之變歎曰河北二十四郡豈無一忠<lb/>
臣乎得平來大喜曰朕不識顔眞卿形狀何如所爲得<lb/>
<pb n="KR4h0062_WYG_059-6a"/>
如此<lb/>
　右顔眞卿傳第七十八魯公早嘗爲御史有聲矣特<lb/>
　國忠惡而出之有君如𤣥宗有臣如魯公且在御史<lb/>
　非不親且近也而天子至不識其形狀臨事節見乃<lb/>
　始驚歎夫賢人君子固難進不苟自售而讒謟之蔽<lb/>
　明亦甚矣<lb/>
　　　馬璘忌李晟威名<lb/>
李晟爲涇原四鎭北庭都知兵馬使節度使馬璘與吐<lb/>
<pb n="KR4h0062_WYG_059-6b"/>
蕃戰於鹽倉兵敗晟率所部横擊之㧞璘出亂兵之中<lb/>
以功封合川郡王璘忌晟威名又遇之不以禮令朝京<lb/>
師<lb/>
　右李晟傳第八十三晟㧞璘死中其事璘忠且有恩<lb/>
　如此而璘猶忌之至不容於麾下士之託身事人亦<lb/>
　難矣哉<lb/>
　　　李晟將誅李楚琳<lb/>
李晟收復京師仍充鳳翔涇原節度使初帝在奉天鳳<lb/>
<pb n="KR4h0062_WYG_059-7a"/>
翔軍亂殺其帥張鎰立小將李楚琳至是在朝晟請以<lb/>
楚琳俱往鳳翔將誅之上以初復京師方安反側不許<lb/>
　右李晟傳德宗時朝廷益弱藩鎭益彊四方圜起而<lb/>
　僣叛而晟忠義威略足以走李懷光剪朱泚而復京<lb/>
　師其領鳳翔而請楚琳以往葢因欲以申朝廷之典<lb/>
　憲而讋叛軍亂將使知悔罪而効順爲計甚遠且不<lb/>
　可失之㑹也而德宗昏怯流離之餘不復圖遠使鎰<lb/>
　之無辜竟莫伸洗楚琳奴𨽻得以次且嗚呼惜哉以<lb/>
<pb n="KR4h0062_WYG_059-7b"/>
　謂初復京師務安反側則前此涇州亦殺其帥馮河<lb/>
　清而立田希鑑晟至鳳翔首誅希鑑而戮害河清者<lb/>
　三十人而涇人益靖不敢思亂何獨楚琳之慮耶<lb/>
　　　李聽不與東宫馬<lb/>
李聽爲羽林將軍有名馬穆宗在東宮令近侍諷聽獻<lb/>
之聽以職總親軍不敢從及卽位之始幽冀不庭太原<lb/>
與二鎭接境方議易帥上曰李聽在羽林不與朕馬是<lb/>
必可任授河東節度使代裴度<lb/>
<pb n="KR4h0062_WYG_059-8a"/>
　右李聽附傳第八十三聽領親軍不敢私與東宮馬<lb/>
　是也穆宗不以爲恨卽位擇帥而首及之此在人主<lb/>
　亦難能矣然穆宗無知人之明聽無專閫之才徒取<lb/>
　一節輕付重任馴致魏博之敗亦可深戒<lb/>
　　　裴澥不欲三司使俱往<lb/>
盧南史貶信州員外司馬得㕔吏一人月俸紙筆錢一<lb/>
千文南史以官閑冗放吏納錢刺史姚驥劾以爲贓又<lb/>
劾南史買鈆燒黄丹德宗遣監察御史鄭楚相刑部員<lb/>
<pb n="KR4h0062_WYG_059-8b"/>
外郎裴澥大理評事陳正儀充三司使同往按鞫澥獨<lb/>
留奏天寶大厯以來未嘗降三司使至江南今忽錄此<lb/>
小事非爲損耗州縣亦恐遠近聞之各懷憂懼德宗忻<lb/>
然曰卿言是矣行首一人行可也<lb/>
　右盧南史附傳第八十七稱德宗不務大體以察爲<lb/>
　明若此者非一事然裴澥以一言悟之至忻然以改<lb/>
　然則人臣患不能諫不當患不從以德宗能然則賢<lb/>
　於德宗者皆可以語上矣<lb/>
<pb n="KR4h0062_WYG_059-9a"/>
　　　代宗赦田承嗣<lb/>
田承嗣攻衛州殺刺史薛雄迫中使孫知在廵磁相諷<lb/>
其大將割耳𠢐面請承嗣爲帥詔宜貶永州刺史仍許<lb/>
一㓜男從行如不時就職則所在加討按兵法處分詔<lb/>
下承嗣懼而麾下大將携貳蒼黄失圖奉表請罪乞束<lb/>
身歸朝代宗重勞師旅特恩昭洗悉復舊官仍詔不須<lb/>
入覲李靈曜叛承嗣率衆赴之及馬燧李忠擊敗之詔<lb/>
復誅之復上章請罪又赦之<lb/>
<pb n="KR4h0062_WYG_059-9b"/>
　右田承嗣傳第九十一藩鎭席父兄之業兵彊將附<lb/>
　國家勢未能討因而撫之此無如之何者也承嗣初<lb/>
　以安史逆黨不誅而寅緣有魏非素能拊循魏人得<lb/>
　其死力者也擅殺刺史迫中使其罪巳暴一旦詔命<lb/>
　遠貶將卒不附狼狽請命惟恐莫獲此几上肉也胡<lb/>
　爲赦之借曰重勞師旅不加戮剪遷之遠州亦使巢<lb/>
　窟不就遽還舊鎭仍復官爵且止毋入覲此何爲者<lb/>
　也承嗣旣知朝廷無能爲自此疆僣亦熾而悅又鷙<lb/>
<pb n="KR4h0062_WYG_059-10a"/>
　悍難馭卒爲河北患垂四十年嗚呼惜哉<lb/>
　　　高郢面折懷光<lb/>
李懷光節制邠寜奏高郢爲從事懷光叛郢言西迎大<lb/>
駕爲忠其子璀候郢郢諭以逆順又與呂鳴岳張延英<lb/>
謀間道上表事洩二將立死懷光乃大集將吏白刅盈<lb/>
庭引郢詰之挺然抗詞觀者淚下懷光慙沮而止<lb/>
　右高郢傳第九十七懷光不畏天子至殺郢何足道<lb/>
　哉郢初勸迎駕與諭璀逆順尚或可容至上表事洩<lb/>
<pb n="KR4h0062_WYG_059-10b"/>
　葅醢必矣而郢面折懷光勇過三軍退不自疑竟免<lb/>
　於禍自昔以忠義犯難而死者甚衆非勇而死之爲<lb/>
　難勇而能讋不義以不蹈其禍之爲難也方其陳兵<lb/>
　盛氣將立屠之而郢挺然不屈意誠理直兇獷爲柔<lb/>
　易曰履虎尾不咥人亨高郢以之<lb/>
　　　德宗定子弟姑妹禮制<lb/>
德宗仁孝動循法度雖子弟姑妹之親無所假借建中<lb/>
初詔親王子弟帶開府朝秩者出就本班又以郡縣主<lb/>
<pb n="KR4h0062_WYG_059-11a"/>
出降與舅姑抗禮詔曰自家刑國有愧古人乃定制皇<lb/>
姬下嫁舅姑坐婦執笲降拜<lb/>
　右德宗諸王傳第一百新書稱德宗猜忌刻薄以其<lb/>
　行事考之葢確論也而此言仁孝動循法度溢美甚<lb/>
　矣然人亦各有所長德宗始卽位不無意於政事故<lb/>
　澤州奏慶雲詔曰以時和爲嘉祥邕州奏金坑詔曰<lb/>
　以不貪爲寶至於定子弟姑妹禮制及給錢買田業<lb/>
　減籠花至三萬皆恭儉自内始者推是意也雖文景<lb/>
<pb n="KR4h0062_WYG_059-11b"/>
　之迹何異然文景稱恭儉而德宗名刻薄爲治不可<lb/>
　以無誠心靡不有初鮮克有終惟無誠心故也外爲<lb/>
　甚美之名而内踐苛忍之實則雖有政事之美亦揜<lb/>
　而不彰故曰古者言之不出恥躬之不逮也<lb/>
　　　范希朝不受賄獻<lb/>
振武有党項室韋交居川阜陵犯爲盜蕃落之俗有長<lb/>
帥至必效奇駞名馬雖亷者猶曰當從俗以致其歡希<lb/>
朝一無所受積四十年皆保塞而不爲横<lb/>
<pb n="KR4h0062_WYG_059-12a"/>
　右范希朝傳第一百一待遠人當從其俗謂弗擾之<lb/>
　也禦夷狄者不一而足綏制有方豈必通賄獻而後<lb/>
　得其歡哉不然貪吏以藉其口非敵情也<lb/>
　　　德宗叱叚平仲<lb/>
德宗春秋高多自聽斷事或不理中外畏上嚴察無敢<lb/>
言者叚平仲嘗謂人曰平仲一得召見必當大有開悟<lb/>
云云與陳歸當奉使近御座粗陳本事上察平仲意有<lb/>
所畜以歸在側不言因兼留歸問之聲色甚厲平仲錯<lb/>
<pb n="KR4h0062_WYG_059-12b"/>
愕都不能言因誤稱名上怒叱出之坐廢七年然亦因<lb/>
此顯名<lb/>
　右叚平仲傳第一百三順㫖得喜逆意近禍人臣誰<lb/>
　不顧順而得喜也至或甘犯危機不顧後患冀幸萬<lb/>
　一開悟主聽其不爲巳謀而爲國事明矣孟子曰訑<lb/>
　訑之聲音顔色拒人於千里之外訑訑不好善耳未<lb/>
　至於以威怒凌暴之也而人固己遠去千里如德宗<lb/>
　之事平仲未開一詞安知其意所在而盛氣固閉忿<lb/>
<pb n="KR4h0062_WYG_059-13a"/>
　如待讐傳所謂歐藉嫉咄則奴𨽻之至者德宗是巳<lb/>
　雖然君子信而後諫未信則以爲厲巳也其平仲之<lb/>
　謂乎<lb/>
　　　李鄘辭相<lb/>
李鄘爲淮南節度使先是吐突承璀監淮南軍貴寵莫<lb/>
貳鄘亦以剛嚴著而差相敬憚未嘗相失承璀歸遂引<lb/>
以爲相鄘登祖筵聞樂而泣下曰宰相之任非吾所長<lb/>
也行頗緩至京師竟以疾辭授戸部尚書<lb/>
<pb n="KR4h0062_WYG_059-13b"/>
　右李鄘傳第一百六鄘嘗䧟李懷光軍中輸忠朝廷<lb/>
　節義素著及爲藩鎭稱有威重其恥緣承璀以得相<lb/>
　至聞樂泣下竟辭疾改授可謂終始不汚矣不然從<lb/>
　昔位此者多矣誰肯自謂我非宰相之才而不爲耶<lb/>
　至其孫磎得相爲劉崇望哭麻不知退避乃十章自<lb/>
　辨竟以得政然不數月遂及王行瑜之禍人情相遠<lb/>
　至於如此<lb/>
　　　劉禹錫詆張曲江<lb/>
<pb n="KR4h0062_WYG_059-14a"/>
劉禹錫積歲在湘澧間因讀張九齡文集乃叙其意曰<lb/>
世稱曲江爲相建言放臣不宜與善地云云議者以曲<lb/>
江爲良臣識祿山有反相羞與凡器同列而燕翼無似<lb/>
終爲餒魂豈忮心失恕陰謫最大雖二美莫贖耶<lb/>
　右劉禹錫傳第一百十禹錫若守正比義而以獲罪<lb/>
　如是言之可也旣不自愛朋邪近利以得譴逐流離<lb/>
　遠徙不安於窮又不悔吝巳失而以私意不便詆曲<lb/>
　江當國嫉惡之言盜憎主人物之常態誰爲忮心失<lb/>
<pb n="KR4h0062_WYG_059-14b"/>
　恕耶故凡小人詆君子不足瑕疵適增其美孟子所<lb/>
　謂詖辭知其所蔽淫辭知其所䧟者要以觀照如是<lb/>
　等軰窮本見情使善者伸爾<lb/>
　　　公輔之量以和爲貴<lb/>
史臣曰溫柳二公以文行餙躬砥礪名節當官守法偘<lb/>
偘有大臣之風而竟不登三事位止正卿所以知公輔<lb/>
之量以和爲貴漢武帝畏汲黯而相公孫𢎞太宗重魏<lb/>
徵而委房𤣥齡其㫖遠也<lb/>
<pb n="KR4h0062_WYG_059-15a"/>
　右柳公綽溫造傳第一百一十五宰相誠自有體然<lb/>
　政繫國之安危事干民之利疚剛柔時用不專以和<lb/>
　爲貴也淮南舉兵反獨憚汲黯貞觀太平惟鄭公勸<lb/>
　行仁義之初兩公可謂有宰相之量矣以謂二主待<lb/>
　之比𢎞𤣥齡有輕重又以謂其㫖遠者何其謬耶張<lb/>
　禹經術君子長者言其量亦不愧和矣正以乏方重<lb/>
　大節故朝廷不尊爲史者無輕立論哉<lb/>
　<lb/>
<pb n="KR4h0062_WYG_059-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷五十九<lb/>
</p>
<p>
</p>
  </div>
</body>
</text>
</TEI>
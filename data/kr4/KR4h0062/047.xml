<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻四十七</head> <lb/>
    <p>
<pb n="KR4h0062_WYG_047-1a"/>
欽定四庫全書<lb/>
　蘇門六君子文粹巻四十七<lb/>
　　濟南文粹五　　　　　　宋　李廌　撰<lb/>
　　書<lb/>
　　　上禮部范侍郎論廣文館生書<lb/>
某聞古之名臣所以下芻蕘者非以匹夫之論必賢於<lb/>
已而廣聴泛謀欲取其智以益已之智若乃用其智而<lb/>
果有功乃已之功也古之志士遇事感慨未能自試其<lb/>
<pb n="KR4h0062_WYG_047-1b"/>
才然時與事㑹憤不忍失必諷諸在位願行其説若乃<lb/>
行其説而伸其志乃已之志也夫士之先達固可自賢<lb/>
復能不遺㣲賤取其智以為已之功士之未達身雖困<lb/>
窮復能不以㣲賤自鄙得賢公卿以行其志非惟世無<lb/>
失時之事事無可悔之䇿即其人之材識志意亦可概<lb/>
見某㳺執事之門有年矣雖碌碌不足比數然不自揆<lb/>
量常以國士自居而亦欲以國士上報異時執事拜諫<lb/>
大夫固嘗貢言欲補萬一自拜宗伯常欲復以愚意思<lb/>
<pb n="KR4h0062_WYG_047-2a"/>
未有以發日者獲侍尊俎竊聴論將置廣文館生之説<lb/>
退而思之欲擬作一議而又不敢輒陳管見以訂其論<lb/>
夫朝廷崇忠信之心惡誕謾之俗以三嵗秋賦四方㳺<lb/>
士客於京師偽為僑寓之籍以誑有司者無慮數千務<lb/>
有以制之甚善甚善然國朝著令厲禁素密姦生詐起<lb/>
必朋比相容共為詆欺故欲嚴地著之法則地著無恥<lb/>
之人為容姦之地蓋有以百畝之田畝為一户户為一<lb/>
姓彼姓氏皆可通用符券皆能合式人人用之無不可<lb/>
<pb n="KR4h0062_WYG_047-2b"/>
者有司無得而詰也則地著之偽不可除矣欲嚴互保<lb/>
之法則彼冒户之士自為朋儔更相䝉蔽初未始有一<lb/>
日之雅而乃相保平生之行非惟户籍之不明言行之<lb/>
弗審雖易姓匿喪通囚間諜亦無自而知彼結保之數<lb/>
合或有司無得而詰也則互保之偽不可除矣而又況<lb/>
天府試期比諸路為晚彼無恥之士或易數名治數經<lb/>
州試畢而復試於天府已試於前場而復試於後場非<lb/>
惟自詭其名而冒喪代人者且士人應舉覔官將以事<lb/>
<pb n="KR4h0062_WYG_047-3a"/>
君而於試藝之初已誕謾如此欺有司乃欺君也欺人<lb/>
乃欺已也將安用之然欲廢開封貢士本額惟置廣文<lb/>
館生使各用本貫真户秋賦之年前期先試以補三千<lb/>
五百人俾就秋試其解額十一取之其意誠善矣獨不<lb/>
念開封雖偽户之士衆然畿内地著真貫之士亦無慮<lb/>
數百今也勿以首善之地當優之以為郡國之表直以<lb/>
亦為一郡彼諸道列郡猶且貢士而開封獨不然於義<lb/>
未安或曰朝廷既建太學彼解額最優奈何不以嵗月<lb/>
<pb n="KR4h0062_WYG_047-3b"/>
居之以應其格乎借不能居太學而今也又置館生汝<lb/>
則不預尚奚䘏哉四方之士廢祀與養至京師復多假<lb/>
厚貲可乆居太學者或寡矣今雖設館生凡未補者非<lb/>
學試不中程則居學未滿嵗者也抑亦或以事而靡及<lb/>
或以病而弗堪或喪期之未終或米鹽之無暇或不及<lb/>
一時之補或雖補而偶失而乃使弗就秋試若在可閔<lb/>
某以謂君子制法當俾變通可推不謬於一曲則隨事<lb/>
制宜雖久不弊若夫更張前制必觀其甚弊之處而改<lb/>
<pb n="KR4h0062_WYG_047-4a"/>
作之無但苟易其文不究其實必當使自我亦至於無<lb/>
弊也已夫偽户之士非喜於冒憲而樂於行詐甘心逺<lb/>
客而願費資用止以本貫解額太寡故裹糧負笈雲集<lb/>
京師徼幸於一得而已若使置廣文館生雖曰使之真<lb/>
用本籍亦朝三暮四朝四暮三之術名苟易爾又況遂<lb/>
廢開封之額非允於衆論也歟某之意以謂莫若平天<lb/>
下之解額使逺方之士自不為詐之為愈天下解額既<lb/>
平雖日撻而使之為偽户亦不可得何哉今夫江浙閩<lb/>
<pb n="KR4h0062_WYG_047-4b"/>
蜀舉人極多而解額極少至有百分取一者矣京東京<lb/>
西河東河北陜西諸路舉人或多或少然解名例為最<lb/>
優故十取二三者有之十取四五者有之十取六七者<lb/>
有之至於解名有餘舉人不足者亦有之若乃通天下<lb/>
解名㑹計而總準之約為中制二十取一乃平無間天<lb/>
府無間五路通天下皆用此例然則孰有不均者乎然<lb/>
則逺方之士曰二十取一天下通法也自開封達於四<lb/>
方一也尚何樂於行詐甘心逺客而願費貲用以為開<lb/>
<pb n="KR4h0062_WYG_047-5a"/>
封偽户者乎行將使士風丕變安居井疆養生送死謹<lb/>
身慎行蘄鄉里稱為善人矣是亦教化之本也或曰國<lb/>
朝以來最優五路一旦解名率與諸路均可乎曰惡是<lb/>
何言也而以謂河東河北與夫陜西舊所以優之者以<lb/>
近邉圉歟京東西所以優之者以近王畿歟夫五路諸<lb/>
路之士皆王士五路諸路之民皆王臣匪無偏無黨而<lb/>
有優有抑非王道之平也以邉圉王畿而優之愛人以<lb/>
姑息也或曰國朝以五路之士文不勝質故進之以諸<lb/>
<pb n="KR4h0062_WYG_047-5b"/>
路之士質不勝文故退之於五路當於短中求長於諸<lb/>
路當於長中求短吁是亦待五路之淺且五路諸科之<lb/>
額甚衆自諸科銷併改為進士之額已不加少諸路諸<lb/>
科之額素少而進士之額不增故不加多至於禮部亦<lb/>
各用其路所貢之士計其分數以取之以是五路之士<lb/>
得官為多天下之士應舉之法同而取數之法有異獨<lb/>
優五路無乃不可乎今誠能平其解額而禮部二十取<lb/>
一之數亦如之則王道之平也雖乆不弊也愛人以徳<lb/>
<pb n="KR4h0062_WYG_047-6a"/>
而非姑息也或曰子之説誠善矣然亦有可欺乎曰不<lb/>
過妄引稚儒張為虚數以給於有司而已今俾天下之<lb/>
士地著為學而安處於鄉不為誕謾而務為忠信雖張<lb/>
虛數其亦可與其進矣伏惟執事以道徳文行弼亮人<lb/>
主方且朝夕納誨欲致吾君於堯舜三代之上故有猷<lb/>
有為必以忠信為主而又職當禮教位兼師儒凡厥士<lb/>
類莫不延頸企踵以須風化之厚令其所有天下當均<lb/>
普為心則天下之美歸之夫科舉之弊其已久矣實有<lb/>
<pb n="KR4h0062_WYG_047-6b"/>
待於執事之更張歟時不可失惟執事不以人廢言姑<lb/>
考其説或有補焉嗚呼此非嘗試之論也<lb/>
　　　答趙士舞徳茂宣義宏詞書<lb/>
凡文章之不可無者有四一曰體二曰志三曰氣四曰<lb/>
韻述之以事本之以道考其理之所在辨其義之所宜<lb/>
卑髙巨細包括并載而無所遺左右上下各若有職而<lb/>
不亂者體也體立於此折衷其是非去取其可否不徇<lb/>
於流俗不謬於聖人抑揚損益以稱其事彌縫貫穿以<lb/>
<pb n="KR4h0062_WYG_047-7a"/>
足其言行吾學問之力從吾制行之用者志也充其體<lb/>
於立意之始從其志於造語之際生之於心應之於言<lb/>
心在和平則温厚爾雅心在安敬則矜莊威重大焉可<lb/>
使如雷霆之奮鼓舞萬物小焉可使如脈絡之行出入<lb/>
無間者氣也如金石之有聲而玉之聲清越如草木之<lb/>
有華而蘭之臭芬薌如雞鶩之間而有鶴清而不羣犬<lb/>
羊之間而有麟仁而不猛如登培塿之丘以觀崇山峻<lb/>
嶺之秀色涉潢汙之澤以觀寒溪澄潭之清流如朱絃<lb/>
<pb n="KR4h0062_WYG_047-7b"/>
之有遺音大羮之有遺味者韻也文章之無體譬之無<lb/>
耳目口鼻不能成人文章之無志譬之雖有耳目口鼻<lb/>
而不知視聴臭味之所能若土木偶人形質皆具而無<lb/>
所用之文章之無氣雖知視聴臭味而血氣不充於内<lb/>
手足不衛於外若奄奄病人支離顦顇生意消削文章<lb/>
之無韻譬之壯夫其軀幹枵然骨强氣盛而神色昏瞢<lb/>
言動凡濁則庸俗鄙人而已有體有志有氣有韻夫是<lb/>
之謂成全四者成全然於其間各因天姿才品以見其<lb/>
<pb n="KR4h0062_WYG_047-8a"/>
情狀故其言迂疎矯厲不切事情此山林之文也其人<lb/>
不必居藪澤其間不必論巖谷也其氣與韻則然也其<lb/>
言鄙俚猥近不離塵垢此市井之文也其人不必坐㕓<lb/>
肆其間不必論財利也其氣與韻則然也其言豐容安<lb/>
豫不儉不陋此朝廷卿士之文也其人不必列官守其<lb/>
間不必論職業也其氣與韻則然也其言寛仁忠厚有<lb/>
任重容天下之風此廟堂公輔之文也其人不必位台<lb/>
鼎其間不必論相業也其氣與韻則然也正直之人其<lb/>
<pb n="KR4h0062_WYG_047-8b"/>
文敬以則邪諛之人其言誇以浮功名之人其言激以<lb/>
毅苟且之人其言懦而愚捭闔從横之人其言辨以私<lb/>
刻核忮忍之人其言深以盡則士欲以文章顯名後世<lb/>
者不可不謹其所言之文不可不謹乎所養之徳也如<lb/>
此王通論鮑昭江淹等之文各見其性行之所長可謂<lb/>
知言矣古者登髙能賦山川能祭師旅能誓喪紀能誄<lb/>
作器能銘然後可以為大夫故訓詩典冊書詔赦令文<lb/>
賦詩騷箴誡賛頌樂章玉諜露布羽檄疏議表牋碑銘<lb/>
<pb n="KR4h0062_WYG_047-9a"/>
諡誄各縁事類以别其目各尚體要以稱其實如彼玉<lb/>
工珪璋璧琮珮玦珌璏追琢之工皆有制度其方圓曲<lb/>
直則各中其用也如彼梓人棟樑桓楹榱桷楶棁樸斵<lb/>
之工皆有繩墨小大長短則各中其用也若乃或混淪<lb/>
而無辨或散漫而無紀或錯亂而無序或晦暗而不顯<lb/>
雖曰謂之文亦不足觀也已徳茂學問充富真積力乆<lb/>
淵源汪洋根幹碩大發為文章蓋其波瀾枝葉實為餘<lb/>
事然既已能文而學文不已必欲離羣拔俗逺追古之<lb/>
<pb n="KR4h0062_WYG_047-9b"/>
作者方駕並驅則宜取宏詞所試之人種種區别各以<lb/>
其目而明其體研精玩習寤寐食息必念於是造次顛<lb/>
沛必念於是則將超然懸解躐等頓造徑至妙處一日<lb/>
萬里如是則一代文儒之宗捨徳茂其何人哉主上紹<lb/>
休聖緒厲精治道方將追迹三王指揮四夷紉書汗簡<lb/>
紀述先烈泥金簡玉升中名山其潤色鴻業形容太平<lb/>
大著作大號令職皆在於詞臣徳茂其勉之哉使後來<lb/>
賞音之士論一時之文人以謂何人之文但如孤峰絶<lb/>
<pb n="KR4h0062_WYG_047-10a"/>
岸何人之文但如濃雲震雷何人之文如輕縑素練而<lb/>
窘邉幅何人之文如豐肌膩理而乏風骨獨吾徳茂之<lb/>
文如良金美玉無施不可則徳茂之文信乎顯於當年<lb/>
與後世矣<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_047-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻四十七<lb/>
</p>
<p>
</p>
  </div>
</body>
</text>
</TEI>
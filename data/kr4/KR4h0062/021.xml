<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻二十一</head> <lb/>
    <p>
<pb n="KR4h0062_WYG_021-1a"/>
欽定四庫全書<lb/>
　蘇門六君子文粹巻二十一<lb/>
　　宛丘文粹一　　　　　　宋　張耒　撰<lb/>
　　序<lb/>
　　　送秦少章赴臨安簿序<lb/>
詩不云乎蒹葭蒼蒼白露為霜夫物不受變則才不成<lb/>
人不涉難則智不明季秋之月天地始肅寒氣欲至方<lb/>
是時天地之間凡植物出於春夏雨露之餘華澤充溢<lb/>
<pb n="KR4h0062_WYG_021-1b"/>
支節美茂及繁霜夜零旦起而視之如戰敗之軍巻旗<lb/>
棄鼓裹瘡而馳吏士無人色豈特如是而已於是天地<lb/>
閉塞而成冬則摧敗拉毁之者過半其為變亦酷矣然<lb/>
自是弱者堅虚者實津者燥皆歛藏其英華於腹心而<lb/>
各效其成深山之木上撓青雲下庇千人者莫不病焉<lb/>
况所謂蒹葭者乎然匠石操斧以游於林一舉而盡之<lb/>
以充棟梁桷杙輪輿輹輻巨細强弱無一不勝其任者<lb/>
此之謂損之而益敗之而成虐之而樂者是也吾黨有<lb/>
<pb n="KR4h0062_WYG_021-2a"/>
秦少章者自余為太學官時以其文章示余愀然告余<lb/>
曰惟家貧奉命於大人而勉為科舉之文也異時率其<lb/>
意為詩章古文往往清麗竒偉工於舉業百倍元祐六<lb/>
年及第調臨安主簿學子中第可少樂矣而秦子每見<lb/>
余輒不樂余問其故秦子曰余世之介士也性所不樂<lb/>
不能為言所不合不能交飲食起居動静百為不能勉<lb/>
以隨人今一為吏皆失己而惟物之應少自偃蹇禍福<lb/>
響至異時一身資養於父母今則婦子仰食於我欲不<lb/>
<pb n="KR4h0062_WYG_021-2b"/>
為吏亦不可得自今以往如沐漆而求解矣余解之曰<lb/>
子前日春夏之草木也今日之病子者蒹葭之霜也凡<lb/>
人性惟安之求夫安者天下之大患也遷之為貴重耳<lb/>
不十九年於外則歸不能霸子胥不奔則不能入郢二<lb/>
子者方其覉窮憂患之時隂益其所短而進其所不能<lb/>
者非如學於口耳者之淺淺也自今吾子思前之所為<lb/>
其可悔者衆矣其所知益加多矣反身而安之則行於<lb/>
天下無可憚者矣能推食與人者嘗饑者也賜之車馬<lb/>
<pb n="KR4h0062_WYG_021-3a"/>
而辭者不畏徒步者也苟畏饑而惡步則將有苟得之<lb/>
心焉為害不既多乎故隕霜不殺者物之災也逸樂終<lb/>
身者非人之福也<lb/>
　　　送吳怡序<lb/>
吾友吳熈老好學樂善敏於為吏不苟於其職嘗主簿<lb/>
於蘄之羅田部使者才之使尉黄崗余舊與之相聞而<lb/>
來黄崗也余方坐事屏居而熙老獨喜從予游余謂之<lb/>
曰余棄人也又負罪於有司子與罪人游且累君熈老<lb/>
<pb n="KR4h0062_WYG_021-3b"/>
不然尤喜予翰墨言語得之輒寳藏余年老多病學問<lb/>
日衰落文字尤荒梗熈老所求十不能答一二而熈老<lb/>
意益勤不倦夫人之好惡之不可解如此居黄崗無數<lb/>
月又遷蘄水丞將去黄求予言贈其行余為之不能無<lb/>
言曰子盍觀於貨乎所操者愈竒則藏之也愈深知之<lb/>
者愈寡然一旦而得所售則萬金之直有不較而樂輸<lb/>
之者方其未售也閉肆而處終日寂然其隣里莫知也<lb/>
而持盤賣餅兒日一操盤而出自譽其貨呶呶也十人<lb/>
<pb n="KR4h0062_WYG_021-4a"/>
之聚則往即之自旦至夜勞力如此得百錢之直之外<lb/>
則偃然有過望之喜矣夫所操者不厚則自處也薄夫<lb/>
自處也薄則亦無所不至矣其理然也君子進徳修業<lb/>
夙夜强學其所操者豈萬金之貨也哉吾願熈老好學<lb/>
愈勤樂善愈富為吏而有賜於民多積而深藏之自愛<lb/>
而重出之則將名譽出於四海出入紫闥訏謨黄閣可<lb/>
跂而俟也敢以是為遺行之言<lb/>
　　　秘丞章䝉明發集序<lb/>
<pb n="KR4h0062_WYG_021-4b"/>
古之論人者考其人不計其功士固有其才可以有為<lb/>
而不幸不及施與既施而中奪者何可勝數而中才常<lb/>
人乘時以功名顯者世常有之孟子曰若夫成功則天<lb/>
也夫成敗繫天者其未可以賢不肖必也司馬子長論<lb/>
李將軍為將其言哀痛反復深悲其無功以謂百姓知<lb/>
與不知皆為流涕至論霍去病無他美獨曰常有天幸<lb/>
不至乏絶夫子長不少假借於屢勝之去病而獨拳拳<lb/>
於老死之李廣何哉彼惟深痛夫庸人冒時以取名而<lb/>
<pb n="KR4h0062_WYG_021-5a"/>
豪傑之士制於命而不得少伸其志故其與奪之際如<lb/>
此嗟乎夫獨人事哉凡物亦然大夏生殖而叢棘能有<lb/>
所庇疾風裂寒大木百圍僵仆而死秋水時至溝畎有<lb/>
一溉之功而嵗旱淵竭江河不足活魚鼈物固繫其所<lb/>
遭者哉今年春予遇友人㑹稽章邦老於宛邱一見予<lb/>
再拜泣涕出其先人秘丞君詩文三編及其行狀求予<lb/>
文以為之序其文章議論甚髙而歎其不大設施也<lb/>
　　　送秦覯從蘇杭州為學序<lb/>
<pb n="KR4h0062_WYG_021-5b"/>
秦子善文章而工為詩其言清麗刻深三反九復一章<lb/>
乃成大抵悲愁鬱塞無聊者之言也其於物也秋蛩寒<lb/>
蟬鵙鴂猿狖之號鳴也霜竹之風氷谷之水楚囚之絃<lb/>
越覊之呻吟也嘻秦子内有事親之喜外有朋友之樂<lb/>
冬裘而夏絺甘食而清飲其中寧有介然者而顧為是<lb/>
耶世之文章多出於窮人故後之為文者喜為窮人之<lb/>
辭秦子無憂而為憂者之辭殆出此耶吾請為子言之<lb/>
古之所謂儒者不主於學文而文章之工亦不可謂其<lb/>
<pb n="KR4h0062_WYG_021-6a"/>
能窮苦而深刻也發大議定大策開人之所難感内足<lb/>
以正君外可以訓民使於四方鄰國寢謀言於軍旅敵<lb/>
人聴命則古者臧文仲叔向子産晏嬰令尹子文之徒<lb/>
實以是為文後世取法焉其於文也雲蒸雨降雷霆之<lb/>
震也有生於天地之間者實賴之是故繫萬物之休戚<lb/>
於其舌端之語黙嗟夫天地發生雷雨時行子獨不聞<lb/>
之而従草根之虫危枝之翼鳴呼以相求子亦窮矣夫<lb/>
古之所謂儒者所用之國無敵若臧文仲叔向子産晏<lb/>
<pb n="KR4h0062_WYG_021-6b"/>
子令尹子文其望孔子亦逺矣而其功烈亦足以振顯<lb/>
一時故猶能以儒者之效名一世夫不足以治國而能<lb/>
知今古考妖祥紀事實多聞而博通則古者太史氏之<lb/>
職而初不以是為儒者也楚左史倚相能讀三墳五典<lb/>
八索九邱而楚之治國不責倚相繇是言之古之論史<lb/>
與儒異事而司馬談為太史號通古今善文詞猶曰文<lb/>
史星厯近乎卜祝之間主上以倡優畜之其尊禮不如<lb/>
公孫丞相汲黯此則漢之初猶有古之遺俗在也嗚呼<lb/>
<pb n="KR4h0062_WYG_021-7a"/>
儒之名實不正乆矣自漢以來聖賢之學廢而孔子之<lb/>
徒皆以其師之書自重於世聚徒而授之若是者當時<lb/>
皆以儒之名歸之而司馬談序九流儒者才當其一彼<lb/>
未嘗見其真而信當時之所指故從而論其失而班固<lb/>
以謂出古司徒之官嗚呼何其陋也儒者之治天下九<lb/>
流之列皆其用也顧與淺術末數各致其一曲者同哉<lb/>
吾意今儒者之所學古太史之流而非世之所急也子<lb/>
饗其全無食其餘據其源無挹其流子方從眉山公其<lb/>
<pb n="KR4h0062_WYG_021-7b"/>
以予言質之而歸告余也<lb/>
　　　賀方回樂府序<lb/>
文章之於人有滿心而發肆口而成不待思慮而工不<lb/>
待雕琢而麗者皆天理之自然而情性之道也世之言<lb/>
雄暴虓武者莫如劉季項藉此兩人者豈有兒女之情<lb/>
哉至於過故鄉而感慨别美人而涕泣情發於言流為<lb/>
歌詞含思凄惋聞者動心焉此兩人者豈其費心而得<lb/>
之哉直寄其意耳余友賀方回博學業文而樂府之詞<lb/>
<pb n="KR4h0062_WYG_021-8a"/>
妙絶一世携一編示予大抵倚聲而為之詞皆可歌也<lb/>
或者譏方回好學能文而惟是為工何哉余應之曰是<lb/>
所謂滿心而發肆口而成雖欲已焉而不得者若其粉<lb/>
澤之工則其才之所至亦不自知也夫其盛麗如游金<lb/>
張之堂而妖冶如攬嬙施之袪幽潔如屈宋悲壯如蘇<lb/>
李覽者自知之蓋有不可勝言者矣<lb/>
　　　李徳載字序<lb/>
表弟李成甫名公輔告余以不安其字也求易之詩不<lb/>
<pb n="KR4h0062_WYG_021-8b"/>
云乎其車既載乃棄爾輔載輸爾載將伯助予無棄爾<lb/>
輔員於爾輻屢顧爾僕不輸爾載夫車之所載或安焉<lb/>
或輸焉繫之於輔之棄與不棄而已則輔之於車功亦<lb/>
大矣雖然輔之於物有功於車而非車也考一車之物<lb/>
而輔不與焉然正六轡謹輪輻僕在前馬伏軛而輔不<lb/>
至則車不安登險而憂傾涉淖而憂濡視車中之載如<lb/>
寄物焉且天下之物固有不相有而相須不同域而相<lb/>
成者豈獨輔也哉千金之裘成於工人之寸針南越之<lb/>
<pb n="KR4h0062_WYG_021-9a"/>
箭激於飛鳥之遺羽玉藴於石而金發之兵切於膚而<lb/>
甲拒之故其在人則學是也夫學之於人非性之素所<lb/>
能也而性不得學則不明故夫子曰我非生而知之好<lb/>
古敏以求之夫人之於天者其道素具矣四端之於我<lb/>
非外鑠我者也堯舜之於塗人其本則一而已彼為是<lb/>
堯舜塗人之别者學不學異也性在已學在物自外而<lb/>
視之相去亦逺矣而堯跖繇之物固不能無所待而獨<lb/>
成哉夫學有道道有序循其序而積之者行而能逺涉<lb/>
<pb n="KR4h0062_WYG_021-9b"/>
而能髙夫下則鳥獸蟲魚器材服物之理無不通中則<lb/>
修身正家治天下之業無不立上則達性命通死生觀<lb/>
天地俯方物獨立於萬物之上而無與為侣而學庶乎<lb/>
至矣雖然有患忽小而務大躐等而求至者吾惡之乆<lb/>
矣自燕之秦者必之晉自魯厯楚者必歴衛天下之所<lb/>
共繇亦不能越者也夫無見乎小而能明大與不涉乎<lb/>
等而能速至者其可信也哉故保性以為車力學以為<lb/>
輔而載爾徳焉則周流天下徜徉海外以求子所欲其<lb/>
<pb n="KR4h0062_WYG_021-10a"/>
有不得者乎子以徳載易之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻二十一<lb/>
</p>
<p>
</p>
  </div>
</body>
</text>
</TEI>
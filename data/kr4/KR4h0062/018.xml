<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十八</head> <lb/>
    <p>
<pb n="KR4h0062_WYG_018-1a"/>
欽定四庫全書<lb/>
　蘇門六君子文粹巻十八<lb/>
　　宛丘文粹一　　　　　　宋　張耒　撰<lb/>
　　書<lb/>
　　　答李推官書<lb/>
夫文何為而設也知理者不能言世之能言者多矣而<lb/>
文者獨傳豈獨傳哉固其能文也而言益工固其言工<lb/>
而理益明是以聖人貴之自六經以下至於諸子百氏<lb/>
<pb n="KR4h0062_WYG_018-1b"/>
騷人辯士論述大抵皆將以為寓理之具也是故理勝<lb/>
者文不期工而工理愧者巧為粉澤而隙間百出此猶<lb/>
兩人持牒而訟直者操筆不待累累讀之如破竹横斜<lb/>
反覆自中節目曲者雖使假詞於子貢問字於揚雄如<lb/>
列五味而不能調和食之於口無一可愜何况使人玩<lb/>
味之乎故學文之端急於明理夫不知為文者無所復<lb/>
道如知文而不務理求文之工世未嘗有是也夫決水<lb/>
於江河淮海也水順道而行滔滔汨汨日夜不止衝砥<lb/>
<pb n="KR4h0062_WYG_018-2a"/>
柱絶吕梁放於江湖而納之海其舒為淪漣鼓為濤波<lb/>
激之為風颷怒之為雷霆蛟龍魚鼈噴薄出沒是水之<lb/>
竒變也而水初豈如此哉順道而決之因其所遇而變<lb/>
生焉溝瀆東決而西竭下滿而上虚日夜激之欲見其<lb/>
竒彼其所至者蛙蛭之玩耳江河淮海之水理達之文<lb/>
也不求竒而竒至矣激溝瀆而求水之竒此無見於理<lb/>
而求以言語句讀為竒之文也六經之文莫竒於易莫<lb/>
簡於春秋夫豈以竒與簡為務哉勢自然耳傳曰吉人<lb/>
<pb n="KR4h0062_WYG_018-2b"/>
之辭寡彼豈惡繁而好寡哉雖欲為繁而不可得也自<lb/>
唐以來至今文人好竒者不一甚者或為缺句斷章使<lb/>
脉理不屬又取古書訓詁希於見聞者衣被而説合之<lb/>
或得其字不得其句或得其句不知其章反覆咀嚼卒<lb/>
亦無有此最文之陋也足下之文雖不若此然其意靡<lb/>
靡似主於竒矣故預為足下陳之願無以僕之言質俚<lb/>
而不省也<lb/>
　　　上孫端明書<lb/>
<pb n="KR4h0062_WYG_018-3a"/>
昔樂正子用於魯孟子為之喜而不寐夫功名進退之<lb/>
際君子本不以累其心其來何足喜其去何必愠一樂<lb/>
正子用於區區之魯而足以悦孟子浩然之懐何也夫<lb/>
天下之事不如人意者常多而其委曲㑹合與人同謀<lb/>
者常少故也豈特少哉蓋千百而一遇焉夫人之修身<lb/>
為善擇地而蹈之者豈嘗一日不願取諸其身而布之<lb/>
天下哉而世之人視夫賢人君子之有立於世其心亦<lb/>
豈不願為之奔走而受其澤也此二者宜若物理之所<lb/>
<pb n="KR4h0062_WYG_018-3b"/>
當然者然其行也或止之其親也或間之讒邪閉於其<lb/>
前憸巧伺於其後而賢人君子又不肯少屈其意俛俯<lb/>
而有就故戞戞乎其勢欲合而常難故使夫物理之所<lb/>
當然一旦更指之為不可逢之㑹可勝嘆哉繇此言之<lb/>
則其萬一有合而得施其用豈不可喜也<lb/>
　　　投知已書<lb/>
古之致精竭思以事一藝而其知不分者其心之所思<lb/>
意之所感必能自達於其技使人觀其動作變態而逆<lb/>
<pb n="KR4h0062_WYG_018-4a"/>
得其悲歡好惡之微情故工樂者能使喜愠見於其聲<lb/>
工舞者能使欣戚見於其容當其情見於物而意洩於<lb/>
外也蓋雖欲自掩而不可得昔伯牙之所好者琴耳鍾<lb/>
子期坐而聴之而伯牙不能藏其㣲情夫伯牙之情豈<lb/>
與琴謀哉惟其専意一心以事其技故意之所動黙然<lb/>
相授而不自知也<lb/>
　　　上文潞獻所著詩書<lb/>
古之言詩者以謂動天地感鬼神莫近於詩夫詩之興<lb/>
<pb n="KR4h0062_WYG_018-4b"/>
出於人之情喜怒哀樂之際皆一人之私意而至大之<lb/>
天地極幽之鬼神而詩乃能感動之者何也蓋天地雖<lb/>
大鬼神雖幽而惟至誠能動之彼詩者雖一人之私意<lb/>
而要之必發於誠而後作故人之於詩不感於物不動<lb/>
於情而作者蓋寡矣今夫世之人有順於其心而後樂<lb/>
有逆於其欲而後怨當樂而反悲當怨而反愛者世之<lb/>
所未嘗有而樂與怨者一有使之莫知其然而然者也<lb/>
豈非至誠之動也哉彼詩者宣所樂所怨之文也夫情<lb/>
<pb n="KR4h0062_WYG_018-5a"/>
動於中而無偽詩其導情而不苟則其能動天地感鬼<lb/>
神者是至誠之畜也夫文章之為變多矣惟詩獨邇於<lb/>
誠故欲觀人者莫如詩故古之君子相與燕樂酬酢之際<lb/>
必賦詩以觀賔主之意雖不作於其人而必取古人之<lb/>
詩以見其志故先王之時大至於朝廷之政事廣至於<lb/>
四方之風俗㣲至於匹夫賤士之悲嗟婦人女子之幽<lb/>
怨一考於詩而知之而使有可以時陳取而藏諸太師<lb/>
又播之樂章大者為之郊廟而次者陳之燕享則夫詩<lb/>
<pb n="KR4h0062_WYG_018-5b"/>
之可以觀故察物其重蓋如此自周衰以來後世作者<lb/>
紛然並出以至於今數千年其間變制異技竒言詭述<lb/>
不可勝紀其間卓然可稱者不過數人其餘紛紛籍籍<lb/>
皆不足道而違情拂志之作往往或有非如古之於詩<lb/>
必出於誠意而不誣也然違情拂志者蓋有之矣至於<lb/>
顯情之真發志之實者尚十九也某不肖自幼至今頗<lb/>
考歴世之為詩者上自風雅之興而中觀騷人之作下<lb/>
考蘇李以來至於唐掃除蕃穢而摭其真刋落蔓衍<lb/>
<pb n="KR4h0062_WYG_018-6a"/>
而食其實頗有得於前人而時時心之所感發亦竊見<lb/>
之於詩且夫人之生於天地之間目之所見耳之所聞<lb/>
心之所思一日之間無頃刻之休而又觀夫四時之動<lb/>
敷華發秀於春成材布實於夏凄風冷露鳴蟲隕葉而<lb/>
秋興重雲積雪大寒飛霰而冬至則一嵗之間無一日<lb/>
隙以人之無情對物之無定候則感觸交戰旦夜相召<lb/>
而欲望其不發於文字言語以消去其情蓋不可得也<lb/>
則又知詩者雖欲不為有所不能<lb/>
<pb n="KR4h0062_WYG_018-6b"/>
　　　上邵提舉書<lb/>
人之才能其别雖殊然其大要有二而巳太上無所不<lb/>
能其次則一人之身所長不過一端能冶而不能陶知<lb/>
賈而不知農専力於所知以致其功是以隨其大小有<lb/>
補於世所謂有所不能者求之古人才㡬何歟孔孟而<lb/>
上不可以才較無所復論矣其次以為用才全智用之<lb/>
不見其所窮窺之不見其所不足在齊不過管仲在秦<lb/>
不過商君此兩人者治國用兵理財制敵術兼四民智<lb/>
<pb n="KR4h0062_WYG_018-7a"/>
過天下人莫得出其右然自周衰至秦歴世如此其久<lb/>
其間可稱二人而巳子産不能以鄭霸晏仲不能以齊<lb/>
興子玉之才不能過三百乗而陶朱之畧屈於四境之<lb/>
内若是數人者其智慮心術亦非世之淺人矣然各有<lb/>
所闕乏而終亦不能自勉以滿其所不足然則人人望<lb/>
其無所不能其亦難乎聖人知人才之不可以全盡也<lb/>
故因人任之如人之有耳目手鼻使各效其職而收其<lb/>
全利於一身故天下之才樂致用而無廢人而不至於<lb/>
<pb n="KR4h0062_WYG_018-7b"/>
兩毁之也何謂兩毁夫居楚者責之習楚可也使不思<lb/>
其他而惟楚之知則其於楚也無遺慮矣舍楚而問燕<lb/>
焉則楚既忘之燕亦卒不可知也是謂兩毁之故為政<lb/>
而兩毁之者常有乏才之憂也<lb/>
　　　再上邵提舉書<lb/>
昔韓退之以書三見宰相以自獻其所有至於一再而<lb/>
未售也則又激訐奮厲以動之嗟乎其言亦少詆矣退<lb/>
之平生其有求於人以濟所欲者非一也甚哉武夫軍<lb/>
<pb n="KR4h0062_WYG_018-8a"/>
帥苟有勢力可以拯之於貧賤者皆一往而嘗之善辭<lb/>
以導其心髙言以動其意挾書懐刺趨走於當位者之<lb/>
門既晚而後少有所得讀其書未嘗不悲之夫如愈之<lb/>
文章類非隨世汨沒待其自達而後見於世者也何其<lb/>
取知於人若是其勞哉至其人之不吾知也以退之之<lb/>
好剛自信有以自樂於道義之際視世之夸者不一動<lb/>
其心宜其邈然自絶與世兩忘長往而不顧夫何其忍<lb/>
恥降志庶幾萬一之遇又若是其勞且不厭也繇是觀<lb/>
<pb n="KR4h0062_WYG_018-8b"/>
之則人之挾其所有無所待而見於世者實難視人之<lb/>
知與不知一不介其意人不吾知而遂止者又難也若<lb/>
人之能薄矣一日而三號於通衢庶幾有聞而或者之<lb/>
車敗於奔馳足跅於歩趨敗尺而就寸求百而冀一其<lb/>
始也赧然自羞退而觀古之君子皆未免乎此則又自<lb/>
恕而有待夫功名之㑹天下之至難也使皆畏勞避辱<lb/>
不肯少抑以有所就則亊功之成者或寡矣<lb/>
　　　代髙玘上彭器資書<lb/>
<pb n="KR4h0062_WYG_018-9a"/>
古之君子如子思孟軻之徒其亷潔自重不肯少屈以<lb/>
求合於世四方諸侯操幣委質望其門墻不敢失容至<lb/>
於禮備而意誠而求之吾身無毫髮之辱乃始一往而<lb/>
就之尊之為師禮之為賔不敢一言少拂其意然片言<lb/>
之不從末禮之未修皇皇乎其去之矣嗚呼何其自重<lb/>
好髙而不可屈若此其至也某又嘗觀古之功名之士<lb/>
若管仲之賢寗戚之竒商君之才或愛其死而不畏囚<lb/>
虜之恥忘其君而事其仇或悲歌歎慨庶幾自見其志<lb/>
<pb n="KR4h0062_WYG_018-9b"/>
或挾數持術以卜其君之所好至於受侮被斥屢進而<lb/>
不恥嗚呼若是數人者智豈皆不足以少知君子之道<lb/>
哉不然何其冒昧汚辱若是其不知恥也蓋嘗深思其<lb/>
故而得之夫古之任其下者有尊之者有使之者尊之<lb/>
者謂之賢使之者謂之能而世之士其修身立誠以待<lb/>
上之任使者亦有是二道焉有以徳者有以才者徳者<lb/>
上而才者下上者人就之下者屈已以就人求售其技<lb/>
而已世之君子之愛子思孟軻而羞道管仲甯戚商鞅<lb/>
<pb n="KR4h0062_WYG_018-10a"/>
之事以為甚汚而不足為其亦過矣彼之所行者各其<lb/>
分也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻十八<lb/>
</p>
<p>
</p>
  </div>
</body>
</text>
</TEI>
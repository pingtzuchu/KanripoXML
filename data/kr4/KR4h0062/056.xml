<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻五十六</head> <lb/>
    <p>
<pb n="KR4h0062_WYG_056-1a"/>
欽定四庫全書<lb/>
　蘇門六君子文粹巻五十六<lb/>
　　濟北文粹六　　　　　宋　晁補之　撰<lb/>
　　舊唐書雜論<lb/>
　　　改葬韋庶人<lb/>
景雲元年韋庶人悖逆庶人並以禮改葬<lb/>
　右睿宗紀第七大義滅親旣與天下共棄之矣弑父<lb/>
　與君以禮改葬非也<lb/>
<pb n="KR4h0062_WYG_056-1b"/>
　　　追尊則天皇后<lb/>
三年追尊則天皇后曰天后聖帝<lb/>
　右睿宗紀第七武氏之惡非其子嗣立則爲世大戮<lb/>
　無復列於唐宗廟矣今不貶后稱爲已幸而追尊其<lb/>
　無名之僣號以爲愛親是播其惡於衆也<lb/>
　　　元宗赦囚<lb/>
開元七年秋七月制以亢陽日久上親慮囚徒多所原<lb/>
免諸州委州牧縣宰量事處置<lb/>
<pb n="KR4h0062_WYG_056-2a"/>
　右𤣥宗紀第八自東漢以來守令權輕益甚夫赦囚<lb/>
　上澤也而𤣥宗使牧宰得自量事處置最爲近古開<lb/>
　元之治抑有由矣<lb/>
　　　劾貶李廙<lb/>
至德二載上議大舉收復兩京盡括公私馬以助軍給<lb/>
事中李廙署云無馬大夫崔光遠劾之貶廙江華太守<lb/>
　右肅宗紀第十肅宗東還衆纔一旅盜已穴寢廟人<lb/>
　心去就之時也當時州鎭身爲賊守朝廷或不能討<lb/>
<pb n="KR4h0062_WYG_056-2b"/>
　而新平保定二太守以郡小力不足拒賊皆及於誅<lb/>
　夫責人臣效死之義寧計爾力誅之是也括馬出於<lb/>
　勢急非平時横科廙以近臣率先違令雖事輕棄郡<lb/>
　而情不憂國甚之劾貶輕矣<lb/>
　　　楚元據城自守<lb/>
襄州偏將楚元逐刺史王政據城自守<lb/>
又襄州軍亂殺節度使史□部將張瑾據州叛<lb/>
　右肅宗紀第十將吏逐帥阻兵自此始前此未有也<lb/>
<pb n="KR4h0062_WYG_056-3a"/>
　時大宼嗣興餘黨未殄朝廷置不暇問譬方搏虎捄<lb/>
　噬而豺攘其豬捨之宜也然因是以萌藩鎭戕主擅<lb/>
　相立之患惜哉故國多事姦人必乘隙窺利覬幸捕<lb/>
　誅李文饒寜舍澤潞而詰十五里明光甲之欺夫行<lb/>
　政必先理䑕偷䑕偷不捨則磨牙者懼矣<lb/>
　　　授梁崇義節度使<lb/>
襄州右兵馬使梁崇義殺大將李昭據城自固乃授崇<lb/>
義刺史山南道節度使<lb/>
<pb n="KR4h0062_WYG_056-3b"/>
　右代宗紀第十一代宗時國連遭大䘮宼亦未殄崇<lb/>
　義之罪不唯不暇討遂因以節度與之姑息之政始<lb/>
　於此矣<lb/>
　　　柳伉請誅程元振<lb/>
太常博士柳伉上疏以吐蕃犯京師罪由程元振請斬<lb/>
之以謝天下上甚嘉納以元振有保護功削在身官爵<lb/>
放歸田里元振衣婦人衣入京城御史鞫問以狀聞配<lb/>
流溱州旣行追念舊恩於江陵府安置<lb/>
<pb n="KR4h0062_WYG_056-4a"/>
　右代宗紀第十一肅宗以興復大功神器所歸不在<lb/>
　宦官輔翊也猶驕李輔國用爲兵部尚書令宰臣送<lb/>
　上遂離間兩宫虧損上德而代宗又甚焉至加輔國<lb/>
　尚父位三公而元振尤親近用事譛害大臣方迫於<lb/>
　戎宼播越憂懼故一賤士足以悟之而竟牽<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之<lb/>
　愛優柔不斷以隳大刑然則唐之患藩鎭宦官皆代<lb/>
　宗啓之此如木方盛蝎已穴其中其亾之形非一日<lb/>
　積也<lb/>
<pb n="KR4h0062_WYG_056-4b"/>
　　　俘懷恩三公王爵<lb/>
僕固懷恩聞朔方行營節度使僕固瑒死燒營遁入吐<lb/>
蕃制奪懷恩先任靈州大都督府長史單于鎭北副元<lb/>
帥朔方節度使其太保中書令太寜郡王如故<lb/>
　右代宗紀第十一懷恩蒙國大恩背叛爲宼去節度<lb/>
　等號而存三公王爵此爲貶耶赦耶唐之政令不可<lb/>
　得而知也<lb/>
　　　勑轉運使撿察科役<lb/>
<pb n="KR4h0062_WYG_056-5a"/>
永㤗元年敕如聞諸州承本道節度觀察使牒科役百<lb/>
姓致戸口彫弊此後委轉運使察訪以聞<lb/>
　右代宗紀第十一代宗之時朝廷方强人才猶盛足<lb/>
　以有爲前此梁崇義殺李昭據襄州遂授以節度使<lb/>
　李懷玉逐侯希逸據淄青遂授以知留後事威令已<lb/>
　不行於藩鎭而姑息之患始起矣廼區區欲以轉運<lb/>
　使撿察其科役信美而不能行眞兒戲哉<lb/>
　　　代宗有重輪芝草赤兎之瑞<lb/>
<pb n="KR4h0062_WYG_056-5b"/>
丁未日重輪是夜月重輪癸未太廟二室芝草生乾陵<lb/>
令於陵署得赤兎以獻<lb/>
　右代宗紀第十一代宗之時戎宼方滋歲屢旱蝗厪<lb/>
　厪焉守成不暇重輪芝草赤兎一歲同至爲何瑞也<lb/>
　故論休符者證人事而已<lb/>
　　　代宗減稅<lb/>
詔邊事猶殷戎車屢駕軍興取給皆出邦畿乃者遵冉<lb/>
有之言守周公之制十而稅一務於行古<hi>前此從第五琦請十畆稅</hi>
<pb n="KR4h0062_WYG_056-6a"/>
<hi>一畆效古十一</hi>今則編戸流亾而墾田減稅計量入之數盛倍<lb/>
征之法云云京兆府今年合徴稅八十二萬五千石宜<lb/>
減稅放十七萬五千石青苗地頭錢宜三分放一<lb/>
　右代宗紀第十一古者十一而稅過此無横歛也後<lb/>
　世常賦之外取於民者不知凡幾種又履畆而稅曰<lb/>
　吾慕古是重困也民亾不亦宜乎代宗慙而減之有<lb/>
　文景之意然旣知量入之數甚倍征之法而不能改<lb/>
　曰姑減今年幾何是月攘一雞以待來年然後已者<lb/>
<pb n="KR4h0062_WYG_056-6b"/>
　也况終不已者耶<lb/>
　　　姚懷李延俊封王<lb/>
同華節度使周智光專殺監軍封華州牙將姚懷爲感<lb/>
義郡王李延俊爲承化郡王以斬智光之功也<lb/>
　右代宗紀第十一異姓封王本於軍興賞功一切之<lb/>
　政然王爵之輕且濫莫甚於唐<lb/>
　　　追謚齊王倓興信公主亾女張氏<lb/>
追謚故齊王倓爲承天皇帝興信公主亾女張氏爲恭<lb/>
<pb n="KR4h0062_WYG_056-7a"/>
順皇后<lb/>
　右代宗紀第十一尊追親王爲皇帝皇太子古未聞<lb/>
　也自太宗以來失之<lb/>
　　　囘紇使刼掠坊市<lb/>
正月囘紇使出鴻臚寺刼掠坊市吏不能禁止復以三<lb/>
百騎犯金光門慰諭之方止七月囘紇蕃客奪長安令<lb/>
邵說所乗馬人吏不能禁<lb/>
　右代宗紀第十一代宗嘗藉囘紇之力以捍吐蕃所<lb/>
<pb n="KR4h0062_WYG_056-7b"/>
　以優禮之無不至囘紇恃功而暴其使親於京師犯<lb/>
　法而捨不敢治不惟無以示遠人後何以復使之哉<lb/>
　若曰執其使明其所犯使歸自伏罪於其國借使不<lb/>
　問而詭辭以報我我亦陽置不問猶足以爲不治逺<lb/>
　人<lb/>
　　　于頔請一月三朝<lb/>
宰相于頔請依杜佑例一月三朝從之<lb/>
　右憲宗紀第十四憲宗初立紀綱粗振杜佑嘗以老<lb/>
<pb n="KR4h0062_WYG_056-8a"/>
　辭位優詔月三朝禮也而于頔乃以例請貴老尊賢<lb/>
　之意不出於朝廷而可以自致不但意輕國家而不<lb/>
　臣之跡彰矣不加貶責又從之主威所以削也<lb/>
　　　降承璀爲軍器使<lb/>
吐突承璀復爲右軍中尉諫官以承璀建謀討伐無功<lb/>
請行朝典上宥之降承璀爲軍器使<lb/>
　右憲宗紀第十四自神策置中尉宦官始握禁兵權<lb/>
　已重矣而憲宗初命承璀爲鎭州詔討處置等使時<lb/>
<pb n="KR4h0062_WYG_056-8b"/>
　許孟容與諫官固嘗極言不可憲宗不得已但粗改<lb/>
　處置之名至是無功人言沓至又忍而貸之驕其徒<lb/>
　太甚竟貽蕭墻之禍易稱不可如何者此之謂也<lb/>
　　　憲宗用异鎛<lb/>
以戸部侍郎判度支皇甫鎛同中書門下平章事依前<lb/>
判度支以衛尉卿充諸道鹽鐵使程异爲工部侍郎同<lb/>
中書門下平章事依前充使是時上切於財賦故用聚<lb/>
歛之臣居相位詔下羣情驚駭裴度崔羣極諫不納二<lb/>
<pb n="KR4h0062_WYG_056-9a"/>
人請退<lb/>
　右憲宗紀第十五淮蔡不臣數十年河北刺客又賊<lb/>
　宰相憲宗奮然發於英斷誓必誅翦韋貫之請緩承<lb/>
　宗而專討元濟遂罷政事袁滋請罷兵立貶爲刺史<lb/>
　且屢出内庫錢帛供軍而元濟尋誅承宗恐懼歸命<lb/>
　憲宗誠中興賢主非但無征利之心而已惟其初年<lb/>
　志平僣叛病力不足故不得已厚歛一切出於權宜<lb/>
　而牽於所欲成至用异鎛當鼎鉉平居朝廷信重如<lb/>
<pb n="KR4h0062_WYG_056-9b"/>
　度羣軰願去位以諌而不囘嗚呼人主亦愼於有爲<lb/>
　哉<lb/>
　　　詔百辟卿士狥公<lb/>
詔百辟卿士宜各狥公勿爲朋黨<lb/>
　右穆宗紀第十六正心以正朝廷正朝廷以正百官<lb/>
　先王所以能使在位者皆正直而德如羔羊也穆宗<lb/>
　不足以身化而明不能辨邪正區區焉詔曰勿爲而<lb/>
　已爲者又未必能察而知易曰咸其輔頰舌騰口說<lb/>
<pb n="KR4h0062_WYG_056-10a"/>
　也何所補哉<lb/>
　　　罷理匭使<lb/>
罷理匭使以諫議大夫李渤知匭奏置胥吏添課料故<lb/>
也<lb/>
　右敬宗紀第十七以增胥吏俸料爲吝而罷理匭使<lb/>
　惜至輕廢至重也<lb/>
　　　試制舉人<lb/>
上御宣政殿試制舉人二百九十一人以中書舍人鄭<lb/>
<pb n="KR4h0062_WYG_056-10b"/>
㴠等充考制策官<lb/>
　右敬宗紀第十七制策至二百九十一人濫可知<lb/>
　　　鄭涵考定制舉人<lb/>
鄭㴠等考定制舉人上謂宰相曰韋端符楊魯士皆涉<lb/>
物議宜與外官廼授白水城國尉宰相請其罪名不報<lb/>
　右敬宗紀第十七制舉以待非常之材而得之者容<lb/>
　私焉知其涉物議而不按有司不黜濫者尚命以官<lb/>
　旣失之矣至宰相請其事而匿不下益非也<lb/>
<pb n="KR4h0062_WYG_056-11a"/>
　　　李逢吉不欲李紳量移<lb/>
上徽號大赦時李紳貶官李逢吉不欲紳量移廼於赦<lb/>
文内但言左降官已量移者與量移近處不言未量移<lb/>
者與量移翰林學士論例云不可爲紳一人與逢吉相<lb/>
惡遂令近年流貶官皆不得量移帝遽命追赦改之<lb/>
　右敬宗紀第十七宰相挾私怨更赦敇近臣論而追<lb/>
　改之而逢吉不得罪信任如故無政莫甚於此矣<lb/>
　　　劉從諫問殺王涯罪名<lb/>
<pb n="KR4h0062_WYG_056-11b"/>
昭義劉從諫三上疏問王涯罪名仇士良懼是日從諌<lb/>
遣焦楚長入奏於客省進狀請面對上召楚長慰諭遣<lb/>
之<lb/>
　右文宗紀第十七下仇士良初殺涯等之數日相鄭<lb/>
　覃李石又十數日石奏刑殺過多覃又陳理道上曰<lb/>
　我每思貞觀開元之時觀今日之事憤氣塡膺方是<lb/>
　時士良軰新屠滅訓注等家握兵自防京師訛言屢<lb/>
　驚石等敢出口微議已勇過孟賁矣又從諫近在澤<lb/>
<pb n="KR4h0062_WYG_056-12a"/>
　潞擁兵問所難答若欲以清君側者士良雖悍已復<lb/>
　股栗從諫意雖不爲朝廷而辭順可恃而文宗石等<lb/>
　亦終不能借此以正士良之誅特新遭大變又以投<lb/>
　䑕忌器竟怗怗不能誰何而士良泰然以寵祿終忠<lb/>
　臣之寃百世不洗功名之㑹難哉難哉<lb/>
　　　宣帝幸華清宫<lb/>
車駕將幸華清宮兩省進狀論奏詔曰朕以驪山近宫<lb/>
眞聖廟貌未嘗修謁云云葢崇禮敬之心非以般遊爲<lb/>
<pb n="KR4h0062_WYG_056-12b"/>
事已允來請<lb/>
　右宣宗紀第十八華清之幸聽諫而輟亦足善也諱<lb/>
　般遊之實託禮敬之名詔令人主所以信四海也自<lb/>
　文非矣若出一時代言者之口非䛕則欺<lb/>
　　　殺韓宗紹<lb/>
同昌公主薨以待詔韓宗紹醫藥不効殺之捕其親族<lb/>
三百餘口宰相劉瞻京兆尹溫璋論諫行法太過上怒<lb/>
叱出之<lb/>
<pb n="KR4h0062_WYG_056-13a"/>
　右懿宗紀第十九病死而殺醫是爲不道又捕無辜<lb/>
　數百人至叱宰相非特撞郎而已也<lb/>
　　　殺韋殷裕<lb/>
國子司業韋殷裕論淑妃弟郭敬述陰事上怒甚卽日<lb/>
下京兆府决殺妻崔氏等九人配入掖庭<lb/>
　右懿宗紀第十九上論妃戚家私事而當大逆不道<lb/>
　之戮桀紂之暴不過於此唐之亾自此兆矣<lb/>
　　　責中書亾失赦書<lb/>
<pb n="KR4h0062_WYG_056-13b"/>
宴百寮於崇勲殿上賛述全忠之功因言御樓前一日<lb/>
所司亾失赦書頼元帥府收得副本幾失事矣中書不<lb/>
得無過裴樞等起待罪<lb/>
　右昭宗紀第二十國祚將遷君臣束手方區區責宰<lb/>
　相失官文書事可憐也哉<lb/>
　　　太宗輟封禪<lb/>
貞觀六年平突厥年榖屢登羣臣請封太山太宗曰如<lb/>
朕本心但使天下太平家給人足雖闕封禪之禮亦可<lb/>
<pb n="KR4h0062_WYG_056-14a"/>
比德堯舜秦始皇登封岱宗奢侈自矜漢文竟不登封<lb/>
而躬行儉約刑措不用今皆稱始皇爲暴虐之主漢文<lb/>
爲有德之君以此而言何假封禪後羣臣復請十五年<lb/>
下詔將有事於㤗山至洛陽以星變罷其事<lb/>
　右志第三太宗始排羣議欲守儉約賢君仁人之言<lb/>
　也請者不已後卒議行徒以星變而止耳文中子曰<lb/>
　封禪非古也其秦漢之侈心乎葢太宗好大喜功自<lb/>
　不憚萬里伐高麗况封禪耶使其本心薄之而不爲<lb/>
<pb n="KR4h0062_WYG_056-14b"/>
　雖舉天下以勸我何有哉旣行而以事輟則特不得<lb/>
　已耳語曰智及之仁不能守之其太宗之謂乎<lb/>
　　　𤣥宗信李渾王元翼之誣<lb/>
太白山人李渾稱於金星洞仙人見語老人云有玉版<lb/>
石記符聖上長生久視令御史中丞王鉷入山洞求得<lb/>
之太白山封神應公金星洞改嘉祥洞華陽縣改眞符<lb/>
縣<lb/>
又太白山人王𤣥翼云見𤣥元皇帝於寳仙洞中又使<lb/>
<pb n="KR4h0062_WYG_056-15a"/>
鉷徃得玉石函<lb/>
　右志第四𤣥宗時事也崇道德慈恵之意尊老氏以<lb/>
　爲始祖未害於理也唐同泰言瑞石於天后朝亦封<lb/>
　洛水神爲顯聖侯於其側置縣立碑與𤣥宗事無異<lb/>
　也而開元間盧履氷以爲言𤣥宗立詔罷毀夫武氏<lb/>
　則心知同泰之僞而假威鬼神以讋天下如王莾意<lb/>
　耳至𤣥宗旣深嫉同泰之僞而甘受李渾王𤣥翼之<lb/>
　誣出於誠心冀幸以爲信然者則是事與武氏同而<lb/>
<pb n="KR4h0062_WYG_056-15b"/>
　其惑廼武氏之所不惑而僞爲之者以其英武好治<lb/>
　苟有蔽焉不免於欺如此况中才以降哉髙騈在西<lb/>
　川安南時諸侯震恐眞百夫特也氣凌萬乘莫能誰<lb/>
　何而呂用之一巫家子奴材妾智睢盱其側如幻師<lb/>
　之玩木人口目臂足惟所牽掣忽指空中曰仙人過<lb/>
　騈則亟拜雖莫知何向而終不疑也豈識不若巫家<lb/>
　子哉惟其富貴已極嗜好已足但覬不死恐不可得<lb/>
　故人以其所覬而不可得者㗖之惑自此入無不至<lb/>
<pb n="KR4h0062_WYG_056-16a"/>
　矣可不戒哉可不戒哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_056-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷五十六<lb/>
</p>
<p>
</p>
  </div>
</body>
</text>
</TEI>
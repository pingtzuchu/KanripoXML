<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻八</head> <lb/>
    <p>
<pb n="KR4h0062_WYG_008-1a"/>
欽定四庫全書<lb/>
　蘇門六君子文粹巻八<lb/>
　　宛丘文粹一　　　　　　宋　張耒　撰<lb/>
　　論<lb/>
　　　蕭何論<lb/>
髙祖與蕭相國為三傑之首及論功行封為諸將百計<lb/>
諭曉卒以何為第一髙祖之待何也可知矣髙祖之有<lb/>
何是人之有五臟木之有根魚之有水也使何雖有大<lb/>
<pb n="KR4h0062_WYG_008-1b"/>
過猶將容之然一日為民請苑中地髙祖發怒奮然如<lb/>
斥奴𨽻使有司械繫辱之而不疑此在常人為之則必<lb/>
以為狂易反常而髙祖獨安為此其心葢有説也髙祖<lb/>
知何之才而不能不疑者也何之居闗中用鮑生邵平<lb/>
之説而帝乃大悦夫二生之説淺夫畏嫌之常情也而<lb/>
其術足以當帝之心是帝於何未有無間不疑之至信<lb/>
也吾未能安枕於何之心則其心惟恐其恃功驕恣而<lb/>
以我之不忍侵辱之也故以天下之大功一日有㣲罪<lb/>
<pb n="KR4h0062_WYG_008-2a"/>
則以奴𨽻之辱加之而不疑使何意知吾之不憚侵辱<lb/>
之如此務以逆去其驕蹇之意此髙祖之術也其後絳<lb/>
侯立文帝以天下與人論功宜何如一日有疑謗下之<lb/>
獄吏㡬死而僅免夫文帝非不徳絳侯其心未免於疑<lb/>
如髙祖之於何也雖然絳侯吹簫之覉民其驍武勇鷙<lb/>
疑其恃功而喜亂恐其甚驕而逆折之可也若蕭相國<lb/>
謹畏徳厚之君子雖共天下可以無疑而馭之乃與韓<lb/>
彭同術然則文帝得之髙帝過矣<lb/>
<pb n="KR4h0062_WYG_008-2b"/>
　　　司馬遷論上<lb/>
司馬遷作伯夷傳言非公正不發憤而遇禍災此特遷<lb/>
自言為李陵辨而武帝刑之耳論管晏之事則於晏子<lb/>
獨曰使晏子而在雖執鞭所忻慕焉遷之為是言者盖<lb/>
晏子出越石父於縲紲而方遷被刑漢之公卿無為遷<lb/>
言故於晏子致意焉耳方李陵之降其為漢與否未可<lb/>
知而遷獨激昂不顧出力辨之如此㡬于愚乎與夫時<lb/>
然後言片言解紛者異矣不知其失而惑天道之是非<lb/>
<pb n="KR4h0062_WYG_008-3a"/>
何哉至於時人之不援已於禍而拳拳於晏子遷亦淺<lb/>
矣<lb/>
　　　司馬遷論下<lb/>
司馬遷尚氣好俠有戰國豪士之餘風故其為書叙用<lb/>
兵氣節豪俠之事特詳其言侯嬴自殺以報魏公子而<lb/>
樊於期自殺以頭遺荆軻皆竒誕不近人情不足考信<lb/>
侯嬴既進朱亥以報魏公子不自殺未害為信而樊於<lb/>
期自匿以求苟免尚安肯憤然刼以浮詞以首遺人哉<lb/>
<pb n="KR4h0062_WYG_008-3b"/>
此未必非燕丹殺之也予讀刺客傳頗愛曹沫豫譲之<lb/>
事沫有補於國而讓為不負其君然皆不合大義而庶<lb/>
㡬所謂好勇者如聶政荆軻之事此特賤丈夫之雄耳<lb/>
予觀竇嬰田蚡灌夫之事考嬰與蚡皆庸人不學其所<lb/>
立無可稱録而灌夫屠沽之人也鬬爭於酒食之間不<lb/>
啻若奴妾是皆何足載之於書而遷序聶政荆軻竇嬰<lb/>
田蚡之事特詳反覆叙録而不厭盖其尚氣好俠事投<lb/>
其所好故不知其言之不信而忘其事之為不足録也<lb/>
<pb n="KR4h0062_WYG_008-4a"/>
　　　司馬相如論<lb/>
司馬相如雖以文章事武帝而慨然有君子之風盖其<lb/>
心不専以其技易寵祿又有不忍欺其所知者東方朔<lb/>
論上林苑害民田號為正諫咈人主之欲而相如上林<lb/>
其終所陳與方朔何異且相如事景帝㳺梁覉旅不偶<lb/>
亦思退矣起而逢其合持末技以求售此常人之情惟<lb/>
恐失其意也愛惡未可必而諫及之此其心似不志於<lb/>
利者也其後為帝開夜郎通西南夷既至獨得其父老<lb/>
<pb n="KR4h0062_WYG_008-4b"/>
之説頗自悔其失作書為諭蜀而實以風夫既以開其<lb/>
利於前矣徐覺其害又不忍黙黙此其心似不忍自欺<lb/>
者與夫遂非而忍愧者亦異矣始相如亦自以慕藺相<lb/>
如彼其從來有足觀者矣<lb/>
　　　趙充國論<lb/>
予讀趙充國傳觀其用兵决策若可以有竒功然提大<lb/>
兵對五萬之先零持乆數年而不决其取之也又非有<lb/>
竒變可喜之功盖嘗疑其多畏而少斷及見其言兵勢<lb/>
<pb n="KR4h0062_WYG_008-5a"/>
國之大事當為後法而後知其非徒然也夫先零之事<lb/>
㣲矣然其規畧即古之謀臣智士之遺法也古之善計<lb/>
者未嘗一日不志於功名而不肯為徼幸之利而其術<lb/>
本於觀時時非吾之所能為而吾能引而致之不然則<lb/>
安坐以待其疲捨是未有肯妄動者夫提兵决戰斬馘<lb/>
捕虜與敵鬬吾可以有功而不可以無患也未可以無<lb/>
患則變生不常而勝負未有所在謀人之國都而吾之<lb/>
勝負未有所在是天下之危道也充國赦䍐开以離其<lb/>
<pb n="KR4h0062_WYG_008-5b"/>
支黨遣其降者以亂其腹心培之於覆亡乃徐待其勢<lb/>
而後振之夫充國豈以謂力戰决死為必敗哉以謂善<lb/>
戰者其法不當出此故也昔予嘗怪武帝用衛青霍去<lb/>
病出萬死百戰以踐蹂匈奴之强此兩人斬馘降虜不<lb/>
可勝數單于逺遁漠南空虚而終不能得志至其晚年<lb/>
漢與匈奴兩不振矣唐太宗與頡利臨渭水而盟方是<lb/>
時内有太宗之雄而李靖李勣為之將帥致頡利於室<lb/>
中而閉其門覆軍殺將何求而不可太宗意不出此而<lb/>
<pb n="KR4h0062_WYG_008-6a"/>
其後頡利危殆國中空虚李靖以五千騎談笑而滅之<lb/>
夫武帝之無大功何也戰匈奴之强而不能致匈奴於<lb/>
弱而後戰而太宗之明知頡利之方强雖足以取而未<lb/>
可以無患李靖以孤軍而功過衛霍之百戰彼惟投其<lb/>
時故也其後太宗舉國以取髙麗猛將鋭卒自以無前<lb/>
而頓兵堅城逡巡而退何則盖蘇文之雄而欲以亡國<lb/>
處之過矣髙宗之時盖蘇文既死則用一李勣取之而<lb/>
有餘夫勣之才豈過太宗哉敵之時異也勾踐與范蠡<lb/>
<pb n="KR4h0062_WYG_008-6b"/>
百計而謀吳勾踐不能忍而欲發也數矣蠡獨不可而<lb/>
至稻蟹之變則遂起而不疑何則彼之至計不獨以一<lb/>
戰為也故充國以善戰之才謀五萬之家至百計蹙取<lb/>
彌年而後成彼非惡速也以謂此用兵之法也<lb/>
　　　衛青論<lb/>
自古中和深厚之士可以保富貴處功勲而不足于名<lb/>
髙輕俠慨慷之士立可喜之行者可以為名髙而多履<lb/>
危禍二者若皆有所不足然可喜以取名者其技止此<lb/>
<pb n="KR4h0062_WYG_008-7a"/>
耳使為中和深厚必不可得而中和深厚之士其於取<lb/>
名驚世或者能之而有不為也司馬遷論李將軍之死<lb/>
曰知與不知皆為流涕論大將軍曰以柔媚於上其於<lb/>
天下未有稱也愚意李廣之所為青之所不願而非不<lb/>
足也以青為奴虜庸人遭時幸㑹以取富貴者耶則汲<lb/>
黯不拜大將軍曰使大將軍有揖客顧不重耶青繇此<lb/>
益重黯李敢怨其父死至擊傷青青為諱不言青知揖<lb/>
之重於拜權足以報敢而為諱之懲田竇之事至絶口<lb/>
<pb n="KR4h0062_WYG_008-7b"/>
不薦士不斬蘇建使歸命天子言之如不快人意而其<lb/>
知時見逺皆中㡬㑹青顧不能交灌夫藉福之歡而為<lb/>
决意斬伐者之所為耶凡此類非庸人可能也彼非庸<lb/>
人而為此則必有道矣而遽欲賢廣而貶之不亦過哉<lb/>
夫好名之士常鼔舞於壯鋭可喜之節而不快於持重<lb/>
逺見之士廣之所為天下之輕勇者好之其明者未必<lb/>
善也後世論郭子儀李光弼二人者未嘗不右子儀夫<lb/>
善戰而有謀果敢而精鋭是數者子儀皆若不及其寛<lb/>
<pb n="KR4h0062_WYG_008-8a"/>
緩仁愛宜若魯鈍矣而卒過光弼者何也子儀之所長<lb/>
光弼之所不能光弼之所長子儀或未必待是故也淮<lb/>
南王與伍被為反計而被獨稱大将軍以折之彼其仗<lb/>
節死義則憚汲黯用兵決勝則忌青然則為天下未有<lb/>
稱者又果然哉<lb/>
　　　陳湯論<lb/>
予觀漢公卿論陳湯矯制斬郅支之賞其守常不通者<lb/>
則曰是不當賞且開後奉使者乗危徼幸生事夷狄而<lb/>
<pb n="KR4h0062_WYG_008-8b"/>
竒其功憤其為庸臣所詘者則稱譽賛説大功不録小<lb/>
過大美不疵細瑕宜加尊寵以勸有功此劉向之論也<lb/>
夫奮不顧身决計出竒以孤軍取單于之頭梟之槀街<lb/>
自漢擊匈奴以來未有能如此者而欲以一切矯制生<lb/>
事謂之有罪而赦之不使有尺寸之賞此天下皆知其<lb/>
不近人情而人不服也然湯之還使朝廷遂厚賞之一<lb/>
不問其矯制如受命討伐而有功者則亦不可何則人<lb/>
臣不待命而有功以要我則亦為國者之所病也故劉<lb/>
<pb n="KR4h0062_WYG_008-9a"/>
向之論善矣而未盡也元帝遂從而賞之愈於不賞可<lb/>
也所以為説則終亦未必以服惡矯制者之論惜乎無<lb/>
有以是説告之者矣所惡夫賞矯制而開後患者謂其<lb/>
功可以相踵而比肩者也隂山之北凡㡬單于自漢擊<lb/>
匈奴以來得單于者㡬人終漢之世獨一陳湯得單于<lb/>
爾其不可以常徼幸而立功者又寡少如此則裂地而<lb/>
封湯乃著之令曰有能矯制斬單于如陳湯者無罪而<lb/>
封侯吾意漢雖欲再賞一人而未可得何遽有邀功生事<lb/>
<pb n="KR4h0062_WYG_008-9b"/>
之憂哉故上足以尊明湯之有功褒顯之無疑下不畏<lb/>
未來生事邀功之論天下之善計也古之為法者行法<lb/>
而不失人情當夫事實而亦不使之不可繼凡若此也<lb/>
昔者韓患秦之無厭也下令曰有能得秦王者寡人與<lb/>
之國大夫皆諫曰不可賞不可以若是其重也韓王笑<lb/>
曰得秦王而寡人與之國是賞有再乎且得秦王矣寡<lb/>
人其憂無國哉是賞湯之説也<lb/>
　蘇門六君子文粹巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷五十八</head> <lb/>
    <p>
<pb n="KR4h0062_WYG_058-1a"/>
欽定四庫全書<lb/>
　蘇門六君子文粹卷五十八<lb/>
　　濟北文粹六　　　　　宋　晁補之　撰<lb/>
　　舊唐書雜論<lb/>
　　　褚遂良忌嫉崔仁師<lb/>
崔仁師甚承恩遇中書令褚遂良頗忌嫉之㑹有伏閣<lb/>
上奏者仁師不奏太宗以仁師㒺上遂配龔州<lb/>
　右崔仁師傳第二十四太宗征遼時劉洎嘗輕出言<lb/>
<pb n="KR4h0062_WYG_058-1b"/>
　太宗頗怪之及太宗疾又有憂懼語故遂良之誣易<lb/>
　入因賜自盡蘇翰林疑無是事然觀仁師事史臣亦<lb/>
　有忌嫉之語何耶語曰君子而不仁者有矣人情大<lb/>
　不美雖聖人猶曰不保其往也况利害之間哉王荆<lb/>
　公亦疑揚雄無投閣事兩公意皆忠厚然雄之學惟<lb/>
　未至於孟軻或不幸至此以劇秦美新觀雄意憂懼<lb/>
　深矣然世之君子必有能辨之者<lb/>
　　　崔湜說武三思誅桓敬<lb/>
<pb n="KR4h0062_WYG_058-2a"/>
桓彦範敬暉等旣知國政懼武三思讒間引崔湜爲耳<lb/>
目湜反以桓敬等計議潜告三思及桓敬徙嶺外湜又<lb/>
說三思盡宜殺之三思問誰可使者乃舉周利貞桓敬<lb/>
等聞利貞至遂自殺<lb/>
　右崔湜附傳第二十四桓敬等忠於唐志必興復繼<lb/>
　以中宗之庸患未艾也故與武三思同列而不辭夫<lb/>
　與惡人處欲不伺其動靜而務通行則身易危而功<lb/>
　不成其不得巳而用耳目計之下也夫仁厚者固不<lb/>
<pb n="KR4h0062_WYG_058-2b"/>
　肯爲人使而可使者必皆小人以敬桓二公之忠如<lb/>
　日月而委情於小人之湜以胎禍後世不可以罪之<lb/>
　者特其不爲身而爲國可以情恕耳雖然亦足以爲<lb/>
　立功謀事者之深戒也<lb/>
　　　蘇良嗣囚採竹宦者<lb/>
蘇良嗣爲荆州長史高宗使宦者緣江採異竹將於苑<lb/>
中植之宦者科舟載竹所在縱暴良嗣囚之因上疏切<lb/>
諌高宗下制慰勉遽令棄竹於江中<lb/>
<pb n="KR4h0062_WYG_058-3a"/>
　右蘇良嗣傳第二十五高宗非納諌之主而良嗣之<lb/>
　名亦未信於朝廷也至囚王人而罷奪其所求高宗<lb/>
　慰勉之不暇此事君臣皆可賢近古所未有也<lb/>
　　　馬周奏韋挺<lb/>
韋挺爲御史大夫馬周爲監察御史以周寒士殊不禮<lb/>
之至是周爲中書令太宗嘗復欲用挺在門下周密陳<lb/>
挺傲狠非宰相器遂寢將有事於遼東擇人運粮周又<lb/>
奏挺才堪麤使太宗從之至盧思臺不可更進太宗怒<lb/>
<pb n="KR4h0062_WYG_058-3b"/>
除名<lb/>
　右韋挺傳第二十七人才豈有世族寒士之間耶挺<lb/>
　不足以識周又輕之非也而周報挺亦甚矣謂非宰<lb/>
　相器或者雖挾舊怨猶附公議至言才堪粗使加以<lb/>
　萬里之行是擠之也周於此愧不忮矣<lb/>
　　　姚崇薦張柬之<lb/>
姚崇爲靈武軍使將行則天令舉外司堪爲宰相者對<lb/>
曰張柬之沉厚有謀能斷大事且其人年老惟陛下急<lb/>
<pb n="KR4h0062_WYG_058-4a"/>
用之則天登時召見尋同鳳閣鸞臺平章事<lb/>
　右張柬之傳第四十一時柬之已爲秋官侍郎矣按<lb/>
　狄仁傑傳則天嘗問仁傑朕要一好漢任使仁傑曰<lb/>
　豈非文士齷齪思得奇才用之以成天下之務乎則<lb/>
　天曰此朕心也仁傑曰荆州長史張柬之其人雖老<lb/>
　眞宰相才也乃召拜洛州司馬他日又求賢仁傑曰<lb/>
　前言張柬之未用也則天曰巳遷之矣仁傑曰臣薦<lb/>
　宰相今爲司馬非用之也又遷爲秋官侍郎竟召爲<lb/>
<pb n="KR4h0062_WYG_058-4b"/>
　相果興復中宗呂溫賛仁傑云取日虞淵洗光咸池<lb/>
　潜授五龍夾之以飛葢仁傑之勲如此而此傳乃專<lb/>
　言崇薦之以其時考之仁傑之薦在荆州時後再薦<lb/>
　乃爲秋官侍郎而崇之薦時巳在秋官矣或者則天<lb/>
　用仁傑言巳深知柬之因崇繼薦竟大用非崇一言<lb/>
　便爲相也又傳曰仁傑所㧞用至公卿者數十人崇<lb/>
　自是仁傑薦用則天信重二人當有間也而舊史自<lb/>
　相爲異其無法多此類<lb/>
<pb n="KR4h0062_WYG_058-5a"/>
　　　魏元忠拒吐蕃<lb/>
突厥吐蕃數犯塞元忠皆爲大總管拒之元忠在軍惟<lb/>
持重自守竟無所克獲<lb/>
　右魏元忠傳第四十二元忠初以太學生詣洛陽上<lb/>
　封事言吐蕃形勢將帥得失成敗曉然眞經務才也<lb/>
　至身自臨戎僅能保聚迄無成功然則人才豈一端<lb/>
　而己必有能言之者亦必有能爲之者故王者之用<lb/>
　人貴因其長計議折衝自兩事也若元忠當國守正<lb/>
<pb n="KR4h0062_WYG_058-5b"/>
　嫉邪忠讜可與任大則不能少貶矣<lb/>
　　　魏元忠親附權豪<lb/>
初元忠作相於則天朝議者以爲公清至是再居政事<lb/>
天下莫不延首傾屬冀有所𢎞益元忠乃親附權豪抑<lb/>
棄寒俊竟不能賞善罸惡<lb/>
　右同上武韋之際執政者厥惟艱哉元忠直亮有勇<lb/>
　當來周酷吏羅織方興尚不能自容而顚沛僅免者<lb/>
　數矣至韋氏時何庸乃復親附權豪哉觀其懇諫太<lb/>
<pb n="KR4h0062_WYG_058-6a"/>
　女之請全軀固位者所不能爲後竟遭三思之黨搆<lb/>
　其與節愍同謀權豪之助果安在耶此近史臣私意<lb/>
　也<lb/>
　　　元忠安石軰不得其死<lb/>
史臣曰大帝孝和之朝政不由巳元忠安石巨源至忠<lb/>
彦昭等行非純一識昧存亾狥利貪榮有始無卒不得<lb/>
其死宜哉<lb/>
　右傳第四十二此謂魏元忠韋安石韋巨源蕭至忠<lb/>
<pb n="KR4h0062_WYG_058-6b"/>
　趙彦昭也元忠在武韋時皆有忠節非苟從之者借<lb/>
　使其間不能盡舉綱紀以正朝廷或遜以免禍以其<lb/>
　時考當爾也昭公不知禮孔子受以爲過陽貨謂孔<lb/>
　子非賢智曰諾吾將仕矣道有時而屈也安石在則<lb/>
　天朝於内殿面折張易之顧左右逐出宋覇子在睿<lb/>
　宗朝顯拒太平公主力保太子有大功云上不可信<lb/>
　讒言二事皆勇過孟賁矣卒不容於邪黨以至擯死<lb/>
　此兩公何負而與巨源彦昭憸險附離軰並列而同<lb/>
<pb n="KR4h0062_WYG_058-7a"/>
　書至謂行不純一狥利貪榮何其悖哉至忠雖柔佞<lb/>
　猶時時小附公議爲一介之操不至於巨源軰可深<lb/>
　賤第因依太平以蹈禍則無可言者<lb/>
　　　休璟諳練邊事<lb/>
長安中西突厥焉質勒與諸蕃不和舉兵相攻安西道<lb/>
絶則天令休璟與宰相商度事勢俄頃間草奏便遣施<lb/>
行後數日安西諸州表諸路兵馬應接程期一如休璟<lb/>
所畫因遷夏官尚書同鳳閣鸞臺三品又謂魏元忠李<lb/>
<pb n="KR4h0062_WYG_058-7b"/>
嶠姚元崇李逈秀等曰休璟諳練邊事卿等十不當一<lb/>
也<lb/>
　右唐休璟傳第四十三休璟知四鎭山川迂直又長<lb/>
　於兵計故能喻度不差若當時欲擇帥則無以加顧<lb/>
　責宰相不及邊臣諳事非也而休璟又竟用此得宰<lb/>
　相自古任人多此類<lb/>
　　　張仁愿請築城<lb/>
先是朔方軍北與突厥以河爲界張仁愿請奪取漠南<lb/>
<pb n="KR4h0062_WYG_058-8a"/>
之地於河北築三受降城唐休璟以爲兩漢以來皆北<lb/>
守黄河今於宼境築城勞人費功恐終爲賊虜所有竟<lb/>
從仁愿奏六旬而三城就不置甕門及曲敵戰格之具<lb/>
或問之仁愿曰兵貴在攻取不宜退守宼若至此卽當<lb/>
併力出戰廻顧望城猶須斬之其後常元楷爲總管始<lb/>
築甕門以備禦議者以此重仁愿而輕元楷<lb/>
　右張仁愿傳第四十三仁愿始謀築城休璟持不可<lb/>
　而當時卒從仁愿奏旣築城不爲守備元楷至乃修<lb/>
<pb n="KR4h0062_WYG_058-8b"/>
　之而議者皆輕元楷此似仁愿智勇俱勝而休璟元<lb/>
　楷暗怯也然因河爲津不免侵軼若入人之地恃孤<lb/>
　壘以守則兵食非十倍不可使力能守之亦可暫而<lb/>
　不可久也休璟之慮遠矣兵在攻取亦無常勝若前<lb/>
　有堅敵勢必退守而無退守之城亦不可此似背水<lb/>
　袛可一用而防戍難施也元楷之計得矣<lb/>
　　　成器辭儲副以讓𤣥宗<lb/>
時將建儲貳以成器嫡長而𤣥宗有討平韋氏之功意<lb/>
<pb n="KR4h0062_WYG_058-9a"/>
久不定成器辭曰儲副者天下之公器時平則先嫡長<lb/>
國難則歸有功若失其宜海内失望非社稷之福臣敢<lb/>
以死請累日涕泣言甚切至旣薨推尊爲讓皇帝<lb/>
　右讓皇帝成器傳第四十五後改名憲憲以嫡長見<lb/>
　議猶建成之當立也秦王創國所謂天與之人與之<lb/>
　也高祖不謀而立建成建成不辭而當大統禍幾覆<lb/>
　邦承乾魏王㤗等事不戒前車之轍亦相傾危以至<lb/>
　併棄夫禍福成敗之理本不難知而利害當前不啻<lb/>
<pb n="KR4h0062_WYG_058-9b"/>
　丘山何暇自擇哉人情簞食豆羮見於色而能深知<lb/>
　天命人事不以天下易其生非吳太伯其誰能任此<lb/>
　耶葢𤣥宗以藩王討國后雖英謀獨斷而事成不成<lb/>
　間不容髪於唐室再造之功無異秦王衆所屬也憲<lb/>
　雖鑑往事而懼然明識先定不爲大利中搖葢高世<lb/>
　難能之行不但明哲保身而巳𤣥宗旣内懷推已之<lb/>
　德故一切褒崇終始恩厚亦前古所無夫讓非難讓<lb/>
　而不處其嫌之爲難憲旣通達故克自抑畏不干時<lb/>
<pb n="KR4h0062_WYG_058-10a"/>
　事使間言無從而入豈特𤣥宗天性篤於兄弟而然<lb/>
　哉觀肅宗親𤣥宗子旣以功遜位而李輔國搆其間<lb/>
　𤣥宗晚節猶自恨以謂吾兒不得終孝道夫親愛何<lb/>
　足恃哉<lb/>
　　　姚崇忌魏知古<lb/>
魏知古改紫微令姚崇深忌憚之陰加讒毀罷知政事<lb/>
三年卒宋璟聞而歎曰叔向古之遺直子産古之遺愛<lb/>
能兼之者其在魏公<lb/>
<pb n="KR4h0062_WYG_058-10b"/>
　右魏知古傳第四十八知古强諫守職不愧廣平之<lb/>
　稱崇方勁雖不及璟然當時同稱賢相言忌憚知古<lb/>
　人情不相若或者有之至陰加讒毀則崇不應爾也<lb/>
　讒毀必有言何得不載故凡史臣書事欲信於後世<lb/>
　者必著其事之實不然誰不可以加諸耶<lb/>
　　　姚崇遣使捕蝗<lb/>
韓思復開元初爲諫議大夫時山東蝗大起姚崇爲中<lb/>
書令奏遣使分往河南河北諸道殺蝗而埋之思復以<lb/>
<pb n="KR4h0062_WYG_058-11a"/>
爲蝗天災當修德以<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>之恐非人力所能剪滅上疏云<lb/>
云崇乃請遣思復往山東撿蝗又請劉沼詳覆沼希崇<lb/>
㫖遂捶撻百姓囘改舊狀以奏之由是河南數州竟不<lb/>
得免思復遂爲崇所擠出爲德州刺史<lb/>
　右韓思復傳第五十一修德<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>災雖王者所務然蝗<lb/>
　遍天下不加驅捕坐視飢荒父子相食而曰天災勿<lb/>
　除但當修德夫德修一日何足以弭已然之變而政<lb/>
　事暫弛則患不勝滋矣要患至先除而後退自儆勵<lb/>
<pb n="KR4h0062_WYG_058-11b"/>
　其誰曰不可思復書生守文而崇慮變深以事不合<lb/>
　㫖出爲刺史非擠也<lb/>
　　　元行冲著論自釋<lb/>
魏光乘奏請行用魏徵所注類禮上令元行冲撰義疏<lb/>
將立學官張說駮奏孫炎始改舊本有同抄書上然其<lb/>
奏行冲恚諸儒排已著論自釋史臣曰此道非趨時之<lb/>
具其窮宜哉<lb/>
　右元行冲傳第五十二戴禮己號殘缺補綴然聖言<lb/>
<pb n="KR4h0062_WYG_058-12a"/>
　尚多有之及弟子門人所述不可廢也孫魏編類之<lb/>
　書不能増益秦漢以前乃欲如遺經加義疏立學官<lb/>
　何哉張說自非純儒不爲章句者聚徒修書日不暇<lb/>
　給要皆破碎無補未免於此累也然至於行冲等欲<lb/>
　經外别立學則說亦知其不可矣行冲務黨巳學猥<lb/>
　爲同異而史臣又謂此道非趨時之具抑末也哉<lb/>
　<lb/>
　<lb/>
<pb n="KR4h0062_WYG_058-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷五十八<lb/>
</p>
<p>
</p>
  </div>
</body>
</text>
</TEI>
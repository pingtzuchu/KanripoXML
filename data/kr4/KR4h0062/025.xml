<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷二十五</head> <lb/>
    <p>
<pb n="KR4h0062_WYG_025-1a"/>
欽定四庫全書<lb/>
　蘇門六君子文粹卷二十五<lb/>
　　淮海文粹二　　　　　　宋　秦觀　撰<lb/>
　　進策<lb/>
　　　人材<lb/>
臣聞天下之材有成材者有奇材者有散材者有不材<lb/>
者氣識閎而風節勵問學博而行治純通當世之務明<lb/>
道德之歸此成材者也經術藝文吏方將略有一卓然<lb/>
<pb n="KR4h0062_WYG_025-1b"/>
過人數等而不能飾小行矜小亷以自託於閭里此奇<lb/>
材者也隨羣而入逐隊而趨既無善最之可紀又無顯<lb/>
過之可繩攝空承乏取位而已此散材者也寡聞見暗<lb/>
機㑹乖物理昧人情執百有司之事無一施而可此不<lb/>
材者也古之人主於成材則付以大任而備責之於奇<lb/>
材則隨所長而器使之於散材則明賞罰而磨勵之於<lb/>
不材則棄之而已四者各有所處然而奇材者尤人主<lb/>
所宐深惜者也葢天下之成材不世出而散材者又不<lb/>
<pb n="KR4h0062_WYG_025-2a"/>
足以任事不材者適足以敗事而已是則任天下之能<lb/>
事者常在乎奇材有奇材而不深惜焉則將與不材同<lb/>
棄而曾散材之不如矣夫匠氏之於木也楩楠豫章易<lb/>
直而十圍者必以為明堂之棟路寢之楹七圍八圍者<lb/>
雖多節必以為高明之麗拱把而上者雖小撓必以為<lb/>
狙猿之杙稍修則以為榱桷甚短則以為侏儒至於棭<lb/>
樠軸解亟沉而易蠧者然後以之㸑也今有楩楠豫章<lb/>
於此七圍八圍拱把而上特以多節小撓之故遂并棄<lb/>
<pb n="KR4h0062_WYG_025-2b"/>
之豈不惜哉人主用天下之材亦何以異於此今國家<lb/>
之人材可謂富矣養之以學校而取之以貢舉名在仕<lb/>
版者無慮數萬然一旦有事則常若乏人何哉以臣觀<lb/>
之未能深惜天下之奇材故也葢不深惜天下之竒材<lb/>
則用之或違其長取之將責其備雖有嶔崎歴落頴脫<lb/>
絶倫之士執事者始以名聞未及試之而媒孽其短者<lb/>
固已圜視而起矣夫奇材多自重又不材者之所甚嫉<lb/>
也以自重之勢而被甚嫉之毁其求免也豈不難哉一<lb/>
<pb n="KR4h0062_WYG_025-3a"/>
旦有事而常若乏人其勢之使然無足怪也昔孟公綽<lb/>
為趙魏老則優不可以為滕薛大夫禆諶能謀於野則<lb/>
獲於邑則否黃覇為丞相功名損於治郡時人固有所<lb/>
長亦有所短也臯陶喑而為大理天下無虗刑師曠瞽<lb/>
而為太宰晉國無亂政賢如蕭何而有市田請地之汙<lb/>
直如汲黯而有褊心忿罵之鄙文如長卿而有臨卭滌<lb/>
噐之陋將如韓信而有胯下蒲伏之辱吏如張敞而有<lb/>
便面拊馬之事此數子者責其備則彼將老於耒耜之<lb/>
<pb n="KR4h0062_WYG_025-3b"/>
㫄死於大山龕巖之下耳人主豈得而用之陛下即位<lb/>
以來屢下明詔舉諫臣御史臺閣學校之臣刺史牧民<lb/>
之吏與夫可備十科之選者所得人材葢不可勝數臣<lb/>
願陛下取其名實尤異者用之而勿疑人情不能無小<lb/>
過非有顯惡犯大義所當免者宐一切置而不問以責<lb/>
異時之功則彼將輸寫肝膽捐委軀命求報朝廷而不<lb/>
可得一旦天下有四夷之事何足患哉<lb/>
　　　法律上<lb/>
<pb n="KR4h0062_WYG_025-4a"/>
臣竊觀唐虞以後有天下者安危榮辱之所從長久亟<lb/>
絶之所自無不出於其所任之術而所任之術大抵不<lb/>
過詩書法律二端而已葢純用詩書者三代也純用法<lb/>
律者秦也詩書法律雜舉而並用迭相本末遞為名實<lb/>
者漢唐也何以知其然耶夏商周之興也治教政令既<lb/>
本於道德之意而舟車器械亦出於義理之文其迹載<lb/>
於典謨訓誥誓命之篇而其㫖寓於國風雅頌之什當<lb/>
是時也聖賢之學著而百家之說熄帝王之制舉而覇<lb/>
<pb n="KR4h0062_WYG_025-4b"/>
者之事廢議事以制不為刑辟故曰純用詩書者三代<lb/>
也魏文侯之師李悝論次諸國之法著為法經其徒商<lb/>
鞅用以相秦始作牧司連坐告匿之法而輔以詆欺文<lb/>
致細㣲之事晚節末路至於焚書坑儒偶語者棄市以<lb/>
是古非今者族吏見知不舉與同罪故曰純用法律者<lb/>
秦也漢自高祖納陸賈之言命為新語用叔孫通之說<lb/>
而使定禮儀可謂知所取矣而以三章之約不足禦姦<lb/>
於是蕭何攟摭秦法作律九章而張湯趙禹之徒又為<lb/>
<pb n="KR4h0062_WYG_025-5a"/>
見知故縱監臨部主之法唐自太宗詘封倫秦漢之論<lb/>
用魏公帝王之謀可謂知取舍矣而朝廷郡縣百官有<lb/>
司所以朝夕從事者一出於律令格式之文故曰詩書<lb/>
法律雜舉而並用迭相本末逓為名實者漢唐也惟其<lb/>
純用詩書故三代享國安榮而歴年長久惟其純用法<lb/>
律故秦危辱而亟絶惟其詩書法律雜舉而並用迭相<lb/>
本末遞為名實故漢唐之有天下雖號長久而安榮之<lb/>
日少危辱之日多僅免亟絶而已葢詩書者所以崇德<lb/>
<pb n="KR4h0062_WYG_025-5b"/>
其事皆孝弟忠信人之所欲者也而安榮長乆人之所<lb/>
欲者也而法律所以制姦其事皆鞭笞斬刈人之所惡<lb/>
欲以報所惡之讐者也以所惡之術報所惡之讐亦其<lb/>
理之然哉賈生曰今或言禮義之不如法令教化之不<lb/>
如刑罰人主胡不引商周秦事以觀之也嗚呼若賈生<lb/>
者可謂知治體矣<lb/>
　　　法律下<lb/>
臣聞古今異勢不可同日而語以今天下而欲純用詩<lb/>
<pb n="KR4h0062_WYG_025-6a"/>
書盡去法律則是腐儒不通之論也要使詩書不為法<lb/>
律所勝而已祖宗之時二端雖號並行而士大夫頻自<lb/>
愛重以經術為職文藝相推間有喜刑名精案牘者則<lb/>
衆指以為俗吏而恥與之言近世則不然士大夫急於<lb/>
功利不師古始相與習者莫非柱後惠文之事父教其<lb/>
子兄語其弟以為速化之術無以過此間有引古義决<lb/>
嫌疑則掩口而笑曰此老生之常談耳何所用於今哉<lb/>
嗚呼此風一成非天下之福也葢昔者以詩書為本法<lb/>
<pb n="KR4h0062_WYG_025-6b"/>
律為末而近世以法律為實詩書為名臣以天下之大<lb/>
弊君子所宐奮不顧身而救之者無甚於此何則廢詩<lb/>
書而從法律則是舉天下而入於申韓之術也揚子曰<lb/>
申韓之術不仁之至矣夫不仁者三代之所以失天下<lb/>
也君子教之其可以緩耶臣嘗思之其所以然者無他<lb/>
始於試法而已朝廷試士以法者欲其習為吏也而假<lb/>
之太優擢之太峻至有黃綬中選數歲之間持斧仗節<lb/>
領一道之權任二千石之重而制策進士留滯於州縣<lb/>
<pb n="KR4h0062_WYG_025-7a"/>
之官有十年而不得調者嗚呼欲士大夫不廢詩書而<lb/>
從法律也豈可得乎且法吏之與儒臣所聞異趨所見<lb/>
異塗猶方圓曲直之不相入也昔匈奴渾邪王降漢長<lb/>
安賈人與市者當坐死五百餘人而汲黯固争以為不<lb/>
可若使法吏言之則必以為䦨出財物矣密人有告部<lb/>
亭長受其米肉遺者而卓茂折之以禮以為汝能高飛<lb/>
逺走不在人間乎若使法吏言之則以為受所監臨矣<lb/>
朱博曰如太守漢吏奉三尺律令以從事耳無奈生所言<lb/>
<pb n="KR4h0062_WYG_025-7b"/>
聖人道何也且持此道歸堯舜君出為陳說之今天下<lb/>
所以未受其禍者以異時制策進士所得之臣有如汲<lb/>
黯卓茂者在也十數年之後耆老大臣相繼待謝而試<lb/>
法所得之吏有如朱博者當軸而中處焉則君子雖欲<lb/>
奮不顧身以救之亦無及已臣以為縱未能盡罷其士<lb/>
宐稍變革以抑其風使吏非有出身母得試法其餘出<lb/>
仕換官之類可一切試以經術藝文要令天下皆知法<lb/>
律之不如詩書也則申韓之禍熄矣<lb/>
<pb n="KR4h0062_WYG_025-8a"/>
　　　論議上<lb/>
臣竊聞役法之議不决久矣有司閱四方之牘眩蠭起<lb/>
之說牽制優游相視而不斷者二年於兹雖稍復筆削<lb/>
著為一切之令取濟朞月卒未有確然定論可以厭服<lb/>
人情傳萬世不弊者也其所以然者無他焉士大夫據<lb/>
偏守獨各有系吝不能以至公為心故耳何則夫所謂<lb/>
役法者其科條品目雖曲折不同大抵不過差免二法<lb/>
而已差役之法雖曰迭任府史胥徒之士率數年而一<lb/>
<pb n="KR4h0062_WYG_025-8b"/>
更然而捕盜者奔命不遑主藏者備償無筭囷倉竭於<lb/>
飛輓資產破於厨傳埶事者患其弊也於是變而為免<lb/>
役之法雖曰歲使中外之民悉輸僦直以免其身然而<lb/>
平估至於室廬撿括及於車馬裒多以為寛剩厚積以<lb/>
為封摏則其弊又有甚於差役者矣葢差役之法不弊<lb/>
則免役之法不作免役之法不弊則今日之議不興然<lb/>
而士大夫進用於嘉祐之前者則以差為是而免為非<lb/>
進用於熙寜之後者則以免為得而差為失私意既揺<lb/>
<pb n="KR4h0062_WYG_025-9a"/>
於中公議遂移於外嗚呼豈特二年而無定論哉雖十<lb/>
年而無定論不足怪也昔唐室賦役之法有租庸調者<lb/>
最為近古自開元之後版圖既隳丁口田畝皆失其實<lb/>
法以大弊故楊炎變之以為兩稅之法已而盜起兵興<lb/>
征求無節法又大弊故陸䞇以七亊者力詆其非然而<lb/>
終唐之世不復改也夫唐之諸臣豈不知兩稅為非古<lb/>
租庸調為近古哉葢以晚節末路俱為弊法以此易彼<lb/>
實無益也今差役免役之法葢類於此然則何為而可<lb/>
<pb n="KR4h0062_WYG_025-9b"/>
耶臣聞楚人有第二區者其甲則長子之所剙也其乙<lb/>
則少子之所剙也規摹不同而歲久皆弊其父謀所止<lb/>
二子各請止其所剙之廬至數日不决有鄰人告之曰<lb/>
昔少君以甲第壊甚於是營乙以舍族人今乙第又壊<lb/>
而長君復欲徙之於甲是以壊易壊非計之得也何不<lb/>
合二第可用之材别營一區而棄其腐撓者乎父以為<lb/>
然其論遂定陛下以役法之議付於嘉祐熙寜之臣何<lb/>
異楚人之謀於二子也盍亦質諸鄰人之論哉陛下若<lb/>
<pb n="KR4h0062_WYG_025-10a"/>
以臣言為然願詔有司無牽於故新之論母必於差免<lb/>
之名悉取二法之可用於今者别為一書謂之元祐役<lb/>
法則嘉祐熙寧之臣皆黙然而心服矣若夫酌民情之<lb/>
利病因五方之所宐條去取之科别輕重之目此則有<lb/>
司之事臣所不能知之亦猶楚人之第某材可棄某材<lb/>
可留皆當付之匠氏不可問諸鄰人也傳曰雖有絲麻<lb/>
無棄菅蒯雖有姜姬無棄憔悴唯陛下擇焉<lb/>
　　　論議下<lb/>
<pb n="KR4h0062_WYG_025-10b"/>
臣聞世之議貢舉者大率有二焉務華藻者以窮經為<lb/>
迂闊尚義理者以綴文為輕浮好為高世之論者則又<lb/>
以經術文辭皆言而已矣未嘗以為德行德行者道也<lb/>
是三者各有所見而不能相通臣請陳其本末而備論<lb/>
之則貢舉之議决矣古者諸侯卿大夫交接鄰國以㣲<lb/>
言相感動當周旋進退之時必稱詩以喻其志葢以别<lb/>
賢不肖而觀盛衰焉其後聘問不行於列國學詩之士<lb/>
逸於布衣於是賢人失志之賦興屈原離騷之詞作矣<lb/>
<pb n="KR4h0062_WYG_025-11a"/>
此文詞之習所繇起也及其衰也雕篆相夸組繪相侈<lb/>
苟以華世取寵而不適於用故孝武好神仙相如作大<lb/>
人賦以風其上乃飄飄然有凌雲之志此文詞之弊也<lb/>
昔孔子患易道之不明乃作彖象繫辭文言說序雜卦<lb/>
十篇以發天人之奥而左氏亦以春秋之法弟子傳失<lb/>
其真於是論本事作傳以記善惡之實此經術之學所<lb/>
繇起也及其衰也㓜童而守一藝白首而後能言故漢<lb/>
儒之陋有曰秦延君能記說堯典二字至十餘萬言但<lb/>
<pb n="KR4h0062_WYG_025-11b"/>
說若稽古猶三萬言也此經術之弊也古者民有恭敏<lb/>
任恤者則閭胥書之孝悌睦婣有學者則族師書之有<lb/>
德行道藝者則黨正書之而攷之於州長興之於鄉老<lb/>
大夫而論之於司徒樂正司馬所謂秀選進造之士<lb/>
者是也然後官而爵祿之此徳行之選所繇起也及<lb/>
其衰也鄉舉里選之法亾郡國孝亷之科設而山林遺<lb/>
逸之聘興於是矯言偽行之人弊車羸馬竄伏巖穴以<lb/>
幸上之爵祿故東漢之士有廬墓而生子唐室之季或<lb/>
<pb n="KR4h0062_WYG_025-12a"/>
號嵩少為仕途㨗徑此德行之弊也是三者莫不有弊<lb/>
而晚節末路文辭特甚焉葢學屈宋而不至者為賈馬<lb/>
班揚學賈馬班揚而不至者為鄴中七子學鄴中七子<lb/>
而不至者為謝靈運沈休文休文之撰四聲譜也自謂<lb/>
靈均以來此秘未覩武帝雅不好焉而隋唐因之遂以<lb/>
設科取士謂之聲律於是敦樸根柢之學或以不合而<lb/>
罷去靡曼剽奪之技或以中程而見收自非豪傑不待<lb/>
文王而興者往往溺於其間此楊綰李德裕之徒所為<lb/>
<pb n="KR4h0062_WYG_025-12b"/>
切齒者也熙寜中朝廷深鍳其失始詔有司削去詩賦<lb/>
而易以經義使學者得以盡心於六藝之文其意信美<lb/>
矣然士或苟於所習不能博物洽聞以稱朝廷之意至<lb/>
於歴世治亂興衰之迹例以為祭終之芻狗雨後之土<lb/>
龍而莫之省焉此何異斥桑間濮上之曲而奏以舉舂<lb/>
勸力之歌雖華質不同其非正音一也傳曰梁麗可以<lb/>
衝城而不可以窒穴言殊器也驊騮騏驥一日而馳千<lb/>
里捕䑕則不如狸狌言殊技也䲭鴞夜撮蚤察毫末晝<lb/>
<pb n="KR4h0062_WYG_025-13a"/>
出暝目而不見丘山言殊性也今欲去經術而復詩賦<lb/>
則近乎棄本而趨末并為一科則幾於取人而求備為<lb/>
今計者莫若以文辭經術德行各自為科以籠天下之<lb/>
士則性各盡其方技各盡其能器各致其用而英俊豪<lb/>
傑庶乎其無遺矣<lb/>
　<lb/>
　<lb/>
　<lb/>
<pb n="KR4h0062_WYG_025-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻四十九</head> <lb/>
    <p>
<pb n="KR4h0062_WYG_049-1a"/>
欽定四庫全書<lb/>
　蘇門六君子文粹巻四十九<lb/>
　　濟南文粹五　　　　　　宋　李廌撰<lb/>
　　贊<lb/>
　　　藺相如賛<hi>并引</hi>
戰國之所謂君臣何足道哉交際不以道以勢進退不<lb/>
以義以利聚而為上下散而為我爾頃刻間爾朝為上<lb/>
卿暮為逐客刑於此相於彼恬以為常吁可哀哉於是<lb/>
<pb n="KR4h0062_WYG_049-1b"/>
時始終一節忠貫金石有若大夫者不其偉歟天下傾<lb/>
府庫捐重寶獻土地質子女以餌秦秦貪嗜無厭奴𨽻<lb/>
列國唯唯奉承甘為臣妾趙之於秦僅比支郡宜其吞<lb/>
聲飲憤以媚意愛聊緩誅咎國有君子義不自衰以小<lb/>
抗大以弱拒强終為敵鄰嗚呼當太平盛治之世六合<lb/>
為家大夫之迹不可傚也以大夫之心推以事君可師<lb/>
哉過澠池之舊墟想當年之髙㑹雖非長卿之才亦有<lb/>
平生之慕因作賛曰<lb/>
<pb n="KR4h0062_WYG_049-2a"/>
鐵可折白可湼大夫之節身且潔玉可攻金可鎔大夫<lb/>
之忠直而恭秦方虎趙方鼠秦方斧趙方俎愎而恐狠<lb/>
而悚威蓋岐雍大夫之勇懦以剛變禍以福轉功踰百<lb/>
戰大夫之辨曹沬劫盟計窮妄出侵疆雖復齊伸魯詘<lb/>
荆卿復讐嗟哉鄙夫昔恥未刷燕已為墟斬優備武夾<lb/>
谷相盟大夫慕此有兹令名舞陽横盾毛生奉槃聊効<lb/>
萬一猶有可觀竊食太倉孰非事君邇來寥寥獨無斯<lb/>
人嗟予之生在於嵗後雖慕景行有志未就行邁靡靡<lb/>
<pb n="KR4h0062_WYG_049-2b"/>
軔車澠池大夫閔余有以相之<lb/>
　　師友談記<lb/>
　　　講擬人必於其倫<lb/>
太史公嘗講禮曰擬人必於其倫先儒之説謂擬君於<lb/>
君之倫擬臣於臣之倫臣以謂此特位而已擬人必以<lb/>
徳為貴桀紂人君也謂匹夫為桀紂其人必不肯受孔<lb/>
孟匹夫也謂人君為孔孟其人必不敢當<lb/>
　　　范太史講礿禘烝嘗而曰祭之本在民<lb/>
<pb n="KR4h0062_WYG_049-3a"/>
太史公講禮王制曰礿禘烝嘗此祭之名天地社稷五祀<lb/>
名山大川之在其地者因國之在其地而無主後者此<lb/>
祭之事犆礿祫祭之類此祭之禮然非祭之本祭之本<lb/>
諸侯得一國之歡心以事其先君天子得四夷之歡心<lb/>
以事其先王者是也夫犧牲幣帛粢盛酒醴皆出於民<lb/>
力古者先成民而後致力於神凡以祭之本在於民而<lb/>
已<lb/>
　　　范太史講司徒明七教<lb/>
<pb n="KR4h0062_WYG_049-3b"/>
又講王制司徒明七教以興民徳曰夫以身率於上而<lb/>
効之曰教教之於治雖甚迂濶然古之言治者必以為<lb/>
先放勲曰勞之來之輔之翼之又從而振徳之舜舉八<lb/>
元命契孔子曰道之以徳齊之以禮有恥且格秦任刑<lb/>
罰不務徳教故不旋踵而覆漢承秦弊初以法治天下<lb/>
惟賢臣賈誼董仲舒嘗言之文帝能聴賈生故斷獄數<lb/>
百幾致刑措武帝不能聴仲舒故斷獄數萬幾致敗亡<lb/>
唐太宗初亦不以教化為意惟魏鄭公勸行仁義四年<lb/>
<pb n="KR4h0062_WYG_049-4a"/>
之間遂至大治然則為治者不可不先以教化為本也<lb/>
　　　范太史講王制不率教至於屏之逺方<lb/>
又講王制不率教移左鄉右鄉移之遂不變屏之逺方<lb/>
曰臣以唐虞之學不過有朴作教刑與撻以記之雖周<lb/>
禮至詳至悉亦無流放之刑此當是商之法湯制官刑<lb/>
儆於有位其用法甚嚴為太學養士之禮既重則不率<lb/>
教之罪責之宜不可輕夫命三公九卿大夫皆入學至<lb/>
於王親視學皆不變彼以九年之間而不能自遷於善<lb/>
<pb n="KR4h0062_WYG_049-4b"/>
是長惡不悛弗順教令者也屏之逺方斯亦不足䘏矣<lb/>
然王為之三日不舉豈其意哉成湯伊尹相與維持天<lb/>
下之法其嚴密如此若夫周之法則以寛仁為主雖霍<lb/>
叔同管蔡之惡亦降於庶人者三年而復其國非若商<lb/>
政之峻也商尚質周尚文商周之法皆欲人之為善而<lb/>
已<lb/>
　　　子由論學有大小不同<lb/>
門下先生蘇公子由嘗論孔子曰文武之道未墜於地<lb/>
<pb n="KR4h0062_WYG_049-5a"/>
在人賢者識其大者不賢者識其小者又曰女為君子<lb/>
儒無為小人儒又曰君子上達小人下達又曰管仲之<lb/>
器小哉又曰小人哉樊須也又曰硜硜然小人哉所謂<lb/>
小人者非世俗所謂無禮無義不仁不智之小人也以<lb/>
其所知所能行皆小者近者非大者逺者禮樂射御書<lb/>
數凡形器度數之内其粗迹而已若夫君子聖人則所<lb/>
知所能行皆造道徳之妙非形器度數之所能盡此其<lb/>
所以為大也詩有小雅大雅所言皆聖人妙道徳性所<lb/>
<pb n="KR4h0062_WYG_049-5b"/>
以立道所以立政其變雅者不能而反之者也此皆所<lb/>
以為大也葢小雅變雅所言王者政事治天下之法能<lb/>
與不能而已舉此求之則其類自見今詩之篇有曰大<lb/>
明又曰小明小宛小旻小弁之類皆因雅而為言皆當<lb/>
時並有小大之名其不見於經者或刪定或已亡之也<lb/>
　　　子由論史記<lb/>
史記作商紀記紂以西伯昌九侯鄂侯為三公九侯有<lb/>
好女入之紂女不喜滛紂怒殺之而醢九侯鄂侯争之<lb/>
<pb n="KR4h0062_WYG_049-6a"/>
强辨之疾并脯鄂侯西伯昌聞而竊歎崇侯虎知之以<lb/>
告紂紂囚西伯羑里作周紀記崇侯虎譛西伯於紂曰<lb/>
西伯積善累徳諸侯皆嚮之將不利於帝帝紂乃囚西<lb/>
伯於羑里閎夭之徒患之乃求有莘氏美女驪戎之文<lb/>
馬有熊九駟他竒怪物因殷嬖臣費仲而獻之紂紂大<lb/>
說曰此一物足以釋西伯況其多乎乃赦西伯賜之弓<lb/>
矢斧鉞使西伯得征伐曰譛西伯者崇侯虎也視此一<lb/>
事書所因之事不同然崇侯以文王歎無罪殺三公而<lb/>
<pb n="KR4h0062_WYG_049-6b"/>
譛之逢君之惡也忌文王修徳而不勸紂之改行長君<lb/>
之惡也在崇侯皆為有罪矣豈太史公欲互見乎紂喜<lb/>
閎夭之獻釋文王之囚乃許專征伐復告之曰譛之者<lb/>
崇侯虎也其意葢欲文王甘心焉然文王遂伐崇以討<lb/>
其罪自古人君之惡無烈於紂然崇侯虎之罪竟不能<lb/>
逃其刑小人讒諂譛賢人君子於盛明之朝而欲逃責<lb/>
難矣<lb/>
　　　范太史講月令<lb/>
<pb n="KR4h0062_WYG_049-7a"/>
太史公講月令閒題凡數千言備陳歴世遵隂陽為政<lb/>
事之迹與魏相柳宗元之説反復甚明前世論時令者<lb/>
莫能過也且曰儒者多言不必從月令政時令論立説<lb/>
誠有以破漢儒附㑹災異之弊然洪範以五事應五行<lb/>
有休徵咎徵符契甚明後之人君不可不為鑒也太史<lb/>
公講月令閒題曰行春令則云云者人君更政令非天<lb/>
之時氣也故此之時必當行其本時之令以順之若逆<lb/>
之則五行相尅之氣隨類來應如人五臓相勝則有受<lb/>
<pb n="KR4h0062_WYG_049-7b"/>
尅之處其不和之氣自來為病也今人見時之氣寒燠<lb/>
非候曰行某令行某令者非也廌在元祐三年省試䇿<lb/>
問有魏相時令者廌之所對大略與太史説同但其卒<lb/>
曰王者應天以實不以文故人和而天地之和應不必<lb/>
法其繁文末節但時和嵗豐家給人足則便為太平之<lb/>
實若求夫朱草生鳳凰至等瑞皆漢代君臣不務本而<lb/>
區區尚其虛文也漢之好復古者無若王莽而劉歆又<lb/>
以儒術縁飾之奏祥瑞作頌聲者甚衆有益於治可救<lb/>
<pb n="KR4h0062_WYG_049-8a"/>
其亂乎詞多不能詳姑記其大㮣昔既不效何必道乎<lb/>
　　師友法言<lb/>
　　　經史繁簡不同<lb/>
左氏傳春秋二百四十二年其書止十九萬言太史公<lb/>
史記上自黃帝下至漢武三千餘年止七十萬言而班<lb/>
固漢書十二帝間二百三十年乃一百七萬言雖稱良<lb/>
史善叙事至於案牘之文卑陋之事悉皆載之其失春<lb/>
秋之㫖逺矣春秋葢二萬言而已<lb/>
<pb n="KR4h0062_WYG_049-8b"/>
　　　歐陽公五代史得春秋之法<lb/>
歐陽公五代史最得春秋之法蓋文忠公學春秋於胡<lb/>
瑗孫復故褒貶謹嚴雖司馬子長無以復加不幸五十<lb/>
二年之間皆干戈擾攘君臣之際無赫赫可道之功業<lb/>
故也<lb/>
　　　史記譏武帝<lb/>
司馬遷作史記大抵譏漢武帝所短為多故其用意逺<lb/>
揚雄班固之論不得其實見班固司馬遷傳秦皇帝本<lb/>
<pb n="KR4h0062_WYG_049-9a"/>
紀皆譏武帝也可以推求<lb/>
　　　史記得詩春秋之義<lb/>
史記其意深逺則其言愈緩其事繁碎則其言愈簡此<lb/>
詩春秋之義也<lb/>
　　　陳省副文集後序<lb/>
不朽有三曰立徳曰立功曰立言有一於斯可以無愧<lb/>
於後世其徳可尚不必有功其功可紀不必有言其言<lb/>
可傳不必其人之賢也況兼善而有之者乎<lb/>
<pb n="KR4h0062_WYG_049-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻四十九<lb/>
</p>
<p>
</p>
  </div>
</body>
</text>
</TEI>
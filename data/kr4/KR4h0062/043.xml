<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻四十三</head> <lb/>
    <p>
<pb n="KR4h0062_WYG_043-1a"/>
欽定四庫全書<lb/>
　蘇門六君子文粹巻四十三<lb/>
　　後山文粹四　　　　　宋　陳師道　撰<lb/>
　　䇿問<lb/>
　　　盍各言爾志<lb/>
問子曰盍各言爾志又曰言之不出恥躬之不逮也言<lb/>
不逺志行不違言古之學也願聞二三子之志以觀徳<lb/>
焉敬在下風<lb/>
<pb n="KR4h0062_WYG_043-1b"/>
　　　河患<lb/>
問河出積石行地萬里至趙魏而為患豈其勢之然耶<lb/>
自禹治水更商周至漢而為患漢之後復無聞焉至今<lb/>
而為患豈其時之然耶今自小吳之決失其故道議者<lb/>
多矣或謂故道可復或以謂因其勢而順導之二者何<lb/>
施而可也禹之治水其事見於書其理見於孟子諸君<lb/>
講之詳矣願聞其説以施於今<lb/>
　　　備水旱<lb/>
<pb n="KR4h0062_WYG_043-2a"/>
問水旱有常數雖堯湯不能免而談者以謂能為之備<lb/>
也夫損上以益下非恵而不費之道而古語有之三年<lb/>
耕有一年之食三十年計之則有九年之水七年之旱<lb/>
無足憂者此豈所謂備耶國家承平百年而效未臻此<lb/>
其故何也究觀古今儒者之論富之之道母奪其田里<lb/>
之民以時耕斂則其弊安在願聞二三子之說以觀政<lb/>
焉<lb/>
　　　治外之道<lb/>
<pb n="KR4h0062_WYG_043-2b"/>
問夷狄之為患舊矣詩書所載唐虞三代治外之道蓋<lb/>
可考也惇徳允元而難任人蠻夷率服舞干羽而有苗<lb/>
格舜之事也以國與人太王之事也以大事小文王之<lb/>
事也通道夷蠻武王之事也薄伐玁狁至於太原宣王<lb/>
之事也其事同而治異何也豈其時之異乎擇於數者<lb/>
孰宜於今嚴尤以謂古無上䇿則數君子者皆非也耶<lb/>
文王既聖矣顧不能順之而事之何也舜既能之矣則<lb/>
何畏乎有苗何憂乎蠻夷猾夏耶豈詩書所載不可盡<lb/>
<pb n="KR4h0062_WYG_043-3a"/>
信歟二三子以謂何如<lb/>
　　　汲黯<lb/>
問史稱汲黯之戅而武帝以謂近古社稷之臣何其異<lb/>
也黯固武帝所不恱而敬禮不衰不冠不見夫人臣而<lb/>
屈其主何以得之黯閉閤不事事而所臨三郡皆以治<lb/>
稱楚地盜鑄不禁宜用文吏以武勝而獨用黯何也淮<lb/>
南君臣謂丞相可説大將軍可刺而獨畏黯黯不可説<lb/>
也亦不可近乎願聞其説<lb/>
<pb n="KR4h0062_WYG_043-3b"/>
　　　水患<lb/>
陳之為州舊矣而近嵗以來以水為憂秋夏之間四顧<lb/>
百里不見涯涘議者以謂浚八丈之渠達之於淮可紓<lb/>
今日之憂而潁人不善也議者又謂潁不與陳同利共<lb/>
患過為異論豈其然哉願聞潁之所以不利以告有司<lb/>
而定其論<lb/>
　　　諸子各相是非<lb/>
問君子之道同而其所以異者人異師學異術也孟子<lb/>
<pb n="KR4h0062_WYG_043-4a"/>
之學出於子思子思出於曾子莊子之學出於田子方<lb/>
子方出於子夏荀子之學出於子弓子弓者仲弓也揚<lb/>
子之學出於莊君平君平出於老莊韓子之學出於子<lb/>
輿五家同出於孔氏而其説相反孔子稱夷恵而子輿<lb/>
非之子休譽子方而毁仲尼荀卿非子思孟子揚子雲<lb/>
下老莊荀而尊孟氏退之謂荀揚大醇小疵而孔墨同<lb/>
道然則孟子拒之非耶夫諸子之相非其相存耶而相<lb/>
違耶其屈人而自伸耶抑亦喜攻人之短歟不然其有<lb/>
<pb n="KR4h0062_WYG_043-4b"/>
說乎二三子明於六經而通古今之志願有聞焉<lb/>
　　　祭天地<lb/>
問政莫大於祭天地又祭之大者學者詳焉古者祭天<lb/>
於南祭地於北王者臨之父母之義也國家三嵗一郊<lb/>
而不及地於是合祭焉元豐之間罷合祭而議北郊之<lb/>
禮而未及行命復合天地於泰壇而禮官以為非欲修<lb/>
方丘之祭而有司議其費然則何施而可也其詳著之<lb/>
　　　推行經界<lb/>
<pb n="KR4h0062_WYG_043-5a"/>
問孟子曰仁政自經界始經界既正分田制禄可坐而<lb/>
定也井地之法既失其詳而唐之制授以口分永業賦<lb/>
以租庸調號稱近古尚可考也夫時異則事異事異則<lb/>
法異為今之政其所先者豈亦經界也耶使如孟子之<lb/>
言則唐氏之制願聞其詳其戾於古與宜於今者其説<lb/>
有幾推而行之亦必有道吾子其毋隠焉<lb/>
　　　孔子周官教人先後不同<lb/>
人生而善猶須學以成之故自唐虞三代國鄉黨家莫<lb/>
<pb n="KR4h0062_WYG_043-5b"/>
不有教而其教之之道後無傳焉今自京師外及郡府<lb/>
皆置師弟子而又為之學以教宗子可謂盛矣夫世禄<lb/>
之家鮮克繇禮謂其居之然也與夫自奮閭巷約身苦<lb/>
志明習世故者固有異矣則教之之道宜何先焉昔孔<lb/>
子之教先詩禮而成於樂而周官國子聽於司樂何其<lb/>
先後之戾耶二三子以謂如何<lb/>
　　　士之志士之行<lb/>
士有志同而行異又有志異而行同故君子論其本也<lb/>
<pb n="KR4h0062_WYG_043-6a"/>
東漢之末天下之士危言髙行忘生以正世而李杜為<lb/>
之冠卒至喪身破族而國隨之亡徐孺子隠身逃世黙<lb/>
然自守以全其生行既不同志亦異趣君子何取焉二<lb/>
三子其詳言之<lb/>
　　　太史公六家班固九流荀卿非十二子莊周語<lb/>
　　　道術<lb/>
太史公之論六家班固之序九流知其各有所長亦各<lb/>
有所短也至荀卿之非十二子則咸無取焉莊周之語<lb/>
<pb n="KR4h0062_WYG_043-6b"/>
道術又皆出於聖人其故何也烏有同出於道而無一<lb/>
可取其相違戾莫甚於此豈其固相反耶抑各有在歟<lb/>
折𠂻於經君子何取焉願聞其説<lb/>
　　　將相<lb/>
史稱相必曰蕭曹將必曰衛霍何佐漢信有功矣叅不<lb/>
事事荒酒無度而與之等夫守而不失庸人之所能而<lb/>
稱賢何也青去病不學兵法以力取勝如史之稱特天<lb/>
幸耳安得賢二三子講之詳矣其著明之<lb/>
<pb n="KR4h0062_WYG_043-7a"/>
　　　韓非<lb/>
韓非本道徳而號刑名為説難而卒死之何其用之異<lb/>
耶李斯自謂不及非使秦用之其所成就與斯何如願<lb/>
聞其説<lb/>
　　　孔子何以取子貢<lb/>
司馬遷稱子貢一出五國有變今考其辭反覆變詐戰<lb/>
國縱横之士耳又稱好廢舉列之貨殖夫子貢孔門之<lb/>
髙弟而其行如此遷之言疑不可信考之論語以言語<lb/>
<pb n="KR4h0062_WYG_043-7b"/>
稱而又譏其貨殖則遷之言不為妄而孔子何取焉其<lb/>
明辨之<lb/>
　　　伯夷與武王周公孰是<lb/>
商放桀武王伐紂書載其事伯夷叔齊扣馬而諫論語<lb/>
賢之四人之行不同而孔子皆取焉是非不明學者莫<lb/>
知所從孟子以謂伊尹伯夷皆聖人也而其所為若是<lb/>
之異乎豈清任之行不同如此則其所同者何也韓子<lb/>
曰若伯夷者特立獨行窮天地亘萬世而不怨者也夫<lb/>
<pb n="KR4h0062_WYG_043-8a"/>
以伯夷為是則武王周公舍已而從人矣以武王周公<lb/>
為是則伯夷行怪矣二者不得皆是也至其恥食粟而<lb/>
餓死豈真違世而取名者乎二三子何取焉<lb/>
　　　士之言行<lb/>
古之取士以行後之取士以言舉之以行則患其飾智<lb/>
而競利試之以言則又患其不能行也然則何施而可<lb/>
乎今欲使天下之士行而不偽言而能行其亦有道乎<lb/>
二三子其詳之<lb/>
<pb n="KR4h0062_WYG_043-8b"/>
　　　孔孟之言不同<lb/>
孔子不居聖而亦未嘗與人也伯夷叔齊賢人也博施<lb/>
濟衆堯舜病諸柳下恵則降志辱身矣而孟子皆以為<lb/>
聖夫孟子學孔子者也而其言異何也願決疑於二三<lb/>
子其詳陳之<lb/>
　　　擇守令<lb/>
吏之近民莫如守令故選法尤謹歴嵗察亷而後得進<lb/>
宜得其人而反不稱所舉其弊何出其法何施而可也<lb/>
<pb n="KR4h0062_WYG_043-9a"/>
古稱得人必曰漢唐稱號循良其何人選用其何法其<lb/>
明著之<lb/>
　　　天下之治莫先於地法而唐之制可考焉<lb/>
昔周公之為周其致君成俗則有徳其持世遺後則有<lb/>
政政者法制是也故周雖衰有中材可以振起之而卒<lb/>
不振者無其人也後之君臣相與成國而一民功則多<lb/>
矣至其為治例多草創後無以守之惟管子之於齊房<lb/>
杜之於唐雖闕於教化而作為一代之制則幾於周不亦<lb/>
<pb n="KR4h0062_WYG_043-9b"/>
偉乎夫文公敬仲之法略見於周官國語其詳不可推<lb/>
究而世變俗移恐亦難於行也而唐去今未逺其書具<lb/>
在尚可考也孟子曰經界既正分田制禄可坐而定則<lb/>
天下之治莫先於地法而唐之制授以永業口分斂以<lb/>
租庸調學者之所知也願聞其説而施之於今何所因<lb/>
革推而行之以何道也其明著之<lb/>
　<lb/>
　蘇門六君子文粹巻四十三<lb/>
</p>
<p>
</p>
  </div>
</body>
</text>
</TEI>
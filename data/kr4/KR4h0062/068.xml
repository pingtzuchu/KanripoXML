<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十八</head> <lb/>
    <p>
<pb n="KR4h0062_WYG_068-1a"/>
欽定四庫全書<lb/>
　蘇門六君子文粹巻六十八<lb/>
　　濟北文粹六　　　　　宋　晁補之　撰<lb/>
　　書<lb/>
　　　答外舅兵部杜侍郎書<lb/>
補之再拜昨自蘇公以尚書召適與左右兵部同事意<lb/>
兩公平日未嘗相與處往未必合故嘗為蘇公極言左<lb/>
右居家行已莅官及物之意蘇公固不以補之言為過<lb/>
<pb n="KR4h0062_WYG_068-1b"/>
及辱賜書道聯職甚親逺聞欣喜不已補之於蘇公為<lb/>
門下士無所復讚然剛潔寡欲奉已至儉菲而以身任<lb/>
官責嫉邪愛物知無不為繇是不忽細務其有所不得<lb/>
盡視去官職如土芥凡規模大較與左右近者非一事<lb/>
也來書猶怪其尚氣好辯此非補之所能知自非聖人<lb/>
各有所長亦有所短然伯夷班聖人之列矣而孟子尚<lb/>
以謂伯夷隘君子不由夫孟子所謂君子者必若孔子<lb/>
無可無不可而後可也不然望望然去之若將凂焉者<lb/>
<pb n="KR4h0062_WYG_068-2a"/>
苟病其未和則凡能慮禍忍詬摧剛為柔熟視出胯下<lb/>
者皆可以免夫此議矣隘者見排而不㳟者并獲罪見<lb/>
排且獲罪矣而不害其并列於聖人則孟子之心蓋可<lb/>
見矣西漢名臣惟汲黯鄭當時汲黯好直諫多大體而<lb/>
性倨少禮面折不能容人之過士亦以此不附而鄭當<lb/>
時性長者常引丞史以為賢於已與官屬言惟恐傷之<lb/>
山東翕然稱鄭莊黯以倨得不附而莊見譽長者似莊<lb/>
勝也然至於淮南有邪謀數漢庭臣惟憚黯而莊乃獲<lb/>
<pb n="KR4h0062_WYG_068-2b"/>
譏趨和承意不敢甚斥臧否莊於此不反愧黯哉雖然<lb/>
汲黯為直不為忮鄭當時為和不為諛故良史同稱推<lb/>
賢則汲黯鄭當時此其大體皆有所長而亦皆有所短<lb/>
故補之以謂自非孔子無可無不可未免於見議者君<lb/>
子以同而異若是可也方今老成言行足以矜式後進<lb/>
者非左右乎俗異敎離黨同門蠧道真十室皆是補之<lb/>
以謂衆賢和於朝則幽逺趨向自一而事無不可為不<lb/>
識左右以為如何後賜一言幸甚幸甚<lb/>
<pb n="KR4h0062_WYG_068-3a"/>
　　　答劉壯輿論國語書<lb/>
補之再拜辱書以國語二事相切磋甚厚所援據通洽<lb/>
而議近正又以知别後學問之益殊欣喜也然齊桓晉<lb/>
文同功一體皆仲尼之徒所不道雖晉文入異此但一<lb/>
事未可言優於桓也亦不當稱周之盛徳以類其跡之<lb/>
近似者以大重耳子犯之謀而疑後世凡聖人所以與<lb/>
霸者非與其假仁義也與其假仁義以成功而民賴焉<lb/>
方其走狄避患區區竊仁義之跡以圖濟其私未足稱<lb/>
<pb n="KR4h0062_WYG_068-3b"/>
於大君子之前也亡人從者其文義可觀而士溺焉若<lb/>
進疑於岐山盟津退不失為季札則僭且不類甚矣岐<lb/>
山盟津來書所謂擬人必於其倫者此甚不可若退為<lb/>
季札則非重耳之本心也岐山去國而成國無豳岐之<lb/>
異夫何所待盟津以國為天下退修徳以待之非諸侯<lb/>
公子失國反國之比又重耳以讒出逃父之誅不與奚<lb/>
齊卓子爭立足矣國人自殺奚齊卓子國無君而已義<lb/>
嗣入可也胡為委幼且不肖之夷吾以敝晉而流禍如<lb/>
<pb n="KR4h0062_WYG_068-4a"/>
此其酷哉若曰桓討子糾則髙梁之事與生竇奚辨壯<lb/>
輿其未之思耶凡補之所為論者以摘夫假仁義之微<lb/>
情使當其分而止不欲使夫譎甚而疑聖也豈善冀芮<lb/>
之謀以子犯為誠不及者哉以謂夷吾亦晉嗣苟可以<lb/>
入而存國雖走梁而援秦奚不可者卒其不與夷吾則<lb/>
入晉而不能善晉也苟善晉春秋亦將與之使桓文徒<lb/>
竊仁義之名以濟其私而其成功民所無賴則春秋猶<lb/>
不與公羊論享國長短美見未見固非是要之春秋隨<lb/>
<pb n="KR4h0062_WYG_068-4b"/>
事褒貶無始終善者也其曰實與而文不與迺補之猶<lb/>
反是聖人於齊晉皆文與而實不與實不與者以其假<lb/>
仁義文與者無王不得已也孟子謂彼善於此為至論<lb/>
壯輿疑於王迹則假者之情後終不得而誅矣又荀息<lb/>
事始意壯輿許息之死再得來問乃與補之論其悖者無<lb/>
異荀息世未有知其非者也獨吾兩人非之耳凡小人<lb/>
之事主也生則阿其欲以蒙利死則擇利而背之荀息<lb/>
阿獻公之生罪也死則曰雖無益也將焉避之是豈小<lb/>
<pb n="KR4h0062_WYG_068-5a"/>
人之所能哉故後世惑焉以其復言亂信義之實而左<lb/>
氏述其忠正公羊類夫仇孔非壯輿卓然自信幾何不<lb/>
胥而靡也召忽死子糾天下不稱其是亦不誅其非始<lb/>
無善而終無惡也荀息死奚齊論者至今謂夫疑於信<lb/>
義也否則荀息何足議哉雖然荀息愚不幸既許其君<lb/>
以死矣至於不濟壯輿以謂寧死而不貳之為良抑貳<lb/>
而不死之為是將死與不死於荀息無輕重皆不可也<lb/>
天下固無皆不可之義壯輿必能處之矣惟其要終之<lb/>
<pb n="KR4h0062_WYG_068-5b"/>
義不足以救初之惡與其苟免如犬彘則死為可進故<lb/>
補之以謂進荀息以甚苟免之禍知宗元為學春秋而<lb/>
通者不然則可以死如召忽可以無死如管仲要其忠<lb/>
義所在何如耳張禹李勣蒙䘮邦之舊事與荀息類而<lb/>
禹勣皆不死為愧於荀息若曰漢唐事禹勣不得預其<lb/>
禍則狐掘之必狐埋之已首禍而身不預則何如餘非<lb/>
面不盡<lb/>
　　　答劉壯輿書<lb/>
<pb n="KR4h0062_WYG_068-6a"/>
補之答示漫浪翁圖贊并所以名堂與亭之意以壯輿<lb/>
志業豈老且不售畸乖自放者之比其所以名者意不<lb/>
在是魯直為贊以反之此善諭人之意非反也合也揚<lb/>
雄為反離騷補之嘗謂屈原沒後惟雄為知原者故其<lb/>
言曰如玉如瑩爰變丹青如其智如原之如玉如瑩不<lb/>
可以丹青變而傷原之一其質不能與丹青變以異而<lb/>
見尤也乃聖人之智則異於是此但如原之智而已矣<lb/>
然則丹青豈果可以變玉哉若曰外與之化而内不化<lb/>
<pb n="KR4h0062_WYG_068-6b"/>
原其免矣故頗摭騷詞而反之非反也合也始欲為詩<lb/>
寓此意其間而不作詩久深避以言來詬又雜為五詩<lb/>
以名堂與亭軒齋泉則意不屬姑書此託之圖後則猶<lb/>
詩也元次山介特名重唐世足以愧闒墮者百輩然語<lb/>
諸大方之家則未通也何足學哉記曰人莫不飲食鮮<lb/>
能知味也學猶飲食固有常珍奚事異饌合萬宇以聚<lb/>
廬載百族與並游想壯輿亦俛仰此間又奚以漫浪而<lb/>
異為補之再拜<lb/>
<pb n="KR4h0062_WYG_068-7a"/>
　　記<lb/>
　　　沈丘縣學記<lb/>
民可以誠化而不可以文治吏功可以嵗月致而不可<lb/>
以一朝成古者繼世以立諸侯又命之敎而為學使各<lb/>
以其身化於其國然中材之君意竭於有為而先王之<lb/>
事業曠時而不一覩况夫後世吏不得久於其官而庠<lb/>
序之敎已微吏有愛民不苟之心不幸或不得為而去<lb/>
或雖為之名具而實亡以其鹵莽滅裂僅存之餘而施<lb/>
<pb n="KR4h0062_WYG_068-7b"/>
之其久壞不安之俗故為其事而無其功豪傑逺識之<lb/>
士以謂是區區何益於為民而不為中材乍存乍亡而<lb/>
不肖者盡棄不省而好更張喜事者乃始務修此以盗<lb/>
名於衆人不為之中則學之存否於吏治之損益信未<lb/>
有繋也蓋如卓茂魯恭其治至使民相仁愛不犯有司<lb/>
而亦不聞其朝夕與民誦詩讀書舞樂釋菜常常從事<lb/>
於此而惟其誠心實事則固有以得之然俗吏至或一<lb/>
切務簿書獄訟財賦無愛民之意士亦不本鄉黨庠序<lb/>
<pb n="KR4h0062_WYG_068-8a"/>
而游俠四方専以干祿於此以為文不足為或不得久<lb/>
而不為則至於俗隳弛已甚本又不立孰從而維之譙<lb/>
郡張柔文剛好學而有文為令沈丘嘗曰位無貴賤皆<lb/>
可以行志民無古今皆可以道理齊也則欲以其學試<lb/>
之沈丘使民於衣食必以時敎民於相牧養必以孝弟<lb/>
廉耻三年而民有改文剛喜曰吾所知信是吾民可與<lb/>
言矣乃從其邑子論古之學者所以治心修身非干禄<lb/>
之意而士亦欣然相與化之乃建學孔子廟中貌象堂<lb/>
<pb n="KR4h0062_WYG_068-8b"/>
室東西序之房與祭器廪庖皆有所蓋為屋四十楹可<lb/>
以待鄉先生之講道而來子弟之願游者屬補之記補<lb/>
之曰世之所患先王之事業不可為非先王之事業不<lb/>
可為而其勢不得為治天下有本而徒於其末救之則<lb/>
智不勝無以為之大而僅為之小則力不足雖然導民<lb/>
之道唯其所欲無不可成民嘗見者則識之嘗為者則<lb/>
能之耳目習熟於此而中心不喻人情無有也文剛於<lb/>
是能知其本則其所施設宜有先後非特以備觀美人<lb/>
<pb n="KR4h0062_WYG_068-9a"/>
為亦為而已武城弦歌夫子戲之曰割雞焉用牛刀然<lb/>
亦各以敎其人使知道則子游之意卒乎為是以為不<lb/>
告朔而餼羊可遂去則夫子之所悼也民常病詐而至<lb/>
其化上之所為則甚信晉之儉秦之好車馬鄭衞之音<lb/>
宛丘之婆娑以詩書所記行四方察其風俗無不近者<lb/>
當其一時上之所為豈自知能入人如此之深耶其漸<lb/>
靡使然朝鮮去箕子千載至漢時其民飲食猶以籩豆<lb/>
民不相犯耻淫僻其後吏及賈人往者稍侵之俗乃益<lb/>
<pb n="KR4h0062_WYG_068-9b"/>
衰朝鮮夷貊况中國哉後之來者嘗無忘文剛所欲為<lb/>
則沈丘之民雖使世世知好學俗純厚易治無不可也<lb/>
元祐二年五月十日晁補之記<lb/>
　　　祁州新修學記<lb/>
先王以禮為天下禮行而民有耻以樂為天下樂行而<lb/>
民嚮方以庠序養天下之才而君子之學洋溢於四海<lb/>
先王之須數者以治如此而自後世視之則常若迂逺<lb/>
而不切於治之情夫古與今一也而先王之用禮樂則<lb/>
<pb n="KR4h0062_WYG_068-10a"/>
如帛縷之於衣榖米之於食每須而常効而後世之用<lb/>
之則如觀殊類之好而名異國之物雖存而猶亡射鄉<lb/>
食享裼襲之文而籩豆之器鐘磬柷敔綴兆之容而搏<lb/>
拊之節是先王之所朝夕用以為禮樂者也而行之於<lb/>
後世則文齟齬而情不安若度十指而合方圓非聖人<lb/>
復生不可得而定是先王之禮樂終不可用於後世也<lb/>
然而後世亦何嘗一日而無禮樂賢君良吏誠心於為<lb/>
治各因其世所用者而用之以合恭敬而交歡欣亦不<lb/>
<pb n="KR4h0062_WYG_068-10b"/>
見其少雖聲音服器滅裂於已壞之餘而參差於不同<lb/>
之緒至雜野人里巷之説而用之蓋禮樂自此而亡然<lb/>
亦或自此而存何則其文異其實在也至於庠序先王<lb/>
之所以敎人事父兄親宗族而善鄉黨内之於治心行<lb/>
已外之於事君牧民蓋亦如此而止矣而世之為士者<lb/>
聞先王之敎則漠然若非其身之所當任而惟其文詞<lb/>
記誦所以干有司者為師起粟闢屋而竢之三嵗而一<lb/>
取士集於堂者如市否則掉臂而不顧蓋僅有存者夫<lb/>
<pb n="KR4h0062_WYG_068-11a"/>
如是則州里之有學特以為求仕者之舍耳而於治誠<lb/>
何補哉然盡棄而不舉専以文法賦斂目前之所急者<lb/>
為務則民益野一州而有學則一州之為士者多一邑<lb/>
而有學則一邑之為士者多使夫世之所謂賢有智者<lb/>
不出於士則已賢有知者而必出於士則為士者多蓋<lb/>
先王之敎所以在也河北自五代兵革遷徙之餘而士<lb/>
日少至本朝百有餘年朔方之民得安於衣食而偉人<lb/>
巨公間出於其地仕於四方以文學政事顯者往往而<lb/>
<pb n="KR4h0062_WYG_068-11b"/>
有祁州又支郡而求舉於有司者率常百餘人舊有學<lb/>
不復葺學者至散而入他郡宫苑使董侯之為守始至<lb/>
慨然以為先務而郡貧力不足以為乃斂菜圃之課當<lb/>
入於守者日二千錢舉而新之藉其圃之入以其半為<lb/>
學者之食其居處安其資粮足而無患矣復得前進士<lb/>
彭城趙君懷之以敎授學者日至弦歌之聲逺聞使其<lb/>
子逌以書抵補之求為記補之以謂自三代之亡繇秦<lb/>
漢至於今所以敎養人材者固無復先王之舊凡幾百<lb/>
<pb n="KR4h0062_WYG_068-12a"/>
千年矣而忠臣孝子仁義之人操守㢘潔之士器足以<lb/>
任重而致逺明足以解疑而釋惑彊足以勝難而處劇<lb/>
朝廷用之則重捨之則輕天下有之則治無之則亂者<lb/>
亦凡幾何人而豈其必出於先王之庠序亦各因其世<lb/>
之所有取之長才秀民傑然於衆人之中若物之精華<lb/>
不可得而揜終不以敎養非是晻曖而不出亦何必曰<lb/>
春夏敎禮樂秋冬敎詩書十有三年而舞勺成童而舞<lb/>
象中年考數九年大成論辨而升黜之一切皆如先王<lb/>
<pb n="KR4h0062_WYG_068-12b"/>
時而後得哉有誠心若古之人則處今之事而要古之<lb/>
効何適而不可龔遂黄霸漢良二千石此兩人何必文<lb/>
武成康之吏其敎民成俗亦何必文武成康之法而正<lb/>
使文武成康之用吏亦不過如此歸於治而已雖然此<lb/>
可為通人道難為守文不知變者言也董侯以文法中<lb/>
第而不用顧以其才雄於諸將武人之間而其政事施<lb/>
設先後如此惜也其試之小不獲試之大也故叙其意<lb/>
而刻之<lb/>
<pb n="KR4h0062_WYG_068-13a"/>
　　　林慮縣學記<lb/>
先王之治其實不可為也而文可為夫文亦安足為哉<lb/>
蓋文者實之所寓而存也并文而去之實之所存與有<lb/>
幾然則存其文是存其實也遵古人之跡而為之加以<lb/>
誠心不倦而能久則實斯可幾也已食飲以籩豆夷而<lb/>
有先王舊也則朝鮮可求禮被髪而祭於野中國而用<lb/>
夷事也則伊川為戎此非夫文存則實存文先䘮則實<lb/>
并亡者乎故魯不棄周禮則君子以謂未可動子貢欲<lb/>
<pb n="KR4h0062_WYG_068-13b"/>
去餼羊則聖人以謂我愛其禮此深知為治之意者其<lb/>
於守先王之故本末惟謹雖其既絶之緒不可復之餘<lb/>
而堇堇焉不欲其廢而不舉者如此也無棣劉君演好<lb/>
學良士其為林慮令也下車而問庠序之政若令之事<lb/>
莫先於此者而先聖之祠有堂而無序風雨屋壞雀䑕<lb/>
之所舍不足以備登降供禮亊劉君愀然不樂以語其<lb/>
僚曰此於事若緩而急者吾聞之君子米鹽獄訟吏之<lb/>
力可以朝夕為者至為則為之一日去則已矣若夫事<lb/>
<pb n="KR4h0062_WYG_068-14a"/>
之大而緩者其舉百一蓋未嘗為而去者相輩也我不<lb/>
敢以後吾之所急顧一錢一工之在官者令不得専焉<lb/>
使吾常知所急不敢後日儲之不足嵗儲之有餘則學<lb/>
之成必其有時矣蓋自始至至將去踰二年而學成為<lb/>
屋五十有五楹貌象一新講有堂休有房廪廥饎㸑有<lb/>
所賓客諸生之至者曰美哉昉於此前此無有也於是<lb/>
乃介其主簿真定耿君輙求文於補之以記之耿君儒<lb/>
者道劉君所以治其邑事皆若此一二修舉類不苟然<lb/>
<pb n="KR4h0062_WYG_068-14b"/>
者士相與歌其能民聞其欲去而戚者甚衆也人之言<lb/>
曰以儒術縁飾吏事儒術之不可一日無也如此昔子<lb/>
産為鄭陳伐之子産能以其衆入陳蓋數俘而出致地<lb/>
而還以獻㨗於晉而晉人猶難焉子産陳周之徳數陳<lb/>
之罪甚順而有禮晉人乃受之仲尼曰晉為伯鄭入陳<lb/>
非文辭不為功夫子産之功不在其對晉時而晉之受<lb/>
之又不以其功可尚卒之其事所以顯而不泯者獨其<lb/>
文辭足以發非若俗吏一切用其力於簿書法令之間<lb/>
<pb n="KR4h0062_WYG_068-15a"/>
而不知縁飾有禮義何足道哉然則劉君以謂於事若<lb/>
緩而急者不可忽也<lb/>
　　　智近齋記<lb/>
傳曰計人之所知不若其所不知宇宙至廣萬物至夥<lb/>
千古至逺衆理至幽而欲以七尺之軀方寸之地盡攬<lb/>
而悉儲之譬之芥納山人知其不可故神智大矣徳配<lb/>
蓍卦而昔人猶或以謂智有所困神有所不通雖然聖<lb/>
人若常通而不困夫常通而不困豈特其生而知之皆<lb/>
<pb n="KR4h0062_WYG_068-15b"/>
備於我者能若是亦必曰好古敏以求之也而天下之<lb/>
不知者迺始曰聖人必其生而知之故不窮其曰好古<lb/>
敏以求之者孔子之所以自貶聖而不居之意是也不<lb/>
然祖述堯舜憲章文武律天時襲水土刪詩定書雅言<lb/>
執禮至於韋編三絶曰我於易則彬彬矣是固孔子所<lb/>
以學也豈曰我生而知之學皆可已哉雖然自其常通<lb/>
而不困語之神不可知而智則學者可以俱至舜稱智<lb/>
臧武仲亦稱智而臧武仲去舜逺雖才異亦學不造其<lb/>
<pb n="KR4h0062_WYG_068-16a"/>
極也學造其極則無不知故智之為言惟好學為能近<lb/>
平居無事反觀而内融上思千載若存若亡中攬四海<lb/>
若隱若顯下索將來若絶若續譬空中雨欲數其滴有<lb/>
不勝知者矣欲知之奈何惟學而已矣學則聖人之智<lb/>
可近而不逺故物量無窮而聖人之智亦無窮用無窮<lb/>
逐無窮亦窮則凡理之不可勝知者有不能外吾之所<lb/>
察易曰通乎晝夜之道而知此古人所以事至而辨物<lb/>
來而名也可謂不智乎事物之過吾前如日月更代而<lb/>
<pb n="KR4h0062_WYG_068-16b"/>
無止而吾之所以應之如井泉愈汲而愈不竭蓋學之<lb/>
效如此不可謂不智也頃余術不與時偶廢官休其廛<lb/>
八年而巷之草沒屐或唁之輙自語曰足固未嘗刖而<lb/>
士相與戒而逺之曰是其術也不利人眤且招悔而袁<lb/>
君耕道得往來從余者亦八年其意不衰或謝不見或<lb/>
乍見而不留卒不懟或旦暮見或易與言如家人卒不<lb/>
悔余歎曰甚矣耕道可謂好學也抑人所戒逺利近悔<lb/>
奈何耕道猶笑自如而余記誦益落文學益疎顧無以<lb/>
<pb n="KR4h0062_WYG_068-17a"/>
應耕道求又不敢以其不知而作者語之雖語之而知<lb/>
也無涯使耕道何自入故第誦中庸語曰好學近乎智<lb/>
以勉之好學云者非孔子顔淵不得以私相與然各從<lb/>
其志獨顔淵得好學而已哉時習之為説譬氷水為之<lb/>
而寒於水苟不已則所不知當益知故求智者莫近反<lb/>
而言之則好官爵好貨財至塞其心如蹊間之茅者皆<lb/>
愚矣人之所以無知若草木自愚其心者耕道可不反<lb/>
戒而逺之惟恐其似若彼之相與戒而逺我哉因為之<lb/>
<pb n="KR4h0062_WYG_068-17b"/>
名其所居齋曰近智耕道勉之乃棟牖花竹起居之佚<lb/>
視聽之適則不足道也大觀四年七月十有四日記<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻六十八<lb/>
</p>
<p>
</p>
  </div>
</body>
</text>
</TEI>
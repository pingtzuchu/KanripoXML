<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷三十三</head> <lb/>
    <p>
<pb n="KR4h0062_WYG_033-1a"/>
欽定四庫全書<lb/>
　蘇門六君子文粹卷三十三<lb/>
　　淮海文粹二　　　　　　宋　秦觀　撰<lb/>
　　進論<lb/>
　　　王儉論<lb/>
臣聞君子之論人觀其終身之大節大節䘮矣雖有一<lb/>
時之美一日之長足以夸汚世而矯流俗君子無取焉<lb/>
史稱王儉嘗謂江左風流宰相惟有謝安葢自况也以<lb/>
<pb n="KR4h0062_WYG_033-1b"/>
臣觀之儉實安之罪人也豈可同日而語哉何則自晉<lb/>
以閥閱用人王謝二氏最為望族江左以來公卿將相<lb/>
出其間者十七八子為主婿女為王妃布臺省而列州<lb/>
郡者不可勝數亦猶齊之諸田楚之昭屈景氏皆與國<lb/>
同其休戚者也安之仕晉始於桓溫司馬孝武之世政<lb/>
繇溫出縉紳顧望不知所為而安與王坦之盡忠王室<lb/>
蔑有二心至於屢改袁宏之文以寢九錫之命可謂以<lb/>
身許國社稷之臣者矣儉之仕宋襲封選尚其為親貴<lb/>
<pb n="KR4h0062_WYG_033-2a"/>
固非安之比也蕭公雖有異志而謝胐禇彦回之屬初<lb/>
無從意齊室之建儉實發之至引梁王魯國之事使臣<lb/>
珥貂所居稱殿何異取大勢以文姦言者安之於晉其<lb/>
大節如彼儉之於宋其大節如此臣故曰儉實安之罪<lb/>
人也至於該洽經史明習故亊工詞令妙威儀動為名<lb/>
流之所稱所謂一時之美一日之長夸汚世而矯流俗<lb/>
者也君子何取焉安少有重名累年辟召不至其後雖<lb/>
受朝寄而東山之志始末不渝形於言色則安之功名<lb/>
<pb n="KR4h0062_WYG_033-2b"/>
出於無意者也儉少時志在執政見於所賦之詩及生<lb/>
子字曰元成取仍世作相之義則儉之富貴取於有心<lb/>
者也夫無意之與有心相去逺矣豈可同日而語哉宋<lb/>
初受命陶潜自以祖侃晉世宰輔恥復屈身投劾而歸<lb/>
躬耕於潯陽之野其所著書自義熙以前題晉年號永<lb/>
初以後但稱甲子而已以此論之則儉之為人葢可見<lb/>
矣<lb/>
　　　韓愈論<lb/>
<pb n="KR4h0062_WYG_033-3a"/>
臣聞先王之時一道德同風俗士大夫無意於為文故<lb/>
六藝之文亊辭相稱始終本末如出一人之手後世道<lb/>
術為天下裂士大夫始有意於為文故自周衰以來作<lb/>
者班班相望而起奮其私智各自名家然總而論之未<lb/>
有如韓愈者也何則夫所謂文者有論理之文有論亊<lb/>
之文有叙亊之文有託詞之文有成體之文探道德之<lb/>
理述性命之情發天人之奥明死生之變此論理之文<lb/>
如列禦寇莊周之所作是也别黑白陰陽要其歸宿决<lb/>
<pb n="KR4h0062_WYG_033-3b"/>
其嫌疑此論亊之文如蘇秦張儀之所作是也考同異<lb/>
次舊聞不虗美不隱惡人以為實錄此叙亊之文如司<lb/>
馬遷班固之作是也原本山川極命草木比物屬事駭<lb/>
耳目變心志此託詞之文如屈原宋玉之作是也鈎列<lb/>
莊之微挾蘇張之辨摭班馬之實獵屈宋之英本之以<lb/>
詩書折之以孔氏此成體之文韓愈之所作是也葢前<lb/>
之作者多矣而莫有備於愈後之作者亦多矣亦無以<lb/>
加於愈故曰總而論之未有如韓愈者也然則列莊蘇<lb/>
<pb n="KR4h0062_WYG_033-4a"/>
張班馬屈宋之流其學術才氣皆出於愈之文猶杜子<lb/>
美之於詩實積衆家之長適當其時而已昔蘇武李陵<lb/>
之詩長於髙妙曹植劉公幹之詩長於豪逸陶潜阮籍<lb/>
之詩長於冲澹謝靈運鮑照之詩長於峻潔徐陵庾信<lb/>
之詩長於藻麗於是杜子美者窮髙妙之格極豪逸之<lb/>
氣包冲澹之趣兼峻潔之姿備藻麗之態而諸家之作<lb/>
所不及焉然不集諸家之長杜氏亦不能獨至於斯也<lb/>
豈非適當其時故耶孟子曰伯夷聖之清者也伊尹聖<lb/>
<pb n="KR4h0062_WYG_033-4b"/>
之任者也柳下惠聖之和者也孔子聖之時者也孔子<lb/>
之謂集大成嗚呼杜氏韓氏亦集詩文之大成者歟<lb/>
　　　李泌論<lb/>
臣聞有善聽無良謀有善謀無利勢天下之勢善謀之<lb/>
則無不利天下之謀善聽之則無不良臣嘗以為唐室<lb/>
方鎮之患至於百有餘年而不能解者其弊葢始於天<lb/>
寶之際肅宗不用李泌之謀先取范陽而已何則夫范<lb/>
陽者祿山之巢穴也鳥焚其巢雖有勁翮無所歸獸失<lb/>
<pb n="KR4h0062_WYG_033-5a"/>
其穴雖有絶足無所恃其勢也祿山帥范陽專三道勁<lb/>
兵不徙者十有四年矣其人視之猶子之於父也一旦<lb/>
舉兵犯順天下之人以為反虜切齒攘袂惟恐其不滅<lb/>
而范陽之人獨以為主引領企踵惟恐其不興此所謂<lb/>
家臣不知有國自古小人之常情故郭子儀李光弼自<lb/>
朔方起兵皆欲先圗范陽而泌為肅宗言之最悉此葢<lb/>
天下之利勢乘之不可失者也使肅宗能聽其謀先詔<lb/>
李郭諸將掎角而取范陽賊失巢穴則其衆自潰兩京<lb/>
<pb n="KR4h0062_WYG_033-5b"/>
可以傳檄而定兵亦遂息矣惟其不用泌謀是以慶緒<lb/>
思明相繼復起至兇徒逆黨久稽天誅則偸為一切之<lb/>
計𤓰分河北地以付之此方鎮之患所從起也昔之取<lb/>
天下者皆以首事之地為根本故雖困敗而能復振高<lb/>
祖之保闗中光武之據河内魏武之完兖州是也夫范<lb/>
陽者亦祿山之闗中河内兖州也方其䧟兩京所得禁<lb/>
府珍寳輒以槖駞載歸其俗至謂禄山思明為二聖後<lb/>
十七年張洪靖欲懲其事發墓毁棺而衆猶不悅以至<lb/>
<pb n="KR4h0062_WYG_033-6a"/>
於亂繇是言之天寳之際若非唐之威德在人忠臣義<lb/>
士乃心王室則天下之事可勝言哉柳玭稱兩京之復<lb/>
泌謀居多其功大於魯連范蠡若以范陽言之泌之謀<lb/>
不見聽者多矣其言王者之師當務萬全圗久安使無<lb/>
後害又得兩京則賊再亂已而果然嗚呼使泌之謀盡<lb/>
見聽也豈有方鎮之患哉<lb/>
　　　白敏中論<lb/>
臣聞白敏中用李德裕薦入翰林為學士及德裕貶敏<lb/>
<pb n="KR4h0062_WYG_033-6b"/>
中為相詆之甚力或曰人臣事君公義而巳何以私恩<lb/>
為乎敏中之事未足深咎也臣竊以為不然人臣能盡<lb/>
私恩然後能盡公義敏中之罪不容誅矣孔子曰事親<lb/>
孝故忠可移於君事兄悌故順可移於長推此言之則<lb/>
背師賣友之人必不能以身許國何則於所厚者薄則<lb/>
所施無不薄也昔吕布為丁原主簿為董卓而殺原為<lb/>
卓之子又為王允而殺卓及兵敗被執魏祖欲生之劉<lb/>
先主曰明公不見布之亊丁建陽董太師乎於是殺布<lb/>
<pb n="KR4h0062_WYG_033-7a"/>
漢封陳平辭曰非魏無知臣安得進上曰若子可謂不<lb/>
背本矣乃復賞魏無知其後誅吕氏而安劉氏者平與<lb/>
周勃也夫以布之不忠於丁董也其肯忠於曹氏乎以<lb/>
陳平之不負魏無知也其肯負於劉氏乎此魏所以誅<lb/>
布漢所以屬平者也然則敏中之亊葢可見矣雖然敏<lb/>
中所以負德裕也亦有繇焉傳曰盜憎主人主人何負<lb/>
於盜而盜憎之乎葢自度其亊必為主人所惡故也白<lb/>
氏素與楊虞卿姻家居易又與李宗閔牛僧儒厚若敏<lb/>
<pb n="KR4h0062_WYG_033-7b"/>
中本無英氣雖緣德裕以進而不能無意於僧孺宗閔<lb/>
虞卿之徒自度其事必為德裕惡也故因其勢盡力以<lb/>
擠之耳夫德裕忠臣也以非罪被斥天下皆知其寃使<lb/>
敏中素與讐猶當為社稷而救之况因之以進也然則<lb/>
敏中豈惟不忠於德裕亦不忠於唐也臣故曰人臣能<lb/>
盡私恩然後能盡公義敏中之罪不容誅矣然則公義<lb/>
私恩適不兩全則如之何以道權之而巳義重而恩輕<lb/>
則不以私害公若河曲之役趙宣子使人以其乘車干<lb/>
<pb n="KR4h0062_WYG_033-8a"/>
行韓厥執而戮之是也恩重而義輕則不以公廢私若<lb/>
庾公之斯追子濯孺子抽矢叩輪去其鏃發乘矢而後<lb/>
反是也夫公義私恩適不兩全猶當以道權其輕重奈<lb/>
何無故而廢之哉雖然逄䝉殺羿孟子以為是亦羿有<lb/>
罪焉以此言之德裕之薦敏中亦不得為無罪也<lb/>
　　　李訓論<lb/>
臣聞天下無易事非其人則難於登天天下無難事得<lb/>
其人則易於仄掌難無定勢易無常形惟其人也昔漢<lb/>
<pb n="KR4h0062_WYG_033-8b"/>
有諸侯強大之患連城數十地方千里擅爵人赦死罪<lb/>
戴黃屋刺客公行景帝用晁錯之謀始議削之法令未<lb/>
及行而七國合從而起矣何其難耶逮武帝用主父偃<lb/>
之謀令諸侯得推恩分其子弟詔下之日人人各得所<lb/>
願法令不更疆境不變而尾大之患亾矣又何其易耶<lb/>
以此言之則知天下之事惟其人也臣讀唐史至甘露<lb/>
之事未嘗不為文宗而歎息何則欲除累世之姦而倚<lb/>
一區區之李訓豈不疎哉宦官之禍深矣自德宗懲北<lb/>
<pb n="KR4h0062_WYG_033-9a"/>
軍之變以左右神䇿天威等軍分委宦官主之由是太<lb/>
阿倒持不復可取憲宗之賊歴三世而不能討天下憤<lb/>
焉是時故老名臣如裴度李徳裕之徒皆在也向使文<lb/>
宗有知人之明委任二臣俾之圖畫則刀鋸之殘豈難<lb/>
制哉何則以訓之輕躁寡謀尚能殺王守澄則知度與<lb/>
徳裕可以制仇士良之屬無疑矣惟其不用二臣而委<lb/>
之訓與鄭注是以事敗謀泄害及忠良蹀血觀闕之前<lb/>
不勝飲恨而已非事之難不知人之禍也或曰注之帥<lb/>
<pb n="KR4h0062_WYG_033-9b"/>
鳯翔也欲因宦者送守澄之䘮以鎮兵誅之訓忌其功<lb/>
乃先五日舉事使注不為訓所忌也庶其有濟乎臣曰<lb/>
不然惟其訓之事敗則唐之禍在士良使注之功成則<lb/>
唐之禍在注矣何則袁紹董卓崔休朱温之事葢嘗成<lb/>
矣其禍何如哉以此觀之事敗亦受禍成亦受禍禍在<lb/>
用小人而己矣徳裕嘗曰舉大事非北軍無以成功此<lb/>
所謂天下之常勢也又曰焚林而畋明年無獸竭澤而<lb/>
漁明年無魚既經李訓之猖獗則天下常勢亦不用臣<lb/>
<pb n="KR4h0062_WYG_033-10a"/>
以為徳裕能不為於㑹昌之時也則知其能為於太和<lb/>
之時必矣<lb/>
　　　王朴論<lb/>
臣聞適用而不窮者天下之真材也材而不適用用而<lb/>
有所窮雖有高世之名難能之行實庸人耳何有補<lb/>
於世耶臣讀五代史見王朴為周世宗决平邉之策然<lb/>
後知朴者天下之真材也夫用兵之要在於識序之先<lb/>
後而識先後之要在於知敵之難易天下之敵非大而<lb/>
<pb n="KR4h0062_WYG_033-10b"/>
而堅則小而脆也其難易孰不知之所以不知者敵大<lb/>
而脆則疑於難敵小而堅則疑於易也昔漢兵圍宛丘<lb/>
光武以别將狥昆陽王邑欲攻之嚴尤以謂昆陽城小<lb/>
而堅宜進擊宛宛敗昆陽自服邑不聽盡銳攻之兵所<lb/>
以大敗邑之所以不聽尤者疑於難而已朴嘗為世宗<lb/>
畫平邉之策其言曰攻取之道從易者始當今吳易圖<lb/>
得吳則桂廣皆為内臣閩蜀可飛書而召之如不至則<lb/>
四面並進席卷而平之必矣惟并必死之寇可為後圗<lb/>
<pb n="KR4h0062_WYG_033-11a"/>
葢李氏雖據江南之地二十一州為桂廣閩蜀之脊然<lb/>
南帯江東距海可撓者二千餘里其人易動揺輕擾亂<lb/>
不能持久號為大國實脆敵也劉氏雖據河東十州之<lb/>
面與中國為境然左有常山之險右有大河之固北有<lb/>
契丹之援其人剽悍強忍精急高氣樂鬬而輕死號為<lb/>
小國實堅敵也是時中國欲取之也譬如壯士操利兵<lb/>
於深山之中左觸虎而右遇熊不可並刺則亦先虎而<lb/>
後熊矣何則虎躁悍易乘熊便㨗難制舉虎困則熊必<lb/>
<pb n="KR4h0062_WYG_033-11b"/>
畏威而逃困於熊虎將乘弊而至形勢然也故朴以大<lb/>
而脆者為易小而堅者為難易者宜先難者宜後則所<lb/>
以先吳而後并也及皇朝受命四方僣偽次第削平皆<lb/>
如其策非所謂天下之真材其孰能與於此朴雖出於<lb/>
五代擾攘傾側之中然其器識學術雖治世士大夫與<lb/>
之比者寡方世宗之時外事征伐内修法度而朴至於<lb/>
陰陽律厯之學無所不通所定欽天厯當世莫能異而<lb/>
其所作樂至今用之而不可改其五策之意彼民與此<lb/>
<pb n="KR4h0062_WYG_033-12a"/>
民之心同是與天意同契天人意同則無不成之功以<lb/>
此推之朴之所知者葢未可量也使遭休明之時遇不<lb/>
世出之主則其所就者將不止於此哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_033-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷三十三<lb/>
</p>
<p>
</p>
  </div>
</body>
</text>
</TEI>
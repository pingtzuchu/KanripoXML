<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十四</head> <lb/>
    <p>
<pb n="KR4h0062_WYG_014-1a"/>
欽定四庫全書<lb/>
　蘇門六君子文粹巻十四<lb/>
　　宛丘文粹一　　　　　宋　張耒　撰<lb/>
　　説<lb/>
　　　説道<lb/>
昔者聖人之神智固以獨立於萬物之上而無與為侣<lb/>
然其應物之迹與夫輔世之術何其夷易而可遵著明<lb/>
而易見也今夫所謂仁者道之一而非其全也然自孔<lb/>
<pb n="KR4h0062_WYG_014-1b"/>
子不敢當而夫子厯談其門人如子貢子路之髙弟皆<lb/>
不得與獨一顔淵庶幾不違而已仁之為名有實其動<lb/>
有迹聖人難之如此而况所謂道者乎是何也道之為<lb/>
名無實其動無迹周萬物之用而無定名循萬物之變<lb/>
而無定形聖人之所獨得之於心而人不與知焉其為<lb/>
物也君子之所難至而小人可以為資夫惟君子之所<lb/>
難至故以顔子之徳而猶有所試夫惟小人可以為資<lb/>
是故君子慎之而不敢少肆於形器之外以至仁伐至<lb/>
<pb n="KR4h0062_WYG_014-2a"/>
不仁天下之所謂順也而伯夷非之夫伯夷有見於君<lb/>
臣而無見於仁不仁之變也立賢而捨不肖則能安其<lb/>
國家而季子辭之夫季子有見於嫡庶之分而無見於<lb/>
國家安危之權也夫伯夷季子天下之豪傑也其智非<lb/>
不足以有知於君臣嫡庶之外也而守之至死而不敢<lb/>
踰何也夫君臣嫡庶天下之大分也違天下之大分者<lb/>
謂之亂敢任天下之亂而卒不違其正惟有道者能之<lb/>
二子之智不能了然於此而無疑也則寧守其一以無<lb/>
<pb n="KR4h0062_WYG_014-2b"/>
失天下之常故道者君子之所難夫以臣伐君之為不<lb/>
可也而時伐之以庶易嫡之為不可也而時易之是道<lb/>
也聖人之所以破天下之常安而湯武王季之所以為<lb/>
聖而世之姦凶所資之以為僣亂者也天下之小人其<lb/>
心常樂於放肆而無法聖人憂之故一飲食一衣裳嘬<lb/>
歠步趨裾領佩帶恐乎不敢自便使天下守之如畏父<lb/>
母彼惟視天下如揉强伏猛一日解殺則起而為亂故<lb/>
恐懼而不敢肆如此乃欲一決隄壊防闢户徹閾而示<lb/>
<pb n="KR4h0062_WYG_014-3a"/>
之以無所不可曰此為道也則天下幾何而其君臣父<lb/>
子之不相保也故曰小人可以為資孔子曰守道不如<lb/>
守官世之中人使之守官則天下常治而豪傑之士使<lb/>
之繇道則或失之中庸之言曰君子之中庸也君子而<lb/>
時中小人之中庸也小人而無忌憚也夫時中者道之<lb/>
權也而小人之無忌憚乃欲自冒於君子之權則小人<lb/>
者可以一日而啓其自便之意哉且君子之所謂仁義<lb/>
者非謂其知仁義而已也必曰能行焉故仁義責之於<lb/>
<pb n="KR4h0062_WYG_014-3b"/>
躬行至於道則曰志於道而已彼惟其未可以躬行也<lb/>
亦竊有志焉可也自周衰以來老耼莊周始以其説暴<lb/>
於天下彼惟不見聖人之用心故以其所知取髙於世<lb/>
自是以來天下學者棄常而守變忽事而貴理也久矣<lb/>
而不知夫將盡天下之變者必通天下之常將順天下<lb/>
之理者必通天下之事夫聖人所以難夫道而不以示<lb/>
人者其心非外之也非絶其途使天下之人不得而至<lb/>
也吾明至顯之迹使天下繇之君子為之無難而小人<lb/>
<pb n="KR4h0062_WYG_014-4a"/>
無所恃以為亂者又非特如是而止也夫變之所存不<lb/>
在夫變而常者變之宅也異之所起不在夫異而同者<lb/>
異之符也習常守同而後天下之異至也異起焉恣其<lb/>
所取而不為貪者其必知天下之至亷任其所殺而不<lb/>
為暴者其必知天下之至仁故道可循而入不可以直<lb/>
而取吾見天下之好髙者足以召天下之亂而已未見<lb/>
其能道也<lb/>
　　　説俗<lb/>
<pb n="KR4h0062_WYG_014-4b"/>
天下之事其為物也㣲而為效也漸而深平居無事則<lb/>
若緩而無能為而國家之治亂興亡常繇之者天下之<lb/>
風俗是也天下安而後風俗美非安而後美也夫惟俗<lb/>
美故天下安天下危亂而後風俗惡非亂而後惡也惟<lb/>
風俗之不美故亂繇之而起治天下之本在正俗正俗<lb/>
之道在示之以所安夫人之情何為其有所安也安生<lb/>
於所習見所習久而心悦者然後安之聖人知其然故<lb/>
隆仁義明禮樂以善天下之民使人知其為善家諭其<lb/>
<pb n="KR4h0062_WYG_014-5a"/>
道内外上下無賢不肖舉皆習焉故其人一曰捨是則<lb/>
其心不安是以可使善而不可使為惡不幸天下有僣<lb/>
叛不軌之臣則天下共怒而力誅之如負至難可畏之<lb/>
責閭里有桀傲違教之民則一鄉悉力而共排之如見<lb/>
異常可駭之物惟其然故其為天下也安平而無虞其<lb/>
傳祚也悠逺而屢興昔者三代之衰皆有中興之子孫<lb/>
而周之末世凌夷大壊至於春秋戰國之際其亦極矣<lb/>
然齊桓晉文以大義倡諸侯於紛争奮攘之中靡然無<lb/>
<pb n="KR4h0062_WYG_014-5b"/>
敢不從當是時也不能霸天下不尊天子者無以令諸<lb/>
侯至於逐君盗國之臣猶不敢自肆必有以其説借依<lb/>
於禮何則天下之情繇安於順故也是故順天下之情<lb/>
者興而違者不旋踵而亡彼秦之强而二世遂滅者何<lb/>
也彼教其俗使安之者乃其所以自亡者也秦滅六國<lb/>
以詐力取天下其民之所見非兵戰則智計非詐謀則<lb/>
斬伐而又使暴刻之吏嚴慘之長日夜猜察而抉剔之<lb/>
秦之父子視殺人無異於犬羊視欺其上無異於紿冦<lb/>
<pb n="KR4h0062_WYG_014-6a"/>
讐視紛争不寜無異於床寢門闥之安父子兄弟日夜<lb/>
相教其身習之其心安之其氣樂之一不為是則以其<lb/>
為不肖之民故天下一亂君臣相殘郡縣分裂屠殺簒<lb/>
弑大亂而後已何則秦之父兄安於是人莫之或非故<lb/>
也且天下之治亂未有能獨成者也必資天下之衆而<lb/>
天下之安於善而不安者一人其勢不能害天下之治<lb/>
何則周之時非無小人也天下安於惡而不安者一人<lb/>
其勢不能救天下之亂何則秦之時非無君子也故俗<lb/>
<pb n="KR4h0062_WYG_014-6b"/>
之所安其固不可搖俗之所厭其間不可合是以聖人<lb/>
畏之昔者唐之中世大盜起而為亂其將相大臣力征<lb/>
盡討不須㬰而去之大盜既去其遺黨餘種之在河北<lb/>
者皆封以為諸侯然其後僣亂叛渙無所不至唐之君<lb/>
臣為之不安枕者百年卒不能鋤去其河北而唐幾與<lb/>
之皆亡何唐去河北之易而平河北之難也夫安史之<lb/>
際天下習治之俗也彼其民皆愛其君服其政而惡其<lb/>
仇彼其播越而危亡也流涕痛哭而思拯之者不啻如<lb/>
<pb n="KR4h0062_WYG_014-7a"/>
報其父母挾天下之共怒而誅其賊故其用力不勞彼<lb/>
河北之諸鎮傳世一再之後其視叛王命凌天子者乃<lb/>
其所謂才能可喜之觀以夫忠順而畏上者為柔懦而<lb/>
無振故曰𢎞正一效順自以為能變兩河舊俗然不須<lb/>
㬰而禍及之彼唐之君臣乃以人之所欲而强奪其所<lb/>
安故用力雖久而無成嗚呼天下之所安其可畏也如<lb/>
是其甚矣乎仁人君子不務觀天下之俗而占其國家<lb/>
之安危存亡而區區於末事細故者亦愚矣周之俗安<lb/>
<pb n="KR4h0062_WYG_014-7b"/>
於禮義也故周興秦之俗安於詐力殺伐也故秦亡河<lb/>
北之俗安於犯上僣逆也故唐衰彼其安於義禮以夫<lb/>
凡可以為禮義之俗術皆教之故也彼其安於詐力殺<lb/>
伐與夫犯上僣逆者亦以夫凡可以為二者皆見之政<lb/>
也日漸之月摩之則其蟠也如山其動也如川入而譎<lb/>
其妻子者習而後譎其君安於竊鈎者習而後能竊國<lb/>
欲人之無安於惡者無待其成絶其漸焉吾亦遲之矣<lb/>
　　　説化<lb/>
<pb n="KR4h0062_WYG_014-8a"/>
天下之勢自天子至於公卿百執事皆有位自治天下<lb/>
一國而至於一縣鄙一筦庫田野族黨皆有職郊廟社<lb/>
稷禮樂服物皆有具賞罰生殺歛散開闔皆有法備其<lb/>
位終其職治其具謹其法天下亦可以常治而不廢矣<lb/>
然而位備職修具立法完而天下不治者何也昔者秦<lb/>
之初天子甚尊百職事甚卑郡縣之勢順而禁約之防<lb/>
甚密也至于二世天下之勢猶未改也而天下土崩瓦<lb/>
解而不可救豈四者不具之罪哉四者之在天下猶人<lb/>
<pb n="KR4h0062_WYG_014-8b"/>
之有四肢心腹而其所以為人不在是也夫人之所以<lb/>
為人其精神為之主而肢體為之物精神清明而後其<lb/>
身為用如其神眊然而䝉昏則其身雖完而不為使至<lb/>
其神漠然亡去而不與屬則腐敗而已矣身豈足恃以<lb/>
固哉先王之治天下者列布官師政教之具於四方而<lb/>
主治於吾心出乎心而加乎身動乎身而見乎化夫心<lb/>
者政之精神而政者心之宅也龍衮執冒大輅鸞旂三<lb/>
揖而坐垂衣而拱手此不足以恃為壯也挾弓超乗瞋<lb/>
<pb n="KR4h0062_WYG_014-9a"/>
目而視總干而立此不足恃以為武也燕私房闥之好<lb/>
淫僻安䙝之習不除而欲以禮齊天下驕懦退怯婦人<lb/>
女子之情不忘而欲以威正四方譬之土偶人未有為<lb/>
土偶人而變者也先王知其然故備天下之政而主之<lb/>
於修身且夫宗祖恣肆於燕寢外朝之臣不見也中夜<lb/>
而醉呼平旦之人不聞也然先王不敢以人之不見不<lb/>
聞而恣何也畏吾身之不然而内有愧焉故也夫惟備<lb/>
物於前而吾心未免於有愧而天下始不信之矣是故<lb/>
<pb n="KR4h0062_WYG_014-9b"/>
先王不敢自恣於㝠㝠之中誠吾身無愧乎吾心使吾<lb/>
朝夕振作所以示天下而使之從我者確然無有毫髮<lb/>
間於吾誠故其㡣衮執冒大輅鸞旂也天下望其容貌<lb/>
聴其聲音而莊肅之心生挾弓超乗瞋目總干也天下<lb/>
望其旌麾見其羽旄而武怒之氣作盖天下之所不可<lb/>
掩其實也實著於内而人從於外莫之為而自然候惟<lb/>
有其實而不誣也故位列於上而下仰之職修於官而<lb/>
民従之有司之具不徒設而人則之庻官之法不徒施<lb/>
<pb n="KR4h0062_WYG_014-10a"/>
而人畏之其治益便而其功日隆凡布在内外陳之耳<lb/>
目者皆為吾用是故賞罰號令謂之政陳物顯容謂之<lb/>
教修身治心以達其意於政教謂之化且天下之事有<lb/>
莫知所以然而其理必然者其惟誠乎熊渠子夜行見<lb/>
寢石以為伏虎睨而射之滅矢飲羽下視知石也却復<lb/>
射之矢摧無跡夫射一也而中否異何也所為射之心<lb/>
不同故也政具教存而天下不聽朝廷之上朝言仁義<lb/>
夕講禮樂而天下紛争放肆不為少止者是射石之矢<lb/>
<pb n="KR4h0062_WYG_014-10b"/>
也豈復能有所動哉夫制刑者莫不欲天下之無犯也<lb/>
堯舜垂衣拱手於上而天下之人象刑而不犯張湯杜<lb/>
周持小慧細察以刺取人之罪辜者世未嘗無也而犯<lb/>
刑者不止夫垂衣拱手之於使人遷善逺罪也宜緩於<lb/>
鞭笞刖劓者矣然論其效必先堯舜繇此觀之政事果<lb/>
足以治天下哉<lb/>
　　　説經<hi>新添</hi>
先王之治天下其賞罰榮辱天下者可謂衆矣然先王<lb/>
<pb n="KR4h0062_WYG_014-11a"/>
未嘗有心焉何則其賞者天下之所共與其罰者天下<lb/>
之所共棄取天下之同好共惡而制榮辱焉故吾何所<lb/>
用心哉夫惟好惡不出於吾心而天下舉同焉是故其<lb/>
好者非苟可悦者也其惡者非私可怒者也是之謂經<lb/>
使天下可悦者非出於一人之私好故為之非苟順也<lb/>
使天下可惡者非出於一人之私恣故避之非苟畏也<lb/>
是以天下之人皆有至公之心正行直言以自達於世<lb/>
而隂消天下姦邪詭偽之俗蓋昔三代之時臣之所以<lb/>
<pb n="KR4h0062_WYG_014-11b"/>
告其君君之所以戒其臣官師相規父子相告者其言<lb/>
明白夷易非有深逺隠伏使人難通而疑之者豈獨如<lb/>
是而已哉其衣服冠冕動作言貌莫不禁夫造異而不<lb/>
同者也嗚呼先王防民之責可謂深矣天下之姦邪何<lb/>
従而起耶使天下之為上皆至公大正取天下之好惡<lb/>
以為已之取舍則必得善惡之實而姦偽何從入之哉<lb/>
惟其天下之所謂善而時非之天下之所謂惡而時取<lb/>
之其為説辨而可惑其為理澤而可喜故奸人得乗其<lb/>
<pb n="KR4h0062_WYG_014-12a"/>
便以附㑹其意而名理始亂矣且見不反人性不能治<lb/>
天下之公善逺天下之共惡也故不得志於世之人苟<lb/>
㮣之以天下之常道則何從而行其意哉故必其興也<lb/>
必自乎上之好惡違天下之經而志之所向詭辨而多<lb/>
竒也昔齊人有嗜羊者一嗜其瘠一嗜其肥肥之庖皆<lb/>
善羊也而屠羊之病棄而不售者舉集於嗜瘠之門夫<lb/>
彼之所嗜者瘠而已未及夫病也而病者集何也夫肥<lb/>
者天下之所共好不可以偽欺也彼惟所嗜與人異宜<lb/>
<pb n="KR4h0062_WYG_014-12b"/>
僻怪不常而不可以常味曉也故可冒而欺焉是故嗜<lb/>
瘠而得病孟子曰經正則庶民興斯無邪慝矣夫邪慝<lb/>
者不可以經為也惟夫經不正則好惡不通於天下之<lb/>
衆故庶民廢而奸慝冒之以起周公有言曰汝為正克<lb/>
用常人夫非常之人天下之所難得而不如常人何也<lb/>
夫貴天下之所難得經之所繇喪也昔唐文宗成其辱<lb/>
决意於李訓鄭注夫文宗豈欲自禍哉其意惟厭夫天<lb/>
下之所謂才者謂皆庸不足與圖事意天下之竒才必<lb/>
<pb n="KR4h0062_WYG_014-13a"/>
出於常人用意之外故視其姦險譎怪而心不疑更以<lb/>
天下之常理為庸人之論文宗之用心非不至也而無<lb/>
益於禍何也彼惟好惡之不得其正故人主之好惡無<lb/>
他焉舉經而已矣<lb/>
　　　説愛<hi>新添</hi>
世之常言皆曰人之所愛莫如身胥靡乞丐之民使我<lb/>
其身未有樂之者張子曰世未嘗有愛其身者而愛害<lb/>
其身者方且日夜與其身為讎遑遑乎惟恐其害之不<lb/>
<pb n="KR4h0062_WYG_014-13b"/>
至也而何有萬一之愛於身乎天下之物其害夀命而<lb/>
致病者莫如飲食男女之際節臭味逺聲色呼吸屈伸以<lb/>
期於久夀此有生之大務也且世之人有日夜自勉於<lb/>
久夀而若急於飲食男女之際者乎使勉於益生之道<lb/>
如進其所甚憎而使奪其害生之慾如聞其所甚愛彼<lb/>
其為愛生亦不足為矣老子曰人常不畏死奈何以死<lb/>
懼之夫人未有語之以死而不畏者也而日夜之所為<lb/>
則取死之道過半矣凡世之人不畏死之實而畏死之<lb/>
<pb n="KR4h0062_WYG_014-14a"/>
名禍其身於疾病痛苦而死則樂趨而不悔鬬擊刑戮<lb/>
一旦而死則知避之所以亡其生之實則未有别也夫<lb/>
鬬擊刑戮萬一也疾病痛苦朝夕也不戒萬一果畏死<lb/>
乎然凡人譽必曰賢曰君子則愛其身者宜莫若為賢<lb/>
與君子也信止所愛而蹈其言者十人而一而好敗其<lb/>
為君子之道者十人而九也惡死而好害其生者惡不<lb/>
肖而好敗其善者故世之言乎其立者不可其右而深<lb/>
惡其左吾里之狂人好富而日投其金於田里之人而<lb/>
<pb n="KR4h0062_WYG_014-14b"/>
吾之里人果不以投金者或貧矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻十四<lb/>
</p>
<p>
</p>
  </div>
</body>
</text>
</TEI>
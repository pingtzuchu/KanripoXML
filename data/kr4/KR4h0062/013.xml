<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十三</head> <lb/>
    <p>
<pb n="KR4h0062_WYG_013-1a"/>
欽定四庫全書<lb/>
　蘇門六君子文粹巻十三<lb/>
　　宛丘文粹一　　　　　　宋　張耒　撰<lb/>
　　議<lb/>
　　　用民篇<lb/>
國能用其民者强不能用其民者弱今夫供天子之役<lb/>
者天下之民供一國之役者一國之民也不於民而役<lb/>
之則將孰取以為役臣未聞將辦天下之事不責於天<lb/>
<pb n="KR4h0062_WYG_013-1b"/>
下之民而判然又有供役者也先王知其然故常以教<lb/>
勤天下之民使各效其力而給吾之用大之為戰鬬次<lb/>
之為力役至於㑹聚召集飲饗田獵大呼則大至小召<lb/>
則小應進退往反惟所欲為而無有違拂沮閼於前者<lb/>
是以國强而天下莫能窺先王之道既㣲諸侯爭强征<lb/>
伐四出莫能有以相勝而管仲獨明其故於是相桓公<lb/>
而行其術三分其國以為三軍二十一鄉五人而為軌則<lb/>
五人之長也十軌而為里則五十人之帥也四里為連<lb/>
<pb n="KR4h0062_WYG_013-2a"/>
則二百人之帥也十連為鄉則二十人之將也公帥十<lb/>
有一鄉而髙子國子各帥其五於是有中軍之鼓有髙<lb/>
子國子之鼓授之以政令閲之以蒐狩屬之以賞罰舉<lb/>
齊國之民無不為齊之用者提兵而鼓之三方之衆如<lb/>
一人三軍之情如一家此桓公所以横行天下徜徉四<lb/>
方而覇諸侯諸侯之國既亾裂為戰國而未知所定商<lb/>
鞅獨明其故而相秦孝公於是什五秦國之民而使之<lb/>
相教告姦者賞之如斬敵匿姦與不告者誅民有二男<lb/>
<pb n="KR4h0062_WYG_013-2b"/>
以上不分異者倍其賦爵軍功止私鬬致粟多者復其<lb/>
身事末利者收為孥鋤去怠惰驕慢之心而振作功名<lb/>
勇敢之意於是全秦之民踴躍奮迅人自為戰以攻則<lb/>
取以守則固開闗東向而天下無敵夫齊秦之君所以<lb/>
得志於天下兵强地大而莫敢抗者無他説也彼惟能<lb/>
用其民故也方是時南有楚北有晉西有秦兵民土壤<lb/>
未必不如桓公也三晉之戎馬荆郢之精兵負海之魚<lb/>
鹽未必不如秦也而諸侯東面而朝齊命出而不敢抗<lb/>
<pb n="KR4h0062_WYG_013-3a"/>
亦非有他説也彼惟不能用其民故也故曰能用其民<lb/>
者强不能用其民者弱夫君者乘車者也民者為車與<lb/>
馬而載君以行者也使之馳則馳使之止則止歩驟進<lb/>
退惟乗者之為聴夫如是則車馬之利可愛也乗者欲<lb/>
止而轍不順奔蹄傾側與人異向則曽不如徒行大獲<lb/>
車馬之利而後為齊秦惟其有車馬而曾不如徒行此<lb/>
諸侯之所以折而入於齊秦也伏惟陛下獨立千載積<lb/>
弊之後而奮張三代知逺圖深見先王之用心而善操<lb/>
<pb n="KR4h0062_WYG_013-3b"/>
强國之大柄故立保甲之法以什伍其民自五家之小<lb/>
保而為二十五家之大保自二十五家之大保而為二<lb/>
百五十家之都保此誠先王所以親比其民而使歡欣<lb/>
相保憂患相卹無事使相師有事使相用之道而管仲<lb/>
衛鞅祖述之所自出者也如前所謂用民者陛下既行<lb/>
之矣臣猶敢為是説者以謂今保甲之政尚有詳畧之<lb/>
殊臣欲繕其或闕而責其未周提天下之全威以制四<lb/>
夷而後為足也臣竊見今天下保甲行伍之法惟王畿<lb/>
<pb n="KR4h0062_WYG_013-4a"/>
與五路備邉之地而已練習教戒可用以操兵自是而<lb/>
往亦少畧矣今若使天下保甲盡如五路備邉之地畨<lb/>
休教習則用或未息而臣獨以謂便今所謂都保大保<lb/>
小保之正長則其制當以加詳也夫軍五人而為之長<lb/>
必其所長過夫五人自是而上至於二百五十人之長<lb/>
則必智足帥是二百五十人者而後責以帥屬也立法<lb/>
而設正長非不使選擇而後補也然郡邑或未能悉如<lb/>
國家之意夫一無所長而强加之名則受侮遭謔之不<lb/>
<pb n="KR4h0062_WYG_013-4b"/>
暇而况能帥糾其屬歟故臣欲令自小保大保之長與<lb/>
都副保正有闕有司召其屬之人而躬擇之或其智可<lb/>
以辦事其武足以止盜而後授之臣又欲令提㸃刑獄<lb/>
之官毎嵗一按所部期諸保之長使各集所近之地而<lb/>
閲之其尤不如法者大率十人己上則令佐為有罪如<lb/>
是則擇之當加審夫擇之得宜則正長之名不濫而率<lb/>
屬糾衆之責有司有以責之矣今日畿内五路之外保<lb/>
甲之非近邉者雖不使之悉操兵所謂正長者既擇則<lb/>
<pb n="KR4h0062_WYG_013-5a"/>
授之授之之際必使之具弓矢且曰將使爾防所部之<lb/>
盜也夫徒有弓矢而不知所用猶無之也故臣以謂既<lb/>
使具弓矢而後告之曰嵗終吾將閲之臣欲以毎嵗之<lb/>
仲冬農事既閒而令尉合本部之正長而大閲之畧為<lb/>
賞具以旌其技之能者而鞭其尤無良者毎嵗一試著<lb/>
為定令夫野人之情易以勸沮動而難以言語喻其視<lb/>
上之所抑揚而尤以為榮辱夫使之榮辱於吾之勸沮<lb/>
雖不力教之有司而私家之習亦宜勉勵而嵗一閲之<lb/>
<pb n="KR4h0062_WYG_013-5b"/>
又獨在其正長則民固不勞而於事未有費也大抵正<lb/>
長二嵗而一更如是而行之則嵗乆民皆足以執弓矢<lb/>
深山江湖之盜操刀於村落而不忌者何也知民之不<lb/>
習武故也一鄉之聚有善射者十夫則盜且不敢發况<lb/>
皆可用之民乎而議者以擾為説則先王之時一年而<lb/>
從事於畋者四其聞金鼓以振作從車馬以馳逐者皆<lb/>
平日塗手沾足於田野之民也後世兵農分而後有専<lb/>
於農有専於戰者然則謂後世為便民而先王為擾民<lb/>
<pb n="KR4h0062_WYG_013-6a"/>
可乎四方萬里之外無一夫不為吾用而提天下之全<lb/>
威以臨四隅而後先王用民之效見矣<lb/>
　　　廣才篇<lb/>
臣聞天下之事無窮先王應之以無窮之才故亊起而<lb/>
不患無人雖然先王能使其人才不窮者豈徒恃吾養<lb/>
之使成求之使至哉所恃者能養能求而又能察使賢<lb/>
者畢用而無遺也三代之時養才備矣求之之道亦至<lb/>
矣然天子朝夕既與其公卿大夫相與議論於朝廷之<lb/>
<pb n="KR4h0062_WYG_013-6b"/>
上以深知其才之所長公朝之事既退而燕私之所親<lb/>
左右之臣僕階陛之<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御下至宰夫圉人莫非用天下<lb/>
之士而不聞有冗賤愚下不在此數之人其故何也先<lb/>
王將以廣察其人之賢否與其才之所長短故公卿大<lb/>
夫有闕焉則或於此取之其磊落竒偉之士往往因此<lb/>
而得自達於上有事而用則非特取於薦者一時之言<lb/>
而求辦於保任之責此先王所以使人才供吾用而不<lb/>
窮者也臣嘗見西漢之時外則有州郡之常選内則有<lb/>
<pb n="KR4h0062_WYG_013-7a"/>
天子非常之舉其求才之道備矣然獨武帝號為知人<lb/>
其將帥如衛青霍去病委任大事如霍光金日磾是數<lb/>
人者或起於近習或抜於階闥當是時天子之左右賤<lb/>
役下至於戲玩厮養之臣莫不有可用之才雖獸圈嗇<lb/>
夫養馬牧羊皆能立功名於時者何也武帝引天下之<lb/>
士與之同居於禁闥之中故凡起居動靜之所役使悉<lb/>
用天下之士朝夕之所熟耳目之所審故其器能才技<lb/>
悉簡於上心是以事至變起則卒然抜取於微賤無聞<lb/>
<pb n="KR4h0062_WYG_013-7b"/>
之中駭笑者未定而武帝之心固己了然知其必濟吾<lb/>
事矣此英主之要道也嗚呼武帝之初宿將大臣既盡<lb/>
而一時新進皆足以辦事而武帝之所選盖終武帝之<lb/>
世猶用之而未盡也故人君之用才猶獵夫之用矢獵<lb/>
夫操弓而㳺於山前虎兕而後豺狼獵夫安然而不憂<lb/>
者何也箙中之矢未有盡也一矢之力盡則一矢繼之<lb/>
矣以不可窮之矢當不遽斃之獸而後能有獲而免於<lb/>
害如獸未盡而矢遽窮取辦於一發而後莫知所繼如<lb/>
<pb n="KR4h0062_WYG_013-8a"/>
是而能獵者未之有也故人君急于察才而獵夫急于<lb/>
聚矢伏惟陛下奮張中興之逺圖而上察衰季之弊陋<lb/>
文武並用賢能兩進外有學校三舍武學以養天下之<lb/>
英豪而三年一進多士坌進授命於庭而入官者宜數<lb/>
百人而公卿大夫子孫世祿者亦不可勝數養之使有<lb/>
成來之能無壅者雖三代亦蔑有加之矣然自陛下造<lb/>
起太平趨事赴功能悉如陛下之意委曲周旋不使陛<lb/>
下勞心於中者㡬人乎甚者邉境師旅之際攻城能克<lb/>
<pb n="KR4h0062_WYG_013-8b"/>
得地能守遇敵能摧乗間能擣以奉揚陛下之威神於<lb/>
萬里絶漠之外者又㡬人也臣誠不佞不敢妄論其餘<lb/>
臣以謂今之所尤少者將帥之臣也夫三代兩漢之盛<lb/>
時天下之人亦今之人也其養之取之之術雖少有異<lb/>
同然大抵亦今之道也何獨今之士大夫而有乏人之<lb/>
嘆哉臣知其不然矣而臣之私意竊以謂養之厚矣求<lb/>
之廣矣而所以觀察之路尤當廣之耳臣不敢臆料朝<lb/>
廷之事然竊以謂陛下之所深知者莫如輔弼侍從之<lb/>
<pb n="KR4h0062_WYG_013-9a"/>
臣其次莫如邉鄙之將帥又其次莫如諸路之監司臺<lb/>
寺學校之長要州劇郡之守過是三者則朝廷未有察<lb/>
之之端而小臣末官無路自達於上夫向之所謂三者<lb/>
其人之數能㡬何也而小臣末官常僚冗列乃不可勝<lb/>
數於不可勝數之中其所遺者臣疑其亦不可勝數也<lb/>
夫監司之保任三年而為縣令七考而為京官者未足<lb/>
以察小臣也或出於請託或出於私恩况於所謂監司<lb/>
者或未足以知人庸人淺夫各挾所好投類而進何者<lb/>
<pb n="KR4h0062_WYG_013-9b"/>
不有此其不足恃也審矣故臣願朝廷畧取漢家之制<lb/>
直廬殿中執㦸階陛與門扃階闥之役左右僕從之細<lb/>
頗選天下之士或以徳行或以吏事或以文學或以辯<lb/>
説外使薦之監司内使舉之公卿考察精審而後授之<lb/>
使得從逰幸備顧問分所掌而多為之員庶乎天下之<lb/>
賤士得進於天子之前而陛下察才觀能之路亦巳漸<lb/>
及於下一人之仕限三年設授仕者五十人三年而一<lb/>
易則且計十年之中大率小臣之才能厯於視聴者己<lb/>
<pb n="KR4h0062_WYG_013-10a"/>
百餘人自是而積之將不可勝數使雖未得過人之能<lb/>
然才足以補朝廷智足以乗保塞亦宜稍稍而出矣非<lb/>
獨如是也不繇左右之薦論而出於陛下之考察則請<lb/>
託消而私恩不歸於下而公選出於天子則朋比蔽欺<lb/>
之患絶此亦天下之善計也或者不過以謂省閣之禁<lb/>
宻左右之親近不當使外人處之臣則以謂當分直列<lb/>
職嚴為法禁一切禁其公謁慶弔之路而使内臣武官<lb/>
錯居以相察則亦無不可者苟以謂不信而疑之歟則<lb/>
<pb n="KR4h0062_WYG_013-10b"/>
君子小人隨類而有内外一也<lb/>
　　　擇將篇上<lb/>
將主於智而勇為下智之必有勇勇之不必智智能使<lb/>
勇勇者不能使智立軍於此則智者上而勇者下盖將<lb/>
軍拱手而不能射未害也戰士之箭不穿札則斥之矣<lb/>
用衆於此則智者謀而勇者行譬之人身手足之為力<lb/>
者搏擊於前耳目為之觀聴者夫何事於動作也故曰<lb/>
將主於智而勇為下今夫天下之將其智足以觀成敗<lb/>
<pb n="KR4h0062_WYG_013-11a"/>
審彼我術足以役百萬人之衆而無疑於胸中則其遇<lb/>
敵之隙有不能襲而見我之利有不能動者耶夫疑畏<lb/>
不勇見害而不能避見利而不敢赴者必於利害不眀<lb/>
故也使其視利害如平日之白黒則變至於前有不能<lb/>
為之應者乎天下固有氣陵三軍而才不足以治一邑<lb/>
勇陷萬夫而術不足以守一壘故曰智者必有勇勇者<lb/>
不必有智童子出令而不失則豪奴悍僕趨於堂下鵰<lb/>
鶚之力未必不能制人也然人實用之未聞鵰鶚之能<lb/>
<pb n="KR4h0062_WYG_013-11b"/>
制人也故曰智者能使勇勇者不能使智所謂擇將者<lb/>
非擇勇也將以擇智也一鄉之人銖銖而程其力則必<lb/>
得一人焉力足以雄一鄉夫力足以雄一鄉則一鄉之<lb/>
勇人也是故天下不患乎無勇夫至於一鄉之中求一<lb/>
人焉智足師一鄉使之順令從教畏而不敢議則百鄉<lb/>
之中未有一人盖千室之邑必有令萬室之郡必有守<lb/>
天下固有郡邑十數而無一賢守令者矣而况乎付以<lb/>
百萬之衆而臨仇怨之敵決成敗可否於俄頃之勝否<lb/>
<pb n="KR4h0062_WYG_013-12a"/>
者何啻求之百鄉之中而未有一人雖半天下未必有<lb/>
也故智者常難得如是則勇者有所不必擇而智者不<lb/>
可一日而不求雖然天下之智將非徒如是也盖知之<lb/>
至難用之為尤難何者萬人之衆至多也欲程其勇乎<lb/>
合圍而畋虎豹興乎前㷱羆勃乎左袒裼徒搏大呼直<lb/>
前而不畏者必勇於黨者也畏縮而不敢先與夫隨衆<lb/>
而進退者其常材也夫終日而畋則萬夫勇怯吾能數<lb/>
之矣故勇者易知夫般倕之巧扵剏室也非巧於斧斤<lb/>
<pb n="KR4h0062_WYG_013-12b"/>
也百匠斵木而成屋般倕傍睨而杜口則誰知般倕之<lb/>
智過於百匠哉使般倕雖為之言然授之斧斤而不能<lb/>
運遣之斵削而不能工則信般倕之為巧者盖百人未<lb/>
有一人也故智者常難知昔辛武賢為漢宣帝畫伐先<lb/>
零之䇿宣帝不終朝而從之趙充國智將也為之陳屯<lb/>
田之計謀已審矣宣帝反覆詰難督使進取非充國之<lb/>
堅守不顧則其説㡬不行其後充國之計已效而武賢<lb/>
之計與充國之䇿終兩用之夫何其勤勤不忍棄於進<lb/>
<pb n="KR4h0062_WYG_013-13a"/>
取之武賢而黽勉不獲已於持重之充國也盖人君樂<lb/>
用勇將而不快於用智將非獨人君於將為然也凡人<lb/>
之情皆然一家而有二子焉一力農一為商為商者冒<lb/>
山險涉江湖征利而不顧其身不終年而獲千金力農<lb/>
者終嵗勤力安居不出非大豐多收則終嵗之入不足<lb/>
以為喜故人之父母未有不快為商之千金而以終嵗<lb/>
常安之入為庸庸也冒險而商者勇將也勤力務農者<lb/>
智將也故勇將常以樂用而不遺智將常以不快而<lb/>
<pb n="KR4h0062_WYG_013-13b"/>
遭廢雖然一日覆舟敗車而不能反使家失壯子而忽<lb/>
䘮其千金之積者必行商者也力耕而不廢竭力而不<lb/>
失厯年而積之持乆而得富焉者十常八九故不計其<lb/>
後日之患則不能勝其初用之喜故用智將之為尤難<lb/>
夫知人之眀各得諸心而不能以自言則夫將求知智<lb/>
者之心是宜不可以言語達而明者或逆得之於心然<lb/>
大率臨事不亂慮事不遺治繁多而力有餘更變故而<lb/>
術不窮者必智也夫無遺事固與鹵莽者異形而無<lb/>
<pb n="KR4h0062_WYG_013-14a"/>
亂志固與狼狽者殊觀力不足者自不能為有餘而術<lb/>
易竭者豈可使不窮則其迹又有較然必見扵外而易<lb/>
别者此亦覩智者之一道也夫決萬全之生死事之至<lb/>
危者也謀人之國都技之至難者也事至危者非先有<lb/>
至安之地則不可動技至難者非先得至易之術者不<lb/>
可行二者非要以持乆則至安至易之道不可以遽得<lb/>
故人君於此必有堅忍不抜之心小挫不足以敗成計<lb/>
而小勝不足以易至謀以吾從容勿迫之心要於必成<lb/>
<pb n="KR4h0062_WYG_013-14b"/>
之地者用智者之道也<lb/>
　　　擇將篇下<lb/>
前之所論者智將勇將之輕重矣試更言智與勇之效<lb/>
古之伐匈奴而能力戰深入致死不顧者莫如衛青霍<lb/>
去病青凡七出而去病凡六出其為攻戰不為不多當<lb/>
其出也必有所俘斬計兩人之出殺掠不知其㡬何則<lb/>
其為捕虜不為不至如史之所載元狩四年兩軍之討<lb/>
匈奴者出塞之馬十有四萬比其返也存者三萬而已<lb/>
<pb n="KR4h0062_WYG_013-15a"/>
自是推之則士卒之耗鎧甲之亾而貨財經費所以振<lb/>
贍三軍者自始至終㡬不可計矣則其為用財不為不<lb/>
厚夫攻戰如此之多捕虜如此其衆而用財如此之廣<lb/>
則雖盡得匈奴之國繋單于而獻之闕下不足多怪而<lb/>
二將之功止于俘斬獲掠而不能大有所經制僅能築<lb/>
區區之朔方降懼誅之渾邪而已愚嘗論漢匈奴之盛<lb/>
與唐之突厥其初未甚相逺也然冒頓之盛嘗一至晉<lb/>
陽自是而後侵盜邉境殺掠吏民則有之矣不聞遂能<lb/>
<pb n="KR4h0062_WYG_013-15b"/>
渉中原近都邑而驚近甸之民而突厥之盛自隋以來<lb/>
侵邉境殺吏民者乃其所常患太宗之威强與李靖李<lb/>
勣之智勇而頡利長驅中原至犯天下都邑盖嘗一至<lb/>
渭橋與太宗隔水而陣則太宗突厥之初以事考之比<lb/>
之武帝之匈奴則又甚矣而李靖三千騎出惡陽嶺擣<lb/>
其不意而破壊其腹心一戰而復定襄即披其巢穴卒<lb/>
以竒䇿而擒頡利當是時俘獲之衆尚千萬計則頡利<lb/>
之勢亦未至於甚弱然遂復定襄常安之地踰隂山絶<lb/>
<pb n="KR4h0062_WYG_013-16a"/>
大漠唐遂以無突厥之患夫匈奴於漢未大甚也何衛<lb/>
霍廢心竭力之多而武帝竭財厯時之乆而所得之效<lb/>
至於斥地數郡得一降將而李靖用力如此其少費財<lb/>
如此之簡而厯時如此之速又能大破積强之突厥至<lb/>
覆其國而虜其君嗚呼何其所遇之敵則同而用力之<lb/>
勞佚與成功之巨細異耶盖衛霍勇将也知戰而已不<lb/>
足於謀李靖智將也謀與戰二者無所不可知戰而已<lb/>
則其用力固多而不足于謀也所以數出而少功謀與<lb/>
<pb n="KR4h0062_WYG_013-16b"/>
戰二者無所不可則當其戰也非苟勝而已謀定計成<lb/>
斬一夫如得萬夫破一陣如陷十陣擣其要害中其危<lb/>
病則用力少而為功多者固無足怪夫戰有時動有機<lb/>
因其時敵不能支乗其機敵不暇思夫衛霍豈足與言<lb/>
時與機之動哉直戰而已矣彼其失時與機而猶能勝<lb/>
者特出於其勇使無勇則敗之矣靖之御突厥大率再<lb/>
戰而已提兵再戰而收衛霍百戰之效者乗時趨機而<lb/>
不獨取辦於戰故也而或者以謂衛霍當匈奴之盛而<lb/>
<pb n="KR4h0062_WYG_013-17a"/>
靖當突厥之饑饉如武帝之深入窮追厯嵗之乆其蹂<lb/>
踐焚蕩之所殘夷傷糜爛之所失叛降離貳之所分雨<lb/>
雪饑饉之所困不可勝計單于乃更思和親之利則其<lb/>
國亦嘗衰矣以謂所遇盛衰之不同者非也夫青之度<lb/>
漠盖嘗一對單于而不能得蘇建失軍而不敢戮而去<lb/>
病之降渾邪至戮八千人而嘗棄大軍天幸不至亡失<lb/>
夫伐不測之匈奴而不遇其軍者皆李靖之所深惜而<lb/>
去病之服渾邪獨倚斬艾之威盖已危矣至于不戮蘇<lb/>
<pb n="KR4h0062_WYG_013-17b"/>
建而棄大軍此宜靖之所深笑故愚以是知衛霍勇將<lb/>
而已夫用勇將者足以快意目前然多費厯時而少大<lb/>
功用智將者雖滯於伺待然費輕省戰而收竒效則智<lb/>
勇之効可見矣盖宣帝之時先零擾亂而趙充國嘆曰<lb/>
往者舉可先行羌者吾舉辛武賢而丞相御史乃用義<lb/>
渠安國竟沮敗羌吾嘗謂耿中丞積粟二百萬斛羌不<lb/>
敢動矣今所積纔四十萬石而已失此二策故羌人敢<lb/>
為不順所謂失之毫釐差以千里而辛武賢乃始區區<lb/>
<pb n="KR4h0062_WYG_013-18a"/>
於力征深入以謂足以制敵嗚呼智將之收功者常在<lb/>
於未兆之前而勇將之成敗乃在於勝負之後則夫勇<lb/>
將之功是智將之所遺而智將之設施勇將終身繇之<lb/>
而不悟也彼衛霍者勇將之尤者而猶如此况其下者<lb/>
乎<lb/>
　　　審戰篇<lb/>
臣嘗輕項梁教項籍以兵法籍畧通其意不肯卒學而<lb/>
漢武欲教霍去病必以孫吴去病曰顧方畧如何耳不<lb/>
<pb n="KR4h0062_WYG_013-18b"/>
至學古兵法其後籍與髙祖角馳於中原將諸侯之兵<lb/>
入闗定秦遂霸天下而去病之方畧雖不足稱然將輕<lb/>
鋭之卒入不測之地轉鬬千里踰險阻陟荒絶而未嘗<lb/>
失此亦必有以過人者而又常怪近世之士大夫其雄<lb/>
俊辨博好立武事而以將帥自許者則嘗竊疑之以謂<lb/>
用兵者果無事於古人之緒餘而一切務自己出也雖<lb/>
然天下之事豈有不學而自得者哉况夫兵者其術亦<lb/>
多矣是豈可以私意妄作而徼勝也盖思之至而後知<lb/>
<pb n="KR4h0062_WYG_013-19a"/>
其故古之善戰者不必學非不學也不學其言而已若<lb/>
夫昔人之意則既得之矣故史稱項籍曰畧知其意又<lb/>
不肯學啗炙者豈有知其美而不盡臠哉故不肯學者<lb/>
非不學也一得其意通之足矣後之言兵者傳昔人之<lb/>
言者也昔人之言有窮而用兵之變無極不能泮然盡<lb/>
悟昔人之心而徒欲以有窮之言而待無極之變嗚呼<lb/>
不終日而言已窮矣奕人之教奕也操圖置勢以教不<lb/>
能非使學者之不少變也要以寓其巧於是使學者因<lb/>
<pb n="KR4h0062_WYG_013-19b"/>
是得吾巧耳故善學者充其巧而遺其迹乃欲操一定<lb/>
不移之勢而無顧於敵者之情則亦敗而已矣故以謂<lb/>
用兵而不學者不可與言兵而必膠於古人之迹者亦<lb/>
不足用兵居學與不學之間而通古人之意而悟其致<lb/>
巧之妙者天下之善戰者也嘗試論之戰之術多矣有<lb/>
事不可而時可者昔者髙祖與項籍分天下而半居之<lb/>
陳平張良為之一言巻甲逐楚不顧敗亾而滅籍於垓<lb/>
下夫千里而逐利又犯强敵兵之所甚忌也而髙祖不<lb/>
<pb n="KR4h0062_WYG_013-20a"/>
顧者何也項籍有可亾之時而所犯之忌不足以害之<lb/>
故也是之謂事不可而時可者也有事不可而人可者<lb/>
韓信提兵於井陘客戰逺鬬不虞趙之絶其㗋敺兵而<lb/>
納其閾中夫逺鬬而士無宿糧敵險而輕犯者敗之道<lb/>
也而信不顧者何也知趙之愚將不足以知此雖示之<lb/>
以吾所忌而不能察故也此之謂事不可而人可者唐<lb/>
太宗以氣勝頡利於國都之中而李靖勒兵於北邉腹<lb/>
背而束之則頡利之衆可以徒手而就縛然太宗有必<lb/>
<pb n="KR4h0062_WYG_013-20b"/>
勝之勢不肯少動與之盟而安歸之者何也夫頡利之<lb/>
困未能一敗而覆之不能無慮於後則不若徐養而伺<lb/>
其變此之謂事可而時不可者以苻堅之强而東晉之<lb/>
陵遲江左之卑陋而闗中之富强而王猛不肯南下而<lb/>
窺晉者何也晉之人弱矣而我之勢非有深根不抜之<lb/>
固悉衆逺鬬而國無至安之勢則外勝不足以紓内禍<lb/>
故苻堅不聴而秦亾此之謂人可而時不可者故當其<lb/>
可也㣲害小禍不顧而必為當其不可也敵有大利而<lb/>
<pb n="KR4h0062_WYG_013-21a"/>
不敢動凡此四者葢略矣昔之為書教後世以兵者於<lb/>
此四者豈可以言盡哉設將言之是猶談西子之美者<lb/>
也言西子者能言其美而已所以為美者豈能發之以<lb/>
言而使後世因吾言而遂見西子也哉言之不足恃也<lb/>
如此而後世不務求昔人之意或則廢而不學或則學<lb/>
而不捨夫廢而不學是未嘗知有西子之美者也學而<lb/>
不捨是欲因昔人之言而見西子者也何怪乎不足以<lb/>
言兵乎葢魏武號為深明孫子而為之解說最為簡略<lb/>
<pb n="KR4h0062_WYG_013-21b"/>
彼以謂孫子之意言雖多可以盡之耶姑開其端可也<lb/>
　　　力政篇<lb/>
臣嘗患今之士大夫好言三代治安之世而不究其所<lb/>
以治安之端退而視其所為則亦汗漫而不可以有成<lb/>
夫亦思之不熟矣世之營居者莫不欲善居完室順寒<lb/>
燠燥濕之宜而可樂也將為是乎則一家之居集衆室<lb/>
而成者也一室之中集衆物而成者也一物之用集衆<lb/>
用而成者也試舉其一焉將為善室乎則必得善木將<lb/>
<pb n="KR4h0062_WYG_013-22a"/>
治木乎則必有善之器惡則不足以成牖將求善牖乎<lb/>
則自衆用而積之無一不善而後牖可善也將求善室<lb/>
乎亦猶治牖也自衆物而積之亦無一物不善而後為<lb/>
善室將求善居乎亦猶治室也無一室不善而後為善<lb/>
居天下之勢何以異此一民之家譬之則一牖也一國<lb/>
之地譬之則一室也萬國而為天下譬之則一居也故<lb/>
將求一居之無不善則必始於一牖之得人將求天下<lb/>
之無不治則必始於一家之得所一家無不得其所家<lb/>
<pb n="KR4h0062_WYG_013-22b"/>
家而召之而後一國皆得所一國無不得其所國國而<lb/>
積之而後天下莫不得其所此三代之所平治而仁人<lb/>
君子之所以盡心竭力而不辭安得漫然徒知其安平<lb/>
之可樂而不究其所以哉盖召公聴男女之隂訟而舍<lb/>
於棠下而孟子以仁義教時君而其本乃在雞豚狗彘<lb/>
山林魚鼈耕桑里閭之各足五畝之宅所用耳夫召公<lb/>
為天子之大臣中分天下而治之而治事臨務至出於<lb/>
草野田畝草木之間而王者之政至于雞豚狗彘莫不<lb/>
<pb n="KR4h0062_WYG_013-23a"/>
謹書宜若不知體而可一㮣用矣然古人惟不敢遺一<lb/>
人故能康一家不敢遺一家故能王一國嘗讀西漢書<lb/>
見循吏傳如黄覇召信臣之徒其治郡邑事無大小一一<lb/>
立法曲有制度莫不便利而至於躬行田野不少休<lb/>
息决水疏田立為表制錙銖尺寸咸有次第未嘗不愛<lb/>
其知為政之理而竭力勤事而至誠愛其民也故生有<lb/>
顯名沒有祠祀使天下之守皆如此乎安有不治之憂<lb/>
而臣見今守令之不肯力政而勤求也今之為令者比<lb/>
<pb n="KR4h0062_WYG_013-23b"/>
之守差勤矣然天下訟獄無受賕之姦催科無後期之<lb/>
責偃然髙枕曰吾至辦矣田不闢桑不植溝洫不開林<lb/>
木不充疾病不養鰥寡無告問之且不知何暇責其治<lb/>
之乎為守則又失矣言公平付之有司吾待其成言出<lb/>
納付之有司吾責其慢舍是則晏安佚樂要賓客之歡<lb/>
而求聲名結利勢之援而舉世家一鄉有不治一邑有<lb/>
不安問之且不能言而又何暇責其治之乎其原在乎輕<lb/>
小事逐㣲利怠慢安佚而不肯力政故也向者臣見朝<lb/>
<pb n="KR4h0062_WYG_013-24a"/>
廷頒種植之法以下郡邑誠有其意矣然臣以謂政事<lb/>
之在民其委曲者非特桑而已今將事事立法則恐文<lb/>
書可行而病於報覆不若特命監司之按郡國者若今<lb/>
監司布治方里之外又當察見其田野溝瀆之植畜收<lb/>
穫凡民之細務以其治否為守令之賞罰則不獨入其<lb/>
國而又當行其野不獨觀其政又當令其俗舉其善之<lb/>
有成者而賞一人痛責其尤無良者一人以懲勸之則<lb/>
田畝里閭之間事宜不待令而上已為之使守令不一<lb/>
<pb n="KR4h0062_WYG_013-24b"/>
一為法而法固已立矣此非臣之私言也先王之巡狩<lb/>
而考諸侯之治否入其方土也問曰予治者有慶而土<lb/>
地荒蕪遺老失賢者則先王以不治罰之彼治者盖亦<lb/>
知此而已故將推力政之公必始於守令而後有成焉<lb/>
　<lb/>
　<lb/>
　<lb/>
　蘇門六君子文粹巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十三</head> <lb/>
    <p>
<pb n="KR4h0062_WYG_063-1a"/>
欽定四庫全書<lb/>
　蘇門六君子文粹巻六十三<lb/>
　　濟北文粹六　　　　宋　晁補之　撰<lb/>
　　䇿問<lb/>
　　　性<lb/>
問記曰人生而静天之性也静之為名善惡不得而居<lb/>
孔子曰性相近此生而静之説也學孔子而近者如孟<lb/>
軻荀况揚雄或以為善或以為惡或以為善惡混而孟<lb/>
<pb n="KR4h0062_WYG_063-1b"/>
子道告子之言曰生之謂性性猶湍水又曰性無善無<lb/>
不善又曰有性善有性不善而至於韓愈又以謂性有<lb/>
三中人可與上下而上智與下愚不移夫性一也自六<lb/>
者觀之其源既已大異而末學之辨波瀾滋廣道之不<lb/>
明也道之不行也以學者不盡其性而已孔子之言經<lb/>
也經不可刋反經以正諸子之異則或善或惡或善惡<lb/>
混必居一於是矣以夫生而静且相近者為性則其曰<lb/>
生之謂性性無善無不善者其説亦奚不可也然而告<lb/>
<pb n="KR4h0062_WYG_063-2a"/>
子未嘗知義惟曰從其白於外也是豈性之説也哉孟<lb/>
子曰萬物皆備於我矣反身而誠樂莫大焉誠之在我<lb/>
者如是則諸君之語性不可以外諸已而求也<lb/>
　　　陣法<lb/>
問古者以農教戰以戰教農農戰非異道也自夏后少<lb/>
康有田一成有衆一旅而法始興至周井九百畆其中<lb/>
為公田數起於五成於八此陣法所從出也兵法曰餘<lb/>
竒為握蓋大將所居以制四面八陣而要其説四為正<lb/>
<pb n="KR4h0062_WYG_063-2b"/>
四為竒所謂竒正者於八陣安所設也以為非古歟萬<lb/>
二千五百人以為軍萬之有二千二千之有五百則餘<lb/>
竒為握其意猶是也諸葛武侯用以彊蜀疊石八行以<lb/>
遺後世而天下莫或知者將其法已亡無所從考也抑<lb/>
前者㣲其傳後者昧其習耶不然無所貴於兵不足盡<lb/>
究耶夫魚麗鵞鸛伍承彌縫之説於傳具在豈皆無考<lb/>
乎唐太宗南征北伐遂一天下而李靖長於為陣其狀<lb/>
屢化無常乍方乍圓忽然而陰忽然而陽靖亦多才矣<lb/>
<pb n="KR4h0062_WYG_063-3a"/>
哉上以常徳立武事練將訓兵皆有圖法將本三代之<lb/>
意合諸家之術而修諸有司農隙講事則諸君之學無<lb/>
所不在盍少申之使有司得詳乎<lb/>
　　　六經<lb/>
問在則人亡則書聖人不作其道載而之後世者六經<lb/>
為備故能知六經之説則治在我記曰入其國其教可<lb/>
知也夫六經同道而不同者辭耳人之學之遂至於動<lb/>
作威儀言語之異凡此何以也或失則愚或失則誣或<lb/>
<pb n="KR4h0062_WYG_063-3b"/>
失則奢或失則賊或失則煩或失則亂豈六經亦有弊<lb/>
歟抑若是果先君子之言耶非也以謂法而不説故而<lb/>
不切約而不速則其精㣲蓋非一言之所可盡然而有<lb/>
曰以道志以道事以道行以道和以道陰陽以道名分<lb/>
者要其歸極此否乎聖人之言逺如天賢人之言近於<lb/>
地天不可俄而度則其言待近者而後喻今曰九師起<lb/>
而易道㣲三傳作而春秋散則數君子者豈皆於經無<lb/>
補秪以為害而得罪學者如此其甚哉願討論之<lb/>
<pb n="KR4h0062_WYG_063-4a"/>
　　　揚雄論周官左氏司馬遷當否<lb/>
問孔子沒儒者能以其學明天下莫如揚雄雄習孔子<lb/>
後世學焉以要諸聖則其為説宜若考之而無不當者<lb/>
今雄書論周官曰立事左氏曰品藻太史遷曰實錄夫<lb/>
周公之徳與周之所以王郁郁乎其文之盛抑立事而<lb/>
已也不然則雄之言何獨取諸此也富而艶其失也誣<lb/>
則左氏之品藻也何有甚多疏略或有牴牾則太史遷<lb/>
之實錄也何有然而曰品藻曰實錄辭達如揚雄豈苟<lb/>
<pb n="KR4h0062_WYG_063-4b"/>
乎哉或曰有所是有所非亦品藻也於此乎長而已不<lb/>
害其為誣無所增無所損亦實錄也於此乎長而已不<lb/>
害其為牴牾則雄之意又信若是者非耶聞也見也無<lb/>
所從考則君子不論三者其書固在非疑且殆則學者<lb/>
之所講安得而闕也<lb/>
　　　將<lb/>
問自昔觀士莫難於論將何則人固未易知知人亦未<lb/>
易也則世必有前識若蕭何者然後可以得淮陰於未<lb/>
<pb n="KR4h0062_WYG_063-5a"/>
識不然則如趙括之可窮以辭天下幾何不繇是而信<lb/>
之人有不能治一妻一妾者有不能芸三畆之宅者持<lb/>
籌而坐百萬並進則翛然不勞於其間平居無事袒裼<lb/>
按劒志厲青雲而聞金鼓之聲失氣不振此情之反也<lb/>
然則將其可以不試歟世方尚文無所用此則置勿論<lb/>
而萬一臨事不知其安所取之孫武之試於吳也以婦<lb/>
人孫臏之試於齊也以上中下馬夫舍其卒伍而用婦<lb/>
人用馬非將之常也兩人者唯其無所不可用以有功<lb/>
<pb n="KR4h0062_WYG_063-5b"/>
故卒之武能將吳以入楚臏能將齊以却魏用其試也<lb/>
今天下以將名官環列輔郡者且數十人亦盛矣或者<lb/>
不敢以其能之於從容閒暇而信其用之於倉卒擾攘<lb/>
也則凡欲觀此柰何驪山之閲雖郭元振幾困而薛訥<lb/>
解埦乃獨不動若是者曰能可乎為講其術<lb/>
　　　饋運<lb/>
問論天下之勢非平居養兵之為難兵出千里坐而餉<lb/>
焉使不乏之為難一人荷戈前敵一人持糒從後亦足<lb/>
<pb n="KR4h0062_WYG_063-6a"/>
矣然且樵蘇有後爨之憂師徒無宿飽之具敢問此其<lb/>
為難者何也王離涉間圍鉅鹿章邯築甬道而輸之粟<lb/>
知兵如項羽渡河沈船以示士卒必死九戰乃絶甬道<lb/>
敗秦軍敢問甬道柰何其施於今將可用者非耶諸葛<lb/>
武侯出祁山以木牛運出斜谷以流馬運夫萃數萬之<lb/>
衆嶇﨑險絶間而食有餘斯已竒矣今考之蜀志其説<lb/>
甚詳蓋象牛馬引重致逺而力不窮其法至於頭腹背<lb/>
肋舌齒之細寸尺具在而患未始用不知用之又柰何<lb/>
<pb n="KR4h0062_WYG_063-6b"/>
嘗試使考者述焉損益其法以佐軍用則凡此亦利乎<lb/>
不利也古者務食於敵不有智將誰能知之抑必假人<lb/>
力轉移以賙急則穀者蓋兵之司命不可以不先講也<lb/>
　　　常平<lb/>
問管仲相桓公通輕重之權曰嵗有凶穰故榖有貴賤<lb/>
令有緩急故物有輕重人君不理則蓄賈遊於市乘民<lb/>
之不給百倍其本矣故為之輕重歛散不失其時此常<lb/>
平之法所從始也漢數征伐天下虚耗而耿夀昌以善<lb/>
<pb n="KR4h0062_WYG_063-7a"/>
為筭得幸令邊郡築倉榖賤增價而糴榖貴減價而糶<lb/>
名曰常平其法視時而低昻嵗上中下穀無常價而價<lb/>
不失平綦賤以貴入故不傷農綦貴以賤出故不傷末<lb/>
賤下極則雖貴入而實非貴貴上極則雖賤出而實非<lb/>
賤故不害於公設有旱乾水溢食至足而民莫知此其<lb/>
為法蓋後世未有改也主上稽古既富而教故所務尤<lb/>
先於理財比復大農官置常平使者法甚美也雖然法<lb/>
在國行在人趨時若猛獸摰鳥之發而猶或後故賤不<lb/>
<pb n="KR4h0062_WYG_063-7b"/>
以時入則害公貴不以時出則病私甚者至利於積泉<lb/>
而憚於積穀故法滋害是豈朝廷所以先有司重民食之意<lb/>
哉夫積泉則有貫朽之憂蓄榖則有紅腐之患今欲通<lb/>
其變使無偏弊則非疏通明於治體者孰能知之<lb/>
　　　軍政<lb/>
問國家患投募之冗游手無賴者起而為兵難以練易<lb/>
以驕故為之法曰使兵出於農户二丁取一四則二之<lb/>
以為保甲人農則朴朴則易用此於先王之意蓋未悖<lb/>
<pb n="KR4h0062_WYG_063-8a"/>
者也井田不修民得賣買先王之籍掃地而盡以區區<lb/>
之齊而管仲相焉自五家之軌合為三軍而政事乃定<lb/>
蓋不皆法先王而後世亦莫之或加此其為得者何哉<lb/>
雖然是政也政行乎平居在君兵用乎倉卒在將有教<lb/>
士三萬人足以横行天下而使不肖者用之則十步之<lb/>
内不能以前却如節設有賞罰誰能賴之吳起之制軍<lb/>
曰雖絶成陣雖散成行投之所往天下莫當名曰父子<lb/>
之兵夫説以使民民忘其死唯東山為盛不知出此而<lb/>
<pb n="KR4h0062_WYG_063-8b"/>
驅民於萬死一生之地可使相親如父子此非吳起所<lb/>
及也安得長者之言哉嘗試陳之<lb/>
　　　太元<lb/>
問孔子沒聖人之道得孟子而傳孟子沒後世學者思<lb/>
之㣲莫如揚雄揚雄為太元凖易數起黃鍾厯本太初<lb/>
儀用渾天規模乎始而盡弊乎終終故窮窮故變變故<lb/>
神㣲六經與孟子後世立言者莫能加則太元之為書<lb/>
豈諸子而已哉易曰乾元用九乃見天則夫數始於一<lb/>
<pb n="KR4h0062_WYG_063-9a"/>
成於三變於九九律之首也其起黄鍾蓋取諸此然猶<lb/>
有疑者言天與厯者從昔數家叅差不齊而其名察發<lb/>
歛大較所加亦各有騐今獨本太初而用渾天何哉不<lb/>
然則雄為思之㣲於此不革而因將必有當也抑所謂<lb/>
凖易者亦凖其數非耶諸君之學要以無所不窺平居<lb/>
立言採其辭以為美繢綉錯然觀者不厭雖然擿我華<lb/>
而不食我實則可乎願相與思其義稽之於大道効之<lb/>
於氣物騐之於人事發䝉振落以攄未悟者之疑<lb/>
<pb n="KR4h0062_WYG_063-9b"/>
　　　欲建四時之官如何<lb/>
問古者命重黎司天地命羲和宅四方至周六官蓋兼<lb/>
重黎羲和之職以施六事法至詳也周衰六官咸廢王<lb/>
制殄滅而陰陽干行事與時迕漢代秦立稍欲復古舉<lb/>
賢良咨羣䇿而陰陽災異之學自此始起大要倣易春<lb/>
秋洪範月令以為解而配之人事若風馬牛其應益闊<lb/>
故時君怠焉以為難知因棄不務而任人寢輕凌雜術<lb/>
技甚可嘆也夫一官廢則一事弛馬毉牛人用有所在<lb/>
<pb n="KR4h0062_WYG_063-10a"/>
不可以不修也而况其大者哉今欲遵魏相之言如漢<lb/>
故實分命四人各舉一時則其設官當以何名其名職<lb/>
當以何事其擇可任之人當以何術凡此於先王遺文<lb/>
足考也願遂聞之<lb/>
　　　取士<lb/>
問孟子有言若夫豪傑之士雖無文王猶興天下安能<lb/>
必得豪傑之士則夫待文王而後興者中人皆然陶冶<lb/>
而成之孰非可用此濟濟多士所以稱乎詩也主上修<lb/>
<pb n="KR4h0062_WYG_063-10b"/>
身以道而取人以身設為學校庠序以教之自中人以<lb/>
上庶幾成材而下者䝉被聖澤習俗寖善繇周而來至<lb/>
於今未有也雖然天爵所以崇仁賢而人爵所以勵不<lb/>
肖聚天下之士付諸有司中年之考校非有誠心樂善<lb/>
之美則綉其鞶帨以近名譽者孰從知之先王之教也<lb/>
建首善自京師夫使居邑國者則有終南嵩少之諺得<lb/>
不太息於斯歟將所養非所用所用非所養則凡欲救<lb/>
此者亦必有道不然則教行豐美之後有不帥者簡而<lb/>
<pb n="KR4h0062_WYG_063-11a"/>
放焉於此其時也抑為之法者柰何<lb/>
　　　鹽法<lb/>
問金玉珠貝象骨犀角虎豹之皮天下言寶貨盡此而<lb/>
不知聖人特以權使人為之通有無足財用而人之於<lb/>
此亦豈若飲食不可須㬰已也哉天下有非金玉珠貝<lb/>
象犀骨角虎豹之皮而列寶貨者海濵斥鹵滲漉所加<lb/>
不養而滋人之賴之與榖同化唯鹽而已十口之家十<lb/>
人食鹽百口之家百人食鹽未嘗勸課而旦暮欲之所<lb/>
<pb n="KR4h0062_WYG_063-11b"/>
以養生不能乏者然也古者與民共財平民力田有餘<lb/>
譬諸釣弋人自取給不營於上故法無弛張而利常阜<lb/>
後世費日益廣與其一切皆取於民則牢籠不毛烹煮水<lb/>
鹵收其棄利猶法之善也今夫地井皆幹於公浮食竒<lb/>
民無所踰禁財足賴矣然議者曰資商以阜通而官收<lb/>
其筭與官轉輸而民不得私賣買孰便於公孰宜於民<lb/>
抑旁出以供比鄉其力有勞逸欲均其價有低昻欲平<lb/>
二者何去何從其詳可得聞歟管子曰假名有海之國<lb/>
<pb n="KR4h0062_WYG_063-12a"/>
集鹽於吾國夫以千里為國不必去其國也然集鹽有<lb/>
道况以天下為國則出之吾國東移之吾國西豈固難<lb/>
哉欲使法行如古於國可以取盈而家獲作鹹之利將<lb/>
不必釡十五吾受而官出以百其饒如此然後為美也<lb/>
　　　財用<lb/>
問時天時力地力惟酒與食爰作稼穡斯民也三代之<lb/>
所以無凍餒也夫天有時地有力而作者則在人風雨<lb/>
霜露神氣之養九土之所宜十二州之所出魚鹽米粟<lb/>
<pb n="KR4h0062_WYG_063-12b"/>
絲麻紵絮玉石金錫丹砂珠璣皮角齒羽竹箭柟梓果<lb/>
菜之産其饒若煙海民情所喜好被服飲食奉生送死<lb/>
之具夫人而得賴焉故財有餘於取而人不爭天子富<lb/>
有四海視備色聽備聲食備味而邦君卿大夫士庶人<lb/>
其養以是為差㣲其權以役使天下農而食之虞而出<lb/>
之工而成之商而通之天下不知財所從來如管夷吾<lb/>
計然范蠡白圭猗頓之徒皆以匹夫操是權而私之在<lb/>
國則霸强在家則潤屋此為術豈固無足傳者哉後世<lb/>
<pb n="KR4h0062_WYG_063-13a"/>
壤地充斥物非加少也然僅僅不足更費漢事匈奴冶<lb/>
山煑海種藝長育通有無易貴賤生財之術十倍前世<lb/>
而國用民力增窘蓋自天子不能具純駟將相或乘牛<lb/>
車男女力作日夜無休時而不足當卒嵗之衣食夫貧<lb/>
富之道莫之予奪而古者巧有餘如彼後世拙不足如<lb/>
此其故何也豈時異事異天地之物固亦有贏耗之量<lb/>
耶將為舒用者疾耶抑輕重取予之非其數耶不然則<lb/>
山澤之藏常羡矣旦旦而取之不可以為羡耶記曰與<lb/>
<pb n="KR4h0062_WYG_063-13b"/>
其有聚歛臣寜有盜臣二臣者均不可養借有數子者<lb/>
嘗試與論衣食之原人棄我取人取我予猶諸地上之<lb/>
遺也可以無與民爭錐刀於不足而皆贍則夫為術亦<lb/>
必有道願商略之<lb/>
　　　吏部<lb/>
問尚書之設吏部實先諸曹夫羣天下之才而官之其<lb/>
賢不肖能鄙相與殊情其惰若勤其過若功參差異宜<lb/>
使一人焉長之一人焉貳之必若權衡之於輕重誠陳<lb/>
<pb n="KR4h0062_WYG_063-14a"/>
於此而物辨乎彼無所或欺顧豈輕哉上若稽古訓迪<lb/>
厥官而吏部之選為特盛豈以夫八柄之所廢置有在<lb/>
於兹者然也今官制三省之屬與寺監掌貳内自兩制<lb/>
外逮使者皆命於朝廷而吏部所掌間擬丞簿捨是則<lb/>
郡守以降凡州縣吏目常調者而已校其有勞無罪與<lb/>
其嵗月之久近任舉之多寡流品之清濁以為升降按<lb/>
格而授之不逃錙銖法故良矣然天下之士必其在數<lb/>
者而才則用之必其不在數者而才雖才也以其不在<lb/>
<pb n="KR4h0062_WYG_063-14b"/>
數者則不用必其在數者而不才雖不才也以其在數<lb/>
者則用之若是可乎以為舉而付諸有司有司聽其自<lb/>
擇則廢置之權王所獨任雖太宰能以其事詔之而已<lb/>
有司何預焉亦將使之遵成法治成事一斷於格無所<lb/>
專達則又以中銓名職卒所謂甄㧞者安在抑上欲有<lb/>
用非親且近不求諸有司之所升降取捨則長民秀才<lb/>
何自而知哉繇漢而來此職寖重其間能以鑑裁清白<lb/>
名一時誰者為盛幸條其説以備上之采焉<lb/>
<pb n="KR4h0062_WYG_063-15a"/>
　　　射<lb/>
問徳成而上藝成而下堯舜三代官人以徳使人不失<lb/>
徳若夫藝古人多有之而豈其所先哉周官六藝射居<lb/>
其一以謂射者雖男子之事其容與節皆比而持弓矢<lb/>
審固亦藝而已矣於徳何有然攷諸禮經聖王務焉以<lb/>
選諸矦卿大夫士以觀盛徳者在此不已重乎曰與之<lb/>
習禮樂反求諸已不怨勝已者可也用是擇士使與於<lb/>
祭則羿逢蒙若養繇基尚矣抑鄉之所升於司徒司徒<lb/>
<pb n="KR4h0062_WYG_063-15b"/>
之所升於學司馬之辨論其才而官之者於是有未必<lb/>
用耶不然行同能偶而後以射别之則卒其所取乃不<lb/>
在於射也學者之論莫若折衷於夫子矍相之圃使二<lb/>
三子出延客揚觶而語或去或處至僅有存者凡此又<lb/>
何意也願并聞之<lb/>
　　　老子<lb/>
問揚子曰老子之言道徳吾有取焉爾及其搥提仁義<lb/>
絶滅禮樂吾無取焉其善言老子者獨揚子引而合之<lb/>
<pb n="KR4h0062_WYG_063-16a"/>
中庸無間然晉之衰二三子學其説而不明自何晏王<lb/>
弼唱於其前以謂無也者開物成務無往而不存夫無<lb/>
之以為利有之以為用此老子語也獨曰無可乎阮籍<lb/>
王衍又相與學而過之籍有重名衍為三公天下化焉<lb/>
清談有餘而無補於捄亂其君子皆以在位曠達不事<lb/>
事為髙其小人皆以在下無法守為便故風俗靡靡棟<lb/>
折墻壞痿痺不能舉至有不喜送喪裸袒言笑縗絰飲<lb/>
酒子字其父而不以為非獨一裴頠憤其不尊儒區區<lb/>
<pb n="KR4h0062_WYG_063-16b"/>
焉舉衆論而排之曰老子有以而然其舉静一之義合<lb/>
於易之損益艮節論老子用無心於合易設有合特四<lb/>
象而已乎否則頠之意殆將以知白守黑受天下垢絓<lb/>
諸子之委轡也至於阮瞻對王戎則又曰將無同以聖<lb/>
人貴名教而老莊明自然從而異之抑瞻與戎亦可謂<lb/>
知言者非耶道徳仁義禮儒者同焉今必曰絶仁棄義<lb/>
禮者亂之首則二三子亦安得不翛然喜之至為是頺<lb/>
弛而不振哉而王通猶曰非老莊之罪其故何也<lb/>
<pb n="KR4h0062_WYG_063-17a"/>
　　　原廟<lb/>
問事死如事生事亡如事存孝子之於事親無所不用<lb/>
其極也則禮雖先王所未有而後世以義起之亦何不<lb/>
可哉上以至徳順民得萬國之驩心而四海以職來祭<lb/>
其在宗廟所以觀徳於天下者禮既備矣而老佛之宫<lb/>
往往祖宗神御所在意者嚴事未極故合諸一宫因漢<lb/>
制為原廟嵗時饋食如家人禮此大孝不匱有加無已<lb/>
天下之所以頌歌而順化者也然竊聞之叔孫通漢儒<lb/>
<pb n="KR4h0062_WYG_063-17b"/>
宗名知禮其一時損益固不必皆出先王而要之討論<lb/>
潤色大意猶是敢問原廟之制與夫薦獻在漢禮有可<lb/>
言者歟其作仿於通耶亦前此矣顧苐弗深考耶且曰<lb/>
益廣宗廟大孝之本則宜無不可而必其無壞複道因<lb/>
以為名則方其築武庫南民知其不為原廟柰何欺之<lb/>
哉通於是欲名知禮得乎嘗試言之<lb/>
　<lb/>
　蘇門六君子文粹巻六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十四</head> <lb/>
    <p>
<pb n="KR4h0062_WYG_064-1a"/>
欽定四庫全書<lb/>
　蘇門六君子文粹巻六十四<lb/>
　　濟北文粹六　　　　　宋　晁補之　撰<lb/>
　　䇿問<lb/>
　　　舒民力厚風俗等事始終本末<lb/>
問物有本末事有終始知所先後則近道矣上以仁心<lb/>
仁聞遵先王之道苟日新日日新又日新其於治天下<lb/>
蓋無所不用其極也已為矣已行矣則所以待安榮積<lb/>
<pb n="KR4h0062_WYG_064-1b"/>
美者固宜有嘉㑹之期今田疇則闢也而民力未舒貨<lb/>
財則通也而國用未給學校則設也而人倫未明教化<lb/>
則修也而風俗未厚官府則具也而人材未選賞罰則<lb/>
信也而功罪未彰兵武則訓也而蠻夷未柔大之制禮<lb/>
作樂改正朔易服色為法於天下可傳於後世者皆上<lb/>
之所垂心積精虚已仄席夜旦以求也敢問是六七者<lb/>
孰本孰末孰終孰始孰先孰後苟得其序而訓諸天下<lb/>
則所以致朞月之可三年之成者惡乎而宜夫學之為<lb/>
<pb n="KR4h0062_WYG_064-2a"/>
王者事則固欲其有用或誦詩三百而不足乎一獻則<lb/>
綠衣紵絮雖多亦奚以為將必有疏通知治體之士遺<lb/>
淺陋而論著明者也<lb/>
　　　用威愛之道<lb/>
問徳惟善政政在養民王者務養民以徳而已徳不足<lb/>
有威愛然而威克厥愛允濟愛克厥威允罔功後世不<lb/>
原於徳而務威愛或失則猛或失則寛蓋愛克而罔功<lb/>
者有矣未有威克而濟者也始皇方斧將相方刀沛公<lb/>
<pb n="KR4h0062_WYG_064-2b"/>
入闗民之望之猶鮒逢西江也文景恭儉繼以休息天<lb/>
下滋殖刑用不試而循吏出焉吳公文翁皆謹身率先<lb/>
居以亷平王黄朱龔鄭邵之徒所居民富所去見思嗚<lb/>
呼盛矣而治優柔網漏吞舟民衣食有餘豪傑少年或<lb/>
相與椎埋飲酒亂齊民自瞷氏兩高定襄寺門誅死者<lb/>
跆藉國中股弁而吏治亦從而酷矣夫數十年間上所<lb/>
以為治下所以為俗未大異也而吏緣之政寛猛殊勢<lb/>
若戰氷炭其故何也豈其上賞罰好惡之偏亦有以致<lb/>
<pb n="KR4h0062_WYG_064-3a"/>
此耶將吏以一切相帥成風遂往不反耶抑所謂循吏<lb/>
如龔黄者使之在三代時其治安所比也而伉直若郅<lb/>
都守正若趙禹又安得名酷吏而已哉或曰奉法循理<lb/>
亦可以為治則髖髀之所固已莫勝不然鷹擊毛摰又<lb/>
不可以為治將求先王所以用威愛之道宜必有説也<lb/>
　　　蜡<lb/>
問天之所生地之所養物有材人有力使之必報之勞<lb/>
之必息之百日之蜡一日之澤賜所以為狂而子所以<lb/>
<pb n="KR4h0062_WYG_064-3b"/>
為樂也記曰伊耆氏始為蜡蜡者索也其名安取或曰<lb/>
夏商之祭有嘉平清祀至周而後曰蜡則蜡者將其事<lb/>
則伊耆氏其民則周者非耶不然則夏商之祭與周之<lb/>
蜡抑其事自異也八蜡所記故主先嗇伊耆為神農之<lb/>
氏則先乎神農豈復有為嗇者歟而説者之於八蜡取<lb/>
昆蟲而遺草木又信乎否也臘先祖五祀以疈辜祭四<lb/>
方百物見於經或曰是蜡也或曰非蜡也二者繇禮文<lb/>
考之安所從正先嗇古天子則宜若諸侯所不得祭而<lb/>
<pb n="KR4h0062_WYG_064-4a"/>
仲尼嘗與於蜡賔此魯也而得祭何哉以謂使之必報<lb/>
之勞之必息之曰仁可也何以為仁之至曰義可也何<lb/>
以為義之盡凡此於五經為莫重而繇漢以降滅裂而<lb/>
未白者也願詳質之<lb/>
　　　數<lb/>
問道無非物物無非數自宓羲氏畫八卦黄帝獲寶鼎<lb/>
迎日推䇿堯以閏月定四時成嵗是三聖人所以神而<lb/>
明之為後世法者繇數起竊深推之數始形變數實無<lb/>
<pb n="KR4h0062_WYG_064-4b"/>
形與天地存往來昧昧間不可分若有終始無所得循<lb/>
自一適萬變化無垠復於其一兀然獨在自一而上一<lb/>
莫能載則聖人所以先得諸心幽賛而生以之開物成<lb/>
務而卒於和順道徳者其㣲若此豈直世俗術技乘除<lb/>
子母之差盈縮之間而已哉上以神心執道之樞觀其<lb/>
㑹通有舉無廢此建五學以養羣士庶幾成材而猶患<lb/>
數之不明操觚持籌凌雜胥史故復詔立博士與弟子<lb/>
員所以待之蓋視四學意甚美矣雖然均數也仲尼用<lb/>
<pb n="KR4h0062_WYG_064-5a"/>
以述易同民吉凶謂之神物而考諸周官司徒所職僅<lb/>
名六藝保氏所教纔止九數在漢義和亦為小學至於<lb/>
魏晉苐列史官唐雖置學而要之所習類非易數豈星<lb/>
厯氣朔土田粟米朝夕所用於是為急耶將四營二篇<lb/>
其法雖在不有聖人莫之能究耶抑學者必先粗者後<lb/>
其精者耶不然則𨽻首所作蓋不本於易與易固異也<lb/>
上方教士以此且舉諸其廢而不講之餘固不得不先<lb/>
於其近今其書咸在若九章周髀海島之類設或非古<lb/>
<pb n="KR4h0062_WYG_064-5b"/>
而所以知數將必自此始顧可忽哉荀子曰學數有終<lb/>
夫學而至於有終遺數可也蓋有不知而作則君子所<lb/>
病諸君盍試精思且副上所以廣學之意歟<lb/>
　　　文<lb/>
問文猶質也質猶文也虎豹之鞟猶犬羊之鞟所貴乎<lb/>
文者以其有别也大人則炳君子則蔚辯人則萃見乎<lb/>
外不揜乎内者如此故古之觀人者謹焉蓋莫謹於漢<lb/>
漢之文同風三代其一時行事類是而陵夷晉宋羣醜<lb/>
<pb n="KR4h0062_WYG_064-6a"/>
亂夏士大夫相與為言語於鞍馬流離之間因以靡靡<lb/>
不能復振譬之草木百鳥灼然其華嚶然其鳴奄忽物<lb/>
化聲采偕盡而好事者猶往往而傳溺其淫辭以誳法<lb/>
度獨一王通起而論之知其亦有君子之心而知其亦<lb/>
有小人或傲或冶或怨或怒或纎或夸鄙而貪詭而捷<lb/>
以謂皆古之不利人夫玩其文不索其實遂往不反則<lb/>
風俗斯殆而通於此能辭而精之則通也亦可謂知言<lb/>
者非耶本朝以言取人蓋文盛矣士平居入孝出弟行<lb/>
<pb n="KR4h0062_WYG_064-6b"/>
有餘力然後學文而有司一日之進退則卒不在行今<lb/>
庶幾乎亦欲因其言而觀焉非好學深思心知其意者<lb/>
孰能近之必曰以言取人失之宰予孔子猶病則通於<lb/>
此其能知者復何以也願并聞之<lb/>
　　　祭祀<lb/>
問昔者明王事父孝故事天明事母孝故事地察徳莫<lb/>
大乎天地而王者成位乎其間所以報之其義一也六<lb/>
經不完三王之禮其詳不可得聞已而周官具在學者<lb/>
<pb n="KR4h0062_WYG_064-7a"/>
講之猶或不明蓋有禮天於地上之圓丘而有所謂燔<lb/>
柴於泰壇有禮地於澤中之方丘而有所謂瘞埋於㤗<lb/>
折謂一祭耶而或曰丘為自然壇折封土其義何以不<lb/>
同天子祠天地則天者天神地者地示耳而五帝與昊<lb/>
天上帝同曰帝山林川澤丘陵墳衍之示與土示同曰<lb/>
示至其言祀大神示則凡所謂帝所謂示者亦皆及乎<lb/>
否耶日用辛也而有曰用日至犢用騂也而有曰用騂<lb/>
黝服用衮也而有曰用大裘凡此或於地不及焉亦何<lb/>
<pb n="KR4h0062_WYG_064-7b"/>
義也素車陶匏煎鹽鸞刀是於三王孰考或者其同乎<lb/>
而其有蒼璧又有四圭有黄琮又有兩圭至於樂之變<lb/>
或六或八其數復安取也用辛用日至則嵗一報焉而<lb/>
已而或曰祭天嵗九祭地嵗二多學如鄭氏宜不苟者也<lb/>
此其為説於經又何所質哉上方舉先王之廢典而大緝<lb/>
之雖制度考文天子之獨而討論闕遺則學校之所得<lb/>
共願詳著焉以待旁求<lb/>
　　　幸學<lb/>
<pb n="KR4h0062_WYG_064-8a"/>
問王者化民成俗未有不繇於學者古之天子視學興<lb/>
秩節祭先聖先師養老習舞以升俊造而簡不帥意誠<lb/>
美也後世治雖不若先王而至於教學亦所先務漢唐<lb/>
之盛二三王者猶親行焉國家得天下以仁百有餘嵗<lb/>
庠序大興主上天縱神智加以緝熈光明所為垂心憤<lb/>
精惓惓惻怛蓋未嘗一日不在諸生也而幾年於兹既<lb/>
卜禘矣諸生相與延頸企踵而望屬車之清塵亦未嘗<lb/>
不在於此也意者肅恭宗廟焦勞萬幾或未遑暇耶無<lb/>
<pb n="KR4h0062_WYG_064-8b"/>
乃崇術立教大法信備而成材尚寡未足以迂臨幸耶<lb/>
不然則莫行久之顧且復舉禮儀必肄而後可耶夫禮<lb/>
儀嘉事博士弟子之所宜朝夕講也嘗試考之先王六<lb/>
經所載草具其事將以獻諸朝廷或者清閒之燕命有<lb/>
司警大昕扆在堂蹕在庭章甫峩峩摳衣執經各誦所<lb/>
聞諸生亦樂乎否也<lb/>
　　　山澤之禁<lb/>
問平土宜五穀而山澤資貨殖夫古之為國所重民食<lb/>
<pb n="KR4h0062_WYG_064-9a"/>
蓋五穀為先貨殖為後也雖然平土以封而不以封者<lb/>
名山大澤而已非曰其可食日用人之賴之與穀同化<lb/>
者於此為饒耶周官井田一夫百畆各有分地而虞衡<lb/>
之職厲禁所施有曰使其地之人然則設不以封而欲<lb/>
作其材焉固授之民也抑所謂厲禁者亦以家受地無<lb/>
得越此而多取耶將萬民共之特以時入不時則不可<lb/>
耶或者邦工王府之入國用足矣而後其餘民乃得有<lb/>
耶不然九賦之所賦以政取之使與夫入者同輸於公<lb/>
<pb n="KR4h0062_WYG_064-9b"/>
其職宜有常也國家比修六官之屬而曰虞與水者實<lb/>
掌山澤惟曰寶藏所興不以奪民芻蕘雉兎與之皆往<lb/>
若此可也抑法無限則工商庶民不有常職而盜林麓<lb/>
陂池之饒或乘馬食肉而不佐公家之急甚亡謂也弛<lb/>
之如漢不加均節諸侯煑匹夫冶則已寛歛之如晉論<lb/>
以重法至或棄市則已虐盍亦本之三王稽之後世宜<lb/>
必有為法適中可行乎今者幸條數之<lb/>
　　　刑書<lb/>
<pb n="KR4h0062_WYG_064-10a"/>
問易曰聖人以順動則刑罰清而民服刑罰雖聖人弗<lb/>
能去也亦曰勿撓勿攖期於清而已疎或漏吞舟之魚<lb/>
而密則無所措手足惟夫咸中時乃有慶主上仁心所<lb/>
以閔焉博稽舊章大布新典厲禁兹省鞭朴用希天下<lb/>
皆曰天子惻怛其於百姓有罪且固去之非固取之嗚<lb/>
呼美矣而議者以謂法欲其乆乆則吏習而民安輯之<lb/>
十年成而後頒此不刋之典也然而治無常事法固軫<lb/>
轉事之出無窮則法之應之亦無窮抑無復損益耶則<lb/>
<pb n="KR4h0062_WYG_064-10b"/>
琴瑟不解工不能御亦變而趨時務出其便則朝夕以<lb/>
改前此者是已惡在其為成書也吏或未之講民或未<lb/>
之觀藏諸有司付在胥吏人有從違莫之避就豈主上<lb/>
猷告示有位與民宜之之意哉且欲如同官嵗時讀法<lb/>
使人耳目熟於見聞有善得以遷而有罪得以逺亦奚<lb/>
不可願商略之<lb/>
　　　字書<lb/>
問古者觀飛蓬窽木而知為車為舟觀鳥獸蹄迒之跡<lb/>
<pb n="KR4h0062_WYG_064-11a"/>
而知為字夫蓬木蹄迒天也而為車為舟為字者人則<lb/>
原書之起豈人力也哉河洛有書鳯鳥有文孰規模是<lb/>
孰制作是譬之一身手足有位耳目有職五藏百骸各<lb/>
有本末能觀吾一身則推而觀夫天地鬼神山川草木<lb/>
鳥獸虵蟲雜物竒怪其情其狀無不可知而字之説庶<lb/>
幾窮矣百工之事皆聖人作而倉頡能知之敢問倉頡<lb/>
孰與聖人而智若此科斗之變有大小篆與科斗同聲<lb/>
異形敢問因耶革耶因則科斗與篆不殊革則篆不出<lb/>
<pb n="KR4h0062_WYG_064-11b"/>
乎科斗抑壁間竹書文或非篆必以篆求之其義豈能<lb/>
皆與科斗合哉字之為言孳乳而無窮網罟耒耜迄於<lb/>
宫室皆變而通之以趨後世之利然則即科斗而為篆<lb/>
即篆而為𨽻儻便一時亦奚不可而𨽻學者莫道何哉<lb/>
將後之作者其知淺陋不足以知聖人惟意損益無所<lb/>
法象則廢焉可也而自朝廷學校至於家人里巷䇿牘<lb/>
檄劵咸以𨽻寫之是又何哉且破桔橰以復抱瓮與民<lb/>
同於初則苟且紕繆而害於義者無若書為甚凡此柰<lb/>
<pb n="KR4h0062_WYG_064-12a"/>
何<lb/>
　　　衣服之制<lb/>
問道化無形蓋有不言而喻人心者至於為之綱紀文<lb/>
章以藩飾天下使民有常徳而無覬覦則衣服之制雖<lb/>
其於化民也外抑古人所先而不敢忽者歟冕而垂旒<lb/>
衮十二章王以象道而公侯伯子男其制以是為差燕<lb/>
衣縞衣元衣以養老者不可以加幼緇布皮弁爵弁以<lb/>
加幼者不可以養老都人之緇撮無用於野野人之黄<lb/>
<pb n="KR4h0062_WYG_064-12b"/>
冠不施於都其義豈無所當哉自天子出以禮義授則<lb/>
人於是焉榮之否則終朝三褫以訟而受者為不足欽<lb/>
豈曰無衣以己所製者非安且吉嗚呼何修而得此於<lb/>
人耶禮義既亡法度不審門闗無苛而竒袤之民用以<lb/>
亂古廣袖之謡流於四方均中國也而齊魯異制况斷<lb/>
髪文身者乎且欲反古以救其弊凡此奈何民無常心<lb/>
惟其耳目習熟聞見者為是今一旦革焉不非且笑者<lb/>
幾希亦其所作有損益所施有先後將俾不悖於古可<lb/>
<pb n="KR4h0062_WYG_064-13a"/>
宜於今則非疏通知治體者安可以議此願極言之<lb/>
　　　屯田<lb/>
問管子曰粟行五百里則衆有饑色古者患此故當其<lb/>
戍守閒暇擇寛大地而教之耕平居有蓄積之備而倉<lb/>
猝無飛輓之困以之多戰人農則朴朴則易用且力有<lb/>
餘可與持乆此屯田之法至於今猶利也漢事匈奴使<lb/>
發射士詣朔方屯田張掖而先零之討趙充國上十二<lb/>
事其説最詳然或者以謂充國之論施於當時為便耳<lb/>
<pb n="KR4h0062_WYG_064-13b"/>
智者因世而度宜則論無常是敢問十二事者舉而用<lb/>
於今孰得孰失魏以任峻之闢而破蜀晉以羊祐之墾<lb/>
而平吳兩人者之於佐軍功不減蕭何此其為法之利<lb/>
豈無可言者哉國家修六官以正百度而尚書之屬有<lb/>
以屯田名者將㳂歴代之法而推行之且自朔方始必<lb/>
得充國峻祐知務之才俾之典領勸課而後可敢問擇<lb/>
人立法何以<lb/>
　　　賞罰<lb/>
<pb n="KR4h0062_WYG_064-14a"/>
問或曰治天下欲無事治天下果無事乎唐虞三考黜<lb/>
陟幽明周官以八柄詔王馭羣臣帝獨盛於唐虞王莫<lb/>
若周其於黜陟廢置彰善而癉惡不能一朝去也而言<lb/>
治天下欲無事何耶上執道之統出應帝王譬諸四時<lb/>
變化其成在乆是非已明而賞天下之功罰天下之罪<lb/>
在此時也今考功刑部論為成格非大賞罸功當賜帛<lb/>
罪止輸金猶告四方以為勸沮意誠美矣然天下之人<lb/>
其君子固已宿道向方而小人之革面懷其肺肝或誣<lb/>
<pb n="KR4h0062_WYG_064-14b"/>
功罪以近賞而逺罰孰從正之齊威王烹一人封一人<lb/>
而齊國人人無敢飾非務盡其情上方示人以好惡動<lb/>
為道言為法則齊人之事猶爝火不足道也凡此柰何<lb/>
將必有博習明於三事之體者知所以救也<lb/>
　　　開言路<lb/>
問古者敷奏以言庶言同則繹上有大事與天下共之<lb/>
所以防壅蔽而近公正也漢有諌大夫有議郎有博士<lb/>
凡朝廷法出令下事之張弛皆得以所見預討論故漢<lb/>
<pb n="KR4h0062_WYG_064-15a"/>
之文章炳然可觀後世因之有百官轉對或五日起居<lb/>
言事或閣門拜章至於建隆淳化之盛亦時舉焉蓋其餘<lb/>
也今官制自通直郎而上皆升朝官夫仕而位王朝朝<lb/>
之事何不可言大昕警蹕簮組在庭賛謁而出無所預<lb/>
朝事豈天子所以求多助開敢言之意哉今欲如祖宗<lb/>
故事修百官轉對遵漢用諫大夫議郎博士集議得失<lb/>
以今揆昔勢有因革亦可乎不可願聞其説<lb/>
　　　平糴<lb/>
<pb n="KR4h0062_WYG_064-15b"/>
問古者平糴齊物開市不乏所以使農夫俱利抑兼并<lb/>
不得滯穀而饑者食賤也夫平糴以待水旱邊陲屯輸<lb/>
貔貅所聚不耕而仰餔者衆故朔方有便糴有措置以<lb/>
時入穀而措置所藏以待倉卒之發領諸使者付之官<lb/>
屬期㑹勸課以王命行之無慮不集雖然通都大邑囷<lb/>
窌鱗比獨取諸此則患穀之至不廣亦入之旁近則穀<lb/>
不在倉逺者數百里近者數十里轉輸都邑不能無勞<lb/>
又便糴之積以廩吏以餉軍故量入為出僅以足用今<lb/>
<pb n="KR4h0062_WYG_064-16a"/>
措置之榖非倉卒不發且承平日乆烽燧無警借使十<lb/>
年不出則紅腐之患若此柰何抑視年之豐凶以時歛<lb/>
散則備不常具又何以待倉卒之發是三四者有司之<lb/>
所宜聞也幸條疏之<lb/>
　　　冠禮<lb/>
問六經惟禮若强人而人之情不可以無禮袒而起趄<lb/>
箕坐大呶則市人亦且睥睨去之常試爼豆於士君子<lb/>
之間端冕而坐則雖有小人猶將歛顔色愧其不似而<lb/>
<pb n="KR4h0062_WYG_064-16b"/>
欲其似况天下之人其始不皆小人哉此古者重冠禮<lb/>
所以謹其始也嗚呼禮之本意非亡而禮之文滅栁宗<lb/>
元記孫氏冠其子曰某子冠畢則有曵笏却立而外庭<lb/>
大笑者天下不以非外庭而以固孫氏甚矣士君子之<lb/>
好禮者㣲也上比臨軒悼禮俗之未形以下詢諸生學<lb/>
士諸生學士蓋講議洽聞然或不免於溺辭章而晦法<lb/>
度禮用不舉今欲舉三代之遺而求所以施諸今其義<lb/>
何以三加稱尊而弁服之制不同可得聞乎冠於阼醮<lb/>
<pb n="KR4h0062_WYG_064-17a"/>
於客位爰字孔嘉使之棄幼志而順成徳若是可也以見<lb/>
於母而母拜之以見於兄而兄拜之不已太重乎曰成<lb/>
人而與為禮歟則大夫之冠也父命之母也兄也則禮<lb/>
答父也則不與為禮何哉無大夫冠禮古也而公侯有<lb/>
冠禮為夏之末造則古者冠禮蓋獨施於士抑童子未<lb/>
成人而顧得與士齒其説又安取<lb/>
　　　厯<lb/>
問天地始於無始日月五星寒暑昏明之運始於天地<lb/>
<pb n="KR4h0062_WYG_064-17b"/>
而厯之原與有物者同始漢以來傳所載有黄帝調厯<lb/>
而其文不見於經所見獨堯以閠月定四時成嵗與中<lb/>
星賓日餞日而其法不詳於傳故學者忽焉夫先王所<lb/>
以正時作事厚生者於是乎在且其事則堯之所謹也<lb/>
顧不務哉抑經所見因推以為厯使後世宗之亦可乎<lb/>
否也自漢至唐語厯者凡幾家而術凡幾變其名察發<lb/>
歛大較安所出其損益盈縮以求合孰者為疏孰者為<lb/>
密其施於人事抑逺耶近耶或曰厯本於易而律治之<lb/>
<pb n="KR4h0062_WYG_064-18a"/>
易之數與律之數皆不改而厯必改易與律不改以之<lb/>
求陰陽每合厯必改以之求陰陽又每合若此何也以<lb/>
謂天動物動乆必差差則必變以求合其説最近然知<lb/>
其乆將差則逆為法焉進退後先以齊之世豈無智者<lb/>
哉日官不能底日而日御不能不失日今欲復修其職<lb/>
而總其事其擇人柰何揚子曰通天地人曰儒通天地<lb/>
而不通人曰伎故凡語厯必求諸儒者為能盡願討論<lb/>
之<lb/>
<pb n="KR4h0062_WYG_064-18b"/>
　　　貨利<lb/>
問為國之所患法亡限而輕重歛散之權不幹於公庶<lb/>
民農工商賈乘時取予富至侔封君或不佐縣官之急<lb/>
而貧與拙者益困故為之法曰更繇租賦鹽酒茶礬其<lb/>
物有禁絲麻竹木鳥獸魚鱉果蓏有筭上取焉輕十一<lb/>
重十二下賴焉多十九寡十八繇漢以來未之改也雖<lb/>
然法日設貨日出民用不加少而縣官之力滋屈猶曰<lb/>
法未善從而改之所以勸課推行第其增耗而為之賞<lb/>
<pb n="KR4h0062_WYG_064-19a"/>
罰甚明且具矣而吏日趨事比不增民疾作赴上而病<lb/>
於莫贍凡此何也夫人才無常是可則用之要騏驥以<lb/>
千里責狸狌而捕鼠用所在也賣醬隃侈洒削鼎食胃<lb/>
脯連騎馬毉擊鍾彼其以匹夫操是權而私之則與千<lb/>
乘同利乃至官師有司之貴禁凡自我莫之或奪而堇<lb/>
堇乎維日不足顧匪拙歟朱公在越而越彊適陶則三<lb/>
致千金卜式牧羊而肥以致卿士以謂治國猶治家則<lb/>
將欲興利盍試求之朱卜之間抑可哉<lb/>
<pb n="KR4h0062_WYG_064-19b"/>
　　　儒<lb/>
問荀子曰如用真儒無敵於天下又曰仲尼之門人五<lb/>
尺之童子言羞稱乎五霸所貴乎儒者道術無所不包<lb/>
非呻吟詩書俛焉白首之為賢其舉先王之事而力無<lb/>
不可為之為貴然而管仲霸者佐也九合諸侯不以兵<lb/>
車仲尼稱焉曰如其仁其功之在天下豈少耶世之言<lb/>
儒者曰孔氏之儒受業身通如由與求仲尼論其能乃<lb/>
不過於為宰而治賦尚且以自許使民有勇而見嗤為<lb/>
<pb n="KR4h0062_WYG_064-20a"/>
人聚歛附益而得咎至或見比於具臣何耶以謂真儒<lb/>
必周孔而後可則後世之賴於儒者何其寡曰不然歟<lb/>
則以由與求而尚不足蓋才之難若是烏在其為童子<lb/>
羞稱五霸也漢之名臣如賈誼董仲舒推明六經尊師<lb/>
而重道則仲舒為純博達古今計利害於始萌探安危<lb/>
於未形則誼為當然而劉向謂仲舒伊呂無以加而管<lb/>
晏殆不及也至論誼則曰伊管未能逺過其才之長短<lb/>
等級固若是乎將向自離而言之未始為輕重也抑誼<lb/>
<pb n="KR4h0062_WYG_064-20b"/>
之好學俊傑特出董生何以先之江都之治乃牽於春<lb/>
秋災異而五餌三表亦不免見笑於術疎豈二子者終<lb/>
未可與大有為耶將漢未嘗舉國而聽之也<lb/>
　<lb/>
　<lb/>
　<lb/>
　<lb/>
　蘇門六君子文粹巻六十四<lb/>
</p>
<p>
</p>
  </div>
</body>
</text>
</TEI>
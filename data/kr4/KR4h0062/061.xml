<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十一</head> <lb/>
    <p>
<pb n="KR4h0062_WYG_061-1a"/>
欽定四庫全書<lb/>
　蘇門六君子文粹巻六十一<lb/>
　　濟北文粹六　　　　　宋　晁補之　撰<lb/>
　　五代史雜論<lb/>
　　　李克用幾危者數<lb/>
李克用追黃巢於宛朐不及而還過汴休軍封禪寺朱<lb/>
全忠饗克用於上源驛克用醉卧伏發郭景銖滅燭以水<lb/>
醒面而告以難隨電光縋尉氏門出還軍中天復元年<lb/>
<pb n="KR4h0062_WYG_061-1b"/>
全忠大舉擊晉晉人大懼㑹天大雨霖梁軍多疾解去<lb/>
二年梁軍遂圍太原克用大懼謀出奔雲州又欲奔匈<lb/>
奴而梁軍大疫解去<lb/>
　右新史唐紀第四巻全忠所忌惟克用幾危者數矣<lb/>
　而卒免既而李氏果代朱氏豈非天耶<lb/>
　　　李克用為燕出兵<lb/>
乾寜元年冬李克用攻幽州李匡儔棄城走追至景城<lb/>
見殺以劉仁恭為留後四年仁恭叛晉克用以兵五萬<lb/>
<pb n="KR4h0062_WYG_061-2a"/>
擊仁恭戰於安塞克用大敗天復六年梁攻燕滄州燕<lb/>
王仁恭來乞師克用恨仁恭反覆欲不許其子存朂諫<lb/>
曰此吾復振之時也今天下之勢歸梁者十七八強如<lb/>
趙魏中山無不聽命是自河以北無為梁患者其所憚<lb/>
惟我與仁恭耳若燕晉合勢非梁之福也夫為天下者<lb/>
不顧小怨且彼常困我而我急其難可因以徳而懐之<lb/>
是謂一舉而兩得此不可失之機也克用以為然乃為<lb/>
燕出兵梁圍乃解去<lb/>
<pb n="KR4h0062_WYG_061-2b"/>
　右新史唐紀第四巻莊宗之得天下此其機也人情<lb/>
　快目前之忿而暗身後之利其察不察間不容髪惜<lb/>
　其雄勇有逺略如此至其得天下而為之殆今日不<lb/>
　為明日計而蔽於所好權在近習國將顛而不知至<lb/>
　身死人手為天下笑夫性習之相逺不至於是將凡<lb/>
　人之情困則忍而思深樂則不圖後理固然哉<lb/>
　　　李嗣源勸莊宗入汴<lb/>
李嗣源勸莊宗入汴嗣源以千騎先攻封丘門王瓉開<lb/>
<pb n="KR4h0062_WYG_061-3a"/>
門降莊宗後至見嗣源大喜手攬其衣以頭觸之曰天<lb/>
下與爾共之拜中書令<lb/>
　右新史唐紀第六巻自李克用力戰伐與梁為敵國<lb/>
　莊宗能繼其業遂得天下斯亦難矣方莊宗之入汴<lb/>
　梁固未滅也㑹其得意遽思與人其之唐社稷未立<lb/>
　天下之定於我未可知而所以許嗣源者己極矣好<lb/>
　勝尚氣喜於意外一旦之獲而不圖後日無以復加<lb/>
　之弊其亡非不幸也<lb/>
<pb n="KR4h0062_WYG_061-3b"/>
　　　太祖養嗣源為子明宗養從珂為子<lb/>
明宗本蕃人太祖養以為子賜名嗣源莊宗遣嗣源討<lb/>
趙在禮於魏軍變遂入汴　廢帝本姓王氏明宗掠得<lb/>
之養以為子名曰從珂愍帝以為北京留守遂據城反<lb/>
以兵入京師<lb/>
　右新史唐紀第六第七巻莊宗之入汴也嗣源先攻<lb/>
　封丘門克之即拜中書令明宗之南也得從珂兵在<lb/>
　後而軍聲大振即封潞王夫養非族類以為巳姓而<lb/>
<pb n="KR4h0062_WYG_061-4a"/>
　用其功以取天下功髙位迫而不知圖之禍可勝言<lb/>
　哉然莊宗始與梁戰河上明宗功為多晚節溺於倡<lb/>
　樂明宗取之其理固宜至明宗春秋己髙從珂之勢<lb/>
　既迫大臣屢言忍而不斷以貽後患為可惜也夫雖<lb/>
　然明宗與從珂所以簒人而有之其跡略同而明宗<lb/>
　於五代享國差久而從珂不旋踵而敗則亦各才之<lb/>
　分也<lb/>
　　　髙祖徳劉知逺<lb/>
<pb n="KR4h0062_WYG_061-4b"/>
明宗與梁人戰徳勝晉髙祖馬甲斷梁兵幾及劉知逺<lb/>
以所乘馬授之復取髙祖馬殿而還髙祖徳之愍帝出<lb/>
奔遇髙祖于衛州知逺遣勇士石敢侍髙祖以虞變耶律<lb/>
徳光送髙祖至潞州臨决指知逺曰此都軍甚操刺無<lb/>
大故勿棄之後徙知逺領歸徳恥與杜重威同制杜門<lb/>
不出髙祖怒欲罷其兵職趙瑩以為不可遣和凝就第<lb/>
宣諭乃受命<lb/>
　右新史第十巻五代惟梁唐並立夾河百戰而唐得<lb/>
<pb n="KR4h0062_WYG_061-5a"/>
　之梁又内亂其失國固無可疑者晉取於唐漢取於<lb/>
　晉周取於漢皆勲臣阻兵以危疑促禍推其草昧君<lb/>
　臣之分未定而藉人之力以取大寶一人得之一人<lb/>
　從而伺之至其己迫反為所取曾不旋踵悲夫徳不<lb/>
　足以相君臣又牽於舊恩以不早辯其失也尚誰咎<lb/>
　哉故必有聖人出而後天下大定非數也理也<lb/>
　　　王檀招納亡盜<lb/>
王檀字仲美京兆人事梁為天平軍節度使嘗招納亡<lb/>
<pb n="KR4h0062_WYG_061-5b"/>
盜居帳下帳下兵亂入殺檀<lb/>
　右新史第二十三巻古姦雄擁地阻兵招納逋逃苟<lb/>
　須其力以濟者多矣檀事梁無貳且納盜以為爪牙<lb/>
　歟則恩不足懷威不足制而養虎自遺患可為世之<lb/>
　奸豪戒也<lb/>
　　　王䖍裕立梁旗幟以解晉兵<lb/>
王䖍裕瑯邪人邢州孟遷降梁為晉所圍太祖遣䖍裕<lb/>
以精兵百人疾馳晉圍入邢州遲明立梁旗幟於城上<lb/>
<pb n="KR4h0062_WYG_061-6a"/>
晉人以為救兵至乃退巳而晉兵復來䖍裕不能支遷<lb/>
執䖍裕以降於晉見殺<lb/>
　右新史第二十三巻韓信用市人戰所以能變化若<lb/>
　神者其技惟不窮於㧞旗立幟之間故也䖍裕以百<lb/>
　人入晉圍晉遽為解去亦竒矣得其一説而不知所<lb/>
　以善其後至其復來安坐而受縳真兒戲哉<lb/>
　　　李茂貞犯京師<lb/>
昭宗以宰相徐彦若鎮鳯翔李茂貞不奉詔昭宗以茂<lb/>
<pb n="KR4h0062_WYG_061-6b"/>
貞不遜不能忍以問宰相杜譲能讓能以為茂貞地大<lb/>
兵強而唐力未可以致討鳯翔又近京師易以自危而<lb/>
難於後悔昭宗怒曰吾不能孱孱坐受凌弱乃責讓能<lb/>
治兵而以覃王嗣周為京西招討使令下京師市人皆<lb/>
知其不可茂貞遂犯京師昭宗為殺兩樞密賜讓能死<lb/>
讓能曰臣固先言之矣唯殺臣可以紓國難昭宗泣下<lb/>
霑襟<lb/>
　右新史第四十巻唐之衰也以六軍之士不能當一<lb/>
<pb n="KR4h0062_WYG_061-7a"/>
　鎮其所繇來漸矣其患如大疽之著要害終潰而死<lb/>
　而讓能曰姑舍之以待其自潰而巳夫豈無一朝之<lb/>
　䇿徼幸於復全乎史稱昭宗為人明雋初亦有志於<lb/>
　興復而外患巳成内無賢佐頗亦慨然思得非常之<lb/>
　才而用匪其人徒以益亂夫國之將亡雖有天命然<lb/>
　拱手而待滅亦良可惜矣<lb/>
　　　李克用請擊李茂貞<lb/>
茂貞與韓建王行瑜犯京師謀廢昭宗立吉王保未果<lb/>
<pb n="KR4h0062_WYG_061-7b"/>
而李克用亦舉兵茂貞懼乃殺宰相韋昭度等而去晉<lb/>
兵己破王行瑜請擊茂貞昭宗詔罷晉軍克用嘆曰唐<lb/>
不誅茂貞憂未巳也<lb/>
　右新史第四十巻唐所以未即亡正以强藩自相持<lb/>
　也使克用遂滅茂貞唐之亡更速云<lb/>
　　　莊宗斬張彦而入魏<lb/>
梁末帝以魏軍素驕難制乃分相澶衛三州建昭徳軍<lb/>
魏博貝仍為天雄軍以賀徳倫為節度使分牙兵之半<lb/>
<pb n="KR4h0062_WYG_061-8a"/>
入昭徳効節軍將張彦執徳倫縱兵大掠末帝諭以詔<lb/>
書彦裂詔書抵於地乃迫徳倫降晉徳倫惶恐曰惟將<lb/>
軍命乃奉書莊宗莊宗入魏徳倫以彦逼己陰訴於莊<lb/>
宗莊宗斬彦於臨清而後入徙徳倫為大同軍節度使<lb/>
　右新史第四十四巻莊宗所以得入魏繇彦叛梁而<lb/>
　降晉也其迫徳倫以降晉於梁則負矣而宜無以得<lb/>
　罪於晉也然而徳倫訴之莊宗莊宗終以逼其長為<lb/>
　不順而斬彦彦死而魏人之心滋益服鳴呼莊宗可<lb/>
<pb n="KR4h0062_WYG_061-8b"/>
　謂有君天下之度矣<lb/>
　　　張全義不欲掘梁太祖墓<lb/>
張全義臨濮人亡入黄巢賊中後事梁為魏王莊宗入<lb/>
汴自洛來朝泥首請罪改封齊王初莊宗欲掘梁太祖<lb/>
墓斵棺戮尸全義以謂仇敵今巳屠滅其家剖棺之戮<lb/>
非王者以大度示天下也莊宗以為然<lb/>
　右新史第四十五巻全義草賊耳其諫莊宗意雖徳<lb/>
　梁而為此説亦庶乎長者之言也<lb/>
<pb n="KR4h0062_WYG_061-9a"/>
　　　太祖以文珂代王守恩<lb/>
王守恩為静難軍節度使西京留守加同中書門下平<lb/>
章事時周太祖以樞密使將白文珂等軍西平三叛還<lb/>
過雒陽守恩以使相自處肩與出迎太祖怒即日以頭<lb/>
子命文珂代守恩留守守恩方詣館謁坐於客次以竢<lb/>
見而吏馳報新留守視事於府矣守恩大驚不知所為<lb/>
遂罷去奉朝請於京師<lb/>
　右新史第四十六巻周太祖雖時巳貴方將兵有功<lb/>
<pb n="KR4h0062_WYG_061-9b"/>
　而守恩亦位髙悍倨難制至以尺紙自外易留守頃<lb/>
　刻而代而守恩束手從命上下帖息不敢有一言其<lb/>
　取大位非一日之勢也<lb/>
　　　劉處讓為樞密使<lb/>
唐制樞密使常以宦者為之自梁用敬翔李振至莊宗<lb/>
始用武臣而權重將相髙祖時以宰相桑維翰李崧兼<lb/>
樞密使劉處讓與宦者心不平之楊光逺之討范延光<lb/>
也以晉重兵在己掌握舉動多驕恣其所求請髙祖頗<lb/>
<pb n="KR4h0062_WYG_061-10a"/>
裁抑之處讓言此非上意皆維翰崧等嫉公耳兵罷光<lb/>
逺訴之髙祖不得巳罷維翰等以處讓為樞密凡所陳<lb/>
述多不稱㫖處讓丁母憂遂以其印付中書而廢其職<lb/>
　右新史第四十七巻劉處讓傳樞密使自唐以宦者<lb/>
　為之内持權脅制人主其患非一日之故也莊宗改<lb/>
　用武臣而安重誨之徒實制朝廷髙宗奪以付宰相<lb/>
　名實稱矣雖其初宦者武臣不悦至為罷維翰等然<lb/>
　卒廢樞密使不畀近習握兵之人自此始可謂有逺<lb/>
<pb n="KR4h0062_WYG_061-10b"/>
　慮者也<lb/>
　　　髙季興朝京師<lb/>
荆南髙季興初為汴州富人李讓家僮梁祖竒其材開<lb/>
平中為荆南節度使同中書門下平章事唐莊宗時其<lb/>
下勸季興入朝京師既歸莊宗心悔遣之季興曰吾行<lb/>
有二失來朝一失放還一失且主上百戰以取河南對<lb/>
功臣誇手抄春秋又曰我於手指上得天下其自矜伐<lb/>
如此吾可無慮矣<lb/>
<pb n="KR4h0062_WYG_061-11a"/>
　右新史第六十九莊宗能嗣其先志復讐攘敵遂滅<lb/>
　梁而有天下當此之時威震諸侯季興惶懼首以身<lb/>
　朝如莊宗之言未大失也而季興遽知其無能為自<lb/>
　此遂安枕無勤王意而莊宗不終其業亦卒如其所<lb/>
　料觀季興雖始以奴𨽻乘時亂離至擁旄鉞然智識<lb/>
　如此其跨有十州傳子若孫豈偶然哉<lb/>
　　　契丹請聽盟約<lb/>
契丹初嘗推一大人建旗鼓以統八部某部大人遥輦<lb/>
<pb n="KR4h0062_WYG_061-11b"/>
立時劉仁恭據有幽州數出兵攻之每嵗秋霜落則出<lb/>
兵燒其野草契丹馬多饑死即以良馬賂仁恭求市牧<lb/>
地請聽盟約惟謹<lb/>
　右新史第七十二巻論者謂戰國時如燕趙小國内<lb/>
　禦强秦外攘戎狄孤立而無患不聞其以幣賂事人<lb/>
　而偷安也其説信然觀仁恭非有英傑之才内困太<lb/>
　原之討且殫其力以求附梁慮亡不暇而猶能外病<lb/>
　契丹至反以馬賂仁恭求不侵擾惟恐不得然後知<lb/>
<pb n="KR4h0062_WYG_061-12a"/>
　昔燕趙之所以守其國者亦必有説而後世猥曰契<lb/>
　丹强大非古之比至以中國全力不能一日忘北顧<lb/>
　憂夫使邊臣慮國如燕趙仁恭之圖己事而朝廷不<lb/>
　預此唐之盛時所以用三節度捍邊而無憂也<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_061-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻六十一<lb/>
</p>
<p>
</p>
  </div>
</body>
</text>
</TEI>
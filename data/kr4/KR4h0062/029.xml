<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷二十九</head> <lb/>
    <p>
<pb n="KR4h0062_WYG_029-1a"/>
欽定四庫全書<lb/>
　蘇門六君子文粹卷二十九<lb/>
　　淮海文粹二　　　　　　宋　秦觀　撰<lb/>
　　進策<lb/>
　　　邊防上<lb/>
臣嘗謂方今夷狄之患未有甚於西邊者夫契丹强大<lb/>
幾與中國抗衡党項遺種假息之地不當漢之數縣而<lb/>
臣以為夷狄之患未有甚於西邊者何也葢大遼自景<lb/>
<pb n="KR4h0062_WYG_029-1b"/>
德結好之後雖有信使金帛綿絮他物之賂而一歲不<lb/>
過七十餘萬西邊自熙寧犯境以來雖絶夏人賜予熙<lb/>
河蘭㑹輸轉飛輓之費一歲至四百餘萬北邉歲賂七<lb/>
十餘萬而兵寢士休累世無犬吠之警西邉歲費四百<lb/>
餘萬而羌人數入逆執亊者如鴈行將吏被介冑而卧<lb/>
以此言之北邉之患孰與西邊之患重乎今天下謀臣<lb/>
策士議欲緩西邉之患者多大率不過有二臣請具陳<lb/>
其說而去取之有曰昔漢武以遼陽九百里之地斗辟<lb/>
<pb n="KR4h0062_WYG_029-2a"/>
難守棄以予胡元帝亦以闗東歲饑納賈捐之疏罷朱<lb/>
崖郡葢王者不以無用弊所恃也狄道枹䍐故為吐蕃<lb/>
諸夷之巢穴五泉㑹寧亦乆為夏人所據若以蘭㑹之<lb/>
地復賜夏人用府州故事擇土酋以為熙河之守則數<lb/>
百萬之費可一朝而省此其說一也有曰狄道枹䍐五<lb/>
泉㑹寧皆中國故地自漢唐以至國初不聞苦其難守<lb/>
者以靈武内屬故也今置靈武於度外者八十餘年蕃<lb/>
漢地形相錯如綉耕鑿則有踐蹂之患饋運則有鈔奪<lb/>
<pb n="KR4h0062_WYG_029-2b"/>
之虞是以苦其難守也若遂取橫山次復靈武則蘭㑹<lb/>
熙河自為内地尚安有數百萬之費乎此又一說也以<lb/>
臣觀之以前說可以施於陛下即位之初後說可以施<lb/>
於今日之後何則陛下即位之初羌人各率種落交臂<lb/>
屈膝請命下吏是若赦其罪戾與之更始假以熙河之<lb/>
節賜以蘭㑹之區則外足以懐柔逺人心内足以寛元<lb/>
元之力今則不然天奪其魄自干誅夷相為輔車遊魂<lb/>
疆場邉屯吏士攘袂切齒皆欲犁其庭而掃其閭夫順<lb/>
<pb n="KR4h0062_WYG_029-3a"/>
逆之勢殊則撫御之術異為今計者獨有取橫山而復<lb/>
靈武耳覉縻不絶之說可復道哉臣故曰前說可施於<lb/>
陛下即位之初後說可以施於今日之後也昔曹公征<lb/>
漢中而弗克乃下詔曰雞肋楊修以為鷄肋者食之無<lb/>
所得棄之如可惜公將歸矣巳而果然葢是時成都方<lb/>
為劉氏所據曹公以為雖得漢中之地必有輸將之費<lb/>
禦捍之勤其勢未易乆守故不若棄之便也及鄧艾襲<lb/>
取成都而漢中遂為控引輸寫之地豈可謂食之無所<lb/>
<pb n="KR4h0062_WYG_029-3b"/>
得棄之如可惜者乎然則曹公之棄漢中特以未睱取<lb/>
成都耳以此言之則知前二說者去取各有時也且天<lb/>
下之形勢固有不相闗而實相待者飛者以翼而縶其<lb/>
足則不能飛走者以足縛其手則不能走瓶罄則罍恥<lb/>
唇亾則齒寒橫山靈武亦蘭㑹熙河之手足而蘭㑹熙<lb/>
河亦橫山靈武之罍齒也功成於彼則患紓於此矣杜<lb/>
欽議夜郎以為不毛之地無用之民聖王不以勞中國<lb/>
宐罷郡放棄其民絶其侯王勿復通如以先帝所立之<lb/>
<pb n="KR4h0062_WYG_029-4a"/>
功不可墮壊亦宜因其萌芽絶之嗚呼是今日西邉<lb/>
之勢也<lb/>
　　　邊防中<lb/>
或謂臣曰咸平中賊繼遷者攻䧟靈武進圍麟州朝廷<lb/>
檄召諸鎮兵討之僅能解圍而巳逮寶元慶厯之間元<lb/>
昊僣逆兵孥而不解者數年竞亦不能致其頭於北闕<lb/>
下元豐初大舉弔伐之師五道並進輒無功而返未幾<lb/>
永樂䧟没詔使死者二人夫羌之勁悍不可以力屈久<lb/>
<pb n="KR4h0062_WYG_029-4b"/>
矣奈何輕議取橫山復靈武哉臣應之曰不然夫勝有<lb/>
勢敗有時聖人不能生其時時至而不失其勢昔咸平<lb/>
之時海内初離分裂之禍上下厭苦於兵俱欲休息而<lb/>
繼遷之黨以兇悍狡險之姿據平夏之全壤扼瀚海之<lb/>
要衝故其攘清逺而竊靈武也朝廷置之度外而不復<lb/>
問寶元慶厯之間天下承平日乆邊防之備大率皆弛<lb/>
將不知兵而兵不習戰彼元昊者雖生於砂磧牛馬之<lb/>
區而計數足以濟其姦勇决足以成其惡料敵合變有<lb/>
<pb n="KR4h0062_WYG_029-5a"/>
古單于之風小羌入事請盟惟恐居後於是盡有河南<lb/>
之地又取河西之境乃歸節旄僣名號卷甲一出其鋒<lb/>
不可當者矣先皇帝自熙寜以來懲累朝之事為萬世<lb/>
之計申嚴武備命將出征戎軒啟行枹䍑請命天戈再<lb/>
指五原内屬元豐之初遂决策大舉夏人震懼不知所<lb/>
為然猶未即伏辜者其形勢巳成其支黨具在譬如不<lb/>
肖子守其先人之廬雖終賣鬻而期月之間資用尚饒<lb/>
未可問也今則不然承先皇帝飭勵之後内修外攘之<lb/>
<pb n="KR4h0062_WYG_029-5b"/>
餘將帥之銓擇士卒之蒐練器甲之犀利財用之充委<lb/>
皆數倍於寶元慶厯之間而天方厭羌内難屢起權臣<lb/>
擅事蚌鷸相持既狃於永樂之役常以中國為易與耳<lb/>
又謂陛下新即位方務休靖未能外事四夷夫戰而輕<lb/>
驕與夫懈不設備在兵法皆滅亾之道也繇是言之彼<lb/>
無敗形我無勝勢者咸平之時是也我之勝勢己具彼<lb/>
之敗形未成者元豐之初是也我有必勝之勢彼有必<lb/>
敗之形者今日是也且時難得而易失一日縱敵數世之<lb/>
<pb n="KR4h0062_WYG_029-6a"/>
患也奈何不議取横山而復靈武哉昔漢武帝擊匈奴<lb/>
追奔逐北者二十餘年浮西河絶大漠破寘顔襲虜廷<lb/>
封狼居胥山禪於姑衍以臨瀚海虜名王貴人以百數<lb/>
築單于邸城於長安然竟不能南面而臣之也逮宣帝<lb/>
匈奴内亂五單于争立漢以威德覆之於是始肯臣服<lb/>
甘露中呼韓邪單于遂來朝於甘泉之宫唐太宗伐高<lb/>
麗至身屬櫜鞬鞍結兩服雖㧞遼東白崖諸城而駐蹕<lb/>
之後靺鞨犯陣李勣等力戰破之軍還悵然思魏徴在<lb/>
<pb n="KR4h0062_WYG_029-6b"/>
朕豈有此行耶迨高宗時葢蘇文死諸子閱稂怨禍結<lb/>
連饑饉頻仍災異並見於是唐遣勣等討之遂滅其國<lb/>
以其地置安東都䕶夫孝武太宗用武之主也宣帝高<lb/>
宗守文之君也然而匈奴之所以叛服高麗之所以存<lb/>
亾者何哉用武之主奮威而擊於前守文之君乘弊而<lb/>
取於後亦其形勢使然無足怪也臣以為陛下觀匈奴<lb/>
髙麗之所以破則知夏國之可夷觀宣帝髙宗之所以<lb/>
克則知天誅之可致觀武帝文皇之功則先帝之志不<lb/>
<pb n="KR4h0062_WYG_029-7a"/>
可㤀也願陛下擇大臣知兵者一人以為統帥盡䕶諸<lb/>
將之軍使之毋顧小利毋急近功而專以横山靈武為<lb/>
事不過三年河南之地復歸於中國矣<lb/>
　　　邊防下<lb/>
臣既言靈武蘭㑹之形勢因請遂陳攻守之策今夫盡<lb/>
堅悉銳傅壘而陣八部並進晝夜不息是知攻而巳者<lb/>
也増陴濬隍嬰城自固屈指計功以須援兵是知守而<lb/>
巳者也知攻而巳者可以擒小敵矣而不可以擒大敵<lb/>
<pb n="KR4h0062_WYG_029-7b"/>
知守而巳者可以保堅城矣而不可以保危城古之知<lb/>
攻守者不然堅壁不戰自養其鋒則雖大敵而可擒直<lb/>
前逆擊折其盛勢則雖危城而可保是之謂以守為攻<lb/>
以攻為守非天下之奇材何足以知之乎諸葛相蜀歲<lb/>
出師以伐魏魏人患之及亮死師不復出而蜀遂以亾<lb/>
葢亮以蜀者險阻新造之國而四靣皆廹強敵非數出<lb/>
銳師以挫之則其勢不能自保此則以攻為守者也漢<lb/>
使趙充國擊先零而請罷騎兵留步士萬人屯田以待<lb/>
<pb n="KR4h0062_WYG_029-8a"/>
其敝宣帝從其議遂滅先零葢充國以先零窮寇急與<lb/>
之角則中國必有饋輓轉輸之勞故罷騎留屯而圖以<lb/>
期月此則以守為攻者也臣以為孔明所以保蜀之策<lb/>
可以守蘭㑹而充國所以破先零之計可以取靈武何<lb/>
則今蘭㑹之地與夏人接界犬牙相入若積粟儲械端<lb/>
坐而守彼必時入而寇我小則掠羊馬大則㧞障隧援<lb/>
兵將至羌輒引去既解而歸則又復入如此連年則我<lb/>
數揺動而車甲疲非長久之道也為今之策莫若以秦<lb/>
<pb n="KR4h0062_WYG_029-8b"/>
鳯涇原麟府鄜延環慶五路之兵與蘭㑹相表裏約以<lb/>
兵萬人歲各一出雖大勝無輕入雖小却無久畱務以<lb/>
撓羌人而己夫以五路之兵歲各一出則是我之兵歲<lb/>
一戰而羌人歲五戰也羌雖魁徤豈有歲五戰而不罷<lb/>
極者也彼既救死扶傷之不給則蘭㑹之地自然無事<lb/>
此則孔明守蜀之遺意也自靈武䧟没八十餘年其地<lb/>
北距大河南抵環慶瀚海七百里舄鹵無水泉若誠舉<lb/>
大兵徑薄其下則敵將嬰其巢穴竄伏不出而潜以精<lb/>
<pb n="KR4h0062_WYG_029-9a"/>
兵擊吾歸路吾軍粮盡引還則腹背受敵而進退不可<lb/>
得非萬全也為今之策莫若興屯田假以歲月以為必<lb/>
誅之計今屯田自闗中以至塞下往往而有然水利不<lb/>
興人力未盡内無良吏為之教督外無遊兵為之捍敵<lb/>
是以雖有其名而未享其利願置使者一人如漢之搜<lb/>
粟都尉之類專領其事凡要害之利盡發吏卒屯之濬<lb/>
溝澮繕亭陣頻出騎士以為田者遊兵積粟數百萬斛<lb/>
則靈武在吾掌股中矣此亦充國破先零之遺意也夫<lb/>
<pb n="KR4h0062_WYG_029-9b"/>
羌以數縣之衆乃能與中國之師抗者無他吾軍動以<lb/>
轉輸輜重自隨非饋餉不行彼則各贏斗升之粮負於<lb/>
馬上而戰耳是中國所長者兵多所短者難餉羌所長<lb/>
者易食所短者兵少也今既大興屯田假以歲月以為<lb/>
必誅之計又分諸路之兵歲各一出以為撓賊之謀則<lb/>
吾之所短者無足慮彼之所長者無所施臣謂不過三<lb/>
年羌必大困然後遣一介之使告之曰能以靈武之地<lb/>
歸中國則罷兵不然并取夏臺數州矣彼知我不得靈<lb/>
<pb n="KR4h0062_WYG_029-10a"/>
武兵未息也必自割其地獻於朝廷如有迷愎不從則<lb/>
以數萬人自鄜畤度塞門抵回東阪可唾手而取也傳<lb/>
曰猛虎在深山百獸震恐及其在䧟穽之中揺尾而求食<lb/>
積威約之漸也夫惟能以積威約之漸則羌雖勁悍將<lb/>
揺尾而求食矣<lb/>
　<lb/>
　<lb/>
　<lb/>
<pb n="KR4h0062_WYG_029-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷二十九<lb/>
</p>
<p>
</p>
  </div>
</body>
</text>
</TEI>
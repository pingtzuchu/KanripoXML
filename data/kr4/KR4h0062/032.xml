<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷三十二</head> <lb/>
    <p>
<pb n="KR4h0062_WYG_032-1a"/>
欽定四庫全書<lb/>
　蘇門六君子文粹卷三十二<lb/>
　　淮海文粹二　　　　　　宋　秦觀　撰<lb/>
　　進論<lb/>
　　　袁紹論<lb/>
天下之禍莫大於殺士古之人欲有為於世者雖負其<lb/>
豪俊傑特之才據強大不可㧞之勢疑若殺一士不足<lb/>
以為損益然而未始不亾者何耶士國之重器社稷安<lb/>
<pb n="KR4h0062_WYG_032-1b"/>
危之所繫四海治亂之所屬也是故師士者王友士者<lb/>
覇殺士者亾世之論者曰以袁紹之亾繫於官渡臣竊<lb/>
以謂不然紹之所以亾者殺田豐耳使紹不殺田豐雖<lb/>
有官渡之敗未至亾也何則昔楚漢相距於京洛之間<lb/>
高祖奔北狼狽甚於袁紹者數矣而卒有天下項籍以<lb/>
百戰百勝之威非特曹公比也而竞死東城其所以然<lb/>
者無他士之得失而巳故高祖以為張子房韓信蕭何<lb/>
三人皆人傑吾能用之所以取天下項羽有一范增而<lb/>
<pb n="KR4h0062_WYG_032-2a"/>
不能用所以為我擒以楚漢之事言之則知紹之亾果<lb/>
在於田豐不在於官渡也且紹之械繫田豐也何異高<lb/>
祖械繫婁敬於廣武乎髙祖圍於平城而還以二千户<lb/>
封敬號建信侯紹敗而還慚豐而殺之嗚呼人之度量<lb/>
相逺一至於此哉傳曰善敗者不亾故楚昭王珍越王<lb/>
句踐皆濵於絶滅而復續紹雖敗於官渡而冀州之地<lb/>
南據大河北阻燕代形勢之勝尚可用也向使出豐於<lb/>
獄東向而事之問以計策卑身折節以撫傷殘之餘親<lb/>
<pb n="KR4h0062_WYG_032-2b"/>
執金鼔以厲奔走之氣内修農戰外結英雄縱不能并<lb/>
吞天下豈遽至於亾哉方紹與董卓異議横刀不應長<lb/>
揖而出及起兵渤海遂有四州之地連百萬之衆威震<lb/>
河朔名重天下不可謂非一時之傑也然殺一田豐遂<lb/>
至於此則天下之禍其有大於殺士者乎文若曰袁紹<lb/>
布衣之雄耳能聚人而不能用臣竊以為知言也<lb/>
　　　魯肅論<lb/>
魯肅勸吳以荆州之地借先主先主因以取蜀吳王悔<lb/>
<pb n="KR4h0062_WYG_032-3a"/>
之歸咎於肅夫以肅之籌畧過人而其昧有至於此乎<lb/>
以臣觀之吳人雖欲不借荆州以資先主不可得也肅<lb/>
策之善矣何則是時曹氏巳據中原挾天子以令天下<lb/>
毅然有并吞諸雄之心袁紹吕布皆為擒滅其能合從<lb/>
并力以抗之者獨仲謀與𤣥德耳此所謂胡越之人未<lb/>
嘗相識一旦同舟而遇風波則相應如左右手勢使然<lb/>
也呉人雖欲不借荆州以資先主其可得乎且吳不借<lb/>
荆州則先主必還公安不然則當殺之二者皆不可也<lb/>
<pb n="KR4h0062_WYG_032-3b"/>
昔高祖入闗與秦父老約法三章秋毫無所犯秦民大<lb/>
恱項羽雖徙之於漢中而高祖還定三秦如探囊中物<lb/>
耳何則秦民之心巳繫於漢也方先主東下荆州之人<lb/>
歸者十餘萬或勸速行以據江陵先主曰夫舉大事必<lb/>
以人為主今人歸吾何棄去是時先主若還公安吳為<lb/>
讐也夫以董卓之罪上通於天王允以順誅之而李傕<lb/>
郭汜紏合黨與猶能為之報仇何則卓雖兇逆亦一時<lb/>
之望也先主以宗室之英名葢當代士之歸者如水之<lb/>
<pb n="KR4h0062_WYG_032-4a"/>
赴海烏林之役曹公以百萬之衆泝江而下非其雄略<lb/>
則周瑜水軍豈能獨勝耶吳若殺之豪傑四面而至必<lb/>
矣孫氏之亾可立待也繇是言之先主借荆州之事拒<lb/>
之則為仇殺之則招禍因而借之則可以合從并力而<lb/>
抗曹公肅之為吳策者豈不善乎然則周瑜嘗欲徙先<lb/>
主置吳盛為築宫多其美女好玩其䇿何如此又大不<lb/>
可也先主嘗見其髀肉生慨然流涕歎功業之不建其<lb/>
在許也曹公與之出則同輿坐則同席竟亦不留此其<lb/>
<pb n="KR4h0062_WYG_032-4b"/>
志豈以美女玩好老於吳者耶史稱曹公聞孫權以土<lb/>
地借備方作書落筆於地彼知先主得荆州輔車之勢<lb/>
成天下未可以遽取也繇是言之借荆州之事豈惟劉<lb/>
氏所以取蜀亦孫氏所以保吳者矣<lb/>
　　　諸葛亮論<lb/>
鼂錯曰五帝神聖其臣莫及三王臣主俱賢五覇不及<lb/>
其臣臣竊以為不然夫覆杯水於㘭堂之上置杯焉則<lb/>
膠焦鵬之翮㧞而傅鳲鳩則累矣故有帝者之君則有<lb/>
<pb n="KR4h0062_WYG_032-5a"/>
帝者之臣有王者之君則有王者之臣有覇者之君則<lb/>
有覇者之臣諸葛亮雖天下之奇材亦覇者之臣耳何則<lb/>
亮帝王之輔肯為蜀先主而委贄耶王通以為使亮而無<lb/>
死禮樂其有興乎尤非也臣以為亮雖無死曾不足以<lb/>
取天下况於興禮樂乎何則亮之所亊者蜀先主而所<lb/>
自比者管仲樂毅也先主雖號人傑然取天下則不及<lb/>
曹孟德保一方則不如孫仲謀其所以得蜀者以劉璋<lb/>
之闇弱而巳先主雖存司馬仲達陸伯言諸公皆無恙<lb/>
<pb n="KR4h0062_WYG_032-5b"/>
尚不足以取魏而死其能取天下乎管仲相齊九合諸<lb/>
侯一匡天下然不能先自治而後治人故孔子以為小<lb/>
器樂毅為弱燕合五國之從夷萬乘之齊然曠日持久<lb/>
不能下莒與即墨至間者得行捐燕之趙管仲樂毅雖<lb/>
得志於天下尚不能興禮樂亮而無死其能興禮樂乎<lb/>
夫古之君子進難而退易伊尹耕於有莘之野也則固<lb/>
巳曰使是君為堯舜之君使是民為堯舜之民葢求之<lb/>
而不用其道則彼有不出而巳孔子曰如有用我者吾<lb/>
<pb n="KR4h0062_WYG_032-6a"/>
其為東周乎葢用之而不盡其蘊則彼有不留而巳是<lb/>
故有所不出出則可以取天下有所不留留則可以興<lb/>
禮樂方先主之顧亮於草廬之中所言者取荆益二州<lb/>
耳至言天下有變則一軍向宛洛一軍出秦川所謂俟<lb/>
河之清人壽幾何者耶荆州之失大舉伐呉亮曽不能<lb/>
強諫及兵敗乃歎曰法孝直若在能制主上令不東就<lb/>
復東行必不危矣所謂虎兕出於柙龜玉毁於櫝中是<lb/>
誰之過歟以此論之亮不足以取天下而興禮樂亦明<lb/>
<pb n="KR4h0062_WYG_032-6b"/>
矣然亮與先主一言道合遂能覇有荆益成鼎峙之勢<lb/>
及受寄託孤義盡於主國無間言身死之日雖遷廢之<lb/>
人為之泣下有致死者雖古往社稷之臣何以加諸陳<lb/>
壽以謂管蕭之亞匹葢近之矣然壽以謂應變將略非<lb/>
其所長信乎此非也亮之征孟獲曰公天威也南人不<lb/>
復反矣其卒於渭上司馬仲達按行其營壘處所曰天<lb/>
下之奇才也所作八陣圖後世言兵者必稽焉則亮之<lb/>
應變將略不言可知矣嗚呼豈壽果挾髠其父之故耶<lb/>
<pb n="KR4h0062_WYG_032-7a"/>
抑其所自見如此也<lb/>
　　　臧洪論<lb/>
臣聞臧洪以袁紹不救張超絶不與通至於敗死以臣<lb/>
觀之洪實游俠之靡也豈臣子之義哉何則夫欲生而<lb/>
惡死天下之真情也然古之君子或捐軀命棄親族不<lb/>
為苟得者非不欲生以其所欲有甚於生而巳觸鼎鑊<lb/>
冒鋒鏑患有所不避者非不惡死以其所惡有甚於死<lb/>
而巳使其所欲未有甚於生所惡未有甚於死則君子<lb/>
<pb n="KR4h0062_WYG_032-7b"/>
豈有矯世絶俗拂其所謂真情者耶詩云既明且哲以<lb/>
保其身君子之常也傳曰志士仁人有殺身以成仁無<lb/>
求生以害仁君子之變也不得巳而為之者也世衰道<lb/>
微士大夫講學不明於是始惑於輕重趨舍之際徒知<lb/>
保身之為易殺身之為難不知妄死之與苟生其失一<lb/>
也齊有崔氏之難其臣死者十有餘人晏子獨以為君<lb/>
為社稷死則死之為社稷亾則亾之若為巳死而為巳<lb/>
亾非其私䁥誰敢任之以晏子之言論之洪為張超而<lb/>
<pb n="KR4h0062_WYG_032-8a"/>
死者果何為也夫曹操吕布皆漢之姦臣然方是時操<lb/>
挾天子其勢為順布背朝廷其勢為逆使超去逆就順<lb/>
紹弗為救猶或可責矧叛操而歸布安能責其不救乎<lb/>
夫張超袁紹之於洪雖交有故新遇有厚薄然受其表<lb/>
用則皆主也使舊主為新主所殺洪絶之而致死猶或<lb/>
近義矧滅超者曹氏焉得與紹為讐乎繇是言之洪為<lb/>
張超而死者果何謂也孔融嘗為管亥所困太史慈為<lb/>
突重圍求救於先主先主從之遂解都昌之急葢是時<lb/>
<pb n="KR4h0062_WYG_032-8b"/>
俗尚名節甚矣天下之士惟以然諾不終為愧禍亂不<lb/>
解為恥厥志有在生死以之故事成則為太史慈不成<lb/>
則為臧洪以臣子之義責之皆罪人也楊子以要離為<lb/>
蜂螫之靡聶政為壯士之靡荆軻為刺客之靡者耶孟<lb/>
子曰可以死可以無死死傷勇若數子者可謂傷勇矣<lb/>
亦足以悲夫<lb/>
　　　王導論<lb/>
臣聞春秋書趙盾之罪而三傳皆以為實其族穿非盾<lb/>
<pb n="KR4h0062_WYG_032-9a"/>
也盾為正卿亾不越境反不討賊故被大惡之名臣始<lb/>
疑之及讀晉史見王導周顗之事然後知三傳之說為<lb/>
不誣矣何則經誅其志傳述其事也王敦之舉兵也劉<lb/>
隗勸帝盡誅王導之族導嘗求救於顗顗申救甚切而<lb/>
不與之言導心衘之及敦得志問顗於導不答顗遂見<lb/>
誅後見其表始流涕曰吾雖不殺伯仁伯仁繇我而死<lb/>
然則顗之死雖假手於敦實導意也若使後世良史書<lb/>
曰王導殺周顗不亦宜乎以此觀之則趙盾之事從可<lb/>
<pb n="KR4h0062_WYG_032-9b"/>
知矣夫盾以驟諫不入靈公使鉏麑賊之麑不忍殺又<lb/>
伏甲而攻之僅以身免故其族穿攻靈公於桃園然則<lb/>
靈公之死雖假手於穿實盾志也不然則其返也曷為<lb/>
其不討穿乎傳以為志同則書重信不誣矣豈非經誅<lb/>
其志而傳述其事耶然則穿首惡也盾疑似者也舍首<lb/>
惡而誅疑似者何也葢名實俱善者天下不疑為君子<lb/>
心迹俱惡者天下不疑為小人有善之名無善之實有<lb/>
惡之心無惡之迹是為姦人姦人者嘗託身於疑似之<lb/>
<pb n="KR4h0062_WYG_032-10a"/>
間天下莫得而誅之此春秋所以誅之也太史公以春<lb/>
秋别嫌疑明是非定猶豫葢以此矣漢淮南厲王母坐<lb/>
趙氏死厲王以為辟陽侯力能得之而不争輒椎殺之<lb/>
唐髙宗欲立武后畏大臣異議李勣曰此陛下家亊無<lb/>
須問外人帝意遂定唐人以為立武后者勣也繇此觀<lb/>
之誅志不誅亊非特春秋古今人情之所同然也春秋<lb/>
能發之耳然則王導之罪與趙盾同乎曰非也導實江<lb/>
左之名臣東晉之興導力為多特其殺周顗之事有似<lb/>
<pb n="KR4h0062_WYG_032-10b"/>
於盾而巳<lb/>
　　　崔浩論<lb/>
臣聞有有道之士有有才之士至明而持之以晦至智<lb/>
而守之以愚與物並游而不離其域者有道之士也以<lb/>
明濟眀以智資智頴然獨出不肯與衆為耦者有才之<lb/>
士也夫有道之與有才相去逺矣不可不知也史稱崔<lb/>
浩自比張良謂稽古過之以臣觀之浩曾不及荀賈何<lb/>
敢望子房乎夫子房之於漢荀攸賈詡之於魏浩於元<lb/>
<pb n="KR4h0062_WYG_032-11a"/>
魏運籌制勝筭無遺策實各一時之謀臣也高祖以子<lb/>
房與韓信蕭何為三人傑用之以取天下韓信王楚數<lb/>
十城蕭何封侯第一而子房獨願封留而已及太子監<lb/>
闗中兵乃行少傅亊晏然處於叔孫通之下了無矜伐<lb/>
不平之意故司馬遷以為無智名無勇功可謂有道之<lb/>
士也荀賈雖不足以與於此然攸謀謨帷幄時人子弟<lb/>
莫知其言詡亦闔門自守退無交私皆以令終故陳壽<lb/>
以為良平之亞雖有才之士亦頗聞君子之道者也浩<lb/>
<pb n="KR4h0062_WYG_032-11b"/>
則不然其設心措意惟恐功之不著名之不顯而已李<lb/>
順之死浩既有力而奏五寅元厯章尤夸誕妄詆古人<lb/>
所撰圗書至鑱石道旁以彰直筆明哲之所為固如此<lb/>
乎正孟子所謂小有才未聞君子之大道適足以殺其<lb/>
身而巳盆成括之流也以此論之浩曾不及荀賈眀矣<lb/>
何敢望子房乎夫以其精治身以緒餘治天下功成事<lb/>
遂奉身而退者道家之流也觀天文察時變以輔人事<lb/>
明於末而不知本陰陽家之流也子房始遊下邳受書<lb/>
<pb n="KR4h0062_WYG_032-12a"/>
圯上老人終曰願棄人間從赤松子游耳則其術葢出<lb/>
於道家也浩精於術數之學其言熒惑之入秦彗星之<lb/>
滅晉與夫免出後宫姚興獻女之事尤異及黜莊老乃<lb/>
以為矯誣之言則其術葢出於隂陽而己此其所以不<lb/>
同也然髙帝用子房之謀棄咸陽還定三秦滅項羽於<lb/>
垓下太武用浩亦取赫連昌破蠕蠕平沮渠牧犍於凉<lb/>
州惠帝得不廢者子房之本謀而太武為國副主亦自<lb/>
浩發之其迹葢相似也嗚呼豈欲為子房而不知所以<lb/>
<pb n="KR4h0062_WYG_032-12b"/>
為子房者歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷三十二<lb/>
</p>
<p>
</p>
  </div>
</body>
</text>
</TEI>
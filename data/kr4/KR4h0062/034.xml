<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷三十四</head> <lb/>
    <p>
<pb n="KR4h0062_WYG_034-1a"/>
欽定四庫全書<lb/>
　蘇門六君子文粹卷三十四<lb/>
　　淮海文粹二　　　　　　宋　秦觀　撰<lb/>
　　論<lb/>
　　　擬郡學試近世社稷之臣論<lb/>
古之所謂社稷之臣者至矣忠足以竭才性之分敏足<lb/>
以應亊物之變苟利社稷則遂事矯制雖君有所不從<lb/>
苟害社稷則仗節死誼雖身有所不顧夫人莫不尊於<lb/>
<pb n="KR4h0062_WYG_034-1b"/>
君莫不親於身君與身也猶有時而㤀之知有社稷之<lb/>
事而己况其他乎此古之所謂社稷之臣者也揚子曰<lb/>
近世社稷之臣終之以禮樂可謂社稷之臣矣夫揚子<lb/>
之所以有取於四子者豈以運籌帷幄之中制勝於無<lb/>
形歟料敵制變筭無遺策攻城野戰前無堅敵歟出入<lb/>
禁闥二十餘年小心謹戒未嘗有過歟果在乎是則戰<lb/>
國之末士一介之庸人皆可以為社稷之臣矣豈揚子<lb/>
之意哉方高帝之時天下初定諸將論功日夜不决子<lb/>
<pb n="KR4h0062_WYG_034-2a"/>
房辭齊三萬户願封於留又勸先封雍齒諸將乃服及<lb/>
欲廢太子子房乃行少傅事晏然處於叔孫通之下招<lb/>
致四老人者以羽翼之太子以安此其所以有取於子<lb/>
房者也髙后時諸吕擅權欲危劉氏平勃用陸賈之謀<lb/>
深自相結卒能誅諸吕迎文帝於代而立之此其所以<lb/>
有取於陳平絳侯勃者也後元元平之際漢室多故子<lb/>
孟擁昭立宣政繇己出前後二十年海内厭服此其有<lb/>
取於霍將軍者也然光不學無術暗於大體死纔三年<lb/>
<pb n="KR4h0062_WYG_034-2b"/>
宗族誅夷勃免相就國不逺嫌疑䧟於吏議幾致顛覆<lb/>
平多隂禍至孫而廢掌雖親貴終以不侯子房雖無三<lb/>
子之過然不能為漢制禮作樂追迹三代之隆以聖人<lb/>
之道㮣之皆未得為全人也故曰終之以禮樂雖然四<lb/>
人者或氏而字之或氏而名之或爵而名之或氏而官<lb/>
之何也此葢楊子之深意春秋之大法也春秋之法雖<lb/>
貴賤不嫌同號美惡不嫌同辭然而州不若國國不若<lb/>
氏氏不若人人不若名名不若字字不若爵爵不若子<lb/>
<pb n="KR4h0062_WYG_034-3a"/>
因此等以寄褒貶焉氏者别其所自出也字以言其德<lb/>
名以言其體爵以言其功官以言其業張子房以智葢<lb/>
言其德也故氏而字之陳平以無悞葢言其體也故氏<lb/>
而名之絳侯勃以果葢言其功故爵而名之霍將軍以<lb/>
勇葢言其業故氏而官之四人者子房最優故獨字之<lb/>
絳侯勃為下故獨不氏焉嗚呼不如是何足以為法言<lb/>
　　　聖人繼天測靈論<lb/>
古之語道德者未始不以聖人而論聖人者亦未始不<lb/>
<pb n="KR4h0062_WYG_034-3b"/>
以道德葢捨道德則無以見聖人而微聖人則道德或<lb/>
幾乎息矣何者其體相俱而其用無以異也夫物生謂<lb/>
之化物極謂之變變化而不可知謂之神神也者其合<lb/>
則藏於無為其散則寓於有得昔之命道者因其無為<lb/>
也故強名之以天所謂莫之為而常自然者是已自其<lb/>
有得也故強名之以靈所謂地得一以靈是己天者道<lb/>
也而於神為無體之體靈者德也而於神為無用之用<lb/>
體則可以繼用則可以測繇此兩者而不能知百姓是<lb/>
<pb n="KR4h0062_WYG_034-4a"/>
也知此兩者而不能行智者是也行此兩者而不能盡<lb/>
仁者是也繇而能知知而能行行而能盡静可以繼動<lb/>
可以測此聖人所以至也葢聖人者其聰無所不知其<lb/>
明無所不察積聰明而為淵則極天下之深盡聰明而<lb/>
為懿則窮天下之美夫人之所以䘮已於物失性於俗<lb/>
而一切事變之來不能以眀辨而應對之者以其質有<lb/>
不足而修有未至爾聖人既已具聰明之質而又加之<lb/>
以淵懿之修則尚惡徃而不至耶是以合而為體則可<lb/>
<pb n="KR4h0062_WYG_034-4b"/>
上與造物者游而無以為散而為用則足以遂知來物<lb/>
之不窮而各有得夫合於無為則固以天也散於有得<lb/>
則固以靈也以吾之天而繼天之天以吾之靈而測物<lb/>
之靈是猶操五寸之矩求天下之方其不合亦以鮮矣<lb/>
易曰無思也無為也寂然不動感而遂通天下之故夫<lb/>
無思無為寂然不動者所謂繼天也感而遂通天下之<lb/>
故所謂測靈也葢靈與天其始也出於神其終也入於<lb/>
神而聖人與之俱焉故楊子曰聖人聰明淵懿繼天測<lb/>
<pb n="KR4h0062_WYG_034-5a"/>
靈夫聰明淵懿者乃所以繼天測靈也及乎天已至於<lb/>
可繼靈已至於可測雖聰明淵懿亦莫得而言矣何則<lb/>
極道德之精則粗不足以盡之也彼百姓與仁智則不<lb/>
然其質與聖人未嘗不同而其修與聖人未嘗不異是<lb/>
以雖有存乎人之天而不能開之以物於有累雖有貴<lb/>
於物之靈而不能盡之以器於有窮夫以有累有窮之<lb/>
具而欲繼無為之天測無不得之靈其難也可眀矣嗚<lb/>
呼於是知聖人之所以聖人也<lb/>
<pb n="KR4h0062_WYG_034-5b"/>
　　　變化論<lb/>
萬物不能常有有極則入於無亦不能常無無極則出<lb/>
於有變者自有入無者也化者自無入有者也方其入<lb/>
也則質散而返形形散而返氣氣散而返於芒忽之間<lb/>
闢隂以為陽者有矣闔陽以為隂者有矣其巧妙其功<lb/>
深故難窮難終此物之極者所以繇之也方其入也則<lb/>
芒忽之間合而成氣氣合而成形形合而成質移剛以<lb/>
為柔者有矣易柔以成剛者有矣其巧顯其功淺故隨<lb/>
<pb n="KR4h0062_WYG_034-6a"/>
起隨滅此物之生者所以繇之也是故物生謂之化物<lb/>
極謂之變變者天道也君道也聖人之事而化之所以<lb/>
始也化者地道也臣道也賢人之事而變之所以終也<lb/>
是二者猶生之有死晝之有夜動之有静往之有來常<lb/>
相待為用而未有能獨成者也二者雖不能獨成而亦<lb/>
不能兩立何則一氣不頓進變進則化退矣一形不頓<lb/>
虧化進則變退矣一進一退迭相出入而神用無窮焉<lb/>
故曰變化者進退之象也又曰知變化之道者其知神<lb/>
<pb n="KR4h0062_WYG_034-6b"/>
之所為乎昔之論變化者有先變而言者有先化而言<lb/>
者有兼變化而言者易曰形而上者謂之道形而下者<lb/>
謂之器化而裁之謂之變夫道者變之統也器者化之<lb/>
宇也有形者不能相有是以雖器也而制之者亦存乎<lb/>
道雖化也而裁之者亦存乎變故曰化而裁之謂之變<lb/>
此所謂先化而言者也中庸曰其次致曲曲能有誠誠<lb/>
則形形則著著則明明則動動則變變則化葢自致曲<lb/>
而至於變化者繇人以盡天道自變而至化者繇天以<lb/>
<pb n="KR4h0062_WYG_034-7a"/>
盡人道盡天道所以率性盡人道所以立教故曰變則<lb/>
化此所謂先變而言者也荀卿曰誠心守仁則形形則<lb/>
神神則能化矣誠心行義則理理則明眀則能變矣變<lb/>
化代興謂之天德夫變者所以原始化者所以要終獨<lb/>
化則不能以生獨變則不能以形生生形形而道之用<lb/>
盡矣故曰變化謂之天德此所謂兼變化而言者也葢<lb/>
先變者以言乎自無而出有先化者以言乎自有而入<lb/>
無而兼變化者以言乎出有入無相待為用而已矣然<lb/>
<pb n="KR4h0062_WYG_034-7b"/>
則主變者天也司化者地也而荀氏皆以為天德何也<lb/>
曰天道成終而成始凡言變者亦可以兼化地道無成<lb/>
而代有終凡言化者則不可以兼變易於乾曰乾道變<lb/>
化而於坤則曰萬物化生葢乾者用陽氣以統天地天<lb/>
既可以兼化則乾固不獨變矣地不可以兼變則坤固<lb/>
止於化矣故曰闢户謂之乾闔户謂之坤一闔一闢謂<lb/>
之變又曰在天成象在地成形變化見矣繇是觀之變<lb/>
化者神之用也神無方無方則無乎不在故在天則<lb/>
<pb n="KR4h0062_WYG_034-8a"/>
乾道是已在地則坤道是已在人則聖人是已故曰天<lb/>
地變化聖人効之此之謂矣<lb/>
　　　君子終日乾乾論<lb/>
天任命人任力君子之道原於天而相之以人安於命<lb/>
而輔之以力故凡乘勢以應變因時以立功雖一聽於<lb/>
自然而進德修業未始不以自強不息為主何則力有<lb/>
所不盡則未可以言命而人有所不至則未可以言天<lb/>
故也乾九三所謂君子終日乾乾夕惕若厲无咎者葢<lb/>
<pb n="KR4h0062_WYG_034-8b"/>
亦以此矣夫九三以不中之位據重剛之險前有五之<lb/>
可至後有二之可終非所至而至則失義非所終而終<lb/>
則失幾失義則驕失幾則憂於時也可謂危矣可謂難<lb/>
其處矣此其所以終日乾乾而夕猶惕若也日者有為<lb/>
之時夕者無為之時也於有為之時乾乹以致其力於<lb/>
無為之時則惕若以致其心夫亂生於所忽治生於所<lb/>
憂安安者危亾亡者存固天之理也外既有以致其力<lb/>
而内有以盡其心然則德其有所不進業其有所不修<lb/>
<pb n="KR4h0062_WYG_034-9a"/>
而過其有所不補者乎故曰君子終日乾乹夕惕若厲<lb/>
无咎而孔子亦曰乾乾因其時而惕雖危無咎也易曰<lb/>
无咎者善補過也葢當勇於進而安於苟簡而不能果<lb/>
於自強能以无咎者寡矣嗚呼非深知天人力命之說<lb/>
者何足以與於此<lb/>
　　　以德分人謂之聖論<lb/>
古之聖人其道本於成已而終於成物得其始不知其<lb/>
終則蔽於為我見其末而遺其本則蔽於為人為我之<lb/>
<pb n="KR4h0062_WYG_034-9b"/>
蔽溺於楊而為人之蔽流於墨二者所事不同要皆不<lb/>
該不徧一曲之所為而非道德之正也聖人則不然其<lb/>
入不藏其出不陽入而不藏故德先乎身而有以公於<lb/>
物出而不陽故道濟天下而有以私於己夫公於物仁<lb/>
也私於己智也公公私私仁智兩得聖人之道盡矣傳曰<lb/>
以德分人謂之聖其此之謂乎夫天下之人因其性而<lb/>
觀之則未嘗不同因其習而觀之則未嘗不異使天下<lb/>
皆知性之無不同也則其俯仰之際語黙嚬笑之間固<lb/>
<pb n="KR4h0062_WYG_034-10a"/>
足以官隂陽而府萬物矣又奚聖人之俟哉夫惟不知<lb/>
故尊其習者有至於上智而卑其習者或至於下愚夫<lb/>
以本同之性而異於上下相逺之習此天下所以有俟<lb/>
於聖人而聖人者所以不可一日無於天下也故古之<lb/>
人當其德未成則修之於已既成則分之於人其大也<lb/>
以其所知覺所未知以其所覺覺所未覺其小也以其<lb/>
所中養所不中以其所才養所不才既以與人已愈有<lb/>
既以為人已愈多仁者得仁智者得智得其精者足以<lb/>
<pb n="KR4h0062_WYG_034-10b"/>
治身得其緒餘足以治天下國家豈固有求於外以為<lb/>
人之所以望吾而吾之所以與人者適當然而已矣且<lb/>
上覆下大容小髙者抑之下者舉之有餘損之不足與<lb/>
之理之當然也彼聖人以德分人者也豈固有意於是<lb/>
哉葢以為人之所望吾吾之所以與人者亦理之適當<lb/>
然而已矣<lb/>
　<lb/>
　蘇門六君子文粹卷三十四<lb/>
</p>
<p>
</p>
  </div>
</body>
</text>
</TEI>
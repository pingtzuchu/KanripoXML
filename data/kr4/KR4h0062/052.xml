<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻五十二</head> <lb/>
    <p>
<pb n="KR4h0062_WYG_052-1a"/>
欽定四庫全書<lb/>
　蘇門六君子文粹巻五十二<lb/>
　　濟北文粹六　　　　　宋　晁補之　撰<lb/>
　　春秋左氏傳雜論<lb/>
　　　楚不能與晉争<lb/>
楚子囊曰今吾不能與晉争晉君類能而使之韓厥老<lb/>
矣知罃禀焉以為政范匄少于中行偃而上之使佐中<lb/>
軍韓起少于欒黶士魴而上之使佐上軍君明臣忠上讓<lb/>
<pb n="KR4h0062_WYG_052-1b"/>
下競<lb/>
　右襄九年天下有達尊三爵一齒一德一孟子以謂<lb/>
　惡得有其一以慢其二哉蓋貴老敬長所以訓孝弟<lb/>
　而賢能所在不必老長是以晉政類能少者位上羣<lb/>
　臣樂推强國罷争才之所在不繫乎年也<lb/>
　　　魯君假備以成冠<lb/>
公送晉侯晉侯以公晏于河上問公年季武子對曰會<lb/>
于沙隨之歲寡君以生晉侯曰十二年矣是謂一終一<lb/>
<pb n="KR4h0062_WYG_052-2a"/>
星終也國君十五而生子冠而生子禮也君可以冠矣<lb/>
大夫盍為冠具武子對曰君冠必以祼享之禮行之以<lb/>
金石之樂節之以先君之祧處之今寡君在行未可具<lb/>
也請及兄弟之國而假備焉晉侯曰諾公還及衞冠于<lb/>
成公之廟假鐘磬焉禮也<lb/>
　右襄九年國君十五而冠而魯君以年則十二年耳<lb/>
　未及冠也武子對晉侯之言則是而迫於盟主之威<lb/>
　不暇守其言至汲汲焉即他國之廟假同姓之器而<lb/>
<pb n="KR4h0062_WYG_052-2b"/>
　行禮若不及俟返國者以謂禮耶非禮也<lb/>
　　　子産攻盜<lb/>
盜殺子駟子國子耳云云子西聞盜不儆而出尸而追<lb/>
盜盜入于北宮乃歸授甲臣妾多逃器用多䘮子産聞<lb/>
盜為門者庀羣司閉府庫慎閉藏完守備成列而後出<lb/>
兵車十七乘尸而攻盜于北宮盜衆盡死<lb/>
　右襄十年子西子駟子也子産子國子也子西之才<lb/>
　不及子産不待此而知也均人子也盜戕其父聞難<lb/>
<pb n="KR4h0062_WYG_052-3a"/>
　匍匐惶遽而往猶恐不及而責子西以不儆善子産<lb/>
　以庀完此豈雍容時耶傳失之矣且言國事則三執<lb/>
　政喋血朝廷言家事則父暴尸衢巷而咎臣妾之逃<lb/>
　悼器用之䘮豈但鄙細不知務而已哉<lb/>
　　　左師舎華臣<lb/>
宋華閲卒華臣弱臯比之室使賊殺其宰華吳云云宋<lb/>
公聞之曰臣也不惟其宗室是暴大亂宋國之政必逐<lb/>
之左師曰臣也亦卿也大臣不順國之恥也不如蓋之<lb/>
<pb n="KR4h0062_WYG_052-3b"/>
乃舎之左師為己短策苟過華臣之門必騁<lb/>
　右襄十七年大臣擅相賊君欲討而卿不忍非國恥<lb/>
　盖國弱也國弱斯恥矣左師向戍為賢乎則欲靖國<lb/>
　而縱有罪何哉既謂之君舎之矣而過必騁以示惡<lb/>
　之奚補<lb/>
　　　荀偃受含<lb/>
荀偃癉疽生痬于頭濟河及著雍病目出二月甲寅卒<lb/>
而視不可含宣子盥而撫之曰事吳敢不如事主猶視<lb/>
<pb n="KR4h0062_WYG_052-4a"/>
欒懷子曰其為未卒事于齊故也乎乃復撫之曰主苟<lb/>
終所不嗣事于齊者有如河乃瞑受含宣子出曰吾淺<lb/>
之為丈夫也<lb/>
　右襄十九年宣子以事其子吳自誓而猶視而懷子<lb/>
　以嗣事于齊禱之則瞑故宣子自以為淺期偃也然<lb/>
　宣子懷子皆晉之望也譬巫覡妾婦撫尸喋囁何其<lb/>
　妖且鄙哉桓譚言病而目出初死日未含尸冷乃含<lb/>
　非其有所知也譚言是矣<lb/>
<pb n="KR4h0062_WYG_052-4b"/>
　　　舒鳩叛楚<lb/>
吳人為楚舟師之役故召舒鳩人舒鳩人叛楚楚使子<lb/>
師于荒浦使沈尹夀與師祁犂讓之舒鳩子敬逆二子<lb/>
而告無之且請受盟二子復命王欲伐之薳子曰不可<lb/>
彼告不叛且請受盟而又伐之伐無罪也姑歸息民以<lb/>
待其卒卒而不貳吾又何求若猶叛我無辭有庸乃還<lb/>
　右襄二十四年舒鳩寔叛楚楚責之急偽逆二子欺<lb/>
　言無之楚王欲伐其欺亦可矣而子馮不可其意曰<lb/>
<pb n="KR4h0062_WYG_052-5a"/>
　君子可欺以其方難罔以非其道彼以不叛來請盟<lb/>
　斯受之而已如是而復叛楚雖滅之楚可無罪易曰<lb/>
　田有禽利執言无咎子馮以之<lb/>
　　　牛臣射吳子<lb/>
吳子諸樊伐楚以報舟師之役門于巢巢牛臣曰吳王<lb/>
勇而輕若啓之將親門我獲射之必殪是君也死疆其<lb/>
少安從之吳子門焉牛臣隠于短墻以射之卒<lb/>
　右襄二十五年吳人輕而無謀自古記之矣孫堅孫<lb/>
<pb n="KR4h0062_WYG_052-5b"/>
　策皆無王霸器堅輕騎從敵策暫出遇讐俱以輕敗<lb/>
　雖賴周瑜魯肅輩輔權嗣立亦權稍持重故卒建吳<lb/>
　國也<lb/>
　　　餼國人粟<lb/>
鄭子展卒子皮以子展之命餼國人粟戸一鍾是以得<lb/>
鄭國之民故罕氏常掌國政以為上卿宋司城子罕聞<lb/>
之曰鄰于善民之望也宋亦饑請于平公出公粟以貸<lb/>
使大夫皆貸司城氏貸而不書為大夫之無者貸宋無<lb/>
<pb n="KR4h0062_WYG_052-6a"/>
饑人叔向聞之曰鄭之罕宋之樂其後亡者也二者其<lb/>
皆得國乎民之歸也施而不德樂氏加焉其以宋升降<lb/>
乎<lb/>
　右襄二十九年展皮私施以收民而取國政罪也司<lb/>
　城慕而效之皆權臣自陪禄去公室之道也夫請於<lb/>
　公出公粟以貸可也貸而不書以獨取一家之譽其<lb/>
　可乎使大夫皆貸可也為大夫之無者貸以家擅一<lb/>
　國之名其可乎子貢贖人而不受金於府仲尼曰魯<lb/>
<pb n="KR4h0062_WYG_052-6b"/>
　自此不復贖人則貸而不書使後不貸之道也或乞<lb/>
　醯焉乞諸其鄰而與之仲尼曰孰謂微生高直則為<lb/>
　大夫之無者貸不直之類也又田常驟施以有齊國<lb/>
　古之奸臣多託此以收衆幸而不亡而叔向以謂其<lb/>
　後亡者何哉施而不直其干民譽多矣君子以謂不<lb/>
　免於罪而叔向以謂樂氏加焉何哉不然彼皆不知<lb/>
　此特誠心憂民而恤之可矣然君子猶避是名<lb/>
　　　伯石為卿<lb/>
<pb n="KR4h0062_WYG_052-7a"/>
伯有既死使大史命伯石為卿辭大史退則請命焉復<lb/>
命之又辭如是三乃受䇿入拜子産是以惡其為人也<lb/>
使次己位<hi>注畏其作亂故寵之</hi>
　右襄三十年以子産之賢察伯石之偽而惡之可以<lb/>
　廢矣顧乃寵之使次己位何也以謂廢之則力未可<lb/>
　為若與同列而己自去耶則鄭不可以無子産故寧<lb/>
　少假焉且與之偕而不自失為鄭國慮故也嗚呼君<lb/>
　子之馭小人有道抑孔子所謂人而不仁疾之已甚<lb/>
<pb n="KR4h0062_WYG_052-7b"/>
　亂也子産其懼此矣<lb/>
　　　子南子晳争室<lb/>
鄭徐吾犯之妹美公孫楚聘之矣<hi>注子南穆公孫</hi>公孫黑又使<lb/>
强委禽焉犯懼告子産子産曰是國無政非子之患也<lb/>
適子南氏子晳怒<hi>注子晳公孫黑</hi>既而櫜甲以見子南欲殺之<lb/>
而取其妻子南知之執戈逐之及衝擊之以戈子晳傷<lb/>
而歸云云子産曰直鈞幼賤有罪罪在楚也乃執子南<lb/>
而數之放游楚于吳鄭為游楚亂故公孫黑强與于盟<lb/>
<pb n="KR4h0062_WYG_052-8a"/>
子産弗討公孫黑將作亂欲去游氏而代其位傷疾作<lb/>
而不果諸大夫欲殺之子産使吏數之曰以大國之事<lb/>
而未爾討也云云昆弟争室而罪二也不速死司冦將<lb/>
至七月壬寅縊<lb/>
　右昭元年子産為鄭叔向為晉晏嬰為齊皆三國之<lb/>
　季世而齊晉甚焉初子皮授子産政辭曰國小而偪<lb/>
　族大寵多不可為也及為政有事伯石賂與之邑子<lb/>
　大叔曰國皆其國也奚獨賂焉子産曰無欲實難卒<lb/>
<pb n="KR4h0062_WYG_052-8b"/>
　與之夫為政而令不行於公族至有所欲使而用賂<lb/>
　國於何有哉然子産之所以為此抑可言矣子南子<lb/>
　晳之争子南直也若罪其用戈則子晳先櫜甲往殺<lb/>
　子南矣子南用戈但應之也而曰直鈞幼賤有罪罪<lb/>
　在子南杜預以謂力未能討而歸罪於楚非權也不<lb/>
　得已而用最下之策也雖後子晳彊與於盟亦弗即<lb/>
　討則其忍可知矣及子晳獲罪然後方數以大國之<lb/>
　事未爾討而摘其昆弟争室至此則晳之直安在哉<lb/>
<pb n="KR4h0062_WYG_052-9a"/>
　以至乘遽而至迫以縊死則子産之本心可見矣故<lb/>
　曰為政而令不行于公族國於何有哉然子産之所<lb/>
　以為此抑可言者惟初忍而後决始逆而終伸事定<lb/>
　國靖而衆方知其心是乃子産以為賢而稱于孔子<lb/>
　也昭元年齊侯使晏嬰請繼室于晉叔向從之宴相<lb/>
　與語曰齊其何如晏子曰此季世也吾弗知齊其為<lb/>
　陳氏矣云云叔向曰然雖吾公室亦季世也政在家<lb/>
　門民無所依夫以鄭晉齊三國有臣若是然至世微<lb/>
<pb n="KR4h0062_WYG_052-9b"/>
　政去皆不能救鄭未裂于彊臣子産其猶區區焉因<lb/>
　事正之晉齊將亡賢如叔向平仲特相與私語而太<lb/>
　息豈不哀哉雖然二國所以未遽亡亦曰有兩人者<lb/>
　在<lb/>
　　　栁亥之詐<lb/>
宋寺人栁有寵太子佐惡之華合比曰我殺之栁聞之<lb/>
乃坎用牲埋書而告公曰合比將納亡人之族云云合<lb/>
比奔衞於是華亥欲代右師<hi>合比弟欲得合比處</hi>乃與寺人栁比<lb/>
<pb n="KR4h0062_WYG_052-10a"/>
從為之徵公使代之見于左師左師曰女失也必亡女<lb/>
䘮而宗室於人何有人亦於女何有詩曰宗子惟城云<lb/>
云<lb/>
　右昭六年向戍知栁與亥之詐亥又徵其兄而戍身<lb/>
　為左師不能為國討罪既許亥代之矣尚面誚責陳<lb/>
　詩揚義亦何為哉前此宋華臣亦暴其宗公欲逐之<lb/>
　而左師不逐但過門必騁而己與此事終始意同傳<lb/>
　載其言不足賢也<lb/>
<pb n="KR4h0062_WYG_052-10b"/>
　　　魯反大屈<lb/>
楚子享公于新臺好以大屈既而悔之薳啓疆聞之見<lb/>
公公語之拜賀公曰何賀對曰齊與晉越欲此久矣寡<lb/>
君無適與也而傳諸君君其備禦三鄰公懼乃反之<lb/>
　右昭七年薳啓彊諫楚君以母辱宣子叔向而恥晉<lb/>
　國道聖王所以務行禮陳誼甚髙蓋賢大夫也抑兩<lb/>
　君相見問以弓矢物之至末者也何足道哉楚子侮<lb/>
　焉而啓疆詐魯以還之君吝臣欺何以為國彼哉彼<lb/>
<pb n="KR4h0062_WYG_052-11a"/>
　哉<lb/>
　　　致犫櫟之田于鄭<lb/>
楚王縊于芊尹申亥氏子午子晳皆自殺棄疾即位<hi>平王</hi>
<hi>也</hi>使枝如子躬聘于鄭且致犫櫟之田<hi>注本鄭邑楚中取之</hi>事畢<lb/>
弗致鄭人請曰聞諸道路將命寡君以犫櫟敢請命對<lb/>
曰臣未聞命既復王問犫櫟降服而對曰臣過失命未<lb/>
之致也王執其手曰子母勤姑歸不穀有事其告子也<lb/>
<hi>注善其有權</hi>
<pb n="KR4h0062_WYG_052-11b"/>
　右昭十三年春秋之時諸侯以詐謀相并不可勝言<lb/>
　棄疾從於亂以得楚無異於簒未可以正義責也然<lb/>
　始即位而知楚取鄭邑之過欲歸之設非其本心猶<lb/>
　為詐善枝如子躬忠耶王弗致猶將勸之遣致而弗<lb/>
　致違君命以濟其䛕欲誣鄰國以開其怨隙何以善<lb/>
　其後哉諸侯以是知楚之不競也傳言棄疾令德有<lb/>
　民然不足以知枝如之為罪執手而悦且親之異於<lb/>
　得原失信逺矣商於六里張儀之徒所以誤鄰國攜<lb/>
<pb n="KR4h0062_WYG_052-12a"/>
　人心而杜預善其有權預亦非也<lb/>
　　　晉成虒祁<lb/>
晉成虒祁之宮諸侯朝而歸者皆有貳心為取郠故晉<lb/>
將以諸侯來討叔向曰諸侯不可以不示威<hi>注知晉德薄欲以威</hi>
<hi>服之</hi>乃並徵㑹告于吳云云邾人莒人愬于晉曰魯朝夕<lb/>
伐我晉侯不見使叔向來辭云云子服恵伯對曰君信<lb/>
蠻夷之訴以絶兄弟之國寡君聞命矣叔向曰寡君有<lb/>
甲車四千乗在雖以無道行之必可畏也况其率道其<lb/>
<pb n="KR4h0062_WYG_052-12b"/>
何敵之有牛雖瘠僨于豚上其畏不死魯人懼聽命<lb/>
　右昭十三年子産鑄刑書自謂以救弊而叔向貽書<lb/>
　切責以謂三辟之興皆叔世也其辭甚美子産屈之<lb/>
　夫子産之治雖愧先王以權一時良不得己而叔向<lb/>
　尚以叔世過舉誚而非之若晉之衰又甚於鄭侈成<lb/>
　虒祁而不能諫諸侯皆叛而不知圖合衆示威以誣<lb/>
　先王朝會之意而不知恥似非叔向之為也杜預云<lb/>
　自昭公即位邾魯同好又不朝夕伐莒無故怨愬晉<lb/>
<pb n="KR4h0062_WYG_052-13a"/>
　人信之所謂謲慝𢎞矣而叔向不惟信邾莒之厚誣<lb/>
　沮子服之正論至耀車甲之多曰雖以無道行之而<lb/>
　可畏夫紂豈車甲之不多而亡哉盖無道而可行自<lb/>
　古蔑有且晉誠已衰不可復興為叔向者尚當區區<lb/>
　以道維之姑教其君儉以守已信以待鄰雖微未亡<lb/>
　也若侈内而暴外以暫屈人而為彊所謂攘臂而仍<lb/>
　之其技窮矣<lb/>
　　　梓慎望氛<lb/>
<pb n="KR4h0062_WYG_052-13b"/>
二月己丑日南至梓慎望氛曰今兹宋有亂國㡬亡三<lb/>
年而後弭蔡有大䘮叔孫昭子曰然則戴桓也<hi>注戴華氏桓向</hi>
<hi>氏</hi>汰侈無禮己甚亂所在也<lb/>
　右昭二十年傳曰通天地人曰儒通天地而不通人<lb/>
　曰伎至哉言也術如梓慎望氛而知他國之祥盖天<lb/>
　地不能隐其情然不足以知其人孰當之也至昭子<lb/>
　聞梓慎之占則知其禍在華向竟如昭子言然則吉<lb/>
　凶由人氛能兆之非氛所為也抑昭子可謂儒矣<lb/>
<pb n="KR4h0062_WYG_052-14a"/>
　　　伍員如呉<lb/>
伍員如吳言伐楚之利於州子公子光曰是宗為戮而<lb/>
欲反其讐不可從也員曰彼將有他志余姑為之求士<lb/>
而鄙以待之乃見鱄設諸焉而耕于鄙<lb/>
　右昭二十年世皆罪楚平王之信讒奪婦賊殺不辜<lb/>
　而多伍員之忍詬含恥卒報平王盖聲烈光於百世<lb/>
　而如存而獨申包胥謂己甚揚子雲亦論而非之然<lb/>
　以員事言之鞭尸藉棺未為己甚而始干吳王僚以<lb/>
<pb n="KR4h0062_WYG_052-14b"/>
　伐楚而病公子光之不從若退而别求所以報楚尚<lb/>
　或可也而知光欲簒至進刺客陷人殺君成己報父<lb/>
　人誰無父僚何辜焉昔之人求子者曰不以人子吾<lb/>
　子其可得乎其言悲矣員誠以其父故不暇避此而<lb/>
　罪則當為世大戮<lb/>
　　　士彌牟逆叔孫于箕<lb/>
晉士彌牟逆叔孫于箕叔孫使梁其踁待于門内曰余<lb/>
左顧而欬乃殺之右顧而笑乃止士伯曰寡君以為盟<lb/>
<pb n="KR4h0062_WYG_052-15a"/>
主之故是以久子不腆敝邑之禮將致諸從者使彌牟<lb/>
逆吾子叔孫受禮而歸<lb/>
　右昭二十四年晉以邾人之愬執叔孫婼館諸箕自<lb/>
　以不敢廢周制不肯與邾大夫坐禮也恥以貨免而<lb/>
　為不解獻子之求冠進其兩冠外弗與吏人之請犬<lb/>
　殺而與食至於申豐以貨如晉將欲免已尚以計留<lb/>
　豐見而不出觀其意盖義重於死如此以謂己行人<lb/>
　耳何所獲罪不幸而死顧不失義可矣其所館也一<lb/>
<pb n="KR4h0062_WYG_052-15b"/>
　日必葺去之日如始至盖處死者素定其暇豫又如<lb/>
　此也及士彌牟將逆己而歸而已不知謂將殺已隂<lb/>
　戒其踁㡬害彌牟異哉夫能忍無罪以死而不忍以<lb/>
　計自全可謂義矣至疑彌牟來害己而欲戕之義安<lb/>
　在哉始則不畏死終則欲拒命以死嗚呼其始終相<lb/>
　迕不可知也<lb/>
　　　子常殺二讒<lb/>
楚郤宛之難國言未己進胙者莫不謗令尹沈尹戍言<lb/>
<pb n="KR4h0062_WYG_052-16a"/>
於子常曰夫無極楚之讒人也民莫不知去朝吳出蔡<lb/>
侯朱䘮太子建殺連尹奢云云鄢將師矯子之命以滅<lb/>
三族云云知者除讒以自安也今子愛讒以自危也子<lb/>
常曰是瓦之罪敢不良圖殺費無極鄢將師盡滅其族<lb/>
以説于國謗言乃止<lb/>
　右昭二十七年詩稱取彼譖人投畀豺虎豺虎不食<lb/>
　投畀有北有北不受投畀有昊讒人之可嫉而難去<lb/>
　如是而沈尹戍一言以殺二讒安子常靖楚國於舜<lb/>
<pb n="KR4h0062_WYG_052-16b"/>
　之功二十而二矣<lb/>
　　　駟歂殺鄧析<lb/>
鄭駟歂殺鄧析而用其竹刑君子謂子然於是不忠苟<lb/>
有可以加于國家者棄其邪可也云云故用其道不棄<lb/>
其人詩曰蔽芾甘棠勿翦勿伐召伯所茇<lb/>
　右定九年鄭自子産鑄刑書而叔向難子産固自以<lb/>
　救世鄧析又改焉其不得己而用可知矣鄧析春秋<lb/>
　時亂人之雄也破律改作王制所誅夫天下無王而<lb/>
<pb n="KR4h0062_WYG_052-17a"/>
　諸侯有政能使亂人不得作是乃駟歂之所以為賢<lb/>
　也君子不以人廢言故鄧析雖邪竹刑有時而或用<lb/>
　不以言舉人故鄧析雖能為竹刑不足以救死而傳<lb/>
　載君子之言謂子然不忠夫子然可謂忠矣誅一邪<lb/>
　臣不過忠于鄭去一亂人之雄忠於先王後世之人<lb/>
　多矣而又以謂苟可以加于國家者棄其邪可也夫<lb/>
　謂之邪矣何可以加於國家哉召伯之惠政在民其<lb/>
　人賢故民愛而存其甘棠用其道不棄其人若召伯<lb/>
<pb n="KR4h0062_WYG_052-17b"/>
　可也以比竹書異哉李斯為秦立法漢滅秦亦因之<lb/>
　不害於治然漢用李斯可存之法則善使李斯而在<lb/>
　漢雖欲不棄得乎哉又列子載鄧析被殺事異而意<lb/>
　同曰鄧析操兩可之説設無窮之詞當子産為政數<lb/>
　難子産子産屈之俄而誅之以謂鄧析非能屈子産<lb/>
　不得不屈子産非能誅鄧析不得不誅雖不云駟歂<lb/>
　殺之要鄧析之不可不誅列子亦云爾也<lb/>
　　　郢辭父命而立輒<lb/>
<pb n="KR4h0062_WYG_052-18a"/>
初衞侯遊于郊子南僕<hi>靈公子郢也</hi>公曰余無子將立女<hi>蒯/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
<hi>奔無太子</hi>不對他日又謂之對曰郢不足以辱社稷君其改<lb/>
圖君夫人在堂三揖在下君命祗辱靈公卒夫人曰命<lb/>
公子郢為太子君命也對曰郢異于他子且君没于吾<lb/>
手若有之郢必聞之且亡人之子輒在乃立輒<lb/>
　右哀二年自古諸侯之子不當立無妄而求者多矣<lb/>
　夫郢父在許之而不敢承父没母立之而不肯立郢<lb/>
　之賢且智盖子臧季扎之義也或曰畏禍夫一臂重<lb/>
<pb n="KR4h0062_WYG_052-18b"/>
　于一國身貴于天下易知也利在于目前禍伏于事<lb/>
　後難知也孟子曰苟非其人簞食豆羮見於色至蒯<lb/>
　瞆與輒父子争國而郢超然立于無過之地郢之賢<lb/>
　且智盖子臧季扎之義也<lb/>
　　　不狃徐歩而死<lb/>
師及齊師戰于郊右師奔齊人從之孟之側後入以為<lb/>
殿抽矢策其馬曰馬不進也林不狃之伍曰走乎不狃<lb/>
曰誰不如曰然則止乎不狃曰惡賢徐歩而死<lb/>
<pb n="KR4h0062_WYG_052-19a"/>
　右哀十一年杜預注魯非無壯士季孫不能使是也<lb/>
　雖然不狃當伍非將帥也恥誰不如而不走可也言<lb/>
　惡足為賢而不止亦可也徐歩而死以為勇乎則不<lb/>
　戰以為怯乎則不走勇怯無當特怨乎不以而捐軀<lb/>
　非以為名也是役也孔子得三人焉孟之反殿而策<lb/>
　其馬曰馬不進也孔子曰不伐公為與其嬖僮汪錡<lb/>
　乘皆死皆殯孔子曰能執干戈而衞社稷可無殤也<lb/>
　冉有用矛于齊師故能入其軍孔子曰義也汪錡死<lb/>
<pb n="KR4h0062_WYG_052-19b"/>
　孟之反冉有不死皆見於聖人不狃之死亦義乎孔<lb/>
　子將稱之不然不若不死矣故曰非死之難處死則<lb/>
　難也<lb/>
　<lb/>
　<lb/>
　<lb/>
　<lb/>
　蘇門六君子文粹巻五十二<lb/>
</p>
<p>
</p>
  </div>
</body>
</text>
</TEI>
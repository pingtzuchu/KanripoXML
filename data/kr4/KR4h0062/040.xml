<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻四十</head> <lb/>
    <p>
<pb n="KR4h0062_WYG_040-1a"/>
欽定四庫全書<lb/>
　蘇門六君子文粹巻四十<lb/>
　　豫章文粹三　　　　　宋　黄庭堅　撰<lb/>
　　題跋<lb/>
　　　書陶淵明責子詩後<hi>新添</hi>
觀淵明之詩想見其人豈弟慈祥戱謔可觀也俗人便<lb/>
謂淵明諸子皆不肖而淵明愁歎見於詩可謂痴人前<lb/>
不得說夢也<lb/>
<pb n="KR4h0062_WYG_040-1b"/>
　　　書贈韓瓊秀才<hi>新添</hi>
讀書欲精不欲博用心欲純不欲雜讀書務博常不盡<lb/>
意用心不純訖無全功治經之法不獨玩其文章談說<lb/>
義禮而己一言一句皆以養心治性事親處兄弟之間<lb/>
接物在朋友之際得失憂樂皆考之於書然後嘗古人<lb/>
之糟粕而知味矣讀史之法考當世之盛衰與君臣之<lb/>
離合在朝之士觀其見危之大節在野之士觀其奉身<lb/>
之大義以其日力之餘玩其華藻以此心術作為文章<lb/>
<pb n="KR4h0062_WYG_040-2a"/>
無不如意何况翰墨與世俗之事哉<lb/>
　　　書王荆公騎驢圖<hi>新添</hi>
荆公晚年刪定字說出入百家語簡而意深常自以為<lb/>
平生精力盡於此書好書者從之請問口講手畫終席<lb/>
或至千餘字金華俞紫琳清老嘗冠秃巾衣掃塔服抱<lb/>
字說追逐荆公之驢徃來法雲定林過八功徳水逍遥<lb/>
洊亭之上龍眠李伯時曰此勝事不可以無傳也<lb/>
　　　書劉壯輿漫浪圖<hi>新添</hi>
<pb n="KR4h0062_WYG_040-2b"/>
子劉子讀書數千巻無不貫穿能不以博為美而討求<lb/>
其言之從來不可謂漫未見古人如將不得見既見古<lb/>
人曰吾未能如古人也不可謂浪年未四十而其學日<lb/>
夜進不可謂翁<lb/>
　　　題李太白詩草後<hi>新添</hi>
余評太白詩如黃帝張樂於洞庭之野無首無尾不主<lb/>
故常非墨工槧人所可擬議吾友黃介讀李杜優劣論<lb/>
曰論文政不當如此余以為知言及觀其藁書大類其<lb/>
<pb n="KR4h0062_WYG_040-3a"/>
詩彌使人逺想慨然白在開元至徳間不以能書傳今<lb/>
其行草殊不減古人盖所謂不煩繩削而自合者<lb/>
　　　題元聖庚清水巖記<hi>新添</hi>
彼險而我易則傅說熈然於版築之間無驁世不顧之<lb/>
譏彼易而我險則虞芮二子釋然於岐山之下得遷善<lb/>
不爭之美由是觀之險易之實在人心不在山川夫竒<lb/>
與常相倚也險與易相乘也古之人正心誠意而游於<lb/>
萬物之表故六經我之陳迹也山林冠冕吾又何擇焉<lb/>
<pb n="KR4h0062_WYG_040-3b"/>
因聖庚論好竒履險故發予之狂言<lb/>
　　　題李漢舉墨竹<hi>新添</hi>
如蟲蝕木偶爾成文吾觀古人繪事妙處類多如此所<lb/>
以輪扁斵車不能以教其子近世崔白筆墨幾到古人<lb/>
不用心處世人雷同賞之但恐白未肯耳比來作文章<lb/>
無出无咎之右者便是窺見古人妙斵試以此示无咎<lb/>
　　　跋法帖<hi>新添</hi>
此字與東方朔畫賛相似而子瞻謂畫賛亦非右軍書<lb/>
<pb n="KR4h0062_WYG_040-4a"/>
人間愛憎常自不合如退之柳子厚論鶡冠子可知也<lb/>
　　　跋洪駒父諸家書<hi>新添</hi>
唐太宗英睿不羣所學輒便過人計神堯初定四海太<lb/>
宗年二十許爾字畫已能如此所以末年詔敕有魏晉<lb/>
之風亦是富貴後能不廢學爾崇寧元年閏月初六日<lb/>
當塗江口折柳亭中書<lb/>
　　　跋顔魯公壁間題<hi>新添</hi>
余觀顔尚書死李希烈時壁間所題字泫然流涕魯公<lb/>
<pb n="KR4h0062_WYG_040-4b"/>
文昭武烈與日月爭光可也正色奉身出入四十年蹈<lb/>
九死而不悔祿山縱大獵九州文武成禽魯公以平原<lb/>
當天下之半朝廷勢重頼以復立書生真能立事忠孝<lb/>
滿四海不輕用人國史載之行事如此足以間執讒慝<lb/>
之口矣汝蔡之門所謂建諸天地而不悖質諸鬼神而<lb/>
無疑使萬世臣子有所勸勉觀其言豈全軀保妻子者<lb/>
哉亷頗藺相如死向千載凛凛常有生氣曹蜍李志雖<lb/>
無恙奄奄如九泉下人我思魯公英氣如對生面豈直<lb/>
<pb n="KR4h0062_WYG_040-5a"/>
要與曹李爭長耶<lb/>
　　　跋髙獲敬公傳<hi>新添</hi>
余嘗怪蔚宗不以髙敬公入獨行傳而載之方術盖敬<lb/>
公使鮑汝南北出至三十里亭而致雨其言不類儒者<lb/>
爾雖然董生以術厭勝水旱班孟堅不列於眭京之間<lb/>
善論人也如敬公操行知識豈可以方術域之耶<lb/>
　　　跋砥柱銘後<hi>新添</hi>
余觀砥柱之屹中流閱頽波之東注有似乎君子士大<lb/>
<pb n="KR4h0062_WYG_040-5b"/>
夫立於世道之風波可以託六尺之孤寄百里之命不<lb/>
以千乗之利奪其大節則可以不為此石羞矣營邱王<lb/>
蕃觀復居今而好古抱質而學文可望以立不易方人<lb/>
不知而不慍者也故書砥柱銘遺之<lb/>
　　　跋雙林心王銘<hi>新添</hi>
費畔召云云<hi>至終章</hi>佛肸召云云<hi>至終章</hi>學士大夫每<lb/>
於此處惟以歸潔其身君子不器解其章句其心未嘗<lb/>
不怏怏良由未嘗學明巳事不識心耳若解雙林此篇<lb/>
<pb n="KR4h0062_WYG_040-6a"/>
則以讀論語如啖炙自知味矣不識心而云解論語章<lb/>
句吾不信也後世雖有作者不易吾言矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_040-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻四十<lb/>
</p>
<p>
</p>
  </div>
</body>
</text>
</TEI>
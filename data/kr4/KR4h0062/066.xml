<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十六</head> <lb/>
    <p>
<pb n="KR4h0062_WYG_066-1a"/>
欽定四庫全書<lb/>
　蘇門六君子文粹巻六十六<lb/>
　　濟北文粹六　　　　　宋　晁補之　撰<lb/>
　　書<lb/>
　　　上皇帝安南罪言<lb/>
臣補之昧死言臣聞杜牧曰國家大事牧不當言實言<lb/>
之有罪則自以其書為罪言安南之舉賤臣輕言之亦<lb/>
罪也夫仁懐義率智謀信結而出之以勇闐然而鼔堂<lb/>
<pb n="KR4h0062_WYG_066-1b"/>
然而陣身被堅執鋭奮臂大呼以先三軍使三軍之士<lb/>
進旅退旅如驅羣羊如視嬰兒與之往與之來莫知所<lb/>
之若是者臣不能布策挾龜迎日計月望雲占風觀星<lb/>
候氣雷聲雨沐虹垂霧横暈珥光怪背建向破從孤撃<lb/>
虚六窮三刑生王囚死以察害凶以明利吉使三軍之<lb/>
士逆之以止順之以行不厭不疑至死無所災若是者<lb/>
臣不能畫地聚米相險度夷左青右白前鳥後龜無當<lb/>
天牢無處龍首髙陵知逆背丘知向林木之隰葭葦之<lb/>
<pb n="KR4h0062_WYG_066-2a"/>
陂一迂一直一亟一遲使三軍之士所繇以入所從以<lb/>
歸交挂圯絶不失地宜若是者臣不能馳一乘之車掉<lb/>
三寸之舌不甲不兵以行賊營曉以禍福諭以利害使<lb/>
賊交臂受事屈膝請和可以無戰而屈人之兵若是者<lb/>
臣不能深溝髙壘清野以待示以所害欲戰不可三時<lb/>
務農一時習武百姓家給人足雞犬相聞使賊不敢南<lb/>
下而獵於嶺東出而漁於海徹關棄傳内外為一若是<lb/>
者臣不能臣負不能之才五且少孤不幸墮在荆棘泥<lb/>
<pb n="KR4h0062_WYG_066-2b"/>
塗之中荒楚幽穢不得預聞下士之議而私慕庶人所<lb/>
以傳語者是以不勝犬馬心願効一言雖然凡所言者<lb/>
亦非曰能之特以理勢之然否可道者也自交趾犯順<lb/>
侵軼郡縣溪嶺騷然檄書日聞陛下仁愛逺民若保赤<lb/>
子憂勤宵旰思所以禁止安集者臣雖不備行列有目<lb/>
有趾莫非王臣故忘其怯懦以自試鈇鉞之誅謹叅古<lb/>
驗今先論其所宜勝與所為未可取者而次條愚計於<lb/>
後以備執事者擇焉傳曰不先時而起不後時而縮又<lb/>
<pb n="KR4h0062_WYG_066-3a"/>
曰敵加於已不得已而應之謂之應兵應者勝陛下以<lb/>
父道育四國四國所宜歡欣咸以子來而交趾不道乃<lb/>
干大順陛下謀於心謀於卿士以逮庶民設壇授鉞應<lb/>
而討之兵應者勝此其理勢必勝一也兵起之初五管<lb/>
莫備賊至城下匝合不知而邕州刺史蘇緘家世儒者<lb/>
不識金革汗馬之勞卒遇大變乃能奮不顧身閉城乘<lb/>
壘連鬬宛轉以嬰賊鋒兵敗不屈血染砧几妻子女婦<lb/>
駢頭為戮將吏偕死者至數十人逺近聳動爭欲仗節前<lb/>
<pb n="KR4h0062_WYG_066-3b"/>
驅者此其理勢必勝二也陛下即位以來精意武備設<lb/>
監置官以董軍器金鐵皮革筋簳膠漆精良百選刀矟<lb/>
矛槍㦸楯蔽櫓矢弩冑鎧鼔旗笳角凡軍之須一切素<lb/>
具北益黄河之水以滿隋渠南盡豫章之木以為船一<lb/>
船所載當中國車數十輛舳艫相衘以濟南師此其理<lb/>
勢必勝三也交趾之地不過中國一大郡呌呼跳梁不<lb/>
足以越千里疲弊空窶不足以支數嵗陛下神武天旋<lb/>
雷動莫不蠢然况此小冦制之得術捐五管一城足以<lb/>
<pb n="KR4h0062_WYG_066-4a"/>
當賊有餘何至嘵嘵以煩執事者今析中國之衆五一<lb/>
以伐之如舉岱山壓鳥卵此其理勢必勝四也陛下謀<lb/>
臣計士布列中外適一事命一將皆試可乃遣而比嵗<lb/>
更武舉之科親延於廷諏以計策天下小兒孺子莫不<lb/>
踊躍憤悱爭試劍馳馬指畫論議以希功名其作新振<lb/>
起亦勇氣百倍矣交趾徼外小國其人腥臊雜處非素<lb/>
知兵能出竒合變也乍聚乍散非有常性鈔掠奪擊與<lb/>
邊人爭一旦之命此如攫鳥逸獸雖角牙爪嘴輕利足<lb/>
<pb n="KR4h0062_WYG_066-4b"/>
奮而不知人能以機械網罟獲之此理勢必勝五也雖<lb/>
然勝可萬全而有未可取也此事之情不可不察也陛<lb/>
下方拓西疆指圖授算以取熙河六城如探懐中物虜<lb/>
逃遁不敢窺境上將狃近功士飽新賞帶甲十萬乘勝<lb/>
南指有輕交趾心臣以謂姑無謂交趾小蜂蠆有毒不<lb/>
可忽也傳曰鳥窮則啄獸窮則搏人窮則詐昔魯人與<lb/>
邾人戰魯卑邾不設備而禦之邾人敗魯使我軍不知<lb/>
察此交趾示弱以堅我我迫其窮使姦謀得恃此其理<lb/>
<pb n="KR4h0062_WYG_066-5a"/>
勢或未可取一也中國隂陽之中土氣和適其生物如<lb/>
之故極寒甚熱皆是傷病百越之地少隂多陽其人疏<lb/>
理鳥獸希毛故性能暑三月五月春草黄茅嵐霧瘴氛<lb/>
上炎下潦颶風之所扇鼔且土多毒蟲蚺蛇沙虱過而<lb/>
踣者猶十三四焉今以大軍宿之其間久而不召彊者<lb/>
病弱者死奚暇爭功利哉此其勢或未可取二也古者<lb/>
興師十萬日費千金故軍無輜重則亡無委積則亡無<lb/>
粮食則亡臣請以漢賈誼之所論羌軍質之暴師曽未<lb/>
<pb n="KR4h0062_WYG_066-5b"/>
一年兵出不踰千里費四十餘萬大司農錢盡乃以少<lb/>
府錢續之今交趾之逺非特羌軍也且輟畿内禁卒及<lb/>
調河北京東戍兵五六萬以伐之倍道兼行三月而後<lb/>
至以臣計之人日糒二升則五萬人之費日千石也行<lb/>
三月日千石舍未畢陣未定而十萬石之粟去矣使其<lb/>
淹回未有成績其為費可勝言哉孫子曰智將務食於<lb/>
敵食敵一鍾當吾二十鍾<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>秄一石當吾二十石此計<lb/>
平地千里之法也今以京師直交趾五倍而言之則何<lb/>
<pb n="KR4h0062_WYG_066-6a"/>
啻二十鍾二十石而後可以當賊之一矧其俗又非専<lb/>
以五榖為養也木實草根魚鱉蚌蜃之為餔且其土之<lb/>
所出足以給其入安坐而待我若此雖十年不病闕食<lb/>
也傳曰粟不如者勿與持久持久非逺行之利此其理<lb/>
勢或未可取三也平陸之軍習於車攻閑於騎鬬蹈蹂<lb/>
厚土大歩疾走左旋右折出入往來蕩蕩坦坦不可障<lb/>
阨而以之入於東南之幽前則重山後則複溪左則大<lb/>
阜右則深谷積石叢篠車以摧輪馬以敗蹄擇土計地<lb/>
<pb n="KR4h0062_WYG_066-6b"/>
若不容足縱行則絶首尾衡行則絶兩翼往不知所如<lb/>
來不知所返而賊生死其地其人如猿狖上下坂險筋<lb/>
力百倍於華人倐起忽止適去已至從之如搏影不可<lb/>
得也傳曰不用鄉導不能得地利地利者兵之助故孟<lb/>
子所記亦先地利而後天時而將士非素知此其理勢<lb/>
或未可取四也畿内禁卒周天下之材選賞罰素信約<lb/>
束素明拳勇亦當百矣然臣竊計之設比營而擇或取<lb/>
左遺右或取右遺左參差不齊聚為一軍則少非同巷<lb/>
<pb n="KR4h0062_WYG_066-7a"/>
長非並舍賚賜不偕受調發不俱行雖一之以旗鼔晝<lb/>
戰目不能以相識夜戰聲不能以相知則臨事難濟而<lb/>
河北京東之卒又半雜新軍尫孱貧窶不任田畝徒博<lb/>
飲酒計窮力盡之人乃起而為兵一旦遂驅之戰不惟<lb/>
不足勝戈甲為病而其往也皆有戚戚羇旅之懐夫戰<lb/>
勇氣也氣不盈不可必勝此其理勢或未可取五也凡<lb/>
此較然易見雖五尺童子能道之而臣所以獨不自已<lb/>
區區為國私憂過計者非以交趾果能為足拇病也以<lb/>
<pb n="KR4h0062_WYG_066-7b"/>
謂逺勞王師戰久不决則士將不能無弊不可不察也<lb/>
夫交趾實古揚州之南境自三代盛時列荒服之外不<lb/>
及以政秦并天下略定揚粤以謫戍守五嶺與越雜處<lb/>
以至漢而任囂尉陁亦數以其地叛當是時有閩越東<lb/>
越南越東甌西甌謂之百越交趾百越之徼也其國距<lb/>
洛陽南萬一千里人皆雕題文身項髻徒跣俗相習以<lb/>
鼻飲父子男女同川而浴今其地負海倚山阻險僻迂<lb/>
師行之道可以為正為竒為伏者非特一途而已也蓋<lb/>
<pb n="KR4h0062_WYG_066-8a"/>
漢初遣王恢韓安國擊越亦一出豫章一出㑹稽時唐<lb/>
蒙亦使越越人食蒙以蜀枸醬蒙歸因又上書通夜郎<lb/>
浮船牂柯以出越人不意其後路博徳為伏波將軍出<lb/>
桂陽下湟水按圖湟水蓋出於連州楊僕為樓船將軍<lb/>
出豫章下潢浦按圖潢浦蓋出於廣州故歸義越侯二<lb/>
人為戈舩下瀨將軍出零陵下灕水按圖灕水蓋出於<lb/>
桂州馳義侯發巴蜀罪人下牂柯牂柯即唐蒙所通道<lb/>
起夜郎者也於是五將軍咸㑹越人或降或亡南越平<lb/>
<pb n="KR4h0062_WYG_066-8b"/>
為九郡至建武中交趾女子側貳叛馬援將平之援始<lb/>
自合浦縁海而行隨山刋道蓋千餘里如浪泊禁溪無<lb/>
功居風下雋壺頭之路凡圖記可見往往援所行也今<lb/>
其計謀所長不可得而知所可知者其出入往來死生<lb/>
之地髣髴具在師行所從不可不察也臣又以今言之<lb/>
居後踵前固不必皆出前人之舊而其大概瀕湖以南<lb/>
要害之地朝廷因以分屯迭進至於明越餘杭海上諸<lb/>
郡負海無障塞中國所素不虞者臣願以粗修守禦<lb/>
<pb n="KR4h0062_WYG_066-9a"/>
備游冦凡此非特以待交趾而已臣乂以今料之使賊<lb/>
能為狂計固不出於三若外有合交據關守隘以老我<lb/>
師我頓兵絶徼之下曠日持久欲戰不可引去則賊又<lb/>
復至囘軍轉陣返而赴之賊又入保如初如是數年邊<lb/>
人未有息肩之期此計上也若開關闢户誤我以利誑<lb/>
我以弱設計誘我且戰且却我易而不戒乃亟入之以<lb/>
墮賊計中賊度我歸逺以竒兵斷我後我進無所得欲<lb/>
退不能此計中也若棄關不守鼔行出隘唐突侵軼疾<lb/>
<pb n="KR4h0062_WYG_066-9b"/>
戰自快輕勇悍亟分散四擊大則刼城小則掠屯其入<lb/>
吾之地恐不深其爭吾之利恐不及我主彼客彼輕我<lb/>
重我衆彼寡雖彊可虜此計下也賊出上計利在賊出<lb/>
中計利害半出下計魚爛亡矣臣乂以今料之賊必不<lb/>
能出上計何則海外逺圖固非交趾之弱所能恃雖近<lb/>
有羣獠乂非固為交趾役也况敢侮王國乎意者輔車<lb/>
相依唇亡齒寒有不自安之心今臣姑置逺者而不論<lb/>
論羣獠之近者則亦不可無以待之今見朝廷舉大兵<lb/>
<pb n="KR4h0062_WYG_066-10a"/>
欲滅交趾彼其中能無介然疑似之心哉臣獨計以謂<lb/>
誠能擇使者如酈食其司馬相如陸賈班超等輩乘驛<lb/>
持節以寛大鎮之告以朝廷誅叛逆賊即伏行罷兵矣<lb/>
能從中國討賊及反間致頭首者計所得以賞以身從<lb/>
者賞以身以家從者禄以家以鄉從者封以鄉以縣從<lb/>
者侯以縣縱不能悉從可以少定其志則是不戰而賊<lb/>
之形已窘矣臣又料之賊無他助其上計不能悉用或<lb/>
者猶參上而雜中計參上計據關守隘以老我師我雖<lb/>
<pb n="KR4h0062_WYG_066-10b"/>
衆無所用之謂以大軍當其衢虚張形勢以疑賊而隂<lb/>
擇精兵為三四間道絶徑或薄其左或突其右設竒取<lb/>
之兵法所謂攻其所不守也昔蜀姜維拒劍閣鄧艾乃<lb/>
潛自隂平行無人之地七百里鑿山通道﨑嶇險絶以<lb/>
氊自裹轉而下士卒皆縁崖攀木魚貫而進卒降劉禪<lb/>
此設竒者也雜中計開關闢户以誘致我我雖衆亦無<lb/>
必入請留大軍屯其後而以驍鋭佯從之輕足利兵以<lb/>
為前行分屯拆隊伏於兩旁勿薄勿迫逺而挑之偶勝<lb/>
<pb n="KR4h0062_WYG_066-11a"/>
無追不勝疾歸棄金遺鼔拔衆以馳賊貪吾獲可邀於<lb/>
阨卒前遇伏其衆必覆兵法所謂引而去之令敵半出<lb/>
而擊之利者也昔北戎侵鄭公子突曰使勇而無剛者<lb/>
嘗冦而速去之君為三覆以待之戎勝不相推敗不相<lb/>
救先者見獲必務進進而遇覆必速奔從之遂破戎師<lb/>
此設伏者也賊出上中而不利將悉衆偕出以徼幸於<lb/>
其下計是固中國之利也請尅日而取之昔魏祖伐關<lb/>
中賊每一部至魏祖輙喜破賊諸將問其故魏祖曰關<lb/>
<pb n="KR4h0062_WYG_066-11b"/>
中道逺賊若依險阻征之不一二年不可下也今皆來<lb/>
集衆雖多軍無適主一舉可滅諸將皆服語曰連雞不<lb/>
俱棲可離而解賊衆之謂也此三説者譬之丸不能出<lb/>
於盤其大㮣如此然兵無常數故隨所動而應之前必<lb/>
有減竈之説而後繼之者得以起添竈之智顧為陛下<lb/>
將者何如耳賊出下計而又不利將大走逺遁亡海絶<lb/>
道以保窟穴臣請按甲勿從或曰按甲勿從何以立威<lb/>
於天下曩士卒所以犯晨夜冒白刃者懼不勝使幸勝<lb/>
<pb n="KR4h0062_WYG_066-12a"/>
奈何㡬舉而棄之且賊窘窮無所知此如兩䑕鬬宂中<lb/>
將勇者勝臣則以謂不然兩䑕鬬宂中將内䑕勝且欲<lb/>
搏賊大海之間其勢必與之相從於舟楫夫使吾三晉<lb/>
齊魯之人失夷曠而為樓舩鬬艦浮於狂瀾之中平居<lb/>
無事目亂心悸而况乘以倉猝微風揺檣一夫蕩櫓我<lb/>
衆駭矣又何暇與之校彊弱勝負哉蓋前世語水戰以<lb/>
謂越人能入水負舟而杜牧所傳鄭年者能沒海履其<lb/>
地五十里不噎今海上賈人亦往往遇水冦鑿舟沉焉<lb/>
<pb n="KR4h0062_WYG_066-12b"/>
此其非中國所用以取勝故也故臣請按甲勿從而更<lb/>
設策修備以待之且陛下富有天下地漸日月之窟府<lb/>
籠山海之藏非以交趾嬴<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>安定苟屚靡零曲陽比帶<lb/>
稽徐西於龍編朱䳒封溪望海卑陬不毛方尺圍寸之<lb/>
地為足有也又非以交趾生犀馴象古貝文螺琥珀翡<lb/>
翠鼊皮鮫革蕉紵桂蠧詼竒不法殫瑣極細之物為足<lb/>
寳也不得已而問其罪足以威攝小冦使之悔過効順<lb/>
歸命中國而已賊既定臣請循古更選仁厚勇略堪任<lb/>
<pb n="KR4h0062_WYG_066-13a"/>
將帥者以為五管諸州刺史太守以嵗月鎮撫其民而<lb/>
因其家之可任者置土兵如保甲以時教習土兵之外<lb/>
乃募游軍而就擇將吏其地平居無事謹養而善别之<lb/>
以周知其心有故王臣失勢欲復見其功者聚為一卒<lb/>
有死事之人昆弟欲為之報讐者聚為一卒有貧窮忿<lb/>
怒將快其志者聚為一卒有故贅壻人虜欲昭迹揚名<lb/>
者聚為一卒有故胥靡負犯之人欲逃其耻者聚為一<lb/>
卒加賜而時慰焉使之居其地服其俗安其水土便其<lb/>
<pb n="KR4h0062_WYG_066-13b"/>
械用因其粮食得以無煩執事而坐制其弊乃可以得<lb/>
志此百世之計也臣身非安南將吏民庶又不親與交<lb/>
趾接也安能周知其虚實短長利害所在曰今日出某<lb/>
道取某屯明日出某道取某聚某道可以為正某道可<lb/>
以為竒某道可以為伏意者其大㮣理勢之所在故臣<lb/>
得以臆計胷度而妄議焉若夫知已知彼每舉不殆與<lb/>
敵變化循環無窮提軍挈衆動於九天之上此則大將<lb/>
軍之任非臣所得而前知也臣愚疎外不知事體昧死<lb/>
<pb n="KR4h0062_WYG_066-14a"/>
陳愚計臣謹上<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_066-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻六十六<lb/>
</p>
<p>
</p>
  </div>
</body>
</text>
</TEI>
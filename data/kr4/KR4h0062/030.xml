<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷三十</head> <lb/>
    <p>
<pb n="KR4h0062_WYG_030-1a"/>
欽定四庫全書<lb/>
　蘇門六君子文粹卷三十<lb/>
　　淮海文粹二　　　　　　宋　秦觀　撰<lb/>
　　進論<lb/>
　　　晁錯論<lb/>
臣聞世之論者皆以為漢用袁盎之謀斬晁錯以謝天<lb/>
下為非是以臣觀之漢斬晁錯七國之兵所以破也何<lb/>
則勝敗之機繫於理之曲直理直則師壯師壯勝之機<lb/>
<pb n="KR4h0062_WYG_030-1b"/>
也理曲則師老師老敗之機也故善戰者戰理昔晉欲<lb/>
報楚之惠退師三舍軍吏以為師老子犯曰師直為壯<lb/>
曲為老豈在乆乎若子犯可謂善戰理矣葢不退師則<lb/>
背惠食言而曲在晉師退而楚不還則曲在楚我直彼<lb/>
曲所以勝也漢斬晁錯之事何異於此夫漢之諸侯連<lb/>
城數十地方千里雖號強大然而皆高帝之封也一旦<lb/>
用錯計摘其罪過而削奪之則天下忿然皆有不直漢<lb/>
之心當此之時諸侯直而漢曲故吳王得以藉口反也<lb/>
<pb n="KR4h0062_WYG_030-2a"/>
然吳王即山鑄錢煑海為鹽以其子故招致天下亾命<lb/>
欲為反者三十餘年其稱兵也發憤削地以誅錯為名<lb/>
耳漢斬錯而兵不罷則逆節暴露天下亦忿然有不直<lb/>
七國之心當此之時諸侯曲而漢直故太尉得以破其<lb/>
兵也雖然漢之斬錯也其謀發於袁盎盎與錯有隙故<lb/>
世之論者以錯死為寃此正樓緩所謂以母言之則為<lb/>
是以妻言之則為妬夫言之者異而其言同也就使與<lb/>
錯素無眦睚之嫌其為漢計亦當出此然則漢不斬錯<lb/>
<pb n="KR4h0062_WYG_030-2b"/>
奈何即七國之兵未易破也何以言之以唐安祿山之亂<lb/>
可知也方明皇之時姦臣楊國忠用事天下皆切齒不<lb/>
平故祿山以誅國忠為名而反是時唐若斬國忠以謝<lb/>
天下則祿山安得而至長安乎惜其不知此至賊入潼<lb/>
闗人神共怒然後為陳元禮之所殺也繇是觀之漢不<lb/>
斬錯則七國之兵豈易破哉或曰王思禮之徒嘗以此<lb/>
勸哥舒翰用其計留卒三萬守闗悉精銳渡滻水以誅<lb/>
君側祿山可遂破乎曰不然漢斬晁錯事出景帝袁盎<lb/>
<pb n="KR4h0062_WYG_030-3a"/>
發其端而巳故足以激忠義之氣而折姦雄之心使翰<lb/>
雖斬國忠亊不出於人主亦不能感動天下祗足以危<lb/>
身矣尚為祿山之成敗哉故斬國忠以破祿山事非明<lb/>
皇不可為也<lb/>
　　　韋元成論<lb/>
臣觀韋元成等議漢宗廟之事未嘗不竊笑之以為此<lb/>
乃不達時變腐儒之論也何則禮非天降地出出於人<lb/>
心而巳合於先王之迹而不合於人心君子不以為禮<lb/>
<pb n="KR4h0062_WYG_030-3b"/>
也夫事死如事生事亾如事存古今之情一也上古之<lb/>
世生養之具未備巢居而穴處食草木之實鳥獸之肉<lb/>
飲其血茹其毛則祭其先也亦不過薦毛血於中野而<lb/>
巳中古以來養生之具漸備範金合土以為臺榭宫室<lb/>
以炮以燔以烹以炙以為醴酪夫以備者自奉而以不<lb/>
備者奉其先則非人心之所安也於是始制宗廟之禮<lb/>
祭祀之儀故有天下者事七世日有祭月有祀時有享<lb/>
歲有貢始終有歸其物則天之所生地之所長苟可薦<lb/>
<pb n="KR4h0062_WYG_030-4a"/>
者莫不咸在夫豈求勝於上古之世哉葢以謂不如是<lb/>
則人心怵焉而不安此制禮之本意也昔惠帝作複道<lb/>
叔孫通因請以為原廟又嘗出遊於離宫因請獻櫻桃<lb/>
夫原廟與諸果之獻前此未嘗有而通輒以為請者知<lb/>
制禮之本意則可以義起之也彼元成等不然徒見漢<lb/>
之宗廟祭祀不合六藝之文遂欲一切毁之不知六藝<lb/>
之文中古之事也上古之事不可盡行於中古中古之<lb/>
事豈可盡行於後世哉古之君子將營宫室宗廟為先<lb/>
<pb n="KR4h0062_WYG_030-4b"/>
廐庫次之宫室為後將毁宫室廏庫為先宗廟為後何<lb/>
則營之先親而後身毁之先身而後親可知也漢之制<lb/>
度不合於六藝之文者多矣彼元成等徒知陵廟園寢<lb/>
便殿祭祀之為過而不知神仙長年合歡增成飛亷象<lb/>
玉之為過也知廟在郡國月遊衣冠之為非而不知千<lb/>
門萬户之宫神明通天之臺離宫别館百有餘區之為<lb/>
非也元帝初元中雖以侈異嘗罷角抵上林宫餘希御<lb/>
幸者而永元中幸長楊射熊館布車騎大獵則是宫室<lb/>
<pb n="KR4h0062_WYG_030-5a"/>
宴享之事未能如禮也宫室宴享非禮則置而不議宗<lb/>
廟祭祀非禮則議而毁之漢之祖宗神靈不存則巳神<lb/>
靈若存能不發怒於子孫乎元帝寢疾而夢祖宗譴責<lb/>
也豈非以此乎史稱元帝少而好儒及即位用元成等<lb/>
為宰相而孝宣之業衰焉後世遂以儒為不足用嗚呼<lb/>
以元成等議宗廟祭祀之事言之元帝所用者葢腐儒<lb/>
耳安得真儒用之哉<lb/>
　　　石慶論<lb/>
<pb n="KR4h0062_WYG_030-5b"/>
臣聞漢武帝既招英俊程其器能用之如不及内修法<lb/>
度外攘胡粤封泰山塞决河朝廷多事丞相李蔡嚴青<lb/>
翟趙周公孫賀劉屈氂之屬皆以罪伏誅其免者平津<lb/>
侯公孫𢎞牧丘侯石慶而巳平津以賢良為舉首用<lb/>
經術取漢相辨論有餘習文法吏事其免固宜牧丘鄙<lb/>
人耳為相巳非其分又以全終何也葢慶之終於相位<lb/>
非其才智之足以自免也亊勢之流相激使然而巳矣<lb/>
何則夫君之與臣猶隂之與陽也隂勝而僣陽則發生<lb/>
<pb n="KR4h0062_WYG_030-6a"/>
之道缺陽勝而偪陰則刻制之功虧僣實生偪偪亦生<lb/>
僣兩者無有是謂太和萬物以生變化以成方武帝即<lb/>
位之始富於春秋武安侯田蚡以肺腑為丞相權移主<lb/>
上上滋不平特以太后之故隱忍而不發當此之時臣<lb/>
強君弱陰勝而僣陽武安侯既死上懲其亊盡收威柄<lb/>
於掌握之中大臣取充位而巳稍不如意則痛法以繩<lb/>
之自丞相以下皆惶恐救過而不暇當此之時君強臣<lb/>
弱陽勝而偪陰夫豪傑之士類多自重莫肯少殺其鋒<lb/>
<pb n="KR4h0062_WYG_030-6b"/>
鄙人則惟恐失之無所不至也當君強臣弱陽勝偪陰<lb/>
之時雖有豪傑安得而用雖用之安得而終然則用之<lb/>
而終者惟鄙人而後可也慶為相時九卿更進用事不<lb/>
闗决於慶慶醇謹而巳在位九歲無能有所正言嘗欲<lb/>
治上近臣反受其過上書乞骸骨詔報反室自以為得<lb/>
計既而不知所為復起視亊嗚呼此其所以見容於武帝<lb/>
者歟夫慶終於相位是田蚡之所致也故曰亊勢之流相<lb/>
激使然而巳矣然則平津之免何也𢎞之才術雖不與<lb/>
<pb n="KR4h0062_WYG_030-7a"/>
慶同日而語至於朝奏暮議開其端使人主自擇不肯<lb/>
靣折廷諍公卿約議至上前皆背其約以順上㫖如此<lb/>
之類則與慶相去為幾何耶𢎞與慶為人不同其所以<lb/>
獲免者一也葢是時非特丞相也如東方朔枚臯司馬<lb/>
相如嚴助吾丘壽王朱買臣主父偃之屬號為左右親<lb/>
幸之臣而亦多以罪誅惟相如稱疾避亊朔臯不根持<lb/>
論以此獲免繇是觀之武帝之廷臣鄙人者多矣豈特<lb/>
慶也哉故淮南王謀反惟憚汲黯好直諫守節死義至<lb/>
<pb n="KR4h0062_WYG_030-7b"/>
說公孫𢎞等如發䝉耳嗚呼如黯者可謂豪傑之士也<lb/>
　　　張安世論<lb/>
臣聞張安世匿名迹逺權勢自前史皆以為賢以臣觀<lb/>
之安世亦具臣耳賢則未也何則有大臣者有具臣者<lb/>
有姦臣者天下之士於道可退則請於君於道可進則<lb/>
請於君而進退在道而不在我進之不從退之不聽去<lb/>
而巳此之謂以道事君不可則止大臣者也進賢而不<lb/>
能固退不肖而不能必取充位而巳具臣者也同乎巳<lb/>
<pb n="KR4h0062_WYG_030-8a"/>
雖不肖必與異乎巳雖賢必擠專為利而巳此姦臣者<lb/>
也安世身為漢之大臣與聞政事當天下進賢退不肖<lb/>
之責而切切焉專為匿名迹逺權勢之事進之不從退<lb/>
之不聽也能致為臣而去乎臣知安世之不能也葢安<lb/>
世與霍光同功一體之人其女孫敬又霍氏之外屬婦<lb/>
也光後薨而子禹謀反夷宗族敬尚相坐宣帝雖赦之<lb/>
而安世心不自安顧上懲博陸之顓方貪權勢在巳是<lb/>
以深思熟計欲以自媚於上故每定大政巳决輒移病<lb/>
<pb n="KR4h0062_WYG_030-8b"/>
出聞有詔令乃驚使吏之丞相府問焉謂其長吏曰明<lb/>
主在上賢不肖較然臣下自修而巳何知士而薦之嗚<lb/>
呼其視姦臣則有間矣豈大臣之所以事君者乎臣故<lb/>
曰安世則具臣矣賢則未也昔伊尹之相湯曰阿衡周<lb/>
公之相周曰太宰衡者所以權萬物之輕重而歸於平<lb/>
宰者所以制百味之多寡而適於和惟其和平而巳矣<lb/>
故為重為多者無所於德為輕為寡者無所於怨衡宰<lb/>
之工實無心也伊尹周公所以事其君者如此曽若安<lb/>
<pb n="KR4h0062_WYG_030-9a"/>
世逺權勢者乎雖號不同而其於用心則同也昔叔向<lb/>
被囚祁奚免之叔向不告免焉而朝范滂被繫霍諝理<lb/>
之滂往候之而不謝管仲奪伯氏騈邑三百没齒無怨<lb/>
言諸葛亮廢廖立李平及亮卒立泣涕平致死嗚呼國<lb/>
之大臣其好賢也如祁奚之於叔向霍諝之於范滂其<lb/>
疾惡也如管仲之於伯氏諸葛之於廖立李平則名迹<lb/>
之或匿或見權勢之或逺或近皆可以兩㤀矣山濤為<lb/>
吏部㧞賢進善時無知者身殁之後天子出其奏於朝<lb/>
<pb n="KR4h0062_WYG_030-9b"/>
然後知羣才皆濤所進而王通以為密不以仁與之也<lb/>
嗚呼知通之不與濤則知臣之不與安世矣<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻六十九</head> <lb/>
    <p>
<pb n="KR4h0062_WYG_069-1a"/>
欽定四庫全書<lb/>
　蘇門六君子文粹巻六十九<lb/>
　　濟北文粹六　　　　　宋　晁補之　撰<lb/>
　　序<lb/>
　　　何龍圖奏議序<hi>代李侍郎作</hi>
某嘗論天欲平治天下其勢有不期而自合者三始興<lb/>
之主不以兵革本於得人心以得天下故天為之開其<lb/>
綂使宏且逺而其後世子孫出而承之者必恭儉愛人<lb/>
<pb n="KR4h0062_WYG_069-1b"/>
其徳之流行亦洽故為之培其基使逺且固此二者皆<lb/>
天也又世常忽於無難無與佐之孰戒而康故詩曰思<lb/>
皇多士生此王國夫王者將有為而士之生於其國者<lb/>
多此亦非人之所能為也有以開之有以培之與夫卒<lb/>
相之以士然皆非人之所能為故曰天欲平治天下其<lb/>
勢有不期而自合者三何以言之堯授舜舜授禹禹用<lb/>
力而湯用兵堯舜不可及也而湯有慙徳禹不以兵革<lb/>
猶八年於外用其力者勤矣而太祖皇帝不馳一馬不<lb/>
<pb n="KR4h0062_WYG_069-2a"/>
遺一矢雍容達節而有天下天下奔走而稱臣五國稽<lb/>
顙而下吏其受命配禹而用力寡繇湯以來未有太祖<lb/>
之武也天固開之矣漢髙祖以馬上取之至老於馬上<lb/>
而不得休且繼有諸吕喋血之禍而後文景起而施其<lb/>
澤兩世遵業僅得休息於無為而仁宗皇帝席祖宗優<lb/>
游之盛傳之百年無大變故乃身服恭儉以振徳之又<lb/>
四十餘年其守成比文景而施澤久繇漢以來未有仁<lb/>
宗之仁也天固培之矣方是時人君虚已於上而羣臣<lb/>
<pb n="KR4h0062_WYG_069-2b"/>
並進各自明於下君臣有慶譽而下並受其福風俗醇<lb/>
厚君子多而小人少蓋若董仲舒所言詩人美之為作<lb/>
上天祐之為生賢佐者嗚呼豈人力也哉其一時將相<lb/>
文武光明碩大之材左右論思直諒多聞之士不可勝<lb/>
數而何公名其間公為御史諌官至列侍從終始一節<lb/>
知無不言近古之遺直者其所為奏議二百餘篇為二<lb/>
十巻其言安危治亂之至數弛張取捨之要務與其尤<lb/>
深切世病者當時略已施行其誠心出於憂國愛君簡<lb/>
<pb n="KR4h0062_WYG_069-3a"/>
易而通非若世之無得於其中而以為文者榮華易瘁<lb/>
而難久也然則仁宗所以為治有徳跨文景而追成康<lb/>
有自致矣某是以竊嘆於何公知天之生斯人有時而<lb/>
公之遭斯時有命二者適相值實難蓋必有能聽言之<lb/>
主導其臣使言而後能言之士至則夫生之者天也使<lb/>
之至者君也故君之權勝天然至有得士而不能用士<lb/>
以是隱則夫使其君能用而成功是乃所以為天相之<lb/>
之道故天亦終勝人昔吳季札觀上國論其興衰如指<lb/>
<pb n="KR4h0062_WYG_069-3b"/>
諸掌而獨見蘧伯玉數人者以謂衞多君子其國無故<lb/>
此不探其天命之所在而祗以人事知之然至於今論<lb/>
知天者唯吳季札則天人之際固可見矣某昔為和川<lb/>
令㑹天子詔求直言士而公以天章閣待制使河東遽<lb/>
取其文上之幸以是知名今位政府於公為門下士故<lb/>
其子某以公遺藁求序而不得辭公名郯字聖從仕至<lb/>
某官云<lb/>
　　　治通小序<lb/>
<pb n="KR4h0062_WYG_069-4a"/>
毁譽不敢浮事實因以加賞罰謂之襲情　賴之以生<lb/>
不可一日無也謂之飲食　天日之清明奴𨽻識之謂<lb/>
之共知　權言聖人之所獨見也謂之夜行　所挈者<lb/>
要而順者衆謂之裘領　如撓止水惡其波起不如遄<lb/>
已謂之本寧　本彊則精神折衝謂之折衝　譬如播<lb/>
種終必粒譬如鑿井終必汲謂之可為　鉤金輿羽不<lb/>
可為重輕之實謂之揣本　誠者政事之本也謂之致<lb/>
誠　常徳不忒世自低昂而吾之為常者一謂之常一<lb/>
<pb n="KR4h0062_WYG_069-4b"/>
　事有根本不可須臾離也謂之輜重　先河而後海<lb/>
小式為本而大為末謂之務本　非其道雖微不可假<lb/>
人也謂之名器　五味異和謂之相濟　始施之逆利<lb/>
在後日謂之要終　天欲風草木未動而鳥已翔謂之<lb/>
前應　小人以為翦翦耳君子畏焉謂之微大　象見<lb/>
其牙而小大可論也謂之迎知　推其𣲖而知其所從<lb/>
來深謂之逆流　黄金珠玉飢不可食寒不可衣謂之<lb/>
貴疎　中流失船一壺千金謂之賤適　事或不相謀<lb/>
<pb n="KR4h0062_WYG_069-5a"/>
而相病謂之魯酒　一人曰玉十人曰珉舉世皆曰珉<lb/>
謂之衆意　事致其極則其後無以加謂之窮反　狂<lb/>
者東走逐者亦東走寒者戰懼者亦戰謂之似是　以<lb/>
攣拘之語疑域外之事謂之常談　一言而得人之心<lb/>
謂之察鳴　謂狐為狸則不知狐又不知狸謂之胥失<lb/>
　蚌鷸相持田父捃之謂之兩得　繋舟水中魚沉而<lb/>
鳥揚謂之同離　月不知晝日不知夜謂之物曲　且<lb/>
冬且夏謂之迭勝　攘公議之近似者以蓋衆口而濟<lb/>
<pb n="KR4h0062_WYG_069-5b"/>
其私謂之借公　志大心勞所以求者非其道謂之非<lb/>
分　益而不已必損謂之勝懼　知所弱則强矣謂之<lb/>
削喜　事蠱物極而後可以轉從新謂之轉敗　名實<lb/>
不虧而能使其喜怒移謂之朝三　欲近四旁莫如中<lb/>
央謂之近四　水避礙則通於海謂之曲成　寡能似<lb/>
徳拙言似默欲上者識謂之破庸　㨗趨而速至中道<lb/>
而敗憇不如椎之久謂之椎久　始駕馬者反之車在<lb/>
馬前謂之始駕　人取我予人予我取謂之獨獲　佃<lb/>
<pb n="KR4h0062_WYG_069-6a"/>
魚網罟利隨世與謂之知化　敗不在大一毫蒙之謂<lb/>
之見微　無謂不効始終其告謂之養敢　胡越可使<lb/>
無異心謂之同舟　徒曰古人不我欺而不知時事已<lb/>
異謂之信書　旦用旦効暮用暮効而不以經久謂之<lb/>
欲速　挾事懷欺明能知之謂之詰詐　惟有徳能寛<lb/>
服其民其次莫如猛謂之量力　夕而烹牛牛乃饗客<lb/>
㑹其已食謂之失時　文是實非謂之名好　人而不<lb/>
仁疾之已甚亂也謂之已甚　法析毫釐小徧大遺謂<lb/>
<pb n="KR4h0062_WYG_069-6b"/>
之蜜紕　以勢使之鈍者厲怯者奮謂之矢激　利不<lb/>
百不變法謂之重改　謨定於先羣言不能易謂之不<lb/>
揺　毒蛇螫手勇士斷其臂謂之存大　示之好惡而<lb/>
民知禁謂之止欲　有徳者進則朝廷尊謂之徳成<lb/>
輿馬致千里舟楫渉江河謂之假物　入有拂士出有<lb/>
敵國謂之常存　尾大不掉謂之本弱　藩籬不飭謂<lb/>
之外輕　曲士不可以語道而聖人惟時變是守謂之<lb/>
達節　立不易方非招不往謂之守官　作法於凉其<lb/>
<pb n="KR4h0062_WYG_069-7a"/>
弊猶貪謂之謀始　千里之行始於足下謂之積微<lb/>
川澤納汙瑾瑜匿瑕謂之忠厚　苦節不可貞故敎務<lb/>
因俗謂之人情　論卑古人而才不足逮當世謂之髙<lb/>
論　將以重之適所以賤之謂之過愛　見幾而作不<lb/>
俟終日謂之轉圜　以天下為心好惡不在其身謂之<lb/>
大度　若緩若紆為國之本不可以無謂之濶要　十<lb/>
羊九牧不若童子之獨謂之専任　言異言逆視道以<lb/>
為則謂之不惑　不患衆之不知患蔽謀者非謂之寳<lb/>
<pb n="KR4h0062_WYG_069-7b"/>
斷　臣民異志則朋黨進在明公議謂之一下　賞一<lb/>
切之功亂百世之法謂之賊下　舉綱而略細謂之大<lb/>
體　數米而炊不足濟天下謂之小節　始勿輕舉人<lb/>
莫測然否謂之靜勝　臣無求於其君故進退不累其<lb/>
身謂之取重　髙為量而罪不及逺為途而誅不至謂<lb/>
之大望　躬自厚而薄責於人謂之逺怨　殺身以為<lb/>
國然不足以拯世之溺謂之無益　理無常是事無常<lb/>
非謂之通變　今日用之明日不可復也謂之日改<lb/>
<pb n="KR4h0062_WYG_069-8a"/>
捨法任人廢法法存謂之小縱　虚名無益事實而藉<lb/>
以鎮人心謂之名髙<lb/>
　　　海陵集序<lb/>
文學古人之餘事不足以發身春秋時齊魯秦晉宋鄭<lb/>
吳楚列國之大夫顯名諸侯相與聘問交接陳詩揚禮<lb/>
見於言辭人稱之至今想見其為人若不可及者皆有<lb/>
他事業尊君庇民舉大而任重排難而解紛用之如榖<lb/>
米藥石一日不可無而言辭者特以縁飾而行之耳戰<lb/>
<pb n="KR4h0062_WYG_069-8b"/>
國異甚士一切趨利邀合朝秦而暮楚不耻無春秋時<lb/>
諸大夫事業矣而言辭始専為賢雄夸虚張聽者為奪<lb/>
雖義理皆亡而文章可喜以其去三代春秋時猶近也<lb/>
其用以發身亦不足言至於詩又文學之餘事始漢蘇<lb/>
李流離異域困窮仳别之辭魏晉益競至唐家好而人<lb/>
能之然為之而工不足以取世資而經生法吏咸以章<lb/>
句刀筆致公相兵家鬬士亦以方略膂力専斧鉞詩如<lb/>
李白杜甫於唐用人安危成敗之際存可也亡可也故<lb/>
<pb n="KR4h0062_WYG_069-9a"/>
世稱詩人少達而多窮繇漢而下枚數之皆孫樵所論<lb/>
相望於窮者也以其不足以發身而又多窮如此然士<lb/>
有無意於取世資或其間千一好焉惟恐其學之而力<lb/>
不逮營度雕琢至忘食寢㑹其得意翛然自喜不啻鍾<lb/>
鼎錦繡之獲顧他嗜好皆無足以易此者雖數用以取<lb/>
詬而得禍猶不悔曰吾固有得於此也以其無益而趨<lb/>
為之又有患難而好之滋不悔不反賢乎海陵集蓋許<lb/>
君大方作亦窮而不悔者之一也君於詩好之篤蓋辛<lb/>
<pb n="KR4h0062_WYG_069-9b"/>
苦刻篆呻吟裘氏者有年不幸其犁然之音與吾窮類<lb/>
然君少年自己得聲譽至他事業行已莅官皆方進未<lb/>
可量何苦而為是閉闗弦歌霖雨飢餓之聲樂之而不<lb/>
厭如此哉且以為後世名乎則孰與當身㨗得權位之<lb/>
利抑謂利者君不近乎則後世之名於君亦復安有哉<lb/>
是未有以此語君者也是惑也補之既序此意以賢君<lb/>
能獨為人之所不為者而非有希於世視趨利邀合猶<lb/>
勝然亦因以為戒君字體之與補之故人張芸叟張文<lb/>
<pb n="KR4h0062_WYG_069-10a"/>
潛陳伯修皆厚云<lb/>
　　　離騷新序上<lb/>
先王之盛時四詩各得其所王道衰而變風變雅作猶<lb/>
曰達於事變而懷其舊俗舊俗之亡惟其事變也故詩<lb/>
人傷今而思古情見乎辭猶謂之風雅而既變矣孟子<lb/>
曰王者之迹熄而詩亡然則變風變雅之時王迹未熄<lb/>
詩雖變而未亡詩亡而後離騷之辭作非徒區區之楚<lb/>
事不足道而去王迹愈逺矣一人之作奚取於此也蓋<lb/>
<pb n="KR4h0062_WYG_069-10b"/>
詩之所嗟嘆極傷於人倫之廢哀刑政之苛而人倫之<lb/>
廢刑政之苛孰甚於屈原時邪國無人原以忠放不忍<lb/>
去欲返幸君之一悟俗之一改也一篇之中三致意焉<lb/>
與夫三宿而後出晝於心猶以為速者何異哉世衰天<lb/>
下皆不知止乎禮義故君視臣如犬馬則臣視君如國<lb/>
人而原一人焉被讒且死而不忍去其辭止乎禮義可<lb/>
知則是詩雖亡至原而不亡矣使後之為人臣不得於<lb/>
君而熱中者猶不懈乎愛君如此是原有力於詩亡之<lb/>
<pb n="KR4h0062_WYG_069-11a"/>
後也此離騷所以取於君子也離騷遭憂也終窶且貧<lb/>
莫知我艱北門之志也何辜於天我罪伊何小弁之情<lb/>
也以附益六經之敎於詩最近故太史公曰國風好色<lb/>
而不淫小雅怨誹而不亂若離騷者可謂兼之矣其義<lb/>
然也又班固叙遷之言曰大雅言王公大人徳逮黎庶<lb/>
小雅譏小已之得失其流及上所言雖殊其合徳一也<lb/>
司馬相如雖多虚辭濫説然要其歸引之於節儉此亦<lb/>
詩之風諫何異揚雄以謂猶騁鄭衞之音曲終而奏雅<lb/>
<pb n="KR4h0062_WYG_069-11b"/>
不已戲乎固嘗推本知之賦與詩同出與遷意類也然<lb/>
則相如始為漢賦與雄皆祖原之步驟而獨雄以其靡<lb/>
麗悔之至其不失雅亦不能廢也自風雅變而為離騷<lb/>
至離騷變而為賦譬江有沱乾肉為脯謂義不出於此<lb/>
時異然也傳曰賦者古詩之流也故懷沙言賦橘頌言<lb/>
頌九歌言歌天問言問皆詩也離騷備之矣蓋詩之流<lb/>
至楚而為離騷至漢而為賦其後賦復變而為詩又變<lb/>
而為雜言長謡問對銘贊操引苟類出於楚人之辭而<lb/>
<pb n="KR4h0062_WYG_069-12a"/>
小變者雖百世可知故㕘取之曰楚辭十六巻舊録也<lb/>
曰續楚辭二十巻曰變離騷二十巻新録也使夫縁其<lb/>
辭者存其義乘其流者反其源有力於詩亡之後豈虚<lb/>
也哉若漢唐以來所作非憂悲楚人之緒則不録<lb/>
　　　離騷新序中<lb/>
劉向離騷楚辭十六巻王逸傳之按八巻皆屈原遭憂<lb/>
所作故首篇曰離騷經後篇皆曰離騷餘皆曰楚辭天<lb/>
聖中有陳説之者第其篇然或不次序今遷逺遊九章<lb/>
<pb n="KR4h0062_WYG_069-12b"/>
次離騷經在九歌上以原自叙其意近離騷經也而九<lb/>
歌天問乃原既放攬楚祠廟鬼神之事以攄憤者故遷<lb/>
於下卜居漁父其自叙之餘意也故又次之大招古奥<lb/>
疑原作非景差辭沉淵不返不可如何也故以終焉為<lb/>
楚辭上八巻九辨招魂皆宋玉作或曰九辨原作其聲<lb/>
浮矣惜誓𢎞深亦類原辭或以為賈誼作蓋近之東方<lb/>
朔嚴忌皆漢武帝廷臣淮南小山之辭不當先朔忌王<lb/>
褒漢宣帝時人皆後淮南小山至劉向最後作故其次<lb/>
<pb n="KR4h0062_WYG_069-13a"/>
序如此此皆西漢以前文也以為楚辭下八巻凡十六<lb/>
巻因向之舊録云然漢書至屈原賦二十五篇今起離<lb/>
騷經逺遊天問卜居漁父大招而六九章九歌又十八<lb/>
則原賦存者二十四篇耳幷國殤禮魂在九歌之外為<lb/>
十一則溢而為二十六篇不知國殤禮魂何以系九歌<lb/>
之後又不可合十一以為九若溢而為二十六則又不<lb/>
知其一篇當損益者何等也惜誓盡叙原意末云鸞鳯<lb/>
之髙翔兮見盛徳而後下與賈誼弔屈原文云鳯凰翔<lb/>
<pb n="KR4h0062_WYG_069-13b"/>
於千仞兮覽徳輝焉下之斷章趣同將誼倣之也抑固<lb/>
二十五篇之一未可知也然則司馬遷以誼傳附原亦<lb/>
由其文義相近後世必能辯之王逸東漢人最愛楚辭<lb/>
然九思視向以前所作相闊矣又十七巻非舊錄特相<lb/>
傳久不敢廢故遷以附續楚辭上十巻之終而其下十<lb/>
巻自唐韓愈始焉離騷人不讀久文舛闕難知王逸云<lb/>
武帝使淮南王安作章句至章帝時班固賈逵復以所<lb/>
見改易前疑亦作章句其十五巻闕而不説今臣作十<lb/>
<pb n="KR4h0062_WYG_069-14a"/>
六巻章句然則安與固逵訓釋獨離騷經一篇不知固<lb/>
逵所改易者何事今觀離騷經訓釋大較與十五巻義<lb/>
同或淺陋非原本意故頗刪而存之而録司馬遷史記<lb/>
屈原傳冠篇首以當離騷序云<lb/>
　　　離騷新序下<lb/>
司馬遷作史記堯舜三代本紀孔子世家所引尚書論<lb/>
語事頗變其文字訓詁至左氏國語則遷所筆削惟意<lb/>
遷欲自成一家言故加櫽括而不嫌也雖然遷追琢傳<lb/>
<pb n="KR4h0062_WYG_069-14b"/>
記之辭可也而變尚書論語文字不可也補之事先朝<lb/>
為著作郎上即位備太史氏古文圖書得損益之况傳<lb/>
記乎離騷經始漢淮南王安為傳按隋志傳亡舊有班<lb/>
固叙贊二篇王逸序一篇梁劉勰序一篇而王逸云班<lb/>
固賈逵改易前疑則固此序或當時作者也然頗詆原<lb/>
狂狷摘其不合者逸髙原義每難固説勰附逸論然亦<lb/>
復失之固序曰君子之道窮達有命故潛龍不見是而<lb/>
無悶關睢哀周道而不傷又曰如大雅既明且哲以保<lb/>
<pb n="KR4h0062_WYG_069-15a"/>
其身斯為貴矣固説誠是也雖然潛龍勿用聖人之事<lb/>
也非所以期於原也又自淮南太史皆以謂兼風雅之<lb/>
義而固獨疑焉夫國風不能無好色然不至於淫小雅<lb/>
不能無怨誹然不至於亂太史公謂原之辭兼此二者<lb/>
而已乃周道大雅豈原所得庶㡬哉雖遷亦不以是與<lb/>
原也世衰君臣道䘮去為冦敵而原且死憂君斯已忠<lb/>
矣唐柳宗元曰春秋枉許止以懲不子之禍進荀息以<lb/>
甚苟免之禍夫荀息阿獻公之邪心以死其為忠也汙<lb/>
<pb n="KR4h0062_WYG_069-15b"/>
矣惟其死不縁利故君子猶進之而原乃以正諫不獲<lb/>
而捐軀方息之汙則原與日月爭光可也非過言也固<lb/>
又以謂原露才揚已競於危國羣小之中是乃上官大<lb/>
夫靳尚之徒所以誣原伐其功謂非我莫能為者也固<lb/>
奈何亦信之原惟不競故及此司馬遷悲之曰忠而被<lb/>
謗能無怨乎屈平之作離騷蓋自怨生也而固方且非<lb/>
其怨刺懷襄椒蘭原誠不忘以義劘上而固儒者奈何<lb/>
亦如髙叟之為詩哉又王逸稱詩曰匪面命之言提其<lb/>
<pb n="KR4h0062_WYG_069-16a"/>
耳謂原風諫者不如此之斥逸論近之劉勰亦援逸此<lb/>
論稱固抑揚過實君子之與人為善義當如此也至言<lb/>
澆羿姚娀與經傳錯繆則原之辭甚者稱開天門駕飛<lb/>
龍驅雲役神周流乎天而來下其誕如此正爾託譎詭<lb/>
以諭志使世俗不得以其淺議也如莊周寓言者可以<lb/>
經責之哉且固知相如虚辭濫説如詩風諫而於原誇<lb/>
大獨可疑乎固大較喜訾前人如薄相如子雲為賦而<lb/>
固亦以為賦也劉勰文字卑陋不足言而亦以原迂怪<lb/>
<pb n="KR4h0062_WYG_069-16b"/>
為病彼原嫉世既欲蟬蜕塵埃之外惟恐不異乃固與<lb/>
勰所論必詩之正如無離騷可也嗚呼不幾於同浴而<lb/>
譏裸裎哉又勰云士女雜坐娛酒不廢荒淫之意也是<lb/>
勰以招魂為原作誤矣然大招亦説粉白黛黑清馨凍<lb/>
飲窮年永樂勰以此為荒淫則失原之意愈逺原固曰<lb/>
世皆濁我獨清豈誠樂此濁哉哀已之魂魄離散而不<lb/>
可復也故稱楚國之美矯以其沉酣汙泥之樂若可樂<lb/>
者而招之然卒不可復也於是焉不失正以死而已矣<lb/>
<pb n="KR4h0062_WYG_069-17a"/>
嗚呼勰安知離騷哉抑固漢書稱大儒孫卿亦離讒作<lb/>
賦與原皆有古詩惻隱之意而此序乃専攻原不類疑<lb/>
此或賈逵語故王逸言班賈以為露才揚已不専指班<lb/>
然亦不可辨也<lb/>
　　　續楚辭序<lb/>
詩亡而春秋作其事則齊桓晉文其書王也以其無王<lb/>
也存王制以懼夫亂臣賊子之無誅者也以迄周亡至<lb/>
戰國時無詩無春秋矣而孟子之教又未興足跡接乎<lb/>
<pb n="KR4h0062_WYG_069-17b"/>
諸侯之境者諫不行言不聽則怒悻悻然去君又極之<lb/>
於其所往君臣之道微冦敵方興而原一人焉以不獲<lb/>
乎上而不怨猶睠顧楚國繋心懷王不忘而望其改也<lb/>
夫豈曰是何足與言仁義也云爾則原之敬王何異孟<lb/>
子其終不我還也於是乎自沉與夫去君事君朝楚而<lb/>
暮秦行若犬彘者比謂原雖與日月爭光可也豈過乎<lb/>
哉然則不獨詩至原而未亡於春秋之微亂臣賊子之<lb/>
無誅者原力猶能愧之而揚雄以謂何必沉江原惟可<lb/>
<pb n="KR4h0062_WYG_069-18a"/>
以無死行過乎恭使原不得死龍蛇雖歸潔其身而離<lb/>
騷亦不大耀於世是所以賢原者亦繇其忠死故其言<lb/>
至於今不廢也而後世奈何獨竊取其辭以自名不自<lb/>
知其志不類而無愧而續楚辭變離騷亦奈何徒以其<lb/>
辭之似而取之曰詩非皆聖賢作也捨周公尹吉甫仲<lb/>
山甫諸大夫君子則羈臣寡婦寺人賤者桑濮淫奔之<lb/>
辭顧亦與猗那清廟金石之奏俱采而并傳何足疑哉<lb/>
且世所以疑於此者不以夫後之愧原者衆哉而荀卿<lb/>
<pb n="KR4h0062_WYG_069-18b"/>
賈誼劉向揚雄韓愈又非愧原者也以迄於本朝名世<lb/>
君子尚多有之姑以其辭類出於此故叅取焉然則亦<lb/>
有其行不足於原而取之者猶三百篇之雜而不可廢<lb/>
漢息夫躬為姦利以憂死著絶命辭辭甚髙使躬之不<lb/>
肖不傳而獨其絶命辭傳則譬猶從母言之為賢母言<lb/>
固無罪也柳宗元劉禹錫皆善屬文而朋邪得廢韓愈<lb/>
薄之王文公曰吾觀八司馬皆天下之竒才也一為叔<lb/>
文所誘遂陷於不義至今欲為君子者羞道而喜攻之<lb/>
<pb n="KR4h0062_WYG_069-19a"/>
然八人者既困矣往往能自彊名卒不廢而所謂欲為<lb/>
君子者其終能毋與世俯仰以自别於小人者少復何<lb/>
議於彼哉王公世大儒其學自韓愈以下不論雖要不<lb/>
成人之惡至竒宗元輩而恕知其愛人憂國志念深矣<lb/>
而士之一切干禄陽自好而隂從利徼一時之願無禍<lb/>
而老者皆是也於王之言可遂不戒而視八司馬不反<lb/>
怍乎禹錫不暇議宗元之才蓋韓愈比愈薄而惜之稱<lb/>
其論議出入經史百家踔厲風發而謂其少年勇於為<lb/>
<pb n="KR4h0062_WYG_069-19b"/>
人不自貴重使在臺省時已能持身如其斥時亦自不<lb/>
斥愈於宗元懇懇如此豈亦知夫才難與王之意無異<lb/>
也抑息夫躬類江充禍國宗元禹錫誠邪不至於為躬<lb/>
躬之辭録則凡不至於為躬而辭録者皆録躬之意也<lb/>
漢蕩秦唐掃隋然頗因其法制文物為國猶爾以治易<lb/>
亂不可以皆廢也况言語趣操異世之習哉以狐父之<lb/>
人為盗因以食為盗而嘔之昔人以謂此失名實者也<lb/>
是乃續楚辭變離騷所以無疑於取此雜者也<lb/>
<pb n="KR4h0062_WYG_069-20a"/>
　　　變離騷序上<lb/>
補之既集續楚辭二十巻又集變離騷二十巻或曰果<lb/>
異乎抑屈原之作曰離騷餘皆曰楚辭矣今楚辭又變<lb/>
而迺始曰變離騷何哉又揚雄為反離騷反與變果異<lb/>
乎曰反離騷非反也合也蓋原死知原惟雄雄怪原文<lb/>
過相如至不容而死悲其文未嘗不流涕也以謂君子<lb/>
得時則大行不得則龍蛇遇不遇命也何必湛身哉乃<lb/>
作書往往摭其文而反之雖然非反其純潔不改此度<lb/>
<pb n="KR4h0062_WYG_069-20b"/>
也反其不足以死而死也則是離騷之義待反離騷而<lb/>
益明何者原惟不為箕子而從比干故君子悼諸不然<lb/>
與日月爭光矣雄又旁離騷作廣騷旁惜誦而下作畔<lb/>
牢愁雄誠與原異既反之何為復旁之又變離騷以其<lb/>
類而異故不可以言反而謂之變若荀卿非蹈原者以<lb/>
其後原皆楚臣遭讒為賦以風故取其七篇列之巻首<lb/>
類離騷而少變也又嘗試自原而上捨三百篇求諸書<lb/>
禮春秋他經如五子之歌貍首之斑然蠶則績而蟹有<lb/>
<pb n="KR4h0062_WYG_069-21a"/>
筐佩玉蘂兮吾無所系之祈招之愔愔鳳兮鳳兮他如<lb/>
此者甚多咸古詩風刺所從起戰國時皆散矣至原而<lb/>
復興則列國之風雅始盡合而為離騷是以繇漢而下<lb/>
賦皆祖屈原然宋玉親原弟子髙唐既靡不足於風大<lb/>
言小言義無所宿至登徒子靡甚矣特以其楚人作故<lb/>
繋荀卿七篇之後瓠子之歌有憂民意故在相如揚雄<lb/>
上而子虚上林甘泉羽獵之作賦之閎衍於是乎極然<lb/>
皆不若其大人反離騷之髙妙猶終歸之於正義過髙<lb/>
<pb n="KR4h0062_WYG_069-21b"/>
唐但論其世故繋髙唐後至於京都山海宫殿鳥獸笙<lb/>
簫衆器指事名物之作不専於古詩惻隱規誨故不録<lb/>
李夫人賦長門賦皆非義理之正然辭渾麗不可棄曹<lb/>
植賦最多要無一篇逮漢者賦卑弱自植始録其洛神<lb/>
賦九愁九詠等并録王粲登樓賦以見魏之文如此陸<lb/>
機陸雲有盛名顧不足於植粲摘其義差近者存之思<lb/>
遊有意乎幽通而下恨其流益逺矣然晉人喜清談而<lb/>
摯虞此作庶幾有為而言致足嘉者也鮑昭長於雜興<lb/>
<pb n="KR4h0062_WYG_069-22a"/>
故其蕪城作獨出宋世又以劉濞事諷劉瑱有心哉於<lb/>
此者江淹用寡而文麗又梁文益卑弱然猶蒙虎之皮<lb/>
尚區區楚人歩趨也唐李白詩文最號不襲前人而鳴<lb/>
臯一篇首尾楚辭也末云雞聚羣而爭食鳳孤飛而無<lb/>
鄰嫫母衣錦西施負薪辭不彫而指類唐人知楚辭者<lb/>
少誤以為詩云王維生韓柳前纔數十言雖淺鮮未足<lb/>
與言義然低昂宛轉頗有楚人之態矣元結振竒自成<lb/>
一家要曰羣言之異味亦可貴也顧况文不多約而可<lb/>
<pb n="KR4h0062_WYG_069-22b"/>
觀問大鈞理勝招北客詞勝阿房宫云亦使後人而復<lb/>
哀後人皆唐賦之不可廢者也皮日休九諷専効離騷<lb/>
其反招魂靳靳如影守形然非也竟離去畫者謹毛而<lb/>
失貌嗚呼離騷自此散矣故不録以迄本朝名世之作<lb/>
多已載續楚辭中今所録賦及文操或宏傑自出新意<lb/>
乍合乍離亦足以知古文之屢變至宋而復起云或大<lb/>
意述此或一言似之要不必同同出於變故皆以附變<lb/>
離騷若謂之變楚辭乎則楚辭已非離騷楚辭又變則<lb/>
<pb n="KR4h0062_WYG_069-23a"/>
無離騷矣後無以復知此始於屈平矣惡夫逾逺而迷<lb/>
其源若服盡然為之系其姓於祖故正名以存之<lb/>
　　　變離騷序下<lb/>
詩亡春秋又微而百家<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>起七國時楊墨申韓淳于髠<lb/>
鄒衍鄒奭之徒各以其説亂天下於時大儒孟荀實羽<lb/>
翼六經於其將殘而二儒相去百有餘年中間獨屈原<lb/>
履正著書不流邪説蓋嘗謂原有力於詩亡春秋之微<lb/>
故因集續楚辭變離騷而獨推原與孟子先後以貴重<lb/>
<pb n="KR4h0062_WYG_069-23b"/>
原於禮義欲絶之時又變離騷起荀子佹詩成相篇故<lb/>
并以其時考之知原雖不純乎孟荀於其中間非異端<lb/>
也孟子與梁惠王齊宣王魯平公同時而司馬遷史記<lb/>
表問何以利吾國蓋梁惠王之三十五年也是嵗齊宣<lb/>
王之七年楚威王之四年後七年而楚懷王始立立三<lb/>
十年而原諫王無入秦卒入秦死襄王初年而遷原原<lb/>
遷九年無㡬何死矣推而上之去梁惠王問利國與齊<lb/>
宣王七年時蓋四十七年矣而魯平公元年則楚懷王<lb/>
<pb n="KR4h0062_WYG_069-24a"/>
之十五年也若孟子見平公在其初年則至原遷之九<lb/>
年蓋二十四年矣其平公末年乎則與原諫懷王之時<lb/>
蓋並矣雖史記不言孟子見宣王之年以其時考之逺<lb/>
者蓋四十七年近者二十四年又其近者同時也孟子<lb/>
見梁惠王乃在楚威王時惠王曰叟不逺千里而來於<lb/>
時稱叟孟子已老矣而原不及事威王故孟子與原接<lb/>
而原後於孟子又史記荀卿年五十始來遊學於齊齊<lb/>
襄王時荀卿最為老師而劉向叙荀子云齊宣王時聚<lb/>
<pb n="KR4h0062_WYG_069-24b"/>
學士於稷下荀卿十五始來遊學至襄王時最為老師<lb/>
按宣王立十九年卒至襄王元年四十一年矣而稷下<lb/>
之學乃在孟子淳于髠時使荀卿游學時已年五十顧<lb/>
與孟子並安得至襄王而尚存哉故劉向云十五始來<lb/>
游學而老為襄王師是也楚頃襄王遷屈原原遷九年<lb/>
無幾何亦死矣又五年齊襄王始立計原之死卿尚幼<lb/>
也至楚考烈王立二十五年而李園殺春申君荀卿始<lb/>
廢自此推而上之至原之死蓋五十餘年矣故原與荀<lb/>
<pb n="KR4h0062_WYG_069-25a"/>
卿接而荀卿後於原又孟子載孺子歌曰滄浪之水清<lb/>
兮可以濯我纓滄浪之水濁兮可以濯我足孔子曰清<lb/>
斯濯纓濁斯濯足自取之也而原辭曰漁父莞爾而笑<lb/>
鼓枻而去乃歌曰滄浪之水清兮可以濯吾纓滄浪之<lb/>
水濁兮可以濯吾足遂去不復與言則原此歌蓋沿孟<lb/>
子事也漁父篇曰新沐者必彈冠新浴者必振衣安能<lb/>
以身之察察受物之汶汶者乎而荀子不苟篇曰故新<lb/>
浴者振其衣新沐者彈其冠其誰能以已之僬僬受人<lb/>
<pb n="KR4h0062_WYG_069-25b"/>
之棫棫者哉則卿此書蓋因原辭也凡言語文章之相<lb/>
祖述多其當時口所傳誦從古而然此皆古詩楚辭之<lb/>
流也其習而傳者雖至今可知也<lb/>
　<lb/>
　<lb/>
　<lb/>
　<lb/>
　蘇門六君子文粹巻六十九<lb/>
</p>
<p>
</p>
  </div>
</body>
</text>
</TEI>
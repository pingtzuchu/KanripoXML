<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻五十</head> <lb/>
    <p>
<pb n="KR4h0062_WYG_050-1a"/>
欽定四庫全書<lb/>
　蘇門六君子文粹巻五十<lb/>
　　濟北文粹六　　　　　宋　晁補之　撰<lb/>
　　雜著<lb/>
　　　齊物論<lb/>
此篇論齊物然物之理齊而情故自彼是莫得其偶而<lb/>
要之以天地之一指萬物一馬而後物無彼是道泯乎<lb/>
無成虧矣莛楹厲施極異而皆同故言惟達者知通為<lb/>
<pb n="KR4h0062_WYG_050-1b"/>
一通為一則不齊之論近不用也然而衆理相承彼是<lb/>
未始不用聖人欲泯用之迹故為是不用而寓諸庸寓<lb/>
諸庸則我雖不用而物量無窮黙然而自用殊施而各<lb/>
得若此通矣故曰用也者通也通也者得也適得而㡬<lb/>
矣不用則理阻而不通故用為通通則物各得其理故<lb/>
通為得得則各適其所而盡矣故適為㡬而聖人非有<lb/>
心為之也特因物之自庸也故曰因是已有成與虧故<lb/>
昭氏之鼓琴也無成與虧昭氏之不鼔琴也猶之七竅<lb/>
<pb n="KR4h0062_WYG_050-2a"/>
未鑿而渾沌不死也過此以往則反乎無物其為無成<lb/>
虧也至矣故師曠之枝策也恵子之據梧也皆為者敗<lb/>
之也皆非所明而明之也故雖竭其智而理終不可窮<lb/>
謂之堅白同異名實之辨若此其察矣然要於不察而<lb/>
以昩終其為滑疑也不甚矣乎若夫天地雖大要之一<lb/>
指萬物雖多要之一馬一指一馬為論省矣則雖衆理<lb/>
相承黙用而常通尚安有滑疑之耀者哉然其始也恢<lb/>
詭譎怪未通乎一故有滑者焉有疑者焉無滑無疑則<lb/>
<pb n="KR4h0062_WYG_050-2b"/>
其際㝠㝠昩而不耀有滑有疑則長短之相形前後之<lb/>
相隨不昩而耀矣耀也者明也而此非明也以夫衆理<lb/>
之相乘也滑亂而疑似反以炫聖人聖人欲為人解紛<lb/>
而辨惑則嘗圖之矣故曰滑疑之耀聖人之所圖也物<lb/>
之情不齊而其理齊聖人窮理衆人役情聖人欲反情<lb/>
之異合理之同所以圖滑疑之耀使無疑無滑而泯乎<lb/>
㝠㝠者莫要於此矣故重言為是不用而寓諸庸此之<lb/>
謂以明然則聖人泯用之跡而物未始不用無意於明<lb/>
<pb n="KR4h0062_WYG_050-3a"/>
物而物常自此明故曰此之謂以明也若昭氏師曠惠子<lb/>
者知盡于此以非所明而明之祗以為昩非此之謂以明也<lb/>
故曰三子之知㡬乎猶曰知盡于此而終不足以明也㡬<lb/>
盡也猶㡬希也然非夫以道泛觀而備萬物之應則以不齊<lb/>
齊其齊也不齊乃若莊周則以齊不齊其不齊也齊矣而<lb/>
猶以為未也故又曰今有言于此不知其與是類乎其與是<lb/>
不類乎類與不類相與為類則與彼無異矣夫類則齊不類<lb/>
則不齊類與不類相與為類則齊與不齊相與為齊夫有所<lb/>
<pb n="KR4h0062_WYG_050-3b"/>
謂齊有所謂不齊則與彼誠何以異哉故推而上之極于<lb/>
物之無曰有未始有夫未始有無者此要言無物無物則無<lb/>
齊矣推而下之窮于物之有曰自無適有以至于三而况自<lb/>
有適有乎此要言有物有物則有不齊矣故於是重言無適<lb/>
也因是已因是已者盖齊物之要論盡此矣何以知其盡此<lb/>
也曰以因因則無適也故入之為無非或使之無也因是<lb/>
以出之為有非或使之有也因是已夫號物之數自一<lb/>
至萬逺矣夫無未始適有何以自一而語萬有未始適<lb/>
<pb n="KR4h0062_WYG_050-4a"/>
無何以自萬而語一之二者泯而無物無物而無齊矣<lb/>
雖然非刳心䘮我不能觀萬物而知無故此篇始之以<lb/>
南郭子綦之䘮我而齊物之論開非觀物同我不能知<lb/>
化而窮有故終之以不知周之為蝴蝶蝴蝶之為周而<lb/>
齊物之論閉<lb/>
　　　學説<lb/>
學不可以不知惟知之然後能好之記曰雖有嘉肴弗<lb/>
食不知其旨也雖有至道弗學不知其善也而孟子亦<lb/>
<pb n="KR4h0062_WYG_050-4b"/>
曰理義之悦我心猶芻豢之悦我口蓋飲食旦旦之所<lb/>
須故譬學於飲食為最易知然猶曰人莫不飲食鮮能<lb/>
知味也天下豈有不習而能察者哉昔野人有甘葈莖<lb/>
芹萍子者對鄉豪稱之取而嘗焉蜇口而慘腹夫口腹<lb/>
人所同也而野人至甘人之所不甘此非未嘗知甘所<lb/>
謂甘者而以夫已甘謂人甘者止此哉至於百工衆技<lb/>
皆學也下至跳劍弄丸緣竿踏索既為之終身不得已<lb/>
非特利所在也習而知其味故樂也若乃對君子稱之<lb/>
<pb n="KR4h0062_WYG_050-5a"/>
則如野人之甘葈莖芹萍子其於不足味也不特慘蜇<lb/>
而後方知之也故嘉肴世皆知其旨必食者而後益知<lb/>
其為旨至道世皆知其為善必學者而後益知其為善<lb/>
曰聞而知其旨且善者意之也或曰道之出口淡乎其<lb/>
無味而飲食人所甘似不類夫以人所甘者弗食猶不<lb/>
知其旨而道又淡而難好則不知者不其愈多乎然終<lb/>
猶是也病弗學耳學而入之安知其淡乎大觀四年四<lb/>
月旦日書付姪公秉俾以語諸小道云<lb/>
<pb n="KR4h0062_WYG_050-5b"/>
　　　勤説送甥李師藺游學<lb/>
道無勤物無不勤夫既謂之物矣物必有所事有所事<lb/>
必勤故物莫大于天地其次曰人而三者同以才稱才<lb/>
之為言物量之所能也能必有所事故天有四時地載<lb/>
神氣皆謂之無非教無非教者有所事也日月如争其<lb/>
所乎雲者為雨乎雨者為雲乎意者其有機緘而不能<lb/>
已耶其有所運轉而不能自止耶則天地之事亦勤矣<lb/>
人見其四時行百物生也以謂天地未嘗勤焉不知夫<lb/>
<pb n="KR4h0062_WYG_050-6a"/>
有道焉範圍乎其外莫或使之日夜以造偲偲然若有<lb/>
與之計其期而不得暇者是能成千歲之積而開萬化<lb/>
之原人以其才參諸天地有誠焉㝠極於道不息而善<lb/>
成古之聖賢唯孔子顔淵能知此故孔子之語子貢而<lb/>
曰生無所息顔淵之贊孔子而曰欲罷不能夫以有涯<lb/>
逐無涯必墮故欲罷而願息皆人之情也然囘非不欲<lb/>
罷而曰不能罷賜非不願息而曰息無所夫求斯須之<lb/>
晝至於念兹之隙其暫無㡬也猶曰不能而無所此非<lb/>
<pb n="KR4h0062_WYG_050-6b"/>
有所畏慕勉强而驅之也性不能已也是天地人之所<lb/>
以均不能無事而皆勤也雖然天地以無心莫之為而<lb/>
為故久人以有心知而為之故怠嘗試語怠之所從起<lb/>
譬道為萬里塗而以勤為馬繕性之始如適舉趾其弛<lb/>
于負擔未知其以曷月止斯殆已故欲従事於此必自<lb/>
夫誠其意者始焉夫人何可以確然隤然如天地之無<lb/>
心而常運能誠其意則㡬矣誠者非義襲而取之也閑<lb/>
其邪則存嘗又請實之以誠為我我欲至於萬里孰禦<lb/>
<pb n="KR4h0062_WYG_050-7a"/>
之哉以其孰禦之者為策以臨馬不至於萬里馬終日<lb/>
躞蹀而不得止由不怠故能久久則凝於神矣聖人之<lb/>
事業所以蔽天地而凝於神則自其孰禦之者積之耳<lb/>
雖然此亦非聖人獨能之也百工之賤預能焉承蜩者<lb/>
猶掇之也夫豈惟其精之至自五六月纍垸二而不墜<lb/>
至於纍三而不墜至於纍五而不墜則其勤之積可知<lb/>
已而世不知者方且曰勤者事也道無所用勤其知者<lb/>
則將曰事者勤也天地不能無亊而况於學者乎余甥<lb/>
<pb n="KR4h0062_WYG_050-7b"/>
師藺年少而强文采曄然其所學又中庸也故告以其<lb/>
無息者自誠其意始而余老矣不復能自强猶樂以静<lb/>
觀動日出而開吾牗以臨交衢之内四民亹亹各各以<lb/>
其業趨利鳥嚶翔而獸嘷鶩意各有所𨽻蜂螘之至細<lb/>
迕行旁逝營宅室而競食事亦維以卒歲至于物之無<lb/>
情者山日夜出雲流水之不停甲拆而勾申木不崇朝<lb/>
而其華敷榮並行若争小積而大盈而天地乃司其成<lb/>
功及其至也皆日損於是以觀復而見天地之心則萬<lb/>
<pb n="KR4h0062_WYG_050-8a"/>
物何莫猶斯道謂道無勤道亦未嘗息也而其勤見於<lb/>
天地天地亦未嘗勤也而其勤見於萬物萬物各以其<lb/>
勤自成而天地終其功故成能者為聖人學之積由是<lb/>
師藺勉之<lb/>
　　　儆陋説<lb/>
子欲居九夷或曰陋如之何子曰君子居之何陋之有<lb/>
吾非君子安能不顧蠻貊之陋而欲居居之不惟不能<lb/>
革彼陋吾未免于陋也里仁為美擇不處仁焉得智吾<lb/>
<pb n="KR4h0062_WYG_050-8b"/>
非智者安能知里之不仁而擇處處之不惟不能遷彼<lb/>
之不仁吾未免于不仁也與君子游苾乎如入芝蘭之<lb/>
室久而不聞則與之化矣與小人游膩乎如入鮑魚之<lb/>
肆久而不聞則與之化矣吾不幸逺君子而近小人近<lb/>
之不惟不能洗彼膩吾未免于膩也一薰一蕕十年猶<lb/>
有其臭吾薰也蕕尚能臭之吾惡夫久而不聞也不惟<lb/>
不能薰彼蕕吾未免于蕕也四累者吾憂之見賢思齊<lb/>
焉見不賢而内自省也壤陋里不仁鮑漬蕕與藂也引<lb/>
<pb n="KR4h0062_WYG_050-9a"/>
領而望夫安得賢者而齊之而不賢者乃日夜相與輩<lb/>
而詠且游乎吾之邦囂塵雜起千變萬化在人目前苟<lb/>
見此而恥者炟然肺熱濈然顙泚而内自省曰吾不幸<lb/>
無乃類之其庶乎居與之同里出與之同閭吾不能捨<lb/>
以逃也使跡近而心逺焉雖不得賢者而齊之日儆此<lb/>
亦賢矣尹鐸為趙鞅戒晉陽之辱而不墮其壘培又增<lb/>
之鞅怒郵無正曰委土可以為師保何為不增夫里無<lb/>
仁賢則思吾一日之嘗辱焉如晉陽之委土非耳目能<lb/>
<pb n="KR4h0062_WYG_050-9b"/>
言之類也修而存之如見參於前倚於衡也亦可以為吾<lb/>
師何必師人<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹卷二十七</head> <lb/>
    <p>
<pb n="KR4h0062_WYG_027-1a"/>
欽定四庫全書<lb/>
　蘇門六君子文粹卷二十七<lb/>
　　淮海文粹二　　　　　　宋　秦觀　撰<lb/>
　　進策<lb/>
　　　將帥<lb/>
臣聞將帥之難其人久矣勢有強弱事有乆近敵有堅<lb/>
脆地有逺邇時有治亂而勝敗之機不繫焉惟其將而<lb/>
已矣昔智氏以韓魏三國之兵伐趙馬服君之子以四<lb/>
<pb n="KR4h0062_WYG_027-1b"/>
十萬之衆抗秦可謂強矣而潰於晉陽坑於長平亷頗<lb/>
率老弱之卒守邯鄲田單鳩痛病之餘保即墨可謂弱<lb/>
矣而栗腹以摧騎刼以走是不在乎勢之強弱也穰苴<lb/>
之用於齊㧞於閭伍之中也一日斬莊賈晉師罷去燕<lb/>
師渡水而解韓信之擊趙非素拊循士大夫也背水一<lb/>
戰而擒趙王歇斬成安君是不在乎任之乆近也以周<lb/>
瑜之望曹操不啻虎狼而呉兵㨗於赤壁以𤣥德之視<lb/>
陸遜甚於雛<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>而蜀師衂於白帝是不在乎敵之堅脆<lb/>
<pb n="KR4h0062_WYG_027-2a"/>
也東西異壤也而鄧艾以縋兵取成都南北異習也而<lb/>
王鎮惡以舟師平闗中是不在乎地之逺邇也夫以東<lb/>
晉之衰而謝𤣥得志於淝水開元之盛而哥舒翰失利<lb/>
於潼關是不在乎時之治亂也故善將者勢無強弱任<lb/>
無乆近敵無堅脆地無逺邇時無治亂不用則已用之<lb/>
無不勝焉故曰惟其將而已矣雖然有一軍之將有一<lb/>
國之將有天下之將走及奔馬射中飛鳥攻堅城破強<lb/>
敵所向無前此有勇之士一軍之將也出奇制勝無窮<lb/>
<pb n="KR4h0062_WYG_027-2b"/>
如天地不竭如江河攻輒破擊輒服此有智之士一國<lb/>
之將也福於已而禍於人則功有所不立利於今而害<lb/>
於後則事有所不為功成事畢自視缺然無矜大之色<lb/>
此有道之士天下之將也古者閫外之事將軍制之軍<lb/>
中不聞天子之詔其委任責成如此非有道之士其可<lb/>
以輕付之哉國家將帥可謂盛矣閱禮樂而敦詩書者<lb/>
肩摩而轂擊縱横剽悍稱智囊而號肉飛者至不可勝<lb/>
計然驛騎有赤白囊至則廟堂之上為之紛然進止賞<lb/>
<pb n="KR4h0062_WYG_027-3a"/>
罰皆從中决者何也豈以為將帥者皆智勇之人非有<lb/>
道之士不可獨任故耶夫廟堂議邉事則王體不嚴將<lb/>
帥之權輕則武功不立嗚呼可謂兩失之也臣以為西<lb/>
北二邉宜各置統帥一人用大臣材兼文武可任天下<lb/>
之將者為之凡有軍事惟以大義上聞進退賞罰盡付<lb/>
其守得以便宜從事如此則雖有邉警可以不煩廟堂<lb/>
之論而豪傑之材得以成其功矣<lb/>
　　　奇兵<lb/>
<pb n="KR4h0062_WYG_027-3b"/>
臣聞萬物莫不有奇馬有驥犬有盧畜之奇也鷹隼將<lb/>
擊必匿其形虎擬而後動動而有獲禽獸之奇也天雄<lb/>
烏喙堇葛之毒奇於藥繁弱㤀歸奇於弓矢鸊鵜莫邪<lb/>
奇於刀劒雲為山奇濤為海奇隂陽之氣怒為風交為<lb/>
電亂為霧薄而為雷激而為霆融散而為雨露凝結而<lb/>
為霜天地之奇也惟兵亦然嚴溝壘盛輜重傳檄而出<lb/>
計里而行尅期而戰此兵之正也提百一之士力扛鼎<lb/>
而射命中者縋山航海依叢薄而晝伏乘風雨而夜起<lb/>
<pb n="KR4h0062_WYG_027-4a"/>
恍焉如鬼之無迹忽焉如水之無制此兵之奇也兵之<lb/>
道莫難於用奇莫巧於用奇莫妙於用奇何以言之凡<lb/>
用奇之法必以正兵為主無正兵而出者謂之孤軍孤<lb/>
軍勝敗未可知也霍去病所將常選有大軍繼其後是以<lb/>
深入而未嘗困絶李陵提步卒五千轉鬬單于於漠北<lb/>
而無他將援之其擒宜矣故曰莫難於用奇夫材有勇<lb/>
怯技有精冗勇者尅敵則怯者奮冗為敵破則精者却<lb/>
自然之勢也善將者擇其精勇以為奇悉其冗怯以為<lb/>
<pb n="KR4h0062_WYG_027-4b"/>
正奇兵雖少而以銳為正之勢正兵雖雜而以衆為奇<lb/>
之勢長短相補強弱相資則寡者亦為衆冗怯者亦為<lb/>
精勇也故曰莫巧於用奇昔岑彭泝都江而上以㧞武<lb/>
陽繞出延岑軍後而公孫述驚鄧艾取隂平道下曲江<lb/>
破綿竹徑薄成都而劉禪降孫處自江左浮大海直揜<lb/>
番禺而盧循破李愬越交成戍殱張柴栅夜襲蔡州而<lb/>
呉元濟擒此數子者皆智謀足以料敵勇敢足以决勝<lb/>
故能乘變投隙而就其功名使敵雖有強將勁卒不得<lb/>
<pb n="KR4h0062_WYG_027-5a"/>
盡試其能而固巳敗也故曰莫妙於用奇孫臏曰解雜<lb/>
亂糾紛者不控捲救鬬者不搏戰披亢擣虗形禁勢格<lb/>
則自為解耳則非夫通隂陽之幾達萬物之變以得用<lb/>
奇之奥者何足以及此今夫屠者之解牛也經肯綮則<lb/>
以刀遇大軱則以斧至庖丁則不然批隙導窽游其刃<lb/>
於空虗而磔然巳解矣奕者之鬬碁也諦分審布失其<lb/>
守者逐而攻之至奕秋則不然倒行而逆施用意於所<lb/>
争之外而沛然巳勝矣夫屠奕鄙事也有奇技則無與<lb/>
<pb n="KR4h0062_WYG_027-5b"/>
抗者况於兵乎兵法曰兵以正合以奇勝然而天下之<lb/>
士狃於常而駭於變知所以合者多而悟所以勝者少<lb/>
也<lb/>
　　　辨士<lb/>
臣聞兵之大㮣我為主彼為客是守之而己彼為主我<lb/>
為客是攻之而巳主客不分彼我相埒塗覯而卒遇是<lb/>
戰之而巳此兵之常法也且士固有常法所不能辨者<lb/>
守則形不便攻則勢不利戰則氣不克當是時雖有智<lb/>
<pb n="KR4h0062_WYG_027-6a"/>
勇無所用之獨可馳一介之使憑軾樽衘喻以禍福而<lb/>
得志此軍中所以不可無辯士也然則所謂辯士者必<lb/>
以其具三德明五機而利口者不與焉葢上知道德性<lb/>
命之原下達禮義形器之變㫄通幽明時物之所宜者<lb/>
識也窘之而益出費之而益新揜之以卒而不亂壓之<lb/>
以重而不懾者才也經傳子史天星地志醫方卜筮百<lb/>
家之書無所不涉而能謹守其宗者學也夫是之謂三<lb/>
德俯而賀仰而弔聞者心折骨驚手足俱廢其名曰恐<lb/>
<pb n="KR4h0062_WYG_027-6b"/>
機道以令名賛以美利聞者悅懌陽氣浸淫上滿大宅<lb/>
其名曰喜機訐過差而不貸觸忌諱而無疑聞者忿然<lb/>
髪上衝冠目眥盡裂其名曰怒機㫄刺其所悼念逆釣<lb/>
其所感傷聞者泫然涕下霑臆不復自勝其名曰悲機<lb/>
發端而指隙其說泛而不根其意圓而無主聞者茫然<lb/>
如獲異物不知其名欲舍之而行則恐其寳也欲取之<lb/>
而去則恐其怪也徙倚周章狐疑而不决其名曰思機<lb/>
此五者天之所以命於人有觸之則彍然而發莫能禦<lb/>
<pb n="KR4h0062_WYG_027-7a"/>
巳夫是之謂五機葢三德不具不足以立巳五機不明<lb/>
不足以移人故曰所謂辨士者必具三德明五機而利<lb/>
口者不與焉昔蘇秦張儀犀首陳軫代厲之屬嘗以辨<lb/>
名於世矣然三德不足而五機有餘故事求遂而不問<lb/>
禮之得失功求成而不恤義之存亾偸合苟容取濟一<lb/>
時而巳此所以為利口之雄而君子不道也然後世之<lb/>
人見其如此遂以辯為從横之術諱問而恥言之則所<lb/>
謂因咽而廢食也孔子曰賜能辯而不能訥孟子曰予<lb/>
<pb n="KR4h0062_WYG_027-7b"/>
豈好辯哉予不得巳也繇此觀之孔孟之間未嘗廢辯<lb/>
特貴夫時然後發不得巳而後用爾古者列國之大夫<lb/>
聘於塗者肩摩而轂擊兵之交則使在其間若非辯士<lb/>
為之則安能專對而不辱於君命耶或曰戰國之時無<lb/>
定勢無常形横則秦帝從則楚王故辯士足以乘間而<lb/>
執其機自漢以來形勢異矣尚安所事辯乎曰是不然<lb/>
人之生也有手足則知搏擊有心智則知思慮有口舌<lb/>
則知語言天下之亂常生於此三者然反而用之亦可<lb/>
<pb n="KR4h0062_WYG_027-8a"/>
巳亂葢搏擊為力思慮為謀語言為辯天下未嘗一日<lb/>
不用力與謀也何獨於辯而疑之昔酈食其使齊田横<lb/>
以七十城下漢陸賈使南越尉佗去黃屋而稱臣賈林<lb/>
致李抱真命而王武俊倒戈韓愈入鎮州而牛元翼出<lb/>
矣此後世用辯士之明效也天下不用兵則巳矣如用<lb/>
兵辯士不可無也<lb/>
　　　謀主<lb/>
臣聞兵家之所以取勝者非特將良而士卒勁也必有<lb/>
<pb n="KR4h0062_WYG_027-8b"/>
精深敏悟之士料敵應變出奇無窮者為之謀主焉古<lb/>
之人將有天下之事未嘗不先於謀故考訂卿士之議<lb/>
叅酌庶人之言所以謀之於明也拂龜端策灼之而辨<lb/>
兆揲之而分卦所以謀之於幽也易曰天地設位聖人<lb/>
成能人謀鬼謀百姓與能夫謀者聖人所不能免也况<lb/>
於兵乎兵之道猶一人之身將者心也謀主者思慮也<lb/>
圗籍者臟腑也法制者脉絡也號令者聲音也旌旗鼓<lb/>
鐸者耳目也車騎步兵者四肢也心之統腑臟縂脉絡<lb/>
<pb n="KR4h0062_WYG_027-9a"/>
出聲音用耳目役四肢也精以思慮則外不攘於人事<lb/>
内不寇於隂陽思焉而不精慮焉而不熟則饑飽勞佚<lb/>
之過漫然而不知寒暑溫清之變𡨕然而不察冒犯水<lb/>
火攖觸金石無所不至矣故心雖明腑臟雖安脉絡雖<lb/>
通聲音雖和耳目雖聰明四肢雖便利不可以無慮將<lb/>
雖良圖籍雖具法制雖謹號令雖嚴旌旗鼓鐸雖修車<lb/>
騎步兵雖練不可以無謀主葢將軍之於謀主也有之<lb/>
者勝無之者敗巳棄之而資敵者敗敵取之而助巳者<lb/>
<pb n="KR4h0062_WYG_027-9b"/>
勝嘗用矣而或棄者亦敗棄矣而或用者亦勝何以知<lb/>
其然耶昔楚漢之強弱者不待較而知也而項氏乘百<lb/>
戰之威身死東城劉氏以顛沛奔北之餘五載而成帝<lb/>
業何哉漢有良平之屬為之謀楚有一范增而不能用<lb/>
也故楊雄曰漢屈羣策羣策屈羣力楚憞羣策而自屈<lb/>
其力屈人者勝自屈者負此所謂有之者勝無之者敗<lb/>
也昔陳餘舍李左車之計死泜水上韓信釋縛而師事<lb/>
之遂收燕齊袁本初棄許攸之策攸奔曹公公跣而迎<lb/>
<pb n="KR4h0062_WYG_027-10a"/>
之遂破冀州夫攸左車者豈欲負彼而忠此哉用舍之<lb/>
勢然也此所謂巳棄之而資敵者敗敵取之而助巳者<lb/>
勝也昔張綉以精卒追魏師賈詡以為不可巳而果敗<lb/>
既又請收散卒而攻之巳而果勝夫詡之為綉謀一也<lb/>
從違不同則勝敗亦異人可不察哉此所謂嘗用矣而<lb/>
棄之者亦敗嘗棄矣而用之者亦勝也是以良將之待<lb/>
謀主也致之以禮而不敢慢交之以誠而不敢欺結之<lb/>
以恩而不敢厭遺其過差而略其缺失所與圖畫者雖<lb/>
<pb n="KR4h0062_WYG_027-10b"/>
父子兄弟有不得而知焉古之人所以談笑而折衝偃<lb/>
息而消釁者繇此道也後世則不然將受命之日士大<lb/>
夫莫敢仰視而所謂幕府從事者往往皆闒茸取具之<lb/>
人一旦敵傳於陴隍之下變發乎肘腋之間召而問之<lb/>
五色巳無主矣是豈有補於萬分之一哉臣病夫世之<lb/>
論兵者止知重將帥之選急士卒之練講器械陣營之<lb/>
所宐究山川形勢之所便而推風角鳥占之說至於謀主<lb/>
則未始一言及焉不知夫謀主者一軍勝敗之樞機也<lb/>
<pb n="KR4h0062_WYG_027-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_027-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十七</head> <lb/>
    <p>
<pb n="KR4h0062_WYG_017-1a"/>
欽定四庫全書<lb/>
　蘇門六君子文粹巻十七<lb/>
　　宛丘文粹一　　　　　　宋　張耒　撰<lb/>
　　詩傳<lb/>
　　　崧髙傳<lb/>
崧髙之所序止於建國親諸侯褒賞申伯韓奕之所序<lb/>
止於能錫命諸侯夫武王之盛時大邦畏其力小邦懐<lb/>
徳朝覲㑹同無敢失時征伐侵討莫不如志爵賞有度<lb/>
<pb n="KR4h0062_WYG_017-1b"/>
錫命有禮夫豈以為盛哉天子之事固若是也一不能<lb/>
是則亂而已矣而宣王之所能乃止於褒賞申伯錫命<lb/>
韓侯而詩人美之如是者蓋周宣至厲王而亂極矣王<lb/>
室衰微諸侯肆行王且不能有國矣而况能建國乎諸<lb/>
侯背叛搆怨連禍而况能親諸侯乎賞命不行於上則<lb/>
褒賞申伯為可美也錫命不行乎下則錫命韓侯為可<lb/>
善也天下出於大亂衰微之後而宣王能振之以行天<lb/>
下之事則雖未能甚盛極美足以比隆先王而苟無大<lb/>
<pb n="KR4h0062_WYG_017-2a"/>
亂衰微之辱則是亦可道也揚子曰習治則傷始亂也<lb/>
習亂則好始治也方宣王之初可謂習亂矣而宣王始<lb/>
能行天子之職詩人為樂其始治而好之此所以美之<lb/>
而不計其善之大小也饑者甘食渴者甘飲雖非飲食<lb/>
之正亦足以無饑渴之害也是詩曰惟嶽降神生甫及<lb/>
申而序之所稱止於申伯蓋褒賞之亊止於申伯而已<lb/>
宣王在廷之臣若方叔召虎韓侯張仲皆賢者而所稱<lb/>
止於惟申及甫何也蓋申甫得所出此二人者皆主崧<lb/>
<pb n="KR4h0062_WYG_017-2b"/>
嶽者之後故也四國于蕃則内足以蕃蔽王室四方于<lb/>
宣則外足以宣播王政四國有所界内也四方無所限<lb/>
外也民勞曰恵此中國以綏四方則中國者四國也四<lb/>
方外也故先中國而後四方則四國為内可知也又曰<lb/>
惠此京師以綏四國者蓋四國比四方為内而比京師<lb/>
為外蓋京師者王所都而已故其言如此又曰揉此萬<lb/>
邦聞於四國萬邦外而逺者柔之而已未必聞四國内<lb/>
而邇者親聞其政矣其能揉之可知也王錫申伯四牡<lb/>
<pb n="KR4h0062_WYG_017-3a"/>
蹻蹻鈎膺濯濯路車乗馬叙其物止於如此而韓奕所<lb/>
序自淑旂綏章簟笰錯衡𤣥衮赤舄鈎膺鏤鍚鞹鞃淺<lb/>
幭鞗革金厄其詳如此何也蓋韓奕所美止於錫命故<lb/>
詩稱其所以錫之之物詳崧髙方言能建國親諸侯而<lb/>
因及其禮命之物故不嫌於畧也柔者嫌於無立不能<lb/>
剛而有立則其為柔恵也撓而巳矣夫惟柔恵且直者<lb/>
外柔順而内不撓者也夫直者所以為無撓也蒸民稱<lb/>
仲山甫之徳曰柔嘉維則嘉者有禮則者有制夫惟柔<lb/>
<pb n="KR4h0062_WYG_017-3b"/>
而無過乎禮而行之有制故不嫌於撓而其意亦與此<lb/>
同也<lb/>
　　　江漢傳<lb/>
六月宣王北伐采芑宣王南征與夫江漢之平淮夷常<lb/>
武之伐徐土其事一也而六月采芑載之小雅江漢常<lb/>
武載之大雅何也蓋其所叙輕重之體異故也六月既<lb/>
成我服此則一人之辭而其及於宣王戎事之修與夫<lb/>
吉甫文武之得者興起一人之情而遂及天下之政也<lb/>
<pb n="KR4h0062_WYG_017-4a"/>
采芑之所稱美方叔而已美方叔之才能而及宣王之<lb/>
作新人才此亦興起一人之善而遂及征伐之事也江<lb/>
漢則言宣王之征亂討罪而因及召伯之賢而不専於<lb/>
召虎常武則有常徳以立武事而及太師皇父之美而<lb/>
不専於皇父傳曰大雅言王公大人徳逮黎庶小雅譏<lb/>
小已之得失而流及於上天六月采芑興起一人之情<lb/>
一人之善而遂及於朝廷征伐之事者所譏小已之得<lb/>
失而流及於上者也江漢常武言宣王之徳而及召伯<lb/>
<pb n="KR4h0062_WYG_017-4b"/>
皇父之美此所謂王公大人徳逮黎庶也蓋自大而下<lb/>
之至於小大雅之類也自小而上之至於大小雅之類<lb/>
也故其為事則同而作詩之體異故雅之大小别焉或<lb/>
曰采芑繇一人之善而及征伐之亊然則崧髙之美申<lb/>
伯蒸民之美仲山甫韓奕雖美韓侯而主於能錫命蒸<lb/>
民雖美仲山甫而主於任賢使能何以知其然哉蓋采<lb/>
芑無一詞及宣王而三篇之詞皆主於稱宣王此雅之<lb/>
大小所不同也淮夷來求討齊罪也又曰淮夷來鋪則<lb/>
<pb n="KR4h0062_WYG_017-5a"/>
討鋪刑也常武征徐方之詩也乃曰恵此南國省此徐<lb/>
土又曰濯征徐國蓋恵以仁之省以恤之濯以滌其汙<lb/>
征以正其邪而已二詩其為征伐則同而言不類何也<lb/>
蓋所謂來求來鋪者指所伐之人言之故以致討鋪刑<lb/>
為言蓋淮夷所伐之人也恵此南國省此徐土者指所<lb/>
伐之方言之故以惠省濯征為言而南土者所伐之方<lb/>
也所伐之人則討伐之者誅有罪也所伐之方則惠伯<lb/>
之予其民也文武受命召公維翰無曰予小子召公是<lb/>
<pb n="KR4h0062_WYG_017-5b"/>
似蓋召虎在宣之時平淮夷恢境土而疆理至於南海<lb/>
則蓋禦侮啓土之臣而曰召公是似者則昔之召公蓋<lb/>
亦能禦侮闢土之臣矣故召旻曰昔先王受命有如召<lb/>
公日闢國百里是也釐爾圭瓚文事之器也秬鬯一卥<lb/>
行禮之酒也召伯有武功而錫之以文事禮酒者蓋將<lb/>
與之修文徳故也故曰告於文人而終曰矢其文徳也<lb/>
　　　常武傳<lb/>
先王之道文所以立常武所以禦變為天下國家不可<lb/>
<pb n="KR4h0062_WYG_017-6a"/>
一日而無文故文為常討亂禦侮而後武事舉故武為<lb/>
變宣王有常徳以立武事則其武也未嘗去文故也何<lb/>
以言之蓋是詩言惠此南國又曰省此徐土不留不處<lb/>
三事就緒而終之以王猷允塞故也惠則非以為罪也<lb/>
不留不處則不傷財三亊就緒則不害民而王猷允塞<lb/>
所謂修文徳以來之也雖然因以為戒者武不可觀故<lb/>
也大明曰明明在下赫赫在上故此先曰赫赫而次以<lb/>
明明赫赫示之顯明明示之昭兵事尚神密而王之命<lb/>
<pb n="KR4h0062_WYG_017-6b"/>
將如此其明顯者蓋將討伐有罪民各欲正已而巳安<lb/>
用密乎既敬者不敢慢既戒者不敢忽也以宣王中興<lb/>
之君而皇父賢才之將而征蕞爾之徐土而其重慎如<lb/>
此者蓋兵凶器戰危事也容可忽乎王明顯以命之者<lb/>
道也臣重慎以臨之者法也上有道揆下有法守宣王<lb/>
中興如斯而正奮厥武如震如怒則未嘗震未嘗怒也<lb/>
如震如怒而巳何則兵不以怒戰以怒戰者所謂不勝<lb/>
其憤者也如雷如霆如震如怒而後進虎臣所謂先聲<lb/>
<pb n="KR4h0062_WYG_017-7a"/>
後實也吾陣至於淮濆則敵逼於水矣此所以能執醜<lb/>
虜也如飛如翰管子所謂有飛鳥之舉也如江如漢積<lb/>
水也如山之苞固也如川之流順也是詩之所陳蓋先<lb/>
王之時用兵之法以戰以守可以㮣見不留不處尚神<lb/>
速貴省費也王舒保作舒者所謂不竭士力以逐利也<lb/>
保者軍行必依水草邱陵所以為固也徐方繹騷而後<lb/>
進虎臣擊其亂也鋪敦淮濆則乗地利也王旅嘽嘽所<lb/>
謂以逸待勞也有飛鳥之舉者善超髙也有積水之洋<lb/>
<pb n="KR4h0062_WYG_017-7b"/>
善守下也固如山之苞止營壘也順如川之流行部伍<lb/>
也綿綿為弱外誘敵也翼翼為飭内謹法也先王之用<lb/>
兵雖動以仁義然行之有法馭之有術不為小仁末義<lb/>
以陷人於死蓋明恥教戰務以勝敵而宋襄公以君子<lb/>
不重傷不禽二毛為君子之所笑也<lb/>
　　　文王傳<lb/>
文武之功起於后稷之播種而文武之興繇於太王之<lb/>
遷岐而周之先公未有不務農者故成王將立政而召<lb/>
<pb n="KR4h0062_WYG_017-8a"/>
康公戒之以公劉之事而周公陳王業則道后稷先公<lb/>
風化之本乃在衣食耕織之際然文王詩叙受命作周<lb/>
之事乃未嘗言先公之業以致文王之受命而一篇之<lb/>
本止於文王能承天意以陟降其臣之賢不肖而後能<lb/>
使周之士世有顯徳思皇多士生此王國而文王以寧<lb/>
非獨能陟降招納周之士也而其風化之所及雖商之<lb/>
孫子亦皆相與助成禮樂之美而歸周矣内則有不顯<lb/>
亦世之周臣外則有其麗不億之商士文王作周乃本<lb/>
<pb n="KR4h0062_WYG_017-8b"/>
諸此而后稷先公稼穡養民之功乃不與焉何也竊嘗<lb/>
譬之為宫室也其始歛聚衆材惟恐不多積載土壤惟<lb/>
恐不厚材集矣土積矣於是命工以度宜革化土木以<lb/>
為用而宫室立矣方其集材積土則無所事工也故工<lb/>
為後工治土木以成室則非工者之巧土與木亦従而<lb/>
敗矣故工為重后稷先公之造始種徳相承不替以成<lb/>
文武之業則譬之為室之積材聚土者也文王席后稷<lb/>
先公累世之徳完其純備矣於是招合天下之俊乂登<lb/>
<pb n="KR4h0062_WYG_017-9a"/>
用大小之才興事造業革天下而為周譬之為室則命<lb/>
工度宜以革化土木而成室者也方言周之所以興則<lb/>
本諸后稷先公之際而未及於士故衣食稼穡可道也<lb/>
是猶論未成宫室之前則稱其材未及工可也方言文<lb/>
王受命作周則夫后稷先公之功所以立而為周者皆<lb/>
士力也則士為重矣於文王之詩其言止乎陟降多士<lb/>
之際是猶論宫室於既成也則才之美未若工之能也<lb/>
且小雅叙文王之事首於晏羣臣嘉賔則言其於多士<lb/>
<pb n="KR4h0062_WYG_017-9b"/>
能禮之也而繼之以勞功遣使言其於羣臣能用之也<lb/>
而大雅美文王之政而首之以棫樸言其能因任之也<lb/>
而緜稱太王以及文王之烈則止於有䟽附先後奔走<lb/>
禦侮言其臣之所以為用者真也然則言文王之造周<lb/>
本於多士之功者凡詩人之意莫不如此言文王之亊<lb/>
於周之初基則不知所以本言先公之事於文王則不<lb/>
思所以成言之不同各有所輕重而不可亂故也故曰<lb/>
詩可以言蓋作詩者知言者也不顯亦世何也不顯言<lb/>
<pb n="KR4h0062_WYG_017-10a"/>
其顯也蓋顯徳者世世有之故也思皇多士何也皇美<lb/>
且大者也美且大者非止一二而已故也夫父子兄弟<lb/>
之間賢不才不齊也而况於世世皆賢乎故顯徳可有<lb/>
也至於世有顯徳者所以為難也夫士之美者常難致<lb/>
也而得一二焉亦足以為善矣而况於多士皆美乎故<lb/>
士之美者可致也至於多士皆美所以為難也然則文<lb/>
王之能養才作人以招納天下之俊乂可知矣雖然文<lb/>
王豈有他術哉致禮以來其所以成勤教以養其所未<lb/>
<pb n="KR4h0062_WYG_017-10b"/>
就而已敦養老之禮則太公伯夷欣然而歸之天下之<lb/>
賢者蓋未有不能致者也故孟子以謂天下之父歸之<lb/>
其子焉徃是也此之謂致禮以來其所以成示之以法<lb/>
象如雲漢之文章以道藝如金玉之文質非徒臨於不<lb/>
顯而不聞者亦用之非徒勿棄於無射而不諫者亦入<lb/>
終於成人有徳小子有造也此之謂勤教以養其所未<lb/>
就也是詩之所稱曰凡周之士又曰思皇多士又曰濟<lb/>
濟多士又曰殷士膚敏其言止乎士何也蓋士以齒言<lb/>
<pb n="KR4h0062_WYG_017-11a"/>
之則少者也以位言之則卑者也言少之賢則老者可<lb/>
知也上天之載無聲無臭而不可聞欲得天者當儀刑<lb/>
文王而已則惟天為大惟文王則之而其義與堯同矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0062_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻五十一</head> <lb/>
    <p>
<pb n="KR4h0062_WYG_051-1a"/>
欽定四庫全書<lb/>
　蘇門六君子文粹巻五十一<lb/>
　　濟北文粹六　　　　　宋　晁補之　撰<lb/>
　　春秋左氏傳雜論<lb/>
　　　宰咺歸賵<lb/>
秋七月天王使宰咺來歸恵公仲子之賵緩且子氏未<lb/>
薨故名云云贈死不及尸弔生不及哀豫凶事非禮也<lb/>
<hi>恵公葬在春秋前故曰緩也子氏仲子薨在二年</hi>
<pb n="KR4h0062_WYG_051-1b"/>
　右隠元年周政衰禮廢歸恵公之賵於葬後宜有之<lb/>
　也而子氏未薨無故而并歸賵此為難知抑侮耶詛<lb/>
　耶他國赴告之不一而誤耶求周之所以然者而莫<lb/>
　得而人情無容如此也侮詛則周之不君甚矣言豫<lb/>
　凶事非也誤則周之無政極矣言豫凶事亦非也不<lb/>
　君無政又何暇論禮與非禮之間哉言非禮亦非也<lb/>
　蓋此元年七月也而子氏以二年十二月薨相去不<lb/>
　逺杜氏以長厯推經或言日誤或言日月必有誤者<lb/>
<pb n="KR4h0062_WYG_051-2a"/>
　不一安知非策牘脱亂而傳忘夏五之疑杜又信傳<lb/>
　而不核其然歟<lb/>
　　　周鄭交質<lb/>
鄭武公莊公為平王卿士王貳于虢鄭伯怨王王曰無<lb/>
之故周鄭交質君子曰信不由中質無益也又曰君子<lb/>
結二國之信行之以禮又焉用質<lb/>
　右隠三年周衰徒以虚器位諸侯上而周又最弱質<lb/>
　固宜也然王而與鄭質鄭也而質王則無王與不臣<lb/>
<pb n="KR4h0062_WYG_051-2b"/>
　未有甚於此時者如先君子之論則宜曰王不當取<lb/>
　諸侯質諸侯固不可以質王可矣而曰信不由中質<lb/>
　無益也又曰君子結二國之信行之以禮又焉用質<lb/>
　是周鄭敵也非先君子之言也<lb/>
　　　鄭師入郜入防<lb/>
庚午鄭師入郜辛未歸于我庚辰鄭師入防辛已歸于<lb/>
我君子謂鄭莊公於是乎可謂正矣以王命討不庭不<lb/>
貪其土以勞王爵正之體也<lb/>
<pb n="KR4h0062_WYG_051-3a"/>
　右隠十年經書夏翬帥師㑹齊人鄭人伐宋公敗宋<lb/>
　師于菅辛未取郜辛巳取防杜預云齊鄭後期而傳<lb/>
　言鄭入郜入防蓋鄭後至而得邑歸功于魯魯受而<lb/>
　不辭故書取也按十一年公及齊侯鄭伯入許齊侯<lb/>
　以許讓公公曰君謂許不共故從君討之許既伏其<lb/>
　罪矣雖君有命寡人不敢與聞乃與鄭人鄭伯使許<lb/>
　大夫奉許叔以居許東偏曰敢以許自為功乎是魯<lb/>
　與齊鄭連伐宋伐許而同勝之齊皆不取魯取宋邑<lb/>
<pb n="KR4h0062_WYG_051-3b"/>
　而讓許土鄭以宋邑歸魯而得許不有也鄭莊公為<lb/>
　有禮且正宜矣隠公賢君也知讓許土而不嫌于取<lb/>
　郜防豈其心哉蓋許國也郜防邑也人情于大者則<lb/>
　不敢貪而辭小者則易而受故三國有功而魯獨失<lb/>
　惜哉<lb/>
　　　周公欲立王子克<lb/>
周公欲弑莊王而立王子克辛伯告王遂與王殺周公<lb/>
黑肩王子克奔燕初子儀有寵于桓王桓王屬諸周公<lb/>
<pb n="KR4h0062_WYG_051-4a"/>
辛伯諫曰並后匹嫡兩政耦國亂之本也<lb/>
　右桓十八年周公黑肩欲弑莊王而立其弟克辛伯<lb/>
　告王而殺之元惡得戮義無可悔而傳廼以謂辛伯<lb/>
　嘗陳四者以諫周公弗從故及於難天使子儀作亂<lb/>
　以累周公周公無辜而及禍如是言之可也周公為<lb/>
　惡而自禍豈但前弗從諫之咎傳意非也<lb/>
　　　祭仲廢立<lb/>
十一年鄭昭公之敗北戎也<hi>太子忽</hi>齊人將妻之昭公辭<lb/>
<pb n="KR4h0062_WYG_051-4b"/>
祭仲曰必取之君多内寵子無大援將不立三公子皆<lb/>
君也<hi>子突子亹子儀母皆寵</hi>弗從昭公立宋莊公誘祭仲而執之<lb/>
曰不立突將死亦執厲公子突而求賂焉祭仲與宋人<lb/>
盟以厲公歸而立之昭公奔衞厲公立又十五年祭仲<lb/>
專鄭伯患之使其壻雍糾殺之祭仲殺雍糾厲公出奔<lb/>
蔡昭公入又十七年髙渠彌弑昭公而立公子亹又十<lb/>
八年齊人殺子亹而轘髙渠彌祭仲逆鄭子于陳而立<lb/>
之是行也祭仲知之故稱疾不往人曰祭仲以知免仲<lb/>
<pb n="KR4h0062_WYG_051-5a"/>
曰信也<lb/>
　右桓十一年十五年十七年十八年傳趙穿弑君而<lb/>
　春秋書趙盾弑其君為亡不出境返不討賊而仲尼<lb/>
　稱盾以其為法受屈也祭仲立昭公又廢之立厲公<lb/>
　又逐之至高渠彌弑昭公而立公子亹又假手于齊<lb/>
　而殺之復立子儀人臣而改立君者四然而春秋不<lb/>
　書其罪當時稱以知免何耶盾之力足以全靈公而<lb/>
　靈公欲殺盾不獲而見弑弑非盾為而事由盾起故<lb/>
<pb n="KR4h0062_WYG_051-5b"/>
　盾被惡名而不辭若祭仲自昭公之未立也固以諫<lb/>
　其受齊婚知有後日之禍也昭公不從而及此其廢<lb/>
　昭而立厲又非已志宋實刼之若曰䘮君有君社稷<lb/>
　無隕多矣是仲之心也至髙渠彌立子亹齊人將誘<lb/>
　而殺之仲雖知之而不往同其難則仲與子亹無君<lb/>
　臣之分然也不然則衞州吁既簒立為君矣石碏亦<lb/>
　安得使陳人并石厚殺之哉石厚之黨于州吁猶髙<lb/>
　渠彌之黨于子亹也石碏教陳殺二人尚無罪則齊<lb/>
<pb n="KR4h0062_WYG_051-6a"/>
　人自誘二人殺之祭仲安得而預其難哉晏平仲亦<lb/>
　曰君為社稷亡則亡之為社稷死則死之若為已死<lb/>
　而為已亡非其親昵誰敢任之祭仲石碏晏平仲易<lb/>
　地則皆然人謂其以知免而仲曰信也者知其不可<lb/>
　辨而可受也公羊以祭仲廢君為行權而范甯非之<lb/>
　曰是神器可得而窺也夫鄭之亂非一人之力可為<lb/>
　也祭仲固前言之矣宋既刼之非其死所而三公子<lb/>
　又自争立以及于難祭仲何罪乎卒之逆子儀于陳<lb/>
<pb n="KR4h0062_WYG_051-6b"/>
　而立之以存鄭者祭仲也則其本心可見矣馮道在<lb/>
　五代時歴事異姓而不預其難惟其草昩力相簒奪<lb/>
　道以為不足死而勢不得去故易世更主依違而獨<lb/>
　全而世不加惡于道或恕而許之至稱其明哲保身<lb/>
　其庶乎祭仲之以智免者耶然則要極而言之何如<lb/>
　曰君子遭此為不幸<lb/>
　　　士蒍謀去公族<lb/>
晉桓莊之族偪獻公患之士蒍曰去富子則羣公子可<lb/>
<pb n="KR4h0062_WYG_051-7a"/>
謀也已公曰爾試其事士蒍與羣公子謀譖富子而去<lb/>
之<hi>富强者</hi>又與羣公子謀使殺游氏之二子士蒍告晉公<lb/>
曰可矣不過二年君必無患晉侯圍聚盡殺羣公子<lb/>
　右莊二十三年二十四年二十五年士蒍對伐虢事<lb/>
　言禮樂慈愛戰所畜也夫民讓事樂和愛親哀䘮而<lb/>
　後可用也何其賢哉賢者而謀人之國則必以其道<lb/>
　若患公族之偪則有道以裁之矣而無故教其君以<lb/>
　滅宗黨戕支傷本如是以為强公室耶寔弱之矣獻<lb/>
<pb n="KR4h0062_WYG_051-7b"/>
　公知患其族而不知患其子身死而諸子争立禍流<lb/>
　晉邦申生縊夷吾重耳奔而奚齊卓子其愛子也皆<lb/>
　為世大戮蓋其事好還也非天啓文公晉其可望血<lb/>
　食哉來俊臣輩教武后誅唐宗室而后亦不自戕武<lb/>
　氏黨故士蒍之罪深於後人<lb/>
　　　<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>公敗犬戎<lb/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>公敗犬戎于渭汭舟之僑曰無德而禄殃也殃將至<lb/>
矣遂奔晉<lb/>
<pb n="KR4h0062_WYG_051-8a"/>
　右閔二年孟子論出則無敵國外患者國常亡而吳<lb/>
　起亦言數勝以亡者衆善哉舟之僑之觀國於其得<lb/>
　志焉而憂之可謂知矣<lb/>
　　　築蒲與屈<lb/>
晉侯使士蒍為二公子築蒲與屈不慎寘薪焉公使讓<lb/>
之對曰冦讐之保又何慎焉云云退而賦曰狐裘尨茸<lb/>
一國三公吾誰適從<lb/>
　右僖五年士蒍始勸晉侯去桓莊之族羣公子皆無<lb/>
<pb n="KR4h0062_WYG_051-8b"/>
　罪而以為戮晉公室已弱矣晉侯惑驪姬欲去申生<lb/>
　夷吾重耳故為二公子築蒲與屈士蒍賢乎當諫其<lb/>
　君無疏諸子自啓禍不然知三年必將尋師焉則無<lb/>
　築可也築而不慎坐觀晉隙若非已任者而退有後<lb/>
　言以謂一國三公夫晉之寵者不惟奚齊卓子乎而<lb/>
　二公子何與為臣不忠慢君誤國其罪大矣惡後之<lb/>
　人泥其浮詞而不要其衷故辨之<lb/>
　　　葵丘之會<lb/>
<pb n="KR4h0062_WYG_051-9a"/>
夏會于葵丘尋盟且修好禮也王使宰孔賜齊侯胙云<lb/>
云下拜登受秋齊侯盟諸侯于葵丘曰凡我同盟之人<lb/>
既盟之後言歸于好宰孔先歸遇晉侯曰可無會也齊<lb/>
侯不務德而勤逺略云云<lb/>
　右僖九年葵丘之會天子初使賜胙齊方霸諸侯未<lb/>
　有大失而宰孔徒以其勤逺略知終在亂遽勸晉侯<lb/>
　以無會其智逺矣<lb/>
　　　荀息死難<lb/>
<pb n="KR4h0062_WYG_051-9b"/>
初獻公使荀息傅奚齊公疾召之曰以是藐諸孤辱在<lb/>
大夫其若之何稽首而對曰臣竭其股肱之力加之以<lb/>
忠貞其濟君之靈也不濟則以死繼之云云及里克將<lb/>
殺奚齊先告荀息曰三怨將作秦晉輔之子將何如曰<lb/>
將死之里克曰無益也曰吾與先君言矣不可以貳能<lb/>
欲復言而愛身乎<lb/>
　右僖九年獻公嬖驪姬殺太子逐羣公子晉事可知<lb/>
　卒欲立驪之子以屬荀息荀息賢乎公子有當立者<lb/>
<pb n="KR4h0062_WYG_051-10a"/>
　矣盍姑勸之以與所當立不然辭勿傅以直匡君可<lb/>
　矣傅非所立而許之死非也而又終欲以復言為忠<lb/>
　孔子曰信近於義言可復也然則不義以為信雖孔<lb/>
　子猶不復也陳平亦嘗許呂后以王諸呂無不可者<lb/>
　王陵駭怒而詰之而平不盡語以其心也及産禄已<lb/>
　王乃與周勃舉兵而誅之後世不曰陳平無信以謂<lb/>
　信不近於義也夫必以安劉氏為忠則不以不忠於<lb/>
　呂氏為不信也忠所在義也義所在信也雖然陳平<lb/>
<pb n="KR4h0062_WYG_051-10b"/>
　何足言哉智足以及之而已嗚呼曾謂荀息不如陳<lb/>
　平乎<lb/>
　　　襄王適鄭<lb/>
初甘昭公有寵于恵后<hi>王子帶也</hi>恵后將立之未及而卒頽<lb/>
叔桃子奉太叔以狄師攻王王御士將禦之王曰先后<lb/>
其謂我何寧使諸侯圖之王遂出及坎欿國人納之狄<lb/>
師伐周大敗周師王出適鄭處于汜秦晉納王入于王<lb/>
城取太叔于温殺之<lb/>
<pb n="KR4h0062_WYG_051-11a"/>
　右僖二十四年襄王辟母弟之難棄王城而處于汜<lb/>
　曰寧使諸侯圖之卒用秦晉得入而後殺帶襄王之<lb/>
　於待其親者亦足矣昔恵公之立雖非國人意而恵<lb/>
　公卒懷公立重耳未入也入而殺懷公則遽矣諸侯<lb/>
　之欲納重耳皆是也盍亦使諸侯圖之不可哉文公<lb/>
　於是有愧于襄王矣唐太宗亦與建成争立太宗始<lb/>
　造唐者也雖欲不有天下天下其舎諸難起而避其<lb/>
　兄天下猶當求我而不置何至援弓矢戕骨肉乎然<lb/>
<pb n="KR4h0062_WYG_051-11b"/>
　則周之所以益弱而愈存雖文武之澤未竭亦其子<lb/>
　孫義有以持之也<lb/>
　　　舎魏犫而殺顛頡<lb/>
晉侯入曹令無入僖負羈之宮而免其族報施也魏犫<lb/>
顛頡怒曰勞之不圖報于何有<hi>二子各有從亡之功</hi>爇僖負羈氏<lb/>
魏犫傷于胷公欲殺之而愛其材使問且視之病將殺<lb/>
之魏犫束胷見使者曰以君之靈不有寧也云云乃舎<lb/>
之殺顛頡以狥于師<lb/>
<pb n="KR4h0062_WYG_051-12a"/>
　右僖二十八年犫頡犯君命驕已功爇無罪快心忿<lb/>
　亂莫大焉刑皆無赦者也晉侯誠愛犫之材耶則不<lb/>
　以不病故生病則重躋之死也曰病將殺之此何理<lb/>
　哉頡之材則又未知其孰與犫也其不及犫乎則自<lb/>
　其材之分於取死何增損哉罪鈞而材異舎一而戕<lb/>
　一恩威胥失矣是役也祁瞞奸命舟之僑先歸皆殺<lb/>
　之傳曰君子謂文公其能刑矣三罪而民服蓋言瞞<lb/>
　僑與頡也夫殺瞞與僑自軍政之常而至殺頡則刑<lb/>
<pb n="KR4h0062_WYG_051-12b"/>
　固已不平矣何所示民而民服哉傳之失誣非君子<lb/>
　之意也<lb/>
　　　晉侯復曹<lb/>
晉侯有疾曹伯之䜿侯獳貨筮史使曰以曹為解齊桓<lb/>
公為會而封異姓<hi>邢衞</hi>今君為㑹而滅同姓非禮也與衞<lb/>
偕命而不與皆復非信也同罪異罰非刑也公説復曹<lb/>
　右僖二十八年貨史而託神欺也利在復國忠也事<lb/>
　順而辭恭禮也行一欺而二善得侯獳有焉淮南王<lb/>
<pb n="KR4h0062_WYG_051-13a"/>
　書曰子貢詐而全魯詐不可以為恒弦髙誕而存鄭<lb/>
　誕不可以為常夫道不可遵而功有難廢故二子所<lb/>
　以全存二國之名至今語曰屈寸而伸尺君子為之<lb/>
　小枉而大直聖人行之也<lb/>
　　　陳教衞伐晉<lb/>
晉師圍戚六月戊戌取之獲孫昭子衞人使告于陳陳<lb/>
共公曰更伐之我辭之衞孔達帥師伐晉君子以為古<lb/>
者越國而謀<lb/>
<pb n="KR4h0062_WYG_051-13b"/>
　右文元年是役也晉襄公伐衞先且居曰效尤禍也<lb/>
　請君朝王臣從師晉侯朝王于温此近於轉敗而為<lb/>
　功其舉得矣衞求救于陳陳救之教衞伐晉以示有<lb/>
　餘慮勝而會可也而傳言君子以為古者越國而謀<lb/>
　夫越國而謀其舉固有可否不然凡鄰國以利交而<lb/>
　權合者皆古也可乎哉杜預遵傳於傳之失不直攻<lb/>
　之以為合古之道而失今事霸主之禮故國失其邑<lb/>
　身見執辱衞之禍陳啓之也預之言乃庶乎古<lb/>
<pb n="KR4h0062_WYG_051-14a"/>
　　　狼瞫君子<lb/>
戰于殽也晉襄公縳秦囚使萊駒以戈斬之囚呼萊駒<lb/>
失戈狼瞫取戈以斬囚禽之以從公乗遂以為右箕之<lb/>
役先軫黜之而立續簡伯狼瞫怒其友曰盍死之瞫曰<lb/>
吾未獲死所云云吾以勇求右無勇而黜亦其所也謂<lb/>
上不知我黜而宜乃知我矣子姑待之及彭衙既陳以<lb/>
其屬馳秦師死焉晉師從之大敗秦師君子謂狼瞫於<lb/>
是乎君子<lb/>
<pb n="KR4h0062_WYG_051-14b"/>
　右文二年瞫之失右也苟自謂黜而宜則亦安之苟<lb/>
　自謂黜而非宜則亦有君命矣先軫何所受怨哉自<lb/>
　以未獲死所而往馳秦師豈死所也哉若恥無勇乎<lb/>
　則挺然以身投兕虎亦勇也是匹夫之剛也狼瞫而<lb/>
　君子孰非君子<lb/>
　　　晉歸孔達于衞<lb/>
晉人歸孔達于衞以為衞之良也故免之<lb/>
　右文四年此晉襄公事也春秋之時諸侯以强并弱<lb/>
<pb n="KR4h0062_WYG_051-15a"/>
　得一士而可以弱一國人所貪而不捨者也何有於<lb/>
　良蓋孔達嘗帥師伐晉不量力而干霸主故衞不得<lb/>
　已而執達以説晉而襄公乃矜其國之良而捨之猶<lb/>
　有文公之餘烈賢哉<lb/>
　　　趙孟殺公子樂<lb/>
晉襄公卒靈公少晉人以難故欲立長君趙孟曰立公<lb/>
子雍云云賈季曰不如立公子樂云云趙孟使先蔑士<lb/>
會如秦逆公子雍賈季亦使召公子樂于陳趙孟使殺<lb/>
<pb n="KR4h0062_WYG_051-15b"/>
諸郫<lb/>
　右文六年趙孟晉賢臣也立君國大事也已為政與<lb/>
　大夫謀而賈季實干命不能討季而止樂樂至而又<lb/>
　殺之樂何罪哉徒曰既不立則雖欲無殺不可得慮<lb/>
　後患可也然晉於是乎始衰矣<lb/>
　　　賈季害陽處父<lb/>
晉蒐于夷舎二軍使狐射姑將中軍趙盾佐之陽處父<lb/>
至自温改蒐于董易中軍且謂趙盾能是以上之宣子<lb/>
<pb n="KR4h0062_WYG_051-16a"/>
於是乎始為國政云云賈季怨陽子之易其班也而知<lb/>
其無援於晉也使續鞫居殺陽處父云云晉殺續簡伯<lb/>
賈季奔狄宣子使臾駢送其帑<lb/>
　右文六年盾為政晉始有政然而賈季專立公子樂<lb/>
　既不討又擅殺陽父亦不討僅能歸罪續鞫居異哉<lb/>
　夫陽處父以能上盾公也賈季怨易班而害處父私<lb/>
　也盾自以不足當政耶則去之苟無愧於公而季再<lb/>
　逞私盾力不足以禁又送其帑無政莫甚焉<lb/>
<pb n="KR4h0062_WYG_051-16b"/>
　　　背先蔑而立靈公<lb/>
秦康公送公子雍于晉曰文公之入也無衞故有呂郤<lb/>
之難乃多與之徒衛云云趙宣子與諸大夫皆患穆嬴且<lb/>
畏偪乃背先蔑而立靈公以禦秦師<lb/>
　右文七年宣子始謀之不臧既逆公子雍而殺公子<lb/>
　樂矣患穆嬴又背先蔑拒公子雍而立靈公我則無<lb/>
　信秦何所負哉不得已稱兵而禦秦愧矣而尚以先<lb/>
　人謂有奪人之心無愧矣哉<lb/>
<pb n="KR4h0062_WYG_051-17a"/>
　　　恵伯死君命<lb/>
仲殺惡及視而立宣公書曰子卒諱之也仲以君命召<lb/>
恵伯其宰公冉務人止之曰入必死仲叔<hi>恵伯也</hi>曰死君<lb/>
命可也公冉務人曰若君命可死非君命何聽弗聽乃<lb/>
入殺而埋之馬矢之中<lb/>
　右文十八年襄仲以敬嬴故殺適立庶故仲初不可<lb/>
　是也既立宣公而詐以子惡之命已可以逃矣知非<lb/>
　君命而以君命往死之可以死可以無死死傷勇嗚<lb/>
<pb n="KR4h0062_WYG_051-17b"/>
　呼恵伯<lb/>
　　　文子賂齊請會<lb/>
季文子如齊納賂以請會<hi>注宣公簒立未列於會故以賂請之</hi>
　右宣元年文子不納莒紀僕之逆陳義甚髙賢大夫<lb/>
　也而襄仲弑君立君恵伯不避難而往死行父不能<lb/>
　死亦不能正也又以身往賂齊而請會嗟乎不㡬所<lb/>
　謂然則従之者歟<lb/>
　　　孔達請死以利社稷<lb/>
<pb n="KR4h0062_WYG_051-18a"/>
晉原縠宋華椒衞孔達曹人同盟于清丘曰恤病討貳<lb/>
宋為盟故伐陳衞人救之孔達曰先君有約言焉若大<lb/>
國討我則死之<hi>注衞成公與陳共公有舊好故孔達背盟救陳</hi>晉以衞之救陳<lb/>
也討焉孔達曰苟利社稷請以我説衞殺其大夫孔達<lb/>
　右宣十二年十三年十四年背盟以干大國罪也然<lb/>
　春秋時諸侯曰尋盟盟未必善善未必信也背盟以<lb/>
　干大國其罪小遵先君之約不忘與國而救之知利<lb/>
　社稷寧以死塞責其忠大孔達賢哉<lb/>
<pb n="KR4h0062_WYG_051-18b"/>
　　　頃公不射君子為有禮<lb/>
齊師敗績逐之三周華不注韓厥夢子輿謂己曰且辟<lb/>
左右故中御而從齊侯邴夏曰射其御者君子也公曰<lb/>
謂之君子而射之非禮也<hi>注齊侯不知戎禮</hi>射其左越于車下<lb/>
射其右斃于車中將及華泉驂絓于木而止<lb/>
　右成二年戰欲殺敵無問其人矣而頃公自以不射<lb/>
　其君子為有禮用此敗執此與宋襄公不鼓不成列<lb/>
　不禽二毛同意<lb/>
<pb n="KR4h0062_WYG_051-19a"/>
　　　欒書讒郤至<lb/>
郤至三遇楚子之卒見楚子必下免冑而趨風楚子使<lb/>
工尹襄問之以弓曰方事之殷也有韎韋之跗注君子<lb/>
也識見不穀而趨無乃傷乎云云為事之故敢肅使者<lb/>
云云欒書怨郤至以其不從已而敗楚師也欲廢之使<lb/>
楚公子茷告公曰此戰也郤至實召寡君以東師之未<lb/>
至也與軍帥之不具也曰此必敗吾因奉孫周以事君<lb/>
公告欒書書曰其有焉不然豈其死之不恤而受敵使<lb/>
<pb n="KR4h0062_WYG_051-19b"/>
乎云云長魚矯以戈殺之尸諸朝<lb/>
　右成十六年十七年人臣無外交郤至事君無貳而<lb/>
　在桴鼓之列受楚王之問苟以為禮而忘義忘義安<lb/>
　取禮故其後欒書之讒得入夫為禮而不圖終尚以<lb/>
　貽禍而不足成名况非禮也哉<lb/>
　　　宣子來聘<lb/>
晉范宣子來聘告將用師于鄭公享之宣子賦摽有梅<lb/>
季武子曰誰敢哉賓將出武子賦彤弓宣子曰城濮之<lb/>
<pb n="KR4h0062_WYG_051-20a"/>
役我先君文公獻功于衡雍受彤弓于襄王以為子孫<lb/>
藏匄也先君守官之嗣也敢不承命君子以為知禮<lb/>
　右襄八年晉霸業衰與楚争鄭干戈日尋魯畏晉强<lb/>
　徒欲成晉志而嫁禍于鄭鄭何罪哉武子賦彤弓以<lb/>
　䛕晉而宣子不度其君之德不量其國之力而受之<lb/>
　自以為得可恥而不足榮傳猶曰君子以為知禮若<lb/>
　魯無君子者以為知禮可也<lb/>
　<lb/>
<pb n="KR4h0062_WYG_051-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇門六君子文粹巻五十一<lb/>
</p>
<p>
</p>
  </div>
</body>
</text>
</TEI>
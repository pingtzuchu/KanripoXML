<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘇門六君子文粹巻十</head> <lb/>
    <p>
<pb n="KR4h0062_WYG_010-1a"/>
欽定四庫全書<lb/>
　蘇門六君子文粹巻十<lb/>
　　宛丘文粹一　　　　　　宋　張耒　撰<lb/>
　　論<lb/>
　　　盡性論上<lb/>
一言而盡天下之道者性而已夫道之在萬物雖判散<lb/>
殊别無所往而不得然其歸有二而己自内而本之者<lb/>
為聖人之神故凡大至於參天地廣至于賛化育禍福<lb/>
<pb n="KR4h0062_WYG_010-1b"/>
大故也而不得蕩其和死生至變也而不得遷其常所<lb/>
以極天下之髙眀而寂然不動以待萬物之至者皆道<lb/>
之在内者也自外而致用者為王者之事故足觀變以<lb/>
應天下之動而利用以成天下之務大之為禮樂小之<lb/>
為政刑所以鼓衆動民出而與一世同患無所感而不<lb/>
通盛徳之大業待之以立者皆道之在外者也嗚呼道<lb/>
則廣矣大矣然不在外則必在内不在己則必在物所<lb/>
謂道者不外是矣且天下之道不過于内外而内外之<lb/>
<pb n="KR4h0062_WYG_010-2a"/>
道其初曷出哉凡在内者乃吾之所受於天而虚靜眀<lb/>
逺無所待於外者所謂喜怒哀樂之未發者也凡在外<lb/>
者取吾所受於天者而顯諸形名事物之際與物兩得<lb/>
而布之天下取諸心而施諸事本乎天而成乎人動于<lb/>
無為而著于有形使天下萬物䝉其利所謂喜怒哀樂<lb/>
發而中節者也故内外之道雖殊而同出于吾性故兩<lb/>
言而盡天下之道曰内外一言而盡内外之道曰性而<lb/>
己然則天下之物未有起於吾性之表則吾性者盡天<lb/>
<pb n="KR4h0062_WYG_010-2b"/>
下之能事者也聖人之所以為聖人者豈能强其性之<lb/>
所無而附益其所不足哉然盡其性之所受於天者而<lb/>
無有闇蔽不照之累天之全授于我者全得之而已故<lb/>
能盡己之性則能盡天下之道能盡天下之道而後為<lb/>
聖人自聖人而下之至于庶人其别盖多矣彼其為是<lb/>
大小之辨者亦豈有他哉其於性也所見有廣狹故其<lb/>
為徳也所立有小大性猶山也自聖人至于庶人登山<lb/>
者也或蹈其半或止其下而其强立者出入上下無所<lb/>
<pb n="KR4h0062_WYG_010-3a"/>
不至渉焉而窮其髙降焉而極其深盡一山之觀而無<lb/>
不至之處故無不至者聖人也或蹈其半或止其下者<lb/>
賢否之别也均是性也因其所見而為聖賢之别均是<lb/>
山也因其所止而知强弱之異故人之善性也有不求<lb/>
而性之於人也無不足人之登山也有不盡而山之於<lb/>
人也無不與子思曰天命之謂性率性之謂道修道之<lb/>
謂教故道出於性教出於道一得吾性而道與教舉矣<lb/>
　　　盡性論下<hi>新添</hi>
<pb n="KR4h0062_WYG_010-3b"/>
孟子曰萬物皆備於我矣嗚呼此性之説也盖孟子嘗<lb/>
以謂性善矣夫善者萬物之一也萬物皆備於我則我<lb/>
之所受於天者獨善矣乎故吾知孟子為性善之説其<lb/>
有救乎當世之變而非性之至論也揚子曰善惡混揚<lb/>
子之論出於萬物皆備於我者也然則盡己之性而為<lb/>
聖人則聖人之於性豈亦兼受其惡者哉是不然聖人<lb/>
之於聖其智足以知之者無不盡矣凡性之可以為善<lb/>
者聖人達之無不至其極凡性之可以為惡者聖人察<lb/>
<pb n="KR4h0062_WYG_010-4a"/>
之無不極其㣲於是乎有學焉開其所繇達之途使趨<lb/>
者必至其極而無蔽閼于前治其所能察之隙使避而<lb/>
逺者必盡其㣲而無有鑠奪䧟溺之累故能盡性之大<lb/>
體則趨善而逺過也兩皆至其極故善之在我者無不<lb/>
舉惡之在我者無不去自聖人而下之至于庶人自上<lb/>
智而下之而為下愚所以為賢否之殊者亦計夫所趨<lb/>
之善有淺深所避之惡有小大之殊者豈有他哉其于<lb/>
性也所見有全有不全故也昔者顔子之于孔子盖仰<lb/>
<pb n="KR4h0062_WYG_010-4b"/>
之彌髙鑚之彌堅夫髙與堅也凡人之性舉有之也孔<lb/>
子至焉而顔子之力㡬弊于是矣是何也孔子得其善<lb/>
之授于天者盡而顔子得之也有不至者矣夫子之門<lb/>
人自子路子貢之徒皆嘗有不善於其身賜之貨殖由<lb/>
之兼人是也二人者盖終身而不知止而顔子之於不<lb/>
善也未嘗不知知之未嘗復行也夫顔子之於子路子<lb/>
貢其性之質一也然其於不善也逺之者至於未嘗復<lb/>
行而不改者至於終身何也盖顔子逺其惡之授於天<lb/>
<pb n="KR4h0062_WYG_010-5a"/>
者盡而由也賜也有不盡者矣譬之醫也不盡知天下<lb/>
之善藥則其治疾也有所遺毒石惡草知之不用則其<lb/>
於逺害也必有所不盡故良醫盡天下善惡之藥而聖<lb/>
人盡吾身善惡之性夫性所至有淺深所盡有廣狹而<lb/>
人之才能自是别矣<lb/>
　　　孔光論<lb/>
昔者聖人所以惡夫鄉原者何也夫天下之道君子小<lb/>
人而己使是二者灼然無有殽亂於其間不啻若白黒<lb/>
<pb n="KR4h0062_WYG_010-5b"/>
之易眀則人誰不欲用君子而黜小人哉惟其有冒於<lb/>
其間則使君子小人之别不眀而後有欲得君子而得<lb/>
小人欲取善而得惡者敗世生亂往往出此且亂君子<lb/>
小人之别者非鄉原其誰哉於君子小人之間包小人<lb/>
之實而冒君子之利者鄉原也予嘗觀漢成哀之間舉<lb/>
賢孔光嗟夫光鄉原之雄也王嘉之忠藎竭節事君不<lb/>
欺與夫董賢之嬖幸敗政漢之婦人孺子皆知之也哀<lb/>
帝怒王嘉思有以殺之光從而奏曰嘉迷國不道哀帝<lb/>
<pb n="KR4h0062_WYG_010-6a"/>
欲重董賢使見光光從而厚禮之身為三公不敢以賓<lb/>
客見君之弄臣是二者賢者之所為歟姦者之所為歟<lb/>
以為賢歟則畏君之威而殺賢人眀知君子之及禍而<lb/>
身擠之説君之意而諂奉嬖幸之賊人者不廢為賢也<lb/>
則天下亦少矣以謂姦歟則世之賢之者何也盖其居<lb/>
之似忠信行之似亷潔知足以欺人奸足以容身彌逢<lb/>
其惡使人窺之也難故常冒天下之美名而獲君子之<lb/>
利使光能力救王嘉之禍而深折董賢之盛哀帝未必<lb/>
<pb n="KR4h0062_WYG_010-6b"/>
不少悟事未必不少止相哀帝之昬愚而椓䘮漢氏者<lb/>
非光歟智如王嘉猶賢孔光鄉原之足以欺世也如此<lb/>
此聖人知所以深絶之也予觀西漢之俗其公卿大夫<lb/>
與世之學者不恥賤事用心不侈其迹或若鄙而人多<lb/>
可用之才趨事赴功往往有成晉人之俗髙簡浮虚公<lb/>
卿大夫皆足以美觀望使人尊之而臨事無實赴功無<lb/>
成譬如冠冕黼黻以被土偶望之若可畏屋壊梁傾爛<lb/>
為塗泥是果何益哉或問其故張子曰天下之俗尚實<lb/>
<pb n="KR4h0062_WYG_010-7a"/>
責功則人心不侈不羞賤事天下尚名則人自尊大而<lb/>
無實材六國分裂諸侯並争愚者思保家免禍賢者思<lb/>
趨時立功以取富貴人心豈容髙談于其間哉是以舉<lb/>
世尚實子不見六國馳説之士乎度量時君如弄嬰孩<lb/>
窺察成敗如觀目前皆有竒才異能後世莫及何則尚<lb/>
實之至實技乃出日鍛月鍊異能乃見秦世舞文人心<lb/>
自危劉項並爭智者交馳勇者効力辨者奮舌至于西<lb/>
漢六國尚實之餘習也故西漢之俗多人才東漢之衰<lb/>
<pb n="KR4h0062_WYG_010-7b"/>
下傲其上憤世嫉邪名譽可尊相夸成風黨與交興士<lb/>
不考實以名相矜當此之時舉世尚名三國短世餘習<lb/>
不絶雄如曹操猶問許劭晉武治平士無勤勞故天下<lb/>
之人求為美觀而不究行事譬如敗梁汚壁而被以綺<lb/>
繡臨事輒敗不亦宜乎此則東漢尚名之餘習也或曰<lb/>
先王有作則于名實何取焉張子曰先王隆實而名從<lb/>
之名不孤行實著乃興先王崇之以激世勵俗故曰名<lb/>
譽以崇之未有無實而有名者也或曰不幸而失則何<lb/>
<pb n="KR4h0062_WYG_010-8a"/>
如張子曰寜失於實無失於名漢以實强晉以名衰豈<lb/>
不眀哉<lb/>
　　雜説<lb/>
　　　書鄒陽傳後<lb/>
鄒陽傳稱梁孝王用公孫詭之説殺袁盎事覺孝王懼<lb/>
誅使陽入闗内求解陽見齊人王先生用其計説竇長<lb/>
君長君入言之及韓安國亦見長公主事果得不治此<lb/>
則陽與安國同救孝王殺盎事也及韓安國傳所稱見<lb/>
<pb n="KR4h0062_WYG_010-8b"/>
長公主事自以孝王僣天子㳺戲天子聞之心不喜太<lb/>
后乃怒梁使者弗見案責梁王安國為梁使見大長公<lb/>
主而泣長公主具以語太后事乃解其後安國坐法乆<lb/>
之復用為梁内史乃有勝詭説王殺袁盎等事安國諫<lb/>
王王乃殺勝詭漢使還報梁事解無安國見長公主事<lb/>
此則安國見長公主自以㳺戲事在前非勝詭事也眀<lb/>
鄒陽傳中所載誤記安國所解前事為今事耳<lb/>
　　　正國語説<lb/>
<pb n="KR4h0062_WYG_010-9a"/>
學者多言左丘眀説傳春秋必求信其書於後世安肯<lb/>
更為一書生異端哉盖國語者丘眀傳春秋所取諸國<lb/>
之書也丘眀採擇綴緝於其間故國語之言繁而丘眀<lb/>
之文約計丘眀所取諸國之語不止于此其徒所得者<lb/>
止此耳正其説曰左氏出國語國語者諸國之史<lb/>
　　　書家語後<lb/>
昔夫子弟子其髙弟所聞微妙之言則己共記為論語<lb/>
而門人之下者又雜記聖人之言或陳其所學於聖人<lb/>
<pb n="KR4h0062_WYG_010-9b"/>
者又著為家語孔氏之子孫論其家之所傳則為孔叢<lb/>
子然皆得聖人之緒餘可推考孔子之意不可誣也而<lb/>
家語叢子學者罕讀豈不痛哉<lb/>
　<lb/>
　<lb/>
　<lb/>
　<lb/>
　蘇門六君子文粹巻十<lb/>
</p>
<p>
</p>
  </div>
</body>
</text>
</TEI>
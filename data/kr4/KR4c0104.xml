<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>𤣥英集巻一</head>
    <p>
<pb n="KR4c0104_WYG_001-1a"/>
欽定四庫全書<lb/>
　𤣥英集巻一　　　　　　　唐　方干　撰<lb/>
　　五言律詩<lb/>
　　　寄李頻<lb/>
衆木已揺落望君猶未還軒車在何處雨雪滿前山思<lb/>
苦文星動鄉遥釣渚閒明年見名姓唯我獨何顔<lb/>
　　　東溪别業寄段郎中<lb/>
前山含逺翠羅列在窗中盡日人不到一樽誰與同凉<lb/>
<pb n="KR4c0104_WYG_001-1b"/>
隨蓮葉雨暑避栁條風豈分長岑寂明時有至公<lb/>
　　　中秋月<lb/>
凉宵烟靄外三五玉蟾秋列野星辰正當空鬼魅愁泉<lb/>
澄寒魄瑩露滴冷光浮未折青青桂吟㸔不忍休<lb/>
　　　懷州客舎<lb/>
誤飲覃懷酒誰知滯去程朝昏太行色坐卧沁河聲白<lb/>
道穿秦甸嚴鼙似戍城隣鷄莫相促遊子自晨征<lb/>
　　　中路寄喻鳬<lb/>
<pb n="KR4c0104_WYG_001-2a"/>
求名如未遂白首亦難歸送我樽前酒典君身上衣寒<lb/>
蕪隨楚盡落葉渡淮稀莫歎干時晚前心豈便非<lb/>
　　　送趙明府還北<lb/>
故林終不住劍鶴在扁舟盡室無餘俸還家得白頭鐘<lb/>
催吳岫晚月照渭河流曽是棲安邑恩期異日酬<lb/>
　　　故朱協律故山<lb/>
地下無餘恨人間得盛名殘篇續大雅稚子託諸生度<lb/>
日山空暮縁溪鶴自鳴難收故交意寒笛一聲聲<lb/>
<pb n="KR4c0104_WYG_001-2b"/>
　　　途中寄朱特<lb/>
登車日相逺談笑亦何因路入瀟湘樹書隨巴蜀人歛<lb/>
衣寒犯雪傾箧病㸔春莫負髫年志清朝有獻臣<lb/>
　　　送班少府入謁荆南盧尚書<lb/>
束書成逺去還計莫經春倒箧唯求醉登舟自笑貧波<lb/>
移彭蠡月樹沒漢陵人試吏曽趨府旌幢易得親<lb/>
　　　夏日登靈隠寺後峯<lb/>
絶頂無煩暑登臨三伏中深蘿難透日喬木更含風山<lb/>
<pb n="KR4c0104_WYG_001-3a"/>
疊雲霞際川傾世界東那知兹夕興不與古人同<lb/>
　　　聽新蟬寄張畫<lb/>
細聲頻斷續審聽亦難分髣髴應移處從容却不聞蘭<lb/>
棲朝咽露樹隠暝吟雲莫遣鄉愁起吾懐秪似君<lb/>
　　　送喻坦之下第還江東<lb/>
文戰偶未勝無令移壯心風塵辭帝里舟檝到家林過<lb/>
楚寒方盡浮淮月正沉持盃話來日不聽洞庭聲<lb/>
　　　送姚舒下第遊蜀<lb/>
<pb n="KR4c0104_WYG_001-3b"/>
蜀路何迢遞憐君獨去遊風烟接北鄙山水勝東甌九<lb/>
折盤荒坂重江遶漢州臨邛一壷酒能浣長卿愁<lb/>
　　　旅次錢塘<lb/>
此地似鄉國堪為朝夕吟雲藏吳相廟樹引越山禽潮<lb/>
落海人散鐘遲秋寺深我來無舊識唯見寂寥心<lb/>
　　　别喻鳬<lb/>
知心似古人嵗乆分彌親離别波濤濶留連槐栁新蟇<lb/>
陵寒貰酒漁浦夜垂綸自此星居後音書豈厭頻<lb/>
<pb n="KR4c0104_WYG_001-4a"/>
　　　送相里燭<lb/>
相逢未卜期相送定何之不得長年少那堪逺别離泛<lb/>
湖乗月早踐雪過山遲永望多時立翻如在夢思<lb/>
　　　君不來<lb/>
開花未零落心緒巳紛紛乆客無人見新禽何處聞舟<lb/>
隨一水過路出萬山分夜月生愁望孤光必照君<hi>過一作逺</hi>
　　　將謁商州呂郎中出楚州留獻章中丞<lb/>
江流盤復直浮棹出家林商洛路猶逺山陽春已深青<lb/>
<pb n="KR4c0104_WYG_001-4b"/>
雲應可望白髪未相侵才小知難薦終勞許國心<lb/>
　　　金州客舎<lb/>
巻薄羣峰暮蕭條未掩闗江流嶓冢雨路入漢家山落<lb/>
葉欹眠後孤砧倚望間此情偏耐醉難遣酒罍閒<lb/>
　　　途中逢孫輅因得李頻消息<lb/>
灞上寒仍在柔條亦自新山河雖度臘雨雪未知春正<lb/>
憶同袍者堪逢共國人銜杯益無語與爾轉相親<lb/>
　　　送從兄郜<hi>唐詩内作途中别孫璐</hi>
<pb n="KR4c0104_WYG_001-5a"/>
道路本無限又應何處逢流年莫虛擲華髪不相容野<lb/>
渡波揺月寒城雨翳鐘此心隨去鳥迢遞過重峰<lb/>
　　　送許温<lb/>
壯嵗分益切髫年心即同當聞千里去難遣一樽空翳<lb/>
燭蒹葭雨吹帆橘柚風明年見親族喜集在懷中<lb/>
　　　鏡中别業二首<lb/>
寒山壓鏡心此處是家林梁燕窺春醉巖猿學夜吟雲<lb/>
連平地起月向白波沉猶自聞鐘角棲身可在深<lb/>
<pb n="KR4c0104_WYG_001-5b"/>
世人如不容吾自縱天慵落葉憑風掃香秔倩水舂花<lb/>
朝連郭霧雪夜隔湖鐘身外能無事頭宜白此峰<lb/>
　　　經周處士故居<lb/>
愁吟與獨行何事不傷情乆立釣魚處唯聞啼鳥聲山<lb/>
蔬和草嫩海栁入籬生吾在兹溪上懐君恨不平<hi>栁一作樹</hi>
　　　贈喻鳬<lb/>
所得非衆語衆人那得知纔吟五字句又白幾莖髭月<lb/>
閣欹眠夜霜軒正坐時此時心更苦恐作滿頭絲<lb/>
<pb n="KR4c0104_WYG_001-6a"/>
　　　早發洞庭<lb/>
長天接廣澤二氣共含秋舉目無平地何心戀直鈎孤<lb/>
鐘鳴夾岸片月落中流却憶䲭夷子當時此泛舟<lb/>
　　　貽錢塘路明府<lb/>
至學不得力至今猶苦吟吟成五字句用破一生心世<lb/>
路屈聲逺寒溪怨氣深前賢多晚達莫怕雪霜侵<hi>雪一作鬢</hi>
　　　湖上言事寄長城喻明府<lb/>
吟霜與卧雲此興亦甘貧吹剪落翠羽垂絲牽錦鱗滿<lb/>
<pb n="KR4c0104_WYG_001-6b"/>
湖波撼月半日雨藏春却笑縈簮組勞心逺字人<lb/>
　　　涵碧亭<hi>洋州于中丞宰來陽日置</hi>
高低竹雜松積翠復留風路劇隂溪裏寒生暑氣中閒<lb/>
雲低覆草片水静涵空方見洋源牧心侔造化工<lb/>
　　　除夜一首<lb/>
永懷難自問此夕衆愁興曉韻侵春角寒光隔嵗燈心<lb/>
燃一寸火淚結兩行氷煦育誠非逺陽和又欲昇<lb/>
　　　題碧溪山禪老<lb/>
<pb n="KR4c0104_WYG_001-7a"/>
師步有雲隨師情唯鶴知蘿迷收术路雲隔出溪時竹<lb/>
狖窺沙井巖禽停檜枝由來傲卿相卧隠答書遲<lb/>
　　　送鏡空上人遊江南<lb/>
去住如雲鶴飄然不可留何山逢隻履一食在孤舟細<lb/>
雨蓮塘晚疎蟬橘岸秋應懷舊溪月夜過石窗流<lb/>
　　　新正<lb/>
蓽門惆悵乆時節暗來頻每見新正雪長思故國春雲<lb/>
西斜去鴈江上未歸人又憶年為客何媒得到秦<lb/>
<pb n="KR4c0104_WYG_001-7b"/>
　　　滁上懷周賀<lb/>
就枕忽不寐孤懷興歎初南譙收舊厯上苑絶來書暝<lb/>
雪細聲積晨鐘寒韻疎侯門昔彈鋏曽共食紅魚<lb/>
　　　寄石湓清越上人<lb/>
寺處唯高僻雲生石枕前靜吟因得句獨夜不妨禪窗<lb/>
接停猿樹巖飛浴鶴泉相思有書札俱倩獵人傳<lb/>
　　　陳式水墨山水<lb/>
造化有功力平分歸筆端溪如氷後聽山似曉來㸔立<lb/>
<pb n="KR4c0104_WYG_001-8a"/>
意雪髯出支頥煙汁乾世間從爾後應覺致名難<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0104_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　𤣥英集卷一<lb/>
</p>
<p>
</p>
  </div>
<div>
                <head>𤣥英集巻二</head>
    <p>
<pb n="KR4c0104_WYG_002-1a"/>
欽定四庫全書<lb/>
　𤣥英集巻二　　　　　　　唐　方干　撰<lb/>
　　五言律詩<lb/>
　　　陳秀才亭際木蘭<lb/>
昔見初栽日今逢成樹時存思心更感逺看步還遲蝶<lb/>
舞揺風蕋鶯啼含露枝徘徊不忍去應與醉相宜<lb/>
　　　贈鏡公<lb/>
幽獨迢遥夜夜清人更閒髙風吹越樹細露濕湖山月<lb/>
<pb n="KR4c0104_WYG_002-1b"/>
皎微吟後鐘鳴不寐間如教累簪組此興豈相關<lb/>
　　　贈雪竇僧家<lb/>
登寺尋盤道人煙逺更微石窗秋見海山靄暮侵衣衆<lb/>
木隨僧老高泉盡日飛誰能厭軒冕來此便忘機<lb/>
　　　途中逢進士許巢<lb/>
聲望去已逺門人無不知義行相識處貧過少年時妨<lb/>
寐夜吟苦愛閒身達遲難求似君者我去更逢誰<lb/>
　　　贈瑪瑙山禪者<lb/>
<pb n="KR4c0104_WYG_002-2a"/>
芿草不停獸因師山更靈村林朝乞食風雨夜開扃井<lb/>
味兼松粉雲根著淨瓶塵勞如醉夢對此暫能醒<lb/>
　　　酬故人陳乂都<lb/>
逺别那無夢重遊自有期半年鄉信到兩地赤心知坐<lb/>
久吟移調更長硯結澌文人才力薄終怕阿戎欺<lb/>
　　　閏月<lb/>
羃羃復蒼蒼微和傍早陽前春寒已盡待閏日猶長栁<lb/>
變雖因雨花遲豈為霜自兹延聖厯誰不駐年光<lb/>
<pb n="KR4c0104_WYG_002-2b"/>
　　　方著作畫竹<lb/>
疊葉與髙節俱從毫末生留傳千古譽硏鍊十年情向<lb/>
月本無影臨風疑有聲吾家釣臺畔似此兩三莖<lb/>
　　　題友人山花<lb/>
蘂萌方簇盡為待好風吹不見移來日先愁落去時濃<lb/>
香熏疊葉繁朶壓卑枝坐看皆終夕遊蜂自有期<lb/>
　　　贈詩僧懷靜<lb/>
幾生餘習在時復却微吟坐夏莓苔合行禪檜栢深入<lb/>
<pb n="KR4c0104_WYG_002-3a"/>
山成白首學道是初心心地不移變徒云寒暑侵<lb/>
　　　贈許牘秀才<lb/>
經綸與妙用非從人外來山河澄正氣雪月助宏才傲<lb/>
世寄漁艇藏名歸酒杯升沈在方寸即恐起風雷<lb/>
　　　送于丹<lb/>
至業是至寳莫過心自知時情如甚暢天道即無私入<lb/>
洛霜霰苦離家蘭菊衰乗舟不回顧薄暮又何之<lb/>
　　　送人遊日本國<lb/>
<pb n="KR4c0104_WYG_002-3b"/>
蒼茫大荒外風教即難知連夜揚帆去經年到岸遲波<lb/>
濤含左界星斗定東維或有歸風便當為相見期<lb/>
　　　東溪言事寄于丹<lb/>
日月晝夜轉年老難駐留軒窗纔過雨枕簟即知秋天<lb/>
際鴈行出溪中虹影收唯君壯心在應笑臥滄洲<lb/>
　　　暮發七里灘夜泊嚴光臺下<lb/>
一瞬即七里箭馳猶是灘檣邊走嵐翠枕底失風湍但<lb/>
訝猿鳥定不知霜月寒前賢竟何益此地誤垂竿<lb/>
<pb n="KR4c0104_WYG_002-4a"/>
　　　處州洞溪<lb/>
氣象四時清無人畫得成衆山寒疊翠兩派緑分聲坐<lb/>
月何曽夜聽松不似晴混元融結後便有此溪名<lb/>
　　　稱心寺中島<lb/>
水木深不極似將星漢連中州唯此地上界别無天雪<lb/>
折停猿樹花藏浴鶴泉師為終老意日日復年年<lb/>
　　　歳晚苦寒<lb/>
地氣寒不暢嚴風無定時挑燈清燼少呵筆尺書遲白<lb/>
<pb n="KR4c0104_WYG_002-4b"/>
兎没已久晨雞僵未知佇看開聖厯暄煦立為期<lb/>
　　　杜鵑花<lb/>
未問移栽日先愁落地時疎中從間葉密處莫燒枝郢<lb/>
客教誰探胡蜂是自知周迴兩三步常有醉鄉期<lb/>
　　　寄普州司倉賈島<lb/>
亂山重復疊何路訪先生豈料多才者空垂不世名閒<lb/>
曹猶得醉薄俸亦勝畊莫問吟詩苦年年芳草平<lb/>
　　　陸處士别業<lb/>
<pb n="KR4c0104_WYG_002-5a"/>
問道逺相訪無人覺路長夜光迴釣檝月影出書床蟬<lb/>
噪蓼花發禽來山果香多時欲歸去西望又斜陽<lb/>
　　　贈中岳僧<lb/>
坐來叢木大誰見入巖年多病長留藥無憂亦是禪搘<lb/>
床移片石舂粟引高泉盡願求心法逢誰擬即傳<lb/>
　　　遊竹林寺<lb/>
得路到深寺幽虚曽識名蘚濃陰砌古煙起暮香生曙<lb/>
月落松翠石泉流梵聲聞僧説真理煩惱自然輕<lb/>
<pb n="KR4c0104_WYG_002-5b"/>
　　　贈許牘山人<lb/>
才子醉更逸一吟傾一觴支頤忽有得搖筆便成章王<lb/>
粲實可重禰衡爭不狂何時應㑹面夢裏是瀟湘<lb/>
　　　贈功成將<lb/>
定難在明畧何曽勞戰爭飛書諭强冦計日下重城深<lb/>
雪移營夜寒沙出塞情苦心殊易老新髮早年生<lb/>
　　　白艾原客<lb/>
原上桑柘瘦再來還見貧滄洲幾年隠白髮一莖新敗<lb/>
<pb n="KR4c0104_WYG_002-6a"/>
葉平空塹殘陽滿近隣閒言説知已半是學禪人<lb/>
　　　朔鴈<lb/>
寥寥落何處一夜過寒天送苦秋風外吹愁白髮邊望<lb/>
鄉皆下淚久戍獨無眠寂寞空沙曉開眸片月懸<lb/>
　　　憶故山<lb/>
舊山長繫念終日臥邊亭道路已知逺夢魂空再經秋<lb/>
泉涼好飲乳鶴靜宜聽獨上髙樓望蓬身且保寧<lb/>
　　　冬夜泊僧舎<lb/>
<pb n="KR4c0104_WYG_002-6b"/>
江東寒近臘野寺水天昏無酒能消夜隨僧早閉門照<lb/>
牆燈焰細著瓦雨聲繁漂泊仍千里清吟欲斷魂<lb/>
　　　新秋獨夜寄戴叔倫<lb/>
遥夜獨不臥寂寥庭户中河明五陵上月滿九門東萬<lb/>
里親朋散故園滄海空歸懷正南望此夕起秋風<lb/>
　　　送沛縣司馬丞之任<lb/>
舉酒一相勸逢春聊盡歡羇遊故交少逺别後期難路<lb/>
上野花發雨中青草寒悠悠兩都夢小沛與長安<lb/>
<pb n="KR4c0104_WYG_002-7a"/>
　　　送盧評事東歸<lb/>
萬里楊栁色出關隨故人輕烟覆流水落日照行塵積<lb/>
夢江湖濶憶家兄弟貧徘徊灞橋上不語共傷春<lb/>
　　　清明日送鄧芮還鄉<lb/>
鐘鼓喧離室車徒促夜裝曉樹新變火輕栁暗翻霜轉<lb/>
鏡看華髮傳杯語故鄉每嫌兒女淚今日自沾裳<lb/>
　　　送崔拾遺出使江東<lb/>
九門思諫諍萬里采風謡關外逢新月天涯過晚潮鴈<lb/>
<pb n="KR4c0104_WYG_002-7b"/>
飛雲杳杳木落浦蕭蕭空怨他鄉别迴舟暮寂寥<lb/>
　<lb/>
　<lb/>
　<lb/>
　<lb/>
　<lb/>
　<lb/>
　𤣥英集巻二<lb/>
</p>
<p>
</p>
  </div>
<div>
                <head>𤣥英集卷三</head>
    <p>
<pb n="KR4c0104_WYG_003-1a"/>
欽定四庫全書<lb/>
　𤣥英集卷三　　　　　　　唐　方干　撰<lb/>
　　五言律詩<lb/>
　　　江州送李侍御歸東洛<lb/>
獨乗驄馬去不並旅人還中外名卿貴田園髙步閒暮<lb/>
春經楚縣新月上淮山道路空瞻望軒車不敢攀<lb/>
　　　重陽日送洛陽李丞之任<lb/>
為文通絶境從宦及良辰洛下知名早腰邊結綬新且<lb/>
<pb n="KR4c0104_WYG_003-1b"/>
傾浮菊酒聊拂染衣塵獨恨滄洲侣愁來别故人<lb/>
　　　送郭太祝歸江東<lb/>
鄉人去欲盡北鴈又南飛京洛風塵久江淮音信稀舊<lb/>
山知獨往一醉莫相違未得解羇旅無勞問是非<lb/>
　　　送李恬及第後還貝州<lb/>
成名年少日就業聖人書擢桂誰相比籯金已不如東<lb/>
城送歸客秋日待征車若到清潭畔儒風變里閭<lb/>
　　　收兩京後還上都兼訪一二親故<lb/>
<pb n="KR4c0104_WYG_003-2a"/>
離堂千里客歸騎五陵人路轉函闗晚烟開上苑新天<lb/>
涯將野服闕下見鄉親問得存亡事裁書寄海濱<lb/>
　　　送汶上王明府之任<lb/>
何時到故鄉歸去佩銅章親友移家盡閭閻百戰傷背<lb/>
闗餘草木出塞足風霜遺老應相賀知君不下堂<lb/>
　　　湖南使院遣情送江夏賀侍郎<lb/>
雲雨一消散悠悠闗復河俱從泛舟役遂隔洞庭波楚<lb/>
水去不盡秋風今更過無由得相見却恨寄書多<lb/>
<pb n="KR4c0104_WYG_003-2b"/>
　　　過申州作<lb/>
萬人曽死戰幾户見刀兵井邑初安堵兒童未長成涼<lb/>
風吹古木野火燒殘營寥落千餘里山空水復清<lb/>
　　　汝南過訪田評事<lb/>
移家近漢陰不復問華簪買酒宜城逺燒田夢澤深暮<lb/>
山逢鳥入寒水見魚沈與物皆無累終年愜本心<lb/>
　　　送道上人遊方<lb/>
律儀通外學詩思入𤣥闗煙景隨人别風姿與物閒貰<lb/>
<pb n="KR4c0104_WYG_003-3a"/>
花留靜室呪水度空山誰識浮雲意悠悠天地間<lb/>
　　　送王信翁登科後歸江東<lb/>
南行無俗侣秋鴈與寒雲野性自深愜鄉居人共聞吳<lb/>
山中道斷淛水半江分此地登臨慣含情一送君<lb/>
　　　送饒州王司法之任兼寄朱處士<lb/>
莫愁還作吏且喜速迴車留醉悲殘歳含情寄逺書共<lb/>
看衰老近轉覺宦名虚遥想清溪畔幽人得自如<lb/>
　　　詹碏山居<lb/>
<pb n="KR4c0104_WYG_003-3b"/>
愛此棲心靜風塵路已賖十餘莖野竹一兩樹山花遶<lb/>
石開泉細穿蘿引徑斜無人㑹幽意來往在烟霞<lb/>
　　　曉角<lb/>
畫角吹殘月寒聲發戍樓立霜嘶馬怨攢磧泣兵愁燕<lb/>
鴈鳴雲畔邊風剪草頭罷聞三弄後天迥曉星流<lb/>
　　　冬日<lb/>
燒火掩關坐窮居客訪稀凍雲愁暮色寒日淡斜暉穿<lb/>
牖竹風滿遶庭雲葉飛已嗟孤一歳羇寓尚何依<lb/>
<pb n="KR4c0104_WYG_003-4a"/>
　　　殘秋送友<lb/>
早為千里别況復是秋殘木葉怨先老江雲愁暮寒交<lb/>
情如水澹離酒泛盃寛料想還家後休吟行路難<lb/>
　　　客行<lb/>
藕葉綴為衣東西泣路歧鄉心日落後身計酒醒時觸<lb/>
目多添感凝情足所思羇愁難盡遣行坐一低眉<lb/>
　　　山中即事<lb/>
趨世非身事山中適性情野花多異色幽鳥少凡聲樹<lb/>
<pb n="KR4c0104_WYG_003-4b"/>
影搜涼臥苔光破碧行閒尋採藥處仙路漸分明<lb/>
　　　秋夜<lb/>
殘砧驚睡醒欹枕已三更夢破寂寥思燈殘零落明空<lb/>
窗閒月色幽壁靜蟲聲況是離鄉久依然無限情<lb/>
　　　送剡縣陳永秩滿歸越<lb/>
俸禄三年後程途一月間舟中非客路鏡裏是家山密<lb/>
雪霑行袂叢盃變别顔古人唯賀滿今挈解由還<lb/>
　　　示鄉叟<lb/>
<pb n="KR4c0104_WYG_003-5a"/>
暮齒甘衰謝逢人惜别離青山前代業老樹此身移買<lb/>
藥將衣盡尋方見字遲如何鑷殘鬢覽鏡變成絲<lb/>
　　　與清溪趙明府<lb/>
清規暫趨府獨立與誰親逐性無非醉求閒只愛貧林<lb/>
泉應入夢印綬莫留人王事聞多暇吟求幾首新<lb/>
　　　哭胡珪<lb/>
才髙登上第孝極殁廬塋一命何無定片言徒有聲故<lb/>
園花自發新塚月初明寂寞重泉裏豈知春物榮<lb/>
<pb n="KR4c0104_WYG_003-5b"/>
　　　重寄金山寺僧<lb/>
風濤匝山寺磬韻逺漁船此處别師久逺懷無信傳月<lb/>
華妨靜燭鳥語荅幽禪已見如如理灰心應不然<lb/>
　　　題雪竇禪師<lb/>
飛泉濺禪石瓶注亦生苔海上山不淺天邊人自來度<lb/>
年隨檜栢獨夜任風雷獵者聞疎磬知師入定回<lb/>
　　　路支使小池<lb/>
兒童戲穿鑿咫尺見津涯蘚岸和纎草松泉濺淺沙光<lb/>
<pb n="KR4c0104_WYG_003-6a"/>
含半床月影入一枝花到此無醒日當時有習家<lb/>
　　　清源標公<lb/>
師為衆人重始得衆人師年到白頭日行如新戒時瓶<lb/>
添放魚澗窗逼褭猿枝此地堪終老迷痴自不知<lb/>
　　　山中<lb/>
散拙亦自遂粗將猿鳥同飛泉髙瀉月獨樹迥含風果<lb/>
落盤盂上雲生篋笥中未甘明聖日終作釣漁翁<lb/>
　　　新月<lb/>
<pb n="KR4c0104_WYG_003-6b"/>
入夜天西見蛾眉冷素光潭魚驚釣落雲鴈怯弓張隠<lb/>
隠臨珠箔微微上粉牆更憐三五夕仙桂滿輪芳<lb/>
　　　山中寄吳磻十韻<lb/>
莫問終休否林中事已成盤飡憐火種歳計付刀耕掬<lb/>
水皆花氣聽松似雨聲書空翹足臥避險側身行果傍<lb/>
閒軒落蒲連濕岸生禪僧知見理妻子笑無名更擬教<lb/>
詩苦何曽待酒清石溪魚不大月樹鵲多驚砌下通樵<lb/>
路窗間見縣城雲山任重疊難隔故交情<lb/>
<pb n="KR4c0104_WYG_003-7a"/>
　　　鏡湖西島言事寄陶校書<lb/>
樵獵兩三户凋疎是近隣風雷前壑雨花木後巖春文<lb/>
字不得力桑麻難救貧山禽欺穉子夜犬吠漁人未必<lb/>
聖明代長將雲水親知音不延薦何路出泥塵<lb/>
　　　嘉興縣内池閣<lb/>
指畫應心成周迴氣象清床前沙鳥語案下錦鱗驚細<lb/>
栁風吹旋新荷露壓傾微芳縁岸落迸笋入波生舴艋<lb/>
舟中醉莓苔徑上行高人莫歸去此處勝蓬瀛<lb/>
<pb n="KR4c0104_WYG_003-7b"/>
　　　送姚合員外赴金州<lb/>
受詔從華省開旗發帝州野煙新驛曙殘照古山秋樹<lb/>
勢連巴没江聲入楚流惟應化行後吟句上雲樓<lb/>
　<lb/>
　<lb/>
　<lb/>
　<lb/>
　𤣥英集巻三<lb/>
</p>
<p>
</p>
  </div>
<div>
                <head>𤣥英集巻四</head>
    <p>
<pb n="KR4c0104_WYG_004-1a"/>
欽定四庫全書<lb/>
　𤣥英集巻四　　　　　　唐　方干　撰<lb/>
　　七言律詩<lb/>
　　　元日<lb/>
晨鷄兩度報更䦨刁斗無聲暁漏乾暖日映山調正氣<lb/>
東風入樹舞殘寒椒花且向巖林發獻嵗須來帝里㸔<lb/>
纔酌屠蘇定年齒坐中唯笑鬢毛班<lb/>
　　　早春<lb/>
<pb n="KR4c0104_WYG_004-1b"/>
運行元化不參差四極中華共一時正氣纔隨灰律變<lb/>
殘寒更被野梅欺氷融大澤朝陽覺草緑塵根夜雨知<lb/>
不覺風光疾於箭年來年去變霜髭<lb/>
　　　對花<lb/>
清曉入花如步障戀花行步步遲遲含風欲綻中心朶<lb/>
似火應燒外面枝野客須拚終日醉流鶯自有隔年期<lb/>
使君坐處笙歌合便是列仙身不知<lb/>
　　　題睦州烏龍山禪居<lb/>
<pb n="KR4c0104_WYG_004-2a"/>
暑夜月華猶冷濕自知坐卧遍星宮晨雞未暇鳴山底<lb/>
早日先來照屋東人世驅馳方丈内海波揺漾一杯中<lb/>
伴師長住應難住歸去仍須入俗籠<lb/>
　　　寄杭州于郎中<lb/>
雖云聖代識賢明自出山河應數生大雅篇章無弟子<lb/>
髙門世業有公卿入樓早月中秋色逺郭寒潮半夜聲<lb/>
白屋青雲至懸濶愚儒肝膽若為傾<lb/>
　　　寄靈武胡常侍<lb/>
<pb n="KR4c0104_WYG_004-2b"/>
青雲直上路初通巳在明君倚注中欲遣為霖安九有<lb/>
先令作相賛東宮自從忠讜承天睠更用文篇續國風<lb/>
最是何人感恩徳謝敷臺下釣魚翁<lb/>
　　　除夜一首<lb/>
玉漏斯須欲報晨四時吹轉任風輪寒燈短燼方燒臘<lb/>
畫角新聲巳報春明日便為經嵗客昨朝猶是少年人<lb/>
新正定數隨年減浮世唯應百遍新<lb/>
　　　書桃花塢周處士壁<lb/>
<pb n="KR4c0104_WYG_004-3a"/>
醉吟雪月思深苦思苦神勞新髪生自學古賢修静節<lb/>
唯應野鶴識高情細泉出石飛難盡孤竹和雲濕不鳴<lb/>
何事懶於嵇叔夜更無書札答公卿<lb/>
　　　題桐廬謝逸人江居<lb/>
少小髙眠無一事五矦勲盛欲如何湖邊倚竹寒吟苦<lb/>
石上横琴夜醉多鳥自樹梢隨果落人從窗外卸㠶過<lb/>
由來朝市為真隱可要棲身向薜蘿<lb/>
　　　叙雪寄喻鳬<lb/>
<pb n="KR4c0104_WYG_004-3b"/>
宻片無聲急復遲紛紛猶勝落花時逡巡不覺藏莎渚<lb/>
宛轉偏宜傍栁絲透室虚明非月照滿空囘散是風吹<lb/>
高人坐卧纔方逸援筆應成六出詞<lb/>
　　　送人宰永泰<lb/>
北人雖泛南來水稱意南行莫恨賖道路先經毛竹嶺<lb/>
風煙漸近刺桐花舟停漁浦猶為客縣入樵溪似到家<lb/>
下馬政成王事少應容閩吏日高衙<lb/>
　　　旅次揚州寓居郝氏林亭<lb/>
<pb n="KR4c0104_WYG_004-4a"/>
舉目縱然非我有思量自在故山時鶴盤逺勢投孤嶼<lb/>
蟬曳殘聲過别枝凉月照窗欹枕倦澄泉遶石泛觴遲<lb/>
青雲未得平行去夢遶江南身旅羇<lb/>
　　　茆山贈洪拾遺<lb/>
聖代諫臣停諫舌求歸故里傲雲霞溪頭講樹纜漁艇<lb/>
篋裏朝衣輸酒家但愛身閒辭禄俸那嫌嵗計在桑麻<lb/>
我來幸與諸生異問答時容近絳紗<lb/>
　　　睦州呂郎中環溪亭<lb/>
<pb n="KR4c0104_WYG_004-4b"/>
為是仙才登望處風光便是武陵春閒花半落猶迷蝶<lb/>
白鳥雙飛不避人樹影興餘侵枕簟荷香坐乆著衣巾<lb/>
暫來此地非多日明主那容借冦恂<lb/>
　　　贈華隂隠者<lb/>
少微夜夜當仙掌更有何人在此居花月舊應㸔浴鶴<lb/>
松蘿本自伴刪書素琴醉去經宵枕衰髪寒來向日梳<lb/>
故國多年歸未遂因逢此地憶吾廬<lb/>
　　　上杭州杜中丞<lb/>
<pb n="KR4c0104_WYG_004-5a"/>
昔日雄才登上第今將重徳答明君苦心多為安民術<lb/>
援筆皆成出世文寒角細吹孤嶠月秋濤横捲半江雲<lb/>
掠天逸勢應非乆一鶚那棲衆鳥羣<lb/>
　　　贈處州段郎中<lb/>
幸見仙才領郡初郡城孤峭似仙居杉蘿色裏登臺閣<lb/>
瀑布聲中閱簿書徳重自將天子合情高元與世人疎<lb/>
寒潭是處清連底賓席何心望食魚<lb/>
　　　書法華寺上方禪壁<lb/>
<pb n="KR4c0104_WYG_004-5b"/>
砌下松巔有鶴棲孤猿亦在鶴邊啼卧聞雷雨歸巖早<lb/>
坐見星辰去地低一徑穿縁應就郭千花掩映似無溪<lb/>
是非生死多憂惱此日䝉師為破迷<lb/>
　　　書吳道隠林亭<lb/>
蘚榭莎亭羅篠隠依稀氣象是山林橘枝亞路黄包重<lb/>
井脉穿林碧甃深稚子遮門留熟客驚蟬入座避飢禽<lb/>
四隣不見孤高處翻笑騰騰只醉吟<lb/>
　　　陪王大夫泛湖<lb/>
<pb n="KR4c0104_WYG_004-6a"/>
去去凌晨迥見星木蘭舟穏畫橈輕白波潭上魚龍氣<lb/>
紅樹林中鷄犬聲蜜炬燒殘銀漢昃羽觴飛急玉山傾<lb/>
此時檢㸃諸名士却是漁翁無姓名<lb/>
　　　哭祕書姚監丞<lb/>
寒空此夜落文星星落文留萬古名入室幾人成弟子<lb/>
為儒是處哭先生家無諫草逢明代國有遺篇續正聲<lb/>
暁向平原陳𦵏禮悲風吹雨濕銘旌<lb/>
　　　贈㑹稽張少府<lb/>
<pb n="KR4c0104_WYG_004-6b"/>
高節何曽似任官藥苗香潔備常餐一分酒户添猶得<lb/>
五字詩名動即難笑我無媒生鶴髪知君有意借魚竿<lb/>
明年莫便還家去鏡裏雲山且共㸔<lb/>
　　　送鄭台處士歸絳巖<lb/>
榮啓先生挾琴去厭尋靈勝憶岩棲白猿垂樹窗邊月<lb/>
紅鯉驚鈎竹外溪慣採藥苗資素饌曽書蕉葉寄新題<lb/>
古賢猶愴河梁别未可怱怱便解擕<lb/>
　　　因話天台勝異仍送羅道士<lb/>
<pb n="KR4c0104_WYG_004-7a"/>
積翠千層一徑開遥盤山腹到瓊䑓藕花飄落前巖去<lb/>
桂子流從别洞來石上叢林礙星斗窗邊瀑布走風雷<lb/>
縱云孤鶴無留滯定恐烟蘿不放囘<lb/>
　　　哭喻鳬先輩<lb/>
日夜役神多損壽先生下世未中年撰碑縱托登龍伴<lb/>
營奠應支賣鶴錢孤壟隂風吹細草空窗濕氣漬殘編<lb/>
人間别更無寃事到此誰能與問天<lb/>
　　　湖北有茅齋湖西有松島輕棹往返頗諧素心因<lb/>
<pb n="KR4c0104_WYG_004-7b"/>
　　　　成四韻<lb/>
湖北湖西往復還朝昏止處自由間暑天移榻就深竹<lb/>
月夜乗舟歸淺山遶砌紫鱗欹枕釣垂簷野果隔窗攀<lb/>
古賢暮齒方如此多笑愚儒鬢未班<lb/>
　　　鑑湖西島言事<lb/>
慵拙幸便荒僻地縱聴猿鳥亦何愁偶斟藥酒欺梅雨<lb/>
却著寒衣過麥秋嵗計有時添橡實生涯一半在漁舟<lb/>
世人若便無知已應向此溪成白頭<lb/>
<pb n="KR4c0104_WYG_004-8a"/>
　　　山中言事<lb/>
欹枕亦吟行亦醉卧吟行醉更何營貧來猶有故琴在<lb/>
老去不過新髪生山鳥踏枝紅果落家童引釣白魚驚<lb/>
潛夫自有孤雲侶可要王矦知姓名<lb/>
　　　贈蕭山彭少府<lb/>
作尉孜孜更寒苦操心至癖不為清雖將劍鶴支殘債<lb/>
猶有歌篇取盛名盡擬勤求為弟子皆將疑義問先<lb/>
生與君相識因儒術嵗月彌多别有情<lb/>
<pb n="KR4c0104_WYG_004-8b"/>
　　　贈式上人<lb/>
縱居鼙角喧闐處亦共雲溪邃僻同萬慮全離方寸内<lb/>
一生多在五言中芰荷葉上難停雨松檜枝間自有風<lb/>
莫笑旅人終日醉吾將大醉與禪通<lb/>
　　　贈錢湖上唐處士<lb/>
我愛君家自洞庭衝灣潑岸夜波聲蟾蜍影裡清吟苦<lb/>
舴艋舟中白髪生常共酒盃為伴侶復聞紗帽見公卿<lb/>
莫言舉世無知巳自有孤雲識此情<lb/>
<pb n="KR4c0104_WYG_004-9a"/>
　　　山中言事<lb/>
日與村家事漸同燒松啜茗學鄰翁池塘月撼芙蕖浪<lb/>
窗户凉生薜荔風書幌晝昏嵐氣裏巢枝夜折雪聲中<lb/>
山隂釣叟無知已窺鏡撏多鬢欲空<lb/>
　　　題陶詳校書陽羡隠居<lb/>
芸香署裏從容步陽羡山中嘯傲情竿底紫鱗輸釣伴<lb/>
花邊白犬吠流鶯長潭五月含氷氣孤檜中宵學雨聲<lb/>
便泛扁舟應未得鴟夷棄相始垂名<lb/>
<pb n="KR4c0104_WYG_004-9b"/>
　　　秋晚林中寄賓幕<lb/>
八月蕭條九月時沙蟬海燕各分飛杯盂未稱嘗生酒<lb/>
砧杵先催試熟衣泉潄玉聲穿石竇橘垂朱實壓荆扉<lb/>
無過縱有山家思印綬留連爭得歸<lb/>
　　　與鄉人鑒休上人别<lb/>
此日因思話鄉里故鄉風土我偏諳一枝竹葉如溪北<lb/>
半樹梅花似嶺南山夜獵徒多信犬雨天村舍未催蠶<lb/>
如今休作還家意兩鬢垂絲巳不堪<lb/>
<pb n="KR4c0104_WYG_004-10a"/>
　　　别從兄郜<lb/>
展翅開㠶秪待風吹嘘成事古今同巳呼斷鴈歸行裏<lb/>
全勝枯鱗在轍中若許死前恩少報終期言下命潛通<lb/>
臨岐再拜無餘事願取文章達聖聦<lb/>
　　　寄江陵王少府<lb/>
分手頻曽變寒暑迢迢逺意各何如波濤一阻兩鄉夢<lb/>
嵗月無過雙鯉魚吟處落花藏筆硯睡時風雨濕圖書<lb/>
比來俗輩皆疎我唯有故人心不疎<lb/>
<pb n="KR4c0104_WYG_004-10b"/>
　　　送王霖赴舉<lb/>
自古主司堪薦士明年應是不參差須憑吉夢為先兆<lb/>
即恐長才偶盛時北闕上書衝雪早西陵中酒趁朝遲<lb/>
郄詵可要真消息只向春前便得知<lb/>
　　　思越中舊遊寄友<lb/>
甸外山川無越國依稀只自劍門西鏡中疊浪揺星斗<lb/>
城上繁花咽鼓鼙斷臂青猿啼玉笥成羣白鳥下耶溪<lb/>
此中曽是同遊處迢遞尋君夢不迷<lb/>
<pb n="KR4c0104_WYG_004-11a"/>
　　　上張舎人<lb/>
海内芳聲誰可並承家三代相門深剖符巳副東人望<lb/>
援筆曽傳聖主心此地清亷雖飲水四方焦熱待為霖<lb/>
他年莫學鴟夷子逺泛扁舟用鑄金<lb/>
　　　題慈谿張丞壁<lb/>
因君貳邑藍溪上遣我維舟紅葉時共向鄉中非半靣<lb/>
俱驚鬢裏有新絲佇㸔亷潔成三考應笑愚疎捨一枝<lb/>
貌似故人心尚喜相逢況是舊相知<lb/>
<pb n="KR4c0104_WYG_004-11b"/>
　　　贈鄰居袁明府<lb/>
隔竹毎呼皆得應二心親熱更如何文章鍛鍊猶相似<lb/>
年齒參差不校多雨後巻簾㸔越嶺更深欹枕聴湖波<lb/>
朝昏幸得同醒醉遮莫光隂自下坡<lb/>
　<lb/>
　<lb/>
　<lb/>
　𤣥英集巻四<lb/>
</p>
<p>
</p>
  </div>
<div>
                <head>𤣥英集巻五</head>
    <p>
<pb n="KR4c0104_WYG_005-1a"/>
欽定四庫全書<lb/>
　𤣥英集巻五　　　　　　唐　方干　撰<lb/>
　　七言律詩<lb/>
　　　孫氏林亭<lb/>
池亭纔有二三畝風景勝於千萬家瑟瑟林排全巷竹<lb/>
猩猩血染半園花並床欹枕逢春盡援筆持盃到日斜<lb/>
丱角相知成白首而今歡笑莫咨嗟<lb/>
　　　漳州陽亭言事寄于使君<lb/>
<pb n="KR4c0104_WYG_005-1b"/>
謝守登城對逺峯金英泛泛滿金鍾樓頭風景八九月<lb/>
床下水雲千萬重紅斾朝昏雖許近清才今古定難逢<lb/>
鯉魚縱是凡鱗鬛得在膺門合作龍<lb/>
　　　别胡中丞<lb/>
二年朝夜見雙旌心魄知恩夢亦驚幽賤粗能分菽麥<lb/>
從容豈合遇公卿吹嘘若自毫端出羽翼應從肉上生<lb/>
却恨此身唯一死空將一死報猶輕<lb/>
　　　遊張公洞寄陶校書<lb/>
<pb n="KR4c0104_WYG_005-2a"/>
步步勢穿江底去此中危滑轉身難下蒸隂氣松蘿濕<lb/>
外制温風杖屨寒數里煙雲方覺異前程世界更應寛<lb/>
由來委曲尋仙路不似先生換骨丹<hi>似一作是</hi>
　　　題睦州郡中千峯榭<lb/>
豈知平地似天台朱户深沉别徑開曵響露蟬穿樹去<lb/>
斜行沙鳥向池來窓中早月當琴榻墻上秋山入酒杯<lb/>
何事此中如世外應緣羊祜是仙才<lb/>
　　　登新城縣樓贈蔡明府<lb/>
<pb n="KR4c0104_WYG_005-2b"/>
楊震東來是宦遊政成登此自消憂草中白道穿村去<lb/>
樹裏清溪照郭流縱目四山宜永日開襟五月似髙秋<lb/>
不知縣籍添新户但見川原桑柘稠<lb/>
　　　和于中丞登扶風亭<lb/>
避石攀蘿去不迷行時舉步似丹梯東軒海日已相照<lb/>
下界晨鷄猶未啼郭裏雲山全占寺村前竹樹半藏溪<lb/>
謝公吟望多來此此地應將峴首齊<lb/>
　　　贈信州髙員外<lb/>
<pb n="KR4c0104_WYG_005-3a"/>
溪勢盤廻遶郡流曉光春色滿溪樓豈唯啼鳥催人醉<lb/>
更有繁花笑客愁蹇拙命中迷直道仁慈風裏駐扁舟<lb/>
膺門已感深恩去縱殺微軀未足酬<lb/>
　　　漳州于使君罷郡如之任漳南去上國二十四<lb/>
　　　　州使君無非親戚<lb/>
漳南罷郡如之任二十四州相次迎泊岸旗旛郵吏拜<lb/>
連山風雨僕夫行月中倚棹過漁浦花底垂鞭醉鳯城<lb/>
聖主此時思共理又應何處救蒼生<lb/>
<pb n="KR4c0104_WYG_005-3b"/>
　　　送弟子伍秀才赴舉<lb/>
人道相門延積慶今同太廟薦嘉賔柳條此日同誰折<lb/>
桂樹明年為爾春倚棹寒吟漁浦月垂鞭醉入鳯城塵<lb/>
由來不要文章得且要文章出衆人<lb/>
　　　貽髙讜<lb/>
都緣相府有宗兄却恐妨君正路行石上長松自森秀<lb/>
雪中孤玉更凝明西陵曉月中秋色北固軍鼙半夜聲<lb/>
幸有清才與洪筆何愁髙節不公卿<lb/>
<pb n="KR4c0104_WYG_005-4a"/>
　　　題長洲陳明府小亭<lb/>
坐㸔孤峭却勞神還是微吟到日曛松鶴認名呼得下<lb/>
沙蟬飛處聽猶聞夜來亦似深山月雨後唯闗滿屋雲<lb/>
便此逍遙應不易朱衣紅飾未容君<lb/>
　　　送朱二十赴漣水<lb/>
到縣却應嫌水闊離家終是見山疎笙歌不駐難辭酒<lb/>
舟檝將行負擔書為政必能安楚若向公猶可釣淮魚<lb/>
鳯鸞取便多如此掠地斜飛上太虚<lb/>
<pb n="KR4c0104_WYG_005-4b"/>
　　　徳政上睦州胡中丞<lb/>
上徳由來合動天旌旗到日是豐年羣書已熟無人似<lb/>
五字研成舉世傳莫道政聲同宇宙須知紫氣滿山川<lb/>
豈唯里巷皆蘇息猶有恩波及釣船<lb/>
　　　袁明府以家醖見寄用梅子相答<lb/>
封匏寄酒提擕逺織籠盛梅答贈遲九度攪和誰用法<lb/>
四邊窺摘自攀枝樽罍泛蟻堪嘗日童稚驅禽欲熟時<lb/>
畢卓醉狂潘氏少傾來擲去恰相宜<lb/>
<pb n="KR4c0104_WYG_005-5a"/>
　　　送葉秀才赴舉兼呈吕少監<lb/>
君辭舊里一年期藝至身心亦自知樽盡離人㸔北斗<lb/>
月寒驚鵲遶南枝書迴朝市砧應絶棹出村潭菊未衰<lb/>
與爾相逢終不逺昨聞秘監在台墀<lb/>
　　　自縉雲赴郡溪流百里輕棹一發曾不崇朝叙<lb/>
　　　　事四韻寄獻段郎中<lb/>
激箭溪湍勢莫憑飄然一葉若為乘仰瞻青壁開天罅<lb/>
陡轉寒灣避石稜巢鳥夜驚離島樹啼猿晝怯下巖藤<lb/>
<pb n="KR4c0104_WYG_005-5b"/>
此中明日尋知已恐似龍門不易登<lb/>
　　　與桐廬鄭明府<lb/>
字人心苦達神明何止重門夜不扃莫道耕田全種秫<lb/>
兼聞退食亦逢星映林顧兔停琴望隔水寒猿駐筆聽<lb/>
却恐南山盡無石南山有石合為銘<lb/>
　　　胡中丞早梅<lb/>
不獨開花不共時一株寒豔尚參差凌晨未噴含霜朶<lb/>
應候先開亞水枝芳郁合將蘭並茂凝明應與雪相欺<lb/>
<pb n="KR4c0104_WYG_005-6a"/>
謝公吟賞愁飄落可得更拈長笛吹<lb/>
　　　牡丹<lb/>
借問庭前早晚栽座中疑是畫屏開花分淺淺臙脂臉<lb/>
葉墮殷殷膩粉腮紅砌不須誇芍藥白蘋何用逞重臺<lb/>
慇懃為報㸔花客莫學遊蜂日日來<lb/>
　　　觀項信水墨<lb/>
險峭雖從筆下成精能皆自意中生倚雲孤檜知無朽<lb/>
挂壁髙泉似有聲轉扇驚波連岸動迴燈落日向山明<lb/>
<pb n="KR4c0104_WYG_005-6b"/>
小年師祖過今祖異域應傳項信名<lb/>
　　　叙雪獻員外<lb/>
紛紜宛轉更堪㸔壓竹摧巢井徑漫風柳細條粘不得<lb/>
春溪綠色蔽應難清輝直認中庭月濕氣偏添半夜寒<lb/>
謝守來吟才便逸郢詞先至彩毫端<lb/>
　　　王將軍<lb/>
大志無心守章句終懐上略致殊功保寧帝業青萍在<lb/>
投棄儒書絳帳空密雪曙連葱嶺道征旗夜捲柳營風<lb/>
<pb n="KR4c0104_WYG_005-7a"/>
將星依舊當文座應念愚儒命未通<lb/>
　　　陪睦州胡中丞泛湖<lb/>
仙舟仙樂醉行春上界稀逢下界人綺繡峯前聞野鶴<lb/>
旌旗影裏見遊鱗澄潭徹底齊心鏡雜樹含芳讓錦茵<lb/>
凡許從容誰不幸就中光顯是州民<lb/>
　　　陽亭言事獻漳州于使君<lb/>
重疊山前對酒樽騰騰兀兀度朝昏平明疎磬白雲寺<lb/>
遥夜孤砧紅葉村去鳥豈知煙樹逺驚魚應覺露荷翻<lb/>
<pb n="KR4c0104_WYG_005-7b"/>
旅人寄食逢黄菊每見北辰思故園<lb/>
　　　海石榴<lb/>
亭際夭妍日日㸔每朝顔色一般般滿枝猶待春風力<lb/>
數朶先欺臘雪寒舞蝶似隨歌拍轉遊人只怕酒杯乾<lb/>
久長年少應難得忍不叢邊到夜觀<lb/>
　　　寄嘉興許明府<lb/>
檇李轉聞風教好重門夜不上重闗腰懸墨綬三年外<lb/>
身去青雲一步間勤苦字人酬帝力從容對客問家山<lb/>
<pb n="KR4c0104_WYG_005-8a"/>
升沉路別情猶在不忘鄉中舊徃還<lb/>
　　　路支使小池<lb/>
廣狹偶然非製定猶將方寸象滄溟一泓春水無多浪<lb/>
數尺晴天幾箇星露滿玉盤當半夜匣開金鏡在中庭<lb/>
主人垂釣常來此雖把漁竿醉未醒<lb/>
　　　再題路支使南亭<lb/>
行處避松兼礙石即須門徑落斜開相邀舊友㸔漁釣<lb/>
貪聽新禽駐酒杯樹影不隨明月去溪流常送落花來<lb/>
<pb n="KR4c0104_WYG_005-8b"/>
睡時聞得江淹夢五色毫端弄逸才<lb/>
　　　哭江西處士陳陶<lb/>
壽盡天年命不通釣溪吟月便成翁雖云挂劍來墳上<lb/>
亦恐藏書在壁中巢父精靈歸大夜客星才調振遺風<lb/>
南華至理須齊物生死即應無異同<lb/>
　　　越中言事二首<lb/>
異日閒和合聖明湖光浩氣共澄清郭中雲吐啼猿寺<lb/>
山上花藏調角城香起荷灣停棹飲絲垂柳陌約鞭行<lb/>
<pb n="KR4c0104_WYG_005-9a"/>
遊人今日又明日不覺鏡中新髪生<lb/>
雲霞水木共蒼蒼元化分功秀一方百里湖波輕撼月<lb/>
五更軍角慢吹霜沙邊賈客喧魚市島上潛夫醉筍莊<lb/>
終嵗逍遥仁術内無名甘老買臣鄉<lb/>
　　　題龍瑞觀兼呈徐尊師<lb/>
或雨或雲常不定地靈雲雨自無時世人莫識神方宇<lb/>
仙鳥偏棲藥樹枝逺壑度年如晦暝隂溪入夏有淩澌<lb/>
此中惟有師知我未得尋師即夢師<lb/>
<pb n="KR4c0104_WYG_005-9b"/>
　　　送陳秀才將遊霅上便議北歸<lb/>
婆娑戀酒山花盡繚繞還家水路通轉檝擬從青草岸<lb/>
吹帆猶似白蘋風淮邊欲暝軍<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>急洛下先寒苑樹空<lb/>
詩句因余更孤峭書題不合忘江東<lb/>
　　　送吳彦融赴舉<lb/>
用心精至自無疑千萬人中似汝稀上國纔將五字去<lb/>
全家便待一枝歸西陵柳路揺鞭盡北固潮程挂席飛<lb/>
想見明年榜前事當時分散著朝衣<lb/>
<pb n="KR4c0104_WYG_005-10a"/>
　　　同蕭山陳長官縣樓登望<lb/>
坐㸔南北與西東逺近無非禮義中一縣繁花香送雨<lb/>
五株垂柳綠隨風晝潮背郭喧還静驛路穿林斷復通<lb/>
仲叔受恩多感戀徘徊却怕酒壺空<lb/>
　　　送何道者<lb/>
何事忽來還忽去孤雲不定鶴情髙真經與術添年壽<lb/>
靈藥分功入鬂毛必擬一身生羽翼終㸔陸地作波濤<lb/>
徧尋巖洞求仙者即恐無人似爾曹<lb/>
<pb n="KR4c0104_WYG_005-10b"/>
　　　酬將作于少監<lb/>
由來至寳出毫端五色炎光照室寒仰望孤峯知聳峻<lb/>
前臨積水見波瀾氷絲織絡經心久瑞玉雕磨措手難<lb/>
不是散齋兼拭目尋常未便借人㸔<lb/>
　　　雪中寄殷道士<lb/>
大片紛紛小片輕雨和風𦂳亂縱横園林入夜寒光動<lb/>
窓户凌晨濕氣生蔽野吞村飄不歇摧巢壓竹密無聲<lb/>
山隂道士多吟興六出花邊五字成<lb/>
<pb n="KR4c0104_WYG_005-11a"/>
　　　題寳林山禪院<lb/>
山捧亭臺郭遶山遥盤蒼翠到山巔巖中古井雖通海<lb/>
窟裏隂雲不上天羅列衆星依木末周迴萬室在簷前<lb/>
我來可要歸禪老一寸寒灰巳達禪<lb/>
　　　題越州袁秀才林亭<lb/>
清邃林亭指畫開幽巖别派象天台坐牽蕉葉題詩句<lb/>
卧㸔藤花落酒盃白鳥不歸山裏去紅鱗多向鏡中來<lb/>
終年此地為吟侣早起尋君薄暮回<lb/>
<pb n="KR4c0104_WYG_005-11b"/>
　　　題龜山穆上人院<lb/>
修持白髪過半百日徃月來心更堅床上水雲隨坐客<lb/>
林西山月伴行禪寒蜩逺韻來窓裏白鳥斜飛起砌邊<lb/>
我愛尋師師訪我只因尋訪是因緣<lb/>
　<lb/>
　<lb/>
　<lb/>
　𤣥英集巻五<lb/>
</p>
<p>
</p>
  </div>
<div>
                <head>𤣥英集巻六</head>
    <p>
<pb n="KR4c0104_WYG_006-1a"/>
欽定四庫全書<lb/>
　𤣥英集巻六　　　　　　　唐　方干　撰<lb/>
　　七言律詩<lb/>
　　　贈美人四首<lb/>
直緣多藝用心勞心路玲瓏格調髙舞袖低徊真蛺蝶<lb/>
朱唇深淺假櫻桃粉胸半掩凝晴雪醉眼斜迴小様刀<lb/>
纔㑹雨雲須别去語慙不及琵琶槽<lb/>
嚴冬忽作㸔花日盛暑翻為見雪時坐上弄嬌聲不轉<lb/>
<pb n="KR4c0104_WYG_006-1b"/>
樽前掩笑意難知含歌婉孌如桃葉妙舞輕盈似柳枝<lb/>
年幾未多猶怯在些些私語怕人疑<lb/>
酒藴天然自性靈人間有藝總闗情剝葱十指轉籌疾<lb/>
舞柳細腰隨拍輕常恐胸前春雪釋唯愁座上慶雲生<lb/>
若教梅尉無仙骨爭得仙娥駐玉京<lb/>
昔日仙人今玉人深冬相見亦如春倍酬金價微含笑<lb/>
纔發歌聲早動塵昔嵗曾為蕭史伴今朝應作宋家鄰<lb/>
百年别後知誰在須遣丹青畫取真<lb/>
<pb n="KR4c0104_WYG_006-2a"/>
　　　聽段處士彈琴<lb/>
幾年調弄七條絲元化分功十指知泉迸幽音離石底<lb/>
松含細韻在霜枝窓東顧兔初圓夜竹上寒蟬欲散時<lb/>
唯有此翁心更靜聲聲可作後人師<lb/>
　　　初歸鏡中寄陳端公<lb/>
去嵗離家今嵗歸孤帆夢向鳥前飛必知蘆筍侵沙井<lb/>
兼被藤花占石磯雲島採茶常失路雪龕中酒不闗扉<lb/>
故交莫問逍遥事𤣥幌何曾勝葦衣<lb/>
<pb n="KR4c0104_WYG_006-2b"/>
　　　再題龍泉寺上方<lb/>
牛斗正齊羣木末鳥行横截衆山腰路盤砌下兼穿竹<lb/>
井在巖頭亦統潮海岸四更㸔日出石房三月任花燒<lb/>
未能割得繁華去難向此中甘寂寥<lb/>
　　　于秀才小池<lb/>
一泓㶑灎復澄明半日工夫斸小庭占地未過三五尺<lb/>
浸山唯入兩三星鷁舟草際浮霜葉漁父沙邊駐小螢<lb/>
纔見規模試方寸知君立意在滄溟<lb/>
<pb n="KR4c0104_WYG_006-3a"/>
　　　叙錢塘異勝<lb/>
煖景融融寒景清越臺風吹曉鐘聲四郊逺火燒烟月<lb/>
一道驚波撼郡城夜雪未知東岸綠春風猶放半江晴<lb/>
謝公吟處依稀在千古無人繼盛名<lb/>
　　　贈中巖王處士<lb/>
垂楊褭褭草芊芊氣象清虚學洞天援筆便成鸚鵡賦<lb/>
洗花須用桔槹泉商於避世堪同日渭曲逢時必有年<lb/>
直恐剛腸閒未得醉吟爭奈被才牽<lb/>
<pb n="KR4c0104_WYG_006-3b"/>
　　　初歸故里獻侯郎中<lb/>
常思舊里欲歸難巳得歸心即自寛此日早知無爵位<lb/>
當時便合把漁竿朝昏入閏春將逼城邑多山夏却寒<lb/>
不是幽愚望榮泰君侯異禮亦何安<lb/>
　　　歸睦州中途寄侯郎中<lb/>
顔巷蕭條知命後膺門感激受恩初却容鶴髪還蝸舍<lb/>
猶夢漁竿從隼旟新定暮雲吞故國㑹稽春草入貧居<lb/>
鄉中自古為儒者誰得公侯降尺書<lb/>
<pb n="KR4c0104_WYG_006-4a"/>
　　　題報恩寺上方<lb/>
來來先上上方㸔眼界無窮世界寛巖溜噴空晴似雨<lb/>
林蘿礙日夏多寒衆山迢遞皆相疊一路髙低不記盤<lb/>
清峭闗心惜歸去他時夢到亦難拚<lb/>
　　　送永嘉王令之任二首<lb/>
定擬孜孜化海堧須拚素髪侮流年波濤不應雙溪水<lb/>
分野長如二月天浮客若容開荻地釣翁應便稅苔田<lb/>
前賢未必全堪學莫讀當時歸去篇<lb/>
<pb n="KR4c0104_WYG_006-4b"/>
雖展縣圖如到縣五程猶入縉雲東山間閣道盤巖底<lb/>
海界孤峯在浪中禮法未聞離漢制土宜多說似吳風<lb/>
字人莫用非常術唯要旬時便立功<lb/>
　　　監官王長官新創瑞隠窩<lb/>
指畫便分元化力周迴秀絶自清機孤雲戀石尋常住<lb/>
落絮縈風特地飛雛鳥啼花催釀酒驚魚濺水誤沾衣<lb/>
明年秩滿難將去何似先教畫取歸<lb/>
　　　李户曹小妓天得善擊越器以成曲章<lb/>
<pb n="KR4c0104_WYG_006-5a"/>
越器敲來曲調成腕頭勻滑自輕清隨風揺曳有餘韻<lb/>
則水淺深多泛聲晝漏丁當相續滴寒蟬悽愴一時鳴<lb/>
莫教進上棃園去衆樂無由更擅名<lb/>
　　　嵗晩言事寄鄉中親友<lb/>
急景蒼茫晝若昏夜風乾峭觸前軒寒威半入龍蛇窟<lb/>
煖氣全歸草樹根蠟燼凝來多碧熖香醪滴處有氷痕<lb/>
尺書未達年應老先被新春入故園<lb/>
　　　贈孫百篇<lb/>
<pb n="KR4c0104_WYG_006-5b"/>
御題百首思縱横半日功夫舉世名羽翼便從吟處出<lb/>
珠璣續向筆頭生莫嫌黄巻官資小料必青雲道路平<lb/>
才子風流復年少無愁髙卧不公卿<lb/>
　　　贈夏侯評事<lb/>
傍窺盛徳與髙節緬想應無前後人講論參同深到骨<lb/>
停騰姹女立成銀棊功過却楊元寳易義精於梅子真<lb/>
朱户侯門猶不見可知岐路有風塵<lb/>
　　　送鄭端公<lb/>
<pb n="KR4c0104_WYG_006-6a"/>
聖主佇知宣室事豈容才子滯長沙隋珠此去方酬徳<lb/>
趙璧當時誤指瑕驄馬將離江浦月綉衣却照禁中花<lb/>
應憐寂寞滄洲冷煙漢塵泥相去賖<lb/>
　　　寄于少監<lb/>
修持清苦振佳聲衆鳥那知一鶚情躡履三千皆後學<lb/>
摶風九萬即前程名將日月同時朽身是山河應數生<lb/>
從此雲泥更懸闊漁翁不合見公卿<lb/>
　　　和剡縣陳明府登縣樓<lb/>
<pb n="KR4c0104_WYG_006-6b"/>
郭裏人家如掌上簷前樹木映窓櫺煙霞若接天台地<lb/>
分野應侵婺女星驛路古今通北闕仙溪日夜入東溟<lb/>
綵衣才子多吟嘯公退時時見畫屏<lb/>
　　　項洙處士水墨畫釣臺<lb/>
畫石畫松無兩般猶嫌瀑布畫聲難雖云知慧生靈府<lb/>
要見工夫在筆端潑處便連隂洞黒添來先向朽枝乾<lb/>
我家曾寄雙臺下徃徃開圖盡日㸔<lb/>
　　　贈天台葉尊師<lb/>
<pb n="KR4c0104_WYG_006-7a"/>
莫見平明離少室須知薄暮入天台當時愛宿山川去<lb/>
有夜自乘星月來靈藥不須前代得古松應是長年栽<lb/>
先生暗笑㸔棊者半局棊邊白髪催<lb/>
　　　寄台州孫從事<lb/>
聖世科名酬志業仙川秀絶助神機梅真入仕提雄筆<lb/>
阮瑀從軍著綵衣晝寢不知山雪積春遊應趁夜潮歸<lb/>
相思莫訝音書晩鳥去猶須累日回<lb/>
　　　送睦州侯郎中赴闕<lb/>
<pb n="KR4c0104_WYG_006-7b"/>
昔著政聲聞國外今留儒術化江東青雲舊路歸仙掖<lb/>
白鳯新詞入聖聰絃管未知銀燭曉旗旛已待錦帆風<lb/>
郡人難議酬恩徳徧在三年禮遇中<lb/>
　　　朱秀才庭際薔薇<lb/>
綉難相似畫難真明媚鮮妍絶比倫露壓盤條方到地<lb/>
風吹豔色欲燒春斷霞轉影侵西壁濃麝分香入四鄰<lb/>
㸔取後時歸故里庭花應讓錦衣新<lb/>
　　　登龍瑞觀北巖<lb/>
<pb n="KR4c0104_WYG_006-8a"/>
縱目下㸔浮世事方知峭崿與天通湖邊風力歸帆上<lb/>
嶺頂雲根在雪中促韻寒蟲催落照斜行白鳥入遥空<lb/>
前人去後後人至今古異時登眺同<lb/>
　　　送婺州許錄事<lb/>
之官便是還鄉路白日堂堂著錦衣八詠遺風資逸興<lb/>
二溪寒色助清威曙星没盡提綱去暝角吹殘鎻印歸<lb/>
笑我中年更愚僻醉醒多在釣魚磯<lb/>
　　　題龍泉寺絶頂<lb/>
<pb n="KR4c0104_WYG_006-8b"/>
未明先見海底日良久逺雞方報晨古樹含風常帶雨<lb/>
寒巖四月始知春中天氣爽星河近下界時豐雷雨均<lb/>
前後登臨思無盡年年改換徃來人<lb/>
　　　贈上虞胡少府<lb/>
求仙不在煉金丹輕舉由來别有門日晷未移三十刻<lb/>
風騷已及四千言宏才尚遣居卑位公道何曾雪至寃<lb/>
斂衽塵中無恨色應緣利祿副晨昏<lb/>
　　　上鄭員外<lb/>
<pb n="KR4c0104_WYG_006-9a"/>
為郡至公兼至察古今能有幾多人憂民亦似清吟苦<lb/>
守節還如未達貧利刃從前堪切玉澄潭到底不容塵<lb/>
潜夫豈合干旌斾甘棹漁舟下釣綸<lb/>
　　　桐廬江閣<lb/>
風塵百變無定態緬想畫人虚損心巻箔檻前沙鳥散<lb/>
垂鈎床下錦鱗沉白雲野寺凌晨磬紅樹孤村遥夜砧<lb/>
此地四時抛不得非唯盛暑事開襟<lb/>
　　　題澄聖塔院上方<lb/>
<pb n="KR4c0104_WYG_006-9b"/>
地靈直是饒雲雨杉檜老於雲雨間只訝窓前常見海<lb/>
方知砌下更多山逺泉勢曲猶須引野果枝低可要攀<lb/>
若把重門喻𤣥寂何妨善閉却無闗<lb/>
　　　僧院小泉井<lb/>
亦恐淺深同禹穴兼云制度象汙樽窺尋未見泉來路<lb/>
緬想應穿石裂痕片段似氷猶可挹澄清如鏡不曾昏<lb/>
欲知到底無塵染堪與吾師比性源<lb/>
　　　過姚監故居<lb/>
<pb n="KR4c0104_WYG_006-10a"/>
不敢要君徵亦起致君全得似唐虞讜言昨歎離天徳<lb/>
新冢今聞入縣圖琴鎻壊窓風自觸鶴歸喬木月難呼<lb/>
學書弟子何人在檢㸃猶逢諫草書<lb/>
　　　陪李郎中夜宴<lb/>
間世仙郎夜宴時丁丁寒漏滴聲稀琵琶絃促千般語<lb/>
鸚鵡杯深四散飛徧請玉容歌白雪髙燒紅蠟照朱衣<lb/>
人間盛事猶如此爭遣漁翁戀釣磯<lb/>
　　　狂㓂後上劉尚書<lb/>
<pb n="KR4c0104_WYG_006-10b"/>
孫武傾心與萬夫削平妖孽在斯須纔施偃月行軍令<lb/>
便見台星逼座隅獨柱搘天寰海正雄名蓋世古今無<lb/>
聖君爭不酬功業仗下髙懸破賊圖<lb/>
　<lb/>
　<lb/>
　<lb/>
　<lb/>
　𤣥英集巻六<lb/>
</p>
<p>
</p>
  </div>
<div>
                <head>𤣥英集巻七</head>
    <p>
<pb n="KR4c0104_WYG_007-1a"/>
欽定四庫全書<lb/>
　𤣥英集巻七　　　　　　唐　方干　撰<lb/>
　　七言律詩<lb/>
　　　劉尚書新創敵樓二首<lb/>
下馬政成無一事應須勝地過朝昏笙歌引出桃花洞<lb/>
羅綉擁來金谷園七里水雲含半郭九州山月入千門<lb/>
常聞大厦堪棲息燕雀心知不敢言<lb/>
異境永為歡樂地歌鐘夜夜復年年平明旭日生床底<lb/>
<pb n="KR4c0104_WYG_007-1b"/>
薄暮殘霞落酒邊雖向檻前窺下界不知窓裏是中天<lb/>
直須分付丹青手畫出旗幢遶謫仙<lb/>
　　　贈李郢<lb/>
非唯孤峭與世絶吟處斯須能變通物外搜羅歸大雅<lb/>
毫端剪削有餘功山川正氣侵靈府雪月清談引恵風<lb/>
别得人間上昇術丹霄路在五雲中<lb/>
　　　送孫百篇遊天台<lb/>
東南雲路落斜行入樹穿村見赤城逺近時常皆藥氣<lb/>
<pb n="KR4c0104_WYG_007-2a"/>
髙低無處不泉聲映巖日向床頭没濕竹雲從柱底生<lb/>
更有仙花與靈鳥恐君多半未知名<lb/>
　　　陸山人畫水<lb/>
毫末用功成一水水源山脈固難尋逡巡便可見波浪<lb/>
咫尺不能知淺深但有片雲生海口終無明月在潭心<lb/>
我來擬學磻溪叟白首釣璜非陸沉<lb/>
　　　牡丹<lb/>
不逢盛暑不衝寒種子成叢用法難醉眼若為抛去得<lb/>
<pb n="KR4c0104_WYG_007-2b"/>
狂心更擬折來㸔凌霜烈火吹無熖裛露隂霞曬不乾<lb/>
莫道嬌紅怕風雨經時猶自未凋殘<lb/>
　　　雪中寄薛郎中<lb/>
野禽未覺巢枝側稚子先憂徑竹摧半夜忽明非月午<lb/>
前庭旋釋被春催碎花莫入樽中去清氣應從筆底來<lb/>
深擁紅爐聽仙樂忍教愁坐畫寒灰<lb/>
　　　題盛令新亭<lb/>
舉目豈知新智慧存思便是小天台偶嘗嘉果求枝去<lb/>
<pb n="KR4c0104_WYG_007-3a"/>
因問名花寄種來春物誘才歸徤筆夜歌牽醉入叢杯<lb/>
此中難遇逍遥事計日應為印綬催<lb/>
　　　送鄭仁規<lb/>
一石雄才獨占難應分二斗借人寰澄心不出風騷外<lb/>
落筆全歸教化間蓮幕未來須更聘桂枝纔去即先攀<lb/>
可憐麗句能飛動荀宋精靈亦厚顔<lb/>
　　　送晉陵王少府赴舉<lb/>
相㸔不忍盡離觴五兩牽風速去檣逺驛新砧應弄月<lb/>
<pb n="KR4c0104_WYG_007-3b"/>
初程寒角未吹霜越山直下分吳苑淮水横流入楚鄉<lb/>
珍重郄家好兄弟明年祿位在何方<lb/>
　　　路入剡中作<lb/>
截灣衝瀨片帆通髙枕微吟到剡中掠草並花憐燕子<lb/>
停橈獨飲學漁翁波濤謾撼長潭月楊柳斜牽一岸風<lb/>
便擬乘槎應去得仙源直恐接星東<lb/>
　　　東山瀑布<lb/>
遥夜㸔來宜月照平明失去被雲迷挂巖逺勢尋松塢<lb/>
<pb n="KR4c0104_WYG_007-4a"/>
激石殘聲注稻畦素色噴成三伏雪餘波流作萬年溪<lb/>
不緣真宰能開決應向山前雜淤泥<lb/>
　　　水墨松石<lb/>
三世精能舉世無筆端狼藉見工夫添來勢逸隂崖黒<lb/>
潑處痕輕灌木枯垂地寒雲吞大漠過江春雨入全吳<lb/>
蘭堂坐久心彌惑不道山川是畫圖<lb/>
　　　獻浙東王大夫二首<lb/>
出鎮當時移越俗致君何日不堯年到來唯飲長溪水<lb/>
<pb n="KR4c0104_WYG_007-4b"/>
歸去應將一箇錢吟處美人驚筆硯行時飛鳥避旌旃<lb/>
四方皆是分憂寄獨有東南戴二天<lb/>
王臣夷夏仰清名領鎮猶為失意行已見玉璜曾上釣<lb/>
何愁金鼎不和羮譽將星月同時朽身應山河滿數生<lb/>
泥滓雲霄至懸闊漁翁不合見公卿<lb/>
　　　越州使院竹<lb/>
莫見凌風飄粉籜須知礙石作盤根細㸔枝上蟬吟處<lb/>
猶是筍時蟲蝕痕月送綠隂斜上砌露含寒色濕遮門<lb/>
<pb n="KR4c0104_WYG_007-5a"/>
列仙終日逍遥地鳥雀前來不敢喧<lb/>
　　　送贈李校書<lb/>
名塲失手一年年月桂嘗聞到手邊誰道髙情偏似鶴<lb/>
自云長嘯不如蟬衆花交豔多成實深井通潮半雜泉<lb/>
却是偶然行未到元來有路上寥天<lb/>
　　　送浙東王侍郎入朝<lb/>
自將苦節酬清秩肻要龎眉一箇錢恩愛已蘇勾踐國<lb/>
程途却上大羅天池魚菊島還公署沙鶴松屏入畫船<lb/>
<pb n="KR4c0104_WYG_007-5b"/>
密奏無非經濟術從容幾刻近爐煙<lb/>
　　　贈黄處士<lb/>
閉户先生無是非竹灣松墅藕苗衣愁吟密雪思難盡<lb/>
醉倒殘花扶不歸若出薜蘿迎鶴簡應抛舴艋别漁磯<lb/>
到頭苦節終何益空改文星作少微<lb/>
　　　獻王大夫二首<lb/>
都緣聲價振皇州髙卧中條不自由早赴急徵來鳯沼<lb/>
常陪内宴醉龍樓鏘金五字能援筆釣玉三年信直鈎<lb/>
<pb n="KR4c0104_WYG_007-6a"/>
必恐借留終不遂越人相顧已先愁<lb/>
功成猶自更行春塞路旌旗十里塵只用篇章為造化<lb/>
不知夷夏望陶鈞金章照耀浮光動玉面狰獰細步勻<lb/>
歴任聖朝清峻地至今仍是少年身<lb/>
　　　贈五牙山人洗脩白<lb/>
變通唯在片時間此事全由一粒丹若欲壽長延至易<lb/>
如嫌地逺縮何難先生闊别能輕舉弟子纔來學不餐<lb/>
篋裏生塵是閒藥外沽猶可救衰殘<lb/>
<pb n="KR4c0104_WYG_007-6b"/>
　　　處州獻盧員外<lb/>
纔下軺車即嵗豐方知盛徳與天通清聲漸出寰瀛外<lb/>
喜氣全歸教化中落地遺金終日在經年滯獄當時空<lb/>
直緣後學無功業不慮文翁不至公<lb/>
　　　石門瀑布<lb/>
奔傾漱石亦噴苔此是便隨元化來長片挂巖輕似練<lb/>
逺聲離洞咽於雷氣侵松樹千枝潤勢畫雲霞一道開<lb/>
直是銀河分派落兼聞碎滴濺天台<lb/>
<pb n="KR4c0104_WYG_007-7a"/>
　　　題仙巖瀑布呈陳明府<lb/>
方知激蹙與噴飛直恐古今同一時逺壑流來多石脈<lb/>
寒空撲碎作凌澌謝公巖上衝雲去織女星邊落地遲<lb/>
聚向山前更誰測深沉見底是澄漪<lb/>
　　　贈山隂崔明府<lb/>
用心何况兩衙間退食孜孜亦不閒壓酒曬書猶檢㸃<lb/>
修琴取藥似交闗笙歌入夜舟中月花木知春縣裏山<lb/>
平叔正堪湯餅試風流不合問年顔<lb/>
<pb n="KR4c0104_WYG_007-7b"/>
　　　山井<lb/>
灩灩濕光凌竹樹寥寥清氣襲衣襟不知側穴通潮信<lb/>
却訝輕漣動鏡心夜久即疑星影過早來猶見石痕深<lb/>
轆轤用智終何益抱甕遺名亦至今<lb/>
　　　偶作<lb/>
直為篇章非動衆遂令軒蓋不經過未妨溪上泛漁艇<lb/>
又為門前張爵羅夜學事須憑雪照朝厨爭奈絶烟何<lb/>
若於巖洞求偏隠今古疎愚似我多<lb/>
<pb n="KR4c0104_WYG_007-8a"/>
　　　賊退後贈劉將軍<lb/>
非唯吳起與穰苴今古推排盡不如白首知無髀上肉<lb/>
黄巾乞尚箭頭書五年戰地成桑柘千里荒榛作比閭<lb/>
功業更多身轉貴佇㸔幢節引戎車<lb/>
　　　感時三首<lb/>
不覺年華似箭流朝㸔春色暮逢秋正嗟新冢垂青草<lb/>
便見故交梳白頭雖道了然皆是夢還應達者却無愁<lb/>
破除生死須齊物誰向穹蒼問事由<lb/>
<pb n="KR4c0104_WYG_007-8b"/>
日烏徃返無休息朝出扶桑暮却回夜雨旋驅殘熱去<lb/>
天風吹送早寒來纔憐飲處飛花片又見書邊聚雪堆<lb/>
莫恃少年欺白首須臾還被老相催<lb/>
世途擾擾復憧憧直恐華夷事亦同嵗月自消寒暑内<lb/>
榮枯盡在是非中今朝猶作青衿子明日還成白首翁<lb/>
堪笑愚夫足紛競不知流水去無窮<lb/>
　　　盧卓山人畫水圖<lb/>
嘗聞畫石不畫水畫水至難君得名海色未將藍汁染<lb/>
<pb n="KR4c0104_WYG_007-9a"/>
筆鋒猶傍土堆行散吞髙下應無岸斜蹙東南勢欲傾<lb/>
坐久神迷不能決却疑身在小蓬瀛<lb/>
　　　廢宅<lb/>
主人何處獨徘徊流水自流花自開若見故交皆散去<lb/>
即應新燕不歸來入門繚繞穿荒竹坐石逡巡染綠苔<lb/>
應是曾經惡風雨脩桐半折損琴材<lb/>
　　　題故人廢宅二首<lb/>
舉目凄凉入破門鮫人一飯尚知恩閒花舊識猶含笑<lb/>
<pb n="KR4c0104_WYG_007-9b"/>
怪石無情更不言樵叟和巢伐桃李牧童兼草踏蘭蓀<lb/>
壺觴嘯詠隨風去唯有聲聲蜀帝魂<lb/>
寒沙野樹入荒庭風雨瀟瀟不掩扃舊徑已知無孟竹<lb/>
前溪應不浸荀星精靈消散歸寥廓功業傳留在誌銘<lb/>
薄暮停車更悽愴山陽鄰笛若為聽<lb/>
　　　宋從事<lb/>
出衆仙才是謫仙裁霞曳繡一篇篇雖將潔白酬知巳<lb/>
自有風流助少年欹枕卧吟荷葉雨持杯坐醉菊花天<lb/>
<pb n="KR4c0104_WYG_007-10a"/>
冥搜太苦神應乏心在虚無更那邊<lb/>
　　　出山寄蘇從事<lb/>
寸心似火頻求薦兩鬂如霜始息機隔岸鷄鳴春耨去<lb/>
鄰家犬吠夜漁歸倚松長嘯宜疎拙拂石欹眠絶是非<lb/>
多謝元瑜憐野賤時回車馬發光輝<lb/>
　　　送杭州李員外<lb/>
政成何用滿三年上界羣仙待謫仙便副新恩歸紫禁<lb/>
還從舊路上青天笙歌悲咽當離席更漏丁東在畫船<lb/>
<pb n="KR4c0104_WYG_007-10b"/>
必恐駐班留立住前頭咫尺是爐煙<lb/>
　　　贈李支使<lb/>
藥成平地是寥天三十人中最少年白雪振聲來輦下<lb/>
青雲開路到床前公卿位近應翹足荀宋才微可拍肩<lb/>
一等孔門為弟子愚儒獨自賦歸田<lb/>
　　　贈進士章碣<lb/>
織錦雖云用舊機抽梭起様更新竒何如且被望中葉<lb/>
未可便攀低處枝藉地落花春半後打窓斜雪夜深時<lb/>
<pb n="KR4c0104_WYG_007-11a"/>
此時才子吟應苦吟苦鬼神知不知<lb/>
　　　郭中山居<lb/>
莫見一瓢離樹上猶須四壁在林間沉吟不寐先聞角<lb/>
屈曲登髙自有山濺石迸泉聽未足亞窓紅果卧堪攀<lb/>
公卿若便遺名姓却與禽魚作徃還<lb/>
　　　雪中寄李知誨判官<lb/>
聚散聨翩急復遲解將華髪兩相欺雖云竹重先藏路<lb/>
却訝巢傾不損枝入户便從風起後照窓翻似月明時<lb/>
<pb n="KR4c0104_WYG_007-11b"/>
此時門巷無行跡塵滿樽罍誰得知<lb/>
　　　途中言事寄居逺上人<lb/>
舉目時時似故園鄉心自動向誰言白雲曉濕寒山寺<lb/>
紅葉夜飛明月村震澤風帆歸橘岸錢塘水府抵城根<lb/>
羨師了達無牽速行徑生苔掩竹門<lb/>
　<lb/>
　<lb/>
　𤣥英集巻七<lb/>
</p>
<p>
</p>
  </div>
<div>
                <head>𤣥英集巻八</head>
    <p>
<pb n="KR4c0104_WYG_008-1a"/>
欽定四庫全書<lb/>
　𤣥英集巻八　　　　　　　唐　方干　撰<lb/>
　　七言排律<lb/>
　　　題懸溜巖隠者居<lb/>
世人如要問生涯滿架堆床是五車谷鳥暮蟬聲四散<lb/>
脩篁灌木勢交加蒲葵細織團圓扇薤葉平鋪合遝花<lb/>
却用水荷包綠李兼將寒井浸甘瓜慣緣險峭收松粉<lb/>
常趂芳鮮掇茗芽池上樹隂隨浪動窓前月影被巢遮<lb/>
<pb n="KR4c0104_WYG_008-1b"/>
坐雲獨釣盃盤濕穿竹微吟路徑斜見說公卿訪遺逸<lb/>
逢迎亦是戴烏紗<lb/>
　　　叙龍瑞觀勝異寄于尊師<lb/>
混元融結致功難山下平湖湖上山萬頃涵虚寒瀲灩<lb/>
千尋聳翠秀㠝岏芰荷香入琴棋處雷雨聲離棟牖間<lb/>
但有五雲依鶴嶺曾無陸路向人寰夜溪漱玉常堪聽<lb/>
仙樹垂珠可要攀若棄榮名便居此自然浮濁不相闗<lb/>
　　　侯郎中新置西湖<lb/>
<pb n="KR4c0104_WYG_008-2a"/>
逺近利民因智力周迴潤物象心源菰蒲縱感生成惠<lb/>
鱣鮪那知廣大恩㶑灩清暉吞半郭縈紆别派入遥村<lb/>
沙泉遶石通山脈岸木粘萍是浪痕已見澄來連鏡底<lb/>
兼知極處浸雲根波濤不起時方泰舟檝徐行日易昏<lb/>
煙霧未應藏島嶼鳬鷖亦解避旌旛雖云桃葉歌還醉<lb/>
却被荷花笑不言孤鶴必應思鳯沼凡魚豈合在龍門<lb/>
能將盛事添元化一夕機謨萬古存<lb/>
　　　許員外新陽别墅<lb/>
<pb n="KR4c0104_WYG_008-2b"/>
蘭汀橘島映亭臺不是經心即手栽滿閣白雲隨雨去<lb/>
一池寒月逐潮來小松岀屋和巢長新徑通村避筍開<lb/>
柳絮風前欹枕卧荷花香裏釣魚回園中認葉分靈草<lb/>
簷下攀枝落野梅莫恣髙情求逸思須防明詔用長才<lb/>
若因螢火終殘巻便把漁歌送幾杯多謝郢中賢太守<lb/>
常時談笑許趨陪<lb/>
　　　李侍御上虞别業<lb/>
滿目亭臺嘉木繁燕蟬吟語不為喧晝潮勢急吞諸島<lb/>
<pb n="KR4c0104_WYG_008-3a"/>
暑雨聲回露半村直為援毫方掩巻常因按曲便開樽<lb/>
若將明月為儔侣應把清風遺子孫綉羽驚弓離果上<lb/>
紅鱗見餌出蒲根尋君未要先敲竹直棹漁舟入大門<lb/>
　　　贈趙崇侍御<lb/>
貴逹合逢明聖日風流又及少年時才因出衆人皆嫉<lb/>
勢欲摩霄自不知正直早年聞苦節從容此日見清規<lb/>
却教鸚鵡呼桃葉便遣嬋娟唱竹枝閒話篇章停燭久<lb/>
醉迷歌舞出花遲雲鴻别有徊翔便應笑啁啾燕雀卑<lb/>
<pb n="KR4c0104_WYG_008-3b"/>
　　七言絶句<lb/>
　　　與徐温話别<lb/>
去去何時却見君悠悠煙水似天津明年今夜有明月<lb/>
不是今年㸔月人<lb/>
　　　出東陽道中作<lb/>
馬首寒山黛色濃一重山盡一重重醉醒已在他人界<lb/>
猶憶東陽昨夜鐘<lb/>
　　　寄謝麟<lb/>
<pb n="KR4c0104_WYG_008-4a"/>
越國雲溪秀發時蔣京詞賦謝麟詩後來若要知優劣<lb/>
學圃無過老圃知<lb/>
　　　與長洲陳子美長官<lb/>
枕上愁多百緒牽常時睡覺在溪前人間盡是交親力<lb/>
莫道升沉總信天<lb/>
　　　新安殷明府家樂方響<lb/>
葛溪鐵片棃園調耳底丁東十六聲彭澤主人憐妙樂<lb/>
玉盃春煖許同傾<lb/>
<pb n="KR4c0104_WYG_008-4b"/>
　　　别殷明府<lb/>
許教門館久踟蹰仲叔懐恩對玉壺唯有離心欲銷客<lb/>
空垂雙淚不成珠<lb/>
　　　送水墨項處士歸天台<lb/>
仙嶠倍分元化功揉藍翠色一重重還家莫更尋山水<lb/>
自有雲山在筆鋒<lb/>
　　　贈㑹稽楊長官<lb/>
直鈎終日竟無魚鐘皷聲中與世疎若向湖邊訪幽拙<lb/>
<pb n="KR4c0104_WYG_008-5a"/>
蕭條四壁是閒居<lb/>
　　　贈申長官<lb/>
言下隨機見物情㸔㸔獄路草還生旅人莫恠無魚食<lb/>
直為寒江水至清<lb/>
　　　將歸湖上留别陳宰<lb/>
歸去春山逗曉晴縈迴樹石罅中行明時不是無知巳<lb/>
自憶湖邊釣與耕<lb/>
　　　貽亮上人<lb/>
<pb n="KR4c0104_WYG_008-5b"/>
秋水一泓常見底澗松千尺不生枝人間學佛知多少<lb/>
净盡心花只有師<lb/>
　　　貽曦上人<lb/>
四十年來多少人一分零落九分塵與歸猶得重相見<lb/>
亦是枮枝勉强春<lb/>
　　　書原上鮑處士屋壁<lb/>
水閣坐㸔千萬里青蕪蓋地接天津禰衡莫愛山中靜<lb/>
遶舍山多却礙人<lb/>
<pb n="KR4c0104_WYG_008-6a"/>
　　　經曠禪師舊院<lb/>
谷鳥散啼如有恨庭花含笑似無情更名變貌難休息<lb/>
去去來來第幾生<lb/>
　　　江南聞新曲<lb/>
席上新聲花下杯一聲聲被拍聲催樂工不識長安道<lb/>
盡是書中寄曲來<lb/>
　　　經故侯郎中舊居<lb/>
一朝寂寂與㝠㝠壟樹未長墳草青髙節雄才向何處<lb/>
<pb n="KR4c0104_WYG_008-6b"/>
夜闌空鎻滿池星<lb/>
　　　越中逢孫百篇<lb/>
上才乘醉到山隂日日成篇字字金鏡水周迴千萬頃<lb/>
波瀾倒㵼入君心<lb/>
　　　題寳林寺禪者壁<hi>山名飛來峯</hi>
邃巖喬木夏藏寒床下雲溪枕上㸔臺殿漸多山更重<lb/>
却令飛去即應難<lb/>
　　　過李羣玉故居<lb/>
<pb n="KR4c0104_WYG_008-7a"/>
許直上書難遇主銜寃下世未成翁琴樽劍鶴誰將去<lb/>
唯鎻山齋一樹風<lb/>
　　　題玉笥山强處士<lb/>
酒裏藏身巖裏居删繁自是一家書世人呼爾為漁叟<lb/>
爾學釣璜非釣魚<lb/>
　　　君不來<lb/>
逺路東西欲問誰寒來無處寄寒衣去時初種庭前樹<lb/>
樹已勝巢人未歸<lb/>
<pb n="KR4c0104_WYG_008-7b"/>
　　　酬孫發<lb/>
錦價轉髙花更巧能將舊手弄新梭從來一字無褒貶<lb/>
二十八言猶太多<lb/>
　　　送僧南遊<lb/>
三秋萬里五溪行風裏孤雲不計程若念猩猩解言語<lb/>
放生先合放猩猩<lb/>
　　　惜花<lb/>
可憐妍豔正當時剛被狂風一夜吹今日流鶯來舊處<lb/>
<pb n="KR4c0104_WYG_008-8a"/>
百般言語殢空枝<lb/>
　　　送鄉中故人<lb/>
少小與君情不疎聽君細話勝家書如今若向鄉中去<lb/>
道我垂鈎不釣魚<lb/>
　　　思江南<lb/>
昨日草枮今日青羇人又動望鄉情夜來有夢登歸路<lb/>
不到桐廬已及明<lb/>
　　　别孫蜀<lb/>
<pb n="KR4c0104_WYG_008-8b"/>
吳越思君意易傷别君添我鬂邊霜由來浙水偏堪恨<lb/>
截斷千山作兩鄉<lb/>
　　　贈江上老人<lb/>
潭底錦鱗多識釣未投香餌即先知欲教魚目無分别<lb/>
須學揉藍染釣絲<lb/>
　　　贈東溪貧道<lb/>
非唯劍鶴獨難留觸事皆聞被債收賴是豪家念寒餒<lb/>
却還魚島與魚舟<lb/>
<pb n="KR4c0104_WYG_008-9a"/>
　　　詠花<lb/>
狂心醉眼共徘徊一半先開笑未開此日不能偷折去<lb/>
胡蜂直恐趂人來<lb/>
　　　路入金州江中作<lb/>
棹尋椒岸縈迴去數里時逢一兩家知是從來貢金處<lb/>
江邊收取亦披沙<lb/>
　　　夜㑹鄭氏昆季林亭<lb/>
捲簾圓月照方塘坐久樽空竹有霜白犬吠風驚雁起<lb/>
<pb n="KR4c0104_WYG_008-9b"/>
猶能一一旋成行<lb/>
　　　題黄山人庭前孤桂<lb/>
映窓孤桂非手植子向月中聞落時仙客此時頭不白<lb/>
㸔來㸔去有枯枝<lb/>
　　　題嚴子陵祠二首<lb/>
物色旁求至漢庭一宵同寢見交情先生不入雲臺像<lb/>
贏得桐江萬古名<lb/>
蒼翠雲峯開俗眼澄泓烟水浸塵心惟將道業為芳餌<lb/>
<pb n="KR4c0104_WYG_008-10a"/>
釣得髙名直到今<lb/>
　　　東陽道中作<lb/>
百花香氣傍行人花底垂鞭日易曛野火不知寒食節<lb/>
穿林轉壑自燒雲<lb/>
　<lb/>
　<lb/>
　<lb/>
　<lb/>
<pb n="KR4c0104_WYG_008-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　𤣥英集巻八<lb/>
</p>
<p>
</p>
  </div>
<div>
<head>𤣥英集附録</head> <lb/>
    <p>
<pb n="KR4c0104_WYG_009-1a"/>
欽定四庫全書<lb/>
　𤣥英集附録<lb/>
　　傳<lb/>
𤣥英先生新定人也姓方氏名干字雄飛父曰肅舉進<lb/>
士章恊律八元美其詩以其子妻之八元即先生外王<lb/>
父也先生為詩髙堅峻㧞其秀也仙蘂於常花其鳴也<lb/>
靈鼉於衆響咸通乾符廣明中和間為律詩江之南未<lb/>
有及者先生為性不洽於倫類亦多拒之相與非先生<lb/>
<pb n="KR4c0104_WYG_009-1b"/>
之詩愈非而詩愈出始舉進士與同舉者數輩謁錢塘<lb/>
太守姚公見其貌陋初甚卑之坐定覽衆巻及先生詩<lb/>
姚公駭目變容而歎之賔散獨與之久館之數日登山<lb/>
臨水無不與焉先生性氣不拘禮一舉不得志遂遯於<lb/>
㑹稽漁於鑑湖於是㑹稽太守王公龜以其亢直宜在<lb/>
諫署且奏之㑹王公暴薨事不就光啓文徳間客有至<lb/>
自鑑中者云先生亡矣說先生將歿乃謂其子曰誌吾<lb/>
墓者誰歟能無自誌焉吾之詩人自知之遂誌其日月<lb/>
<pb n="KR4c0104_WYG_009-2a"/>
姓名而已然先生不仕家甚貧時以書告急於越帥劉<lb/>
公公許之未至也又書曰救溺者徐徐行則不及矣帥<lb/>
遺錢十萬絹五束先生復書不能他辭唯曰千感恩萬<lb/>
感恩爾翌日而卒湖州牧鄭公仁規建溪太守李公頻<lb/>
九江刺史陶公詳為三益友於先生深者則九江焉詩<lb/>
弟子數人知其深者𢎞農楊弇釋子居逺昔孟東野卒<lb/>
張司業與其門人共目之為貞曜先生今江東後進承<lb/>
先生知者亦相與諡之曰𤣥英先生所冀以光于後予<lb/>
<pb n="KR4c0104_WYG_009-2b"/>
稚齒承方公之知恐行事湮没乃作傳焉先生有詩集<lb/>
十巻弟子楊弇編之予請王賛舍人為之序序成將以<lb/>
付梓云<hi>孫郃</hi>
　　鑒戒録<lb/>
唐末宰臣張文蔚中書舍人封舜卿奏前有名儒不遇<lb/>
者十五人請賜孤魂及第方干秀才是其數矣每見人<lb/>
設三拜禮謂禮數有三識者謂之方三拜亦謂之方十<lb/>
四郎干為人唇缺連應十餘舉有司議奏干才則才矣<lb/>
<pb n="KR4c0104_WYG_009-3a"/>
不可與缺唇人科名四夷或聞謂中原鮮士矣干潛知<lb/>
所論遂歸鑑湖後十年遇醫補得已老矣終身不出鑑<lb/>
湖弟子李頻等皆中殊科頻上第後干寄詩曰弟子巳<lb/>
攀桂先生猶卧雲可謂屈人矣干為詩錬句字字無失<lb/>
如寓郝氏林亭詩曰鶴盤逺勢投孤嶼蟬曳殘聲過别<lb/>
枝齊梁以來未有此句詠繫風雅體絶物理詩人罷唱<lb/>
矣<hi>何光逺</hi>
　　唐賢詩歌<lb/>
<pb n="KR4c0104_WYG_009-3b"/>
山雪照湖水漾舟湖畔歸松篁調逺籟臺榭發清暉野<lb/>
岫分開徑漁家並掩扉暮年詩力在新句更幽微<hi>鄭谷</hi>
把筆盡為詩何人敵夫子句滿天下口名聒天下耳不<lb/>
識朝不識市曠達遥閒徙倚一杯酒無萬事一葉舟無<lb/>
千里衣裳白雲坐卧流水霜落風髙忽相憶惠然見過<lb/>
留一夕一夕聽吟十數篇水榭林蘿為岑寂拂旦捨我<lb/>
亦不辭攜笻竟去隨所適無處覔雲半片鶴一隻<hi>吳融</hi>
中<hi>缺</hi>李建州<hi>缺</hi>　偶同逰顧我論佳句推君最上流九<lb/>
<pb n="KR4c0104_WYG_009-4a"/>
霄無鶴板雙鬢老漁舟世難方如此當寛旅邸愁<hi>羅隱</hi>
牛斗文星落知是先生死湖上聞哭聲門前見彈指官<lb/>
無一寸禄名傳千萬里死著敝衣裳生誰顧朱紫我心<lb/>
痛其語淚落不能巳猶喜韋補闕揚名薦天子<hi>孫郃</hi>
盛名傳出自皇州一舉參差便縮頭月裏不無攀桂分<lb/>
湖中剛愛釣魚休童偷詩藁呈鄰友客覔書題謁郡侯<lb/>
獨泛短舟無限景波濤西接洞庭秋<hi>僧可朋</hi>
　　跋<lb/>
<pb n="KR4c0104_WYG_009-4b"/>
昔埜嘗采越名勝題詠之鏡湖有所謂方干島者初不<lb/>
知島之以干名何逮考文獻始識干唐人隱鏡中以聲<lb/>
律擅名杭越伯仲錢杜間埜益仰止特未及見其全編<lb/>
今其裔孫南岑子官山隂政通之暇示埜全集校之埜<lb/>
然後知干之曠才疎節泉鳴澗收花品鳥題孤逸雋悠<lb/>
不辱兹島島之巃嵸奇峻𤣥雲深樹蒼煙紫芝變化不<lb/>
蕪與干並隆而無斁也天壤名實之徴今古人山之㑹<lb/>
信越風乘遺已兹備觀哉既正其魚豕復願得其本末<lb/>
<pb n="KR4c0104_WYG_009-5a"/>
續于後庶𤣥英之志島之名賴裔孫益用不磨後之覽<lb/>
斯集者知名蹟有所據南岑子之崇其本云嘉靖丁酉<lb/>
七月十日<hi>王埜</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0104_WYG_009-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　𤣥英集附録<lb/>
</p>
<p>
</p>
  </div>
        </body>
</text>\m</TEI>
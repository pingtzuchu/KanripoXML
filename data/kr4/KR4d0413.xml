<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>自堂存藁巻一</head>
    <p>
<pb n="KR4d0413_WYG_001-1a"/>
欽定四庫全書<lb/>
　自堂存藁巻一　　　　　　宋　陳杰　撰<lb/>
　　四言詩<lb/>
　　　春日念本也民爲邦本有土此有民<hi>端平以來作</hi>
春日悠悠春風載條春酒思柔<hi>春酒用詩字不取註義</hi>念我農人<lb/>
種秫在疇<lb/>
春日遲遲春風載時春服有暉念我蠶女勩于桑疇<lb/>
翩翩黄鳥載好其羽鮮鮮遊子式歌且舞曽孫萬年敬<lb/>
<pb n="KR4d0413_WYG_001-1b"/>
我有土<lb/>
　　　　春日三章二章章五句一章六句<lb/>
　　　江永初泛大江瞻言禹迹而有無窮之思<lb/>
江之永兮朝宗于海匪江永兮洛水攸㑹洛書其系兮<lb/>
曷敢不愛<lb/>
江之永兮于海朝宗匪江永兮河水攸同河圖其系兮<lb/>
曷敢不恭<lb/>
江之永兮我瞻禹迹微江之永兮三正幾息三極其系<lb/>
<pb n="KR4d0413_WYG_001-2a"/>
兮曷敢不惕<lb/>
　　　　江水三章章六句<lb/>
　　　明月思古人也古人不可得見而見其人之天<lb/>
悠悠明月載盈載缺我酒在室<lb/>
皎皎月明載缺載盈我酒在庭<lb/>
白日苦短而夜苦長遲爾不來明月靡常<lb/>
載脂我車載秣我馬煌煌于征明月在下<lb/>
　　　　明月四章二章章三句二章章四句<lb/>
<pb n="KR4d0413_WYG_001-2b"/>
　　五言古詩<lb/>
　　　元和<lb/>
元和天子聖玉燭萬方同乾坤一澄霽草木皆春融臣<lb/>
度再稽首臣愬三鞠躬一雪洗蔡州敢有貪天功<lb/>
　　　清坐<lb/>
晨興絶無思清坐還復佳夜氣不啻存俗氛殊未來居<lb/>
然類禪定正爾悟心齋明發謝西爽故山先夢回<lb/>
　　　送别<lb/>
<pb n="KR4d0413_WYG_001-3a"/>
曉色澹長路微霜乍霑巾彗妖如撒沙下覆秋江濆送<lb/>
君萬里船黯然及兹晨豈無陽關疊亦有酒盈樽憂端<lb/>
塞宇宙壯懷浩風雲丈夫矚千載薄細安足陳欲語重<lb/>
回首天髙水無津<lb/>
　　七言古詩<lb/>
　　　書徐經坂先誌<hi>誌云生氣血澤就澌趨盡精神魂魄即夜循天</hi>
青霞餘絢皆成章虎變龍匿超故常異時欣然讀竒崛<lb/>
觸眼慘淡令人傷矢心爲詞血爲筆沈恨欲訴天茫茫<lb/>
<pb n="KR4d0413_WYG_001-3b"/>
波瀾收巻見至性星斗隠翳回幽光提將片石寄𡨕寞<lb/>
意與萬古生凄凉山靈䕶持夜半泣悲風著木春無芳<lb/>
伯庸罔極白日短龍舒歸夢青山長萬鍾不觧羊棗痛<lb/>
一死儻補南陔亡載之實錄非虚譽斯文知心地下郎<lb/>
檀弓孝經不浪許椽筆足徵老玉堂<hi>趙庸齋作墓碑云然</hi>
　　　曩從玉泉道人見夀亭侯印大可方二寸併觧<lb/>
　　　池龍骨一枚云侯所下討者今從𤣥潭道人見<lb/>
　　　旌陽令劒長不過五六寸云令留以鎮水妖者<lb/>
<pb n="KR4d0413_WYG_001-4a"/>
　　　皆微物逺不可考道人請予賦劒因併及印以<lb/>
　　　起興焉<lb/>
玉泉寺中三鈕銅十年觧池討業龍當時何不佐取流<lb/>
馬出火德重開兩都日𤣥潭觀中半圭鐡千年龍沙擬<lb/>
蛟孽當時何不喚取泉阿歸汛灑河洛風雷飛白衣揺<lb/>
艣天難料雞犬雲中帝親召漢陵無樹兮晉國成丘待<lb/>
侯不來兮仙又竟去而莫留徒使我百世而下生閒愁<lb/>
荆州㸔印心尚烈洪州㸔劒頭如雪<lb/>
<pb n="KR4d0413_WYG_001-4b"/>
　　　和山長胡端逸辭歸<lb/>
漢濵人物誰耆舊湖上古松吾老友入郭人民半是非<lb/>
升堂絲竹真烏有煩君楚舞吾楚歌街頭小兒笑阿婆<lb/>
明年湖水還綠波携詩來看田田荷<lb/>
　　　讀史<lb/>
口體乃累人寒餓事亦細擁篲何爲者妨我雪中睡先<lb/>
生死非令尹辱彼四百家無罪哭粟三鍾薪十束天留<lb/>
先生雪楚獄<lb/>
<pb n="KR4d0413_WYG_001-5a"/>
　　　望廬山<lb/>
去年山中行未了廬山意今年江上望始盡廬山勢只<lb/>
道山中行未識廬山面那知江上望已失廬山願人生<lb/>
出處前料難向來忩下有此山一行作吏事便廢十年<lb/>
讀書早已悔五老招人笑舉頭三老催船不自由柔艣<lb/>
一聲天似水無情飛起兩沙鷗<lb/>
　　　贈蔡俊民挾雷法兼眼科北行<lb/>
乖龍捲雨焦土山妖蟆蝕晴長夜漫安得霹靂鞭龍起<lb/>
<pb n="KR4d0413_WYG_001-5b"/>
取光還天磔蟆死寥落風霆道術空坐看短世入盲聾<lb/>
南人巫醫尚方滿一試兩長君恨晩<lb/>
　　　陳梅境恩科晩遇由廣而江帥幕留司索賦<lb/>
昔年鋤梅嶺頭月今年看梅江路雪月還在江雪在嶺<lb/>
兩處開花一般境道人兩眼氷霜寒道人一襟湖海寛<lb/>
夢回紙帳北忩曉眼前肯作南枝看月夜雪天花一色<lb/>
未怕孤山分破得<lb/>
　　　蘇東坡西山詩前後和者五十餘篇暇日登覽<lb/>
<pb n="KR4d0413_WYG_001-6a"/>
　　　愴然有感於元祐紹聖之事僭亦用韻<lb/>
檻外春江如醱醅檻前松株逐畨<hi>去聲</hi>栽西門安得陶氏<lb/>
柳西嶺併無坡老梅惟餘荒磎入煙霧曽載轍迹行崔<lb/>
嵬窪樽其多一巻石清風千丈嚴瀬臺人間此事固不<lb/>
朽山髙唐業澌成埃干戈五季亂離瘼帝命封之白雲<lb/>
堆餘三百年付遷客眼底盆盎得古罍每登勝絶不忍<lb/>
去徃徃拂枕眠其隈毁書㓕跡坐再閏枝笻雙屐印蘚<lb/>
苔無端玉堂牽清夢九虎乍放天門開武昌舊令偶同<lb/>
<pb n="KR4d0413_WYG_001-6b"/>
直得句一粲金蓮摧<hi>公詩坐看銀燭髙花摧</hi>那知白頭不同趨首<lb/>
倡紹述蚊成雷凭髙爲弔千古恨魂兮可招儻一來併<lb/>
持公案徵漫叟立盡落日山靈哀<lb/>
　　　淮南看雪歌<lb/>
出門看雪一萬里閉門讀書一萬年讀書只讀三皇後<lb/>
看雪還看太始前洪濛以還初紀異鍊石補天灰滲地<lb/>
人蟲森然盗元氣介鱗日深蹄跡多閫抉垠開奈若何<lb/>
千山忽絶萬逕㓕宇宙鶻崘無璺裂夜燈太極强披圖<lb/>
<pb n="KR4d0413_WYG_001-7a"/>
清曉長淮初見雪丁寧莫遣風日分暫時大地皆瑶琨<lb/>
我爾一醉瓊花樽明朝山河各異色獨在書生頭上白<lb/>
　　　武岡向權叔家有陳魏祠堂合祀簡齋鶴山惟<lb/>
　　　兩公世異事殊實難牽合諸公既極推引復徵<lb/>
　　　予言<lb/>
簡齋以詩冠兩都鶴山以文擅江東茲溪僻在萬山底<lb/>
遼絶安能來兩公或撞天關忤九虎或走窮海隨六龍<lb/>
畏途迂車一笑粲逺謫信杖雙音跫誰其主者林下叟<lb/>
<pb n="KR4d0413_WYG_001-7b"/>
<hi>句指陳簡齋</hi>又誰嗣之大雅翁<hi>句指魏/鶴翁</hi>詩題田家足渾樸<hi>見陳</hi>
<hi>詩</hi>帖送石刻何舂容<hi>魏送學記</hi>百年向氏兩竒遇千載江山<lb/>
真發矇到今窻户有佳色尚想林壑生清風恭惟人物<lb/>
一代幾伊洛既竭岷峨空艱虞各行天下半名數况復<lb/>
參樞崇髙吟大冊照寰宇如此過化良亦匆泥上指爪<lb/>
東西鴻精神如水行地中偶然流落亦安計牽合推引<lb/>
驚盲聾二公德業吾豈敢淺陋最識詩文工平生此兩<lb/>
大家數秤較力量能無同創聞合祀適有契一瓣聊借<lb/>
<pb n="KR4d0413_WYG_001-8a"/>
歌詞通<lb/>
　　　重過西湖感事<lb/>
衣如飛鶉馬如狗二尺錦囊香宇宙車如流水馬如龍<lb/>
濯龍橋邊吹斷蓬諸公南渡亦不惡百年西湖最行樂<lb/>
師王園地號山莊戚畹洞天標水樂銅鋪珠箔錦爲茵<lb/>
玉簫金管歌遏雲曲江三月勢絶倫此占四時長作春<lb/>
歲月無情留不住園上送官洞更主當時一聚冶遊塵<lb/>
雨打風飄去安所三間古屋餘老梅千年放鶴暮歸來<lb/>
<pb n="KR4d0413_WYG_001-8b"/>
　　　夀康堂爲呉氏題<lb/>
人莫不欲夀文子之祈省非矯人莫不欲康文公之步<lb/>
省非狂震風不貸蝸牛廬堂中老人方晏如笑我閉門<lb/>
生白鬚安得八荒開夀域却隨童子詠康衢<lb/>
　　　維揚之役浩堂撥賜鉅舟願易小者<lb/>
美哉不濟如此水巨川有楫春萬里空貽魏瓠拙用大<lb/>
誰謂河廣航一葦<lb/>
　　　御風行送武夷道人謝疊山<lb/>
<pb n="KR4d0413_WYG_001-9a"/>
武夷山中有伏龍鬛捲雲雨深重重化爲白鬚一老翁<lb/>
疾雷破山六丁取置衛銅鐶森守虎云是健將雨下土<lb/>
老翁一笑百不能山中所讀皆僊經吾亦泠然御風行<lb/>
洪崖道上逢老友手舉無何指翁口翁已辟榖安事酒<lb/>
青牛紫氣關河咫大鵬風斯九萬里回首蓬萊淺清水<lb/>
　　　權貴人<lb/>
權貴人多怒嗔頥指所向四海奔小忤其意中如焚髪<lb/>
上指冠兩目瞋投袂而起劒及門當時使氣亷將軍君<lb/>
<pb n="KR4d0413_WYG_001-9b"/>
視孰與秦王尊氣力到頭同一盡牧兒持炬上丘墳<lb/>
　　　書孫州判澹翁再擒寇事蹟<lb/>
古豐恠事未前聞誰遣盗起紛如雲民無掩骭盗乗馬<lb/>
民無寸鐵盗鑄冶英英别乗紫髯風萬甲兵藏學古胷<lb/>
前年借才從柏府今年駕車就熟路直指賊巢冞入阻<lb/>
談笑雙收卞莊虎十年養癰破一朝溪山深處復漁樵<lb/>
由來禁暴非智力亷爲先聲義爲的蒼生何時蘇息在<lb/>
安得邦伯皆結輩<lb/>
<pb n="KR4d0413_WYG_001-10a"/>
　　　和張岳州雪夜彈琴<lb/>
凍雲留雪消較遲乾風颼颼時一吹原野慘淡看不宜<lb/>
饑烏愁絶噤寒鴟飽死帳下羊羔兒㶚橋寂厯久無詩<lb/>
誰歟凝香清夢回玉山半側瘦藤支意行髣髴鶴氅披<lb/>
畫堂五丈閒朱旗胡床冷月浸元規膝上素絃呵手揮<lb/>
木聲正與絲聲比避君三舍高漸離忽然曲終雪滿衣<lb/>
洞庭水湧魚龍知急麾頹魄鞭傾曦吾聲豈與肅殺期<lb/>
不然持此將安之折膠無續指無醫我亦從君妄聽奚<lb/>
<pb n="KR4d0413_WYG_001-10b"/>
雪中作操終何爲古有履霜思伯竒<lb/>
　　　王儀仲名其讀書之所曰松林願印一言<lb/>
昔人讀書松竹林今之書林乃無竹有松無竹何不可<lb/>
松亦元同借鄰燭十年人事桑田變隔舍丁丁斧斤蹙<lb/>
歸來牕下一燈青夜半林空山鬼哭乃知藝木印歲寒<lb/>
不似閉門繙故牘客來若問子孫枝窻間正有聲吾伊<lb/>
　　　尤物<lb/>
隋珠和璧碎一斧尤物在鎔堪萬古王陽巾㡚捲握多<lb/>
<pb n="KR4d0413_WYG_001-11a"/>
顧家之穴董家塢天生五材貴民用饑不可糜寒不縷<lb/>
願天一拔好愛本與世潛消禍亂祖神竒淮南化爲寳<lb/>
談笑蕭齊價同土盡收地力作隂産剰長桒麻富禾黍<lb/>
貨無難得平斗量行或不齎扣門與遼東獻豕易厭欲<lb/>
崑山抵鵲誰爭所建德老死不徃來蠻觸長辭血流杵<lb/>
　　　送彭萊山談星<lb/>
潁川賢人聚無聚德行何禆理亂數呉中髙士死不死<lb/>
少微何與興亡事古來觀星觀用星閒劇災祥一羽輕<lb/>
<pb n="KR4d0413_WYG_001-11b"/>
渾儀圖上無人㑹兩曜五行四餘外有福星力關世大<lb/>
一夕煩君十起看光芒看取十分端百千萬億蒼生命<lb/>
由來都在上頭安<lb/>
　　　題㸃易窻道人蘇門遺嘯<lb/>
書來草木吾臭味詩有膽氣非黄冠清溪研露一隻鶴<lb/>
蘇門嘯空千仞鸞愁連青燐引觴醉憤入白虹提劒看<lb/>
誰識道人心最苦半壇霜月夜漫漫<lb/>
　　　猛虎行<lb/>
<pb n="KR4d0413_WYG_001-12a"/>
北平山頭羽穿石將軍醉眼横夜色髙堂白晝坐耽耽<lb/>
想見負嵎俱辟易銅鐶鎖深雙古槐霍地嘯舞含風雷<lb/>
三生得非故人積變化爲我騰空來目光射庭威百步<lb/>
童奴近前初不怒再三未敢尺箠麾生綃張羅紅打圍<lb/>
頭如可編鬚可捋約莫留皮是渾脫世上丹青得許神<lb/>
向來葉公龍乃真笑渠檻中直揺尾不動齒牙猶咀爾<lb/>
乾坤意氣空崢嶸饑䑕倒齧雲母屏論功有不如狸狌<lb/>
人間猛者何暇像韓公歌行最知狀<lb/>
<pb n="KR4d0413_WYG_001-12b"/>
　　　客談矩山大資近事近詩及新相麻云欲浮海<lb/>
　　　以安歸走筆附訊<lb/>
客有云自矩山來急欲問公起虛左能言近履殊快活<lb/>
更誦新篇極精妥奚奴添箇富錦囊樊子遣餘疏藥裹<lb/>
田租不及胡椒斛夀數行多念珠顆江濤惱殺浮海翁<lb/>
野水白鷗閒似我<lb/>
　　　南山青<lb/>
天公研黛朝染山天女戲手雙娥彎挼絲試青墜人間<lb/>
<pb n="KR4d0413_WYG_001-13a"/>
年時春山未著色十萬野條先弄碧天公一笑不汝爭<lb/>
白華吹盡秋風生膚寸長含八分雨南山與天青萬古<lb/>
　　　羅夀可再如舊都作歸來窻以爲親恱勸之歸<lb/>
　　　者皆是予特下轉語焉<lb/>
玉門關冷風低草浪泊水西看飛鳥柴桑松菊坐來荒<lb/>
杜曲桑麻隨分有封侯作夢嗟晩歲吟詩無功成白首<lb/>
驀波一葉故都懷短世閒身髪方黝未省匡山幾巻書<lb/>
能勝平樂千金酒白雲舍下綺疏新行止隨時總悦親<lb/>
<pb n="KR4d0413_WYG_001-13b"/>
君家所有吾猶贈已負東洋北海身<lb/>
　　　林告院伯文送菊大如葢予謂惟黄繖兩字可<lb/>
　　　極形容遂賦<lb/>
碧玉琢幹如拇大黄金縷花三萬箇下如弗勝上如幬<lb/>
疾風過前不少撓園丁結束無餘枝詩翁打量四十圍<lb/>
放渠疎㪚得自性十本奚啻專百畦人間籬落殊短淺<lb/>
曷不歸來上林苑兩螭侍臣慣在眼朝旭亭亭照黄繖<lb/>
厥封黒土大斗盛階南尺五喘兩黥避堂以舍虛左迎<lb/>
<pb n="KR4d0413_WYG_001-14a"/>
畫梁素壁生晶熒百匝環之三太息生物何私培植力<lb/>
輪囷正色根極香桃李爭春笑人寂三葩五蘂好事家<lb/>
問渠曽識如許花相逢白眼花無恙千載無人識元亮<lb/>
　　　題王書史百鴈圖<lb/>
黄蘆落木寒颼飀平沙占斷江天秋嗸嗸累百來未休<lb/>
宛頸相樂飛相求其中各有稻粱謀落旄海上霜滿裘<lb/>
不肯爲渠作書郵南去雲峯有盡頭北歸矰弋正多憂<lb/>
冥鴻髙哉獨無儔祁連將軍生暮愁<lb/>
<pb n="KR4d0413_WYG_001-14b"/>
　　　題寄傲軒<lb/>
富貴驕人擁廬兒寒士不遜原壤夷傲稱凶德無適宜<lb/>
長者寄爾渠得知使襪聊爲廷尉重命履乃有帝師用<lb/>
苟非其人千仞鳯鸚鵡洲前弔月明歸來痛飲師劉伶<lb/>
　　　淮南聽雨歌<lb/>
前簷看雨如銀竹後簷聽雨如㵼瀑九衢對面起波濤<lb/>
昨日黄埃一丈髙書生生無快意事天公覆手爲辦此<lb/>
邂逅一愜吾已多千家萬家豐年歌三更不寐凉如水<lb/>
<pb n="KR4d0413_WYG_001-15a"/>
清愁宛轉秋風起壯士天河更洗兵皇威海岱一時清<lb/>
幅巾歸去江南好長卧東臯聽雨聲<lb/>
　　　金谷客<lb/>
脫舊著新金谷客力能除蛟并白額家養飛飛角傅翼<lb/>
天下風塵兒亦得髙才疾足長歎息御卿無權挽無力<lb/>
可人可人與游辟出門實繁九千跖<lb/>
　　　雪禁體<lb/>
南風導前北風續仁氣潛隨殺機伏初疑慘淡八表昏<lb/>
<pb n="KR4d0413_WYG_001-15b"/>
忽變光明大千足上天之載德如毛帝力不知封比屋<lb/>
垢汙過眼俱衣被枯朽何心亦膏沐調治竹君折節下<lb/>
表顯梅兄受命獨於至嚴凝見温厚有大包容分類族<lb/>
是空非空色非色在坑滿坑谷滿谷鋪張元化有許竒<lb/>
收歛神功又何速欲搜好句極形容回首千章成淺俗<lb/>
夜深獸紅妓打圍雪消雪落何用知<lb/>
　　　讀蘇武傳<lb/>
伸脚踏沙磧開口喫漢天見天不見雪况辨雪與氊環<lb/>
<pb n="KR4d0413_WYG_001-16a"/>
觀不敢殺謂是不死仙漢庭方求不死訣方士取露和<lb/>
玉屑何如老臣氊夾雪<lb/>
　　　昭君怨<lb/>
玉筯暈深宫領巾金槽夜琤出寒新風沙隴上歲揺碧<lb/>
一掬猶殘長樂春六竒計醜書來慢曽是控弦三十萬<lb/>
沼仇無術遣娥眉此日天驕更須豢黄鵠傳歌天爲悲<lb/>
邊笳按拍鵲南飛琵琶逺恨無人省灼面東家曉粧影<lb/>
</p>
<p>
</p>
  </div>
<div>
                <head>自堂存藁巻二</head>
    <p>
<pb n="KR4d0413_WYG_002-1a"/>
欽定四庫全書<lb/>
　自堂存藁巻二　　　　　　宋　陳杰　撰<lb/>
　　五言律詩<lb/>
　　　乙丑元日夀昌拜表<lb/>
盛服黎明起瞻天咫尺東舒遲寅出日清淑艮來風隂<lb/>
盡恰亭午景長疑再中初元調玉燭勉勉聖神功<lb/>
　　　天基節特晴<lb/>
東風特地竒閣雨放朝曦厯數歸仁夀乾坤表誕彌願<lb/>
<pb n="KR4d0413_WYG_002-1b"/>
敷皇極福重立太平基忠愛無疎賤新年第一詩<lb/>
　　　夀昌元夕建醮<lb/>
鑪穟無風直燈蓮有月嬌我常占樂歲人自看元宵印<lb/>
信烽烟息光輝玉燭調平生笑徼福今夕爲民徼<lb/>
　　　蘇湖道間<lb/>
風物瞻天咫林塘占地幽夾牆樓䕃術跨岸屋藏舟湖<lb/>
近家皆給田腴歲再秋幸生無事日更𨽻浙西州<lb/>
　　　送北張教授赴廣闕<lb/>
<pb n="KR4d0413_WYG_002-2a"/>
逺戍不辭難書生本色官炎埃五嶺熱夜雨一氊寒鄉<lb/>
信無鴻到梅花當雪看風雲忽諧偶擊海起鵬摶<lb/>
　　　大享先𤣥酒<lb/>
大享先𤣥酒嘉賔貴食蒿不無籩豆實正有澗溪毛歲<lb/>
未登三鬴家安取百牢充庭君試數一　一是民膏<lb/>
　　　寄黄思梅就别祖德<lb/>
間濶長回首伻來忽嗣音故人今有子吾味數論心歲<lb/>
晏懷甘㫖年衰毖枕衾殷勤各彊健春在北枝深<lb/>
<pb n="KR4d0413_WYG_002-2b"/>
　　　冶城清談<lb/>
西周固羸國東轍幾孱王信有親親弱終無善善亡精<lb/>
詳隋五教疎畧漢三章始悟清談相嘉言味最長<lb/>
　　　題濓溪畫像<lb/>
睟盎真元㑹揚休沕穆宣定非三代下自得六經先翠<lb/>
草紅蓮地光風霽月天幾神千載悟紙上更須圏<lb/>
　　　題思婦<lb/>
碧天無過鴈芳草静遊人深院緑雲曉滿階紅雨春釵<lb/>
<pb n="KR4d0413_WYG_002-3a"/>
鸞慵照影簫鳯暗棲塵鄰女焉知事終朝學美矉<lb/>
　　　大閫撥醅于園亭坐上文武各半恰西師㨗至<lb/>
　　　用同官韻<lb/>
花氣深迷院湖光曲抱城淺春烽火暇細雨笑談清舁<lb/>
瓮看浮蟻飛書報斬鯨漁陽廻席處半著魯諸生<lb/>
　　　請代<lb/>
郡小凋殘最兵餘旱疫仍不能無獄訟但見可哀矜卿<lb/>
自别利器吾猶治亂繩新林有孶尾珍重莫呼鷹<lb/>
<pb n="KR4d0413_WYG_002-3b"/>
　　　江亭秋思<lb/>
江濶初寒雨天髙欲委秋輕隂明逺巘晩色澹平疇桂<lb/>
樹幽人屋蘆花釣叟舟人生足清事長遣意悠悠<lb/>
　　　江亭小憩<lb/>
逺樹依山瘦空江抱郭斜水雲涵鴈影晴雪落梅花<hi>雲指</hi>
<hi>鴈雪指梅</hi>經歲長爲客方春最憶家又持五字律草草答年<lb/>
華<lb/>
　　　荆州雪<lb/>
<pb n="KR4d0413_WYG_002-4a"/>
荆州寒氣盛一尺雪花圍賞覺心猶在餐憐齒寖非蔡<lb/>
功裴度入剡興子猷歸豈不俱竒事微醺訊玉妃<lb/>
　　　宣檄隨府初程得風<lb/>
泝楚三千里離淮第一程海潮隨意送江月打頭迎西<lb/>
事端無恙東風故有情篙師渾未觧掛席亦歡聲<lb/>
　　　重宿城頭驛<lb/>
天地秋聲早山河夜色深市荒餘冷銼村逈落孤砧紙<lb/>
帳三生夢蒲團萬古心漫漫獨無旦微步數看參<lb/>
<pb n="KR4d0413_WYG_002-4b"/>
　　　斗牛山登髙<hi>辛酉</hi>
佳節一消憂携壺上斗牛乾坤有今日江漢自東流亂<lb/>
後不多菊看來無限秋憑髙未能已更爲夕陽留<lb/>
　　　山村<lb/>
喬木藏村古枯藤取逕微落紅隨蠟屐空翠近荷衣抱<lb/>
甕雲間出吹簫月下歸桃源吾酷慕何必此間非<lb/>
　　　景陵湖中宿人村<lb/>
孤撑出叢葦小泊得疎林兩岸桑麻地一川楊柳隂鷺<lb/>
<pb n="KR4d0413_WYG_002-5a"/>
拳沙磧逺人語竹籬深惟有波間月照予行役心<lb/>
　　　冬至攝獻于郊<lb/>
夙駕恭深詔圓壇儼博臨獻班公位亞冊捧帝書欽星<lb/>
象開明耀神靈畢顧歆極知祈永命猶願戒難諶<lb/>
　　　出郊<lb/>
飛葢籠晴晝行厨帳逺林柳塘風度絮花逕日移隂翠<lb/>
袖穿紅逈清歌繞緑深獨將衰晩意危坐數雲岑<lb/>
　　　和葉宋英<lb/>
<pb n="KR4d0413_WYG_002-5b"/>
風葉静千林歸根深復深江山皆本色天地見初心苓<lb/>
少和氷斸梅殘帶雪吟人間正彫落春在二陽臨<lb/>
　　　東湖夜坐松間<lb/>
夜深仍露坐湖曲小迷藏松月半身影藕花三面香雖<lb/>
忘入城府終擬卜林塘何日清逋賊妖星漸不芒<lb/>
　　　送朱靖州<hi>令姪帥屬</hi>
渠水咨良牧金臺輟上賔山川今後户蠻獠亦吾人保<lb/>
障一方寄袴襦千里春西師足家問吉語寄郵頻<lb/>
<pb n="KR4d0413_WYG_002-6a"/>
　　　餞西北流寓士舟赴南省<lb/>
天馬從西極雲鵬起北溟黍離懷故國風景過新亭文<lb/>
物衣冠㑹山河廟社靈獨無中上策一聳漢臣聽<hi>用漢書廷</hi>
<hi>臣無出其右</hi>
　　　冬晴散步<lb/>
入夜朔風烈出門黄葉深霜曦開暢月雪蘤動陽林冬<lb/>
暖兒童色時和父老心百年吾此日乗健數經尋<lb/>
　　　初出大江移泊别浦<lb/>
<pb n="KR4d0413_WYG_002-6b"/>
水宿乍移浦客程初望鄉江涵鷗夢濶天入鴈愁長漢<lb/>
月闗山白淮雲草樹蒼東遊何限意搔首聽鳴榔<lb/>
　　　歸夢<lb/>
人事擾多智天機行不言庭榴華就實梁燕子生孫西<lb/>
嶺千家月南湖百丈渾晩風吹䆉稏歸夢繞江村<lb/>
　　　孔明<lb/>
千載生諸葛餘才了十丕百年巴蜀佐三代渭濵師禮<lb/>
樂無興日乾坤有閏時空留文字在不愧説兼伊<lb/>
<pb n="KR4d0413_WYG_002-7a"/>
　　　仲宣樓<lb/>
地大中原接天低七澤浮山川元用武離亂一登樓平<lb/>
逺難爲畫髙寒易得秋無言雙野鶩相對抱清愁<lb/>
　　　曉登呉山二首<lb/>
海水朝天白宫雲捧日紅衣冠四方極正朔九夷通箭<lb/>
定天山北旗迎太乙東側聞南渡意暫與去邠同<lb/>
漢鼎猶分二梁甌未闕全宸居本無外王業偶成偏藝<lb/>
祖肇千祀嫡孫方四傳㑹將新雨露遍灑舊山川<lb/>
<pb n="KR4d0413_WYG_002-7b"/>
　　　郊行小憩<lb/>
嵐氣深籠屋機聲細出林落花流水逕芳草短牆隂啼<lb/>
鳥招人處斜陽過客心明朝坐曹去拄頰盼遥岑<lb/>
　　　送安常簿<lb/>
怪來留滯久世尚識斯人雨露元深厚龍蛇互屈伸定<lb/>
無綿蕞習富有治安陳華要方從始青雲自立身<lb/>
　　　天人<lb/>
天上分明暗人間浪喜嗔及魚殃本妄得馬福非真酒<lb/>
<pb n="KR4d0413_WYG_002-8a"/>
薄還圍趙渠成適利秦聖賢惟任道兩不繫天人<lb/>
　　　寓舍瓊花一株盛開<lb/>
疑是瑶林種分從后土家暫來爲地主相伴住天涯勝<lb/>
日更携酒明年誰看花此生均一寄杜曲有桑麻<lb/>
　　　送程楚翁歸歙用其韻<lb/>
木落見江空星回屬紀窮畏途兵雜盗急景雪兼風問<lb/>
學嗟遊子論交愧老翁歸來富千古此理此心同<lb/>
　　　酬西山龔學諭<lb/>
<pb n="KR4d0413_WYG_002-8b"/>
畏人兼憚暑息影正逃空忽訝衣冠古還欣臭味同帶<lb/>
來西嶺雪睡起北窻風雙璧無嘉報懷斤愧郢工<lb/>
　　　追哭泉谷徐侍郎墓<lb/>
更化公初召將行我賦詩呼兒同肅客謂子亦憂時不<lb/>
盡相於意而無再見期些章慙拱木亦復歎吾衰<lb/>
　　　爲農<lb/>
去國已爲農憂時但願豐目光牛背上世事草廬中絶<lb/>
異炰羔惲聊如藝黍通新來詩亦變稍稍近豳風<lb/>
<pb n="KR4d0413_WYG_002-9a"/>
　　　和後林寄以夢中不知天盡頭之韻<lb/>
老子卧林丘憂時雪滿頭詩筒自江社句律到䕫州把<lb/>
菊青山晚看雲白日流至人安有夢八極偶神遊<lb/>
　　　出關和雷侍郎送行無魔不成佛觀過始知仁<lb/>
　　　之句<lb/>
事來思爛熟罪去得深循天壤嗟微義風霜本至仁十<lb/>
年江社夢一道雪梅春回首無他囑當言莫愛身<lb/>
　　　和陳别魁元吉<lb/>
<pb n="KR4d0413_WYG_002-9b"/>
窮有詩劘壘愁無酒盪城艱虞開口笑邂逅倒衣迎朔<lb/>
雪殘榆柳東風拂燕鶯一樽何日醁重論不嫌精<lb/>
　　　懋勲挽辭<lb/>
即墨當交困金城請自行劒方及蒲外星遽隕中營遺<lb/>
恨羊碑淚忠魂晉柩聲成謀授宿將穏爲了殘枰<hi>此謂夏節</hi>
<hi>使</hi>
　　　理考挽詞<lb/>
藝祖的孫傳仁皇享國年思文重揭日皇武再中天多<lb/>
<pb n="KR4d0413_WYG_002-10a"/>
難扶三正彌留痛八埏乾坤理最大髙益帝王前<lb/>
　　　黄茶陵死㓂呉荆溪作碑祭文云斥彼懦夫提<lb/>
　　　此英魄為賦詩以挽之<lb/>
十年三令尹王事厄還期只為生人重非貪死節竒冷<lb/>
雲回鴈處妖雨泣鵑時提得英魂在邦侯一片碑<hi>妖雨助逆</hi>
<hi>亦碑中語</hi>
　　　太上務德<lb/>
太上務爲德後來紛立言誰非託鄒魯寧復得羲軒吾<lb/>
<pb n="KR4d0413_WYG_002-10b"/>
愛黄叔度人稱李伸元典刑如可作庶用約文煩<lb/>
　　　春晝睡起<lb/>
柳影年華度鶯聲午夢回空床静看易滿席澹凝埃隱<lb/>
几野花落閉門山雨來無人見愁緒歡伯一樽開<lb/>
　　　探梅<lb/>
要識梅孤絶花於未葉時玲瓏寒玉片㸃綴古銅枝初<lb/>
雪落旄節始刪無傳詩東風一吹緑萬卉更能竒<lb/>
　　　贈孫仙軰<lb/>
<pb n="KR4d0413_WYG_002-11a"/>
株峰紫翠邊仙巳住三年手有屠龍技腰無跨鶴錢地<lb/>
圖蔵尚秘山屐著多穿笑指青囊道人家要福田<lb/>
　　　和蕭太秀中秋月言内事<lb/>
每畨昏見甲茲夕兊中天金水光初滿山河影正全娥<lb/>
曽分大藥兔敢笑華顛還見乗槎使重來犯斗年<lb/>
　　　客來<lb/>
院静塵囂隔閒㸔砌長苔新晴農乍急舊雨客能來適<lb/>
報提壺勸還驚布榖催窮居有先務一笑且持杯<lb/>
<pb n="KR4d0413_WYG_002-11b"/>
　　　送客<lb/>
信屐倦仍還詩生暮靄間塘蒲身共晩野鶴意俱閒送<lb/>
客度流水見雲歸别山一聲長嘯逺吾亦掩柴關<lb/>
　　　挽洛陽李教授䘮北歸<hi>時就養于南</hi>
華閥晁科峻寒氈洛學開燕山庭五桂晉國手三槐風<lb/>
幕南烹飬塗車北首哀讀書終不憾九秩過江來<lb/>
　　　醉鄉<lb/>
酒亦有何好離人而趣天乾坤撥醅瓮世界拍浮船魯<lb/>
<pb n="KR4d0413_WYG_002-12a"/>
趙移兵隙淮澠互覇權醉鄉知許事蜾蠃過吾前<lb/>
　　　挽念齋陳郎中<lb/>
少學真華國郎潛劣晚逢幾看新貴駛獨抱古文終夢<lb/>
事一丘盡遺編千載公空餘細論恨裳錦玉樓東<lb/>
　　　挽雲屋徐侍郎<lb/>
回首前臺諫寒心事阽危著髙棋敗後力盡厦顛時國<lb/>
論家無藁民庸路有碑絮觴成阻絶灑淚對傾曦<lb/>
　　　登鍾山憩定林<lb/>
<pb n="KR4d0413_WYG_002-12b"/>
禾黍古離宫荒畦屈曲通語音京洛近王氣海潮東山<lb/>
色餘蕭寺松聲尚晉風興亡不可詰太息定林翁<lb/>
　　　夜發呉城渡<lb/>
秋風江上生秋月渡頭明人地籟俱寂水天心共清一<lb/>
雙斜閣艣二百順流程已泊還佳寐城頭劣四更<lb/>
　　　熊校尉挾名畫來淮得官辭歸<lb/>
同是飲玻人均為騎鶴身我無錢使鬼君有畫通神客<lb/>
夢黄粱熟邊愁白髪新歸帆過鷗社爲拂釣蓑塵<lb/>
<pb n="KR4d0413_WYG_002-13a"/>
　　　訊給事徐尚書自除知制誥歸<lb/>
書生稽古力詞苑久虚名<hi>知制誥久不除</hi>聊逺<hi>去聲</hi>三台逼非貪<lb/>
一佛榮乃身自本末<hi>吾立身自有本末就使與孫劉不平不過不作三公耳</hi>豈果<lb/>
有虧成不盡明時報歸來頌太平<lb/>
　　　宿東林寺<lb/>
逺公招隱處宿我上方雲夜永地祗出谷虚天籟聞挑<lb/>
燈過鴈盡得句曉牕分不寐關何事幽棲意自欣<lb/>
　　　江頭閒行送去客<lb/>
<pb n="KR4d0413_WYG_002-13b"/>
正有尋梅約今朝此見梅小停剡溪棹更盡渭城杯人<lb/>
物良堪惜山川㑹復來前村風雪夜歸意莫生埃<lb/>
　　　揚子橋送客浮湘<lb/>
客裏還分袂樽前小繫舟笛聲揚子曉帆色洞庭秋萬<lb/>
里身爲本中年别作愁乾坤多事在何日各林丘<lb/>
　　　挽李司諌<lb/>
論建關時大幾微犯怨深功名歸厚福歲月老初心自<lb/>
以無前劒那知不鼓琴空留忠憤在斜月暮雲隂<lb/>
<pb n="KR4d0413_WYG_002-14a"/>
　　　呉真州屢交詩而不及見告去送别<lb/>
論心曽未面惜别重相於此復失交臂何當逢下車倚<lb/>
風三弄笛搔首十年書吟巻歌壺暇春江足鯉魚<lb/>
　　　清明日新霽<lb/>
昨夜風雨聲今朝鳥哢晴光隂殊變態天地本清明世<lb/>
事觀新火年華怯冷餳棠梨溪上冢諸老得無情<lb/>
　　　出郭晩回<lb/>
昧谷含凉景環涂進晩程角聲呼月出鞭影御風行雲<lb/>
<pb n="KR4d0413_WYG_002-14b"/>
樹故多思暗泉偏有情臨關不得下回首愧塵纓<lb/>
　　　還家父老見迓境上<lb/>
出塞功名薄還家父老憐尚遲一飯報又愧五漿先手<lb/>
本平分社詩堪助種田從今數來徃東陌與西阡<lb/>
　　　郊行遇鄉人<lb/>
亂後江濵路跫然客裏聲依稀認維梓邂逅共班荆邑<lb/>
里今安否親交半死生松楸十年淚和酒對君傾<lb/>
　　　年華<lb/>
<pb n="KR4d0413_WYG_002-15a"/>
年華機事息世故妄心空一笑播糠眯多生聞蟻聰體<lb/>
中癡㸃半酒外醉醒同天運端如此聊師五柳翁<lb/>
　　　移居戍將衙<lb/>
細柳連營地髙風昨夜秋叟兵擐甲歎中婦寄衣愁白<lb/>
骨閨猶夢黄丁籍已收江南窮巷士抵掌説封侯<lb/>
　　　過衢阻潦宿民家<lb/>
暮程聞潦漲投宿取村斜凉借何方雨香來隔浦花翁<lb/>
分區種粒婦進圃抽芽官驛應無此通宵夢亦佳<lb/>
<pb n="KR4d0413_WYG_002-15b"/>
　　　富州花朝用諸老韻<hi>時雪作</hi>
鄭重傳河尹殷勤舍葢公今安禆議政昔已坐談空鄉<lb/>
飲干戈後花朝雨雪中明當移棹去啼鳥緑怱怱<lb/>
　　　送陳知録赴班改秩<lb/>
相看同味少又送可人行曉日朝天斾春江下水程方<lb/>
將有民社何患不公卿還憶南樓夜論心霜月明<lb/>
　　　挽劉實齋尚書<lb/>
玉節江湖晩油幢嶺海春一朝晉遺老千古漢名臣清<lb/>
<pb n="KR4d0413_WYG_002-16a"/>
白冰壺操尊光紫府身全歸公不憾愁絶奠芻人<lb/>
　　　贈髙眼相士<lb/>
遍閱穹華了還來寂寞濵山林枉髙眼宇宙著低人關<lb/>
月吟魂冷呉霜鬢影新相逢欲開説笑指臘醅醇<lb/>
　　　送七姪遊學<lb/>
迅甚風鵬翮蕭然野鶴深一經教子舊萬里出門新天<lb/>
下師傳道方來友輔仁異時吾悔殺虚負客中春<lb/>
</p>
<p>
</p>
  </div>
<div>
                <head>自堂存藁巻三</head>
    <p>
<pb n="KR4d0413_WYG_003-1a"/>
欽定四庫全書<lb/>
　自堂存藁巻三　　　　　　宋　陳杰　撰<lb/>
　　七言律詩<lb/>
　　　元旦南郊慶成<lb/>
熈朝政化謹三元有事郊南典禮全嗣聖萬年初見帝<lb/>
小臣十起夜瞻天想囬玉輅紅雲曉更揭金雞暖雨前<lb/>
但願慶成天下福賦詩豈必從甘泉<lb/>
　　　天基節特晴<lb/>
<pb n="KR4d0413_WYG_003-1b"/>
王春又數五堯蓂先自春來半月贏天上聖功調玉燭<lb/>
雲間暖律㵼莖英蒼生正賴吾君福每嵗長占此日晴<lb/>
三祝莫嫌言語朴時和年熟早休兵<lb/>
　　　人日立春極寒<lb/>
綵鞭㸃雨斧如雷頭上頑雲打不開冬序方隨人日盡<lb/>
春愁却載土牛來幾多漕運留氷解何限耕桑要暖囬<lb/>
惟有上林花自早天公羯鼓更頻催<lb/>
　　　臘月中旬立春快雪遄晴<lb/>
<pb n="KR4d0413_WYG_003-2a"/>
夜光吟屋炯無眠曉色梅簷重粲然芒端殘臘洗晴雪<lb/>
花底好春囬隔年田疇膏脉占時早禽鳥和聲得氣先<lb/>
多少趨生寰宇望紫皇更斡大鈞旋<lb/>
　　　除日始雪遄霽<lb/>
去年冬孟朔朝雪今嵗臘三十日來釀久直疑包地盡<lb/>
飛狂忽作舞風囬盈虚有數天已定氣候不齊人得猜<lb/>
流轉春光又明發一樽且送息如雷<lb/>
　　　過小孤順風縱帆瞬息數百里<lb/>
<pb n="KR4d0413_WYG_003-2b"/>
順水風吹順水船全家水上作飛仙猶疑五老瞠居後<lb/>
不覺九華參在前蕭颯自憐雙鬢髮應酬不暇許山川<lb/>
腐儒易動還多事三老齁齁倚柁眠<lb/>
　　　獅子寨小港軃風<lb/>
驚濤拍岸臨無地逺壑藏舟别有天風舉酒旗黄㡌舞<lb/>
雨抛魚網緑蓑眠機心起滅浮漚外世事昏明返照邊<lb/>
安得杖拏相印可碧蘆深處小延縁<lb/>
　　　閫下忽動歸興<lb/>
<pb n="KR4d0413_WYG_003-3a"/>
無端佩玉更長裾銜袖人疑表餌疏塞路連雲痡僕馬<lb/>
轅門似海嘆車魚那無定逺封侯相正有南涯種樹書<lb/>
久客土思吾亦動明朝滿意聽驪駒<lb/>
　　　舊愛靈溪渡風物之美歸途由浙而江即目成<lb/>
　　　詠<lb/>
黄竹弄口雨初晴靈溪渡頭水漸生兩岸桑麻人著本<lb/>
一川鷗鷺我同盟風環揺日浣紗影雲杵打波舂稻聲<lb/>
少日經行渾草草暮年歸路不勝情<lb/>
<pb n="KR4d0413_WYG_003-3b"/>
　　　嵗晏大風<lb/>
羌管横吹萬㸃梅漢葭㣲透半銖灰從知急景彫年駛<lb/>
更著驚飈截道催掠野已空征鳥厲呌雲欲曙澤鴻哀<lb/>
布衾小作須㬰忍多少無眠待暖囬<lb/>
　　　三朝書窻<lb/>
爆聲喚醒鼻中雷宿溜初停曉色開雲落小須新日上<lb/>
雪消剰放好春囬老人自寫題門帖穉子先嘗得嵗杯<lb/>
明暖一窻聊引筆東風折盡膽瓶梅<lb/>
<pb n="KR4d0413_WYG_003-4a"/>
　　　得菊花絶黄<lb/>
誰與廩秋料<hi>料平聲</hi>理悲木樨香冷未梅時直疑天上金<lb/>
莖露全付籬間黄菊枝佳色足陪陶令醉落英還慰屈<lb/>
原飢東風試問千紅紫曽有西風此段竒<lb/>
　　　歸舟發南浦<lb/>
舊遊觸景不無情已辦牽江復小停好在夕陽紅葉樹<lb/>
依然新月白沙汀舟囬剡曲潮空落笛起山陽酒乍醒<lb/>
當日摻袪談底事獨揮老淚下旗亭<lb/>
<pb n="KR4d0413_WYG_003-4b"/>
　　　送淮漕洪監移節江東暫四天目<lb/>
冷雲初鴈水明霞遥見星躔動漢槎咫尺江淮分表裏<lb/>
一畨禮樂又光華水通建業寧迂道天近城南且過家<lb/>
忙處得閒應更好故園秋色上黄花<lb/>
　　　和鄧中齋至日舟中七言<lb/>
又報㣲陽九地囬堂堂心在鬢顔摧鄉愁雲物有詩冩<lb/>
驛訊春枝無使來燕谷可能生出黍漆園但愛死如灰<lb/>
相從導引學仙去呉市不知人姓梅<lb/>
<pb n="KR4d0413_WYG_003-5a"/>
　　　正月三日甲子題<lb/>
柳邊梅外試隂晴清曉誰來鵲滿庭春似乆痿纔欲活<lb/>
天如熟醉驟難醒窓含西嶺千秋白筆轉東皇萬古青<lb/>
又與新年書甲子階前堯厯第三蓂<lb/>
　　　寸禄<lb/>
同遊鼎貴佩鳴珂寸禄中年不啻過方朔猶須設非有<lb/>
爰絲正可飲無何山前華表書官大江上郵亭送使多<lb/>
草草百年勲業夢插天浯石未曽磨<lb/>
<pb n="KR4d0413_WYG_003-5b"/>
　　　京口閒行逢李編校謂嘗共蒱戯於長安酒家<lb/>
　　　殊惘然也<lb/>
萬人如海長安市歌酒相逢底處樓容有門間曽半面<lb/>
可堪塵際重囬頭我非賣藥伯休那君豈呼盧彦道不<lb/>
歸過舊題梅栁處寄聲為謝少年遊<lb/>
　　　贈艾校尉<lb/>
相逢莫說亂離苦江北江南皆戰場何限忠肝膏草野<lb/>
幾多徒手化侯王方當羽檄馳千里信有纓冠衛一鄉<lb/>
<pb n="KR4d0413_WYG_003-6a"/>
事已論功殊未巳何如相賀返屠羊<lb/>
　　　憲使魏青厓惠拄杖堅多節而色尚黄惟額用<lb/>
　　　白立秋後十日聲詩<lb/>
三尺青蛇冷劒鋩百跗委蛻像生黄分來上界金神節<lb/>
竪起平生鐵脊梁千步已穿蘿逕月一棱猶帶栢臺霜<lb/>
小煩拄到天壇了歸化為龍亦未量<lb/>
　　　沙頭㸃視城池<lb/>
酸風射眼舊沙頭我亦重來兩鬢秋萬里客心驚塞鴈<lb/>
<pb n="KR4d0413_WYG_003-6b"/>
五更歸夢化江鷗山川信美坐成晚風景不殊看總愁<lb/>
征築百年無了日老天亦自厭兵休<lb/>
　　　挽陶縣令叔元<lb/>
千載同歸兩陶令故園相望一青山怪來彊健休官早<lb/>
贏得艱虞閱世閒差樂輸君已天上不堪愧我尚人間<lb/>
斯文囬首遊從日淚盡重華呌不還<lb/>
　　　挽張提㸃自創𤣥都觀歸故山羽化<lb/>
年時初峻道官班紫氣隨師亦度闗賜號競驤新宇宙<lb/>
<pb n="KR4d0413_WYG_003-7a"/>
藏身獨憶舊雲山𤣥都聊復栽桃去遼海何當化鶴還<lb/>
見說髙人無寵辱乗除翻手一漚間<lb/>
　　　聞履齋丞相再論貶<lb/>
江濤如此得離難禍本蕭墻兩巨姦仲舉能無推席起<lb/>
茂𢎞正有角巾還救時豈料兎三窟去國纔知虎九闗<lb/>
賣論取官方翕翕吾詩未敢落人間<lb/>
　　　黄孟博辭徃鄂渚贈别<lb/>
與君生共一雌辰枌社相違整十春肯為江山輕萬里<lb/>
<pb n="KR4d0413_WYG_003-7b"/>
不嫌風雨住兼旬携書又作鸚洲客有弟能娯鶴髪親<lb/>
豈不勸君歸去好囬頭我自愧鱸蓴<lb/>
　　　滕王閣<hi>并序</hi>
　　　　登滕王閣棟雲簾雨王語精切又得湖山韓<lb/>
　　　　記變妙他作無列可也<lb/>
稍覺闌干逺水漪枉持錢貫去安之湖山千古户庭内<lb/>
簾棟幾畨鸞玉時記好儘堪邕輟翰序工且放顥題詩<lb/>
西風何限憑髙事鐵笛吹愁酒一巵<lb/>
<pb n="KR4d0413_WYG_003-8a"/>
　　　冬至前七日青厓分送新厯<lb/>
嫰黄裹冊印如斗傳教打門驚晝眠又見朔平新改嵗<lb/>
獨憐絳老不知年繡衣春立層霄上黍律陽囬七日前<lb/>
更願時和戢豺虎一犂歸種久荒田<lb/>
　　　陪蜀士文昌醮<lb/>
葳蕤桑梓翦為荒翰墨横流墜緒茫天北有星明武曲<lb/>
江南無地托文昌幾時興雨蘇民望何日乗雲返帝鄉<lb/>
我少乞靈今不夢倚觀魁宿照詞場<lb/>
<pb n="KR4d0413_WYG_003-8b"/>
　　　仲宣樓<lb/>
一雨真成五月秋十年重上仲宣樓崢嶸嵗月欺人事<lb/>
浩蕩乾坤入客愁孫劉氣力三分盡蜀漢山川百戰收<lb/>
可是登臨無限意閒看西日下城頭<lb/>
　　　和諸君野舟之作<lb/>
當年亦自一蓑閒百丈孤牽夜泝灘乗海安歸如此險<lb/>
臨河不濟美哉瀾五湖月暗收綸卧七澤雲移倚柁看<lb/>
豈是淪胥惜援手瞿塘囬首上天難<lb/>
<pb n="KR4d0413_WYG_003-9a"/>
　　　寄題興國倅㕔湖山偉觀樓<lb/>
華表歸威可手攀新亭風景落眉間千年宇宙千年事<lb/>
萬里湖山萬里天庭蠡水來仍水落衡廬雲起復雲閒<lb/>
古今只在斜陽外安得凭髙一破顔<lb/>
　　　荅龔帥幹楚清<lb/>
一水相望汝與豐亂來如隔萬山重清名昔已香三楚<lb/>
晚節今真繼兩龔正自南山深霧豹何時東野快雲龍<lb/>
唾珠滿紙慳瓊報聊冩相於磊磈胷<lb/>
<pb n="KR4d0413_WYG_003-9b"/>
　　　和大閫芍藥讌韻<lb/>
雲霞一片從天墜誰為淮南種好春揮羽本調金鼎手<lb/>
<hi>芍藥謂金鼎</hi>對花未老玉闗人萬紅清洛無前譜四瑞平山<lb/>
曠後塵坐上魏公寧用讚倚風商畧秩筵賓<lb/>
　　　端午命童採藥<lb/>
清薫一枕暑初炎綵索朱符懶重拈天上賜衣無媚骨<lb/>
山中采藥有長髯扶衰底要三年艾用拙何嗟六日蟾<lb/>
惟有昌陽堪引壽一盃泛玉不妨添<lb/>
<pb n="KR4d0413_WYG_003-10a"/>
　　　詠物<lb/>
天成不挫節根完底是園工出相端花面縈囬銀鳳舞<lb/>
苔身宛轉翠虬蟠由來踈散林壑性稍就䂓繩廊廟看<lb/>
至竟風流無改度霧窻玉立雪籬寒<lb/>
　　　病起<lb/>
苦炎未了又悲秋如此相催老即休病裏有時烏可帝<lb/>
夢中奚翅蟻能侯屈平正不爭鷄鶩老子真堪謂馬牛<lb/>
兹理卧來尤透徹颯然毛孔散千憂<lb/>
<pb n="KR4d0413_WYG_003-10b"/>
　　　尋蘇雲卿隠處<lb/>
　　　　丞相張魏公友隱豫章東湖丞相託郡侯物<lb/>
　　　　色聘之㣲服徃乃見明日再徃則已閉闗惟<lb/>
　　　　書與金在並不啟封<lb/>
書幣何因識灌園等閒夜度北山雲明朝難覔蘇仙鶴<lb/>
鄰舍空餘孺子墳不世大功闗氣數故人髙義足知聞<lb/>
看來只是談恢復已隱無堪佐萬分<lb/>
　　　風沙<lb/>
<pb n="KR4d0413_WYG_003-11a"/>
清野風沙覺更長謫仙此日尚能狂一株殘栁專春事<lb/>
兩箔頽籬共夕陽過鷁去空江浪白歸鴻没盡塞雲黄<lb/>
酒醒何處吹羌笛未省呉兒有石膓<lb/>
　　　寄贈<lb/>
客裏蕭蕭兩鬢秋此生何止二宜休禮文疎似嵇中散<lb/>
疾病多於沈隱侯愧我空餐有懸特看君迎刃解全牛<lb/>
夜來一炬平安火賸喜先寛玉食憂<lb/>
　　　詩客有歎不遇者作詩人傲以慰之<lb/>
<pb n="KR4d0413_WYG_003-11b"/>
世間最有詩人傲龍馬行天不受鞿鐘鼎何如白木鑱<lb/>
軒裳得似緑蓑衣舍人錦好宜遭巻諫議茶清亦取譏<lb/>
近代後翁尤卓絶客來無語袖金歸<lb/>
　　　伯文覔雞雛賦送<lb/>
雌雄在殻衆雛分養手當年紀渻君飽履雪霜方出距<lb/>
淺含風霧未成文徐行肯與鶩爭食小立還如鶴在羣<lb/>
待放一鳴天下白秦闗下客敢論勲<lb/>
　　　携碧香酒賞紅白桃因觀江漲<lb/>
<pb n="KR4d0413_WYG_003-12a"/>
江光萬頃碧香酒春事一年紅白桃不飲其如胷磊磈<lb/>
欲簪還愧鬢蕭騷言之淺矣乾坤大逝者如斯晝夜滔<lb/>
多謝江亭好風日頗哀老子得遊遨<lb/>
　　　題王氏先壠壽松亭<lb/>
兵前萬事舉頭非風太無情宰木悲馬鬛未隨陵谷變<lb/>
龍髯還長子孫枝㑹看髙表鶴歸日毋忘新栽鹿觸時<lb/>
雨露百年思不極深心更有嵗寒知<lb/>
　　　徐子蒼自金陵遣詩來用韻送魚腊<lb/>
<pb n="KR4d0413_WYG_003-12b"/>
寄詩曽自日邊郵眼底江楓幾換秋頗憶故人當富貴<lb/>
又傳新句寫窮愁人生不㑹長彈鋏心事何知各倚樓<lb/>
閒把武昌魚送似試參風味帝王州<lb/>
　　　守嵗<lb/>
階前破竹作驚雷從俗何妨進酒杯㣲醉偶便深閣坐<lb/>
好春先入小瓶梅焚香靜閱年光轉不寐頻聞夜漏催<lb/>
明日買臣當五十却思上印故鄉囬<lb/>
　　　上元果晴讌南樓詩奕盡歡用韻<lb/>
<pb n="KR4d0413_WYG_003-13a"/>
賞心壓景與晴期廣讌張山下漏遲萬國燈宵臣卜晝<lb/>
三軍樂舞客歌詩抃鼇東極遥觴壽飛雹南風活著棋<lb/>
不為清談恐妨要胡床儘到月來時<lb/>
　　　五日江亭即事<lb/>
五日江城因逺望畫橈不動美哉洋人間昌歜誰同嗜<lb/>
地下離騷只自香折得玉蕖氷照坐飛來鷗鳥雪為裳<lb/>
一畨節物忙收拾客舍題詩生晚凉<lb/>
　　　題菊鄉亭<lb/>
<pb n="KR4d0413_WYG_003-13b"/>
晉朝徴士種菊處滿地蒼雲無古今漫喜孤亭初結搆<lb/>
每懐髙節此登臨南山日入輸佳氣北闕天長馳寸心<lb/>
瞻眺徘徊徒感慨清風簾底坐鳴琴<lb/>
　　　把茅<lb/>
廣武醉後呵豎子稷下談鋒避少年未知更蠟阮屐幾<lb/>
惟恐有著祖鞭先鬻技百金或封地著書五車無入𤣥<lb/>
人間事多特未定把茅去老白雲邊<lb/>
　　　南樓登髙<lb/>
<pb n="KR4d0413_WYG_003-14a"/>
九日隂隂怯逺遨南樓平壓騎臺豪輕颸吹㡌何妨落<lb/>
囂市登山易得髙烽火太平州送酒<hi>漢陽餉至</hi>檄書餘暇客<lb/>
題糕<hi>伯文即席</hi>歸來不盡良辰意更折黄花照鬢毛<lb/>
　　　江天<lb/>
凉意蕭蕭起白蘋憑髙小扇一障塵西風可是生華髪<lb/>
秋水偏能隔美人巴曲數聲烏散後楚騷滿目鴈來新<lb/>
江天只屬漁翁管那得閒愁上釣綸<lb/>
　　　出郊<lb/>
<pb n="KR4d0413_WYG_003-14b"/>
殘紅滿地緑平池趂得晴天一日嬉曲徑間行逃酒處<lb/>
小樓閒坐品簫時俗間禮節疎來久客裏光隂去不知<lb/>
一笑主人還指似墻東忽自有酴醿<lb/>
　　　予以甲寅冬過弋陽石橋戊辰正月重過<lb/>
周行淮漢萬山川重此經過十五年野老眉間新世事<lb/>
蹇驢背上舊吟鞭幾分春色梅花後一片歸心杜宇前<lb/>
深谷有人難問信石橋倚遍晚晴天<hi>第七句為謝疊山</hi>
　　　和陳郎中時舉清夜不寐<lb/>
<pb n="KR4d0413_WYG_003-15a"/>
四簷殘溜雜風鈴長夜遥空候啟明緑鬢望郎猶不寐<lb/>
白頭遺老得無情幾時畫角吹愁徹何處黄粱做夢成<lb/>
一笑詩來扶杖起滿湖烟霽曉寒輕<lb/>
　　　惡講義不遜者<lb/>
全人未可一偏論盛徳真堪百代尊房魏其逢猶愧禮<lb/>
苟陳之道不知文我朝正有二三老地位向妨八九分<lb/>
近日後生談理學直將聞百掩前聞<lb/>
　　　用同官南樓韻尾聨以慰李倅子發<lb/>
<pb n="KR4d0413_WYG_003-15b"/>
年時歌管縈雲處閒倚欄干水拍空萬古胡床自明月<lb/>
幾行官栁又西風鬅鬙那復梳千下磊磈聊須酒一中<lb/>
更憶翹材人獨自夜燈寒鴈耳偏聰<lb/>
　　　登南樓<lb/>
縹緲層巒出畫闌半空長鎖白雲閒一弓斜摺蜀江水<lb/>
八字平分漢渚山眼入中原鴻去逈手摩華表鶴飛還<lb/>
好天誰遣成南北遺恨悠悠落照間<lb/>
　　　揚州城樓<lb/>
<pb n="KR4d0413_WYG_003-16a"/>
東南賦甲天下處萬里西風生黍禾禹貢九州今見一<lb/>
晉軍三役古無多<hi>晉入闗洛皆都督揚州諸軍事</hi>水包楚蜀雖朝海山<lb/>
引終嵩只隔河安得六飛時此駐棘間咫尺望銅駞<lb/>
　　　索隠張君風鍳兼人未嘗衣帛食肉自謂數短<lb/>
　　　故勉之歸就肆焉<lb/>
布衣蔬食百無營底用江湖更有聲正爾多才憂管輅<lb/>
何如一肆老君平逢人足可談忠孝對鬼無勞語爽精<lb/>
問鵲占珠還動否親年喜懼室嬛嬛<lb/>
<pb n="KR4d0413_WYG_003-16b"/>
　　　小惠<lb/>
初持小惠釣聲華禄厚官髙譽轉加過客厨豐路碑炫<lb/>
中朝賂重裏言誇黄金何但買身貴多粟尤堪作傳佳<lb/>
百世儻無公論在邪人渾指正人邪<hi>佳字唐人通押見劉賓客律詩</hi>
　　　泛西湖<lb/>
百年嵗月此池臺十里雲霞鏡面開青鳥慣含紅斾去<lb/>
小娃頻採白蓮囬玉簫吹沸玻瓈國繡縠穿交金碧堆<lb/>
好是太平人自樂宫車咫尺不曽來<lb/>
<pb n="KR4d0413_WYG_003-17a"/>
　　　和韻歸趙宗聖詩巻<lb/>
宇宙詩愁海未深有情何必句鏗金蹇驢橋上長寒眼<lb/>
短笠山頭獨苦心千載暗中捫沈謝幾人灰裏撥何隂<lb/>
濯纓自取滄浪去好在三閭澤畔吟<lb/>
　　　和韻歸張通父詩巻<hi>贑舊同官</hi>
當年握手談何事此日相觀一巻詩湘竹恨深聽雨夜<lb/>
洛英夢繼看花時<hi>巻中事</hi>杜陵春好工添淚宋玉秋清祇<lb/>
益悲猶有堪論千載上由來不倩俗間知<lb/>
<pb n="KR4d0413_WYG_003-17b"/>
　　　天命<lb/>
至狂而聖至愚神天命何私與物均萬水各涵全體月<lb/>
千花同受十分春一家路透家家路一性仁通性性仁<lb/>
秦漢以還無講學幾多輕棄不貲身<lb/>
　　　武寧道間遇故舊於負販中<lb/>
拍天富貴有危機屠釣逃名未覺非許靖何嘗羞馬磨<lb/>
王章安用泣牛衣班荆道舊身俱晚折節臨分意重違<lb/>
且復斯須相勞苦明年我亦荷鋤歸<lb/>
<pb n="KR4d0413_WYG_003-18a"/>
　　　感興<lb/>
滿面塵沙萬里還客來相對舊儒酸秋風慣識茅茨屋<lb/>
朝日仍登苜蓿盤雲鶴性情閒去好山林面目本來看<lb/>
今年少緩梅花約敝盡貂裘未可寒<lb/>
　　　和雷侍郎賀雪賜燕<lb/>
萬箇瑶姬擁御筵千官玉立壽巵前豐年三度雪平地<lb/>
需燕一畨雲上天鷺序捲班元老後龍顔瞻喜侍臣先<lb/>
幾多夜訪籌邊事更願毋安一枕眠<lb/>
<pb n="KR4d0413_WYG_003-18b"/>
　　　空第<lb/>
潭潭居府美哉輪歌舞囬頭迹已陳東閣早知為馬廄<lb/>
西曹正可認車茵髙明易瞰多招鬼富貴無常忽易人<lb/>
看取田文何意氣雍門未鼓淚盈巾<lb/>
　　　除夕<hi>予已未嵗同江古心諸老宿荆江口</hi>
憶曽守嵗荆州夜多少艱虞共濟人一紀重來仍作客<lb/>
百年誰是自由身干戈滿地今猶昨日月行天故復新<lb/>
願及春囬再清晏緑蓑永換黒貂塵<lb/>
<pb n="KR4d0413_WYG_003-19a"/>
　　　立春久渴雨大閫正月八日禱遄應<lb/>
農祥見正久當雨元日至人還要晴長旦始和開嵗事<lb/>
一畨既渥起春耕瓣香及物何神速咫拜瞻天只血誠<lb/>
小待為霖三日足燈宵又放十分明<lb/>
　　　贈張慈寳五行精到竒中<lb/>
大慈寺裏談天寳蜀産凋零此亦竒借我干支作正鵠<lb/>
驗渠禍福似蓍龜李虚中術曽無失絳老人年漫不知<lb/>
大運茫茫君自扣故鄉歸去定何時<lb/>
<pb n="KR4d0413_WYG_003-19b"/>
　　　即事二首<lb/>
扁舟小繫畫䦨西萬里晴光一拄頥湖面欲包天外去<lb/>
嶠鬟疑割海中來髙空自瀉軒皇樂元氣常涵杜老詩<lb/>
慶厯殘碑重囬首此生何限退憂時<lb/>
慶厯殘碑倦復看斯文豈是為游觀一畨棟宇開荒礎<lb/>
萬古青螺㸃玉盤鳥度雲移人事換天髙地大客愁寛<lb/>
六絲小駐詢遺俗尚憶重華舞羽干<lb/>
　　　感懐<lb/>
<pb n="KR4d0413_WYG_003-20a"/>
一箭乾風射眼酸幾棱逺碧壓眉攢芙蓉開徹徐娘老<lb/>
楊栁疎來范叔寒何處素商調緑綺誰家翠袖倚琅玕<lb/>
無情九辯渾抛得却被天公畫出看<lb/>
　　　十二月二十六日蔡叔庸至剪燭聽雨<lb/>
水氣昏昏接海邊清江狂客繫呉船天風十日河氷碎<lb/>
夜雨三更瀑布懸寂寂春光歸栁上匆匆離色在花前<lb/>
故人着屐能相過剪燭西窻話昔年<lb/>
　　　元宵<lb/>
<pb n="KR4d0413_WYG_003-20b"/>
老去何心說看燈一年還要此宵晴暖風忽斷簷間溜<lb/>
繁吹初過枕上聲誰變慘悽成笑語定囬離亂作清平<lb/>
不應淡薄梅花月偏照詩人白髪生<lb/>
　　　挽雷尚書䘮歸二首<lb/>
班朝曽共多艱日草疏相過太息時扶起斁倫千古痛<lb/>
喚醒忠魄九原悲我逃㣲責去汶逺公坐髙名出晝遲<lb/>
危急一朝還並命舉頭顛厦欲安之<lb/>
初聞難及廬山老晚見䘮歸南海翁猶被䘏章雖弗逮<lb/>
<pb n="KR4d0413_WYG_003-21a"/>
竟成全節畧相同事惟有死仲連子貌乃如生顔魯公<lb/>
不盡哀榮千載下爽鳩墟壠幾秋風<lb/>
　　　挽龔竹卿<lb/>
同朝尚憶當時事我去明朝公入臺岳柱摧邊忽英蕩<lb/>
海塵揚處又蓬萊夢闌杞國憂天痛世換遼東避地囬<lb/>
似爾全歸亦安憾貞元遺曲自生哀<lb/>
　　　挽黄思梅<lb/>
夢囬殘月墮觚棱歸棹滄浪自濯纓城郭重來嗟隔世<lb/>
<pb n="KR4d0413_WYG_003-21b"/>
江山如畫憶初盟當年阮瑀誰爭長千載相如凛若生<lb/>
空腹滿襟餘老淚臨風三呌為君傾<lb/>
　　　挽范安仲死冦<lb/>
十載紛紛死亂離如君清苦獨堪悲醫餘書眼猶評史<lb/>
瘐盡吟肩正琢詩李涉空哦緑林夜阿先竟厄白波時<lb/>
還勝罹難天涯者荒冢無人酹一巵<lb/>
　　　和林一父自温陵寄詩由信上再忤時貴歸本<lb/>
　　　貫<lb/>
<pb n="KR4d0413_WYG_003-22a"/>
幾度思君欲白頭人間富貴曲如鈎細論誰可一樽酒<lb/>
髙卧惟應百尺樓工力忽從詩句見鋒鋩漸向筆端收<lb/>
海鷗不駭漁爭席自此寛閒任釣遊<lb/>
　　　和伯文送丁校尉徃維揚伯文嘗教之避禍不<lb/>
　　　從<lb/>
聞道機心不下鷗丈夫乃不為身謀人間信有城門犬<lb/>
江滸非無夜半舟塞上馬來還反掌揚州鶴去又從頭<lb/>
茫茫世事誰能料未盖棺前卒未休<lb/>
<pb n="KR4d0413_WYG_003-22b"/>
　　　和欽弟讀予孫呉之作<lb/>
少狂拂劒指天山中嵗驅馳萬險艱射虎將軍頻出塞<lb/>
墮鳶老子晚征蠻莫誇兵法來圯上但愛拏音出葦間<lb/>
風后大鴻三引首一波長乞<hi>去聲</hi>白鷗閒<lb/>
　　　和天民寄筆<lb/>
眼光如電氣如虹少日詞場互長雄幾度憶君風月社<lb/>
十年坐我簿書叢癡兒了事未易了老兎中書今不中<lb/>
次第買山歸隠去不嫌苦淡幸來同<lb/>
<pb n="KR4d0413_WYG_003-23a"/>
　　　和姚山長一甫<lb/>
潭影悠悠白日閒千年如畫此江山髙人徐孺死已朽<lb/>
上疏梅仙去不還底是憂堪埋地下誰能逺不在人間<lb/>
相逢正有論詩樂且透西江句上闗<lb/>
　　　和王守城山<lb/>
宦遊落拓成前夢亂瘼摧藏各幸民嵗晚來門今雨舊<lb/>
人間傾盖白頭新斯文不厭重論細吾味何闗數面親<lb/>
海内凄然成二老玻瓈更共一江濱<lb/>
<pb n="KR4d0413_WYG_003-23b"/>
　　　和敖教諭<lb/>
又遲<hi>去聲</hi>江南緝落毛兒衣折盡海紋濤靜看機事梟羣<lb/>
奕醉倚西風蠃二豪黄菊籬間三引滿夕陽樓上一凭<lb/>
髙故人經亂渾無恙贏得新吟可擬騷<lb/>
　　　和夏南麓繡斧曽驅當道狼及答尹存吾喻仁<lb/>
　　　山携詩相過值出<lb/>
金石論交半化狼竹桐吾味暫棲凰陶籬三畝新荒逕<lb/>
孔壁千秋未壊堂彩鳯題門人灑落驪珠照夜筆淋浪<lb/>
<pb n="KR4d0413_WYG_003-24a"/>
惜無北海盈樽酒與賦東湖五月涼<lb/>
　　　和曽平山見貽蚤自温榮挹艷香韻<lb/>
夢事曽陳一瓣香清愁兩地鬢眉蒼少陵空復詩劘壘<lb/>
王湛聊須易在床古有忘言行畏壘<hi>力罪切</hi>今無書法可<lb/>
柴桑提君四印各安穏正使同羣不亂行<hi>曽又號四印</hi>
　　　與節東歸和同幕送行之作<lb/>
來參軍事久無功宜黜而陞愧在中攬轡登車寧有是<lb/>
過家祭竈畧相同送人萬里鷗波白囬首千山騎火紅<lb/>
<pb n="KR4d0413_WYG_003-24b"/>
待得故園髙卧日諸君劒佩一時東<lb/>
　　　胡端逸結庵於清江之草鞋甲嵗晏言别始知<lb/>
　　　猶有九袠毋在敬和韻<lb/>
千羊濈濈擁初平不抵封人反哺羮自說老來行欲倦<lb/>
忽聞親在坐皆驚白雲飛動能無思寒雀啁啾故有聲<lb/>
囬首送君雙淚落松楸霜露正闗情<lb/>
　　　永穆陵復土隨龍除官甚盛<lb/>
故王沉憤九重泉先帝焦勞四十年已有含桃薦新廟<lb/>
<pb n="KR4d0413_WYG_003-25a"/>
獨無麥飯灑荒阡挽囬天怒當初政扶植人倫在衆賢<lb/>
此邸最闗宗社計加恩莫放代來先<lb/>
　　　徐祠曽碑久仆前山長胡端逸與士友共竪之<lb/>
　　　邀予賦<lb/>
短世人間厦幾顛髙風湖上榻猶懸荒凉士竪殘碑日<lb/>
遼邈官修廢祀年萬古南州人似玉千秋曽子筆如椽<lb/>
斯文未喪神猶在㑹見冠裳擁壊阡<lb/>
　　　沙頭送客和伯文<lb/>
<pb n="KR4d0413_WYG_003-25b"/>
報荅春光兩鬢華荆南二月苦無花津亭折栁清江駛<lb/>
野寺觀棋白日斜賦客不來樓背隰覇功安在㦸沉沙<lb/>
歸途却惜怱怱過一徑深紅賣酒家<lb/>
　　　食客<lb/>
巾履鮮明意氣洋髙門懸箔走如狂慣曽携筯從崔贍<lb/>
可但驅車造辟疆合五侯鯖為一饌染公鼎指要先嘗<lb/>
寄聲窮巷長饑士今代何人餉子桑<lb/>
　　　讀邸報<lb/>
<pb n="KR4d0413_WYG_003-26a"/>
戰骨如山血未乾補瘡遮眼肉都剜向來手詔真哀痛<lb/>
間者人言已治安夜訪宰臣憂卧榻晝延學士論危竿<lb/>
祖宗全盛猶如此半壁江風面面寒<lb/>
鑽刺逢迎狀似奴是非羞惡一毫無蓋間老犬曽供嗾<lb/>
韝上新鷹正待呼遞趲庸囬聨鼎食長排耆俊在泥途<lb/>
一朝政事渠何算可惜傾人好國都<lb/>
　　　見邸報<hi>時廟堂首屬意一名士以報辭忤旋論貶</hi>
正徯朝陽聽鳯鳴忽傳鵜鴂作秋聲百年事㑹紛成毁<lb/>
<pb n="KR4d0413_WYG_003-26b"/>
一日光隂屢晦明張覇安能識時務翟公久自見交情<lb/>
人間快意真難待茅屋看山了此生<lb/>
　　　扶憊效死清事久廢奏院郭公應酉以舊翹舘<lb/>
　　　客自杭來談江上師潰及京城非才誤著極為<lb/>
　　　不平且辱惠書明日又為嶺海之行勉强用韻<lb/>
　　　原詩附見<lb/>
决漢排淮二十春玉班步武乍駸駸緊官為餌剛揺手<lb/>
退處如飴肯動心寳劒夜鳴猶斗近貂裘晚出已寒深<lb/>
<pb n="KR4d0413_WYG_003-27a"/>
當初若聽苞桑計未必江濤許浸滛<lb/>
　　　附<lb/>
詩來老氣鬱沉沉猶負驊騮萬里駸輦路風塵重囬首<lb/>
梅花嵗晚獨知心張南有死天無逺管邴如生海未深<lb/>
明發陽闗底須疊只哦雅製洗哇滛<hi>郭後赴厓山云</hi>
　　　迓古心觀相帥長沙<lb/>
夾道歡呼百吏恭㣲垣上相領藩雄一星文采低南斗<lb/>
十乗先驅走祝融孔子猶須晚封楚周公只合早歸東<lb/>
<pb n="KR4d0413_WYG_003-27b"/>
林深近亦聞時事小駐油幢請下風<lb/>
　　　中齋生朝<lb/>
當家勲閥舊巍煌天女裁雲為製裳胷飽治朝周典禮<lb/>
箧餘内苑漢詞章經行禾黍闗河逺指㸃蓬萊日月長<lb/>
故國風流一囬首不妨鸞玉小徜徉<lb/>
　　　山居<lb/>
深僻山居自在身似僧有髪俗無塵讀殘貝葉都忘世<lb/>
看足梅花不要春嘖嘖樹間黄口小悠悠道上白頭新<lb/>
<pb n="KR4d0413_WYG_003-28a"/>
是非何與<hi>去聲</hi>先生事門倚枯藤一欠伸<lb/>
　　　窮居<lb/>
窮居省事亦欣然老屋中間易一篇安步當車蔬當肉<lb/>
筆耕為表紙為田幸生朱陸相鳴後猶憶羲文未露前<lb/>
三益不來山月白卧聽澗水說真詮<lb/>
</p>
<p>
</p>
  </div>
<div>
                <head>自堂存藁巻四</head>
    <p>
<pb n="KR4d0413_WYG_004-1a"/>
欽定四庫全書<lb/>
　自堂存藁巻四　　　　　　宋　陳杰　撰<lb/>
　　五言絶句<lb/>
　　　春風<lb/>
著栁成新緑吹花作故紅衰顔與華髪不敢怨春風<lb/>
　　　浙江潮<lb/>
只道潮聲落潮來復有聲何當機事息暫遣海門平<lb/>
　　　試問<lb/>
<pb n="KR4d0413_WYG_004-1b"/>
試問屋藏書何如斛貯珠奄奄投閣老凛凛墜樓姝<lb/>
　　　萱徑携笻<lb/>
松下無喝道言樹聊蠲憂誰知赤藤杖獨倚萬古愁<lb/>
　　　菊畹秋香<lb/>
金莖餘孤標青女滿殺氣隨地堪百畦流芳亦千嵗<lb/>
　　　昭君<lb/>
千古和戎恨塚青今尚聞漢朝三尺草埋沒㡬昭君<lb/>
　　　琴窻夜雪<lb/>
<pb n="KR4d0413_WYG_004-2a"/>
寒更洞書幌几上眀素絃滿意宇宙曙霏霏正漫天<lb/>
　　　讀書三首<lb/>
畫前逃弧馬井法開賦役聖人本仁民何意重利跖<lb/>
書初說包貢禮有獻民虜末流尚忍聞作俑呌千古<lb/>
汝以為多學吾猶及闕文憂端己秦誓糟粕尚三墳<lb/>
　　　老米暮景<lb/>
承平米家船遺我獨凄然此豈有愁地不能無暝天<lb/>
　　　博奕觀人二首<lb/>
<pb n="KR4d0413_WYG_004-2b"/>
西軍嚴駕後北府㨗書前勝負豈人與兩公天己全<lb/>
等閒移作塞鄭重喝成盧莫㸔文懐痩胸吞㡬寄奴<lb/>
　　　題子胥廟<lb/>
吳以讓長國讓亡吳亦隨<hi>公亦隨之亡</hi>屬鏤天討賦魚劒禍<lb/>
階誰<lb/>
　　六言絶句<lb/>
　　　題江山煙水圖<lb/>
疊疊雲山過盡茫茫煙水安歸還君此畫三嘆閒殺江<lb/>
<pb n="KR4d0413_WYG_004-3a"/>
南釣磯<lb/>
　　　述往二首<lb/>
阿六生活大可滕叔經紀自能申生死為恭子寜哥墓<lb/>
曰惠陵<lb/>
貞惠文子升士睿聖武公好賢晏平仲狐裘一齊景公<lb/>
駟馬千<lb/>
　　　題石泉漁歌<lb/>
渭川其釣莫釣濠上知魚非魚㡬曲清泠寄耳一聲欸<lb/>
<pb n="KR4d0413_WYG_004-3b"/>
乃歸歟<lb/>
　　　與伯文同作生朝林母在閩<lb/>
翠竹西江我屋白雲南粤君家當日設陳弧矢今朝相<lb/>
對天涯<lb/>
　　　贈雪篷相士<lb/>
寒江獨釣焉往剡溪髙興久空欲識梅花自色小須雪<lb/>
霽開篷<lb/>
　　七言絶句<lb/>
<pb n="KR4d0413_WYG_004-4a"/>
　　　小桂二首<lb/>
樹小都來三尺長撩人那得許生香隔窓只道花如簇<lb/>
纔是梢頭一粟黄<lb/>
甲第人家萬木犀著忙曽㸔盛開時日長小院差深静<lb/>
時遣輕風破一枝<lb/>
　　　篤志齋前新竹<lb/>
暈消舊習風前籜怒長新功雨後竿頭角嶄然真小友<lb/>
雪霜嵗晩更相觀<lb/>
<pb n="KR4d0413_WYG_004-4b"/>
　　　題和靖祠<hi>淳祐庚戍</hi>
欲将心事梅邊説放鶴經年去不還寒日碧雲無限意<lb/>
却成喑啞對湖山<lb/>
　　　貴要之客來<lb/>
幽居日對野人多滿耳桑麻不及他驚怪朝來富新事<lb/>
徑容貴客偶相過<lb/>
　　　聞須溪坐午謝客用所寄絶句韻葉宋英先容<lb/>
日晏來門三斗塵隔簾午暝託朝真乗肩鼻涕關何事<lb/>
<pb n="KR4d0413_WYG_004-5a"/>
試㸔斤風向郢人<lb/>
　　　龍灣野店同軍校舉杯<lb/>
飲邊聊復得元子坐上安非類蔡邕袖取清談鐵如意<lb/>
茫茫世事正蛇龍<lb/>
　　　和落梅<lb/>
離離玉立己無多顔色相於冷不阿一種東風自根極<lb/>
銅鞮最後謫仙歌<lb/>
　　　柴桑圖<lb/>
<pb n="KR4d0413_WYG_004-5b"/>
消磨甲子門前桞傲晲羲皇膝上桐晉宋一杯無認處<lb/>
先生萬古此山中<lb/>
　　　和雷侍郎省身湖上遇雪<lb/>
回舟望見雪來時此興山隂不與知天上白衣殊變化<lb/>
人間臭腐正神竒<lb/>
　　　題湯雋溪留逺法師蓮社圖<lb/>
無復斯人過虎溪溪上朝朝新虎蹄江左風流却回首<lb/>
㡬曽極樂在天西<lb/>
<pb n="KR4d0413_WYG_004-6a"/>
　　　題老杜廵簷索笑圖<lb/>
茫端寒燠關生物一粲踈花可得禁香影天機行世淺<lb/>
風騷古思不言深<lb/>
　　　賈鹿泉屢約一出小詩代行十首<lb/>
故家文獻世公台直為遺黎萬里來應念顛崖最辛苦<lb/>
更移鄂省近南開<lb/>
河洛聲眀莽舊墟百年消息孕真儒南方只道足文史<lb/>
今見北方行秘書<lb/>
<pb n="KR4d0413_WYG_004-6b"/>
悃愊無華憂世深十詩直冩古人心也教窮谷敲推士<lb/>
一識中原正大音<lb/>
兵前創建教條新鞍馬叢中玉雪身揭起先牌一㢘字<lb/>
十州草木亦回春<lb/>
世變峥嶸可奈何魚龍雜襲故應多風休雲定須㬰事<lb/>
惟有髙賢炯不磨<lb/>
上都仁問逺如天人望公來望嵗然正有郇模三十字<lb/>
含毫欲愬復難宣<lb/>
<pb n="KR4d0413_WYG_004-7a"/>
南北風殊久未諳亂離更值旱如惔斗升試酌西江水<lb/>
應有湯年一溉甘<lb/>
詔㫖丁寜畫一頒盡驅黠吏革貪官若行兩事無他事<lb/>
民命那無一綫寛<lb/>
釋老新來各有宗四民最惜一民窮挽回世道能無在<lb/>
主張斯文盡屬公<lb/>
故園三畆淡生涯雨横風狂縮似蝸從此亦稱蕭相客<lb/>
合無稳種邵平瓜<lb/>
<pb n="KR4d0413_WYG_004-7b"/>
　　　送林一甫試浙漕二首<lb/>
闗防秋暑雙蕉葉商略時宜十兎毫贈别不須嗔語淺<lb/>
如君正復坐名髙<lb/>
偶題熟紙光浮桂漫遣生綃色染藍入手功名如此耳<lb/>
人間㸔北㑹成南<lb/>
　　　伯文送海紅柑及橄㰖<lb/>
外大如壺内不麄閩山風物楚山無后皇等是栽培力<lb/>
消得千頭與作奴<lb/>
<pb n="KR4d0413_WYG_004-8a"/>
㣲苦何妨著舌尖就中永味己相兼平生氷檗東坡老<lb/>
直為羣兒説蜜甜<lb/>
　　　燈夕解嘲和同官二首<lb/>
年光冉冉東流水客恨怱怱旦過僧門挿一枝荆楚柳<lb/>
夢回十里廣陵燈<lb/>
同上南樓㸔月去莫嫌官舍冷如僧一株西北平安火<lb/>
萬里東南無盡燈<lb/>
　　　春事<lb/>
<pb n="KR4d0413_WYG_004-8b"/>
陽坡春事己全動隂谷餘寒容未收花雨一畨成蝶夢<lb/>
柳風十日㸔鶯流<lb/>
　　　贈熊易課<lb/>
宿雨初收水滿村斷橋千事不相聞隔籬試冩流年影<lb/>
手種山田熟㡬分<lb/>
　　　紅梅<lb/>
千樹江頭雪作裳一枝故欲犯時粧分眀瑩薄裁瓊玉<lb/>
不比臙脂抹海棠<lb/>
<pb n="KR4d0413_WYG_004-9a"/>
　　　古道<lb/>
殺鷄季偉蔬留客列鼎孫𢎞外一肴古道無存㡬夫子<lb/>
令人何限不全交<lb/>
　　　故人家<lb/>
蓬頭歴齒王覇子葛帔練裙任昉兒世緒何妨有凋落<lb/>
若敖羊舌正堪悲<lb/>
　　　除夕對梅花燭花二首<lb/>
花與先生共嵗寒坐來不管漏聲殘移瓶更轉横枝影<lb/>
<pb n="KR4d0413_WYG_004-9b"/>
貼在窓扉作畵㸔<lb/>
頃刻開花剪復成大如菡蓞小朱櫻一年嵗事占來日<lb/>
知為先生報曉晴<lb/>
　　　小春桃李俱花<lb/>
陽林小春醉風日老面得酒須㬰歡不妨桃李妍冬谷<lb/>
正要松篁用嵗寒<lb/>
　　　贈玉壺相士<lb/>
黄金取印斗來大白玉作壺氷様寒子號甚清堪自照<lb/>
<pb n="KR4d0413_WYG_004-10a"/>
吾詩愈淡欲誰㸔<lb/>
　　　月牕相士<lb/>
眀月誰令作鑑寒紙牕何日透蠅鑚人間萬事秋毫細<lb/>
跳出須彌頂上㸔<lb/>
　　　贈氷月相士<lb/>
十年己往如氷冷千載方來似月眀唐許何嘗關世事<lb/>
人間正有一書生<lb/>
　　　和葉宋英三絶句<lb/>
<pb n="KR4d0413_WYG_004-10b"/>
千里論詩半語無出門濠上子知魚寒潭潦盡水歸壑<lb/>
落日山眀人荷鋤<lb/>
大范寄詩題八十龍韜照夜白虹寒重紆剡雪歸時棹<lb/>
問訊磻璜釣處灘<lb/>
昌谷鯨蛇供誕幻玉川騄駬玩虚空獨無桃實三千嵗<lb/>
更有鵬扶九萬風<hi>宋英學長吉體</hi>
　　　和張純父霜月三首<lb/>
洞庭髙秋乃無事洞庭主人獨多才滿天如水烏啼夜<lb/>
<pb n="KR4d0413_WYG_004-11a"/>
冩出寒蟬濕兎來<lb/>
茅店板橋天落趣素娥青女洗長新昔人己與不傳死<lb/>
千古誰憐老斵輪<lb/>
天公戯劇髙寒上豈識人間有凛秋八萬四千揮斧手<lb/>
閒抛玉屑下瓊樓<lb/>
　　　和州秋陽<lb/>
雨風睡過一年春破悶無茶可䇿勲失笑起來聞玉笛<lb/>
嬾晴吹漲滿空雲<lb/>
<pb n="KR4d0413_WYG_004-11b"/>
　　　和成脩堂見寄吟槀韻二首<lb/>
吟屋青山萬壘間割來風月少陵壇可憐雲樹相望地<lb/>
今作江東渭北㸔<lb/>
猶憶朝天曉漏遲龍蛇暖日動旌旂此生那復賡酬樂<lb/>
風雪天涯各鍜詩<lb/>
　　　和友人生香四和<lb/>
水仙盆間瑞香盆著一枝梅一榦蓀箇是山中生四和<lb/>
麝沈棗甲更須論<lb/>
<pb n="KR4d0413_WYG_004-12a"/>
　　　破屋<lb/>
江頭風雨連年惡破屋驚秋復惜春天上金甌足時棟<lb/>
人間白髪是閒身<lb/>
　　　挽周溪園國史三首<lb/>
壮嵗髙科晩一麾江濤如此幅巾歸書生何限經綸意<lb/>
曽共危䦨送落暉<lb/>
一瞬風雲宇宙新一家中外㡬朱輪歸來却就千鍾養<lb/>
贏得深衣處士身<hi>省授洪崖處士</hi>
<pb n="KR4d0413_WYG_004-12b"/>
鉅筆曽編兩大藩<hi>金陵荆南圖經</hi>江山如畵朔風酸如何地下<lb/>
修文手還要南朝舊史官<lb/>
　　　勸農同幕皆預即事四絶<lb/>
鐵騎琱戈夾道馳元戎小隊出郊時白袍容與其間者<lb/>
莫是參謀老拾遺<hi>謂鮮于國丞</hi>
妥貼輕輿我自便更施小帳暖如氊前山一陣東風雨<lb/>
馬上諸郎陛楯然<lb/>
風捲岡頭似怒雷曉來驅我上崔嵬斗牛儘是登臨處<lb/>
<pb n="KR4d0413_WYG_004-13a"/>
到得晴明却不來<lb/>
烏㡌持觴鬢似銀近前不怕相公嗔未知此日殷勤意<lb/>
曽到深村作苦人<lb/>
　　　見諸君感事之作<lb/>
鼎湖不挾宇宙去驪墓曽包山海來教兒倒誦阿房賦<lb/>
一與張陽洗七哀<lb/>
　　　題李生煙江萬里圖<lb/>
白鷗飛來類從汝寒鴈瞥起㡬導吾未覺咫間能萬里<lb/>
<pb n="KR4d0413_WYG_004-13b"/>
曲肱殘夢落東湖<lb/>
　　　贈徐先輩星命課<lb/>
三命横鋪下㸃星風雷歘起斗牛靈正堪持獻雲霄士<lb/>
不中山間倦客聴<lb/>
　　　閉門<lb/>
閉門風雨九十日生物趨新曽未休適見桃枝暗眀月<lb/>
漸聞楊花逐江流<lb/>
　　　東湖晩歩洪恩橋海棠洞三首<lb/>
<pb n="KR4d0413_WYG_004-14a"/>
城裏北風連夜號平湖捲緑上枯壕不知江水長多少<lb/>
檣尾過城三丈髙<lb/>
雪前一枝玉出墻獨立小橋風信香爛霞晴日炙蔫錦<lb/>
十里軟紅人若狂<lb/>
百花洲前萬柳隄一川紅緑醉春時樓臺忽斷見西爽<lb/>
鶯燕正深聞子規<lb/>
　　　詠歸晩歩<lb/>
風流頓盡萬花浦俛仰己陳雙桂亭黄華鞠差强人意<lb/>
<pb n="KR4d0413_WYG_004-14b"/>
紅拒霜猶有典刑<lb/>
　　　書生舊夢二解皆因榜過作<lb/>
長憶西風翠袖單暮簷修玉倚初寒一囘得嫁平生足<lb/>
更用花枝挿白㸔<lb/>
一著當機己百全落枰忽誤豈非天空函堕甑都休惋<lb/>
赤壁淮淝本偶然<lb/>
　　　和徐子蒼揚州夢梅<lb/>
林昏月落淮南夜還憶江清水見沙冰雪為魂玉在側<lb/>
<pb n="KR4d0413_WYG_004-15a"/>
了知不是夢梨花<lb/>
　　　寒夢<lb/>
寒夢初囘斗帳深清輝忽破小窓隂若為推上松蘿月<lb/>
展盡梅花一寸心<lb/>
　　　題驛壁<lb/>
驊騮捕䑕不如狸鏌干綴履不如錐過都歴塊成何事<lb/>
剸虎裁蛟彼一時<lb/>
　　　六朝<lb/>
<pb n="KR4d0413_WYG_004-15b"/>
正朔奄奄一脉垂不多文物迭興衰菰蘆等是偏方士<lb/>
爾尚生逢六季時<lb/>
　　　詠涂璋家屏風上題宣和壬寅季夏<lb/>
玉芝隨手燕堂空翠幰宸遊黍滿宫一片宣和殘嵗月<lb/>
百年田舍古屏風<lb/>
　　　詠史<lb/>
蜀相猶雄懿己王江東逮見魏先亡山陽更在江東後<lb/>
如此三分未用傷<lb/>
<pb n="KR4d0413_WYG_004-16a"/>
　　　題梅壇毛慶甫道士雲悦樓<lb/>
白衣蒼狗無情物翻手悲歡變古今輸與道人長快活<lb/>
㸔渠起滅不關心<lb/>
　　　答李道士<lb/>
老子廢吟恐妨道道人學詩如學僊探藏不惜藏諸宻<lb/>
試換黄庭内景篇<lb/>
　　　題傳道士鶴泉鳴<lb/>
夢回華表千年逺思入廬山三疊寒緑髪道人知許事<lb/>
<pb n="KR4d0413_WYG_004-16b"/>
山中自冩鶴泉㸔<lb/>
　　　酬别孫道人存心歸上饒二首<lb/>
消得剛風三日夜吹開正色泬寥天蘇門月朗君長嘯<lb/>
太華雲髙我晝眠<lb/>
短些㡬廻無寄處一聲歸鶴落江東兩行老淚千年恨<lb/>
問訊騎鯨太白翁<lb/>
　　　和諸公瓊花二首<lb/>
艷不山礬瘦不梅全身奪得八仙胎揚州怕有歸來鶴<lb/>
<pb n="KR4d0413_WYG_004-17a"/>
曽見無雙檻裏開<lb/>
淡日㣲雲燕麥斜江思笋蕨客思家是非欲共東風語<lb/>
一曲欄干眼自花<lb/>
　　　題宣和御畵蘆禽<lb/>
蘆邊晩吹冷颼颼背立孤禽有許愁可是殿庭無事筆<lb/>
己含原野十分秋<lb/>
　　　男竹枝歌<lb/>
東園一株千葉茶阿翁手栽紅錦花今年團欒且同㸔<lb/>
<pb n="KR4d0413_WYG_004-17b"/>
眀年大哥天一涯<lb/>
　　　女竹枝歌<lb/>
南園一株雨前茶阿婆手種黄玉芽今年團欒且同摘<lb/>
眀年大姊阿誰家<lb/>
　　賦<lb/>
　　　閒艤賦<hi>池上小閣</hi>
融火向中余方慎夏接葉罷亭依山忘榭麗草長林未<lb/>
卜與夜臨池映水不怡隂厦伊清池之蹇淺兮覺水氣<lb/>
<pb n="KR4d0413_WYG_004-18a"/>
之己多䕃諼草而翳蘭兮結斯構之峩峩䟽堂屬其南<lb/>
垂清隂生其四阿杜余門而却掃兮日長徃乎滄波招<lb/>
月緒風持雲沐露窮夜為日迄于䦨暑余凌波而雅歩<lb/>
兮魚鱗鱗其在下若停橈之萬斛當歩仞之秋浦朱塵<lb/>
倒景若閭而飛䟽箔懸繪五兩萎蕤燕循檣而失據鳬<lb/>
就槳而無依不䌫而繼不枻而安承艫絶後接舳無前<lb/>
四載不服萬夫莫先亡余檝之蘭桂廢余橈之芳荃又<lb/>
若委陋舟而弗御猶誕寘之河陾也䕃斯亭以宴處兮<lb/>
<pb n="KR4d0413_WYG_004-18b"/>
瞻浮榮之翔翥文榭杏梁珍窓桂户藻離棟而成妍題<lb/>
去榱而加昈銀榜昭其碧鏤皓壁煜以振素波塵屬䟦<lb/>
雲松薦礎澤葵生閣蘋花照籞浮萍附躓雕胡承梠愛<lb/>
芙蓉之婉婉兮藉初日之眀輝色㶑灧於顔間蔚藻繪<lb/>
之備施傾盖成䕃聨袂成帷含芳揚烈茹華吐竒當筵<lb/>
薦綺在檻成綈映白鷺之芳翰増翠羽之緑姿鶯鶯在<lb/>
柳媚蝶時來爾乃御緅絺攬蕉荃肆莞蒻燎芳蘭緝靈<lb/>
草以為蹻緯楚竹以為冠白紈㣲舉芳風可握或進壺<lb/>
<pb n="KR4d0413_WYG_004-19a"/>
援矢投瓊擊博或從横竹素佃漁六渚或左設鴟夷右<lb/>
操釣具蓑笠長抛笭箵不御屑桂垂芳聚粒為茹投八<lb/>
絲之翠綸沉百囊之緵罟於是丹鯉含腴蓮菂豐耳葵<lb/>
葉初肥䦨干映杞山膚陸芼華菓具翳觴政在前張飲<lb/>
命客蕉葉無竒金風猶窄折葉薦芳引筒分碧挹三春<lb/>
之蘭英釀五薤之芳液洗慮延歡祗以永日雅歌清吹<lb/>
與舟俱浮合樽促席敷袵綢繆今夕何夕與子同舟抱<lb/>
月坐花藉以蘋葯視夜㕘半衡漢廻薄情盤景遽賔客<lb/>
<pb n="KR4d0413_WYG_004-19b"/>
益落乃起而為扣舷之歌歌曰世㝠㝠兮蹙汚人慕貞<lb/>
烈兮凌青雲食有魚兮蔌有蓴願投老兮守丘林座客<lb/>
聞之又稱歌曰卉服兮舟居荷為屋兮荷為袪宿沙子<lb/>
之徒歟江上丈人之徒歟<lb/>
　　記<lb/>
　　　閒艤記<lb/>
閒艤主人少往來吳楚間家居多暇而有江湖舟檝之<lb/>
思作室池水上<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然如空舟焉曰閒艤居其中盖垂釣<lb/>
<pb n="KR4d0413_WYG_004-20a"/>
于枕濯足于床蓮與汎而水與依也嘗酒酣仰卧舟中<lb/>
使左右為越人擁檝之歌自為小海以和之為舉足扣<lb/>
舷之聲以節之水光月景飛動几席真以為艤舟江上<lb/>
在吳思越時也舟之不進則欲解衣挽舟以佐舟子而<lb/>
舟無其具冷而醒則自吳歸越盖四十餘年矣客或聞<lb/>
而詫之曰先生誤耶室耶舟耶以欺人乎抑自欺也以<lb/>
欺己而己信之兹非惑耶不然則長乗舴艋将安之耶<lb/>
主人瀏然而笑曰夫舟人之居水也舟之所艤而家在<lb/>
<pb n="KR4d0413_WYG_004-20b"/>
焉為行者乎則未嘗去家也為居者乎則舟有行色盖<lb/>
朝齊民而暮楚户者也而吾甚愛之太公之居海也五<lb/>
十年於屠釣之間吾甚慕之雖然太公嘗以漁釣欺天<lb/>
下矣而卒用於世种司諌又嘗以樵欺天下矣而天下<lb/>
旋知之盖放之拜太公之舍魚欲盖焉而彰之者也嗟<lb/>
夫謂太公非漁耶則持釣五十年矣以為漁也則五十年<lb/>
未嘗得一魚也以五十年而不得魚是猶標表以來知<lb/>
者之為也而放也逡廵而拜甚似而㡬矣風期一接己<lb/>
<pb n="KR4d0413_WYG_004-21a"/>
莫之掩然則荷蓧植杖葦間拏舟之子不旋去之亦将<lb/>
得其人矣避世之士不亦勞乎士之避世夫若是其勞<lb/>
也而走也一前一却無以自附於屠釣之間煙波之興<lb/>
無所於托則作室為舟臨風把釣而舟中之樂己不减<lb/>
五湖非真為戯焉耳也客曰先生誠戯之耳夫葦間之<lb/>
去善矣而有避世之迹焉無他我未忘也不然則出没<lb/>
於煙波漁釣中而莫求其迹箬笠之前皆漁樵推駕之<lb/>
地安事一室乎夫挾是以往吾不知其有我矣人孰從<lb/>
<pb n="KR4d0413_WYG_004-21b"/>
而求我哉主人<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然而笑使其子樵書而刻之舟中延<lb/>
祐二年七月十一日記<lb/>
</p>
<p>
</p>
  </div></body>
</text>\m</TEI>
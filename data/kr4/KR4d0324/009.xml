<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔窓集巻九</head>
    <p>
<pb n="KR4d0324_WYG_009-1a"/>
欽定四庫全書<lb/>
　篔窓集巻九　　　　　　宋　陳耆卿　撰<lb/>
　祝文<lb/>
　　代台州祈年祝文<lb/>
寳厯方新喜兆和於青皥銅符惟舊願徼福於黎元即<lb/>
人日以精祈覬靈穹之昭格伏念臣字民有志報政亡<lb/>
庸凌兢鼠技之窮頂踵鴻私之覆年書大有洊收䆉稏<lb/>
之勲月肇嘉平屢見繽紛之瑞川后欲波而隨止祝融<lb/>
<pb n="KR4d0324_WYG_009-1b"/>
幾煽以旋收積逭吏愆疇非帝力顧彊弩之将末凛深<lb/>
淵而不遑雖飭躬靡間於去來然厚下盍圖於終始遥<lb/>
瞻紫極僣列丹悰伏願淵鍳下臨真心廣佑全家飽暖<lb/>
豈徒私荷於恩慈闔境安寜或者公依於坱圠身雖歸<lb/>
止心曷忘之<lb/>
　　社稷神祝文<lb/>
縣令八品官爾有社稷焉讀詩至載芟則知祈年古矣<lb/>
祈之春固将報之秋也青陽氲氲千耦如雲神其主之<lb/>
<pb n="KR4d0324_WYG_009-2a"/>
食我農人<lb/>
　　雷師祝文<lb/>
孰鼓大造隱隱谹谹我陽聿宣抽芽振萌百里之封於<lb/>
焉取則恐懼修省何敢不力嘉牲㫖酒食且飲之嵗大<lb/>
叶和愉愉熙熙<lb/>
　　風師祝文<lb/>
妙矣一元神橐籥之衆矣萬竅神簫勺之其象維何巽<lb/>
以申之其應維何亶云時之我為我民觴之俎之神其<lb/>
<pb n="KR4d0324_WYG_009-2b"/>
格思永言保之<lb/>
　　代諸廟祈雨祝文<lb/>
嗟嗟百糓命懸於雨或調其初猶有後慮而况今日穡<lb/>
事方起夫豈旱時驕陽一炬已針之苗如子奪乳待布<lb/>
之秧如老䖏女胚胎未成牙蘖未舉有秋之望今在何<lb/>
許惟神靈長血食茲土豈有民勞神獨容與宜矜宜哀<lb/>
為之宗主駕風鞭霆一洗原膴其子既飽敢忘厥父誓<lb/>
與邦人答神之祜<lb/>
<pb n="KR4d0324_WYG_009-3a"/>
　　代諸廟祈雨祝文<lb/>
臨海之田髙而埆十日不雨則以旱吿其來舊矣某窮<lb/>
冬假守中春劭農晝餐夜寝惟田之為憂有苗勃興望<lb/>
雨滋灌天嗇厥施農人鶴立其何以占嵗事我用是懼<lb/>
欵謁明神神之廟食於此方憂猶某也其霈甘澤以活<lb/>
此土吏責得寛神祀不匱夫豈獨吾民之賜<lb/>
　　代諸廟謝雨祝文<lb/>
維五月甲戌某以邦域之旱請命于神神賜之雨苗浡<lb/>
<pb n="KR4d0324_WYG_009-3b"/>
然其興矣迄兹夏季恩嗇不繼吏實恐懼卜以今日再<lb/>
禱祠庭酒肴未共惠澤先霈豈以吏之秕政敢如取攜<lb/>
神實念民故其速有如此者既謝其始復祈其終繼自<lb/>
今時其雨暘毋使吏之名瀆于聽聞<lb/>
　　代靈康謝雨祝文<lb/>
王以威徳靈異户牖一邦凡祈禱禜禬之事於王必焉<lb/>
嵗将秋矣而屢以旱聞非王尚誰望者涓日泝江蓋将<lb/>
請事環瞻四野忽已滿盈夫神之於民猶父母之於子<lb/>
<pb n="KR4d0324_WYG_009-4a"/>
時厥飲食豈待號呼故某身未及前而神已先接是非<lb/>
偶然之故也然仁以不倦為功事以克終為難神其有<lb/>
以惠顧之常如今日維吏與民不敢忘賜<lb/>
　　大比靈康祝文<lb/>
神為此方靈祠之冠言神之靈者但曰去菑保嵗而弗<lb/>
思其大者焉夫士短長在已尺度在有司而利達之衆<lb/>
且寡亦足以為神之榮媿神既廟於多士之邦矣而不<lb/>
為多士謀無是理也尚惟左之右之俾人人奮張而不<lb/>
<pb n="KR4d0324_WYG_009-4b"/>
虛其多士之號神之靈於是為大其賢於去菑保嵗也<lb/>
逺矣<lb/>
　　鎮安祝文<lb/>
嵗大比諸生奉酒醴告于廟祀曰乞靈也夫人保於城<lb/>
城依於神故雖境内毫髮之務惟神之為聴况於賔興<lb/>
多士事大體重者哉夫田可力耕而嵗之豐儉不能自<lb/>
必必之者神爾願言隂相俾獲見功名之秋庶幾不負<lb/>
菑畬且償厥志敢不夙夜思所以答神之賜<lb/>
<pb n="KR4d0324_WYG_009-5a"/>
　　代澤民廟生日祝文<lb/>
惟王之德郛郭千里惟王之食牲牢千祀百爾祈禬如<lb/>
皷應桴神電繞樞来者塞途吏實亡庸随喜歸敬有殽<lb/>
斯馨為民請命自今隂隲不禱而孚永俾有依血食不<lb/>
孤<lb/>
　　城隍加封祝文<lb/>
神之為靈昭昭也盗賊神驅之水旱疾疫神夷之影響<lb/>
十同牲幣旁午亦已屢聞于朝而班公侯之貴矣今王<lb/>
<pb n="KR4d0324_WYG_009-5b"/>
爵䟽封是為極典人皆以為神榮守獨不然夫施厚者<lb/>
報必遐人之報神至矣抑所以為人報者宜如何哉繼<lb/>
自今疾疫水旱盗賊之事夷而驅之不懈益䖍則為不<lb/>
負斯人且不負國然則榮神者所以憂勞神也惟神其<lb/>
鍳之<lb/>
　　代祈雪祝文<lb/>
黄雲覆野尚虧大有之年皓雪停空未應嘉平之月敬<lb/>
列寸丹之懇冒祈三白之祥伏願大道垂慈真心從欲<lb/>
<pb n="KR4d0324_WYG_009-6a"/>
乗層雲之四合紛剪水之交飛嘘呵一彈指之間増華<lb/>
瓊闕慰滿諸有情之衆兆瑞金穰<lb/>
　　謝雪祝文<lb/>
六出愆時預虞災盭三熏卜日冒控懇祈香霧朝隮凍<lb/>
雲暮合側聴連宵之集霰幻成平旦之飛鹽曽謂愚忱<lb/>
獲通聖造不但来牟之呈瑞預占多稼之肇豐稽首知<lb/>
恩銘心歸敬更祈恵澤曲軫困窮臘瑞繽紛幸陽驕之<lb/>
已滌清暉澄宴庶隂沴之掃空坐俾耄倪同深悦懌<lb/>
<pb n="KR4d0324_WYG_009-6b"/>
　　代謝晴祝文<lb/>
千里瀰漫罔測蛟龍之怒萬家犇迸㡬為魚鼈之隣如<lb/>
疾痛疴癢之在身瀝心腹腎腸而請命為民抜難頼佛<lb/>
興悲雖罹墊者未免噬臍而瀕危者旋欣托足挽回赫<lb/>
日掃盡油雲自非曲假於䕶持将恐倍勞於爬櫛投誠<lb/>
以謝歸徳敢忘失之東隅收之桑榆誠傷心於已往介<lb/>
我稷黍穀我士女猶妄意於方来倘遂小心終依大覺<lb/>
　　代台州祈晴祝文<lb/>
<pb n="KR4d0324_WYG_009-7a"/>
八月之間而旱初懐焦槁之憂三日以往為霖旋軫漂<lb/>
摇之慮民之棘矣天維顯思伏念臣徳昩感通職叨拊<lb/>
字郡不斗大介於長江雨若盆傾莽然一壑上棟下宇<lb/>
西陌東阡皇皇萍梗之轉移在在黍禾之滅沒頻年積<lb/>
潦顧豈全無今日洪疇僉云大驟逺邇莫知其赴愬公<lb/>
私交集於號呼亟欵真游䖍修菲供伏願屏翳收隂翔<lb/>
陽返照吏如不徳𦵏魚腹以何辭民則非辜矢蟻忱而<lb/>
有請<lb/>
<pb n="KR4d0324_WYG_009-7b"/>
　　代詣大中寺再祈晴祝文<lb/>
寅賔暘谷凡兩拜於佛慈水出平原迄三伸於吏悃禾<lb/>
疇逺邇編户東西犇衝已負於力耕遷徙相望而如織<lb/>
浸淫不已昏墊奈何蠲心三寳之前請命十同之衆伏<lb/>
願慧光照耀覺力䕶持海若回瀾無復百川之汎溢雲<lb/>
師清陸亟還九土之清明怵廹投誠凌兢望賜<lb/>
　　又謝晴祝文<lb/>
愁霖冒野孰回川后之瀾杲日騰空訖正炎官之候敢<lb/>
<pb n="KR4d0324_WYG_009-8a"/>
謂愚誠之上逹遽䝉聰聴之下移天無一塵轉清於溽<lb/>
田有百穀似醉而醒偉用力之何神顧歸心之敢後害<lb/>
粢盛而作淫雨已消魯史之災多稌黍而歌豐年倚輯<lb/>
周詩之慶<lb/>
　銘<lb/>
　　時齋銘<lb/>
銖根寸莖中涵天機或遲而茂或蚤而萎方其未苞千<lb/>
罌莫汲及其既蕚萬户莫蟄寧為故柏毋為新蕖委順<lb/>
<pb n="KR4d0324_WYG_009-8b"/>
知化溶溶太虛<lb/>
　贊<lb/>
　　篔牕自贊<lb/>
以為似我我不欣以為非我我不嗔以為窮我我不屈<lb/>
以為逹我我不伸我鬚我眉我冠我巾惟寄於天地之<lb/>
内而游於天地之外是之謂神若然者不可得而見亦<lb/>
不可得而聞<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔忩集卷一</head>
    <p>
<pb n="KR4d0324_WYG_001-1a"/>
欽定四庫全書<lb/>
　篔忩集卷一　　　　　　宋　陳耆卿　撰<lb/>
　論<hi>上</hi>
　　顔子論<lb/>
學貴實心貴虛不虛則不實矣是故學者必有所不受<lb/>
而後可以大受鑑之明也惟其不受塵也惟其不受塵<lb/>
故能受物之照不然則既染於物若之何受物哉學者<lb/>
之從聖人亦欲受斯道也游處并合非道不親請問辨<lb/>
<pb n="KR4d0324_WYG_001-1b"/>
説非道不陳探玩修為非道不思不行夫豈不欲受斯<lb/>
道而卒又莫之受何也其中先有所受故也夫子道之<lb/>
至也顔子受道之至者也夫子曰吾與回言終日不違<lb/>
如愚又曰於吾言無所不悦是顔子能受道矣夫諸子<lb/>
之在聖門其問聖人者比肩其受教於聖人者比肩非<lb/>
不簡易明白也而或疑或辨或愠或譏故雖以聖人加<lb/>
意甄陶畢力鼓鑄猶有未喻者焉顔子獨何為而終日<lb/>
不違又何為而無所不悦耶此非顔子之自異於諸子<lb/>
<pb n="KR4d0324_WYG_001-2a"/>
也諸子之心不虛而顔子之心虛也夫心本至虛而有<lb/>
欲則不虛顔子之虛本於克克則無欲無欲則虛虛則<lb/>
見天故夫子以天授顔子以天受形神交映骨脉俱融<lb/>
宜其終日不違而無所不悦也諸子非不欲悦也不能<lb/>
也顔子非有心於悦也不期悦而自悦也夫豈必言而<lb/>
後悦未言之前固已悦矣未言悦其道既言悦其言故<lb/>
顔子之於聖人可以言而亦可以無言也夫其所以至<lb/>
此者皆自其心之虛者得之不虛則方寸之内皆私欲<lb/>
<pb n="KR4d0324_WYG_001-2b"/>
也吾困於私欲不暇而何暇於道嗟夫私欲之難去乆<lb/>
矣非必貨財聲色而後為私也以善視之以善為之而<lb/>
不能不倚於偏亦私而已矣故為惡之私易見而為善<lb/>
之私難知孔門之中不以窮逹累志者罕矣由求之徒<lb/>
既不能不用賢如閔子則又以不用為髙惟顔子不然<lb/>
用則行而舍則藏焉耳夫必於行者私也必於藏者亦<lb/>
私也顔子之心無私故不必於行而亦不必於藏惟其<lb/>
不必於行而亦不必於藏其藏也非隘其行也非肆此<lb/>
<pb n="KR4d0324_WYG_001-3a"/>
顔子所以幾於夫子而閔子所以不若顔子也夫其斂<lb/>
形抱影於陋巷之間自樂疑若無此世矣為邦之問何<lb/>
勤如焉然則陋巷之間未嘗無髙宫廣厦也此顔子之<lb/>
所以幾於天也天下之以陋巷觀顔子者多矣不以陋<lb/>
巷觀顔子者顔子之徒也<lb/>
　　曽子論<lb/>
悟道者以真見體道者以真力力之至而見不與之俱<lb/>
是有四肢而無目也見之至而力為之憊是有目而無<lb/>
<pb n="KR4d0324_WYG_001-3b"/>
四肢也雖然人以目為見而不能見乎目之所不見人<lb/>
以四肢為力而不能力乎四肢之所不力夫是以必貴<lb/>
於真見而且貴於真力也夫真力養於百年者也真見<lb/>
發於一朝者也豈惟一朝雖一噓吸之間可也豈惟百<lb/>
年雖與天地相終始可也世人知悟道之難而不知體<lb/>
道之不易以其所謂得於一噓吸者為妙而於天地相<lb/>
終始之説則悶悶焉夫是以崇見而黜力力之不勝而<lb/>
見亦錮矣忠恕者曽子之真見也𢎞毅者曽子之真力<lb/>
<pb n="KR4d0324_WYG_001-4a"/>
也夫曽子以一唯而代萬夫之賸説則其見亦卓矣何<lb/>
懼乎學之不竟而徒致其力哉吁此曽子之所以為善<lb/>
學而獨得乎聖人之髓者也曽子嘗曰尊其所聞則髙<lb/>
明矣行其所知則光大矣忠恕者曽子之所知而𢎞毅<lb/>
者所以行之也𢎞毅之不足力之不至則雖以曽子能<lb/>
無憂乎故曰仁以為己任死而後已死而後已者不死<lb/>
則不已也非所謂與天地相終始者歟蓋天下之大而<lb/>
難致者莫如仁而其近且易入者莫如孝曽子以孝行<lb/>
<pb n="KR4d0324_WYG_001-4b"/>
仁者也所謂本立而道生者也於是求之可以為近矣<lb/>
而猶曰逺焉猶曰死而後已焉則學之不如曽子者其<lb/>
可以己乎見之未及乎曽子者其可以己乎嗚呼使簀<lb/>
而未易吾知其猶未已矣使手足而未啓吾知其猶未<lb/>
已矣簀已易矣手足已啓矣從而已之無愧也雖然曽<lb/>
子可已也曽子之道不可以己也後曽子者能為曽子<lb/>
之孝則曽子常在目矣能為曽子之𢎞毅則曽子亦常<lb/>
在目矣聖門諸子之末流皆未免有弊而惟曽子獨無<lb/>
<pb n="KR4d0324_WYG_001-5a"/>
弊得不以真見真力也哉或曰以曽子之力較之顔子<lb/>
則何如曰既竭吾才則顔子亦嘗用力矣然顔子之力<lb/>
施之未有見之初曽子之力則持之既有見之後也是<lb/>
故未見卓爾則顔子之力可施既見卓爾則顔子之力<lb/>
不可施非不可施也施之之至而將造於不施之地也<lb/>
若曽子則無時而不施矣其所以然則以見之未及顔<lb/>
子故也此所以操之執之期於死而無斁歟曽子始終<lb/>
用力者也顔子始用力者也孔子不假力者也學者未<lb/>
<pb n="KR4d0324_WYG_001-5b"/>
能如孔則學顔可也未能如顔則學曽可也<lb/>
　　朋黨論<lb/>
昔讀魯論至君子小人和同周比之際未嘗不太息也<lb/>
和近於同然和有安輯之意焉同則迎合而已爾周近<lb/>
於比然周有普徧之意焉比則阿黨而已爾果若是易<lb/>
有比有同人何也曰聖人非惡於同與比也惡其茍也<lb/>
夫均為同與比而所以為同與比者不齊焉是故同于<lb/>
門則无咎同于郊則无悔而同于宗則吝比自内則正<lb/>
<pb n="KR4d0324_WYG_001-6a"/>
吉外比之亦正吉而比之无首則㐫然則同與比未可<lb/>
盡黜也世或因魯論之語而盡黜之繫易非孔子乎昔<lb/>
九官相遜而至於四岳薦鯀則弗成三千臣惟一心而<lb/>
至於周公與召公則不悦天下不以四岳為同且比亦<lb/>
不以召公為不能同且比夫以岳比鯀誠不可也以召<lb/>
公比周公何不可者而莫之比何也至後世而朋黨之<lb/>
事起小則亡身而甚則亡其國其所謂同與比者非復<lb/>
雜乎大易之所許而已純乎魯論之所嫉矣無望其為<lb/>
<pb n="KR4d0324_WYG_001-6b"/>
周公召公而視四岳之與鯀又大有逕庭矣吾不知曰<lb/>
同曰比曰朋黨是三者其果異邪抑名異而實相近邪<lb/>
由後世觀之朋黨非矣而前輩又曰小人無朋惟君子<lb/>
則有之但當去小人之偽朋用君子之真朋此又何也<lb/>
日者抗疏之臣憫士大夫心術議論之偏而預為吾國<lb/>
之慮亟聞宸扆求風厲一新之且曰仇隙既開將成黨<lb/>
與至哉斯言蓋欲折木於萌芽而障隄於㳙滴也然吾<lb/>
有疑焉所惡於黨與者謂其各務立異以求勝也然事<lb/>
<pb n="KR4d0324_WYG_001-7a"/>
難茍異亦難茍同今將絶其立異之私則必流為茍同<lb/>
之習異則一是一非猶有擇焉同則無是無非愈難執<lb/>
焉夫至理如圓鏡其不明者有以翳之也去其翳則明<lb/>
矣然則所以為至理之翳者非私乎但絶其私而毋較<lb/>
其異同庶幾與古聖賢之言合矣<lb/>
　　張耳陳餘論<lb/>
君子重信義而輕利害利害非可輕也蓋以信義為重<lb/>
則必以利害為輕事君處友同此道耳耳餘之起首從<lb/>
<pb n="KR4d0324_WYG_001-7b"/>
陳王既從陳王則終其身可也未幾怨其不大用已遂<lb/>
導武臣以自王於趙則耳為丞相餘為大將軍矣自是<lb/>
而後甘心於趙王可也邯郸之變借曰無所措手亦何<lb/>
愛一死不以致臣節於王哉乃以一時之計僥倖免禍<lb/>
復相趙歇其相趙歇猶夫武臣也猶夫陳勝也利之所<lb/>
在雖一日而十易其主不以為怪豈但三乎觀二人初<lb/>
相結時號刎頸交自鉅鹿之後則若與之不共戴天矣<lb/>
趙王餘之君也耳餘之同列也鉅鹿之圍燕齊楚之救<lb/>
<pb n="KR4d0324_WYG_001-8a"/>
兵至焉餘獨髙卧而不恤可乎借使力弱而死於兵亦<lb/>
當然者士君子之行事固不計成敗也此隙一開更相<lb/>
仇惡餘一解印綬耳遂從而收之耳一為常山王餘遂<lb/>
結田榮以襲之餘一為代王耳遂輔漢以擊死之大抵<lb/>
一迫於利害無所不至疇昔刎頸之言能復記否韓退<lb/>
之誌柳子厚墓云夫平居里巷相慕悦酒食游戱相徵<lb/>
逐詡詡强笑語以相取下握手出肺肝相視指天日涕<lb/>
泣誓生死不忍背負真若可信一但臨小利害僅如毛<lb/>
<pb n="KR4d0324_WYG_001-8b"/>
髪許反眼若不相識反擠之又下石焉者皆是也吁其<lb/>
耳餘之謂歟雖然泜水之斬耳誠薄義究其源流則亦<lb/>
餘有以先之二子又不為無辨<lb/>
　　韓信論<lb/>
鷙鳥百不如一鶚髙帝諸將固多其所與取天下者實<lb/>
一韓信耳大才不可小使漢之連敖都尉與楚之郎中<lb/>
相去幾何哉此蕭何之薦韓信非大將不止而信之見<lb/>
用於漢非大將不就也大凡料事在識處事在謀信之<lb/>
<pb n="KR4d0324_WYG_001-9a"/>
識見於登壇與帝荅問之時而其謀見於請兵三萬人<lb/>
之日夫信甞事羽事羽非不欲佐羽也顧羽非可佐者<lb/>
耳其言匹夫勇婦人仁怙威背約等事及髙帝所以寛<lb/>
仁得人心之大略真如老吏鞫囚彼曲此直較然如日<lb/>
不待垓下之戰而勝負已判矣此信之所以捨楚歸漢<lb/>
也從信之策定三秦矣自髙帝彭城置酒之驕而其事<lb/>
幾敗蓋是時欣翳已降楚而齊趙魏亦皆與楚和矣非<lb/>
信發兵與帝破楚京索而以身下諸國亦曰殆哉夫滎<lb/>
<pb n="KR4d0324_WYG_001-9b"/>
陽京索乃漢與羽相持之地而諸國之下專藉信力前<lb/>
輩謂韓信將兵惜不與項羽一戰不知信以不戰戰羽<lb/>
而帝以不用用信夫欲㧞大木不先去其枝葉則根本<lb/>
亦未易摇楚者根本諸國者枝葉也故信專為帝一意<lb/>
下諸國以孤羽之援而帝獨與羽相持於滎陽成臯以<lb/>
扼羽之衝然後羽可圖蓋非信無以下諸國有信而不<lb/>
使之下諸國帝雖與羽相持其氣索矣是信之所以有<lb/>
功於帝者正在於不與羽戰見得有區畫處未可以為<lb/>
<pb n="KR4d0324_WYG_001-10a"/>
疑也然按史記帝紀垓下之戰信未嘗不與其云淮隂<lb/>
侯將三十萬皇帝在後淮隂先合不利却孔將軍費將<lb/>
軍縱楚兵不利淮隂侯復乗之大敗垓下則信之在戰<lb/>
明矣其所以在戰不利者非必誠不利也信之兵用竒<lb/>
疑兵下魏拔幟下趙水嚢下齊之類是也其所謂不利<lb/>
者安知其不陽敗隂誘而因以權破之哉是信未嘗不<lb/>
與羽戰也夫前此不與之戰而今與之戰何也曰已下<lb/>
諸國也諸國未下則一力於諸國而未暇及楚諸國既<lb/>
<pb n="KR4d0324_WYG_001-10b"/>
下則可以併力於楚矣要皆有深意也雖然信之智能<lb/>
謀天下而不能謀身又何歟帝之取天下雖不可一日<lb/>
無信亦不能一日不疑信惟其不可一日無故不能一<lb/>
日不疑也人謂帝之疑信始於齊王之封而終於固陵<lb/>
之㑹以予觀之奚特此時哉自其請兵三萬籌筴了了<lb/>
帝見其處天下事若几上肉心雖喜之亦甚畏之矣一<lb/>
下魏代即收其精兵詣滎陽惟恐其兵之多此一疑也<lb/>
下趙燕則晨自稱漢使即其卧奪之印符惟恐其權之<lb/>
<pb n="KR4d0324_WYG_001-11a"/>
固耳此二疑也至於請為假王而繼以真王之命則其<lb/>
疑遂成至於固陵不㑹則其疑遂深前二事帝猶能制<lb/>
信後二事則帝不能制信而反為信所制封齊割地之<lb/>
時帝之心已勃勃乎不可遏矣特勢未可耳故項羽一<lb/>
死即奪齊而與之楚變告一上即奪楚而侯之淮隂蓋<lb/>
將以奔走之馳逐之使不得一日無事以嬉當是時帝<lb/>
既疑信而信亦不堪其困雖欲不反不可得也雖欲不<lb/>
誅亦不可得也嗚呼信不反帝於羣雄角逐之時而反<lb/>
<pb n="KR4d0324_WYG_001-11b"/>
帝於天下既定之日壯闢蒯通老從陳豨固可罪亦可<lb/>
哀矣向使帝也稍録舊恩略鋤新忿推誠而復王之未<lb/>
至有末年無聊之舉也蓋惟疑之甚故去之亟信不去<lb/>
帝不得髙枕而卧嘻其甚哉<lb/>
</p>
<p>
</p>
  </div>
</body>
</text>
</TEI>
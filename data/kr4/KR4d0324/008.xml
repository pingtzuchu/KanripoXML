<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔窻集卷八</head>
    <p>
<pb n="KR4d0324_WYG_008-1a"/>
欽定四庫全書<lb/>
　篔窻集卷八　　　　　　宋　陳耆卿　撰<lb/>
　墓誌銘<lb/>
　　朝散郎秘書丞錢公撫墓誌銘<lb/>
公吳越錢氏諱撫字子立曽祖皥提舉河東路常平贈<lb/>
太中大夫祖諷博古隱山中鄉人所謂囘谿先生者也<lb/>
父斆游太學不第贈奉議郎錢氏自武肅王而下距太<lb/>
中五世太中宦西北始去錢塘寓洛更南渡去洛寓嘉<lb/>
<pb n="KR4d0324_WYG_008-1b"/>
禾嘉禾之錢百年矣公生囘谿尚亡恙見其眉宇聳異<lb/>
謂奉議曰亢吾宗者此兒乎未幾奉議亡母陳夫人誓<lb/>
不更嫁長泣曰妾賴天未死儻弗教吾兒死無以見吾<lb/>
夫也公泣曰兒儻弗受教死無以見吾父也後卒入太<lb/>
學登丙辰進士科調僊居縣簿尉用薦者三人陞從政<lb/>
郎教授饒州轉儒林郎用薦者五人改通直郎知太平<lb/>
縣磨勘轉奉議郎用薦者八人監登聞皷院遷宗正寺<lb/>
主簿兼宗學諭尋充金國生辰使假工部尚書行勞還<lb/>
<pb n="KR4d0324_WYG_008-2a"/>
轉承議郎遷樞宻院編修官磨勘轉朝奉郎兼檢詳遷<lb/>
秘書丞十日卒公政存大體事識先務僊居故陳公襄<lb/>
所治縣祠荒遺文散逸亟白長繕治刋布之間攝事學<lb/>
宮士驩趨言曰自尉來吾鄉夜開户睡矣旦起又循循<lb/>
誘我我何面目負尉饒號多士廩食薄乞増田千斛而<lb/>
後教從之士驩趨益衆以其餘力攝倅事柅姦苴漏過<lb/>
於正官在時常曰吾豈以久暫分勞逸者邪予之俸不<lb/>
取也太平又孫公莘老所治縣崇敬眎古靈縣土埆民<lb/>
<pb n="KR4d0324_WYG_008-2b"/>
貧多豪右有官者之孫子尤呌呼抵突氣力張王官府<lb/>
無如何公鎮以果毅民訟之滯於官者常剖斷無餘官<lb/>
賦之滯於民者常寬假無不足也㑹敵兵息古汴復通<lb/>
好時已罷賀正使則議賀生辰因俾覘敵擇其人咸曰<lb/>
錢某可是以有工書之命公慷慨别妻子辟弟穮與俱<lb/>
陛辭上優勞曰行萬里不易然使事有體屈則國辱且<lb/>
彼非曩時比卿其亷問底裏歸以所見聞告朕公拜而<lb/>
出洎抵北北人見公貌英偉詫曰竒士竒士就館讌酒<lb/>
<pb n="KR4d0324_WYG_008-3a"/>
偽使有姓完顔者名故犯濮邸諱及是自易以避公公<lb/>
間見敵調法紛紛知盟好必敗乃鈎引他故撼庀事者<lb/>
庀事者具言狀且曰嵗幣安在吾國將留使者而問焉<lb/>
聞之乎公曰吾知奉命來聘爾他非使臣之所得聞也<lb/>
即若是吾請以死對敵知公不可奪議遂寢囘次都梁<lb/>
敵兵踐淮甸矣對便殿言臣將命無狀幸身脱歸見日<lb/>
月因言臣將為陛下畫自强之䇿何謂自强之䇿曰以<lb/>
制使總萬里權當重不重則不威以邊守治一州任當<lb/>
<pb n="KR4d0324_WYG_008-3b"/>
久不久則不服軍食當増偫不偫則不給土兵當廣募<lb/>
不募則不繼城築審其當緩急師屯審其當聚分將士<lb/>
惰當誅卒伍勞當賞忠義人當奬民當收凡此皆自强<lb/>
之䇿也夫自强者制人自弱者制於人不亟改圗而或<lb/>
以敵盛衰為候敵去則偃腹來則搏手非計也臣誠愚<lb/>
不足禆廟謨惟陛下裁察再嵗兩輪對首言天下有大<lb/>
憂二逺憂兵近憂旱此人所自見也而口常諱言將帥<lb/>
言勝不言負守令言熟不言歉臣恐雷同波靡浸成壅<lb/>
<pb n="KR4d0324_WYG_008-4a"/>
隔宜風示臺閫摘其尤者坐之罪又言汰邊兵以省國<lb/>
費補内兵以强國勢方其時邉報正急羽書四面至公<lb/>
左右樞筦辛瘁忘寢食病彊起視事遷中秘欲乞外病<lb/>
遂不愈年止五十二詔賻錢百萬轉朝散郎公器宇粹<lb/>
凝局量夷厚中有好惡外無愠喜接物露誠欵御下寛<lb/>
瑕疵盖用心主於仁而行事合於義家居嘗欲峙髙廩<lb/>
振宗黨乏絶至居官茍可嘉惠百姓勇徃疾馳風雨不<lb/>
避也於文無所不學亦無所不工玉縝珠輝霞敷綺㑹<lb/>
<pb n="KR4d0324_WYG_008-4b"/>
敏而緻麗而則而尤長於四六半函片簡字字雋穎使<lb/>
人口之不置手之不釋也其略如是娶姚氏莊氏王氏<lb/>
贈封皆安人子曰源女嫁進士俞梓今沿海制置建之<lb/>
子也公死於嘉定己卯五月二十三日源以其年十一<lb/>
月十日葬湖州武康縣龍塢既窆來速銘余觀治世人<lb/>
材其顯融有四曰操行曰器識曰政業曰文華此四者<lb/>
功名之券富貴之的也一有之固難衆具之尤不易矣<lb/>
若公者文華拙歟政業疎歟器識褊歟操行薄歟衆具<lb/>
<pb n="KR4d0324_WYG_008-5a"/>
之而尤不顯融吾不知其何説也盖公之未用也人莫<lb/>
不以為賢其用也人莫不以為稱其不大用而死也人<lb/>
莫不以為不幸是宜銘銘曰扶忠信之華轂兮駕貞潔<lb/>
之飛艎攬清風以為衣兮襲明月而為裳髮五十而未<lb/>
白兮刷余羽於周行歌皇華之五闋兮履穹廬而康莊<lb/>
儼閬風之雲立兮足未闖而身殃謂松栢之合短夭兮<lb/>
夫何異於春楊嗚呼天不可訊兮地不可量挹君袂而<lb/>
不返兮何時歸乎故鄉<lb/>
<pb n="KR4d0324_WYG_008-5b"/>
　　黄君墓誌銘<lb/>
麗水有賢令曰黄君沐之未滿嵗死死滿嵗其子傳奉<lb/>
監州詹公乂民之命自長溪來速銘君賢宜銘也能使<lb/>
上官思其賢經紀之振耀之愈宜銘也君字澤民唐昭<lb/>
宗時有校書郎名璞者著書號霧居子生詵自詵至允<lb/>
章三世咸有禄位五世至大中封廸功郎大中子十萬<lb/>
封承奉郎十萬子楫中第不覔舉以通直郎老於家君<lb/>
其仲子也君讀書務通大意耻為章句師既冠薦第三<lb/>
<pb n="KR4d0324_WYG_008-6a"/>
明年奏名調義烏尉邑多土豪與䑕輩相出沒見君尚<lb/>
少年薄易之君與其屬約曰必勦是吾始貰汝賊有鐵<lb/>
彈子者負險格敵君躬擣其穴縛以歸自是義烏不苦<lb/>
盜州嵗歉檄君覈視君語其輔行者曰吾敢忤太守邪<lb/>
然不忤太守則忤民矣民不可忤也幕府疑其釣名君<lb/>
爭之卒減賦十六七常平使者又檄君賑濟已而出不<lb/>
意行部見在在積粟不類歉嵗深駭異之故事尉巡行<lb/>
必使里正饋食每觴客胥卒供煩費旋以追逮文移暗<lb/>
<pb n="KR4d0324_WYG_008-6b"/>
酬其直君謂此假手受賕寜餓死不敢太守聞為增俸<lb/>
去之日不持一錢以歸尋令上杭嚴吏而寛民緩財而<lb/>
不留獄雖休澣若暮夜亦許投牒即理未可賁育莫奪<lb/>
也大家鄭其姓者持邑事短長連齧數令君疏之郡論<lb/>
如律縣至鬻鹽運丁稍失期則上供負殿君通融有術<lb/>
課倍登改秩知麗水大較如上杭胥吏弄財賦不問輸<lb/>
未輸混為一籍賄至籍立改以上户産移下户下户寃<lb/>
不堪命君蒐獵見底裏重寘吏於法賦始平方將脉縷<lb/>
<pb n="KR4d0324_WYG_008-7a"/>
源流爬梳隱瘼立程式以惠來者意懇懇特甚予嘗行<lb/>
其野民誦君一舌洎入謁見君竟日据案問有暇乎曰<lb/>
無能彊飯乎曰不能也嗚呼予因疑君甚矣視其貌則<lb/>
魁而腴竟不數月死矣家人問所欲言曰善教吾子乃<lb/>
瞑年四十四娶徽州判官楊及申女子長傳次觀予每<lb/>
慨才與志人所難也而兼之者尤難兼之而發早者倍<lb/>
難也如君兼之而發且早矣矢激石裂雲飛川達可以<lb/>
至而不至命邪發之早者固不若晚而成邪然則彼有<lb/>
<pb n="KR4d0324_WYG_008-7b"/>
無才與志而淟汩以夀偃蹇以貴名謂之成而實則非<lb/>
也君兄名清之少相磨以學凡同學諸老生咸謂君久<lb/>
且大君仕竟夭兄未官扶通直哭失聲無幾何通直亦<lb/>
死家事惟清之凡予所掇拾以銘君者清之筆也詹公<lb/>
拊傳首曰汝無父有伯父爾其事伯父如父嗚呼世有<lb/>
上官之賢憫其寮之死而眷眷其家若此哉君死以嘉<lb/>
定十二年三月某日葬以其次年某月某日墓在某鄉<lb/>
銘曰鸞停鶴矯森羽翰跬視層雲莽無邊逆風吹汝縶<lb/>
<pb n="KR4d0324_WYG_008-8a"/>
弗騫豈獨汝泣人共憐自古有死誰百年夀跖不博夭<lb/>
囘賢嗟哉澤民卧幽阡光氣不沒珠藏淵<lb/>
　　童府君墓誌銘<lb/>
去台城可四十里其地曰七孺丘谷逶迤民土著而重<lb/>
犯中有隱君子焉童姓而棐名以徳行表其鄉足不識<lb/>
官府雪顛渥頰得其正以歿蓋予祖妣之愛弟也祖妣<lb/>
之歸陳氏不二年而哭其雙親嵗時徃來惟君最昵嘗<lb/>
指以語吾先君曰我在其團欒者惟弟我亡汝善事之<lb/>
<pb n="KR4d0324_WYG_008-8b"/>
予總角聞此語今三十年矣祖妣既謝先君亦棄其孤<lb/>
君巋然獨存予感昔輒泣涕嗟乎君又死且葬矣尚忍<lb/>
執筆學為此銘哉君之曽祖曰有方生衮衮生百材嘗<lb/>
名其堂曰琢玉羅明師聚子姪而誨之君沉酣其間思<lb/>
有以自㧞既試歸不售浩然得龎德公之趣栽花蒔竹<lb/>
水流其門客至棋酒徜佯竟日忘去間謂所親曰吾得<lb/>
臭味相如足矣利交能幾何以故兄弟議析財有遜無<lb/>
校里以緩急告解衣推食盡歡凶年計當食之粟而儲<lb/>
<pb n="KR4d0324_WYG_008-9a"/>
之餘率以貸曰吾非獨飽者也盖君性沉厚語呐呐不<lb/>
出口而所趨廼爾信所謂質直而好義者邪夫人陳氏<lb/>
太和丞綰之女兄齊眉倡隨之死弗忒君之善得行於<lb/>
鄉者夫人之助為多夫人卒於慶元五年六月壬申年<lb/>
七十六後十四年當嘉定四年七月戊午君卒年八十<lb/>
二六年十一月丙申合葬南溪子曰偉曰仰壻曰陳偲<lb/>
孫男女六人君之長子孝友而知學勇修其父之業而<lb/>
潤澤過人嵗在甲子試於州歸而屬疾以重九日不起<lb/>
<pb n="KR4d0324_WYG_008-9b"/>
時君尚無恙衆環泣曰天不使人種德邪如君之用力<lb/>
之勤幸見此子而不幸哭此子也偉之葬且同日仰帥<lb/>
其猶子負土甚哀聞者尤哀之銘曰厥初生民其道如<lb/>
砥迨德下衰營營以死吁嗟若人澹弗干名有濯其蘭<lb/>
過者曰馨父父子子夫夫婦婦豈偶然邪胡為乎兹<lb/>
　　程伯修墓誌銘<lb/>
程姓起周司馬喬伯至本朝盖大自河南先生以道倡<lb/>
支派星析有家遂寜之長舉者伯修其一也伯修之曽<lb/>
<pb n="KR4d0324_WYG_008-10a"/>
祖曰極卒官承奉郎承奉生綿州司户潛司户生處士<lb/>
仲任伯修諱立誠處士之中子七嵗能詩比壯遇李若<lb/>
無於眉山棄其學而學焉若無隱者也居有頃親朋誚<lb/>
讓謂伯修年盛有母不能媒斗禄非孝伯修幡然起試<lb/>
於有司九嵗凡三薦文聲涌出將屢試喪母泣幾喪明<lb/>
服除再入眉山辭其所徃來者曰昔之出以為親也親<lb/>
亡吾從此逝矣獨喜蓄善藥手自櫛爬赴人急不避寒<lb/>
暑深山窮谷望如盧扁再生即意所可雖樵夫與抗禮<lb/>
<pb n="KR4d0324_WYG_008-10b"/>
即不可雖貴盛戒門以絶或曰伯修喬亢人也或曰伯<lb/>
修遯世而不障物巻道弗售泄其土苴於醫惡茍合爾<lb/>
伯修既無求於俗俗亦罕知伯修及病且革更作歌怡<lb/>
然而逝年八十三矣嘉定七年十二月丙子葬雲巖是<lb/>
嵗之夏其族弟叔光㑹京師道其顛末惟悉且請銘夫<lb/>
余固亦哭其母者不能如伯修之髙蹈日索長安米可<lb/>
愧也哉銘曰出也匪舒遯也匪拘維君維親同乎厥初<lb/>
雲巖之雲或暵或雨之人已矣令聞不死<lb/>
<pb n="KR4d0324_WYG_008-11a"/>
　　蔣知縣夫人墓誌銘<lb/>
故知象山縣蔣公鶚之夫人郭氏台臨海鉅姓父諱筠<lb/>
母趙以濮安懿王孫之女法得任其夫終修武郎夫人<lb/>
生紈繻中淑莊罕袨飾修武曰吾不能隨族黨湛浮歸<lb/>
富人必以子名士家其蔣攷叔乎或謝曰貧修武曰攷<lb/>
叔其長貧者邪卒予象山攷叔象山字也象山胷有萬<lb/>
卷書頡頏今古語脱口膾炙傾一州當世賢公卿競禮<lb/>
下之豈特為名士自辛巳授室癸未入太學己丑登進<lb/>
<pb n="KR4d0324_WYG_008-11b"/>
士科已而仕于婺于明夫人與之俱齧苦吞辛無絲粟<lb/>
見顔色象山自喜晚得婦既滿還里舍病作數月卒先<lb/>
是仲子死一年矣長子後兩月亦死夫人忍淚自力如<lb/>
象山在時既而館壻于庭教孫于塾詔之曰梱以外惟<lb/>
女主之未亡人風露無多彊活爾自是坐不改榻行不<lb/>
跨户不詈不朴不笑語而事事繩墨如手自爬搔然盖<lb/>
外沖夷中髙明雖油然可親亦隱然不可侮非若世上<lb/>
女子嚴則鷙暴寛則魚潰也是之謂正性常德襲休祥<lb/>
<pb n="KR4d0324_WYG_008-12a"/>
而胚夀嘏之道豈偶然者哉嘉定十一年九月十七日<lb/>
㣲疾卒年八十四子曰復曰永壻沈拱趙師嚻師嚻監<lb/>
績溪縣税偕其室亡矣孫武仲曽孫森嚞轟女二人夫<lb/>
人之孫余之姑之夫也衰且絰將以十三年十一月初<lb/>
十日祔于大田告之曰夫人一生莫重于道德而千金<lb/>
為輕莫貴于仁義而三事為賤士之所自厚在此不在<lb/>
彼也烏得以一命服之有無而長短夫人哉然則彼有<lb/>
鸞書雲疉象服星爛俗駭而羡之者其於夫人賢不肖<lb/>
<pb n="KR4d0324_WYG_008-12b"/>
何如也銘曰簷鵲兮朝朝梁鷰兮宵宵乃如之人兮誰<lb/>
與逍遥氷為佩兮雪為鑣盡我日月兮淒其囘颷從夫<lb/>
子於下地兮山愁水號<lb/>
　　祝夫人壙誌<hi>代季父</hi>
君祝姓台之臨海人曽祖寜祖穎父興宗皆婆娑丘園<lb/>
無顯者君在童年以柔靖愛于父母入于門不逮事舅<lb/>
獨喜有姑在蚤莫迎順不以一髮傷其懷衆謂陳氏有<lb/>
婦矣予家故貧惟以詩書自命君臭味實協唱隨無間<lb/>
<pb n="KR4d0324_WYG_008-13a"/>
言性仁且怡不為窘聲躁也閫内事咸有條理此族姻<lb/>
親見也蚤嵗疾客於脾醫不治轉劇蒼顔白髮見于盛<lb/>
年卒以是困且死死之日為嘉定己巳二月庚午子良<lb/>
卿成卿夀卿女長適蔡端本次字包輝未行予聞生而<lb/>
多艱者必夀此乘除法也于予室獨不然哀哉予日薄<lb/>
西山婚嫁事如逋之積念君在時雖十日九病猶能商<lb/>
確焉今亡尚疇依乎此又予所自哀者也陳氏世葬縣<lb/>
之義城鄉戱龍山山之南可以附卜乃以十二月庚申<lb/>
<pb n="KR4d0324_WYG_008-13b"/>
舉其柩藏焉辛岡巽水覆土植松妯娌若魚貫然而距<lb/>
郡城可十里嗚呼泉可移石可隳後千年有人尚克念<lb/>
之潁川陳某誌<lb/>
　祭文<lb/>
　　祭商羲仲郎中文<lb/>
嗚呼夭夀死生得失窮通不繫巧愚繫其所逢貴榮賤<lb/>
枯崇泰黜否細人之私君子反是君之筆舌一瀉三江<lb/>
古木倒影中涵宮商文字之官鳳池鑾殿君不翺翔秪<lb/>
<pb n="KR4d0324_WYG_008-14a"/>
落州縣廼其政事有介有通有雨有暘有雷有風晚鎮<lb/>
于西趣尚平易收歛鋒鋩率真袪偽而或謂君違俗背<lb/>
時不能俯仰揚波歠醨其進也徐其退也亟衆妬蛾眉<lb/>
變亂白黑歸卧於室見者慮焉誰知其病芽蘖有年蹇<lb/>
吃語言趦趄步履使其未瘳猶愈於死人不可恃所恃<lb/>
者天天復揠之何辜而然嗟世之愚顛迷昏晝簡黙為<lb/>
險剛方為傲猶有公論如日照衢浮雲去來不礙太虗<lb/>
頗聞去思聲滿檇李彼蚩者氓亦有臧否風恬浪靜豈<lb/>
<pb n="KR4d0324_WYG_008-14b"/>
無還期櫝此一棺已而已而鄴侯之籖子雲之宅清夜<lb/>
如氷其人何若三商不作今失典刑吾鄉之思匪徒友<lb/>
朋<lb/>
　　祭祝縣尉文<lb/>
嗚呼君官于南我家于北未及握手論心已熟六月徂<lb/>
暑訪我篔牕劇談過午清風一牀我亦疑君老態先白<lb/>
扶出户限幾不能屐君曰自愛秋當復來時我解組一<lb/>
笑歸哉旦旦望君而君不至問何以然曰既長逝嗚呼<lb/>
<pb n="KR4d0324_WYG_008-15a"/>
聚散離合如機之旋以正而終一息百年我不悲君憐<lb/>
其有母霜雪九旬而更哭子迢迢故鄉君魂疇依寄聲<lb/>
江水恨不奮飛<lb/>
　　代叔祭蔡基仲夫婦文<lb/>
哀哉基仲竟止此耶人孰不死子何酷耶子以孑然遺<lb/>
孤尸一門嗣續之寄家之興亡惟子是視而幼克自立<lb/>
以至於成人既勞厥生且勉於學可以為子矣吾女歸<lb/>
子樂其臭味之相茹也盖與子共苦食淡者七年而不<lb/>
<pb n="KR4d0324_WYG_008-15b"/>
敢怨可以為婦矣是豈獨汝家之幸亦我家之幸也吾<lb/>
女歸告我曰我不能終事厥母願有以事父自是而後<lb/>
凡吾家微末之事惟吾女之問子亦朝暮徃來一盃相<lb/>
屬好洽如家人也嗚呼吾今六十有四矣齒髮摇白來<lb/>
日幾何兒女之託亦惟子夫婦之望何辜於天乃使其<lb/>
相繼以没地也同時屬疾吾以為常事耳越數日而弗<lb/>
瘳又數日而浸劇子卒以是死而吾女則生吾意其猶<lb/>
足以拊子之嬰兒而俟其長也不十日又以訃聞人邪<lb/>
<pb n="KR4d0324_WYG_008-16a"/>
天邪嗟子夫婦受難受之艱辛而得所不當得之凶禍<lb/>
游魂悽悽今也何在其升騰飄忽而歸於天乎其泬寥<lb/>
澌盡而流為泉乎其與化俱徃而入於無有乎其怨憤<lb/>
凝結而猶在世乎吾不可得而知也所最痛者㷀㷀稚<lb/>
子娟娟弱女生事滿前誰為之主在生無伸眉之日死<lb/>
未有歸骨之所此雖行道之人猶為齎咨而況於内外<lb/>
姻黨之間哉吾自哭汝以來生意幾落兀兀飲食常如<lb/>
醉夢既為汝悲亦以自傷其不幸而壯者其難保若此<lb/>
<pb n="KR4d0324_WYG_008-16b"/>
衰墜者可望其長久邪一慟之餘雲悽月惻言不能文<lb/>
姑叙以臆嗚呼哀哉<lb/>
　　五世祖墓祭文<lb/>
維江南鍾崗阜之秀陳之先域實根幹焉徃嵗鄰孽宣<lb/>
驕水齧其趾爐香之奠十步九跌者屢矣是子孫之罪<lb/>
也一二年來始克披竹斬藋稍還隴隧五世之嗣亦得<lb/>
以天子命服拜焉夫科名禄仕非以賁其先也仁義道<lb/>
德所以燾其後也如鏡印形如谷答聲其緜聨接續勢<lb/>
<pb n="KR4d0324_WYG_008-17a"/>
之常爾而豈有他哉百年之間冥漠久矣而神靈固不<lb/>
昧也百年之後松楸茂欎毋或不淑為山靈之辱<lb/>
　　祭先妣文<lb/>
維嘉定三年嵗次庚午五月戊子朔十有八日乙巳耆<lb/>
卿謹以家饌致于亡母孺人姚氏之靈嗚呼吾母其真<lb/>
死邪盖棺七日無容無聲吾母其真死矣吾家世儒薄<lb/>
生理母歸田無三十畝老屋數間不任風雨吾母一力<lb/>
經紀之左手嬰孩右手績織下至米鹽靡宻之事亦牽<lb/>
<pb n="KR4d0324_WYG_008-17b"/>
頓忘食盖吾先人性躭書口不道家有無其所以至今<lb/>
僅給則實惟母力姻黨盡能言之也丁巳秋先人即世<lb/>
母寡居於時女兄年已及笄長妹亦駸駸次則病瘖其<lb/>
季猶少也藐然一子則又病濵於死過者見之知其百<lb/>
無以堪吾母含淚摩娑卒得活我且漸謀婚嫁事中間<lb/>
多故又有莫之勝説者吾母雅無病苦自是亦抱氣疾<lb/>
二年而不平人曰男女債未償而然母亦曰誠然也經<lb/>
之營之亦盡出母心力其後二壻拜於堂上婦亦入門<lb/>
<pb n="KR4d0324_WYG_008-18a"/>
人謂可以漸閑然勞猶昔也嗚呼吾尚忍言之邪自惟<lb/>
不孝無以榮其親然有區區烏烏之情不能志去私謂<lb/>
生茍不達儻得與母蔬飯而嬉少酬其平昔之勞則志<lb/>
願畢矣雖母之所以自期者亦然也嗚呼吾母孰謂其<lb/>
至是邪天不佑善邪豈造物者以子不孝而降此毒戾<lb/>
邪抑母所以役其神者過而脆弱之質自不能久於世<lb/>
邪繼自今吾疇依邪家道誰治邪手澤滿前種種皆血<lb/>
吾亦何以生為邪未病之四旬得孫津津甚喜中夜隆<lb/>
<pb n="KR4d0324_WYG_008-18b"/>
寒起視之至再三焉告母少休勿聽也嗚呼繼自今孫<lb/>
雖啼號吾母其聞之邪惟我母子相與為命三十有一<lb/>
年子不敢一日捨母而逺遊母不肯一日不見子而食<lb/>
母病八月吾八月在牀亦謂母勿藥而康庸詎知辰出<lb/>
暮歸則母已不能語也邪嗚呼痛哉未病時意嘗不滿<lb/>
間或指瘖者曰汝有分則先我死也或又指其季曰吾<lb/>
安得亟嫁汝也或謂母年未六十何介介若此由今觀<lb/>
之似若知其死而然嗚呼痛哉深惟此責母在在母母<lb/>
<pb n="KR4d0324_WYG_008-19a"/>
死在子誓當拊字裝遣如母未瞑目之時母可無憾其<lb/>
所以為母憾者有終身之勞而無一息之樂治家有竒<lb/>
男子之所不能而不及享庸婦之夀如永夜入荆棘遲<lb/>
天明而坦途則車軸折矣此耆卿之所以寃天呌地欲<lb/>
與母俱死而未可也決九河不足以為吾之淚汗千竹<lb/>
不足以書吾之恨哀哀我母今安適矣皇天后土忍於<lb/>
是矣藉使不死無見母之日矣一酹而號肝腸縷絶嗚<lb/>
呼痛哉<lb/>
<pb n="KR4d0324_WYG_008-19b"/>
　　祭妹文<lb/>
嗚呼兄弟之愛如四體之於身爾其死矣吾何愛其生<lb/>
先子早世兄弟孤惸爾年最幼尤鍾愛於母兄棲遲窮<lb/>
居十有餘年惡衣糲食同茹艱辛兄既得仕爾德修明<lb/>
學禮與詩習以蘩蘋後又十年爾乃從人事夫柔嘉琴<lb/>
瑟鏘鳴生雖孔艱克配賢仁孰謂不遐福祉臻臻聞爾<lb/>
訃音哀不勝情哭不慿棺不見容聲酹酒以文尚感精<lb/>
神死生永訣長想無因嗚呼哀哉<lb/>
</p>
<p>
</p>
  </div>
</body>
</text>
</TEI>
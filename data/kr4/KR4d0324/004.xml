<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔忩集巻四</head>
    <p>
<pb n="KR4d0324_WYG_004-1a"/>
欽定四庫全書<lb/>
　篔忩集巻四　　　　　　宋　陳耆卿　撰<lb/>
　記<lb/>
　　思愛庵記<lb/>
思愛庵在北山滕侯廟左十步台之人感懷侯德故立<lb/>
廟既廟復庵其旁者侯德無窮而感且懷之者轉不已<lb/>
也侯以郡下末曹抗海内鉅冦事具守台錄及朱文公<lb/>
語錄中世已傳故弗著間嘗論自古有冦難冦未至先<lb/>
<pb n="KR4d0324_WYG_004-1b"/>
恐皆是也其上冦至不恐急則遁又其上冦至不恐急<lb/>
不遁繼以死夫繼以死豈不難哉侯則不繼以死繼以<lb/>
生侯生而一城之老穉皆得生百餘年間涵孕孶育婆<lb/>
娑嬉遊以織以耕以仕以學不知者自謂太平幸民坦<lb/>
腹卧歌而知者流涕也知則思思之而不得見則願見<lb/>
其家人如侯在迺命侯孫仲宜迎趙夫人於武陽夫人<lb/>
庵居侯廟食官斥廢田半頃俾仲宜主祠事仲宜死子<lb/>
昖主之田嵗凶庵且日圮昖泣曰若是則非台人之所<lb/>
<pb n="KR4d0324_WYG_004-2a"/>
以命我也㑹秋中熟乃以田之入供修費先廟後庵訖<lb/>
功徵記於予予惟侯天與血誠視戡難解險如飲食功<lb/>
成而遜賞濃薄不計庵與廟有無何足道哉台人念忠<lb/>
昖知孝故眷眷於庵與廟而庵與廟得不廢雖然庵與<lb/>
廟台人責也而乃以累昖昖蔬水僅給又齧之於匠石<lb/>
將奈何愛根則䕶枝繼自今庵與廟圮當修田不足當<lb/>
附益予以田之逸而後責以庵與廟之勞庵與廟當益<lb/>
不廢侯死不可作使侯世世主侯祠不絶即所謂感懷<lb/>
<pb n="KR4d0324_WYG_004-2b"/>
侯徳不已者也予記曩年陪廟祭尊簠横陳簫皷撼木<lb/>
末祭罷胙飲庵中而常恨庵小不足容也今既新是庵<lb/>
春猿秋鶴喜動顔色士大夫將雲闐霧塞釃酒張樂以<lb/>
詠歌侯之德之賜夫必念其為台人之責而毋以累昖<lb/>
其殆庶幾乎嘉定十三年七月日記<lb/>
　　寄庵記<lb/>
金華邵大猷有髙世趣取晉人語牓其居曰寄庵求記<lb/>
於余至六七不厭問之則老且至世念益薄吾將虛舟<lb/>
<pb n="KR4d0324_WYG_004-3a"/>
吾心逆旅吾身蘧廬吾家以盡吾年而忘吾憂此寄庵<lb/>
之所以命也余應之曰今之人蠅營蟻鬬認物為已擊<lb/>
搏咿嚘之死弗休聞子之言得無瘳乎雖然未足以盡<lb/>
其槩也晉人之語多曠蕩而少根然其言曰如寄未嘗<lb/>
以為真寄也泛觀兩間其榮華赫燿者能幾人耶其初<lb/>
謂若泰山也轉盼之間為抹電為逝川為空虛為塵埃<lb/>
向所倚藉者剥落銷鑠不留一髮寄之説匪虛也雖然<lb/>
若此者其形也形不可恃所恃者理也理無窮形有盡<lb/>
<pb n="KR4d0324_WYG_004-3b"/>
是故以為真寄則雖千嵗猶旦暮也雖天地亦寄也以<lb/>
為非寄則一室之細有君臣有父子有仁義禮樂毫釐<lb/>
差千里謬也是以君子矻矻若思孜孜若持目未瞑心<lb/>
已疲孔子曰朝聞道夕死可矣此以理不以形也有笑<lb/>
於側者曰異哉子之言晉人不如嘉定甲戌仲冬朔天<lb/>
台陳耆卿記<lb/>
　　青田縣尉題名記<lb/>
青田縣官舍令依山丞蔽其前主簿翼其右皆近市惟<lb/>
<pb n="KR4d0324_WYG_004-4a"/>
尉臨溪滸山空水癯欸乃之歌與櫓聲交於枕上或值<lb/>
風雨晦明之變星斗出没煙靄吞吐態度萬千過者羨<lb/>
其清而居者不覺也然月廩而緡三十𨽻卒五十有二<lb/>
大半消散存者無所得食則旁緣符檄走鄉井以閧以<lb/>
攫明冒禁網不恤為尉者噤莫之問但兀處空舍舍又<lb/>
低老摧蝕凛凛欲壓坐未定聞梁楹剥剥聲余記昔為<lb/>
寮其間每謁入則庭無椅子斷椽敗柱間供薪爨蓋無<lb/>
論官舍雖齊民之居不若焉夫以其地如彼之清而其<lb/>
<pb n="KR4d0324_WYG_004-4b"/>
居卑辱如此地之辱其人邪人之辱其地邪錢塘朱起<lb/>
祖始至議改築余疑其誕不兩月競傳尉舍就勝吾廬<lb/>
矣蓋不糜公財不藉民力劃然天設煥然霞湧人既洞<lb/>
心駭目而晶采注射可使山青水緑之益助其勝若風<lb/>
雨晦明之變横奮捷起益清絶可愛也余以誕疑君君<lb/>
非誕余實不靈余以是知論事論人不可拘繩墨夫總<lb/>
一尉舍爾均是人爾或不能有其有或無而能有其有<lb/>
不同如此而或者欲比而同之是使賢愚齊遁而苦窳<lb/>
<pb n="KR4d0324_WYG_004-5a"/>
併休既乃罪其俗曰難治難治是猶混荃猶於一室而<lb/>
反咎其不芳豈理也哉君既新其居復掇前人次第礱<lb/>
之石求題名記夫列姓氏標嵗月平視善惡隂存勸懲<lb/>
此其意固非淺淺要之一石之鐫視官舍之築難易蓋<lb/>
不類余故用序載變體後其易先其難嘉定十三年九<lb/>
月日從事郎新慶元府府學敎授陳耆卿記<lb/>
　　處州平政橋記<lb/>
刳木為舟防水險也架木為橋防舟險也人有千嵗之<lb/>
<pb n="KR4d0324_WYG_004-5b"/>
思人無百年之夀風雨之波濤之橋雖人力成不能以<lb/>
人力無敗也雖然果盡人力則其成也堅好其敗也遲<lb/>
是又在人力不在橋矣處州橋始端拱凡幾興壞事班<lb/>
班見於石大理丞應公元衮易鎮之明年迺議修橋橋<lb/>
完未匝月水怒橋基廩廩越三日水再怒橋壞乃議重<lb/>
建橋起仲夏迄孟秋公無一息不在橋也昔之為是役<lb/>
者參伍新舊華多於質崇目前之喜弛意外之憂公獨<lb/>
撤故材受成規下令曰吾官滿即去橋宜終修衆聞奔<lb/>
<pb n="KR4d0324_WYG_004-6a"/>
走僝工閎壯加倍偃若龍卧蜷若虹飲郭内外人憧憧<lb/>
徃來又若縱步席上散影澗中巒麓迎前而魚鰕出没<lb/>
其左右一一皆竒觀也豈曰利涉也哉民倍逸公倍勞<lb/>
矣力倍勞財倍費矣衆曰今天子以儉為寳侯國景隨<lb/>
公之治不輕以錙銖自怡悅也而獨重費於橋儉於已<lb/>
不儉於民也又曰郡㕔剏於天禧屋老岌欲仆坐於上<lb/>
而麾指吏民宜不當徐徐也然橋成然後及㕔事謂之<lb/>
何哉急於民不急於己也夫視民之無橋以渡甚於己<lb/>
<pb n="KR4d0324_WYG_004-6b"/>
之無宫室以處若是者可觀政矣觀之未既也公之政<lb/>
以愷悌為堂屋以安静為輿梁千里之内皆夏屋通衢<lb/>
也此豈待土木哉待土木者橋與㕔二事耳人之所知<lb/>
也其所不知當求諸此記之外嘉定十一年二月既朢<lb/>
迪功郎處州府青田縣主簿陳耆卿記<lb/>
　　習齋記<lb/>
愈材叔以唯名齋請記於予予曰甚矣子之慕曽子也<lb/>
慕曽子則可遽欲為曽子之唯則不可因更曰習習亦<lb/>
<pb n="KR4d0324_WYG_004-7a"/>
曽子語也夫口耳之學聖賢賤之然未有不由口耳而<lb/>
能心詣者也有聞則有傳有傳則有習有習則有悟唯<lb/>
者悟之極也而起於習未習而學唯猶未歩而學走蹶<lb/>
且殆矣夫曽子之所謂習者莫得聞矣吾為子遐想而<lb/>
言之溜能穿石一暴不勝十寒是非學之説也學之理<lb/>
在是也有斷有續雖智不足無久無初雖拙有餘子而<lb/>
有志於斯則當吐呑乎理義之淵耕鋤乎忠信之囿得<lb/>
於耳習於心得於心習於事得於旦暮習於嵗月不獨<lb/>
<pb n="KR4d0324_WYG_004-7b"/>
對聖賢之書而習雖起居飲食亦習也不獨對父兄而<lb/>
習雖對臧獲語亦習也習熟則理順理順則心明豁然<lb/>
大通八荒在牖其視聖人之言雪消冰泮何假問難人<lb/>
謂曽子一唯超出學者畦逕不知其自習中來也子誦<lb/>
魯論二十篇其首語云何<lb/>
　　畏齋記<lb/>
畏齋者錢沆少初讀書之室也少初讀書自論語始得<lb/>
三畏之説欲終身焉且以名其齋名齋匪難也求無愧<lb/>
<pb n="KR4d0324_WYG_004-8a"/>
此名難哉夫畏入德之戸也人無所畏則何事不可為<lb/>
三畏畏之大者也其中又有大者焉大莫大于天命天<lb/>
命天所賦之正理也天以是理賦人人以得是理而為<lb/>
人一息不存則障其天閼其性名雖為人而實無以逺<lb/>
於禽獸故君子畏之且天理不在逺四端五常之道其<lb/>
大者也縷而計之則一語黙必有天一動作必有天知<lb/>
其為天則人慾無時而得肆矣不知其為天則人慾無<lb/>
時而不肆矣故人知有轟然之雷霆而不知其有隠然<lb/>
<pb n="KR4d0324_WYG_004-8b"/>
者焉隠然者理而轟然者特形聲爾夫小人之無忌憚<lb/>
者雖雷霆未必畏也知畏者雖無雷霆亦畏也大學之<lb/>
道貴於謹獨獨者人所不知而已所獨知之地也然則<lb/>
少初之畏不必衣冠佩玉坐此齋然後見一出焉一入<lb/>
焉藏修而游息焉澄其心君静其志帥避欲如避仇去<lb/>
邪如去囚是心常若天之臨乎其前而旋乎其側則語<lb/>
黙動作咸有軌度積之而久則清明在躬左右逢原泮<lb/>
奐優游無入而不自得蓋天理本非強人之物所謂畏<lb/>
<pb n="KR4d0324_WYG_004-9a"/>
者亦非終於焦勞惴縮而已也少初公台子脱畧富貴<lb/>
而欲從事於斯可謂有志也已能充其志則聖賢可以<lb/>
馴致不然則不免為鄉人少初勉之<lb/>
　　浩齋記<lb/>
天地之間千變萬化得失成敗是非榮辱如魚鱗如蝟<lb/>
毛相摩相激不知其息卒然遇之則足以使人喜使人<lb/>
悲使人疑愕而驚悸有能壁立不動而髙視物表者茲<lb/>
不謂之氣乎氣之所在不三事而貴不九鼎而富不松<lb/>
<pb n="KR4d0324_WYG_004-9b"/>
柏而夀不花卉而榮蓋惟已大物小而天下莫之能入<lb/>
也然是氣也不可以強索不可以偽假強索者枵偽假<lb/>
者敗故莫若求其所以氣夫氣非能求之為難乃得其<lb/>
所求之為難人莫不有是浩然者也而或至於苶然憒<lb/>
然者求之於外而非内也求之於外而非内則必至於<lb/>
客搏主子賊母終日求其浩然而不能浩然也夫有義<lb/>
理之氣有血氣之氣義理之氣不怒而威血氣之氣怒<lb/>
而不威怒而不威者氣益縱益小不怒而威者氣益平<lb/>
<pb n="KR4d0324_WYG_004-10a"/>
益大今欲求其所以大毋欲速毋搏虛主敬以為根立<lb/>
義以為的羮牆焉參衡焉日周流乎是理之中而罔敢<lb/>
逾越迨其久也完粹純熟正大髙明如養桐梓日化月<lb/>
長而植者不知則所謂浩然者於是乎在夫然後可以<lb/>
達可以窮可以樂可以憂可以䛕譽可以讒毁盖物之<lb/>
戈㦸相向者千萬而我不二物勝我邪我勝物邪郡博<lb/>
士姚君以浩名齋而徵記於予予役役酬世未知操存<lb/>
之訣自謀不暇而胡能有益於博士姑誦所聞求發藥<lb/>
<pb n="KR4d0324_WYG_004-10b"/>
云爾以博士之氣而又求其所以氣行於天下其為浩<lb/>
也孰禦<lb/>
　　植松記<lb/>
木之無芬香艷美而無益於人之觀者莫松若也然有<lb/>
三異焉其心可以獨立其色可以受變其氣幹可以延<lb/>
年是則木之可以益乎人之觀者其有過於松乎嗟乎<lb/>
世以芬香艷美取人者多矣予於觀松得觀人之法焉<lb/>
辛未春得二本於圃人植諸堂下予謹記且頌曰伊松<lb/>
<pb n="KR4d0324_WYG_004-11a"/>
之心匪鐵而堅一日獨夫千年比干伊松之色可霜可<lb/>
雪汲黯立朝聳慄在列伊松之幹終古弗畔夷齊卧山<lb/>
呼之不返夫松之有是三者初不假乎藻飾之功人之<lb/>
不能然者寧不有愧於此松<lb/>
　　拙養齋記<lb/>
寧川土厚俗龎士大夫淬禮義而厲名節其民貧者力<lb/>
穡富者勤嗇而不爭予家郡城相望不通屨每見吾鄉<lb/>
邢子崇道其賢主人胡君不離口其言曰是所謂勤嗇<lb/>
<pb n="KR4d0324_WYG_004-11b"/>
不爭者也家故以貲雄守其身若處女昏嫁畢闢其廬<lb/>
之東曰拙養以終此生焉拙養者胡君所以自名而胡<lb/>
君非拙者也胡君少業儒出入文史亦欲以一二行世<lb/>
既不售謀休形息影之所而曰吾惟恐不拙也願子記<lb/>
之予曰子不見夫天地之動物乎凡所謂巧者要多拙<lb/>
者也當其盛也所謂奮爪距以角者幾於振撼隂陽衝<lb/>
突日月已而童子操一戈得唾洟而笑臠之反不若友<lb/>
澤之黿鼉囚山之麋鹿悠然得此生也予聞拙養之事<lb/>
<pb n="KR4d0324_WYG_004-12a"/>
問所養云何齋之前後其所有云何則曰松以養吾心<lb/>
竹以養吾節花以養吾性情山水以養吾仁知夫是五<lb/>
物者人知其五物而已或能有之而未必能有其有也<lb/>
君顧斂之於躬不以為㳺觀而以為踐修之則雖舉今<lb/>
天下之巧者為君謀無以易此又果拙邪吾聞君所居<lb/>
鄉士未有顯者君能鞭其子孜孜問學擇師而敎之欲<lb/>
以是起其家洗其鄉之羞果若是君愈非拙者子崇之<lb/>
敎其子不徒文藝當使德成行尊規摹前哲俾其鄉沐<lb/>
<pb n="KR4d0324_WYG_004-12b"/>
浴於善是謂知本科第利禄抑末也入其塾請書濓溪<lb/>
拙賦以代提耳毋多談嘉定乙亥良月既朢臨海陳耆<lb/>
卿記<lb/>
　　暗室記<lb/>
陳子之居卑且隘其東有塾方丈潔而幽完而不華陳<lb/>
子愛之迺朝夕於斯焉然牖外則垣垣外則塗塗去垣<lb/>
咫尺垣與牖亦如之故局塞黭蔽不足以照日因遂牓<lb/>
曰暗室客有過而笑者曰陋哉子乎小人有居必依髙<lb/>
<pb n="KR4d0324_WYG_004-13a"/>
明子獨為暗之託邪陳子曰不然夫暗之名一而予與<lb/>
子之見不同如子所見暗可忽也如予所見暗可畏也<lb/>
詩云相在爾室尚不愧于屋漏記曰君子戒慎乎其所<lb/>
不睹恐懼乎其所不聞夫屋漏之愧未流於里巷不睹<lb/>
不聞之非慝未白於人之耳目而古人憂之正以易矯<lb/>
者明而難克者暗也暗之禍人亦巧矣君子居暗而懼<lb/>
小人居暗而肆予之於此室也不學肆而學懼也果學<lb/>
懼則無惡於暗是故愈暗則愈懼愈懼則愈思愈思則<lb/>
<pb n="KR4d0324_WYG_004-13b"/>
愈修以是閉門而訟過深居而味道焚香而友古人萬<lb/>
有一獲則暗之功也子乃以為可忽也哉雖然室無明<lb/>
暗明暗在心心之明邪室暗不暗心之暗邪室明不明<lb/>
此又一説子其擇之客退陳子次答問語書於壁以為<lb/>
之記<lb/>
　表<lb/>
　　瑞慶節賀表<lb/>
良月就盈四海紀虹流之瑞後天難老千官歌虎拜之<lb/>
<pb n="KR4d0324_WYG_004-14a"/>
篇雷動驩聲春囘和氣恭惟皇帝陛下體周抑畏躬禹<lb/>
儉勤無思無為化自隆於吹萬如天如地德早貫於函<lb/>
三故修齡與日以長存雖巧厯窮年而莫盡臣馳神樞<lb/>
北占象弧南奉萬嵗之玉巵遙想鵷行之隔上千秋之<lb/>
金鑑庸伸鼇抃之恭<lb/>
　　代謝賜厯日表<lb/>
課自清臺見太史候占之宻命於小國識聖王撫御之<lb/>
公捧讀方新遵行惟舊竊以自古在昔治厯明時略於<lb/>
<pb n="KR4d0324_WYG_004-14b"/>
農稷之官詳於羲和之職蓋推驗微有不審則勸相無<lb/>
適而宜於赫我王亶明此道恭惟皇帝陛下化隆吹萬<lb/>
德妙函三先天而奉天内既嚴於心法底日不失日外<lb/>
尤飭於官常爰及成書以惠率土臣承流無狀拜賜知<lb/>
榮視七十二候之分敢曰虛文而止盡三百六旬之内<lb/>
願為實德之宣<lb/>
　　代慰太皇太后上僊表<lb/>
母德載坤方衍重闈之慶僊游賓漢䀌纏當宁之悲逺<lb/>
<pb n="KR4d0324_WYG_004-15a"/>
在露濡咸知雨泣恭惟大行尊號殿下補天儷美應地<lb/>
凝祥元功馬鄧之先淑德莘塗之上力扶乾健詒厥孫<lb/>
謀妙廸離明䋲其祖武方夢月介崇髙之祉乃乘雲追<lb/>
汗漫之遊皇帝陛下德與天齊道同日致歸尊長樂舉<lb/>
頭合過於千齡稱慶未央轉矚僅開於八秩永言摧割<lb/>
曷究形容臣阻唁大庭猥縻小壘愛敬而加百姓深知<lb/>
孝治之隆兢業而有萬幾願撙哀情之過<lb/>
　疏<lb/>
<pb n="KR4d0324_WYG_004-15b"/>
　　奏請罪健訟疏<hi>按厯代名臣奏議此下三疏皆寜宗時耆卿為青田主簿奏</hi>
臣聞民俗之不媺非一端也而健訟之禍為大夫州縣<lb/>
所以平天下之不平者也民有不得其平而求於州縣<lb/>
州縣不能平之則于臺于省盖其情之不獲已誰得而<lb/>
忿疾之哉然觀今日州縣之訟未必皆不得其平者也<lb/>
良民以訟為恥頑民以訟為喜夫以訟為恥藉有不得<lb/>
其平非至慘烈有茹苦不言者矣不幸而至於訟有未<lb/>
幾而中輟者矣頑民幸其然也故常以彊籠弱以富撼<lb/>
<pb n="KR4d0324_WYG_004-16a"/>
貧既侵奪之懼其直於官也則先粉澤其辭以自媒於<lb/>
訟故今天下之不直者多為詞主而直者起應之爾夫<lb/>
其樂競好争如嗜飲食而又能髙貲以啗胥吏彊辭以<lb/>
瞽官曹未及書判則已欲預持其長短而曰不勝不止<lb/>
矣所較者不數緡而其求勝之心雖竭産不靳稍不如<lb/>
意則鑿空越訴不遺餘力故官吏聞風畏之徃徃含容<lb/>
黒白而天下多不决之訟由是喜訟者日熾矣喜訟者<lb/>
日熾則天下之不得其平者日廣矣夫告訐者有法自<lb/>
<pb n="KR4d0324_WYG_004-16b"/>
刑者有法不干己者有法告上而不以實者亦有法今<lb/>
未必盡行也是以奸民勇無所忌而風俗益媮臣愚乞<lb/>
降睿㫖申諭省部臺郡凡民訟小大其已經剖斷得實<lb/>
而輒枝蔓誣訴者各以其罪罪之毋俾倖免彼知喜訟<lb/>
之為無益也則相率而歸於無訟惡草去則良苗殖此<lb/>
自然之理臣不勝惓惓<lb/>
　　奏請急水利疏<lb/>
臣聞水在地中猶人之有血脈一日壅塞必有受其病<lb/>
<pb n="KR4d0324_WYG_004-17a"/>
者故水利一事憂民者多疚心焉或曰去嵗汎溢之灾<lb/>
繩連郡國敗屋殺稼所在相望見其害未見其利也雖<lb/>
然天灾流行國家代有於汎濫則見其害於旱暵則見<lb/>
其利因汎濫而不為旱暵備殆因噎廢食爾夫稼民之<lb/>
命也水稼之命也春夏之交丁壯蝟集至有争涓滴以<lb/>
殞其軀者東浙田多依山而本郡盖其一也巖谷嶢埆<lb/>
渠塘鮮少故灌溉之事不可一日廢夫水疏之則流堙<lb/>
之則竭其疏之也必有源其堙之也必有故彼細民之<lb/>
<pb n="KR4d0324_WYG_004-17b"/>
所争者涓滴爾毆死者止一身爾彊宗右族疆畎盈野<lb/>
每每奄瀦澤以自豐而不顧他人之瘠其所殺寜有算<lb/>
哉十雨五風未見其害也猝有旱魃龜坼立見富者之<lb/>
苖自若而貧者委地矣上之人乃始皇皇於禱祈逮其<lb/>
無年則又皇皇於賑䘏亦已晩矣故今州縣之間多以<lb/>
水利為不急之務夫既以為不急之務則徃日之已塞<lb/>
者愈塞而未塞者亦塞矣近日之方浚者不浚而未浚<lb/>
者無時可浚矣為計不蚤欲罪嵗得乎臣愚欲乞播告<lb/>
<pb n="KR4d0324_WYG_004-18a"/>
外臺遴選官吏徧行根括其蕪没不治或為大姓所雄<lb/>
據者極力疏導俾還其初至於陂澤未成而可經營沾<lb/>
丐者亦必廣為濬鑿以蘇焦槁毋苛擾毋具文脱遇嵗<lb/>
旱民有倚賴縱不能轉歉為豐而利澤亦過半矣<lb/>
　　奏請正簿書疏<lb/>
臣聞之孟軻曰行仁政必自經界始經界盖良法也不<lb/>
幸而經界法壞則所信者簿書爾併簿書而不足信則<lb/>
何所取信哉且有田則有賦役此常理也田有多寡則<lb/>
<pb n="KR4d0324_WYG_004-18b"/>
賦役有重輕亦常理也今之世乃有田愈多而賦役反<lb/>
輕者有無田而賦役反重者此弊在在有之而本郡尤<lb/>
甚姑以青田一縣言之自徃嵗巨浸之後片紙散逸而<lb/>
縱横變化在吏之掌握而已税之厚薄當視其物力物<lb/>
力之髙下當視其産今田頃畆初不見於簿而物力之<lb/>
貫陌獨載之簿若是則其源既失矣過割用物力簿起<lb/>
催用二税簿二者所當相闗而今初不相知嵗遇攢造<lb/>
不過以徃年陳籍沿襲抄轉而已陞降出没既莫能詳<lb/>
<pb n="KR4d0324_WYG_004-19a"/>
鄉胥里豪始得株連姦偽以為牢不可破之計故有一<lb/>
户而化為數十户者有本無寸産而為富室承抱立户<lb/>
者有虛為名籍以避敷斂稍久而成乾没者但見逃絶<lb/>
之家日多租税之額日減上下歎愁而莫知其弊之所<lb/>
自邑令之有意者思欲釐正之然細民吐氣而大姓則<lb/>
忿然不懌矣官本治民而今制於民觸類而長之又豈<lb/>
獨一青田也哉三嵗一推排此常式也今或至十年而<lb/>
不講是使民之患苦無時歇也然則簿書何自而正乎<lb/>
<pb n="KR4d0324_WYG_004-19b"/>
臣愚欲乞睿㫖行下諸路戒飭所在官吏申嚴推排之<lb/>
法其出入規避者重置典憲每嵗攢造必選一邑佐之<lb/>
清強者躬督其事既成則併舊籍上之郡郡復委僚屬<lb/>
研覈之有訴不平或得其實官吏俱從收坐庶幾賦役<lb/>
均壹牒訟稀簡吏稱職而民安業誠非小補<lb/>
　劄子<lb/>
　　代上請乞輸錢劄子<lb/>
臣竊惟今日科斂之法大概極矣而極之中又有輕重<lb/>
<pb n="KR4d0324_WYG_004-20a"/>
焉夫粟帛者民之所有也錢者民之所無也民合輸粟<lb/>
與帛而官俾之輸錢固已非矣至有名曰上供銀錢而<lb/>
其禍酷於二税者此不可不知也閩之郡八其最甚者<lb/>
曰泉臣因巡行入境見其土薄瀕海民多艱食而永春<lb/>
德化安溪三邑介處窮谷怵廹尤甚正賦窘無以辦况<lb/>
其他乎稽諸故常每嵗台信建昌邵武四郡總納上供<lb/>
銀兩一萬五千六百盖為本州衣縑之助蠲半之後惟<lb/>
廣信僅僅取足三郡則否自乾道至開禧已積逋十五<lb/>
<pb n="KR4d0324_WYG_004-20b"/>
萬疋為錢七十五萬緡前此守臣雖聞於朝然止及三<lb/>
州逋欠之弊未及本州科斂之弊也祖例産錢一緡以<lb/>
上合輸銀錢無官民之分也其後祝聖道塲及逃絶戸<lb/>
得免免者猶未衆也其後一命以上咸得免而免者始<lb/>
衆矣又其後士凡薦於天府而籍於太學者咸得免而<lb/>
免者愈衆矣免者愈衆則科者愈寡故以官户士户合<lb/>
科之賦而併於貧弱之家貲不滿百例行科配厥價微<lb/>
踴每兩科至二千八百正錢之外有頭錢有代鈔發納<lb/>
<pb n="KR4d0324_WYG_004-21a"/>
錢有綱脚暗脚等錢民無所措則有淪落有犇迸有咨<lb/>
怨號呼而已夫一指有傷則通體不樂三州之民民也<lb/>
泉之民亦民也彼不知輸而此代受其害得無憂乎開<lb/>
禧初年有㫖嚴趣逐郡照元擬色目應副矣而積壓如<lb/>
舊為今之計非得朝廷主盟以三州銀額撥囘俾之認<lb/>
納而本州衣縑自行措置弊無由革縱未能然亦當為<lb/>
七邑下户痛絶前擾而均之有品秩者之家貲不滿貫<lb/>
而科及額外而科者必罰無赦斷在必行毋掛牆壁則<lb/>
<pb n="KR4d0324_WYG_004-21b"/>
逺民可以息肩矣臣不勝惓惓<lb/>
　　代上請用人聽言劄子<lb/>
臣聞天下非大敝極壞之足憂而小康之可懼孟軻曰<lb/>
國家閒暇及是時明其政刑雖大國必畏之矣又曰今<lb/>
國家閒暇及是時般樂怠傲是自求禍也夫同一閒暇<lb/>
爾聖主乘之則自修庸主乘之則自肆果自肆也雖大<lb/>
治且不保况小康哉臣仰惟皇帝陛下兢業勤儉配古<lb/>
帝王踐阼二十有三年而更化且七年矣曩時權姦内<lb/>
<pb n="KR4d0324_WYG_004-22a"/>
蝕據我乾斷今無之曩時僣叛外訌撓我坤維今無之<lb/>
曩時冦盗起於南芟鋤不息今無之曩時戎狄亂於北<lb/>
挐結不解今無之人孰不曰此閒暇時也陛下亦嘗思<lb/>
之乎昔之於敵也惟憂其不亡而今也反憂其亡憂其<lb/>
不亡者恐其盛而與吾角也憂其亡者恐其餘息忽盡<lb/>
而有崛起者之為吾鄰也然則外若閒暇而中有隠憂<lb/>
之勢焉及是時而自肆可乎臣之所以告陛下者非止<lb/>
曰蒐兵選將髙城深池以為備禦策也自治一語今為<lb/>
<pb n="KR4d0324_WYG_004-22b"/>
書生常談而自古聖賢未有能舍是以躋於理者要其<lb/>
大較曰用人聽言而已用人如資耳目股肱聽言如通<lb/>
脈絡脈絡壅底則股肱耳目有作而不隨之勢自更化<lb/>
以來求言凡幾進言凡幾去嵗小大廷紳慷慨激烈争<lb/>
言時政或以為指斥太過臣曰未害也惟聖主為能受<lb/>
盡言言之是可為國家福言之非可為國家賀賀者非<lb/>
賀其言之已甚賀其言之雖甚而上之人能來之且容<lb/>
之也雖然其甚者宜容也其切且當者不當止於能容<lb/>
<pb n="KR4d0324_WYG_004-23a"/>
或謂陛下不酌可否概而容之聖度雖寛物望未愜夫<lb/>
亦於羣臣奏對之間擇其稍可行者次第施設以收士<lb/>
大夫之心可也至若用人一事陛下與二三大臣權衡<lb/>
於上誕開公道痛絶私謁有德者用之有才者亦用之<lb/>
正與翕受敷施同一軌轍而上之意向難測下之體認<lb/>
易偏用一精明之吏則有以苛察迎之者矣用一剛強<lb/>
之吏則有以峻刻迎之者矣用一能理財之吏則有以<lb/>
聚斂迎之者矣見影疑形見葉疑根上未必有是而下<lb/>
<pb n="KR4d0324_WYG_004-23b"/>
不以為無是此又公朝所宜察也臣愚欲望陛下更與<lb/>
二三大臣籌度仍降睿㫖布告中外俾知所以招徠讜<lb/>
直奬用忠厚之意庶幾上而朝廷下而郡國莫不曉然<lb/>
向方以惟上之聽脈絡既通耳目股肱既運元氣既固<lb/>
敵人盖客邪耳惟陛下亟圖之<lb/>
　　代上請研覈郡縣兵劄子<lb/>
臣聞有郡縣之兵有邊陲之兵邊陲之兵可急而不可<lb/>
緩者也郡縣之兵似緩而實急者也厥今郡縣之兵其<lb/>
<pb n="KR4d0324_WYG_004-24a"/>
數不為少矣養之之費不為不殷矣若是者欲其衞民<lb/>
以固吾圉也雖然豈惟是哉脫有緩急則未免以其所<lb/>
以固吾圉者而施之備塞是郡縣之兵即邊陲之兵也<lb/>
臣昨以庸駑按兵浙東足跡囘環粗訪底裏大率以養<lb/>
兵為困不以練兵為急老者合汰也今懼其汰而先鬻<lb/>
諸人豈論其人之可兵邪物故者合去其籍也今不去<lb/>
其籍而改刺其子弟豈論其子弟之可兵邪補之不度<lb/>
其材敎之果有其法猶之可也今敎之果何如哉夫所<lb/>
<pb n="KR4d0324_WYG_004-24b"/>
謂路鈐之按閱者嵗一及境而已雖目覩其畧而不能<lb/>
心知其詳也其勇其怯其工其拙要在講之以豫而持<lb/>
之以久否則虛名而已矣以一射言之甲能而乙不能<lb/>
人所知也至射則不能者或中而能者或不中盖其私<lb/>
相替易以誑主兵者之觀聽甚可罪也幸而察之固無<lb/>
害不察則能者不賞而不能者賞矣觸類而觀其他固<lb/>
可想也盖兵有敢死之氣而後有必生之理平居肄習<lb/>
既同兒戱猝有調發則聞金鼓而慄對妻孥而泣而曰<lb/>
<pb n="KR4d0324_WYG_004-25a"/>
我將就死者也夫既自以為就死則安望其却敵而生<lb/>
邪夫古人之兵有所謂以一當百者貴精不貴多也今<lb/>
若是雖多無益臣愚欲乞聖慈嚴飭諸郡每於補刺之<lb/>
際研覈惟謹以痛掃曩時之弊至於簡閱一事兵官詳<lb/>
督其目守臣親提其綱兵之勤惰兵官得以賞罰之兵<lb/>
官之勤惰守臣得以賞罰之其有才藝精好者優加旌<lb/>
别嵗上其名於宻院本路鈐總且時出不意以㸃摘按<lb/>
視之務使人人自奮出爪距以扞國以之長城江淮清<lb/>
<pb n="KR4d0324_WYG_004-25b"/>
風河洛無不可者惟陛下留神<lb/>
</p>
<p>
</p>
  </div>
</body>
</text>
</TEI>
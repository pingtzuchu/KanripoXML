<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔窓集巻十</head>
    <p>
<pb n="KR4d0324_WYG_010-1a"/>
欽定四庫全書<lb/>
　篔窓集巻十　　　　　　宋　陳耆卿　撰<lb/>
　五言古詩<lb/>
　　閒居雜興六首<lb/>
萬化逐流水一徃不復回昨日欄中花今晨安在哉焚<lb/>
香心如氷未受寒暑催贈花以片言自落還自開<lb/>
稷契不眀經伊傅不决科方册鐫勲名千古光不磨百<lb/>
年等一死自立須嵯峨啾啾候蟲鳴辛苦如之何<lb/>
<pb n="KR4d0324_WYG_010-1b"/>
墻西㡬篔簹我昔手所種年来飽風露錦綳紛錯綜種<lb/>
善如種竹此語合擎誦眇然方寸間仁不可勝用<lb/>
我不學椘人滋蘭以自馥亦未羨東陵種<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>以混俗富<lb/>
貴自有時貧賤寧可欲逹則濟四海窮則獨善足<lb/>
狂颷捲春去永日送夏来天地一劇戲役人如嬰孩借<lb/>
使長青春人生能㡬回仰羡松心堅雪裏常崔嵬<lb/>
爐烟上踈櫺閉戸白日静堯舜亦人耳萬善吾所性紙<lb/>
上空支離言外獨輝映一笑千載寛此樂無終竟<lb/>
<pb n="KR4d0324_WYG_010-2a"/>
　　以新涼入郊墟為韻簡葉孟我丈<lb/>
日月不相貸四序如昏晨話秋即秋随化工一何神今<lb/>
年既悲秋眀年復懐春人心有去来天道無故新<lb/>
警夜聴鳴蛩聒午聞啼螀不知誰使令萬態俱悠揚宋<lb/>
玉辯已非歐陽賦何忙正念有氷壺日日如此涼<lb/>
世事如車輪可旋不可執得者未須歌失者何勞泣我<lb/>
觀人心躁甚如西風急役役㡬時休山林可深入<lb/>
平生一飽足大宴非珍肴秋月拓綺羅秋風奏笙匏問<lb/>
<pb n="KR4d0324_WYG_010-2b"/>
此有何樂無樂樂乃髙琴書足匡坐干旌謝在郊<lb/>
蕭散不耐事常甘賓客踈不見葉夫子我心却躊躇願<lb/>
勿寒前盟相從帶經鋤羲黄未埃塵周孔不丘墟<lb/>
　　種菊<lb/>
手種黄金花摩挱待其成朝来風雨過萬彚秋竛竮起<lb/>
問花知不獨立常亭亭甞於清霜下退然得此生南山<lb/>
與東籬我亦學淵眀乆落塵網中問花花不譍<lb/>
　　和芥庵韻<lb/>
<pb n="KR4d0324_WYG_010-3a"/>
孟軻談一本孔子號無我聖賢超警趣不作流俗<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>故<lb/>
能貫堪輿中立而不頗黄冠宗無為衲子只打坐言若<lb/>
髙峭甚又與聖賢左須於真實處大海稳扶柁須於疑<lb/>
似間曲戸牢着鎖世道震遂泥人心履俱跛競作䕫憐<lb/>
蚿徒勞螟祝臝芥庵之心鏡淵珠光徹顆常時足歡娱<lb/>
此日類坎軻乃能貞其頥不為名利朶敲棋聲落枰哦<lb/>
詩氣摧垜此外澹一視泰山如草蓏未妨師孔孟匪渉<lb/>
佛老惰汩余抱孤戇匪惟縶庸瑣渉世雖云濶詣理猶<lb/>
<pb n="KR4d0324_WYG_010-3b"/>
未妥正性水下月邪燄風中火因子當自強朝聞夕死<lb/>
可<lb/>
　　夷齊咏<lb/>
商道昔波蕩周王網九圍二子如㝠鴻翩然獨髙飛周<lb/>
粟固可耻薇亦周之薇云胡挟孤憤了不悟衆誹天地<lb/>
有正氣日月無斜睴惜哉權一字謬誤無已時武徳紂<lb/>
之虐賢者誠知之為欲扶此教之死不願違吁嗟臣道<lb/>
薄千載常凄其欲上西山望草際露未晞<lb/>
<pb n="KR4d0324_WYG_010-4a"/>
　七言古詩<lb/>
　　種麥<hi>按全芳備祖題作艱食行</hi>
新榖未升陳榖罄宵人托麥以為命今年種麥如去年<lb/>
去年滿屋今空田吁嗟皇天毋乃戾去年浙右當死歳<lb/>
湘中死冦淮死兵留得東州僅旒綴只今艱食遽如斯<lb/>
豈是造化有乗除我無一語活四海對之泣下徒霑裾<lb/>
催租官吏如束濕里正打門急復急眼中安得豳風圗<lb/>
繪出麥田蓑與笠<hi>按全芳備祖作安得君眼如月長灼破田家蓑與笠</hi>
<pb n="KR4d0324_WYG_010-4b"/>
　　題湯正仲墨梅<lb/>
閒庵筆底回三春平生愛為梅寫真只今龍鍾已八十<lb/>
雙瞳挟電摇青旻芒鞋轍跡半天下學語兒曺讀君畫<lb/>
孤根踞鐡㡬經年轉作平梢月倒掛我家破屋同蝸牛<lb/>
素壁懸来春復秋試擕纎練覔天巧門外觀者何其稠<lb/>
真花著雪苔枝醜君為描摸應添瘦朝開暮落春不留<lb/>
豈若墨本堪不朽臨風静玩意趣長何當爛熳揮滿床<lb/>
孤山老人醉中見便欲信手賦暗香<lb/>
<pb n="KR4d0324_WYG_010-5a"/>
　五言律詩<lb/>
　　東郊<lb/>
要拓郊原眼短笻扶我東秧寒針怯水麥熟浪酣風古<lb/>
寺荒烟外孤禽落照中得醪嫌獨醉猶及灌園翁<lb/>
　　夢林雪巢<lb/>
感舊空黄葉經時又緑苔未應天上去猶觧夢中来雪<lb/>
亦本幻爾巢今安在哉淋浪詩萬軸花鳥自驚猜<lb/>
　　過龍潭澳<lb/>
<pb n="KR4d0324_WYG_010-5b"/>
乆濶松楸信因為龍澳来四山黄戀葉一水緑澄苔地<lb/>
曠樵聲出天寒鴈影回無人且無酒清坐興悠哉<lb/>
　　磨鏡<lb/>
蠧蝕寧堪乆挂揩長恨遲浮雲手底盡眀月眼中移鑑<lb/>
垢渾能治心塵不觧醫休云磨者賤此是主人師<lb/>
　七言律詩<lb/>
　　春日書懐<lb/>
閒来情思浩無涯徙倚東窓日未斜乍雨乍晴鶯唤栁<lb/>
<pb n="KR4d0324_WYG_010-6a"/>
不寒不暖蝶穿花讀書有味慵拖杖覓句新成自煮茶<lb/>
未必貴遊知此趣乗除合付野人家<lb/>
　　送葉子春赴官慈溪<lb/>
眼邊英氣鬰嵳峨甫及同堂奈别何正以簿書觀道力<lb/>
且於言動卜天和聖門克己勤登㟁後學禔身感逝波<lb/>
三載歸来話新益梅花仍向臘前多<lb/>
　　和清臣病後韻<lb/>
契濶芝眉兩月中徃尋一笑思春融知君近日能尋樂<lb/>
<pb n="KR4d0324_WYG_010-6b"/>
欵我昨宵多發䝉快得聨詩到侯喜何當載酒過揚雄<lb/>
交情須作霜松老莫學翻翻桃李風<lb/>
　　九日阻雨晚晴二首<lb/>
秋氣重陽故故深臨欄極目一披襟紫茰黄菊常年事<lb/>
冷雨淒風此日心節物将迎人易老塵埃追逐我難任<lb/>
笑驅萬慮歸何有獨自低頭課椘吟<lb/>
年年此日競躋攀今日柴門雨遣闗不見白衣人送酒<lb/>
難偕烏帽客登山鴉聲不斲遥天暮鳥影争廽落照間<lb/>
<pb n="KR4d0324_WYG_010-7a"/>
未識眀年誰健在逢時只合暫開顔<lb/>
　　夀章參政<lb/>
聲名早已壓人寰手握樞機鬢未斑嘉㑹宛如魚在水<lb/>
逺猷直放馬歸山風生帷幄深沉處春在邊陲廣莫間<lb/>
聞説吴兒眠正熟月眀夜戸不曾闗<lb/>
　　與二三友逰天慶觀<lb/>
適興相擕歩晚涼琳宫因得縱徜徉月翻楊栁盡頭影<lb/>
風擢芙蓉閙處香縱論從来難得友清逰似此喜逢塲<lb/>
<pb n="KR4d0324_WYG_010-7b"/>
石欄坐乆笑分袂無酒渾疑在醉鄉<lb/>
　　挽陳知縣<lb/>
為訊華亭鶴唳無琴聲斲處客悲渠日邊消息花争閙<lb/>
露下光隂栁變踈未嘆子雲新第宅最憐定國舊門閭<lb/>
風簷讀罷閒居賦向後何人奉板輿<lb/>
　　挽王吉父知縣<lb/>
不把升沉掛舌端排空劍氣逼人寒竟鋤卉服功良易<lb/>
及試花封事轉難病骨欲從閒裏過長身仍作夢中㸔<lb/>
<pb n="KR4d0324_WYG_010-8a"/>
醒庵文獻知多少一子雍容尚耐官<lb/>
　　代挽何知縣二首<lb/>
一第聲名動冕旒淵源家學自梁丘誰知雨化青衿日<lb/>
最解風馳紫塞秋幕府石洪嗟不作河陽潘岳竟成休<lb/>
鴈行無復雲邉訊愁絶萱堂正白頭<lb/>
才非似舅辱心知露豁襟期喜溢眉縣組秦淮乆依託<lb/>
賓筵建鄴又追随聞君馴雉未多日洎我分魚已後時<lb/>
徒對絃歌誦遺愛西風涕淚強裁詩<lb/>
<pb n="KR4d0324_WYG_010-8b"/>
　七言絶句<lb/>
　　讀商君傳二首<lb/>
　　　荆公詩云自古驅民在信誠一言為重百金輕<lb/>
　　　今人未可非商鞅商鞅能令政必行余謂鞅非<lb/>
　　　誠信者慮民不服設徙木事以刼之真詐偽之<lb/>
　　　尤耳欲政必行自是一病古人之治正其本而<lb/>
　　　已行不行非所計也荆公以新法自負不恤人<lb/>
　　　言患正堕此故余詩反之<lb/>
<pb n="KR4d0324_WYG_010-9a"/>
大信之信本不約至誠之誠乃如神欲識唐虞感通處<lb/>
泊然無物自相親<lb/>
計事應須逺作程快心多醸後災成遁来闗下無人舍<lb/>
正為商君法太行<lb/>
　　詠史<lb/>
沛公家業本無能休責渠曹不治生㸔取帝王他日事<lb/>
方知俗眼未分眀<lb/>
赤族誠非漢道洪違時賈禍亦縁公最憐老却從陳豨<lb/>
<pb n="KR4d0324_WYG_010-9b"/>
不道先曾闢蒯通<lb/>
　　代和陳郎中丹桂三首<lb/>
千古陵陽芳桂叢凌風擎出蘃珠宫渥丹自是天然質<lb/>
不學桃花㸃注紅<lb/>
春蘭媿死菊羞黄世上龍涎不敢香獨有含香人晚歩<lb/>
搘笻一笑倚斜陽<lb/>
露沐烟梳冉冉時朗然新月似蛾眉傍人盡向天邉覓<lb/>
不信蟾宫在樹枝<lb/>
<pb n="KR4d0324_WYG_010-10a"/>
　　和黄臨海詠雪<lb/>
剪水紛紛撲面来須臾灑滿舊瓊臺今年不用箋丹極<lb/>
聞説金穰百室開<lb/>
　詞<lb/>
　　栁初新<hi>咏栁</hi>
東郊向曉星杓亞報帝里春来也栁擡烟眼花勻露臉<lb/>
漸覺緑嬌紅姹粧㸃層臺芳榭運神功丹青無價　别<lb/>
有堯階試罷新郎君成行如畵杏園風細桃花浪暖竟<lb/>
<pb n="KR4d0324_WYG_010-10b"/>
喜羽遷鱗化遍九陌相将逰冶驟香塵寳鞍驕馬<lb/>
　　三臺令<hi>咏芙蓉</hi>
魚藻池邉射鴨芙蓉苑裏㸔花月色赭黄相似不着紅<lb/>
鸞扇遮　池北池南水緑殿前殿後花紅天子千秋萬<lb/>
歳未央眀月清風<lb/>
　　鷓鴣天<hi>南教塲賞芙蓉</hi>
莫惜花前泥酒壺沙塲千歩錦平鋪将軍閒試臨邉手<lb/>
按出吴宫小陣圗　清露裏曉霜餘嬌紅淡白更憐渠<lb/>
<pb n="KR4d0324_WYG_010-11a"/>
人間落木蕭蕭下獨倚秋江畫不如<lb/>
　　再賦<lb/>
艷朶珍叢間舞衣蹴毬場外打紅圍小輿穿入花深處<lb/>
且住簮花醉一巵　秋欲盡最憐伊江梅未破菊離披<lb/>
情知不與韶華競回首西風怨阿誰<lb/>
</p>
<p>
</p>
  </div>
</body>
</text>
</TEI>
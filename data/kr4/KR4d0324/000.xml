<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0324_WYG_000-1a"/>
欽定四庫全書　　　　　集部四<lb/>
　提要<lb/>
　　篔窻集十巻　　　　　别集類三<hi>宋</hi>
　　　　<hi>臣</hi>等謹案篔窻集十巻宋陳耆卿撰耆卿有<lb/>
　　　　赤城志已著録考呉子良荆溪林下偶談云<lb/>
　　　　葉適汲引後進以文字之傳未有所屬晩得<lb/>
　　　　耆卿即傾倒付囑之時士論猶未厭適舉東<lb/>
　　　　坡太息一篇為證謂他日終當論定其後纔<lb/>
<pb n="KR4d0324_WYG_000-1b"/>
　　　　十數年世上文字日益衰落而耆卿卓然為<lb/>
　　　　學者所宗又云耆卿四六理趣深而光燄長<lb/>
　　　　以文人之筆藻立儒者之典刑合歐蘓王為<lb/>
　　　　一家適深歎賞之核以適所作耆卿集序稱<lb/>
　　　　許甚至知子良所言為不誣謝鐸赤城新志<lb/>
　　　　亦稱其文疆塲甚寛而歩武甚的惟車若水<lb/>
　　　　為耆卿弟子所著脚氣集則曰予登篔窻先<lb/>
　　　　生門方逾弱冠荆溪呉名輔<hi>案名輔即是子良之字</hi>先<lb/>
<pb n="KR4d0324_WYG_000-2a"/>
　　　　從篔窻已登科相與作為新様古文每一篇<lb/>
　　　　出交相諛佞以為文章有格歸呈先祖乃不<lb/>
　　　　悦私意謂先祖八十有餘必是老拙曉不得<lb/>
　　　　文字顧首顧尾有間有架且造語俊爽皆與<lb/>
　　　　老拙不合也既而先祖與篔窻皆即世吾始<lb/>
　　　　思六經不如此韓文不如此歐蘓不如此始<lb/>
　　　　知其非云云其持論獨異今觀其集雖當南<lb/>
　　　　渡後文體衰敗之餘未能盡除積習然其縱<lb/>
<pb n="KR4d0324_WYG_000-2b"/>
　　　　横馳驟而一歸之于法度實有灝氣行乎其<lb/>
　　　　間非嘽緩之音所可比宜其與適代興矣讀<lb/>
　　　　書附志載所著篔窻初集三十巻續集三十<lb/>
　　　　八巻宋史藝文志馬端臨經籍考已不著録<lb/>
　　　　世亦久無傳本今從永樂大典中採掇薈粹<lb/>
　　　　共得文一百三十一篇詩三十八篇詞四篇<lb/>
　　　　中如林下偶談所稱代謝希孟上錢相啓㳺<lb/>
　　　　中鴻諡議之類均已亡缺蓋所存僅十之一<lb/>
<pb n="KR4d0324_WYG_000-3a"/>
　　　　二矣謹釐正訛舛録為十巻俾不終就湮没<lb/>
　　　　其葉適呉子良序跋及耆卿自序仍録置前<lb/>
　　　　後庻有以攷見其大畧焉乾隆四十六年九<lb/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0324_WYG_000-4a"/>
序<lb/>
建安中徐陳應劉爭飾詞藻見稱於時識者謂兩京餘<lb/>
澤由七子尚存自後文體變落雖工愈下雖麗益靡古<lb/>
風不復者幾數百年元祐初黄秦晁張各擅毫墨待價<lb/>
而顯許之者以為古人大文頼數君復見及夫紛紜於<lb/>
紹述埋沒於播遷異等不越宏詞髙第僅止科舉前代<lb/>
遺文風流冺絶又百有餘年矣文之廢興與治消長亦<lb/>
豈細故哉建安元祐恍然再覩蓋未易以常情限也若<lb/>
<pb n="KR4d0324_WYG_000-4b"/>
夫出竒吐穎何地無材近宗歐曾髙揖秦漢未脱摹擬<lb/>
之習徒為陵肆之資所知不深自好已甚欲周目前之<lb/>
用固難矣又安能及逺乎君之於文涉獵既多培蘊亦<lb/>
厚規制廣而宻波瀾浩而平錯綜應㑹緯經勻等膏潤<lb/>
枯筆之後安徐窘步之末若是則薦之廟郊而王度美<lb/>
藏之林藪而幽願愜矣至於審其所從不求强同量其<lb/>
所與毋為易得趨捨一心之信否臧百世之公則何止<lb/>
於建安元祐之文也葉適序<lb/>
<pb n="KR4d0324_WYG_000-5a"/>
續集序<lb/>
文有統緒有氣脈統緒植於正而綿延枝派旁出者無<lb/>
與也氣脈培之厚而盛大華藻外飾者無與也六籍尚<lb/>
矣非直以文稱而言文者輙先焉不曰統緒之端氣脈<lb/>
之元乎自周以降文莫盛於漢唐宋漢之文以賈馬倡<lb/>
接之者更生子雲孟堅其徒也唐之文以韓柳倡接之<lb/>
者習之持正其徒也宋東都之文以歐蘇曾倡接之者<lb/>
旡咎無己文潜其徒也宋南渡之文以吕葉倡接之者<lb/>
<pb n="KR4d0324_WYG_000-5b"/>
夀老其徒也夀老少壯時逺叅洙泗近探伊洛沉涵淵<lb/>
微恢拓廣大固已下視筆墨町畦矣及夫滿而出之則<lb/>
波浩渺而濤起伏麓秀欝而峯崚嶒户管攝而樞運轉<lb/>
輿衛設而冠冕雍容其竒也非怪其麗也非靡其宻也<lb/>
不亂其疎也不㫁其周旋乎賈馬韓桞歐蘇曾之間疆<lb/>
埸甚寛而步武甚的也不幸吕公不及見而葉公晩見<lb/>
之驚詫起立為序其所著論孟紀蒙若干巻篔窻初集<lb/>
若干巻以為學游謝而文晁張也至其獨得於古聖賢<lb/>
<pb n="KR4d0324_WYG_000-6a"/>
者中夜授垂死囑焉而曰吾向以語吕公伯恭今以語<lb/>
夀老四十年矣葉公既沒篔窻之文遂巋然為世宗盖<lb/>
其統緒正而氣脈厚也自元祐後談理者祖程論文者<lb/>
宗蘇而理與文分為二吕公病其然思融㑹之故吕公<lb/>
之文早葩而晚實逮至葉公窮髙極深精妙卓特備天<lb/>
地之竒變而隻字半簡無虛設者夀老一見亦奮躍䇿<lb/>
而追之幾及焉然則所謂統緒正而氣脈厚也又豈直<lb/>
文而已余十六從篔窻二十四從葉公公亦以囑篔窻<lb/>
<pb n="KR4d0324_WYG_000-6b"/>
者囑予也惰不復進毎遐想太息之故於篔窻初集既<lb/>
以鋟之海陵而今復併其續集鋟之豫章使夫統緒氣<lb/>
脈之傳來者尚有考也呉子良序<lb/>
<pb n="KR4d0324_WYG_000-7a"/>
自序<lb/>
予八九歲學屬文十二入鄉校先生長者以其粗工舉<lb/>
業亟進之他未知學也已而杜門銜恤去秋賦逺甚始<lb/>
得肆其力於古今如登崑崙璆琳珩璜爛目萬狀欲與<lb/>
之敵而應答不暇於是知作文之難詩咏性情非有感<lb/>
觸不作他文雖强作亦不多見四六之浮至於家臯䕫<lb/>
而人稷契讀之欲噦予心病焉㑹四五郡侯連以牋翰<lb/>
為囑辭不獲命涉筆無休時今數之不啻千百矣予三<lb/>
<pb n="KR4d0324_WYG_000-7b"/>
十五竊末第人視之未為甚暮然老態先白卧病日十<lb/>
九或謂予技癢役其形而然予思之誠是也獨以疇昔<lb/>
勞瘁不忍付之埃土擇其粗可予懷者録藏之今而後<lb/>
當涵浸乎義理之學詞章之習不惟不敢亦不暇姑志<lb/>
吾過以諗來者嘉定六年寒食節陳耆卿序<lb/>
</p>
<p>
</p>
  </div>
</body>
</text>
</TEI>
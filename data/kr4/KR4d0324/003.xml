<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔窓集巻三</head>
    <p>
<pb n="KR4d0324_WYG_003-1a"/>
欽定四庫全書<lb/>
　篔窓集巻三　　　　　　宋　陳耆卿　撰<lb/>
　序<lb/>
　　論孟紀䝉序<lb/>
天下不知凡幾書也而能盡天下之書者則莫若論孟<lb/>
論孟非能盡天下之書也能盡天下之書之理也夫誦<lb/>
說有限而理無窮獨不見夫萬斛之泉乎汲者愈衆而<lb/>
來者愈不已也學者之從事於斯也茍不以身體之以<lb/>
<pb n="KR4d0324_WYG_003-1b"/>
日用推之而徒耳剽目掠唇商齒㩁欲以明理理不明<lb/>
而反晦譬之逺道聞其逺者未必真知逺也至於足履<lb/>
之則知逺矣又譬之美味聞其美者未必真知美也至<lb/>
以口試之則知美矣學者讀聖賢之言而無體驗發明<lb/>
之益則身自身書自書縱千萬言祗益為贅其何以修<lb/>
已治人放之四海而凖也予少讀論孟未知其所以讀<lb/>
逮長知所以讀而未得其趣憂患後屏居杜門乃始深<lb/>
玩而精索之其初也懵懵然其後也汩汩然又其後也<lb/>
<pb n="KR4d0324_WYG_003-2a"/>
洋洋然蓋所謂以身體之以日用推之之驗也大而天<lb/>
地山河細而一飲一食無不徃復省察動静思維故其<lb/>
熟也頗覺身與書非二物目之在書也書之味固不加<lb/>
多其不在書也書之味亦不加少坐焉書也立焉書也<lb/>
凢百語黙作止無非書也嗚呼予之從事於斯也久矣<lb/>
其得於心者本不可以言語傳也而或不免於言亦姑<lb/>
以誌吾見之所至而已乃録而藏於巾篋命曰紀䝉俟<lb/>
予見或日進䝉或日開將删續而是正之非敢以是為<lb/>
<pb n="KR4d0324_WYG_003-2b"/>
至當不可易之說也或曰論孟之說自魏晉以來枝分<lb/>
蔓錯亦浩汗已迄于我朝諸老先生然後論定由今視<lb/>
之至矣盡矣子之譊譊果有以甚異乎諸老先生之說<lb/>
耶曰予非有甚異乎諸老先生之說也然取足於諸老<lb/>
先生之說而中無得焉予亦不為也訂於諸老先生之<lb/>
說以㑹其歸反於吾之心以求其實如斯而已矣程子<lb/>
曰解經不同處無害只大體貴相似耳此諸老先生所<lb/>
以教也敬以是謝子之問嘉定辛未仲冬望日天台陳<lb/>
<pb n="KR4d0324_WYG_003-3a"/>
耆卿序<lb/>
　　論孟紀䝉後序<lb/>
予既作論孟紀䝉序尚懼學者求之汎濫而未識夫大<lb/>
旨也又從而推明之大旨謂何仁義是也易曰立人之<lb/>
道曰仁與義使仁義常明則孔孟之言不必行矣孔子<lb/>
罕言仁而孟子兼言義夫豈茍以為異亦各有攸當耳<lb/>
仁者天地生物之心也天地以仁為生物之心而人亦<lb/>
得之以為心所謂五常之本大而無所不包者也惟其<lb/>
<pb n="KR4d0324_WYG_003-3b"/>
大而無所不包也故人罕能之而孔子亦罕言之觀當<lb/>
時學者之問咸有輕夫仁之心矣而孔子未嘗輕予也<lb/>
問仲弓則曰不知其仁問由求赤則曰不知其仁問子<lb/>
文文子則曰未知焉得仁極而至于顔子之好學亦止<lb/>
曰三月不違仁而已嗚呼使當時學者知聖人不輕予<lb/>
之意孜孜焉矻矻焉去人欲而還天理則仁之道可以<lb/>
厯階升堂而馴入於閫奥是罕言者所以深言之也雖<lb/>
然孔子未言仁之為何物也自孟子以仁為人心而仁<lb/>
<pb n="KR4d0324_WYG_003-4a"/>
之道明夫明仁之道者孟子也洩仁之藴者亦孟子也<lb/>
且何獨言仁併與義而言之矣孔子不言義以仁而包<lb/>
義也孟子兼言義以義而證仁也孟子既言夫孔子之<lb/>
所罕言而又言夫孔子之所不言豈其得已哉蓋以時<lb/>
人不知義故也告子孟子之高弟而猶以義為外非惟<lb/>
不知義且不知仁故孟子兼言之七篇之中多正義之<lb/>
說也義之說明仁之說亦明矣嗚呼學者其可不求論<lb/>
孟之大旨乎知仁之一言則足以悟論語之書知義之<lb/>
<pb n="KR4d0324_WYG_003-4b"/>
一言則足以悟孟子之書又知仁可以該義而義可以<lb/>
證仁則可以兼悟論孟之書若夫舉一而廢一通於此<lb/>
而不通於彼奚其悟學者詳之臘月朔日後序<lb/>
　　送商羲仲倅延平序<lb/>
仕之門有品級初掇第得簿若尉已乃調丞若郡曺嵗<lb/>
㑹六受五大官薦乃克改秩秩改注邑法也邑滿得貳<lb/>
郡亦法也俗重内徃徃以受邑為不得已既又以貳郡<lb/>
為恥賢而獲於上者不問反是則亦縻日引月聲哀當<lb/>
<pb n="KR4d0324_WYG_003-5a"/>
路求所謂院若轄者噫院若轄非尊也貳郡非卑也栖<lb/>
栖然以一出入為喜戚奚其隘惜乎無以商君之事告<lb/>
者初君之官定海也有聲賢而獲於上矣咸謂合在朝<lb/>
廷伸眉吐氣君若不以為意其所調則劒浦之治中也<lb/>
自當時之惑者不以為疎則以為激不知君之心如行<lb/>
雲流水遇物而不必於遇吾知行吾志而已内與外且<lb/>
無有焉有所謂喜戚者哉君無喜戚而於劒浦之喜戚<lb/>
則大人謂千里權在守守行貳助之則徃徃以不急視<lb/>
<pb n="KR4d0324_WYG_003-5b"/>
貳是大不然夫使千里之民得安於民者守也使守不<lb/>
得恣於守者貳也貳不治則守恣守恣則民病何謂不<lb/>
急雖然彼有頡頏作氣相敵不相下者誠不恣其守矣<lb/>
然不恣守而自恣則所以病民益甚二者不同則皆君<lb/>
之罪人也吾聞廉於立位者必能舉其職君之行吾知<lb/>
劒浦之民辟易改視而千里之内薫如也乃探其意而<lb/>
為歌曰劒浦之水兮深幽君之愛兮與水争流劒浦之<lb/>
山兮嶪岌君之節兮與山角立於君為屈於我為伸尚<lb/>
<pb n="KR4d0324_WYG_003-6a"/>
其歌之以詔後之人<lb/>
　　送應太丞赴闕序<lb/>
貴溪應先生以淳熈丁未唱第嘉定辛未登朝繇棘丞<lb/>
丐外厯郡守常平使者陞轉漕辭不拜改刺處州有問<lb/>
處州之政者皆曰先生有恢恢之才而宅以謙有稜稜<lb/>
之威而陶以和有了了之智而載以黙凝香宴坐未嘗<lb/>
疾聲躁色也而千里之人皆親愛而師畏之古所謂儒<lb/>
者政真其人歟和氣川融歲以稔告逺近稚耋免縱理<lb/>
<pb n="KR4d0324_WYG_003-6b"/>
入口之相非飽於稼飽先生之仁義也方將用借寇故<lb/>
事請于廟朝然滿且召矣或謂先生三十二年之科名<lb/>
八年之班綴久于外以部使者屈治郡今再入已囘翔<lb/>
矣而未知造物意也浮花艷卉無旬日長而鉅栢之亭<lb/>
亭參天不改非雪霜畔常有陽春邪久於外者惠吾民<lb/>
也以部使者屈治郡者辭尊居卑之義也踰滿而後召<lb/>
者不輕奪赤子之乳也召之贊奉常者有興禮樂致太<lb/>
平之具而以為之兆也耆卿下邑勾稽吏爾樸拙根性<lb/>
<pb n="KR4d0324_WYG_003-7a"/>
先生覆翼之吹送之煦我以道徳鞭我以文辭恩獨厚<lb/>
念雖束縛千兔未白此悃矧一幅剡藤哉觀唐人送李<lb/>
正字皆以詩以序者獨韓退之序意厚也然觀退之諸<lb/>
序有祝體有規體今將為規乎尚何規盍亦不以規而<lb/>
以祝乎秋浸疎梧月酣新桂祖帳溢衢餞觴浮空一祝<lb/>
曰寒燠未齊宜戸牖泰和壽斯文脈再祝曰上方禮羅<lb/>
鴻碩九鼎宗社詔爾父老先生去是邦非忘之也起而<lb/>
漸澤八荒則一州固在其中矣三祝曰牛馬走尚伏泥<lb/>
<pb n="KR4d0324_WYG_003-7b"/>
塗望先生今在何許異時邂逅毋相忘一祝為先生也<lb/>
再祝為父老也三祝自為也酒三行而祝辭備古體也<lb/>
嘉定戊寅八月望門人天台陳耆卿序<lb/>
　　送羅明仲序<lb/>
予曩歳業於鄉校里中子多從之遊課其尤得羅生羅<lb/>
生文而好修氣醇且恬逈矣其不類里中子也愛之甚<lb/>
生亦樂於親余兩載來予多病他稍辭去生獨徃來如<lb/>
故予以為久要之誼在生無惑一日來諗曰表叔父商<lb/>
<pb n="KR4d0324_WYG_003-8a"/>
公倅劒浦將挾與俱某有親在不樂於逺而又念夫此<lb/>
行之弗得辭也先生意何如應之曰予生平好逰每欲<lb/>
效司馬子長之周覽天下挹竒撮爽以礱吾胷家無伯<lb/>
仲尼焉而未獲遂也劒浦千里道爾生曷為不去且吾<lb/>
聞之人之所惡於逺遊者為其蕩也其蕩以其汎焉而<lb/>
失所依也依商公則得其所依矣是必能飲生以和陶<lb/>
生以靈而使之磊磊也生曷為不去雖然生去宜也予<lb/>
亦有望於生焉凢學之道患在於小有得而自功自功<lb/>
<pb n="KR4d0324_WYG_003-8b"/>
之患非徒不足以語大也亦非所以固夫小也今以生<lb/>
為未有得是為誣生以生為大有得恐生之走而避也<lb/>
然則自功之患生雖未必有是余不得不慮及是繼自<lb/>
今立志不實不收不逺不休庶幾乎學增而趣新以是<lb/>
而目劔浦之山川風物其所得必大生勉哉予與生别<lb/>
跡雖南北而心則同堂若也謹勿忘予之言<lb/>
　　送王抑之序<lb/>
四明王君抑之少以能賦貢禮部白髮始入官再轉而<lb/>
<pb n="KR4d0324_WYG_003-9a"/>
丞吾邑其筆端横放泉逬矢激牒訴未燭首尾已娓娓<lb/>
數百言人甚壯之意其功名未艾也踰年政成忽有所<lb/>
不樂賡陶潛詩請於郡解印綬去去之日士大夫左右<lb/>
顧欲苛留之卒噤無術而止然君之去甚非得已也君<lb/>
自念身儒生不能敲擊振撼朘膏血以媒寵姑欲用平<lb/>
平策書下下考庶不媿父老云爾㑹歳大祲力役之征<lb/>
没于吏蠧者久已不治而蠲閣之令且下旦暮弄朱墨<lb/>
雖手痍足冰無以塞責君謂技止此爾欲强徴之民則<lb/>
<pb n="KR4d0324_WYG_003-9b"/>
不忍欲傲視上官之期㑹則不敢不惟不敢將有罪以<lb/>
故遂行嗟乎世見以特科入仕者徃徃競狎易之謂其<lb/>
茍禄活妻子爾君身可老志不可屈且禍未及褰裳而<lb/>
逃之彼悠悠風塵無君之年而朶頥不休者當為之愧<lb/>
死矣古人云可以止則止君非可以止者邪又云有官<lb/>
守者不得其職則去君非不得其職者邪抑余聞君固<lb/>
老矣而且有母在縱不為妻子地奈何乎庭闈曰仕以<lb/>
行道巻道而安於家雖啜菽飲水樂也枉道而不安於<lb/>
<pb n="KR4d0324_WYG_003-10a"/>
官雖日用三牲不樂也即其子之所以養知其母之所<lb/>
以教尚庶幾乎魚軒載塗試為余讀此序余亦噤無術<lb/>
以留君者也<lb/>
　　送葉孟我之官寧國序<lb/>
嘉定改元夏五月鄉先生葉公孟我出為宣之寧國主<lb/>
簿是行也邦之大夫樂而賀之走獨以為歎宣言曰邦<lb/>
人知公耶公問學如禹治水攷制度如周公畫井田制<lb/>
賦落筆為文章如庖丁奏刀而匠石操斧少已負聲望<lb/>
<pb n="KR4d0324_WYG_003-10b"/>
入太學名流異待之當是時謂萬里可立致命不隨時<lb/>
汩汩以老諸凢友公研席者或已為公相師公方册者<lb/>
多已為卿大夫公獨栖遲故山僅僅妻子養寒月半簾<lb/>
清風一榻蕭然弔影居人之所不堪是坐何尤哉寧國<lb/>
小邑也主簿卑官也吾方以為公弔奚其賀雖然吾為<lb/>
公平心而言之公亦為我平心而聴之天靳才哲人樂<lb/>
富貴二者之難兼自古固然蓋亦造物之神機所以瞑<lb/>
眩一世者必不得已而去曰寧去富貴富貴無聞者多矣而<lb/>
<pb n="KR4d0324_WYG_003-11a"/>
至於哲人雖餓且死名猶日月也然則將奈何邑小則<lb/>
便閑官卑則逺謗琴高之山謝眺之亭前跡徃事豈無<lb/>
怪怪竒竒為公獻者邪勾稽暇覽而歌之其聲與天籟<lb/>
相宫商而不雜則其視一主簿秩已為浼已無論其大<lb/>
詩云一日不見如三月兮况三歳别乎此則予之所以<lb/>
悲<lb/>
　　代送學子之婺女序<lb/>
宋有天下徳厚而澤遐施于金枝繁暢滋殖非徒富貴<lb/>
<pb n="KR4d0324_WYG_003-11b"/>
之且稔於教以故誦詩讀書與韋布之士敵盛莫盛於<lb/>
台黄巖其别有二曰江北曰西橋其父兄類以道徳性<lb/>
命之學名家子弟油油翼翼奉家學惟謹誦讀之勞又<lb/>
有非韋布所及者余非獨慶諸趙之昌又以見聖朝之<lb/>
化訓本支者長也獨自恨寡陋生乎其里而不接其人<lb/>
私竊以為愧戊辰春杜門家食忽有以書幣來者乃江<lb/>
北趙招余以館也余欣然從之入其塾乃得親承其父<lb/>
兄而熟交其子弟所見過所聞通之於子弟行為最長<lb/>
<pb n="KR4d0324_WYG_003-12a"/>
穎悟絶人余所愛重也與之處相得驩甚不數月侍其<lb/>
父官婺女且來告别余因語之曰人之學不惟其地惟<lb/>
其志今夫為人子弟而不遇賢父兄可嘆也子父兄賢<lb/>
矣遇賢父兄而已無美質可至於學可嘆也子之質美<lb/>
而可至於學矣夫有賢父兄又有美質可至于學能充<lb/>
其志焉則何向不成婺女多師友徃而叅之必有以啓<lb/>
發子用是率仲及季鞭策於久大則為不虛其美質者<lb/>
也不愧其賢父兄者也不負余之所愛重者也修塗犯<lb/>
<pb n="KR4d0324_WYG_003-12b"/>
暑願加䕶<lb/>
　　送伯父歸餘杭序<lb/>
歳在己酉伯父有臨安之役耆卿年甫十二未知别味<lb/>
何若也三十年間耆卿以試如臨安得見者三焉伯父<lb/>
亦以事歸台得見者四焉初見時伯父年未老齒髮方<lb/>
盛而神完氣澤不以羇旅形於色其後年向老矣而齒<lb/>
髮不衰又其後齒髮少衰而獨其神氣炯炯自若也以<lb/>
故一見則一喜喜定復悲念吾先君已不生此其同産<lb/>
<pb n="KR4d0324_WYG_003-13a"/>
兄弟也行年七十有四矣不得與之同堂合席而使飄<lb/>
泊於異鄉吾何顔以上松楸邪然伯父去台之久也客<lb/>
于彼之安也謂吾手經足緯習貫如鄉里也吾身館焉<lb/>
吾子贅焉吾孫育焉吾魂夢實依焉是故每一來歸徃<lb/>
徃不數旬而返有留止者伯父拒弗聴也嗚呼其别日<lb/>
多而㑹日少如此人生非金石可不重為浩嘆哉今耆<lb/>
卿試吏青田距臨安千里而遥伯父蠒足至曰吾來良<lb/>
苦吾内之死十二年矣吾營營衣食而已葬未有銘而<lb/>
<pb n="KR4d0324_WYG_003-13b"/>
且無其資吾將犇告于世之有力而好義者汝其籌之<lb/>
耆卿曰噫此小子責也敢以累伯父因念伯父平生竒<lb/>
邁其稍滿足時棄千金猶敝屣遇窮且困一介不屑也<lb/>
臨安天子行都貴人林立伯父未嘗託足而曰使吾曵<lb/>
長裾而生不若服短褐而死其介如此今乃迫於其内<lb/>
之葬而役役逺遊非有大不得已者而奪其情邪耆卿<lb/>
既為之銘而力薄不足以助書而聲之當路又念磊砢<lb/>
之士何世無之伯父此行當必有如范郭故事者追送<lb/>
<pb n="KR4d0324_WYG_003-14a"/>
之餘恨身囚朱墨不得隨鷁首以邁儻僥倖滿秩尚思<lb/>
迎奉華顛歸老帢幘峯之下也嘉定丁丑重五前一日<lb/>
姪耆卿序<lb/>
　　贈畫墨竹葉漢卿序<lb/>
此君自王子猷即可膾炙百世長子孫於巖穴者月纍<lb/>
歳積人既飫其真則又欲圖其假以自近漢卿其傑也<lb/>
漢卿衣鶉衣盃酒外懶不收束疑與竹反而旦旦摹畫<lb/>
之抑其中偶有合邪俾之試所習初不經意已乃竒態<lb/>
<pb n="KR4d0324_WYG_003-14b"/>
横發瞥眼百尺風披雨灑如在瀟湘其可以傳無疑也<lb/>
余嘗論世間繪事宜得天然竒趣若葉葉而較節節而<lb/>
數殆類刻楮愈肖愈非知是說者可以慨然矣世見蕭<lb/>
協律文與可殘根墜籜則起恨不同時之歎至吾漢卿<lb/>
醉墨淋漓縱横滿屋或不知寳愛之可怪也哉<lb/>
　　贈劉神童序<lb/>
童子科所以羅天才之早慧者謂宜朝雋異而夕富貴<lb/>
也劉君得此二十有三年猶在短褐雖舌本九經聲出<lb/>
<pb n="KR4d0324_WYG_003-15a"/>
金石不足以易一飽况富貴邪吁此命也然人視劉君<lb/>
可以謂之命劉君自視則不可謂之命歸故里訪舊編<lb/>
浚之使益深鞭之使益逺毋使人誇其早慧而不見其<lb/>
晩成此之謂自立君勉哉若以為歸之具未治當必有<lb/>
動心者<lb/>
　　送徐山序<lb/>
徐君山來自永嘉示予諸公詩詩言其談五星甚美問<lb/>
之則予黄巖人也不遇之同里而遇之異鄉予亦陋矣<lb/>
<pb n="KR4d0324_WYG_003-15b"/>
君徴予詩㑹予冗謾筆此紙未知重㑹在何處貴者之<lb/>
難逢未若賢者之不易值也觸熱萬里眼光挾電或有<lb/>
賢而貴者其告我也哉<lb/>
　　送朱生序<lb/>
曩歳評吾鄉術士其精者曰朱君朱君起書生徃來皆<lb/>
里社之俊故其名奕奕在人上不以其貌廢也嘗過余<lb/>
道禍福極欵洽余喜為賦詩自是十年不相聞去歳竊<lb/>
末科他術士紛來賀又弗覿君面意其頡頏不屈否則<lb/>
<pb n="KR4d0324_WYG_003-16a"/>
諱其功而厚自匿也然聞其貧甚自放於相如滌器之<lb/>
側心甚憐之抑豈徒能言人之命而獨遺其身邪春雨<lb/>
相過理舊話若一夢其憔悴樸訥猶故且曰有子矣視<lb/>
君之子之命果有立則君之命未為不過也因書此語<lb/>
俾刻諸家塾<lb/>
　　重贈陳良夫序<lb/>
余曩為陳君作序序百餘言言其術之騐於余者爾其<lb/>
騐於人者未之悉也試吏青田君扁舟徃還尤熟叩其<lb/>
<pb n="KR4d0324_WYG_003-16b"/>
術精於前者更十倍水心先生復次對盧子高葉季重<lb/>
預薦陳漫翁得近禄應魏二太守拜罷何元樞薨杜晦<lb/>
之死余弟良卿喪耦皆明指日月不差他若此甚衆書<lb/>
其顯顯以告知者嗚呼術士東西南北取人厭多矣余<lb/>
於君不惟不厭且日益敬愛之離則愁合則喜以余之<lb/>
寡合與君之不茍合而其合如許此未易與俗人言也<lb/>
庚辰二月上澣再書於篔窓<lb/>
　　贈周生序<lb/>
<pb n="KR4d0324_WYG_003-17a"/>
周生自言有母耋甚倚其術以活其營營四方菽水外<lb/>
無他願也術士滿天下罕有知此論者昔嚴君平卜筮<lb/>
成都與人子言依於孝周生豈徒言而已其允蹈之者<lb/>
歟陳耆卿<lb/>
　　贈三衢葉生序<lb/>
日者以金木水火土牽率附㑹訂人之吉凶死生其中<lb/>
者十無二三世率惑之告以富且貴則喜貧且賤則悲<lb/>
由是日者揣顔色進軟熟語姑以攫利而止世雖知其<lb/>
<pb n="KR4d0324_WYG_003-17b"/>
難信復不能不信問者常騈肩也夫富貴貧賤固有命<lb/>
然君子罕言焉今夫仁義禮智得非天所以命人者邪<lb/>
修其身仁義禮智無歉焉貧且賤不恥也不修其身仁<lb/>
義禮智缺焉富且貴濫也人不逺恥而師濫以故聞命<lb/>
之不善則變乎色其身之不善則安焉吾固知其惑也<lb/>
今天下恥不富貴者何限葉君茍徒以富貴悅之是誑<lb/>
也繼自今稍放於仁義禮智則幾矣君其行<lb/>
　　隘軒先生文集序<lb/>
<pb n="KR4d0324_WYG_003-18a"/>
於時隘軒年八十一而五經始論後三年五月孫若水<lb/>
始袖畀予又二月始完領他述蓋予郡補官需之明年<lb/>
也初若水來予問尊翁壽幾何飲食起居若何娛老以<lb/>
何若水謂年及耄匙飯不滿掬觀書每薄夜半倦劇引<lb/>
榻天未雞朗吟五經論一過曙即起外是無旁娛嗣予<lb/>
得論讀之綿深婉澹文有漢風内宿聖賢氣象易詩書<lb/>
尤逈透佚前輩非真見到者不到也若水又謂論既成<lb/>
他述隨以板板二年印帙甫三一自畀一大田今一先<lb/>
<pb n="KR4d0324_WYG_003-18b"/>
生我祖于此訒矣予觀經論數千言十不集中一隘軒<lb/>
自叙獨此介介他述冷莫掛語疑不彼重或不精及層<lb/>
掀統玩意弗痕句無鏤古腴天况大略如江潭未波而<lb/>
淵然之神固在知非不重不精而精重有大彼者聖人<lb/>
書敬齋緒也既大之冝不老不著不人不畀訒著則訒<lb/>
畀矣論如許他述可徵也隘軒車氏名似慶表石卿敬<lb/>
齋其先人大田其友人王徳父之里端平丙申三月朔<lb/>
篔窓陳耆卿序<lb/>
<pb n="KR4d0324_WYG_003-19a"/>
　　赤城志序<lb/>
圖牒之傳尚矣今地踰萬里縣不登萬户亦必有成書<lb/>
焉矧以台為名邦且稱輔郡綿涉千歲更數百守而闕<lb/>
亡以紹難之歟抑因陋襲簡不暇問歟有守四人嘗厪<lb/>
其力于斯矣如尤公袤唐公仲友李公兼類鞅掌不克<lb/>
就最後黄公㽦以命余偕陳維等纂集焉㑹黄去匆匆<lb/>
僅就未備也束其藳十年矣更乆則非惟不備而併與<lb/>
僅就者失之今青社齊公碩始至欲迄就未暇踰年報<lb/>
<pb n="KR4d0324_WYG_003-19b"/>
政遂復以命余于是郡博士姜君容總𣙜之邑大夫蔡<lb/>
君範以下分訂之又再屬陳維及林表民等採益之既<lb/>
具余為諗沿革詰異同劑巨纎權雅俗凡意所未解者<lb/>
恃故老故老所不能言者恃碑刻碑刻所不能判者恃<lb/>
載籍載籍之内有漫漶不白者則斷之以理而折之于<lb/>
人情事立之凡巻授之引微以存教化識典章非直為<lb/>
紀事設也如是者半載而書成嗟夫同是州也非可成<lb/>
于今也或曰有時爾昔歐陽公論學慨述吏道以為有<lb/>
<pb n="KR4d0324_WYG_003-20a"/>
司簿書之所不責謂之不急夫豈惟學哉語以圖牒非<lb/>
不急之尤者邪然而莫奥于圖牒莫渫于簿書有司之<lb/>
所不急固君子所急也今公之為政也剖叢滌煩燭幽<lb/>
洞隱于有司所急者誠井井矣而于君子所急者尤惓<lb/>
惓焉用能以半載之間紉千歲之闕増十年之未備洗<lb/>
數百守之因襲成四人之厪嗟夫此豈以其時哉書成<lb/>
者時也所以成者公之志也其志立則時赴之矣無其<lb/>
志而曰需其時者吾未之聞也豈惟一圖牒為然天下<lb/>
<pb n="KR4d0324_WYG_003-20b"/>
事皆然<lb/>
</p>
<p>
</p>
  </div>
</body>
</text>
</TEI>
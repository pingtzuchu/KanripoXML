<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篔窓集巻二</head>
    <p>
<pb n="KR4d0324_WYG_002-1a"/>
欽定四庫全書<lb/>
　篔窓集巻二　　　　　　宋　陳耆卿　撰<lb/>
　論<hi>下</hi>
　　酈食其論<lb/>
論天下之事易識天下之勢難陳留敖倉地要粟多盖<lb/>
漢初𦂳切之處不先據此則本散而易潰酈食其力為<lb/>
帝言之就二者論則陳留為小而敖倉為大入陳留所<lb/>
以謀秦據敖倉所以謀楚秦易破故陳留之入不旋踵<lb/>
<pb n="KR4d0324_WYG_002-1b"/>
而至覇上楚難摇故敖倉之守必至於屢嵗而不决焉<lb/>
然當是時楚兵甚强漢勢尚弱漢之得以制楚而楚之<lb/>
猶有所忌於漢者敖倉之力也不然則楚固得以氣喝<lb/>
力恐直擣其虛矣其後彭城之敗韓信既收兵來㑹則<lb/>
亟築甬道屬河以取敖倉粟成皐之挑戰大司馬咎長<lb/>
史欣一自剄則復取成皐軍廣武取敖倉食是知敖倉<lb/>
漢之命一日無敖倉則一日無漢髙帝智不及此食其<lb/>
實有以發之下齊之䇿尤為雄偉其剖判楚漢曲直理<lb/>
<pb n="KR4d0324_WYG_002-2a"/>
亦甚眀宜田廣之俛首順聴然不免使韓信之襲齊而<lb/>
至於受烹者眀於謀漢闇於謀已也夫信於是時虜魏<lb/>
豹下趙代斬陳餘降燕王威靈所加易於破竹所未下<lb/>
者獨齊爾盖以其國大勢強謹之重之而未容輕發也<lb/>
食其一旦以片語下之已之所躊躇而不足者人乃神<lb/>
速而有餘則信亦無以取重於漢雖欲不襲齊盖不可<lb/>
得食其亦惟知己之辯可以折齊而不知信之詐足以<lb/>
賣已是以就烹嗚呼先下齊者食其也後襲齊者信也<lb/>
<pb n="KR4d0324_WYG_002-2b"/>
使食其之言未入則齊之備固未懈而信之兵固未可<lb/>
向發蹤指示者烹而因人成事者王事之有幸不幸如<lb/>
此哉然則食其固可念而信亦可恥甚矣<lb/>
　　陳平周勃王陵論<lb/>
誅諸吕事是王陵者非平勃是平勃者復非王陵要皆<lb/>
一偏之見大凡人才固要相濟髙帝遺命必欲以平助<lb/>
陵而又以平制勃則平勃之不可無陵猶陵之不可無<lb/>
平勃也夫明大義當有正論定大難當有沉幾諸吕之<lb/>
<pb n="KR4d0324_WYG_002-3a"/>
王髙后未敢専決而以問三子其心猶有所忌也使三<lb/>
子者括囊隂拱無一語畧攻其非則是吕后忌三子而<lb/>
三子乃以無可忌示之一决藩籬封王者豈特四人而<lb/>
已故陵奮不顧身以争之髙皇帝之神靈皦如天日而<lb/>
吕后則竊者之夜行爾陵死不恨奪之相何足道哉然<lb/>
陵之術可用於陵而不可盡用於平勃夫樊噲之憾吕<lb/>
嬃之譛吕氏磨牙於平勃久矣特未有以發爾若又效<lb/>
王陵之争則以舊郄雜新忿寧免於誅縱不顯於此事<lb/>
<pb n="KR4d0324_WYG_002-3b"/>
誅豈不能旁摭他故以誅之邪夫二子誅不辭也為漢<lb/>
惜也或謂舉事計是非不計成敗使王陵以死争平勃<lb/>
復以死争吕氏一日尸三子於朝三子雖死而大義固<lb/>
已立天下之義士將四面並起而亡吕氏矣不知夫能<lb/>
死非難處死實難三子非不能死也顧其時未可爾盖<lb/>
君子之死有以有益於國而死有以智力已竭無可奈<lb/>
何而死諸吕雖王猶有可圖漢氏雖危猶有可續未畫<lb/>
一計未施一術而俛首以死是適以激變稔禍爾安在<lb/>
<pb n="KR4d0324_WYG_002-4a"/>
其為能死哉借使吕后未誅三子而姑奪之權今日陵<lb/>
謝病免眀日平謝病免又眀日勃謝病免一人去位則<lb/>
以吕氏一人居之囘環四顧盡在掌握漢之事去矣且<lb/>
陵爭諸吕之後退處十年自杜門不朝請之外有何巧<lb/>
哉若二子效之又可知矣然則王陵未可非而平勃亦<lb/>
未為不是也平勃雖均為誅諸吕而勃又與平不同平<lb/>
性狡詐故多避禍求全勃性剛直故多犯難不顧文帝<lb/>
錢榖之問平對勃不對王陵背約之問平對勃不對對<lb/>
<pb n="KR4d0324_WYG_002-4b"/>
者未優不對者未劣也盖平未當難時善於自解有急<lb/>
則委之他人勃未當難時辯不如平有急則自任甚確辯<lb/>
不如平者少文也自任甚確者重厚也故誅諸吕時平<lb/>
嘗安徐勃嘗急迫平不入北軍而勃入北軍使北軍有<lb/>
變則勃先及矣平不諭謁者而勃諭謁者若不受則勃先<lb/>
及矣平専以難者遺勃而自處以易後來相位之遜雖<lb/>
欲不遜亦不可得也勃知已之位在平上者以功大爾<lb/>
豈知所以犯帝之忌而取捕逮之辱者亦以此哉然勃<lb/>
<pb n="KR4d0324_WYG_002-5a"/>
亦有以自取之也逺權退勢出於㔾則善出於君上之<lb/>
迫促則已非矣陳丞相卒上復用勃為相亦以資歴功<lb/>
勞無以易勃故爾要亦有不得已焉者也十餘月而遣<lb/>
歸則本心見矣夫為丞相不自抽身而待其君之遣則<lb/>
已可哂矣為勃之計惟有深藏逺蹈而被甲以見守尉<lb/>
果何為者邪借使漢家欲戮一退休之相甲胡足以禦<lb/>
之然則勃非能反者特不學而愚爾使文帝諒其愚則<lb/>
自可以保其不反逮治之事何待薄太后提絮詰責而<lb/>
<pb n="KR4d0324_WYG_002-5b"/>
後止哉故嘗謂文帝平生寛厚惟誅薄昭逮周勃二事<lb/>
最忍然就二者較之薄昭罪已著則誅之猶有說周勃<lb/>
反未眀則治之無名世謂文帝能保全周勃而宣帝不<lb/>
能保全霍光以是為優劣不知諸霍之炎真有危漢之<lb/>
理以勃之重厚無能而又已謝事就國氣象衰落自危<lb/>
不暇而何暇危漢使帝無捕治一事是真保全勃矣既<lb/>
捕治之則何保全之有哉惜也以帝之寛厚而猶少恩<lb/>
若是也<lb/>
<pb n="KR4d0324_WYG_002-6a"/>
　　樊噲論<lb/>
漢初勇士無如噲噲之勇無大於持盾入楚營及排闥<lb/>
入禁中之事戰伐不足道也然持盾事足以脫帝之難<lb/>
而重帝之信排闥事雖足以解帝之惑而亦足以招帝<lb/>
之疑譬如家有悍僕以之禦侮他人則可若主有過直<lb/>
入其帷而諫之縱曰朴忠其主亦已畏之矣髙帝笑而<lb/>
起其中以為如何哉此固疾時之譛所由入也然則帝<lb/>
之欲殺噲其豪壮强直自可忌爾<lb/>
<pb n="KR4d0324_WYG_002-6b"/>
　　盧綰論<lb/>
人主之報舊恩當厚以賜予不當假以封爵綰之與帝<lb/>
不過曰生同日居同里及壯而學書相愛爾初非有運<lb/>
籌帷幄之助攻城野戰之勇也以信越之徒勳績如許<lb/>
僅得一王封而猶闗鑰隄防若冦盜綰獨何為而王綰<lb/>
王則凡帝布衣之交其可王者多矣白馬之盟曰非劉<lb/>
氏不王非有功不侯夫不可以無功而侯况可以無功<lb/>
王乎髙祖善於律後人而不善於律其身異時四吕之<lb/>
<pb n="KR4d0324_WYG_002-7a"/>
王安知其不以是藉口也<lb/>
　　周亞夫申屠嘉論<lb/>
讀周亞夫傳見文帝所以重將之權讀申屠嘉傳見文<lb/>
帝所以重相之權將相之尊次天子將相不重則天子<lb/>
亦輕此投䑕忌器之說也夫以堂堂天子之尊一入軍<lb/>
門而使之按轡徐行無異臣僕寵一私昵誰敢與君抗<lb/>
而摧拉困挫瀕於死而後釋之人皆以為二子之難盖<lb/>
不知文帝之所以為難爾有文帝則足以容二子無文<lb/>
<pb n="KR4d0324_WYG_002-7b"/>
帝則二子雖欲為二子而不能夫文帝非不能自尊而<lb/>
卑將相也顧其所以尊將相者乃所以尊已也易曰謙<lb/>
尊而光卑而不可踰夫惟其謙故有尊而光之理惟其<lb/>
卑故有不可踰之理世謂文帝之治尚寛不知其振舉<lb/>
朝綱尊强國體精采凛然銷姦褫惡盖有合於乾徳之<lb/>
剛而非懈怠縱弛以為寛者也景帝見識不眀故疑心<lb/>
一開大臣不得展手伸足文帝任亞夫則景帝殺亞夫<lb/>
文帝任嘉則景帝亦殺嘉二子在文帝時如在天池在<lb/>
<pb n="KR4d0324_WYG_002-8a"/>
景帝時如在樊罟非二子前後相反時使然也景帝之<lb/>
待二子誠失矣而二子亦有以致之大凡氣强無學慮<lb/>
直少謀未必不為身患宰相職業以格心為主不以矯<lb/>
激亢訐為功以景帝之忌刻二子無以化導融液之而<lb/>
與力爭於事為之末則亦宜其扞格而不終也况夫取<lb/>
箸之傲未免以私情而虧公禮悔不先斬錯之說又未<lb/>
免以小忿而忘大敬嗚呼已伸者難屈已亢者難下景<lb/>
帝之不能容亦文帝之能容有以致之耳盖惟二子得<lb/>
<pb n="KR4d0324_WYG_002-8b"/>
容於文帝而遂以其事文帝者事景帝其氣益張不可<lb/>
收斂則其死宜矣觀此不獨見文景二君體貎大臣之<lb/>
輕重而亞夫嘉之相業可以夷考矣<lb/>
　　劉向論<lb/>
劉向學術未醇而心事甚正其學見於事宣帝其心見<lb/>
於事元成夫神僊黄金乃秦皇漢武之所以亂亡者向<lb/>
以通逹能文應名儒俊材之選召見之初疑有正論禆<lb/>
益而所獻者淮南鴻寳秘書及鄒衍重道延命方而已<lb/>
<pb n="KR4d0324_WYG_002-9a"/>
名儒俊才果如是乎推是以徃則所謂講論五經者亦<lb/>
糠粃土苴爾雖然不遇疾風無以知勁草不遇恭顯王<lb/>
鳯無以知劉向漢家宗室固多其朴實為漢者特一向<lb/>
爾惜乎其無沉幾深略也何者去小人之法不在淺躁<lb/>
方望之堪向等同心輔政其力强其年富可以有為矣<lb/>
是時恭顯所以疑數子者亦未甚也使有沉幾深略以<lb/>
圖之未必無成柰何未白語泄先受下獄免官之禍其<lb/>
啓恭顯之疑一也後上感悟賜望之爵闗内侯而徴堪<lb/>
<pb n="KR4d0324_WYG_002-9b"/>
向欲以為諫大夫事體方有可囘之漸正宜緩以待之<lb/>
奈何使外親上變事復以此敗其啓恭顯之疑二也二<lb/>
疑之餘更相仇敵向等之忿恭顯日力而恭顯之防向<lb/>
等日深觀向之所以攻恭顯者専以災異而恭顯之所<lb/>
以攻堪猛者亦以災異地動殆為恭顯此向攻恭顯之<lb/>
言也以夏寒日青無光為堪猛用事之咎此恭攻堪猛<lb/>
之言也正人指邪人為邪邪人指正人為邪正不勝邪<lb/>
則向等不能害恭顯而反為恭顯所害望之死於獄則<lb/>
<pb n="KR4d0324_WYG_002-10a"/>
失一援矣堪死於瘖則失二援矣盖望之堪尚存向猶<lb/>
得扳連以成事望之堪既死則向雖獨抱忠腸倀倀然<lb/>
何所依哉探本窮源則實向等始焉之輕發有以召之<lb/>
也或曰向之攻王鳯非有所謂語泄之過與外親上變<lb/>
事之非也胡為向之計終不行而鳯之姦終不去曰不<lb/>
然恭顯雖擅權未至如王氏之盛而向之攻王氏又無<lb/>
望之堪猛之助也恭顯之姦本亦可去向不能審其所<lb/>
以去王鳯之姦既難於去向亦終不可得而去此理之<lb/>
<pb n="KR4d0324_WYG_002-10b"/>
必然者也大抵去姦之事出於上則易出於下則難以<lb/>
元成之蔽於恭顯王鳯如彼其極向等欲以口伐代斧<lb/>
鉞難哉鳯之用事既甚於恭顯而成帝之孱弱復甚於<lb/>
元帝熟復向傳觀元帝因地震感悟下詔賜望之爵闗<lb/>
内侯徴堪向欲以為諫大夫是猶能侯望之而徴堪向<lb/>
也望之自殺天子甚悼恨之乃擢堪為光禄勲堪弟子<lb/>
猛光禄大夫給事中大見信任是猶能擢堪猛而大信<lb/>
任之也因楊興諸葛豐之言左遷堪猛暨廟災日蝕乃<lb/>
<pb n="KR4d0324_WYG_002-11a"/>
召諸前言日變在堪猛者責問是猶能察諸臣之非而<lb/>
責問之也責問之後徴堪詣行在所拜光禄大夫秩中<lb/>
二千石領尚書事猛復為大中大夫給事中是猶能冄<lb/>
徴而以為光禄大夫大中大夫也特帝知之之心不勝<lb/>
於恭顯讒之之口遂以不終至於成帝則異是矣向奏<lb/>
洪範五行傳論則曰天子心知向忠精故為鳯兄弟起<lb/>
此論也然終不能奪王氏權其上諫延陵䟽則曰上甚<lb/>
感向言而不能從其計其奏新序說苑及上䟽陳法戒<lb/>
<pb n="KR4d0324_WYG_002-11b"/>
則曰上雖不盡用然内嘉其言常嗟嘆之至於上封事極<lb/>
言王氏則曰君且休矣吾將思之夫曰休者其真情曰<lb/>
思者其矯辭也縱帝能思與不思一爾嗚呼唐徳宗不<lb/>
以盧杞為姦邪而以姜公輔為賣直徳宗之愚惑未足<lb/>
責也成帝知恭顯之為専擅而惡之矣知向等之為精<lb/>
忠而喜之矣乃齷齪牽制略不得一引手何哉譬如家<lb/>
有幼主而强奴悍婢操竊其權主固知其受制有至親<lb/>
良友告以驅除之說亦已覺其言之善而乃因循茍且<lb/>
<pb n="KR4d0324_WYG_002-12a"/>
不能早為之計其不終敝於强奴悍婢之手者幾希<lb/>
　　　劉歆論<lb/>
歆向之異同有二有談經之異同有用心之異同夫専<lb/>
門名家正是漢儒之癖歆向雖父子其不肯相襲亦眀<lb/>
矣一以榖梁一以左氏其觧春秋之辭雖異其欲眀春<lb/>
秋之意亦豈得異哉奈何向以春秋排王氏歆乃以春<lb/>
秋附王氏向所上封事指陳春秋災異及於弑君亡國<lb/>
之語是知簒逆之為大罪矣而歆獨輔莽以簒逆豈左<lb/>
<pb n="KR4d0324_WYG_002-12b"/>
氏教之耶大凡亂臣賊子之作於世非重有所倚毗則<lb/>
事不成故必有茍賤無恥之士羽而翼之教之以黼藻<lb/>
太平興建禮樂塗天下之耳目而簧鼓其視聴乃克有<lb/>
濟盖所謂孔光張禹之徒皆是也終之者劉歆焉其罪<lb/>
可勝誅哉故嘗謂焚六藝者不在秦始皇而在漢末之<lb/>
數子秦始皇焚之而不亡漢末數子用之而亡<lb/>
　　吳王濞論<lb/>
養惡如養癰疽養之而不治則將至于不可治逮其不<lb/>
<pb n="KR4d0324_WYG_002-13a"/>
可治而欲以刃去之未有不潰裂為身害者吳王濞之<lb/>
惡自髙帝而已萌至文帝而已成至景帝而已固當是<lb/>
時謀所以去之當有深沉審重之術豈容遽以刃為哉<lb/>
鼂錯號曰智囊其愚極矣夫髙帝善知人其臨終告呂<lb/>
后區處參陵平勃輩如神醫料疾半語不爽濞有反相<lb/>
宜不勞於目擊矣以之告濞而又戒以毋反者盖將逞<lb/>
已之眀特而驚摧濞志也然是語一出濞知帝之疑已<lb/>
矣知帝疑已濞亦安得而不自疑乎觀帝告以天下同<lb/>
<pb n="KR4d0324_WYG_002-13b"/>
姓一家而吳太子之死濞即曰天下一家死長安即𦵏<lb/>
長安則拊背之言濞已横在胷中一旦有郄則激為此<lb/>
論爾文帝之時固當陽厚其禮而隂為之所乃自賜几<lb/>
賜杖之外寂無聞焉夫几杖之賜謂文帝善優容則可<lb/>
謂文帝善措置則不可何者是時濞已有邪謀帝不審<lb/>
圖之而徒曰尚恩縱能釋其謀於一時烏能釋其謀於<lb/>
異日盖恩濞者適所以誤濞而誤濞者適所以自誤也<lb/>
至景帝時欲一舉而去之則不可矣夫非七國之强不<lb/>
<pb n="KR4d0324_WYG_002-14a"/>
可去也所以去之者非其道也夫憂七國之變豈特鼂<lb/>
錯哉在文帝時賈誼固已憂之矣其曰欲天下之治安<lb/>
莫若衆建諸侯而少其力患諸侯之强且大也故欲割<lb/>
地定制分齊楚趙燕梁為若干國而廣封諸王之子孫<lb/>
其地衆而子孫少者則空其國以待其子弟之生天<lb/>
子無所利焉至於欲舉淮南地以益淮陽而使之禁吴<lb/>
楚割淮陽二三列城與東郡以益梁而使之扞齊趙計<lb/>
慮周㣲徃徃切中不若錯之直且疎也其後帝思誼言<lb/>
<pb n="KR4d0324_WYG_002-14b"/>
復分齊為六分淮南為三以至七國反時吴楚趙與四<lb/>
齊王舉兵西鄉而梁王扞之卒破七國誼之智有以使<lb/>
之也使錯能深思熟慮如賈誼之䇿則七國之反亦豈<lb/>
若是亟哉雖然錯之罪不在於削吴而在於削膠西楚<lb/>
趙夫膠西楚趙初未有反謀之可言也未有反謀而削<lb/>
之錯之意固欲因膠西楚趙以令吴而明削地之出於<lb/>
公爾不知膠西楚趙之削既有以離膠西楚趙之心而<lb/>
濞又得挾之以號召諸國諸國之從濞宜也盖濞不連<lb/>
<pb n="KR4d0324_WYG_002-15a"/>
諸國濞亦不能以自反濞之欲反久矣顧無援且無名<lb/>
耳今既得膠西楚趙之削以為名則可以激怒諸國諸<lb/>
國既皆畏削則亦不得不皆為濞之援名著援强遂為<lb/>
漢憂幸城守有梁而主兵有周亞夫不然殆矣錯一死<lb/>
胡足道哉<lb/>
</p>
<p>
</p>
  </div>
</body>
</text>
</TEI>
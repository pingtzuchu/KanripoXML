<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>二妙集巻一</head>
    <p>
<pb n="KR4h0071_WYG_001-1a"/>
欽定四庫全書<lb/>
　二妙集巻一　　　　　　金　叚克己<lb/>
　　　　　　　　　　　　　　叚成己　撰<lb/>
　五言古詩<lb/>
　　贈醫師范子和<hi>并引</hi>　<hi>以下克己作</hi>
　　　范君子和居姑射山麓世隱於醫敏給多藝能<lb/>
　　　畧渉獵文史一日㑹薦紳軰於其家酒半舉大<lb/>
　　　白而言曰不肖竊有志於斯文敢求数十字以<lb/>
<pb n="KR4h0071_WYG_001-1b"/>
　　　為珍藏意甚勤因為賦古風一篇告之以君子<lb/>
　　　之道使知所操持焉非直使誇衒於世實箧笥<lb/>
　　　而巳<lb/>
我廬姑射東君居西山隅相去不十里曵杖以問途知<lb/>
我逺方來盡室相喣濡衰年况多病藥物必爾須診視<lb/>
得家法就為醫扁盧貧賤人所惡勢利人所趨君子異<lb/>
于衆而獨與我娯延我升中堂坐列皆明儒酒餚既登<lb/>
爼左右羅童奴令行爵無筭促使開大壺酒酣意氣逸<lb/>
<pb n="KR4h0071_WYG_001-2a"/>
髙論到唐虞日晏未得歸欲起時見拘自言小邑中何<lb/>
嘗接士夫久客惜人情褊量動輒踰仍呼兒出拜頭角<lb/>
異凡雛從小好文字未覩明月珠長者幸有賜終身不<lb/>
敢渝既蒙主人知所願獻良圖世人豈無才惟德不能<lb/>
俱不見盆成括以是䘮厥軀又徵荀氏語至察則無徒<lb/>
大辨外若訥聪明守以愚顔子稱大賢尚云有若無吾<lb/>
言儻无忽榮名不須沽<lb/>
　　歳己酉春正月十有一日吾友張君漢臣下世家<lb/>
<pb n="KR4h0071_WYG_001-2b"/>
　　　貧不能葬鄉鄰辦䘮事諸君皆有誄章且邀余<lb/>
　　　同賦每一忖思輒神情錯亂秉筆復罷今忽四<lb/>
　　　旬矣欲絶不言無以表其哀因作古意四篇雖<lb/>
　　　比興之不足觀者足知予志之所在則進知吾<lb/>
　　　漢臣也無疑<lb/>
髙樓浮薄雲知是何人宅賣諸輕薄兒身為五侯客日<lb/>
暮鬭雞囘車騎何翕赫鼻息吹虹蜺行路皆踧踖豈知<lb/>
黔婁生儲粟無擔石衣衾不掩尸送我城東陌寥寥百<lb/>
<pb n="KR4h0071_WYG_001-3a"/>
世下誰分夷與跖<lb/>
北方有黄鵠飽義氣勇烈天寒辭故巢思欲近丹穴吁<lb/>
嗟翅翎短雲海路隔絶鳯凰不相待孤憤無由洩恥與<lb/>
鴟鳶羣朝夕肆饕餮一歩兩呌號心摧口流血側頭向<lb/>
蒼昊永與羈雌决人皆尚鴟鳶反謂黄鵠劣世無乘瓢<lb/>
翁軒輊定誰説猿鶴與沙蟲冺冺同一轍悲來結中腸<lb/>
欲辨且三咽<lb/>
藝蘭當清秋生育胡不早西風發㣲香能得幾時好飛<lb/>
<pb n="KR4h0071_WYG_001-3b"/>
霜半夜來滅没先百草真宰獨何心吞聲不復道<lb/>
驅車上太行中道車軸折停車卧轅下骨㫁筋力拆撫<lb/>
膺呼蒼天淫淫涕如雪古往與今來此憾何時絶<lb/>
　　同封仲堅采鷺鷥藤因而成詠錄寄家弟誠之兼<lb/>
　　　簡李衛二生<lb/>
有藤名鷺鷥天生匪人育金花間銀蘂翠蔓自成簇褰<lb/>
裳渉春溪采采漸盈掬藥物時所須非為事口腹牛溲<lb/>
與馬渤良醫猶並蓄况此香色竒兩通鼻與目尤善療<lb/>
<pb n="KR4h0071_WYG_001-4a"/>
瘡瘍先賢講之熟世俗不知愛棄置在空谷作詩與題<lb/>
評使異凡草木<lb/>
　　贈荅封仲堅<lb/>
念昔始讀書志本期王佐時哉不我與觸事多轗軻歸<lb/>
來濯塵纓羸装聊觧駝午芹多竒峰流水出其左誓求<lb/>
十畆田於此養慵惰種椒盈百區栽竹僅萬箇自謂得<lb/>
所依心口黙相賀經營久未成藴櫝乏竒貨低徊不能<lb/>
去借宅便高卧始構茒三間榱桷久摧挫暑雨畏霖潦<lb/>
<pb n="KR4h0071_WYG_001-4b"/>
霜風苦掀簸豈無冨貴人粟布救寒餓恥隨肥馬塵擁<lb/>
鼻不敢唾淹延歳月深十手指庸愞塵埋劍鋒缺弹鋏<lb/>
悲無奈時當春之仲桂魄月半破丁丁聞啄門有客來<lb/>
相過探懐出新作高唱成寡和清辭麗卿雲齊梁那復<lb/>
課蹇余鞭不前躑躅蟻旋磨枯腸藜莧苦竒字厭搜邏<lb/>
君子真可人沽酒酌通播酒酣膽氣麤狂言驚四座舊<lb/>
遊渺何許行路方坎坷作詩寄問聲别離傷老大<lb/>
　　夀㓂興祖<lb/>
<pb n="KR4h0071_WYG_001-5a"/>
飄飄闗輔客逸氣薄雲霄承學有源委持論生風飊束<lb/>
髪侍玉階香名滿天朝射䇿不一中雄文深自韜嘉遯<lb/>
思居洛歌詩祗和陶生涯足文史蹤跡混漁樵蹭蹬三<lb/>
十年壮志殊未彫人稱冦公後商鼎復能調才本時不<lb/>
容坐使雙髩焦朅來汾上水吾見秋蟲號西風下木葉<lb/>
天氣正泬寥勸君一杯酒能令百憂消開懐且痛飲勿<lb/>
令鄉闗遥<lb/>
　　寄張弟噐之<lb/>
<pb n="KR4h0071_WYG_001-5b"/>
愛酒陶彭澤映世清節耀乞食賦新詩不復事邊徼士<lb/>
生多轗軻異代或同調東山不可作敢望蟠溪釣壺觴<lb/>
聊自傾登髙一舒嘯但恐汙世塵永為達人笑<lb/>
山堂久岑寂宴坐度昏曉倚壁一蒲團幽人後計了日<lb/>
髙鼎茶鳴風細爐烟裊曵杖歩庭除看雲頭屢矯安得<lb/>
謫仙人神遊八極表<lb/>
　　興上人駐錫姑射之麓他日邀余所居之靜樂齋<lb/>
　　　勉為賦此<lb/>
<pb n="KR4h0071_WYG_001-6a"/>
我愛興上人閒處先著脚雖有買山錢難尋一丘壑向<lb/>
來栖息地龍象久寂寞重尋林下徑竹石苦分薄溪水<lb/>
恣交流巖花自開落却掃大室中一瓶還一缽靜樂題<lb/>
其顔塵縁聊觧縳寥寥千載下此理誰發藥我今為拈<lb/>
出永免一重錯有浄必有垢無苦亦無樂混沌元不死<lb/>
七竅剛自鑿鄭重庵中人萬法本無著獨有太古心油<lb/>
然滿寥廓<lb/>
　　陳君百祿隱居河汾世以醫名家臨財亷取與義<lb/>
<pb n="KR4h0071_WYG_001-6b"/>
　　　性喜諧雖外若寛縱内實重慎而有常心真善<lb/>
　　　學醫者也辛丑之秋余痁作君調䕶周至既獲<lb/>
　　　勿藥欲酬而不可姑以詩答其勤<lb/>
我來汾沮洳汾濵君所居豈期牢落際有子可與娛遺<lb/>
我以方藥投我以素書往來八九年問難更起余妙處<lb/>
自心得論説乃其餘衆議逓持執辭語費百車君以一<lb/>
言蔽如亂髪得梳丹砂與赤箭應用並貯儲困窮尤所<lb/>
重視之骨肉如孰謂斯世中乃見古人且我不為世用<lb/>
<pb n="KR4h0071_WYG_001-7a"/>
以道而巻舒子胡自隱晦而不干名譽聞君有令子萬<lb/>
里有權輿于公多陰德預使髙門閭請君事其語勿謂<lb/>
吾計踈<lb/>
　　吾兄同仲堅采鷺鷥藤於午芹之東溪因詠詩見<lb/>
　　　示前代詩人未嘗聞賦此者此花長於田野籬<lb/>
　　　落間人視之與草芥無異是詩一出好事者將<lb/>
　　　知所貴矣感嘆之餘敬次其韻有與我同志繼<lb/>
　　　而述之不亦懿乎　<hi>以下成己作</hi>
<pb n="KR4h0071_WYG_001-7b"/>
㣲雨洒郊坰百卉欣竝育幽花發溪側間錯金珠簇徐<lb/>
看是鷺藤香味濃可掬忍饑出新句大笑負此腹遺落<lb/>
榛莾間采擷誰見蓄情知無俗姿安能悦衆目先生日<lb/>
來往東溪路應熟一經題品餘名字耀巖谷遇合良有<lb/>
時不才異山木<lb/>
　　呂氏用靜齋<lb/>
兩崖夾嵳峨一水中委蛇是間有高人静與山林期結<lb/>
茅並溪石故迹司空遺因人愛其山佳處應自知心閑<lb/>
<pb n="KR4h0071_WYG_001-8a"/>
境隨勝眼靜山増竒寥寥丈室中日用夫何為不書咄<lb/>
咄字高詠休休詩無人書一編有興酒數巵便是一生<lb/>
了安問著與龜依依中條雲夢想紫芝眉昨朝寄書至<lb/>
謂我來何時急營買山錢已覺從君遲他年兩䋲床分<lb/>
忍西山饑<lb/>
　　夀夢菴張信夫<lb/>
一杯甕頭春持夀丹山客洗盞置客前共坐林下石酒<lb/>
酣語益真道合意自適東風吹醉眼高興寄空碧人生<lb/>
<pb n="KR4h0071_WYG_001-8b"/>
天地間迅若駒過隙胡為就覊縛惴惴從物役何如夢<lb/>
室中一笑百憂釋棄置勿復道旅懐陶兹夕<lb/>
　　蒲城董公余素不識其何如人也一日袖横軸所<lb/>
　　　謂龍窩圖者同仲堅來過而以詩見謁余雅不<lb/>
　　　能文詩尤非所長者加之老病日久縱不避拙<lb/>
　　　惡亦安能為他人雕肝腎邪渠請益堅余重違<lb/>
　　　封意且念其勤姑因所見以叙之云爾<lb/>
封生携客來謁我蓬蒿裏軒軒抗塵俗不知誰氏子所<lb/>
<pb n="KR4h0071_WYG_001-9a"/>
生吾既賢伊人亦云喜探懐出新圗一語煩舉似蹇予<lb/>
不能文三請意未已溪山有素期入眼盡其美層雲蔽<lb/>
重淵萬木夾兩涘飛流㵼絶壑千丈垂幅紙餘霏散如<lb/>
霧㸃滴亂紛委何物竅其傍相傳龍所止廟貌寄空山<lb/>
何代為經始年深祭血乾亂久誰復祀威靈昔所聞對<lb/>
面隔千里誠通感必應雖逺猶在邇巍巍窟宅尊安卧<lb/>
久不起何當洗甲兵倒挽幽溪水<lb/>
　　余懶日甚不作詩者二年矣間者二三子以歌詠<lb/>
<pb n="KR4h0071_WYG_001-9b"/>
　　　相樂請題於吾兄遯菴遂以歲月坐成晚命之<lb/>
　　　因事感懐成五章以自遣志之所之不知其言<lb/>
　　　之陋也覽者將有取焉<lb/>
負暄頽簷下病骨喜新霽㣲風動天宇木葉隕虚砌緬<lb/>
懐平生事奔走愧非計投身田野間心迹得少憇時榮<lb/>
豈不慕省躬自當逝薇蕨滿春山猶可以終歲<lb/>
罷書掩闗卧忩牖亂清樾風枝驚宿鳥扎扎畏顛越葉<lb/>
聲走前庭誤聽雨未歇不知霜已重但覺寒切骨耿耿<lb/>
<pb n="KR4h0071_WYG_001-10a"/>
不能寐起坐候明發試問夜如何虚簷轉殘月<lb/>
晨起坐髙齋鳥啼幽寂破小兒具文墨信手供日課既<lb/>
無寵辱驚又不至寒餓自量亦云幸到此能幾箇更欲<lb/>
希世榮所望毋乃過蒲團正温厚得穏且安坐<lb/>
連蹇拙進宦艱難昧理生一事且不免况欲二者并忍<lb/>
竆分所安不為世所縈床頭一巻書静洗胷次平偶逢<lb/>
㑹心人欵欵話中情瓶儲喜不空今年頼西成<lb/>
青山如有情向人呈偃蹇我本山中人一出偶忘反﨑<lb/>
<pb n="KR4h0071_WYG_001-10b"/>
嶇半天下始覺居山穏力極勢有廽若不費推挽税駕<lb/>
長自兹千里豈云逺舉手謝山靈應笑歸來晚<lb/>
　　誄雙峯興上人<lb/>
堂堂雙峯師不受世塵汙禪坐三十年俯仰無愧處平<lb/>
生大事畢欲留不可住適來水中漚水行漚復聚適去<lb/>
火上烟烟散火如故徜徉天地間去來隨所遇我懐未<lb/>
能忘正隨分别趣涕餘會貞心三嘆出門去<lb/>
　　贈呼延長原<lb/>
<pb n="KR4h0071_WYG_001-11a"/>
我來負犢巔投迹汾水濱亂餘寡儔侶所遇皆所親一<lb/>
行未易完忍更求其純矯矯呼延生棟宇接近鄰雖云<lb/>
符詛師頗異尋常人疾苦在力救貴賤情一均功成不<lb/>
責報苐恐傷吾仁曠懐寓杯酒不計醨與醇一酌萬事<lb/>
畢肝胆平輪囷酒酣奮長䄂滿坐生陽春人皆笑汝狂<lb/>
我獨愛汝真参苓吾所須收為藥籠珍吾聞先天術原<lb/>
委有本因後人罕知學莫復窺其津華陀起東漢扁鵲<lb/>
名西秦二君本儒者卒以醫自神願生繼高躅勉勉勿<lb/>
<pb n="KR4h0071_WYG_001-11b"/>
因循<lb/>
　　贈研師寄寄翁<lb/>
有客杭城客不知何人斯自云來西秦著脚汾之湄放<lb/>
浪三十年野鹿不受覊是身寄虚空歘若駒隙馳竄名<lb/>
書研間聊寄吾寄為遊戲出三昧我豈甄陶師心成應<lb/>
之手觚撱各異宜萬象且胚渾一一非人私妙凝天地<lb/>
中不甈亦不坯探懐出蒼璧炯炯光陸離摩挲湛秋水<lb/>
隨手生寒漪雖鑿混沌竅太璞猶未漓囬首銅雀瓦千<lb/>
<pb n="KR4h0071_WYG_001-12a"/>
載垢有遺坐令呂與張羞受牛後嗤便當什襲藏奚必<lb/>
古見竒待價不求售特易詩人詩巻餘兩牛腰得之猶<lb/>
恐遲歸來飯甑空一字不救飢咀嚼誑枯膓似高還似<lb/>
癡商財與蠟屐優劣孰等夷不如且置之安事屢觧頥<lb/>
翁聞為一笑此事非所知茍可適吾欲君詩不當辭<lb/>
　　刁少府優善堂<lb/>
取人戒不周取善貴不遺理能兼衆美何必勞縈為奈<lb/>
何當途人好以智自私身勤事仍左終日徒紛披君侯<lb/>
<pb n="KR4h0071_WYG_001-12b"/>
本將種磊落真男兒延英闢賔館下問質所疑優善題<lb/>
其顔美意良可知永懐正子賢千古猶一岐休休好善<lb/>
心一出忠厚資片善或可取不厭蓬茅卑人輕千里遥<lb/>
願吐胷中竒投誠盡實理入耳無諛辭從容談笑間萬<lb/>
事無不宜三年報政成齪齪何其遲潛令十萬家共煦<lb/>
晴春曦退食自髙堂何慮復何思<lb/>
　　梁國祥靜樂堂<lb/>
穣穣區中人役心名與利于身竟何有乾没無少置叔<lb/>
<pb n="KR4h0071_WYG_001-13a"/>
敬有耳孫犖犖與時異一官不肯覔閑居養髙志築室<lb/>
塵境中中有塵外意方其厭囂湫歸來得小憇床頭一<lb/>
巻書靜洗紛華累茍能樂其樂寜復事吾事見客不吝<lb/>
情有酒即成醉為問東華塵何如北忩睡清風吹我懐<lb/>
萬事覺無味誰知方寸間自有清凉地<lb/>
　　陳子正容安堂<lb/>
陳子少英邁逸氣不可挫典型肖乃翁出語輒驚座行<lb/>
止非所能造物任掀簸功名鷹在韝歲月蟻旋磨區區<lb/>
<pb n="KR4h0071_WYG_001-13b"/>
一邑中十載供吏課結廬慕淵明志向有許大澹墨冩<lb/>
形似終日相對坐一室足我容百念付慵惰青山出簷<lb/>
楹流水出其左植花數十叢種竹千百箇事來若機張<lb/>
事去如甑墮浩然方寸間不受一塵汚豈無二仲賢閑<lb/>
暇日相過有酒相獻酬有詩互賡和溪山入笑談珠玉<lb/>
霏咳唾徜徉天地間一物莫非我醉來語益真卿去我<lb/>
將卧主人正高枕山鳥莫啼破<lb/>
　　送張世傑赴京兆幕府<lb/>
<pb n="KR4h0071_WYG_001-14a"/>
雨雪方載塗霜風裂膚肌丈夫四方志遊子千里期簡<lb/>
書豈不畏孀親髮如絲㤙義兩相奪欲行還遲遲世榮<lb/>
豈不慕此心難遽夷大分既有定僶俛安得辭伊人遇<lb/>
知已第恐負所知去去勿重陳搏扶良自兹茍能以義<lb/>
養猶足慰親思<lb/>
　　馮生成之自燕歸平陽頼寂照先生獲脱奴役復<lb/>
　　　齒士列將復歸燕主吾友濟夫來謁詩姑序其<lb/>
　　　槩以答云<lb/>
<pb n="KR4h0071_WYG_001-14b"/>
英英大為君雅志在千里坎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不得前向姑止于此出<lb/>
處雖兩途動靜無二理燕坐三十年初不離朝市了了<lb/>
方寸間湛然若秋水馮生適何來眉目差可喜自云衣<lb/>
冠後家破偶不死失身坑阱中揺尾凡幾禩過者日千<lb/>
百藐焉不一止忽逢盤谷翁引手惟力致力極勢未囬<lb/>
既出幾復委不知何因縁又入先生耳一見不忍遺即<lb/>
命加冠履奴虜豈所安推已乃知彼惻然動于中棄金<lb/>
猶棄粃少屬豺虎場永謝泥與滓乞詩答盛德此意良<lb/>
<pb n="KR4h0071_WYG_001-15a"/>
亦美顧我欲何言一笑不如已先生世外人于汝初何<lb/>
竢茍能肩一心綺語奚足恃屈信固有時此政在知已<lb/>
勿如越石父以是驕晏子<lb/>
　　崧陽歸隱圖<lb/>
落落出世人視世猶糠粃獨惟愛山縁一念未渠已嘗<lb/>
行崧陽道經覯畧可紀有山皆孱頑有水盡清泚寒籐<lb/>
絡古木竒花間芳枳風從四山下紅緑亂紛委雲日互<lb/>
蔽虧百態呈怪詭㣲泉不知處叢薈鳴宮徵山鳥忽驚<lb/>
<pb n="KR4h0071_WYG_001-15b"/>
飛落花空岩裏靜聞雞犬聲人家應在邇百年能幾日<lb/>
山間有餘晷孰知桃花源不出武陵水回首視人間囂<lb/>
囂足塵滓便擬結椽茒匆匆廹行李一來汾沮洳留滯<lb/>
綿幾祀幽懐𦕈難㤀淡墨寄形似舊遊一經眼來往差<lb/>
可喜此心本無著天豈為物使昔何從而來今從何而<lb/>
止翛然來往間于是得之子幻影竟安用我亦聊爾耳<lb/>
一笑兩忘言庭花萎堦戺<lb/>
　二妙集巻一<lb/>
</p>
<p>
</p>
  </div>
<div>
                <head>二妙集巻二</head>
    <p>
<pb n="KR4h0071_WYG_002-1a"/>
欽定四庫全書<lb/>
　二妙集巻二　　　　　　金　叚克已<lb/>
　　　　　　　　　　　　　　叚成已　撰<lb/>
　七言古詩<lb/>
　　丁酉春雪　<hi>以下克已作</hi>
幾日東風吹凍雪麥苗乾死埋沙塵客床欹枕睡不穏<lb/>
寒氣偏尋老病身沉沉夜色涵忩白却訝㣲雲弄山月<lb/>
開門淡蕩雪滿空拂面猶疑栁花濕二氣交感天地通<lb/>
<pb n="KR4h0071_WYG_002-1b"/>
千林玉立天經風蓬萊宮闕墮人世三日不見車馬蹤<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>燮燮殊未已此瑞應知同萬里逺客休歌蜀道難<lb/>
農夫剩有豐年喜買牛便好事春耕况復新來官長清<lb/>
田家衣食無美惡不困追胥死亦樂<lb/>
　　送李山人之燕<hi>并序</hi>
　　　李生湛然年四十未嘗從事於人偃蹇不與時<lb/>
　　　人偶每遇杯酒間輒撃節悲歌感慨泣下不知<lb/>
　　　者以為狂生愈益放曠不覊又好為竒詭大言<lb/>
<pb n="KR4h0071_WYG_002-2a"/>
　　　以驚動流俗人亦不知許也戊申歳春踵門告<lb/>
　　　予曰男兒生不成名死無以掩諸幽愚不佞誠<lb/>
　　　不能與草木同腐竊有志於四方先生許我乎<lb/>
　　　余乃為書告常所往來者會飲於芹溪之上壺<lb/>
　　　酒既傾客有執巵而前者曰方今戎馬盈郊熊<lb/>
　　　羆虓虎之士撫鳴劍而抵掌投壺雅歌未聞其<lb/>
　　　人子以儒自鳴執古之道求合於今之世戞戞<lb/>
　　　乎難哉顧子之嚢無十金之資出無代歩之乘<lb/>
<pb n="KR4h0071_WYG_002-2b"/>
　　　無名公鉅卿為主乎其内無相生相死之友奔<lb/>
　　　走於其外上不能激濁揚清以釣聲名下不乘<lb/>
　　　機抵巇以取一時之利奚恃而往其果有合哉<lb/>
　　　余應之曰不然夫適用之謂才堪事之謂力君<lb/>
　　　子之論人嘗觀其才力何如耳不當以勢利言<lb/>
　　　也儒者事業非常人所能知要不過適用堪事<lb/>
　　　而已議者至謂不能取舍於當世豈不厚誣哉<lb/>
　　　抑不知襃衣博帶者為儒乎䂓行矩歩者為儒<lb/>
<pb n="KR4h0071_WYG_002-3a"/>
　　　乎以是而名其儒豈真儒者耶昔者百里奚自<lb/>
　　　鬻於秦管仲束縛於魯寗戚叩角而悲歌馮驩<lb/>
　　　彈鋏而長嘆叔孫通舍枹鼔具綿蕝之儀陸賈<lb/>
　　　脫兠鍪進詩書之説使數子者髙卧於林丘累<lb/>
　　　徵而不起尚何名譽之可期屈辱之可免哉今<lb/>
　　　之諸侯賔位尚有缺然不滿之處肯使至寳横<lb/>
　　　棄路側狼藉而不收茍有好義強仁皆將善其<lb/>
　　　價而沽之况幽燕之地士尚意氣重然諾習與<lb/>
<pb n="KR4h0071_WYG_002-3b"/>
　　　性成者耶生之此行余知其必有合也於是乎<lb/>
　　　咸賦詩以為贈余於交遊中最長特為序以冠<lb/>
　　　其首<lb/>
與君把臂臨黄河缺壺聲裏度悲歌玉缸酒半離筵起<lb/>
千里東風射馬耳孰能忍飢學夷齊看人鼻孔吹虹霓<lb/>
莫道書生成事小男兒盖棺事乃了劒心雄壯未能伸<lb/>
客舍蕭條逢暮春盧溝河上千株栁滿地楊花愁殺人<lb/>
　　贈劉潤之<lb/>
<pb n="KR4h0071_WYG_002-4a"/>
平生不願萬户侯但願一識劉荆州荆州巳逺不可見<lb/>
裔孫今幸從吾遊慨然議論吐肝胆腰間古劍鳴蛟虬<lb/>
酒酣醉墨出險怪筆勢戃恍令人愁世人爭欲得一諾<lb/>
黄金不用如山丘結交以義不以利樂人之樂憂其憂<lb/>
自從管鮑死此道今悠悠豈意流落中忽見古人儔古<lb/>
來賢哲士不達飢寒不觧為身謀紛紛眼底知音少幾<lb/>
向西風嘆白頭<lb/>
　　遊青陽峽<lb/>
<pb n="KR4h0071_WYG_002-4b"/>
東山氣象大猛悍萬馬駸駸來楚甸中分不肯割鴻溝<lb/>
鍜礪戈矛期一戰西山折北如西漢獨餘絳灌奔而殿<lb/>
誰為劉項决雌雄頼有韓彭力相援盧溝直下兩山合<lb/>
冺冺暗流通一線突為瀑布出山口流沬成輪浪成㳬<lb/>
前逾百歩落石甕黛蓄膏渟那敢眄沈沈南去若白虹<lb/>
為嶼為泜互隱現鑿開混沌幾千秋世俗雖見如不見<lb/>
今人誰有筆如椽為冩注名傳㝢縣人間佳節重清明<lb/>
呼兒折簡招諸彦一生能著幾兩屐佳處每欲經行遍<lb/>
<pb n="KR4h0071_WYG_002-5a"/>
山靈著意勸人遊吞吐烟霞生萬變山阿玉女跪焚香<lb/>
岩畔仙人一笑倩居者儼若帝王尊劒佩雍容侍宫殿<lb/>
植者磊落如鉅人聚立廣庭議封禪抉者矯矯如勇夫<lb/>
執戈夾戺著綦弁平灘淺瀬乍可揭溪路曲折隨峯轉<lb/>
葛屨偏宜苔蘚滑行襟時被薔薇罥當面烟嵐舞翠蛟<lb/>
出岫閑雲飄素練羣行不復争拘檻眼正明時脚還倦<lb/>
班荆共坐溪上石粔籹濁醪具時饌良辰無奈夕陽催<lb/>
羽觴正要清歌薦醒心况復有寒泉玉池遍返成三嚥<lb/>
<pb n="KR4h0071_WYG_002-5b"/>
三分春色二分休風外飛花時一片古人行樂欲及時<lb/>
半百之年猶掣電一竆到骨不自治虗負胷中書萬巻<lb/>
漫向山林老却人生來不識荆州面肝胆槎牙須酒澆<lb/>
顧我非狂亦非狷紛紛世無真是非棄置從渠若秋扇<lb/>
歸來新月偃林梢寂寞衡門掩深院<lb/>
　　戊申四月遊禹門有感<lb/>
黄河一線天上來兩山突兀屏風開天生聖人為萬世<lb/>
驚濤拍岸鳴春雷冷雲直上三千丈石巔古廟高崔巍<lb/>
<pb n="KR4h0071_WYG_002-6a"/>
斷碑歲月不可考丹書剥落空莓苔吁嗟去古盖已逺<lb/>
荒辭漫汗相驚猜安居平土果誰力愚民耳目誠可哀<lb/>
一聲漁笛起何處滄洲雅興還悠哉<lb/>
　　正月十六日夜雪<lb/>
正月望夜夜氣交長空月輝生白毫東風淡蕩振林木<lb/>
春雲滃欝翻驚濤望中巳覺没河漢坐中不見羣山高<lb/>
打忩雪片大如手蒼髯驚瘁磔蝟毛我意天心厭誅戮<lb/>
净洗戰血除腥臊方今廊廟巳備具左有䕫龍右有咎<lb/>
<pb n="KR4h0071_WYG_002-6b"/>
愛民親賢急先務朱輪皂盖馳英豪遺黎幸脫瘡痍阨<lb/>
謳吟聖世心堅牢驅牛負耒過門户至死不復逺遁逃<lb/>
白頭老儒最無用天生魯鈍非時髦日月消磨兩蓬髩<lb/>
天地飄零一緼袍詩書自足敎稚子藜藿猶能飫老饕<lb/>
清晨喜看蔬圃潤而可暫息抱甕勞蘭芽含甲未出土<lb/>
蕭艾覆壠巳可<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>閑中事業淡無味佳趣纔如食蟹螯<lb/>
興來歌詠適情性背癢似得麻姑搔芹山崗崒寒石瘦<lb/>
芹水澄澈春蒲桃直縁水山久留戀日向溪頭醉濁醪<lb/>
<pb n="KR4h0071_WYG_002-7a"/>
青雲冨貴豈不願蟠木輪囷寜自韜結搆大厦要梁棟<lb/>
操割清廟須鸞刀功名倘可跂契稷跳梁里巷誇兒曹<lb/>
君不見昔在周王師呂望快若逢尹彎烏號大人虎變<lb/>
固莫測運命由來有所遭蓬萊方丈在何處我將入海<lb/>
恣遊遨大風飄飄鯨背穏下視塵世空嘈嘈<lb/>
　　送尋正道歸蒲中　<hi>以下成已作</hi>
江頭楊栁才堪折陌上行人還又别春光不解苦留人<lb/>
兩岸楊花飛白雪江風揺揺吹緑波欲别未别傷如何<lb/>
<pb n="KR4h0071_WYG_002-7b"/>
勸君且住聽我歌後日重來白髮多<lb/>
　　楊生深甫以醫鳴河汾遯菴先生以下皆贈以詩<lb/>
　　　生吾黨士也觀其意似不以淺近自期者故予<lb/>
　　　之所述不特稱道而已也<lb/>
楊生頭角非凡子少以醫名動州里胸懐了了中可人<lb/>
容貎恂恂外如鄙前徽未艾足慿藉論議滔滔有原委<lb/>
人身造化一天地敢謂精㣲盡於此中情髚<graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>不自安<lb/>
願就先知問其㫖遯菴先生天下士挈携陬維為指似<lb/>
<pb n="KR4h0071_WYG_002-8a"/>
古人桃源不難到但恐中心復中止千金再拜一言重<lb/>
採掇方書究終始姓名㑹看滿人間滚滚西馳若汾水<lb/>
　　松溪幽隱圖<lb/>
何宮遺搆山之隅長松蔽映千萬株中有一逕穿縈紆<lb/>
冷風蕭瑟無時無人間赤日如洪爐恍如仙景來蓬壺<lb/>
踪跡一墮聲利區回首自覺泥途汚歳月因循歸計迂<lb/>
松溪想像勞形模可憐塵夢今始蘇空對溪山慚畫圖<lb/>
一日歸來聊自娯<lb/>
<pb n="KR4h0071_WYG_002-8b"/>
　　夀賈總管<lb/>
紫髯茁頥胆滿軀胸懐落落真丈夫古稱山西出將種<lb/>
我公家世皆吾儒朝家未録勲臣後時時射虎西山隅<lb/>
一官平水今幾年鄉閭自覺疲氓蘇驥塗千里㑹須展<lb/>
小邦未足勞馳驅繡衣錦帽不復見人言愬也終平吳<lb/>
此時此日生鵷雛欝葱佳氣充公閭當筵擊筑聲嗚嗚<lb/>
滿堂賔客聨簮裾天公催花為嘘枯要及花下傾金壺<lb/>
春風花開人不孤年年人與春風俱<lb/>
<pb n="KR4h0071_WYG_002-9a"/>
　　送賈德逺北上<hi>并序</hi>
　　　生親老家貧輟晨昏定省之飬以入京師其心<lb/>
　　　將有得而歸為親榮也雖其親之心亦然而一<lb/>
　　　生之勞故不暇計忘勞以悦乎親生之志也若生<lb/>
　　　者其以義養者與于其行乞言以為别吾老矣<lb/>
　　　言不見用於世雖無吾言顧於生何缺生意堅<lb/>
　　　而無倦色姑序其事以慰其行云<lb/>
賈生歴落非庸子坐守竆廬足文史山田磽确無百畆<lb/>
<pb n="KR4h0071_WYG_002-9b"/>
日課諸郎力耘耔瓶儲顛倒得㡬何晨夕安能具甘㫖<lb/>
抱闗擊柝有不擇知效一官聊爾耳霜風栗冽歳云暮<lb/>
水宿山行二千里及親而仕古所樂敢以﨑嶇惮行李<lb/>
明年花發聽君還綵戲階庭為親喜<lb/>
　<lb/>
　<lb/>
　<lb/>
　二妙集巻二<lb/>
</p>
<p>
</p>
  </div>
<div>
                <head>二妙集巻三</head>
    <p>
<pb n="KR4h0071_WYG_003-1a"/>
欽定四庫全書<lb/>
　二妙集巻三　　　　　　金　段克已<lb/>
　　　　　　　　　　　　　　叚成已　撰<lb/>
　五言律詩<lb/>
　　方平道中　<hi>以下克已作</hi>
沙軟新經雨風輕不起塵溪山隨處好花栁著行新放<lb/>
浪聊終日蹉跎又一春行年已如此猶復向來人<lb/>
病怯春衫薄衰憐葛屨輕平蕪迷舊迹幽鳥變新聲興<lb/>
<pb n="KR4h0071_WYG_003-1b"/>
與雲俱逺心同水共清膠膠還擾擾囘首笑浮生<lb/>
　　㣲雨後偶成<lb/>
孤憤慿誰許長歌聊自怡整衣憐痩减扶杖覺衰遲小<lb/>
飲非愁敵輕寒與睡宜今朝春雨好稚子莫啼飢<lb/>
寂寂春歸後悠悠夢覺時病添花懊惱愁耐酒禁持瓶<lb/>
貯無多粟囊封有許詩倚床獨成笑此意豈人知<lb/>
　　余僑居龍門山十有餘年封張二子日從余遊而<lb/>
　　　貧又甚焉因冩所懐兼簡二子共成一笑<lb/>
<pb n="KR4h0071_WYG_003-2a"/>
病久慵増劇途竆事轉迂木兼形共槁錐與地俱無醉<lb/>
語勞揮麈悲歌漫叩壺鮮鮮籬下菊笑汝益羇孤<lb/>
　　仲堅見和復用韻以答<lb/>
道在山林勝心閑歳月迂家風貧更好習氣老難無目<lb/>
力分詩巻生資負酒壺儒冠三十載轉覺此身孤<lb/>
賦就慚辭拙書成共笑迂學傳三世舊用處一分無衰<lb/>
鬂頻看鏡流年付挈壺悠悠身外事目㫁塞雲孤<lb/>
避事嘗辭劇為儒不厭迂能貧從古少好學似君無行<lb/>
<pb n="KR4h0071_WYG_003-2b"/>
李書塡案生涯藥滿壺緹縈眞孝子猶足慰㷀孤<lb/>
一飽不易得身謀方信迂家徒四壁立囊至一錢無但<lb/>
喜心如水那憂腹似壺我竆君更甚此德未全孤<lb/>
　　枕上再賡前韻<lb/>
幾年成懶散一榻了慵迂詩酒心猶在功名夢亦無雨<lb/>
來催覔句鳥去勸提壺靜裏那須此應憐客意孤<lb/>
　　野歩仍用韻示封張二子<lb/>
散䇿溪頭路溪囘路更迂山隨行處好人似往年無波<lb/>
<pb n="KR4h0071_WYG_003-3a"/>
靜魚千里天晴春一壺龍門何限景歲晚不相孤<lb/>
信歩不知晚歸途那計迂一歡閑裏足萬籟靜中無藉<lb/>
草便成席酌泉聊代壺娟娟林外樹江月伴人孤<lb/>
　　李山人湛然始生之朝座客各賦詩為夀亦作四<lb/>
　　　韻以期所未至不特稱道而已庻㡬盡朋友相<lb/>
　　　成之義云<lb/>
脱迹豺狼外容身鶩雁間虛舟元不繫倦翼自知還飲<lb/>
水猶能樂編茒足可跧莫敎方寸地空負一生閑<lb/>
<pb n="KR4h0071_WYG_003-3b"/>
　　封仲堅挽詞<lb/>
但怪經過少那知生死分繐帷徒見像尊酒罷論文楄<lb/>
柎人為具丘墳誌共聞世無韓吏部為爾惜盧殷<lb/>
窀穸無時旦行年甫過先歸心終莫遂遺恨竟空填伯<lb/>
道名雖著中郎業不傳素書功未卒誰為理殘編<hi>君嘗集素</hi>
<hi>書等未竟而逝好事分去皆寳藏之</hi>
賣藥安垂老看書祇自資依依姑射恨渺渺奉先思誰<lb/>
恤蕭存後徒昌東野詩孤魂招不得獨坐涕垂頥<lb/>
<pb n="KR4h0071_WYG_003-4a"/>
蕭散青牛客<hi>君嘗乘青牛以竹筒貯藥腰間療疾無不愈者故云</hi>伊余有素期詩<lb/>
成先取示酒熟顧令知夜被嘗同覆朝笻復共搘豈期<lb/>
行樂地回首搃成悲<lb/>
誰謂如膠漆中年永别離崩摧五内熱契濶一生悲對<lb/>
月聽歌處圍爐把酒時凄然獨不見何以慰相思<lb/>
　　張噐之雄飛亭<lb/>
落魄張公子身貧志不凋鸞棲辭枳棘鵬翼上扶揺季<lb/>
子終懐印相如竟過橋香名膾人口詩句大牛腰<lb/>
<pb n="KR4h0071_WYG_003-4b"/>
　　贈答詩社諸君　<hi>以下成己作</hi>
賣藥韓康伯能詩張志和真鋼須百煉明鏡要重磨眼<lb/>
底如君少閑中得子多兵連猶未解莫厭數相過<lb/>
　　漫成二首<lb/>
一榻了竆冬吾生喜易供儘教人笑拙最苦客妨慵無<lb/>
寐閑欹枕忘言醉倚笻可憐猿與鶴歳晚肯相從<lb/>
時序驚何速形骸強自持整冠毛屢脱束帶孔頻移蹭<lb/>
蹬成空老吟哦不救飢百年行已久一笑欲何之<lb/>
<pb n="KR4h0071_WYG_003-5a"/>
　　和答木菴英粹中<lb/>
四海疲攻戰餘生寄寂寥花殘從雨打蓬轉任風飄有<lb/>
興歌長野無言立短橋敝廬獨在眼殊覺路途遥<lb/>
　　送王子夀之平遥<lb/>
卜築謀南邁回轅遽北之有情慚見厚無語只空悲易<lb/>
忍行時淚難堪别後思明年鴈來日屈指數歸期<lb/>
宿靄添行色晨鐘戒促裝去期何太廹引語不成章戲<lb/>
彩憐文度扶衰賴孟光臨汾一巵酒目斷隴雲長<lb/>
<pb n="KR4h0071_WYG_003-5b"/>
識面時何晚論心分已深相期同卜築豈料遽分襟别<lb/>
日宜加飲因風莫吝音家山有成約聞健早來尋<lb/>
　　夀李濟夫<lb/>
夫子何為者昻藏不入時眼前諸事罷膝下兩兒嬉落<lb/>
落真難合悠悠聽所之黄花一杯酒歲喜與君持<lb/>
　<lb/>
　<lb/>
　二妙集巻三<lb/>
</p>
<p>
</p>
  </div>
<div>
                <head>二妙集巻四</head>
    <p>
<pb n="KR4h0071_WYG_004-1a"/>
欽定四庫全書<lb/>
　二妙集巻四　　　　　　金　段克已<lb/>
　　　　　　　　　　　　　　段成已　撰<lb/>
　七言律詩<lb/>
　　夀家弟誠之　<hi>以下克己作</hi>
道行不得且栖遲一唯誰傳魯仲尼瑞世不求麟鳯質<lb/>
急難空賦鶺鴒詩玉堂金馬知何處白石清泉有素期<lb/>
但使平生忠義在樂天知命復奚疑<lb/>
<pb n="KR4h0071_WYG_004-1b"/>
　　乙未人日飲范君子和齋酒酣賦詩呈座上諸君<lb/>
正月七日春欲動拂面東風力尚㣲且貪席上賓朋樂<lb/>
未覺平生事業非青山緑水俱可隱白髮蒼頭胡不歸<lb/>
㑹須高挹浮丘袂千仞崗頭一振衣<lb/>
　　五月二十三日夜分雨作凉風颯然木葉蕭瑟絶<lb/>
　　　似往年七八月感時物之變不能為懐漫浪成<lb/>
　　　詩聊以自釋<lb/>
雲壓虛簷黯不収雨聲飛落碧山頭簾幃清徹三更夢<lb/>
<pb n="KR4h0071_WYG_004-2a"/>
枕簟凉生五月秋入夜悲風何淅瀝先時病葉已颼飀<lb/>
心非木石能無感喚起悠悠故國愁<lb/>
　　寄仲堅漢臣二子<lb/>
經春日日卧空廬門巷蕭條長者車一巻時看王湛易<lb/>
數行慵寄子公書風光少得如人意顔面從敎與世踈<lb/>
聞徤不來花下醉明年花發定何如<lb/>
　　誄雙峰興上人<lb/>
試圓石上再生身嘯月吟風性益真解脱蓮花祛夢幻<lb/>
<pb n="KR4h0071_WYG_004-2b"/>
忽驚野馬逐埃塵雙峯莫遂幽棲志一鉢誰為嫡嗣人<lb/>
便恐叢林無正脉為君一哭涕横陳<lb/>
　　和家弟誠之詩社燕之作<lb/>
膠膠世事久經諳肯著紅塵換翠嵐騏驥捕鼷非所任<lb/>
干將補履豈其堪老無成事惟多懶少不如人何更貪<lb/>
花下一杯誰伴我清風明月便為三<lb/>
欲歸誰不遣君歸却恨歸來事事違烽火未休家信少<lb/>
山川良是故人稀黄金入手還能散白雪盈頭不肯飛<lb/>
<pb n="KR4h0071_WYG_004-3a"/>
試問春愁都幾許長江滚滚日暉暉<lb/>
人皆笑我我忘機我愛青山真得歸肯學班超謀肉食<lb/>
更憐京兆泣牛衣心非理義焉能悦道勝紛華是故肥<lb/>
獨坐鈎簾心語口囬頭四十五年非<lb/>
　　紅梅用誠之弟韻<lb/>
梅花香裏倚蒲團萬事人間搃不干醉夢毎憐春意淺<lb/>
詩魂長遶夜枝寒記曾上苑溪邉見又向前村雪裏看<lb/>
回首青㽔巳如豆齒牙衰朽怯㣲酸<lb/>
<pb n="KR4h0071_WYG_004-3b"/>
小梅初破月團團戲蝶遊蜂未敢干醉臉不禁經宿雨<lb/>
芳心似欲訴朝寒乍驚别後容華換更與尊前仔細看<lb/>
便好栽培近東閣免敎風味一生酸<lb/>
　　癸夘春二月有五日衛生襲之誕日也座中生捧<lb/>
　　　巵酒乞言因用景純夀日詩韻以答盛意兼謝<lb/>
　　　不敏<lb/>
壓倒詩人白與元淋漓醉墨出佳篇心澄寒玉泉中水<lb/>
衣惹霜岩頂上烟歳晚相依清士瘦竆途漸覺麴生賢<lb/>
<pb n="KR4h0071_WYG_004-4a"/>
黄冠野服從人笑自斷此生休問天<lb/>
　　自訟<lb/>
無將大車塵冥冥無邇宵人惡易形吏部有書慚薦李<lb/>
萊公躬軸謬推丁慎交已昧書中戒悔過聊書座右銘<lb/>
自是昌陽堪引夀不須卒苦進猪苓<lb/>
　　彦衡䘮子鄉社諸君皆有詩以慰其哀余忝交游<lb/>
　　　之長烏能無言因賦此以贈之<lb/>
昔年曾讀樂天詩晚歲情鍾玉雪兒今日為君重感嘆<lb/>
<pb n="KR4h0071_WYG_004-4b"/>
片時何意便乖離迎門猶記牽衣笑撫榻空懐漲乳悲<lb/>
夢裏不知生死隔舊嬉遊處細尋推<lb/>
　　丁未新正與詩社諸公園亭宴集彦衡有詩衆皆<lb/>
　　　属和一時樽酒賓席之勝殆可樂也余雖老顧<lb/>
　　　不可虛盛意勉為賦此<lb/>
秋去冬來春又催昆明信有刼餘灰心遊碧落絲千尺<lb/>
夢遶瓊林日幾回處世祗宜同鹿豕和羮誰復憶鹽梅<lb/>
老來筆力猶強健一首新詩酒一杯<lb/>
<pb n="KR4h0071_WYG_004-5a"/>
　　馮弟自北山來出其舊所為詩三百餘篇雖未暇<lb/>
　　　盡讀嘗鼎一臠足知餘味吾弟離羣索居無師<lb/>
　　　友之益能自道其所志盖絶無而僅有者也雖<lb/>
　　　然掘井九仭而不及泉猶為棄井耳適漢臣張<lb/>
　　　君見過論文話舊以及吾弟之賢因作詩許其<lb/>
　　　所已能而勉其所未至以寄之幸時復觀覽以<lb/>
　　　自警省勿徒實箧笥而巳<lb/>
少年事業莫蹉跎聽我尊前一曲歌鑄劍必期經百煉<lb/>
<pb n="KR4h0071_WYG_004-5b"/>
為文固自要三多凡胎須得丹砂換壯志休辭鐵硯磨<lb/>
平地為山由一簣詞源他日看銀河<lb/>
　　讀張志和傳<lb/>
一葉輕舟一釣綸朝廷無處覔𤣥真太虛明月為知已<lb/>
細雨斜風不著人西塞貪看飛白鷺東華忘却軟紅塵<lb/>
還思擾擾求名者肯信人間有逸民<lb/>
　　排遣<lb/>
四海干戈戰血腥頭顱留在更須名病尋藥物為閑計<lb/>
<pb n="KR4h0071_WYG_004-6a"/>
悶引文書作睡程萬事轉頭慵掛眼一杯到手最闗情<lb/>
此身定向山間老我與山英有舊盟<lb/>
　　雄飛亭主人張君噐之有龍庭之行賦詩為餞<lb/>
千丈虹霓卷壯圖㡬回弹鋏嘆無魚南溟久滯垂天翼<lb/>
北闕誰飛薦鶚書投筆尚希班定逺題橋終遂馬相如<lb/>
浩歌若過燕山市為我登䑓弔望諸<lb/>
　　蘭文晚節軒<lb/>
晚節誰能識此君一官不復任浮沉蟄龍未起三冬卧<lb/>
<pb n="KR4h0071_WYG_004-6b"/>
老驥猶存萬里心陶令不來尊有酒嵇康已逝室無琴<lb/>
横溪文字光千古舊有新詩播士林<lb/>
　　夀縣大夫薛寳臣<lb/>
薛姓婵嫣自古分君侯苗裔萃其門已聞佳績多前古<lb/>
更溢餘波及後昆久屈祥鸞栖惡枳稔推利噐遇蟠根<lb/>
徵書未至身閑暇且看尊前舞袖翻<lb/>
　　蕭少府挽詞<hi>并引</hi>　<hi>以下成已作</hi>
　　　隰倅蕭君余不識其何如人也余初入城府謁<lb/>
<pb n="KR4h0071_WYG_004-7a"/>
　　　余於客邸敝衣敗絮𣺌然一寒生爾爾後時時<lb/>
　　　於朋游中見之貌益恭氣益和與之言確然有<lb/>
　　　守而不踰乎中其加於人豈一等也一日卒於<lb/>
　　　平陽之學舍府僚張侯而下皆有挽章吾友公<lb/>
　　　度邀余同賦義不可辭且蕭君母氏在堂臨年<lb/>
　　　而失賢子行道之人聞之為之出涕以相其哀<lb/>
　　　焉况平昔常所往來者為出一章以弔但辭鄙<lb/>
　　　義拙不足以發明蕭君之德業例奉繐帷以凟<lb/>
<pb n="KR4h0071_WYG_004-7b"/>
　　　為媿<lb/>
蘭杜摧芳不待秋令人洒淚怨靈修門前弔客多青眼<lb/>
堂上孀親半白頭共説才華為衆許豈期仁義是身讐<lb/>
一坏冥寞重泉土野老相傳説故侯<lb/>
　　搃管李侯移鎮京兆某久不能即門屏奉巵酒以<lb/>
　　　賀為慊謹作拙惡以餞行軒<lb/>
一札飛書下日邊龍移方伯鎮長安晋城父老心皆泣<lb/>
秦地奸豪胆巳寒千里馳驅容驥展九霄空濶看鵬摶<lb/>
<pb n="KR4h0071_WYG_004-8a"/>
十年潦倒登門客卧病無由挽去鞍<lb/>
　　和師巖卿遷居之韻<lb/>
君看行路古來難人鳥其間得少安三窟未成那用狡<lb/>
一枝粗穩不須寛破除夢境原無國收拾詩盟舊有壇<lb/>
秋菊春蘭俱可喜等閒乘興一慿欄<lb/>
　　伯和告别北邁欲得一言以資行槖惓惓之意盖<lb/>
　　　不能違也病卧中殊無好懐漫以此贈<lb/>
聽唱離歌一再行翩翩裘馬戒晨征據鞍耿耿壯夫志<lb/>
<pb n="KR4h0071_WYG_004-8b"/>
去國遲遲遊子情野店人稀休奠枕山蹊路險莫貪程<lb/>
一鞭行色西風順萬里秋空片鶚横<lb/>
　　李公子誕日賦詩為夀<lb/>
歲晚喬松益倔強幾經風雪幾經霜鬂毛不與秋同老<lb/>
名字長隨菊共香堦下芝蘭相照映人間岐路極㣲茫<lb/>
願君参取東坡法有病安心是藥方<lb/>
　　張提舉子華報政中䑓賦詩為餞苐荒淺良愧也<lb/>
廟堂遣使出分巡撫養遺黎尚舊人今日不虛前日舉<lb/>
<pb n="KR4h0071_WYG_004-9a"/>
去時仍是到時貧一心耿耿公家務兩鬂蕭蕭驛路塵<lb/>
鞭筭自君家世事蹄涔未足到天鱗<lb/>
　　送婁郎中秀實北上<lb/>
氣壓元龍百尺樓搏空鵰鶚政高秋珥貂自屬封侯相<lb/>
借箸咸推决勝籌㑹計不勞談笑了功名未肯等閑休<lb/>
并州豪俠流風在慚愧儒冠謾白頭<lb/>
　　夀李濟夫<lb/>
往來詩酒晋城間白首相看尚昔年鳩卜一枝如我拙<lb/>
<pb n="KR4h0071_WYG_004-9b"/>
驥思千里屈君賢床頭文史猶堪樂眼底芝蘭正可憐<lb/>
但願太平身健在西風長醉菊花前<lb/>
　　送搃管李侯北上<lb/>
姓名合上郭公䑓落落襟懐間世才飛騎屢朝天上去<lb/>
好音時向日邊來中心都為明時盡東閣當因好客開<lb/>
萬里鵬程從此始垂天雲翼看徘徊<lb/>
　　辛丑清明後三日詩社諸君燕集於封仲堅别墅<lb/>
　　　談笑竟日賔主樂甚然以未得吾兄弟数語為<lb/>
<pb n="KR4h0071_WYG_004-10a"/>
　　　不足既而遯庵兄有詩余獨未也主人責負不<lb/>
　　　已因賦以應命云<lb/>
燕子歸來人未歸平生事業與心違天翻地覆春仍好<lb/>
雨打風吹花又稀淡抹平林烟苒苒亂飄香雪絮霏霏<lb/>
可憐光景誠虛擲坐對虛尊到夕暉<lb/>
善惡人情已飽諳岸紗宴坐看晴嵐折腰不是淵明懶<lb/>
作吏原非叔夜堪老去一觴猶有味病來萬事更何貪<lb/>
從頭悉讀行年記慚愧春風四十三<lb/>
<pb n="KR4h0071_WYG_004-10b"/>
　　題張氏雄飛亭<lb/>
大署佳名掲棟甍相君英氣見平生心隨燕雁共千里<lb/>
志效齊禽眇一鳴昭代誰人飛鶚表滄溟何日徙鵬程<lb/>
㑹乘風便扶揺上但恐垂天翼未成<lb/>
　　紅梅<lb/>
誰㸃氷梢絳雪團黄昏和月倚闌干羞隨桃李争春意<lb/>
要伴松筠傲歳寒冷艶只宜閒處著淺粧難入俗人看<lb/>
天心固惜和羮便空抱枝頭一㸃酸<lb/>
<pb n="KR4h0071_WYG_004-11a"/>
淡掃胭脂碎玉團天生異物著江干月邊標格嬌増韻<lb/>
雪底精神巧耐寒春意祗應容易見人情還作等閑看<lb/>
可憐棄置蓬蒿外倚仗東風鼻一酸<lb/>
　　送仲堅漢臣二子過南澗歸賦是詩<lb/>
螻蟻㣲生脱怒濤一茒容膝儘逍遥宦情更比詩情薄<lb/>
目力聊慿酒力消心類候䖝寒更切鬂隨霜葉病先凋<lb/>
兒童失笑翁慵甚送客今朝却過橋<lb/>
　　寒食後有感而作<lb/>
<pb n="KR4h0071_WYG_004-11b"/>
二月山城尚薄寒冬衣未解嘆衰殘賞心更比年時减<lb/>
酒量全非舊日寛㸃㸃花隨春共老悠悠詩興夢俱闌<lb/>
此身只合山間了勲業何勞鏡裏看<lb/>
薄命書生不足論春來憔悴寄荒村花間也作南華夢<lb/>
眼底還無北海尊風掠平波寒剪剪雲拖殘雨晝昏昏<lb/>
興來偶逐歸禽返燈火人家半掩門<lb/>
　　送史生仲恭北上<lb/>
裘馬翩翩事逺遊少年豪舉氣横秋愛君早有四方志<lb/>
<pb n="KR4h0071_WYG_004-12a"/>
為我能無一日留擊筑悲歌増感慨倒瓶濁酒浣離愁<lb/>
他時相憶勞回首何處風沙認晋州<lb/>
　　仲堅將去平水戒行之夕飲於史氏之山齋<lb/>
得子膠膠擾擾間往來未熟各衰顔百年更有幾回醉<lb/>
一月都無數日閑不放肝腸中白墮將何面目對青山<lb/>
相逢且盡今朝樂明日紅塵復市寰<lb/>
　　齋居偶成二首<lb/>
赤子誰能捋虎鬚溪山好處颺輕裾頭顱久覺非侯相<lb/>
<pb n="KR4h0071_WYG_004-12b"/>
顔面從敎與世疎一榻清風塵土外半軒黄菊雪霜餘<lb/>
明經自為兒孫計敢與鴻儒論石渠<lb/>
湛如古井冷無波鈍若吳鈎澁未磨半紙功名蝸左角<lb/>
百年身世蟻南柯天翻地覆親曽見暮四朝三多㡬何<lb/>
萬事轉頭供一笑向來事業儘蹉跎<lb/>
　　冬夜無寐書以自適<lb/>
四壁催頽手重泥一枝隨意即成栖歸來已化千年鶴<lb/>
老去慵聽半夜雞世事榮枯都是幻物情長短不須齊<lb/>
<pb n="KR4h0071_WYG_004-13a"/>
寸心耿耿何人㑹隱見西忩月色低<lb/>
　　用韻答封張二子三首<lb/>
有斤誰斵鼻端泥借榻聊從地主栖萬事成虧均野馬<lb/>
半生癡黠等醯雞文章自笑非時様道德空期與古齊<lb/>
老懶正疑閒處著高名無用不如低<lb/>
心如墮絮巳沾泥身似驚禽未得栖壺缺何須歌老驥<lb/>
冠高不復帶雄雞黄公遁跡終辭漢范蠡逃名徑入齊<lb/>
回首平生事堪笑少年豪氣北山低<lb/>
<pb n="KR4h0071_WYG_004-13b"/>
草鞋不踏禁街泥一把黄茅足穩栖賦性可憐如野鹿<lb/>
驚心未免聽朝雞是非畢竟何時定出處從來自不齊<lb/>
坐㫁寒更吟未了爐灰雪積火潜低<lb/>
　　再用前韻<lb/>
勞生擾擾燕分泥常逐東風到處栖止渇望漿那及酒<lb/>
供炊無米敢言雞仙人墮淚空辭漢處士為書巳賛齊<lb/>
陋巷自無車馬到衡門從此不嫌低<lb/>
　　再用渠字韻二首<lb/>
<pb n="KR4h0071_WYG_004-14a"/>
兒女憐翁競挽鬚侯門何事曵長裾功名於我非所願<lb/>
風月與人良不踈絳灌自能扶漢業綺黄只合老商餘<lb/>
耳根一洗塵囂净㶁㶁寒泉玉漱渠<lb/>
倚門吟嘯撚氷鬚吟罷山堂月滿裾活計蕭條秋水冷<lb/>
鬂毛衰颯暮林疎難將朽質供時用幸有藜羮給歲餘<lb/>
自笑妄生分别想清溝未必勝河渠<lb/>
　　和答丹山夢庵張丈二首<lb/>
抖擻征衣衣上塵歸來白髮一番新剩將酒向愁邊酌<lb/>
<pb n="KR4h0071_WYG_004-14b"/>
却恐人嫌醉裏真世事飽諳惟欲睡詩情謾苦只能貧<lb/>
歲寒松栢東風外付與千林自在春<lb/>
幸自無人識姓名忍將兩脚閙中行原從有我安排了<lb/>
強欲趨時作麽生案上一編聊慰眼世間萬事不闗情<lb/>
此心唯有沙鷗信來往江頭自不驚<lb/>
　　中秋之夕封生仲堅衛生行之携酒與詩見過各<lb/>
　　　依韻以答二首<lb/>
萬籟聲沉暮靄收長河㵼浪洗清秋遥天千里淡如水<lb/>
<pb n="KR4h0071_WYG_004-15a"/>
明月一輪光滿樓隨意傾銀成勝賞誰家横玉調新愁<lb/>
可憐白首蟾宮客羞對嫦娥説舊遊<lb/>
夜凉河漢靜無聲澄澈天開萬里晴蟾吐寒光呈皎潔<lb/>
桂排踈影甚分明良宵方喜故人共醉語乃知隣舍驚<lb/>
一片詩魂招不得九霄直與月俱清<lb/>
　　翼日二子見和復韻以答四首<lb/>
短髮蕭蕭散不收老來何意更悲秋常年有酒或無月<lb/>
今夕乘晴好上樓懶對嬋娟談往事祇將笑語替清愁<lb/>
<pb n="KR4h0071_WYG_004-15b"/>
冷光願照金尊裏記得開元太白遊<lb/>
忽聽城樓暮角聲飛空片月快新晴雲烟歛跡無纎滓<lb/>
星斗收光不敢明千里共看人已老一枝難穩鵲頻驚<lb/>
醉吟坐到三更盡病骨不禁秋氣清<lb/>
香霧霏霏晚漸收氷輪碾破一天秋便邀東海騎鯨客<lb/>
同上西家拍酒樓不向此時<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一醉更於何處散千愁<lb/>
年年八月如今夕永結無情汗漫遊<lb/>
好將弦管試新聲月正圓時天正晴光射酒杯浮㶑灔<lb/>
<pb n="KR4h0071_WYG_004-16a"/>
香飄桂實甚虛明拂衣醉舞人爭看抵掌狂歌鳥暗驚<lb/>
邂逅尊前成一笑勿論誰濁與誰清<lb/>
　　丁未立春日與彦衡景純史生飲坐中彦衡有詩<lb/>
　　　且需余和為賦此<lb/>
花枝摘索費詩催自笑吟懐老未灰白髮漸如殘雪滿<lb/>
朱顔不逐早春回可人襟韻來三客入眼風流欠二梅<lb/>
有酒問身強健在莫敎閑却手中杯<lb/>
　　翌日再用前韻簡二三子<lb/>
<pb n="KR4h0071_WYG_004-16b"/>
長吟未了雨來催雪積寒爐火漸灰一㸃枝頭紅尚淺<lb/>
半㾗溪面緑初回行擔酒債還思杜坐得詩窮反笑梅<lb/>
報答風光無好語對時虛覺費清杯<lb/>
　　獨坐有懐往昔復次前韻二首<lb/>
短髮刁騷不受催坐看浮世幾飛灰流年冉冉人空老<lb/>
世事悠悠首重回天逺望竆歸去雁地寒瘦損折殘梅<lb/>
等閑無計驅愁得除向壚頭酒一杯<lb/>
快飲休嗔急管催昔人不飲已成灰轉頭晚景無多子<lb/>
<pb n="KR4h0071_WYG_004-17a"/>
屈指春風又幾回撥悶直須煩麴蘖和羮冝且買鹽梅<lb/>
莫言兩手渾無用花下猶堪把酒杯<lb/>
　　衛生行之少負俠氣與余兄弟相遇於艱難之際<lb/>
　　　自抑惴惴常若不及迨今十五年矣家貧而益<lb/>
　　　安豈果有所學乎不然何其舍彼而取此也生<lb/>
　　　正月十六日誕彌日也因賦詩以贈為一笑樂<lb/>
　　　且以堅其志云<lb/>
低心不肯逐時趨坐覺甁儲歲屢無試手耕絍新事業<lb/>
<pb n="KR4h0071_WYG_004-17b"/>
傳家弓冶舊䂓模膝前癡騃憐文度酒後粗狂憶阿奴<lb/>
<hi>生弟襲之嗜酒而狂生毎容之</hi>但願年年身健在一尊長得與君俱<lb/>
　　再用杯字韻二首<lb/>
緑髮潜為白髮催賞心半逐壯心灰巳<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>事業因循却<lb/>
又放風光寂寞回春意等閑遺病木曉寒特地妬芳梅<lb/>
病來止酒人應笑忍對良辰負此杯<lb/>
人間聲利任渠催烈熖何嘗發死灰世態翻雲悲易變<lb/>
年華如水挽難回驚心舊曲空聞笛㸃額新粧不見梅<lb/>
<pb n="KR4h0071_WYG_004-18a"/>
百轉枯腸思一溉虛名方信不如杯<lb/>
　　送山人李生湛然之燕<lb/>
驚心浩浩塞雲寒珍重儒冠莫浪弹相府豈能容阮籍<lb/>
館人那解識馮驩無書可上裘空敝有夢難通刺欲漫<lb/>
且好駐君千里駕小齋如斗足容安<lb/>
　　戊申四月書於史氏仲恭别墅<lb/>
飄飄天地一癯儒問栁尋花未要扶老去生涯三徑在<lb/>
向來意氣一分無尊前乍喜紅潮頰鏡裏那知雪滿鬚<lb/>
<pb n="KR4h0071_WYG_004-18b"/>
睡起北忩成獨笑人間岐路足﨑嶇<lb/>
　　午芹道中<lb/>
𣺌𣺌江風吹葛衣愛閑長與世相違青絲步障栁千樹<lb/>
碧玉屏風山四圍入眼江花如慰意近人沙鳥信忘機<lb/>
虛名到此成何事一笑平生始覺非<lb/>
　　漫書二首<lb/>
山翁只合坐山房四壁蕭然一木床心為感時空𣺌𣺌<lb/>
鬂因懐舊變蒼蒼人間日月驚何速物外光陰本不忙<lb/>
<pb n="KR4h0071_WYG_004-19a"/>
一枕北忩眠正穩却疑身世在羲皇<lb/>
擾擾膠膠人自忙心閑無地不清凉雨邊戰陣蚍蜉閙<lb/>
花底生涯蝴蝶狂幸有文書遮老眼豈無藜藿療飢腸<lb/>
從教門外蓬蒿滿不見白丁計亦良<lb/>
　　五月朏日書以自適二首<lb/>
隴月娟娟白板扉溪風颯颯冷麻衣藜床坐月人空老<lb/>
鐵研磨穿計巳非叔夜自難堪作吏季鷹那解早知機<lb/>
但敎方寸長無事一酌清泉亦自肥<lb/>
<pb n="KR4h0071_WYG_004-19b"/>
身貨休論兩孰多留連光景且婆娑穀藏得失不相逺<lb/>
蠻觸功名能幾何悶復往尋醅甕飲醉來慵擊唾壺歌<lb/>
扁舟舊有江湖趣肯著藍衫換一簑<lb/>
　　次韻周景純先生見寄之什<lb/>
閒尋閒計適閒情日月催人慨易傾築室未能依表聖<lb/>
卜鄰先喜得君平慚非世用甘藏拙謬得時稱豈是誠<lb/>
我與西山相信久不須更與白鷗盟<lb/>
　　元日夜與二三子小酌<lb/>
<pb n="KR4h0071_WYG_004-20a"/>
一尊相對意如何却恨歸來白髮多萬事到今從鹵莾<lb/>
一年好處莫蹉跎閑収暮景供清酌醉挽春風入浩歌<lb/>
多謝東君不嫌客也敎衰朽得陽和<lb/>
　　幽懐用夢庵張丈韻四首<lb/>
此懐耿耿付東流蒲栁形骸不耐秋老去始知身是幻<lb/>
病來漸覺鬂絲稠青蠅㸃物驅還至白鳥猜人挽不留<lb/>
收得閑愁供晚睡西風吹夢冷悠悠<lb/>
自嘆行藏久謬悠多君雅志在林丘一生㫁向閑中了<lb/>
<pb n="KR4h0071_WYG_004-20b"/>
百計何勞分外求搃把行年償酒債更將餘力費詩籌<lb/>
膠膠擾擾人間世一笑尊前萬事休<lb/>
百年過眼半羇旅一日逢人九嘆嗟叔夜不堪長抱病<lb/>
馮驩何苦久無家飄零身世風頭絮淡薄人情春後花<lb/>
擬把餘生釣江海為煩嚴子借魚槎<lb/>
起來乘霽看年華便著芒鞋代鹿車白水明邊鎔落日<lb/>
碧天盡處散餘霞决明㸃檢無多實甘菊商量有數花<lb/>
滿酌一杯都不計人間萬事足安蛇<lb/>
<pb n="KR4h0071_WYG_004-21a"/>
　　封仲堅挽詞三首<lb/>
幾年為我駐行輈一閉幽宮挽不留望望故丘君飲恨<lb/>
㷀㷀遺息衆為憂皇天無路申三問隙地何人借一坏<lb/>
重對平時舊遊處野烟荒草祗増愁<lb/>
藏身無地古難堪賻葬何人為脱驂樊子未來誰主後<lb/>
緹縈猶在勝生男十年往事如春夢千古遺經憶夜談<lb/>
一片羇魂招不得暮天黯黯冷雲曇<lb/>
昔嘗屈指計前期今守竆廬竟死為多病毎慚調䕶力<lb/>
<pb n="KR4h0071_WYG_004-21b"/>
餘生誰救急難時匠斤欲運莊周泣鄰笛遥聞向秀悲<lb/>
一片嵌巖磨不磷更堪重讀孟郊詩<lb/>
　　薛寳臣生朝<lb/>
曉砌初開十二蓂一尊介夀為君傾昔聞存義能從政<lb/>
今見元欽又繼兄謝傅階前瓊樹秀老萊堂下綵衣輕<lb/>
莫言小邑徒勞耳萬里青雲第一程<lb/>
　　送張噐之北上<lb/>
匹馬翩翩出漢闗春來塞草幾芊綿人憐季子貂裘敝<lb/>
<pb n="KR4h0071_WYG_004-22a"/>
自誓桑生鐵硯穿羊角㑹搏溟海上鴻毛行遇順風前<lb/>
吾軍正賴君増氣萬里青雲穩著鞭<lb/>
眯眼風沙去路迷又携書劔過山西片心耿耿摧尤壯<lb/>
六翮翩翩養復齊千里㑹看黄鵠舉一枝休嘆綵鸞栖<lb/>
丈夫自有乘車日司馬橋名不浪題<lb/>
　　蘭氏晚節軒二首<lb/>
幾年㑹計屈㣲官五斗才堪給酒錢野鶴風標寒愈峭<lb/>
巖松節目老方堅石腸未省隨時轉鐵面何常與世妍<lb/>
<pb n="KR4h0071_WYG_004-22b"/>
回首風烟三徑晚典刑當作畫圖傳<lb/>
都把升沉不置懐一尊時對好山開張公雅有江湖志<lb/>
崔子本非丞貳才為政從渠嗤拙宦買田巳自賦歸來<lb/>
髙情想像常如在不逐春風没草萊<lb/>
　　贈醫者<lb/>
術以醫名行以儒為人不肯著方書共髙世外封君達<lb/>
自許山中陶隱居轉首恥為他日計論心愧未古人如<lb/>
有兒還解傳家否試問門前長者車<lb/>
<pb n="KR4h0071_WYG_004-23a"/>
　　夀尊兄遯庵先生<lb/>
筆頭風雨幹千鈞早歲嘗充觀國賓避事就閑真得計<lb/>
有才無用且藏身虗名到底將安濟渉世而今不厭貧<lb/>
白髮相看老兄弟暮年同作太平人<lb/>
　　送王載之<lb/>
鞍馬丁年事逺遊北州未穩復南州胸懐落落馮驩鋏<lb/>
塵土翩翩季子裘撃筑悲歌増感慨倒瓶濁酒浣離憂<lb/>
一編笑我衡茅底坐送光陰到白頭<lb/>
<pb n="KR4h0071_WYG_004-23b"/>
　　自夀<lb/>
霏霏晴雪㸃吟鬚颯颯秋風戀客裾拙計毎為妻子笑<lb/>
病多還覺友朋疎行年如此事無㡬破屋翛然家有餘<lb/>
濁酒一杯吾自樂人間冨貴不闗渠<lb/>
　　雨後漫成二首<lb/>
羈思紛紛不易裁晚凉扶病獨登䑓翩翩幽鳥避人去<lb/>
殷殷雷聲送雨來巳<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>此身閑裏老且將笑口酒邊開<lb/>
安車待聘非吾事休作姑山隱逸猜<lb/>
<pb n="KR4h0071_WYG_004-24a"/>
詩情牢落不堪裁人物風流愧玉䑓門外寂無肥馬到<lb/>
枕邊剩有好山來年華滚滚身如幻世事膠膠眼倦開<lb/>
擬把餘生寄江海沙頭鷗鷺莫驚猜<lb/>
　　再和二首<lb/>
凉月娟娟玉半裁曉風吹夢下瑶䑓笛兼鄰杵相和切<lb/>
秋共羈愁一併來到處溪山容我懶違時顔面向誰開<lb/>
少陵可笑行藏拙獨倚危樓剛自猜<lb/>
癭杓天然不用裁日傾新醖剥蓮䑓幾回醒酒風纔過<lb/>
<pb n="KR4h0071_WYG_004-24b"/>
一霎催詩雨又來兩脚只堪閑處著寸心贏得片時開<lb/>
此身有類傷弓鳥曲木無情亦暗猜<lb/>
　　三和二首<lb/>
壯志如今日抑裁功名不復夢雲䑓平生回首事安在<lb/>
一葉驚心秋又來不引壺觴聊自勸未知懐抱若為開<lb/>
浮名畢竟成相誤盍作閑居鴆毒猜<lb/>
世事紛紛乃剸裁何如無事醉春䑓脅肩一笑亦良苦<lb/>
有田幾時歸去來百念都隨灰燼冷一尊聊為聖賢開<lb/>
<pb n="KR4h0071_WYG_004-25a"/>
從今便入農桑社園友溪翁莫見猜<lb/>
　　四和二首<lb/>
嘗把閑身静品裁殘生何幸脱輿䑓田園依舊喜重到<lb/>
松菊就荒傷獨來懶散從敎塵事廢襟懐難對俗人開<lb/>
自量不肖非逋客為報山靈且莫猜<lb/>
林外炊烟細若裁詩情引上賦春䑓螢從楊栁梢頭墮<lb/>
雨向梧桐葉上來華髮蕭蕭秋更老衡門寂寂晝慵開<lb/>
終南佳處吾將老仕宦休為㨗徑猜<lb/>
<pb n="KR4h0071_WYG_004-25b"/>
　　五和二首<lb/>
世事浮雲不受裁羊裘重覔子陵䑓隨人明月娟娟静<lb/>
吹靣凉風特特來多技漫勞寜似拙兩眉深鎻不如開<lb/>
床頭忘却糟床酒誤作蕭蕭夜雨猜<lb/>
素位無心入聖裁姓名不到郭公䑓閒搘藜杖看雲度<lb/>
静掃松軒待月來未把酒杯頭懶舉試拈書册手慵開<lb/>
荒才自信非鄒樂安處青山有底猜<lb/>
　　張七賢圖<lb/>
<pb n="KR4h0071_WYG_004-26a"/>
七賢不與竹林期人物風流各一時妙語霏霏皆作者<lb/>
髙情落落更何之山川如畫靈猶在溟渤飛塵世屢移<lb/>
欲薦菲辭無處問黄流千里夕陽遲<lb/>
　　贈琴士任先生<lb/>
翛然天地一癯仙誤落紅塵二十年萬事成虧雲過眼<lb/>
一身蹭蹬雪盈顛科頭欲冩巻中趣洗耳試聽徽外絃<lb/>
他日遂君林下約月明風露净娟娟<lb/>
　　藥郎中萱草堂<lb/>
<pb n="KR4h0071_WYG_004-26b"/>
共道傳家以義方長留春色在萱堂静冝有夀何須祝<lb/>
樂自無憂不待忘華蕚光輝連二妙瓊林照映列諸郎<lb/>
要看靴笏床俱滿歲月靈椿未易量<lb/>
　　容安軒<lb/>
走遍人間行路難歸來始覺此心安半椽自覆人應笑<lb/>
兩膝足容吾巳寛階下蘭生猶可佩籬邊菊老儘供餐<lb/>
㣲軀此外無多事一炷清香篆曲盤<lb/>
　　總管隴西公歸自趙城以雪途行役見命賦此以<lb/>
<pb n="KR4h0071_WYG_004-27a"/>
　　　獻<lb/>
曉鞍催發五更鐘王事匆匆不易從雪氣空濛迷馬首<lb/>
霜威跋扈襲裘茸誰家村落雞頻唱到處園林鳥絶踪<lb/>
却憶雲山舊栖地擁衾髙卧養吾慵<lb/>
　　萬夫長李侯西覲回作詩為賀<lb/>
帷幄雍容擁萬夫雄襟英概漢臧呉獠兒坐失重巖阻<lb/>
戰士争先九折驅去日旌旗填蜀道歸時笳鼔競堯都<lb/>
謬為門下登龍客擬頌勤勞愧腐儒<lb/>
<pb n="KR4h0071_WYG_004-27b"/>
坐擁貔貅十萬夫雍容帷幄看投壺威風栗烈前無敵<lb/>
膽氣輪囷大滿軀銅柱直期標百粤連城潜覺失全呉<lb/>
江南公事行將畢願獻扁舟范蠡圖<lb/>
　<lb/>
　<lb/>
　<lb/>
　<lb/>
　二妙集巻四<lb/>
</p>
<p>
</p>
  </div>
<div>
                <head>二妙集巻五</head>
    <p>
<pb n="KR4h0071_WYG_005-1a"/>
欽定四庫全書<lb/>
　二妙集巻五　　　　　　　金　段克已<lb/>
　　　　　　　　　　　　　　　段成已　撰<lb/>
　　絶句<lb/>
　　　九日山園小宴取五柳公采菊東籬下為韻賦<lb/>
　　　　詩侑觴五首　<hi>以下克己作</hi>
世無李元膺誰容孔北海長歌歸去來籬菊無人采<lb/>
古來賢哲人餓死填空谷清尊幸不空且醉籬邊菊<lb/>
<pb n="KR4h0071_WYG_005-1b"/>
風雨山城暮黄花自滿叢幽懷若為寫正要玉西東<lb/>
愛酒陶元亮持盃對菊枝醉時催客去猶復有藩籬<lb/>
饑餐秋菊英采采不盈把日落西山昏獨坐衡門下<lb/>
　　　仲冬之初家弟誠之自芹溪得紅梅數枝作三<lb/>
　　　　詩以見意夜歸枕上次韻簡山中二三子三首<lb/>
十月梅花春未知竹間璀璨出斜枝耐寒巧作新粧面<lb/>
絶勝含章簷下時<lb/>
顔色馨香幾箇知叢篁深處見横枝孤標祇得詩人愛<lb/>
<pb n="KR4h0071_WYG_005-2a"/>
華様而今不入時<lb/>
梅格孤髙只自知恥隨桃李鬬新枝天寒翠袖依修竹<lb/>
却在橙黄橘緑時<lb/>
　　　盧希顔草蟲横披<lb/>
牛李黄蘆相並枝秋蟲蕭洒弄幽姿畫師老筆生新意<lb/>
寫出無聲七月時<lb/>
　　　暮春有感三首<lb/>
忙携歌酒趂清歡桃李多能幾日看欲識詩人愁絶處<lb/>
<pb n="KR4h0071_WYG_005-2b"/>
花開時節一凭欄<lb/>
春到蕪菁事已非杜鵑看又喚春歸幽香一㸃無尋處<lb/>
燕蹴飛紅染客衣<lb/>
及時行樂不應遲管領風光更有誰花落花開春又去<lb/>
都能消得幾篇詩<lb/>
　　　翠微上人病間<lb/>
嘆息維摩老病身散花丈室久無人呼兒却問文殊疾<lb/>
公案而今特地新<lb/>
<pb n="KR4h0071_WYG_005-3a"/>
　　梅花十咏<lb/>
　　　憶<lb/>
姑射仙人氷雪膚昔年伴我向西湖别來幾度春風換<lb/>
標格而今似舊無<lb/>
　　　夢<lb/>
天仙邀我醉瑤臺春向飛瓊笑裏回為報梨花緣巳斷<lb/>
休將雲雨下山來<lb/>
　　　尋<lb/>
<pb n="KR4h0071_WYG_005-3b"/>
風流誰似李三郎不記仙姿委路旁天上人間無覔處<lb/>
風來羅幕只聞香<lb/>
　　　探<lb/>
虢國夫人約素身不教脂粉涴天真一班曾向春前見<lb/>
顔色如今更可人<lb/>
　　　乞<lb/>
寄語詩人林隠君水西千樹要平分玉顔絳領堪娱老<lb/>
御史何勞覔紫雲<lb/>
<pb n="KR4h0071_WYG_005-4a"/>
　　　折<lb/>
白玉堂深夜色寒玉兒和月倚蓬山髙情不似章臺柳<lb/>
也許餘人取次攀<lb/>
　　　嗅<lb/>
手撚氷㽔步月華暗香先已透垂𤓰夀陽畢竟無才思<lb/>
但卧含章拂落花<lb/>
　　　浸<lb/>
玉骨渾將山麝薰氷肌得水更精神凌波微步東風軟<lb/>
<pb n="KR4h0071_WYG_005-4b"/>
羞殺當年洛浦人<lb/>
　　　浴<lb/>
脉脉晴天翠幕張玉環月底按霓裳却嫌塵汚香羅襪<lb/>
故著温泉為洗粧<lb/>
　　　惜<lb/>
窈窕銀屏掩畫堂為嫌玉痩怯昏黄落英猶可為香爇<lb/>
不學翾風老退房<lb/>
　　花木八詠<lb/>
<pb n="KR4h0071_WYG_005-5a"/>
　　　海棠風<lb/>
玉妃酒暈透香肌滿頰嬌紅睡起時小立沈香亭子外<lb/>
釵横鬂亂任風吹<lb/>
　　　楊柳烟<lb/>
舞罷霓裳醉似泥六宮誰敢鬬腰肢侍兒扶起嬌無力<lb/>
雲母屏深午醒遲<lb/>
　　　荷葉露<lb/>
仗下華清賜浴時温泉香膩洗凝脂團花翠壁琉璃滑<lb/>
<pb n="KR4h0071_WYG_005-5b"/>
狼藉珠璣醉不知<lb/>
　　　葵花日<lb/>
晚日穿花透翠帷環兒軟語訴分離髮膚之外皆君賜<lb/>
妾自傾心君不知<lb/>
　　　菊花霜<lb/>
風簾斜揭玉鈎欄端正樓髙燭影殘宿酒困人梳洗懶<lb/>
從教殘粉涴金鈿<lb/>
　　　芭蕉雨<lb/>
<pb n="KR4h0071_WYG_005-6a"/>
梨園子弟去無蹤門掩蓬萊繡帳空寂寞緑窻深夜雨<lb/>
傷心不獨有梧桐<lb/>
　　　梅花月<lb/>
蓬島春寒減玉肌却憑羽客寄相思凭肩私語長生殿<lb/>
惟有當時好月知<lb/>
　　　山茶雪<lb/>
娘子宮中儀體新八姨羞把舊粧勻畫羅瑞錦難相稱<lb/>
故著龍香簇絳巾<lb/>
<pb n="KR4h0071_WYG_005-6b"/>
　　　退之留别大顛圖<lb/>
吏部文章日月光平生忠義著南荒肯因一轉山僧語<lb/>
換却從來鐵石腸<lb/>
　　　漢隂抱甕圖<lb/>
鑿井為畦並漢臯區區抱甕不辭勞古人伎倆今人笑<lb/>
舉世師師尚桔橰<lb/>
　　　丁未三月二十八日縣大夫薛君寳臣過余芹<lb/>
　　　　溪精舍酒間雨作時方苦旱喜而賦之<lb/>
<pb n="KR4h0071_WYG_005-7a"/>
麥田日日起黄埃官長憂民意不開底是山靈多嫵媚<lb/>
故驅風雨過江來<lb/>
　　　明日李生湛然見和仍韻答之二首<lb/>
東風吹雨細纎埃尊酒相逢盡日開不是官閑公事少<lb/>
此中能得幾囘來<lb/>
日烘窻户裊輕埃醉眼朦朧尚倦開不是故人留顧盻<lb/>
衡門未省有人來<lb/>
　　　壽衞生襲之<lb/>
<pb n="KR4h0071_WYG_005-7b"/>
去年即席賦新詩今歲迎門把酒巵似此相逢能幾度<lb/>
莫教虚負百年期<lb/>
　　　為龍門史師壽不遇<lb/>
香霧霏霏曉未開一尊特地為君來仙翁落魄知何處<lb/>
貪醉蟠桃不肯囘<lb/>
　　　楊生彦衡袖初夏三數詩過余徵和雖勉强應<lb/>
　　　　命格韻枯槁深慚見知十首<lb/>
枝頭梅子半傳黄門巷陰陰午景長為語兒童休報事<lb/>
<pb n="KR4h0071_WYG_005-8a"/>
乃翁方且作詩忙<lb/>
刁騷短髪半垂黄深覺閑中氣味長買得西山猶是錯<lb/>
往來杖履却成忙<lb/>
薔薇經雨隕輕黄芍藥翻階竹筍長年少往來長不住<lb/>
恰如蜂蝶為花忙<lb/>
案上新經未入黄風簾不動篆烟長須知靜裏乾坤大<lb/>
不覺飛空日月忙<lb/>
奏賦當年對赭黄漁樵今日話偏長青山緑水無窮意<lb/>
<pb n="KR4h0071_WYG_005-8b"/>
信使人生空自忙<lb/>
酒熟江村擘蟹黄論詩看劒引杯長閑身散懶無拘束<lb/>
笑殺君房醉裏忙<lb/>
老來閑口罷雌黄書巻慵拈白日長門掩東風無客過<lb/>
不知人世有閑忙<lb/>
不求紆紫與懷黄竹杖芒鞋野興長信步芹溪溪上路<lb/>
楊花又是一畨忙<lb/>
晨興賞翫抵昏黄晝短其如夜苦長秉燭醉歸君莫怪<lb/>
<pb n="KR4h0071_WYG_005-9a"/>
一生能得幾囘忙<lb/>
蟾蜍詎可逐飛黄雲海茫茫去路長世外仙方無分得<lb/>
漫勞心力一生忙<lb/>
　　　送雙白渠使梁君二子北上<lb/>
連壁雙飛二鳳毛眼明又復識英豪鸞聲噦噦朝天日<lb/>
想有新詩奪錦袍<lb/>
　　　送故人子赴燕<lb/>
莫謂城南尺五天此行幾日到幽燕昻霄聳壑從兹始<lb/>
<pb n="KR4h0071_WYG_005-9b"/>
萬里青雲穏著鞭<lb/>
　　　乘興杖屨山麓値梅始花裴囘久之因折數枝<lb/>
　　　　置之几側燈下漫浪成語簡諸友一笑云三<lb/>
　　　　首　<hi>以下成己作</hi>
戲蝶遊蜂總未知小窻低亞兩三枝夜闌燈下横疎影<lb/>
渾似西湖月上時<lb/>
漏泄春光人未知輕紅已透最髙枝洗粧自有天然態<lb/>
儘道氷容不入時<lb/>
<pb n="KR4h0071_WYG_005-10a"/>
幽香不許俗人知纔是東風苐一枝誤認文君新睡起<lb/>
讀書窻下立移時<lb/>
　　　光得道中<lb/>
行行不覺到斜陽顧影頻驚爾許長返照此身還此是<lb/>
莫因外景使承當<lb/>
　　　和答陳子京二首<lb/>
擾擾浮生等聚嬉風波千丈𣺌無涯掩關一巻床頭易<lb/>
冷眼從渠笑絶癡<lb/>
<pb n="KR4h0071_WYG_005-10b"/>
雲山咫尺阻同嬉望斷音容天一涯聞道城居最堪隱<lb/>
想君為討未全癡<lb/>
　　梅花十咏<lb/>
　　　憶<lb/>
初謁瓊漿記昔年迎門一笑想嫣然夜來雪暗前村路<lb/>
恨滿東風意不傳<lb/>
　　　夢<lb/>
神女塵緣久未忘飄然隨月到髙唐歡情未接還驚覺<lb/>
<pb n="KR4h0071_WYG_005-11a"/>
雲雨陽臺空斷腸<lb/>
　　　尋<lb/>
玉想形容霞想裾雲英自與世姬殊幾年來往藍橋路<lb/>
搗盡𤣥霜得見無<lb/>
　　　探<lb/>
未嘗親到謝家堂風韻何由識謝娘說與選花場上客<lb/>
須知林下勝閨房<lb/>
　　　乞<lb/>
<pb n="KR4h0071_WYG_005-11b"/>
漏泄春光洛水傍紫雲名字襲人香可能惠我黄昏伴<lb/>
休笑分司御史狂<lb/>
　　　嗅<lb/>
玉骨那堪瘴霧傷好將經卷伴南荒坡仙鼻孔清如水<lb/>
老覺朝雲道氣長<lb/>
　　　浸<lb/>
洛浦飄飄信有神凌波忽覩一枝春摩挲老眼看微步<lb/>
旎旎香生羅韈塵<lb/>
<pb n="KR4h0071_WYG_005-12a"/>
　　　浴<lb/>
洗盡鉛華見玉環肌膚氷雪照人寒臨風脉脉嬌無力<lb/>
輕裛香羅半未乾<lb/>
　　　惜<lb/>
襟袂翛然風味酸北人誰識蔡姬賢可憐抛却清伊月<lb/>
埋没邊沙二十年<lb/>
　　花木八詠<lb/>
　　　海棠風<lb/>
<pb n="KR4h0071_WYG_005-12b"/>
宿酒微醒不自持君王催喚太眞妃醉紅睡起依然在<lb/>
忙倩羅紈為解圍<lb/>
　　　楊柳烟<lb/>
九原喚起李夫人誰炷仙香為返魂一捻宫腰渾瘦損<lb/>
舞衣微帶瑞雲痕<lb/>
　　　荷葉露<lb/>
泉客將歸返故淵西風渺渺碧波寒主人情厚無他贈<lb/>
一把眞珠泣翠盤<lb/>
<pb n="KR4h0071_WYG_005-13a"/>
　　　葵花日<lb/>
戀戀天光下玉堦明妃初出漢宫來情知生死歸無路<lb/>
一㸃芳心誓不囘<lb/>
　　　菊花霜<lb/>
六宫試手學梅粧曾見飛英㸃額傍香粉嚼餘濃不散<lb/>
唾花誤染縷金裳<lb/>
　　　芭蕉雨<lb/>
憶別春容已十年囘文錦就倩誰傳都將一掬傷心淚<lb/>
<pb n="KR4h0071_WYG_005-13b"/>
洒向蠻溪數幅牋<lb/>
　　　梅花月<lb/>
別後盟言不忍寒舊官到底勝新官情緣未斷還相見<lb/>
人復團圓鏡復完<lb/>
　　　山茶雪<lb/>
飄飄天上謫仙人嘗作金鑾侍從臣老大風流殊未減<lb/>
錦袍如舊白頭新<lb/>
　　龍門八題<lb/>
<pb n="KR4h0071_WYG_005-14a"/>
　　　禹門雪浪<lb/>
峽束洪流起怒濤亂翻晴雪與雲髙徐看行處元無事<lb/>
小處區區枉用勞<lb/>
　　　雲中暮雨<lb/>
古壘雲藏一徑微河山依舊昔人非貪徵往古興亡事<lb/>
不覺城頭雨濕衣<lb/>
　　　疏屬晴嵐<lb/>
雲拖殘雨歛前峯翠色寒光溢幾重慮有詩人偏著眼<lb/>
<pb n="KR4h0071_WYG_005-14b"/>
時施膏沐為渠容<lb/>
　　　雙峯競秀<lb/>
雲外亭亭聳翠環天荒地老兩峯間若教工部嘗經眼<lb/>
未肯將詩譽玉山<lb/>
　　　神谷藏春<lb/>
山間草木四時新一脉清溪不染塵忽見漁郎驚借問<lb/>
却疑儂是武陵人<lb/>
　　　仙掌擎月<lb/>
<pb n="KR4h0071_WYG_005-15a"/>
月出山頭未數竿仙人掌上玉團圓瑞光冷射三千丈<lb/>
絶勝碧蓮峰下看<lb/>
　　　姑山夕照<lb/>
日鎖羣峯欲下遲籠葱一片冷胭脂醉吟著我扁舟尾<lb/>
畫出坡遊赤壁時<lb/>
　　　汾水秋風<lb/>
一曲劉郎發櫂歌歡情未巳奈悲何只今囘首空陳迹<lb/>
依舊秋風巻素波<lb/>
<pb n="KR4h0071_WYG_005-15b"/>
　　蒲州八詠<lb/>
　　　蒲津晚渡<lb/>
城下行舟一箭輕城頭落日半竿明河流洶洶風仍急<lb/>
時聽浮空欵乃聲<lb/>
　　　虞坂曉行<lb/>
林下晨雞第一聲隴頭殘月伴人行未知局促鹽車下<lb/>
老驥蕭蕭又幾鳴<lb/>
　　　舜殿薫風<lb/>
<pb n="KR4h0071_WYG_005-16a"/>
煩暑人間不可支暫來陊殿獨委蛇南風一拂清如水<lb/>
猶似當年解愠時<lb/>
　　　首陽晴雪<lb/>
薇歌一曲對西山萬古清愁老翠巒望斷空岩人不見<lb/>
光揺銀海玉峯間<lb/>
　　　東林夜雨<lb/>
烟雨濛濛暮靄凝院庭深悄若無僧林稍一㸃熒熒碧<lb/>
知是層樓供佛燈<lb/>
<pb n="KR4h0071_WYG_005-16b"/>
　　　棲巖疊巘<lb/>
山色熒青不染塵何年精舍構嶙峋也知偏入閑人眼<lb/>
為現雲間清淨身<lb/>
　　　媯汭夕陽<lb/>
媯水橋邊日下遲蘢葱一片冷胭脂山川良是風猶古<lb/>
想像英皇下嫁時<lb/>
　　　王官飛湍<lb/>
冷雲深處漾寒清千仞懸流玉練明車馬往來山下路<lb/>
<pb n="KR4h0071_WYG_005-17a"/>
何人到此濯塵纓<lb/>
　　　幽居奉借遯庵尊兄嚴韻呈隱之潤之二英弟<lb/>
　　　　一粲三首<lb/>
解鞍借榻避風埃淨拂風軒待我開詩句墮前還忘却<lb/>
聯書歲月記曾來<lb/>
浮榮過眼等浮埃尊酒相逢一笑開門外紅塵髙萬丈<lb/>
莫教一㸃鬂邊來<lb/>
小軒如斗靜無埃面向青山好處開漫道幽人招不得<lb/>
<pb n="KR4h0071_WYG_005-17b"/>
一尊今日為君來<lb/>
　　　和李生湛然聞杜鵑有感之作<lb/>
五更枕上夢魂清初聽催歸第一聲我本無家更安往<lb/>
任渠啼血不關情<lb/>
　　　張信夫夢庵<hi>并引</hi>
　　　　子張子寓跡於里西之精舍以夢名其室且<lb/>
　　　　命余訂之夫人之方夢也念念相因萬境現<lb/>
　　　　前一得其意則揚眉軒目傲然以為樂一失<lb/>
<pb n="KR4h0071_WYG_005-18a"/>
　　　　其意則喪神沮氣愁悴以為憂昏昏没没㝠<lb/>
　　　　行於夢境之中初不知夢之為夢也惟其不<lb/>
　　　　知也故為憂樂之所汩及涣然而覺始知向<lb/>
　　　　之汩吾心者皆虚妄也世之人貪得而患失<lb/>
　　　　廢精神耗思慮終日弊弊焉顚倒錯亂於憂<lb/>
　　　　樂之域而不自覺悟者庸非夢邪葢寐者歛<lb/>
　　　　睫之夢也寤者瞠目之夢也是以達人大觀<lb/>
　　　　寤寐兩忘雖視其人猶以夢幻况區區之物<lb/>
<pb n="KR4h0071_WYG_005-18b"/>
　　　　烏足累其心哉姑作是詩而為之獻亦以自<lb/>
　　　　釋爾四首<lb/>
憶昔邯鄲道上行半生囘首夢初驚而今始覺非眞實<lb/>
過眼浮雲萬事輕<lb/>
覺時常笑夢時訛夢覺其間爭幾何聊爾藏身大槐國<lb/>
閑看明月上南柯<lb/>
一身栩栩復蘧蘧為蝶為周我自如寤寐人間等遊戲<lb/>
此心無地不華胥<lb/>
<pb n="KR4h0071_WYG_005-19a"/>
世味迷人人不知紛紛蕉鹿競爭為山翁正坐山堂上<lb/>
笑問黄梁第幾炊<lb/>
　　　和楊彦衡見寄之作六首<lb/>
幾年奔走趂槐黄兩脚紅塵驛路長夢破邯鄲成獨笑<lb/>
半生囘首只空忙<lb/>
西風浩浩塞塵黄白髮縁愁若箇長客夢五更驚忽斷<lb/>
打門縣吏索租忙<lb/>
一裘誰為製𤣥黄無可奈何秋夜長我自忍窮方未暇<lb/>
<pb n="KR4h0071_WYG_005-19b"/>
不知蠻觸戰爭忙<lb/>
一葦初航十里黄故園歸計𣺌何長可憐兀兀青燈下<lb/>
還似當年舉子忙<lb/>
小園蘇茹待秋黄不事薑鹽味自長口腹累人良可笑<lb/>
何能終歲為渠忙<lb/>
幽跡無心學綺黄荒才涉世本非長年年來往燕然道<lb/>
却為山林有限忙<lb/>
　　　古瓶梅花為總管李侯賦<lb/>
<pb n="KR4h0071_WYG_005-20a"/>
錦帳銀瓶漫玉肌風流應自有人知夜深窻下横疎影<lb/>
絶勝西湖月上時<lb/>
　　　送馮資深歸西山五首<lb/>
人間蠻觸日干戈暮四朝三都幾何此去莫憂瓶粟罄<lb/>
西山雨足蕨薇多<lb/>
蕭蕭華髮老書生久欲歸田計未成喜聽日邊消息好<lb/>
故山容得子眞耕<lb/>
幾年思慮漫營營重見西山眼倍青胷次無塵元自好<lb/>
<pb n="KR4h0071_WYG_005-20b"/>
床頭况有洗心經<lb/>
候門稚子喜歸來暖熱那無酒一盃抖擻滿身塵土盡<lb/>
襟懷還對好山開<lb/>
別離最苦暮年時百歲中來不易支此去故園行樂處<lb/>
詩成毋吝寄相思<lb/>
　　　徽宗墨竹<lb/>
野禽背立歲寒枝想見當年落筆時吮墨綴辭俱喪國<lb/>
九泉笑殺李家兒<lb/>
<pb n="KR4h0071_WYG_005-21a"/>
　　　贈師嚴卿<lb/>
老大溪山入夢頻彊憑圖畫寫情眞歸與不及身彊健<lb/>
山有英靈恐笑人<lb/>
　　　蘭氏自然齋<lb/>
萬事榮枯一笑間情知使尼定誰關編茅依石寛如斗<lb/>
卧看溪雲出岫還<lb/>
　　　明皇蹴鞠圖<lb/>
志在馳驅禍已胎笑顔况更為誰開貪爭飛鞠鞭驄去<lb/>
<pb n="KR4h0071_WYG_005-21b"/>
不覺踰垣有鹿來<lb/>
　　　周生景純贈菊數本因拾舊事依韻答之二首<lb/>
陳國君臣醉宴時可憐璧月照瓊枝薔薇露濕仙裳重<lb/>
笑對君王索好詩<lb/>
萬里文姬去國時秋霜也到歲寒枝歸來滿面黄塵暗<lb/>
恐入西風馬上詩<lb/>
　　　張世傑經歴牧牛圖三首<lb/>
緑陰深處戲童兒牛自東西兒不知休說兒童無伎倆<lb/>
<pb n="KR4h0071_WYG_005-22a"/>
人間何事不兒嬉<lb/>
斷烟荒草淡無姿寫入人牛自在時毁瓦一懽聊爾耳<lb/>
不知何者是盈虧<lb/>
兒自嬉遊牛自眠葛洪磯畔舊因縁三生石上精魂在<lb/>
一夢囘頭又幾年<lb/>
　　　楊茂之志適軒<lb/>
坐笑行吟困即眠心遊隨處莫非天是中眞意何人會<lb/>
隱几蓬窻正嗒然<lb/>
<pb n="KR4h0071_WYG_005-22b"/>
人心自有一羲皇說著元來話更長詩句墮前還忘却<lb/>
坐看林影轉虚廊<lb/>
　　　秋日牡丹為友人賦病久無佳思姑作俳語三<lb/>
　　　　章以應命對觴一呼盧可也<lb/>
訴盡中情為雨詩可憐誰識漢文姬歸來巳覺秋風曉<lb/>
標格猶應似舊時<lb/>
秋雨瀟瀟無限思妄憑羽客覓環兒蓬萊日月非人世<lb/>
不記梧桐落葉時<lb/>
<pb n="KR4h0071_WYG_005-23a"/>
公子初離季隗時丁寕私語兩心知從渠歲律春秋變<lb/>
一㸃眞心死不移<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0071_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二妙集巻五<lb/>
</p>
<p>
</p>
  </div>
<div>
                <head>二妙集卷六</head>
    <p>
<pb n="KR4h0071_WYG_006-1a"/>
欽定四庫全書<lb/>
　二妙集卷六　　　　　　金　段克己<lb/>
　　　　　　　　　　　　　　段成己　撰<lb/>
　　雜言<lb/>
　　　壽家弟誠之　<hi>以下克己作</hi>
贈君以湘山桃竹之杖酌君以崑丘玉液之泉泉以益<lb/>
肺腑之清氣杖以扶貞節於暮年迺命童子敬設几筵<lb/>
抽中山秋兔之毫舒浣花五色之牋滌端溪彘肝之研<lb/>
<pb n="KR4h0071_WYG_006-1b"/>
磨伊川老松之烟遂含情而抒思寫棣萼之新篇請君<lb/>
聽我歌歌聲咽塞而不傳玉堂金馬在何處姑山汾水<lb/>
空連綿世人所後我所先此生安得不迍邅但能道義<lb/>
追淵騫何妨坐客寒無氈鳥栖深林魚泳淵膏以其明<lb/>
還自煎文字㸃勘費丹鉛朝夕胡為粥與饘百年飄忽<lb/>
如流川今日已覺昨日賢青州從事殊可憐徑須呼至<lb/>
黄花前一酌入口百憂捐與君曝背同醉眠<lb/>
朝采西山芹暮卧西山雲十年混跡鹿豕羣閉户不出<lb/>
<pb n="KR4h0071_WYG_006-2a"/>
避世紛胷中涇渭外不分鶴以聲自聞薫以香自焚續<lb/>
經不用如河汾教子讀書事耕耘佇期道化行汝墳敲<lb/>
門載酒米數君徑呼大白與策勲令徵前事兼論文奇<lb/>
語間出張吾軍不覺庭柯眄夕曛爛醉西風樂我眞雄<lb/>
國有狗方狺狺<lb/>
　　　景純浩然見過徑飲成醉夜雨中作此近五鼔<lb/>
　　　　月色滿空曉起書長語贈二子<lb/>
退之方北歸見謁即成喜東坡還泗上鐸聲欣入耳而<lb/>
<pb n="KR4h0071_WYG_006-2b"/>
况羈旅中解后遇知己東風淡蕩百草芳游丝飛絮白<lb/>
日長一杯相祝對流水白酒微帶溪芹香漁歌樵唱競<lb/>
相屬不覺半山無夕陽醉卧山堂聽山雨氷雪對床揮<lb/>
夜語一燈照壁映悠悠恰似孤舟泛青楚夢囘酒醒明<lb/>
月高風雨向來無處所人生哀樂本皆空莫令身世如<lb/>
飛蓬<lb/>
　　　贈醫者呼延生<hi>并引</hi>
　　　　外醫之名非古也今人徒見瘡瘍發見於皮<lb/>
<pb n="KR4h0071_WYG_006-3a"/>
　　　　膚之外針砭可得而攻之因謂之外醫然則<lb/>
　　　　解肌剖腹湔洗腸胃漱滌五臟者其亦外醫<lb/>
　　　　耶殊不知聽聲視色察氣觀脉以知病之所<lb/>
　　　　在湯熨以治其腠理針石以達其血脉酒膠<lb/>
　　　　以盪其腸胃扶虚疎實抑過補<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>疾無不起<lb/>
　　　　者今呼延生之療疾也湯劑砭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>各隨所施<lb/>
　　　　無不立愈嗚呼非得之於内應之於外烏能<lb/>
　　　　取效如此之速乎生喜飲酒人之所酬無厚<lb/>
<pb n="KR4h0071_WYG_006-3b"/>
　　　　薄不以介意一寓之酒其眞得於酒耶余賢<lb/>
　　　　其為人故賦詩以贈之<lb/>
君不見南齊潘聚師禁耳出箭鏑又不見唐人孫甑生<lb/>
祝石使相擊祝溪溪不流徐登先破的以樹徙癰疽伯<lb/>
宗多偉績後來便說呼延生神異一時無匹敵誓言拯<lb/>
衆疾猶已有飢溺吐氣作雲霓掉舌飛霹靂炎凉隨手<lb/>
變衆苦已蕩滌百謝不一願黄金同瓦礫飲酒過百餘<lb/>
醉不遺涓滴歸來掩關卧瑶琴閑掛壁所至以義合無<lb/>
<pb n="KR4h0071_WYG_006-4a"/>
莫亦無適衡門時見過笑語慰岑寂却愁仙籍告功成<lb/>
便恐人間無處覓<lb/>
　　　癸丑中秋之夕與諸君會飲山中感時懷舊情<lb/>
　　　　見乎辭<lb/>
少年著意做中秋手捲珠簾上玉鈎明月欲上海波濶<lb/>
瑞光萬丈東南浮樓高一望八千里翠色一㸃認瀛洲<lb/>
桂華徘徊初泛灔冷溢盃盤河漢流一時賔客盡豪逸<lb/>
擁鼻不作商聲謳無何陵谷忽遷變殺氣黯慘纒九州<lb/>
<pb n="KR4h0071_WYG_006-4b"/>
生民寃血流未盡白骨堆積如山丘比來幾見中秋月<lb/>
悲風鬼哭聲啾啾遺黎縱復脫刀㦸憂思離散誰與鳩<lb/>
囘思少年事刺促生百憂良辰不可再尊酒空相對明月<lb/>
恨更多故使浮雲礙照見古人多少愁懶與今人照興<lb/>
廢今人古人俱可憐百年忽忽如流川三軍鞍馬閑未<lb/>
得鏡中不覺摧朱顔我欲排雲呌閶闔再拜玉皇香案<lb/>
前不求羽化為飛仙不願雙持將相權願天早錫太平<lb/>
福年年人月長團圓<lb/>
<pb n="KR4h0071_WYG_006-5a"/>
　　　史伯友好禮齋<lb/>
禹門山壁石巃嵸驚濤拍岸石疑動奔騰西去疾於飛<lb/>
千里一折不旋踵山水不得獨當竒異氣鍾人生將種<lb/>
乃翁陰德及後昆墓木而今猶未拱大兒膂力號絶人<lb/>
挾槊灣弧賈餘勇小兒精神大於身野鶴乘風欲高聳<lb/>
人物風流此一時坐使山河價增重讀書已能了大義<lb/>
稼穡還知依畆隴孰謂人間杞梓材肯與樗櫟同臃腫<lb/>
良心一發不可遏油然而上若泉湧悅親誠身固有道<lb/>
<pb n="KR4h0071_WYG_006-5b"/>
不得乎友深自悚一毫驕氣不可作好禮名齋心益竦<lb/>
敷陳几席待佳士却歸門庭謝凡冗善言亟聞聞必拜<lb/>
未之能行後惟恐結襪何嘗愧古人親詣仍能越常奉<lb/>
愼恭勇智咸有節人偽不私無所壅汝之所得亦已多<lb/>
更須道義相切磋佳時勸客金叵羅主人起舞客齊歌<lb/>
遯菴野瘦鬂已皤坐中不覺衰顔酡六龍苒苒奔羲和<lb/>
年年事業毋蹉跎君其為我疾揮魯陽戈我亦凂君顚<lb/>
倒挽黄河他時策杖重來過臾名此里為鳴珂名與西<lb/>
<pb n="KR4h0071_WYG_006-6a"/>
山俱不磨<lb/>
　　　飽食箴示同志二三子<lb/>
飽食終日無所用心方寸之微萬慮來侵外物為誘内<lb/>
即慆淫醉生夢死桎梏亦深夜氣不足弗違獸禽博奕<lb/>
猶賢虚廢光陰凡百君子尚服攸箴<lb/>
　　　贈薛寳臣疎梅凍雀圖并以頌之<lb/>
𤣥㝠司候百卉具衰此花獨秀于江之湄傲雪凌霜氷<lb/>
清玉潔孤根盤石凍柯浸月意彼寒雀婉姿相依飲香<lb/>
<pb n="KR4h0071_WYG_006-6b"/>
啄蘂生死不離歲暮貞心粲粲清節孰與薦延移歸金<lb/>
闕鳯鳥不至惡木日滋窮通有命舍是奚為<lb/>
　　　陳丈良臣誕彌令日謹拜手而獻頌曰<lb/>
矯矯夫君由義居仁風姿飄然野鶴孤雲古有逸士全<lb/>
具其真四海鼎沸克全厥身我知天意未喪斯文不辱<lb/>
其身不降其志道惟守一過能不貳明是辨非存眞去<lb/>
偽淵明不仕豈其本意于嗟麟鳳不為世瑞蕭然環堵<lb/>
詩書自怡耕田而食紡績而衣素琴掛壁白酒盈巵動<lb/>
<pb n="KR4h0071_WYG_006-7a"/>
容言行一國之師茍微斯人吾誰與歸<lb/>
　　　暇日意行姑射山下奉借遯菴先生夜堂聴雨韻<lb/>
　　　　簡詩社諸君　<hi>以下成己作</hi>
散䇿步幽巖所過良可喜戀戀蝶遶衣涓涓泉入耳俯<lb/>
仰天地間一物莫非已暄妍坐閲春事芳飄飄思與春<lb/>
風長呼兒置酒飲花下風來滿袖携花香白白紅紅紛<lb/>
澗谷恍然身世如河陽東風吹落山頭雨山鳥催歸共<lb/>
人語拂苔便欲枕流卧却恐傍人笑孫楚眼看六合塵<lb/>
<pb n="KR4h0071_WYG_006-7b"/>
土滿歸袂翩翩去何所乘風更擬凌清空人間無處尋<lb/>
方蓬<lb/>
　<lb/>
　<lb/>
　<lb/>
　<lb/>
　<lb/>
　二妙集巻六<lb/>
</p>
<p>
</p>
  </div>
<div>
                <head>二妙集巻七</head>
    <p>
<pb n="KR4h0071_WYG_007-1a"/>
欽定四庫全書<lb/>
　二妙集巻七　　　　　　金　段克己<lb/>
　　　　　　　　　　　　　　段成己　撰<lb/>
　　樂府<lb/>
　　　水調歌頭<lb/>
　　　　癸卯八月十七日逆旅平陽夜聞笛聲有感<lb/>
　　　　　而作　<hi>以下克己作</hi>
亂雲低薄暮微雨洗清秋凉蟾乍飛破鏡倒影入南樓<lb/>
<pb n="KR4h0071_WYG_007-1b"/>
水面金波灧灧簾外玉繩低轉河漢截天流桂子墮無<lb/>
跡爽氣襲征裘廣寒宫在何處可神遊一聲𦍑管誰弄<lb/>
吹徹古梁州月自於人無意又被月明催老今古共悠<lb/>
悠壯志久寥落不寐數更籌<lb/>
　　　　迎送神二詞為劉潤之賦二首<lb/>
淸秋好天氣禾黍已登塲群心思答神貺吉日復辰良<lb/>
神既來兮庭宇颯颯西風吹雨仙仗儼長廊巫覡傳神<lb/>
語出户舞倀倀刲肥羜瀝桂酒奠椒漿一年好處須記<lb/>
<pb n="KR4h0071_WYG_007-2a"/>
此樂最難忘風外淵淵簫鼔醉飽滿城黎庶健倒卧康<lb/>
莊夜久群動息風散一簾香<lb/>
雙龍隱扶輦千騎縱翺翔雲旌翠㽔摩蕩遥指白雲郷<lb/>
風馭飄飄高舉雲駕攀留無處烟霧杳茫茫小立西風<lb/>
外似聽珮鏘鏘暮天長秋水濶遠山蒼歸途正遠明月<lb/>
醉語說豐穰但願明年田野更比今年多稼神貺詎能<lb/>
忘君可多釃酒吾復有新章<lb/>
　　　滿江紅<lb/>
<pb n="KR4h0071_WYG_007-2b"/>
　　　　過汴梁故宫城二首<lb/>
塞馬南來五陵草樹無顔色雲氣黯鼔鼙聲震天穿地<lb/>
裂百二山河俱失險將軍束手無籌策漸烟塵飛度几<lb/>
重城䝉金闕長戈裊飛鳥絶原厭肉川流血嘆人生此<lb/>
際動成長別囘首玉津春色早雕欄猶掛當時月更西<lb/>
來流水遶城垠空嗚咽<lb/>
塵滿貂裘依舊是新豐羈客還感慨中年多病惟堪眠<lb/>
食方寸玉階無地借詩書勲業休重憶况而今雙鬂已<lb/>
<pb n="KR4h0071_WYG_007-3a"/>
成絲非疇昔興廢事吾能說今古恨空塡臆向南風望<lb/>
斷五絃消息眯眼黄塵無處避洗天風雨來何日待酒<lb/>
酣慷慨話平生無人識<lb/>
　　　　壽陳文良臣<lb/>
有媯之後國於陳慶流苖裔還世有異人間出簪纓不<lb/>
替別派中分汾水右英靈吸盡姑山氣看鳳麟來應太<lb/>
平期為佳瑞都未展經邦志醫與卜渾餘事把活人手<lb/>
段此中聊試德義不孤朋友樂田園粗了兒孫計有鬂<lb/>
<pb n="KR4h0071_WYG_007-3b"/>
絲禪榻老生涯棲心地<lb/>
　　　　夢菴張君信夫生朝<lb/>
臘盡春來還又是新年入手人共喜丹山仙桂一枝初<lb/>
秀轉首黄金都散盡酒酣彈鋏蛟龍吼想平生豪氣尚<lb/>
依然衡星斗紅未透花枝瘦人不老花依舊老生涯正<lb/>
要東山歌酒翠壁崢空山玉立長河瀉浪風雷走挽山<lb/>
河勝槩入金樽為君壽<lb/>
　　　　登河中鸛雀樓<lb/>
<pb n="KR4h0071_WYG_007-4a"/>
古堞憑空烟霏外危樓高矗人道是宇文遺趾至今相<lb/>
續夢斷繁華無覓處朱甍碧甃空陳跡問長河都不管<lb/>
興亡東流急儂本是乘槎客因一念仙凡隔向人間頫<lb/>
仰已成今昔條革横陳供望眼水天上下涵空碧對西<lb/>
風舞袖障飛鴻滄溟窄<lb/>
　　　　衞生衡之壽<lb/>
春色三分猶未一元宵才過行樂處軟紅香霧未收燈<lb/>
火楊柳梢頭黄尚淺梅花萼底紅初破待東風吹綠滿瀛<lb/>
<pb n="KR4h0071_WYG_007-4b"/>
洲愁無那無一物為君賀歌我志君須和問人生底事<lb/>
必須奇貨好對靑山傾白墮休嗟事業違人些怕他時<lb/>
富貴逼人來妨高卧<lb/>
　　　　淸明與諸生登西磑栢崗<lb/>
欲把長繩維白日暫留春住親友面一囘相見一囘非<lb/>
舊擾擾膠膠塵世事不如人意十常九向斜陽無語倚<lb/>
危樓空搔首活國手談天口都付與尊中酒這情懷又<lb/>
是去年時候風外紛紛飛絮亂柳邊湛湛長江去問老<lb/>
<pb n="KR4h0071_WYG_007-5a"/>
來還有幾多愁愁如許<lb/>
　　　　遯菴主人植菊堦下秋雨既盛草萊蕪没殆<lb/>
　　　　　不可見江空歲晚霜餘草腐而吾菊始發<lb/>
　　　　　數花生意凄然似訴余以不遇感而賦之<lb/>
　　　　　因李生湛然歸寄菊軒弟<lb/>
雨後荒園群卉盡律殘無射疎籬下此花能保英英鮮<lb/>
質盈把足娛陶令意夕飡誰似三閭潔到而今狼藉委<lb/>
蒼苔無人惜堂上客頭空白都無語懷疇昔恨因循過<lb/>
<pb n="KR4h0071_WYG_007-5b"/>
了重陽佳節颯颯凉風吹汝意汝身孤特應難立謾臨<lb/>
風三嗅遶芳叢歌還泣<lb/>
　　　　重九日山居感興<lb/>
五柳成陰三徑晚宦遊無味還自嘆迎門笑語久須童<lb/>
稚歸去來兮尊有酒素琴解寫無弦趣醉時眠推手遣<lb/>
君歸吾休矣富與貴非吾事貧與賤寧吾累步東籬遐<lb/>
想音人高致霜菊盈叢還可採南山依舊横空翠但悠<lb/>
悠一㸃會心時君須記<lb/>
<pb n="KR4h0071_WYG_007-6a"/>
　　　大江東去<lb/>
　　　　和答衞生襲之<lb/>
道人活計本淸虚掛壁素琴而已底事中心嘗悁悁不<lb/>
足一人之毁人果何尤天無可怨政欲求諸已愧生於<lb/>
内赧然其顙流泚聖道不遠於人步趨進退誰復能違<lb/>
此好把藩籬多剖却看取成蹊桃李篤敬忠誠尚行蠻<lb/>
貊豈不行州里三薫三沭為君准擬沉水<lb/>
　　　　送楊國瑞西行兼簡仲宣生<lb/>
<pb n="KR4h0071_WYG_007-6b"/>
悲哉秋氣覺天高氣爽澹然寥泬行李匆匆人欲去一<lb/>
夜征鞍催發葉落長安鴈飛汾水怕見河梁別中年多<lb/>
感離歌休唱新闋暮雨也解留人簷聲未斷窻外還騷<lb/>
屑滿眼淸愁吹不散莫倚心腸如鐵面目滄浪齒牙揺<lb/>
落鬂髮三分白故人相問請君還為渠說<lb/>
　　　　次韻答彦衡<lb/>
無堪老懶喜春來蔬筍勸加餐食底事東君留不住忙<lb/>
似人間行客憂喜相尋利名羈絆心自無休息不如閒<lb/>
<pb n="KR4h0071_WYG_007-7a"/>
早付他妻子耕織門外柳弄金絲落花飛不起東風無<lb/>
力濁酒一杯誰送我歡意都非疇昔致主無心蒼顔白<lb/>
髮敢更希前席功名蠻觸何須千里追北<lb/>
　　　水龍吟<lb/>
　　　　壽舍弟菊軒<lb/>
天高秋氣初淸姑山汾水增明秀黄花紅葉輸香泛艷<lb/>
恰過重九細拾金㽔旋題新句滿斟芳酒况人生自有<lb/>
安排去處須富貴何時有休說山中宰相不效斜川五<lb/>
<pb n="KR4h0071_WYG_007-7b"/>
柳鉏犁自把山田耕罷雙牛隨後經史傳家兒孫滿眼<lb/>
漸能承受待與君坐閲莊椿歲月作皤然叟<lb/>
　　　漢宫春<lb/>
　　　　純甫生朝且有弄璋之喜賦此以賀<lb/>
公子歸來笑平生湖海豪氣依然黄金散盡落魄誰識<lb/>
當年世間底物解挽囘鏡裏朱顔人共道愁須殢酒幾<lb/>
囘推向尊前聞說夢熊初兆喜一枝慰眼歲晚流連蟠<lb/>
桃會須結子運偶三千詩書舊業要他時分付靑氈庭<lb/>
<pb n="KR4h0071_WYG_007-8a"/>
階照映卧看玉樹芝蘭<lb/>
　　　滿庭芳<lb/>
　　　　山居偶成每與文翰二三子論文把酒歌以<lb/>
　　　　　侑觴亦足以自樂也<lb/>
歸去來兮吾家何在結茆水際林邊自無人到門設不<lb/>
須關蠻觸政爭蝸角榮枯事不到尊前應堪嘆淸溪流<lb/>
水東去幾時還此身何處著從教容與木鴈之間算躬<lb/>
耕隴畆在我無難便把鉏頭為枕眠芳草醉夢長安烟<lb/>
<pb n="KR4h0071_WYG_007-8b"/>
波客新来有約要買釣魚竿<lb/>
歸去來兮漁歌樵唱覓愁愁在那邊承流委順萬事没<lb/>
機關眼底江山如畫松環抱脩竹當前君便有侯封相<lb/>
印到此也須還人生消底物百年都付茆屋三間但巻<lb/>
舒以道到了何難日月消磨雙鬂中原信未報平安䝉<lb/>
頭睡日高慵起簾影上三竿<lb/>
　　　　雪夜用前韻<lb/>
萬籟收聲六花呈瑞小橋路斷江邊笑潮州刺史匹馬<lb/>
<pb n="KR4h0071_WYG_007-9a"/>
藍關謾有淸名千載一杯酒孤負生前爭如我圍爐小<lb/>
酌和氣笑中還梅梢新月上芒鞋竹杖爛賞林間便銷<lb/>
金低唱欲換應難勲業何須看鏡蓬窻底空卧袁安君<lb/>
須記游魚失水那可上長竿<lb/>
　　　望月婆羅門引<lb/>
　　　　癸卯元宵與諸君各賦詞以為樂寂寞山村<lb/>
　　　　　無可道者因述其昔年京華所見以望月<lb/>
　　　　　婆羅門引歌之酒酣擊節將有墮開元之<lb/>
<pb n="KR4h0071_WYG_007-9b"/>
　　　　　淚者二首<lb/>
暮雲收盡柳稍華月轉銀盤東風輕扇春寒玉輦通宵<lb/>
遊幸綵仗駕雙鸞間鳴經脆管鼎沸鰲山漏聲未殘人<lb/>
半醉尚追歡是處燈圍繡轂花簇雕鞍繁華夢斷醉幾<lb/>
度春風雙鬂班囘首處不見長安<lb/>
鳳城春好玉簫金管恣遊盤梅粧猶怯輕寒一曲淸平<lb/>
妙舞掌上看囘鸞漸霓裳欲遍翠歛春山良宵易殘歌<lb/>
別鶴惜餘懽眼底浮華自滿塵浣吟鞍瘴牛私酒若眞<lb/>
<pb n="KR4h0071_WYG_007-10a"/>
是京東夫子班身幸健敢復求安<lb/>
　　　蝶戀花<lb/>
　　　　壽衞生襲之<lb/>
二月山城春尚未柳弄東風恰吐黄金蘂占斷溪頭華<lb/>
麗地多君先得閑中趣我為虚名相絆繫君自深藏不<lb/>
識愁滋味世事無勞深著意年豐酒賤須勤置<lb/>
　　　　聞鶯有感<lb/>
鵜鴂一聲春已曉蝴蝶雙飛暖日明花草花底笙歌猶<lb/>
<pb n="KR4h0071_WYG_007-10b"/>
未了流鶯又復催春老早是殘紅枝上少飛絮無情更<lb/>
把人相惱老檜獨含氷雪操春來情莫人知道<lb/>
　　　　壽山人湛然李生<lb/>
巖菊開時霜信杳風雨無情又是重陽了茆舍疎籬人<lb/>
不到床頭醅瓮生微笑莫怪住山眞小草顰損蛾眉愁<lb/>
獨無人掃花底一盃須健倒醉中聽喚卿卿小<lb/>
　　　江城子<lb/>
　　　　甲辰晦日立春<lb/>
<pb n="KR4h0071_WYG_007-11a"/>
鷄棲行李短轅車馬如蛙畏途賖四十九年彊半在天<lb/>
涯任使東風吹不去頭上雪眼中花甘泉宜稌復宜麻<lb/>
近山窊更宜𤓰明日新年聞健早還家報答春光猶有<lb/>
酒傾白蟻岸烏紗<lb/>
　　　　元日有感<lb/>
數椽茆舍大如蝸老生涯寄山家遮眼文書隨分有些<lb/>
些自愧行年如伯玉思往事盡堪嗟從他鼔吹沸鳴蛙<lb/>
鬂霜花晚來加南北東西泛若水中槎此去有身知有<lb/>
<pb n="KR4h0071_WYG_007-11b"/>
道深自隱效龍蛇<lb/>
　　　　牡丹<lb/>
百花飛盡彩雲空牡丹叢始潛紅培養經年造化奪天<lb/>
功脉脉向人嬌不語晨露重洗芳容却疑身在列仙宫<lb/>
翠帷重瑞光融爍爍紅燈間錯緑蟠龍醉裏天香吹欲<lb/>
盡應有悟夜來風<lb/>
　　　　塵事鞅掌毎與願違緬懷山林蕭散之趣<lb/>
九衢塵土涴儒冠鏡中看失朱顔傾倒囊資我欲買靑<lb/>
<pb n="KR4h0071_WYG_007-12a"/>
山剰種閑花多釀酒塵土外覓淸懽功名餘事且加餐<lb/>
老來閑豈天慳鐵笛横吹牛背穩如船細馬更須䭾二<lb/>
草平地上作癯仙<lb/>
　　　漁家傲<lb/>
　　　　送春六曲<lb/>
龍尾溝邊飛柳絮虎頭山下花無數花底醉眠留杖屨<lb/>
花上露隨風散漫飄香霧老去逢春能幾度不妨且作<lb/>
風光主明日不知風共雨囘首處夕陽又下西山去<lb/>
<pb n="KR4h0071_WYG_007-12b"/>
不是花開常殢酒只愁花盡春將暮把酒酬春無好句<lb/>
春且住尊前聽我歌金縷醉眼看花如隔霧明朝酒醒<lb/>
那堪覻早是閑愁無著處雲不去黄昏更下廉纎雨<lb/>
春去春來誰作主怨他昨夜江頭雨把酒問春春不語<lb/>
頭懶舉亂紅飛過鞦韆去芳草淡烟江上路鷓鴣聲裏<lb/>
斜陽暮風外榆錢無意緒空自舞如何買得靑春住<lb/>
一片花飛春已暮那堪萬㸃飄紅雨白髮送春情更苦<lb/>
愁幾許滿川烟草和風絮常記解鞍沽酒處而今綠暗<lb/>
<pb n="KR4h0071_WYG_007-13a"/>
旗亭路怪底春歸留不住鶯作馭朝來引過西園去<lb/>
詩句一春渾漫與紛紛紅紫俱塵土樓外垂楊千萬縷<lb/>
風蕩絮欄干倚遍空無語畢竟春歸何處所樹頭樹底<lb/>
無尋處惟有閑愁將不去依舊住伴人直到黄昏暮<lb/>
斷送春光唯是酒玉杯重捧纎纎手檀板輕敲歌欲就<lb/>
眉黛皺翠環暗㸃金釵溜自笑而今成老醜鶯花依舊<lb/>
情非舊楊柳自從春去後誰擡舉腰肢新也知人瘦<lb/>
　　　　正月十四日夜有感而作<lb/>
<pb n="KR4h0071_WYG_007-13b"/>
燈火蕭條春日暮荒山月上聞村皷羈客閑愁知幾許<lb/>
千萬縷人間没箇安排處醉袖翩翩隨所寓泠然便以<lb/>
風為馭指㸃虚無雲外路留不住東將入海隨烟霧<lb/>
　　　月上海棠<lb/>
　　　　壬寅冬躬謁玉淸壇下客有歌月上海棠者<lb/>
　　　　　乃玉淸作也詞致高遠眞遊乎方之外者<lb/>
　　　　　也明年吾友陳子颺過余山中始為屬和<lb/>
　　　　　因亦次韻以簡知音<lb/>
<pb n="KR4h0071_WYG_007-14a"/>
住山活計宜聞早身世滄溟一漚小日月兩跳九迭送<lb/>
人間昏曉朱顔換風雪俄驚歲抄敝衣旋補荷盈沼筭<lb/>
騎鶴揚州古今少休苦似吳蠶剛把此身纒繞君知否<lb/>
我自無心可了<lb/>
　　　　和答楊生彦衡二首<lb/>
小樓舞徹雙垂手便倩鴈將書寄元九舉首望南山獨<lb/>
峨眉數峯明秀人未老且任高歌醉酒莫將此樂輕孤<lb/>
負喚明月淸風做三友纎手折黄花步東籬為伊三嗅<lb/>
<pb n="KR4h0071_WYG_007-14b"/>
英雄淚醉揾應須翠袖<lb/>
時平無用經綸手且閑把文章和歐九天氣湛淸秋便<lb/>
無限山明水秀留客飲但願尊中有酒鴟夷到處須親<lb/>
負尋山鳥山花好朋友塵世自薫蕕抱瑶英與君同嗅<lb/>
西風外歸去長施布袖<lb/>
　　　　同詩社諸君飲芹溪上<lb/>
閑人不受春拘管被東風暗入羅帷暖草色近還無傍<lb/>
溪陡覺金沙軟梅花蕾風味朝來不淺十分㶑灧金蕉<lb/>
<pb n="KR4h0071_WYG_007-15a"/>
滿兩頰潮紅百憂散不醉且無歸任門外玉繩低轉懽<lb/>
娛地莫道書生冷眼<lb/>
　　　鷓鴣天<lb/>
　　　　九日寄彦衡濟之魚簡仲堅景純二弟二首<lb/>
㸃檢笙歌上小樓西風簾幙巻淸秋緑醅輕泛紅萸好<lb/>
黄菊羞簪白髮稠今古恨去悠悠無情汾水自西流澹<lb/>
烟衰草斜陽外併作登臨一段愁<lb/>
酒滿金尊客滿樓美人淸唱眼波秋花隨酒令筵前散<lb/>
<pb n="KR4h0071_WYG_007-15b"/>
香逐芳鬚坐上稠山歴歴水悠悠百年光景去如流直<lb/>
須爛醉酬佳節莫惹人間半㸃愁<lb/>
　　　　彦衡諸君皆有和章因復仍韻以寫老懷<lb/>
不是秋來懶上樓龍鍾詩骨不禁秋舊歡去我如天遠<lb/>
新恨撩人似髮稠空咄咄漫悠悠老來終是少風流千<lb/>
金買笑佳公子醉卧瓊樓不識愁<lb/>
　　　　靑陽峽對酒三首<lb/>
千丈長虹下飲溪兩山環合翠屏圍非魚定不知魚樂<lb/>
<pb n="KR4h0071_WYG_007-16a"/>
得鹿還生失鹿悲花藹藹絮霏霏東風不染髮邊絲百<lb/>
川尚有西流日一老曾無却少時<hi>此溪西流故云</hi>
古木寒藤蔭小溪溪邊更著好山圍波間容與雙鷗淨<lb/>
空外飄颻一鶚飛湍浪瀉萬珠霏風前天棘舞靑絲蘭<lb/>
亭豪逸今陳跡不醉東風待幾時<lb/>
颭颭輕舟送上溪何時柳樹已成圍貪看歸鳥投林急<lb/>
不覺殘花入座飛蘭櫂舉麯塵霏新荷挽斷有餘絲酒<lb/>
酣却對靑山笑面目蒼然不入時<lb/>
<pb n="KR4h0071_WYG_007-16b"/>
　　　　上已日再遊靑陽峽用家弟誠之韻三首<lb/>
瓦釜逢時亦轉雷春江得雨浪崔嵬不才分作溝中斷<lb/>
偶得溪山一笑開題姓字拂靑苔此翁來後更誰來不<lb/>
須更待移時遣俗駕聞風已自囘<lb/>
樓外殘雲走怒雷西山晴色晚崔嵬柳薫遲日千絲暗<lb/>
花噴温馨一夕開須席地更茵苔素琴横膝賦歸來一<lb/>
觴一詠風流在牛背如船倒載囘<lb/>
古獄干將未遇雷一生肝膽漫崔嵬不將身向愁中老<lb/>
<pb n="KR4h0071_WYG_007-17a"/>
剰把懷於笑裏開賢聖骨長寒苔君如不飲復何來便<lb/>
從今日為頭數比到春歸醉幾囘<lb/>
　　　　暮春之初會飲衞生襲之家酒酣諸君請作<lb/>
　　　　　樂府因為之賦使覽者知吾輩之所樂也<lb/>
　　　　　五首<lb/>
幼歲文章已自豪皤然猶記兩垂髦從教酒債生前有<lb/>
莫待詩瓢死後漂三萬日六千朝百年彊半是羈騷須<lb/>
君自製黄金鱠醉我新篘玉色醪<lb/>
<pb n="KR4h0071_WYG_007-17b"/>
釃酒槌牛詫里豪臨流觴詠富詩髦紛紛世態浮雲變<lb/>
草草生涯斷梗漂愁不寐夜難朝廣陵散曲屈平騷從<lb/>
今有耳都休聽且復高歌飲楚醪<lb/>
當日元龍氣最豪而今塵土墊冠髦紛紛落絮隨風舞<lb/>
泛泛輕鷗逐水漂拚一醉便千朝文章休說僕奴騷春<lb/>
來春去容顔改輸我花前把碧醪<lb/>
七字驪珠句法豪老夫倒甲墮纓髦輿薪不見明何謂<lb/>
雷雨無聲麥已漂窮研墨㡬昏朝星星鬂髮半刁騷從<lb/>
<pb n="KR4h0071_WYG_007-18a"/>
人笑我冬烘甚猶可尊前舉罰醪<lb/>
把酒簪花彊自豪花枝羞上阿翁髦不教春色因循過<lb/>
忍為虚名孟浪漂醒復醉莫還朝紛紛四海正兵騷從<lb/>
渠眼底桑田變且樂床頭潑甕醪<lb/>
　　　　和答尋正道<lb/>
襯步金沙村路遥歸來羞費楚詞招蜂粘落絮行池面<lb/>
蝶避遊絲過柳橋方外友仗誰邀定於驢上作推敲窮<lb/>
愁正要詩料理莫問春來酒價高<lb/>
<pb n="KR4h0071_WYG_007-18b"/>
　　　臨江仙<lb/>
　　　　壽周景純<lb/>
仲蔚門牆蓬藋滿幽居不用聲華醜妻惡妾勝無家學<lb/>
須勤苦就富貴豈天耶鼻堊未除斤未運相望咫尺天<lb/>
涯芹溪猶有折殘麻此心終莫展遲汝對巖花<lb/>
　　　　三月十日與諸君約會西園久而不至花又<lb/>
　　　　　狼藉因賦此以排悶<lb/>
人道花開春爛熳花殘春便無情小園獨自遶花行是<lb/>
<pb n="KR4h0071_WYG_007-19a"/>
非何日定洗耳聽江聲芍藥牡丹俱不見風枝猶有殘<lb/>
英階前棃葉已成陰所期猶未至何日倒吾瓶<lb/>
　　　　幽懷用前韻<lb/>
白首老儒身連蹇不隨時世紛華儘他人笑魯東家皇<lb/>
天如欲治舍我復誰耶此道未行應有待何須恐慮無<lb/>
涯男供耕穫女桑麻薄軀何所事問柳與尋花<lb/>
　　　浣溪沙<lb/>
　　　　壽衞生行之<lb/>
<pb n="KR4h0071_WYG_007-19b"/>
莫說長安行路難休歌骯髒倚門邊且將見在鬬尊前<lb/>
人意十分如月滿月明一夕向人圓年年人月似今年<lb/>
　　　　元夜後一日史生仲㳟久客初還酒間喜為<lb/>
　　　　　賦此<lb/>
馬上風吹醉㡌偏一川晴雪裊吟鞭冷雲堆裏指山巔<lb/>
慈母已占烏鵲喜佳人望月拜嬋娟今宵人月十分圓<lb/>
　　　　壽菊軒弟<lb/>
白髮相看老弟兄閑身無辱亦無榮兒孫已可代躬耕<lb/>
<pb n="KR4h0071_WYG_007-20a"/>
了却文章千載事不須談笑話功名靑山高卧待昇平<lb/>
　　　訢衷情<lb/>
　　　　初夏偶成<lb/>
東風簾幙雨絲絲梅子半黄時玉簪微醒醉夢開却兩<lb/>
三枝初睡起曉鶯啼倦彈碁芭蕉初綻徙倚湖山綵筆<lb/>
題詩<lb/>
　　　卜算子<lb/>
　　　　正月上旬夜夢寐間聞雪作詰旦起視但雲<lb/>
<pb n="KR4h0071_WYG_007-20b"/>
　　　　　烟出没曉山濃淡如畫西望長河僅一髮<lb/>
　　　　　耳作長短句以寫一時勝槩<lb/>
澹月晃書窻夜靜雲檢亂欹枕蕭蕭聽雪聲落葉閑堦<lb/>
滿淸曉獨開門淡蕩東風軟詩句成時墮渺茫眼底江<lb/>
天遠<lb/>
　　　南鄕子<lb/>
　　　　壽縣大夫薛君寳臣<lb/>
五福幾人全我見君侯得處偏素著藹然鄕曲譽喧傳<lb/>
<pb n="KR4h0071_WYG_007-21a"/>
盡道新官似舊官五袴復歌廉竹馬兒童更可憐萬室<lb/>
春風和氣裏鳴弦好似今年勝去年<lb/>
　　　最高樓<lb/>
　　　　壽衞生行之<hi>并序</hi>
　　　　　衞生行之少流寓兵革中既長始知讀書<lb/>
　　　　　其立志剛信道篤而家苦貧年饑諸幼滿<lb/>
　　　　　前雖併日而食不䘏也暇日賓友飲酒賦<lb/>
　　　　　詩為樂余既嘉其有守喜為稱道於其始<lb/>
<pb n="KR4h0071_WYG_007-21b"/>
　　　　　生之日作樂府以歌詠之俾觀者知吾行<lb/>
　　　　　之之為人矣<lb/>
貧而樂天命復奚疑兒女聚嬉嬉東村邀飲香醪嫩西<lb/>
家羞饌蕨芽肥把年華都付錦囊詩白髮靑衫是人所<lb/>
惡金印碧幢是人所慕顧吾道是耶非山妻解煮胡麻<lb/>
飯山童自製薜蘿衣問人生須富貴是何時<lb/>
　　　㸃絳唇<lb/>
　　　　暮夜晨起書所見<lb/>
<pb n="KR4h0071_WYG_007-22a"/>
愛酒淵明無錢休對黄花語一杯誰舉寂寞空山去屋<lb/>
上靑山山上行雲度悠然處是中眞趣欲寫還無句<lb/>
　　　西江月<lb/>
　　　　久雨新霽秋氣益淸與二三子登高賦之<lb/>
人與寒林共瘦山和老眼俱靑琤然一葉不須驚葉本<lb/>
無心入聽氣爽雲天改色潦收烟外無聲夕陽洲外片<lb/>
禽鳴涵泳一江秋影<lb/>
　<lb/>
<pb n="KR4h0071_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二妙集巻七<lb/>
</p>
<p>
</p>
  </div>
<div>
                <head>二妙集巻八</head>
    <p>
<pb n="KR4h0071_WYG_008-1a"/>
欽定四庫全書<lb/>
　二妙集巻八　　　　　　金　段克己<lb/>
　　　　　　　　　　　　　　段成己　撰<lb/>
　　樂府<lb/>
　　　滿江紅<lb/>
　　　　張丈信夫林亭小酌感事懷人敬用遯菴先<lb/>
　　　　　生韻　<hi>以下成己作</hi>
光景催人還又是西風吹袂靑鏡裏滿簪華髮不堪憔<lb/>
<pb n="KR4h0071_WYG_008-1b"/>
悴一月幾逢開口笑十年滴盡傷時淚倩一尊相對說<lb/>
淸愁花前醉初未識名為累今始覺身如寄把閑情換<lb/>
了平生豪氣致主安民非我事求田問舍眞良計看野<lb/>
雲出岫却飛囘元無意<lb/>
　　　　新春敬用遯菴韻<lb/>
料峭東風吹醉面向人如舊凝竚立野禽聲裏無言搔<lb/>
首庭下梅花開盡也春痕已到江邊柳待人間事了覓<lb/>
淸歡身先朽菟裘計何時有林下約床頭酒怕流年不<lb/>
<pb n="KR4h0071_WYG_008-2a"/>
覺鬂邊還秀往事不堪重記省舊愁未斷新愁又把春<lb/>
光分付少年塲從今後<lb/>
　　　　偶覩春事䦨珊謹用兄韻以寫所懷<lb/>
㸃檢花枝風雨外雪堆瓊矗春去也朱絲絃斷鸞膠難<lb/>
續眼底光陰容可惜舊游囘首尋無跡對靑山一餉倚<lb/>
枯藤灘聲急人已老身猶客家在邇歸猶隔縱語音如<lb/>
舊形容非昔芳草綿綿隨意綠平波渺渺傷心碧到愁<lb/>
來惟覺酒杯寛人間窄<lb/>
<pb n="KR4h0071_WYG_008-2b"/>
　　　　遯菴兄以閔菊樂府見示三復之餘倚歌和<lb/>
　　　　　之<lb/>
誰把秋香偏著意植根姑射塵土外鮮鮮元有可人容<lb/>
質日久漸隨蕪共没歲寒還與松同潔傲新霜還有兩<lb/>
三枝天應惜巾自漉醅微白人已老歡猶昔愛此花不<lb/>
負淵明淸節醉裏不知人世換悠然獨倚西風立問此<lb/>
中時復慰窮途何須泣<lb/>
　　　大江東去<lb/>
<pb n="KR4h0071_WYG_008-3a"/>
　　　　寄衞生襲之<lb/>
干戈蠻觸問渠爭直有幾何而已畢竟顚狂成底事謾<lb/>
把良心戕毁坐穴藤床磨穿鉄硯自有人知已摩挲面<lb/>
目不應長為人泚過眼一線浮華辱隨榮後身外那須<lb/>
此便恁歸來嗟已晚荒盡故園桃李秋菊堪餐春蘭可<lb/>
採免更煩鄰里孫郎如在與君共枕流水<lb/>
　　　　送楊國瑞西歸<lb/>
西風汾浦鴈初飛秋水渺茫無際有底忙時來復去泛<lb/>
<pb n="KR4h0071_WYG_008-3b"/>
若虚舟不繫籬菊將開村醪初熟且住為佳耳笑言相<lb/>
答箇中吏隱無愧歲月不貸閑人君顔非少我髮白如<lb/>
此好把金杯休去手萬事惟消沉醉日轉山腰馬嘶柳<lb/>
外歌闋行人起憑高西望相思目斷烟水<lb/>
　　　　贈答楊生彦衡<lb/>
暮年懷抱對水光林影欣然忘食推手功名非我事閑<lb/>
處聊為閑客世故多虞人生如寄一榻容安息鬂絲千<lb/>
丈誰家機杼堪織三徑松菊猶存誅茅薙穢時借鄰翁<lb/>
<pb n="KR4h0071_WYG_008-4a"/>
力酒滿芳尊山滿眼此意無今無昔平地風波東華塵<lb/>
土不到幽人席興來獨往溪南還又溪北<lb/>
　　　木蘭花慢<lb/>
　　　　元宵感舊<lb/>
金吾不禁夜放簫鼔恣遊遨被萬里長風一天星斗吹<lb/>
墮層霄御樓外香暖處看人間平地起仙鰲華燭紅揺<lb/>
醉勒瑞烟翠惹吟袍老來懷抱轉無聊虚負可憐宵遇<lb/>
美景良辰詩情漸減酒興全消思往事今不見對淸尊<lb/>
<pb n="KR4h0071_WYG_008-4b"/>
瘦損沈郎腰惟有當時好月照人依舊梅稍<lb/>
　　　滿庭芳<lb/>
　　　　齋居有感敬繼遯菴兄韻<lb/>
鏖戰文塲横揮筆陣萬言一䇿平邊春雲穩步逸氣益<lb/>
賢關致主堯虞堂上眞儒事直欲追前囘頭錯閑中風<lb/>
味一笑覺都還百年都幾日何須抵死著意其間尋一丘<lb/>
一壑此固無難遁跡月蘿深處風吹夢不到長安渾無<lb/>
事牀頭睡起簷日已三竿<lb/>
<pb n="KR4h0071_WYG_008-5a"/>
　　　望月婆羅門引<lb/>
　　　　淸明後醉書於史氏之別墅二首<lb/>
東風嫋嫋飛花一片㸃征衣等閑耗損香霏春去春來<lb/>
無跡靜裏幾人知問沈郎何事帶減腰圍功名願違筭<lb/>
此計未應非剰把閑愁殢酒幽興裁詩溪山好在悵眼<lb/>
中渺渺故人稀囘首處淸淚如絲<lb/>
繁華夢斷吹花風起却添衣滿庭紅雨霏霏獨倚繩床<lb/>
微嘆此意竟誰知恨西園轉眼翠幙成圍事無我違覺<lb/>
<pb n="KR4h0071_WYG_008-5b"/>
四十九年非便好忙開蔣徑細和陶詩風流已置撫遺<lb/>
編三嘆賞音稀人不見絃斷朱絲<lb/>
　　　　翌日封生仲堅見和因復前韻以答<lb/>
小窻睡起曉寒特地怯春衣篝爐坐擁殘霏衮衮愁來<lb/>
何處獨有兩眉知倩一尊聊爾為解重圍賞心莫違桃<lb/>
李事轉頭非幾曲昇平舊譜數首新詩花開正好筭一<lb/>
春風雨未應稀舒醉袖惹住遊絲<lb/>
　　　　晨起與仲堅偶坐少焉雨作其聲洒洒然絶<lb/>
<pb n="KR4h0071_WYG_008-6a"/>
　　　　　似文塲下筆時因偕前韻戲成一篇<lb/>
蹉跎歲晚床頭鐵硯已生衣破窻風送輕霏暗裏隨風<lb/>
入夜花上早先知聽一時下筆鏖戰文圍天心不違更<lb/>
問甚是和非便著春衫換酒醉墨題詩逢塲作戲覺賞<lb/>
心樂事未全稀還自嘆䖝吐餘絲<lb/>
　　　　仲堅復見和文勢亹亹殊覺逼人可謂不負<lb/>
　　　　　忍窮矣而其言若有所感因取舊韻述己<lb/>
　　　　　意以答之雖知荒於辭章猶賢於無所用<lb/>
<pb n="KR4h0071_WYG_008-6b"/>
　　　　　心也<lb/>
長安倦客不堪重整舊朝衣天香尚帶餘霏盖世虚名<lb/>
何用政爾畏人知愛靑山屋上面面屏圍十朋弗違好<lb/>
事外卜皆非辦取殘年香火暇日歌詩東塗西抹笑顛<lb/>
狂如我向來稀休看鏡鬂髮如絲<lb/>
　　　江城子<lb/>
　　　　季春五日有感而作歌以自適也<lb/>
百年光景霎時間鏡中看鬂成班歴遍人間萬事不如<lb/>
<pb n="KR4h0071_WYG_008-7a"/>
閑斷送餘生消底物蘭可佩菊堪餐功名塲上稅征鞍<lb/>
退時難處時安生怕紅塵一㸃汚儒冠便甚歸來嗟已<lb/>
晚那更待買靑山<lb/>
階前流水玉鳴渠愛吾廬愜幽居屋上靑山山鳥喜相<lb/>
呼少日功名空自許今老矣欲何如閑來活計未全踈<lb/>
月邊魚雨邊鋤花底風來吹亂讀殘書誰喚九原摩詰<lb/>
起添畫我輞川圖<hi>一作慿畫作倦游圖</hi>
　　　　幽棲追和遯菴先生韻<lb/>
<pb n="KR4h0071_WYG_008-7b"/>
昔年兄弟共彈冠轉頭看各蒼顔千古功名都待似東<lb/>
山慷慨一杯風露下追往事敘幽歡晨霞翠柏尚堪餐<lb/>
養餘閑未全慳十丈氷花况有藕如船醉裏忽乘鸞鶴<lb/>
去塵土外兩癯仙<lb/>
　　　　東園牡丹盛開二三子邀余飲花下酒酣即<lb/>
　　　　　席賦之<lb/>
水南名品幾時栽映池臺待誰開應為詩人著意巧安<lb/>
排調䕶正須宫様錦遮麗日障飛埃曉風吹綻瑞雲堆<lb/>
<pb n="KR4h0071_WYG_008-8a"/>
怨春囘要詩催醉墨淋漓隨手洒瓊瑰歸去不妨簪一<lb/>
朶人也道㸔花來<lb/>
　　　行香子<lb/>
　　　　書舍偶成<lb/>
自嘆勞生枉了經營到而今一事無成不如趂早覓箇<lb/>
歸程向渭川漁東市卜富春耕眼底浮榮身外虚名儘<lb/>
輸他時輩崢嶸得偷閑處且適閑情有坐忘篇傳燈錄<lb/>
洗心經<lb/>
<pb n="KR4h0071_WYG_008-8b"/>
　　　月上海棠<lb/>
　　　　謹次遯菴兄繼玉淸韻<lb/>
酒杯何似浮名好一入枯腸泰山小喚醒夢中身鵜鴂<lb/>
數聲春曉昻頭處幾㸃靑山屋杪人生得計魚遊沼視<lb/>
過眼光陰向來少須卜一枝安笑月底驚烏三繞無窮<lb/>
事畢竟何時是了<lb/>
　　　　重九之會彦衡賦詞侑觴尊兄遯菴公與坐<lb/>
　　　　　客往復賡歌至於再四語意益妙殆不容<lb/>
<pb n="KR4h0071_WYG_008-9a"/>
　　　　　後來者措手彦衡堅請余繼其後勉為賦<lb/>
　　　　　之<lb/>
黄花未入淵明手日攪空腸幾囘九山色繞吾廬酒是<lb/>
當年<hi>闕</hi>秀忘言處此意何嘗在酒等閑莫把良辰負恨<lb/>
不見平生舊親友三徑久荒凉籬下落英誰嗅傷時淚<lb/>
不覺沾襟漬袖<lb/>
老來還我扶藜手想豪氣十分已無九都把濟時心分<lb/>
付與一時英秀還自笑潦倒猶堪殢酒從前枉被虚名<lb/>
<pb n="KR4h0071_WYG_008-9b"/>
負何似尊前賢聖友纎手斫金虀一嚼不妨時嗅頺然<lb/>
醉卧印蒼苔半袖<lb/>
　　　　冬至後一日獨居無悰復用前韻<lb/>
光陰輸與閑人手屈指窮冬又初九風雪擁柴關竹外<lb/>
一枝梅秀醅瓮熟似笑淵明止酒溪山舊約吾無負便<lb/>
結無情歲寒友世味儘醇醲掩鼻向伊慵嗅蓬茅底有<lb/>
手何妨且袖<lb/>
　　　　詩社諸君復相屬和又不免步韻獻笑<lb/>
<pb n="KR4h0071_WYG_008-10a"/>
秋風鶴髮雙龜手不如意事十常九蓬藋映閑階嗟叢<lb/>
菊汝奚為秀衡門掩問字無人載酒永為道德心初負<lb/>
向上將求古人友三嘆抱遺編藹餘馥殘膏誰嗅趣時<lb/>
様競衒羔裘豹袖<lb/>
　　　鷓鴣天<lb/>
　　　　重九日敬用遯菴兄韻三首<lb/>
那得工夫上酒樓誰家皮裏更陽秋但教閑事心頭少<lb/>
免致淸霜鏡裏稠休咄咄儘悠悠佳時來往亦風流百<lb/>
<pb n="KR4h0071_WYG_008-10b"/>
年光景無多子請向尊前聽解愁<lb/>
手段慙非五鳳樓題詩把菊負淸秋黄柑旋拆金包嫩<lb/>
白酒新篘玉液稠身外事付悠悠牛山何必涕空流不<lb/>
如且進杯中物一酌能消萬古愁<lb/>
豪氣消磨百尺樓憂來一日抵三秋故人落落晨星少<lb/>
新塚纍纍塞草稠思往事去悠悠夕陽囘首忽西流葉<lb/>
聲偏入愁人耳聲本無心人自愁<lb/>
　　　　上已日陪遯菴先生遊靑陽峽四首<lb/>
<pb n="KR4h0071_WYG_008-11a"/>
㶁㶁春江走怒雷翠巖千丈立崔嵬山英似與遊人約<lb/>
盡放浮雲一夕開傾緑酒坐蒼苔大書歲月記曾來直<lb/>
將酩酊酬佳節挽住春光不放囘<lb/>
不卹枯腸殷夜雷一杯胷次失崔嵬暫將平昔看書眼<lb/>
移向溪山好處開從健倒卧莓苔明朝有酒更重來百<lb/>
年光景無多子爛醉溪頭得幾囘<lb/>
冷卧空齋鼻吼雷野禽呼我上崔嵬幽懷畢竟憑誰寓<lb/>
笑口何妨對酒開岩鎖蔦徑封苔愛閒能有幾人來虚<lb/>
<pb n="KR4h0071_WYG_008-11b"/>
名盖世將何用引斷長繩喚不囘<lb/>
三月寒潭未起雷臨流照影笑崔嵬詩無好句頥難解<lb/>
尊有芳醪手自開山下石水邊苔春風來似不曾來酒<lb/>
闌偶趂飛花去路斷前溪笑却囘<lb/>
　　　　再遊靑陽峽奉和遯菴兄韻二首<lb/>
行徹南溪到北溪山囘萬馬合長圍花如有舊迎人笑<lb/>
雲自無心出岫飛揮醉墨帶烟霏婆娑醉舞拂靑絲昔<lb/>
時心賞今猶在但恐風流異昔時<lb/>
<pb n="KR4h0071_WYG_008-12a"/>
瀑布巖前水滿溪靑陽廟下四山圍歌殘白雪雲猶佇<lb/>
舞落烏紗鳥忽飛迷晚色鎖晴霏野花如綺柳如絲一<lb/>
尊不惜頺然醉明日重來已後時<lb/>
　　　　立春後數日盛寒不出因賦鄙語敬呈遯菴<lb/>
　　　　　尊兄一笑四首<lb/>
擺脫浮名儘日閒人間萬事一蒲團歸田老去方知樂<lb/>
行路今來始覺難山雪盛草堂寛客床輾轉若為安甫<lb/>
能望得春消息一夜東風特地寒<lb/>
<pb n="KR4h0071_WYG_008-12b"/>
誰伴閑人閑處閒梅花枝上月團圓陶潛自愛吾廬好<lb/>
李白休歌蜀道難林壑靜水雲寛十年無夢到長安五<lb/>
更門外霜風惡千尺靑松傲歲寒<lb/>
那得茅齋一餉閑地爐敲火試龍團頭從白後彈冠懶<lb/>
脚自頑來應俗難塵世窄酒杯寛百年轉首一槐安是<lb/>
非臧穀何時了隱几西窻日色寒<lb/>
堂上幽人睡正閑門前聲利聚為團花香惱夢尋無處<lb/>
詩句撩人寫復難空自嘆倩餘寛驚烏三繞幾時安靑<lb/>
<pb n="KR4h0071_WYG_008-13a"/>
山隔㟁迎人笑舊有盟言且莫寒<lb/>
　　　　上已日會飲衞生襲之家園<lb/>
千古蘭亭氣象豪當時座上盡英髦林藏修竹依山靜<lb/>
花逐流觴信水漂悲往事樂今朝雖無絲竹有風騷囘<lb/>
頭一笑還塵跡莫厭尊前醉濁醪<lb/>
殢酒償春笑二豪題詩品物愧時髦心如幽鳥忘機靜<lb/>
身似虚舟到處漂須富貴是何朝一杯聊慰楚人騷逢<lb/>
花堪賞應須賞座有佳賓尊有醪<lb/>
<pb n="KR4h0071_WYG_008-13b"/>
　　　　和答尋正道<lb/>
鵬翼翩翩去路遥歸來羞費楚詞招讀書未免終投閣<lb/>
沽酒何妨暫過橋風與月不須邀時來閑處伴推敲兒<lb/>
童也笑翁慵甚睡起床頭日已高<lb/>
　　　臨江仙<lb/>
　　　　奉繼遯菴先生韻二首<lb/>
十載龍門山下路夢魂不到京華此身著處便為家窮<lb/>
通吾有命不樂復何耶萬事尊前供一笑浩然逸興無<lb/>
<pb n="KR4h0071_WYG_008-14a"/>
涯詩人休更詠丘麻東風吹酒醒冷眼看飛花<lb/>
四十六年彈指過蒼顔換却春華在家居士已忘家誰<lb/>
人知此意袖手向毗耶世故驅人何日了深流不見津<lb/>
涯軟膓一鉢有胡麻紛紛身外事渺渺眼中花<lb/>
　　　　田間閑步偶成<lb/>
管領韶華成老醜有情爭似無情芒鞋竹杖葛衣輕悠<lb/>
悠身外事寂寂水邊行眼底光陰猶是夢何須身後虚<lb/>
名仰天一笑絶冠纓東風歸路穩十里暮山靑<lb/>
<pb n="KR4h0071_WYG_008-14b"/>
　　　　李山人壽<lb/>
濁酒一巵歌一曲大家留住秋光片雲輕䕶曉來霜殷<lb/>
勤籬下菊滿意為君香四海干戈猶未定此身底處安<lb/>
藏醉中聞說有眞鄉便從今日數三萬六千塲<lb/>
　　　　暮秋有感四首<lb/>
濁酒一杯歌一曲世間萬事悠悠閑來乗興一登樓西<lb/>
風吹葉脫盡見四山秋自古興亡天不管屈原枉𦵏江<lb/>
流寸心禁得許多愁莞然成獨笑白鷺起滄洲<lb/>
<pb n="KR4h0071_WYG_008-15a"/>
轉眼榮枯驚一夢百年光景悠悠浮生擾擾笑何樓試<lb/>
看雙鬂上衰颯不禁秋古往今來多少事一時分付東<lb/>
流五更枕上調淸愁笛聲何處起明月蓼花洲<lb/>
走遍人間無一事十年歸夢悠悠行藏休更倚危樓亂<lb/>
山明月曉滄海冷雲秋詩酒功名殊不惡箇中未減風<lb/>
流西風吹散兩眉愁一聲長嘯罷烟雨暗汀洲<lb/>
自笑荒才非世用功名都付悠悠斷腸怕上夕陽樓瀟<lb/>
瀟楓葉下漠漠葦花秋日月不知忙底事東生又復西<lb/>
<pb n="KR4h0071_WYG_008-15b"/>
流古人不見使人愁秋蘭無處採流水滿芳洲<lb/>
　　　驀山溪<lb/>
　　　　衞生襲之壽<lb/>
杏花半吐花底香風度楊柳嫋金絲拂晴波垂垂萬縷<lb/>
東君著意付與有情人山下路水邊村總是堪行處春<lb/>
光幾許不用忙歸去呼取麴生來把閑愁一時分付大<lb/>
都是醉三萬六千塲遇有酒且高歌留取靑春住<lb/>
　　　蝶戀花<lb/>
<pb n="KR4h0071_WYG_008-16a"/>
　　　　衞生襲之生朝吾兄作歌詞以壽之余獨無<lb/>
　　　　　言生執巵酒堅請不已勉用兄韻以答其<lb/>
　　　　　意<lb/>
㸃檢東園花發木蝶遶芳叢馥馥香浮蘂買酒酬春君<lb/>
有地不妨日涉聊成趣身世虚舟元不繫浮利浮名是<lb/>
甚閑情味花下一杯方得意人間萬事宜姑置<lb/>
　　　　明日衞生見和復次韻<lb/>
燕子歸來寒食未脉脉桃花微露胭脂蘂囘想舊遊歌<lb/>
<pb n="KR4h0071_WYG_008-16b"/>
舞地狂詩顚酒當時趣白日長繩誰可繫老去情懷事<lb/>
事都無味倦鳥知還非有意忙時宜用閑時置<lb/>
　　　浪淘沙<lb/>
　　　　惜花<lb/>
好箇杏花時只怕寒欺東君無意惜芳㽔雨横風狂都<lb/>
不管儘得禁持瘦損一分肌著甚醫治一天春恨没尋<lb/>
思怎得丁寧雙燕子說與春知<lb/>
　　　朝中措<lb/>
<pb n="KR4h0071_WYG_008-17a"/>
　　　　偶出見牆頭杏花喜而賦之<lb/>
無言脉脉怨春遲一種可憐枝最是難忘情處牆頭微<lb/>
露些兒十分細看風流却在一半開時政要東風擡舉<lb/>
莫教吹破胭脂<lb/>
　　　南鄕子<lb/>
　　　　衞弟行之壽<lb/>
蘭玉衞諸郎我見白頭子最良說似向人人不會何妨<lb/>
靜裏誰知竹有香歲月没商量暗地催人兩鬂霜三萬<lb/>
<pb n="KR4h0071_WYG_008-17b"/>
六千須實數休忙才是東風第一塲<lb/>
　　　　薛寳臣生朝<hi>俱用薛氏實事</hi>
郡姓記名先烏鵲翔飛瑞自連聞在兒時人已憚他年<lb/>
又作河東一鳳傳佳政訟分嫌看賦春遊第幾篇躡蹻<lb/>
誰為門下客休嘆換却先生苜蓿盤<lb/>
　　　木蘭花<lb/>
　　　　前重陽幾日籬下始見菊放數花嗅香挼蘂<lb/>
　　　　　慨然有感而作以貽山中二三子四首<lb/>
<pb n="KR4h0071_WYG_008-18a"/>
人生行樂須聞早休惜一尊花下倒無情歲月不相饒<lb/>
轉首吳霜紛莫掃佳時苦恨懽悰少鏡裏衰顔難更好<lb/>
試將離恨說渠儂天若有情天亦老<lb/>
不才自合收身早一座靑山成潦倒䝉頭贏得日高眠<lb/>
落葉滿庭慵不掃殺人四海知多少留住頭皮貧亦好<lb/>
年年種菊待花開不道看花人漸老<lb/>
蓴鱸江上秋風早四海狂瀾驚既倒明知不是入時人<lb/>
閉户十年成却掃故人落落晨星少紅葉黄花依舊好<lb/>
<pb n="KR4h0071_WYG_008-18b"/>
登臨信美自然情坐覺光風容易老<lb/>
醉中昨夜歸來早應怕蒼苔嗔健倒一尊聞健莫蹉跎<lb/>
過眼光陰如電掃破除萬事心頭少酒自於人情味好<lb/>
醒時還醉醉還醒賴得此鄕容我老<lb/>
　　　淸平樂<lb/>
　　　　薛子余弄璋<lb/>
東君調䕶錯愛春遲暮一葉蘭芽今始露香滿君家庭<lb/>
户抱看玉骨亭亭精神秋水分明自是人間英物不須<lb/>
<pb n="KR4h0071_WYG_008-19a"/>
更試啼聲<lb/>
　　　　送張君美經歴之任安西幕<lb/>
雞聲戒曉催上長安道賓幕雍容年正妙人物風流温<lb/>
嶠政成海<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>江涵門闌剩有餘閑公事不妨行樂春風<lb/>
韋杜城南<lb/>
　　　訴衷情<lb/>
　　　　史仲㳟壽<lb/>
芹溪淸淺舞漣漪墮釣錦鱗肥黄花一尊芳酒萬事覺<lb/>
<pb n="KR4h0071_WYG_008-19b"/>
俱非留晚景惜香霏醉時歸最關情處迎門稚子一笑<lb/>
牽衣<lb/>
　　　水調歌頭<lb/>
　　　　山中偶成用遯菴兄韻<lb/>
人生等行旅能費幾春秋元龍謾矜豪氣百尺卧高樓<lb/>
昨日靑靑雙鬂今日星星滿鏡轉首歲華流歸去便歸<lb/>
去何處覓菟裘一枝笻一壺酒寄真游姑山玉立千仞<lb/>
直下看神州欲語幽情誰可賴有白鷗知我塵世儘悠<lb/>
<pb n="KR4h0071_WYG_008-20a"/>
悠一笑對妻子出處不須籌<lb/>
　　　顯祖遯菴君與從祖菊軒君才名道業推重一<lb/>
　　　世値金季亂亡辟地龍門山中遯菴君既殁菊<lb/>
　　　軒君從晉寧北部閉門讀書餘四十年優游以<lb/>
　　　終凛然淸風視古無愧其遺文惜多散逸所幸<lb/>
　　　存者古律詩樂府三數百篇皆先侍郎手自紀<lb/>
　　　錄屢欲傳梓不克小子不肖痛先志之未遂懼<lb/>
　　　微言之或冺謹用錄梓藏之家塾俾後之子孫<lb/>
<pb n="KR4h0071_WYG_008-20b"/>
　　　毋忘先業云泰定四年丁卯春別嗣輔拜手謹<lb/>
　　　誌<lb/>
　<lb/>
　<lb/>
　<lb/>
　<lb/>
　<lb/>
　二妙集巻八<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡詞</head>
    <p>
<pb n="KR4j0005_WYG_000-1a"/>
欽定四庫全書　　　　　集部十<lb/>
　東坡詞　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案東坡詞一巻宋蘇軾撰軾有易傳<lb/>
　　　　諸書别著録宋史藝文志載軾詞一巻馬端<lb/>
　　　　臨經籍考則稱東坡詞二巻此本乃毛晉所<lb/>
　　　　刻舊有晉跋云得金陵刋本凡附入蘇黄秦<lb/>
　　　　栁之作俱經刪去然刋削尚有未盡者如開<lb/>
<pb n="KR4j0005_WYG_000-1b"/>
　　　　巻陽闗曲三首已載入詩集之中乃餞李公<lb/>
　　　　擇絶句其曰以小秦王歌之者乃唐人歌詩<lb/>
　　　　之法宋亦失傳惟小秦王調近絶句故借其<lb/>
　　　　聲律以歌之非别有詞調謂之陽闗曲也使<lb/>
　　　　當時有陽闗曲一調則必自有本調之宫律<lb/>
　　　　何必更借小秦王乎以是收之詞集未免泛<lb/>
　　　　濫至集中念奴嬌一首朱彞尊詞綜據容齋<lb/>
　　　　隨筆所載黄庭堅手書本改浪淘盡為浪聲<lb/>
<pb n="KR4j0005_WYG_000-2a"/>
　　　　沈多情應笑我早生華髮為多情應是笑我<lb/>
　　　　生華髮因謂浪淘盡三字于調不協多情句<lb/>
　　　　應上四下五然考毛幵此調如算無地閬風<lb/>
　　　　頂皆作仄平仄豈可俱謂之未協石孝友此<lb/>
　　　　調云九重頻念此衮衣華髮周紫芝此調云<lb/>
　　　　白頭應記得尊前傾葢亦未嘗不作上四下<lb/>
　　　　五句晉此刻不取其説仍從舊本則特為有<lb/>
　　　　見矣詞自晚唐五代以來以清切婉麗為宗<lb/>
<pb n="KR4j0005_WYG_000-2b"/>
　　　　至栁永而一變如詩家之有白居易至軾而<lb/>
　　　　又一變如詩家之有韓愈遂開南宋辛棄疾<lb/>
　　　　等一派尋源溯流不能不謂之變格然謂之<lb/>
　　　　不工則不可故至今日尚與花間一派並行<lb/>
　　　　而不能偏廢也乾隆四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
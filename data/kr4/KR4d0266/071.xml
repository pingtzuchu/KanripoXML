<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_071-1a"/>
誠齋集巻第七十一<lb/>
　　　　　　　廬陵楊　萬里　廷秀<lb/>
　記<lb/>
　　　龍伯髙祠堂記<lb/>
零陵龍堯卿東漢太守伯髙之逺裔也其父光隠<lb/>
於藝以游諸公間侍郎胡公伯明父甚愛之贈之<lb/>
言謂其能遵乃祖伯髙之戒光嘗有意作堂以祠<lb/>
伯髙至堯卿乃克有就謁予記之伯髙諱述京兆<lb/>
人建武中為山都長以馬援之書有敦厚稱是以<lb/>
有零陵之拜堯卿云相傳伯髙葬于城北而子孫<lb/>
<pb n="KR4d0266_SBCK_071-1b"/>
因家焉證諸陶岳之記良然問其世次則譜牒亡<lb/>
矣問以伯髙之遺事所對如史問此邦之父老以<lb/>
伯髙之政則皆不能言矣曰此吾郡賢太守也夫<lb/>
自建武至於今幾年矣莫詳伯髙之事宜也就使<lb/>
能言可據依耶然知與不知皆曰賢則其政非有<lb/>
以得乎民當不如是其乆且深也而史逸之惜也<lb/>
不謂之不幸也哉然猶得因伏波之書而聞也不<lb/>
謂之幸也哉古之人修諸身施諸民者豈少也豈<lb/>
無若伯髙之僅傳者耶豈無遂不傳者耶嗟乎世<lb/>
之君子儲重寶市腴田大第以為子孫謀者充然<lb/>
<pb n="KR4d0266_SBCK_071-2a"/>
自以為固蔕也未徙䕃而向之充然者王承福為<lb/>
之憫然矣而龍氏之居零陵至於配湘流而無窮<lb/>
豈充然者之智不若龍氏歟抑亦繫其人之賢否<lb/>
歟不然權勢者必争而僻逺者不競故難守而易<lb/>
失易守而難失歟先是伯髙未有祠徳施於民於<lb/>
禮從祀堯卿既倡郡民作堂民争先焉事固有古<lb/>
於晦而今於白者矣士君子之所立以己之所自<lb/>
信而使時人之必信其不難乎哉某年某月某日<lb/>
當成予既為之記復繫以詩使歌以祀焉其辭曰<lb/>
愚溪之委兮瀟水之末流有蔚其山兮遵大路之<lb/>
<pb n="KR4d0266_SBCK_071-2b"/>
右陬玉立萬碧鮮兮造昭囬而修修居者勿翦兮<lb/>
過者式東京使君兮惠我以嘉徳旄倪俯僂以明<lb/>
祀兮謂使君即吾翁此邦孰非翁之子孫兮不寧<lb/>
唯諸龍荷杯兮桂酒手舞康年兮為翁夀颯然精<lb/>
靈兮翁來㱕何以候司兮光風泛芙蓉之旂<lb/>
　　　玉立齋記<lb/>
零陵法曹㕔事之前踰街不十步有竹林焉美秀<lb/>
而茂子每愛之欲不問主人而觀者屢矣輒不果<lb/>
或曰此地所謂美秀而茂者非謂有美竹之謂也<lb/>
有良士之謂也予聞之喜且疑竹之愛士之得天<lb/>
<pb n="KR4d0266_SBCK_071-3a"/>
下孰不喜也獨予乎哉然予官㳺於此幾年矣其<lb/>
人士不盡識也而其良者獨不盡識乎予欲不疑<lb/>
而不得也今年春二月四日代者將至避正堂以<lb/>
出假屋以居得之蓋竹林之前之齊舍也主人來<lb/>
見唐其姓徳眀其字日與之語於是乎喜與前日<lb/>
同而疑與前日異其為人莊静而端直非有聞於<lb/>
道其學能爾乎有士如此而予也居乆而識之新<lb/>
誰之過也以其耳目之所及而遂以為無不及予<lb/>
之過獨失士也歟哉徳明迨暇與予登其竹後之<lb/>
一齋下暾万竹顧而樂之笑謂徳眀曰此非所謂<lb/>
<pb n="KR4d0266_SBCK_071-3b"/>
抗節玉立者耶因以玉立名之而遂言曰世言無<lb/>
知者必曰草木今語人曰汝草木也則艴然而不<lb/>
悦此竹也所謂草木也非耶然其生則草木也其<lb/>
徳則非草木也不為雨露而欣不為雪霜而悲非<lb/>
以其有立故耶世之君子孰不曰我有立也我能<lb/>
臨大事而不動我能遇大難而不變然視其步武<lb/>
而徐數之小利不能不趨小害不能不逋問之則<lb/>
曰小節不足立也我將待其大者焉其人則不愧<lb/>
也而草木不為之愧乎徳明負其有深蔵而不市<lb/>
遇朋友有過面折之退無一言平居奮然有憤世<lb/>
<pb n="KR4d0266_SBCK_071-4a"/>
嫉邪之心其所立莫量也吾既觀竹夜㱕顧謂徳<lb/>
明曰後有登斯齋者為我問曰人觀竹耶竹觀人<lb/>
耶隆興元年廬陵楊某記<lb/>
　　　景延樓記<lb/>
予嘗夜泊小舟於峽水之口左右後先之舟非呉<lb/>
之估則楚之羇也大者宦㳺之樓舩而小者漁子之<lb/>
釣艇也岸有市焉予躡芒屨䇿瘦藤以上望而樂<lb/>
之蓋水自吉水之同川入峽峽之兩崖對立如削<lb/>
山一重一掩而水亦一縱一横石與舟相仇而舟<lb/>
與水相諜舟人目與手不相計則殆矣下視皆深<lb/>
<pb n="KR4d0266_SBCK_071-4b"/>
潭激瀬黝而幽幽白而濺濺過者如經灔澦焉峽<lb/>
之名豈以其似耶至是則江之深者淺石之悍者<lb/>
夷山之隘者廓而地之絶者一顧數百里不隔矣<lb/>
時秋雨初霽月出江之極東㳂而望則古巴丘之<lb/>
邑墟也面而覿則玉笥之諸峯也泝而顧則予舟<lb/>
所經之峽也市之下有棟宇相鮮若䑓若亭者時<lb/>
夜氣寒甚予不暇問因誦山谷先生休亭賦登舟<lb/>
至今坐而想之猶往來目中也隆興甲申二月二<lb/>
十七日予故人月堂僧祖光來謁予曰清江有譚<lb/>
氏者既富而願學作樓於峽水之濵以納江山之<lb/>
<pb n="KR4d0266_SBCK_071-5a"/>
勝以待四方之江行而陸憩者樓成乞名於故参<lb/>
政董公公取鮑明逺淩煙銘之辞而掲以景延公<lb/>
之意欲屬子記之而未及也願畢公之志以假譚<lb/>
氏光予曰斯樓非予疇昔之所見而未暇問者耶<lb/>
曰然予曰山水之樂易得而不易得不易得而易<lb/>
得者也樂者不得得者不樂貪者不與亷者不奪<lb/>
也故人與山水兩相求而不相遭庾元規謝太傅<lb/>
李太白軰非一丘一岳之人耶然獨得竟其樂哉<lb/>
山居水宅者厭髙寒而病寂寞欲脫去而不得也<lb/>
彼貪而此之廉也彼與而此之奪也冝也冝而否<lb/>
<pb n="KR4d0266_SBCK_071-5b"/>
何也今譚氏之得山水山水之遭乎抑譚氏之遭<lb/>
乎為我問焉祖光曰是足以記矣乃書以遺之譚<lb/>
氏兄弟二人長曰匯字彦濟次曰發字彦祥有母<lb/>
老矣其家睦祖光云楊某記<lb/>
　　　一經堂記<lb/>
吾友劉彦純以書抵予曰永新譚君微仲者翩翩<lb/>
衣冠之佳子弟也自微仲之祖致政公以眀經詣<lb/>
太常晚以特恩得官其叔父朝奉公年甚少䇿上<lb/>
第垂及光顯矣而年不待朝奉公有子曰明仲今<lb/>
主袁之宜春簿微仲者朝奉公之猶子而明仲之<lb/>
<pb n="KR4d0266_SBCK_071-6a"/>
從兄也力學而未有遭作堂叢書以教其子四人<lb/>
取諸違氏而命之曰一經介吾書以乞予言予於<lb/>
是歎曰逺哉其志也譚氏某興乎為子孫計者不<lb/>
可守不為也世之君子門戸失守而後以貲貲又<lb/>
失守而後以田田又失守而後以書蓋門戸有寒<lb/>
有炎而田與貲有去來逐之莫去捐之莫取者書<lb/>
也三失而一不失者也是故守家者莫固於書然<lb/>
予嘗見好書者以某書矜曰此某相之家蔵也又<lb/>
以某書矜曰此某從官之家蔵也予視其識則果<lb/>
非好書者之故物也亦非某相某從官之故物也<lb/>
<pb n="KR4d0266_SBCK_071-6b"/>
乃前此某相某從官之故物也自好書者之身逆<lb/>
而數之率一書三易人然則書又未可特也書蓋<lb/>
有可恃者矣不家於蔵而身於蔵則幾矣今致政<lb/>
公傳之朝奉公朝奉公傳之微仲微仲傳之其子<lb/>
其書四世而不去如譚氏者鮮乎哉微仲之子皆<lb/>
能讀書為文章譚氏其果興乎故老相傳義山禾<lb/>
水之秀氣嘗出相者三其信然耶是氣也沉而不<lb/>
昇黯而不光者幾年矣譚氏之居吾聞義山在其<lb/>
上禾水在其下當能候之彦純盍問焉以告予也<lb/>
乾道戊子二月既望誠齋野客楊某記<lb/>
<pb n="KR4d0266_SBCK_071-7a"/>
　　　懷種堂記<lb/>
乾道四年樞宻劉公既登用善類復聚國勢大競<lb/>
天下仰目指期中興而公孤忠崇崛不少斵刓疾<lb/>
視嬖邪畢力擊排既牢不可動則歎曰道行則吾<lb/>
止道止則吾行是不可並乃以大資政作藩隆興<lb/>
至則旁搜民瘼孰為疽根弗狝弗<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>我則滌除俾<lb/>
罔後災首得奉新縣三鄉寓税之弊欣然<lb/>
上聞其明年符下轉運悉蠲除之為税三十五万<lb/>
錢有竒為米若干為帛若干命下而公已遷荆州<lb/>
牧矣於是三鄉昔無田而有税者今無其所有昔<lb/>
<pb n="KR4d0266_SBCK_071-7b"/>
有鄉而無民者今有其所無又明年五月予來令奉<lb/>
新三鄉之民相率作堂畫公像於間以致瞻竚之<lb/>
敬十一月某日堂成予移官成均將行邑之士王<lb/>
杲與三鄉之民來請名且記予不得辞名堂以懷<lb/>
種種言徳懷言民也於是民皆歎曰㣲公之恩吾<lb/>
其不首丘矣予曰此非公之恩也於是民皆不悦<lb/>
予重告曰爾不見前古之君乎聞興民之害則勇<lb/>
於敢聞除民之害則勇於不敢今公之言朝奏而<lb/>
上之命夕應然則此非公之恩也上之恩也於是<lb/>
民始悦予曰亦公之恩也於是民皆大惑予又重<lb/>
<pb n="KR4d0266_SBCK_071-8a"/>
告曰爾不見世之君子乎一言而為民百世之害<lb/>
也彼不曰害民也曰利國也國可利也民可害不<lb/>
可害也而况民有其害而國不有其利歟然其人<lb/>
猶矜曰吾知忠於國也且夫國之所立其所恃者<lb/>
誰也日夜揺其所恃以忠其所立是果忠不忠也<lb/>
一言而除民百世之害如公者有不有也然則此<lb/>
又公之恩也於是民始大悦三鄉曰晉城曰新安<lb/>
曰法城云門生奉議郎新除國子博士楊某記<lb/>
　　　竹所記<lb/>
永嘉吳公叔清曠簡逺望之皎然如雪山倚空落<lb/>
<pb n="KR4d0266_SBCK_071-8b"/>
月滿屋梁也趯然如瓊田之鶴阿閣之鸞鳳也蕭<lb/>
然如馭風騎氣飲沆瀣而遊汗漫也予頃識之湘<lb/>
中一見定交脱帽痛飲説詩論文俗士往往或疑<lb/>
其異或信其真公叔不知也今年四月予來為邑<lb/>
於新吳公叔實賔賛洪府相見談湘中事予蓋老<lb/>
且病矣折腰走堦下非其好也公叔復呼酒以盥<lb/>
濯予之泥塗塵沙夜過半月在牖户荷風颯然從<lb/>
東湖之東度水而至公叔與予皆大醉矣公叔起<lb/>
曰吾有竹所子盍為吾記之予曰奚而名也公叔<lb/>
曰子不聞夫王子猷之不問主人徑造竹所乎予<lb/>
<pb n="KR4d0266_SBCK_071-9a"/>
曰記之易耳雖然此非公叔事也乃楊子事也楊<lb/>
子將為子猷之徑造矣但未知今之主人與昔之<lb/>
主人何如耳公叔大笑曰王茂弘不云乎元規若<lb/>
來吾便角巾還第庚寅十一月四日廬陵楊某記<lb/>
　　　水月亭記<lb/>
予既官游四方二十年自州縣入朝列得與海内<lb/>
英俊並㳺當世之士非所趨殊嚮所志不同行者<lb/>
往往一見即定交既交必乆要蓋山何芳而不擷<lb/>
海何珍而不索也然求如韓子所云明白淳粹如<lb/>
吾友劉君承弼彦純者加少也始予之少也貧且<lb/>
<pb n="KR4d0266_SBCK_071-9b"/>
拙拙故多不合貧故寡與以與者之寡而不合者<lb/>
之多故無友年二十有一乃始得友吾彦純彦純<lb/>
之為人非今之所謂為人者也其為文非今之所<lb/>
謂為文者也予初得此友亦以為得斯人於吾鄉<lb/>
則艱乎爾求斯人於天下則奚而艱也今其然矣<lb/>
乎今其不然矣乎不彦純之為見七年矣余遞宿<lb/>
南宫同舍郎皆上馬去鴈鶩行亦散隔牎雨雪落<lb/>
修竹間一風北來琤然有聲家僮以彦純書來索<lb/>
水月亭記予慨然不樂攬書危坐獨想忽如登斯<lb/>
亭對斯人則又欣然而孤笑也當予與彦純共學<lb/>
<pb n="KR4d0266_SBCK_071-10a"/>
時每清夜讀書倦甚市無人迹則相與登亭掬池<lb/>
水弄霜月自以為吾二人之樂舉天下之樂何以<lb/>
易此樂也雖有語之以今日離索之悲肯信不肯<lb/>
信也今何地無水何夕無月而吾二人欲追求昔<lb/>
者登亭之樂則既有不可復得之歎矣抑不知吾<lb/>
二人復相從登斯亭猶如昔者樂否也癸巳月日<lb/>
記<lb/>
　　　嚴州聚山堂記<lb/>
嚴陵郡圃新堂落成命曰聚山太守宗丞曹侯取<lb/>
予詩語也堂之經始治中張定叟謂予子盍賦之<lb/>
<pb n="KR4d0266_SBCK_071-10b"/>
蓋侯志也詩既往侯遂取以命堂且徴予為記初<lb/>
予官於朝以毋老丐補外得符臨漳自龍山登舟<lb/>
舟人忽捩柂囬櫂望潮波之來而逆之突而入焉<lb/>
然後隨波疾行江山開明四顧豁如甚快於予心<lb/>
也舟行之二日自鸕鷀灣厯胥口則兩山耦立而<lb/>
夾馳中通一溪小舟折旋其間行若巷居止若墻<lb/>
面偪仄阨塞使人悶悶又一日宿烏石灘下曉起<lb/>
而望則溪之外有地地之外有野野之外有峰峰<lb/>
之外山雖不若向之闗明豁如者然北山刺天若<lb/>
倚畫屏南山隔水若來衆賔玉泉若几研而九峯<lb/>
<pb n="KR4d0266_SBCK_071-11a"/>
若芝蘭玉樹也於是予之快者復而悶悶者去矣<lb/>
予以呼家僮未來假館於曹侯者朞月嘗從侯散<lb/>
策郡圃初登千峯之榭予亦甚快已而降自古堞<lb/>
委蛇北東至夫所謂正巳堂者築髙而趣之庳宇<lb/>
敞而見之隘悶然復如在鸕鷀灣胥口舟中時也<lb/>
侯曰是中有佳處我初得之將因其材易其地以<lb/>
為新堂子豈識之予未應且行且顧舉武不百至<lb/>
壞垣所偶跂而望則向之若倚畫屏者倚乎此若<lb/>
來衆賔者賔乎此若几研若芝蘭玉樹者畢集乎<lb/>
此予欣然曰漢武帝不云乎公等安在何相見之<lb/>
<pb n="KR4d0266_SBCK_071-11b"/>
晚侯之所謂佳處者此其是耶非乎侯大笑曰得<lb/>
之矣堂成予行因書其説年月日記<lb/>
　　　春雨亭記<lb/>
宣溪王邦又既葬其父主簿公於某山作亭於前<lb/>
春秋率子弟展省竣事則休焉諉其友蕭如塤問<lb/>
名於予且記焉予命之以春雨之亭而告之曰吾<lb/>
聞之春雨潤木自葉流根物以本滋苗亦以苗滋<lb/>
本今則不然本乎責者不加約苗乎責者不加周<lb/>
富貴利達之得未始尤其躬富貴利達之不得未<lb/>
始不尤其先不惟尤之也以其先及其山以其山<lb/>
<pb n="KR4d0266_SBCK_071-12a"/>
及其骨曰某丘某水莫之利也於是一墓有一易<lb/>
者焉一易可以已矣贑陽之巫曰兹丘不告身之<lb/>
似也九品之官焉得出於而家宜陽之巫曰兹丘<lb/>
不賜墩之似也一品之官焉得出於而家是數巫<lb/>
者探吾民子孫之心而豔諸利其孰從而破之其<lb/>
勢不五六易不厭也不惟民也惟士亦然抑不思<lb/>
告身也賜墩也之二物堯舜三代之時有乎爾無<lb/>
有乎爾之二丘堯舜三代之時有乎爾無有乎爾<lb/>
其有也將先物而後丘乎將先丘而後物乎成周<lb/>
之有官君子其先之葬也皆覿夫所謂告身之丘<lb/>
<pb n="KR4d0266_SBCK_071-12b"/>
乎臯䕫稷契其先之葬也皆覿夫所謂賜墩之丘<lb/>
乎物與丘之有無古之事不足校也墓與骨之震<lb/>
動暴露今之人足愴不足愴也王氏子孫皆劬於<lb/>
學而好修自葉之澤是在王氏子孫乎是在簿公<lb/>
之墓乎願以此記焉年月日某記<lb/>
　　　霽月樓記<lb/>
余頃官於朝得余叔祖彦通書諉余以名石井張<lb/>
氏之樓且為之記余以未嘗至石井未登斯樓莫<lb/>
知所以名之者乃復書彦通訊以斯樓何宜彦通<lb/>
又以書云暄涼靡不宜而尤與秋宜風物靡不宜<lb/>
<pb n="KR4d0266_SBCK_071-13a"/>
而尤與月宜朝暮晦明靡不宜而尤與霽宜余乃<lb/>
大書霽月樓三字以遺之未暇作記也余嘗見詩<lb/>
家者流多喜談霽月余以為万象皆有新故無新<lb/>
故者月也顧曰霽月焉及余為博士於奉常時秋<lb/>
且半吏白余當祠夀星余與少卿蜀人黄仲秉齋<lb/>
宿於西湖南山之浄慈禪寺是夕雨作松竹與荷<lb/>
葉終夜有聲騷騷也五鼔夙興登壇將事則天宇<lb/>
如水月色如洗殆不類人間有也蓋詩家之談猶<lb/>
信張君充剛喜賔客且博延名士以才其子弟斯<lb/>
樓又勝絶予安得月前霽後御風往觀焉先淮此<lb/>
<pb n="KR4d0266_SBCK_071-13b"/>
記庶幾與斯樓有一日雅也年月日某記<lb/>
　　　宜雪軒記<lb/>
東江劉元渤語其友周直夫曰吾於世味未嘗升<lb/>
其堂嚌其胾也人馳而我上我所偭人所嚮也顧<lb/>
獨有所癖昔子猷癖於竹靈均癖於蘭和靖癖於<lb/>
梅吾皆兼此而有之若病膏肓若嗜土炭未易瘳<lb/>
也吾既聚三物而羣植之又開軒以臨之子盍有<lb/>
以名吾軒且謁之誠齋以記吾所以名直夫未有<lb/>
以對也退而訪予於南溪之上相與道元渤語欲<lb/>
取王元之竹樓記之辞名軒以宜雪予曰子得之<lb/>
<pb n="KR4d0266_SBCK_071-14a"/>
矣萬物莫不滿乎雪也不病乎雪者梅歟竹歟蘭<lb/>
歟豈惟不病之亦復宜之惟梅得雪而後潔白者<lb/>
有朋惟蘭與竹得雪而青蒼者無朋今也相與曹<lb/>
處於劉子軒䆫之前並驅於嵗寒風雪之㑹若相<lb/>
友以道相摩以義揜之而色愈明凛之而氣愈清<lb/>
摧之而節愈貞者也予嘗試評是三物矣殆有似<lb/>
夫君子蓋身幽而名白似鄭子真鎰中而銖外似<lb/>
嚴子陵羣洿而孤清似伯夷叔齊云元渤名渭喜<lb/>
客而樂教子士之賢者多從之游視其癖則知其<lb/>
人矣其子林學而有文嘗薦名禮部年月日楊某<lb/>
<pb n="KR4d0266_SBCK_071-14b"/>
記<lb/>
　　　嘉定元年春三月男　長孺　編定<lb/>
　　　端平元年夏五月門人羅　良茂　校正<lb/>
誠齋集巻第七十一終<lb/>
</p>
<p>
</p>
  </div>
</body>
</text>
</TEI>
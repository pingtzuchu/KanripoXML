<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_047-1a"/>
誠齋集巻第四十七<lb/>
　　　　　　　廬陵楊　萬里　廷秀<lb/>
　表<lb/>
　　　謝復直秘閣表<lb/>
守地云何蔑外庸之善狀自天有隕復中秘之榮<lb/>
名敢云舊物之及躬允出新君之加恵臣<hi>中謝</hi>伏<lb/>
念臣少也狷介老而頓頑非不知與世而同波明<lb/>
哲無忤既未能枉道以合轍退休則冝詭民社以<lb/>
西征寖山林之幽屏聖人復起品物咸亨覆載無<lb/>
私豈獨軫遺簪之舊日月所照亦何有覆盆之偏<lb/>
<pb n="KR4d0266_SBCK_047-1b"/>
兹葢伏遇　皇帝陛下治初清明德澤洋溢十行<lb/>
一札雷厲風飛四海九州陽開陰閉展如孤逺與<lb/>
被昭蘇臣敢不衘戢寵光䇿磨衰病假以嵗月畢<lb/>
輸宣布之勤㱕于丘園於樂隂平之化<lb/>
　　　謝宫寮轉兩宫表<lb/>
御天介賚巳增一秩之優儲隷廣恩亟拜兩階之<lb/>
寵邦榮狎至心震靡寧<hi>中謝</hi>伏念臣生而一寒仕<lb/>
亦三已晚際乾坤之真主獲依日月之末光當髙<lb/>
鴻横海之秋臣幸陪於羽翼及飛龍在天之且臣<lb/>
自隔於風雲夫何皇極之尊尚記承華之舊翦焉<lb/>
<pb n="KR4d0266_SBCK_047-2a"/>
孤介紛此榮懐冒之則無翊運之勲遜之則為異<lb/>
衆之行曹衛偕命既並受於王朝黄綺終辞敢獨<lb/>
為於君子兹葢伏遇　皇帝陛下唯天為大如日<lb/>
之升鳳已冲霄未遽忘攀附之雅蛇斯入宇不遐<lb/>
棄微㣲之畸臣敢不載丹乃心益素其履雖夕曛<lb/>
巳迫寖收耕釣之餘生然朝露未先不疾糜捐之<lb/>
義死<lb/>
　　　進和　御製賜進士余復詩狀表<lb/>
鈞天廣樂秩有踐之初筵雲漢為章賁思皇之多<lb/>
士湛恩至渥隆禮惟新臣<hi>中謝</hi>恭惟　皇帝陛下<lb/>
<pb n="KR4d0266_SBCK_047-2b"/>
樂育英才旁招俊乂君子有酒多且㫖問以笙鏞<lb/>
聖人之言逺如天冩之琬琰情文双止懐感萬斯<lb/>
臣等典校簡編均霑慈恵慶霄在上與彼昭回之<lb/>
光儒館献歌敬修𢋫載之職<lb/>
　　　謝　御寶封囬自劾狀表<lb/>
需章再凟力請祝釐之官聖筆洊頒俾安典校之<lb/>
職巋然恩重沱若涕零臣某<hi>中謝</hi>伏念臣行能空<lb/>
虚經術淺薄山哦浦咏未閑華國之文蟹躁螳剛<lb/>
烏識立朝之體屬縁撰述之拙自列投劾之辞䝉<lb/>
天日之龍光渙雷風而響答惟君父待小臣之禮<lb/>
<pb n="KR4d0266_SBCK_047-3a"/>
前此所無舉搢紳皆拭目而觀盛時創見誰謂襄<lb/>
杇所能克堪兹葢伏遇<lb/>
皇帝陛下乾覆慱臨離明洞照憐臣老而幸㑹親<lb/>
逢賔日之清明知臣野而朴忠未聴客星之漁釣<lb/>
臣迫於威命恪所居官危跡難安少緩東門之車<lb/>
馬踰時申控終采南山之蕨薇<lb/>
　　　江東運副謝到任表<lb/>
依日瀛洲汔無補報觀風江渚逺有光華職超七<lb/>
閤之先境入六朝之勝厖洪所被緜薄何堪臣某<lb/>
<hi>中謝</hi>伏念臣資未有竒學亦寡要蚤粗聞於先哲<lb/>
<pb n="KR4d0266_SBCK_047-3b"/>
耻墮在於凡民學之而欲行之每懐徇國老矣無<lb/>
能為矣非曰忘君屬緣婚嫁之逼人輒控封章而<lb/>
丐外自天從欲將指于征爰陞華於小龍俾給餉<lb/>
於流馬篆金浮璧仰淳化之寶書炊玉連檣下陪<lb/>
京之冰漕兹葢伏遇　皇帝陛下丕承舜授廣運<lb/>
禹思居九重之靚深所憂民瘼擇十道之採訪以<lb/>
布寛條夫何衰遲亦在臨遣臣敢不慰彼黎庶同<lb/>
爰咨諏九郡旱乾要令鴻鴈之集百吏清濁當謹<lb/>
羊狼之分既竭嵗時之宣勞終祈田里之㱕老<lb/>
　　　辭免贑州得祠進職謝表<lb/>
<pb n="KR4d0266_SBCK_047-4a"/>
謝病摧頹尚賦珍䑓之餼屬文論譔復超延閣之<lb/>
班上無棄人下則徼福臣<hi>中謝</hi>伏念臣老不事事<lb/>
才非竒竒三聖旁招蚤隨鷺廷之數初濳豫附晩<lb/>
參鶴禁之僚方衆賢依乗風雲之秋乃微臣僵卧<lb/>
山林之日把麾江海此朝士之榮光麗日崆峒亦<lb/>
詩人之佳郡矧席過家之寵曾微待次之淹夫何<lb/>
右臂之偏枯虚辱左等之重寄陳力就列不能者<lb/>
止投閑置散乃分之宣籲天以聞伏地以俟閔勞<lb/>
均佚仁不遐遺進律示褒禮亦異數兹葢伏遇<lb/>
皇帝陛下篤叙故舊恵兹罷癃軫少原之遺簪是<lb/>
<pb n="KR4d0266_SBCK_047-4b"/>
將厚俗存子方之老馬非取長塗而臣蕭然卧痾<lb/>
行矣㱕盡燭青藜而談古豈復與英俊㳺立自茅<lb/>
而祝釐尚能使聖人壽<lb/>
　　　謝除特授煥章閣待制表<lb/>
竹宫望祭洊綴奉瑄之司松殿通班復塵持槖之<lb/>
選走循墻而莫避進谷以遑寧戴仁不貲感涕有<lb/>
隕臣<hi>中謝</hi>恭以髙皇之淵懿煥乎堯帝之文章森<lb/>
天上之寶書庋露下之玉宇河浮出太極是生於<lb/>
兩儀雲漢昭回乗光下飾於萬物次對有列非賢<lb/>
不居如臣者少而才疎老以病去逢聖明之求舊<lb/>
<pb n="KR4d0266_SBCK_047-5a"/>
亟號召以拔淹顧以有采薪之憂遂違不俟駕之<lb/>
禮逃刑已幸即拜更優久㱕守東岡之陂扁舟載<lb/>
月忽夢入西清之序榮光屬天兹葢伏遇<lb/>
皇帝陛下聖孝通神仁恩翊物念吾父有所愛之<lb/>
大而况於人謂微臣如遺野之蛇未旌其隠曾是<lb/>
正元之朝士得見㑹昌之新春告厥臣工昭其徳<lb/>
意臣敢不吉蠲若厲顯相必齋仰瞻奎璧之芒寒<lb/>
俯嚴香火之尊奉弱水三萬恍親銀闕之雲大椿<lb/>
八千祝為黄屋之壽臣無任感天荷聖激切屏營<lb/>
之至<lb/>
<pb n="KR4d0266_SBCK_047-5b"/>
　　　賀郊祀大禮赦書表<lb/>
惟皇作極禮再舉於明禋見帝於郊躬八觚之肇<lb/>
祀備成熈事敷錫庶民臣某<hi>中謝</hi>竊以儲精穆然<lb/>
斯格神明之感有孚顒若乃來郊廟之驩偉上聖<lb/>
之勃興赫䘲容之於樂乗觀䑓之日至<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>泰畤以<lb/>
星陳嘉薦令芳衆樂融冶乾端呈露月穆穆以金<lb/>
波神采宴娭靈裔裔其風馬一人慶頼百姓昭明<lb/>
恭惟　皇帝陛下徳侔徃初恩被動植克綏先王<lb/>
之禄祀以配天故得萬國心告于后帝均受釐之<lb/>
萬壽式㱕胙於三宫臣老矣山林邈焉天日奉璋<lb/>
<pb n="KR4d0266_SBCK_047-6a"/>
左右有慙薪槱之詩鋗玉激揚願上休成之頌<lb/>
　　　謝郊祀大禮進封開國子食邑表<lb/>
帝望竹宫慶侈兩圭之祀子執榖璧恩陞五玉之<lb/>
班仰在上以髙髙俯臨深而戰戰臣<hi>中謝</hi>竊以煇<lb/>
胞翟閽之畀匪勞不訾公侯伯子之封可輕以假<lb/>
而臣老㱕栗里病卧漳濱逢天子親郊之初隔諸<lb/>
侯助祭之後籩豆維旅顧何力於駿奔土田附庸<lb/>
乃不㓛而下拜兹葢伏遇　皇帝陛下唯天為大<lb/>
如日之升受命穆清俶載欽柴之燎湛恩汪濊溥<lb/>
將枯木之榮臣謝生不貲矢死無霣㱕美報上願<lb/>
<pb n="KR4d0266_SBCK_047-6b"/>
賡小雅之章助順自天永祈大有之吉<lb/>
　　　謝致仕轉通議大夫除寶文閣待制表<lb/>
請老而凟再三始䝉制可增秩而職四等重拜恩<lb/>
隆敢圗暮景之桑榆倍費慶霄之雨露臣<hi>中謝</hi>伏<lb/>
以漢㱕䟽傅蔑聞及嗣之文唐遣孔戣且乏留賓<lb/>
之養未有國朝之仁惠曲全臣子之行蔵自祖宗<lb/>
而相傳至明聖而彌篤如臣淺陋首被厖洪年巳<lb/>
至而呼天數斯凟矣王留行而曠日久而聽之若<lb/>
不得已而乃從且無不盡其加厚豈唯老馬之罔<lb/>
棄復許見犀而後行陟以文階之優進以寶儲之<lb/>
<pb n="KR4d0266_SBCK_047-7a"/>
峻雖卧野水白鷗之草未離春風玉笋之班大隠<lb/>
而乃隠於朝廷在外而如在於王室一命再命三<lb/>
命身及子以俱榮大書特書屢書言如綸而下飾油<lb/>
雲朝沛落木秋萠兹葢伏遇　皇帝陛下所性乾<lb/>
坤之仁斯心父母之愛念士之砥節也在進退不<lb/>
使其虧而上之待下也有始終必過其願遂假三<lb/>
錫以張四維臣餘生幾何大徳不報歌頌盛業媿<lb/>
非雙宋玉之才壽富多男惟有萬堯年之祝<lb/>
　　　謝明堂大禮進封開國伯食邑表<lb/>
惟皇有慶奉瑄玉於合宫曰叟何功執躬圭而啟<lb/>
<pb n="KR4d0266_SBCK_047-7b"/>
宇三加厚矣重拜榮如臣<hi>中謝</hi>伏念臣巳致為臣<lb/>
猶進以律葢以孝理天下者不遺於小國而有事<lb/>
于上帝者或及於配林奄有龜䝉荒魯僖之錫土<lb/>
益以弼殿靦晏子之辭封大徳溥博以如天小心<lb/>
進退而維谷兹葢伏遇　皇帝陛下精禋燾載報<lb/>
本祖宗祀乎明堂以教諸侯之孝光于四海故得<lb/>
萬國之驩恵此翟閽燕及愆邁臣敢不礪乃末路<lb/>
慨然永懐臣三千人同一心而報上伯七十里誓<lb/>
九死以于蕃<lb/>
　　　謝除寶謨閣直學士表<lb/>
<pb n="KR4d0266_SBCK_047-8a"/>
聖謨新閣森天上之寶書法從崇班綴西清之學<lb/>
士墮慶霄之異數賁山澗之逺臣戴恩不貲圗報<lb/>
無所臣<hi>中謝</hi>恭以光皇之立極煥乎丕訓之詒謀<lb/>
曰都曰俞禹無間矣有典有則宋其興乎屹琁題<lb/>
之造天乾坤闔闢蔵金匱而鏤玉雲漢昭回盍簡<lb/>
英竒以司文献如臣者學焉將落老矣無能分甘<lb/>
痼疾於煙霞敢夢末光於日月楓林楚水久違長<lb/>
樂之鐘聲銀闕金宫忽近瀛洲之雲氣兹葢伏遇<lb/>
　皇帝陛下慕親如舜對食見堯謂臣在昭考之<lb/>
廷嘗陪鴻鵠之羽翼俾臣聨柱史之職盡䕶龜龍<lb/>
<pb n="KR4d0266_SBCK_047-8b"/>
之圗書而臣厯事四朝蔑聞寸効媿彼十八仙之<lb/>
盛以文辭鳴惟兹三萬嵗之呼使聖人壽<lb/>
　　　謝賜衣帶表<lb/>
瀛洲方丈驚頭白以初登内帛宫衣偕腰黄而並<lb/>
受廼九重之異數非八柄之彛章自天以來蹐地<lb/>
而傴臣某<hi>中謝</hi>兹葢伏遇　皇帝陛下典嚴在笥<lb/>
惠篤薦紳軫仲由之緼袍錫之三服惻啓期之帶<lb/>
索束以兼金而臣感恩不貲圖報無所蔑然緜薄<lb/>
多慚疊雪之香薾爾摧頹第怯萬釘之寶<lb/>
　　　謝郊祀大禮進封盧陵郡侯加食邑表<lb/>
<pb n="KR4d0266_SBCK_047-9a"/>
觚壇饗帝莫助宵衣之勤梓里建侯恵徼畫繡之<lb/>
寵家有即拜巷無居人咸謂煙波之釣徒亦錫山<lb/>
川而啓宇臣某<hi>中謝</hi>竊以士伯之賞瓜衍地豈故<lb/>
鄉買臣之守㑹稽位非列爵小臣何者異數兼之<lb/>
兹葢伏遇　皇帝陛下興禮從周由仁蹈舜郊祀<lb/>
天地式尊祖而敬宗聲教朔南溥行慶而施恵而<lb/>
臣㓛無横草恩與分茅執以信圭誦三復斯言之<lb/>
玷佩之侯印肩萬邦維屏之忠<lb/>
　　　謝以長男長孺官係陞朝議遇郊祀大禮<lb/>
　　　封叙通奉大夫表<lb/>
<pb n="KR4d0266_SBCK_047-9b"/>
白烏九子天矜反哺之情丹鳳十行雨施流垠之<lb/>
澤永錫爾類以及其親臣某<hi>中謝</hi>竊以神祖建官<lb/>
元豐改制有若右光禄之秩實視小司冦之聨非<lb/>
考績與異恩豈僭賞而虚授如臣所履久挂其冠<lb/>
巢由外臣不在翟閽之數堯舜行徳尚同仁壽之<lb/>
民赫然龍光飾是駑蹇兹葢伏遇　皇帝陛下孝<lb/>
通燾載恩被肖翹謂能仕而教之忠子承父訓故<lb/>
率親則等而上人欲天從而臣雲月為家漁樵争<lb/>
席三春寸草莫報青陽之暉億載萬年永祈黄屋<lb/>
之壽<lb/>
<pb n="KR4d0266_SBCK_047-10a"/>
　　　謝除寶謨閣學士表<lb/>
臣某言昨具狀奏乞免召命正月十五日伏凖去<lb/>
年十二月十五日奉　聖㫖依所乞除寶謨閣學<lb/>
士臣尋具辭免伏䝉　聖恩頒降詔書賜臣不允<lb/>
仍凖告授臣寶謨閣學士通奉大夫致仕臣已於<lb/>
三月二十九日望闕謝恩祗受訖者績無可考進<lb/>
所職以為真禮過乎優更於家而即拜民之多幸<lb/>
人謂斯何臣某<hi>中謝</hi>竊惟學士之名首出從班之<lb/>
右非星辰聽履舊入長於六卿則雲漢為章久代<lb/>
言於兩禁望實具美朝野乃孚如臣者少也戅愚<lb/>
<pb n="KR4d0266_SBCK_047-10b"/>
老而災疾六十六而解組夢隔日邉七十四而掛<lb/>
冠蹟荒霞外夫何下澤之叟遽躐登瀛之仙花底<lb/>
玉堂月伴桃源之棹雲間銀闕風恬蓬渚之舟覆<lb/>
載無私豚魚其信兹蓋伏遇　皇帝陛下天仁老<lb/>
老聖澤淵淵文獵渭濱上誤熊羆之繇漢招商嶺<lb/>
何禆鴻鵠之歌祗辱詳延不稱明詔臣被恩汪濊<lb/>
次骨榮懐擬周易八八卦辭俯慙家學同天皇九<lb/>
九萬歳仰祝帝齡臣無任感天荷聖激切屏營之<lb/>
至謹奉表稱謝以聞<lb/>
　　　除寳謨閣學士謝賜衣帶鞍馬表<lb/>
<pb n="KR4d0266_SBCK_047-11a"/>
宫衣疊雪帶分寶以垂金天厩亜龍鞍被銀而歕<lb/>
玉一之謂甚四者難并拜君賜之便蕃媿恩榮而<lb/>
瑟縮臣<hi>中謝</hi>伏念臣奮身徒步抱膝一寒何四年<lb/>
俯仰之間被再錫服乗之寵裂芰初驚齊服之華<lb/>
破帽蹇驢未識宛駒之駿兹葢伏遇　皇帝陛下<lb/>
衣被萬物駕馭羣材察臣罷駑皮連霜而逺放念<lb/>
臣藍縷頭戴笠而苦吟萃此衆珍賁于一叟臣敢<lb/>
不服之無斁喜以長鳴安吉新衣脫儒酸於陋巷<lb/>
敲推緩轡歌帝力于康衢<lb/>
　　　遺表<lb/>
<pb n="KR4d0266_SBCK_047-11b"/>
臣某言日華難縶方翳入於崦嵫霞痼弗瘳忽溘<lb/>
先於溝岳須㬰忍死冥漠長辞臣某誠哀誠戀頓<lb/>
首頓首伏念臣資也撲忠學焉狂狷少有聞於師<lb/>
友直道而行長無必於㓛名得時則駕叨賜第於<lb/>
髙廟受深知於孝宗光皇羽翼之不遺其如疾疢<lb/>
聖主弓旌之屢及俾玷綸思臨其將終賁以今召<lb/>
遂視星辰之履預加帷葢之恩平生所䝉晩嵗彌<lb/>
寵而臣氷凘以盡器覆於盈氣息奄奄已咫尺於<lb/>
黄壤精神眇眇猶奔騰於赤霄徒深慕戀之誠莫<lb/>
効糜捐之報伏願　皇帝陛下聰明神武剛健正<lb/>
<pb n="KR4d0266_SBCK_047-12a"/>
中乾清坤夷暨聲教于四海天長地久為父母於<lb/>
萬年臣無復再瞻於槐宸自此永沉於蒿里澘然<lb/>
出涕仰止敶詞臣無任攀戀永訣之至<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第四十七終<lb/>
<pb n="KR4d0266_SBCK_047-12b"/>
</p>
<p>
</p>
  </div>
</body>
</text>
</TEI>
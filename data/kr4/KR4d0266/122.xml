<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_122-1a"/>
誠齋集巻第一百二十二<lb/>
　　　　　　　　廬陵楊　万里　廷秀<lb/>
　墓表<lb/>
　　　右司王僑卿墓表<lb/>
南粤負山控海甿獠相錯為一都㑹凢奉詔條為<lb/>
部刺史匪得其人則帥守頡頑殆若羈縻自淳熙<lb/>
戊戌以迄辛丑凢四年間有以小司冦帥番禺者<lb/>
既憸且忮礪歯思噬倚門人為諫大夫怙執旁行<lb/>
聲氣出部刺史上小迕厥指輙以飛語聞於是護<lb/>
漕布憲常平諸使者如葛世顯如黄溥如李綸如<lb/>
<pb n="KR4d0266_SBCK_122-1b"/>
趙公瀚咸被嘖言継継坐黜齰舌而斃弗敢校也<lb/>
帥既連得意同時使者慹者靡傅者嗾獨括蒼王<lb/>
公司平凖監祥刑領餽饟凢三易使者節弗詭弗<lb/>
茹屢嬰其鋩憸忮者怒欲為蠆尾未幾改鎮他郡<lb/>
以死而公故無恙嗟乎公仁人也而彼收方獗獨<lb/>
毅不折是不亦勇乎截然居間有璞弗刓是不亦<lb/>
智乎是可書也公諱䀭字廣元姓王氏初諱東里<lb/>
字僑卿少貧篤學為文有氣力登戊辰進士第歴<lb/>
汀州蓮城尉徽州休寕縣丞臨安府教授主管尚<lb/>
書禮兵部架閣文字秘書省正字校書郎著作佐<lb/>
<pb n="KR4d0266_SBCK_122-2a"/>
郎知太平州改知道州尚書考㓛員外郎右司員<lb/>
外郎廣東提舉茶塩提黠刑獄轉運副使主管建<lb/>
寕府武夷山冲佑觀官止朝奉大夫年止六十公<lb/>
初在著作之廷嘗與同寮劉夙相率論龍大淵曽<lb/>
覿招權害政章未上而去人咸惜之其在廣東疚<lb/>
心煑海阜通商賈曾未滿歳得緡錢九十万有竒<lb/>
條上便冝請嵗助廣西之費稍朘鹺計之羡盡給<lb/>
牢盆之直又言二廣塩筴冝權贏縮彼此相𥙷無<lb/>
分東西酌紹興之制通議増損凢鬻鹺之數合兩<lb/>
路而均之東鬻其四西鬻其六然後官無抑配民<lb/>
<pb n="KR4d0266_SBCK_122-2b"/>
力自𥙿時　朝廷欲糴米斛五万漕中都公不奉<lb/>
詔事竟寢公又言右姓牟利秋時賤糴春時貴糶<lb/>
甿是用寠請令常平貴糴以救其賤賤糶以救其<lb/>
貴布憲之始郴冦陳峒李瓊繇舂陵犯陽山雖王<lb/>
卒三捷而㓂㔟未衰公親帥師自韶至連擣其巢<lb/>
容㓂李接繹騷西卑公又躬行壁畢邀其走集馳<lb/>
驅原隰挈挈期年三㓂悉平居職三載循行所部<lb/>
凢為州十有四為縣三十有九罙入黄茅無不至<lb/>
焉或有三四至者汀㓂沈師猘于循梅潮惠之間<lb/>
兵車有興公發軵漕下揆䇿矢謨竣事無曠丐皈<lb/>
<pb n="KR4d0266_SBCK_122-3a"/>
章七上不得請御史有以風聞言公者㘴以祝釐<lb/>
之官罷皈至信得疾因家焉卒於癸夘四月庚申<lb/>
葬於是嵗九月辛未曾祖慶遜祖汴皆不仕父綝<lb/>
贈朝請郎娶余氏封宜人子男二人郯將仕郎剡<lb/>
迪㓛郎新鎮江府丹陽縣主簿女一人適從政郎<lb/>
新信州録事参軍葉宗魯既嫁而卒孫男二人搢<lb/>
女三人俱㓜公天性静黙似不能言外寛中嚴直<lb/>
諒自信其與人交淑慝険易無所置疑周急逺施<lb/>
有犯靡校其為使者或責公不按吏公曰薄其奉<lb/>
責其廉可乎然遇事直前無慕顧意嘗歎曰天下<lb/>
<pb n="KR4d0266_SBCK_122-3b"/>
事不患不能為患不肯為不肯為者用其肯為者<lb/>
於私用其不肯為者於公聞者韙之公既没薦紳<lb/>
先生以文來誄者或曰並受真偽兼容賢愚或曰<lb/>
周為顔氏漢則孺子其為一時推表如此予乗傳<lb/>
領表與公實為同寮又継公提㸃刑獄情義甚宻<lb/>
予䘮母而皈公亦使事言還過予敝廬留一昔而<lb/>
别甲辰冬十二月予奉　詔為尚書郎寄徑上<lb/>
饒欲謁公而公死矣升其堂哭之哀見公二子二<lb/>
子拜且泣曰知先君之深愛先君之厚信先君之<lb/>
篤者宜莫如子盍有以表諸幽予曰諾後三年八<lb/>
<pb n="KR4d0266_SBCK_122-4a"/>
月公之子剡試吏部得官将皈來見予予有感焉<lb/>
乃彚公平生大概以授剡俾碣諸墓隧云淳熙十<lb/>
四年八月十八日朝請郎守尚書左司郎中兼<lb/>
太子侍讀楊万里述并書<lb/>
　　　澹然居士趙公平仲墓表<lb/>
魏悼王之六世有賢孫焉澹然居士趙平仲其人<lb/>
也何賢乎平仲也貴而賤冨而貧才而愚徳而虗<lb/>
也曷為貴而賤冨而貧也問誰髙曾則廣陵郡王<lb/>
與安化軍節度使也問誰祖父則金紫光禄公也<lb/>
重王累侯拖紫鳴玉而平仲生其家不曰冨且貴<lb/>
<pb n="KR4d0266_SBCK_122-4b"/>
乎然平仲不幸㓜䘮其所天又重不幸而火其廬<lb/>
而平仲短褐脱粟飲水捽茹以終其身不曰貴而<lb/>
賤冨而貧乎然則平仲名在屬籍而不在官簿乎<lb/>
曰平仲承節郎也然則曷為不仕無乃匱於所挾<lb/>
鈍於所售乎曰平仲仁孝正㢘人也平仲年未冠<lb/>
父疾亟平仲夜犯濤江跣走數百里迎醫之良者<lb/>
而拜之如父兄及父䘮上無諸父下無同産兄弟<lb/>
以隻影童子而塴大事母寡已孤母耄已穉乃饘<lb/>
已以飯母寒已以燠母劬已以妥母母子同命者<lb/>
四十年如一日是時平仲未命也母沒乃得官則<lb/>
<pb n="KR4d0266_SBCK_122-5a"/>
泣曰君命其敢不拜無母有禄其忍獨食不曰孝<lb/>
乎嗜讀書喜賦詩而不肯一試於有司有官而終<lb/>
不就一列不曰㢘乎外至黄老星家醫卜百工之<lb/>
技靡不觧而不惑於巫史浮屠不曰正乎其居豫<lb/>
章之進賢急人之急憂藥人之疾或託之以死或<lb/>
寄之以孤者累累也不曰仁乎仁孝正廉是四者有<lb/>
一焉所挾既充矣而况四乎何匱之有然則曷為<lb/>
鈍無售也曰非鈍也匿也非無售也不求售也曰<lb/>
才而愚徳而虗然則歴聘轍環非歟曰歴聘轍環<lb/>
何可當也聖事也平仲賢人也其鄭子真李仲元<lb/>
<pb n="KR4d0266_SBCK_122-5b"/>
之徒歟雖然子真仲元岩下之窶人也平仲貴介<lb/>
公子也其於貧賤孰習孰不習也然有不習焉而<lb/>
樂者有習焉而樂者二者孰難孰易也使三人者<lb/>
易地而處當有可小觀者平仲諱公衡澹然居士<lb/>
其自號也卒于慶元二年四月丁夘年五十有九<lb/>
夫人周氏處士丕逺之女李公擇之外孫也前卒<lb/>
年三十有九與平仲安貧正家有鴻妻侃母風四<lb/>
子産演從政郎常徳府司法参軍彦璋文林郎福<lb/>
建路轉運司主管帳司彦法修職郎吉州司户参<lb/>
軍同登淳熙丁未進士第彦沃業進士皆傳業有<lb/>
<pb n="KR4d0266_SBCK_122-6a"/>
聞而彦法與予遊最故予嘗舉其文行之羙以自<lb/>
代云一女適傅儔孫男四人皆㓜考諱緒之監潭<lb/>
州南岳廟母夫人張氏所生母金氏越三月諸孤<lb/>
葬平仲於縣南三牛鳴其日某甲子其郷皈仁其<lb/>
原麻山迁周夫人祔焉其世次氏名職官之詳大<lb/>
丞相益國周公既銘之且亟稱其信厚温㳟如晋<lb/>
宋間人物廬陵楊万里復表其墓曰<lb/>
蔚麻原之松桂兮皆是翁之手植沔皈仁之泉流<lb/>
兮有是翁之釣石翁不見兮空山蒼而水碧孰知<lb/>
翁之不死兮山水長與之遨嬉朝隮霮夫霽暉兮<lb/>
<pb n="KR4d0266_SBCK_122-6b"/>
翁載之以為旂宵唳警夫素溥兮翁䇿之以為騑<lb/>
攀天闕以入月兮不騎箕尾而騎少㣲子孫來拜<lb/>
翁而安仰兮盍諏雲而咨鶴雲垂垂而鶴僛僛兮<lb/>
翁其來皈而小泊酌桂酒而薦蕙肴兮必見翁欣<lb/>
然一醉其如昨<lb/>
　　　中奉大夫通判洪州楊公墓表<lb/>
宋受天命一四海聖聖相承澤深仁髙一百六十<lb/>
餘年間重人累寕罔一玷缺自宰臣蔡京究姦極<lb/>
妖竊弄國秉遂成靖康之禍言之可為痛哭已方<lb/>
京盛時蔽虧天日闔開雷霆生殺寒炎在其瓜掌<lb/>
<pb n="KR4d0266_SBCK_122-7a"/>
京乆居杭有尼出其門倚其㔟奪民地民訴之仁<lb/>
和縣縣宰廬陵楊公直之尼訴于京京諷守胡諭<lb/>
公以地卑尼當讎以美官公執不可他日有從臣<lb/>
薦公京以前憾擯不用公自是留落老州縣君子<lb/>
是以為公惜也使是時公遇主得為諫官御史則<lb/>
斬安昌破銅山為國除此賊不難也君子是以為<lb/>
國惜也公諱存字正叟一字存之其先出晋武公<lb/>
子伯僑伯僑四世孫叔向族号羊舌氏食采於楊<lb/>
生食我以邑為氏其後居華隂在戰國者曰章章<lb/>
生𣢾為秦卿後四世曰喜仕漢祖封赤泉侯十一<lb/>
<pb n="KR4d0266_SBCK_122-7b"/>
世曰震至唐曰綰曰嗣復曰汝士曰虞卿虞卿之<lb/>
孫承休天祐元年以刑部外郎使吳越楊行宻乱<lb/>
不得皈遂家江南六世曰輅仕南唐徙家廬陵子<lb/>
鋌終海昏令公之六世祖也曽祖諱戬祖諱倫考<lb/>
諱郊皆潜徳不仕考以公累贈太中大夫妣黄氏<lb/>
贈碩人太中公樂易有容里稱善人家貧擇師訓<lb/>
子篤意無倦公㓜日誦數千言未十嵗能属文既<lb/>
冠第元豊八年進士授郴縣尉丁父憂服除授袁<lb/>
州司理参軍又丁母憂服除授廣州南海縣尉改<lb/>
循州長樂縣令長樂二廣究處也士不知學公首<lb/>
<pb n="KR4d0266_SBCK_122-8a"/>
延士子脩學校與諸生行鄉飲酒禮民風一變聲<lb/>
最諸邑薦者交章改宣徳郎知河中府猗氏縣改<lb/>
杭州仁和縣錢塘吳越勝地公治整以暇與文士<lb/>
登臨賦詩為一時絶唱号詩將軍秩滿坐忤時宰<lb/>
意授知襲慶府奉符縣奉符岱岳祠廷在焉仕者<lb/>
相傳以為膏腴之邑令與祠官同掌其利故前令<lb/>
多墨公為置䇿書凢四方之民捐金錢以奉香火<lb/>
者皆書之属之祠官隷之府廷已無與焉有戚里<lb/>
任氏子為祠官轉移祭器公白諸部刺史以聞有<lb/>
詔漕使韓公鞠之任置對究反誣公既具獄公無<lb/>
<pb n="KR4d0266_SBCK_122-8b"/>
秋毫而任抵罪韓歎曰公之清雖畏人知神知之<lb/>
矣通判建昌軍地與閩境盗所出入有悪少屬徒<lb/>
數百殺人火廬廵尉憚之公諭招不從設方略盡<lb/>
禽之既而戚曰愚民觸法情可矝白州戮渠魁貸<lb/>
其餘民感悔盗遂息在㓛令公當最公推之佗吏<lb/>
通判洪州帥孫公竢素寛厚自公在建昌孫已知<lb/>
公既至府事一委之公公亦濟以明惠治而不擾<lb/>
公見時事日異有拂衣告老志靖康元年七月<lb/>
欽宗皇帝登極恩加朝議大夫八月竟上章致其<lb/>
仕皈于吉之吉水縣湴塘里之故居<lb/>
<pb n="KR4d0266_SBCK_122-9a"/>
髙宗皇帝登極恩加中奉大夫賜金紫退居後口<lb/>
不道　朝廷事手不染州縣牘友溪山藝松竹葛<lb/>
巾藜杖寄傲其間軒曰報春堂曰餘慶皆有詩以<lb/>
紀之丙午冬大雪木稼嬰疾踰年而終建炎戊申<lb/>
正月九日也得年七十有一葬以明年十一月壬<lb/>
申郷曰中鵠原曰王阮娶黄氏曽氏劉氏皆累封<lb/>
贈令人五子王休博洽有辞藻兩預郷賦修職郎<lb/>
撫州崇仁縣尉王庭迪㓛郎興國軍司法参軍王<lb/>
烈迪㓛郎全州録事参軍兼司户王猷迪㓛郎肇<lb/>
慶府司法参軍皆以公䕃𥙷王訓不仕孫九人光<lb/>
<pb n="KR4d0266_SBCK_122-9b"/>
祖振祖茂祖煥承祖炳賡庶得清諸孫皆業進士<lb/>
而得清棄家爲道士云曽孫十人扶謩清節掀清<lb/>
成清簡清徳清臣掖清卿皆世其業公宇量恢踈<lb/>
名臣冲淡家素空乏不問生業事兄布如父禄賜<lb/>
必分訓其子如己子𣏌未冠䇿第公以詩賀其兄<lb/>
云月中丹桂輸先手鏡裡朱顔正後生至今詩家<lb/>
者流傳誦爲佳句公之葬奉議郎知處州䖍南縣<lb/>
劉師且銘之矣後七十有三年慶元庚申曽姪孫<lb/>
万里覽其銘慨公之忠悼公之詘復表其墓曰<lb/>
宣政之辰有孽其臣載弄之鈞士伏以蜚于其顰<lb/>
<pb n="KR4d0266_SBCK_122-10a"/>
嘻于霄于泥毅毅楊公載凜其風載劘其鋒怒霆<lb/>
奮挻排山塞淵疇不慄旃予進可蹉予傳可磨其<lb/>
如予何<lb/>
　　　新喻知縣劉公墓表<lb/>
紹興二十有九年冬十月十有九日万里迎侍老<lb/>
親來吏零陵過湘江遇公於野店驩甚而彼此骨<lb/>
肉已前行日荒荒欲落㔟不容乆相語某拜公上<lb/>
馬馳去公亦行一再囬顧有惘惘之色公平生剛<lb/>
簡未嘗對某如此也私竊獨怪之未幾則聞公病<lb/>
遂不起前日之囬顧殆永訣之意也歟嗚呼痛哉<lb/>
<pb n="KR4d0266_SBCK_122-10b"/>
蓋明年之八月一日也得年六十有一公諱廷直<lb/>
劉氏字諤卿一字飬浩世為吉州安福人曽祖諱<lb/>
璣祖諱知復考諱仕先皆不仕紹興初年復元祐<lb/>
詩賦科時士以王氏訓故<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>爛口耳聖經賢史古<lb/>
今治乱正邪之大端漫不省為何物公與兄禹錫<lb/>
以文章煒然同升里選而公在第二州閣稱二劉<lb/>
焉已而禹鍚登科公聞罷又十一年禹錫死公以<lb/>
經賦兩科再詣太常登十五年進士第調鄂州户<lb/>
掾鄂居上流留屯神衞兵以大万計一夕軍中積<lb/>
芻火大將田師中怒甚大搜後一夕得三偷児有<lb/>
<pb n="KR4d0266_SBCK_122-11a"/>
火具械致之州太守張搏承意委公鞠之欲必得<lb/>
三人者火芻狀公精意問囚蓋其情將以竊蔵於<lb/>
民家實未嘗至軍壘也即抱具獄白釋之三太守<lb/>
怒以語侵公公曰以火具而殺三人有以異於以<lb/>
釀具而抵酒禁者乎太守一笑破械遣囚遂與公<lb/>
為知己薦之朝迁左從政郎丞鼎州武陵縣數决<lb/>
疑訟嵗旱州命公禱而雨甘露降于丞廰事之後<lb/>
圃桃者五李海棠者一邑民咨異部使者某公雅<lb/>
不屑其人某剡章薦公公以好言謝郤之就攝郡<lb/>
愽士逾年用禮部侍郎辛公次膺及諸公薦改秩<lb/>
<pb n="KR4d0266_SBCK_122-11b"/>
左宣教郎知臨江軍新喻縣而疾作致仕得左奉<lb/>
議郎命下於身後云公初娶伍氏継室向氏三子<lb/>
宏中處中得中二女始公未仕恤恤然有及物意<lb/>
安福西寅陂嵗溉田万三千畮擅於豪右貧民病<lb/>
之公爲作均水約上之官事下至今利焉嗟乎士<lb/>
大夫儋爵賦禄任民之安危福禍而漠然塞耳関<lb/>
口視若風馬牛不相及甚者作俑厲民以爲吾民<lb/>
數百年不可療之疽根以進其身無怍色而公未<lb/>
有職於民之時而拏民憂以自詭如此使得大其<lb/>
施所及豈少哉公即世之二年門下士楊万里聞<lb/>
<pb n="KR4d0266_SBCK_122-12a"/>
其葬乃哭而表其墓曰<lb/>
郷里遺老為予言劉正臣極長者其隂徳枉人博<lb/>
矣其後増増未有已也今觀其二子相踵䇿第而<lb/>
亦相踵以死以不得逺其翔不及流其根則福善<lb/>
之報然不然未可知也然君子之望其子也無忝<lb/>
於其訓以無媿於其天而已負其先以尤其天豈<lb/>
其志也哉是則報之大者是則二劉已矣<lb/>
　　　羅元亨墓表<lb/>
元亨諱上行羅氏世為廬陵人年二十有八擢進<lb/>
士弟負其有慨然欲竭才力為國立功業卒至於<lb/>
<pb n="KR4d0266_SBCK_122-12b"/>
憊以病病以死死以不夀夀止於六十有一官止<lb/>
於左奉議郎知饒州安仁縣嗟乎若元亨之志元<lb/>
亨之才元亨之㢘勤而止於斯天邪人乎天也亦<lb/>
人也始元亨丞武岡軍武岡縣時大冦楊公窟穴<lb/>
洞庭狠然有窺湖南意朝廷命大將岳飛討焉元<lb/>
亨以飛檄督饟於諸郡至全州通判范寅秩挾家<lb/>
閥心䡖士大夫元亨屢撼不動一日徃哀懇之范<lb/>
盛氣大罵曰公少年不曉事錢糧不可得也抗言<lb/>
責之曰㓂在心腹王師逺來不宿飽公忍㘴視邪<lb/>
臣子之義當如是耶范怒且愧其㘴人即發帑廩<lb/>
<pb n="KR4d0266_SBCK_122-13a"/>
以應然用是銜元亨元亨不顧也已而元亨宰静<lb/>
江府茘浦及永州東安縣凢兩遇范為部中監司<lb/>
數窘元亨卒不得絲粟罪然元亨自是困躓晚乃<lb/>
教授徳安府府學用諸公薦改秩左宣教郎而元<lb/>
亨老矣至安仁數月境内大治部使者太守上其<lb/>
狀於朝丐頒其條教為州縣式廟堂欲用之而元<lb/>
亨病革死焉蓋紹興三十有一年九月某日也其<lb/>
在茘浦民世為胥於帥漕憲司怙其㔟意氣横出<lb/>
視令亡如也令徃徃反折節隆禮以就焉介其譽<lb/>
於上官否則與為市以故多犯法不輸租令惕不<lb/>
<pb n="KR4d0266_SBCK_122-13b"/>
敢呵問稍忤焉則飛語釣謗逺者莫攷近者逐二<lb/>
十餘令矣元亨至則條其姓名與其所以然者白<lb/>
於三司請再犯者得逮治胥徒側目治甲廣右其<lb/>
在東安范運判修怨移以丞祁陽受牒鞠獄衡州<lb/>
先是衡有浮屠弱一孤児而奪之田浮屠者徑山<lb/>
宗杲之徒也宗杲以才弁得幸於公卿要人孤児<lb/>
每訟田於有司有司皆覲望宗杲之㔟橈法以田<lb/>
卑浮屠屢矣元亨未至衡州十里所宗杲遺書於<lb/>
元亨啖以惟所欲或當塗薦章或金帛皆立致必<lb/>
以田畀其徒元亨謝曰諾入城則發其姧其訟一<lb/>
<pb n="KR4d0266_SBCK_122-14a"/>
問而决舉田以皈孤児諸公大驚及秩滿皈家万<lb/>
里私怪其蕉萃以問其子全略全略慼然曰吾翁<lb/>
平生之心力盡於為邑矣竟日㘴聴民政飢甚則<lb/>
入屏風後卒卒索食食未徹聞一民楫於庭則又<lb/>
屣履而出迨夜過丙事已民謝去倦卧於屏風後<lb/>
率以為常未幾則聞大病於徳安再病於安仁卒<lb/>
死於勤且所至遭其仇以不得施其才是可哀也<lb/>
已曽祖諱軿祖諱仇皆不仕父諱紼以經術為州<lb/>
里儒先粹然古君子人也以元亨贈右承事郎母<lb/>
李氏贈太孺人妻孺人周氏先卒子四人全略全<lb/>
<pb n="KR4d0266_SBCK_122-14b"/>
徳全材皆以文世其家全㓛未冠二女已嫁其詳<lb/>
見於行狀誌銘矣明年某月某日妺婿楊万里復<lb/>
表其墓曰<lb/>
嗟乎元亨以王師不飽為已憂而不慄上官之含<lb/>
怒賢矣范公以一時之怒不容天下之士而阨之<lb/>
至死寃矣雖然元亨之賢蓋自其天在阨而安亦<lb/>
豈其寃吾特為國愛元亨之才而為當世之君子<lb/>
惜其使斯人而然也嗟乎櫻已者醜䛕已者妍同<lb/>
已者扶異已者顛今之君子此病未痊若元亨之<lb/>
犯一郡丞其禍已如此况復有大於此者邪然則<lb/>
<pb n="KR4d0266_SBCK_122-15a"/>
乏才於緩急之除而天下之所以難治不足怪也<lb/>
已不足怪也已<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第一百二十二終<lb/>
<pb n="KR4d0266_SBCK_122-15b"/>
<pb n="KR4d0266_SBCK_122-15b"/>
</p>
<p>
</p>
  </div>
</body>
</text>
</TEI>
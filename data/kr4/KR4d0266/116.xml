<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_116-1a"/>
誠齋集卷第一百十六<lb/>
　　　　　　　廬陵楊　万里　廷秀<lb/>
　傳<lb/>
　　　李侍郎傳<lb/>
李椿字夀翁洺州永年縣人父升進士起家以廉<lb/>
正稱靖康之難汴都不守虜大掠升䕶其父泰以<lb/>
背受刄與其長子相継卒椿殯三䘮侍後母張避<lb/>
地遡湘隃領備嘗艱僒用父遺澤補官初調潭州<lb/>
衡山縣尉丁母憂服除調桂陽監司理参軍臨武<lb/>
㓂作求盗者禽致五十九人鞠之才六人抵死又<lb/>
<pb n="KR4d0266_SBCK_116-1b"/>
誣為官軍鄉導者父子三人通㓂釋之調衡州軍<lb/>
事判官郡守陳正同怒永民張巨泗誣以死刑椿<lb/>
鞠其獄竟直之再調寕國軍節度推官豪民執偽<lb/>
劵奪陳氏田陳父子斃于獄妻又將斃辯其偽取<lb/>
田㱕陳氏元顔亮將渝平亟白守宣近江宜為備<lb/>
因為經理繕城池葺軍械料民兵宣恃以無恐張<lb/>
浚節制兩淮軍馬辟充凖備差遣浚拜宣撫使又<lb/>
拜都督連辟椿為屬是時賔賛之盛皆一時選至<lb/>
經營兩淮形勢事宜綏流民布屯戍詞軍情砦山<lb/>
水搤險要涉歴周遍規度精宻皆椿力也癸未之<lb/>
<pb n="KR4d0266_SBCK_116-2a"/>
春將臣有以北討之議聞者下其議督府椿方奉<lb/>
檄至巢亟移書浚之子栻言藩障不固儲備不豊<lb/>
將多而非才兵弱而未練節制未允論議未定彼<lb/>
逸我勞雖得地必不守未可動也㱕至合淝師已<lb/>
行矣復致書於浚言大將勇而無謀願授成筭俾<lb/>
進退毋損威重俊皆如椿言是冬浚入覲事小異<lb/>
椿勸之去來年春浚出視師小人之黨已勝浚跡<lb/>
甚危而浚自以宗臣任天下之重誓當捐軀死而<lb/>
後已椿又連書趣之去初椿得監登聞鼓院在職<lb/>
數月有所不樂請通判廉州未赴召對除知卾州<lb/>
<pb n="KR4d0266_SBCK_116-2b"/>
至鄂首行墾田復户數千曠土大闢軍民有争一<lb/>
裁以法主將忻服以治理聞移廣南西路提㸃刑<lb/>
獄决前使者未竟之獄縱釋數十百人盛夏行部<lb/>
厲毒弗避牢户慮問人人諄悉退閲文牘一夕千<lb/>
紙廢發運司所復昭州金坑禁瓊管仕者買土物<lb/>
復移荆湖北路轉運判官許奏事行及近甸屬時<lb/>
宰方諆逐正人逆忌公促便道之部抵卾㑹嵗大<lb/>
侵官配民備米賑糴民争於糴而官下其估商舟<lb/>
不至米益踴貴椿損强配之數弛裁抑之直未幾<lb/>
四方之米輻湊賤十之三漕計之數常賦有定數<lb/>
<pb n="KR4d0266_SBCK_116-3a"/>
乃有嵗糴代發之米凋殘未盡復乃有増起二分<lb/>
之錢椿奏乞蠲其額寛其期又楮劵壅滯請通以<lb/>
錢和糴侵民請從市直監司行部多從吏卒擾州<lb/>
縣椿單車以行不將一軰所至之州就取吏卒以<lb/>
為使令又前戒吏具所當問事各條列為籍按之<lb/>
以問無復相通為姦携私錢自給一不受餉召為<lb/>
吏部員外郎頃之因議郊赦有蠻人讎殺並與釋<lb/>
罪者椿白執政曰此椿在廣西因李棫事一時有<lb/>
請耳非可常行也當删執政愧謝曰都司無人除<lb/>
樞宻院檢詳諸房文字時張説㑒書樞宻㑹小吏<lb/>
<pb n="KR4d0266_SBCK_116-3b"/>
有持南丹州莫酋表求自宜州市馬者因説以聞<lb/>
椿白説邕逺宜近官非不知也故迂之者豈無意<lb/>
哉莫氏方横柰何導之以中國地里之近請治小<lb/>
臣引致邉事之罪説又建議募民為兵以所募多<lb/>
寡之數立為賞罰之格以勸沮州郡椿白説贑吉<lb/>
撫漳汀等州俗勁悍募之易也湖北瀕蠻京西淮<lb/>
南凋敝恐有以捕為募者必驚擾請毋限額積兩<lb/>
事忤説說語人曰吾乃無一可耶椿不自安驟請<lb/>
補外　上疑之以問執政参知政事鄭聞以實奏<lb/>
上令諭以安職未㡬説罷遷左司員外郎兼權検<lb/>
<pb n="KR4d0266_SBCK_116-4a"/>
正深嫉吏姦毎裁正之輪對言三衙諸衛㳂江蜀<lb/>
漢之兵有用之兵也當益者也諸州將兵禁廂兵<lb/>
無用之兵也當銷者也然銷之有道死亡勿補二<lb/>
十年之後無復無用之兵矣異時寕以㳂江蜀漢<lb/>
之兵分屯諸州可也又言榖帛本也錢末也今榖<lb/>
帛之説變而為錢此榖帛所以愈輕而錢愈重民<lb/>
何自而不貧願正賦法更禄令多畀之以榖帛而<lb/>
寡畀之以錢請補外降真龍圖閣知隆興府江南<lb/>
西路安撫使改荆湖南路轉運副使又改都大提<lb/>
舉四川茶馬俄復㱕湖南建請减桂陽軍月樁錢<lb/>
<pb n="KR4d0266_SBCK_116-4b"/>
嵗萬二千緡損民税折銀之直免户部配鬻乳香<lb/>
衡嶽廟火椿言廟洊火天寔猒其非制請除壇以<lb/>
祭而不屋毋違典禮毋煩財力不報茶冦作帥臣<lb/>
絀椿被　㫖權湖南安撫時江西兵已集㓂執僒<lb/>
謀復乗虗徑湖南擣嶺外公當敗衂之餘兵備單<lb/>
弱遣一將將數百人捍禦干攸茶陵安仁郴桂陽<lb/>
之境指授合事宜㓂卒不能再至事平請諸<lb/>
朝嵗分兵以戍湘隂平江益陽龍陽産茶之地召<lb/>
㱕首言軍政之敝曰近者卾渚大軍二千捕茶冦<lb/>
數百亡失過半小㓂尚爾如大敵何上乃得盡聞<lb/>
<pb n="KR4d0266_SBCK_116-5a"/>
外間軍事除司農卿椿㑹大農嵗用米百七十萬<lb/>
斛而省倉見米僅支一月或兩月歎曰真國非其<lb/>
國矣力請嵗儲二百萬斛以為一年之蓄又請自<lb/>
南庫給錢以為糴之資又請糴洪吉潭衡軍食之<lb/>
餘及鄂商之舟及取江西湖南北寄積之米自三<lb/>
緫領所迭輸中都又言於制國用者曰今倉庾所<lb/>
用一月營一月之粟帑藏所給一旬貸一旬之錢<lb/>
而米有豐儲倉之積錢有南上庫之積所謂積者<lb/>
本非有餘也移東就西耳　朝廷之與户部遂分<lb/>
彼此告借之與索償有同市道此陽城所以悪裴<lb/>
<pb n="KR4d0266_SBCK_116-5b"/>
延齡者願懲佞臣之欺革而正之皆不果用臨安<lb/>
擇守椿在議中参知政事李彦頴曰李椿於人無<lb/>
委典　上曰正欲得如此人遂兼權臨安府異時<lb/>
守臣走權門奉約束民事一付吏椿身親文牒簿<lb/>
書不避浩繁寡弱得伸權貴屏息私謁不至故事<lb/>
府有中人承受公事守至必謁椿弗謁怒因諭<lb/>
㫖故遷延以相沮傷椿白廟堂無所用承受<lb/>
徳夀宫送内人四軰鞠火事實甲遺燼而誣乙一<lb/>
問得情市有火近大閹之舍怒捄者不専遣兩親<lb/>
卒至府庭趨驩椿奏下兩卒大理大理觀望覆逮<lb/>
<pb n="KR4d0266_SBCK_116-6a"/>
府吏卒椿即委府職於其貳而自劾有<lb/>
㫖杖兩卒釋府吏卒杭僧跌蕩慿藉私宇數百因<lb/>
有姦事椿悉取其宇以舍中都官旋觧府事椿在<lb/>
府止三月云因轉對言易二五剛柔之義曰以九<lb/>
居五以六居二位當之卦十有六宜無不利而辞<lb/>
多艱以六居五以九居二位不當之卦十有六宜<lb/>
有悔咎而辞多吉蓋君以剛健為體以虗中為用<lb/>
用虚中以行其剛健臣以柔順為體以剛中為用<lb/>
用剛中以守其柔順<lb/>
陛下得虚中之道以行其剛健之徳矣未見剛中<lb/>
<pb n="KR4d0266_SBCK_116-6b"/>
以守柔順之臣臨九二未順命者剛中之臣也遯<lb/>
六二固志者柔順之臣也願觀象玩辭取九二剛<lb/>
中之臣或未即順命究其義而無虧則信而任之<lb/>
察六二柔順之臣或挾情固位而無所執守則踈<lb/>
而逺之執政滋不悦久之求去除江南西路轉運<lb/>
副使還前職辞行　上曰卿未可以逺去改知婺<lb/>
州進職秘閣修撰初至訟牒日五百久之猶二百<lb/>
率閲竟乃退食償户部積負二十萬緡<lb/>
詔衢婺市皮角若干而筋居五千斤椿奏一牛之<lb/>
筋四兩是屠二萬牛也　上為收前詔除吏部侍<lb/>
<pb n="KR4d0266_SBCK_116-7a"/>
郎言民貧多盗非國之便願令有司各疏冗食之<lb/>
可省者監司疏一路守臣疏一州上于<lb/>
朝議而省之　上善其言委椿疏婺州事上之椿<lb/>
為吏部請薦舉陞改奏狀限半年而逹以革欺奪<lb/>
選人酬賞許後收用以勸勞効户部酒庫監官不<lb/>
許辟舉以公銓選秀邸館客周荃特注湖州户掾<lb/>
椿言荃未銓試且衝待次人閡選法奏改員外置<lb/>
不預事　上親慮囚命椿與張掄叙囚徒掄官<lb/>
承宣使奏牘欲列名椿右椿不可白丞相丞相令<lb/>
先掄椿退謂權要恃恩不足怪廟堂曲徇為可畏<lb/>
<pb n="KR4d0266_SBCK_116-7b"/>
草奏言臣固知承宣使序權侍郎之上但使事以<lb/>
閤門副侍郎耳所被　㫖臣名實在上不可不正<lb/>
章未逹而事聞掄亟罷時<lb/>
上獨㩜機務羣臣媮免椿言天下國家譬之一身<lb/>
君為元首而在上臣為支體而在下故有腹心之<lb/>
臣股肱之臣手足瓜牙之臣耳目口舌之臣易經<lb/>
八卦亦曰乾為君為首坤為臣為腹六子為足為<lb/>
股為耳為目為手為口今<lb/>
陛下焦勞於上百官逸豫於下號令未允輿議則<lb/>
曰出自　上意除授不猒衆望則曰命由中出大<lb/>
<pb n="KR4d0266_SBCK_116-8a"/>
臣不弼侍從不規給舍不駮臺諫不論是人君獨<lb/>
任一身之責也願体乾剛健委任責成使腹心股<lb/>
肱手足瓜牙耳目口舌之臣各盡其職侍衛司兵<lb/>
因競而碎僧寺新補軍頭乗忿而剽都市<lb/>
朝廷不深治椿舉張彛之事為戒言官彈劾不勝<lb/>
去職所從風聞者坐黥隷椿言非置臺諫為耳目<lb/>
之本意軍中結邏者以揺主將攟擿騰播椿請嚴<lb/>
階級之法又極言閽寺之盛曰自古官官之盛衰<lb/>
繋有國之興亡其盛也始則人畏之甚則人悪之<lb/>
極則群起而攻之漢唐勿論靖康明受之禍未逺<lb/>
<pb n="KR4d0266_SBCK_116-8b"/>
今畏之矣未甚悪也有以裁制之不使至極則國<lb/>
家免於前日之患宦官亦保其富貴願官置蠶室<lb/>
而限其數復　祖宗之制官髙者補外又門禁宫<lb/>
戒之外勿使預於人材政事又嚴士大夫兵將官<lb/>
與之交通之禁上聞靖康明受之事嚬蹙久之曰<lb/>
朕㓜亦聞此納疏袖中最後爲　上極言邉備以<lb/>
奕爲諭曰敵有强弱猶奕之有優劣奕固以優劣<lb/>
爲勝負而又論先後焉此易之所以貴乎豫今春<lb/>
虜加無禮於吾使人所以備之不可不豫歴疏保<lb/>
淮之地有八曰楚曰盱眙曰招信曰濠曰渦口曰<lb/>
<pb n="KR4d0266_SBCK_116-9a"/>
花靨曰正陽曰光保江之地有四曰髙郵曰六合<lb/>
曰巢湖口曰北狹関若保淮之計今之事力或未<lb/>
能及則保江之計在所必守呉事如此近事如此<lb/>
又襄陽宜屯一軍應城以為近援又荆南屯軍宜<lb/>
徒江之南以備吕䝉取闗羽之故智又論瓦梁濡<lb/>
湏之形便　上與徃復商略椿以病賜告請奉祠<lb/>
弗許既朝竭力請甚哀　上察其誠惻然許之除<lb/>
集英殿修撰知寕國府改知太平州将發賜尚方<lb/>
珍劑當塗寔采石重地　上意屬以一面椿請有<lb/>
機宻章奏願從通進司以聞皆從之既至力圖上<lb/>
<pb n="KR4d0266_SBCK_116-9b"/>
流之備上言州管禁軍舊籍二千七百而贏今裁<lb/>
一千一百而縮欲募若簡横江水軍千人選将練<lb/>
習緩急列艦以直裕溪上可以援東闗濡湏下可<lb/>
以應采石又言采石水軍舟多卒少欲以歩卒之<lb/>
半為水戰之用或擇利而進則舍舟登岸不専采<lb/>
石之備而為徃來巢湖必保濡湏之計又言㳂江<lb/>
津渡宜隷南岸時和州利算商舩開支港首尾屬<lb/>
之江椿曰是自隳天險也奏之　上亟遣塞之居<lb/>
嵗餘年六十九即請老　上初惜其去章三上乃<lb/>
以敷文閣待制致仕越二年湖南謀帥兵役之後<lb/>
<pb n="KR4d0266_SBCK_116-10a"/>
思有以鎮安之<lb/>
上以椿為重厚遂落致仕進顯謨閣待制知潭州<lb/>
荆湖南路安撫使再辞不得請乃强起至亡幾何<lb/>
悴者蘓疑者釋復如盛時　朝廷下府議復税酒<lb/>
椿定其議府貰民物積不償者椿至一錢悉償之<lb/>
斗酒千錢亦不妄用故人賔客助以私財縣有羡<lb/>
賦州竭取之縣以不可為椿㱕其半民事必躬剖<lb/>
决如縣冷然嵗旱振廩勸分下一紙之令而定蠲<lb/>
租十一萬給常平米二萬糶又數萬民免流徙前<lb/>
守創新軍曰飛虎驩議未息椿曰長沙鎮壓蠻徼<lb/>
<pb n="KR4d0266_SBCK_116-10b"/>
枕湖院嶺二十年間至三乞師可無一軍且巳費<lb/>
縣官四十二萬緡何可廢也亦在馭之而已椿善<lb/>
遇其將而責之訓厲俄而技擊精紀律明隐然為<lb/>
彊軍異論怙息　上説進其將一官郴故多盗而<lb/>
又厚賦民輸田租率一斛官取倍之又八斗椿曰<lb/>
何自弭盗謮損之今為二斛而减其一斗焉民稍<lb/>
寛未滿嵗請復致其事　詔不可章又三上言極<lb/>
危苦乃進敷文閣直學士致仕年七十有三椿年<lb/>
三十始學易有得不著訓傳或先儒未言則述之<lb/>
在臨安奉　詔擇靈隐寺主僧椿復于<lb/>
<pb n="KR4d0266_SBCK_116-11a"/>
上願崇先王之道正人倫之本毋鬻度僧牒撤無<lb/>
名佛屋漸汰㳺墯㱕之農桒椿莊重簡淡嶷然有<lb/>
守泊然無欲而其中夷易平直㢘不異衆介不絶<lb/>
物不比權貴亦非矯厲毎曰不幸值要人亦忌而<lb/>
敬之　上嘗亟稱其樸直云椿嘗議渡江以來茶<lb/>
法之敝謂官執空劵市之園户州縣嵗額配之於<lb/>
民卒有頼文政之㓂請更法初廣西塩法官自鬻<lb/>
之後改鈔法漕計大窘乃盡以一路田租之米二<lb/>
十二萬斛令民折而輸錢至五倍其估米既為錢<lb/>
二十餘州吏禄兵稍無以給則又損其估以市米<lb/>
<pb n="KR4d0266_SBCK_116-11b"/>
於民曰和糴曰招糴民愈病久之鈔費售者三年<lb/>
椿請改法從舊除民折苗和糴官民俱便椿初在<lb/>
莫府即建兩淮屯田之䇿欲令兵民雜耕以楚泗<lb/>
滁濠之田給鎮江之軍廬夀無為之田給建康之<lb/>
軍光黄之田給江池之軍襄郢安隨之田給襄郢<lb/>
之軍俾之自耕自收其利軍分為二嵗迭耕焉庻<lb/>
㡬地利闢邉儲廣軍士足乾道之初渡江四十年<lb/>
矣北來諸軍率老且病於是立法汰去養之諸州<lb/>
然廪給不時而諸州亦困新軍未戰而舊人已空<lb/>
椿言已汰者宜善視之毋使失職未汰者可勿汰<lb/>
<pb n="KR4d0266_SBCK_116-12a"/>
毋給全廩其子弟不願湼者以為効用毋失彊壯<lb/>
可以收士卒之心寛州郡之力壯軍伍之勢又言<lb/>
中原來㱕者待之宣有别若河朔起事摧敗而來<lb/>
者山東旱蝗流徙而來者逆虜入㓂避死而來者<lb/>
與大將通約先後而來者皆吾赤子其優之宜也<lb/>
亦或可用也然優之之恩厚於正軍以怠吾舊人<lb/>
不可也薄於降虜以怒仗義來㱕者亦不可也至<lb/>
於遼東逃而來者符離降而來者蓋讎敵之餘孽<lb/>
也貸其生足矣宜悉置之江上諸軍下者分配部<lb/>
伍之役髙者假以添置軍職之名勿散之州郡勿<lb/>
<pb n="KR4d0266_SBCK_116-12b"/>
屬之軍馬勿令出入於禁衛可也男二人毅夫正<lb/>
夫椿居官儉而法官燭不入中門家人不用公家<lb/>
供張始至有新帟幕必撤而蔵之以湏迎新去之<lb/>
日不私一物餽餉非律令所應受者率㱕之公帑<lb/>
素篤風誼同僚李燮死有女棄民間贖而育之嫁<lb/>
之云<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百十六終<lb/>
<pb n="KR4d0266_SBCK_116-13a"/>
</p>
<p>
</p>
  </div>
</body>
</text>
</TEI>
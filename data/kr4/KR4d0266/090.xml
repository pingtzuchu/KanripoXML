<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_090-1a"/>
誠齋集巻第九十<lb/>
　　　　　　　廬陵楊　萬里　廷秀<lb/>
　程試論<lb/>
　　　漢文帝有聖賢之風論<lb/>
論曰有徳之主非以㓛能勝而以風味勝三代既<lb/>
徃聖賢之君亦與三代而俱徃與三代異其世而<lb/>
不與三代異其徳漢文其庶幾乎世主以功業聞<lb/>
而帝之㓛業無一之可稱世主以才智顯而帝之<lb/>
才智無一之可見君子乃以聖賢許之者以其風<lb/>
味而得之也風味隱而功能興則無以見孝文矣<lb/>
<pb n="KR4d0266_SBCK_090-1b"/>
魏文帝曰漢文帝有聖賢之風有才之主與有徳<lb/>
之主二者同日而論之未可也論有徳之主當如<lb/>
玉人之論玉聖人之論學市之庸工屑石而鍊之<lb/>
毁瓦而藥之既成而謂之玉視之良玉也其光荧<lb/>
然其聲冷然玉則玉矣至於玉人之所蔵初無如<lb/>
是之聲光也然輝不足而潤有餘無暫美而有逺<lb/>
器不惟玉也惟學亦然聖門諸子俊辯如賜人以<lb/>
為仲尼不及也英氣如由自以為諸子不及也然<lb/>
是二子者聖人皆不與之蓋辯之俊也氣之英也<lb/>
非所施於聖人之門也故聖人之所與不在於二<lb/>
<pb n="KR4d0266_SBCK_090-2a"/>
子之英與俊乃在於顔之如愚曾之詠而皈葺不<lb/>
惟學也惟君亦然是故論玉者不以輝彩而以器質<lb/>
論學者不以術業而以氣象論君徳者不以㓛能<lb/>
而以風味文帝之爲文帝也强不如秦武不如世<lb/>
宗功不如唐文皇不如則信不如矣不爭似弱有<lb/>
容似懦過倹似褊似則信乎其似矣而帝之所以<lb/>
聖所以賢者何也蓋嘗聞之快其忿以残天下之<lb/>
生先王不忍也帝獨得辞其弱哉矜其察以究天<lb/>
下之欺先王不樂也帝獨得辞其懦哉厚其奉以<lb/>
虚天下之蔵先王不屑也帝獨得辞其褊哉以帝<lb/>
<pb n="KR4d0266_SBCK_090-2b"/>
之用心求帝之風味温乎其有所不可激也曠乎<lb/>
其有所不可隔也淡乎其有所不可誘也帝之不<lb/>
如後世之君固也而其風味則三代聖賢中人也<lb/>
不如後世之君而有三代聖賢之風味帝亦足矣<lb/>
帝何求焉或謂肉刑之除其文帝瑜中之瑕也歟<lb/>
嗴乎是亦見其末而莫原其初者也隨其聲而莫<lb/>
睹其形者也肉刑何從而作乎其作於聖人之不<lb/>
得已乎洪荒之世人與禽之未别則夫所謂人者<lb/>
其能如今之世禮可以繩而法可以紏哉其必有<lb/>
所大乱而不可止者也由是肉刑生焉聖人非欲<lb/>
<pb n="KR4d0266_SBCK_090-3a"/>
作也𣣔不作而不得也非欲存也欲除之而未可<lb/>
也漢文之世其民醇且厚矣可以除之矣而弗除<lb/>
也則帝亦不仁矣夫堯舜復生必除之矣帝除之<lb/>
而有過則堯舜除之亦有過乎謹論<lb/>
　　　大人格君心之非論<lb/>
論曰忠於身而後可以言忠於君葢忠於身者其<lb/>
正先身而後君忠於君者其正先君而後身先身<lb/>
而後君故其忠無形先君而後身故其忠有名恕<lb/>
其身之不正而責其君之必正名則有矣大人不<lb/>
為也大人者無所責於君也無所言於君也非不<lb/>
<pb n="KR4d0266_SBCK_090-3b"/>
責也無可責也非不言也無可言也自吾君得我<lb/>
而與之居吾身之自正既暴之天下而無所媿吾<lb/>
君之不正亦潜消於心而不自知吾君且不自知<lb/>
也吾何知焉吾且不知也吾何言焉此正君之妙<lb/>
也孟子曰大人格君心之非豈非以大人者正已<lb/>
而物正故其正君也為最易歟君子之事君有以<lb/>
言諫有以身諫君有過言力為之繩此言諫也非<lb/>
身諫也君有過行痛為之紏此言諫也非身諫也<lb/>
吾聞以身諫者從以言諫者凶蓋吾君之過與其<lb/>
囬之孰與消之與其救之孰與先之言過而後繩<lb/>
<pb n="KR4d0266_SBCK_090-4a"/>
君子以爲不若無過之可繩行過而後紏君子以<lb/>
爲不若無過之可紏非私吾君之過以爲諂也消<lb/>
之於先其爲力不難也非掩吾君之有過以爲諱<lb/>
也救之使囬其爲力不易也古之君子以身諫者<lb/>
也後之君子以言諌者也此其爲從與凶之異也<lb/>
古之君子何修而能以身諌也豈以其積於巳者<lb/>
素厚而服於人者素著歟名爲天下之正人而心<lb/>
傳聖賢之正學身履天下之正道其在山林吾君<lb/>
恨其不能致也其在　朝廷吾君忘其巳之爲尊<lb/>
也恨其不能致則必深自咎其君徳之不足與有<lb/>
<pb n="KR4d0266_SBCK_090-4b"/>
為也忘己之為尊則必深自憂其賢者不可得而<lb/>
親也自咎其不足與有為其非心耶意十已去四<lb/>
吾矣自憂其賢者不可得而親其非心耶意十已<lb/>
去其六七矣則其立人之朝吾君與之居處與之<lb/>
咲語與之謀議與之注措未幾何也吾君忽乎其<lb/>
為聖君矣天下見吾君之聖也不知其所從來也<lb/>
見吾君動罔不聖也不知其何為而至此也謂大<lb/>
臣之力歟吾未嘗有言也謂非大臣之力歟自吾<lb/>
君有意乎吾而君徳已進也夫能使吾君有意乎<lb/>
其人而君徳已進而况與之居也歟非孟子所謂<lb/>
<pb n="KR4d0266_SBCK_090-5a"/>
大人誰與領此魏鄭公之在唐吾嘗敬之吾嘗愛<lb/>
之吾今且猶敬愛之而况於其君乎太宗袖鷙禽<lb/>
而斃之惟恐公之或見也太宗欲幸東都而中輟<lb/>
惟恐公之或聞也非恐公之聞且見也愧也非愧<lb/>
也驚也夫為人臣而能使其君敬之能使其君愧<lb/>
之無諫之言有諫之功蓋公之仁義之學固有不<lb/>
言而心化者歟孟子所謂大人公未盡也而格君<lb/>
心之非公則近之矣吾是以敬之吾是以愛之謹<lb/>
論<lb/>
　　　魏鄭公勸行仁義論<lb/>
<pb n="KR4d0266_SBCK_090-5b"/>
論曰人君之於道資有所近則言有所入蓋道無<lb/>
難易而君子之言有從違言無從違而人君之資<lb/>
有逺近資之所不逺小人不能却而返資之所不<lb/>
近君子不能勸而進太宗之行仁義人以為鄭公<lb/>
之勸也帝亦自以為公之勸我也不知夫非公之<lb/>
勸也言之入也非言之入也帝資之近也帝之資<lb/>
不近乎仁義而可勸則封倫亦能勸之矣故太宗<lb/>
曰魏證勸我行仁義君子以為非勸也天下之治<lb/>
乱其發在機其澤在人非發之難也決之難也盖<lb/>
天下無一定之説也天下而有一定之説則誰不<lb/>
<pb n="KR4d0266_SBCK_090-6a"/>
能決之者是故儒與墨並興而道與術交攻此有<lb/>
此之説而彼亦有彼之説將從其所謂道則倦於<lb/>
難成將不從其所謂術則樂其有速効難成也者<lb/>
難毁者也速効也者速禍者也世主能作其怠心<lb/>
以勝其樂心見其難毁以破其速禍者希矣治乱<lb/>
之機一言發之百世不得而移之決之者果難矣<lb/>
哉秦堂上之一議甘龍之言不勝商鞅之言勝君<lb/>
子已知秦之短矣漢匈奴之一議王恢之言行韓<lb/>
安國之言不行君子已知漢之灾矣而秦昭王漢<lb/>
武帝不自知其祚之短民之灾由此而生也不惟<lb/>
<pb n="KR4d0266_SBCK_090-6b"/>
不知之又從而樂之可悼也乎唐之治不在乎正<lb/>
觀之後而在乎正觀之初正觀之初太宗求治而<lb/>
未有所從鄭公嘗有言焉封倫亦有言焉公之言<lb/>
仁義之言也倫之言刑名之言也公之言似甘龍<lb/>
似安國似可倦倫之言似商鞅似王恢似可樂方<lb/>
是時一言之勝負一代之治乱也君子憂之非憂<lb/>
其遽乱也憂其發也非憂其發也憂其決也使太<lb/>
宗有秦昭王好伯之資有漢武帝喜㓛之資則倫<lb/>
之言勝而公之言不勝矣公之言所以勝者以帝<lb/>
之資不近二君之資故也帝之資不近二君則烏<lb/>
<pb n="KR4d0266_SBCK_090-7a"/>
乎近哉帝資之所近近乎先王仁義之資也資之<lb/>
近故入之也堅入之也堅故決之也果決之也果<lb/>
故發之也成米斗三錢外户不閉四夷來賔非勸<lb/>
也資也非勸而太宗以為勸豈亦太宗之賢樂其<lb/>
言之忠而忘其資之近故耶大抵求治之主莫難<lb/>
於有其天有其天矣莫大於盡其人曷謂天資是<lb/>
也曷謂人學是也鄉人之憫孺子入井也齊宣王<lb/>
之不忍於牛也太宗之觀明堂圖而罷鞭背也禹<lb/>
湯之泣辜祝網也其天者相近也然鄉人之不為<lb/>
齊宣齊宣之不為太宗太宗之不為禹湯何也其<lb/>
<pb n="KR4d0266_SBCK_090-7b"/>
人者相逺也充其人之學以極其天之資鄉人其<lb/>
不為禹湯乎而况太宗之賢也哉君子於此是以<lb/>
為太宗而歎也謹論<lb/>
　　　陸䞇不負所學論<lb/>
論曰君子之學問也真故君子之名節也全士大<lb/>
夫所以名毁而節䘮者世以為所行負所學非也<lb/>
其學非真學也其學果真學也則終身之名節已<lb/>
定於平日之學問矣得之真何所失於偽定於初<lb/>
何所負於終陸宣公自謂不負於所學其果不負<lb/>
所學耶曰不負云者公之謙辞云耳學之真故其<lb/>
<pb n="KR4d0266_SBCK_090-8a"/>
名節不待守而全守且不待也又何負不負之足<lb/>
爲公道哉曰不負云者公之謙辞云尔天下有偽<lb/>
學而無真儒以偽學而廢真儒則惑矣昔有學論<lb/>
語而敗於佞此張禹氏之賤儒也學儒而敗於貪<lb/>
此張涉氏之賤儒也學春秋而敗於姦此公孫氏<lb/>
之賤儒也自吾儒之有三子也而吾道或幾乎廢<lb/>
矣世主見一儒者則必逆疑其人世儒見世主之<lb/>
疑則又曲爲之地是二人者皆過也夫何故逆疑<lb/>
其人者曰是其容之頎然是其言之凛然觀聴焉<lb/>
而已矣用之且將爲佞爲貪爲姦固無用於學也<lb/>
<pb n="KR4d0266_SBCK_090-8b"/>
曲為之地者曰彼三子者過不在學也過在變其<lb/>
學而不守也嗟乎前之説行則天下無可用之儒<lb/>
後之説行則天下有可變之學以學為無用學之<lb/>
有用者猶在也以學為可變學果無用矣天下有<lb/>
無用之學有有用之學訓詁者無用之學也學之<lb/>
偽也名節者有用之學也學之真也三子者假訓<lb/>
詁以售姦耶非偽而何又焉用曲為之地而謂其<lb/>
負所學哉有真學則無負無不負矣世主之與世<lb/>
儒固未見孔顏之學也亦嘗見陸宣公之學乎下<lb/>
罪巳之詔以囬天下之心説者以此為公之不負<lb/>
<pb n="KR4d0266_SBCK_090-9a"/>
所學也專西平之任以復天下之業説者以此為<lb/>
公之不負所學也不知夫此公之計也非學也此<lb/>
公之㓛也非學也救蕭復以扶君子天子有不拔<lb/>
之疑觧之者公也擊裴延齡以沮小人天子有不<lb/>
測之威犯之者公也著醫書以易怨詩天下有不<lb/>
堪之究安之者公也解天子之疑者難也未若犯<lb/>
天子之威者難也犯天子之威者難也未若安天<lb/>
下之究者難也舉天下之至難而皆公之所至易<lb/>
公儒者也立朝何其勇也公勇者也去國何其安<lb/>
也學之力也公之身與學為出處學之力與公為<lb/>
<pb n="KR4d0266_SBCK_090-9b"/>
終始又何負不負之足云哉不負之説吾是以知<lb/>
公之謙也唴乎國患無真儒耳士患無真學尔洙<lb/>
泗之學陋巷之學浴泝之學退自齊梁之學用之<lb/>
則舉天下而措諸堯舜世俗以為儒者之夸也不<lb/>
用則飯𬞞食飲水曲肱而枕之世俗以為儒者之<lb/>
倨也至於為漢之三子者世俗則以為賢也世俗<lb/>
之所賢者固誤人之國也世俗之所謂夸與倨者<lb/>
未易得也孔顏則不復生矣得陸宣公而用之其<lb/>
國之安危治乱何如哉當陸宣公之存也小人不<lb/>
以為夸與倨者寡矣唴夫夸與倨者未易得也謹<lb/>
<pb n="KR4d0266_SBCK_090-10a"/>
論<lb/>
　　　宋璟剛正過姚崇論<lb/>
論曰與天下以治之福不與其君以治之㓛此大<lb/>
臣愛君之厚也盖治生於不治不治生於治方其<lb/>
不治人君以一身而憂天下及其既治人君以天<lb/>
下而樂一身大臣成其君之治可也與其君之治<lb/>
不可也與則樂樂則怠矣姚宋之相明皇同於成<lb/>
開元之治也而論者以璟為過於崇何也盖璟以<lb/>
其治與天下崇以其治與其君與天下以治之福<lb/>
君亦享其福與其君以治之功君必䘮其功彼宋<lb/>
<pb n="KR4d0266_SBCK_090-10b"/>
璟者其剛有可憚其正無可喜將致其君於終身<lb/>
不樂之地者也致其君於不樂乃所以致其君於<lb/>
不憂歟史臣曰宋璟剛正過姚崇親君子而踈小<lb/>
人人君之心也親小人而踈君子非人君之心也<lb/>
君子之過也君子之事君不使之樂必使之憂不<lb/>
欲其喜必欲其憚不待小人間之君已病之矣非<lb/>
君子之過乎是不然君子之心必有所不愛而後<lb/>
能有所愛其所愛者君之治也故使之憂不使之<lb/>
樂其所不愛者身之不踈也故欲其憚不欲其喜<lb/>
非不使之樂也無樂於初有樂於終有憂之名無<lb/>
<pb n="KR4d0266_SBCK_090-11a"/>
憂之實兹其所以有樂於君歟非不使之喜也吾<lb/>
得其喜君得其乱吾得其憚君得其治兹其所以<lb/>
無愛於身歟天下之治乱君子所恤也吾身之親<lb/>
踈君子遑恤哉嗚呼以治與天下而不以治與其<lb/>
君此宋璟之剛正所以過姚崇歟姚崇何人也中<lb/>
興之賢相也宋璟何人也亦中興之賢相也成開<lb/>
元之治致中興之功二公可同也一則權譎一則<lb/>
剛正二公不可同也吾嘗觀乎姚矣明皇之獵因<lb/>
獵以進皮冠之招無是舉也太廟之壞以為偶然<lb/>
夷伯之震無是説也捕蝗之後不曰修徳蝝生之<lb/>
<pb n="KR4d0266_SBCK_090-11b"/>
書無是法也姚之權譎一至此哉吾嘗觀乎宋矣<lb/>
中使之召不交一言孟子之所以逺王驩也倖臣<lb/>
之飲正色而起蓋寛饒之所以忤許伯也無逸之<lb/>
圖戒以淫乱周公之所以警成王也宋之剛正一<lb/>
至此哉當是時明皇之見姚也吾意其一言必和<lb/>
焉一政必美焉姚之為人温乎其可喜也明皇之<lb/>
見宋也吾意其一言必規焉一政必刺焉宋之為<lb/>
人凛乎其可憚也見姚而喜明皇以開元之治為<lb/>
極治明皇其不樂乎見宋而憚明皇以開元之治<lb/>
為未治明皇其不憂乎姚宋則皆賢也開元則誠<lb/>
<pb n="KR4d0266_SBCK_090-12a"/>
治也明皇樂於開元之功天下不見其禍明皇憂<lb/>
於開元之㓛天下不見其福不勝其憂明皇於是<lb/>
乎一而逐韓休再而逐九齡不勝其樂明皇於是<lb/>
乎一而相林甫再而相國忠天下之事至此然後<lb/>
知宋璟之可憚乃深可喜歟然則不以治之㓛與<lb/>
其君真愛君之厚者也大抵天下猶一家也君臣<lb/>
猶父子也昔者秦皇帝有二子焉其長則扶蘇也<lb/>
其季則胡亥也扶蘇好諌秦皇帝憎焉胡亥不諫<lb/>
秦皇帝暱焉扶蘇不在外秦皇帝無一日之樂胡<lb/>
亥不在側秦皇帝亦無一日之樂扶蘇逺矣胡亥<lb/>
<pb n="KR4d0266_SBCK_090-12b"/>
近矣秦皇帝之不樂一變而為樂矣為樂矣秦皇<lb/>
帝之不樂則變而為樂也秦皇帝之秦亦變而為<lb/>
漢也秦皇帝不思扶蘇而明皇思九齡唐之所以<lb/>
未亡歟論者欲觀唐之君臣觀秦之父子則得之<lb/>
矣謹論<lb/>
　　　李晟以忠義感人論<lb/>
論曰君子不能囬天下之㔟而能囬天下之心心<lb/>
之所囬㔟之所隨也天下不幸小人在朝知逆天<lb/>
下之心以順其君不知離天下之心以去其君天<lb/>
下之心已去於其下而小人之寵猶不去於其上<lb/>
<pb n="KR4d0266_SBCK_090-13a"/>
天下之㔟至此雖使君子為之若之何而為之哉<lb/>
涇原之變天下共應盧𣏌之為也李晟欲以孤軍<lb/>
而復王室其㔟亦難矣晟不求於㔟而求於心盖<lb/>
天下之㔟可以定不可以傾一傾則難定天下之<lb/>
心易以散亦易以收一收則不散晟以一已忠義<lb/>
之心感天下忠義之心天下之心既囬天下之㔟<lb/>
自定矣史臣曰李晟以忠義感人人之言曰與死<lb/>
人同病者其病不可醫與危國同㔟者其㔟不可<lb/>
為醫無愚良也其能醫者非醫之能也必不可死<lb/>
之病也君子無巧拙也其能有為者非君子之能<lb/>
<pb n="KR4d0266_SBCK_090-13b"/>
也必不可危之國也唴夫此庸人之論也非君子<lb/>
之論也庸人之論以天而廢人者也君子之論以<lb/>
人而輔天者也能醫不死之病庸醫亦能之何取<lb/>
乎良醫哉能存不危之國庸人亦能之何取乎君<lb/>
子哉惟天下必死之人足以試良醫之技惟天下<lb/>
至危之國足以試君子之能夫良醫所以能生必<lb/>
死之人君子所以能存至危之國亦必有説矣人<lb/>
之命雖係乎天實係乎人之氣國之命雖係乎天<lb/>
實係乎人之心良醫者有藥以囬死者之氣是以<lb/>
能生必死之人也君子者有道以囬國人之心是<lb/>
<pb n="KR4d0266_SBCK_090-14a"/>
以能存至危之國也李晟之存唐也以忠義感人<lb/>
心此其囬之之藥歟徳宗初不病也唐室初不危<lb/>
也建中之政天下相賀徳宗何病焉雖未能以天<lb/>
下取河北亦未聞以河北而制天下唐室何危焉<lb/>
盧杞一進殺真卿沮懷光士心去矣間架有征陌<lb/>
錢有征民心去矣戰者未返戍者復行軍心去矣<lb/>
且夫天下之權託於人主也人主之權託於誰哉<lb/>
一曰士二曰民三曰軍今也徳宗之託於天下也<lb/>
是三人者其心皆去矣涇原之役奉天之役興元<lb/>
之役不在於朱泚作難之日也識者知之久矣當<lb/>
<pb n="KR4d0266_SBCK_090-14b"/>
是時也以我之寡當賊之衆衆寡不敵也以我之<lb/>
弱當賊之强强弱不敵也懷光吾大將也則叛於<lb/>
内三鎮强藩也則應於外唐室之危何如哉李晟<lb/>
以一己之忠義囬天下之心以天下之忠義囬天<lb/>
下之㔟以寡為衆以弱為强以孤軍復京師醫必<lb/>
死之病而存至危之國天也亦人也嗚呼無强國<lb/>
有强人有人而有國者吾聞之矣無人而有國者<lb/>
吾未之聞也唐至於徳宗大盗再起天下再定有<lb/>
人焉故也安史之乱李郭以忠義而相勉遂能囬<lb/>
天下之心涇卒之乱李晟以忠義感人陸䞇以訓<lb/>
<pb n="KR4d0266_SBCK_090-15a"/>
辞感人亦能囬天下之心唐之人心其去者再小<lb/>
人離之也其收者再君子回之也大哉人心乎大<lb/>
哉囬人心之人乎與其既去而囬之孰與未去而<lb/>
留之吾故因李晟之事而備論之有天下者可以<lb/>
戒矣謹論<lb/>
　　　儒者已試之効如何論<lb/>
論曰道不離於用而難於信蓋道也者用則為帝<lb/>
王之業不用則為儒者之業故夫儒道也者可以<lb/>
不用不可以小用世主之求近功者見儒之不可<lb/>
以小用則以儒為不適於有用也既不信其道烏<lb/>
<pb n="KR4d0266_SBCK_090-15b"/>
能用其道乎君子將欲言儒者之可用不必言其<lb/>
可用也盍以古人已試之効而信之乎唐虞三代<lb/>
已試之於一時者也夫子已試之於万世者也試<lb/>
之一時而其用不可掩試之万世而其用不可易<lb/>
然則世主觀之可以少信矣能信則能用矣用與<lb/>
不用儒者不計也而信與不信其闗人之國豈小<lb/>
哉班固志藝文之書於儒家者流所以言其効也<lb/>
請遂言之天下之理貴生於有功賤生於無功此<lb/>
儒者之所以不如百家之説也嗚呼孰知夫不如<lb/>
百家之説此其所以為儒者歟百家者曰欲冨而<lb/>
<pb n="KR4d0266_SBCK_090-16a"/>
冨欲强而强問其期則曰朝行之夕見之何其有<lb/>
㓛歟儒家者曰欲帝而帝欲王而王問其期則曰<lb/>
必世也百年也何其無功歟自百家之有㓛也而<lb/>
儒始賤矣自儒者之無㓛也而儒始愈賤矣儒非<lb/>
無功也無近㓛也儒非可賤也世主賤之也一言<lb/>
出於儒則誹之以為大也一事出於儒則咲之以<lb/>
為迂也大與迂相遭而賤與貴不相敵此儒者之<lb/>
所以不如百家之説也嗚呼孰知不如百家之説<lb/>
此其所以為儒者歟堯舜三代與吾夫子蓋嘗以<lb/>
身試儒者之道矣泰和之治何從而來哉元聖素<lb/>
<pb n="KR4d0266_SBCK_090-16b"/>
王之業何從而致哉儒道之為也是道也用之則<lb/>
治不用則乱乱而用之則復治天下之有君臣父<lb/>
子也仁義禮樂也誰之力也天下有之故天下忘<lb/>
之也一日而無君臣父子也無仁義禮樂也天下<lb/>
何如哉然則儒者已試之効可觀也已秦人蓋嘗<lb/>
以身試百家之説矣冨則冨矣君冨於上民貧於<lb/>
下猶不冨也强則强矣有强於威無强於徳猶不<lb/>
强也得地而失民取人之國而人亦取其國然則<lb/>
百家已試之効可觀也已世主觀之儒者有㓛乎<lb/>
百家有㓛乎儒者可賤乎百家可賤乎能移其所<lb/>
<pb n="KR4d0266_SBCK_090-17a"/>
以信百家之心以為信儒者之心則儒者之可用<lb/>
與不可用决矣世主信則用之不信則已之儒者<lb/>
忘言焉可也班固之論儒者言其道之最髙此適<lb/>
所以滋世主之疑也人不吾髙而吾自髙焉誰其<lb/>
信之至其歴陳唐虞商周與仲尼已試之効頼有<lb/>
此爾雖然言之可信者易言之必信者難昔賈生<lb/>
蓋嘗言儒者之與百家已試之効矣其言於文帝<lb/>
曰今或言禮義之不如刑罸人主胡不引商周秦<lb/>
事以觀之乎生之言不為緩矣而文帝若無聞也<lb/>
有黄老以病其心生之言何從而入哉因班固之<lb/>
<pb n="KR4d0266_SBCK_090-17b"/>
言感生之言吾故曰言之可信者易言之必信者<lb/>
難謹論<lb/>
　　　文帝曷不用頗牧論<lb/>
論曰賢者不能使人知而能使人思知與不知賢<lb/>
者初莫之計思與不思有國者竟莫之悟二者常<lb/>
巧於相違而不喜於相遭是可歎也漢文帝聞説<lb/>
者之論而思頗牧之賢謂文帝之思為未善不可<lb/>
也然當頗牧之時或以間而擯或以䜛而殞孰知<lb/>
其誣孰知其賢哉其生也莫知其徃也始思思頗<lb/>
牧而天下無頗牧矣使其復有頗牧其能知頗牧<lb/>
<pb n="KR4d0266_SBCK_090-18a"/>
乎浅於知而深於思薄今而厚古豈特一頗牧而<lb/>
已哉揚雄曰文帝曷不用頗牧賢者不求不用亦<lb/>
不求必用吾之所挾不用則澤其身用則澤其國<lb/>
謂賢者求不用賢者有是心乎然其挾在我其用<lb/>
不在我不在我而我求之又從而必之自古聖賢<lb/>
君子未有或是之能也頗牧之在趙也頗牧不負<lb/>
趙而趙實負頗牧負與不負頗牧何心焉可悼者<lb/>
趙之社稷而已矣生靈而已矣使頗不以趙括代<lb/>
牧不以郭開死韓魏不侵匈奴不侵非頗牧之㓛<lb/>
也二子遲一日而去趙則趙之國遲一日而為秦<lb/>
<pb n="KR4d0266_SBCK_090-18b"/>
此誰之㓛乎雖然二子之㓛不求其君之不負也<lb/>
求其略知焉而不得也知且不知也而况於思乎<lb/>
漢文帝之思二子亦可為二子賀矣使二子而有<lb/>
知亦少慰矣然天下之事至於思其人而不獲其<lb/>
用君子謂之無益漢文之不思二子二子之病不<lb/>
加多漢文之思二子漢文之病不加少且匈奴之<lb/>
冦日迫而帝也乃欲起頗牧於九原不徒匈奴聞<lb/>
之為之一咲而已使頗牧聞之有不咲者耶漢文<lb/>
之於魏尚猶趙之於頗牧也舎今頗牧而思古頗<lb/>
牧善謀國者然乎哉帝能思頗牧吾亦能思魏尚<lb/>
<pb n="KR4d0266_SBCK_090-19a"/>
也願以帝思頗牧之心為帝知魏尚之心帝其許<lb/>
之乎馮唐謂帝有頗牧亦不能用其意則然矣其<lb/>
氣無乃猶未平其辞無乃猶未婉乎氣平則辞自<lb/>
婉辞婉則君自悟吾於馮唐之論猶有憾焉且帝<lb/>
嘗謂李廣曰使廣在髙帝時万戸侯豈足道哉士<lb/>
患不遇主廣之受知於帝尚可諉曰不遇主耶遇<lb/>
主而又云云若爾是髙帝不生廣終不用也有李<lb/>
廣則捨之於今焉無頗牧則思之於古焉馮唐謂<lb/>
帝雖有頗牧不能用帝則怒唐也怒馮唐之言帝<lb/>
不悔李廣之論帝其忘之乎帝不忘之帝當悔之<lb/>
<pb n="KR4d0266_SBCK_090-19b"/>
矣悔於廣則不怒於唐矣不怒於唐而悔於廣則<lb/>
頗牧二子者思之可也不思亦可也謹論<lb/>
　　　文景務在飬民論<lb/>
論曰必有所不為而後有所力為天下之事將求<lb/>
夫有㓛則無恤其有勞將病其有勞則無耻其無<lb/>
㓛二者要難兼也文景之治將有所取不得不有<lb/>
所舎將有所重不得不有所輕是故敵之未柔也<lb/>
國之未强也名之未榮也皆有所不問盖吾方以<lb/>
涵飬天下為事一夫之擾一物之病皆足以累吾<lb/>
涵養之全而又遑他事哉班固曰文景務在養民<lb/>
<pb n="KR4d0266_SBCK_090-20a"/>
治天下之法二曰静曰動人君出治之法一曰專<lb/>
專則有守有守則無慕無慕則有成羿而慕王良<lb/>
則䘮其射伯牙而慕髙漸離之筑則喪其琴枝固<lb/>
不可以兩能能固不可以兩精也堯舜治天下以<lb/>
静者也湯武治天下以動者也成康治天下以静<lb/>
者也宣王治天下以動者也由静而治焉治而專<lb/>
焉是以有垂衣措刑之治由動而治焉治而專焉<lb/>
是以有創業中興之治曰動曰静雖聖人不能兼<lb/>
舉而雜用也擇其所當務而吾執之以為專務始<lb/>
之以擇継之以不疑終之以不改夫是之謂専務<lb/>
<pb n="KR4d0266_SBCK_090-20b"/>
文景之務獨在於養民蓋以古之静者而自處矣<lb/>
而於天下之㓛名何務焉平城之仇可報也文景<lb/>
不報也嫚書之悖可耻也文景不耻也火通甘泉<lb/>
之警可忿也文景不忿也文景非能忘情也彼固<lb/>
有所不暇也曷為不暇也文景之所務有不在此<lb/>
也使天下之民安何必報東門之役使天下之民<lb/>
冨何必紀燕然之㓛使天下之民仁且壽何必數<lb/>
入陳之俘得匈奴之輜重孰與吾太倉之腐得單<lb/>
于之朝孰與吾黎民之醇天馬蒲萄之利未足以<lb/>
易吾之枽麻滿野也龍荒大漠之取未足以易吾<lb/>
<pb n="KR4d0266_SBCK_090-21a"/>
之烟火万里也方文景擇此務而固執之智者必<lb/>
忿於心勇者必忿於色矣未幾則相與樂之已而<lb/>
忘之矣天下忘文景之仁而文景不忘天下之民<lb/>
文景之不忘専於仁者也天下之忘文景安於仁<lb/>
者也故夫粟帛之賜文景之小惠也征賦之滅文<lb/>
景之廉徳也刑罰之幾措文景之寛政也非文景<lb/>
養民之務也文景不以有功者易其有勞者是真<lb/>
文景之務也歟千金之家其所以起者動也其所<lb/>
以守者非動也静也其祖父之披荆棘犯霜露不<lb/>
為則不可也夫豈樂於此乎哉子孫守之不知其<lb/>
<pb n="KR4d0266_SBCK_090-21b"/>
祖父之初不樂乎動也狂夫怵之褊夫激之以為<lb/>
無動於身則無强於家或闘焉或訟焉家則强矣<lb/>
無乃適所以為弱乎哉孝武是也孝武以為文景<lb/>
之怯也矯而振之唐䝉之狂李陵之褊而文景之<lb/>
生産作業始搖矣末年之事使文景見之其心不<lb/>
傷乎哉湯武周宣之動不得已焉者也孝武承文<lb/>
景冨庶之全盛而必欲動焉其亦有不得已者耶<lb/>
故治天下之法可喜者動也可咲者静也孝武可<lb/>
喜者也文景可咲者也可咲而可安者也謹論<lb/>
　　　太宗勵精思治論<lb/>
<pb n="KR4d0266_SBCK_090-22a"/>
論曰明主之勤於治其勤不可見而其成不可禦<lb/>
蓋可見者以勤為勤也不可見者以思為勤也以<lb/>
勤為勤者事常出於勤之外以思為勤者事不遁<lb/>
於思之中納天下之治於一思出一思之治於天<lb/>
下治之㓛未具而治之計已具矣太宗之勉勵精<lb/>
勤以治天下非費其勤也費其思也思以計乎治<lb/>
治以應乎思故其勤不可見也而其成不可禦也<lb/>
勤於思而不勤於迹又何見焉出於心而成於治<lb/>
又誰禦焉崔植得其説故曰太宗勵精思治天下<lb/>
之治亦難矣勤則不成不勤則成可為長太息也<lb/>
<pb n="KR4d0266_SBCK_090-22b"/>
且夫量書者即成湯之昩爽也傳食者即文王之<lb/>
日昃也然與湯文同其勤不與湯文同其治何其<lb/>
勤而不成歟師廣成者即梁人之齋戒也游岩廊<lb/>
者即晉人之髙簡也然與梁晋同其不勤不與梁<lb/>
晋同其不治何其不勤而成歟蓋有衆人之勤有<lb/>
帝王之勤衆人之勤勤以勤也帝王之勤勤以思<lb/>
也以帝王而為衆人之勤秦隋以之以帝王而為<lb/>
帝王之勤黄帝堯舜以之太宗之厲精不用於事<lb/>
而用於思其以不勤為勤者歟其不以勤為勤而<lb/>
以思為勤者歟田業之法府兵之法租調之法此<lb/>
<pb n="KR4d0266_SBCK_090-23a"/>
治之噐也非治也米斗三錢之治外户不閉之治<lb/>
蠻夷宿衛之治此治之象也非勤也兼行將相之<lb/>
事親伐夷狄之事日教衛兵之事此勤之目也非<lb/>
綱也太宗厲精之綱其在於一思乎太宗何思也<lb/>
其事事而思乎有所及必有所不及其物物而思<lb/>
乎有所甚宻必有所甚踈蓋太宗求治之初有勸<lb/>
以刑名者有勸以仁義者太宗之所以憂而思也有<lb/>
言創業之難者有言守成之難者太宗之所以憂<lb/>
而思也當是之時太宗之厲精不疲於身不瘁於<lb/>
色　朝廷不知天下不知太宗自知之耳何也其<lb/>
<pb n="KR4d0266_SBCK_090-23b"/>
思隱於心其勤冺於迹故也葢天下之至勞莫勞<lb/>
於念慮而莫逸於霄旰太宗不疲於身而心已疲<lb/>
不瘁於色而心已瘁勤而思焉思而決焉天下見<lb/>
其治於已決之後不見其勤於未決之先孰知太<lb/>
宗疲其心以置天下於至安憂其心以納天下於<lb/>
至樂哉然則太宗之勤其以不勤為勤者歟其不<lb/>
以勤為勤而以思為勤者歟唴夫天下之事有潜<lb/>
之至幽而發之至著者其惟此心乎淮淝之冦方<lb/>
熾而謝安之遊宴方酣宦寺之權方横而元載之<lb/>
嬉咲方和孰知游燕之憂甚於蹙頞嬉咲之慘甚<lb/>
<pb n="KR4d0266_SBCK_090-24a"/>
於按剣者乎故夫真憂者不憂真怒者不怒真勤<lb/>
者不勤彼夙寤晨興以為勤者勤則勤矣真則未<lb/>
也太宗之厲精不在勤而在思其真勤歟勤可知<lb/>
也思不可知也知且不可知也又可見乎哉太宗<lb/>
之勤於一思當時之臣未必知也崔植何從而知<lb/>
之哉何從而言之哉詩不云乎心之憂矣曷為其<lb/>
已太宗有焉又不云乎他人有心予忖度之崔植<lb/>
有焉謹論<lb/>
<pb n="KR4d0266_SBCK_090-24b"/>
</p>
<p>
　　　嘉定元年春三月男　長孺　編定<lb/>
　　　端平元年隻五月門人羅　茂良　校正<lb/>
誠齋集巻第九十終<lb/>
</p>
<p>
</p>
  </div>
</body>
</text>
</TEI>
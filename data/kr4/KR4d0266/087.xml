<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_087-1a"/>
誠齋集卷第八十七<lb/>
　　　　　　　廬陵楊　萬里　廷秀<lb/>
　　千慮䇿<lb/>
　　　君道上<lb/>
臣聞言非尚於竒尚於用也事非難於料難於處<lb/>
也竒而無用能料事而不能處此豈非士大夫進<lb/>
言謀國者之大患歟昔之人蓋有長於談兵而敗<lb/>
於兵工於說難而死於說言非不竒也踈於用也蓋<lb/>
有知七國之必反而無以制其反能三䇿匈奴而<lb/>
不能一䇿昆陽之敗料事非不明也暗於處也今<lb/>
<pb n="KR4d0266_SBCK_087-1b"/>
天下之士乗　聖天子求言急治千載一時之秋<lb/>
而爭言天下之利病夫豈無一言之㓛於用而一<lb/>
事之善於處也哉而未聞　朝廷行某人之言而<lb/>
興某利也又行某人之言而除某害也夫言而無<lb/>
用者言之虗聴而不用者言之棄臣不知言之不<lb/>
行者其言而無用歟其聴而不用歟其言之虗歟<lb/>
其言之棄歟言之虗者其責在下言之棄者其責<lb/>
將㱕天下皆曰　聖天子之求言者以爲始初清<lb/>
明之羙觀耳其然與否臣不得而知也臣所知者<lb/>
臣將治臣之言以塞臣之責臣過不量其愚而夙<lb/>
<pb n="KR4d0266_SBCK_087-2a"/>
夜以思當世之故千慮一得慨然欲吐者有三十<lb/>
䇿焉願有献也非敢謂有用也亦不可謂無用也<lb/>
惟　朝廷財擇臣聞人主之治天下必正其治之<lb/>
之主人臣之相其君必先正其人主之主而小人<lb/>
敵國之欲傾人之國也必先敗其人主之主而巳<lb/>
齊人懲於夾谷而謀魯也不以齊謀魯也以魯謀<lb/>
魯也魯以女樂罷朝而孔行則先敗其用孔子之<lb/>
主也孰為用孔子之主也非魯君之心乎越人懲<lb/>
於㑹稽而謀呉也不以越謀呉也以呉謀呉也呉<lb/>
信宰嚭而子胥踈則先敗其用子胥之主也孰為<lb/>
<pb n="KR4d0266_SBCK_087-2b"/>
用子胥之主也非呉王之心乎是故人主之有天<lb/>
下如富家之産也人主之有一心如富家之有家<lb/>
主也今也有千金之産而其家主者博弈焉酒色<lb/>
焉與不逞之奴客狎而不嚴焉則其千金之資人<lb/>
孰不視之為外府耶而其友之忠焉者不先正其<lb/>
家之主而欲扶其主之家是故枝其東而西傾冨<lb/>
其左而右貧世之君子之相其君也不過曰人才<lb/>
之未用也民力之未裕也國未冨而兵未強也太<lb/>
平之未有期而敵國外患未有巳也是皆知扶其<lb/>
主之家也而未知正其家之主也古之君継體守<lb/>
<pb n="KR4d0266_SBCK_087-3a"/>
文不知艱難而敗其國者臣未暇言也請言其創<lb/>
業之難而又自敗者隋文帝取周取陳以混二百<lb/>
年四分五裂之天下開皇之治漢以來僅有此爾<lb/>
其賢明何如也唐莊宗與梁對壘於河上不觧甲<lb/>
者十五六年百戰而氣不折卒以滅梁其英雄何<lb/>
如也二君者創業之難如此然皆身不免於禍而<lb/>
國不免於亡夫興隋者文帝也亡隋者亦文帝也<lb/>
滅梁者莊宗也自滅者亦莊宗也君一君也而興<lb/>
亡成敗之自異也蓋前日之文帝前日之莊宗正<lb/>
其主也其主正則國從而興後日之文帝後日之<lb/>
<pb n="KR4d0266_SBCK_087-3b"/>
莊宗自敗其主而巳其主敗則國有不敗乎蓋二<lb/>
君者天下之主也二君之心者二君之主也勤儉<lb/>
創業之心一變而為逸慾樂成之心主已敗矣當<lb/>
其惑於女子嬖於伶人二君自以為無害也然女<lb/>
子伶人之禍一發則横潰決裂而不可救卒以殺<lb/>
二君之身而覆二國之祀則天下之所以治乱存<lb/>
亡者夫豈階於外哉亦視其人主之主如何尓今<lb/>
以　天子之聖明仁孝而加之以典學之緝兢業<lb/>
如舜勤儉如禹不邇聲色如湯不盤于遊田如文<lb/>
王則所以正心誠意以立其致治之主者至矣臣<lb/>
<pb n="KR4d0266_SBCK_087-4a"/>
猶首以為言者蓋聖人之防其心不恃其天而盡<lb/>
其人不儆于危而儆于安今日邉事小息矣憂顧<lb/>
小紓矣外息而内紓此治乱安危之所伏而未測<lb/>
者也豈無以新聲麗色而蠱上之心者豈無以伎<lb/>
巧玩好而蕩上之心者豈無以弋獵遊幸宫室䑓<lb/>
榭而迎上之心者道塗相傳萬㡬之暇毬馬稍進<lb/>
矣臣不敢信也而不能不懼也獨不見髙漸離之<lb/>
筑耶事豈必大而後慮也漢文帝之賢與成康孰<lb/>
先孰後也孰朴勤儉一無嗜好顧獨稍好射獵未<lb/>
損帝之賢也而賈誼諫之曰不獵猛敵而獵田<graphic n="KR3007" url="https://raw.githubusercontent.com/kanripo/KR-Gaiji/master/images/KR3007.png" mimeType="image/png"/>
<pb n="KR4d0266_SBCK_087-4b"/>
翫細娯而不圖大患可為流涕賈山亦諫曰願少<lb/>
衰射獵㫦先王之道不如此則行日壊而榮日滅<lb/>
二臣者所以責文帝備也非責之備也愛帝之全<lb/>
也臣願　聖天子罷毬馬之細娯而求聖賢之至<lb/>
樂收召天下耆儒正學之臣與之探討古今之聖<lb/>
經賢傳深求堯舜三代漢唐所以興亡之原而擇<lb/>
其中以之正心㫦身日就月將　聖徳進矣則五<lb/>
帝三王之治涵養於聖心而周流於天地敵國雖<lb/>
強其強易弱也<lb/>
　　　君道中<lb/>
<pb n="KR4d0266_SBCK_087-5a"/>
臣聞有天下之憂有君子之憂天下之憂憂其君<lb/>
之不為也君有為矣天下之喜而君子之憂也蓋<lb/>
不為之君其心遲天下之所不快有為之君其志<lb/>
銳天下之所甚喜雖然喜者憂之所由寓也銳者<lb/>
遲之所由伏也夫何故銳則速不以速而成則以<lb/>
速而折天下之事有百全之成而無一折者乎求<lb/>
其成則必有以忍其折不忍其折則無務於速也<lb/>
速而折折而不忍則銳安得不變而為遲哉一朝<lb/>
之有為必至於終身而不為是故君子見其初而<lb/>
憂其終古之君子得有為之君而輔之以求立天<lb/>
<pb n="KR4d0266_SBCK_087-5b"/>
下之大㓛則必有以養其君之志而古之君子亦<lb/>
必有以自養其志詳其彂而重其舉非詳其發也<lb/>
恐發之踈則一發足以廢百發非重其舉也恐舉<lb/>
之輕則一舉足以廢萬舉君臣之間其立也堅而<lb/>
其謀也老夫是以有成老則不欲速堅則雖可折<lb/>
而不可沮勝而不勇敗而不怯得而不喜失而不<lb/>
挫優游容與以待天下之隙而徐制其要領蓋昔<lb/>
者晉文之圖覇也二年而欲用其民子犯曰民未<lb/>
知義民知義矣又欲用之子犯曰民未知信民知<lb/>
信矣又欲用之子犯曰民未知禮蓋文公之志踊<lb/>
<pb n="KR4d0266_SBCK_087-6a"/>
躍奮迅而欲有為者三也而子犯三遏之越王之<lb/>
報呉也四年而召范蠡問曰伐呉可乎曰未可也<lb/>
又一年又問曰伐呉可乎又曰未可也又一年又<lb/>
問焉又一年又問焉則皆曰未可也蓋越王之志<lb/>
踊躍奮迅而欲有為者四也而范蠡四拒之二臣<lb/>
者舉其君踊躍奮迅之氣而納之於欝抑憤悶之<lb/>
地使朝夕咨嗟求逞而不得逞則無乃過乎蓋二<lb/>
臣者深所以養其君之志懼其速而折折而沮也<lb/>
及其國力巳強兵氣巳振事機之來而不可失勝<lb/>
形之見而不可禦則破楚滅呉了此事不終朝爾<lb/>
<pb n="KR4d0266_SBCK_087-6b"/>
唐之徳宗其志有一日不在於平藩鎮者乎然不<lb/>
勝其憤銳於遣三將而一伐一伐而生朱泚之變<lb/>
也則不敢言及於藩鎮者終其身求節度則與節<lb/>
度求宰相則與宰相故藩鎮之禍始於肅宗而成<lb/>
於徳宗至於亡唐藩鎮亡之也徳宗豈真成藩鎮<lb/>
之禍者哉速而折也折而沮也使徳宗而不速則<lb/>
不折折而不沮則豈不猶可為也何遽至於晚年<lb/>
之姑息哉文宗之志有一日不在於誅官官者乎<lb/>
然不勝其憤銳於任訓注而一決一決而生甘露<lb/>
之禍也則不敢言及於官官者終其身專制則聴<lb/>
<pb n="KR4d0266_SBCK_087-7a"/>
其專制詆辱則甘其詆辱故官官之禍始於明皇<lb/>
而成於文宗至於亡唐官官亡之也文宗豈真成<lb/>
官官之禍者哉速而折也折而沮也使文宗而不<lb/>
速則不折折而不沮則豈不猶可為也何遽至於<lb/>
飲恨以没哉二君之志本以求天下之大㓛而反<lb/>
以得天下之大禍則不養其志之患也頃者<lb/>
新天子即位之初春秋鼎盛聖武天挺超然有必<lb/>
報不共戴天之心尅復神州之志天下仰目而望<lb/>
庻乎中興之有日也然親征之詔朝下而和議之<lb/>
詔夕出元戎之幕方開而信使之軺巳駕紛紛擾<lb/>
<pb n="KR4d0266_SBCK_087-7b"/>
擾以於今而國論卒㱕於和此其病安在哉盖兆<lb/>
今日之和者符離之役也事不極則反不生勢不<lb/>
激則變不形暄甚則雨冬窮則春理固然也戰豈<lb/>
與和期哉和者戰之變也非求變也激而不得不<lb/>
變也且是役也　天子之志固在於取中原也抑<lb/>
嘗熟䇿之詳議之耶議之不詳也䇿之不熟也得<lb/>
城而不能有也成㓛而不能善後也是故前日之<lb/>
勇一變而為怪前日之銳一變而為鈍安得而不<lb/>
㱕於和哉當其師之出也臣固知有今日之和也<lb/>
何則　天子即位之初雖以堯舜為之亦不能以<lb/>
<pb n="KR4d0266_SBCK_087-8a"/>
一日而洽威徳於天下也威徳未有以洽乎天下<lb/>
而欲一舉以求非常之㓛是非有成心也有倖心<lb/>
爾成乎心猶未必成乎外也心則倖矣獨能成乎<lb/>
外耶今日之事臣所大懼者懼　天子之志沮於<lb/>
一折而虜人有以窺吾之沮而天下之禍所從生<lb/>
也唐之二君蓋可鍳矣人有未冨而先急於作大<lb/>
屋者屋未成而家已貧則他日一墻之頺一籬之<lb/>
缺而不敢議於補葺夫一墻易𥙷也一籬易葺也<lb/>
其費與屋同不同也勇於屋之大而怯於藩墻之<lb/>
細則其志之沮也臣嘗讀蜀志至於劉昭烈三見<lb/>
<pb n="KR4d0266_SBCK_087-8b"/>
諸葛亮之事則為之太息蓋昭烈以漢之裔欲誅<lb/>
曹操以復漢室此昭烈之雅志也然得徐州則失<lb/>
徐州得豫州則失豫州敗於吕布又敗於曹操奔<lb/>
走狼狽於荆楚之間而無所於㱕冝其憊而復自振<lb/>
也而其見亮曰孤不度徳欲信大義於天下而智<lb/>
術淺短遂用猖獗至于今日然志猶未巳嗟夫昭<lb/>
烈者是時已老矣衰敗屢折而志猶未已此亮之<lb/>
所以樂於委身而願効其謀者也彼其徒手而成<lb/>
鼎峙之業其以此哉今　天子以天下之半帯甲<lb/>
百萬表裏江淮安坐而指揮天下之豪傑以圖恢<lb/>
<pb n="KR4d0266_SBCK_087-9a"/>
復　祖　宗之業而澡靖康之耻進則成混一之<lb/>
㓛守則成南北之勢何至於以一小折自沮而汲<lb/>
汲以議和哉臣願　天子堅昭烈之志而毋以唐<lb/>
之二君自處則中興之㓛天下未絶望也<lb/>
　　　君道下<lb/>
臣聞聖人之伸於天下也有神而其屈天下也有<lb/>
威威蔵於神故其威不測神行於威故其神不狎<lb/>
蓋天子以一身立天下之上其力為至孤立而不<lb/>
失其立則治而興否則乱而亡其勢為至危然以<lb/>
至孤之力而天下附焉以至危之勢而天下憚焉<lb/>
<pb n="KR4d0266_SBCK_087-9b"/>
附焉則不離憚焉則不抗不離故孤者強不抗故<lb/>
危者安孤轉為強而危反為安則神與威在焉故<lb/>
也神去則天下離之矣威脫則天下抗之矣天下<lb/>
離與抗而後孤危之形始見聖人之神與威獨可<lb/>
頃刻脫而去之而不執而留之哉然則其孰為神<lb/>
孰為威聞之曰表無當於裏而裏非表則不存右<lb/>
無當於左而左非右則不全物固有睽而合殊而<lb/>
同二者是故淵非龍也而龍之神在於淵山非虎<lb/>
也而虎之威在於山何也龍不淵而陸虎不山而<lb/>
柙則龍虎之神與威不在龍虎而在童子之尺箠<lb/>
<pb n="KR4d0266_SBCK_087-10a"/>
矣故龍不可離於淵虎不可離於山而人主不可<lb/>
離於柄柄也者人主之山淵也歟上執其柄則神<lb/>
與威不在於下下竊其柄則神與威不在於上觀<lb/>
柄之所在而治乱見矣執柄以明用明以公而害<lb/>
明者偏也進退人才罷行政事號令之出納賞罰<lb/>
之可否此豈非人主之柄歟其柄一去則所謂人<lb/>
主者人主之名存而人主之實亡惟天下之至明<lb/>
者能使是柄在已而不去夫何故天下之至明者<lb/>
其初天下未測其明也未測其明則下必有以嘗<lb/>
之否則欺之取天下之所是而雜之以非取天下<lb/>
<pb n="KR4d0266_SBCK_087-10b"/>
之所非而乱之以是以探其上而幸其惑是謂嘗<lb/>
嘗而不動也嘗而動則易其真是者而誣之以為<lb/>
非蔽其真非者而文之以為是是謂欺故古之明<lb/>
君居明以晦以俟其所嘗而出晦以明以破其所<lb/>
欺彼狎吾之晦而嘗者至矣嘗則継之以欺然後<lb/>
吾之明一發焉則割然出於其所嘗之外而卓然<lb/>
不墯於其所欺之中夫安得不服則其柄冝誰㱕<lb/>
故曰執柄以明齊威王有焉一人之明必合天下<lb/>
之明以為一人之明者天下之公明也以一人之<lb/>
明廢天下之明者一人之私明也古之君有百發<lb/>
<pb n="KR4d0266_SBCK_087-11a"/>
而天下不服有一發而天下大服則公與私之異<lb/>
也然則其曷為公不罰天下之所同賞天下之所<lb/>
同罰顯詢而不隂求衆問而獨決顯詢而不隂求<lb/>
則姦不召矣衆問而獨决則同者不欺而欺者不<lb/>
行矣於是擇天下之善悪大且顯者而賞誅之則<lb/>
明一用而天下不以為察故曰用明以公舜有焉<lb/>
古之君失其柄者皆暗者也暗則失其柄固也而<lb/>
愈明者愈失之何哉明者多恃而善疑此偏之所<lb/>
從生也明則偏矣偏則不明矣蓋恃者以明出於<lb/>
已為矜而以明出於人為媿疑者以親暱為可信<lb/>
<pb n="KR4d0266_SBCK_087-11b"/>
而以公卿大臣為可防以明出於人為媿則舉朝<lb/>
不敢有言非不言也言而莫之入也以公卿大臣<lb/>
為可防則舉朝不敢有為非不為也為而奠之行<lb/>
也當是時天下之柄亦可謂不移於臣下而天子<lb/>
之勢可謂尊矣而君子未敢賀也何則收於前而<lb/>
移於後防其一而不防其一也公卿大臣不得以<lb/>
議之於公則親暱小人得以侵之於私天下之人<lb/>
伹見今日行某事也明日用某人也而不知其所<lb/>
從來也非謀之於左右也非謀之於諸大夫也非<lb/>
謀之於國人也豈天子徧察天下之事而盡識天<lb/>
<pb n="KR4d0266_SBCK_087-12a"/>
下之人歟或曰此官者之力也或曰此外戚之力<lb/>
也或曰此宿昔倖臣之力也夫是三人者天子以<lb/>
為親暱而可信也不知其乗吾信而逞其姦也以<lb/>
為隂可以助已之明而外不知也不知其敝已之<lb/>
明以盗其柄也其初不疑其姦其終禍其國故曰<lb/>
害明者偏也漢之元成唐之徳順有焉春秋傳曰<lb/>
捨大臣而與小臣謀楚莊王曰無以嬖御士嫉莊<lb/>
士偏聴生姦獨任成乱鄒陽所以言於梁兼聴則<lb/>
下情通偏聴則下情壅魏證所以言於唐少師乱<lb/>
隋子翬弑隱禄産危漢朱异亡蕭奈之何漢唐數<lb/>
<pb n="KR4d0266_SBCK_087-12b"/>
主之不悟也今以　主上之聖明而躬攬天下之<lb/>
柄豈容有漢唐季世之事雖然漢成帝知悪石顯<lb/>
而不知王鳯即顯也唐憲宗知悪王叔文而不知<lb/>
皇甫鏄即叔文也非不知也明於人而暗於已也<lb/>
臣願　聖天子以古而察於今蓋當石顯王鳯裴<lb/>
延齡王叔文用事之日元老大臣之廢退蓋有出<lb/>
其意者矣姦邪小人與夫戚里侫倖蓋有介其援<lb/>
而至宰相侍從固結而不觧者矣蓋有忠臣義士<lb/>
排之不勝而反被其禍者矣此天子之柄所自移<lb/>
而天下之乱亡所自出者也　陛下聖學髙明洞<lb/>
<pb n="KR4d0266_SBCK_087-13a"/>
視萬古讀之至此以為是耶非耶盍於燕間之餘<lb/>
思漢唐群小之禍而以此數事黙觀而深省焉今<lb/>
日其無是事乎可以自慶而塞其未至之門其有<lb/>
是事乎可以大懼而技其所植之根察之察之又<lb/>
重察之逺邪枉而親正士則自宰執至於侍從經<lb/>
筵䑓諌館閣之臣孰非　聖天子之腹心耳目哉<lb/>
政事也人才也號令也賞罰也疑焉則以問之是<lb/>
焉則以行之非焉則以詰之欺焉則以罪之不一<lb/>
從不衆違則堯舜之聖一武而至矣豈若漢唐四<lb/>
君盡踈千萬人而獨信一二親暱小人也哉為虺<lb/>
<pb n="KR4d0266_SBCK_087-13b"/>
必蛇履霜必氷臣不勝忠憤<lb/>
　　　國勢上<lb/>
臣聞善立國者以人成天而不以天敗人蓋國之<lb/>
所以廢興短長者天也而所以使其廢興短長者<lb/>
非天也<hi>惟人人也</hi>為能成天惟天亦能敗人非天之敗<lb/>
人也人實恃天以自敗而天亦不能如之何也且<lb/>
夫國於天地有與立焉古之國蓋有至弱而存有<lb/>
至强而亡者蓋有一再傳十餘年而遂滅有三四<lb/>
十世七八百年而不絶者夫强者冝其不可亡一<lb/>
再傳者皆艱難創業之君冝其不可滅而乃至於<lb/>
<pb n="KR4d0266_SBCK_087-14a"/>
滅亡何也弱者冝其朝不及夕傳世至於二三十<lb/>
君之後大抵不驕則怠冝其無以自立而乃至於<lb/>
長存又何也求之而無其形䆒之而無其端故曰<lb/>
天也國一國也有昨廢而今興有既亡而復存君<lb/>
一君也有朝弱而暮强有前衰而後盛夫豈不以<lb/>
人乎哉故夫善養身者能延既絶之年善謀國者<lb/>
能延既衰之祚人之所至天亦至焉故曰人也自<lb/>
堯舜禹湯文武之為國計與孔子孟子之徒為世<lb/>
主言者大抵言人多於天而言天寡於人則憂夫<lb/>
有國者之以天敗人也臣竊觀天眷我　國家已<lb/>
<pb n="KR4d0266_SBCK_087-14b"/>
徃之験以卜方來之祚則知商周歴年之數未足<lb/>
為國家喻也臣蓋喜而憂之喜者天也而所憂者<lb/>
人也方逆虜為靖康之役彼謂天下無復國家有<lb/>
也而民心依依戴其舊君我是以有南京之立方<lb/>
逆虜為維揚之役彼謂深入窮侵之計不淺也而<lb/>
風潮効靈一隔千里我是以有海道之安方逆亮<lb/>
為江上之役彼謂投鞭於江可以利渉也而千艘<lb/>
一炬虜酋投首我是以有江海之㨗則天之維持<lb/>
全安我國家者屢危而屢不危愈揺而愈不㧞其<lb/>
眷何如也則　國家子孫萬世帝王之業了了在<lb/>
<pb n="KR4d0266_SBCK_087-15a"/>
人目中矣雖然天之所以天者盡矣而人之所以<lb/>
人者果盡也耶臣不得而知也果不盡也耶臣不<lb/>
得而知也臣獨怪夫赤白囊一至則廟堂騷然而<lb/>
失措某所未有備某所未有兵募市人招武勇以<lb/>
為臨時應卒之計講觧之義一許則君臣欣然而<lb/>
相慶罷戎幕散舟師徹邊防息憂顧以享安逸無<lb/>
為之樂既君臣欣然矣而邉塵又動也則騷然之<lb/>
色復見既廟堂騷然矣而和議又集也則欣然之<lb/>
心復生此何為者耶千金之家不幸而大盗為之<lb/>
鄰前有父兄不戴天之讎而後有盡盗吾千金之<lb/>
<pb n="KR4d0266_SBCK_087-15b"/>
産之意彼大盗者日夕聚悪少治兵刄伺間隙以<lb/>
圖我而未有以乗也則陽謂我曰吾與若為好也<lb/>
所謂千金之主人者將遂毁藩墻投挺刄晏然盤<lb/>
樂飲酒而不為之慮乎抑將外姑與之好而隂益<lb/>
為之備也嗟乎千金之子能不忘於盗而為天下<lb/>
國家者不能不忘於敵天下之憂復有大於此者<lb/>
乎則所謂以人成天而不以天敗人者臣所不敢<lb/>
知也蓋臣聞之古之敵國對壘而未有息肩之期<lb/>
者其處之大略有四一曰謀二曰備三曰應四曰<lb/>
墮何謂謀書不甘食夜不安寢君臣日夜蹙頞相<lb/>
<pb n="KR4d0266_SBCK_087-16a"/>
顧以敵讎未滅為大憂以天下未一為大耻以宗<lb/>
廟社稷未有萬世不可亡之實為大懼收召豪傑<lb/>
選馬勵兵深謀宻計期於必取所謂卧榻之側豈<lb/>
容有鼻息雷鳴者　太祖皇帝所以建一統之業<lb/>
也何謂備謀人而羽翼未成也機㑹未至也釁隙<lb/>
未生也則遂不謀人也耶我不彼謀彼必我謀是<lb/>
故防之也豫而備之也周修政刑求人才深溝髙<lb/>
壘積粟治兵恐懼儆戒常若一日而敵三至也夫<lb/>
是以屹然有不可犯之堅動則可以制人静則可<lb/>
以不制於人為客則可以百全為主則可以萬全<lb/>
<pb n="KR4d0266_SBCK_087-16b"/>
矣繇仲謀之所以走曹操也何謂應欲為謀人而<lb/>
不能舉欲為備人而不能勞政事紀綱守其常兵<lb/>
甲士馬因某舊其國不至於大治而亦不至於大<lb/>
乱敵不至則不慮其至敵至則徐應其至夫不慮<lb/>
其至而徐應其至者非有萬全之素也盡於一決<lb/>
以幸一勝爾故其勝也幸也非計也宋文帝之所<lb/>
以支佛理也何謂墮既不能謀又不能備既不能<lb/>
備又不能應苟於安而不知危伏於其中媮於樂<lb/>
而不知憂寓於其間狎於敵人之詐而不悟墮於<lb/>
敵人之計而不疑至於覆亡其國則曰天也呉之<lb/>
<pb n="KR4d0266_SBCK_087-17a"/>
所以誤於越也謀人者其國興備人者其國安應<lb/>
人者其國僅存而墮於人者其國必亡有國者可<lb/>
不深懼而謹擇於此四者乎臣竊觀　朝廷今日<lb/>
之大計而深所未諭也謀耶備耶應耶墮耶蓋亦<lb/>
不出於應而已矣敵至而能應愈於不能應非不<lb/>
可也而未善也何則餒而始學稼渴而始浚井得<lb/>
為善理家者乎且平居不為萬全之䇿而緩急乃<lb/>
幸於一勝之㓛可以勝也而不可以必勝也可以<lb/>
幸也而不可以數幸也臣懼　朝廷今與虜人講<lb/>
觧之後輕信其情而不防其詐也歴下之兵一觧<lb/>
<pb n="KR4d0266_SBCK_087-17b"/>
而淮隂之師至鴻溝之境一分而垓下之禍作此<lb/>
徃事明也臣願　朝廷深為之備以待不測之警<lb/>
而後立國之大計臣得次第而歴陳之<lb/>
　　　國勢中<lb/>
臣聞聖人不幸而當天下分裂之際者有所謂萬<lb/>
世之業有所謂數百年之業國無兩存無兩亡非<lb/>
有北無南則有南無北爾有能舉天下之二而一<lb/>
之此萬世之業也盡地以相伺據険以相拒攻則<lb/>
不足守則有餘此數百年之業也今　聖天子既<lb/>
懲於一舉而折則萬世之業其成未有形而其發<lb/>
<pb n="KR4d0266_SBCK_087-18a"/>
未有候也而數百年之業亦獨擾擾而未求所定<lb/>
岌岌而未見所立則亦可謂不能也已非不能也<lb/>
能而不為也非不為也為而不果也果則為為則<lb/>
能矣昔司馬晋内有王敦蘇峻之乱外有劉石之<lb/>
敵晋冝不能乎晋也而無病乎江左十葉之基劉<lb/>
宋之初譙縱梗蜀盧循逼都下而姚氏慕容氏拓<lb/>
䟦氏沸中原宋冝不能乎宋也而無害乎南朝數<lb/>
百年之祚晋宋之君何人哉使朝廷當此時將不<lb/>
為國乎雖然此猶有天下之半也至於七十里而<lb/>
興商百里而造周湯文何人哉　朝廷當此時將<lb/>
<pb n="KR4d0266_SBCK_087-18b"/>
不為國乎雖然此猶有土也至於漢高帝一剣之<lb/>
外無餘物光武一牛之外無餘資而以創業以中<lb/>
興二君何人哉　朝廷當此時又將不為國乎嗟<lb/>
乎以髙光為之能以無國為有國也以湯文為之<lb/>
能以一國為天下也以晋宋為之能以危國為安<lb/>
國也然則天下豈有不可為之國哉亦存乎其人<lb/>
如何爾今也無敦峻譙盧之猖獗外無劉石之英<lb/>
雄而獨當一米亡之金虜而又以全楚為家呉越<lb/>
為宫此楚莊呉闔閭子胥種蠡之所以強覇用武<lb/>
之國也西控全蜀南擁荆襄北據長淮此髙帝先<lb/>
<pb n="KR4d0266_SBCK_087-19a"/>
主孫仲謀楊行宻之所以興起之根本也鉅海限<lb/>
其東而三江五湖繚其南北此古之六朝所恃以<lb/>
為不㧞而不可兼得者也引也蜀之饒漕江淮之<lb/>
粟市西戎之馬而號召荆楚竒才剣客之精銳此<lb/>
漢唐之所仰以為資者也奄是數者而有之而日<lb/>
夕惴焉不能以自存常若敵人之制其命是挾千<lb/>
金而憂貧有孟賁之力而憂弱者也故曰非不能<lb/>
也能而不為也非不為也為而不果也使<lb/>
天子一日断自一心不惑群議卓然挈吾國而大<lb/>
有所建立則萬世之業為之有餘也而况數百年<lb/>
<pb n="KR4d0266_SBCK_087-19b"/>
之業哉獨患乎因循頹墮忘其我之所可惜而徹<lb/>
其敵之所可忌者而已矣蓋吾之所可惜而吾不<lb/>
惜則凢所可惜者無所徃而惜無所徃而惜者亡<lb/>
之所從開也彼之有所忌而吾不示之以其所忌<lb/>
則凢所可忌者無所徃而忌無所徃而忌者冦之<lb/>
所從召也昔者秦之滅六國非秦能滅六國也六<lb/>
國實自滅也不思乆長之計而茍一日之安爭先<lb/>
割地以求和於秦地朝割而兵夕至蓋六國之君<lb/>
臣其初以為尺寸之地不足惜也不知夫國之亡<lb/>
乃自不惜尺寸始非尺寸之地能亡國也尺寸之<lb/>
<pb n="KR4d0266_SBCK_087-20a"/>
不惜則不至於亡國則不止頃者虜人求唐鄧則<lb/>
與唐鄧求海泗則與海泗此何為者耶人有禦冦<lb/>
而不禦之垣之外乃毁垣以納之曰吾將拒之户<lb/>
是得為善禦冦者乎夫室以户存户以垣存也垣<lb/>
毁是無户也室其得存乎蜀失漢中而劉禪降唐<lb/>
献淮南而李景蹙　朝廷獨不見之耶此臣所謂<lb/>
患乎忘其我之所可惜者也漢髙帝之西入關也<lb/>
兵之所至迎刄而觧如此其銳也以仁義之師乗<lb/>
暴秦之亡如此其易也以髙帝自將而子房為之<lb/>
謀如此其全也而不敢越宛而撃秦非宛之能重<lb/>
<pb n="KR4d0266_SBCK_087-20b"/>
秦也能病漢也蓋宛者漢之後顧之病也宛一下<lb/>
則漢何病焉使秦人先得漢之所忌遣一將固守<lb/>
而不下則秦未易以歳月入也異時朝廷舉長淮<lb/>
數千里而視之如隙地不葺一壘不置一卒使冦<lb/>
之去來如入無人之境此何為者耶議者猶曰是<lb/>
時虜之創痍未盡瘳而勢力未全盛也而今者狠<lb/>
然有窺吾淮甸南下牧馬之意朝廷儻復如前日<lb/>
置淮於度外則天下之大禍至矣虎之所以不可<lb/>
捕者穹崖深林入者凛然而又羆游乎其前豹伏<lb/>
乎其左此人之所以甚忌也使羆與豹皆去而虎<lb/>
<pb n="KR4d0266_SBCK_087-21a"/>
立於途人孰不操戈以制之哉臧質壁盱眙而佛<lb/>
狸亟還劉仁瞻堅守壽春而周師未得志<lb/>
朝廷獨不見之耶此臣所謂患乎徹其敵之所可<lb/>
忌也大抵敵人之求可以無與天下之地可以無<lb/>
守可以守可以與者貨也可以無與者地也可以<lb/>
無守者已失之地也可以守者未失之地也可以<lb/>
無與而與焉可以守而不守焉今之大患不在此<lb/>
耶蓋逆亮甞求漢淮之地矣而　光堯不與之地<lb/>
而與之戰臣願　朝廷以　光堯之塞逆亮而塞<lb/>
虜之貪如蜀如荆襄如武昌如沿江　朝廷固嘗<lb/>
<pb n="KR4d0266_SBCK_087-21b"/>
嚴守備矣臣願今日以待沿江之工而待淮凢淮<lb/>
之要害之地虜之所必攻者巨鎮如廬壽廣陵者<lb/>
則各擇一大將委以一面而付之重兵至於其宅<lb/>
州郡則多其壁壘而葺其城池城池堅則可攻而<lb/>
不可下壁壘多則㓂有牽而不敢越有大將重兵<lb/>
以居要則沿淮之州有所恃而無所懼兵法所謂<lb/>
常山之虵者此也蓋固國者以江而不以淮固江<lb/>
者以淮而不以江而今之說者或曰淮不可守而<lb/>
江可恃嗟乎不恃江者江可恃也恃江則江不可<lb/>
恃矣昔者陳後主盡召江此之諸將以朝正而韓<lb/>
<pb n="KR4d0266_SBCK_087-22a"/>
擒虎賀若弼掩其虗以至江上陳之君臣猶曰天<lb/>
壍必無可濟之理且引周齊之兵五來皆敗以待<lb/>
隋言未既隋師濟矣甚矣夫江之誤南國也非江<lb/>
誤人之國也恃之者誤之也宫之竒曰號虞之表<lb/>
也唇亡則歯寒江者淮之號也淮者江之虞也<lb/>
朝廷其勿恃江而恃淮勿恃淮而備淮則數百年<lb/>
之業可得而議矣不然臣恐未可以一朝居也或<lb/>
者又曰守淮善矣其如淮地之空曠何若夫江者<lb/>
紀涉所謂備之不過數處直差易爾是不然有淮<lb/>
而後江者吾之江也無淮則江者非獨吾之江也<lb/>
<pb n="KR4d0266_SBCK_087-22b"/>
亦敵之江也全而有之猶恐失之而况分之哉且<lb/>
吾之有淮以為空曠也使吾不有而虜有之彼以<lb/>
為空曠耶彼將居而耕耕而守守而伺則吾之一<lb/>
喘而彼聞一動而彼見人惟有所不可測而後不<lb/>
可圖引冦以自逼而日夕與之相目於一水之間<lb/>
則國尚可為而敵尚何可備哉故夫江者誤人之<lb/>
國而紀渉之論又誤人之江者也且呉人者欲淮<lb/>
而不得也非得淮而不欲也吾則有呉人之所無<lb/>
而又可棄吾之所有耶臣是以流涕而極言至此<lb/>
　　　國勢下<lb/>
<pb n="KR4d0266_SBCK_087-23a"/>
臣聞有為者必為其全何謂全不福其福不利其<lb/>
利是謂全夫為國者何嚮非福何擇非利而曰不<lb/>
福其福不利其利何也非不福其福也不福其禍<lb/>
中之福也非不利其利也不利其害中之利也夫<lb/>
何故貴乎福者貴其福而無禍貴乎利者貴其利<lb/>
而無害曰福焉而禍之所寄曰利焉而害之所蔵<lb/>
是無福賢於福而不利賢於利也故曰有為者必<lb/>
為其全不福其福不利其利是謂全今夫徑寸之<lb/>
珠潜於驪龍之頷而襲於萬仭之淵人將語我曰<lb/>
珠可得也其信者智乎其不信者智乎冝若信之<lb/>
<pb n="KR4d0266_SBCK_087-23b"/>
者之智也殊不知身與珠孰重陸與淵孰安捐吾<lb/>
身而珠可得猶不為也况身可捐而珠不可得耶<lb/>
今士大夫孰不曰中原吾之舊物可取而不可棄<lb/>
雖然意則忠矣言則快矣而為國計則未也䇿今<lb/>
者不以今而以古料後者不以後而以今古者今<lb/>
之鏡也今者後之柢也盍觀之東晋乎蓋甞有幽<lb/>
并矣至王浚劉琨亡而幽并亦亡又嘗有河南矣<lb/>
至祖逖亡而河南亦亡非數子之死而始亡幽并<lb/>
河南也數子之未死而幽并河南已亡矣蓋其存<lb/>
者名也其亡者實也盍觀之劉宋乎蓋嘗得関中<lb/>
<pb n="KR4d0266_SBCK_087-24a"/>
矣至髙祖還而失関中又嘗得淮北矣至明帝北<lb/>
討之敗而失淮北非高祖之還明帝之敗而始失<lb/>
関中淮北也髙祖之未還明帝之未敗而関中淮<lb/>
北已失矣蓋其得者名也其失者實也聞之曰雖<lb/>
鞭之長不及馬腹何則㓛視時為成毁時視天為<lb/>
盈虗天之所至時亦至焉時之所至㓛亦至焉未<lb/>
聞時先天而得㓛先時而就者也是故天與時相<lb/>
遭則以百敗之漢髙帝取百勝之項羽天與時相<lb/>
違則以劉葛之雄傑孰視孱弱之曹否靖康之初<lb/>
金虜之北㱕也河北嘗為吾有矣紹興之間金虜<lb/>
<pb n="KR4d0266_SBCK_087-24b"/>
割地見還也河南長安嘗為吾有矣逆亮之冦也<lb/>
海泗唐鄧又嘗為吾有矣隆興之舉也符離又甞<lb/>
為吾有矣有則有矣而卒不有焉何也時也非時<lb/>
也天也然則古之舉亦足以為今之懲今之事亦<lb/>
足以為後之規矣是故為今之計和不如戰戰不<lb/>
如守和則懈戰則力故曰和不如戰戰則殆守則<lb/>
全故曰戰不如守昔呉大帝時諸將各欲立㓛多<lb/>
陳便冝帝以問顧雍雍曰兵法戒於小利此等欲<lb/>
邀㓛名非為國也茍不足以損敵所不冝聴蜀將<lb/>
姜維每欲大舉伐魏費禕曰吾等不如諸葛丞相<lb/>
<pb n="KR4d0266_SBCK_087-25a"/>
丞相猶不能定中原不如保國治民無決成敗於<lb/>
一舉嗟乎呉其以雍為懦而蜀其謂維為壯矣雖<lb/>
然未見其害雍信懦而維信壯也及諸葛恪以輕<lb/>
動無㓛而民怨姜維屢出黷武而國亡則顧雍費<lb/>
禕之言猶噫　宋徳當天卜世萬億虜罪稽天亡<lb/>
不及夕待智者而後喻也然日有中昃月有盈缺<lb/>
天之道也而况國乎天之於我國家蓋必有時矣<lb/>
可以俟不可以躁蓋聖人之於時所不能者二曰<lb/>
去曰來所能者二曰待曰乗臣願　朝廷盡人事<lb/>
以周其待待其來而決其乗不以小利而輕試吾<lb/>
<pb n="KR4d0266_SBCK_087-25b"/>
之大技不以小鈍而中怠吾之大計則中興之全<lb/>
㓛不在今日在何日耶燕甞欲圖符堅慕容農曰<lb/>
取果於未熟與自落不過旬日然其難易姜悪相<lb/>
去逺矣金虜之強不過符堅其君臣萬萬不及堅<lb/>
朝廷盍少待哉<lb/>
　　　治原上<lb/>
臣聞為國者其患在於有敵而無暇有敵而無暇<lb/>
則其立也不固而其應也不詳非立之不固而應<lb/>
之不詳也欲固而無暇於固欲詳而無暇於詳也<lb/>
何也有敵而無暇則休息之日常不加多而戰闘<lb/>
<pb n="KR4d0266_SBCK_087-26a"/>
之日多故居者頁擔以立田者操兵以耕而守者<lb/>
被介胄以卧休息之日少故有心不及運有口不<lb/>
及議而有智有勇不及施夫如是立安得而固應<lb/>
安得而詳哉天之生萬物者春也而生春者非春<lb/>
也日之明萬物者晝也而生明者非晝也春不能<lb/>
生春則生春者冬也晝不能生晝則生晝者夜也<lb/>
何也冬者天之暇而夜者日之暇然則和也者戰<lb/>
之暇也歟雖然為國者患無其暇亦患有其暇有<lb/>
其暇而用其暇者暇也有其暇而安其暇者偷也<lb/>
是故暇能福人之國亦能禍人之國孟子曰國家<lb/>
<pb n="KR4d0266_SBCK_087-26b"/>
間暇及是時明其政刑雖大國必畏之此用其暇<lb/>
者也又曰國家間暇及是時槃樂怠傲是自求禍<lb/>
也安其暇者也越王㑹稽之役請成於呉呉以為<lb/>
真請也不知夫越之將求其暇而用之也是故王<lb/>
女女於王大夫女女於大夫士女女於士勾踐不<lb/>
耻也輸以寳噐玩以女樂勾踐不愛也惟不耻故<lb/>
有以復其所大耻惟不愛故有以保其所甚愛㑹<lb/>
稽之栖耻之大也社稷之存愛之甚也夫惟其小<lb/>
者無所耻無所愛故國中之民疾者吾得以問死<lb/>
者吾得以葬冨者吾得以安貧者吾得以與賞罰<lb/>
<pb n="KR4d0266_SBCK_087-27a"/>
物備吾得以審車馬兵甲吾得以具夫是數得以<lb/>
者盡而呉固在其股掌矣彼夫差者方且疲於伐<lb/>
齊之行驕於黄池之㑹而不知越人固已制其死<lb/>
命蓋越得其暇而呉不得其暇越用其暇而呉無<lb/>
暇之可用此之謂暇能福人之國北齊與周不兩<lb/>
立也非齊併周則周併齊爾而齊主恃周冦之小<lb/>
息君臣謂一日取快可敵千年至有無愁天子之<lb/>
號周師之克晋州也猶曰小小交兵乃常事故齊<lb/>
亡陳之與隋不並存也非陳併隋則隋併陳爾而<lb/>
陳主恃隋人之交聘君臣謂王氣在此敵何能為<lb/>
<pb n="KR4d0266_SBCK_087-27b"/>
至於縱酒賦詩而不輟隋師之濟江也陳主尚醉<lb/>
守江者亦醉故陳士此之謂暇亦能禍人之國<lb/>
今天子即位五年於此矣頃者　天子之所以宵<lb/>
衣旰食公卿大夫之所以竭心盡慮者惟支持强<lb/>
冦一事而已至於法度紀綱教化刑政之具所以<lb/>
開中興而起太平者皆未及也非不及也無暇於<lb/>
及也今者講觧既成邉候不警是猶謂之無暇歟<lb/>
有暇矣而廟堂之議所謂法度紀綱教化刑政之<lb/>
具又不及焉臣不知　天子之所以宵衣旰食公<lb/>
卿大夫之所以竭心盡慮者何等事耶將以講解<lb/>
<pb n="KR4d0266_SBCK_087-28a"/>
而偷朝夕之安耶將未忘中興之計而猶有意於<lb/>
堯舜三代之法也若曰偷朝夕之安則齊陳之禍<lb/>
可以懼矣孟子之言可以儆矣若曰未忘中興而<lb/>
有意於太平之治也則臣不知其未忘者何䇿而<lb/>
有意者何議也臣伹見今日出令曰申明條法而<lb/>
已明日出令曰士民不得服凉衫而已不知天下<lb/>
之事猶有大於此等否耶抑亦深謀宻議天下不<lb/>
可得而見耶臣甚懼焉昔晋武帝臨朝惟談平生<lb/>
常事而不及於國家逺略何曽知其必乱王導辟<lb/>
王述為掾既見首問米價君子是以江東之不振<lb/>
<pb n="KR4d0266_SBCK_087-28b"/>
也今日之施得無與談常事問米價者類耶夫無<lb/>
暇則憂有暇則休天下之事百變如雲萬轉如輪<lb/>
一且敵人又動則又曰無暇臣不知法度紀綱教<lb/>
化刑政之具所以開中興起太平者何時而可議<lb/>
哉詩曰淇則有岸隰則有畔今欲治而茫無畔岸<lb/>
臣欲不懼得乎<lb/>
　　　治原中<lb/>
臣聞天下之不治非起於莫之舉常起於舉而莫<lb/>
之隨舉而莫之隨則上之人自舉而自廢一政之<lb/>
出一令之行十人聴而一人不聴冝未害政令之<lb/>
<pb n="KR4d0266_SBCK_087-29a"/>
流行也而政令人不行未始不自一人不聴始夫<lb/>
何故十人聴而一人不聴則十人者必觀夫一人<lb/>
者觀之者試之也試淵以綆試刄以以堅而試十<lb/>
以二者不聴而上不問則十者之聴亦將反而為<lb/>
不聼古之聖人必有以杜天下之觀以弭天下之<lb/>
試以齊夫天下之聼夫天下且相與觀而莫之見<lb/>
試而莫之測則天下之聼安得而不齊天下之聼<lb/>
齊則吾欲前而前欲却而却欲左而左𣣔右而右<lb/>
惟吾之為無不隨者當此之時天子患不舉爾舉<lb/>
而大有為焉夫誰我禦　今天子非無神聖英武<lb/>
<pb n="KR4d0266_SBCK_087-29b"/>
之資非無開中與起太平之志然五年之間殊未<lb/>
有以大慰天下之望求强而得弱求治而不得治<lb/>
此其病安在哉公卿大臣後國而先家先身而後<lb/>
君莫肯横身以當天下之大難搢紳士大夫甲可<lb/>
乙否各求其說之勝而上之人不知所定三軍之<lb/>
士天下之民玩習於偷隋雖作之而不起令之而<lb/>
不從是故天子有其資而無其扶有其志而無其<lb/>
應一舉而天下不随則自罷而已矣此豈非中天<lb/>
下之觀墮天下之試而未有以致天下之齊故歟<lb/>
然則何以致天下之齊將有以齊天下必有以聳<lb/>
<pb n="KR4d0266_SBCK_087-30a"/>
天下將有以聳天下必有以變天下小變則小聳<lb/>
大變則大聳小聳則小齊大聳則大齊方歳之新<lb/>
乾坤之晏温動植之寕止豈不可樂哉而一坐笑<lb/>
談未竟之間或失色於迅雷之驟驚慢者肅伏者<lb/>
興勾者逹天地造化之政令彂於頃刻而遍於四<lb/>
海莫敢或玩而違之者變而聳聳而齊也玩而不<lb/>
變堯舜禹湯文武不能以為治湯継夏則變夏夏<lb/>
之政禹之遺也武継商則變商商之政湯之遺也<lb/>
後之言治者必曰不復三代則不可而湯也不復<lb/>
禹而變禹武也不復湯而變湯是二聖人者豈捨<lb/>
<pb n="KR4d0266_SBCK_087-30b"/>
彼之成從我之矜者耶變之者復之也湯變夏之<lb/>
政而湯之治復乎禹武變商之政而武之治復乎<lb/>
湯非復而何期於治不期於政要其是不䘏其異<lb/>
故湯武一變而天下聳然而更新　陛下蓋継<lb/>
光堯者也継　光堯而變　光堯可乎非變<lb/>
光堯也自變其變也且　光堯曷嘗不變異時治<lb/>
極而弊亦極紹興之初一變而純用元祐之政以<lb/>
作天下之偷故風采凛然至今使人興起其後權<lb/>
臣柄朝恭已既乆一旦赫然黜姦黨收威令以還<lb/>
朝廷之尊故破強敵授　聖子出於一日之獨断<lb/>
<pb n="KR4d0266_SBCK_087-31a"/>
而天下不知其所自來　陛下即位五年而未大<lb/>
治則　光堯之所以變之之方獨得而緩也哉變<lb/>
必有<hi>要要</hi>必有先今之變其孰爲要孰爲先聞之曰<lb/>
法不必行不如無法人不任責不如無人今天下<lb/>
之大患不在於法之不備而在於法之太詳不在<lb/>
於賢人君子之不衆而在於人才之太多何者法<lb/>
備而不必行人多而不任責故也然則今日之事<lb/>
欲一舉而變之盍亦刋其法之繁以必天下之從<lb/>
一其人之責以閉天下之遁而後天下可爲也昔<lb/>
者唐虞象刑而夏后肉辟三千漢髙祖約法三章<lb/>
<pb n="KR4d0266_SBCK_087-31b"/>
而武帝増至三百五十九夫以法之繁簡而較其<lb/>
㓛夏之治冝過乎虞而髙祖之治冝不及乎武帝<lb/>
而乃不然則法果在於備乎晋范文子有㓛而㱕<lb/>
則曰卻克之教也臣何力之有至庾亮敗於張曜<lb/>
而啇融言於陶侃曰將軍為此非融所裁周公曰<lb/>
惟王有成績而梁武侯景之禍蓋生於朱异也异<lb/>
不職其咎而使武帝㱕之時運夫古之君子㱕㓛<lb/>
於主將而後之君子㱕過於主將古之君子㱕㓛<lb/>
於其君而後之君子不任其過而使其君自任其<lb/>
過人之不肯任其責也如此今也兼歴代之憲承<lb/>
<pb n="KR4d0266_SBCK_087-32a"/>
列聖之制法不可謂不備法備而不治則非不備<lb/>
之罪也備而不必行之罪也科舉任子之所取軍<lb/>
㓛之所奏動以千計才不可謂不多才多而不治<lb/>
則非不多之罪也多而不任責之罪也臣何以知<lb/>
法備而不必行法之說曰茗之私鬻者其罪流民<lb/>
之不飲酒不茹葷而習妖教者其罪死夫罪至於<lb/>
流與死不為不重矣而鬻私茗不肉食者不止也<lb/>
何也有重法無重刑有重刑無重罪也非無重罪<lb/>
也不勝其重也非不勝其重也不勝其衆之衆則<lb/>
難於重重則難於必且夫以銖兩之茗易錐刀之<lb/>
<pb n="KR4d0266_SBCK_087-32b"/>
利則執而流之至於小民以貧不能自存則絶肉<lb/>
味以求一糲之飽則又執而殺之以情而言君子<lb/>
亦有所必不忍者矣必不忍之心生則必不行之<lb/>
法見民見其法而不見其心則曰上之法皆然也<lb/>
法者驅天下之具也其具廢則其驅弛有急而求<lb/>
其從其誰從之臣何以知人多而不任責人之情<lb/>
固有所欣有所憚宅清顯而享豊腴此其欣也應<lb/>
紛擾而當危難此其憚也天子者執天下之所欣<lb/>
以招天下豈以苟恱天下之私哉捐之以欣蓋將<lb/>
屬之以所憚而今之士大夫自許以勇於所憚以<lb/>
<pb n="KR4d0266_SBCK_087-33a"/>
邀其所欣既得其所欣則避其所憚無事之時服<lb/>
章焜煌步武虗徐天子出而臨之雖虞之野無遺<lb/>
賢周之濟濟多士未足喻也然寺監者曰吾曷不<lb/>
䑓省也郎曹者曰吾曷不侍從也侍從者曰吾曷<lb/>
不宰執也宰執者曰吾曷不二十四考中書也階<lb/>
嬖倖以進名曰捷徑挾謟曲以進名曰稱㫖植黨<lb/>
以進則名曰客聚㰸以進則名曰才朝攘夕爭患<lb/>
失而憂不得一何勇也至　朝廷卒然有一意外<lb/>
之事天子呼某人而問之則曰臣何足以知之又<lb/>
呼某人而委之則曰臣何足以奉明詔貪者求免<lb/>
<pb n="KR4d0266_SBCK_087-33b"/>
事而不求免官畏者求免官以逺避其事又何怪<lb/>
乎惟其勇於彼是以怯於此而　朝廷不悟也且<lb/>
豈有身為上宰而　天子使之将兵以禦敵則以<lb/>
親病辞者天下有緩急而宰相尚不可使則它人<lb/>
安得而使之使之則曰彼實為宰相予焉能戰臣<lb/>
愚欲深詔有司刪法令之細而不急者大而不可<lb/>
行者重複而可以弄者如　太祖皇帝時法度簡<lb/>
而要明而信設者必用存者必行不與天下為戲<lb/>
庻㡬天下之可驅天下雖無事也不測而擇一事<lb/>
大而且難者詢之衆而遣一所厚之大吏為之避<lb/>
<pb n="KR4d0266_SBCK_087-34a"/>
而不為則誅如唐太宗之斬盧祖尚為而敗事則<lb/>
誅如舜之殛鯀則天下之怯可以一變而為勇夫<lb/>
天下之人可驅而天下之怯皆勇則國可強而敵<lb/>
可取開中興起太平臣心了然見其易易爾<lb/>
　　　治原下<lb/>
臣聞政以令而行亦以令而不行令焉而政不行<lb/>
非天下真敢慢天子之令以違天子之政也或者<lb/>
天子有令而自慢之爾人惟不自慢也人而自慢<lb/>
則天下孰不慢之夫固有以召也且天子之令天<lb/>
下也豈不欲行其政而曷為自慢其令自慢其令<lb/>
<pb n="KR4d0266_SBCK_087-34b"/>
者生於出之不審而壞於發之不一不審故可快<lb/>
而不可行有言而不自實始乎喜卒乎怨不一故<lb/>
發而悔悔而更今日而發者至明日而更者至将<lb/>
從其發者乎從其更者乎不審者欺天下者也不<lb/>
一者惑天下者也令至於欺而欲民之信令至於<lb/>
惑而欲民之不疑是盡宫以與人而曰能館指千<lb/>
蹊萬逕以導人而責其皆詣也而可乎周家之盛<lb/>
也天子深拱於京師而象魏所揭木鐸所振誥命<lb/>
所被衆至於六服群辟外至於九夷八蠻極至於<lb/>
海隅出目奔走俯伏以聼王命至於其衰則犬戎<lb/>
<pb n="KR4d0266_SBCK_087-35a"/>
所攻鄭伯所射子帶子朝之所逼而四方諸侯閉<lb/>
户髙枕而莫之救召之而不至喻之而不聞賞之<lb/>
而不恩詰之而不威此二者何為其然也蓋嘗求<lb/>
之成王以翦桐興而幽王以舉烽亡如此而已矣<lb/>
翦桐戯也舉烽亦戲也而興亡異焉則信與不信<lb/>
之異也且不以㓜而恕不以戲而誑則天子豈有<lb/>
一言之欺天下而天下亦豈敢忽天子之一言哉<lb/>
彼烽者警急之耳目也無警而舉之召諸侯而誤<lb/>
之後能終無警乎後而有警有警而非則孰不以<lb/>
有警為無警非誤為真<hi>歟誤</hi>一令之不信乃至於殺<lb/>
<pb n="KR4d0266_SBCK_087-35b"/>
其君以敗其國不信之禍一至此哉臣嘗讀易至<lb/>
於渙而得其說其象辞曰風行水上渙其爻辞曰<lb/>
渙汗其大號夫號令一也既取於風之行水又取<lb/>
於汗何也今夫風與水相遭也為卷為舒為急為<lb/>
徐為織文為立雪為湧山細則激激滌滌焉大則<lb/>
洶洶輷輷焉不制於水而制於風惟風之聴而水<lb/>
無拒焉成周之盛非風也歟若夫人之身汗則安<lb/>
不汗則疾既汗而復入者疾入而出者猶有瘳也<lb/>
入而不出則不可為矣幽王之病非汗之出而入<lb/>
入而不出者歟然則令之必行欲如水上之風而<lb/>
<pb n="KR4d0266_SBCK_087-36a"/>
令之不行則如復入之汗聖人之作易前之說以<lb/>
為天下之師後之說以為天下之資也臣竊觀今<lb/>
日之號令何其異於作易者前之說所云者耶糴<lb/>
於民而用夫所謂交子者此亦一利也然臣不知<lb/>
止以利官歟抑以利民歟止以利官則恐非<lb/>
朝廷之所忍為也利民則臣未見其利也何也官<lb/>
用之於民民亦用之於官則上下均利也今也糴<lb/>
則用之於民至兩稅之輸而民以與官則官不受<lb/>
與官而官不受則民持此將焉用之　朝廷蓋有<lb/>
命許民以此輸之官矣名許之實拒之名用之實<lb/>
<pb n="KR4d0266_SBCK_087-36b"/>
廢之則其無乃誑耶至於恩沛有所謂民之四親<lb/>
俱存者蠲其征役有司至今持而不行曰諸郡未<lb/>
有例也且夫令之出也其可行與否抑嘗審之乎<lb/>
不審而出令令出而不行天下無緩急也有緩急<lb/>
而天子下一令天下又将曰不乆必寢不寢必更<lb/>
豈不殆哉　朝廷試思之<lb/>
　　　人才上<lb/>
臣聞才之在天下求之之法愈宻則愈踈取之之<lb/>
塗愈慱則愈狹然則天下之才果不可求乎古者<lb/>
一代聖人之興則一代之人才亦從而興夫豈不<lb/>
<pb n="KR4d0266_SBCK_087-37a"/>
求而自至也蓋聖人者度越世俗之拘攣徹藩墻<lb/>
去城府神傾意豁以來天下度外竒傑之士故才<lb/>
者畢赴不才者自伏後世之君以爲天下之人舉<lb/>
将欺我而不可信於是立爲規矩創爲䋲墨以簸<lb/>
揚澄汰天下之士取之不勝其精而實粗得之者<lb/>
皆截然入規矩中繩墨而竒傑之士皆漏於規矩<lb/>
繩墨之外故求治而莫之與治遭乱而莫之與除<lb/>
紛紜膠擾而卒不能成㓛然則天下之才求之安<lb/>
事於宻而取之安事於博哉蓋宻則必有所隔博<lb/>
而未離於宻也　國家自　祖　宗知規矩繩墨<lb/>
<pb n="KR4d0266_SBCK_087-37b"/>
之未足以羅度外竒傑之士也是故進士任子以<lb/>
待群才制科以待異才得人蓋不少矣然自制科<lb/>
中罷而復行今四十年而竟未有一士出而副側<lb/>
席之求此其故何也無乃今之制科非古之制科<lb/>
歟無乃不用規矩繩墨而規矩繩墨愈急歟故臣<lb/>
嘗謂今欲求制科竒傑之士夫惟有所不求斯可<lb/>
以求之矣昔者西漢制科之盛莫武帝若也嘗求<lb/>
其所以䇿之之說則曰上嘉唐虞下悼桀紂而已<lb/>
則又曰禹湯水旱厥咎何由而已何其甚平而無<lb/>
難也非無難也不暇於難也夫武帝者方夙寤晨<lb/>
<pb n="KR4d0266_SBCK_087-38a"/>
興以願聞治道之要之不暇而暇搜蠹簡摘瘦辞<lb/>
以為茍難以與書生角一日之記問也哉今則不<lb/>
然先命有司而試之以莫知所從出之題既又親<lb/>
䇿於廷而雜之以奥僻怪竒之故事不過於何晏<lb/>
趙𡵨孔安國鄭康成之傳注與夫孔頴逹之䟽義<lb/>
而已此豈有関於聖賢之妙學英雄豪傑濟世之<lb/>
䇿謀也哉以訓詰之苛碎而求磊落之士以蟲魚<lb/>
之散殊而釣文武將相之才不㡬於施鰌鱓之笱<lb/>
以羅横江之鯨挂黄口之餌以望鳳之來食也耶<lb/>
其不至固也雖使古之聖賢如孟軻者復生亦不<lb/>
<pb n="KR4d0266_SBCK_087-38b"/>
能也孟子之時去周之盛時與今孰逺也孟子與<lb/>
孟献子相去猶近也諸侯悪周籍之害已而去之<lb/>
孟子已不能記其詳孟献子之友五人孟子已忘<lb/>
其三則孟子亦安能中今之所謂制科也哉夫孟<lb/>
子者固無事於此能也孟子則有所能者矣孟子<lb/>
曰如欲平治天下舎我其誰韓子曰孔子以是傳<lb/>
之孟子此孟子之所能也今不求天下之士為孟<lb/>
子之所能而求其為孟子所不能則是其所求者<lb/>
非其所求也故曰今欲求制科竒傑之士夫惟有<lb/>
所不求斯可以求之矣且　朝廷以此等求士而<lb/>
<pb n="KR4d0266_SBCK_087-39a"/>
不得也求而得則亦烏用是呫呫者為哉張華能<lb/>
對千門萬户之問而不能救賈后司馬倫之乱前<lb/>
之敏後之癡小之明大之暗臣愚欲望朝廷参之<lb/>
以　祖　宗漢唐制科之本意立大端而去細目<lb/>
使士之所治上之為六經之正經下之為十七代<lb/>
史與諸子之書而削去傅注奥僻之問其學則主<lb/>
乎有用其辞則主乎去䛕上及乗輿而不誅歴詆<lb/>
在廷而不怒使天子得聞草野狂直之論而士得<lb/>
專意乎興亡治乱經濟之業庻乎竒傑有所挾者<lb/>
稍稍出矣議者曰求馬者非求駑也求駿也今去<lb/>
<pb n="KR4d0266_SBCK_087-39b"/>
其難而純乎易則懼駑者之至如之何是不然求<lb/>
馬者求其一日千里乎抑將求其他技乎今求馬<lb/>
者不問其能千里與否而曰吾欲其能撮蚤而捫<lb/>
蝨搏䑕而擒兔也可乎士之能瘦辞隱帙者豈曰<lb/>
竒傑而竒傑之士烏在瘦辞隱帙之能也雖然臣<lb/>
猶欲有言焉士固有挾䇿謀而不能乎文辞有能<lb/>
乎文辞而不肯入有司之刀尺茍軍旅之間委諸<lb/>
將以薦謀臣才士不間於文與武仕與未仕而諸<lb/>
郡大比之薦名輟進士定額十之一以其半而試<lb/>
士之能古文者略放宏詞之体以其半而試士之<lb/>
<pb n="KR4d0266_SBCK_087-40a"/>
知兵献䇿者略倣武舉之制上之於宗伯而取之<lb/>
視進士之科名焉其數不出乎奏名之常貟而不<lb/>
羈之不至於横棄其與以聲病之文而取科級者<lb/>
不猶愈乎如此而猶有遺才焉臣不信也<lb/>
　　　人才中<lb/>
臣聞天下之情有所大不可曉者常喜皆人主之<lb/>
所向而向人主之所背人主當宁太息悵不盡得<lb/>
天下之才而用之庻㡬乎危可安乱可治而亡可<lb/>
存也此豈非人主之所向也哉然求忌則得姦求<lb/>
才則不才者至夫姦邪不才之人蓋人主之所甚<lb/>
<pb n="KR4d0266_SBCK_087-40b"/>
不欲者也示天下以所向而天下必皆其所向示<lb/>
天下以其所不欲而常得其所不欲天下之情如<lb/>
此其不可曉也是豈真不可曉歟天下之情甚易<lb/>
曉也何也人主無不洩之㫖而宻㫖在所向之外<lb/>
也天下之人伏其外以窺其中從其洩以得其宻<lb/>
是故皆人主之所向以隂合其所向天下之情甚<lb/>
易曉也子之養親也膾炙以為羞禮也蛙蛤以為<lb/>
進非禮也子問父以所膳必曰膾炙而不曰蛙蛤<lb/>
也然退而察其親則蛙蛤之為嗜為子者何憚而<lb/>
不進之以蛙蛤哉夫父曰膾炙而子曰蛙蛤曷不<lb/>
<pb n="KR4d0266_SBCK_087-41a"/>
從其所命而從其所不命耶蓋其所命者飾也其<lb/>
所不命者真也故夫不從其所命而從其所不命<lb/>
善從命者也人主之令天下曰吾好忠而悪姦好<lb/>
才而悪不才夫豈不善然天下並進而嘗之忠與<lb/>
姦兩至而才與不才各求售焉則其好悪一切有<lb/>
所反當此之時天下冝何從昔者田子與隰子登<lb/>
䑓南望不言而隰子知其意在於伐木曹公下雞<lb/>
肋之令三軍莫喻而楊㫦知其意在於退師上之<lb/>
人舉目揺足而天下巳知其㫖矣　聖天子即位<lb/>
五年于兹下求言之詔開狂直之塗而忠言猶未<lb/>
<pb n="KR4d0266_SBCK_087-41b"/>
聞也嚴薦舉之法謹聘召之禮而真才猶未出也<lb/>
天下其真無才耶蓋天子之令天下有所必不敢<lb/>
信者也天子如此其聖明也願治如此其急也求<lb/>
才如此其勤也而天下有所必不敢信者何也天<lb/>
下伹見夫布衣撾鼔而訴民瘼則下之吏而屏之<lb/>
逺方也後進小臣越識言事觸犯忌諱則罪之以<lb/>
沽名躁進而䑓諫又冝搜其過以破壊其人也舊<lb/>
徳宿望朴忠而敢諫則上下左右群憎而朋嫉之<lb/>
不罷黜癈放則不止也元勲將相敢任大事而能<lb/>
決大計者則排斥抑塞而死徙殆盡也夫歡欣以<lb/>
<pb n="KR4d0266_SBCK_087-42a"/>
致其來聳踴以起其懦愛惜長養以防其消猶懼<lb/>
天下之才不至也今也日夜深沮而痛折之使天<lb/>
下之士出一語言則曰猖狂勵一節行則曰矯激<lb/>
作一事㓛則曰生事而曰天下真無才也此雖一<lb/>
飯九歎息一日百下詔天下之忠賢竒傑勇於言<lb/>
而敢於為者誰敢信而來哉何則所求者之言與<lb/>
所好者之㫖其真有不可欺也翫而不怪將遂成<lb/>
風是風一成則治乱存亡之機將必在此夫風也<lb/>
者無形而不可執無根而不可㧞倡之莫知其所<lb/>
自起和之莫知其所自隨合散翕忽如童子之謡<lb/>
<pb n="KR4d0266_SBCK_087-42b"/>
非天非鬼而不勝其秘怪非作非傅而不勝其流<lb/>
布禁之則愈滋窮之則莫推而是風也成則関人<lb/>
之國粹然於唐虞三代故其祚長嚚然於秦故其<lb/>
祚短凛然於東漢故其國難㧞廢然於魏晋故其<lb/>
國速亡風之所在而國隨之甚可懼也古之聖人<lb/>
必有以黙觀天下之風見其發知其成整其㣲不<lb/>
待其定是故拒其所從變之端而導其所冝㱕之<lb/>
塗故天下之人陶其風者自非下愚皆得以成其<lb/>
才而收其用何謂導導在好好在獨人主之所好<lb/>
獨而不分則天下誰不逆探其好而爭為之趨專<lb/>
<pb n="KR4d0266_SBCK_087-43a"/>
迎其獨而莫為其他使天下趨而不他則雖捐肝<lb/>
腦蹈鼎鑊前者未既而後者來東漢之凛然者夫<lb/>
固有導之者也　仁祖之世天下爭自濯摩以通<lb/>
經學古為髙以救時行道為賢以犯顔敢諌為忠<lb/>
此風一振長育成就至嘉祐之未號稱多士其將<lb/>
相侍從䑓諌之才猶足為子孫數世之用而不見<lb/>
其盡何也　仁祖之所好獨在是也　聖天子即<lb/>
位之初不可謂無　仁祖之所好矣然分而不一<lb/>
未久而移今天下風變矣變而之凛然則幸也而<lb/>
臣未見其凛然也變而不反喑喑黙黙帖帖靡靡<lb/>
<pb n="KR4d0266_SBCK_087-43b"/>
此風一成天下有急不知誰為之死哉臣不勝惶<lb/>
懼<lb/>
　　　人才下<lb/>
臣聞人有常言皆曰今天下乏才天下真乏才耶<lb/>
才者天之生也古多才而今乏才則是天之厚於<lb/>
古而薄於今耶穡非后稷而無歳無粟地非渭川<lb/>
而無地無竹天之生物今猶古也而獨不生才耶<lb/>
臣嘗聞之天下之才其生在天其成不在天天生<lb/>
之君成之亦君壊之才生於天而壊於君而曰天<lb/>
下乏才也可乎哉蓋天下之才莫難於成而莫易<lb/>
<pb n="KR4d0266_SBCK_087-44a"/>
於壊士之㓜而壮壮而老父兄之所訓誨君師之<lb/>
所長育不知其㡬何日博之古今以入其智試之<lb/>
世務以出其能不知其㡬何事或昔之過而今𥙷<lb/>
之以㓛或彼之短而此濟之以長嘗険易而渉風<lb/>
霜不知其㡬何變閱日之乆也更事之多也應変<lb/>
之熟也而其才猶有不成者矣幸而成才則上之<lb/>
人當如何而愛惜之故曰才莫難於成人之至情<lb/>
自非前無千載之眩後無萬人之怵獨立自信如<lb/>
比干如伯夷誰不違於禍以嚮於福者天下之人<lb/>
如是而成才矣日夜瑩之猶恐昬之日夜䇿之猶<lb/>
<pb n="KR4d0266_SBCK_087-44b"/>
恐息之而上之人乃不使之免於禍則是才者國<lb/>
之獲而身之賊也其誰不觧体故曰才莫易於壊<lb/>
惟善用才者不惟能成天下之才亦能轉壊以為<lb/>
成而不善用才者不惟不能邀其成而亦不能扶<lb/>
其壊今日壊其一明日壊其二天下之才銷委腐<lb/>
敗而緩急乃無一人為之用無一人為之用其果<lb/>
無才耶使善用者起而承之濯摩翦拂而用之則<lb/>
故者新懦者奮而散者聚天下之大㓛不終朝而<lb/>
可成後世見漢髙帝唐太宗收攬天下英雄而盡<lb/>
得其用以為後世無復見此之人物不知漢之所<lb/>
<pb n="KR4d0266_SBCK_087-45a"/>
用即秦之所棄唐之所得即隋之所遺何前之無<lb/>
而後之有耶蓋壊其成與成其壊惟上之人如何<lb/>
爾今天下之無才豈真無耶抑上之人成之者過<lb/>
少而壊之者過多耶　國朝人才一成於慶暦再<lb/>
成於元祐初壊於紹聖大壊於崇觀當其成也數<lb/>
世收其用及其壊也至今被其患　光堯之興褒<lb/>
表元祐之名臣又從而序進其子孫盡片崇觀之<lb/>
姦黨又從而廢其裔使天下曉然知忠義才徳之<lb/>
士暫閱而愈光姦侫誤國者終不逃其誅振而作<lb/>
之十有餘年人物之盛凛有慶暦元祐之風雖中<lb/>
<pb n="KR4d0266_SBCK_087-45b"/>
更權臣排去異已長告訐興羅織以痛折天下之<lb/>
忠臣義士然士大夫之噐質既成終不為改譬之<lb/>
玉之已琢不復為璞金之已錬不復為鑛<lb/>
陛下始初清明盡起諸老而置之於朝天下相慶<lb/>
如見漢官威儀也　陛下亦知其所自乎<lb/>
光堯成之　陛下用之也當是時山林枯槁之士<lb/>
毫髪絲粟之才于于然而來紛紛然而起人人有<lb/>
自奮自喜之意今未乆也而霍然分散為之一空<lb/>
此何為者耶孟子曰昔者所進今日不知其亡也<lb/>
王無親臣矣李固曰一日朝㑹見無一宿儒可顧<lb/>
<pb n="KR4d0266_SBCK_087-46a"/>
問者誠可歎息今日之事得無類此　陛下亦嘗<lb/>
察之矣亦嘗憂之乎且　陛下之於天下之才自<lb/>
用之自壊之天下知其不然也意者左右之有讒<lb/>
人歟䜛人之讒也亦豈曰吾讒人也蓋曰吾忠也<lb/>
其逐君子亦豈頓逐也蓋有漸也自以為忠而逐<lb/>
人有漸人主不察則䜛者昌矣今夫小人之與君<lb/>
子不為異也將以同而迎其主必以同而欺其僚<lb/>
退則與僚同進則不與僚同而與主同彼小人者<lb/>
退而不與君子為同則其謟不宻進而不與君子<lb/>
為異則其謟不力是故初賣之終䧟之公孫洪之<lb/>
<pb n="KR4d0266_SBCK_087-46b"/>
背汲黯是也小人之欲逐君子也不曰斯人可逐<lb/>
也必先陽為之地而外若與之厚既以釋其君又<lb/>
以安其人釋則不疑安則不戒夫惟君不疑而人<lb/>
不戒是故一且逐之而莫之覺武后之言於髙宗<lb/>
乞賞來濟是也讒必有名䜛而無名則言之者怍<lb/>
而聼之者不堅世之讒者必有以不怍其言而堅<lb/>
其君蓋曰非不利於我也而不利於國其君安得<lb/>
不瞿然動決然從乎姚崇之託足疾以譛張說是<lb/>
也吁讒人之千機百穽如此君子者舉而觸焉動<lb/>
而中焉為人主者奈何恬而不察察而不憂耶此<lb/>
<pb n="KR4d0266_SBCK_087-47a"/>
臣所以流涕而深言之惟　陛下幸察臣聞用才<lb/>
有道無所不惜者才之所從冨也不足惜者才之<lb/>
所從壊也今天下老成之才視之以為不足惜壊<lb/>
而棄之臣恐才之不壊者寡矣臨事而無人則又<lb/>
曰天下無才屈原曰舍麒驥而不乗焉遑遑而更<lb/>
索此臣之所以歎也<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第八十七終<lb/>
<pb n="KR4d0266_SBCK_087-47b"/>
</p>
<p>
</p>
  </div>
</body>
</text>
</TEI>
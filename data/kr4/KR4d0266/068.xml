<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_068-1a"/>
誠齋集卷第六十八<lb/>
　　　　　　　廬陵楊　萬里　廷秀<lb/>
　書<lb/>
　　　荅徐宋臣監丞書<lb/>
某伏以即辰凋年逼春清霜佐雪㳟惟都運監丞<lb/>
尊契文里居清逸徳望崇崛天棐忠賢台候動止<lb/>
萬福某老病餘生棄官十年乞骸三請挂冠神武<lb/>
又三載矣閉門待盡人事盡廢書問都絶不寕唯<lb/>
執事而已逺䝉詒書訪問生死何喜如焉何感如<lb/>
焉來帖告訴門生排根嘗聞前軰謂受人之恩而<lb/>
<pb n="KR4d0266_SBCK_068-1b"/>
不忘者為子必孝為臣必忠蓋推是心而信其人<lb/>
也又聞惟以怨報徳者為不可測蓋以有人之形<lb/>
者必有人之情也故盧祀之於顔公敏中之於文<lb/>
饒之竒之於永叔邢恕之於君實孰測其報恩一<lb/>
至此極哉昔孟嘗君有一客孟嘗遇之甚厚而客<lb/>
毎毁孟嘗或問其故客曰人皆譽君而我獨毁人<lb/>
必以我為小人而以君為長者此吾所以報君也<lb/>
前五子者其意將無出於此歟至如逢䝉殺羿之<lb/>
事孟子不責䝉而責羿然則先生之與門生其責<lb/>
果誰在哉乆不縱談聊以發千里之一莞䝉餉小<lb/>
<pb n="KR4d0266_SBCK_068-2a"/>
春碾春風落飛雪候蟹眼瀹兎褐風味勝絶媿無<lb/>
枯腸五千卷可搜攪耳未見君子願言珍重青天<lb/>
白日讒波聿消即聆召音遂登郎從偶江東耿漕<lb/>
送至宣筆分納二十軰匪報也<lb/>
　　　荅張㓛父寺丞書<lb/>
某伏以即日春寒㳟惟㓛父寺亟約齋先生堅卧<lb/>
南湖彈琴賦詩詠歌先王之風神介台候動止萬<lb/>
福契家玉婘均慶某行年七十有六而未有聞焉<lb/>
宣捐而收宣䟽而休㓛父之於某何如也古人投<lb/>
分之義每有想思千里命駕而㓛父身居帝城非<lb/>
<pb n="KR4d0266_SBCK_068-2b"/>
野人之蹟所宣至旣不得相見而心欲相見者不<lb/>
以面則以書而野人姓名又不宣入脩門不知㓛<lb/>
父察否也敢謂不逺千里走一个行李移書寄詩<lb/>
后山清厲刻深之句寳晋沉著痛快之字盪耳目<lb/>
而醒肝瞻此惠已不訾矣又加遺筆墨呉牋北果<lb/>
海錯厚幣焉禮加渥意加劬野人何以拜此獨竊<lb/>
怪㓛父之趨舎有不可曉者㓛父近九重之居若<lb/>
此其甚也瞻光範之門若此其不遐也操數寸之<lb/>
頴奏三千之牘頌聖明而陳治安朝侣鄒枚暮参<lb/>
䕫龍直易易耳顧乃㝷葦苕之巢於霜松雪竹之<lb/>
<pb n="KR4d0266_SBCK_068-3a"/>
内訪麋鹿之跡於兎达牛涔之外所嚮一何左也<lb/>
此其不可曉者一也問其奚事則講雲議月問其<lb/>
奚求則唱風和雪旣徴子雲之牛坻又索子厚之<lb/>
土炭舎爐而氷之附吐飴而蘗之茹所欲又何詭<lb/>
也此其不可曉者二也然尚有可諉者古之詩人<lb/>
文士所挾異於人則所趨固異於人也至於其所<lb/>
施於某者則有可大駭者矣孟子曰人之患在好<lb/>
為人師栁子荅人士書絫絫百千里其慮患㣲也<lb/>
昔之人固有毅然不顧而居然當仁者矣然的之<lb/>
立矢之集矢之來的之災今㓛父號我以師而自<lb/>
<pb n="KR4d0266_SBCK_068-3b"/>
號以弟子詰其實則朝同朝也游同游也志同志<lb/>
也友云者實也師弟子云者浮也浮而非實無乃<lb/>
欺乎無乃䛕乎㓛父固非欺且諛者然而云云若<lb/>
爾者尚古人敬老之義而欲行之以厚俗也此在<lb/>
㓛父不失為盛徳事在某則有所大不安者敬我<lb/>
不若安我安我不若免我之為的他日賜書惟無<lb/>
曰師弟子云者則老友之盛福也諏及陳詩有點<lb/>
勘而無去取此本今在南昌大児許惟曽端伯百<lb/>
家詩選則嘗為児軰擇其粹者為一編凡四怢此<lb/>
非為作者設也今附便了呈似不晚次公入京受<lb/>
<pb n="KR4d0266_SBCK_068-4a"/>
署却望卑之以㱕要遮老眼也近睹邸吏報竊承<lb/>
㓛父已有進擢之命即日遂為貴人所謂家貧願<lb/>
鄰冨也然從此蕭郎是路人矣一笑南湖第三集<lb/>
詩老而逸夷而工亦磨丹以摘佳句以為盜竊禆<lb/>
敗之府二碑得栄覩尤幸未見惟愛重大業以世<lb/>
某官以宏其施建茶五十銙聊伴空凾匪報也<lb/>
　　　再荅陸務觀郎中書<lb/>
某伏以即日夏令有俶暑風清斯㳟惟致政蕐文<lb/>
國史郎中契文招月西塞聴鐘東林天棐髙蹈台<lb/>
候動止萬福某老病餘年今七十有六矣加我數<lb/>
<pb n="KR4d0266_SBCK_068-4b"/>
年亦可以齊執事矣來教未得便以八十康寕之<lb/>
福嫮我也來教又謂陶朱猗頓之冨汾陽西平之<lb/>
貴世俗羡媢者可笑是固然矣然謂壽考冨貴皆<lb/>
出偶然者然哉然哉謂壽考果出於偶然矣乎若<lb/>
聃若萊耋以其徳者也顯乎淑幽乎祐也若啓期<lb/>
耋以其窶者也彼乎靳此乎優也謂之偶然不可<lb/>
也至膾人肝而永徳乎窶乎茹簟瓢而短非徳乎<lb/>
非窶乎謂之偶然亦可也謂冨貴出於偶然矣乎<lb/>
若蠡若頓冨以其力者也不賈不贏也若郭若李<lb/>
貴以勲者也不武不登也謂之偶然不可也至黄<lb/>
<pb n="KR4d0266_SBCK_068-5a"/>
帽郎而羸也力乎車戲而登也勲乎若夫力足以<lb/>
𥙿天地而枵于在陳勲足以澤萬世而萎于泣麟<lb/>
又何欤謂之偶然亦可也聞之曰事有粹乎不偶<lb/>
然者駮乎偶然不偶然之間者孔子曰如不可求<lb/>
從吾所好孟子曰强為善而已矣此粹乎不偶然<lb/>
者也至於齡之永也短也貲之羸也縮也位之崇<lb/>
也庳也此駮乎偶然之間者也粹焉者爾力也吾<lb/>
徒不可以不懋也斃而後已可也駮焉者非爾力<lb/>
也其如彼何哉前言戲之爾可也存而勿論亦可<lb/>
也置而勿存亦可也執事以為然乎哉不然乎哉<lb/>
<pb n="KR4d0266_SBCK_068-5b"/>
來教諏及某悪詩當有萬篇不聞居肆而市脯者<lb/>
乎族庖者日囂囂然號於肆曰吾脯也胾也羮也<lb/>
皆㫖且多也夫㫖則不多多則不㫖㫖而又多其<lb/>
皆熊蹯猩唇乎哉其皆鮑魚鼠朴乎哉采菊東籬<lb/>
焉用百韻楓落呉江一句千載風人之勍者旨與<lb/>
僕較少量多於可予之滕哉近嘗於益公許窺一<lb/>
二新作邢尹不可相見旣見不自知其位也獨其<lb/>
間有使人怏怏無柰者如湖山有一士無人知姓<lb/>
名又如寄湖中隱者是也斯人也何人也謂不可<lb/>
見則有欲拜某床下者謂不可聞則有聞其長嘯<lb/>
<pb n="KR4d0266_SBCK_068-6a"/>
吹遂者斯人也何人也非所謂不夷不惠者耶非<lb/>
所謂出乎其類遊方之外者耶非所謂逃名而名<lb/>
我隨避名而名我追者耶公欲知其姓名乎請索<lb/>
瓊茅為公卦之其繇曰鴻漸之筮實維我氏不知<lb/>
其字視元賔之名不知其名視言偃之字既得是<lb/>
占頗欲自秘又非聞善相告之義公其母謂亀䇿<lb/>
誠不能知事許敎以令子送行詩尚未寄似方且<lb/>
徴之某頃亦有送三子之官者别𥿄呈似决曹掾<lb/>
將非能作史論者耶新守將至某當入州府修州<lb/>
民之敬首就阿戎語也未見萬萬珍重日聽裡輪<lb/>
<pb n="KR4d0266_SBCK_068-6b"/>
賜杖之命<lb/>
　　　荅張子儀尚書<lb/>
某伏以即日顥氣己未風露髙寒㳟惟判府閣學<lb/>
尚書尊契文左馮繁雄惠化滂被及京之潤天人<lb/>
是孚台候動止萬福某以病棄官以耋得謝亦既<lb/>
十有一年矣今兹犬馬之齒七十有六矣士者視<lb/>
之寒爐之灰墻角之檠也而執事之在姑蘇相去<lb/>
二子有余里乃未及下車亟走一介汲汲而詒之<lb/>
書拳拳而致其意跡弥踈心弥親地弥逺情弥邇<lb/>
獨何歟不寕唯是蓋十年之間自奉使而緫饟餽<lb/>
<pb n="KR4d0266_SBCK_068-7a"/>
立朝而踐台斗昨帥七閩今牧三輔無歳而無書<lb/>
不唯無歳而無書無時而無書也不唯無時而無<lb/>
書又亟問而亟餽也又何歟夫合以勢者勢盡而<lb/>
交踈合以利者利盡而交踈此固世俗市道之交<lb/>
不足陳於君子長者之側也然無友不如已者非<lb/>
經之箴乎貴有常尊賤有等威非傳之儀乎而執<lb/>
事徳尊一代而不遺淺陋之友仁在六長而不忘<lb/>
貧賤之交又何歟聞之子張曰我之大賢歟於人<lb/>
何所不容易曰以貴下賤此古人盛徳之事今人<lb/>
之所不能為者執事毅然獨為今人所不能為之<lb/>
<pb n="KR4d0266_SBCK_068-7b"/>
事凜然追還古人盛徳之事者政在是耳而又何<lb/>
足以疑某亦何必致疑於其間哉而某一書之中<lb/>
三致疑者蓋舞陽之門不足詘准隂之車玉川之<lb/>
屋不足辱諌議之書以某不應有而有也惟其不<lb/>
應有而有是以不應疑而疑豈執事之舉有可疑<lb/>
乃無似之人無以堪之故不能不自疑耳非敢有<lb/>
疑於青天白日之下也詩之小序不云乎言之不<lb/>
足故嗟嘆之嗟嘆之不足故永歌之古風一篇别<lb/>
紙呈似此亦詩人言之不足與嗟嘆之不足而作<lb/>
也一覧而抵諸溝幸矣未有見期萬萬珍重若夫<lb/>
<pb n="KR4d0266_SBCK_068-8a"/>
世毘陵之爵囊曲江之笏金嘉貞之甌此公家分<lb/>
内事耳頌之則讇<lb/>
　　　荅袁起巖樞宻書<lb/>
某伏以即辰歳事聿遒天意欲雪㳟惟樞宻端明<lb/>
相公謨明廊廟柄執事樞蕐戎聳瞻天人盡護鈞<lb/>
候動止萬福某㳟審膺受書贊登崇㡬廷正人其<lb/>
昌善類載穆㳟惟驩慶某於今月十九日得女壻<lb/>
泰寕陳亟經送似樞宻八月一日所賜報章再拜<lb/>
披讀五色芒寒紙長連連筆飛翩翩反復百折卷<lb/>
舒三過語如對面情如家書峻極之位彌髙而労<lb/>
<pb n="KR4d0266_SBCK_068-8b"/>
謙之詞彌卑雲泥之㔟愈踈而金石之誼愈親至<lb/>
於舎己之衮衣繡裳見其黄帽青鞋而羡之舎己<lb/>
之絫絪列鼎見其木茹雪㓗而愛之舎己之緯乾<lb/>
坤扶日月見其耕莽釣滄浪而慕之追記雪屋之<lb/>
說詩歴陳雲牎之䏈句若欲徃從之而不可得者<lb/>
而又寄以西州之雅歌俾擊缶者得聞金鍾玉磬<lb/>
之聲蓋句句錦江之春字字雪山之氷也贈以四<lb/>
端之縑素俾緼袍者一識萬草千花之紈戀戀范<lb/>
叔之袍依依退之之衣也此古者名相巨公所以<lb/>
篤布衣之交存嚶鳴之音盛徳事也千載絶響一<lb/>
<pb n="KR4d0266_SBCK_068-9a"/>
徃不返豈謂今日乃忽有之何其幸也今日有此<lb/>
事吾身見此事何其又幸也吾身見此事吾身䝉<lb/>
此惠何其又幸也棄官十一年挂冠亦三年偶未<lb/>
死耳一日而逢三幸焉死且不朽矣陳亟竟䝉銓<lb/>
曹通理此恩不自樞宻而奚自耶懐之感之有藝<lb/>
極哉病身柴立焚棄筆研不知年矣所謂四六漫<lb/>
不復記矣且慶牋賀啟之至門下者當齊熊耳矣<lb/>
樞宻少此哉敬哦五字詩二章章八句以代啓事<lb/>
之陳賀且謝寄詩贈衣之喜惠亦於卒章僣致無<lb/>
厭之求焉蓋陳壻已得漕泉二使及太守三京削<lb/>
<pb n="KR4d0266_SBCK_068-9b"/>
矣尚缺其二樞宻儻慨然興孺子入井之心賜以<lb/>
閩中憲倉之两書求嘉泰三祀上半年之京削則<lb/>
合窣堵之尖脫選坑之火在樞宻一染化筆之頃<lb/>
耳再三之瀆某則有罪抑啓竉納侮者誰乎想讀<lb/>
至此當大噱也未占侍見不勝大願願言金玉厥<lb/>
躬柱石吾道即正上能之躔民之所欲天必從之<lb/>
　　　荅朱晦菴書<lb/>
某伏以即日初冬猶暖㳟惟宫使侍講待制契文<lb/>
珍䑓育徳天棐忠嘉台候動止萬福台眷均慶諸<lb/>
郎進學日新某伏自八月間施業尉許得台翰即<lb/>
<pb n="KR4d0266_SBCK_068-10a"/>
嘗寓書為報登山臨水公不如我之書是也楊子<lb/>
直出守鄉郡首訪山間亦頗能談契文近况甚慰<lb/>
某昨日入城修州民之報夜宿城外一茅店通昔<lb/>
展轉不寐五更忽夢至一嵓石之下見二道士對<lb/>
弈意以為仙也問某何自至此荅以僕棄官遊山<lb/>
今四年矣獨未至此山故來且談且弈二人皆敵<lb/>
手至末後有一著其一人疑而未下其一人决焉<lb/>
徑下一子疑者頩頰某黙自念仙家亦有争頩者<lb/>
覚笑曰君子無所爭必也弈乎忽青童自外來曰<lb/>
有客二仙趨而出肅客而入云二客蓋東坡山谷<lb/>
<pb n="KR4d0266_SBCK_068-10b"/>
也既啜茶二仙謝二客曰局不可不竟請寓目焉<lb/>
復且弈且談二客行談寖逺若未忘前事者似頗<lb/>
及元豊元祐間紛紜事且嘆且泣二仙起曰何兩<lb/>
先生相語之悲也二客吐實一仙笑顧東坡曰先<lb/>
生之詩不云乎惟有主人言可用天寒欲雪飲此<lb/>
觴又顧山谷曰南山朝來似有意今夜儻放新月<lb/>
明非先生詩乎客主俱大笑某一笑而窹追憶其<lb/>
事莫曉其故天已明矣入城郡官皆郊迎令親程<lb/>
糾袖出契文六月二十一日手書讀之若督過其<lb/>
不力疾一出山者乃悟夢中事程　又出契文與<lb/>
<pb n="KR4d0266_SBCK_068-11a"/>
渠書有欲令老僧升講座普說使聴者通身汗出<lb/>
快哉快哉之語偶記憶嘗見一史書似荀恱漢紀<lb/>
之屬而非也載子房事至欲王諸吕之時子房猶<lb/>
及見之王陵平勃私於子房曰子以三寸舌為帝<lb/>
者師今為之柰何子房不荅退而復招商山四人<lb/>
者使者徃則皆遯矣某嘗笑子房動不動推與閑<lb/>
人契文嘗見此書否荷荷契文蓍占有知抑猶在<lb/>
僂句之後乎蓋蓍告契文以遯之初與四而僂句<lb/>
告僕以上九也發書占之云在外則已逺無應則<lb/>
無累曽謂晦菴之蓍不如某之僂句乎荷荷兒軰<lb/>
<pb n="KR4d0266_SBCK_068-11b"/>
䝉下問極感先生長者幸敎之意列拜起居未占<lb/>
参侍願言珍重以為吾道之鎮公子<lb/>
　　　上陳勉之丞相辞免新除寳謨閔直學士<lb/>
　　　書<lb/>
某皇恐再覆已拜公劄然區區之懇有未竟者嘗<lb/>
聞之曰天下之事有名是而實非者有跡同而情<lb/>
異者蓋古之舉逸民者天下所以㱕心古之存老<lb/>
焉者君子所以篤舊二者五帝三王尊賢敬老之<lb/>
遺意也今也某無故而錫命無功而進律不識此<lb/>
何謂也意者聖主有五三尊賢之心如古之舉逸<lb/>
<pb n="KR4d0266_SBCK_068-12a"/>
民有五三敬老之心如古之存老馬訪之大丞相<lb/>
而未有以塞明詔稱隆指也姑以某而寘諸選中<lb/>
㳟惟大丞相造化生成之恩良不細矣而某感激<lb/>
銜戢之心亦豈淺哉然某竊謂其名是矣其實非<lb/>
也其跡同矣其情異也蓋古之所舉逸民者謂山<lb/>
林長徃之賢也非謂謝事之臣工也古之所存老<lb/>
馬者謂徳力並稱之驥也非謂齒長之駑蹇也某<lb/>
則不然歳在壬子年六十有六以移病而去官歳<lb/>
在丙辰年至七十以引年而納禄夫去官納禄則<lb/>
謝事之臣工也非山林長徃之賢也移病引年則<lb/>
<pb n="KR4d0266_SBCK_068-12b"/>
齒長之駑蹇也非徳力並稱之驥也以某而塞明<lb/>
詔不曰名是而實非迹同而情異乎竊恐開素隱<lb/>
盜名之門長鄉原欺世之風必自某始矣惟亟陳<lb/>
於上而追寢某之除命使某上不犯於公議下不<lb/>
隳其晚節不勝悃誠廹切之貇<lb/>
　　　荅潯州廖子晦書<lb/>
某伏以露滋月肅霜戾秋登㳟惟子晦潯州史君<lb/>
十乗以先千騎居上天棐前茅台候動止萬福某<lb/>
自頃於雷倉許得所移書且寄書䇿石刻等欲報<lb/>
而無驛使蹉跌至今此宣獲大何而反辱嗣音賢<lb/>
<pb n="KR4d0266_SBCK_068-13a"/>
者難量固若是哉某山燓一槁人耳雉免之與処<lb/>
魚鰕之與侣以貧而求抱關以憊而上印綬以疾<lb/>
而辤皮冠以年而抽手板此其異於桃林之㱕牛<lb/>
栁營之汰卒者幾希而來敎有去就勇決之褒正<lb/>
與朝菌論年夏蟲語氷耳至儗之范蜀公尤非其<lb/>
倫是何子晦胸中擾擾多蜀公也子晦業可大而<lb/>
巻之懐齒鼎盛而縮其袖日亦愛矣者當如是乎<lb/>
來敎又有坦然忘世之語若有深望於僕者又何<lb/>
不自望而僕望也然竊聞子晦有青雲故人籲焉<lb/>
而弗之徃啖焉而弗之享晦菴先生之門不曰魯<lb/>
<pb n="KR4d0266_SBCK_068-13b"/>
無君子者耶敬畏敬畏自亡友敬夫一去八桂西<lb/>
民奪其母也乆矣今又得子晦西民可無賀乎學<lb/>
道愛人努力努力未見自珍吾道亨窒惟馬首是<lb/>
瞻<lb/>
　　　荅袁機仲侍郎書<lb/>
某再拜伏以熈春過中淑景初亷㳟惟宫使殿撰<lb/>
侍郎尊契文祝釐竹宫侍問宣室天迪甽畮之忠<lb/>
神聼正直之與台候動止萬福某狗馬歯今七十<lb/>
有八矣人間萬事不到胸次不待掃溉而自除不<lb/>
煩排遣而自逺不足勤執事之心惻也惟是挾策<lb/>
<pb n="KR4d0266_SBCK_068-14a"/>
讀書此書生之餘習登山臨水此野人之滯癖二<lb/>
病痼之一居膏之上一居肓之下秦緩之鍼攻之<lb/>
而不逹蕐佗之劑澆之而不入執事何以為我謀<lb/>
哉然二病者又有淺深每遇書冊財入佳境目輒<lb/>
痛而告労興輒敗而作悪至於登臨則足愈軽而<lb/>
不知倦行愈逺而不知反前之病不若後之病之<lb/>
深也執事又何以為我謀哉燕居深念又有一病<lb/>
每懐我执事相與金石之處相忘形骸之表璧水<lb/>
講習之樂嚴瀬詩酒之娯如夢中事夢中之喜不<lb/>
足償覺後之慨也執事又何以為我謀哉今日寒<lb/>
<pb n="KR4d0266_SBCK_068-14b"/>
食方欲躡青鞋喚烏藤鷗鷺前導猿鶴旁扶相<lb/>
將挑野菜於芳洲拾瑶草於枉渚而李尉乃以執<lb/>
事徃歳九月之書來發而占之正冠盥手再拜三<lb/>
讀瑶林瓊樹瞻之在前金聲玉振洋洋乎盈耳也<lb/>
夢喜覚慨之一病於是脫然去吾躰甚幸甚荷甚<lb/>
幸甚荷示教北山四詠新作朗誦未既忽乎追参<lb/>
歩趍陟降林岳攀上巖之刺天俯中巖之倚空氷<lb/>
壷清寒以逼人玉虹飛動而奪日執事且謂某何<lb/>
如其幸也徴及拙句甚願充貟湛軰也山谷云衰<lb/>
懐對勝境更覚落筆難也牽課四絶句呈似第公<lb/>
<pb n="KR4d0266_SBCK_068-15a"/>
輸之門乃敢揮其斤西子之牖乃敢衒其醜不如<lb/>
是則公輸不哂西子不矉爾未見惟觀頥金軀考<lb/>
祥玉燭之是禱惟蒲輪遄㱕靈壽錫命之是禱<lb/>
　　　荅張季長少卿書<lb/>
某再拜伏曰自乾道之季年執事初來落筆中書<lb/>
一日聲名震于京師一何偉然也迨及紹熈之初<lb/>
載執事再至握蘭省户二老相對鬢髪蒼浪又何<lb/>
頽然也居亡幾何僕使江東公㱕岷嶺兩舟觧后<lb/>
一揖而别一何黯然也居亡幾何僕㱕林下公牧<lb/>
漢中一書逺來訪問生死又何跫然也楚星蜀月<lb/>
<pb n="KR4d0266_SBCK_068-15b"/>
萬里相望自此逺矣遣騎再臨復拜尺素教以石<lb/>
刻之新作覿以經術之訓傳老病衰謝之中忽得<lb/>
異書於異人唐人一日賞徧長安之花何如僕一<lb/>
日盡覿群玉之府也文辞髙寒山巑泉潺楷法竒<lb/>
崛鉄屈石出陶泓諸銘山谷之菁房湖諸記栁子<lb/>
之裔魯論明㣲闖神之機春秋述義泄聖之秘濟<lb/>
河焚舟如子荆之於康伯僕病未能也奪攘盜竊<lb/>
如郭象之於向秀僕又不敢也望洋向若送君自<lb/>
崖僕則已伏矣且妬且热喘如筒吹僕其能忘乎<lb/>
寓目至此公不絶倒僕不信也<lb/>
<pb n="KR4d0266_SBCK_068-16a"/>
　　　荅户部王少愚侍郎書<lb/>
某再拜㳟承命戒令撰述令弟樞使觀文銘詩自<lb/>
顧淺陋固不當披襟然詭以交情尤不當避席去<lb/>
秋專遣便了走淮上致奠於樞使䝉令姪報教亦<lb/>
以此文見囑已愴然心許之矣况重之以台座諄<lb/>
諄之誨乎第某才鈍思遲少紓其期僅能屬藁若<lb/>
責以七歩三歩而成刻燭擊鉢而就雖臨之以亡<lb/>
酒之軍法廹之以泣釡之死刑亦終不能也如陳<lb/>
應求丞相之銘其子郎中宁四年乃來取如權樞<lb/>
宻之銘其孫大卿<hi>節安</hi>五年乃來取權卿今造朝可<lb/>
<pb n="KR4d0266_SBCK_068-16b"/>
問而知非敢紿也至如虞彬父王季海京仲逺三<lb/>
相之銘皆一年後乃來取最近者如余處㳟丞相<lb/>
去夏襄事畢送行狀來今垂一年尚未來取也而<lb/>
台座賜大児長孺書乃有速為下筆之語某敬讀<lb/>
至此汗不敢出此與程督里胥不報期㑹之爰書<lb/>
有以異乎所幸者特未䝉書判榜百而封其文案<lb/>
耳孔子曰君使臣以禮杜子美曰五日畫一水十<lb/>
日畫一石能事不受相促廹王宰始旨留真迹子<lb/>
思曰今而後知君之犬馬畜伋王王貴人之輕士<lb/>
未有甚於此時者也某亦安能嘔心胼手竭蹷奔<lb/>
<pb n="KR4d0266_SBCK_068-17a"/>
命以奉此急急之符哉行狀奏議敬以㱕納可别<lb/>
選才敏思湧者而徃役焉臨紙戰栗<lb/>
　　　與建康帥丘宗卿侍郎書<lb/>
某伏以廩秋暑退天髙物肅㳟惟判府安撫留守<lb/>
大學侍郎尊契文武是南邦卧護北門忠貞昭天<lb/>
釐事萃止台候動止萬福契家玉婘尊穉咸度諸<lb/>
郎駸駸䑓閣甚喜甚賀某卧痾山墅未先朝露皆<lb/>
餘映所逮也每燕居深念顧獨有可恨者吾二人<lb/>
者一居東海之東一居西江之西秋風一起側身<lb/>
東望慨然以懐山立玉色之標偉然在人目中矣<lb/>
<pb n="KR4d0266_SBCK_068-17b"/>
凝神小定則其人甚近而其室甚逺矣則又怊然<lb/>
以喟斯可恨不可恨也然挍之十五年之前則吾<lb/>
二人者可以欣然相賀矣其又奚恨何也當時道<lb/>
山史館並游者幾何人今之存者幾何人吾二人<lb/>
者獨可不相賀乎哉若挍之三十有四何也中興<lb/>
以來宋徳盛在乾道何盛乎乾道也主徳日新於<lb/>
上治化日隆於下人物日盛於朝民氣日熈於野<lb/>
當時不自知也由今望之信如何哉信如何哉是<lb/>
時成均奉常䀈朝州並游者幾何人今之存者幾<lb/>
何人交游之淺者姑置也至其深者如執事如欽<lb/>
<pb n="KR4d0266_SBCK_068-18a"/>
夫如伯㳟是可多得乎哉是可不貴珍乎哉可貴<lb/>
珍也不可多得也而今則亡其二也言之則令人<lb/>
悲言之不忍也不言則令人思不言亦不忍也然<lb/>
言之可得而言矣見之可得而見乎然則吾二人<lb/>
者獨不可以尤相賀乎哉某則老矣今犬馬之齒<lb/>
七十有八矣自六十有六病而棄其官已而致其<lb/>
仕矣朝與樵夫乎拾薪夕與漁父乎又魚尚何為<lb/>
哉尚何為哉而執事剖麟符擁茸纛緫貔虎百萬<lb/>
之師當金湯一面之寄其不軽而重也焯焯矣然<lb/>
薦紳先生之論咸曰以執事廣大精微之學雄深<lb/>
<pb n="KR4d0266_SBCK_068-18b"/>
雄雅之詞經綸康濟之才忠孝武文之望上焉者<lb/>
置之鳯池雞樹則必唐虞乎斯世次焉者置之廣<lb/>
厦細旃則必堯舜乎吾吾又次焉者置之鑾坡玉<lb/>
署則必灝噩乎斯文詭以外庸則為斵大木而小<lb/>
之某曰不然不乆幽者不速晣不小堙者不大決<lb/>
執事韜龍文翳豹章巖登川臨月琢風追超然物<lb/>
表悠然事外者十年矣時有求於執事非執事有<lb/>
求於時也開壽域轉洪鈞不在兹乎不在兹乎道<lb/>
之將行也歟小人猶有望焉不寕惟小人而已欽<lb/>
夫伯㳟猶有望焉不寕惟欽夫伯㳟而已仲尼子<lb/>
<pb n="KR4d0266_SBCK_068-19a"/>
輿猶有望焉執事毋怠執事毋怠未見君子萬萬<lb/>
愛之重之以為吾道之鎮公子云<lb/>
誠齋集卷第六十八<lb/>
<pb n="KR4d0266_SBCK_068-19b"/>
<pb n="KR4d0266_SBCK_068-19b"/>
</p>
<p>
</p>
  </div>
</body>
</text>
</TEI>
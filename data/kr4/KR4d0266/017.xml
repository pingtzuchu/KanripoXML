<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_017-1a"/>
誠齋集巻第十七<lb/>
　　　　　　㢚陵楊　萬里　秀廷<lb/>
　詩<lb/>
　　南海集<lb/>
　　　南雄驛前雙栁<lb/>
外計堂前栁絶竒南中無此雨渦絲午風不動休<lb/>
嫌暑要看枝枝自在垂<lb/>
　　　南雄解舟<lb/>
一昨春江上水船即非上水是登天如今下瀬江<lb/>
無水始信登天却易然<lb/>
<pb n="KR4d0266_SBCK_017-1b"/>
　　　過建封寺下連魚灘<lb/>
江收衆水赴單槽石壁當流鬬雪濤將取危舟飛<lb/>
過去黄頭郎只兩三篙<lb/>
夢裡篙師忽呌灘老夫驚殺起來看前船過盡知<lb/>
無慮末後孤舟膽自寒<lb/>
　　　六月十八日立秋送客夜歸雨作<lb/>
青天赤日更黄埃迎送紛紛正徃來一夜炎蒸無<lb/>
計奈三更風雨領秋回人生作麽禁寒暑世事何<lb/>
如付酒盃遮莫髯間㸃霜雪何曾筆下減瓊瑰<lb/>
　　　送廣帥秩滿之官丹陽<lb/>
<pb n="KR4d0266_SBCK_017-2a"/>
北門卧䕶要耆英小試胸中十萬兵天借金山吟<lb/>
落月身兼鉄甕作長城何如嶺上因㱕路摘取梅<lb/>
酸去作羹已有紫泥教詣闕便應留住付鈞衡<lb/>
南海元戎禁從臣却昇北斗捧星辰囬頭五嶺忽<lb/>
千里屈指十賢添一人笑别廣平堂下月㱕看太<lb/>
極殿前春一尊話别端何有緑水青山更白雲<lb/>
　　　晩步<lb/>
晩暑無涼可得尋小風一㸃慰人心斜陽碎入髙<lb/>
榕葉翻作青瑶覆作金<lb/>
　　　寄題臨武知縣李子西公廨君子亭<lb/>
<pb n="KR4d0266_SBCK_017-2b"/>
王家喚竹作此君周家喚蓮作君子泥中懐玉避<lb/>
俗塵水上開花超大地紅裳翠葢映眼中欲徃從<lb/>
之隔秋水牡丹貴人非吾徒籬菊隠士堪隣居李<lb/>
侯岸巾對芺蕖不寄新詩來起予<lb/>
　　　謝木韞之舍人分送講筵賜茶<lb/>
吳綾縫囊染菊水蠻砂塗印題進字淳熈錫貢新<lb/>
水芽天珍誤落黄茅地故人彎渚紫微郎金蕐講<lb/>
徹花草香宣賜龍焙第一綱殿上走趨明月璫御<lb/>
前啜罷三危露滿袖香煙懐璧去㱕來拈出兩蜿<lb/>
蜒雷電晦㝠驚破柱北苑龍芽内樣新銅圍銀範<lb/>
<pb n="KR4d0266_SBCK_017-3a"/>
鑄瓊塵九天寳月霏五雲玉龍雙舞黄金鱗老夫<lb/>
平生愛煑茗十年燒穽折脚鼎下山汲井得甘冷<lb/>
上山摘芽得苦梗何曾夢到龍逰窠何曾夢喫龍<lb/>
芽茶故人分送玉川子春風來自玉皇家鍛圭椎<lb/>
璧調氷水烹龍炰鳯搜肝髓石花紫芛可衙官赤<lb/>
印白泥牛走爾故人氣味茶樣清故人風骨茶樣<lb/>
明開緘不但似見面叩之咳唾金石聲麴生勸人<lb/>
墮巾幘睡魔遣我抛書冊老夫七椀病未能一啜<lb/>
猶堪坐秋夕<lb/>
　　　荔枝堂夕眺<lb/>
<pb n="KR4d0266_SBCK_017-3b"/>
夕峯褪日半鉦多秋漢吹雲一絮過寂寂庭松今<lb/>
兩月鶴雛去盡只留窠<lb/>
病骨秋臞怪暮清涼風偷帶北風輕迎寒䆫隔重<lb/>
糊徧只放書邊數眼明<lb/>
閏年秋浅似秋深蟋蟀將愁傍砌吟今日初三元<lb/>
未覺西樓西角一鈎金<lb/>
　　　羅仲憲送蔊菜謝以長句<lb/>
學琴自有譜相鶴自有經蔬經我繙盡不見蔊菜<lb/>
名金華詩裡初相識玉友尊前每相憶㘴令芹孫<lb/>
薑子芽一見風流俱避席取士取名多失真向來<lb/>
<pb n="KR4d0266_SBCK_017-4a"/>
許靖亦誤人君不見鄭花不得半山句却參魯直<lb/>
稱門生<lb/>
　　　曲江重陽<lb/>
煙描水寫老秋容嶺外秋容也自濃如見大賓新<lb/>
露菊若歌商頌曉風松挿花醉照濓溪井吹髪慵<lb/>
登帽子峯莫問明年衰與健茱萸何處不相逢<lb/>
　　　九日郡中送白菊<lb/>
未應白菊減於黄金作鈿心玉作裳一夜西風開<lb/>
瘦蕾兩年南海伴重陽若言佳節如常日為底寒<lb/>
花分外香挼蘂浮杯莫多着一枝留挿鬢邊霜<lb/>
<pb n="KR4d0266_SBCK_017-4b"/>
　　　擬題綿州推官㕔六一堂<lb/>
　　唐子西集載謝固為綿州推官推官之廨歐<lb/>
　　陽公生焉謝作六一堂求子西賦詩云即彼<lb/>
　　生處所館之與周旋予謂此非子西得意句<lb/>
　　也輒擬而賦之<lb/>
一代今文伯三巴昔産賢白珩光宇宙藍水暗風<lb/>
煙有客曾髙枕升堂見老仙夢中五色筆猶為寫<lb/>
鳴蟬<lb/>
　　　擬進士金波麗鳷鵲詩<lb/>
曳練為銀漢鎔金作月波桂華斜麗處鳷鵲得光<lb/>
<pb n="KR4d0266_SBCK_017-5a"/>
多雲葉三秋浄菱花一鏡磨宫簷暉水竹觀影淡<lb/>
星河霧濕殘宵柝霜明𣣔曉珂螭頭餘映在剣佩<lb/>
已相摩<lb/>
　　　督諸軍求盜梅州宿曹谿呈葉景伯陳守<lb/>
　　　正溥禪師<lb/>
南斗東偏第一山白頭初得扣禪闗祖衣半似雲<lb/>
來薄金鑰纔開霧作團一鉢可能盈尺許千年有<lb/>
底萬人看今宵雪乳分龍焙明日黄泥又馬鞍<lb/>
　　　曉炊黄竹莊<lb/>
染練江山宿雨餘枝枝葉葉潤如酥絲窠瓔珞消<lb/>
<pb n="KR4d0266_SBCK_017-5b"/>
多少破費天公百斛珠<lb/>
琯灰簌簌欲飛聲日到牽牛第㡬星地底陽生人<lb/>
不覺燒痕未冷已青青<lb/>
城中殊未有梅看莫是冬暄欠淺寒行到深山最<lb/>
寒處兩株香雪照氷灘<lb/>
　　　上岑水嶺<lb/>
危峯上面更危峯特地無梯上碧空遥望白雲生<lb/>
絶頂如今身在白雲中<lb/>
天上雲泉脚下鳴玉虹倒掛客心驚試教轉落峯<lb/>
頭石衮到深溪作麽聲<lb/>
<pb n="KR4d0266_SBCK_017-6a"/>
　　　過岑水<lb/>
石瘦銅苗緑溪腥膽水黄是間無馬跡何處更羊<lb/>
腸悪路今方始平生夢未嘗如何寒刮骨行得汗<lb/>
如漿<lb/>
　　　野炊白沙沙上<lb/>
半日山行底路途𣣔炊無店糴無珠旋將白石支<lb/>
燃鼎却展青油當野廬一望平田皆沃壤只生枯<lb/>
葦與寒蘆風餐露宿何虧我玉饌瓊樓合屬渠<lb/>
　　　至節宿翁源縣與葉景小酌<lb/>
此縣誰言是强名古來十室亦琴鳴只嫌六七茅<lb/>
<pb n="KR4d0266_SBCK_017-6b"/>
竹舍也有兩三雞犬聲村酒分冬勝虚度霜風一<lb/>
夜辦新晴半生客路逢佳節佳節何曾負半生<lb/>
　　　至月宿藍坑小民居竹柱荻壁壁皆不土<lb/>
一路都岑寂藍坑分外荒屋疎茅送月壁密荻分<lb/>
霜病趾催趺㘴殘更妬曉光暖寒無上䇿來早借<lb/>
朝陽<lb/>
　　　曉晴過猿藤逕<lb/>
厭雨欣初霽貪程敢宴眠排天雙壁起受日一峯<lb/>
先入逕惟逢樹無人况有煙藤深猿不見聲到客<lb/>
愁邊<lb/>
<pb n="KR4d0266_SBCK_017-7a"/>
　　　古路<lb/>
我生倦行路此行欣不辭我豈與人異厭閑樂驅<lb/>
馳王事當有行忘身那自知閩盗入吾部梅川作<lb/>
潢池白羽飛赤囊碧油走紅旗履霜戎不早蔓草<lb/>
要勿滋士皆衝冠怒人挾報國私我行梅始花我<lb/>
歸栁應絲㑹當揮蝥弧一笑封鯨鯢休愁犖确路<lb/>
即賦競病詩<lb/>
　　　野炊猿藤逕樹下<lb/>
逕仄旁無地林䦕忽有天丹楓明逺樹黄葉暗鳴<lb/>
泉苔錦銀搶竈蘆茸玉帳氊從軍古云樂乞與箇<lb/>
<pb n="KR4d0266_SBCK_017-7b"/>
山川<lb/>
　　　泉聲<lb/>
初聞蟹眼雪花聲忽有仙人玉珮鳴時作微吟清<lb/>
入骨又成幽咽怨多情問知古澗飛泉落起看寒<lb/>
泓遶石行欲解塵纓聊一濯無塵可濯濯誰纓<lb/>
　　　羽檄召諸郡兵<lb/>
閩盜宵窺粤南兵曉盡東軍聲動岩谷旗影喜霜<lb/>
風貔虎諸方集攙搶一笑空區區䑕子輩不足奏<lb/>
膚公<lb/>
　　　明發瀧頭<lb/>
<pb n="KR4d0266_SBCK_017-8a"/>
黒甜偏至五更濃强起侵星敢小慵輸與山雲能<lb/>
樣嬾日髙猶宿夜來峯<lb/>
　　　過烏沙望大唐石峯<lb/>
城中長恨不見山出城見山如等閑曹溪過了過<lb/>
岑嶺不惟山麤石仍獷山如可師癩滿頂石如陳<lb/>
三癭聨頸一路令人眼不開開眼令人悶不醒烏<lb/>
沙未到一溪横水清見底心已清大塘六峯争出<lb/>
迎水精筆架琉璃屏兩峯玉筍初出土三峯氷盤<lb/>
飣角黍新峯新琢金慱山霧作沉煙雲作縷忽然<lb/>
前岡平截斷萬丈青尖餘寸許山神解憐客子愁<lb/>
<pb n="KR4d0266_SBCK_017-8b"/>
平地跳出蒼琳璆更借天公脩月斧神工一夜忙<lb/>
琱鎪近看定何者逺看真可畫山神自賀應自詫<lb/>
古來此地無車馬<lb/>
　　　竹魚<lb/>
　　晨炊烏沙有賣竹魚者身首如鯿而厚鱗如<lb/>
　　鯉而正緑如竹色云<lb/>
銀魚色如銀竹魚色如竹渭川千畝秀可掬都將<lb/>
染成一身緑魚生竹溪中家在竹根菱荇叢畫餐<lb/>
竹葉與竹米夜飲竹露吹竹風前身王子猷今身<lb/>
赤鯶公只知愛竹判却命化作此君蒼雪容漁翁<lb/>
<pb n="KR4d0266_SBCK_017-9a"/>
夜傍竹溪宿魚驚釣絲水底縮朝來釣得水蒼玉<lb/>
先生笑捫藜莧腹<lb/>
空山一雨山溜急漂流桂子松花汁土膏鬆暖都<lb/>
滲入蒸出蕈花團戢戢戴穿落葉忽起立撥開落<lb/>
葉百數十蠟面黄紫光𣣔濕酥莖嬌脆手輕拾響<lb/>
如鵝掌味如蜜滑如蓴絲無㸃澁傘不如笠釘勝<lb/>
笠香留齒牙麝莫及菘羔楮雞避席揖餐玉茹芝<lb/>
當却粒作羮不可疎一日作腊仍堪貯盈笈<lb/>
　　　食鷓鴣<lb/>
<pb n="KR4d0266_SBCK_017-9b"/>
江南厭聴鷓鴣曲嶺南初嘗鷓鴣肉年年細雨落<lb/>
花春鈎輈格磔惱殺人竹雞泥滑報行客鷓鴣更<lb/>
道行不得方兄百軰買一隻可惜羽衣錦狼藉<lb/>
　　　宿小粉村<lb/>
暮宿溪邊小粉村一峯如筆正當門看來山色元<lb/>
無粉拂殺濃藍淺黛痕<lb/>
　　　塘閘<lb/>
山逢塘閘冠南中小大髙低十九峯東畔連尖尤<lb/>
秀絶一雙銅緑翠鋪茸<lb/>
　　　入陂子逕<lb/>
<pb n="KR4d0266_SBCK_017-10a"/>
下一嶺上一嶺上如登天下如井人言箇是陂子<lb/>
逕猿藤逕裡無居民陂子逕裡無行人冷風蕭蕭<lb/>
日杲杲露濕半青半黄草前日猿藤猶有猿今此<lb/>
一鳥亦不喧樹無紅果草無蘂縱有猿鳥將何餐<lb/>
兩山如壁岸如削一逕緣空劣容脚溪聲千仞撼<lb/>
林岳崖石欲崩人𣣔落來日長峯逕更長陂子逕<lb/>
荒未是荒蔣家三逕未入手嶺南三逕先断腸<lb/>
　　　過陂子逕五十餘里喬木蔽天遣悶七絶<lb/>
　　　句<lb/>
林中亭午始微明楓倒杉傾滿路横黄葉青苔深<lb/>
<pb n="KR4d0266_SBCK_017-10b"/>
一丈先生却愛此中行<lb/>
草光葉潤亦清佳翠裡生香不是花一事説來人<lb/>
不信蕨長如樹蚓如蛇<lb/>
蘆深石路旋芟開藤絓肩輿却倒回蘭蕙連山為<lb/>
誰好芭蕉滿谷不緣栽<lb/>
為憐上轎齧人肩下轎行來脚底穿客子心心愁<lb/>
𣣔暮碧雲偏作半陰天<lb/>
晩風寂寂樹陰陰松不悲鳴竹不吟只有清泉逢<lb/>
白石向人刺口説山林<lb/>
澗泉勸我出山遲曲曲遮留步步随泉自多情儂<lb/>
<pb n="KR4d0266_SBCK_017-11a"/>
自悶今宵㑹有出時<lb/>
山窮喜見一平川不似林中不識天只此出山災<lb/>
便散何須更問小行年<lb/>
　　　過長峯逕遇雨遣悶十絶句<lb/>
　　南人謂深山長谷寂無人煙中通一路者謂<lb/>
　　之逕自翁源至河源其逕有三猿藤陂子各<lb/>
　　五十里惟長峯餘百里過者徃徃露宿鑚火<lb/>
　　以炊予以半夜一晝疾行出逕宿秀溪云<lb/>
説着長峯十日愁夜來發處四更頭莫令炬火風<lb/>
吹黑未説紅紗絳蠟休<lb/>
<pb n="KR4d0266_SBCK_017-11b"/>
百里如何一日行暗天猶自急追程山雲管得儂<lb/>
愁雨强做催詩數㸃聲<lb/>
野炊未到也飢嗔到得炊邊却可人傘作旅亭泥<lb/>
處㘴水漂地竈雨中薪<lb/>
石上菖蒲鉄作鬚寸根九節許清臞安期自是参<lb/>
渠底却重安期不重渠<hi>九節菖蒲而仙云世傳安期生食蒲澗</hi>
一眼空山空復空欹蘆倒荻雨和風却緣小隊旌<lb/>
旗過教得青楓學着紅<lb/>
何須人跡到來曾㸃汙松風澗水聲不是先生愛<lb/>
山水是間却遣阿誰行<lb/>
<pb n="KR4d0266_SBCK_017-12a"/>
猿藤陂子枉驚吁未抵長峯小半塗今夕前頭何<lb/>
許宿不知出得逕來無<lb/>
下到危坡斗處泥旁臨崩岸仄邊溪不須杜句能<lb/>
驅瘧只誦長峯遣悶詩<lb/>
出得山來未見村已知村近稍多田坐看雲脚都<lb/>
垂地囬望峯頭已入天<lb/>
鰌是鰕兄非善地橘知辨種帶穰災烏椑不熟還<lb/>
無事小艇難乗莫載來<lb/>
　　　明發曲坑<lb/>
雲横平野近人低似縠如紗只隔溪行到溪東元<lb/>
<pb n="KR4d0266_SBCK_017-12b"/>
不見囬頭却復在溪西<lb/>
露草欣逢曉日新各將珠琲鬪呈珍紅光影裡如<lb/>
何揀顆圜明顆顆匀<lb/>
　　　明發龍川<lb/>
山有濃嵐水有氛非煙非霧亦非雲北人不識南<lb/>
中瘴只到龍川指似君<lb/>
優入蠻溪受瘴煙一生誰料到龍川早書實厯還<lb/>
山考便是中書九閏年<lb/>
　　　發通衢驛見梅有感<lb/>
忙中掠眼雪枝斜落片紛紛㸃玉沙虚過一冬妨<lb/>
<pb n="KR4d0266_SBCK_017-13a"/>
底事不曾欵曲是梅花<lb/>
　　　過五里逕<lb/>
瘦日當中暖稍回冷山未許瘴全䦕溪光逺隔深<lb/>
深竹特地穿簾入轎來<lb/>
野水奔流不小停知渠何事太忙生也無一箇人<lb/>
催促自愛争先落澗聲<lb/>
入山無路出無門鳥語猿聲更断魂當處迷塗何<lb/>
處問一溪引我到前村<lb/>
　　　晨炊浦村<lb/>
水出何村尾橋横亂篠叢隔溪三四屋對面一雙<lb/>
<pb n="KR4d0266_SBCK_017-13b"/>
峯過午非常暖疑他不是冬疎梅照清淺作意為<lb/>
誰容<lb/>
　　　宿長樂縣驛驛皆用葵葉葢屋狀如椶葉<lb/>
　　　云<lb/>
都將葵葉葢亭中樹似桄榔葉似椶𣣔問天公覔<lb/>
微雪裝成急響打舩篷<lb/>
　　　題興寧縣東文嶺瀑泉在夜明場驛之東<lb/>
<graphic n="KR3015" url="https://raw.githubusercontent.com/kanripo/KR-Gaiji/master/images/KR3015.png" mimeType="image/png"/>輿路轉崕欹傾只聞滿山泉水鳴卷書忽看巳<lb/>
半失眼不停注耳細聴石如鉄色黑壁立鏡面平<lb/>
水從鏡面一飛下蘄笛織簟風漪生石知水力倦<lb/>
<pb n="KR4d0266_SBCK_017-14a"/>
半壁鍾作天一泓水行到此𣣔小憩後水忽至前<lb/>
水驚分清裂白兩派出跳珠躍雪雙龍争不知落<lb/>
處深㡬許千丈井底碎玉聲安得好事者泉上作<lb/>
小亭釀泉為酒不用麴春風吹作蒲萄緑醉寫泉<lb/>
聲入枯木何處更尋響泉曲<lb/>
　　　入程鄉縣界<lb/>
長樂昏嵐着地凝程鄉毒霧噀人腥吾詩不是南<lb/>
征集只合摽題作瘴經<lb/>
　　　明發梅州<lb/>
市小山城寂舩稀野渡忙金暄梅蘃日玉冷草根<lb/>
<pb n="KR4d0266_SBCK_017-14b"/>
霜<lb/>
　　　霜草<lb/>
霜前亂碧未全枯霜後紛黄却更蘇偷喫瑶䑓青<lb/>
女粉都生瓊髪與銀鬚<lb/>
　　　夜宿房溪飲野人張珦家桂葉鹿蹄酒其<lb/>
　　　法以桂葉為餅以鹿蹄煑酒釀以八月過<lb/>
　　　是則味減云<lb/>
桂葉揉青作麴投鹿蹄煑醁趂涼篘落杯瑩滑永<lb/>
中水過口森嚴菊底秋玉友黄封猶退舍韲湯蜜<lb/>
汁更輸籌野人未許傳醅法剰買雙缾過别州<lb/>
<pb n="KR4d0266_SBCK_017-15a"/>
　　　明發房溪<lb/>
山路婷婷小樹梅為誰零落為誰䦕多情也恨無<lb/>
人賞故遣低枝拂面來<lb/>
青天白日十分晴轎上蕭蕭忽雨聲却是松梢霜<lb/>
水落雨聲那得此聲清<lb/>
　　　瘴霧<lb/>
午時猶未識金烏對面看人一似無臘月黄茅猶<lb/>
爾許不知八月却何如<hi>瘴盛之時南中八月黄茅</hi>
　　　過水車舖<lb/>
盡日塗中断客行兩邊山色到雲青溪光揺碎黄<lb/>
<pb n="KR4d0266_SBCK_017-15b"/>
金日波面跳成白玉星<lb/>
轎裡看書得晝眠夢中驚浪撼漁舩覺來書卷風<lb/>
吹亂忘却前篇與後篇<lb/>
　　　宿萬安舖<lb/>
來朝還入鰐魚鄉未到潮陽到掲陽休説春風㱕<lb/>
路逺只今去路不勝長<lb/>
　　　過單竹洋逕<lb/>
兩山何許來此焉忽相尋摩肩不少讓争道各載<lb/>
駸喬木與脩竹相招為茂林無風生翠寒未夕起<lb/>
素陰天垂木末近日到谷底深空山時自響已動<lb/>
<pb n="KR4d0266_SBCK_017-16a"/>
客子心行至幽絶處更聞啼怪禽<lb/>
　　　自彭田舖至湯田道旁梅花十餘里<lb/>
一行<hi>聲去</hi>誰栽十里梅下臨溪水恰齊開此行便是<lb/>
無官事只為梅花也合來<lb/>
　　　觀湯田鋪溪邊湯泉<lb/>
下泓堪浴上堪煎陰火熬成未必然海底日昇波<lb/>
自沸偶分一眼作湯泉<lb/>
　　　湯田早行見李花甚盛<hi>二首</hi>
此地先春信年年只是梅南中春更早臘日李花<lb/>
開<lb/>
<pb n="KR4d0266_SBCK_017-16b"/>
似妬梅花早同時鬪雪膚新年三二月還解再䦕<lb/>
無<lb/>
　　　雨中道旁叢竹<lb/>
竹色豈不好道旁端可嗔只教寒雨裡將冷洒行<lb/>
人<lb/>
　　　雨中梅花<lb/>
霜晴三日不勝佳忽作陰霖送嵗華客裡清愁自<lb/>
無奈却教和雨看梅花<lb/>
　　　過瘦牛嶺<lb/>
行盡天涯未遣休梅州到了又潮州平生豈願乘<lb/>
<pb n="KR4d0266_SBCK_017-17a"/>
肥馬臨老須教過瘦牛夢裡長驚炊剣首春前應<lb/>
許賦刀頭夜來尚有餘樽在急喚渠儂破客愁<lb/>
　　　題瘦牛嶺<lb/>
牛頭定何向牛尾定何指我不炙汝心我不穿汝<lb/>
鼻如何不許見全牛霧隠雲藏若相避行行上牛<lb/>
背上下三十里一雨生新泥寸步不自致胡不去<lb/>
作牽牛星渇飲銀河天上水胡不去作帝籍牛天<lb/>
田春風牽黛耜却來蠻村天盡頭塞路長遣行人<lb/>
愁夕陽芳草只依舊瘦牛何苦年年瘦<lb/>
　　　道傍草木<lb/>
<pb n="KR4d0266_SBCK_017-17b"/>
山無人跡草長青異彩竒香不識名只是苔花兼<lb/>
蘚葉也無半㸃俗塵生<lb/>
古樹何年澗底生只今已與嶺般平千梢萬葉無<lb/>
重數一一分明報雨聲<lb/>
　　　葵葉<lb/>
蒻笠端能直㡬錢騎奴不擬雨連天葢頭旋折山<lb/>
葵葉擘破青青傘半邊<hi>如此葉之狀</hi>
　　　過金沙洋望小海<lb/>
海霧初開明海日近樹逺山青厯厯忽然咫尺黑<lb/>
如漆白晝如何成暝色不知一風何許來霧開還<lb/>
<pb n="KR4d0266_SBCK_017-18a"/>
合合還𨳩晦明百變一彈指特地遣人驚復喜海<lb/>
神無處逞神通放出一斑夸客子須臾滿眼賈胡<lb/>
舩萬頃一碧波黏天恰似錢塘江上望只無兩㸃<lb/>
海門山我行但作游山看減却客愁九分半<lb/>
　　　掲陽道中<lb/>
猒穿山徑石嶔崎喜見山原路坦夷更着兩行圍<lb/>
樹子引人行逺不教知<lb/>
地平如掌樹成行野有郵亭浦有梁舊日潮州底<lb/>
處所如今風物冠南方<lb/>
　　　宿潮州海陽館獨夜不寐<lb/>
<pb n="KR4d0266_SBCK_017-18b"/>
醉來還睡睡還醒長是三更夢便驚細數更聲有<lb/>
何益不然作麽到天明<lb/>
臘前蚊子巳能歌揮去還來奈爾何一隻攪人終<lb/>
夕睡此聲元自不須多<lb/>
　　　謁昌黎伯廟<lb/>
南海行㡬徧東湖欠一來若無韓子廟只有越王<lb/>
䑓文字天垂日興亡草上埃聊吹鰐溪水灑越六<lb/>
丁雷<lb/>
　　　題韓亭韓木<lb/>
老大<hi>惰音</hi>韓家十八郎猶將雲錦製衣裳至今南斗<lb/>
<pb n="KR4d0266_SBCK_017-19a"/>
無精彩只放文星一㸃光<lb/>
笑為先生一問天身前身後兩般看亭前樹木関<lb/>
何事也得天公賜姓韓<lb/>
　　嘉定元年春三月男　長孺　編定<lb/>
　　端平元年夏五月門人羅茂良　校正<lb/>
誠齋集巻第十七<hi>終</hi>
<pb n="KR4d0266_SBCK_017-19b"/>
</p>
<p>
</p>
  </div>
</body>
</text>
</TEI>
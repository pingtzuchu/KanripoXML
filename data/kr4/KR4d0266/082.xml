<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_082-1a"/>
誠齋集巻第八十二<lb/>
　　　　　　　廬陵楊　萬里　廷秀<lb/>
　序<lb/>
　　　石湖先生大資参政范公文集序<lb/>
子疇昔之晨與客坐堂上遥見一健步黄衣負一<lb/>
笈至庭下呼而諏其奚自曰自参政公范氏也發<lb/>
其笈公之文集在焉索其書讀之則公之子莘叩<lb/>
頭請曰莘不天不自霣越而先公一夕奄忽棄其<lb/>
孤莘欲死而不敢者有先公付託之重任在方先<lb/>
公之疾而未病也日夜手編其詩文數年成集凢<lb/>
<pb n="KR4d0266_SBCK_082-1b"/>
若干巻逮將易簀執莘手而授之且曰吾集不可<lb/>
無序篇有序篇非序篇寕無序篇也今四海文字<lb/>
之友惟江西楊誠齋與吾好且我知㣲斯人疇可<lb/>
以囑斯事小子識之若莘則何敢請而先公之治<lb/>
命不敢墜惟先生哀而諾之予執書抱遺編而泣<lb/>
曰万里與公同年進士也公先進至為朝廷大臣<lb/>
與天子論道發政坐廟堂進退百官而万里環堵<lb/>
荒寒之士也何敢與公友公不我薄陋而辱友之<lb/>
万里不敢拒公亦不敢以執政俟公也今忍死丁<lb/>
寧之託其敢辞初公以文學材氣受知　夀皇自<lb/>
<pb n="KR4d0266_SBCK_082-2a"/>
致大用至杖漢節使强虜即其庭伏穹廬不肯起<lb/>
袖出私書切責之君臣大驚有自階闥之嬖竊位<lb/>
樞臣者其勢方震赫公沮之竟不奉詔而去其所<lb/>
立又有不凢者矣若夫劌心於山水風月之埸彫<lb/>
龍於言語文章之囿此我軰覉窮酸寒無聊不平<lb/>
之音也公何必能此哉古語曰争名者必於朝争<lb/>
利者必於市是二人者使之以此易彼二人者其<lb/>
肯乎哉非不肯也不願也非不願也亦各樂其樂<lb/>
也詩人文士挾其所樂足以敵王公大人之所樂<lb/>
不啻也猶將愈之故王公大人無以傲夫士而士<lb/>
<pb n="KR4d0266_SBCK_082-2b"/>
亦無所折於王公大人今日乃自屏其所可樂而<lb/>
復力争夫士之所甚樂所謂不虞君之涉吾地者<lb/>
其不多取乎然公之詩文非能工也不能不工耳<lb/>
公風神英邁意氣傾倒拔新領異之談登峯造極<lb/>
之理蕭然如晉宋間人物他人戞戞吃吃而不能<lb/>
出諸口者公矉呻噫欠之間猝然談笑而道之則<lb/>
其詩文之工豈十日一水五日一石之謂也哉甚<lb/>
矣文之難也長於臺閣之軆者或短於山林之味<lb/>
諧於時世之嗜者或漓於古雅之風牋奏與記序<lb/>
異曲五七與百千不同調非文之難兼之者難也<lb/>
<pb n="KR4d0266_SBCK_082-3a"/>
至於公訓誥具西漢之爾雅賦篇有杜牧之之刻<lb/>
深騷詞得楚人之幽婉序山水則柳子厚傳任狹<lb/>
則太史遷至於大篇決流短章㰸芒縟而不釀縮<lb/>
而不僒清新嫵麗奄有鮑謝奔逸雋偉窮追太白<lb/>
求其隻字之陳陳一倡之嗚嗚而不可得也今四<lb/>
海之内詩人不過三四而公皆過之無不及者予<lb/>
於詩豈敢以千里畏人者而於公獨㰸衽焉於是<lb/>
文士詩人之難者易偏者兼矣其不盛矣乎嘻人<lb/>
琴今俱亡矣廣陵散今此聲遂絶矣惠子不生莊<lb/>
子不死復何道哉復何道哉公之别墅曰石湖山<lb/>
<pb n="KR4d0266_SBCK_082-3b"/>
水之勝東南絶境也　夀皇嘗為書兩大字以揭<lb/>
之故號石湖居士云公諱成大字至能世為姑蘓<lb/>
人其世次言行職官則有少保大觀文大丞相益<lb/>
國周公之銘詩在紹熙五年六月十一日誠齋野<lb/>
客廬陵楊万里謹序<lb/>
　　　羅允中尚書集説序<lb/>
六經易之外惟書最古而其事最明其辞最直其<lb/>
道最易行也然自伏生以放于今學者每病乎通<lb/>
之難者何也訓故家者流曰象必有類義必有比<lb/>
不釋某象其類某肖也不解某義其比某若也其<lb/>
<pb n="KR4d0266_SBCK_082-4a"/>
學能使人由類以釋象由比以解義及膠者為之<lb/>
若問津焉取信於告者之味而不取至於行者之<lb/>
趾不迷焉則窮焉義理家者流曰訓故糟粕也義<lb/>
理精醇也守訓故忘義理是味糟粕而忘精醇也<lb/>
其學能使人自流而泝源及躗者為之至指秫稻<lb/>
為糟粕而水泉為精醇廢秫而飲泉以求㫖酒之<lb/>
味可乎師傳家者流曰梓必般奕必秋而况經乎<lb/>
其學能使人不以今薄古不以已廢人及蚩者為<lb/>
之如得曹氏食野葛張老食堇之方秘而蔵之他<lb/>
日遇疾出而試之有不殺人者乎心㑹家者流曰<lb/>
<pb n="KR4d0266_SBCK_082-4b"/>
道欲自得其有羕者雖盡善猶非自得而況未必<lb/>
盡善乎其學能使人見獨而超詣及鑿者為之如<lb/>
幻人之吐火可曜也不可以燎也今有人合是四<lb/>
家者流而一之為訓故而不膠為義理而不躗為<lb/>
師承而不蚩為心㑹而不鑿去四家者之短而集<lb/>
四家者之長使學者兼四家者之善而愈四家者<lb/>
之病其惟吾友羅惟一允中尚書集説之書乎尚書<lb/>
集説者集諸家之説也自孔氏疏義而下八九家<lb/>
與焉大抵存其大槩而通其精㣲去其抵捂而合<lb/>
其通達至於文意自相矛盾者則又出已見以補<lb/>
<pb n="KR4d0266_SBCK_082-5a"/>
其缺易其説以達其意如論正錯之説謂賦之有<lb/>
九等者以九州相推比言也賦之有錯者以四州<lb/>
相推比言也如論三江之説謂天下之物皆五行<lb/>
也五行一隂陽也隂陽散於五行五行散於萬物<lb/>
其本一也其本既一豈有不可合哉如論伊尹放<lb/>
太申之説謂伊尹初未嘗放其君曰放者使君居<lb/>
憂於外古無是禮以明天下之大法也蓋大申之<lb/>
縦欲敗度女子小人導之也居憂於桐則女子小<lb/>
人不得以熒惑之矣三年䘮畢則奉之以㱕故夫<lb/>
子序書不曰思庸復㱕于亳而曰復㱕于亳思庸<lb/>
<pb n="KR4d0266_SBCK_082-5b"/>
如論有一于此未或不亡之説謂譬之一身五蔵<lb/>
六腑其一受病則其五六相傳五六皆傳則死矣<lb/>
一心之病亦猶是焉愛身者不可以一蔵之病為<lb/>
未必死而不懼愛國者不可以一事之失為未必<lb/>
亡而不憂此説予尤愛之可以為有國者之上藥<lb/>
巳是皆先儒所未有之説而允中之所<hi>叙自</hi>得者也<lb/>
允中自叙謂去古雖逺前聖賢雖不可作而受中<lb/>
秉彞根於人心者不可泯也惟一豈敢多遜哉士<lb/>
友皆謂其言信而非矜云年月日誠齋野客楊万<lb/>
里廷秀序<lb/>
<pb n="KR4d0266_SBCK_082-6a"/>
　　　送郭才舉序<lb/>
人之聰明有不用無不達也不用而不達咎在不<lb/>
用用而不達咎在不精用而精精而達物何堅而<lb/>
不攻理何幽而不窮哉今夫日星行於天漏刻製<lb/>
於人製者有限而行者無窮也而精於數者乃能<lb/>
以吾有限之器而推夫無窮之行然則天亦不能<lb/>
逃於人乎哉吾友人郭克明之子才舉書生也以<lb/>
賣文授徒為生産作業今乃得耿中丞張平子之<lb/>
學製一噐於此而盡天行於彼使夫二曜五緯二<lb/>
十八經崑崙旁礴於三十萬里之間其行也止也<lb/>
<pb n="KR4d0266_SBCK_082-6b"/>
常也變也皆不遁吾盈尺之噐是何從而來哉曰<lb/>
古人之法也然古人之法常存而古人之意不傳<lb/>
何也豈非吾之聰明有用有不用有精有不精故<lb/>
耶才舉所謂用其聰明而精者也然則以吾之聰<lb/>
明而用焉用而精焉於以求堯舜禹湯文武周公<lb/>
孔子之學而曰有不達者可乎然彼之學宜難而<lb/>
易此之學宜易而難何也予於是乎有感慶元丁<lb/>
巳二月既望誠齋野客楊万里序<lb/>
　　　杜必簡詩集序<lb/>
吾州户曹掾趙君彦法以公事行縣因訪予於南<lb/>
<pb n="KR4d0266_SBCK_082-7a"/>
溪之上贈予七言古詩一篇命意髙秀下語有氣<lb/>
力予驚異焉則勞之曰豫章代出詩人今君家進<lb/>
賢山谷江西之派今有人矣吉州司户官雖小曽<lb/>
屈詩人杜審言予於趙君亦云君曰寒廰有此詩<lb/>
人而無其集非缺歟近已旁搜逺摭得其詩四十<lb/>
二首將刻棗印印以傳諸好詩者且以為寒廰之<lb/>
寳玉大弓願得先生一言以叙其説予謝曰逢澄<lb/>
江而不敢詠者詩人畏謝功曹也予於必簡獨無<lb/>
畏乎必簡先賢予後學一也唐人詩國朝諸公尚<lb/>
宗之況予乎二也必簡之師其競已甚又有少陵<lb/>
<pb n="KR4d0266_SBCK_082-7b"/>
以為之孫遂建大將鼓旗以出獨主百世詩人之<lb/>
夏盟無是孫有是祖予猶畏之況逢是祖挾是孫<lb/>
乎三也鳥無世鳯獸無種麟王仲任自以其言為<lb/>
至矣然山谷之父少陵之祖可曰寕有種哉今觀<lb/>
必簡之詩若牽風紫蔓長即水荇牽風翠帶長之<lb/>
句也若鶴子曵童衣即儒衣山鳥怪之句也若雲<lb/>
隂送晚雷聲忽送千峯雨之句也若風光新柳報<lb/>
宴賞落花催即星霜玄鳥變身世白駒催之句也<lb/>
予不知祖孫之相似其有意乎抑亦偶然乎至如<lb/>
往來花不發新舊雪仍殘如日氣抱殘虹如愁思<lb/>
<pb n="KR4d0266_SBCK_082-8a"/>
看春不當春明年春色倍還人如飛花攪獨愁皆<lb/>
佳句也三世之後莫之與京也宜哉然則仲任之<lb/>
言未必然也然必簡之後有子美而子美之後宗<lb/>
文宗武皆無聞焉則仲任之言夫豈不然矣乎趙<lb/>
君其為我商略焉慶元乙卯熟食日誠齋野客楊<lb/>
万里序<lb/>
　　　定齋居士孫正之文集序<lb/>
大江之南郡國以多士名者莫廬陵若也每大比<lb/>
興能士之羣試于有司者至於盈數蓋有過之無<lb/>
不及也故以儒名家而世業者尤多其間如廬陵<lb/>
<pb n="KR4d0266_SBCK_082-8b"/>
印岡之羅吉水蘭溪之曽龍泉之孫又世於儒之<lb/>
尤者也至於連年収科相望者羅氏七人曽氏四<lb/>
人而孫氏三人孫氏視二人若加少然三氏者或<lb/>
散而羣從至於同産三人相継収科者惟羅氏之<lb/>
仲謀仲謨仲憲及孫氏之從之正之㑹之而已此<lb/>
又盛之尤者也然仕之盛者羅氏惟一人今為二<lb/>
千石曽氏一人為二千石一人今為右史而孫氏<lb/>
則一人為二千石一人為天官小宰豈不又盛矣<lb/>
哉孫氏三人以文行相髙以聲名相摩將皆光顯<lb/>
矣而正之獨不幸蚤世豈不甚痛矣哉始予與從<lb/>
<pb n="KR4d0266_SBCK_082-9a"/>
之尊公立誼大夫同薦于鄉既又與從之同薦相<lb/>
識最早晚乃識正之於中都是時嵗在辛卯正之<lb/>
來詣太常奏名試集英殿下考官國子司業林謙<lb/>
之得其所對制䇿驚曰此王符潛夫崔寔政論之<lb/>
作也將寘之異等而其中用魏鄭公名遂不果然<lb/>
林公見予每屢歎不一歎也正之自是名滿中都<lb/>
朝士以不識為恨正之既與予别學日益進文日<lb/>
益奇名日益著其文雅而肆工而不琱多至百千<lb/>
言寡至數語皆切於理不迂於事適於用不惟其<lb/>
辞讀之沛然若決九川趾四海有不可禦之勢徐<lb/>
<pb n="KR4d0266_SBCK_082-9b"/>
而察之無一辞半語越凖繩踰律令者此集是已<lb/>
淳熙戊申予與從之同在三館初得之既喜其文<lb/>
復悲其人不幸而未有逢也未有逢可也未有逢<lb/>
而少假之年獨不可歟既無逢於人復無逢於天<lb/>
予是以重悲之後之覽斯文者必有與予同其悲<lb/>
者矣必有悲之甚於予者矣雖然同㱕於盡物之<lb/>
究也使正之富貴夀考得志於一世其究不㱕於<lb/>
盡哉彼皆㱕於盡此獨有不盡者予又何悲焉正<lb/>
之名逢年正之其字也享年四十五終官從政郎<lb/>
南安軍上猶縣令自號定齋居士云慶元乙卯十<lb/>
<pb n="KR4d0266_SBCK_082-10a"/>
二月朔誠齋野客楊万里序<lb/>
　　　眉山任公小醜集序<lb/>
紹興丙子　髙宗皇帝厲精更化載震乾剛有赫<lb/>
離明緫攬福威四闢言路廩廩乎慶厯元祐之未<lb/>
逺也而士習壞隤噤莫先發眉山任公來自遠方<lb/>
厯詆諸公移書執法詭以死義其言劘切痛心刮<lb/>
骨見者朗誦聞者逓吿傳之紙貴於是任公之名<lb/>
一日滿四海天下之士識與不識皆想見其風采<lb/>
予時為贑之椽曹既恨不得端拜其人而師尊之<lb/>
又恨當時未大用之以咸唐虞而登禹湯也後三<lb/>
<pb n="KR4d0266_SBCK_082-10b"/>
十年予為丞相府長史而公之子今新安史君寺<lb/>
丞清叟時為掌故一見傾豁定交首問公無恙則<lb/>
已即世久矣問公終官何曹則内不過奉常簿正<lb/>
攝尚書郎外不過祥刑使者而已問公之文集則<lb/>
網羅放失詮次未就也蓋予之昔恨未有以釋之<lb/>
而反増益之也予與寺丞公别又十年今年三月<lb/>
七日寺丞公自新安不逺二千里走兩騎以書抵<lb/>
予曰執事嘗問先集今已編就矣執事既愛敬先<lb/>
君歎恨不置愛其父及其子愛其人及其文今以<lb/>
一編寄執事執事愛之執事不序之可不可也予<lb/>
<pb n="KR4d0266_SBCK_082-11a"/>
再拜而三讀之蓋其五七䆳於追古其四六閎於<lb/>
騁步其千百長於論事大氐詩文孤峭而有風稜<lb/>
雄健而有英骨忠慨而有毅氣蓋將與唐之貞元<lb/>
元和本朝之慶厯元祐諸公競轡而先路非近世<lb/>
陳陳相因累累隨行之作也或謂以公之賢且文<lb/>
而不遇惜也有三病焉其此故之以歟賦性病太<lb/>
剛立朝病太直作文病太奇是公之三病也然兹<lb/>
三病者他人病其一猶足以髙一時而名後世況<lb/>
於三乎公今病其三坐此以不遇固也然使公於<lb/>
斯三病者去其一而其名滅去其二而其徳衰去<lb/>
<pb n="KR4d0266_SBCK_082-11b"/>
其三而其傳冺則是去三病而得三病也公諱盡<lb/>
言字元受忠敏公諱伯雨之孫待制公諱象先之<lb/>
子至清叟家學不替今四世云慶元庚申誠齋野<lb/>
客廬陵楊万里謹序<lb/>
　　　三山陳先生樂書序<lb/>
宋自　藝祖基命順應天人　太宗集統清一文<lb/>
軌　真宗懿文倬彼雲漢　仁宗深仁天地大徳<lb/>
英宗廣淵克肖四聖至于　神宗厲精天綱發憤<lb/>
王道丕釐制作緝熙百度集五朝之大成出百王<lb/>
而孤雄聲明文物煥乎有章相如所謂五三六經<lb/>
<pb n="KR4d0266_SBCK_082-12a"/>
之傳揚雄所謂泰和在唐虞成周不在我宋熙豐<lb/>
之隆其將焉在於是太常博士臣陳祥道上體<lb/>
聖意作為禮書一百有五十巻其弟太學博士臣<lb/>
暘作為樂書二百巻然未就也至　哲宗時祥道<lb/>
以禮書献至徽宗時暘以樂書献中更多難二書<lb/>
見之者鮮焉今年二月丙子朝奉大夫權發遣建<lb/>
昌軍事三山陳侯岐送似樂書一編以書抵万里<lb/>
曰岐學殖荒落稽古剌經則岐豈敢然幼師先君<lb/>
樞宻嘗因請業而問焉曰士奚若而成於樂先君<lb/>
曰聖門之樂驟而語未可也抑從先儒而問津焉<lb/>
<pb n="KR4d0266_SBCK_082-12b"/>
則鄉先生陳公晉之有樂書在小子志之岐自是<lb/>
求其書老而後得之舒鼎昭兆不足為古瓘斚紀<lb/>
甗不足為珍然不敢私也是用刻棗與學者公之<lb/>
願執事發揮而潤色之以詮次于先生序篇之左<lb/>
方俾學者有稽焉万里發書披編而三讀之蓋逺<lb/>
自唐虞三代近逮漢唐本朝上自六經下逮子史<lb/>
百氏内自王制外逮戎索網羅放失貫綜煩悉放<lb/>
鄭而一之雅引今而復之古使人味其論玩其圖<lb/>
忽乎先王金鍾天球之音鏘如於左右也粲乎前<lb/>
代鷺羽玉戚之容躍如於前後也後有作者不必<lb/>
<pb n="KR4d0266_SBCK_082-13a"/>
求之野證之於杞宋而損益可知焉讀之至女樂<lb/>
之篇曰女樂之為禍大矣齊人遺魯孔子行秦人<lb/>
遺戎由余去晉出宋褘帝疾愈虞受二八邦政乱<lb/>
則執編而歎曰鑠哉言乎其有國者之膏肓而醫<lb/>
國者之玉札丹砂乎斯人也不有斯疾也上也斯<lb/>
人也有斯疾也而服斯藥也次也斯人也有斯疾<lb/>
也而吐斯藥也無次矣慶元庚申其位楊万里謹<lb/>
序<lb/>
　　　澹菴先生文集序<lb/>
故澹菴先生資政殿學士忠簡胡公中興人物未<lb/>
<pb n="KR4d0266_SBCK_082-13b"/>
能或之雙也紹興戊午　髙宗皇帝以　顯仁皇<lb/>
太后駕未返不得已將以大事小屈尊和戎先生<lb/>
上書力争至乞斬宰相在廷大驚金虜聞之募其<lb/>
書千金三日得之君臣奪氣知中國有人奉<lb/>
皇太后以㱕自是胡馬不南者二十年昔魯仲連<lb/>
不肯帝秦秦軍聞之為却五十里後人疑之以為<lb/>
説士之夸辞以今揆古古為夸以今觀今今亦夸<lb/>
乎信所見疑所聞古今一也吾　宋之安强不以<lb/>
百萬之師而以先生之一書後之人聞之者烏知<lb/>
其不若今之人聞仲達之事者乎亦以為夸未可<lb/>
<pb n="KR4d0266_SBCK_082-14a"/>
知也若今之人親見先生之事則誰以為夸者今<lb/>
事之夸與否可信與否不較也使後之人無所疑<lb/>
於古之人者先生歟今不信古古奚病焉後不信<lb/>
今必當有時而無不信矣逢其事思其人嗚呼先<lb/>
生之功其逺矣哉先生之功其逺矣哉先生之文<lb/>
肖其為人其議論閎以挺其記序古以馴其代言<lb/>
典而嚴其書事約而悉其為詩蓋自觝斥時宰誔<lb/>
寘嶺海愁狖酸骨飢蛟血牙風呻雨喟濤譎波詭<lb/>
有非人間世之所堪耐者宜芥於心而反昌其詩<lb/>
視李杜夜郎夔子之音益加恢奇云至於騷辞涵<lb/>
<pb n="KR4d0266_SBCK_082-14b"/>
茫嶄崒鉥劌刻屈扶天之幽洩神之瘦槁臞而不<lb/>
瘁恫愀而不懟自宋玉而下不論也靈均以來一<lb/>
人而已是數者得其一猶足以行於今而傳於後<lb/>
而况萃其百者乎何其盛也何其盛也先生既沒<lb/>
後二十年其子澥與其族子渙族孫柲裒輯先生<lb/>
之詩文七十巻目曰澹菴文集欲刻板以傳貧未<lb/>
能也之官中都舟過池陽太守蔡侯必勝相見因<lb/>
問家集慨然請其書刻之命郡文學周南董振之<lb/>
學錄何巨源校讎之未就而蔡侯移守山陽雷侯<lb/>
孝友顔侯棫踵成之嗟乎先生功被于中國名震<lb/>
<pb n="KR4d0266_SBCK_082-15a"/>
于夷狄文範于學者學者得其片言半簡猶寳之<lb/>
師之求見其書之全何可得也今三侯獨能刻而<lb/>
傳之以幸學者夫先生此集為之百年而始成使<lb/>
學者得之今乃一日而盡見三侯之用心可不謂<lb/>
賢矣哉而蔡侯首發其端可不謂又賢矣哉万里<lb/>
嘗學於先生者先生之言曰道六經而文未必六<lb/>
經者有之矣道不六經而文必六經者無之先生<lb/>
之文其所自出蓋淵矣乎而万里何足以知之先<lb/>
生廬陵人諱銓字邦衡澹菴其自號也若其世繫<lb/>
厯官行事則丞相益國周公書于神道碑矣慶元<lb/>
<pb n="KR4d0266_SBCK_082-15b"/>
己未八月二十八日門人通議大夫寳文閣待<lb/>
制致仕楊万里謹序<lb/>
　　　龍湖遺藳序<lb/>
予嘗觀　本朝登科記自建隆以放于今日其中<lb/>
甲科在前列十數人者其不至於公卿者不加多<lb/>
也姑無望其至於公卿也其不至於臺閣者又不<lb/>
加多也姑無望其至於䑓閣也其不至於部剌史<lb/>
二千石者又不加多也不以其遴之艱故揠之峻<lb/>
歟吾友衡陽叚昌世字秀成以達學儒先起草萊<lb/>
奉淳熙乙未大對有卓詭切至之忠言當<lb/>
<pb n="KR4d0266_SBCK_082-16a"/>
聖心者擢第在甲科之四不寧唯十人之前而已<lb/>
不曰遴之之艱歟然同年生其前乎季成二三人<lb/>
者或持鈞樞或掌絲綸而季成獨不幸蚤世終官<lb/>
于水衡都内而止耳哀哉季成天之生斯人也其<lb/>
無意耶而才且賢謂無意不可也其有意耶而不<lb/>
位且不幸謂有意不可也豈其前之不可者天而<lb/>
後之不可者非天耶抑前之不可者非天而後之<lb/>
不者天耶抑亦前後之兩不可者皆天或皆非天<lb/>
耶哀哉季成哀哉季成季成既沒其子光朝詮次<lb/>
其詩文得十四巻曰龍湖遺藳予嘗與季成同朝<lb/>
<pb n="KR4d0266_SBCK_082-16b"/>
且同官又嘗唱和詩巻其詩清婉而其文清潤讀<lb/>
其集見其人了了在目中也而其人亡久矣其人<lb/>
亡其文存其人豈真亡也夫可輟巻而永慨也夫<lb/>
慶元戊午十月晦誠齋野客楊万里序<lb/>
　　　存齋覽古詩断序<lb/>
或問士孰難曰静難有人乎曰有誰歟曰括蒼何<lb/>
公徳噐何由知其静曰予嘗與公同朝嘗詳觀而<lb/>
宻察之矣他人有心我欲知之焉攸知之蓋其發<lb/>
在意其達在色其著在辞有弗干于之意必忤有<lb/>
弗違違之色必改有弗競競之辞必拂欲揜之能<lb/>
<pb n="KR4d0266_SBCK_082-17a"/>
乎弗能也若何公者求其斯三者而不見其一也<lb/>
非静者歟或曰異乎吾所聞矣吾聞何公于之無<lb/>
忤意而意有威於五兵違之無改色而色有凜於<lb/>
秋霜競之無拂辞而辞有厲於烈風何公亦有動<lb/>
矣然乎哉予固心疑之而未有以釋也今年九月<lb/>
公之子塗江宰子穎以公所著之書覽古詩断者<lb/>
遺予且命予序之予披而讀之蓋上自三代下訖<lb/>
五季其間天下國家之大事君臣父子之大義其<lb/>
治乱其中失其淑慝其正邪其焯然者公一弗以<lb/>
議為也有至善晦於裏而不白於其表大惡伏於<lb/>
<pb n="KR4d0266_SBCK_082-17b"/>
隠而莫覿於其顯當時後世不可得而知者公皆<lb/>
擿之於䇿書之外暴之於天日之下揭之市朝而<lb/>
公之以衮斧予驚且歎曰予之知公淺之為知矣<lb/>
或者之言信矣雖然或者之言則信而或者之知<lb/>
公抑又淺於予也夫断古之書非静者作之莫能<lb/>
也静故明明故決明則不惑決則不遷是書也其<lb/>
在六藝其深於春秋者耶其静之至者耶因書其<lb/>
説以答子頴徳器諱侑存齋其自號也子穎名洪<lb/>
其賢有父風云慶元己未十一月三日誠齋野客<lb/>
楊万里序<lb/>
<pb n="KR4d0266_SBCK_082-18a"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第八十二終<lb/>
<pb n="KR4d0266_SBCK_082-18b"/>
<pb n="KR4d0266_SBCK_082-18b"/>
</p>
<p>
</p>
  </div>
</body>
</text>
</TEI>
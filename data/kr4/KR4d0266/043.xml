<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_043-1a"/>
誠齋集卷第四十三<lb/>
　　　　　　　廬陵楊　萬里　廷秀<lb/>
　賦<lb/>
　　　浯溪賦<lb/>
予自二妃祠之下故人亭之旁招招漁舟薄遊三<lb/>
湘風與水其俱順未一瞬而百里欻兩峯之際天<lb/>
儼離立而不倚其一怪怪竒竒蕭然若仙客之鑑<lb/>
清漪也其一蹇蹇諤諤毅然若忠臣之蹈鼎鑊也<lb/>
怪而問焉乃浯溪也蓋<graphic n="KR1875" url="https://raw.githubusercontent.com/kanripo/KR-Gaiji/master/images/KR1875.png" mimeType="image/png"/>亭峙其南峿䑓巋其北<lb/>
上則危石對立而欲落下則清潭無底而正黒飛<lb/>
<pb n="KR4d0266_SBCK_043-1b"/>
鳥過之不敢立迹予初勇於好竒乃疾趨而登之<lb/>
挽寒藤而垂足照衰容而下窺忽焉心動毛髪森<lb/>
竪乃蹟故步還至水滸剥苔讀碑慷慨弔古倦而<lb/>
㘴於釣磯之上喟然歎曰惟彼中唐國已膏肓匹<lb/>
馬北方僅獲不亡觀其一過不父日殺三庻其人<lb/>
紀有不斁矣夫曲江為篋中之羽雄狐為明堂之<lb/>
柱其邦經有不蠹矣夫水蝗稅民之畒融堅椎民<lb/>
之髓其天人之心有不去矣夫雖微禄児唐獨不<lb/>
霣厥緒哉觀馬嵬之威垂渙七萃之欲離殪尤物<lb/>
以說焉僅平達於巴西吁不危哉嗟乎齊則失矣<lb/>
<pb n="KR4d0266_SBCK_043-2a"/>
而楚亦未為得也霊武之履九五何其亟也宜忠<lb/>
臣之痛心寄春秋之二三䇿也雖然天下之事不<lb/>
易於處而木難於議也使夫謝奉冊於髙邑禀重<lb/>
巽於西帝違人欲以圖㓛犯衆怒而永濟天下之<lb/>
士果肯欣然為明皇而致死哉蓋天厭不可以復<lb/>
祈人潰不可以復支何哥舒之百萬不如李郭千<lb/>
百之師搉而論之事可知矣且士大夫之捐軀以<lb/>
從吾君之子者亦𣣔附龍鳳而攀日月踐台斗而<lb/>
盟帶礪也一復涖以耄荒則夫一呼萬旟者又安<lb/>
知其不掉臂也耶古語有之投機之㑹間不容穟<lb/>
<pb n="KR4d0266_SBCK_043-2b"/>
當是之時退則七廟之忽諸進則百世之揚觶嗟<lb/>
肅宗處此其實難為之九思而未得其計也已而<lb/>
舟人告行秋日已晏太息登舟水駃於箭囬膽兩<lb/>
峯江蒼茫而不見<lb/>
　　　㱕歟賦<lb/>
繄端月之渉七兮諏其日則曰人倦予游於道路<lb/>
兮念求以憩予神豈不愛䆫月之姢好兮睡郷檄<lb/>
予以卜鄰曽不及於觧衣兮遑暇脫予之巾怳栩<lb/>
栩以一適兮忽乎還家而及門忘予身之為羇兮<lb/>
驟喜覿予之親烱鶴髪之予照兮一哂以勞予勤<lb/>
<pb n="KR4d0266_SBCK_043-3a"/>
環児女之挽袖兮犬雞亦為之載欣予親呼酒以<lb/>
予酌兮奚未舉而旣失驚客舎之已晨兮牎不見<lb/>
月而見日風挾寒以薄人兮巧尋罅以入室纔予<lb/>
親之膝下兮夢覺而千其里湛清盧之易溢兮澘<lb/>
予面其如洗推予枕其不能寐兮捐衾裯而又不<lb/>
能起嗟予生之艱勤兮墨兵納我於學林慕黄口<lb/>
而䡖予之明月兮以耒耜而易搢紳旣自山海之<lb/>
棄而粥於市兮又何歎池活而籠馴羗初心之豈<lb/>
其然兮亦曰負米而為貧家焉釡吾親兮公爾以<lb/>
芹吾君惟是行之猖狂兮隨薦書以呌閽謁帝乆<lb/>
<pb n="KR4d0266_SBCK_043-3b"/>
而乃覲兮豈不就於一列其如釡甑之空兮履無<lb/>
當而衣有結樂調飢而濟渴兮猶幸有曽氷之與<lb/>
積雪仰王都之造天兮非都盧其奚躡反而顧予<lb/>
之躄足兮𣣔自雜於汗血夢㱕而不㱕兮不念吾<lb/>
親之指囓㱕歟㱕歟豈南溪之無泉兮南山之無<lb/>
蕨<lb/>
　　　中秋月賦<lb/>
　　乾道丙戌中秋因與友人王才臣野酌言及<lb/>
　　師友有懐紫岩先生慨然賦之<lb/>
湛秋旻之不瑕兮泝佳月其耿然鶩玉車以隻輪<lb/>
<pb n="KR4d0266_SBCK_043-4a"/>
兮挂孤鏡之明蠲何秋半而明倍兮乃大異於他<lb/>
之夕豈望舒之革面兮抑羿妃之増飾繄天地㓗<lb/>
齊之氣兮肇允乎否而兊乎澈蓋風露無所容其<lb/>
清兮播為秋而裒為月竟歳年以俟此月兮一之<lb/>
遭而百違幽人得此豈不偉兮乃未懌而旣悲始<lb/>
予行之詰曲兮志乎南而趾北不臨深乎孟之海<lb/>
兮矧踐迹乎顔之域自徳人之振我兮初予導夫<lb/>
康莊子竭蹷以無愛兮柰之何阻且長莝予馬以<lb/>
疾其驅兮僕夫告予以餒而舉一世以好徑兮予<lb/>
乃獨背而馳予蘭茹而菊餐兮豈求飽之故也臞<lb/>
<pb n="KR4d0266_SBCK_043-4b"/>
予躬以鷺立兮彼腴者哂予誤也予旣瞭而忽眩<lb/>
兮欲陳詞於徳人痛斯人之九京兮㴞㴞者知其<lb/>
津清莫清兮秋之節明莫明兮秋之月所羙之不<lb/>
可雙止兮予豈不知其可恱裏乎慨而感表兮亦<lb/>
不自知其奚為而苑結嗟人生之處此兮前萬斯<lb/>
古而後億年競權利之屑窣兮奚甘帶之異旃逐<lb/>
逐焉金椎之控頥兮纍纍焉蒼苔之蝕其骨何如<lb/>
予與子之迨暇兮又邂逅此秋月悲秋豈其逹人<lb/>
兮愛月乃我軰事及金樞之未央兮獨可有酒而<lb/>
無醉<lb/>
<pb n="KR4d0266_SBCK_043-5a"/>
　　　秋雨賦<lb/>
楊子心疲於詩而病臞目疲於書而病眚故其畏<lb/>
熱如喘牛之見月其喜冷如渴井而得綆丁亥八<lb/>
月秋暑特甚蓋歳行之十㫷未有今歳秋陽之強<lb/>
梗楊子不堪其熱仰而歎曰江南何物以餉餽惟<lb/>
春寒秋暑之二味古諺有謂也安得萬里之長風<lb/>
吹層雲滿太空以蕩此秋陽之餘紅者耶疇昔之<lb/>
夜祖肩露足呼竹君以為床命桃笙而同宿見一<lb/>
熒之青燈猶憎其助秋暑而為酷夜半驚起飛雨<lb/>
驟至劃悲風之怒號借一鼔之聲勢淅淅乎牖戸<lb/>
<pb n="KR4d0266_SBCK_043-5b"/>
之欲洒急雪也洶洶乎松竹之摧落枝葉也磔磔<lb/>
乎茅屋之震響將壓也犬雞夜鳴児女咿嚶縮頸<lb/>
入腹皆作寒聲楊子亦震掉瑟縮而不寕視絺絡<lb/>
其若讎嘆衣褐之未營旣不能寐坐而太息曰凍<lb/>
者願烈日之不夕暍者思秋氣之一滌不得則思<lb/>
旣得則悲悲與思其循環老忽至而不知俛仰千<lb/>
載孰能逃造物之此機蓋有能逃之者矣春不能<lb/>
燠秋不能肅天地不能老今古不能局聞之前修<lb/>
太上立徳次㓛次言所立惟擇三者必不得已而<lb/>
去惟㓛則繋乎通塞至於徳也者照宇宙之珠玉<lb/>
<pb n="KR4d0266_SBCK_043-6a"/>
也言也者載仁義之舟轂也禀焉於穹富以其躬<lb/>
莫歉其豊莫塞其通不曰國㓛而曰聖㓛楊子則<lb/>
窮且老矣抑知其有未甞老未甞窮者耶彼造物<lb/>
者自寒自暑自風自雨亦何闗於汝<lb/>
　　　月暈賦<lb/>
楊子與客暮立於南溪之上玩崩雲於秧疇聴古<lb/>
樂於蛙水快哉所欣意若未巳偶俗士之足音予<lb/>
與客而亟避退而坐於露草之徑衣上已見月矣<lb/>
寒空瑩其若澄徍月澈其如氷一埃不騰一氛不<lb/>
生楊子喜而告客曰吾聞東坡先生之夫人曰春<lb/>
<pb n="KR4d0266_SBCK_043-6b"/>
月之可人非如秋月之悽人也吾亦曰今之時則<lb/>
夏矣月尚春也言未既微風颯然䡖隂拂然驚五<lb/>
也之晃蕩恍白虹之貫天使人目亂而欲倒如觀<lb/>
江波之漩而身亦與之囬旋楊子懼而呼客曰月<lb/>
華方明奚驟眩焉紺旻方㓗奚忽變焉客曰適有<lb/>
薄雲莫知所來非北非南不東不西起於極無之<lb/>
中忽乎明月之依輪囷光怪相薄相盪而為此也<lb/>
殆紫皇為之地而風伯為之媒歟楊子釋然曰所<lb/>
謂月暈如蜺者不在斯乎不在斯乎方詳觀而無<lb/>
厭乃霍然而無見蓋月以有雲而隱復以無雲而<lb/>
<pb n="KR4d0266_SBCK_043-7a"/>
顯也雲以一風而聚還以一風而散也楊子若有<lb/>
感焉乃告客曰天下之物孰非月之暈耶暈之生<lb/>
也其可洗耶暈之消也其可止耶而天下之士以<lb/>
晋楚之冨爲無竭以趙孟之貴爲有祗其去則持<lb/>
之而不忍其來則居之而不耻其癡黠何如也客<lb/>
未對童子請曰人語旣寂子盍㷌息楊子與客一<lb/>
笑而作曰今夕何夕見此竒特<lb/>
　　　木犀花賦<lb/>
秋氣己末秋日巳夕楊子觴客客醉𣣔出偶雲物<lb/>
之淨盡吐霽月之半璧楊子鼻觀若有觸焉澹空<lb/>
<pb n="KR4d0266_SBCK_043-7b"/>
山之何有驚妙香之郁然急謂客曰是必有異吾<lb/>
與子盍小觀之行而求之無物可即也舎而不求<lb/>
又不能自息也天風驟來其香浩蕩楊子乃凝神<lb/>
而從之忽欣然而獨徃蓋吾履未出於柴門之裡<lb/>
吾身已超於廣寒之上矣水國湛湛不足以為其<lb/>
空明而深靚也雪宫皚皚不足以為其髙寒而逈<lb/>
映也玉堦之前有團其隂蔚乎璃瑠之葉摵乎瑟<lb/>
琴之音天葩芬敷匪玉匪金細不逾粟香滿天地<lb/>
蓋向者之所聞乃於兹其良是摩挲玉蟾蜍而問<lb/>
焉亦不知其名而字之曰桂吾甚愛之欲求其裔<lb/>
<pb n="KR4d0266_SBCK_043-8a"/>
將川其枝以修月之玉斧瀹其根於銀河之秋水<lb/>
移之以㱕蓺我庭砌羿妃頩然而不恱曰予將白<lb/>
之於帝楊子聳然而悟月尚未午客亦未去顧而<lb/>
見木犀之始花宛其若天上之所覩笑而問客曰<lb/>
吾之兹遊夢耶醉耶惘然不知其處<lb/>
　　　學林賦<lb/>
吾友胡英彦取班孟堅序傳之卒章與黄豫章求<lb/>
益牎下之意命其齋房曰學林誠齋野客楊万里<lb/>
為賦之其辭曰<lb/>
學林先生宇宙一室書冊永日江聲山影排戸而<lb/>
<pb n="KR4d0266_SBCK_043-8b"/>
願交詩臞書癡牢関而不出客有念其幽獨者闖<lb/>
然詣之仰瞻其玄霧之巾則垢以銖兩計也俯視<lb/>
其烏皮之几則埃以分寸量也客意若不釋然者<lb/>
而問先生曰子奚若是哉癡臞之為雙埃垢之為<lb/>
郷世與子忘乎子與世忘耶先生塊然若不聞者<lb/>
徐顧客曰子可與談乎俄掀眉而奮袖粲玉歯之<lb/>
有光源以開闢波以帝皇幽以天緯焯以人綱脞<lb/>
以虞初之破碎粹以東家之文章初松風而澗水<lb/>
忽玉磬而金簧客驚而自笑曰吾郷也病子吾今<lb/>
也敬子子殆近於道者耶不然何癡於今而黠於<lb/>
<pb n="KR4d0266_SBCK_043-9a"/>
古歟何臞於貌而腴於文歟何埃其几而不埃其<lb/>
心歟何垢其巾而不垢其徳歟子殆近於道者也<lb/>
雖然子之幽且遐者吾不能以問子亦不能以告<lb/>
吾也願聞其膚而已檀柘有郷不朋不植也玉石<lb/>
有琢不友不益也今子也十趾之下無百里之歴<lb/>
兩耳之竇無單辞之獲則子也旣絶學乎諒直矣<lb/>
不㡬於不羽而翶書囿不脛而趍聖域哉此吾之<lb/>
所以不惑而不得也先生曰非竹實林惟書爲林<lb/>
今吾百聖之與居群書之與曹蓋終日揖遜其間<lb/>
之不暇子猶病吾虗空之逃耶客聞而悟出而喜<lb/>
<pb n="KR4d0266_SBCK_043-9b"/>
謂其人曰吾有聞矣吾有聞矣其人曰子烏聞此<lb/>
客曰吾聞之學林之叟學林之叟聞之小徳之父<lb/>
小徳之父聞之叔皮之子<lb/>
　　　交難賦<lb/>
客有問焉於楊子曰䝉學射於羿羿為盡技技在<lb/>
羿則羿安技在䝉則羿危孟子不罪䝉而罪羿子<lb/>
無疑歟楊子曰子虗之子不可以問本系言有託<lb/>
也周子之兄不可以談夢寐言罔覺也子以為孟<lb/>
子之言無為而作也耶客曰擇而後友其友端矣<lb/>
友而後擇其盟寒矣且䝉之為人也薄乎云爾羿<lb/>
<pb n="KR4d0266_SBCK_043-10a"/>
何與之盡驩射之傳與否不足道也羿獨不於交<lb/>
而難之乎楊子曰客知其一未知其二也昔者孔<lb/>
壬詐堯晝寢誑孔象以愛兄之道來雖舜亦為之<lb/>
動蓋天之生物有萬其品彼淑慝之不齊造物不<lb/>
能為之禁閟梟心於鸞喙予施㫖甘而報予以鴆<lb/>
雖聖哲兮柰何羿何為兮巳甚其或免而或遭惟<lb/>
繋幸與不幸且夫孟子之於樂克誅其舎館之未<lb/>
定今使皐陶而為理與蘓公而同聴一則訴殺師<lb/>
之冤一則責見師之敬羗皐蘓兮於斯將二罪兮<lb/>
孰訂嗟乎人之生世孰無朋儔言合則金㫪而玉<lb/>
<pb n="KR4d0266_SBCK_043-10b"/>
應意適則雲凝而風休蓋亦天與之樂道與之謀<lb/>
也若夫嚚之與居駔之與徒思一射之愈巳則反<lb/>
目而相圖如羿者政可哀耳莊周曰求其至此而<lb/>
不得者命也夫其羿之謂乎客笑日子言則美矣<lb/>
吾則異於子矣継自今息交以絶遊雞肋不足以<lb/>
煩一矢公等皆去吾亦從此逝矣<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第四十三終<lb/>
</p>
<p>
</p>
  </div>
</body>
</text>
</TEI>
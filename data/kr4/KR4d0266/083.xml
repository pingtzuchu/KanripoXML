<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_083-1a"/>
誠齋集巻第八十三<lb/>
　　　　　　　廬陵楊　萬里　廷秀<lb/>
　序<lb/>
　　　陳簽判思賢録序<lb/>
吾友開州史君上葵陳侯師宋之子元勲好古而<lb/>
尚徳初尉吉之永豐屬因王事按行田里道出六<lb/>
一先生之父崇公之墓次慨想先賢進拜設奠退<lb/>
而周視其阡門墻壊隤憫而葺之謝公尚書嘉之<lb/>
為記其役元勲於是作思賢録之書既又為春陵<lb/>
從事継崇公所居之官宅崇公所宅之館又作堂<lb/>
<pb n="KR4d0266_SBCK_083-1b"/>
繪其像而祠焉於是又作思賢續録之書秩滿來<lb/>
㱕宜春以二書寄予曰元勲官二郡皆故有崇公<lb/>
之遺蹟尊其德懐其人竊有慕用之志焉二書所<lb/>
以見元勲之志也願從先生乞一言以發揚元勲<lb/>
之志予復之曰善如子之志也善如子之志也抑<lb/>
詩不云乎高山仰上景行行止仲尼不云乎見賢<lb/>
思齋焉夫景行而不行則如勿景見賢而不思齋<lb/>
則如勿見子其楙之嘉泰元年四月初吉誠齋野<lb/>
客楊万里敬書<lb/>
　　　送侯子雲序<lb/>
<pb n="KR4d0266_SBCK_083-2a"/>
古者醫不三世不服其藥蓋不久不精不積不神<lb/>
也宜春侯氏以醫名家蓋十世不啻矣至于世昭<lb/>
駐泊又精且神者客有竒疾衆醫環而腉之莫敢<lb/>
措手或莫能名其為何恙世昭一視之探嚢發藥<lb/>
應手而瘉故三十年間名震于大江之西不幸世<lb/>
昭死矣又幸而其子子雲盡得其枕中肘後至精<lb/>
至神之傳世昭未死也然吾猶有贈焉子雲勉乎<lb/>
哉吾願子三勿視而二視者也勿眩乎疾者之貴<lb/>
賤也勿貳乎招者之貧富也勿芥乎讎者之豐約<lb/>
也顧吾之技盡不盡耳吾技吾盡而療不功有之<lb/>
<pb n="KR4d0266_SBCK_083-2b"/>
乎無也顧吾之療功不功耳吾療吾功而名不章<lb/>
有之乎無也以子之技而佐之以吾五者之説後<lb/>
數年有宜春之良醫名震于大江之西復如世昭<lb/>
者必吾子雲也夫子雲勉乎哉嘉泰元祐六月未<lb/>
望誠齋野客楊万里序<lb/>
　　　頥菴詩藁序<lb/>
夫詩何為者也尚其詞而已矣曰善詩者去詞然<lb/>
則尚其意而已矣曰善詩者去意然則去詞去意<lb/>
則詩安在乎曰去詞去意而詩有在矣然則詩果<lb/>
焉在曰嘗食夫飴與荼乎人孰不飴之嗜也初而<lb/>
<pb n="KR4d0266_SBCK_083-3a"/>
甘卒而酸至於荼也人病其苦也然苦未既而不<lb/>
勝其甘詩亦如是而已矣昔者暴公譛蘓公而蘓<lb/>
公刺之今求其詩無刺之之詞亦不見刺之之意<lb/>
也乃曰二人從行誰為此禍使暴公聞之未嘗指<lb/>
我也然非我其誰哉外不敢怒而其中媿死矣三<lb/>
百篇之後此味絶矣惟晩唐諸子差近之寄邉衣<lb/>
曰寄到玉関應萬里戍人猶在玉関西弔戰埸曰<lb/>
可憐無定河邉骨猶是春閨夢裡人折楊桞曰羗<lb/>
笛何須怨楊桞春光不度玉門関三百篇之遺味<lb/>
黯然猶存也近世惟半山老人得之予不足以知<lb/>
<pb n="KR4d0266_SBCK_083-3b"/>
之予敢言之哉今四明劉叔向寄其父頥菴居士<lb/>
詩藁命予為之序放翁陸務觀既摘其佳句序之<lb/>
矣予尚何言哉偶披巻讀至之寂寞黄昏愁弔影<lb/>
雲牎怕上短檠燈又燭與梅花共過冬淡月故移<lb/>
踈影去又睡魔正與詩魔戰牎外一聲婆餅焦又<lb/>
早行云雞犬未鳴潮半落草蟲聲在豆花村使晩<lb/>
唐諸子與半山老人見之當一笑曰君處北海吾<lb/>
處南海不虞君之涉吾地也何故居士名應時字<lb/>
良佐嘉泰元年六月戊戍誠齋野客楊万里序<lb/>
　　　澈溪居士文集後序<lb/>
<pb n="KR4d0266_SBCK_083-4a"/>
鄉先生澈溪居士者彭其姓醇其諱道原其字也<lb/>
方其壯也以文名䇿上第及其晩也以治行最三<lb/>
郡及其老也終官朝奉大夫年未七十懸車以示<lb/>
子孫雖曰未逹亦可以為逹矣或曰以道原之賢<lb/>
且文而老於州縣不宏其施卒以廢錮不究其鶱<lb/>
非薰子所賦仕不遇者歟予曰不然君子之仕有<lb/>
在我者有不在我者賢不肖我也遇不遇非我也<lb/>
惟其非我故有粹乎遇者伊吕是也有粹乎不遇<lb/>
者孔子顔冉是也駮乎遇不遇之間者孟子是也<lb/>
若道原者豈粹乎不遇者耶其亦駮乎遇不遇之<lb/>
<pb n="KR4d0266_SBCK_083-4b"/>
間者耶然道原之不遇者加少未若遇者之加多<lb/>
也道原奚而不遇哉且夫三百有九人之籍奚病<lb/>
也病不籍耳後之人慕用其選蓋有欲與焉而恨<lb/>
不可得者豈惟後之人當時之人蓋有欲與焉而<lb/>
恨不可得者故至今謂之仙籍而道原以上書北<lb/>
闕而得之非遇乎昔楊子雲作法言蜀之富人載<lb/>
錢五十萬求書名其間而子雲不與彼李仲元鄭<lb/>
子真者山林野人耳不持一錢不求一字而子雲<lb/>
與之二子之事後世無傳焉而其名至今與日月<lb/>
爭光者以子雲也東坡非吾宋之子雲乎荅彭賀<lb/>
<pb n="KR4d0266_SBCK_083-5a"/>
州之啓其亦有求而不與者乎道原不求而與之<lb/>
非遇乎抑又聞之雖有南威之容匪蹇修不妍雖<lb/>
有太冲之賦匪士安不傳道原之文與詩質而珍<lb/>
槁而滋寥乎朱絃之音泊乎玄酒之味今猶昔也<lb/>
昔無傳而今有傳非得名世之士丞相益國周公<lb/>
序之之故耶前之稱惟其賢後之稱惟其文曰賢<lb/>
曰文廼玉廼金誰敢改評者非遇乎道原奚而不<lb/>
遇哉道原之族孫汝翼夢弼擕澈溪文集以示予<lb/>
敬書其後嘉泰元年六月庚子通議大夫寳文閣<lb/>
待　制致仕楊万里序<lb/>
<pb n="KR4d0266_SBCK_083-5b"/>
　　　周子益訓䝉省題詩序<lb/>
唐人未有不能詩者能之矣亦未有不工者至李<lb/>
杜極矣後有作者蔑以加矣而晩唐諸子雖乏二<lb/>
子之雄渾然好色而不淫怨誹而不乱猶有國風<lb/>
小雅之遺音無他專門以詩賦取士而已詩又其<lb/>
專門者也故夫人而能工之也自日五色之題一<lb/>
變而為天地為鑪再變而為堯舜性仁於是始無<lb/>
賦矣自春草碧色之題一變而為四夷來王再變<lb/>
而為政以徳於是始無詩矣非無詩也無題也吾<lb/>
倩陳履常示予以其友周子益訓䝉之編屬聨切<lb/>
<pb n="KR4d0266_SBCK_083-6a"/>
而不束詞氣肆而不蕩婉而荘麗而不浮駸駸乎<lb/>
晩唐之味矣蓋以詩人之情性而寓之舉子之刀<lb/>
尺者歟至如信符之一題獨非古題而詩句亦不<lb/>
為題所掣可謂難矣蓋亦嘗試為我賦為政以徳<lb/>
之題乎惟蟻封乃見子王子之馭嘉泰辛酉九月<lb/>
誠齋野客楊万里序<lb/>
　　　應齋雜著序<lb/>
淳熈季年海内英傑森布表著文儒玉映武衛電<lb/>
燿廷集孔鸞陸列爪牙雖師師瑞虞濟濟華周無<lb/>
所與遜　孝宗皇帝一日御埀拱殿顧見廷臣<lb/>
<pb n="KR4d0266_SBCK_083-6b"/>
天顔怡愉因問左右宗子在廷者為誰凢若干人<lb/>
皆謹對曰無之　帝蹙然喟曰堯明俊徳首乎九<lb/>
族周封八百同姓孔庶今吾　聖神子孫枝葉扶<lb/>
踈俊又無寡獨無一武誕寘左石是謂靈囿無麟<lb/>
太液無鵠也可乎即詔邇臣各舉屬籍之良者二<lb/>
人居亡㡬何舒戭奮堪間平政駿茹㧞鷺振大者<lb/>
台斗小猶郎吏而應齋居士趙無咎是時方高卧<lb/>
南州狎東湖之鷗㺯西山之雲逺追徐孺近訪山<lb/>
谷賦詩把酒與一世相忘訖不求諸公之舉而諸<lb/>
公亦無求無咎者君子至今恨之或曰其者無咎<lb/>
<pb n="KR4d0266_SBCK_083-7a"/>
之才之文未卓歟曰無咎才固先人文亦不後人<lb/>
也然則諸公不求而薦之何也曰才者憎之媒也<lb/>
文者忌之胎也漢之薰賈唐之李杜非不才無文<lb/>
之坐也才與文之坐也四子且然無咎可以無憾<lb/>
矣予自乾道辛夘在朝列時無咎為蘓州别駕已<lb/>
聞其名後十八年予再補外過豫章始識之至其<lb/>
家見門巷蕭然槐栁蔚然知其為幽人高士之廬<lb/>
也而其人老矣無咎既沒其子汝謩來為太和宰<lb/>
一再訪予於南溪之上出無咎詩文一編目曰應<lb/>
齋雜著求予序之其文大抵平淡夷易不為追琢<lb/>
<pb n="KR4d0266_SBCK_083-7b"/>
不立崖険要㱕於適用而非窽非浮也至其詩皆<lb/>
感物而發觸興而作使古今百家景物萬象皆不<lb/>
能役我而役於我嗚呼無咎生無遇也沒而詩文<lb/>
可傳未為無遇也無咎可以無憾矣無咎諱善括<lb/>
嘗知鄂州終官朝請大夫撥煩决疑所至名跡焯<lb/>
焯云嘉泰壬戌仲夏既望誠齋野客廬陵楊万里<lb/>
序<lb/>
　　　曾無媿南北邉籌後序<lb/>
蘭溪曾無媿閉門下惟三十年鑚敗素琱俊語對<lb/>
占義以應明有司之求亦既䝉有司薦之詣太常<lb/>
<pb n="KR4d0266_SBCK_083-8a"/>
矣無遇而㱕人皆知其為名進士也予曰是淺之<lb/>
為知曾子者也所謂知我如此不㡬於罵者歟或<lb/>
曰何如斯可謂知曾子矣曰吾嘗見其南北邉籌<lb/>
之書矣其於秦漢三國二晉宋齊梁陳魏周隋氏<lb/>
之史若木蠧蟻不穴不止若燭炳幽不覿不休其<lb/>
君臣之良若窳也其地利之堅若瑕也其國㔟之<lb/>
競若羸也其兵制之銛若頓也如身詣其國目眡<lb/>
其時手執其事而心畫其策無俟於胥詬而逆折<lb/>
其枉直無逢於相角而前料其捷北也為人謀國<lb/>
者可不置此書一通於坐右乎異時　孝宗皇帝<lb/>
<pb n="KR4d0266_SBCK_083-8b"/>
英武於鑠慨然有叱開四方混一兩儀之志反席<lb/>
竒傑寤寐䇿謀使見此書當拊髀而歎曰朕獨不<lb/>
得與此人同時哉又曰公等皆安在何相見之晩<lb/>
也然則曾子之為士也名進士而已耶<lb/>
　　　江西續派二曾居士詩集序<lb/>
古之君子道充乎其中必思施乎其外故用於時<lb/>
者施也傳於後者亦施也然用於時或不傳於後<lb/>
傳於後或不用於時二者皆難并也是有幸有不<lb/>
幸焉生而用沒而傳幸之幸也生而用沒而不傳<lb/>
幸之不幸也生而不用沒而有傳不幸之幸也至<lb/>
<pb n="KR4d0266_SBCK_083-9a"/>
有生既不用於時沒又不傳於後豈非不幸之不<lb/>
幸也歟南豐先生之族子有二詩人焉曰臨漢居<lb/>
士伯容者南豐從兄弟曰子山名阜之子也曰懐<lb/>
峴居士顯道者伯容之子也子山嘗位于朝出漕<lb/>
湖南後家于襄陽遂為襄陽人伯容一世豪俊而<lb/>
能文其詩源委山谷先生然以不肯伈俔於世有<lb/>
官而終身不就列顯道得其父之句法亦以氣節<lb/>
高簡嘗宰祁陽小不可其意即棄去隱於衡之常<lb/>
寧者三十年此君子之一不幸也伯容放浪江湖<lb/>
間與夏均父諸詩人游從唱和其題與韻見於均<lb/>
<pb n="KR4d0266_SBCK_083-9b"/>
父集中者三十有二篇予每誦均父之詩云曽侯<lb/>
第一又云五言類玄度又云秀句無一塵想見其<lb/>
詩而恨不見也行天下五十年每見士大夫必問<lb/>
伯容父子詩皆無能傳之者此又君子之一不幸<lb/>
也茲非所謂生既不用於時沒又不傳於後不幸<lb/>
之不幸者歟今日忽得故人尚書郎江西漕使雷<lb/>
公朝宗書寄予以二曾詩集二編屬予序之欣然<lb/>
盥手披讀三過蔚乎若玉井之蓮敷月露之下也<lb/>
沛乎若雪山之水冩灩澦而東也琅乎若岐山之<lb/>
鳯鳴梧竹之風也望山谷之宫庭蓋排闥而入歴<lb/>
<pb n="KR4d0266_SBCK_083-10a"/>
陛而升者歟昔人之詩有詩傳而人逸者矣二南<lb/>
是也有人傳而詩逸者矣祈招是也有人與詩俱<lb/>
傳者矣載馳是也然祭公謀父之作雖逸於三百<lb/>
篇之外而式金式玉之句猶畧見於檮杌之史者<lb/>
以子革之誦也二曾之詩昔無傳而今有傳不以<lb/>
朝宗能誦之歟不曰二曾不幸之幸歟不曰後學<lb/>
大幸之幸歟因命之曰江西續派而書其右以補<lb/>
吕居仁之遺云伯容名紘顯道名思朝宗之於顯<lb/>
道如李漢之於退之故二居士之詩朝宗得之於<lb/>
徳曜徳曜得之於懐峴懐峴得之於臨漢嘉泰癸<lb/>
<pb n="KR4d0266_SBCK_083-10b"/>
亥四月丙辰通議大夫寳文閣待　制致仕廬陵<lb/>
楊万里序<lb/>
　　　三近齋餘録序<lb/>
予昔與尤延之同侍　光宗東宫講讀一日入講<lb/>
尚蚤輦未出因與延之縱觀几案上<lb/>
御覽書策有孟皓然賈島等詩集二人相視而歎<lb/>
曰二子之詩一也不見知於當時而見知於今日<lb/>
何也可以弔二子之生前而賀之於身後矣然二<lb/>
子之可弔又未若當時之可弔也有此士而失之<lb/>
獨不可弔乎或曰二子亦有過焉深自匿而不求<lb/>
<pb n="KR4d0266_SBCK_083-11a"/>
知非過歟嗟乎是二子之過也抑二子之願也天<lb/>
下莫自賤於求知之士而不求知者為可貴彼其<lb/>
不求知也其所挾者必至珍也所挾愈珍則其自<lb/>
匿愈深二子之不求知豈終無知我者乎今日几<lb/>
案上者是已特知之者有逺近有遲速耳不見知<lb/>
於近必見知於逺病不逺耳非所病也惟愈逺則<lb/>
愈貴耳遲速足較哉故曰是二子之過也抑二子<lb/>
之願也三槐王文正公五世之孫有詩人文士焉<lb/>
曰正夫清峻簡逺有二子之風偉矣不幸又中二<lb/>
子之病牢不可砭坐是落落是可歎也正夫自幼<lb/>
<pb n="KR4d0266_SBCK_083-11b"/>
有官然其於世未汲汲也顧獨有汲汲者不於仕<lb/>
而於學閉荆扉呻槁簡不窺市朝者餘十年其學<lb/>
以忠孝為根幹以詩騷為菁華以議論為頴栗觀<lb/>
其詞探其中可以知其為忠孝人也然其人深自<lb/>
韜匿也襲其芳弗之旨颺衷其寳弗之肯曜雖至<lb/>
戚至篤彼一處顯則絶不與通庭無我一武凡無<lb/>
我一字他日其人退而㱕正夫與之好如初也親<lb/>
者如此况踈者乎晩乃被薦召為中都官滿嵗應<lb/>
遷貧不能俟求郡丞以去後得郡㫷年又請祠以<lb/>
去亡㡬何而卒後二十六年其詩文乃出士大夫<lb/>
<pb n="KR4d0266_SBCK_083-12a"/>
爭傳之而正夫不及見矣傳與不傳見與不見正<lb/>
夫何憾焉予獨為正夫悲且嘆也如落木森猶力<lb/>
寒山淡欲無如地逈高樓目天寒故國心如凉風<lb/>
囬逺笛暝色帯㱕舟如塵心依水凈㱕鬢與山青<lb/>
不减晩唐諸子矣如墮蘂盡應輸燕子嬾寒猶及<lb/>
占梨花如一畨風雨催寒食千里鶯花想故國如<lb/>
身閑更得慿陵酒花早殊非愛惜春如秋生列岫<lb/>
雲尤薄泉漱懸崖路更慳置之江西社中何辨焉<lb/>
幽蘭云臨春慘不舒蓋國空自香意不在蘭也至<lb/>
於騷辞如釣䑓沐髪乞巧悼亡等篇出入逺遊天<lb/>
<pb n="KR4d0266_SBCK_083-12b"/>
問之海頡頏幽通思玄之囿矣至於　上前論事<lb/>
之文皆卓然近用又如簋飱豆肉之可以求飽也<lb/>
笥裳篚纊之可以禦冬也使其遇合其功用可量<lb/>
哉紀之甗鄭之瓉櫝而不讎瘞而不啓久則光怪<lb/>
四出貫日襲月有不可揜者惟其不求知是以不<lb/>
可揜也歟其子高安史君淹詮次其詩文凡四百<lb/>
八十餘篇正夫自題曰三近齋餘録者作書寄示<lb/>
予求序其首予不得辞正夫諱從其官簿嘗歴弋<lb/>
陽主簿福州司理参軍知麗水縣幹辦諸司糧料<lb/>
院倅臨安添倅天台知信州主管建寧府武夷山<lb/>
<pb n="KR4d0266_SBCK_083-13a"/>
冲佑觀年六十終官朝散郎嘉泰三年七月四日<lb/>
通議大夫寳文閣待　制致仕廬陵楊万里序<lb/>
　　　杉溪集後序<lb/>
古今文章至我　宋集大成矣蓋自奎宿宣精列<lb/>
聖制作於是煥乎之文日月光華雲漢昭囬天經<lb/>
地緯衣被萬物河岳炳靈鴻碩挺出在　仁宗時<lb/>
則有若六一先生主斯文之夏盟在　神宗時則<lb/>
有若東坡先生傳六一之大宗在　哲宗時則有<lb/>
若山谷先生續國風雅頌之絶絃視漢之遷固卿<lb/>
雲唐之李杜韓栁蓋奄有而包舉之矣中更羣小<lb/>
<pb n="KR4d0266_SBCK_083-13b"/>
崇姦絀正目為僻學禁而錮之蓋斯文至此而一<lb/>
厄也惟我廬陵有瀘溪之王杉溪之劉兩先生身<lb/>
作金城以郛此道自王公游太學劉公継至獨犯<lb/>
大禁挾六一坡谷之書以入晝則庋蔵夜則繙閱<lb/>
毎伺同舍生息燭酣寢必起坐吹燈縱觀三書逮<lb/>
暇或哦詩句或績古文每一篇出流布輦轂膾炙<lb/>
薦紳紙價為髙嗟乎若兩先生當妖禽羣啾而發<lb/>
紫鸞之鳴折揚驟歌而奏清廟之瑟鷸冠胡服之<lb/>
競麗而覿黄收純衣之製其有大勲勞於斯文其<lb/>
偉乎哉予生十有七年始得進拜瀘溪而師焉而<lb/>
<pb n="KR4d0266_SBCK_083-14a"/>
問焉其所以告予者大學犯禁之説也後十年又<lb/>
得進拜杉溪而師焉而問焉其所以告予者亦太<lb/>
學犯禁之説也今兩先生逺矣予亦老而㱕休矣<lb/>
杉溪之曾孫千齡一日訪予於南溪之上出其祖<lb/>
之書曰杉溪集者示予請書其後予披而讀之見<lb/>
丞相益國周公序其篇首凢杉溪先生㧞新領異<lb/>
之詩登峰造極之文既摛張發揮不遺餘矣予尚<lb/>
何言哉獨書兩先生所以告予者于篇末俾後學<lb/>
有聞焉瀘溪又云是時書肆畏罪坡谷二書皆毁<lb/>
其印獨一貴戚家刻印印之率黄金斤易坡文十<lb/>
<pb n="KR4d0266_SBCK_083-14b"/>
蓋其禁愈急其文愈貴也今家有此書人習此學<lb/>
有知當時斯文之難得如此者乎是小人之厄斯<lb/>
文乃所以昌斯文也然厄斯文者今皆冺然與草<lb/>
木共盡而斯文之傳與日月爭光然則斯文病不<lb/>
厄耳厄奚病哉古者聖賢君子之所守於是可得<lb/>
而知矣顧吾道之是非何如耳時之好惡足為之<lb/>
動耶六一坡谷其知之矣至於吾州之兩先生獨<lb/>
首犯時之大禁力學衆人之所不敢學所謂豪傑<lb/>
特立之士者不在斯人歟不在斯人歟杉溪諱才<lb/>
邵字美中瀘溪諱庭珪字民瞻皆擢進士第杉溪<lb/>
<pb n="KR4d0266_SBCK_083-15a"/>
再中宏詞科終官工部侍郎兼權吏部尚書贈顯<lb/>
謨閣學士瀘溪晚為國子監簿終官直敷文閣奉<lb/>
祠云年月日寳謨閣直學士通議大夫致仕楊万<lb/>
里謹序<lb/>
　　　周易宏綱序<lb/>
古有其事而世無其說今有一人焉倡而為之說<lb/>
天下其信之乎曰愕焉而已矣信焉則否既有一<lb/>
人焉為之說矣又有一人焉見焉聞焉而和之曰<lb/>
然天下其信之乎曰疑焉而已矣信焉則未也然<lb/>
已不愕矣一人倡之矣一人和之矣又有一人焉<lb/>
<pb n="KR4d0266_SBCK_083-15b"/>
未嘗見也未嘗聞也亦未嘗和也復倡而為之說<lb/>
與夫前之倡者偶同焉天下其不信乎借令不信<lb/>
而三人者亦可以自信矣非同焉之可信也不約<lb/>
而同焉之可信也易之八卦其畫各三說者曰此<lb/>
卦也予曰卦者其名而畫者非卦也此伏羲氏初<lb/>
製之字也聞者愕焉曰嘻甚矣其好異也予亦疑<lb/>
之淳熙戊申予與亡友尤延之同寮因語及之延<lb/>
之大喜曰此古人未嘗言平生未嘗聞也予猶疑<lb/>
之今年三月吾鄉之士西昌劉文郁從周示予以<lb/>
其所著周易宏綱之書亦曰八卦者古之字也予<lb/>
<pb n="KR4d0266_SBCK_083-16a"/>
然後釋然不疑夫予之說從周未嘗聞也而從周<lb/>
之説予同焉從周之說予未嘗聞也而予之説從<lb/>
周同焉不曰古有是事乎古無是事而吾二人為<lb/>
之說不可也古有是事而吾二人為之説亦不可<lb/>
乎君子之談經可不可之問耳信與不信奚問哉<lb/>
予獨喜與從周乃有不約之同也夫約而同者同<lb/>
之私也不約而同者同之公也既公矣天下信之<lb/>
可也不信亦可也然予之所喜者非喜從周之同<lb/>
乎予也夫喜人之同乎巳者亦私也予蓋喜予之<lb/>
同乎從周也慶元庚申十一月從周受署㱕榮其<lb/>
<pb n="KR4d0266_SBCK_083-16b"/>
親首來謁予予始識之與之晤語愛其壯而敏竊<lb/>
自歎予之老且衰也今以老且衰之思乃偶同乎<lb/>
壯且敏者之説然則予之老且衰其尚可少進也<lb/>
乎此予之所喜也以予之喜揆從周之心從周獨<lb/>
不喜哉雖然此易之小學之事也未及乎易之道<lb/>
也從周蓋深於易之道者也既以易學鳴上庠中<lb/>
文科矣初仕為雷之郡博士雷之士無逺迩奔走<lb/>
而來學易焉不寧惟雷之士也嶺以南士無逺邇<lb/>
亦奔走而來學易焉不寧惟嶺以南之士也海以<lb/>
南士無逺邇亦奔走而來學易焉遂以其口講者<lb/>
<pb n="KR4d0266_SBCK_083-17a"/>
綴而為此書其於天人事物之理君臣父子之分<lb/>
仁義道徳性命之緼君子小人消長之㡬天下國<lb/>
家治乱之柢聖賢君子出處進退之節皆由至白<lb/>
以鈎夫至玄自至弘以察夫至纎其於學者之學<lb/>
易蓋涉鉅海之堅航陟泰山之修梯歟雖然其徃<lb/>
梯航也其至非梯航也嘉泰甲子七月庚午誠齋<lb/>
野客楊万里序<lb/>
　　　遞鍾小序<lb/>
劉敏叔得一古琴攜來示予是夕霜月入簾寒𣣔<lb/>
墮指為予作流水高山申之以易水終之以醉翁<lb/>
<pb n="KR4d0266_SBCK_083-17b"/>
吟其聲清激若出金石聽者聳毛酸骨予命之曰<lb/>
遞鍾云年月日誠齋野客楊万里廷秀<lb/>
　　　易外傳後序<lb/>
六經至夫子而大備然書非夫子作也定之而已<lb/>
耳詩非夫子作也刪之而已耳禮樂非夫子作也<lb/>
正之而已耳唯易與春秋所謂夫子之文章者歟<lb/>
昔者伏羲作易矣時則有其畫無其辞文王重易<lb/>
矣時則有卦辞無餘辞至吾夫子特起乎兩聖之<lb/>
後而超出乎兩聖之先發天之蔵拓聖之彊挹彼<lb/>
三才之道而注之於三絶之簡於是作彖辞作象<lb/>
<pb n="KR4d0266_SBCK_083-18a"/>
辞又作小象之辞又作文言之辞又作二繫之辞<lb/>
又作說卦之辞又作序卦之辞又作雜卦之辞大<lb/>
之為天地纎之為毫末顯之為人物幽之為鬼神<lb/>
明之為仁義禮樂微之為性命炳然蔚然聚此書<lb/>
矣其辞精以幽其㫖淵以長其道溥以崇是書也<lb/>
其緼道之玉府陶聖之大鈞也歟韓起聘魯見易<lb/>
象而喜曰周禮盡在魯矣當是時豈易之書唯魯<lb/>
有之歟抑諸國皆有而晉未有歟宜其見之而喜<lb/>
也然起之所見者羲文之易而已未見夫子之易<lb/>
也見羲文之易其喜已如此使見夫子之易其喜<lb/>
<pb n="KR4d0266_SBCK_083-18b"/>
又當何如哉今乃得見韓起之所未見嗚呼後之<lb/>
學者一何幸也子貢在三千七十之中其科在乙<lb/>
其名在六其不在升堂入室之間乎然嘗歎夫子<lb/>
之言性與天道不可得而聞夫子之易書非性與<lb/>
天道之言乎而子貢獨不得聞者豈歎之之時此<lb/>
書未作歟抑已作而未出歟今乃得聞子貢之所<lb/>
不得聞鳴呼後之學者又何幸也學者每謂聞而<lb/>
知不若見而知蓋聞者踈見者親聞者畧見者詳<lb/>
觀子貢之歎則見而知者反不若聞而知者歟然<lb/>
則學者之羡子貢又安知子貢之不羡學者也嗚<lb/>
<pb n="KR4d0266_SBCK_083-19a"/>
呼後之學者又何幸也嘉泰甲子四月八日廬陵<lb/>
楊万里後序<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第八十三終<lb/>
<pb n="KR4d0266_SBCK_083-19b"/>
</p>
<p>
</p>
  </div>
</body>
</text>
</TEI>
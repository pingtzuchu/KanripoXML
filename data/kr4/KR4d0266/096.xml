<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_096-1a"/>
誠齋集巻第九十六<lb/>
　　　　　　　廬陵楊　万里　廷秀<lb/>
　雜著<lb/>
　　冊文<lb/>
　　　代梁丞相作　夀聖齋明廣慈備德太上<lb/>
　　　皇后冊文<lb/>
維淳熈十二年嵗次乙巳十二月一日庚戌朔<lb/>
皇帝臣謹稽首再拜言曰臣聞五三六經若稽天<lb/>
則敕叙人紀罔不上昭帝猷内融母德與懤載相<lb/>
永與曦朏相輝是以書首堯典詩首周南蓋降羲<lb/>
<pb n="KR4d0266_SBCK_096-1b"/>
迄黄肇允而未具嫄武狄鳦若淑而靡隆君子於<lb/>
是乎謂帝道莫盛於唐堯母德無加於文母也然<lb/>
上下千載相望遥遥若夫堯父文母生同昭時参<lb/>
天兩地夀儷太極如日斯升如月斯常倬乎如今<lb/>
日之於鑠者夐哉不可得聞已徳日新夀日新則<lb/>
鴻號領聞又日日新顧可挈而不熈哉恭惟<lb/>
光堯夀聖憲天軆道性仁誠徳經武緯文紹業與<lb/>
綂明謨盛烈　太上皇帝陛下皇建渾淪再造穹<lb/>
窿更生肖翹重輝宗祐固天縱之聖神武文叡聦<lb/>
徇齊又多績也厥亦惟我　夀聖齊明廣慈太<lb/>
<pb n="KR4d0266_SBCK_096-2a"/>
上皇后徽懿淵穆惠和靜専實左之右之輔之翼<lb/>
之在河之洲言采其荇闗雎之所以風天下也荘<lb/>
敬以思謙恭以卑思齊之所以垂徽音也為綌之<lb/>
俗薄澣之服葛覃之所以化婦道也至於求賢如<lb/>
巻耳逮下如樛木化行如兔罝由身而家由家而<lb/>
國由國而天下母也克仁繄　光堯有不殺之武<lb/>
母也克儉繄　光堯有日損之道母也克遜繄<lb/>
光堯有黄屋非心之聖惟父惟母同道一德惟齊<lb/>
惟鈞光施沖人恩被函生格于皇天自天夀之有<lb/>
永無艾臣敢不涓選令月朌飾上儀躬率百工増<lb/>
<pb n="KR4d0266_SBCK_096-2b"/>
崇顯名用荅揚二親之光訓蓋聖善夀祺言之不<lb/>
足我是以有明慈之稱光明宣慈言之不足我是<lb/>
以有齊廣之稱乃齊乃廣言之不足我是有備德<lb/>
之稱且厚以持載博而能化德也貫三為一襲六<lb/>
為八備也衆美㑹焉萬善叢焉徳行純備視周之<lb/>
大任無所與遜臣不勝大願謹奉玉冊金寶加上<lb/>
尊號曰　夀聖齊明廣慈備德太上皇后伏惟<lb/>
殿下同堯之天合堯之日對越大飬於萬斯年復<lb/>
無無極燕翼右序以篤　宋祐以茠于萬嗣臣誠<lb/>
歡誠抃稽首再拜謹言<lb/>
<pb n="KR4d0266_SBCK_096-3a"/>
　詞<lb/>
　　　給太學士人綾紙詞<lb/>
牒某人成均材之囿也言蓻其苗言擷其秀既曰<lb/>
擷之曷不蓺之士之入於斯出於斯有碩其用者<lb/>
相踵也庸非國家飬士之仁乎有養士之仁有自<lb/>
養之仁徃省毋怠事須凖敕給牒充太學生故牒<lb/>
　議<lb/>
　　　光堯太上皇帝謚議<lb/>
某聞聖人之孝莫大於尊親尊親之至莫大於愛<lb/>
之以德吾如是而尊之吾親可以受之受之而安<lb/>
<pb n="KR4d0266_SBCK_096-3b"/>
居之而無疑是之謂愛之以德不然極吾之所𣣔<lb/>
尊而不顧吾親之所不欲受豈所謂愛之以徳乎<lb/>
昔魯之閔僖兄弟也然閔公先君也僖継閔者也<lb/>
而文公乃躋於閔之上文公知尊其父而不知嗣<lb/>
其父於非禮之地是則尊其父者䧟其父也故春<lb/>
秋書之曰躋僖公譏之也至定公而逆祀始正故<lb/>
又書之曰從祀先公嘉之也然則議者欲尊<lb/>
大行太上光堯皇帝為祖無乃近於躋僖公之類<lb/>
乎兄弟且不可而父子則可乎恭惟　太上光堯<lb/>
皇帝以上聖之資當艱難之運而能撥乱世反之<lb/>
<pb n="KR4d0266_SBCK_096-4a"/>
正皇建太極再造兩儀更生烝民重立　九廟<lb/>
中與之業巍蕩遂古至於囬龍輴於永祐承太母<lb/>
於慈寕偃兵息民涵育溥博和戎靖國方内密如<lb/>
紹興辛巳逆亮叛盟戎路一征兇酋自斃㓛成不<lb/>
處断自　天衷褰裳去之以授　聖嗣駿㓛丕烈<lb/>
赫然如彼道隆徳茂卓然如此其視光武無所與<lb/>
遜皇乎我　宋丕天之大律不可貶已尊而為祖<lb/>
何不可者然莽取漢而漢亡則先漢至平帝而終<lb/>
光武取莽而漢與則後漢自光武而始國自我始<lb/>
謂之祖可也光武之於平帝光武所不得而父况<lb/>
<pb n="KR4d0266_SBCK_096-4b"/>
非受之於平帝之於光武平帝所不得而子况非<lb/>
授之於光武親則非父子也世則非授受也謂之<lb/>
祖可也今我　光堯親則　徽宗之子也位則<lb/>
徽宗之授也禀父之命傳父之位至於　廟號父<lb/>
居其前同　列聖而稱宗子居其後異　列聖而<lb/>
稱祖　光堯之心其安乎哉楊雄曰孝莫大於寕<lb/>
親寕親莫大於寕神尊其號而使其心不安其神<lb/>
不寕可乎今申命公卿大臣議郎博士僉爾而進<lb/>
質之於天盍亦無變稱宗之制而獨求極尊之謚<lb/>
庻㡬下可以稱　吾君愛親以徳之美意上可以<lb/>
<pb n="KR4d0266_SBCK_096-5a"/>
安　光堯在天之神靈也謹案謚法窮神知化曰<lb/>
聖一民無為曰神克定禍乱曰武修徳來逺曰文<lb/>
禮文法度曰章継志述事曰孝夫自天生徳聦明<lb/>
仁儉不曰聖乎内嬗　聖子獨觀昭曠不曰神乎<lb/>
赫聲濯靈風揮日舒不曰武乎投戈舞于裔夷用<lb/>
賔不曰文乎刺經作制與滯舉偏不曰章乎宗廟<lb/>
再安祀　宋配天不曰孝乎昔　帝堯之徳乃聖<lb/>
乃神乃武乃文煥乎文章堯之章也親睦九族堯<lb/>
之孝也惟我<lb/>
太上異時尊號于堯有光厥今易名備堯六徳勒<lb/>
<pb n="KR4d0266_SBCK_096-5b"/>
崇垂鴻金聲玉振於是為稱若夫髙者天德之稱<lb/>
也致崇極之謂也詩曰莫髙匪天又曰謂天蓋髙<lb/>
惟髙之一字乃盡乎天德惟天下之至聖乃配乎<lb/>
天徳於赫太上其道髙乎九皇其㓛髙乎二典其<lb/>
夀髙乎五三六經之傳豈惟堯而已矣非天徳其<lb/>
孰能當之　太上光堯皇帝尊謚宜天錫之曰<lb/>
聖神武文章孝皇帝廟曰　髙宗謹具申尚書省<lb/>
伏乞照㑹謹狀<lb/>
　　　葉恭簡公諡議<hi>字審言名義問</hi>
議曰天下有名教聖人有天爵政教莫大乎誅賞<lb/>
<pb n="KR4d0266_SBCK_096-6a"/>
而誅有不及於隱慝人爵莫顯乎公卿而爵有不<lb/>
施於幽光諡也者其教不以政而以名其爵不以<lb/>
人而以天者也一字之褒死而不忘片言之貶百<lb/>
世不改是以君子貴之樞密葉公既薨其子某謁<lb/>
于太常考其行實稽之謚法法之所與也謹案諡<lb/>
法不懈于位曰恭正直無邪曰簡合是二者可以<lb/>
易公之名矣公何以謂之恭也紹興之季年虜酋<lb/>
敗盟冦我彊埸有為右相而受命督視者逡巡畏<lb/>
避竟不肯行公入對毅然請行　太上皇帝玉音<lb/>
慰諭且謂卿能為朕復何慮大抵緩則食其禄急<lb/>
<pb n="KR4d0266_SBCK_096-6b"/>
則逃其死為臣如此懈孰甚焉公遇大難而以身<lb/>
任之可謂不懈于位矣是以謂之恭也公何以謂<lb/>
之簡也公自為少吏而上䟽論時宰之姦邪以取<lb/>
免官之譴及執法殿中則論執政之垂愎必使釋<lb/>
位而去且謂君子當長養成就使之有立小人當<lb/>
芟夷藴崇勿使能殖可謂正直無邪矣是以謂之<lb/>
簡也請諡曰恭簡謹議<lb/>
　　　節使趙忠果諡議<hi>名士跋</hi>
議曰身與義孰重曰義重志與㓛孰難曰志難古<lb/>
人不以天下易兩臂蓋以身重於天下故也然身<lb/>
<pb n="KR4d0266_SBCK_096-7a"/>
不可殺乃有殺身以成仁生不可舎乃有舎生而<lb/>
取義君子是以知天下至重之噐在義而不在身<lb/>
古人不以九合易一死蓋以㓛難於濟世故也然<lb/>
以其君覇者或有比之而不恱以其君顯者或有<lb/>
耻之而不為君子是以知天下至難之業不在㓛<lb/>
而在忠故節使趙公奮至難之志而不懼捐甚重<lb/>
之身而無愛㓛雖不就義則獨髙矣矧公神明之<lb/>
冑宗室之英乃與上古之伏節死義者爭日月之<lb/>
光凌雪霜之嚴是嵗寒之松生於　髙宗之景山<lb/>
疾風之草生於文王之靈囿也詩不云乎豈無他<lb/>
<pb n="KR4d0266_SBCK_096-7b"/>
人不如我同姓議禮者當正色而謚之夫何疑焉<lb/>
公在靖康之間憤金虜之猘宗國之屯結豪傑三<lb/>
千人以赴京師在建炎之間復結義士數千人欲<lb/>
為　朝廷取河北竟以謀泄虜人執之断腰於市<lb/>
嗚呼痛矣謹按謚法殺身報國曰忠犯衆所懼曰<lb/>
果公之志欲取河北於既䧟之後不亦犯衆所懼<lb/>
乎公之義能捐一身於衆人貪生之日不亦殺身<lb/>
報國乎冝以忠果為諡謹議<lb/>
　策問<lb/>
　　　太學私試䇿問<lb/>
<pb n="KR4d0266_SBCK_096-8a"/>
問錢之為物飢不可食寒不可衣然非天下之無<lb/>
用無以行天下之有用是以假之也嘗怪鑄之自<lb/>
於古積之至於今旧者不足継之以鼓鑄鑄之不<lb/>
足継之以楮券宣其為錢不勝其有餘也而反愈<lb/>
不足夫錢之與物無兩重亦無兩輕此賤則彼貴<lb/>
彼低則此昻也今則錢與物兩貴其咎安在或謂<lb/>
以楮為之其數十而其用八非細民之便此其所<lb/>
以敝也然行之於益州未聞如是之敝彼何術也<lb/>
或謂以銅為之其費不貲盍與鉄者兩行乎議者<lb/>
曰鉄非銅比也不久且毁有鉄之費無泉之利無<lb/>
<pb n="KR4d0266_SBCK_096-8b"/>
以為也然是物也益州亦用之又何歟放鑄可為<lb/>
也其如權去公上何且楮券之偽者民猶病之放<lb/>
鑄可為不可為也禁其銷則錢不毁禁其泄則錢<lb/>
不耗是二者固載之令甲矣然銷之者無藝泄之<lb/>
者不貲何其自若也或者曰昔者孟子不言利不<lb/>
知夫五雞二彘之育孟子所不忽也何必曰利孟<lb/>
子有為言之也信如或者之說則王衍亦孟子歟<lb/>
不然時之所憂庸得不憂民之所病庸得不病諸<lb/>
君獨無意乎美言不補窽言無施諸君必不為也<lb/>
願悉解有司之惑將有擇焉<lb/>
<pb n="KR4d0266_SBCK_096-9a"/>
　　　省試别頭䇿問<lb/>
問道與德可勉而能才不可强而致此蘇氏之論<lb/>
也德勝才謂之君子才勝徳謂之小人此司馬氏<lb/>
之論也由前之語則先才由後之說則後才兩從<lb/>
則戾一從則孰㱕或曰蘇氏駮乎權司馬氏粹乎<lb/>
經權則多尤經則寡悔信斯言也仲尼之所謂才<lb/>
難不尚才哉舜之五臣周之十乱不用才哉且司<lb/>
馬氏之說曰正直中和之謂德聦明果敢之謂才<lb/>
然則才與徳之分也昭矣及觀傳稱髙辛氏髙陽<lb/>
氏之才子則曰忠肅恭懿又曰齊聖廣淵傳之所<lb/>
<pb n="KR4d0266_SBCK_096-9b"/>
謂才乃司馬氏之所謂徳也又何歟諸君且用世<lb/>
矣於此何嚮有司將觀焉<lb/>
　　　太學上舎䇿問<lb/>
問趨治者固多塗經乃謂之道継乃謂之德濟乃<lb/>
謂之術就乃謂之㓛其趨三其就一也唐虞氏粹<lb/>
乎道周人粹乎徳秦人粹乎術漢人駮乎術與徳<lb/>
嘗怪二帝之治執中之彌迩而光被之彌逺精一<lb/>
之彌約而雍煕之彌博堯曰成㓛舜曰大㓛何其<lb/>
卓也及舜以是傳之三而至文武周公觀周公相<lb/>
成王以治周者豈弟形於心忠厚浹於物禮樂陶<lb/>
<pb n="KR4d0266_SBCK_096-10a"/>
於天下韙矣然吕刑之繁已伏於圄空之日春秋<lb/>
之戰亦倚於兵寢之年自是而後周弱矣當周公<lb/>
用此以治魯而君子已逆知其寖㣲矣周公用於<lb/>
周而不自知其將弱歟抑知之而不攺歟且其道<lb/>
未離於唐虞之所傳而其德非違於道也所傳者<lb/>
無二而所就者不一何也於是秦人監之絀道以<lb/>
進乎術偭徳而嚮乎㓛一用權㔟法制以驅其民<lb/>
挈携其政以㱕乎兵與刑以為吾可以有就則亦<lb/>
奚天下不恱之恤故其䆒曰冨而富曰强而强為<lb/>
國而濟登兹焉者可也然說者必曰秦以此始亦<lb/>
<pb n="KR4d0266_SBCK_096-10b"/>
以此終其信然耶抑評以成毁而不以工拙乎夫<lb/>
成毁之與工拙此二事也秦果工於為國則不以<lb/>
毁廢㓛不以人揜枝也且其後之毁庸知其不有<lb/>
由歟抑其所以毁者果出於其所以成者歟於是<lb/>
漢人監之髙文創守以寛厚公恕之治與天下為<lb/>
清靜和樂之事然漢無秦之術而亦有秦之㓛朽<lb/>
貫紅粟白老児嬉秦未必有也南越請服匈奴和<lb/>
親不為秦之强而亦不至周之弱武宣継之則又<lb/>
不然曰髙皇帝遺朕平城之憂曰何至純任德教<lb/>
周周政乎二君之治蓋出乎秦人之所謂術者矣<lb/>
<pb n="KR4d0266_SBCK_096-11a"/>
然一以之虛耗一以之中興事同而㓛之異此又<lb/>
何也且夫道與德唐虞不得不帝周不得不弱說<lb/>
者曰窮於周然奚而不窮於漢之髙文乎此尚有<lb/>
可諉者曰異世至於術秦一秦也由乎前也奚以<lb/>
㓛由乎後也奚以毁説者又曰秦之所挾者毁之<lb/>
具也其前之㓛者幸也然宣帝復用之而㓛則又<lb/>
奚説之諉恭惟　主上躬發聖徳統揖群元蓋將<lb/>
攄闔闢天地之志以不纘祖烈内修之政自治之<lb/>
䇿必有万其全也比者紓淮民之勤蠲江湖之逋<lb/>
復鹽䇿朘丘甲郤羨餘戢横歛劭農㓛講水澤藹<lb/>
<pb n="KR4d0266_SBCK_096-11b"/>
如之治登周漢而咸唐虞有日矣敢問諸君繄郤<lb/>
輯不世之㓛則冝術之施然秦之短武之悔乃有<lb/>
可懲而秦之强宣之㓛亦有可計欲建不抜之業<lb/>
則宜道徳之用然周人之弱得無可監而唐虞之<lb/>
隆周漢之永又有可宗今行其三而並歟擇其一<lb/>
而専歟抑外此而之他也或曰仲尼之門羞称乎<lb/>
術或曰仁術不自孟氏儒術不自荀氏歟願殫議<lb/>
而洽講之將以聞焉<lb/>
　　　公試武學䇿問<lb/>
問天下安注意相天下危注意將非古也危而注<lb/>
<pb n="KR4d0266_SBCK_096-12a"/>
意將是寒裘雨蓑之論也故擇將在素論將在豫<lb/>
嘗試歴選若昔與諸君論之或謂制勝者不穿札<lb/>
破敵者乗軺車將豈顓戴鶡哉然栒邑陳濤之役<lb/>
山西之族哂之或又謂列兵法者皆决水轉圜之<lb/>
家學裕父㓛者乃忠義感人之燕翼不干其人干<lb/>
其閥也然長平河橋之役非將種乎彼起屠販為<lb/>
爪牙何必將種乎或又謂謝病頻陽乃能平楚老<lb/>
者可使也不更事少年亦能破秦可偏廢哉軍市<lb/>
之租盡給士卒廉者可使也貪而好色亦得士死<lb/>
力可獨取哉抑不思故將軍而失道尚乳臭而見<lb/>
<pb n="KR4d0266_SBCK_096-12b"/>
輕鬻樵水歛錢帛而霣燕晋斯焉取斯嗟乎將固<lb/>
不易知知將亦未易若曰亡踰老臣若曰臣能平<lb/>
之自鬻何嫌焉然降匈奴者即自當單于之俊困<lb/>
壺頭者即據鞌矍鑠之老獨何歟或謂戰必勝之<lb/>
將㣲信謹守鑰者疇知之勇可用之將㣲經濟大<lb/>
畧者疇識之舉良將大臣事也然守汝州而禽舉<lb/>
之者誰歟此猶可諉曰文武異科將相異列也意<lb/>
思深長必禽万人敵者舉之䇿敵制勝必武舉異<lb/>
等者舉之亦各於其黨也然敏辯言兵而望風輒<lb/>
潰舉之者又誰歟或曰相崇而䟽將重而逺盍親<lb/>
<pb n="KR4d0266_SBCK_096-13a"/>
且近者之咨乎嘻五樓之敗即中尉之門人潼闗<lb/>
之衂即軍容之上客旄節以賂得者有債帥之號<lb/>
招討以貨取者亡封丘之師又何歟擇將之難也<lb/>
如此或謂君王神武則駕馭必英雄然有君無臣<lb/>
古人歎之何也恭惟　主上聖武如堯勇智如湯<lb/>
競烈遵晦如武王然寤寐方召旁招頗牧迺者發<lb/>
徳音下　明詔内而待從外而計臣令各舉偏禆<lb/>
以備采擢　聖慮至深逺也伊欲謹差真材<graphic n="KR4547" url="https://raw.githubusercontent.com/kanripo/KR-Gaiji/master/images/KR4547.png" mimeType="image/png"/>荅<lb/>
隆指據旧以鑒新舍短而集長䇿將安出願諸君<lb/>
切瑳究之將以聞焉<lb/>
<pb n="KR4d0266_SBCK_096-13b"/>
　　　庚戌殿試武舉䇿　御題<lb/>
朕以寡昧獲承　至尊壽皇之休徳任大守重永<lb/>
惟保邦安邊之要莫大乎二柄夙夜祗懼遹求天<lb/>
保采薇之治至親御鞍馬講武訓兵婁詔諸將一<lb/>
意拊摩選偏禆之智勇而上之樞庭戒將帥之掊<lb/>
克而察以御吏　朕於軍政非不盡心焉今子大<lb/>
夫咸造在廷　朕甚嘉之蓋聞古者兵制夏商而<lb/>
上邈矣周家之制地方百里出士若徒者三千焉<lb/>
此井牧之法也然乗馬之法一同百里出士若卒<lb/>
者七千有五百焉何其異也至於諸侯兵十大夫<lb/>
<pb n="KR4d0266_SBCK_096-14a"/>
孟津之㑹侯國八百則兵之為千万者六矣而天<lb/>
子之兵止七十有五萬焉財足以當十諸侯之兵<lb/>
而已豈强幹弱枝之制乎至於齊之内政晋之被<lb/>
廬秦之材官漢之南北軍七校樓舩唐之府兵曠<lb/>
騎雖曰非古亦各言其制也其因革善否可得聞<lb/>
乎若夫歴代舟車步騎之異技竒正偏伍之異法<lb/>
擇將者或以文或以武或以新進或以老成何塗<lb/>
而得其人議兵者或仁義或詐力或祖韜畧或祖<lb/>
孫吴何門而决其䇿子大夫講之熟矣悉意以陳<lb/>
朕將親覽<lb/>
<pb n="KR4d0266_SBCK_096-14b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第九十六終<lb/>
</p>
<p>
</p>
  </div>
</body>
</text>
</TEI>
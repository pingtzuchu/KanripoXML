<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_016-1a"/>
誠齋集巻第十六<lb/>
　　　　　　　　廬陵楊　萬里　廷秀<lb/>
　詩<lb/>
　　南海集<lb/>
　　　雨霽登連天觀<lb/>
髙臺十日不曾登雨後榰藤拄晩晴城外諸峯迎<lb/>
落照松根細草緫斜明眼穿嶺北書不到秋入海<lb/>
南愁頓生只有荷花舊相識風前翠蓋為人傾<lb/>
　　　秋夕雨餘<lb/>
虚堂無人獨自行畫檐雨歇殘㸃聲朝來餘暑忽<lb/>
<pb n="KR4d0266_SBCK_016-1b"/>
然過昨來初暑誰能那一生畏暑如於菟老年畏<lb/>
暑菟不如人言嶺南分外熱匹似江南猶可説今<lb/>
年六月雨如秋只今七月當更愁短檠幸未卧墻<lb/>
角喚取渠來相博約老眼那能舒簡編只要玉蟲<lb/>
伴杯酌<lb/>
　　　游蒲澗呈周師蔡漕張舶<lb/>
勝日從公蒲澗游萬岳聲滿千崖秋一逕如虵三<lb/>
百曲繞盡山腹到山頭穹岩千仞欹欲裂仰看飛<lb/>
泉瀉雲窟鏘成環佩奏成琴濺作珠璣霏作雪步<lb/>
穿危磴攀蒼藤忽上穹岩頂上行人在半天泉在<lb/>
<pb n="KR4d0266_SBCK_016-2a"/>
井不敢下瞰惟聞聲只恠前驅深不見須臾却向<lb/>
前山轉海風吹袖萬丈長海水去人一弓逺老僧<lb/>
雲卧晏未興先遣長松夾道迎小參古殿黄面老<lb/>
不見舊日安期生景泰上方半堵壁城中望文雪<lb/>
山白却從景泰望城中曉日樓臺煥金碧君不見<lb/>
中流千金博一壺不如游山飢時粥一盂金印繫<lb/>
肘大如斗不如游山倦時一杯酒安期飛昇今㡬<lb/>
年祖龍不是不求仙至今年年七月二十五傾城<lb/>
游人來訪古<lb/>
　　　得壽仁壽後二子書皆以病不及就試且<lb/>
<pb n="KR4d0266_SBCK_016-2b"/>
　　　報來期<lb/>
二子何時到三秋𣣔盡頭收渠半張紙洗我一年<lb/>
愁不得毛錐力元非子墨羞海山寒更碧整駕待<lb/>
同游<lb/>
滿望鵬飛上誰令馬不前草玄真浪苦曳白亦無<lb/>
緣兄弟年二十塵埃路四千速來飲官酒不用一<lb/>
銅錢<lb/>
　　　送蔡定夫赴湖南提刑<lb/>
菊後霜前換繡衣湖南嶺北看梅枝還將方策汗<lb/>
青語拈出圜扉草緑時四海㡬人憐我老三年兩<lb/>
<pb n="KR4d0266_SBCK_016-3a"/>
作送君詩借令貴殺衡陽紙半幅無妨慰夢思<lb/>
方丈蓬萊第一人星軺玉節正青春只今囬鴈峯<lb/>
頭客曾觸神龍領下䚬未遣五紋朝補衮便應三<lb/>
字夜司綸湘江緑浄不可唾却要珠璣欬唾新<lb/>
　　　和石湖居士范至能與周子充夜游石湖<lb/>
　　　松江詩韻<lb/>
石湖醉眼小太空烏紗白紵雙鬢蓬翰林來從昭<lb/>
囬上滿袖天香山水中青山半邊日𣣔沒珠宫湧<lb/>
出初圜月兩仙一棹軟琉璃碎撼廣寒桂花雪中<lb/>
流浪作凛不囬兩手播灑千銀堆不知浩浩洪流<lb/>
<pb n="KR4d0266_SBCK_016-3b"/>
後曾有兹游竒特來古人今人煙一抹誰煎麟角<lb/>
續弦絶一生句裡萬斛愁只白秋來千丈髪<lb/>
　　　遣騎問訊范明州參政報章寄二絶句和<lb/>
　　　韻謝之<lb/>
南海人從東海㱕新詩到日恰梅時撚梅細比新<lb/>
詩看未必梅花瘦似詩<lb/>
一别姑蘓江上臺緑波碧草恨悠哉忽然兩袖珠<lb/>
璣滿割取三吳風月來<lb/>
　　　至日薄寒<lb/>
舊傳冬不到南中今嵗南中稍稍冬曦幕暖吹紅<lb/>
<pb n="KR4d0266_SBCK_016-4a"/>
皺起霜橋冷步縞聲鬆裁縫苦思詩千首排遣清<lb/>
愁酒一鍾不是梅花開獨早似憐北客老相逄<lb/>
　　　晩登連天觀望越臺山<lb/>
暮山如淡復如濃煙拂山前一兩重山背更將霞<lb/>
萬疋生紅錦障褁青峯<lb/>
　　　近臘暄甚<lb/>
霜日知春有信㱕臘前偷暖漏春暉北風也翦寒<lb/>
梢葉吹作鵝黄亂蝶飛<lb/>
　　　西園早梅<lb/>
已刻酥花趂臘前更團蠟糝等春妍不知天巧能<lb/>
<pb n="KR4d0266_SBCK_016-4b"/>
多少一朶梅花占兩年<lb/>
小朶生來便瘦斜蘃宫桂殿即渠家只言瘴雨無<lb/>
南雪為底横横枝雪<lb/>
　　　病中夜坐<lb/>
月流銀漢小徘徊似戀空庭獨樹梅玉漏聴來更<lb/>
二㸃燭花翦了暈重開病身不飲看人醉乾雪無<lb/>
端上鬢來後日老衰知健否只今六九已槯隤<lb/>
　　　辛丑正月二十五日游蒲澗晩㱕<lb/>
桃李深酣日池塘淺試春霽暉揺逺水新暖軟游<lb/>
人生酒清無色青梅脆有仁煙鍾能底急催我入<lb/>
<pb n="KR4d0266_SBCK_016-5a"/>
城閩<lb/>
　　　二月一日雨寒<lb/>
南方氣候北方殊春裡清寒臘裡無雨入竹林渾<lb/>
不見只來葉尾作真珠<lb/>
補盡䆫櫺閉盡門茶甌火閤對鑪熏中庭淺水休<lb/>
教掃政要留看雨㸃紋<lb/>
梳頭正美睡相催理盡霜絲夢恰囬䆫隙小風能<lb/>
㡬許也吹蛛網去還來<lb/>
姚黄魏紫向誰賒郁李櫻桃也没些却是南中春<lb/>
色别滿城都是木綿花<lb/>
<pb n="KR4d0266_SBCK_016-5b"/>
只見春晴道是晴不知半夜嫰寒生疾風吹落林<lb/>
間雨細雨還成大雨聲<lb/>
　　　謝福建茶使呉徳華送東坡新集<lb/>
黄金白璧明月珠清歌妙舞傾城姝他家都有儂<lb/>
家無却有四壁環相如此外更有一床書不堪自<lb/>
飽蠹魚故人逺送東坡集旧書避席皆讓渠児時作<lb/>
劇百不嬾説著讀書偏起晩乃翁作悪嗔児癡强<lb/>
遣飢腸饞蠧簡老來萬事落人後浪取故書遮病<lb/>
眼病眼逢書輒著花筆下蠅頭成老鴉病眼將奈<lb/>
故書何故書一開一長嗟東坡文集儂亦有未及<lb/>
<pb n="KR4d0266_SBCK_016-6a"/>
終篇已停手印墨糢糊紙不佳亦非魚網非科斗<lb/>
富沙棗木新彫文傳刻踈瘦不失真紙如雪繭出<lb/>
玉盆字如霜鴈㸃秋雲老來兩眼如隔霧逄栁逄<lb/>
花不曾覷只逄書冊佳且新把翫崇朝那肯去東<lb/>
坡癡絶過於儂不將一褐易三公只將筆頭拄月<lb/>
脇萬古凡馬不足空故憐我老愈拙不寄金丹扶<lb/>
病骨却寄此書來惱人挑落書燈搔白髪<lb/>
　　　新晴西園散步<lb/>
乆雨令人不出門新晴喚我到西園要知春事深<lb/>
和淺試看青梅大㡬分<hi>大音惰</hi>
<pb n="KR4d0266_SBCK_016-6b"/>
池水初生蓋玉沙雨餘碧草卧堤斜日揺波影纒<lb/>
橋柱繡出欒枝遍地花<lb/>
紅雨斑竹外蹊蹊黄金嫋嫋水邊絲舉頭揀遍低<lb/>
陰處帶葉青梅摘一枝<lb/>
厭見山居要出來出來厭了却思囬人生畢竟如<lb/>
何是且看桃花晩　開<lb/>
　　　連天觀望春憶毘陵翟園<lb/>
中和節後社前時春到園林最晩枝弄水不氷擕<lb/>
扇手登臺猶粟向風肌鳥烏聲裡山光濕花栁陰<lb/>
中日脚遲北望翟園春正閙海棠錦繞雪荼䕷<lb/>
<pb n="KR4d0266_SBCK_016-7a"/>
　　　二月將半寒暄不常<lb/>
南中冷暖直難齊一日之間具四時脱了又添添<lb/>
又脱寒衣暑服鎮相隨<lb/>
　　　二月十三日謁西廟早起<lb/>
起來洗面更焚香粥罷東䆫未肯光古語舊傳春<lb/>
夜短漏聲新覺五更長近來事事都無味老去波<lb/>
波有底忙還憶山居桃李晩酴醿為枕睡為鄉<lb/>
　　　寄題蕭國賢佚我堂<lb/>
軟紅塵裡㡬時休重碧杯中且拍浮坐看癡児夸<lb/>
絶足可憐到老不囬頭幅巾藜杖聊三徑明月清<lb/>
<pb n="KR4d0266_SBCK_016-7b"/>
風自一丘我亦年來厭奔走夢騎野鶴訪沙鷗<lb/>
　　　題榔樹<lb/>
化工到得巧窮時東補西移也大竒君看桄榔一<lb/>
窠子竹身杏葉海棕枝<lb/>
　　　春晴懷故園海棠<lb/>
故園今日海棠開夢入江西錦繡堆萬物皆春人<lb/>
獨老一年過社燕方囬似青如白天濃淡𣣔墮還<lb/>
飛絮往來無那風光餐不得遣詩招入翠瓊杯<lb/>
竹邊臺榭水邊亭不要人隨只獨行乍暖栁條無<lb/>
氣力淡晴花影不分明一畨過雨來幽徑無數新<lb/>
<pb n="KR4d0266_SBCK_016-8a"/>
禽有喜聲只欠翠紗紅映肉兩年寒食負先生<hi>去予</hi>
<hi>兩年不見海棠矣年正月離家之官葢</hi>
　　　初食笋蕨<lb/>
庖鳯烹龍世浪傳猩脣熊掌我無縁只逢笋蕨盃<lb/>
盤日便是山林富貴天穉子玉膚新脱錦小児紫<lb/>
臂未開拳只嫌嶺外無珍饌一味春蔬未直錢<lb/>
　　　上已前一日欲雨復晴<lb/>
去年上已政南來明日初三忽又催雨壓雲頭渾<lb/>
𣣔落風翻日脚急吹開莫因嶺外無花卉便對春<lb/>
光廢酒盃只揀茂林脩竹處蘭亭禊事足追囬<lb/>
<pb n="KR4d0266_SBCK_016-8b"/>
　　　寒食對酒<lb/>
荔支園園花寒食日日雨先生老多病頗已踈緑<lb/>
醑児童喜時節笑語治樽俎南烹俱前陳北杲亦<lb/>
草具蝤蛑方絶甘笋蕨未作苦先生𣣔獨醒児意<lb/>
難多拒初心且一杯三杯亦漫許醒時本强飲醉<lb/>
後忽快舉一杯至三杯一二三四五偶然問児軰<lb/>
卒爵是何處児言翁但醉已忘酒巡數<lb/>
　　　三月晦日閑步西園<lb/>
嶺南春去儘從伊元自無花可得飛只有草花偏<lb/>
稱意强留蝴蝶不教㱕<lb/>
<pb n="KR4d0266_SBCK_016-9a"/>
　　　閏三月二日發舩廣州來㱕亭下之官憲<lb/>
　　　臺<lb/>
諸人政坐愛閑游天遣南游天盡頭到得廣州天<lb/>
盡處方教囬首向韶州<lb/>
　　　曉過石門囬望浄慧塔<lb/>
昨晩匆匆解畫舩石門未到已黄昏殷勤浄慧煙<lb/>
中塔送我今朝過石門<lb/>
　　　舟行得風晚至靈洲<lb/>
春盡儂隨去江行興未窮時煩數㸃雨輕洒一孤<lb/>
篷岸樹蒼茫外人家㸃綴中海神能餞我借與半<lb/>
<pb n="KR4d0266_SBCK_016-9b"/>
㠶風<lb/>
　　　明發青塘蘆包<lb/>
青塘無店亦無人只有青蛙紫蚓聲蘆荻葉深蒲<lb/>
葉淺荔支花暗練花明舩行兩岸山都動水入諸<lb/>
村海旋成囬望越䑓煙雨外萬峯盡處五羊城<lb/>
　　　過胥口江水大漲舟楫不進<lb/>
北江西水兩相逄胥口波濤特地雄萬事向儂氷<lb/>
與炭一生行役雨和風急流欲上人聲閙近岸還<lb/>
移牽<hi>聲去</hi>路窮河伯喜歡儂苦惱併將恩怨惱天公<lb/>
　　　岸沙<lb/>
<pb n="KR4d0266_SBCK_016-10a"/>
水嫌岸窄要衝開細蕩沙痕似翦裁蕩去蕩來元<lb/>
不覺忽然一片岸沙摧<lb/>
　　　遣悶<lb/>
江樹深春色村雞薄晩聲雨添青笠重人減畫舩<lb/>
輕遣悶惟須睡哦詩只强成獨判連日雨却惜半<lb/>
朝晴<lb/>
　　　曉發黄巢磯芭蕉林中<lb/>
清逺山前煙雨濛黄巢磯畔水連空旋芟蘆荻炊<lb/>
朝飯更斫芭蕉補漏蓬<lb/>
　　　水落<lb/>
<pb n="KR4d0266_SBCK_016-10b"/>
桑椹垂紅似荔支荻芽如臂與人齊夜來水落知<lb/>
深淺看取芭蕉五尺泥<lb/>
輕寒瑟瑟入舩中閉却舩門下却篷要得新晴江<lb/>
水落不應更恨打頭風<lb/>
　　　蜑户<lb/>
天公分付水生涯從小教他蹈浪花煑蟹當粮那<lb/>
識米緝蕉為布不須紗夜來春漲吞沙觜急遣児<lb/>
童斸荻芽自笑平生老行路銀山堆裡正浮冢<lb/>
　　　囬望黄巢磯之險心悸乆之<lb/>
夜雲到曉不教收初日微明又却休雨　為岸花<lb/>
<pb n="KR4d0266_SBCK_016-11a"/>
洗面水撩江草只揺頭千篙百棹力都竭十里九<lb/>
磯舩正愁若到峽中應更險却思峽外是安流<lb/>
　　　入峽歌<lb/>
峽山未到日日愁峽山已到愁却休不是朝來愁<lb/>
便散愁殺人來山不管昨宵逺望最髙尖今朝近<lb/>
看雲隔簾樓舩衝雨過山下兩扇屏風生色畫江<lb/>
神不遣客心驚雲去雲來遮巖扃忽然褰雲露山<lb/>
脚仰見千丈翠玉削篙師相賀漲痕落今夕可到<lb/>
鴉磯泊<lb/>
　　　峽山寺竹枝詞<lb/>
<pb n="KR4d0266_SBCK_016-11b"/>
峽裡撑舩更不行櫂郎相語改行程却從西岸抛<lb/>
東岸依舊舩頭不<lb/>
一水雙崖千萬縈有天無地只心驚無人打殺杜<lb/>
鵑子雨外飛來頭上聲<lb/>
龜魚到此緫囬頭不但龜魚蟹亦愁底事詩人輕<lb/>
老命犯灘衝石去韶州<lb/>
一灘過了一灘奔一石横來一石蹲若怨古來天<lb/>
設險峽山不到也由君<lb/>
天齊浪自説浯溪峽與天齊真箇齊未必峽山髙<lb/>
爾許看來只恐是天低<lb/>
<pb n="KR4d0266_SBCK_016-12a"/>
　　　峽中得風掛㠶<lb/>
樓舩上水不寸步兩山慘慘愁將暮一聲霹靂天<lb/>
𣣔雨隔江草樹忽起舞風從海南天外來怒吹峽<lb/>
山山倒開百夫絶呌椎大鼓一夫飛上千尺桅布<lb/>
㠶掛了却袖手坐看水上鵝毛走<lb/>
　　　夜泊鴉磯<lb/>
峽中盡日沒人煙舩泊鴉磯也有村已被子規酸<lb/>
骨死今宵第一莫鳴猿<lb/>
　　　過顯濟廟前石磯竹枝詞<lb/>
石磯作意惱舟人束起波濤遣怒奔撐折萬篙渾<lb/>
<pb n="KR4d0266_SBCK_016-12b"/>
不枉石磯贏得萬餘痕<lb/>
大磯愁似小磯愁篙稍寛時舩即流橕得篙頭都<lb/>
是血一磯又復在前頭<lb/>
　　　泊光口<lb/>
風平浪静不生紋水面渾如鏡面新忽有暗流江<lb/>
底出衮翻水面作車輪<lb/>
　　　過虎頭磯<lb/>
虎卧中流扼兩涯目光鬚怒首仍囬真陽峽袖君<lb/>
須記箇是瞿塘灧澦堆<lb/>
　　　真陽峽<lb/>
<pb n="KR4d0266_SBCK_016-13a"/>
清逺雖佳未足觀真陽佳絶冠南蠻一泉嶺背懸<lb/>
崖出亂灑江邊怪石間夾岸對排雙玉筍此峯外<lb/>
面萬青山險艱去處多竒觀自古何人愛險艱<lb/>
　　　夜泊英州<lb/>
旅病情先悪愁眠夢更驚犬須終夕吠月到五更<lb/>
明未解波頭意偏來枕底聲平生厭行路投老正<lb/>
追程<lb/>
　　　阻風鍾家村觀岸傍物花<lb/>
水蟲絻出緑波來細看爬沙上石崖化作蜻蜓忽<lb/>
飛去幾時飛去却飛囬<lb/>
<pb n="KR4d0266_SBCK_016-13b"/>
殻如蟬蜕濕仍新那復浮嬉浪底春却把今身飛<lb/>
照水不知石上是前身<lb/>
　　　題鍾家村石崖<lb/>
莫愛懸崖萬丈髙只工險峭作風濤看來一一生<lb/>
窠眼解與行人著過篙<lb/>
水與髙崖有底寃相逢不得鎮相喧若教漁父頭<lb/>
無笠只著蓑衣便是猿<lb/>
　　　阻風泊鍾家村離英州已三日絻行二十<lb/>
　　　里<lb/>
南游端為看山來過眼勿勿首屢囬不是阻風舩<lb/>
<pb n="KR4d0266_SBCK_016-14a"/>
不進何縁看盡萬崔嵬<lb/>
滿舩児女厭江行我愛江行怕入城慙愧風師教<lb/>
𣢾曲為分一舍作三程<lb/>
峭壁呀呀虎擘口悪灘洶洶雷出吼泝流更著打<lb/>
頭風如撐鉄舩上牛斗風伯勸爾一盃酒何須悪<lb/>
劇驚詩叟端能為我霽威否岸栁掉頭荻揺手<lb/>
　　　嶺雲<lb/>
好山幸自緑嶄嶄須把輕雲䕶淺嵐天女似憐山<lb/>
骨瘦為縫霧縠作春衫<lb/>
<pb n="KR4d0266_SBCK_016-14b"/>
　　　病中止酒<lb/>
葛衣著了却生寒風㔟顛時正上灘客裡無聊已<lb/>
無奈更教止酒過春殘<lb/>
江草江花怨阿誰山風山雨緫成悲春愁萬斛無<lb/>
安頓旋旋分張乞小詩<lb/>
　　　明發陳公徑過摩舍那灘石峯下<lb/>
遥松煙未銷近竹露猶滴石峯矜孤鋭喜以江自<lb/>
隔清潭涵曦紫碧岫過雲白囬瞻宿處堤路轉不<lb/>
可覔<lb/>
地逈人絶影山僻虎留跡下有無底潭上有欲落<lb/>
<pb n="KR4d0266_SBCK_016-15a"/>
石是間一逕横來以萬松直樹從何時有陳公所<lb/>
手植陳公今焉在逕松自寒碧<lb/>
昨宵望石峯相去無一尺今日行終朝秪遶石峯<lb/>
側石峯何曾逺江路自不直仰瞻碧孱顔清峻如<lb/>
立壁反覆得細看何必更登陟<lb/>
後顧江已逺前睨山若塞棹進岸自囬天水未有<lb/>
極簾欣入絶巘舟愕觸潜石東暾澹未熹北吹寒<lb/>
更寂岸草不知愁向人弄晴碧<lb/>
澄潭湧晴暈不風自成花囬流如倦客出門復還<lb/>
家江晴已數日新漲沒舊沙知是前溪雨濕雲尚<lb/>
<pb n="KR4d0266_SBCK_016-15b"/>
横斜<lb/>
山轉江亦轉江行山亦行風鬟照玉鏡素練縈青<lb/>
屏我本山水客澹無軒冕情塵中悔一來事外懷<lb/>
孤征忽乘滄浪舟仰髙俯深清餐翠腹可飽飲渌<lb/>
身頓輕鷓鴣不相識還作故園聲<lb/>
危峯瑩無土平地岌孤石如何半巖間亦有小樹<lb/>
碧走空根苦辛倚險榦寒瘠芳蘭間叢生紫㽔濯<lb/>
幽色近香許世聞逺秀絶人摘而我雲外身方茲<lb/>
喟行役<lb/>
城中安得山無山安得詩我入五羊城遂與山水<lb/>
<pb n="KR4d0266_SBCK_016-16a"/>
辭有鏡不敢覽塵面我自知解維來㱕亭山水奔<lb/>
相隨水光動我巾山色染我衣舟行將一月恨速<lb/>
不恨遲山雲來未已江月皎無滓<hi>聲平</hi>開懷放之入<lb/>
出語頗似之<lb/>
我從靈洲來惟見芳草渡蒹葭隨水逺曠野無立<lb/>
樹掛席上真陽好山忽無數好山如隠士避世不<lb/>
自露不應官道傍乃有見山處借識衛叔玠未覩<lb/>
樂彦輔石峯難再得舟過更囬顧<lb/>
南中山絶佳所恨人煙稀畧無好事人結茅臨深<lb/>
溪峯頂可月亭岸石即釣磯空令煙中猿掛崖弄<lb/>
<pb n="KR4d0266_SBCK_016-16b"/>
漣漪山多人自少人逺山益竒我舟行不留過眼<lb/>
山如馳過眼意已足久留亦何為<lb/>
　　　逺峯<lb/>
孤巘秀何似碧蓮含未開誰將脩月斧劚取一大<lb/>
來<lb/>
　　　江上松徑<lb/>
一日江行百折中囬頭猶見夜來峯好山十里都<lb/>
如畫更與横排一徑松<lb/>
　　　上濛<graphic n="KR2712" url="https://raw.githubusercontent.com/kanripo/KR-Gaiji/master/images/KR2712.png" mimeType="image/png"/>灘<lb/>
清江斜抱嶺根來暗石衝波却倒囬幸自瑠璃青<lb/>
<pb n="KR4d0266_SBCK_016-17a"/>
一片落灘碎作雪花堆<lb/>
　　　囬望摩舍那灘石峯<lb/>
好山近看未為竒逺看全勝近看時囬望七峯雲<lb/>
外筍兩峯髙絶五峯低<lb/>
　　　明發白沙灘聞布榖有感<lb/>
提壺勸我飲杜鵑勸我㱕不如布榖子勸我勤耘<lb/>
耔我少貧且賤不但無置錐筆耒墾紙田黒水導<lb/>
墨池借令字堪煑識字亦㡬希啼飢如不聞飢慣<lb/>
自不啼駿奔三十年辛勤竟何為髪從道塗白面<lb/>
為風雪黧夜來白沙灘老命輕如絲洪濤舞一葉<lb/>
<pb n="KR4d0266_SBCK_016-17b"/>
呼天呌神祇生全乃偶然人力初何施曉聞布榖<lb/>
聲如在故山時坐令萬感集初悟半世非一險靡<lb/>
不悔數悔庸何追有田不㱕耕布榖真吾師<lb/>
　　　寄賀建康留守范參政端明<lb/>
衮衣不是未教㱕不合威名滿四夷天與中興開<lb/>
日月帝分萬乗半旌旗春生錦繡山河早秋到江<lb/>
淮草木遲卧䕶北門㫷月爾却專堂印鳯凰池<lb/>
一生狂殺老猶狂只炷先生一瓣香不爲渠儂在<lb/>
廊廟無端將相更文章江南海北三千里玉唾銀<lb/>
鈎十萬行早整乾坤早巖壑石湖風月剰分張<lb/>
<pb n="KR4d0266_SBCK_016-18a"/>
　　　荔枝堂晝憩<lb/>
荔子陰中風絶涼菖蒲節後日偏長落殘數柄荷<lb/>
花蘃浸得一瓶泉水香多病早衰非破硯欲行復<lb/>
倦且胡床曲江近北差遲暑不道江山勝五羊<lb/>
　　　風雨<lb/>
殘風剰雨故欺人垂箔關牎䕶病身自拾荷花楷<lb/>
面汙新將筍籜製頭巾梅天筆墨都生醭棐几文<lb/>
書嬾拂塵帽子一峯青可掇隔墻不敢畧開門<lb/>
　　　謝從善挽詞<lb/>
一腹儲三篋雙鈎挽萬牛行身平中準閲世澹於<lb/>
<pb n="KR4d0266_SBCK_016-18b"/>
秋紫誥猶新墨霜髯忽古丘清風未作記挂剣淚<lb/>
川流<lb/>
　　　送彭元忠縣丞北㱕<lb/>
君從循州來却向饒州去拍天海浪拂日峯瓊尺<lb/>
裁成錦機句學詩初學陳後山霜皮脱盡山骨寒<lb/>
近來别具一隻明要蹈唐人最上関三春弱栁三<lb/>
秋月半溪清氷半峯雪只今六月無此物君能喚<lb/>
渠來入筆恰則新鶯百囀聲忽有寒蛩終夜鳴瀟<lb/>
湘故人江漢客為君一夜頭盡白我欠天公詩債<lb/>
多霜髭撚盡未償他君懐玉槃金叵羅合騎天駟<lb/>
<pb n="KR4d0266_SBCK_016-19a"/>
超天河如何也鑄一大錯自古詩人多命薄黄茅<lb/>
起煙如黄沙瘴母照永曼陀花廣東之游樂復樂<lb/>
勸君不如早還家<lb/>
　　　行部决獄宿新隆寺觀鄒至完題壁<lb/>
道鄉千古一清風雪壁銀鈎墨尚濃若愛殿前蒼<lb/>
玉佩斷無身後碧紗籠<lb/>
　　　題望韶亭<lb/>
新隆寺後看韶石三三兩兩畧依稀金坈違頭看<lb/>
韶石十十五五不整齊一來望韶亭上看九韶八<lb/>
音堆一案金鍾大鏞浮水涯王瑟瑶琴倚天半堯<lb/>
<pb n="KR4d0266_SBCK_016-19b"/>
時文物也麄踈禮樂猶帶鴻荒餘茅茨殿上槌土<lb/>
鼓葦籥聲外無笙竽黄能郎君走川嶽領取后䕫<lb/>
搜禮樂嶧山桐樹半夜鳴泗水石頭清畫躍山祗<lb/>
川后争献珍姚家制作初一新帝思南嶽來時巡<lb/>
宫琛廟寳皆駿奔曲江清澈碧瓊軟海山孤尖翠<lb/>
屏展天顔有喜后䕫知一奏雲韶供亞飯帝登九<lb/>
疑忘却㱕不知斑盡湘笛枝后䕫一脛跛莫隨坐<lb/>
委衆樂江之湄儀鳯舞獸掃無跡獨留一狻守其<lb/>
側至今喚作獅子石雨淋日炙爛不得洞庭張樂<lb/>
已莓苔犍為獲磬亦塵埃不如九韶故無恙戛擊<lb/>
<pb n="KR4d0266_SBCK_016-20a"/>
尚可冬起雷何時九秋霜月裡來聴湘妃瑟聲美<lb/>
曲終道是不見人江上數峯是誰子<lb/>
　　　憩楹塘驛<lb/>
夾路黄茅與樹齊人行茅裡似山雞長松不與遮<lb/>
西日却送清陰過隔溪<lb/>
松鳴竹嘯響千崖為底炎蒸吹不開自是笋輿趍<lb/>
北去薰風不是不南來<lb/>
　　　官<lb/>
翠旌緑纛夾車輪龍作長身鉄作鱗莫笑道傍數<lb/>
松樹古來老却㡬官人<lb/>
<pb n="KR4d0266_SBCK_016-20b"/>
</p>
<p>
　　　嘉定元年春三月男　長孺　編定<lb/>
　　端平元年夏五月門人茂良　校正<lb/>
誠齋集巻第十六<hi>終</hi>
<pb n="KR4d0266_SBCK_016-21a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_014-1a"/>
誠齋集巻第十四<lb/>
　　　　　　　廬陵楊　万里　廷秀<lb/>
　詩<lb/>
　　西歸集<lb/>
　　　詩情<lb/>
只要琱詩不要名老來也復減詩情虚名滿世真<lb/>
何用更把虚名賺後生<lb/>
　　　四月十三日度鄱陽湖<hi>山其狀如蛭浮水湖心一山曰康郎</hi>
<hi>上</hi>
泊舟番君湖風雨至夜半求濟敢自必苟安固所<lb/>
<pb n="KR4d0266_SBCK_014-1b"/>
願孤愁知無益暫忍復永歎夜久忽自睡倦極不<lb/>
知且舟人呼我起順風不容緩半篙已湖心一葉<lb/>
恰鏡面仰見雲衣開側視帆腹滿天如瑠璃鍾下<lb/>
覆水晶椀波光金汁㵼日影銀柱貫康山杯中蛭<lb/>
廬阜帆前幔豁然地無蒂渺若海不岸是身若虚<lb/>
空御氣遊汗漫初憂觸危濤不意拾竒觀近嵗六<lb/>
暄凉此水三往返未涉每不寧既濟輒復玩㳺倦<lb/>
當自歸非為猿鶴怨<lb/>
　　　已至湖尾望見西山<lb/>
好風稳送五湖船萬頃銀濤半霎間已入江西猶<lb/>
<pb n="KR4d0266_SBCK_014-2a"/>
未覺忽然對面是西山<lb/>
蘆荻中間一港深蔞蒿如柱不成簮正愁半日無<lb/>
村落逺有人家在樹林<lb/>
千里都無半㸃山如何敢望有人煙不教逺樹遮<lb/>
欄却蘆荻生來直到天<lb/>
　　　送鄉人余文明勸之以歸<lb/>
一别髙人又十年霜筋雪骨健依然席門未害車<lb/>
多轍斗酒尚能詩百篇蒼狗白衣俱昨夢長庚孤<lb/>
月自青天故山松菊平安在何日歸歟解釣船<lb/>
　　　送王季山王簿省覲樞府<lb/>
<pb n="KR4d0266_SBCK_014-2b"/>
六館名流王季山十年風雨短檠寒不曾文字饒<lb/>
羣子勉為庭闈就一官伯也騰身紫極上叔兮着<lb/>
眼白雲端㑹當再奏河東賦姓字從頭掲牓看<lb/>
　　　豫章光華館苦雨<lb/>
阻水水不退苦雨雨不收天不遣人行我豈願此<lb/>
留客間亦何娯勝踐或銷憂西山天下竒東湖塵<lb/>
外幽駕言欲一往雨濕且復休懐哉滕王閣咫尺<lb/>
城南陬舉武便可至登臨亦無由平陸幻成海髙<lb/>
屋瞬失樓南浦水正長何時放歸舟<lb/>
　　　葉教授鎬乃翁致政一百三嵗屢加封<lb/>
<pb n="KR4d0266_SBCK_014-3a"/>
　　仍錫朱銀取告命之詞名其堂曰介壽<lb/>
蘭玉初攀桂朱銀降自天堂中有一老物外百三<lb/>
年紫誥行充棟霜毛儘滿顛仁人元自壽端不羡<lb/>
臞仙<lb/>
　　　秋蟲<lb/>
蟬哀落日恰纔收蛩怨黄昏正未休催得世人頭<lb/>
揔白不知替得二蟲愁<lb/>
　　　病中感秋時初䘮壽佺子<lb/>
臨曉睡偏重不知䆫已明髙梧下清露宿鳥有寒<lb/>
聲愁豈闗鬚事秋來添雪莖病身仍哭子併作老<lb/>
<pb n="KR4d0266_SBCK_014-3b"/>
來情<lb/>
　　　秋熱<lb/>
多難幽懐慘不舒秋風殘暑掃難除一生最怕西<lb/>
䆫日長是酴醿架子踈<lb/>
年年極暑與秋期日日秋陽在暮時我自愁吟無<lb/>
意思蟬聲移近入簷枝<lb/>
　　　夜坐<lb/>
夜永留清坐詩臞稱病容溪鳴風處竹月濕露中<lb/>
松喜事何曾夢燈花誑殺儂欲歸歸已得歸得却<lb/>
無悰<lb/>
<pb n="KR4d0266_SBCK_014-4a"/>
　　　中秋病中不飲二首後一首用轆<lb/>
　　　轤體<lb/>
厺年兩淅淅西州今夕南溪溪上頭滿著玻瓈一<lb/>
盆水洗開玉鏡十分秋病來不飲非無酒老厺追<lb/>
驩揔是愁自笑獨醒仍苦詠枯腸雷轉不禁搜<lb/>
無風無雨併無雲今嵗中秋儘十分畢竟氷輪誰<lb/>
為轉碾穿玉宇不生痕坐看兒軰紛然飲也遣先<lb/>
生半欲醺自是清樽負明月不闗明月負清樽<lb/>
　　　中秋月長句<lb/>
西山走下丹砂九東山飛上黄金盤徑從碧海昇<lb/>
<pb n="KR4d0266_SBCK_014-4b"/>
青天半濕尚帶波濤痕初輝淡淡寒不動月華猶<lb/>
輕桂華重黄羅團扇暗花紋蹙金突起雙龍鳯湏<lb/>
臾正面天中央銀鉦退盡向來黄乾坤鎔入冰壺<lb/>
裏萬象都無只有光平生愛月愛今夕古人與我<lb/>
同此癖厺年中秋天漆黒今年中秋月雪白先生<lb/>
舊不論升斗近來畏病不飲酒月下醒眼搔白首<lb/>
明年月似今宵否<lb/>
　　　秋雨初霽<lb/>
松竹陰寒分外蒼芭蕉花濕夢中香抽身朱墨塵<lb/>
埃裏入眼山林氣味長今日更無秋熱厺曉晴猶<lb/>
<pb n="KR4d0266_SBCK_014-5a"/>
帶雨餘凉却將白髪三千丈繰作霜絲補錦囊<lb/>
　　　子上弟折贈木犀數枝走筆謝之<lb/>
我家殊未有秋色君家先得秋消息西風夜入小<lb/>
池塘木犀漏洩月中香一粒粟中香萬斛君看一<lb/>
梢㡬金粟門前雙桂更作門路人知是幽人屋數<lb/>
枝寄我開愁眉欲狀黄香無好詩君到廣寒折一<lb/>
枝香無兩舨君自知<lb/>
　　　西齋舊無竹予歸自毗陵齋前忽有<lb/>
　　　竹滿庭蓋墻外之竹迸逸而生此也<lb/>
　　　喜而賦之<lb/>
<pb n="KR4d0266_SBCK_014-5b"/>
平生取友孤竹君館之山崦與卜鄰風衿月珮霜<lb/>
雪身只談風節不論文我開西齋對清潤每嫌隔<lb/>
䆫不相近别來桃李一再花我長在外君在家歸<lb/>
來西齋掛䆫處此君忽在䆫前住繞墻撿校無來<lb/>
路此君來路從何許向來先生初出厺遣猿看墻<lb/>
鶴看户如何鶴睡眼未開此君一夜過墻來明朝<lb/>
穉子滿庭砌豹丈玉骨龍苗裔春風吹墮錦衣裳<lb/>
仰看青士冠劒長先生豈惜䆫前地與君同醒復<lb/>
同醉<lb/>
　　　病後覺衰<lb/>
<pb n="KR4d0266_SBCK_014-6a"/>
病着初無惱安來始覺衰人誰長健底老有頓來<lb/>
時山意淒寒日秋光染瘦詩小松能許劣學我弄<lb/>
吟髭<lb/>
　　　昨日訪子上不遇裴囘庭砌觀木犀<lb/>
　　　而歸再以七言乞數枝<lb/>
昨攜兒軰扣雲闗繞遍巖花恣意看苔砌落深金<lb/>
布地水沉烝透栗堆盤寄詩北阮賖秋色供我西<lb/>
牎當晩餐小朶出叢須折却莫教折破碧團欒<lb/>
　　　芭蕉<lb/>
骨相玲瓏透入牎花頭倒挂紫荷香繞身無數青<lb/>
<pb n="KR4d0266_SBCK_014-6b"/>
羅扇風不來時也不凉<lb/>
蕭蕭洒洒復婷婷一半風流一半清不為暑牎添<lb/>
午蔭却來愁枕作秋聲<lb/>
簷牙牎額兩三株只欠王維畫雪圖開卷不題元<lb/>
字脚碧牎團蠟有如無<lb/>
　　　拒霜花<lb/>
木蕖何似水芙蕖同箇聲名各自都風露商量借<lb/>
膏沐燕脂深淺入肌膚喚回春色秋光裏饒得紅<lb/>
糚翠蓋無字曰拒霜渾不惡却愁霜重要人扶<lb/>
　　　不寐<lb/>
<pb n="KR4d0266_SBCK_014-7a"/>
老來只願酒難醒酒力纔醒夢便驚露滴新寒欺<lb/>
病骨䆠游如夢記平生深山五皷雞吹角落月一<lb/>
牎鵝打更等待曉光琱好句曉光未白句先成<lb/>
非闗枕上愛哦詩聊復銷愁片子時老眼强眠終<lb/>
不夢空腸暗響訢長飢飜來覆厺體都痛乍暗忽<lb/>
明燈為誰只道晝長無那着夜長難柰不曾知<lb/>
暗蟲夜啼不肯停直從黄昏啼到明不知計論底<lb/>
事着為復怨嗟誰子生至竟通宵千萬語真實只<lb/>
是兩三聲唧唧唧唧復唧唧此外何言君試聴<lb/>
初聞一犬兩犬聲次第逺近雞都鳴今夕明朝何<lb/>
<pb n="KR4d0266_SBCK_014-7b"/>
日了南村北巷㡬人行忽思春雨宿茅店最苦僕<lb/>
夫催厺程是時懶起惜殘睡如今不眠愁獨醒<lb/>
寄<lb/>
　　　寄題保諍庵<hi>中語名其庵謝昌國記之治劉賢礪取司馬温公無為賛</hi>
<hi>温公語也心正保躬以静</hi>
洙泗九淵閟厺珠沒人下取龍怒鬚迂叟勃興章<lb/>
甫徒刺手一探珠烱如正心保躬四顆餘一顆光<lb/>
照千乘車艮齋竪起塵拂子保静居士一笑喜試<lb/>
着此珠狂波底波自拍天珠在水江南江北起秋<lb/>
風庵前庵後吹霜松居士焚香於其中手揮五絃<lb/>
<pb n="KR4d0266_SBCK_014-8a"/>
送歸鴻<lb/>
　　　戲題常州草蟲枕屏<lb/>
黄蜂作歌紫蝶舞蜻蜓蚱蜢如風雨先生畫眠紙<lb/>
帳温無那此軰喧夢䰟眼中了了華胥國蜂催蝶<lb/>
喚到不得覺來忽見四摺屏野花紅白野草青勾<lb/>
引飛蟲作許聲何縁先生睡不驚<lb/>
　　　子上持豫章畫扇其上牡丹三株黄白<lb/>
　　　相間盛開一貓將二子戲其旁<lb/>
暄風暖景政春遲開盡好花人未知輪與狸奴得<lb/>
春色牡丹香裏弄雙兒<lb/>
<pb n="KR4d0266_SBCK_014-8b"/>
　　　和李與賢投贈之韻<lb/>
雲海不教鵬怒飛玉堦也合鳯來儀如何天下李<lb/>
元禮未遇人間鍾子期夜誦子虚無路逹夢生春<lb/>
草只心知願君更奏三千牘金牓青衫染栁絲<lb/>
　　　李與賢來訪自言所居幽勝甚似剡<lb/>
　　　溪因以似剡名其庵出閑居五詠因<lb/>
　　　次其韻<lb/>
玉壺氷叚露金莖未抵閑居五詠清休道曹詩成<lb/>
七步不須三步已詩成<lb/>
山似剡溪溪似油人如詩句句如秋無邊春裏花<lb/>
<pb n="KR4d0266_SBCK_014-9a"/>
饒笑有底忙時草喚愁<lb/>
溪上新橋是鳯林殘風剰雨做秋陰先生小試南<lb/>
風手冩得一川山水音<lb/>
見説幽居繞萬松栽梅能白杏能紅人行剡曲溪<lb/>
山裏家住輞川圖畫中<lb/>
漫浪江湖天一方故人不見兩三霜對床説盡平<lb/>
生話黄葉聲中秋夜長<lb/>
　　　寄題李與賢似剡庵<lb/>
四明狂客一茅屋勑賜剡川纔一曲安福詩人李<lb/>
與賢大書似剡山扉前我曾著脚勾踐國奉詔昭<lb/>
<pb n="KR4d0266_SBCK_014-9b"/>
陵省松栢是時八月欲半頭鏡湖不足人間秋稽<lb/>
山影落水精闕荷花露滴波中月季真茅屋荒蒼<lb/>
苔古木哀猿啼禹穴今君結屋阿那邊疋似剡川<lb/>
若箇言我到剡川君未到似和不似然不然君不<lb/>
見興公舊草天台賦元不曾識天台路一俛仰間<lb/>
已再升何用瘦藤與芒屨<lb/>
　　　試蜀中梁杲桐煙墨書玉板紙<lb/>
木犀煑泉漱寒齒殘滴更將添硯水子規鄉裏桐<lb/>
花煙浣花溪頭瓊葉紙先生厺怯苦吟琢無肝肺<lb/>
嘔無心芙蓉在左木犀右漫與七言真藉手秋光<lb/>
<pb n="KR4d0266_SBCK_014-10a"/>
一㸃入骨清有筆如椽描不就先生不瘦教難瘦<lb/>
　　　蕙花初開五言<lb/>
幽人非愛山出山將何之山居種蘭蕙嵗寒久當<lb/>
知初蓺止百畒餘地惜奚為先生無廣居千巖一<lb/>
茅茨四面秖蓺蕙中間纔置錐鋭緑紛宿叢脩紫<lb/>
擢幼枝孤榦八九花一花破初蕤西風澹無味微<lb/>
度成香吹燈夢得幽馥月冩傳静姿我欲掇芳英<lb/>
和露充晨炊眷然惻不忍環翫自忘飢豈無衆花<lb/>
草不願秋不遲種時亂不擇嵗晩悔可追<lb/>
　　　木犀落盡有感<lb/>
<pb n="KR4d0266_SBCK_014-10b"/>
一嵗秋香又一空落英顦顇怨西風開時占斷西<lb/>
風曉豈念荷花脱病紅<lb/>
姮娥收去廣寒秋太息花中無此流花品已高香<lb/>
更絶却縁韻勝得清愁<lb/>
　　　秋蠅<lb/>
秋蠅知我政哦詩得得緣眉復入髭欲打羣飛還<lb/>
歇厺風光乞與㡬多時<hi>乞厺聲</hi>
　　　白魚羮戲題<lb/>
秋水寒魚白錦鱗薑花棖實獻芳辛東坡玉糝真<lb/>
窮相得似先生此味珍<lb/>
<pb n="KR4d0266_SBCK_014-11a"/>
　　　松聲<lb/>
哦詩口角恰微鳴喚得風從月脇生端為先生醒<lb/>
醉耳繞山搜出萬松聲<lb/>
　　　寄題邵武張漢傑運幹萬巻樓<lb/>
書生都將命乞<hi>厺聲</hi>書願身化作蠧書魚蠧魚生<lb/>
得針來大<hi>切徒筒</hi>曰啖銀鈎三萬箇書生一腹無十<lb/>
圍經炊史酌不曾飢君家一編本黄石積書至今<lb/>
與山齊玉川搜腸纔一半鄴俟揷架端無羡如何<lb/>
萬巻樓上人却去黄鶴樓前作賔賛<lb/>
　　　戲筆<lb/>
<pb n="KR4d0266_SBCK_014-11b"/>
野菊荒苔各鑄錢金黄銅緑兩争妍天公支與窮<lb/>
詩客只買清愁不買田<lb/>
哦詩只道更無題物物秋來揔是詩着意染鬚玄<lb/>
尚白梳頭得蝨素成緇<lb/>
　　　飯罷散䇿遇細雨<lb/>
秋暄團扇尚堪攜病脚朝來健似飛偶到溪頭晴<lb/>
喚出未窮山頂雨催歸<lb/>
極知秋旱已難醫所喜陰雲忽四垂畢竟不成簷<lb/>
半滴辛勤枉費雨千絲<lb/>
　　　重九日雨仍菊花未開用轆轤體<lb/>
<pb n="KR4d0266_SBCK_014-12a"/>
良辰巧與賞心違四者能并自古稀恰則今年重<lb/>
九日也無黄菊兩三枝閉門幸免吹鳥帽有酒何<lb/>
湏望白衣政坐滿城風雨句平生不喜老潘詩<lb/>
　　　西齋睡起<lb/>
小睡西齋聴雨凉竹雞聲裏夢難長開門山色都<lb/>
争入只放青蒼一冊方<lb/>
　　　讀陳蕃傳<lb/>
仲舉髙談亦壯哉白頭狼狽只堪哀枉教一室塵<lb/>
如積天下何曾掃得來<lb/>
　　　銅雀硯<lb/>
<pb n="KR4d0266_SBCK_014-12b"/>
摸索陶泓不忍研阿瞞故物尚依然浪傳銅雀簷<lb/>
間瓦恐是金鳬海底甎<lb/>
　　　黄雀食新<lb/>
鵝黄染線織秋衣楊栁吹綿細細披詩債被渠渾<lb/>
索盡醉鄉邀我不容歸<lb/>
侯門信口緫稱珍只見陳人不見新三日荔投香<lb/>
味變况開醬瓿拂蛛塵<lb/>
　　　夜寒獨覺<lb/>
兒啼驚覺夢中身恰則華胥政問津脚到五更偏<lb/>
作冷老來萬事不如人若無牎月誰相伴聴盡雞<lb/>
<pb n="KR4d0266_SBCK_014-13a"/>
聲不肯晨尚有布衾寒似鐵無衾似鐵始言貧<lb/>
　　　雨晴得毗陵故舊書<lb/>
雀聲只喜曉晴新不管畦蔬雨未匀日與山光弄<lb/>
秋色風將竹影掃䆫塵多時浙右無消息忽有書<lb/>
來問老人知我近來頭白盡寒暄語外更情親<lb/>
　　　憂患感歎<lb/>
醉裏還多感醒來却更愁醉醒都不是愁感㡬時<lb/>
休<lb/>
老去情懷已不勝愁邊灾患更相仍胷中莫着傷<lb/>
心事東處銷時西處生<lb/>
<pb n="KR4d0266_SBCK_014-13b"/>
　　　霜曉<lb/>
荒荒瘦日作秋暉稍稍微暄破曉霏只有江楓偏<lb/>
得意夜挼霜水染紅衣<lb/>
　　　寄題蕭邦懷步芳園<lb/>
羣鸎亂飛春晝長極目千里春草香幽人自煑蟹<lb/>
眼湯茶甌影裏見山光欣然藥囿聊步屧戲隨蜜<lb/>
蜂與蝴蝶楊花糝逕白於雪桃花夾逕紅於擷<lb/>
　　　慶長叔招飲一桮未釂雪聲璀然<lb/>
　　　即席走筆賦十詩<lb/>
晩飲西隣大阮家天風吹雪入簷牙呼僮净掃青<lb/>
<pb n="KR4d0266_SBCK_014-14a"/>
苔地莫遣纎塵涴玉花<lb/>
長廊盡處繞梅行過盡風聲得雪聲醉裏不愁飄<lb/>
濕面自舒翠袖㸃瓊英<lb/>
老子那知鬢脚凋忍寒拚命看珠跳却嫌地暖無<lb/>
氷凍恰則飛來恰則銷<lb/>
梅花得雪更清妍折入燈前細撚看下却珠簾教<lb/>
到地横枝太瘦不禁寒<lb/>
雪政飛時梅政開倩人和雪折庭梅莫教顫脱梢<lb/>
頭雪千萬輕輕折取來<lb/>
急雪穿簾繞蠟燈梅花微笑古銅瓶朔風惡劇驚<lb/>
<pb n="KR4d0266_SBCK_014-14b"/>
人殺吹倒琉璃六曲屏<lb/>
南烹北果聚君家象箸氷槃物物佳只有蔗霜分<lb/>
不得老夫自要嚼梅花<lb/>
不是今宵雪不清只愁清殺老書生不知落得㡬<lb/>
多雪做盡北風無限聲<lb/>
酒香端的似梅無小摘梅花浸酒壺莫遣南枝獨<lb/>
醒著一桮聊勸雪肌膚<lb/>
燕寧軒裏集羣仙薄宦歸來又兩年梅影舞風風<lb/>
舞雪勸人何苦怯金船<lb/>
　　　糟蟹六言<lb/>
<pb n="KR4d0266_SBCK_014-15a"/>
霜前不落第二糟餘也復無雙一腹金相玉質兩<lb/>
螯明月秋江<lb/>
别業抛離水國失身墮在糟丘莫笑草泥郭索䇿<lb/>
勲作醉鄉侯<lb/>
　　　充信弟坐上賦梅花二首<lb/>
對酒初驚髪半華折梅還覺興殊佳如何屋角西<lb/>
南月只照梢頭一兩花自是向來香寂寞不湏更<lb/>
道影横斜北枝别有春無價和靖何曾覔得些<lb/>
月波成露露成霜借與南枝作淡粧寒入玉衣燈<lb/>
下薄春撩雪骨酒邊香却於老樹半枯處忽走一<lb/>
<pb n="KR4d0266_SBCK_014-15b"/>
梢如許長道是踈花不解語伴人醒醉人狂<lb/>
　　　徳逺叔坐上賦肴核<lb/>
　　　糟蟹<lb/>
横行湖海浪生花糟粕招邀到酒家酥片滿螯凝<lb/>
作玉金穰鎔腹未成沙<lb/>
　　　牛尾狸<lb/>
瓊瑶風骨褐衣裘野果初紅玉露秋僧孺喚渠登<lb/>
牓尾季貍只合隐山頭<lb/>
　　　蔊菜<lb/>
韲臼文辭粲受辛子牙爲祖芥為孫勸君莫謁獨<lb/>
<pb n="KR4d0266_SBCK_014-16a"/>
醒客只謁髙陽社裏人<lb/>
　　　蜜金橘<lb/>
風餐露飲橘洲仙胷次清於月樣圜俠客偶遺金<lb/>
彈子蜂王撚作菊花鈿<lb/>
　　　藕<lb/>
荷衣芰製雪為容家住雲煙太華峰外面看來真<lb/>
璞玉胷中琱出許玲瓏<lb/>
　　　人面子<lb/>
喜時能笑醉能歌眉映青山眼映波舊日美如潘<lb/>
騎省只今瘦似病維摩<lb/>
<pb n="KR4d0266_SBCK_014-16b"/>
　　　糖霜<lb/>
亦非崖蜜亦非餳青女吹霜凍作冰透骨清寒輕<lb/>
著齒嚼成人迹板橋聲<lb/>
　　　銀杏<lb/>
深灰淺火畧相遭小苦微甘韻最高未必雞頭如<lb/>
鴨脚不妨銀杏伴金桃<lb/>
　　　送談命曾南翔<lb/>
官職牽人也可憐老來那更問行年渠儂解事無<lb/>
它語道我慈親壽八千<lb/>
今年見説也無錐政坐談天泄密機舉世近來憎<lb/>
<pb n="KR4d0266_SBCK_014-17a"/>
直語貴人剰許未爲癡<lb/>
　　　題孫舜俞府判瑞石圖<lb/>
　　廬陵治中孫昌言字舜俞居越之諸暨縣作<lb/>
　　祭享之亭於龜浦雞冠山先龍圖之塋得石<lb/>
　　剖之中有文如松桂枝葉可數圖之以示士<lb/>
　　大夫賦詩者甚衆來求予詩因爲賦之<lb/>
雞冠山青龜浦碧松桂梢雲三萬尺何年星霣化<lb/>
爲石風吹木凝冰玉色仙人擘開光燭天山下人<lb/>
家夜不眠松花桂子落如雪飛入石中堅似鐵石<lb/>
中種樹人不知石中生樹人始竒君不見只今瑞<lb/>
<pb n="KR4d0266_SBCK_014-17b"/>
圖滿四海騷人詩巻牛腰大<lb/>
　　　過周波江<lb/>
溪暖無冰可得銷清波白石小魚跳忽逢寸碧翩<lb/>
然起翡翠驚飛上栁條<lb/>
　　　送談星辰許季升<lb/>
許子儒冠怨誤身如今投筆説星辰未湏道我何<lb/>
時貴且道何時子脱貧<lb/>
連珠合璧轉璇霄也被星家不見饒災曜元來怯<lb/>
禱祝福星不是背簞瓢<lb/>
　　　紀羅楊二子游南嶺石人峯<lb/>
<pb n="KR4d0266_SBCK_014-18a"/>
　　　吾弟廷弼與羅恵卿游石人峯㡬<lb/>
　　　為虎所得嘗為予道其事因作長<lb/>
　　　句紀之<lb/>
二子同游石人峯深行翠篠黄茅中初嫌微徑無<lb/>
人蹤行到半嶺徑亦窮來時猶自聞雞犬且行且<lb/>
行且語不覺逺上頭無梯下無岸前頭難攀後難<lb/>
返黄茅翠篠深復深忽有笛聲出暗林草根一把<lb/>
牛骨骼血㸃濺地驚人心二子相看面無色疾趨<lb/>
山後空王宅野僧聞此呌絶天拊破禪床推倒壁<lb/>
荒山豈有吹笛聲乃是卧虎鼻息鳴二子歸來向<lb/>
<pb n="KR4d0266_SBCK_014-18b"/>
儂説猶道兹游最清絶兹游清絶豈不佳二子性<lb/>
命如泥沙<lb/>
　　　題黄辰吉愚齋<lb/>
聖門如天不可梯諸子欲以智取之杏壇獨立無<lb/>
箇事只有回愚也大竒吾黨少年子黄子問津陋<lb/>
巷參顔氏只今此事冷如漿來年八月槐花黄<lb/>
　　　寄題萬安縣劉元襲横秀閣<lb/>
玉簮成陣雪成堆秀氣横空撥不開楚岫蒼寒五<lb/>
雲外贑江白冩九天來煙銷日出皆詩句月色波<lb/>
聲喚夢回早晩攜家過髙閣寄詩聊當一枝梅<lb/>
<pb n="KR4d0266_SBCK_014-19a"/>
　　　廷弼弟座上絶句<lb/>
黄雀初肥入口銷玉醅新熟得春饒主人更恐香<lb/>
無味沉水龍涎作伴燒<lb/>
　　　十二月二十七日大雪中過吉水<lb/>
　　　小盤渡西歸<lb/>
風巻寒江浪濕天斜吹辭雪忽平船碧琉璃上瓊<lb/>
花裏獨載詩人孟浩然<lb/>
臘殘滕六不歸家白晝乘風撒玉沙旋種瓊田茁<lb/>
瑶草更栽琪樹着銀花<lb/>
雪吹醉面不知寒信脚千山與萬山天甃瓊街三<lb/>
<pb n="KR4d0266_SBCK_014-19b"/>
十里更飛栁絮與君看<lb/>
　　　山居雪後<lb/>
春近能餘㡬許寒雪花纔落便銷殘青松梢上蘭<lb/>
根下猶得三朝兩日看一㸃紅塵未敢生松間雪<lb/>
後政堪行日光半破風微度時作髙林落果聲<lb/>
　　　嘉定元年春三月男　長孺　編定<lb/>
　端平元年夏五月門人羅　茂良　校正<lb/>
誠齋集巻第十四<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_128-1a"/>
誠齋集卷第一百二十八<lb/>
　　　　　　　廬陵楊　万里　廷秀<lb/>
　墓誌銘<lb/>
　　　鈐轄趙公墓誌銘<lb/>
公諱不獨字彦親濮安懿王四世孫也曽主父宗<lb/>
隱贈太師潤王父仲癸贈少師莘王父士譚贈武<lb/>
勝軍節度使公自緫角儀觀秀傑端重寡言以五<lb/>
月五日生莘王毎異之曰此吾家千里駒以䕃𥙷<lb/>
左班殿直政和三年授成忠郎添差西京永寕縣<lb/>
酒稅建炎元年　光堯登極轉忠翊郎二年以京<lb/>
<pb n="KR4d0266_SBCK_128-1b"/>
西北路制置司辟命權知西京永寕縣事兼緫轄<lb/>
軍馬時胡騎南牧所在盗起永寕當賊衡公毅然<lb/>
以維城為巳任繕修戰械峙糧立壁振作士氣屢<lb/>
立戰㓛鄰邑相継不守公境獨全紹興三年内外<lb/>
阻絶西京遂䧟公與弟不庻不忙率公族及郷里<lb/>
豪傑各塹山為砦以拒賊來則禦去則襲一日偽<lb/>
齊歩軍太尉王勝大軍惔至逺近震擾公挺身與<lb/>
戰屢捷七年糧盡援絶勢不能復支遂率所部數<lb/>
千人南㱕天子嘉歎賚子優渥特轉四官令吏部<lb/>
授優異職未㡬轉武節郎又轉武徳郎授建康府<lb/>
<pb n="KR4d0266_SBCK_128-2a"/>
兵馬都監制曰趙某忠義可嘉又曰以勸臣節公<lb/>
在建康威名焯著盗<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>屏迹留守晁謙之倡諸公<lb/>
間論薦章交公車轉武㓛郎歴撫吉南康臨冮兵<lb/>
馬都監官吉者再公屢緫材官習孰李法操㓛吏<lb/>
士威信斬斬匹馬夕掫獄市寕壹偷児相戒曰是<lb/>
嘗赤手抗虜何可犯也三十年轉武翼大夫衡州<lb/>
兵馬鈐轄　上即位轉武經大夫主管台州崇道<lb/>
觀後轉武節大夫吉州兵馬鈐轄再遷武徳大夫<lb/>
光堯聖夀七十湛恩轉武㓛大夫公雖帝王子孫<lb/>
而少歴行陣精騎射善用兵孫呉之書口講心計<lb/>
<pb n="KR4d0266_SBCK_128-2b"/>
洞逹竒正沈涵䇿謀臨機料敵氷觧雪釋毎誦賈<lb/>
生語曰何不試以臣為屬國請必擊單于笞中行<lb/>
說輙太息北嚮髮上衝冠及南北罷兵公亦老矣<lb/>
戎馬之氣浣以詩書群居燕間黄㡌野服投壷奕<lb/>
棊一觴一詠市書充棟用訓子弟風流文雅翩翩<lb/>
佳公子也天性仁厚方在洛金虜所過必屠遺胔<lb/>
横道公見之躬取虆梩掩之雖在兵間不忘愛物<lb/>
嚴不重傷勝不多殺晩喜浮屠䀛爽盥漱清坐齊<lb/>
如誦其語必萬周淳熈三年九月辛未卒年七十<lb/>
一十一月某日葬于吉州城北螺子山女冠平之<lb/>
<pb n="KR4d0266_SBCK_128-3a"/>
原配徐氏累封安人男善撙秉義郎監潭州南岳<lb/>
廟皆先公卒女二人長適成忠郎新岳州平江廵<lb/>
検管鎔次早世孫男四人長曰汝弼承節郎新監<lb/>
潭州南嶽廟次曰汝諧汝賢汝翼皆以公䕃𥙷宫<lb/>
孫女四人長適李純次許嫁徐洪王與王希尹汝<lb/>
弼以公族子善滂所論次行實來謁銘銘曰<lb/>
維嵩之蒼維洛之茫鞠為狄郷趙公之㷀不粒不<lb/>
兵身作之城有倬者節有燁者烈日光玉㓗位不<lb/>
㓛侔名不風休詩于兹丘賁彼柏楸<lb/>
　　　欎林州教授毛嵩老墓誌銘<lb/>
<pb n="KR4d0266_SBCK_128-3b"/>
嵩老毛氏諱惠直其先三衢人八世祖侍御公為<lb/>
吉州太守道出吉水之龍城愛其佳山水官滿家<lb/>
焉歴四世而生九皐九皐生琦琦生珵俱不仕珵<lb/>
字平國生二子季曰惠明長則嵩老也平國性簡<lb/>
澹落然與世若不相接以是家窮空嵩老少長強<lb/>
學授徒以業其家於是親若弟始忘其貧平國死<lb/>
惠明亦早世嵩老字其孤終身[婺-矛+牙]妹孤甥㷀然無<lb/>
㱕嵩老皆聚而衣食之嵩老旣壯文名彰施再貢<lb/>
于郷登進士第授左迪㓛郎主邵武縣簿太守以<lb/>
嵩老儒先厚禮之光澤縣令某以非罪繫獄部使<lb/>
<pb n="KR4d0266_SBCK_128-4a"/>
者命嵩老徃鞠之令懼不能自白使所親語嵩老<lb/>
願母周内深文嵩老笑曰所坐有無在彼所當輕<lb/>
重在令甲我何與焉既至取具獄閱之皆文致讕<lb/>
辞也即平反之用薦者授左從政郎漢陽軍漢川<lb/>
縣令縣故荒餘又承兵乱公私赤立嵩老畢力撫<lb/>
摩民少昭蘓尉某献掊克之䇿嵩老謝不納尉懟<lb/>
甚思所以害嵩老者夜遣卒斧縣庫盗官緍錢事<lb/>
覺跡至尉所人謂嵩老將甘心必痛縄治㧣連及<lb/>
尉嵩老曰吾知求盗爾旣得盗又何求太守某黷<lb/>
貨諸邑爭剥民以㗖之嵩老獨否守怒求嵩老罪<lb/>
<pb n="KR4d0266_SBCK_128-4b"/>
百端竟無有然誅貨未巳嵩老喟曰浚民以自安<lb/>
去官以安民兩言决爾遂引疾上還印綬漢川之<lb/>
民遮留莫可旣去俸之未給數十萬錢嵩老曰吾<lb/>
棄官尚言禄漢川之民至今思之授欎林州州學<lb/>
教授以　上登極恩加左文林郎欎林瘴癘地士<lb/>
不知學嵩老曰人謂教官無職事育人材非職事<lb/>
耶日入黌室為諸生講古今聖經賢傳口授指畫<lb/>
士得所宗始競于學中州文風五嶺不隔而嵩老<lb/>
不幸死矣蓋隆興二十年七月十有三日也於是<lb/>
嵩老生六十九年矣嵩老於郷黨其族親之貧不<lb/>
<pb n="KR4d0266_SBCK_128-5a"/>
自振者子弟之弱不樹立者可教教之不可教覆<lb/>
護之嵩老焉依以就其才妥其家者豈少也然類<lb/>
負嵩老嵩老不怨不悔亦不攺為初配張氏継室<lb/>
羅氏廬陵名儒天文之女有淑徳旣㱕嵩老傾囊<lb/>
中裝治生梱内之政不以毫髪累嵩老男二人良<lb/>
臣良弼學有儁聲方増而未巳者也女一人適進<lb/>
士曽晞說孫男三人長曰霊運餘未名嵩老旣葬<lb/>
良臣㝷卒乾道辛卯八月某日良弼攺葬嵩老于<lb/>
等岡山之原先事移書走都下以左從政郎吉州<lb/>
録事参軍謝諤狀來謁銘某與嵩老有連習孰其<lb/>
<pb n="KR4d0266_SBCK_128-5b"/>
賢銘曰<lb/>
嵩老之仕其征無車嵩老之沒其燾無廬嵩老之<lb/>
廉其獨無俱矜彼之腴嗤吾之臞後千斯年誰之<lb/>
㓗汙老驥斯殂亦龍其駒其驤超如此其昌乎<lb/>
　　　故承事郎通判鎮江府蔡公墓誌銘<lb/>
公諱湍字子東莆之仙游人曽大父諱襄端明殿<lb/>
學士禮部侍郎贈吏部侍郎大父諱旻宣義郎贈<lb/>
少傅考諱伸左中大夫贈光禄大夫光禄四子公<lb/>
其長也公以門子為將仕郎尉台之天長郡守畢<lb/>
良史材之羅致幕下頃之宅憂免䘮尉台之寕海<lb/>
<pb n="KR4d0266_SBCK_128-6a"/>
邑多盗皆藪於海晝則魚潜宵則虎冠公以嚴治<lb/>
盗發輒得境以清寕州上㓛狀授承務郎知池州<lb/>
貴池縣貴池於邑爲劇公更平寛邑人宜之然不<lb/>
可干以私大官要人爲姦利者噤莫敢伸庚寅無<lb/>
秋江淮流民道殣相望元夕守欲出遨符縣張燈<lb/>
公曰此遊觀時耶竟不奉教大江之瀕因渚爲田<lb/>
議征其畒州縣奉詔並縁侵牟　朝廷知之乃命<lb/>
有司㱕田于甿除租于官適議臣爲部使者沮格<lb/>
成命公爭不可力請於朝以南卒𬒳上賜使者怒<lb/>
欲當以重劾爬羅瘢疵毫毛莫得也居二年弟洸<lb/>
<pb n="KR4d0266_SBCK_128-6b"/>
給饟江東公以嫌引去除通判鎮江府未之官乙<lb/>
未冬得上氣疾明年正月疾革命其子戡武曰譚<lb/>
墅先塴也我死葬焉庻㡬從先人於地下疾少間<lb/>
家人咸喜公忽屏醫藥曰我生止今日爾乃盥櫛<lb/>
更衣拱而危坐初隱隱聞鼻息聲倐而逝實丙申<lb/>
正月二十有九日也得年五十六官止承事郎諸<lb/>
孤以其年四月二十七日葬公于武進縣懷徳郷<lb/>
譚墅公命也公性闓明㓜所佔畢耋而不忘毅毅<lb/>
頑頑其資則天事親慤孝見利瑟縮嘗曰冨非吾<lb/>
志姑紓吾貧有田二頃㱕耕可卜先是光禄以清<lb/>
<pb n="KR4d0266_SBCK_128-7a"/>
白遺後之人不事生業而公為吏狷且廉歴官半<lb/>
世而在官之日堇五稔故其家貧甚衆指數百自<lb/>
奉甚薄寕窮不一折節人不堪憂公晏如也旣殁<lb/>
家垂槖諸孤以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>布捾㰸焉公裏方襮圜粹温成春<lb/>
善與人交一見傾蓋人人自以得公重比其没也<lb/>
莫不隕涕公娶方氏封孺人長曰戡覃思道學下<lb/>
筆超詣舉進士甲科授簡三館誦言水旱所召上<lb/>
嘉其忠擢秘書省正字因賜對極陳士大夫敢言<lb/>
者非好名乃愛君善類怙焉今為承議郎新知道<lb/>
州次曰武績文應進士舉女六人長適進士鄒彦<lb/>
<pb n="KR4d0266_SBCK_128-7b"/>
謙先公卒次適迪㓛郎新徳安府應山縣尉孫敏<lb/>
問次適通直郎知江陵府松滋縣張棱次適張元<lb/>
渙次適胡鑒次尚㓜孫男一人康女二人丁酉之<lb/>
夏某來守毘陵戡以户部尚書洸所狀公行實來<lb/>
請銘某雖不及上堂拜公而與戡同朝甚厚義不<lb/>
得辞乃為之銘銘曰<lb/>
士無巧愚惟珍爾迂惟疚爾䛕蔡公卒瘏不寕其<lb/>
軀本本有初而祖君謨其貞玉如公其肖諸不薺<lb/>
而茶不刓其觚宜躄而驅靡究其塗而嗇其攄厥<lb/>
聲則都<lb/>
<pb n="KR4d0266_SBCK_128-8a"/>
　　　王南鵬墓誌銘<lb/>
南鵬諱翊世家廬陵之宣溪蓋其先仲舒觀察江<lb/>
西其子孫有家焉者其别為宣溪之王云南鵬兄<lb/>
弟四人其長邦英業儒得官南鵬蚤游庠校有聲<lb/>
射科未有就而逢靖康之乱兄弟奉其親轉徙兵<lb/>
間乱定南鵬年巳逾壯乃得一官非其志也因棄<lb/>
去㱕隱故山老焉乃傾厥家市萬卷書闢館百楹<lb/>
爰誨子弟爰來士友晝趾其堂賔森𥚑織壷觴淋<lb/>
浪髙吟大噱夕耳其牖經聲史音咏歌千祀旣旣旣<lb/>
酣南鵬角巾野服消揺是間送鴻揮弦其樂無央<lb/>
<pb n="KR4d0266_SBCK_128-8b"/>
皐壤山林凢四十年或秋罷人遏厥糴我廩我囷<lb/>
傾倒旣竭縮估不嬴垊泣其仁昏友族親以窶來<lb/>
㱕乃充乃求不懈益劬里有狡焉非意我于匪校<lb/>
伊愉彼則風休狡自罟擭旣阽於誅或惎於余盍<lb/>
巇之乗我卑之哂怍是惎者南鵬乾道九年二月<lb/>
二十五月卒年八十二属纊不乱猶進子孫枚訓<lb/>
以善言訖而逝以淳熈二年正月二十三日葬于<lb/>
宣化郷山塘之原曽祖贄祖居父珝初娶樊氏継<lb/>
室劉氏二男秉直秉國女適蕭汝稱孫男十一人<lb/>
揚名厚揚祖琳芻揚善揚仁揚烈揚武揚庭揚輝<lb/>
<pb n="KR4d0266_SBCK_128-9a"/>
女五人曽孫男十二人女十四人夫人二子一女<lb/>
皆先卒秉國𥙷登仕郎厚琳芻皆預薦而琳再上<lb/>
餘皆學蓋方昌而未巳也万里舊聞秉國有父風<lb/>
而琳又有一日雅琳父子以從政郎興國軍教授<lb/>
李侯盛所論次南鵬行實來謁銘銘曰<lb/>
有耋彼松于澗之中不匠而槁雪霜雨風茁是孫<lb/>
枝旣灌旣繁孔秀孔妍遷彼景山宣溪之王其承<lb/>
方碩謂淑不天盍覿斯石<lb/>
　　　蕭嶽英墓誌銘<lb/>
公諱許字嶽英蕭氏其先自唐丞相復觀察湖南<lb/>
<pb n="KR4d0266_SBCK_128-9b"/>
其子倹留家長沙六世而徙廬陵其後武寕令霽<lb/>
子煥國𥘉徙白沙今遂為吉水人自定基與其孫<lb/>
服相継入為御史至公之曽祖汝賢為將作監主<lb/>
簿蕭氏遂為廬陵大家公服之從孫也祖公瑾不<lb/>
仕父昻以公贈承務郎公七歳知属文郷先生李<lb/>
端臣一見期以偉器年十二三有聲郡學三舉於<lb/>
禮部不第　今天子嗣位慶頼海内公以特奏名<lb/>
授將仕郎公事親無遺恨獨恨親不及禄旣受官<lb/>
則喟曰白頭非折腰具於㓛令選調者六考老焉<lb/>
則爵父母吾得藉手下泉其可初調監常州犇牛<lb/>
<pb n="KR4d0266_SBCK_128-10a"/>
鎮犇牛中㓛邦甸外通疆場行李還徃空道攸出<lb/>
大農之供歳五百萬大賔儲偫則又稱是踐厥職<lb/>
者聞罷自免非廣則懦凢二十軰蓋廣出狹入官<lb/>
吏並縁刲剥市利虐取苛留征商其咨間道以逋<lb/>
官用告匱稅外乾沒罔不滌除曽不旬時商旅走<lb/>
集初年増至千萬明年二千萬又明年乃三千萬<lb/>
時北鄙有興天兵濯征虎符羽檄夙宵崇降塗出<lb/>
毘陵州不乏興犇牛焉依葉丞相衡實典是州嘉<lb/>
公之才論薦于朝廼移公爲無鍚令奏令爲真㑹<lb/>
公秩滿力請自觧以犇牛課最増秩從政郎監潭<lb/>
<pb n="KR4d0266_SBCK_128-10b"/>
州南嶽廟户部按近比懋賞符州賜錢四百萬公<lb/>
辞不受嶽祠秩滿調全州清湘丞攺常徳府武陵<lb/>
丞官期至公雅不欲之官則請老于朝<lb/>
上有㫖以通直郎致其仕淳熈三年春　光堯慶<lb/>
夀恩加奉議郎賜五品服故事仕而告休者半其<lb/>
俸太府檄郷郡廩之公辞焉是歳十一月<lb/>
朝廷有事于南郊太賚臣庻公以通籍朝列遂得<lb/>
追秩考妣如公始願則欣然曰吾志畢矣奏牘旣<lb/>
上未㡬以疾卒年七十有五方子孫侍疾涕泣不<lb/>
止而公神氣清夷顧曰吾無一物以遺子孫平生<lb/>
<pb n="KR4d0266_SBCK_128-11a"/>
所學獨得中庸二字今以遺汝言訖而逝公嘗客<lb/>
臨安同舎多鄰曲前古縣令楊元皐病棘則皆棄<lb/>
去公獨留晝夜助其子謁醫元皐死又助其䘮紀<lb/>
其急義類此公有文集三十卷皆有律令又有五<lb/>
一堂叢目十卷初室彭氏継室黄氏皆先卒贈孺<lb/>
人男一人特起彭出也孫男六人必得必固必簡<lb/>
必取必㳟必東女一人適進士李棣特起將葬公<lb/>
於吉水墨潭之上以奉議郎知袁州分宜縣謝諤<lb/>
之狀來請銘於某則哭而銘之曰<lb/>
郅隆之階何聘非瓌何斵非材何刈非萊嶽英之<lb/>
<pb n="KR4d0266_SBCK_128-11b"/>
才而不逢哉墨潭之涯堂斧斯嵬松栢斯哀疇不<lb/>
永懐<lb/>
　　　李縣丞叔周墓誌銘<lb/>
叔周諱　叔周其字也李氏故汜水人後徙洛以<lb/>
贈少師諱章者為曽祖以贈少傅諱百明者為祖<lb/>
而左中奉大夫諱元孺之子也中奉累贈至正議<lb/>
大夫叔周年六十四卒於從兄迎明州通判之署<lb/>
積階至奉議郎而所更者通仕郎從事郎文林郎<lb/>
承直郎通直郎終官知贑州興國丞而所更者監<lb/>
秀州蕐亭稅監秀州酒楊州節度推官吉州軍事<lb/>
<pb n="KR4d0266_SBCK_128-12a"/>
推官知潭州安化縣初靖康南渡叔周為虜所得<lb/>
屈叔周使拜不可且曰吾家世荷國恩可為虜屈<lb/>
虜怒擊叔周首流血且死遇天雨得蘇其任蕐亭<lb/>
稅以父憂不赴其任秀州監酒日叔周𬒳檄視潦<lb/>
舟行民田中問所主曰監司圭田也吏側目揺手<lb/>
不敢以潦聞叔周曰水潦為患上供且應復况圭<lb/>
田乎盡復其租常平使者鄭公某聞而竒之又𬒳<lb/>
檄覆視平江府經界時立法嚴甚胥吏郷正並縁<lb/>
為姦髙下定賦不以實閱叔周躬行田畒悉為正<lb/>
之使得其均呉人徳之㱕日野夫羅拜於道有具<lb/>
<pb n="KR4d0266_SBCK_128-12b"/>
香火送叔周出境者揚州帥向公子固馭吏如束<lb/>
濕獨樂叔周之賢將首薦焉時録事参軍施興祖<lb/>
且更盡而薦貟未具請于向向曰今歳止一牘將<lb/>
薦從事李君媿不君及叔周在傍亟曰願先薦施<lb/>
向以為長者從其請施以是得先攺京秩吉之材<lb/>
官以主將掊剋一夕潰議者欲調外砦兵捕之叔<lb/>
周曰此軰非有憾於州郡招之則定激之則叛郡<lb/>
守葉公仁用其計潰者果㱕民用不驚安化舊令<lb/>
逋府錢數百萬旣辞滿羈縻不得去叔周白帥張<lb/>
公孝祥願觧縱代者當庚所逋張公髙其誼代者<lb/>
<pb n="KR4d0266_SBCK_128-13a"/>
即觧旣而沉公介代張公有不恱於張怒及所與<lb/>
有攝尉董邰者以私謁不遂譛叔周於沉叔周自<lb/>
免去旣調興國未之官而沒𥘉正議沒時家有餘<lb/>
貲叔周旣仕則悉以委諸昆弟不名一錢也嘗攝<lb/>
楚州寳應尉適有㫖捕淮北逸㓂甚急叔周獲四<lb/>
人詔加官一列故事選調有武㓛受此詔者即為<lb/>
京官叔周曰以人命為㓛吾不忍也置而不問及<lb/>
以薦攺秩叔周曰吾不奉詔今亦攺官叔周有雜<lb/>
詩百餘篇皆慷慨憤激一飯不忘君之語初娶劉<lb/>
氏継趙氏皆先卒子男四人長夭次純綸約女四<lb/>
<pb n="KR4d0266_SBCK_128-13b"/>
人長未嫁卒次適朱俌及保義郎黄良能及進士<lb/>
楊楫皆趙出也孫男二人大中大昌叔周卒之日<lb/>
無田一畒無宅一區其樞旅殯於霅川其子純無<lb/>
所於㱕以叔周嘗官於吉吉其所甚愛者且趙夫<lb/>
人之墓在今居焉純將返樞以葬於吉之馬㒺山<lb/>
趙夫人墓之左前期以吾弟揖之狀來謁銘銘曰<lb/>
朔狁方獗裂顙不折讒夫豈多平陸九河無畮可<lb/>
耜無錐可置㷀㷀孫子將焉寘此羈忌之魂㱕哉<lb/>
丘墳襄我後人尚亨其屯<lb/>
　　　陳先生墓誌銘<lb/>
<pb n="KR4d0266_SBCK_128-14a"/>
先生諱維字子網姓陳氏鎮江金壇人也曽考元<lb/>
朝散郎致仕贈朝奉大夫王考廓登進士第朝奉<lb/>
大夫提㸃利州路刑獄公事考瑊登進士第終文<lb/>
林郎知真州楊子先生早失所怙母蔡夫人殿中<lb/>
侍御史蹈女也念陳氏孤未樹主厲節自古柎育<lb/>
訓誨有底有造年十三游郷校試藝輒最譽問藹<lb/>
然諸老生愛之曰幸哉陳氏有子紹興丁巳方與<lb/>
計偕數試禮部無遇子從古㓜而頴異先生歎曰<lb/>
吾有志無成成吾志者不在吾子家本窮空至為<lb/>
從古求師則鬻别業以行束㫦人皆難之從古旣<lb/>
<pb n="KR4d0266_SBCK_128-14b"/>
䇿上第先生喜曰吾祖孫射科三葉矣何必我躬<lb/>
晩乃以恩得官主信州戈陽簿竟不赴隆興甲申<lb/>
從古通籍朝列先生於令甲當行封曰吾老得一<lb/>
官未能及親今先自及安乎奏上輒止先生讀書<lb/>
不顓决科擇斸根株棎索源泉尤邃於詩孤澹古<lb/>
雅遹追陶桞一時名士如蘇養直吕居仁韓子蒼<lb/>
張處文皆忘年友故養直嘗稱曰子網好古博雅<lb/>
結交皆天下知名士云先生急義極物瀕死不疚<lb/>
不侵然諾聞人一善躍如以喜然資素剛是是非<lb/>
非有昭無聾理所偭者鼎貴必爭毅色正辞折恧<lb/>
<pb n="KR4d0266_SBCK_128-15a"/>
其人鄰曲有競必就而正决以片言靡不恱服蓋<lb/>
其素履服仁食義身中徽墨言中榘矱人皆諶之<lb/>
非一日也金壇之征蓻菽有布甿不病輸而病不<lb/>
均先生曰我乃無田言之無嫌倡邑之人白之有<lb/>
司復除十半太守寳文閣學士劉公子羽以書謝<lb/>
先生曰見仁人之用心從古始尉冨陽迎先生就<lb/>
養邑有黠胥受脙獄具縣令所憎欲痩死之先生<lb/>
諭從古使力爭胥竟免有中人倚勢漁牟學田從<lb/>
古欲直之質諸先生先生曰當官而行何畏焉從<lb/>
古以獲海盗當攺秩先生戒之曰以盗得官前軰<lb/>
<pb n="KR4d0266_SBCK_128-15b"/>
不忍汝其力辞先生雖布衣善論天下事毎從容<lb/>
商權今古成敗利害如卜筵篿如秉爟火位不才<lb/>
侔士者唶之先生耻言利家徒四壁併食易衣妻<lb/>
子愠見先生泊如也家無長物獨蔵書數百卷先<lb/>
生嘗自賛曰貌乎槁癯形乎侏儒外褊忤物中空<lb/>
洞而無隅至於為人之所不為而不為人之所為<lb/>
庻㡬古之愚者歟暮年深詣理學得䘮死生如覺<lb/>
言夢寥然不能入其中旣疾子孫在旁則告曰吾<lb/>
必不起吾所蔵書勿逸於儲勿墯於鋤以淑而軀<lb/>
言畢坐而逝云享年若干先生娶譚氏大理少卿<lb/>
<pb n="KR4d0266_SBCK_128-16a"/>
知柔女也生三男從古承議郎前差監行在左蔵<lb/>
東庫學古稽古俱舉進士一女㱕中書舎人張忞<lb/>
之子興宗孫男六人伯震仲巽叔謙伯泰季咸季<lb/>
益孫女四人先生之没以隆興二年十一月二十<lb/>
五日其葬以乾道元年九月十四日其兆在縣之<lb/>
唐安郷茂城村楊子府君之墓側後十五年從古<lb/>
書先生遺事泣以告其楊万里屬以銘詩銘曰<lb/>
之徳之學古彦所作播播其詞渢渢其詩麟卧弗<lb/>
馳十駕先之彼群其飛覆此之嗤弗懟弗咨與古<lb/>
而嬉不沽乃玉亦不毀于櫝卒完其璞以對于先<lb/>
<pb n="KR4d0266_SBCK_128-16b"/>
覺觀我於庭乎而其蘭其芝其茁離離伯也最怒<lb/>
是若其父方垂天而翥式奐其宇<lb/>
　　　胡英彦墓誌銘<lb/>
澹菴先生胡公以道徳文學師表一世仁濡義染<lb/>
丕變大江以西而其宗族家庭俊茂尤角立其好<lb/>
學刻深厲操清苦克肖先生者猶子英彦也英彦<lb/>
諱公武年十三為黨庠春秋弟子貟一試出諸老<lb/>
生上郡博士汪俁劉夙譽之吃吃也招為春秋師<lb/>
以風學者英彦覃思經訓鈎沉聖處出入百氏洞<lb/>
視根穴至論道原獨謂求聖道當自論語始以韓<lb/>
<pb n="KR4d0266_SBCK_128-17a"/>
子始孟為非是乃取賈誼揚雄李翶筆觧等為集<lb/>
註論語若干卷傅以新意自鄭康成王肅馬融之<lb/>
外史漢所引臣瓉顔秘書軰所注釋闕文異義靡<lb/>
不衰萃成一家言今参政周公甚愛其書為之序<lb/>
性嗜文尤工於詩其句法祖元白而宗蘇黄追琢<lb/>
光景繪事萬彚金㫪王應山髙水深獨造其極晚<lb/>
自號學林居士澹菴先生賡符讀書城南韻以朂<lb/>
之蜀人何子應亦寄以詩而予亦嘗為賦之云其<lb/>
論交極不苟如范浚明尤所厚者嘗以書與之上<lb/>
下其論徃復千里歳在癸巳嬰末疾自是沉緜無<lb/>
<pb n="KR4d0266_SBCK_128-17b"/>
瘳後六年卒實淳熈六年十二月晦也享年五十<lb/>
有五有詩若干篇詩話若干卷論語叢書三卷又<lb/>
集音二卷文髓十卷註蘭䑓詩及淮海詞各若干<lb/>
卷曽祖諒故將仕郎祖方中父宗古皆隱不仕娶<lb/>
劉氏故丞相楚公沆之曽孫男四人椐楀柅梲皆<lb/>
志學女適劉徳衍鄧執規次許嫁蕭景衡餘尚㓜<lb/>
椐將卜葬英彦于某所其兄箕狀其言行來謁銘<lb/>
銘曰<lb/>
嗜古入骨琱句得髓不爵不齒竟以窮死旣獲乎<lb/>
此又覦乎彼不曰責天無已吁<lb/>
<pb n="KR4d0266_SBCK_128-18a"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百二十八終<lb/>
<pb n="KR4d0266_SBCK_128-18b"/>
</p>
<p>
</p>
  </div>
</body>
</text>
</TEI>
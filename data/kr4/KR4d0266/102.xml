<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_102-1a"/>
誠齋集巻第一百二<lb/>
　　　　　　　廬陵楊　万里　廷秀<lb/>
　雜著<lb/>
　　祭文<lb/>
　　　祭王丞相文<lb/>
嗚呼昔嵗云秋公在里居問焉以書荅焉劬愉今<lb/>
春云暮公在堊室唁焉以筆哀不能荅八月中潘<lb/>
我來自西次于上饒聞公迎醫九月之九言至都<lb/>
下則聞公薨驚涕以雨爰自乾道壬辰仲冬刺經<lb/>
頌䑓我初識公公為貳卿我則負丞葭玉六朏傾<lb/>
<pb n="KR4d0266_SBCK_102-1b"/>
豁悃誠公自此升雲騫漢騰我自此退契闊一星<lb/>
我再郎署公宅元輔昔親今踈遐不媚附俗　且<lb/>
嘻公驩不疑不寕不疑以此予知暨塵府掾夙宵<lb/>
幕辨狷有違從戅無舒捲俗忤且憎公和且平以<lb/>
水濟水曷曰作羹繄心秉心曠曠昭廓不渾不搖<lb/>
清水喬嶽孰無畎疆公坥以同孰無府城公開以<lb/>
通孰無邊幅公抑以恭孰無色辞以粹以融近世<lb/>
數公豈無賢哲匪才之矜以量為恱公之在位或<lb/>
者公誹公既云亡疇不公思彼誹彼思公則不計<lb/>
公存公亡邦之殄瘁知舊眇然悼以其私人物眇<lb/>
<pb n="KR4d0266_SBCK_102-2a"/>
然悼以其誰繫官于朝莫徃弔之言寄一觴公尚<lb/>
釂之尚饗<lb/>
　　　祭衛大著母夫人文<lb/>
傷哉夫人胡年之不長尚其家之昌其又奚傷粤<lb/>
自來嬪洵懿且仁相其良人學以發身瞻彼庭堦<lb/>
蘭玉其相追琢成璋于晁董有光金馬承明簉雋<lb/>
堰英匪我舉首疇冠著庭英英参卿夫也金陵皇<lb/>
皇使星子兮山隂彫軒互迎蕩節斯征兩地望塵<lb/>
有螥佩聲盍百其年觀厥蜚騫隔座後先栄光相<lb/>
宣古凢有䘮尚力以救矧友之疚若之何不弔伯<lb/>
<pb n="KR4d0266_SBCK_102-2b"/>
鸞吾寮阿戎吾朋父子之間皆吾弟兄升堂之拜<lb/>
蹉趺至此生芻之奠必恭敬止尚饗<lb/>
　　　祭劉諤卿知縣文<lb/>
嗚呼公之文足以追前修而口不置後進之片善<lb/>
面折人過而退則稱其長當於古求今也則亡權<lb/>
輿一官百不一試改秩方新如斯其逝嗟乎痛哉<lb/>
與大尹爭是非寕使其上官面頸彂赤以直一夫<lb/>
强死之命今尚有此决曹掾也耶以部使者之尊<lb/>
而欲薦公公則不屑其人而不願出其門謝其薦<lb/>
書而不受今尚有此不負丞也耶今求斯人姑置<lb/>
<pb n="KR4d0266_SBCK_102-3a"/>
是事惓惓有懐懐我知己我始徒步摯文謁公辱<lb/>
公鍳裁㧞之徒中謂彼珠璧寳不難得惟此人才<lb/>
可珍可惜始則教育使潰于成終焉永好重以昏<lb/>
姻赴告忽來失聲有慟儀形堂堂吾不復夢民失<lb/>
慈母國失髙賢士失主盟我失二天漬緜千里寓<lb/>
哀嘉㫖公乎聞乎一訣永已嗚呼哀哉尚饗<lb/>
　　　祭十三叔母文<lb/>
某㓜而無母壯而䘮父老而哭継母㷀㷀余生未<lb/>
即死者有叔父而猶父有叔母而猶母也嵗有己<lb/>
酉天奪我叔父今兹天又奪我叔母未死之身其<lb/>
<pb n="KR4d0266_SBCK_102-3b"/>
將疇依天乎痛哉天乎冤哉恭惟叔母大孺人女<lb/>
德柔惠婦職孝敬母道宣慈生膺恩封年亨九齡<lb/>
子孫盈庭相傳詩禮復何憾焉誰云夀觴變為莤<lb/>
酒嗚呼哀哉尚饗<lb/>
　　　祭朱侍講文<lb/>
嗚呼我未識公得之欽夫云今傑魁舎公則無我<lb/>
初識公玉山道間我病補外公徴入関平生相聞<lb/>
恨不相識既曰識只一見相得我欲從公臨水登<lb/>
山萬仞峯頭携笻捫天揭取北斗酌海為酒染雲<lb/>
為裳翦霞為袖海波若乾更借銀河二老醉倒頓<lb/>
<pb n="KR4d0266_SBCK_102-4a"/>
足浩歌天不誘衷室人癘疾此意莫遂遄反私室<lb/>
猝猝一見握手絶倒借曰不𣢾亦慰懐抱自此與<lb/>
公好如弟昆我齒兄公公賢我先邇來二老年各<lb/>
七秩告老之章彼此若一念欲命駕千里訪公尋<lb/>
盟玉山一快我悰有昊降割曾不愁遺奪國忠賢<lb/>
奪我友師赴告至止一慟欲死已乎元晦吾道已<lb/>
矣訣不公面哭不公聞生芻一束以瀝我肝嗚呼<lb/>
哀哉尚饗<lb/>
　　　又祭十三叔母文<lb/>
嗟我先妣叔母其姒嗟我継妣叔母其弟二妣棄<lb/>
<pb n="KR4d0266_SBCK_102-4b"/>
我我生㷀然有叔母在如母存焉有昊降割又奪<lb/>
叔母疚哉余生何恃何恃豈無骨肉莫非後来母<lb/>
黨盡矣云胡不哀有飶其爼有冽其湑一觴送皈<lb/>
云胡不舉自此永訣千年不晨仰瞻空堂有淚盈<lb/>
巾嗚呼哀哉尚饗<lb/>
　　　祭太師文忠公京左相文<lb/>
嗚呼我聞公名十年之先我守荆溪公察朝端我<lb/>
<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>一書公荅拳拳我識公面十年之後偕掾公府<lb/>
我左公右公使朔狁我出筠守自此一别不再盍<lb/>
簮十三年間一昇一沉公冠台鼎我老山林公使<lb/>
<pb n="KR4d0266_SBCK_102-5a"/>
狁時大節玉立公以哀徃彼以娯接夷樂雷起花<lb/>
㡌雲集日旰肉乾公辞秩筵以死自誓挽之不前<lb/>
金節來皈名重於山公皈自蜀逢國多故<lb/>
孝祖上賔　聖考違豫手秩日轂安駕皇路襄我<lb/>
皇徳天清日光妥我國勢鼎安岱昻諧我廷紳鳳<lb/>
嗈鵷蹌如公忠賢與國永肩與川流禧與椿流年<lb/>
善人怙焉斯民仰旃秋氣將半望舒將團未團一<lb/>
縷公薨式遄誰歟不仁隤我維坥維坥之位文忠<lb/>
之謚　上恩疊雙不請而至他人敢承公則無媿<lb/>
嗟我與公同居江西分第郷友情如孔懐我老乞<lb/>
<pb n="KR4d0266_SBCK_102-5b"/>
骸公矉睫眉謂我之齒盤古所稀身猶康强毋遽<lb/>
曰皈三請乃白帝其允兹聞公反柩已達維梓我<lb/>
以老病不克唁只寓辞徃奠有淚如水嗚呼哀哉<lb/>
尚饗<lb/>
　　　祭余丞相文<lb/>
六七月間客來自南咄咄怪事有駭其談南斗之<lb/>
側文星載昱一夕砰然霣于嶽麓南嶽之巔天柱<lb/>
一峯同日亦摧震于湘中匪峯則摧匪星則霣丞<lb/>
相余公薨于潭尹星精嶽靈既銷既零奪氓之母<lb/>
奪國之英吾聞其語淚下如雨知音云亡流水誰<lb/>
<pb n="KR4d0266_SBCK_102-6a"/>
御淳熈季年　光宗潜淵公為宫詹我忝經筵慶<lb/>
元元祀　皇上嗣位公為左揆我以病廢公在華<lb/>
門如商甘盤如楚士蒍如漢綺園金得砥石木得<lb/>
繩墨鳳得羽翼諒我　皇徳公在宰廷楊綰之清<lb/>
君寳之正子明之平補天不坼日不側支厦不踣<lb/>
定我王國　帝睠方隆　帝任方崇翩然去之㱕<lb/>
雲冥鴻　帝再起之保釐南紀惠然肯來周邦咸<lb/>
喜云何不淑我民不天天曷降割騎箕而僊卿弔<lb/>
于朝士弔于野工弔于市農弔于社我本狂者深<lb/>
山野夫淳熙十二逢公中都公為侍郎我在郎署<lb/>
<pb n="KR4d0266_SBCK_102-6b"/>
同省異曹一見殊顧中都金陵一再爲僚心則断<lb/>
金情則同胞有酒呼我有詩和我一别雲散公升<lb/>
我隨公相我　皇拔茹無方巖採結緑淵漉夜光<lb/>
恢彼雲綱愁我長徃搜林剔藪下逮草莽病夫掩<lb/>
扃再勤弓旌招之不來寘彼西清　君恩天覆病<lb/>
夫非據微公之故胡爲乎天路天乎至此吾道已<lb/>
矣東望一慟絶而復起嗚呼哀哉尚饗<lb/>
　　　祭趙民則提形少監文<lb/>
嗚呼淳熈季年天區丕平文傑武英鳳翽鸞停<lb/>
孝宗當字顧瞻在廷孰爲有賢孰爲左親孰爲宗<lb/>
<pb n="KR4d0266_SBCK_102-7a"/>
盟帝省其名周諏九賔獨無為城天顔不怡爰詔<lb/>
邇臣麟趾之良各舉二人肅肅蕭公台斗宣精有<lb/>
鶚其袁先生是親王言如綸擢貳匠卿來儀筍班<lb/>
其人玉氷咸属之目老成典刑崇論川流名章霜<lb/>
清談者推表雙止德麟世無東坡孰價厥珍人為<lb/>
國賀公則我顰我武丹墀我心白雲月哦風呻猿<lb/>
崖鷺汀帝留不能出節湘衡荐讞庻獄于彼甌閩<lb/>
琚瑀珩璜大鏘厥鳴陶謝焚泓甫白収聲竟觧其<lb/>
組皈卧柴荆鳳山其嶸錦江其琤隷濵之神山谷<lb/>
之靈于胥斯朋于胥斯賡剣池之蕖丹井之醽我<lb/>
<pb n="KR4d0266_SBCK_102-7b"/>
以吾醒一世仰止鴻飛冥冥既吾其福盍千其齡<lb/>
有比者風吹彼盡心維孟之夏辰乎何辰月弨其<lb/>
弦奄奠两楹門人小子沲若涕零髙安語離倐逾<lb/>
一星誰謂此别契闊死生走也耄矣維疾之嬰縿<lb/>
幕逺而㒺克駿奔有漬其緜有觩其觥有瀝其恫<lb/>
先生是聴嗚呼哀哉尚饗<lb/>
　　　祭西和州太守陳師宋文<lb/>
嗚呼淳熈之季我守髙安小邦槁乾逺民勤艱慨<lb/>
莫助之同流上恩郭内之邑有宰則賢辨訟也恕<lb/>
治賦也寛民氣穆如民譽藹然惜也及僚未㫷其<lb/>
<pb n="KR4d0266_SBCK_102-8a"/>
年我召君滿君後我先復㑹中都義均弟昆屢以<lb/>
治行升聞于天言輕乎羽推之不前竟老于外不<lb/>
登不騫君皈自西屢書相温属聞先驅于征塞坥<lb/>
再竹其符再朱其轓如何不淑一夕九原緫章杞<lb/>
梓腐于尺椽太宫玉瓉委諸瓦盆才難豈然用之<lb/>
惟難我欲徃弔弗駿克奔有生者芻有潰者緜式<lb/>
冩我哀式招君魂嗟嗟師宋英爽若存嗚呼哀哉<lb/>
尚饗<lb/>
　　　再祭余處恭左相文<lb/>
嗚呼瞻彼日月如環斯循倐然而夜忽然而晨曾<lb/>
<pb n="KR4d0266_SBCK_102-8b"/>
是斯人乗此大化忽然而晨倐然而夜晨夜之間<lb/>
又有縮嬴囬縮而折跖嬴而伸有偉郇公金玉在<lb/>
躬潜天之學格天之㓛我學淵閔我㓛夔尹而不<lb/>
百年止乎耳順唐盛開元實相韓休十月而去莫<lb/>
之與留宋隆康定杜公實相五月月而去王室用<lb/>
壯倬彼慶元左輔惟公㫷年而去皇基用崇三君<lb/>
子者進退雅雅奚以久為㫷月可也不久且然况<lb/>
歴其年使克永弼作虞孚先昔嵗公薨反柩宅里<lb/>
病不克弔遣倩塗祭今公塴期児曹未皈病不克<lb/>
送老涕其洏一以詩悼两以些誄箕尾之光三燭<lb/>
<pb n="KR4d0266_SBCK_102-9a"/>
于位嗚呼哀哉尚饗<lb/>
　　　祭王謙仲樞使文<lb/>
嗚呼淳熈作噩我守荆溪公職璧水一見異知厥<lb/>
後八載公為小宰我入郎署刮目相待自此投分<lb/>
以漆傅膠顧我奚取辱公定交歳在涒灘我以戅<lb/>
出公尹豫章館我勤䘏來歳之冬我長道山公持<lb/>
鈞樞再見觧顔我既孑立公亦孤峙寒栖獨巣胥<lb/>
存胥慰其後一年我使江東公皈淮堧尊酒再同<lb/>
夜闌秉燭追驩不足一揖而别日月轉轂誰謂此<lb/>
别遂千其秋忽聞公薨我淚滂流　孝宗季年丕<lb/>
<pb n="KR4d0266_SBCK_102-9b"/>
又八極逺侔正觀近踵慶暦儀儀衆賢金海玉淵<lb/>
孰為之宗未或公先有諤其儀有毅其色伯夷之<lb/>
清史魚之直作　帝耳目作　帝股肱上所深<lb/>
知下所深憎　帝有合官公其梁棟<lb/>
帝有靈囿公其麟鳳晩卧霞外風哦月嘻手折若<lb/>
木濯纓咸池身潜名起人望靡已盍皈乎來襄我<lb/>
明世赴告驛聞善人失聲玉折蘭摧嵩隤岱傾嗟<lb/>
我老矣沉痼垂死云胡不天又哭知己千里命駕<lb/>
已負此期一束生芻弗躬致之滴淚清墨以冩哀<lb/>
些一个行李摯諸靈座嗚呼哀哉尚饗<lb/>
<pb n="KR4d0266_SBCK_102-10a"/>
　　　祭益國周夫人王氏文<lb/>
嗚呼昔謝文靖方在東山其儷居之能無歉然昔<lb/>
向文簡方受書賛其儷居之載績晏晏賢聖通塞<lb/>
曷関其身閨門戚忻則艱其人卓哉益公萬邦是<lb/>
式懿哉夫人婦道維則公之未相夫人敬之案過<lb/>
其眉匪直與齊公之既相夫人安之匪直載績澹<lb/>
如平時有魚其軒有象其服其在廟朝如在巖谷<lb/>
退皈午橋有漁有樵其在巖谷如在廟朝匪疚趺<lb/>
匪哽匪饐翛然而徃如蛻如蛻年七其秩不曰不<lb/>
齡國崇其不曰不榮有斐君子而不偕老有逺過<lb/>
<pb n="KR4d0266_SBCK_102-10b"/>
庭自公所召心乎不嬴神乎不瞑此外奚憾神乎<lb/>
上征乗彼白雲跋彼織女臨聣人寰積蘇塊土嗚<lb/>
呼尚饗<lb/>
　　　祭周益公丞相文<lb/>
維皇宋嘉泰四年嵗次甲子十月庚寅朔越十一<lb/>
日庚子具位楊某謹以清酌之奠致祭于近故致<lb/>
政少傅大觀文左丞相國公之靈嗚呼六七月間<lb/>
聞公属疾欲徃問安我疾方棘曾未㡬何聞公有<lb/>
瘳尚摛鴻文以應人求云胡一夕而遽不起萎此<lb/>
哲人騎<hi>箕彼</hi>尾乾折天柱坤隤岱嵩國虧股肱道䘮<lb/>
<pb n="KR4d0266_SBCK_102-11a"/>
師宗天乎痛哉一老不憖自家徂邦聞者涕隕公<lb/>
自紹興奮繇諸生獨提一筆萬人莫攖遂収雙科<lb/>
遂入三館遂掌絲綸遂首輔賛中興以還孰冕詞<lb/>
臣維汪龍溪學士曰真公出其後而出其上發<lb/>
帝之令有一無兩　髙皇倦勤遜于　孝宗託<lb/>
子者誰維陳魯公　孝遜于　光疇纉陳者公扶<lb/>
日轂以照天下昔漢董賈玉映文事彼豈不文文<lb/>
而不位昔唐房杜星垂相勲彼豈不位位而不文<lb/>
維文維位公俱其尤其詞典謨其勲伊周齡甫七<lb/>
十健若霜鶻而挂其冠而還其笏皈于午橋爭席<lb/>
<pb n="KR4d0266_SBCK_102-11b"/>
漁樵岫遨川嬉風哦月謠酒舩淋漓詩陳趺宕九<lb/>
老非髙七賢未放赤松之從公其前而蟠溪之耋<lb/>
公其肩而汾陽之祉公其全而神清之蛻公其仙<lb/>
而公一無憾我心孔悲殄瘁之傷豈我之私嗚呼<lb/>
哀哉尚饗<lb/>
　　　嘉定元年春三月男　長孺　編定<lb/>
　　　端平元年复五月門人羅　茂良　校正<lb/>
誠齋集卷第一百二終<lb/>
<pb n="KR4d0266_SBCK_102-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_070-1a"/>
誠齋集巻第七十<lb/>
　　　　　　　廬陵楊　萬里　廷秀<lb/>
　奏狀劄子<lb/>
　　　秘書省自劾狀<lb/>
臣契勘　本朝之制日厯之書必有序序篇舊例<lb/>
委祕書監少撰述如　髙宗皇帝日厯序篇係權<lb/>
修知政事龔茂良從舊例委秘書監李燾撰述今<lb/>
來　至尊夀皇聖帝日厯告成所有序篇係前權<lb/>
監修官參知政事王藺照例委臣撰述修寫入冊<lb/>
近蒙　聖㫖改差左丞相留正監修臣亦呈上件<lb/>
<pb n="KR4d0266_SBCK_070-1b"/>
序訖而今月初二日左丞相留正別委官撰到序<lb/>
篇一首送下本省臣即時奉行今日下寫换仍將<lb/>
臣所撰序篇即行毁棄臣聞之蔡墨曰物有其官<lb/>
官修其方一月失職則死及之今也撰序篇者臣<lb/>
之職也而文辭不足采録可謂失職矣仲尼曰守<lb/>
道不如守官今也撰序篇者臣之官也他官乃復<lb/>
改撰臣可謂不得守其官矣臣之二罪何敢自恕<lb/>
臣愚欲望聖慈將臣罷黜重作謫罰以為有司不<lb/>
稱職者之戒乃臣舊有肺氣痰嗽之疾過秋復發<lb/>
見請朝假將理所有秘書監及進讀官不可闕人<lb/>
<pb n="KR4d0266_SBCK_070-2a"/>
亦乞别差官施行臣謹退私室待罪恭俟威命不<lb/>
勝惶懼震越之至<lb/>
　　　奏報狀<lb/>
臣近以撰述日厯序篇不稱職具奏自劾今月初<lb/>
五日巳時伏凖御卦退還奏狀仰見　陛下眷憐<lb/>
之隆赦其罪而不論臣銜感之極至於涕零重念<lb/>
臣愚戅自信遂至輕發揆之進退豈容無罪難以<lb/>
復玷朝列欲望　陛下曲垂矜念保全孤逺之跡<lb/>
特賜　睿㫖與臣宫觀差遣兼臣見以痰疾在假<lb/>
竊恐有廢職業益重過尤伏乞　聖慈早賜處分<lb/>
<pb n="KR4d0266_SBCK_070-2b"/>
臣干冒天威不勝隕越俟罪之至<lb/>
　　　辭免著庭轉官劄子<lb/>
某伏睹今月某日凖尚書省劄子三省同奉<lb/>
聖㫖以　至尊夀皇聖帝日厯書成經修經進官<lb/>
特轉一官减二年磨勘者某聞命之頃大懼弗堪<lb/>
伏念某學不名家文非華國晚㸃漢渠之長適逄<lb/>
虞典之成上則繄冡司之提綱下則勤著庭之載<lb/>
筆蓋因人而成事難同日而罔功矧賜帛賜金既<lb/>
拜嘉扵介賚若懋官懋賞敢孤奉於明恩再念某<lb/>
屬常貢需頭之章自列以上氣之疾懇祈祠禄未<lb/>
<pb n="KR4d0266_SBCK_070-3a"/>
賜　帝俞方將少需且復申告儻受爵而不遜必<lb/>
貪位而疾顛湏至具申尚書省欲望鈞慈特賜敷<lb/>
奏其轉一官减二年磨勘指揮日下追寢庻安愚<lb/>
分伏候鈞㫖施行<lb/>
　　　薦劉起晦章燮堪充館學之任<lb/>
　　　奏狀<lb/>
　　凖　令諸監司到所部半年或因赴闕奏事<lb/>
　　許舉部内所知貳人<lb/>
右臣仰惟　陛下龍飛之初首軫孤逺之跡召從<lb/>
外郡擢長書林臣以坐糜為慙冀從外補<lb/>
<pb n="KR4d0266_SBCK_070-3b"/>
陛下畀以陪都之漕寄寵以延閣之隆名臨遣丁<lb/>
寜恩意備極臣朝夕懔懔思報万分惟有薦進人<lb/>
才可以禆益聖世在法監司到所部半年許舉所<lb/>
知貳人輒縁公論冐瀆　聦聞臣竊見承直郎監<lb/>
建康權貨務劉起晦前秘書省正字劉朔之子名<lb/>
父之後能以儒科自奮其人氣質端凝識度宏逺<lb/>
外若柔巽内實剛方初為福州福清縣主簿帥臣<lb/>
趙汝愚深器重之今為務場責重事繁從容而辨<lb/>
知建康府章森亦嘗露章薦之若置之館學必能<lb/>
上禆國論文林郎監淮西總領所西酒庫章燮操<lb/>
<pb n="KR4d0266_SBCK_070-4a"/>
行甚修問學甚正蚤魁里選髙擢省闈其於文詞<lb/>
尤工牋奏不越駢四儷六之軆而行以古雅議論<lb/>
之文有前軰風至於吏能尤復精敏無為軍與和<lb/>
州嘗争一鎮稅埸務兩郡太守移書請託却而不<lb/>
視卒畀所應得之郡建康嘗有大家奪細民田漕<lb/>
臣林枅委以裁决竟還細民前淮西總領張抑嘗<lb/>
以賢業薦之於　陛下登極之初此亦館學之竒<lb/>
才也此二士者臣平生行天下寡見其比不敢蹈<lb/>
臧文仲竊位之罪恐復詒孟軻蔽賢之誚謹冒万<lb/>
死以聞焉惟　陛下財擇謹録奏聞伏候<lb/>
<pb n="KR4d0266_SBCK_070-4b"/>
勅㫖<hi>初七日發奏紹熙二年五月</hi>
　　　薦舉吳師尹廖俟徐之若毛崈鮑信叔政<lb/>
　　　績奏狀<lb/>
臣聞人臣之報國忠莫大於薦士而捐軀為下臣<lb/>
嘗伏讀淳熈十六年十一月四日　陛下制詔<lb/>
以臣寮建請令監司見有賢才可用者熟試精察<lb/>
告之於上臣自到任以來所部九郡官吏至衆非<lb/>
他部比其間人才亦必不少今以臣置司之地及<lb/>
臣循行之州或試以事功或採之衆論得數人焉<lb/>
請為　陛下誦之臣伏見朝奉大夫江東轉運司<lb/>
<pb n="KR4d0266_SBCK_070-5a"/>
主管文字吳師尹有質直之資有亷茂之行試中<lb/>
大法嘗爲大理評事决讞平恕人無異詞其在本<lb/>
司凡財賦之職皆能鈞校其源流而吏不能欺凢<lb/>
民訟之事皆能灼見其情實而民無不服至如饒<lb/>
信等州秋苖夏稅民間輸納往往欠例收縻費等<lb/>
錢太多師尹首請蠲减又如江東州縣民間牛死<lb/>
官司不受納筋角而抑使重納價錢民間苦之師<lb/>
尹首請禁戢九郡之民皆以爲便每以儒飾吏以<lb/>
經傅法允謂今日之實材朝請郎通判建康府事<lb/>
廖俣學優行副文贍氣剛吏事通眀民情練達臣<lb/>
<pb n="KR4d0266_SBCK_070-5b"/>
初到任暫攝府事聼其賛畫細大合宜直而不表<lb/>
襮以近名通而不苛察以窮物頃寄居㑹稽之日<lb/>
常平使者朱熹奉　夀皇之詔以捄荒延士夫之<lb/>
賢而博議首選俣而分委之措置有方民無流殍<lb/>
及通判撫州前後常平使者皆以廉吏政績薦之<lb/>
於朝未蒙擢用允謂今日之遺材朝請郎通判廣<lb/>
徳軍徐文若𥙿於才力而養以和精於吏事而濟<lb/>
以恕倅貳小邦力賛其長期於集事而不侵郡權<lb/>
驩以盡心而不矜已㓛自守臣沈樞召去攝事數<lb/>
月適當旱傷之後蠲放無餘凢捄荒之政畢舉節<lb/>
<pb n="KR4d0266_SBCK_070-6a"/>
用之策畢講如過客之饋賮經常之燕集一切罷<lb/>
去官吏軍兵之廩給賴以無乏民譽甚美唯恐其<lb/>
去承議郎添差通判池州毛崈經術醇儒師授鄉<lb/>
黨頃借　朝列嘗為大理司直繼因補外添貳池<lb/>
陽自到任以來亷仁之譽洽於衆口近捧憲司之<lb/>
檄疏决諸邑囚徒乃能盡心疚懷探索情偽一時<lb/>
疑獄有若無主死人吳三而濫及無辜者有若醉<lb/>
人傅百乙自經而誣人逼死者有若胡太被刼不<lb/>
獲正賊而執平人者崈至之日一問而得其情即<lb/>
時釋放其他滯囚從宜决遣曾不旬時其在獄者<lb/>
<pb n="KR4d0266_SBCK_070-6b"/>
及追逮未至者放三百八十有六人莫不驩呼而<lb/>
去承議郎知太平州繁昌縣鮑信叔吏才髙於一<lb/>
州治行冠於諸邑到任之初首减罷吏員以除民<lb/>
之蠧整齊簿書以立民之經撙節浮費以惜民之<lb/>
財邑小民寡而困於稅務錐刀之譏征信叔乃為<lb/>
稅務抱認税額而盡蠲之夏税民間輸納病於收<lb/>
取縻費之過數信叔乃立為至薄之則例而痛减<lb/>
之去嵗本縣少旱今春民頗艱食信叔乃以撙節<lb/>
用度之餘粟擇其貧不能糴者不收民錢而振濟<lb/>
之繁昌累政不治一邑敗壊今兹遂為壯縣此五<lb/>
<pb n="KR4d0266_SBCK_070-7a"/>
人者臣皆精試而熟察之矣欲望　聖慈特賜甄<lb/>
擢以為一路官吏之勸異時趨事赴功必有可觀<lb/>
<hi>十七日發奏紹熈二年九月</hi>
　　　薦舉徐木袁采朱元之求揚祖政績奏㓛<lb/>
臣屬者祗奉　明詔問囚上饒因之得以循行郡<lb/>
邑自當塗厯宣城道新安至上饒㱕塗經鄱陽諸<lb/>
邑南康池陽殆徧一路九郡之境用諏民氓之休<lb/>
戚亷察守令之能否得賢令四人敬以聞焉伏見<lb/>
朝散郎知饒州樂平縣徐木上庠名士文學有聲<lb/>
而能諳練民事秉心眀恕治行尤異初知冨陽撥<lb/>
<pb n="KR4d0266_SBCK_070-7b"/>
煩無滯理財有方民不加賦而官府充羡及來樂<lb/>
平豈弟之聲為一路縣宰之冠臣不識其人而聞<lb/>
其政近過樂平其人已秩滿上印而去採之民言<lb/>
去思方深有近古循吏之風奉議郎知徽州婺源<lb/>
縣袁采三衢儒先州里稱賢勵操堅正顧行清苦<lb/>
三作壯縣皆騰最聲及來婺源察見徽之諸邑其<lb/>
敝之尤者専以科罰為理財之源流廣開告許之<lb/>
門每興羅織之獄大者誣曾參以殺人次者謗陳<lb/>
平之帷簿至其小者不可殫舉采首摘其敝白之<lb/>
監司太守請痛禁止自是諸邑之民皆得按堵承<lb/>
<pb n="KR4d0266_SBCK_070-8a"/>
事郎知信州弋陽縣朱元之兩學知名厯試能官<lb/>
下如士夫干求過客餽賮經常燕集並分俸以應<lb/>
撙節浮費洗手奉職不以一錢假人至如板曹之<lb/>
供諸軍之餫官吏兵人之廪罔不給足催科有法<lb/>
兩稅不愆民樂其輸不擾而整聴訟録囚邑民自<lb/>
以不寃奉議郎知建康府江寧縣求揚祖惠而能<lb/>
断明而不苛頃為婺女幕寮已著能稱今為留都<lb/>
郭内之宰事之繁夥視他邑十之公亷自持人不<lb/>
敢千之以私至於剖折民訟庭無留事拊摩鰥寡<lb/>
罔不得職行且辭滿一邑之民惟恐其去願借留<lb/>
<pb n="KR4d0266_SBCK_070-8b"/>
者不翅百千人兹四人者臣自到部即聞其治行<lb/>
俟之兩年不變益賢觀之甚乆察之甚詳委有績<lb/>
用不可掩抑如蒙聖慈特賜旌擢異時必有可觀<lb/>
後或不如所舉臣甘坐繆舉之罰<hi>十五日發奏紹熙三年三月</hi>
　　　薦舉王自中曾集徐元徳政績同安撫司<lb/>
　　　奏狀<lb/>
臣等日以乏使孤奉　明恩㫒付一路條察之寄<lb/>
其惠綏黎庻及宣布君仁恪勤職守乃几案常事<lb/>
至於報天謝生之大願惟有權賢揚善之一節臣<lb/>
等庀職各已踰年旋觀列郡之太守治中得其尤<lb/>
<pb n="KR4d0266_SBCK_070-9a"/>
頴而不以上聞是蔽賢不祥之實也伏見朝奉郎<lb/>
知信州王自中文詞俊發才氣髙秀初以王藺薦<lb/>
見　夀皇論天下事如指諸掌風生潁脱有過人<lb/>
者　夀皇以為竒材出典邊郡悉心畢力峙糧訓<lb/>
兵常若冦至今典上饒除苛尚寛一洗積弊如諸<lb/>
邑逋負州家錢幣為緡者三千餘万上供失時郡<lb/>
用告匱前後太守往往劾一二縣令黥諸邑胥徒<lb/>
以塞已責而不贍如初也自中之既至與諸邑宰<lb/>
握手吐誠寛為之期而薄為之取不遣一卒不移<lb/>
一檄率以手書致其勤懇縣令至有感泣者自是<lb/>
<pb n="KR4d0266_SBCK_070-9b"/>
諸邑吏民翕然感之輸租輳集遂以無乏朝散郎<lb/>
知南康軍曽集冑出名家躬服寒素少從名儒張<lb/>
拭講學以為士君子之學不過一箇實字再立朝<lb/>
列皆監六部門不事于謁不肯附麗徃徃皆以為<lb/>
簡今守南康大抵以撫字為先以辨集為次其政<lb/>
一遵朱熹之旧如請於朝乞均減星子一縣預買<lb/>
如輟郡廉以教育白鹿書院生徒皆朱熹欲為而<lb/>
未及盡行者南康地𥚹民貧毎歳流徙樂郊者不<lb/>
絶今皆安集無有愁歎宣教郎添差通判徽州徐<lb/>
元徳浙東名儒朝列正士持論鯁挺特立不阿出<lb/>
<pb n="KR4d0266_SBCK_070-10a"/>
貳名城乃員外置凢州郡迎輅之數厨傳之儀皆<lb/>
無故實出於創為蕞者如挈擕囊衣則有僦僕之<lb/>
幣如下檐宴集則有折爼之幣率為緡錢者數百<lb/>
元徳問之故府咸曰無之則舉而付之郡庠以為<lb/>
養士之費於是民皆稱其潔廉江東一路訟牒徽<lb/>
為尤劇民訟至諸部使者之庭皆以委之審决元<lb/>
徳一一繙閲文案至忘寢食吏牘山積迎刄而解<lb/>
於是民皆稱其明断此三人者一路守倅之選欲<lb/>
望　聖慈特賜旌擢以為良吏愛民之勸以收異<lb/>
時待用之才後或不如所舉臣等甘坐繆舉之罰<lb/>
<pb n="KR4d0266_SBCK_070-10b"/>
<hi>初八日發奏紹熈三年四月</hi>
　　　舉眉州布衣程侅應賢良方正科同安撫<lb/>
　　　司奏狀<lb/>
　　紹熈三年四月二十五日凖　行在尚書禮<lb/>
　　部符連到紹熈三年四月十五日制可今嵗<lb/>
　　科場其令尚書侍郎兩省諫議大夫以上御<lb/>
　　史丞學士待制各舉賢良方正能直言極諫<lb/>
　　一人守臣監司赤許解送仍具詞業繳進以<lb/>
　　聞者<lb/>
右臣等伏都眉州布衣程侅經明行修通達國軆<lb/>
<pb n="KR4d0266_SBCK_070-11a"/>
其探索王覇有仲舒師友淵源之淳其議論古今<lb/>
得蘇洵父子治亂之學淳熈十三年間嘗游都下<lb/>
有所著帝王君臣論及時務利害策凢五十篇皆<lb/>
造於義理切於事機非腐儒文士之空言朝士争<lb/>
傳為之紙貴未㡬㱕蜀計其年齒今亦五十許嵗<lb/>
若遂淪棄恐他日　聖世有遺賢之恨今保舉程<lb/>
侅堪試賢良方正能直言極諫一人謹録奏聞所<lb/>
有本人詞業乞從　朝廷行下本貫眉州宣取正<lb/>
本伏候　勑㫖<hi>二十六日發奏紹熈二年四月</hi>
　　　乞罷江南州軍鉄錢㑹子奏議<lb/>
<pb n="KR4d0266_SBCK_070-11b"/>
臣伏覩朝廷近降指揮措置行使鉄錢㑹子令淮<lb/>
上屯戍官兵月給食錢除舊用行在㑹子者並聴<lb/>
依舊量度每嵗支屯戍諸軍鉄錢以為權貨務入<lb/>
納分數臣照得屯戍官兵毎旬支遣已有立定錢<lb/>
銀㑹子分數難以更改所有淮上戍守官兵支遣<lb/>
錢㑹從已降指揮並聴仍舊其合支見錢一嵗止<lb/>
用一十二万餘貫淮西州軍遞年朝廷科降應副<lb/>
馬司支遣錢三十七万餘貫係鉄錢并行在銅錢<lb/>
㑹子中并起發内鐵錢一十三万餘貫就撥支使<lb/>
已是足用若將新降鉄錢㑹子於權貨務筭請委<lb/>
<pb n="KR4d0266_SBCK_070-12a"/>
實别無項目可以支遣臣竊祥朝廷支降新印交<lb/>
子止為兩淮鐵錢艱於行用今來一倒令江南八<lb/>
州軍衮同流轉非唯先有折閲之患設或通用不<lb/>
行其間屯駐大軍四處軍民之情使見擾擾比之<lb/>
兩淮事軆尤重伏自此令一下軍民心皆惶惑蓋<lb/>
見錢之與㑹子古者母子相權之遺意也今之錢<lb/>
幣其母有二江南之銅錢淮上之鉄錢母也其子<lb/>
有二行在㑹子銅錢之子也今之新會子鉄錢之<lb/>
子也母子不相離然後錢㑹相為用㑹子之法曰<lb/>
㑹子並同見錢行使今新㑹子之法曰每貫並凖<lb/>
<pb n="KR4d0266_SBCK_070-12b"/>
鐵錢七百七十足行使又曰其新交子止許兩淮<lb/>
及㳂江八郡界内公私流轉行使且㑹子所以流<lb/>
通者與錢相為兊换也今新㑹子每貫凖鉄錢七<lb/>
百七十足則明然為鉄錢之㑹子而非銅錢之㑹<lb/>
子矣淮上用鐵錢用新㑹子則有㑹子斯有見錢<lb/>
可兊矣是母子不相離也江南禁鉄錢而行新㑹<lb/>
子不知軍民持此㑹子而兊於市欲兊銅錢乎則<lb/>
非行在之會子人必不與也欲兊鉄錢乎則無一<lb/>
鉄錢之可兊也有㑹子而無錢可兊是無母之子<lb/>
也是交子獨行而無見錢以並行也一錢兩錢之<lb/>
<pb n="KR4d0266_SBCK_070-13a"/>
物十錢五錢之噐交易何自而行商旅何自而通<lb/>
乎又兩淮免起發㑹子三年而江南無免發之命<lb/>
江南官司以新㑹子發納左帑内帑左帑内帑肯<lb/>
受乎左帑内帑万一不受則百姓之輸官物州縣<lb/>
亦不受矣州縣不受則是新㑹子公私無用上下<lb/>
不受而使鎮江建康兩税入納百万而行使不通<lb/>
不知將何用也若止欲用之於軍人之支遣百姓<lb/>
之交易其肯受乎万一有受有不受之間此喧争<lb/>
之所從起而紛紜之所從生也臣非不知時暫兼<lb/>
攝總司之職奉承朝廷之命可以免目前方命之<lb/>
<pb n="KR4d0266_SBCK_070-13b"/>
罪然万一鏤板掲牓及交收新㑹子他日正官到<lb/>
任將新㑹子與軍人支遣民旅交易之際儻有如<lb/>
前所謂喧争紛紜之説則朝廷推其所從皆臣阿<lb/>
䛕順㫖交收㑹子之罪雖斬臣以塞責於國何益<lb/>
哉淮民兩年已被揀擇鉄錢之擾怨咨之言有不<lb/>
可聞今幸少寛揀錢之禁以安淮民若江南八州<lb/>
復欲力行鐵錢㑹子是江南之民又將不勝其擾<lb/>
也欲乞　聖慈洞察經乆之利害先事而改患猶<lb/>
可銷事至而收則無及矣縁有此利害不敢鏤板<lb/>
曉諭若將來降到㑹子亦不敢交收此事必出<lb/>
<pb n="KR4d0266_SBCK_070-14a"/>
聖断力賜寢罷江南八州行使鐵錢㑹子指揮庻<lb/>
㡬㳂江軍民得以安靖湏至奏聞者<lb/>
　　貼黄<lb/>
　臣傳聞乾道初間嘗降鐵錢㑹子於兩淮軍民<lb/>
　都不行使一兩月間朝廷盡行収上今來竊恐<lb/>
　復蹈前轍乞下有司撿照寢罷上件指揮<lb/>
　　　辭免召命公劄<lb/>
某今月初四日凖尚書省劄子三省同奉　聖㫖<lb/>
楊某召赴行在者某聞　命震懼不知所裁<lb/>
恩來自天感極至骨伏念某頃居列著莫效萬分<lb/>
<pb n="KR4d0266_SBCK_070-14b"/>
既與世以相違得補外而已幸仰辱　夀康之臨<lb/>
遣俾司江介之轉輸猶直情而徑行或觸事而妄<lb/>
發謝㱕已矣潜伏終焉忽召節之下頒力病身而<lb/>
亟拜寵光所逮故應不俟駕而行筋力已衰況復<lb/>
有採薪之疾左趾跛曵而將廢右臂痛楚而未瘳<lb/>
儻黽勉以載奔殆顚隮之可必方命之罪常刑敢<lb/>
逃湏至具劄子申尚書省欲望廟堂特賜敷奏追<lb/>
寢召命再陶鑄在外宫觀差遣一次俾竊禄食以<lb/>
安餘年不勝哀扣懇迫惶懼之至伏候鈞㫖<lb/>
　　　再辭免劄子<lb/>
<pb n="KR4d0266_SBCK_070-15a"/>
某五月初四日凖尚書省劄子三省同奉<lb/>
聖㫖楊某召赴行在某已具辭免七月十一日凖<lb/>
尚書省劄子六月十二日三省同奉　聖㫖不許<lb/>
辭免者　君命至重何敢再違品秩既卑豈應辞<lb/>
避伏念某才踈用世景迫凋年入朝者三首尾九<lb/>
嵗隨牒且八奔走四方禄食徒優補報何有晚抱<lb/>
疢疾乞㱕故山逄　聖主之勃興發徳音而收召<lb/>
煖如奏日覺枯木之欣栄隱若新雷啟寒蟲之乆<lb/>
蟄感恩至骨流涕交頥而某老益不支病且垂死<lb/>
豈不願再瞻於觀闕正恐先九隕於道塗不能力<lb/>
<pb n="KR4d0266_SBCK_070-15b"/>
疾以造朝已瀝忱辭而祈免夫何下土之賤莫動<lb/>
惟天之聰瀆煩敢避於再三俞允終期於万一輒<lb/>
再具劄子投誠廟堂欲乞力為敷奏追寢召命改<lb/>
畀外祠庻叨空餐以卒晚嵗某不勝哀懇惶懼之<lb/>
至<lb/>
　　　辭免除煥章閣待制恩命劄子<lb/>
某今月初四日凖尚書省劄子以某再辭召命乞<lb/>
在外宫觀八月十三日三省同奉　聖㫖楊万里<lb/>
係　太上皇帝宫僚未經擢用特除煥章閣待制<lb/>
依所乞差提舉江州太平興國宫任便居住者万里<lb/>
<pb n="KR4d0266_SBCK_070-16a"/>
聞命震懼不知所裁感涕交零跼蹐以避伏念万<lb/>
里少也願仕老而蚤衰賜第紹興之年將閲時於<lb/>
四紀就列淳熙之且俾奉帙於重明仰慙三聖之<lb/>
恩莫效萬分之報晚嬰沉痼力請退休逢天地之<lb/>
重開頒走趍之一節政坐有采薪之疾洊辞不俟<lb/>
駕之行令出再違罪應九死敢意　上聖畀矜下<lb/>
臣謂其太安儲隷之餘念兹正元朝士之旧超除<lb/>
次對因任真祠招虞人以旌已寛不至之戮持從<lb/>
臣之槖更冒非常之栄近比絶無躐等是懼謹具<lb/>
劄子申尚書省欲望廟堂特賜敷奏追寢新除待<lb/>
<pb n="KR4d0266_SBCK_070-16b"/>
制恩命止差在外宫觀差遣一次某不勝惶懼懇<lb/>
迫之至<lb/>
　　　陳乞引年致仕奏狀<lb/>
臣聞在法命官七十致仕又在禮經大夫七十而<lb/>
致仕臣犬馬之歯在官簿今年雖六十有六而實<lb/>
年七十臣合於今年正月陳乞致仕蓋縁去年十<lb/>
二月初四日方拜　聖恩次對外祠之命未敢遽<lb/>
有陳請今叨食厚禄已及半年　恩重命薄福過<lb/>
災生入夏感濕臓腑之疾大作服藥不痊惟有納<lb/>
禄辞栄庶可緩死湏至哀告　君父敢乞<lb/>
<pb n="KR4d0266_SBCK_070-17a"/>
聖慈施天地生成之仁推父母鞠育之愛許臣引<lb/>
年仍裁減恩數特與降職名一等守本官致仕栄<lb/>
寵末減災疾必輕万一餘生未填溝壑皆君父更<lb/>
生之恩危悃發中衰涕交下臣不勝祈　天望<lb/>
聖惶懼懇迫之至謹録奏聞伏候　勑㫖<lb/>
　　　公劄<lb/>
某皇恐輒有迫切之懇在法命官七十致仕又在<lb/>
禮經大夫七十而致仕某犬馬之歯有官簿今年<lb/>
雖六十有六而實年七十某合於今年正月陳乞<lb/>
致仕蓋縁去年十二月初四日方拜　聖恩次對<lb/>
<pb n="KR4d0266_SBCK_070-17b"/>
外祠之命未敢遽有陳請今叨食厚禄已及半年<lb/>
恩重命薄福過災生入夏感濕臓腑之疾大作服<lb/>
藥不痊惟有納禄庶可緩死湏至哀告大丞相欲<lb/>
望鈞慈保全餘生特賜敷奏許某引年仍降職名<lb/>
一等守本官致仕某不勝懇迫祈望之至<lb/>
　　　再陳乞引年致仕奏狀<lb/>
臣昨縁官年雖六十有六而實年已及七十稽之<lb/>
禮法皆應得謝遂於慶元二年六月一日具狀聞<lb/>
奏陳乞致仕至當年十二月十三日三省同奉<lb/>
聖㫖不允　聖恩深厚未棄帷蓋顧臣踈逺何以<lb/>
<pb n="KR4d0266_SBCK_070-18a"/>
得此祗拜威命感極涕零跼蹐乆之不敢繼請今<lb/>
則臣年七十有一乆病之後血氣愈衰耳目無復<lb/>
聰明手足全然緩弱飲食減損舉動艱難疾苦無<lb/>
聊伏枕待盡不避斧鉞再奸　冕旒欲望<lb/>
聖慈曲垂　天聴憫臣廢疾之乆察臣哀懇之真<lb/>
俾無違於禮經庻勿犯於邦典特降　睿㫖許臣<lb/>
守本官致仕或銷災沴少逭死亡仰靳始終保全<lb/>
之恩不勝迫切控告之悃臣冒犯　天威下情無<lb/>
任惶懼激切屏営俟命之至謹録奏聞伏候<lb/>
勑㫖<lb/>
<pb n="KR4d0266_SBCK_070-18b"/>
　　　辭免轉一官仍除寳文閣待制致仕奏狀<lb/>
臣昨於慶元二年六月内具狀陳乞引年致仕奉<lb/>
聖㫖不允至三年七月内再申前請俟命兩年於<lb/>
今月初四日伏凖省劄以臣洊乞引年致仕二月<lb/>
十七日三省同奉　聖㫖與臣轉一官除寳文<lb/>
閣待制致仕者臣聞命驩喜省躬震驚伏以先漢<lb/>
孝宣以增秩而賞良吏本朝　列聖以進職而勸<lb/>
有功而臣猥以顓蒙加之耄疾晚㑹逄於<lb/>
聖主首䝉被於鴻恩拔自庶僚之卑誕寘法從之<lb/>
峻七十致仕蓋遵禮典之大閑再三呌閽始辱俞<lb/>
<pb n="KR4d0266_SBCK_070-19a"/>
音之丕降荷　天地曲成之施全枽榆暮景之㱕<lb/>
然非良吏而增秩一階允惟既渥之數非有功而<lb/>
進職四等更出非常之恩儻冒昧以居焉恐隕越<lb/>
于下矣願囬成渙以保凋年所有轉一官仍除寶<lb/>
文閣待制恩命臣未敢祗受止乞守本官職致仕<lb/>
謹録奏聞伏候　勑肯<lb/>
　　　辭免除寶謨閣直學士奏狀<lb/>
臣於七月二十五日伏凖尚書省劄子六月二十<lb/>
四日三省同奉　聖㫖楊万里厯事四朝年髙茂<lb/>
除寶謨閣直學士者臣聞命震懼措躬阽危臣一<lb/>
<pb n="KR4d0266_SBCK_070-19b"/>
星卧痾七秩謝事荷上仁之懷舊至三乃從加異<lb/>
數以勤㱕不一而足方涵天澤幽屏雲林未省何<lb/>
功誤䝉進律雖厯事四朝之乆然初微半髮之労<lb/>
沉緜駸駸良厭餘生之苦老誖憒憒敢承徳茂之<lb/>
褒驟聞尺一詔之頒誕寘十八人之列顧寸心而<lb/>
有忸揆公議以云何深惟政刑之勸懲止繫賞罰<lb/>
之當否恐此舉之踰甚為公朝而惜之敢以凋年<lb/>
仰洿　聖治所有除寳謨閣直學士恩命臣未敢<lb/>
祗受欲望　聖慈追寢成命以安愚分謹録奏聞<lb/>
伏候　勑肯<lb/>
<pb n="KR4d0266_SBCK_070-20a"/>
　　　辭免召赴　行在奏狀<lb/>
臣於九月二十一日伏凖省劄九月二日奉<lb/>
聖㫖楊万里召赴行在者臣聞命自天省躬惟谷<lb/>
伏念臣歯㡬八十災亦頻年伏自去秋偶嬰淋疾<lb/>
當平居則似乎無事遇發作則痛不可堪慘毒甚<lb/>
於割烹呻吟達於鄰曲敢期　聖主之念旧特招<lb/>
微臣而趣行禮有大經召不俟駕便應駿奔而出<lb/>
宿死於道路而益栄顧犬馬瘞蔵豈患無蓋帷之<lb/>
賜然草木摧折恐上惻乾坤之仁一辭敢欺万坐<lb/>
無赦願囬　上天之哀眷曲全小物之餘生湏至<lb/>
<pb n="KR4d0266_SBCK_070-20b"/>
具奏以聞欲望　聖慈矜怜追寢召命令臣仍旧<lb/>
官職致仕不勝懇廹惶懼之至伏候　勑㫖<lb/>
　　　辭免召赴　行在奏狀<lb/>
臣昨具奏狀辭免收召乞聖慈追寢恩命於十一<lb/>
月二十日伏奉十月二十一日　詔書不允者臣<lb/>
切惟一節以趨已違無諾之召再命而傴洊蒙有<lb/>
詔之温心魏闕以先馳駕柴車而復枙伏念臣半<lb/>
生往蹇薄暮時升自逢賔日之初寵朌芝檢首預<lb/>
客星之列誕寘松階未瞻尺五天之清光亟進十<lb/>
八人之遞直嵗才更籥　帝復賜環拖紳答揚奏<lb/>
<pb n="KR4d0266_SBCK_070-21a"/>
牘祈免非有白雲之留住曲羕　紫渙之趣行光<lb/>
武側席於幽人芬馨千載顔闔致詞於使者沉痼<lb/>
一身情與願違涕隨言出湏至再具奏狀以聞𣣔<lb/>
望　聖慈察臣老病之實赦臣稽違之辜特賜追<lb/>
寢召命以匈餘生不勝震懼懇祈之至伏候<lb/>
勑肯<lb/>
　　　辭免除寳謨閣學士奏狀<lb/>
臣聞惟立國紀綱之大柄在馭臣賞罰之至公許<lb/>
之纓而以朝仲尼之所甚惜招以旌而不至齊君<lb/>
之所必誅恩威兩隆今古一貫而臣退惟老誖仰<lb/>
<pb n="KR4d0266_SBCK_070-21b"/>
辱招延屬以有采薪之憂遂違不俟駕之禮釋辜<lb/>
已幸進律何名豈其小人儒之㣲被以真學士之<lb/>
寵有虞人之罪而幸免天下將以為失刑無于奚<lb/>
之功而示褒天下將以為僣賞致　公朝勸沮之<lb/>
紊皆㣲臣瑕玷之由煩言必興万坐無赦敢㳟懇<lb/>
欵上冒　聖聰祈免誤恩以逃大譴湏至具狀奏<lb/>
聞伏候　勑㫖<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第七十終<lb/>
</p>
<p>
</p>
  </div>
</body>
</text>
</TEI>
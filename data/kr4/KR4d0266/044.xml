<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_044-1a"/>
誠齋集卷第四十四<lb/>
　　　　　　廬陵楊　萬里　廷秀<lb/>
　賦<lb/>
　　　糟蟹賦<lb/>
　　江西趙漕子直餉糟蟹風味勝絶作此賦以<lb/>
　　謝之<lb/>
楊子疇昔之夜夢有異物入我茅屋其背規而黝<lb/>
其臍小而白以為亀又無尾以爲蚌又有足八趾<lb/>
而隻形端立而旁行唾雜下而成珠臂雙怒而成<lb/>
兵寤而驚焉曰是何祥也召巫咸卦之遇坤之觧<lb/>
<pb n="KR4d0266_SBCK_044-1b"/>
曰黄中通理彼其韞者歟雷雨作解彼其名者歟<lb/>
蓋海若之黔首馮夷之黄丁者歟今日之獲不羽<lb/>
不䚬奏刀而玉明披腹而金生使營糟丘義不獨<lb/>
醒是能納夫子於醉郷脫夫子於愁城夫子能親<lb/>
釋其堂阜之縛爼豆於儀狄之朋乎言未旣有自<lb/>
豫章來者部署其徒趍蹌而至矣謁入視之郭其<lb/>
姓索其字也楊子迎勞之曰汝二淛之裔耶抑九<lb/>
江之系耶松江震澤之珍異海門西湖之風味汝<lb/>
故無恙耶小之爲彭越之族大之爲子牟之類尚<lb/>
與汝相忘於江湖之上耶於是延以上客酌以大<lb/>
<pb n="KR4d0266_SBCK_044-2a"/>
白曰微吾天上之故人誰遣汝慰吾之孤寂客復<lb/>
酌我我復酌客忽乎天髙地下之不知又焉知二<lb/>
豪之在側<lb/>
　　　壓波堂賦<lb/>
陳晞顔作堂洮湖之上榜以壓波命其友誠齋野<lb/>
客廬陵楊某賦之其辭曰<lb/>
敦復先生宅于洮湖日與湖而居猶以湖爲踈乃<lb/>
堂其涯去湖寸餘蓋城虎牢以逼鄭晋退三舎而<lb/>
子玉不止者歟一夕波歇鏡底生月忽失洮湖之<lb/>
所在伹見萬頃之平雪先生欣然曰吾又將載吾<lb/>
<pb n="KR4d0266_SBCK_044-2b"/>
堂於扁舟對越江妃之貝闕我芰我裳我葛我巾<lb/>
筆床茶竈瓦盆藤尊左簡齋之詩右退之之文舟<lb/>
人之櫂一縱而先生飄然若秋空之孤雲矣先生<lb/>
方獨酌濁酒悲吟苦語攬鬚根之霜搜象外之句<lb/>
管城子楮先生環而攻之麾之未去也有風颯如<lb/>
有瀾燁如舟人曰浪將作矣夫子其㱕乎先生未<lb/>
及荅而小波屋如大波山如亀魚陸梁蛟龍睢盱<lb/>
馮夷撃鼓而㑹戰川后鞭車而疾驅眇一葦之浮<lb/>
沒眩秋豪之有無舟人大恐相顧無色先生投袂<lb/>
而起仰天而嘆曰吾與洮湖定交乆矣而未甞識<lb/>
<pb n="KR4d0266_SBCK_044-3a"/>
此竒觀也子産曰他日吾見蔑之面而已今見其<lb/>
心請改事湖庻幾歳晚之断金<lb/>
　　　放促織賦<lb/>
楊子朝食旣徹步而圃嬉遥見一二穉子集乎逺<lb/>
華之堂環焉其若圍俯焉其若窺躡焉其若追也<lb/>
楊子趨而徃視之蓋促織之始生而尚微隨地而<lb/>
未能飛者也嘉遯而不市故髙步而不卑辟穀而<lb/>
不飪故癯貌而不肥旣蚱蜢其脩髯亦翡翠其薄<lb/>
衣彼其臂短而脛甚長是故將進而赼趄翹立而<lb/>
孤危也楊子笑謂穉子曰汝豈識之乎是固夫霜<lb/>
<pb n="KR4d0266_SBCK_044-3b"/>
凄露感而恤緯征人之裳者歟身勤心苦而提耳<lb/>
女㓛之荒者歟晝聞宵㗲自基而狙堂者歟多言<lb/>
強聒身隱而聲彰者歟若悲若怨若憤若嘆而吟<lb/>
歗秋夕之清長者歟奚失據於幽茂而阽身於躪<lb/>
藉若是其㓜且孱也廼命穉子藉以羽扇遷之叢<lb/>
間見宻葉其躍如曝冬日其欣然穉子反命曰是<lb/>
蟲也若子産之魚圉圉焉洋洋焉矣楊子使穉子<lb/>
反視之至則行矣<lb/>
　　　雪巢賦<lb/>
天台林君景思之廬字以雪巢尤延之為作記廬<lb/>
<pb n="KR4d0266_SBCK_044-4a"/>
陵楊某復為賦之其辭曰<lb/>
赤城兮霞外天台兮雲表有羙兮先生相宅兮木<lb/>
杪厭人寰兮喧卑薄市門兮囂湫岳谷奥渫蝸廬<lb/>
褊小陟彼懸崖天紳之涯竒峯日拂枯松霄排飛<lb/>
上萬仭之顛旁無一寸之階我營我巢維條伊枚<lb/>
命黄鵠而衘枝驅玄鶴而曵柴斧辛夷以為柱刈<lb/>
山桂以為棟蘭橑椒其有芬荷蓋岌其不動將旁<lb/>
招樵夫朋盍溪友以落之且有日其善頌矣夜半<lb/>
風作頓撼林薄天駭地愕山跳海躍已而寂然四<lb/>
無人聲黯天黒而月落忽八牎之夜明恍身墮於<lb/>
<pb n="KR4d0266_SBCK_044-4b"/>
氷谷羗刮骨其寒生窮猿曹噑飢烏獨鳴先生夙<lb/>
興而視之伹見千里一縞群山失碧翔玉妃以萬<lb/>
舞飄天葩之六出皓皓的的繽繽籍籍蓋朔雪十<lb/>
丈乾没吾巢而無人跡矣先生舉酒酧曰巢成雪<lb/>
至雪與巢㑹式瑶我室式珠我𪠘空無一埃點我<lb/>
勝旣継自今匪仙客其勿迎匪詩人其勿對廼擣<lb/>
氷漿與雪汁飲兎鬚於墨澮大書其楣曰雪巢標<lb/>
俗子出諸大門之外<lb/>
　　　清虗子此君軒賦<lb/>
吾友清虗子家有竹軒命曰此君誠齋楊某為賦<lb/>
<pb n="KR4d0266_SBCK_044-5a"/>
之<lb/>
客有問於清虗子曰昔者子猷愛竹字之曰君謂<lb/>
此君一日之不可無古之知竹者未有若子猷之<lb/>
勤者歟清虗子曰子猷可謂愛竹矣知竹則未也<lb/>
古之知竹者其惟吾夫子乎蓋甞聞之夫子適衛<lb/>
公孫青僕子在淇園有風動竹聞蕭瑟檀欒之聲<lb/>
欣然忘味三月不肉顧謂青曰人不肉則瘠不竹<lb/>
則俗汝知之乎其詩曰瞻彼淇奥緑竹如簀言念<lb/>
君子温其如玉吾乃今知竹之所以清武公之所<lb/>
以盛也蓋君子於竹比徳焉汝視其節凜然而孤<lb/>
<pb n="KR4d0266_SBCK_044-5b"/>
也所謂直哉史魚邦有道如矢者歟汝視其貌頎<lb/>
然而臞也所謂伯夷叔齊餓于首陽之下民到于<lb/>
今稱之者歟汝視其中洞然而虗也所謂囬也其<lb/>
庻乎屢空有若無者歟故古之知竹者其惟夫子<lb/>
乎子猷非知竹者也客曰甚哉清虗子之言似夫<lb/>
子也敢賀此君從陳蔡者皆不及門君何修何飾<lb/>
乃得與四子而同席願堅晩節於歳寒以無忘夫<lb/>
子之徳<lb/>
　　　梅花賦<lb/>
紹熈四祀維仲之冬朝煖焉兮似春夕凄其兮以<lb/>
<pb n="KR4d0266_SBCK_044-6a"/>
風楊子平生喜寒而畏熱亦復重裘而厚幪呼濁<lb/>
醪而拍浮嗔麟定之未紅已而月漏微明雪飛滿<lb/>
空楊子欣然而嘆曰舉世皆濁滕六獨清舉世皆<lb/>
暗望舒獨明滕也挾其清而不洿終歳遯乎太隂<lb/>
之庭舒也倚其明而不垢當晝閟其廣寒之扄蓋<lb/>
工於相避而疑於不相平也今夕何夕惠然偕來<lb/>
皎連璧之逈映蹇𣣔逝兮裴囬吾獨附冷火而撥<lb/>
死灰顧不詒二子之咍乎爰筞枯藤爰躡破屐登<lb/>
萬花川谷之頂飄然若絶弱水而詣蓬萊適群仙<lb/>
拉月姊約玉妃讌酣乎中天之䑓楊子揖姊與妃<lb/>
<pb n="KR4d0266_SBCK_044-6b"/>
而指群仙以問焉曰彼縞裙而侍練恱而立者為<lb/>
誰曰玉皇之長姬也彼翩若驚鴻矯若游龍者為<lb/>
誰曰女仙之飛瓊也彼膚如凝脂體如束素者為<lb/>
誰曰泣珠之鮫人也彼肌膚若氷雪綽約若處子<lb/>
者為誰曰藐姑射之山之神人也其餘萬妃皓皓<lb/>
的的光奪人目香襲人魄問不可徧同馨一色忽<lb/>
一妃起舞而歌曰家大庾兮荒凉系子真兮南昌<lb/>
逢驛使兮寄逺耿不㱕兮故郷歌罷因忽不見且<lb/>
而視之乃吾新植之小梅逢雪月而夜開<lb/>
　　　海鰌賦<hi>有後席</hi>
<pb n="KR4d0266_SBCK_044-7a"/>
辛巳之秋牙斯冦邉旣飲馬於大江𣣔断流而投<lb/>
鞭自江以北號百萬以震擾自江以南無一人而<lb/>
寂然牙斯抵掌而笑曰吾固知南風之不競今其<lb/>
幕有烏而信焉指天而言吾其利渉大川乎方將<lb/>
杖三尺以麾犬羊下一行以令腥羶掠木緜估客<lb/>
之艓登長年三老之舩並進半濟其氣巳無江壖<lb/>
矣南望牛渚之磯屹峙七寳之山一幟特立于彼<lb/>
山顛牙斯大喜曰此降幡也賊衆呼萬歲而賀曰<lb/>
我得天乎言未旣䝉衝兩艘夾山之東西突出於<lb/>
中流矣其始也自行自流乍縱乍收下載大屋上<lb/>
<pb n="KR4d0266_SBCK_044-7b"/>
横城樓縞於雪山䡖於雲毬翕忽徃來頃刻萬周<lb/>
有雙壘之舞波無一人之操舟賊衆指而笑曰此<lb/>
南人之喜幻不木不竹其誑我以楮先生之儔乎<lb/>
不然神為之楫鬼與之游乎笑未旣海鰌萬艘相<lb/>
継突出而爭雄矣其迅如風其飛如龍俄有流星<lb/>
如萬石鍾霣自蒼穹墜于波中復躍而起直上半<lb/>
空震為迅雷之隱<graphic n="KR4194" url="https://raw.githubusercontent.com/kanripo/KR-Gaiji/master/images/KR4194.png" mimeType="image/png"/>散為重霧之冥濛人物咫尺<lb/>
而不相辨賊衆大駭而莫知其所從於是海鰌交<lb/>
馳攪西蹂東江水皆沸天色改容衝飊為之揚沙<lb/>
秋日為之退紅賊之舟楫皆<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>藉于海鰌之腹底<lb/>
<pb n="KR4d0266_SBCK_044-8a"/>
吾之戈鋋矢石亂發如雨而横縱馬不必射人不<lb/>
必攻隱顯出沒爭入于陽侯之珠宫牙斯匹馬而<lb/>
宵遁未㡬自斃于瓜歩之棘叢予嘗行部而過其<lb/>
地聞之漁叟與樵童欲求牙斯敗<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>之處杳不見<lb/>
其遺蹤伹見倚天之絶壁下臨月外之千峯草露<lb/>
為霜荻花脫茸紛櫂謳之悲壯雜之以新鬼舊鬼<lb/>
之哀恫因觀䝉衝海鰌于山趾之河汭再拜勞苦<lb/>
其戰㓛惜其未封以下瀬之壯侯冊以伏波之武<lb/>
公抑聞之曰在徳不在險善始必善終吾國其勿<lb/>
恃此險而以仁政為甲兵以人材為河山以民心<lb/>
<pb n="KR4d0266_SBCK_044-8b"/>
為垣墉也乎<lb/>
　　右采石戰艦曰䝉衝大而雄曰海鰌小而駃<lb/>
　　其上為城堞屋壁皆堊之紹興辛巳逆亮至<lb/>
　　江北掠民舩指麾其衆欲濟我舟伏于七寳<lb/>
　　山後令曰旗舉則出江先使一騎偃旗於山<lb/>
　　之頂伺其半濟忽山上卓立一旗舟師自山<lb/>
　　下河中兩旁突出大江人在舟中蹈車以行<lb/>
　　舩伹見舩行如飛而不見有人膚以為紙舩<lb/>
　　也舟中忽發一霹靂礮蓋以紙為之而實之<lb/>
　　以石灰硫黄礮自空而下落水中硫黄得水<lb/>
<pb n="KR4d0266_SBCK_044-9a"/>
　　而火作自水跳出其聲如雷紙裂而石灰散<lb/>
　　為煙霧眯其人馬之目人物不相見吾舟馳<lb/>
　　之壓賊舟人馬皆溺遂大敗之云<lb/>
　　　後蟹賦<lb/>
　　昔趙子直漕江西餉予糟蟹因為賦之江西<lb/>
　　蔡師定夫復餉生蟹風味十倍曹丕再為賦<lb/>
　　之<lb/>
司徒道明來自洛師至止江湄逢一湖海之仙貌<lb/>
肖乎晋之觧楊而其怒有赫骨像乎漢之彭越而<lb/>
其圜中規獨愛其二執戈者前矣視其趾二四而<lb/>
<pb n="KR4d0266_SBCK_044-9b"/>
有踦意以為呉中介士郭先生也不知其姓則彭<lb/>
其字則蜞也亟攜其手而上曰吾自渡江以來取<lb/>
友不少矣如孔之金如玉之瓊吾皆得而友朋如<lb/>
魏之玉如庾之榖吾皆得而<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>曲夫子安在何相<lb/>
見之暮而不夙也於是歯牙嗜焉胸懐寄焉與之<lb/>
一飲一食而同醉焉夜半客起若有所剌者司徒<lb/>
腹心岑岑若有所崇者詰朝下逐客之令屏之陽<lb/>
侯之遐裔焉他曰以天子之命作牧于豫章幕府<lb/>
初開延見俊良望見一客又似乎彭越與觧楊命<lb/>
典謁曰是甞祟我而㡬我傷者矣予不汝殺世無<lb/>
<pb n="KR4d0266_SBCK_044-10a"/>
黄祖其生致之於遡江而上之楊乎楊子方晩飲<lb/>
聞其至揖而進之曰吾有二友惟彼麴生與爾郭<lb/>
索老夫與之同死生不減顔氏子之樂彼也日從<lb/>
予遊爾也乆予云邈何相忘江湖莫我肯顧也何<lb/>
使我清風明月必思元度也爾之徳吾能言之洗<lb/>
手奉職徳之上也就湯割烹徳之次也餔霊均之<lb/>
糟卧吏部之甕徳斯為下矣客於是涕唾流沫圜<lb/>
視而顰謝曰士固有以贗亂真以逺間親聖而受<lb/>
圍肖乎形也孝而投杼同乎名也僕之主公昔以<lb/>
彭為郭今以郭為彭不遇蔡司徒幸遇揚子雲願<lb/>
<pb n="KR4d0266_SBCK_044-10b"/>
借先生蒼頡之篇與太玄後蚓之文詳註爾雅彭<lb/>
郭之異族庻觧嘲於司徒之門<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第四十四終<lb/>
</p>
<p>
</p>
  </div>
</body>
</text>
</TEI>
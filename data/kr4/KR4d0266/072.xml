<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_072-1a"/>
誠齋集巻第七十二<lb/>
　　　　　　　廬陵楊　萬里　廷秀<lb/>
　記<lb/>
　　　石泉寺經蔵記<lb/>
下泳蕭民望甚賢而喜士尤嗜蓄書發粟散廩而<lb/>
饔飱六經捐金抵璧而珠玉百氏每鬻書者持一<lb/>
書至必倍其估以取之不可則三之又不可則五<lb/>
之必取乃己蓄之多而不饜老而不衰也以故其<lb/>
子弟皆好學不惟其子弟其鄉人皆好學士之自<lb/>
安福而南者走百里必曰我將見民望自永新而<lb/>
<pb n="KR4d0266_SBCK_072-1b"/>
北者走百里亦曰我將見民望予少之時嘗從先<lb/>
君至其家每念之則前清溪後平林脩竹在左右<lb/>
松在右尚了了予目中也今年友人彭仲莊來民<lb/>
望寄聲於予且曰我旧嗜蓄儒書今頗嗜蓄佛書<lb/>
新作一經蔵於石泉寺以貯之將與學佛者共之<lb/>
子其爲我記焉予不知佛書且不觧福田利益事<lb/>
也所知者儒書爾夫道性之而聖聲之而書書乎<lb/>
讀聖乎悟則書爲我我爲書矣不然<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>之而置散<lb/>
焉書則書矣我何與哉今民望之蓄佛書以待釋<lb/>
子釋子曰我之輪一周則我之誦一周矣果有是<lb/>
<pb n="KR4d0266_SBCK_072-2a"/>
事者異也無之而言焉者<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>也誦不以口而以輪<lb/>
者惰也蓄不以心而以蔵者棄也民望其為我問<lb/>
之年月日楊某記<lb/>
　　　長慶寺十八羅漢記<lb/>
大擽長慶寺在廬陵郡城之北四十里而遥右背<lb/>
碧岑前左紺溪水木幽茂望之蔚然也旧有十八<lb/>
羅漢像葢拙工為之儀觀俗下神氣昏頓類道旁<lb/>
叢祠中捧土掲木之為者豈有世外巖下之姿遺<lb/>
物出塵之意哉里中之士有羅長吉者顧曕不怡<lb/>
捐重幣聘良工改作之經估者四人淵黙者四人<lb/>
<pb n="KR4d0266_SBCK_072-2b"/>
衲紉者一人杖植者二人或揮麈欲談或長眉曳<lb/>
地或佛齒在手或清水挈瓶翫爐香者其意逺擾<lb/>
龍虎者其色暇所謂世外巖下之姿遺物出塵之<lb/>
意其庻幾不逺吾聞是十八人者西方之悍人也<lb/>
其未見佛也若吾子路之未見夫子也由今視之<lb/>
所就乃爾然則人果可以無學乎由之瑟固非彼<lb/>
所操也然為彼而不為此者所見者異人也使之<lb/>
彼乎出此乎入庸知其不由歟以寂廢動以躬廢<lb/>
物視其貎肖其學也施之於世則濩落矣然是十<lb/>
八人者漠然無牽超然無麗世味不能誘其衷人<lb/>
<pb n="KR4d0266_SBCK_072-3a"/>
憂不能㓂其崖而况車服可得而維刀鋸可得而<lb/>
加也哉長吉名惠迪其二弟蚤世而諸孤不孤者<lb/>
有長吉之賢字而燾之也樂善而喜士里中莫吾<lb/>
長吉之似者<lb/>
　　　怡齋記<lb/>
乾道丙戌之冬予自廬陵抵長沙渴樂齋先生侍<lb/>
講張公公館予於其居之南軒是時積雨未霽一<lb/>
夕湖風動地吹北雪踰洞庭被長沙城中予生長<lb/>
南方未嘗十月雪之為見見十月雪自長沙始也<lb/>
予既羇旅倦且寒甚豈不欲一見親旧然僵卧南<lb/>
<pb n="KR4d0266_SBCK_072-3b"/>
軒之東牕足未出門而心己入門矣既而呉伯承<lb/>
聞予至夜與邢魯仲來見詰朝侯彦周又與予里<lb/>
之十劉炳先兄弟來見自是人事始擾擾矣炳先<lb/>
一日約予與彦周過其家予嘉炳先兄弟之好學<lb/>
而又雍睦怡怡如也索筆為書其楣間曰怡齋炳<lb/>
先求予記之予以行不間辭未能也後九年炳先<lb/>
試南宫過廬陵炳先不知予在予亦不知炳先過<lb/>
矣又三年友人周直夫㱕自長沙炳先遺予書曰<lb/>
頃失一見甚恨且促迫怡齋記予得書喜甚問訊<lb/>
長沙故人則彦周魯仲伯承皆死乆矣當時南軒<lb/>
<pb n="KR4d0266_SBCK_072-4a"/>
之集惟侍講與予與炳先兄弟四人在爾今侍講<lb/>
官八桂予居廬陵炳先兄弟在長沙交游之存亡<lb/>
離合其使予悲也予老矣侍講亦年過四十炳先<lb/>
兄弟其尚少也乎其亦似予之老乎炳先名光祖<lb/>
弟継先名述祖吾州安福人也徙長沙今再世云<lb/>
淳熈三年月日記<lb/>
　　　無盡蔵記<lb/>
永新縣東郭外不十里曰横江張司理徳堅居之<lb/>
近無邑喧逺不林荒乃築山園以郛万家刳壤為<lb/>
沚實以芙蕖布礫為逕夾以海棠為亭為軒以憩<lb/>
<pb n="KR4d0266_SBCK_072-4b"/>
以臨園成與吾友劉景明逰焉徳堅若不滿意者<lb/>
顧曰是非不佳然人為非天造也乃與景明竹枝<lb/>
芒屨循海棠逕北行百許歩至禾江之濵徳堅却<lb/>
立曰止吾得佳處矣盖江水西來渺然若從天流<lb/>
出至是分為兩中躍出一洲如横緑琴咮昻凥庳<lb/>
美竹異樹不蓺而蔚水流乎洲之南北崖若裂碧<lb/>
玉釵股勢若競騖聲若相應若將胥命而㑹于洲<lb/>
之下覧觀未竟雲起禾山意欲急雨有風東來吹<lb/>
而散之不見膚寸義山之背忽白光燭天若有推<lb/>
挽一玉盤疾馳而上山之顛者蓋月己出矣景明<lb/>
<pb n="KR4d0266_SBCK_072-5a"/>
賀曰惟江上之清風與山間之明月耳得之而為<lb/>
聲目遇之而成色取之無禁用之不竭是造物者<lb/>
之無盡蔵也東坡嘗為造物守是蔵矣自坡仙去<lb/>
夜半有力者竊蔵以逃嘗試與子追亡收逋而貯<lb/>
儲於斯乎徳堅乃作堂於其處而題曰無盡蔵云<lb/>
年月日楊某記<lb/>
　　　宜州新豫章先生祠堂記<lb/>
予去年十月致書桂林伯侍講張公今乃得報且<lb/>
諉予曰宜州太守韓侯璧直諒士也初抵官下他<lb/>
皆未遑首新山谷先生祠堂盖山谷之貶宜州崇<lb/>
<pb n="KR4d0266_SBCK_072-5b"/>
寕甲申也館于城之戍樓曰小南門者明年卒焉<lb/>
後人哀之即其地廟祀之子湖張安國大書豫章<lb/>
先生四字以揭之然居句湫隘屋廬壊隤爼不成<lb/>
列拜靡厝躬今侯戾止顧矉爰出其闉距城不遐<lb/>
得地洵盱湖光前陳曠野洞開諸峯崛竒駿奔來<lb/>
庭立屋六楹以妥神居刻木肖象是似是似是享<lb/>
俯湖爲閣于登于臨湖山清空雲煙髙寒神則降<lb/>
集人士奮豫旣成來求閣名若記拭旣以清風名<lb/>
閣矣子學詩山谷者微子莫宜記之予執書歎曰<lb/>
予聞山谷之始至冝州也有甿某氏館之太守抵<lb/>
<pb n="KR4d0266_SBCK_072-6a"/>
之罪有浮屠某氏館之又抵之罪有逆旅某氏館<lb/>
之又抵之罪館于戍樓蓋圄之也卒于所館蓋飢<lb/>
之寒之也先生之貶得罪於時宰也亦得罪於太<lb/>
守乎鹿之肉人之食君子之殘小人之資也孰使<lb/>
先生之所挾足以授小人之資也哉夫豈不得罪<lb/>
於太守也先生得罪於太守則太守不得罪於時<lb/>
宰矣豈惟不得罪也又將取栄焉由今視之其取<lb/>
栄於當時者幾何而先生飢寒窮死之地今乃為<lb/>
騷人文士佇瞻鑚仰之場來者思去者懐而所謂<lb/>
太守者猶有臭焉則君子之於小人患不得罪爾<lb/>
<pb n="KR4d0266_SBCK_072-6b"/>
得罪奚患哉今韓侯之賢乃能社先生而稷之惜<lb/>
也先生之前乎韓侯也先生之沒侯猶敬之如此<lb/>
使其生也遇侯而燠休之則主賔之賢牽聨俱傳<lb/>
也惜也韓侯之後乎先生也然士或同室而睽或<lb/>
異世而逢茍逢矣前後足校哉先生之祠要自韓<lb/>
侯始則侯之傳决也而又得侍講張公名其閣其<lb/>
傳益决也因書其説寄侍講以遺韓侯云淳熈五<lb/>
年三月二十四日廬陵楊某記<lb/>
　　　興崇院經蔵記<lb/>
安福縣南出為十里者七地曰鄔村有寺巋然者<lb/>
<pb n="KR4d0266_SBCK_072-7a"/>
興崇院也作於治平丙午至宣和甲辰而火釋守<lb/>
通者再作之至建炎庚戌又火釋延贄與惠崇者<lb/>
又作之殿堂有嚴庖湢畢葺至今其徒得以安安<lb/>
而居継継而不絶者二釋力也釋海璿今居之璿<lb/>
良於醫得錢無所可用獨用之於其師之教所宜<lb/>
為者宫廬之欹傾佛像之漫漶既苴既考既祓既<lb/>
藻則與其徒藴賢藴淮計曰有寺百年而無經一<lb/>
巻非不耒而農不書而士乎蔬其腹衲其軀焉而<lb/>
己矣吾徒藉弟令自窳自懵靡靦靡忸其若後之<lb/>
敏慧秀辯求心問性者何於是傾槖之贏勸里之<lb/>
<pb n="KR4d0266_SBCK_072-7b"/>
俠得錢如干藴賢乃杖竹屨草風飪露寐走二千<lb/>
里至福唐市經于開元寺以㱕為巻者五千四十<lb/>
有八為匭者數十百承以耦輪幬以崇殿金碧煒<lb/>
燁丹漆可鑑龍光神威森然欲動鼓舞甿罔不尊<lb/>
禮教所應有彪列明備璿因人士劉宗芝及吾外<lb/>
弟周世通來求予文以紀其成予曰彼於其師之<lb/>
經所謂五千四十八巻者匭之矣能如士之於書<lb/>
皆誦之否能誦之矣抑能如士之於書皆通之否<lb/>
世通曰釋之不如士固也抑不寧唯是釋能以無<lb/>
經為怍固不如士之以書而入官以官而捐書釋<lb/>
<pb n="KR4d0266_SBCK_072-8a"/>
能傾貲以市經固不如士之以身而殉貨以貨而<lb/>
殉色釋能辛勤千里而求經固不如士之重研以<lb/>
附炎奔命以死權予無以詰因併書其語蓋殿成<lb/>
於淳熈戊戌之冬輪蔵成於己亥之春貲出於璿<lb/>
力出於賢與淮云是嵗十月三日某記<lb/>
　　　愛教堂記<lb/>
富川鄒虞卿豐其室而歉其心曷歉其心也欲淑<lb/>
其子而未有造也其子蓋亦競爽其長如嘉木焉<lb/>
既條既葉蔚如其茂也其幼如穉苖焉既露既雨<lb/>
韡如其秀也虞卿作一堂叢書於間嵗聘良師以<lb/>
<pb n="KR4d0266_SBCK_072-8b"/>
淑其子問名於艮齋先生謝昌國昌國命以愛教<lb/>
虞卿又介予弟廷徽謁予文以記其堂以範其子<lb/>
則諗之曰有子而教之非愛夫抑今之教子者非<lb/>
古之教子者也學云學云古也仕云仕云古乎哉<lb/>
今之教子而舍曰仕云仕云者稀矣曰子乎仕親<lb/>
乎光也人固有卿士其位者問其位則是問其人<lb/>
則非斯謂之光其親矣乎人固有不卿士其位者<lb/>
問其位則非問其人則是斯不謂之光其親矣乎<lb/>
禇有璜者其室輝家有良者其庭燁夫果俟於外<lb/>
乎哉今使二三子充其學以淑其躬納其躬於聖<lb/>
<pb n="KR4d0266_SBCK_072-9a"/>
賢君子之域而出其躬於公卿大夫之塗其為虞<lb/>
卿光者猶在也納其躬於公卿大夫之塗而出其<lb/>
躬於聖賢君子之域其亦光乎否也然則為二三<lb/>
子者學云學云乎爾仕云仕云也歟哉虞卿名時<lb/>
舉年月日某記<lb/>
　　　王氏慶衍堂記<lb/>
淳熈三祀惟光堯太皇天夀於万有開七秩是將<lb/>
咸羲黄登姚姒天齊日昇復無無極自商三宗周<lb/>
文武而下藐乎無以頌為也聖天子穆然謂兹盛<lb/>
徳事曠不前聞用張閎休赫厥誕章奉觴介壽峻<lb/>
<pb n="KR4d0266_SBCK_072-9b"/>
極鴻號對越太紫昭天同符親親老老流貤厥慶<lb/>
溥將有截以表章不匱之孝臣孚有母某氏厥齡<lb/>
若干僉曰應書論封如章紫誥鸞廻玉軸山輝華<lb/>
鏌揄狄命服斯皇邑里趨讙來賀塞門於是宣溪<lb/>
之人始知王氏有子矣臣孚廼作新堂以侈君賜<lb/>
以怡親顔以詔孫子取絲綸之辭榜以慶衍既落<lb/>
之屬某記之竊惟孚安逺主簿季安之仲子也未<lb/>
更事而孤其母夫人蓍簮葛製雪齧氷飲夙宵漣<lb/>
如憂子無立孚念父所付感母己憂我將何修以<lb/>
懌母懷則致身書林菑畒典墳膳服禮言將擷其<lb/>
<pb n="KR4d0266_SBCK_072-10a"/>
根不寧其葩淑其心不寧其喙凢當世鉅人長徳<lb/>
是惟不聞必輕千里師之茹之居無幾何厥聞播<lb/>
敷談者許可至是天澤滂流用光厥親是不特書<lb/>
罔克用勸則攡張厥初刻石堂上淳熈七年正月<lb/>
日具位某記<lb/>
　　　韶州州學兩公祠堂記<lb/>
人物粤産古不多見見必竒傑也故張文献公一<lb/>
出而曲江名天下至本朝余襄公継之兩公相望<lb/>
掲日月引星辰粤産亦盛矣哉蓋自唐武徳放于<lb/>
今五百有餘嵗粤産二人而止爾則亦希矣然二<lb/>
<pb n="KR4d0266_SBCK_072-10b"/>
代各一人而二人同一州又何富也世謂以文取<lb/>
人抑末也兩公俱以文學進以名節顯以文取人<lb/>
不可也以文廢人可乎兩公立朝忠言大節多矣<lb/>
而諫用牛仙客安太子瑛誅安禄山留范希文排<lb/>
張堯佐此尤治乱之所元者也三言不用而二言<lb/>
用天寳之斁慶歴之隆豈適然哉雖然文献相唐<lb/>
而襄公未及大用或以是為襄公憾吾獨不然聖<lb/>
賢君子之於斯世顧道之行與否爾相與否奚顧<lb/>
哉兩公者道行則宋隆道不行則唐斁然則兩公<lb/>
之於斯世孰遇孰不遇乎後之有為之主有志之<lb/>
<pb n="KR4d0266_SBCK_072-11a"/>
志能知兩公遇不遇之說諏諸往度諸來必有超<lb/>
然寤慨然歎者矣郡博士廖君徳明庀職數月謂<lb/>
兩公廟祀而不於庠序非所以風勵學者也謁於<lb/>
太守徐侯璉守丞李君文伯而作堂祠焉既成屬<lb/>
某記之則招諸生而諗之曰二三子廬於斯饔於<lb/>
斯業於斯進而拜先聖先師曰莫予云範退而瞻<lb/>
兩公曰莫予云磋跂而望曲江之山川曰莫予云<lb/>
殖可乎不可也不可而莫予云續何也二三子盍<lb/>
思之淳熈八年九月九日誠齋野客廬陵楊某記<lb/>
　　　吉水縣近民堂記<lb/>
<pb n="KR4d0266_SBCK_072-11b"/>
大江之西督府外為州者十吉為大吉之為縣者<lb/>
八吉水為大都鄙之袤室廬之夥名數之籍粟米<lb/>
繭絲之征視七邑兼之矣其宰必秩髙必才裕不<lb/>
然不惟上之人不以畀其人亦不敢自畀也而新<lb/>
書之制　其髙弟不為御史為六院其不輕而重<lb/>
昭昭也邑之大選之艱用之峻而士大夫顧曰毋<lb/>
為吉水吉水不可為其信然耶清江某人江西彦<lb/>
士也文行之懿名實之孚皁如也謁吏部得吉水<lb/>
或惎之曰毋庸往某人笑不答既佩印綬欣然曰<lb/>
上至於吾夫子亦屑於為邑邑不足行道於何行<lb/>
<pb n="KR4d0266_SBCK_072-12a"/>
道則勤己以佚民癯己以腴民朝之食午乃暇夕<lb/>
之寐丙乃即簡爰書緩箠令屬年不登惻怛勸分<lb/>
大家悦隨若己之飢細民如㱕忘嵗之儉邑之地<lb/>
庳且瀕大江三日之霖民憂為魚辛丑五月雨下<lb/>
如澍晝夜無止某人顰以黙禱是夕小霽民異其<lb/>
誠邑之士名能文辞如陳果卿者如徐徹者如王<lb/>
子俊者皆作為詩章以詠歌之既朞年政洽民懌<lb/>
某人亦安其官縣署之西偏有堂曰五柳易之曰<lb/>
近民以自朂其志移書謁予請其說予喟然曰君<lb/>
之志則矣君之許其不左乎哉今之為邑有聲者<lb/>
<pb n="KR4d0266_SBCK_072-12b"/>
棘則集事而君則否一左也健則稱能而君則否<lb/>
二左也贏則速化而君則否三左也雖然無以左<lb/>
乎彼無以善乎此也年月日某記<lb/>
　　　沙溪六一先生祠堂記<lb/>
予門人永豐羅椿移書抵予曰吾邑之沙溪六一<lb/>
先生之故鄉也有先生祠堂旧矣其左老子之宫<lb/>
曰西陽者也其前崇公之墓也屋圯于老里之士<lb/>
陳懋簡撤而新之其經為尺六十緯稱之為楹三<lb/>
十有六監丞周公必正為大書六字以掲之而未<lb/>
有記之者願分椿以請謁焉某曰是不記不可也<lb/>
<pb n="KR4d0266_SBCK_072-13a"/>
蓋自韓退之沒斯文絶而不續至先生復作而興<lb/>
之天下之於先生不此之知者否也若夫自唐末<lb/>
五代以來為臣者皆以容悦而事君能以容悦而<lb/>
事君豈不能以容悦而事讎乎忠言直節舉明主<lb/>
於五三以否變容悦之俗至於慶厯元祐之隆近<lb/>
古未有天下國家至今頼之亦有知夫作而興之<lb/>
者先生乎自古是非予奪雖聖賢不能齊也及其<lb/>
齊也雖聖賢不能易如三百年之唐而所師尊者<lb/>
惟退之一人本朝二百年矣而所師尊者惟先生<lb/>
一人何其齊哉舉一世而皆然或者以一夫而不<lb/>
<pb n="KR4d0266_SBCK_072-13b"/>
然然者衆不然者寡未害其為齊也後此百千年<lb/>
其皆如今日乎未可知也至於然者衆而不然者<lb/>
寡則可知也先生可以無憂大抵賢人君子没而<lb/>
見祠者或生而不遇者也先生其道行於時其學<lb/>
行於天下後世雖不祠之天下獨不知有先生乎<lb/>
生而無不遇没而見祠此賢人君子之盛也獨先<lb/>
生之幸也乎古者鄉先生没則祭於社非尊夫鄉<lb/>
先生也尊鄉先生所以儀後之人也若先生者天<lb/>
下後世之師也豈寧惟廬陵之鄉先生乎天下師<lb/>
之而廬陵不祠之可乎今吾州自郡庠鄉校皆有<lb/>
<pb n="KR4d0266_SBCK_072-14a"/>
先生祠堂矣沙溪實先生所居之里而不祠之可<lb/>
乎予見今世之士其有所舉廢也或者有為為之<lb/>
也自眉山之蘓豫章之黄相継淪謝先生之徒黨<lb/>
皆無在者而陳生懋簡奮然新斯堂而尸祝之其<lb/>
誰為也生而有為其不以此而易彼乎年月日具<lb/>
位楊某記<lb/>
<pb n="KR4d0266_SBCK_072-14b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　良茂　校正<lb/>
誠齋集巻第七十二終<lb/>
<pb n="KR4d0266_SBCK_072-15a"/>
</p>
<p>
</p>
  </div>
</body>
</text>
</TEI>
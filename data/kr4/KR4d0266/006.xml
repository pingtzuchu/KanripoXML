<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_006-1a"/>
誠齋集巻第六<lb/>
　　　　　　　廬陵楊　萬里　廷秀<lb/>
　詩<lb/>
　　江湖集<lb/>
　　　過白沙渡得長句呈澹菴先生<lb/>
收紅拾紫消幾許也費一春强半雨不辭長江萬<lb/>
波阻來聴先生夜深語尚憶向來侍樽爼㣲雪斜<lb/>
飛小梅吐先生半酣染霜兔金章玉句空萬古今<lb/>
年寒食還相聚明年寒食知何處只道先生押班<lb/>
去不道門生折腰苦<lb/>
<pb n="KR4d0266_SBCK_006-1b"/>
　　　長句寄周舍人子充<lb/>
省齊先生太髙寒肯將好官博好山又吿君王覓<lb/>
閑散要讀短檠三萬卷州家新畫瑞霧圖渠莫錯<lb/>
認何関渠青原兩公復雙起山川出雲不在此自<lb/>
憐無地寄病身四海知己非無人老窮只是詩自<lb/>
悞春色撩人又成句<lb/>
　　　題峽江譚温父詠齊<lb/>
漁郎載我下峽水夜尋故人有譚子柴門竹屋断<lb/>
崖底艮齊手題詠齊字巴丘花草一番新玉笥峰<lb/>
頭月半輪如今政是暮春者三歎春風舞雩下<lb/>
<pb n="KR4d0266_SBCK_006-2a"/>
　　　淺夏獨行奉新縣圃<lb/>
我來官下未多時梅已黄深李緑肥只怪南風吹<lb/>
紫雪不知屋角練花飛<lb/>
　　　晚登浦心閣望雨<lb/>
憫雨喜見雲喜雲愁不雨長風將怒㸃慰此樓中<lb/>
暮喜雨不但人松竹亦皷舞未知今年熟得以去<lb/>
年否<lb/>
　　　登清心閣<lb/>
苦遭好月喚登樓脚力雖慵不自由上得金梯一<lb/>
囬首氷輪已過樹梢頭<lb/>
<pb n="KR4d0266_SBCK_006-2b"/>
　　　立秋後一日雨天𣣔暮小立問月亭<lb/>
雨後林中别様凉意行幽徑不知長風蟬幸自無<lb/>
星事强為閑人報夕陽<lb/>
　　　七月十二日夜登清心閣醉吟<lb/>
小樓秋夜月明底仰不見天惟見水岸巾獨立四<lb/>
無人白月青天伴楊子誰知横玉作秋聲一聲吹<lb/>
盡九陌塵月輪半仄吾未睡樓角風生凉殺人<lb/>
　　　月夜散䇿縣圃有飛蝶仍聞笛聲<lb/>
月明未許人早睡笛聲解與秋爭清夜深不應有<lb/>
飛蝶渠儂似𣣔伴人行<lb/>
<pb n="KR4d0266_SBCK_006-3a"/>
　　　中秋後一夕登清心閣二首<lb/>
昨夜雲為祟今宵月始妍如何一日隔便減半分<lb/>
圓影裡偏宜竹光中不剩天客來休遣去我醉正<lb/>
無眠<lb/>
秋夜真成書西山却在東吹髙半輪月正賴一襟<lb/>
風清景今年過何人此興同青天忽成紙似𣣔借<lb/>
詩翁<lb/>
　　　木犀<lb/>
天將秋氣蒸寒馥月借金波滴小黄不㑹溪堂老<lb/>
居士更談桂子是天香<lb/>
<pb n="KR4d0266_SBCK_006-3b"/>
　　　送客既㱕晩登清心閣<lb/>
誰不知儂懶其如送客何葉聲和雨細山色上樓<lb/>
多出處俱為累昇沉儘聴他踈鐘暮相荅也解説<lb/>
愁麽<lb/>
　　　戲嘲金燈花上皂蝶<lb/>
花鬚為飯露為漿黒霧玄霜剪薄裳飛繞金燈來<lb/>
又去不知能有幾多香<lb/>
　　　劉世臣先生挽詩<lb/>
策第仍為邑於公未足論眼中無佛國戸外即韓<lb/>
門道大功非細人亡徳則存西風寄雙淚吹到秀<lb/>
<pb n="KR4d0266_SBCK_006-4a"/>
峯原<lb/>
　　　羅元通挽詩<lb/>
奏賦曽三比興能竟二南如何雙桂子枉著拜親<lb/>
衫舊事餘詩酒何人續笑談生前孝友在代石為<lb/>
公鑱<lb/>
　　　羅价卿母李氏挽詩<lb/>
孝豈天無報慈如古所稱百年得偕老二子看同<lb/>
舛未拜鸞迴紙先虚繡蹙藤他時頴考叔清淚落<lb/>
君羮<lb/>
　　　過西山<lb/>
<pb n="KR4d0266_SBCK_006-4b"/>
一年兩蹈西山路西山笑人應解語胸中百斛朱<lb/>
墨塵雨捲珠簾無半句慇懃買酒謝西山慙愧山<lb/>
光開我顔鬢絲渾為催科白塵埃滿胸獨遑惜<lb/>
　　　豫章江皐二絶句<lb/>
幸自輕隂好片秋如何餘熱未全休大江𣣔近風<lb/>
光冷平野無邊草亦愁<lb/>
只今秋稼滿江郊猶記春舡掠屋茅可是北風寒<lb/>
入骨荻花爭作向南梢<lb/>
　　　同李簿養直登秋屏<lb/>
大範今無寺秋屏故有基㸔山非不好吊古却成<lb/>
<pb n="KR4d0266_SBCK_006-5a"/>
悲行役真何苦同來也未遲題詩只悪語差勝不<lb/>
題詩<lb/>
　　　送别吳帥<lb/>
我公四海不數人小煩江西作好春落霞秋水只<lb/>
似舊如何入筆事事新即今諸公方衮衮一老不<lb/>
應閑裡頓政縁山水太慇懃日夜呌閽乞此身二<lb/>
天去人忽覺逺兩地起公端不免蒼生未要怨東<lb/>
山未必東山當此怨<lb/>
　　　㱕自豫章復過西山<lb/>
一眼苕花十里明忽疑九月雪中行我行莫笑無<lb/>
<pb n="KR4d0266_SBCK_006-5b"/>
騶從自有西山管送迎<lb/>
　　　送何主簿㱕豐城<lb/>
　　庚寅之旱奉新為甚大帥龔公擇行田之官<lb/>
　　婺女何季華以府檄來不怵不疑竟以實聞<lb/>
　　縣令楊<hi>万里</hi>哦五言以餞其㱕<lb/>
衆裡非無士難中却㡬人如何新帥澤偏作此邦<lb/>
春未要栖鸞恨方看報主身青燈一樽酒聊復話<lb/>
酸辛<lb/>
　　　詔追供職學省曉發鳴山驛<lb/>
數店踈仍宻千峰整復斜冰痕猶帶浪霜草自成<lb/>
<pb n="KR4d0266_SBCK_006-6a"/>
花錄錄堪朝列星星已鬢華帝城萬事好得似早<lb/>
還家<lb/>
　　　望見靈山<lb/>
旱後催科惱殺儂且隨尺一解而東靈山忽近西<lb/>
山逺囬首新吳一夢中<lb/>
　　　登烏石寺<lb/>
囬頭身忽在樹杪一覽千山萬山小怪崖不落欹<lb/>
𣣔摧令人仰看怯眼開小亭解事知儂倦翼然飛<lb/>
出青山半上頭最上却鏡平百畆金碧千衲僧髙<lb/>
峰髙寺更髙閣進步竿頭若為脚兹遊勝絶庸非<lb/>
<pb n="KR4d0266_SBCK_006-6b"/>
天山下虚行二十年<lb/>
　　　夜宿楊溪曉起見雪<lb/>
茅檐無聲風不起誤喜夜來雨應止開門送眼忽<lb/>
心驚失却前山萬堆翠江南只説浙西山更令著<lb/>
雪與人看諸峰盡處一峰出凛然玉立最髙寒溪<lb/>
聲細伴吟聲苦客心冷趂波心去掉頭得句恐天<lb/>
嗔且喚征夫問前路<lb/>
　　　辛卯五月送丘宗卿太博出守秀州二首<lb/>
馮翊端誰可丘遲肯去麽繭絲臣敢後饑饉帝云<lb/>
何身達當難免能稱未要多但無田里嘆不必袴<lb/>
<pb n="KR4d0266_SBCK_006-7a"/>
襦歌<lb/>
老矣渠憐我超然我愛渠論詩春雨夜解手藕花<lb/>
初夢只江湖去情知伎倆踈未應五馬貴不寄一<lb/>
行書<lb/>
　　　代錢塘宰莫子章賀　皇太子生辰<lb/>
寒外乾坤凈霜前殿閣新如何震一索頓有月重<lb/>
輪甲觀堂初畫青宫牓更銀三天同日曉一氣八<lb/>
荒春東序繙周學南陽摘漢親承祧英類祖問寢<lb/>
孝通神帝子臨京邑藩寮著野人天將重九節瑞<lb/>
應誕彌辰茰菊双為夀山河總效珍前星環紫極<lb/>
<pb n="KR4d0266_SBCK_006-7b"/>
長照漆園椿<lb/>
　　　題吕子明國諭退菴<lb/>
筆硯工為祟湖山若約盟坐忘非聖處行樂且吾<lb/>
生一笑誰當㑹孤斟句恰成何時却乘興雪外叩<lb/>
柴門<lb/>
　　　送蜀士張之源二子維燾中童子科西㱕<lb/>
岷山玉様清岷水眼様明風流文彩故應爾又見<lb/>
張家雙驥子小児八嵗骨未成誦書新作鸞鶴聲<lb/>
大児十二氣已老覓句談經人絶倒豫章七年人<lb/>
得知䭾騠三日世便奇天生異材能幾許更飽風<lb/>
<pb n="KR4d0266_SBCK_006-8a"/>
霜也未遲<lb/>
　　　壬辰别頭胡元伯丞公折雙梅見贈作一<lb/>
　　　絶以謝之<lb/>
一花怪結雙青子獨蔕還蔵兩玉花薄相春工寧<lb/>
底巧眼明初見枝斜<lb/>
　　　四月二日進士唱名<hi>万里</hi>以省試官待罪<lb/>
　　　殿廬遇林謙之説詩夜㱕又見林東因紀<lb/>
　　　其事<lb/>
清曉朝帝所就列復少須不逢林夫子於何得故<lb/>
吾宫雲霽猶未宸風爽亦初説詩憐新體信美古<lb/>
<pb n="KR4d0266_SBCK_006-8b"/>
則無將無古人拙未必今製疎夜㱕辱良訊送似<lb/>
談笑餘病懐翻不樂此意從誰舒短歌紀幽事老<lb/>
矣復焉如<lb/>
　　　送黄仲秉少卿知瀘州二首<lb/>
灔澦方如象餘皇底似飛相將刺天去收拾大名<lb/>
㱕西掖桐隂靜瀘南茘子肥未應經世具便𣣔閉<lb/>
山扉<lb/>
補外公何幸來㱕我尚留還為萬里别又費半生<lb/>
愁安得欹黄帽相從却白頭醉中有話在𣣔説忘<lb/>
來休<lb/>
<pb n="KR4d0266_SBCK_006-9a"/>
　　　晩立西湖惠照寺石橋上<lb/>
舩於鏡面入煙叢寺在湖心更栁中暮色𣣔來吾<lb/>
𣣔去其如南北兩髙峰<lb/>
　　　謁永祐陵㱕途遊龍瑞宫觀禹穴<lb/>
我昔騎鳯超九疑今復御風登㑹稽禹穴下窺正<lb/>
深黒地老天荒知是非好峰髙處偏薄霧秋热苦<lb/>
時恰輕雨囬頭却望昭陵松雲氣成竜或成虎<lb/>
　　　寄馬㑹叔<lb/>
影轉郎官宿春隨刺史天相從忽相别同舍况同<lb/>
年我愛吳児説兄如邵父然賜金真浪費喚取從<lb/>
<pb n="KR4d0266_SBCK_006-9b"/>
甘泉<lb/>
　　　送傅安道郎中將漕七閩二首<lb/>
一代風騷將百年忠義家出関稱使者蹈雪度梅<lb/>
花夢破南宫被春生北斗槎懸知入奏日不待貢<lb/>
新茶<lb/>
把酒春如許論詩夜未央相逄便金石何必試氷<lb/>
霜離合知難免愁思自不忘他年一茅屋公肯訪<lb/>
荒凉<lb/>
　　　故恭人劉氏挽詞<hi>仲母徐通</hi>
雨露低蘋沼芝蘭上桂林魚軒簾蹙繡鸞紙誥塗<lb/>
<pb n="KR4d0266_SBCK_006-10a"/>
金死者夫何恨㱕歟乃宿心不偕君子老愁絶白<lb/>
頭吟<lb/>
　　　王龜齡挽詞<lb/>
佛以偏師勝天能一手囬横空立萬仞不為作三<lb/>
魁道大身無著<hi>酌音</hi>人亡世却哀溪梅那解事寂寞<lb/>
為誰開<hi>溪先生公號梅</hi>
　　　吴母葉氏大孺人挽詞<hi>吳飛英字徳華其子太學博士</hi>
髪以留賔短家從教子貧班衣奉當署象服鏡湖<lb/>
春許穆詩還廢班姑史尚新不堪萱草露也解泣<lb/>
慈親<lb/>
<pb n="KR4d0266_SBCK_006-10b"/>
　　　答章漢直<lb/>
詩人今代謝宣城舉手新年章子平雨剩風殘忽<lb/>
春暮花催草喚又詩成五湖煙水三冬卧萬里雲<lb/>
霄一日程老裡睡多吟裡少旧來句熟近來生<lb/>
　　　西湖晩㱕<lb/>
際晚遊人也合㱕畫舩猶自弄斜暉西湖兩岸千<lb/>
株栁絮不因風暖自飛<lb/>
　　　癸巳省宿詠南宫小桃<lb/>
孤坐南宫悄桃花故故紅晴曛半臉日寒慘數鬚<lb/>
風昔嵗山村裡春光痛飲中不煩渠伴宿今我已<lb/>
<pb n="KR4d0266_SBCK_006-11a"/>
衰翁<lb/>
　　　送李童子西㱕<lb/>
江西李家童子郎腹載五車于王皇選徳殿後春<lb/>
晝長天子呼來傍御床口角誦書如布穀眼光骨<lb/>
法俱氷玉紫綃輕衫髪錦束萬人囬頭看不足莫<lb/>
言幼慧長不奇楊文公與晏臨淄老翁笞児也太<lb/>
癡𣣔鞭轅下追霜蹄六嵗取官曲肱似春風晝繡<lb/>
㱕吾里生子當如李童子至如吾児豚犬耳<lb/>
　　　送林謙之司業出為桂路提刑<lb/>
雨眠起霄㘴搔首偶不欣孤念元無感懐我同社<lb/>
<pb n="KR4d0266_SBCK_006-11b"/>
人昨日林先生抱經出成均初聞為渠喜忽悟誰<lb/>
我親緬然記宿昔夜款水際門㣲月耿秋寂幽蛩<lb/>
慨凉新論詩煮豆粥粥熟天已晨先生補天手萬<lb/>
象焉能春若非千載仰却要今世珍聖門舊傳業<lb/>
不在先生身雪前何有松燬中諒非䃉論思尺有<lb/>
咫決去曽逡廵誰言我無耳老矣未有聞先生又<lb/>
舍我離别尚足云桂山玉筍立桂水羅帶紋得句<lb/>
能寄似不須持嶺雲<lb/>
　　　寄題天台臨海縣白鶴廟西泉<lb/>
　　為司晨顏魯子作魯子始尹臨海禱晴于祠<lb/>
<pb n="KR4d0266_SBCK_006-12a"/>
　　下見殿之東砌有泉而西獨無因念安得西<lb/>
　　泉未㡬有泉出焉<lb/>
東泉千年流不休西泉千年秘不流臨海令君一<lb/>
念作猿鳥未知泉已覺殿腳西頭蒼石根向來元<lb/>
無泉眼痕一朝擘崖迸膏乳却與東作賔主令君<lb/>
已昇金掌中白鶴古祠煙雨濛父老思君難再得<lb/>
登亭飲泉三歎息祝君公台夀千百<lb/>
　　　和韓子雲惠詩<lb/>
幸自同裘好誰令異巷居恭承五箇字不但百車<lb/>
渠句法端何様先生肯乞<hi>聲去</hi>餘只容彈劍鋏敢道<lb/>
<pb n="KR4d0266_SBCK_006-12b"/>
出無車<lb/>
　　　送丁子章將漕湖南三首<lb/>
嶽麓猿聲裡湘流鴈影邊自天持一節到日是新<lb/>
年身退名逾重今稀古則然黄花非不好只是挿<lb/>
離筵<lb/>
湖外遊曽漫荒餘好在麽山應依様瘦民豈似田<lb/>
多不是無風物其如費拊摩人言補外樂且道定<lb/>
如何<lb/>
半世行天下同心寡友生故人今又去此意向誰<lb/>
傾白髪三更語青燈一㸃明看渠還玉署老我正<lb/>
<pb n="KR4d0266_SBCK_006-13a"/>
㱕耕<lb/>
　　　送枽叔羽寺丞持節淮東二首<lb/>
呼酒東西玉探梅南北枝相逄長不款此别有餘<lb/>
思古道寒如水吾儕鬢已絲一生商略此更待贈<lb/>
臨岐<lb/>
煑海誰為祟沿淮困不勝民思賢使者帝遣大農<lb/>
丞玉節寒侵斗牙檣凍作氷來㱕聞早著紫禁要<lb/>
渠登<lb/>
　　　題張興伯主簿經訓堂<lb/>
范家尚有釜生魚張家無魚釡也無屠沽児亦莫<lb/>
<pb n="KR4d0266_SBCK_006-13b"/>
笑渠渠有至富汝不如一翁凍吟擁竹爐諸郎映<lb/>
雪夜讀書山鬼來聴鶴驚起萬岳無人霽月孤不<lb/>
論取官大門閭始是經訓為菑畬父子毎腹百斛<lb/>
珠出門掩鼻馬牛裾<lb/>
　　　馬郎中母蔣夫人挽章<lb/>
文物餘三逕芝蘭秀五常魚軒來粉省象服去黄<lb/>
堂此母今誰佀清名死不亡一生令吏部廢却蓼<lb/>
莪章<lb/>
　　　送韓子雲検正將漕江東二首<lb/>
宰士仍名士詩人更徳人還家桐樹古攬轡繡衣<lb/>
<pb n="KR4d0266_SBCK_006-14a"/>
新不以髯邊雪而忘句裡春登庸衣鉢在得戀大<lb/>
江濵<lb/>
名下得佳句夢中哦半生未逄心已契相見眼偏<lb/>
明復此忽忽别蒼然惘惘情非関風外樹儂自作<lb/>
離聲<lb/>
　　　送陳行之寺丞守南剣<hi>甲午</hi>
甫爾丞農扈翩然牧劍津諸公誰不相有子㡬何<lb/>
人氣節霜餘凛辞章玉檨新飛騰可輕料渠亦正<lb/>
青春<lb/>
我召公先到公㱕我亦行三年如夢爾一笑可憐<lb/>
<pb n="KR4d0266_SBCK_006-14b"/>
生野店緑山去春風並轡輕先愁饒水上話别若<lb/>
為情<lb/>
　　　送鄉僧徳璘二首<lb/>
衲子向來元士子詩僧遮莫更禪僧不妨参透諸<lb/>
方得别有宫墻第一層<lb/>
湖上諸峰紫翠間三年𣣔到㡬曽閑儂今去處渠<lb/>
知麽不是南山即北山<lb/>
　　　别蕭挺之泉州二首<lb/>
郎署春同宿州魔晚卜鄰出山成底事藉手得斯<lb/>
人名實今無對雲霄早致身舟逄應互笑諸髮不<lb/>
<pb n="KR4d0266_SBCK_006-15a"/>
如銀<lb/>
八葉今成九一枝誰敢雙野人應補外賢者亦為<lb/>
邦夾岸梅臨水孤帆雪湧江别愁纔半掬不遣我<lb/>
心降<lb/>
　　　甲午出知漳州晚發舩龍山暮宿桐廬二<lb/>
　　　首<lb/>
一席清風萬岳雲送將華髪得㱕身海潮也怯桐<lb/>
江淨不遣濤頭過富春<lb/>
道塗奔走不曽安却羡山家住得閑記取還山安<lb/>
住日更忘奔走道塗間<lb/>
<pb n="KR4d0266_SBCK_006-15b"/>
　　　上嚴州烏石灘<lb/>
人語相聞數尺間其如灘悪費人夢已從灘下過<lb/>
灘上却立前舩待後舩<lb/>
　　　雨裡問訊張定叟通判西園杏花二首<lb/>
白白紅紅一村春晴光炫眼看難真無端昨夜蕭<lb/>
蕭雨細錦全機卸作茵<lb/>
梅不嫌疎杏要繁主人何忍折令殘也知雨意將<lb/>
無悪為勒芳菲故故寒<lb/>
　　　携家小歇嚴州建徳縣簿㕔曉起<lb/>
不堪久客只思㱕曉起巡簷强撚髭偶聴梅梢啼<lb/>
<pb n="KR4d0266_SBCK_006-16a"/>
一鳥举頭立看獨多時<lb/>
　　　題嚴州新堂<lb/>
　　郡圃舊亭面東了無所見太守曹仲本撤材<lb/>
　　易地為堂買地以廣之正對南山經始小築<lb/>
　　覚江山輻湊得長句<lb/>
新堂略有次第否忙裡從公一來覷是時新晴收<lb/>
舊雨小風吹花掠巾屨江山只道不解語云何惠<lb/>
然堂上聚北山故挽南山住東溪不遣西溪去向<lb/>
來天蔵在何處遭公拈出天不拒旧亭不為山作<lb/>
主皆山起樓何以故更煩好手鏟東阜放出釣臺<lb/>
<pb n="KR4d0266_SBCK_006-16b"/>
寸來許<lb/>
　　　和馮倅投贈韻二首<hi>子長名頎字</hi>
先生彈鋏凍吟時此豈求他一世知只怨送窮窮<lb/>
不去元來却不怨工詩<lb/>
繭紙松煤細作行兩詩字字可珍蔵書生伎倆成<lb/>
何事只博虚名萬古香<lb/>
　　　積雨小霽暮立捲書亭前二首<lb/>
報晴底用暮寒為薄薄春衫横見欺似有如無風<lb/>
細甚栁絲無賴恰先知<lb/>
淡紫斜陽嫩碧天一春今夕始開顏看山偶忘㱕<lb/>
<pb n="KR4d0266_SBCK_006-17a"/>
來却月到西廊第二間<lb/>
　　　虞丞相挽詞三首<lb/>
負荷偏宜重經綸別有源雪山真將相赤壁再乾<lb/>
坤奄忽人千古凄凉月一痕世無生仲達好手未<lb/>
須論<lb/>
保奭方為左希文自請西不勞三尺劍已辦一丸<lb/>
泥已矣㱕黄壤傷哉夢白雞清風誰作誦何石不<lb/>
天齊<lb/>
一老堂堂月諸賢得得來但令元氣壯患不塞塵<lb/>
開名大天難著人亡首忍回東風好西去吹淚到<lb/>
<pb n="KR4d0266_SBCK_006-17b"/>
泉臺<lb/>
　　　南溪山居秋日睡起<lb/>
客至徒嗔不著冠起來信手攬書看小蜂得計欺<lb/>
儂睡偷飲晴䆫硯滴乾<lb/>
　　　秋夕書懐<lb/>
老去還多感㱕來政倦遊數峰愁外月一葉靜邊<lb/>
秋偶憶平生事直供獨笑休燒花吾㑹得村酒恰<lb/>
當篘<lb/>
　　　秋暑二首<lb/>
一年强半走塵埃觸热還山亦快哉幸自西風㱕<lb/>
<pb n="KR4d0266_SBCK_006-18a"/>
較早却教秋暑伴將來<lb/>
追凉能到竹溪無隔水斜陽未肯晡剩暑不䝉蕉<lb/>
扇扇細雲聊債月梳梳<lb/>
　　　觀稼<lb/>
三年再旱獨堪聞一熟諸村稍作欣老子朝朝弄<lb/>
田水眼看翠浪作黄雲<lb/>
　　　感秋<lb/>
舊不悲秋只愛秋風中吹笛月中樓如今秋色渾<lb/>
如舊𣣔不悲秋不自由<lb/>
　　　送翁志道<lb/>
<pb n="KR4d0266_SBCK_006-18b"/>
平生翁子妙談天誰愛青山不愛官一笑同看岩<lb/>
下井秋來能更起㣲瀾<lb/>
　　　表弟周明道工於傳神而山水亦佳久别<lb/>
　　　來訪贈以絶句二首<lb/>
筆端人物更江山外弟周郎兩不難可把吳松半<lb/>
江水博他頭進賢冠<lb/>
儂家有軸郭熙山墮在氷溪雪嶺間有弟新來眼<lb/>
如月為儂洗手拾將還<lb/>
　　　送彭元忠司戸二首<lb/>
觸热能相訪言㱕有底忙百聞纔半面一别又三<lb/>
<pb n="KR4d0266_SBCK_006-19a"/>
湘詩入江西社心傳肘後方木天須此土丹筆挍<lb/>
官黄<lb/>
浯石髙仍瘦愚溪紺且寒憑君聊杖屨道我問平<lb/>
安句好今逾進書來剰寄看只言官舍小檐下過<lb/>
湘灘<lb/>
　　　乙未和楊謹仲教授春興<lb/>
㱕歟還復換年芳不分官梅惱石腸黄帽政堪供<lb/>
短棹白頭可更献長楊忽<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>社裡催搜句安得花<lb/>
邊對舉觴天上含香有知己彈冠端復為王陽<lb/>
　　　寄廣東提刑林謙之司業<lb/>
<pb n="KR4d0266_SBCK_006-19b"/>
玉節星槎下九天祝融海若讓雲煙故人一别還<lb/>
三嵗新句如今更幾篇憶昨待班南内否論詩看<lb/>
雪未央前夢中若箇韶州路庾嶺梅花正可憐<lb/>
　　　送子上弟之石井<lb/>
我生苦終鮮四海皆弟兄四海尚如許而况吾宗<lb/>
盟君年甫弱冠已有俊異聲作賦擬三都著論追<lb/>
過秦平生一瓣香何曽舉似人子上與濟翁真若<lb/>
吾同生我窮無人共二子慰眼明濟翁往荆州君<lb/>
作石井行一老便落莫有話從誰評懐哉勿重陳<lb/>
呼酒且細傾<lb/>
<pb n="KR4d0266_SBCK_006-20a"/>
　　　雨中送客<lb/>
閑人也解有忙時送客誰令作許癡一夜黒風吹<lb/>
白雪昨朝紫陌緫黄泥<lb/>
　　　送客夜㱕呈蕭兵英縣丞<lb/>
並舍頻過亦㡬曽却因送客得同行風舩逆水四<lb/>
十里雪屋吹燈三二更老去病身禁底苦向來危<lb/>
官若為情天台香火儂當覓且伴先生學養生<lb/>
　　　二月望日<lb/>
海棠著意喚詩愁桃李纔開又落休小雨輕風春<lb/>
一半去年今日在嚴州<lb/>
<pb n="KR4d0266_SBCK_006-20b"/>
　　　醉筆呈尚長道<lb/>
晩風一雨生新漲只送仙槎到天上十年相别一<lb/>
相逢和氣春風談笑中如今耆旧晨星似猶及先<lb/>
生説遺事舌端往往疏九河只有剩浪無欠波漢<lb/>
渠周柱㡬青竹却在先生一泓腹諸公道是今乏<lb/>
才如何此士尚塵埃此行青䂓更黄閣拭目孤鴻<lb/>
徑寥廓能念南溪病客無風來肯寄半行書<lb/>
　　　　尚長道十年離索盃酒話舊憮然若隔<lb/>
　　　　世醉筆無律令亦情之至也淳熙乙未<lb/>
　　　　四月十四日<lb/>
<pb n="KR4d0266_SBCK_006-21a"/>
　　　初夏三絶句<lb/>
麥黄秧碧百家衣已熱猶寒四月時雨後覔春無<lb/>
一寸野薔薇發釅燕脂<lb/>
手種琅玕劣十年今年新筍不勝繁不知明早添<lb/>
多少日暮閑來數一番<lb/>
竹間露重午方乾松裡雲深夏亦寒只道一溪無<lb/>
十里為誰百屈更千盤<lb/>
　　　行圃<lb/>
薤本新痕割復齊豆苗初葉合仍離鶯聲政好還<lb/>
飛去不為詩人更許時<lb/>
<pb n="KR4d0266_SBCK_006-21b"/>
　　　看筍六言<lb/>
筍如滕薛爭長竹似夷齊獨清只愛錦綳滿地暗<lb/>
林忽兩三莖<lb/>
　　　農家六言<lb/>
挿秧已蓋田面疎苗猶逗水光白鷗飛處極浦黄<lb/>
犢㱕時夕陽<lb/>
　　　山居<lb/>
鬢秃猶云少書多却道窮柴門踈竹處茅屋萬山<lb/>
中幽夢時能憶閑題底要工不知蟬報夏為復自<lb/>
吟風<lb/>
<pb n="KR4d0266_SBCK_006-22a"/>
　　　有嘆<lb/>
老來無面見毛錐猶把閑愁付小詩若道愁多頭<lb/>
易白鷺鷥從小鬢成絲<lb/>
　　　喜定元年春三月男　長孺　編定<lb/>
　　　端平元年五月門人羅茂良　校正<lb/>
誠齋集卷第六<hi>終</hi>
<pb n="KR4d0266_SBCK_006-22b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_085-1a"/>
誠齋集巻第八十五<lb/>
　　　　　　　廬陵楊　萬里　廷秀<lb/>
　心學論<lb/>
　　聖徒論<lb/>
　　　顔子論上<lb/>
論曰學至乎大足矣乎曰可以止未可以足也踰<lb/>
乎大則荒故欲止安乎大則忘故患足君子之學<lb/>
至乎大而止矣雖然止而未足者樂心誘之也蓋<lb/>
至其大則見其大見其大則樂其大未見則未樂<lb/>
愈見則愈樂樂心之長足心之消也人之未有得<lb/>
<pb n="KR4d0266_SBCK_085-1b"/>
而足心生者無怪也彼未嘗食熊掌也而强告之<lb/>
以熊掌之美彼固不肯以易膾炙也非安於膾炙<lb/>
而不願於熊掌也未有以誘其願而遷其安也人<lb/>
必食熊掌而後知天下之無味學必至大學而後<lb/>
知天下之無學甚矣道之能誘人也至則見見則<lb/>
樂人惟無所樂也有所樂則競而不厭故力焉而<lb/>
不倦非不倦也競故禦焉而益厲挫焉而益振窒<lb/>
焉而益决奪焉而益悲夫如是奚其足奚其足且<lb/>
大學無淺深卑髙之序也有淺深卑髙之序者未<lb/>
離乎小學也何也見其卑則非卑無見見其淺則<lb/>
<pb n="KR4d0266_SBCK_085-2a"/>
非淺無見見非卑則卑者不足照也見非淺則淺<lb/>
者不足臨也蓋有隔而不得見者矣未有不隔而<lb/>
不見見而有不見者也見則無不見矣而猶卑髙<lb/>
淺深之足存哉雖然至而後見耶見而後至耶吾<lb/>
以為至至焉見次焉平地而觀天以為山之端即<lb/>
天也至乎山之端而後見有山而無天聞京邑之<lb/>
麗者謂與里之市無異也至京邑而後見其異爾<lb/>
是故不見不見不樂顔淵之問仁夫子一語之間<lb/>
仆藩牆去陸級徹堂室而納之於甚大之地付之<lb/>
以一日克己復禮天下㱕仁之事何其大也此君<lb/>
<pb n="KR4d0266_SBCK_085-2b"/>
子之所驚也及顔淵領其大請其目則不離於視<lb/>
聴言動之間儆於非禮而已又何其小也此君子<lb/>
之所忽也惟其大而不驚此顔子之所以獨徃小<lb/>
而不忽此顔子之所以獨來何也已也者人之欲<lb/>
也禮也者天之理也仁也者性之覺也克而復復<lb/>
而覺人者去而天者還則天髙地下吾性之湛也<lb/>
雲行雨施吾性之游也君臣父子仁義禮樂吾性<lb/>
之觸也一理徹而萬理融當是之時一者非寡万<lb/>
者非衆徹者非唱融者非隨夫何故吾性之仁無<lb/>
寡也焉得衆無唱也焉得隨至則皆至不至則皆<lb/>
<pb n="KR4d0266_SBCK_085-3a"/>
不至見則皆見不見則皆不見至矣見矣頃刻而<lb/>
天下皆吾仁吾猶遲之而何驚於一日而天下㱕<lb/>
仁也哉雖然夫子於此遺顔子以其憂者也何也<lb/>
顔子領之而樂既樂而憂憂也者樂之生也非樂<lb/>
之生憂也至其大見其樂而憂乎不得居也儆非<lb/>
禮於視聴言動之間顔子也其求所以居其大者<lb/>
歟孟子曰仁宅也人有聞宅之安而不得至則戚<lb/>
不得見則戚至矣見矣而又曰吾將卜日而後居<lb/>
則向之戚徒戚而已矣蓋見而不居則宅自宅也<lb/>
於吾何有吾亦於宅何有夫子指是宅以居顔子<lb/>
<pb n="KR4d0266_SBCK_085-3b"/>
顔子而少緩於居則一動目一搖足而失是宅矣<lb/>
得之之不易失之之不難豈不大哀耶是則顔子<lb/>
之憂也夫子曰吾見其進未見其止嗟乎顔子有<lb/>
憂而夫子無憂矣謹論<lb/>
　　　顔子論中<lb/>
論曰道可遇而不可傳非真不可傳也遇則可傳<lb/>
不遇則不可傳矣何謂遇以吾之有迎彼之有是<lb/>
謂遇遇則不相拒而不遇則不相受不相受而求<lb/>
相傳是煑石以求其為粥也薪可盡釜可穿而粥<lb/>
不可成何也粥固石之所必無也天下之事從其<lb/>
<pb n="KR4d0266_SBCK_085-4a"/>
有而迎其有則其功易取其無而納以有則其功<lb/>
難而況於以道傳人而傳於不相受者耶蓋不相<lb/>
受而求其傳吾雖挈然有以與之彼則茫然不知<lb/>
所以受之吾雖昭然有以示之彼則暗然不知所<lb/>
以覩之彼非不受不覩也彼固無以受無以覩也<lb/>
舉珠玉以授無指而責其不翫指日月以示無目<lb/>
而責其不仰可乎若夫手與目具者惟恐吾之不<lb/>
授不示也授則受示則覩矣不惟授而後受示而<lb/>
後覩也雖不授之猶將取之雖不示之猶將窺之<lb/>
何則彼固有以遇也手與珠玉遇則其取不可禁<lb/>
<pb n="KR4d0266_SBCK_085-4b"/>
目與日月遇則其覩不可閉大哉遇乎聖人以道<lb/>
而傳於人不有遇之何以傳之雖然聖人之於人<lb/>
固不忍以不遇而不傳亦不可以不遇而不傳天<lb/>
不將以吾為絶不遇而必傳天下將以吾為拂拂<lb/>
之則有所不勝而絶之則又有所不悦聖人於此<lb/>
難矣哉以夫子而傳顔子顔子之幸耶曰非顔子<lb/>
之幸也夫子之幸也何也夫子之無難也何也遇<lb/>
而非傳也夫惟遇而非傳是以傳而必遇吾嘗觀<lb/>
夫子與囬言終日而囬不違其契蓋如此也契原<lb/>
於順順原於遇今夫日能消氷而不能消木豈日<lb/>
<pb n="KR4d0266_SBCK_085-5a"/>
之樂乎氷而怯乎木哉氷與日相受而木與日相<lb/>
捍故也夫子之與囬其日之與氷歟何其遇而順<lb/>
順而契也然則囬與夫子之契豈夫子之言能啓<lb/>
人而顔子之聴能聴人也耶夫子之言能啓人也<lb/>
則難言之童啓矣囬之聴能聴人也則車馬輕䘮<lb/>
之言入矣然則夫子之言言不以言囬之聴也聴<lb/>
不以聴言不以言則言者天也聴不以聴則聴者<lb/>
亦天也以夫子之天觸囬之天以囬之天感夫子<lb/>
之天是惟無合合則遇矣夫何違之有當其未言<lb/>
囬意已傳及其既言囬意無外使夫子一笑而囬<lb/>
<pb n="KR4d0266_SBCK_085-5b"/>
已領矣而況與之言終日耶或者曰囬何功於後<lb/>
學也參如囬則無孝經矣門人皆如囬則無論語<lb/>
矣有經有道猶不傳也囬也日居於韶濩鐘磬之<lb/>
側而弗考弗擊使有耳者無聞焉非過歟違生疑<lb/>
疑生問問生道而囬也不違也嗟乎道以言而通<lb/>
亦以言而塞非言之能塞道也失之者塞之也一<lb/>
失而為訓故再失而為辞章言之盛道之衰也不<lb/>
有囬之學何以使學者知有妙學哉學者棄其學<lb/>
以學囬之妙學則盛者衰衰者盛矣盛者未衰而<lb/>
衰者未盛則囬之無功於後學也宜也謹論<lb/>
<pb n="KR4d0266_SBCK_085-6a"/>
　　　顔子論下<lb/>
論曰顔子勇者歟夫子曰顔氏之子有不善未嘗<lb/>
不知知之未嘗復行也知不善而不能不行無勇<lb/>
也無勇而知知而不去是徒知而已矣是故知之<lb/>
不如勇勇者患不知而已顔子知不善則不復行<lb/>
非勇歟曰非也顔子知之極也勇足為顔子道哉<lb/>
今夫火樂於燥而怒於擊愈擊則愈怒愈怒則愈<lb/>
樂勃然發於一熒之初而欣然進於不可禦之㔟<lb/>
此其勇非不俊也然勢方盛而雨驟至則一息之<lb/>
間至於熄滅寒棄而不能以復振有所勇者必有<lb/>
<pb n="KR4d0266_SBCK_085-6b"/>
所怯也人之情初而勇久而習終則頽墮委靡而<lb/>
不可起何則情固有所怠也使顔子之於不善勇<lb/>
於去其一怠於罷其二則勇不如怯勇足為顔子<lb/>
道哉是故勇於去不善不若安於去不善勇於去<lb/>
不善則必有所不去安於去不善則無所不去顔<lb/>
子之去不善非勇也安也然則顔子何以能安於<lb/>
去不善曰知之極也鴆之能殺人也明矣而遇鴆<lb/>
以死者夷然飲之而不悟非喜於鴆也非喜則曷<lb/>
為飲曰不知也知則不飲矣天下之善何以異於水<lb/>
之可飲天下之不善何以異於鴆之不可飲然人<lb/>
<pb n="KR4d0266_SBCK_085-7a"/>
之於不善明憎之明踐之何也豈非天下之不善<lb/>
或有似於善者耶不善之似於善鴆之似於水者<lb/>
也似而不知不知而不疑則亦夷然飲之而死爾<lb/>
甚矣君子之學急乎致其知也知不善如知鴆則<lb/>
終身而不行其不行非有所勉而能亦非有所思<lb/>
而喻思而後喻則夫不喻者必出夫思之所不及<lb/>
勉而後能則夫不能者必乘夫勉之所不継顔子<lb/>
之不為不善固無所不及亦無所不継去思去勉<lb/>
而惟照之以一知故不善之來迎者則敗過者則<lb/>
逝攻者則堅彼敗且逝故初不能欺而卒不能留<lb/>
<pb n="KR4d0266_SBCK_085-7b"/>
吾堅故不可入夫使天下之不善雜至乎吾前而<lb/>
不能欺不能留且不可入則不善之來曷嘗有而<lb/>
不知知而復行哉大學曰致知在格物知茍極其<lb/>
致矣物奚遁焉故曰顔子之知知之極也知而不<lb/>
極猶未免不善之欺飛蟲之觸牖而求出也其身<lb/>
去牖之外無毫髮之間爾毫髮而有所隔則終日<lb/>
求達而不得達知而不極雖其不知者毫髮也而<lb/>
於聖賢之真知則千萬里之絶顔子之知極矣豈<lb/>
有毫髮之隔哉有毫髮之隔猶足以為顔子病無<lb/>
毫髮之隔斯足以為顔子賀夫子曰顔子有不善<lb/>
<pb n="KR4d0266_SBCK_085-8a"/>
未嘗不知知之未嘗復行所以賀顔子之無毫髮<lb/>
之隔也歟謹論<lb/>
　　　曽子論上<lb/>
論曰道不可以易言也徑則詣差則離道之難言<lb/>
不差之難也夫子稱囬之愚參之魯而聖人之傳<lb/>
乃愚與魯者得之學者求其説而不得則曰愚與<lb/>
魯道之資也智與惠性之翳也嗟乎言之似也而<lb/>
差也何也囬之愚夫子蓋嘗言其如愚而不愚矣<lb/>
則囬之愚豈其真而學者猶以為真也若參之魯<lb/>
夫子之言未及盡也執夫子未及盡之言而以參<lb/>
<pb n="KR4d0266_SBCK_085-8b"/>
為真魯參又何辞焉雖然參不病也學者病也右<lb/>
愚魯而左智惠則納天下之人於莊周之瓦礫佛<lb/>
老之寂滅也豈不病哉且參之魯豈其䝉然蚩暗<lb/>
然昧耶子曰吾道一以貫之門人相顧莫知所依<lb/>
據而參也領之以一唯䝉然蚩暗然昧者能之乎<lb/>
然則參非真魯者也非魯而曰魯無乃言語之不<lb/>
給文學之未敏歟言語之給文學之敏君子非有<lb/>
廢也而非所先蓋言語者道之汲而汲者非道也<lb/>
文學者道之寓而寓者非道也言語之不給曰魯<lb/>
可也文學之不敏曰魯可也而曾非道之賊也非<lb/>
<pb n="KR4d0266_SBCK_085-9a"/>
道之賊而亦非道之資人之資有所明有所能能<lb/>
者事之資也明者道之資也參之魯者短於能者<lb/>
也非事之資而已矣非事之資而移以為道之資<lb/>
道固無用於能而亦何用於不能哉謂能可以入<lb/>
道者妄也謂不能可以入道者大妄也道則有可<lb/>
以入者矣曰明是也參也能之短而明之卓則其<lb/>
為道之資者以其卓者也今也取其短者而謂為<lb/>
道之資又𣣔去其卓者而謂為性之翳不知其所<lb/>
謂翳者乃參之所以為資而其所謂資者乃參之<lb/>
無所用於道者也今夫錐之鋭刀之利此物之敏<lb/>
<pb n="KR4d0266_SBCK_085-9b"/>
者也然其能不出於錐刀之用而已窮日之力以<lb/>
瑩焉曽不能以燭跬步至於鏡其規不盈尺而天<lb/>
地之大萬象之衆秋毫之微一照而洞見焉以為<lb/>
鏡往而鏡未始往以為物來而物未始來非往也<lb/>
而無拒也非來也而無逃也則明之功也錐刀有<lb/>
是哉雖然鏡之明也反而照焉則與錐刀何擇曽<lb/>
子之心鏡也曽子之心非明則一以貫之之妙何<lb/>
以一照而洞見也則其所謂魯者亦不能為錐刀<lb/>
之敏而已不能為錐刀之敏而以為道之資則錐<lb/>
刀之鈍者亦可以為鏡乎且人之學於道惟根於<lb/>
<pb n="KR4d0266_SBCK_085-10a"/>
一明也去明則於道何徹焉謂智惠為性之翳則是<lb/>
欲反鏡以求照也豈不誤天下之後學哉故曰言<lb/>
之似也而差也子曰由之瑟奚為於丘之門門人<lb/>
不敬子路子曰由也升堂矣未入於室也門人之<lb/>
敬不敬於吾子路無所損益也而門人可憐也聖<lb/>
人之言不心造其微而貌執其粗聖人安能一一<lb/>
而盡也哉子曰參也魯夫子未及盡也而参遂為<lb/>
真魯嗟乎參真曾也参何病哉學者不學參之非<lb/>
魯而學參之魯參誤學者耶學者自誤耶謹論<lb/>
　　　曽子論中<lb/>
<pb n="KR4d0266_SBCK_085-10b"/>
論曰學道者必有以用道也學之而無所用之則<lb/>
親見堯舜周孔而無所覿博極詩書禮樂易春秋<lb/>
而無所涉洞貫仁義忠信而無所㱕何也堯舜周<lb/>
孔道之人也六經道之林也仁義忠信道之器也<lb/>
且其人極其林洞其噐謂之不學道不可也謂之<lb/>
學道亦不可也學則學矣用則未有以用也布之<lb/>
可以温故人取之以衣其身粟之可以飽故人取<lb/>
以實其腹今且有人積布而不衣蔵粟而不食則<lb/>
雖積蔵如丘山而夫人者不免於凍餒而死矣夫<lb/>
布與粟如丘山而不免於死非不富之罪也富而<lb/>
<pb n="KR4d0266_SBCK_085-11a"/>
不用其富之罪也學道而不用安以道為哉曽子<lb/>
曰吾日三省吾身為人謀而不忠乎與朋友交而<lb/>
不信乎傳不習乎此曽子之始學也彼固有所用<lb/>
之也然則曽子之用何所用用之者體之也體之<lb/>
者身之也學道而至於體之以身夫然後道為吾<lb/>
之有矣故夫世之學道者吾見其學道矣未見其<lb/>
有夫道也學而不能有則道自道我自我也夫惟<lb/>
道即我而我即道者可以言道為我之有矣曽子<lb/>
之三省其身非省其身也省其身與道之一二也<lb/>
身與道果一也曽子之幸也若猶二也曽子其得<lb/>
<pb n="KR4d0266_SBCK_085-11b"/>
不省乎省之則不二矣且夫身與道為二者豈身<lb/>
非道而道非身哉道與身為一者又豈道自外至<lb/>
而身從中受哉謂身非道則身安得有夫道謂道<lb/>
非身則道安得有於身謂道自外至則有所至必<lb/>
有所見從中受則有所受必有所盈迎其至而無<lb/>
見也及其受而無盈也則道非自外至而身非從<lb/>
中受也道非外而身非内則不可謂身非道而道<lb/>
非身也身與道本一也一而二者不察之過也二<lb/>
而一者察之功也子思曰鳶飛戾天魚躍于淵上<lb/>
下察也人之一心察之之妙上際於天下極于淵<lb/>
<pb n="KR4d0266_SBCK_085-12a"/>
無一理之逃也而況於反是察而用之於吾身之<lb/>
道乎匹夫有璧而櫝之於家既久而偶忘之不勝<lb/>
其困而假匄於其鄰自以為天下之至貧也而不<lb/>
知其富也三年而忽憶其璧也出而鬻之一朝而<lb/>
獲千金夫千金非自外至也匹夫之所自有也有<lb/>
千金而困於貧既貧則富則察與不察也當其不<lb/>
察璧亦不亡及其既察璧固自若道也者吾身之<lb/>
璧也學者有璧而弗察弗察而忘者也曽子者有<lb/>
璧而日察之日察之而日憶之者也為人謀而忠<lb/>
與朋友交而信傳道而必習學者豈無是哉有而<lb/>
<pb n="KR4d0266_SBCK_085-12b"/>
不有者誰之過歟曽子一日而察者三豈有脱而<lb/>
不存也哉孟子曰萬物皆備於我矣反身而誠樂<lb/>
莫大焉知備而不知反宜學者之無所樂也曽子<lb/>
三省之學惟孟子傳之也歟謹論<lb/>
　　　曽子論下<lb/>
論曰無聖人之天而求至乎聖人之地其至者否<lb/>
也然則其孰為地孰為天仁也者聖人之地也力也<lb/>
者聖人之天也堯舜之所性湯武之所身孔顔之<lb/>
所傳惟此一事故夫仁也者聖人之地也學聖人<lb/>
而不求至其地是欲㱕其家曽未及門而宿於牆<lb/>
<pb n="KR4d0266_SBCK_085-13a"/>
之外也然則仁何事於力子曰仁之為噐重舉者<lb/>
莫能勝其為道逺行者莫能至又曰有能一日用<lb/>
其力於仁矣乎而冉求亦曰非不説子之道力不<lb/>
足也故夫天下之重者莫重於不重之重而泰山<lb/>
為至輕天下之力者莫力於非力之力而烏獲為<lb/>
至羸仁也者不重之重也聖人也者非力之力也<lb/>
夫惟有非力之力者然後能舉不重之重不然子<lb/>
貢之辯子路之勇足以屈天下震諸子而一登聖<lb/>
人之門則寂然點㢮然廢舉其辯與勇納之懷而<lb/>
無所用之然則必有非力之力而後能舉此不重<lb/>
<pb n="KR4d0266_SBCK_085-13b"/>
之重者也蓋夫口易强而有辯也身易强而有勇<lb/>
也資難强而有力也非有其天其誰實能之故曰<lb/>
力也者聖人之天也無其天而求至其地無其力<lb/>
而求舉其仁此楚人之所以學烏獲而死者昔者<lb/>
楚人有慕烏獲之力而學之其里之父欲持千鈞<lb/>
之負而適秦者聞楚人之力也而請焉楚人者欣<lb/>
然而試負之然肩之而不能勝勝之而不能步步<lb/>
之而不能秦强而趨焉不十步而絶筋折脛以死<lb/>
學者無聖人之力而求舉聖人之仁吾懼其肩而<lb/>
不勝勝而不步步而不秦也故夫烏獲可學而不<lb/>
<pb n="KR4d0266_SBCK_085-14a"/>
可學也有烏獲之力而舉烏獲之負可也無烏獲<lb/>
之力而試焉可乎烏獲之力千鈞之負不可試也<lb/>
而況聖人之仁而可試乎哉有其力而堪其負其<lb/>
惟曽子歟曽子曰士不可以不洪毅任重而道逺<lb/>
仁以為己任不亦重乎死而後已不亦逺乎曽子<lb/>
之力庶乎聖人之力者也何也其力洪然後肩之<lb/>
而能勝其力毅然後勝之而能步曽子之於仁洪<lb/>
以肩之毅以步之其至於秦無難也雖然輕天下<lb/>
之重者重而不之覺邇天下之逺者逺而不之慮<lb/>
曽子猶覺其重而慮其逺者也子曰仁者安仁安<lb/>
<pb n="KR4d0266_SBCK_085-14b"/>
則重者輕夫何覺又曰我欲仁斯仁至矣至則逺<lb/>
者邇夫何慮此聖人之事也曽子未及也故曰曽<lb/>
子之力庶乎聖人之力者也雖然任重而能堪堪<lb/>
之而不釋道逺而能趨趨之而不息秦雖去楚逺<lb/>
也其庸不可至乎而況吾仁非若秦之去楚也哉<lb/>
曽子也雖未能如聖人之不覺其重不慮其逺之<lb/>
安也仁以自任死而後已曽子其不至於仁乎子<lb/>
思曰或安而行之或利而行之或勉强而行之及<lb/>
其成功一也曽子之謂矣謹論<lb/>
<pb n="KR4d0266_SBCK_085-15a"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第八十五終<lb/>
<pb n="KR4d0266_SBCK_085-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_076-1a"/>
誠齋集卷第七十六<lb/>
　　　　　　　廬陵楊　萬里　廷秀<lb/>
　記<lb/>
　　　隆興府奉新縣懷種堂後記<lb/>
奉新人士王模袁去非將仕郎曾商英移書合辭<lb/>
來請於余曰先生宰新吳日大帥樞密武夷劉公<lb/>
嘗請於朝為民除僑田之害邑人徳之作懷種堂<lb/>
以祠之先生記之矣今又有可記者蓋自紹興經<lb/>
界既行民田既正惟是田之在官其名曰營者皆<lb/>
地之幽遐疇之汙萊民之荒棄者也於是官無日<lb/>
<pb n="KR4d0266_SBCK_076-1b"/>
不討其民強而授之曰惟種惟糧於我乎取惟犢<lb/>
惟來於我乎貸惟繇惟更於爾乎復厥田畒賦米<lb/>
斗有半厥土畒賦泉六十民咸利其薄征始競耕<lb/>
焉其後議臣建白鬻之於是民之田此田者以泉<lb/>
讎官以田業已不省其害也吏言於官曰新田之<lb/>
賦不當夷於民田之賦於是兩稅二役繭絲預買<lb/>
為粟為帛舉重其估易而為泉民之輸者其費視<lb/>
舊十百始不堪命民訴之邑邑謁之州諏之吏吏<lb/>
曰不可今明府張君琯未及下車究知民之甚病<lb/>
者在此力謁之州其不可益堅於是君孤憤不勝<lb/>
<pb n="KR4d0266_SBCK_076-2a"/>
欲觧印綬桂縣門去模三人舉幡倡邑民遮留曰<lb/>
寕存民病勿失賢宰今請不可何知後終不可耶<lb/>
後有賢師與賢宰意合則必可矣未幾龍學尚書<lb/>
廣漢張公來帥豫章君欣然曰吾幾妄去今謁不<lb/>
行則去不妄矣即重謁之於公公欣然行之吏猶<lb/>
爭曰不可公一不聴於是田無故新均曰民田賦<lb/>
無抑配均曰正賦然後新田之民為户一千有九<lb/>
十蹙者舒凋者蘓疢者除舉以手加額而相賀曰<lb/>
微吾宰張君不能爭吾民難爭之賦微吾帥張公<lb/>
不能從吾宰難從之請是可不大書特書以侈張<lb/>
<pb n="KR4d0266_SBCK_076-2b"/>
公莫厚之惠以慰吾民無窮之思願先生記焉摸<lb/>
三人者當與邑之民繪公之像與劉公同堂社而<lb/>
稷之前劉後張文武忠孝則人相若師長慈惠則<lb/>
政相若剗磢疾苦則事相若兩公玉立二碑對峙<lb/>
式永厥垂其不淵曜先生雖欲辭將何辭余謝曰<lb/>
其何敢辞或曰兩公除民之害則同然而孰難余<lb/>
曰劉公易也張公則難耳且事有欲為而不得為<lb/>
有得為而不欲為不得為者在上我欲為之我能<lb/>
言之耳行與否在我乎故曰難劉公是已今張公<lb/>
行之自我不行亦自我上無柅旁無牽顧我不欲<lb/>
<pb n="KR4d0266_SBCK_076-3a"/>
耳我欲之何難焉曰惟其得為亦得不為是以難<lb/>
為何也以新田用舊賦捐州家十百之利其細匱<lb/>
官其大匱勲何謂不難或曰張公亦非難也留此<lb/>
以遺張公者則難也併書其說以荅三士慶元戊<lb/>
午人日具位楊万里記<lb/>
　　　静菴記<lb/>
宋中興以來自　髙宗及　孝宗及　太上及<lb/>
今上　四聖御極七十有四祀臨軒策士凢二十<lb/>
有三得人衆矣不可得而詳已惟我大江之西有<lb/>
一族而叔姪同年者一時艶之以為盛事若予與<lb/>
<pb n="KR4d0266_SBCK_076-3b"/>
故叔父麻陽令諱輔世是也有一家從兄弟同年<lb/>
者若予族叔祖忠襄公之二孫曰炎正曰夢信是<lb/>
也有同産兄弟而同年者若吾州印岡之羅曰維<lb/>
藩曰維翰蘭溪之曾曰天若曰天從是也有父子<lb/>
同年者若清江之徐曰得之曰筠是也至於父子<lb/>
有後先異時而同登甲科者誰歟故資政殿學士<lb/>
参知政事清江蕭公照鄰紹興十八年甲科第五<lb/>
而其子景伯又以淳熈十四年甲科第四弓治奕<lb/>
葉名第趾美其不又盛矣哉中興以來一家而已<lb/>
景伯收科之年葢　孝宗之季年王道郅隆之時<lb/>
<pb n="KR4d0266_SBCK_076-4a"/>
也如唐之正觀開元如　本朝之慶暦元祐而景<lb/>
伯以卓詭切至之言上當　聖心臚句之日参政<lb/>
以疑丞侍　玉座觀殿上傅呼其子姓名景伯既<lb/>
出班再拜謝恩畢参政自　帝左右趨而下文<lb/>
石復再拜謝恩自宰相侍從百官及在廷之士皆<lb/>
咨嗟歆羡予時亦以省試官待罪廷中目睹盛事<lb/>
謂景伯十年鳯池名位視其父有過之無不及者<lb/>
後十四年予既以衣冠挂神虎門上而景伯方為<lb/>
國子博士兼史官遺予書曰達嘗讀易竊有志於<lb/>
静之一字則以名其所居之草菴以自儆焉敢請<lb/>
<pb n="KR4d0266_SBCK_076-4b"/>
先生一言以記之予復之曰在易貞雷而其悔山<lb/>
山以静静動之義也故其卦曰頥頥者飬也貞山<lb/>
而其悔雷以動動静之義也故其卦曰小過小過<lb/>
過也知以静静動之為養又知以動動静之為過<lb/>
則静之道得矣然聖人猶有大戒焉何戒也頥戒<lb/>
在初小過戒在上然則静終不可動乎曰静而不<lb/>
動可以動矣慶元六年五月　日具位楊万里記<lb/>
　　　張希房山光樓記<lb/>
永豐石井張氏秀民相望磊磊也昔乾道間文仲<lb/>
武仲弟兄好義喜賓客治樓觀築園囿與徃來士<lb/>
<pb n="KR4d0266_SBCK_076-5a"/>
大夫行樂其中文仲之樓命曰霽月武仲之樓命<lb/>
曰慿虗皆求名於予而予命之也今垂四十年矣<lb/>
客有自石井來者予必問二樓無恙否為我寄聲<lb/>
樓中風月客曰霽月故無恙慿虗今為烏有先生<lb/>
矣予每歎息嵗月無幾何而物之廢興乃爾其速<lb/>
也客曰慿虗雖廢而武仲有賢子師良字希房者<lb/>
種學擷詞尤工詩句即其舊址作新一樓靡汰昔<lb/>
宇靡遁今覽宇前有嶼嶼上有葩嶼外有沚沚中<lb/>
有蕖沚外有疇罫若博局疇外有溪横若羅帶是<lb/>
皆未足為樓中之偉觀也因出袖間一圗予披而<lb/>
<pb n="KR4d0266_SBCK_076-5b"/>
視之則佳葩美木繁蘤爭發秀色奪目竒芬襲人<lb/>
予為驚喜客曰未也客以右手卷其軸而左手舒<lb/>
其繪樓隐㴔浸沒而葩草翻翻退蔵忽有萬峯横<lb/>
空起立邇者如黛遐者黝濃者如濕淡者如無銳<lb/>
者如筍卓者如屏跳青躍碧吁雲噏霧或嚮而來<lb/>
或背而去或偃而倨或僂而揖或奔而追或凝而<lb/>
居予不覺眸子眩晃應接不暇客曰某之來也希<lb/>
房九頓首奏記碩徼福於先君武仲敢請先生名<lb/>
此樓且記其役予曰韋蘇州之詩不云乎鳥啼山<lb/>
光夕此古今絶唱也命以山光可乎客謝曰幸甚<lb/>
<pb n="KR4d0266_SBCK_076-6a"/>
年月日具位楊万里記<lb/>
　　　章貢道院記<lb/>
贑之為州控江西之上流而接南粤之北垂故裡<lb/>
顓一路之兵鈐而外提二境之戎昭其地重矣邑<lb/>
十而大疆袤而阻物夥而昌其事叢矣民毅而直<lb/>
小詘必見於色小伸即釋可以義激亦可以氣而<lb/>
慝其俗古矣地之重事之叢俗之古故視邦選侯<lb/>
比他郡惟艱慶元五年前尹直秘閣郎中三山彭<lb/>
公改帥五羊　皇上命祥刑使者華文大卿霅川<lb/>
俞公兼領府事葢㺯印不畀者將㫷逮十有一月<lb/>
<pb n="KR4d0266_SBCK_076-6b"/>
以畀今尹右史舍人括蒼張公公來之初延見士<lb/>
民覽觀風謡受其質直信其無諼則籲其耆老而<lb/>
諗之曰而之所大欲將無在於父母妻子之相安<lb/>
乎將無在於衣食飽温之不匱乎將無在於刑憲<lb/>
頌繫之無麗乎皆對曰諾公退而喜曰謂贑民未<lb/>
易治者皆謗吾民者也即表聞于　上曰凢厥有<lb/>
生性皆本善又曰若先以小人而待人豈古者良<lb/>
吏之為吏斯言一出十邑之民以手加額家傳人<lb/>
誦楮生毛頴其價十之於是一令無出出而必承<lb/>
一政無行行而必傾無改民勇勇於孝悌無息民<lb/>
<pb n="KR4d0266_SBCK_076-7a"/>
爭爭於耕織年榖大穰盗訟頓清未㫷年而贑之<lb/>
治聲以最聞焉於是一府之督郵從事皆賀公曰<lb/>
公之表詞人始而未信中而信且疑今罔不信矣<lb/>
非夫人之信於公而公之信於人非夫公之信於<lb/>
人而公之信於心也大哉心乎以政化者揉木之<lb/>
枉以心化者以抱召嚮公笑指其燕喜之堂曰此<lb/>
非燕喜之堂吾州之道院也賔皆曰然遂易其扁<lb/>
曰章貢道院而以書屬予記之則書其所聞以復<lb/>
之公名貴謨字子智與予友善今二十年云庚申<lb/>
十月十八日具位楊万里記<lb/>
<pb n="KR4d0266_SBCK_076-7b"/>
　　　湖北撿法廰盡心堂記<lb/>
鄱陽忠定張公参政孤忠大節霜清玉㓗在廟堂<lb/>
而百官聳在邊鄙而四夷服在出處而萬民仰葢<lb/>
紹興名臣之冕弁江左人物之泰華也由今望之<lb/>
生氣凛凛故其典刑文献衣被子弟傳襲宗族如<lb/>
漢韋平如晋王謝家芝玉而人鳯麟今湖北憲䑓<lb/>
撿法官張君瀛其群從之仲季也以達學懿文㧞<lb/>
竒軰流蚤踐世科趾美續聞方當　聖上軆天大<lb/>
徳蹈舜好生妙選膚使桂林唐公為祥刑使者又<lb/>
差擇語掾如君者以賔賛之而諏律焉退之所謂<lb/>
<pb n="KR4d0266_SBCK_076-8a"/>
志同氣合川泳雲飛者不在此其將焉在君於今<lb/>
年某月某日以公𪠘乆敝撤而新之於其東偏作<lb/>
一燕坐閣其上而堂其下扁其堂曰盡心盖取諸<lb/>
禮經侀成之戒也不逺千里移書諹記於万里曰<lb/>
瀛不佞生也後仕也遐願一就先生之下風而亡<lb/>
繇然幸與先生之季子為僚於斯將有請於斯斯<lb/>
堂也斯名也瀛竊願學於侀成之君子焉惟先生<lb/>
進之某復之曰盡心於刑其戒在禮其說在易易<lb/>
之中孚曰君子以議獄緩死夫議獄云者將議而<lb/>
入之歟抑亦出之歟緩死云者將緩之而求其死<lb/>
<pb n="KR4d0266_SBCK_076-8b"/>
歟抑求求生歟惟君子之孚於中而誠於心者知<lb/>
之矣此盡心之說也昔于公之隂徳其慶在定國<lb/>
歐陽崇公之仁其報在六一先生君子遲之若君<lb/>
之盡心者今盖稀矣空枽不云乎豈若吾身親見<lb/>
之哉惟君楙之嘉泰元祀十月望具位楊万里記<lb/>
并書<lb/>
　　　秀溪書院記<lb/>
安福縣之南三十里而近有秀溪者十里而九榮<lb/>
凝為天鏡涌為車輪行為齊紈魯縞之紋激為金<lb/>
簧玉磬之音人士周奕彦博居其上築館臨之命<lb/>
<pb n="KR4d0266_SBCK_076-9a"/>
之曰秀溪書院講經有堂諸生有舍叢書於間旁<lb/>
招良傅以訓其四子曰伯紀承勛伯仍大同艮齋<lb/>
先生聞而嘉之為大書四字以署其堂焉彦博來<lb/>
問於予曰奕也聞先生之於後學勿之有拒焉爾<lb/>
矣葢有不可教而教未有可教而不教也盖有未<lb/>
嘗問而告未有有問而無告也奕將俾諸子之學<lb/>
繄理義乎或曰若是哉其左也今之仕者非此其<lb/>
出也繄文辞乎或曰若是哉其洿也古之學者非<lb/>
此其入也願先生攡張謝公大書書院之㫖以啟<lb/>
其衷予對曰子之言皆是也抑漢髙帝所謂公知<lb/>
<pb n="KR4d0266_SBCK_076-9b"/>
其一未知其二者也我今告子子以為聖人之經<lb/>
君子之學端奚事乎道之以人之理齊之以人之<lb/>
綱如是而止耳綱焉在曰親曰君而止耳理焉在<lb/>
曰孝曰忠而止耳故動天地貫日月通神明開金<lb/>
石表四海範百世莫大乎忠孝昔者孔子嘗謂古<lb/>
之學者為巳矣欲知古人為己之學此其是也曰<lb/>
左可乎若夫學文者孝弟之餘力也修辞者立誠<lb/>
之宅里也故四教首文黎献先言昔者子張嘗學<lb/>
于禄矣欲知今人干禄之學此其是也曰洿可乎<lb/>
將由夫或者前之說乎是木植而斸其柢也將由<lb/>
<pb n="KR4d0266_SBCK_076-10a"/>
夫或者後之說乎是榖茹而訕其耘也子於斯二<lb/>
者惟勿後乎子之所先者勿先乎子之所後者勿<lb/>
訕其耘左者其不右乎勿斸其柢洿者其不隆乎<lb/>
子盍於孔子子張而問之乎彦博嗜學而强記經<lb/>
史百氏靡不綜貫云伯紀承勛婁以詩學首選於<lb/>
膠庠餘皆競爽嘉泰壬戌人日通議大夫寳文閣<lb/>
待　制致仕吉水縣開國伯食邑七百户楊万里<lb/>
記并書<lb/>
　　　醉樂堂記<lb/>
吾州歐陽氏皆率更之苗也率更之葉五傳者曰<lb/>
<pb n="KR4d0266_SBCK_076-10b"/>
琮剌吉州子若孫遂家焉琮之葉又八傳者曰萬<lb/>
宰吉之安福其子若孫家于吉者派為三支一支<lb/>
為永豐之歐六一先生是也一支為廬陵之歐近<lb/>
世詩人伯威是也一支為安福之歐今奉議郎賜<lb/>
緋魚袋紹之是也紹之自未冠在縣庠弟子員中<lb/>
已嶄然角立讀書五行俱下試文屢中甲乙至鄉<lb/>
舉輒不讎乃拜王父藤州史君門子之命非其好<lb/>
也四轉而為永州録事參軍於是年四十有九矣<lb/>
慨然太息曰大丈夫不為風翮九霄之鵬則當豹<lb/>
隱南山之霧耳安能作韓退之判司箠楚之酸語<lb/>
<pb n="KR4d0266_SBCK_076-11a"/>
乎昔朱買臣曰吾年五十當貴吾亦曰吾年五十<lb/>
當隱於是上書北闕願致為臣挂其冠即日自駕<lb/>
柴車㱕安福東門外秀峯之西麓開三徑墾九畹<lb/>
垣一圃内卦千畦晝爾于行宵爾于營某所髙寒<lb/>
亭之榭之某所深窈沼之沚之某所演迤花之竹<lb/>
之其芰其蘭尸祝靈均其菊其松尚友淵明其石<lb/>
其泉佳招游巖日與方外之士觴詠其間乃作一<lb/>
堂奄有萬景揭以醉樂師我醉翁堂成與客落之<lb/>
客曰醉翁之樂不在酒而在山水之間子之樂何<lb/>
如紹之笑曰我醉欲眠姑俟他日紹之名似得謝<lb/>
<pb n="KR4d0266_SBCK_076-11b"/>
今十年矣嘉泰壬戌閏月望通議大夫寳文閣待<lb/>
制致仕吉水縣開國伯食邑七百户楊万里記<lb/>
　　　永新重建寳峯寺記<lb/>
安福之南垂永新之北際介乎其間有山孤秀其<lb/>
髙五千尺其袤數十里逺而望之儼乎如王公大<lb/>
人弁冕端委秉珪佩玉坐于廟堂之上使人一見<lb/>
而敬心生焉廹而視之澹乎若巖岳幽人被薜荔<lb/>
帶女蘿餐菊為糧紉蘭為佩呼吸日月挼挲雲煙<lb/>
使人一見而塵心息焉故老相傳其名曰萬寳峯<lb/>
云距山不逺有浮屠氏之宫曰寳峯寺飲山之翠<lb/>
<pb n="KR4d0266_SBCK_076-12a"/>
納山之光領山之要里之人樂游焉而樂之尤者<lb/>
槎江居士朱君諱戬也始游而愛其幽䆳昕而來<lb/>
夕而返超然有㑹於心乆而忘㱕既而惜其棟宇<lb/>
之壞隤漫漶欲葺而新之葢心許而末之言也一<lb/>
夕夢至某所若道家所謂小有天者其地瑶玉其<lb/>
厦金鋈其浸芙蕖其林多羅其禽頻伽其牧猿猊<lb/>
其人偏袒右肩其服珠琲孔翠徃徃或跨龍鳯以<lb/>
為駟或坐菡蓞以為床駕雲騰空超忽變化須臾<lb/>
山川草木異彩炳煥皆若金色光奪人目霍然驚<lb/>
起因悟曰兹非予之心許而未言者耶則側槖召<lb/>
<pb n="KR4d0266_SBCK_076-12b"/>
匠斸山取材為殿為堂為寢為廊為門為墻為囿<lb/>
為像樸斵堅好琱飾備具金碧有爛鼔鍾其鏜市<lb/>
腴田以業其生賈度牒以世其徒遂為衆山佛宫<lb/>
之冠至其子良肱継再葺焉近嵗戊午燼於欝攸<lb/>
其孫知微知廣復一新之焉於是壤之蕪者薙基<lb/>
之窪者夷級之缺者甃宇之燎者立像之亡者補<lb/>
尺欀寸甓舉非其舊其舊惟數古佛及政和間一<lb/>
大鍾而止耳里人縱觀耋者喜其復穉者駭其麗<lb/>
逺者賀其新寺始葺于紹興之甲子再葺于紹熈<lb/>
之庚戌一新于慶元巳未之仲冬後先之費為錢<lb/>
<pb n="KR4d0266_SBCK_076-13a"/>
各百萬云既成知微介予債劉億來謁予記之予<lb/>
喟曰天下事患莫之倡倡之矣患莫之継然士大<lb/>
夫之家而祖而父倡以忠孝継以背誔倡以術業<lb/>
継以荒嬉是亦継也有能如知微弟兄之継其父<lb/>
祖之志者乎無也抑請大之其明年四月十一日<lb/>
通議大夫寳文閣待　制致仕楊万里記并書<lb/>
　　　長汀縣重修縣治記<lb/>
閩之為郡八孰難理曰汀汀之為邑六孰難理曰<lb/>
長汀曷難乎汀曰其山峭岏其川怒湍其氓悍堅<lb/>
堅曷難乎長汀曰汀為閩尤長汀為汀尤天台謝<lb/>
<pb n="KR4d0266_SBCK_076-13b"/>
君周卿佩印組一之日顧而嘻曰地岡險易險易<lb/>
在令氓罔怚愿悍愿在政爰整維綱爰䆒源委以<lb/>
肅乎氓者肅乎躬以繩乎胥者繩乎裏先是邑以<lb/>
鬻鹽為田外之賦盬以餐錢為俸外之給君曰非<lb/>
令甲也則却而儲之於外府迨暇循行邑居周視<lb/>
墻屋問其門序傾西隤東問其圜扉上雨旁風問<lb/>
其帑庾戸蠧壁空初而戚既而懌曰不有外府於<lb/>
是畢捐所却之布為錢萬者百廼市松石廼陶瓴<lb/>
甓廼屬匠役門序鼓樓之屋若干區皆因故為新<lb/>
圜扉之屋十有二區帑庾之屋十有四區皆以新<lb/>
<pb n="KR4d0266_SBCK_076-14a"/>
易故又以其贏為燕息之所其肈造者曰釣䑓曰<lb/>
村莊曰靖節之祠亭曰森爽閣曰蓬萊其更造者<lb/>
曰琴堂曰偃室曰槐堂匪棘匪紓若倦若劬㫷年<lb/>
<graphic n="KR1989" url="https://raw.githubusercontent.com/kanripo/KR-Gaiji/master/images/KR1989.png" mimeType="image/png"/>㓛無麋公蔵無聳民聴霍然山出煥然霞湧君<lb/>
子謂是役也一舉而三善具矣費而不費捐已所<lb/>
却取疑從舍受疑從辭不曰㓗乎不知其賦視其<lb/>
贏不知其野視其庭不曰敏乎事輯而民不疚役<lb/>
不迫而㓛就不曰惠乎仲尼不云乎惜哉不齊之<lb/>
所治者小嘉泰三祀二月庚申具位楊万里記<lb/>
　　　瑞蓮齋記<lb/>
<pb n="KR4d0266_SBCK_076-14b"/>
吾邑之士蕭君季隨弓冶祖考襟帶詩禮耕獵陶<lb/>
楮士之良也少之時徒手持一泓暨一中書君歩<lb/>
入吾州萬鵠袍之場其聲籍甚也巳而曰是不足<lb/>
為皈而遁其光遣其子異負笈逺侍從郎章公學<lb/>
焉其文日進士友推服嵗在戊午其子肄業齋房<lb/>
之前池中生蓮一莖二葩章公聞之曰耿耿祉哉<lb/>
為之兆矣是秋有司薦異詣太常又上異之子應<lb/>
雷可博士弟子員章公喜曰吾言其有合哉則大<lb/>
書瑞蓮齋三字以遺季随季隨廼遣異來謁予記<lb/>
之予曰章公之所記瑞其止於一蓮而已乎將不<lb/>
<pb n="KR4d0266_SBCK_076-15a"/>
止於一蓮而巳也予聞蕭氏之先其種徳百年至<lb/>
季随遂有聞焉不曰瑞乎至異又有聞焉不曰瑞<lb/>
乎至應雷又有聞焉不曰瑞乎抑予猶有以楙焉<lb/>
者而家在唐自瑀至遇持國秉者八葉兹又瑞之<lb/>
大者予欲而家之子若孫襲八而九可無楙乎抑<lb/>
予猶有以擇焉者瑀之忠復之直瑞也嵩之貴俛<lb/>
之達亦瑞也後之瑞瑞干而家者也前之瑞不惟<lb/>
瑞干而家者也予欲而家之子若孫襲八而九可<lb/>
無擇乎嘉泰甲子燈夕後二日具位楊万里記<lb/>
　　　山居記<lb/>
<pb n="KR4d0266_SBCK_076-15b"/>
山居者待制侍郎霅川沉公賔王之居也賔王之<lb/>
居不于其山于其郛而曰山居者癖於愛山也人<lb/>
各有癖武子廦於馬賔王癖於山郛居而各以山<lb/>
居以見愛山之意無適而非山也賔王胸次灑落<lb/>
如風<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>月牗韻致清曠如雪山氷岳身居金馬玉<lb/>
堂之近而有雲嶠春臨之想職在献納論思之地<lb/>
而有㶚橋吟哦之色家本道埸何山之麓也而世<lb/>
居呉興之郛非其好也爰即其居小築一室其廣<lb/>
三楹署以此名客有過之而笑者曰君子之宅有<lb/>
二有晏子之宅有庾信之宅庾于林晏于市也今<lb/>
<pb n="KR4d0266_SBCK_076-16a"/>
子之宅晏也非庾也而曰山居嘻甚矣子之愛山<lb/>
也抑亦居則有矣悪睹所謂昆侖哉問其戸外則<lb/>
康衢之埃也那得青壁之倚天問其墻東則唐肆<lb/>
之區也那得千巖之秋氣問其極目則黄公之壚<lb/>
也那得飛泉之漱玉昔羊叔子有鶴嘗矜其能舞<lb/>
一日客至求觀公為出之竟氃氋而不能舞今子<lb/>
之山居將無類羊公之鶴乎賔王笑曰子知笑吾<lb/>
之無山而有山不知吾亦笑子之有目而無目也吾<lb/>
嘗仕于江西章貢之憲幕矣又嘗守天台矣又嘗<lb/>
守㑹稽矣翠浪玉虹丹丘赤城若耶雲門千巖萬<lb/>
<pb n="KR4d0266_SBCK_076-16b"/>
岳至今磊磊皆在吾目中也今吾此室之前怪石<lb/>
相重松竹相友泉流相暉其巉然者非崆峒天台<lb/>
乎其森然者非雲門禹穴乎其冷然者非瀑布廉<lb/>
泉乎吾居無山吾目未嘗無山子目無山吾居未<lb/>
嘗無山開禧乙丑六月既望誠齋野客廬陵楊万<lb/>
里記<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第七十六終<lb/>
</p>
<p>
</p>
  </div>
</body>
</text>
</TEI>
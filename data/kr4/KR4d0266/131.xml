<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_131-1a"/>
誠齋集卷第一百三十一<lb/>
　　　　　　　廬陵楊　万里　廷秀<lb/>
　墓誌銘<lb/>
　　　太孺人劉氏墓誌銘<lb/>
吾州郷貢進士胡籛與其弟太學待𥙷生問自瑶<lb/>
環瑜珥衣文褓時已嬰陟岵之戚惟胡氏有西昌<lb/>
黄漕之胡有盧陵值夏之胡籛之先諱衍第慶暦<lb/>
十一年進士官至朝奉大夫者黄漕之胡也近世<lb/>
澹菴先生資政殿學士忠簡公值夏之胡也二族<lb/>
同源而異委皆為吾州名族而籛問以侲子而孤<lb/>
<pb n="KR4d0266_SBCK_131-1b"/>
人謂是家其不競矣夫則有賢母以母之鞠兼父<lb/>
之訓倒橐胠簏一簮不留盡用以招聘一郡之明<lb/>
師逺方之良朋以儒其二子二子少長儁聲四馳<lb/>
文學韡如淳熈十年籛貢詣太常問亦婁中待試<lb/>
太學生貟明年　夀聖皇太后聖夀郅隆<lb/>
天子率百官奉玉巵上千萬歲夀上自公卿大夫<lb/>
下逮士之賞與計偕者其父母皆行封有差於是<lb/>
籛之母錫紫告象軸封太孺人又三年　光堯大<lb/>
上皇慶夀湛恩加賜冠帔於是里之人唶曰㣲此<lb/>
母孰才是子㣲此子孰祉是母二子乃取<lb/>
<pb n="KR4d0266_SBCK_131-2a"/>
綸言子與賔興身逢休慶之詞作堂奉親扁以逢<lb/>
慶艮齋尚書謝公特書以記其事乗成先生監丞<lb/>
周公大書以揭其扁少傅大觀文左丞相益國周<lb/>
公賦詩以侈其榮一時名勝和者山則歳時二子<lb/>
及婦若孫百拜於庭升堂上夀芝蘭相輝爼壷即<lb/>
叙太孺人朱顔鶴髮正坐舉觴觀者艷焉一日御<lb/>
板輿升輕軒盛服徃外家留連竟日與諸戚屬款<lb/>
語特異平時周諄若逺别者暮㱕又與婦子談外<lb/>
家事甚悉詰朝夙興盥漱冠衣危坐忽若得疾人<lb/>
無覺者問家人子曰日將午否曰過午矣即奄然<lb/>
<pb n="KR4d0266_SBCK_131-2b"/>
而逝實慶元戊午十一月十九日也享年八十有<lb/>
六太孺人姓劉氏吉之大和人也父諱獬左奉議<lb/>
郎通判徳慶府太孺人自㓜柔惠警敏父授以孝<lb/>
經論語孟子一過能誦略通大義終身不忘父愛<lb/>
之異諸女擇對得邑子胡著字慤仲即以女焉慤<lb/>
仲茹古績文士友推表於是胡氏劉氏兩族皆以<lb/>
文儒相髙以詞鋒相摩州閭敬焉無禄慤仲蚤世<lb/>
而太孺人迪子能家自苗而實將<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>而浡君子以<lb/>
為難太孺人經理家政有條于儉于勤初約終豊<lb/>
視前過之無不及者然天性急義銖視貨寳雍内<lb/>
<pb n="KR4d0266_SBCK_131-3a"/>
睦外宗附婣懷孰児而孤我與室之孰女而婺我<lb/>
與嫁之孰寒孰飢穀之絲之晩好浮屠書若有得<lb/>
者常語家人子曰吾他日當無疾而逝已而果然<lb/>
二子四孫長曰天麟中待𥙷大學生四女孫長適<lb/>
進士劉處愚餘皆㓜後二年其歳庚申其月中吕<lb/>
其日丙申其縣吉水其郷中鵠其原楊梅太孺人<lb/>
葬焉先是籛與問以奉直大夫廣南東路轉運判<lb/>
官黄公夏之狀來謁銘銘曰<lb/>
天孫雲機織錦為詞如綸如絲桂棟蘭梁荷蓋為<lb/>
堂龍炙玉漿有軒斯魚有綵斯𥚑夀觴斯愉胡松<lb/>
<pb n="KR4d0266_SBCK_131-3b"/>
胡楸言閟其丘言千其秋<lb/>
　　　節婦劉氏墓銘<lb/>
予亡友安福西溪先生劉君彦純育徳丘園遁光<lb/>
閟芬孝友忠信茂于家庭藹于州里聞于冕旒淳<lb/>
熈聖人駿發書詔褒嘉幽潜表厥門閭用旌髙蹈<lb/>
先生既沒其名益尊其善彌章過其門而聞誦弦<lb/>
之聲登其堂而薫雍睦之風遇諸塗而遜行臨乎<lb/>
財而遜得者不問而知其為先生家子弟也然未<lb/>
足觀先生之化也先生有女生長見聞餐義服仁<lb/>
襲禮安詩自毁齒時不待姆訓不繇師誨有齋且<lb/>
<pb n="KR4d0266_SBCK_131-4a"/>
淑宗婦詠贊者不問而知其為先生女也然未足<lb/>
觀先生之徳也後數十年則聞安福彭氏有節婦<lb/>
劉其姓者予聞而驚異焉一日有客自彼來者問<lb/>
以劉節婦者為誰曰同邑人士彭雲翼之妻應時<lb/>
之母而西溪先生之女也予曰其節何居曰劉之<lb/>
㱕于雲翼也春秋二十有三至其嫠也二十有六<lb/>
其沒也一星終者五始其夫以苦學屬疾授室三<lb/>
年竟不起云是時舅姑俱存而子未晬也里之人<lb/>
曰夫亡疇依子㓜疇希是能安其室而疇㱕乎夫<lb/>
人聞之曰曾謂世無共姜婦皆文君乎舜何人也<lb/>
<pb n="KR4d0266_SBCK_131-4b"/>
予何人也則鬻簮珥以葬其夫祝鬒髢以訓其子<lb/>
㓗蘭膳以奉其舅姑至於吉蠲蘋蘩經紀生業不<lb/>
懈益勤不約益豊買書充㨂秩賔滿座明師諒友<lb/>
自逺雲集子學曰新子譽日聞於是周急施惠拊<lb/>
生収死族親表裡咸𬒳庥藾至其自奉荆釵葛製<lb/>
嚼水脱粟蕭然一窶人子也夫人一女子耳而彭<lb/>
氏之烝嘗託焉父母託焉子孫託焉而其身則四<lb/>
十年無儷而安焉兹不謂節婦而謂之何哉予於<lb/>
是毛髪盡竪胸臆憤發不覺起立而長太息曰伯<lb/>
夷家児無奪席后稷之孫無惰穡非其性有乎爾<lb/>
<pb n="KR4d0266_SBCK_131-5a"/>
則亦習有乎爾故不知西溪之徳者蓋亦無觀其<lb/>
人而觀其子弟無觀其子弟而觀其女乎可謂今<lb/>
之宋伯姬陳孝婦也已夫人一子即應時也秋闈<lb/>
三預侍試太學生員之選一女適進士羅日新孫<lb/>
女一人許嫁歐陽三傑夫人沒于慶元五年八月<lb/>
乙酉葬以明年十月己酉郷曰慶雲山曰潭北先<lb/>
是具孤應時以通直郎新知隆興府武寧縣事歐<lb/>
陽俁之狀來請銘予與西溪先生友且親非予銘<lb/>
之而誰也銘曰<lb/>
耋哉二親呱哉一嬰夫也不存嗟未亡人言煢其<lb/>
<pb n="KR4d0266_SBCK_131-5b"/>
身而當其門胡寕有旻言遺之屯烈彼松筠外鑠<lb/>
霜氷上貫月星彭氏有祀西溪有子維節婦之韙<lb/>
　　　陳養廉墓誌銘<lb/>
天下有獨立之士乎無也蓋有之矣我未之見也<lb/>
若永豊陳生懋簡者其庻矣乎邑之里曰沙溪故<lb/>
有六一先生祠堂乆而圯圯而莫之葺葺與不葺<lb/>
不校也而生一日過之若大戚焉獨奮而葺之新<lb/>
而大之予聞而嘉之曰此庻幾所謂獨立之士也<lb/>
非乎或曰此士之細也奚嘉焉曰漢世春秋之學<lb/>
嘗尊公羊矣又嘗尊左氏矣時之所尊勢之所㱕<lb/>
<pb n="KR4d0266_SBCK_131-6a"/>
也㱕乎彼必叛乎此在彼無㱕在此無叛其獨立<lb/>
之士也歟陳生是已生字飬廉懋簡其名也世居<lb/>
吉之永豊曽祖言祖深老略俱不仕飬廉㓜敏慧<lb/>
意趣磊落少長勵志問學從試有司累無遇則喟<lb/>
曰經不耕不得道田不耕不得食是可一廢乎每<lb/>
讀書小極則取陶朱治生之書而考問焉晝爾于<lb/>
田宵爾于簡編經史内飫食貨外羡卒擅一郷士<lb/>
農之贏然營以胼胝享以錙撮積以豆區施以庾<lb/>
釡遭父䘮及葬送車數十百兩母夫人春秋高飬<lb/>
志飬体情文兼隆食上必察所膳食下必請所與<lb/>
<pb n="KR4d0266_SBCK_131-6b"/>
先意將迎先事貯儲擇地爽塏築室廣深丸數百<lb/>
楹娶兄弟子姪無得異居無不合食爾學於斯爾<lb/>
稼於斯宅里冲裕親庭怡愉郷人儀之罔蹈非義<lb/>
其子自伯虎而下競爽有令質可才可儒則擇明<lb/>
師以迪之厚禮幣以資之今皆有稱復命伯虎築<lb/>
一精舎不囂不塵庋書於間其專其勤艮齋先生<lb/>
謝公扁曰立齋以朂之云歳辛夘大侵繡漕者流<lb/>
乗之藴年官勸之分則上其估以浚民飬廉痛下<lb/>
其估逺至旁郡異縣咸賴以活百里之内疾者藥<lb/>
死者蔵婚者不失時緩急叩門不以在亡為辞不<lb/>
<pb n="KR4d0266_SBCK_131-7a"/>
以有無為觧養廉既一新六一先生之祠大夫士<lb/>
翕然稱之適新太守方侯崧卿下車聞之馳書致<lb/>
禮且諗瀧岡阡無恙否亟出公布屬邑尉陳元勲<lb/>
汛除焉又請養廉贊之養廉欣然曰吾志也即盡<lb/>
力佐費屋廬垣墉是葺是周是堅是飾工告成而<lb/>
養廉以疾逝矣蓋紹熈二年八月一日也享年六<lb/>
十有五娶徐氏先卒八子長伯虎也次朔大度大<lb/>
明大用大中大雅大敏二女適進士徐少逸郷貢<lb/>
進士毛作賔孫男十六人無悔僉無偽無莫介無<lb/>
咎無勉無伐㑹弇無已無競無倦無違無惑女四<lb/>
<pb n="KR4d0266_SBCK_131-7b"/>
人俱㓜其來年正月辛酉諸孤葬養廉于邑之明<lb/>
徳郷沙溪里之塘原予嘗以羅椿之請為養廉記<lb/>
六一先生祠堂之役矣今其孤又以迪㓛郎新臨<lb/>
江軍清江縣主簿曾煥狀因予猶子夀森來請銘<lb/>
銘曰<lb/>
道初一源派百其川自百而千以燕伐燕六一皇<lb/>
皇仁義其相金玉其章與韓相望祠之奚巍莫祠<lb/>
奚卑陳生其嘻其梧其枝有為為之無為不為陳<lb/>
生不知知者其誰<lb/>
　　　大恭人董氏墓誌銘<lb/>
<pb n="KR4d0266_SBCK_131-8a"/>
孝婦董氏衢之西安人贈奉直大夫劉公諱藴之<lb/>
妻朝請大夫司農少卿緫領淮西江東軍馬錢糧<lb/>
頴之母也初皇姑某氏性嚴且急里人以為難事<lb/>
惟夫人能得其懽心姑𬒳末疾起居飲食非人不<lb/>
動夫人夙興問安否退區處日用復適姑所掖以<lb/>
興為之衣服率家人舁置便坐理髮靧面具藥餌<lb/>
胹膳飲節寒煖而進之且代之手匙筋間則虞侍<lb/>
左右至夜寐始敢休息抑搔苛癢澡沐垢汙罔弗<lb/>
躬者每有肴核必導其㫖甘宻為貯儲問所欲而<lb/>
敬薦之如是八年猶一日叔姒姑之猶子也前輙<lb/>
<pb n="KR4d0266_SBCK_131-8b"/>
麾郤曰大婦事我有和氣無倦色吾心安焉顧謂<lb/>
夫人汝盡孝他日子孫必孝汝姑疾竟不起其父<lb/>
母皆年　無恙每語夫人吾女不幸久嬰沈痼夫<lb/>
人事之孝雖死吾無恨恨無以報夫人天必能為<lb/>
我報之姑之弟兄來過夫人出拜輙引避或不覺<lb/>
膝為之屈曰夫人事吾娣孝莫能報其敢辱尊礼<lb/>
以重吾過夫人無勤願厚自愛當必享後福姻族<lb/>
敬慕郷里稱願教其女婦必以夫人為言夫人之<lb/>
先好善樂施郷人以佛稱之夫人生而家已貧㱕<lb/>
劉氏又貧以冢婦任家政艱難辛苦有人所不堪<lb/>
<pb n="KR4d0266_SBCK_131-9a"/>
者烹餁滌濯織紝紐縫靡不親之劉自五季居西<lb/>
安之潘村世服田畒奉直公始入小學簞瓢不能<lb/>
自給先進多憐而教之或與之訓章䝉而受業焉<lb/>
自是斆學于外惟歳時㱕覲其親家事一不暇問<lb/>
蓋二十餘年遂以賢能薦於郷上書<lb/>
天子又免郷薦學成行尊為郷國善士後軰多師<lb/>
從之奉直公所以能忘内顧之憂得一意於學既<lb/>
以美其身又以淑其子皆夫人之助也姑之没十<lb/>
年少卿君甫冠遂以進士起家夫人享其養蓋三<lb/>
十有六年累封至太㳟人晩歳歳益康寕面有孺<lb/>
<pb n="KR4d0266_SBCK_131-9b"/>
子色歩履啖啜如少壯自少卿君入官中都出使<lb/>
右輔江淮迎侍板輿㡬徧東南㞐處膳服之奉燕<lb/>
游登覧之勝子婦孫曽扶床坐膝朝夕笑語嬉戲<lb/>
之樂皆人所難全者人以夫人夀考安榮為孝感<lb/>
之報夫人雖未嘗習知圖史而天性敏悟言行中<lb/>
於義承賔祭穆姻族交郷鄰待奴隷誠敬恩意無<lb/>
不曲盡事有是非立語可决人有善為之喜躍不<lb/>
善多面折之有烈丈夫所不如者自其貧時或告<lb/>
之急觧衣推食惟恐後少卿君仕有餘俸率推以<lb/>
𥙷不足皆夫人之志也姻族家事有疑必於夫人<lb/>
<pb n="KR4d0266_SBCK_131-10a"/>
謀之可否斟酌咸服其當郷鄰之至者無老㓜必<lb/>
請拜夫人以得見言色為喜幸資勤儉至老未嘗<lb/>
一日晏起服新麗不常御食多品不辨嘗間輟以<lb/>
與僮御人謂夫人以養福夫人曰吾知不忘其初<lb/>
少卿君不擇仕宰壯縣佐莫府治賦調兵備嘗険<lb/>
阻後所歴多劇煩夫人念其勞而勉其忠在官下<lb/>
未嘗問外事惟以寛刑罰恤貧弱成就寒晩為訓<lb/>
素少疾一旦暴下顧謂家人曰吾平生六腑堅壯<lb/>
今若此吾其死矣家人曉譬之笑曰不然夜半啜<lb/>
粥晨起飲湯復小卧奄然而逝享年八十一初少<lb/>
<pb n="KR4d0266_SBCK_131-10b"/>
卿君觧褐為漂陽簿始奉重親至建業仰斗食洎<lb/>
夫人再至視舊什百甚自慰恱乃終始于是䘮車<lb/>
東㱕㡬二千里皆少卿君舊所臨者官吏迎矛相<lb/>
屬人士耋老奔走塞塗觀瞻嗟嘆至於泣下可謂<lb/>
五福備順生榮死哀也已男三人長即少卿君次<lb/>
顥次頎女二人孫男七人長强學迪㓛郎新全州<lb/>
清湘縣主簿次正學迪㓛郎潭州寕郷縣主簿次<lb/>
務學餘未名孫女五人曽孫男女八人其卒以紹<lb/>
熈三年六月十八日少卿君卜以某年某月某日<lb/>
合葬于奉直公之兆實其邑靖安縣濟川里蔣家<lb/>
<pb n="KR4d0266_SBCK_131-11a"/>
塢云將辟遣一个走書二千里以朝散大夫權知<lb/>
惠州陸律狀來請銘于万里万里與少卿君最故<lb/>
且同官于金陵雖未致升堂之拜然嘗置生芻送<lb/>
美檟銘其敢辞銘曰<lb/>
宋有孝婦有孝無古有痡其姑得婦不痡指不挾<lb/>
匕爾我之指身不屈伸爾我之身三千朝夕不懈<lb/>
彌力姑瞑而神請于帝旻報以榮光䄖狄伊煌報<lb/>
以耋夀開秩伊九報以子孫是生名卿天表此老<lb/>
式是東土爰碣其窀俾夜作晨<lb/>
　　　夫人張氏墓誌銘<lb/>
<pb n="KR4d0266_SBCK_131-11b"/>
予頃職在太史當世之孝子慈孫不以予不能文<lb/>
徃徃詭以銘狀其先世鉅人長徳之㓛行用諗于<lb/>
後千年者予欲拒得而拒哉如莆田大丞相魏國<lb/>
陳公樞宻權公資政胡公或以知己或以師友或<lb/>
以其孫子契好皆欣然為之落筆既㱕自江左得<lb/>
臂痛之疾且心罷於績文囊研櫝筆今數年矣予<lb/>
予亡友之子劉庭𣏌一日犯風雪𣢾予門跽而請<lb/>
曰庭𣏌知先生以作文為諱然有士友廖執中自<lb/>
長沙走數百里以來屬庭𣏌以其母夫人菆而未<lb/>
葬非不葬無以葬也今天下名能文詞不在誠齋<lb/>
<pb n="KR4d0266_SBCK_131-12a"/>
先生乎妣氏不得先生銘之其何以葬惟先生動<lb/>
心焉予曰諾今三年矣丙辰八月望庭𣏌再至予<lb/>
迎勞之曰子不趣廖氏銘詩乎再拜曰幸甚則因<lb/>
其携至朝請郎新通判袁州曽光祖之狀而序次<lb/>
焉夫人張氏湘潭人也祖大任貢上舎嘗注春秋<lb/>
學子爭傳之父曄迪㓛郎能傳業夫人鬌而警敏<lb/>
笄而婉嫕授孝經女訓於其祖略通大義攸縣人<lb/>
廖君主簿聞其淑問以次子天經請昬入門而娣<lb/>
姒咸喜既饋而尊章胥慶鷄鳴盥漱勤以先衆蓍<lb/>
簮大布倹以率下每遇秋罷必勉其君子以下粟<lb/>
<pb n="KR4d0266_SBCK_131-12b"/>
之估用活捐瘠道無殣者主簿既没又勉其君子<lb/>
以悌于同産貨不已豊食不已獨再閲一星乃如<lb/>
一日艮齋先生謝公嘗銘廖氏先阡深唶其奕葉<lb/>
之雍睦云夫人尤喜教子為其子聘朋師徠益友<lb/>
延名勝賔客輳集川至林立講習洋洋夫人嘗曰<lb/>
鬄鬒秩薦實心慕之陶嫗何人哉年五十一終于<lb/>
紹熈辛亥孟冬之晦前一日菆塗于來年之季秋<lb/>
葬于乙卯二月五日郷曰清陽里曰宣化原曰曹<lb/>
衝男女六人執中用中致中皆業進士有稱用中<lb/>
為季氏後云女適成忠郎監建昌軍廣昌縣酒税<lb/>
<pb n="KR4d0266_SBCK_131-13a"/>
李希道進士譚知言季尚㓜銘曰<lb/>
彼儒者子嬪于斯士同徳有煒維詩及禮治爾子<lb/>
孫無念爾親聿脩厥身對于母勤詩禮一卷爾畬<lb/>
爾甽匪懈爾蓘用載爾稛<lb/>
　　　夫人左氏墓銘<lb/>
乾道戊子亡友劉彦純嘗與予語州里儒家者流<lb/>
其子孫能世其業者鮮焉因及永新譚氏曰是儒<lb/>
其躬者四世矣未㡬譚君微仲以彦純書來屬予<lb/>
記其一經之堂又書其桂林精舎之扁未㡬又識<lb/>
㣲仲之弟明仲於行在所之客舎自是予與譚氏<lb/>
<pb n="KR4d0266_SBCK_131-13b"/>
子弟還徃今年九月朔予族弟奎來請曰㣲仲之<lb/>
李子鳯能世㣲仲者也其家無禄以紹熈五年十<lb/>
二月某甲子䘮其母以今年十二月某甲子襄事<lb/>
敬介奎以謁於兄有明仲之狀在願徼福於兄乞<lb/>
銘以託不腐則序而銘諸夫人姓左氏世為吉之<lb/>
永新人父時彦紹興間為郷里儒宗晩以累舉得<lb/>
官終於安逺丞以奉議郎致其仕夫人之生頴異<lb/>
絶羣奉議公竒之每語所親曰欲為是女擇對未<lb/>
見可者其所親曰姑徐之是時邑里先進譚公致<lb/>
政朝奉諱其名能文詞妙齡郷賦薦名既以累舉<lb/>
<pb n="KR4d0266_SBCK_131-14a"/>
得官不願仕後學者從也游者奉議公亦在焉致<lb/>
政之子長諱某蚤䇿上䇿終官朝奉郎子景先即<lb/>
明仲今為朝散大夫昌化軍次諱觀復觀復之長<lb/>
子諱吉先㣲仲其字也㣲仲嗜學為文下筆不休<lb/>
奉議公見之欣然曰是子非池中物吾得佳壻矣<lb/>
遂以夫人㱕之夫人之㱕也當致政朝奉公太耋<lb/>
康强群從叢居不啻千指夫人平心以處一無間<lb/>
言朝奉公喜曰吾家得此孫婦譚氏其昌乎夫人<lb/>
聞之不矜不懈事姑尹晨夕側立無媠容視姑顔<lb/>
色愉恱夫人始喜不然徐請曰得無有不可於意<lb/>
<pb n="KR4d0266_SBCK_131-14b"/>
者姑見妯娌必稱夫人之賢常俾諸婦視以為矜<lb/>
式乆之朝奉公及舅姑相継即世夫人送終無一<lb/>
不盡時節烝嘗必痛哭流涕聞者惻楚夫人既荐<lb/>
履艱疚覺生理寖㣲謂㣲仲曰世有無職而食者<lb/>
乎男職耕耘女職組紃弗耘弗紃寒飢其臻於是<lb/>
傾槖倒篚一簮不以著身盡用以為生績麻條桑<lb/>
以燭継晷脱粟菅蒯以菲自奉三年而成室廬五<lb/>
年而闢菑畬七年而倍其初於是㣲仲得顓顓於<lb/>
文字間延師儒訓子弟暇則從賔客投壷弈棊釃<lb/>
酒賦詩蕭然有出塵之想諸子咸父母之訓相髙<lb/>
<pb n="KR4d0266_SBCK_131-15a"/>
以行相先以學相琢以文州庠邑序春秋課試非<lb/>
兄以詩經首選則弟以書經首選夫人曰未也有<lb/>
人於是者歳當上熟穀價如土夫人必贊㣲仲上<lb/>
其估以㰸之及歳大侵穀價如玉夫人必贊㣲仲<lb/>
下其估以散之邑人徳之㣲仲既没夫人數從中<lb/>
表族親諏之曰今儒士中誰可為子弟師或曰某<lb/>
人又博諏之僉曰然夫人始命其子聘之及至其<lb/>
禮益加於前夫人天性寛𥙿而理家肅嚴諸婦事<lb/>
女紅不夜分不得息夫人坐堂上夜聴諸子讀書<lb/>
喜而不寐或至申且既屬疾猶語諸子曰汝等冝<lb/>
<pb n="KR4d0266_SBCK_131-15b"/>
自强為善以纘乃祖父之志紹興乙夘大饑汝大<lb/>
父與汝曽大父朝奉公為粥以食餓者所活甚衆<lb/>
朝奉公糲食悪衣坎瘞緡錢將終以告汝父汝父<lb/>
不省者三十年一日出此錢以畀群從諸弟小子<lb/>
識之第力學後豈無興者言終而逝得年七十有<lb/>
六夫人男女各四人長男鶚志學勤家先卒次鴻<lb/>
鵠好書以氣節自許次鵬性慤而志大為文出儕<lb/>
軰右早世無子鳯以其次子卿月後焉次鳯至性<lb/>
孝悌刻意學問屬文盈編才敏意新長女適叚昌<lb/>
胄次適龍光朝皆進士次適訓武郎新融州管界<lb/>
<pb n="KR4d0266_SBCK_131-16a"/>
都巡檢使張安世次適秉義郎新監行在省倉上<lb/>
界張鎰孫女八人曽孫男三人曽女孫八人銘曰<lb/>
謂姥不齡八秩其年謂姥不昌四葉其孫謂姥不<lb/>
福五者其全中正之里漢山之趾姥宫於間祚爾<lb/>
孫子後以五鼎其不源於此<lb/>
　　　静菴居士曽君墓銘<lb/>
艮齋先生尚書清江謝公未仕日嘗假館於廬陵<lb/>
蘭溪曽氏之槐堂授徒講學一時俊秀自逺來學<lb/>
者北自九江南暨五嶺西而三湘東則二淛鱗襲<lb/>
於堂下詩禮之訓仁義之實誦弦之音洋洋如也<lb/>
<pb n="KR4d0266_SBCK_131-16b"/>
後數十年異材林立列布朝野或以學傳或以行<lb/>
著或以能稱或以文炳者多艮齋之門人弟子也<lb/>
曾氏為加多其大者首出二史兼官六卿冠豸柏<lb/>
臺拂芸道山其次者乗别駕車試治縣其小者猶<lb/>
累舉𥙷官薦名太常也惟静菴居士其學得艮齋<lb/>
之源委其人經艮齋之品題逺之為同業邇之為<lb/>
同宗皆推之為艮齋之髙弟乃韞玉而莫之與沽<lb/>
種徳而莫之與秋有司不以薦揚天子不聞幽仄<lb/>
旣在於人而邦弗獲其用復畸於天而躬乃嬰其<lb/>
疾兹命也耶兹命也耶居士諱機字伯虞姓曽氏<lb/>
<pb n="KR4d0266_SBCK_131-17a"/>
其先金陵人五季自冝春徙吉之吉水祖光逺將<lb/>
仕郎父敏才宣政間游太學有聲紹興間以東義<lb/>
郎終官監䖍州舩場君生而小異㓜而頴出夙興<lb/>
呻佔夜誦申且請飪忘嘗請席忘牀家人憐之曰<lb/>
書誰之不讀一何自苦如此竟不改既冠從謝公<lb/>
學公語人曰静敏寡言不事表襮必是子也興曽<lb/>
氏者既無遇于有司則歎曰學殖也畫而弗殖吾<lb/>
則我咎也殖而弗稔吾復誰咎哉既而又奮曰原<lb/>
夫之軰豈學也乎自是不以阿房誦於人浩然賦<lb/>
招隱之詩所居正對王笥諸峯每弦琴觴酒卧興<lb/>
<pb n="KR4d0266_SBCK_131-17b"/>
揖之曰清風招我朋月呼我諸峯友我尚應接不暇<lb/>
而暇問槐花之黄否乎築一室獨居之揭曰静菴<lb/>
監烝周公扁以二大字而大丞相益國公銘之曰<lb/>
不出户庭能定能應蓋惜其定應之兩能而卷懷<lb/>
之無施也君於書無所不觀於文既敏而工於詩<lb/>
尤幽而淡晩得末疾安之若無有來問者笑笑之<lb/>
曰大塊勞我以生逸我以疾慶元庚申八月己亥<lb/>
談笑而終年六十有四有詩文十卷目曰静菴猥<lb/>
藁配婁氏承務郎天任女也二男曰克定克永俱<lb/>
好學有文克永嘗與計偕一女妻進士婁鞏孫男<lb/>
<pb n="KR4d0266_SBCK_131-18a"/>
曰暐<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>昉三女明年二月丙午其孤葬君于縣之<lb/>
仁夀郷㱕仙里龍子岡之原克永嘗以詩謁予予<lb/>
讀之驚曰是何黯然有后山之味至是持通直郎<lb/>
新知全州灌陽縣事王夢得之狀來請銘予既善<lb/>
克永又嘗記君之菴者其何辞銘曰<lb/>
幽哉若人如淵斯奫如璞斯珍如衢斯堙珍莫予<lb/>
售堙莫予疚維静乎守惟徳乎楙尚書之稱丞相<lb/>
之銘有鍠有聲有姟其齡<lb/>
　　　太冝人郎氏墓誌銘<lb/>
慶元六年五月八日小男㓜與㱕自中都因問昔<lb/>
<pb n="KR4d0266_SBCK_131-18b"/>
同朝故人今在列者幾人抑有未忘老杇者否㓜<lb/>
輿首出朝請大夫太常少卿虞公書二札其一問<lb/>
暄涼訪生死寄藥物其一則曰儔不天䘮所恃塴<lb/>
七年矣而未有以焯諸幽夙夜祇懼無以詔孫子<lb/>
稔將來俾母徳其埋厥辜誰㱕託契不淺言立而<lb/>
傳㣲執事疇控焉有朝散大夫尚書吏部郎中林<lb/>
公湜之狀在某敬再拜序而銘旃大宜人郎氏寕<lb/>
國府寕國縣人父侗郷先生也太宜人生而静專<lb/>
先生特異之嘗曰此女類我雖貧不以妻凢子故<lb/>
朝散郎虞公璠先生忘年友也遂㱕之太宜人既<lb/>
<pb n="KR4d0266_SBCK_131-19a"/>
自忘其外家之貧朝散公亦自覺其婦徳之冨君<lb/>
子謂郎先生善於擇壻朝散公慶於宜家兩族有<lb/>
煒州里儀之太宜人事姑孝姑嘗寢疾適免乳且<lb/>
哺子且執事于膳于藥匪躬弗置匪嘗弗進姑見<lb/>
其勤諭遣之曰汝自湏人扶吾小愈毋乆汝若太<lb/>
宜人曰敬諾然終不斯湏離也既亡春秋祭祀之<lb/>
曰雞初鳴急起盥漱滌豆籩具性酒皆出其手既<lb/>
秩既蠲而家人有未知者如是者終其身朝散公<lb/>
每觀書至夜分而㱕太宜人逆之闑右如大賔大<lb/>
大客肅雝莊栗慈撫諸子每見朝散公義方嚴甚<lb/>
<pb n="KR4d0266_SBCK_131-19b"/>
從容言曰児誠嗜學彼自彼勵頻督過之將無傷<lb/>
恩遇下以寛有過失未嘗笞罵又為之開釋一家<lb/>
之中上無卞急下無齎咨朝散公平日詩酒為樂<lb/>
客至必取其車轄投井中摽從者出之門外禁毋<lb/>
得歌驪駒於是卧尊罍飛琖斝投壷奕碁賡酬詩<lb/>
句大笑為樂不極驩不止太宜人既不憚煩且為<lb/>
備先具以待不時之湏是以朝散公益得以交天<lb/>
下各勝至於家人燕集絲竹問作則獨凝然危坐<lb/>
若不聞者一坐肅然平居似不能言時發一語理<lb/>
盡而氣和每謂婦有長舌維厲之階多言祇以賈<lb/>
<pb n="KR4d0266_SBCK_131-20a"/>
禍其子儔自監察御史按刑湖南　孝宗皇帝以<lb/>
太宜人春秋高改使浙東四明闕守復命兼攝繡<lb/>
衣玉節導迎板輿翟茀朱憤暉映行路徃來千巖<lb/>
十洲之間每至登臨勝處芝蘭詵詵冠蓋欣綵服<lb/>
後先上千歳夀士夫豔之半歳御史得郡九江諸<lb/>
子恐動老人念不敢言既而聞之喜曰吾乆矣動<lb/>
㱕興今得過家天賜也既㱕會親戚諸姥之髙年<lb/>
者杯酒接歡恩意周洽家有名園日渉其間御史<lb/>
承迎母心欲求為祠官以便色養遽以疾捐館紹<lb/>
熈三年九月二十四日也臨絶湛然享年八十五<lb/>
<pb n="KR4d0266_SBCK_131-20b"/>
太宜人生長儒素㱕大家見其子冠豸為部使者<lb/>
又以　高宗　慈福慶恩三封至太宜人人謂貧<lb/>
冨異觀貴賤易志而自奉甚薄自視甚卑一毫不<lb/>
怵其心御史嘗諗同院御史林公湜曰吾母雖當<lb/>
燕衎未嘗不勉儔以名節常懼無以稱塞人見御<lb/>
史立朝以直言見排居外以振職左遷皆韙御史<lb/>
不知家有師也晩耽釋氏書風兩不渝清晨未嘗<lb/>
茹葷蓋五十年云諸孤以五年正月壬午祔于西<lb/>
山寶于朝散公之墓從治命也男五人价伸儔佃<lb/>
倬迪㓛郎新黄州黄陂縣主簿倬以郷貢進士入<lb/>
<pb n="KR4d0266_SBCK_131-21a"/>
大學前卒女四人俱嫁士人今惟季在孫男六人<lb/>
道衎衢衡衛術道國子進士衢迪㓛郎新鎮江府<lb/>
丹陽縣主簿女九人曾孫男六人熹餘未名女一<lb/>
人銘曰<lb/>
朝散造家相維淑嬪奉常蹇躬匪師他人奉常何<lb/>
師萱堂老椿<lb/>
帝曰此母是生鯁臣予狄汝服予錦汝綸若節春<lb/>
秋夀觴其芬九齡有開言㱕其真有西者山有巋<lb/>
者墳兩葉而根禔厥子孫<lb/>
<pb n="KR4d0266_SBCK_131-21b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百三十一終<lb/>
</p>
<p>
</p>
  </div>
</body>
</text>
</TEI>
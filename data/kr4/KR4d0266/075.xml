<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_075-1a"/>
誠齋集卷第七十五<lb/>
　　　　　　　廬陵楊　萬里　廷秀<lb/>
　記<lb/>
　　五美堂記<lb/>
安城歐陽巨卿無它嗜好顧獨以爲善最樂擇地<lb/>
而趨擇仁而里見一善思與之齊聞一善喜而不<lb/>
寐有二子長曰成務次曰成文皆㓜而警敏長而<lb/>
俊茂旁招儒先授以經學勵以文行深念父子責<lb/>
善則不可不迪以善大不可一日掃溉其所居之<lb/>
堂之前家人子莫測其何爲則手種雙桂于其地<lb/>
<pb n="KR4d0266_SBCK_075-1b"/>
二子相顧唶曰昔晉人自喻以桂林一枝今家君<lb/>
兩之其指不欲才我伯霜仲雪與晉人爭長而競<lb/>
秀耶艮齋先生謝公聞而嘉之為記其事且舉似<lb/>
王氏種槐之意以攡張其説以假歐陽氏光以策<lb/>
礪二子考徳請業以顯揚乃父巨卿燾後詒址之<lb/>
逺謀予得艮齋之文讀之因署其紙尾曰王之槐<lb/>
歐之桂巨卿之積善二子之繼善艮齋之樂善一<lb/>
記而具五美成務兄弟欣然相賀曰右偏一堂未<lb/>
名今扁以五美其可則復介予門人劉儼來請曰<lb/>
成務與弟成文蒙被先人彞訓夙夜繄遺墯是懼<lb/>
<pb n="KR4d0266_SBCK_075-2a"/>
先生不以兄弟為不可教教以五美先人不尚有<lb/>
知也不寕惟兄弟受其福先人實並受焉願更乞<lb/>
言以終其惠予荅之曰五美之説昔者嘗聞之子<lb/>
産復聞之仲尼子産之五美諸侯㑹盟事也非學<lb/>
者事也學者之事可不尊仲尼之五美乎能尊仲<lb/>
尼之五美斯兼予之五美矣儼曰先生之惠歐陽<lb/>
氏不既大矣乎問一五聞三五聞三五得一五成<lb/>
務字幾先成文字昭先幾先嘗以文字與計偕昭<lb/>
先郡嘗舉堪應童子科其學皆進而未止者也紹<lb/>
熈五年十月　日誠齋野客楊万里記<lb/>
<pb n="KR4d0266_SBCK_075-2b"/>
　　　邵州重復舊學記<lb/>
庠於黨序於遂至一家猶有塾所從來古矣邵諸<lb/>
侯國也繄學獨無慶暦間天子有詔乃克有造自<lb/>
某侯始也然草創之初相宅不諦誕寘囂湫獄左<lb/>
庾右用遷于公門之外南東其地乃惟亢爽自濓<lb/>
溪先生周侯始也後百餘年興壞靡常隂陽者流<lb/>
實汨陳之易置他所既易而復自胡侯華公始也<lb/>
地則復矣而庋閣塞門峻級塞塗非其舊也磢峻<lb/>
而夷徹蔽而通繩迂而直大成之殿御書之閣講<lb/>
席之堂或造或因<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>門直廬從祀之廡肆業之齋<lb/>
<pb n="KR4d0266_SBCK_075-3a"/>
庖湢垣墉皆一新之於是盡復濂溪之舊自今黄<lb/>
侯沃始也經始于去年冬十有二月一日竣事于<lb/>
今年春二月十日是日侯與治中陳君𡵨郡博士<lb/>
留君祺率諸生釋菜於先聖先師退走書來請記<lb/>
其役万里復于侯曰侯之再復學官以還濂溪先<lb/>
生之舊將止於復其宇以還其所遷之舊地乎將<lb/>
不止於斯而已乎如其止於復其宇遷其地而巳<lb/>
也記之可也不記亦可也如不止於斯而已也其<lb/>
爲万里諗邵之學者曰盍以其所以遷遷于善以<lb/>
其所以復復其性上也安其遷毋易其地省其復<lb/>
<pb n="KR4d0266_SBCK_075-3b"/>
毋隳其宇次也儒家者流之不戒隂陽家者流之<lb/>
不禁無次也是役也規之者留君董之者法曹掾<lb/>
張球佐其費者保義郎新郴州廵轄蕭楹進士蕭<lb/>
文蔚云慶元丙辰四月四日具位楊万里記并書<lb/>
　　　廖氏龍潭書院記<lb/>
湖之南大家鉅室冨於貲者不少也其所少者冨<lb/>
於書者歟其不冨者非以其不耆歟於所少之中<lb/>
而僅有之者其惟攸川廖仲髙文伯兄弟歟予聞<lb/>
其人嗜書如阬孚之於屐如陸羽之於茶如子猷<lb/>
之於竹如淵明之於菊也如枵斯饕愈啖而愈不<lb/>
<pb n="KR4d0266_SBCK_075-4a"/>
厭如疢斯痼愈療而愈不除也東若閩浙西若卭<lb/>
蜀有善本有精紙有大字之書必叩囊底倒橐中<lb/>
罄所有走徤歩以致之又聘良工伐山木作一書<lb/>
院以庋之凡數萬卷不翅也中敞之以文㑹之堂<lb/>
後附之以怡然之軒臨池有亭名以愛蓮玩芳有<lb/>
榭名以春風掖以兩齋庭列四桂竒崖峭峯逺岫<lb/>
遥岑連者芝秀孤者玉立圜者盂覆銳者笋迸靜<lb/>
者麟卧躁者猊怒左右後先皆環以山下有回水<lb/>
滙而為潭紺㓗泠冽寒入人骨相傳有龍過者神<lb/>
聳俯者膽掉故緫而命之以龍潭書院云嵗招眀<lb/>
<pb n="KR4d0266_SBCK_075-4b"/>
師日集良友與其子弟講舉肄業於間士之自逺<lb/>
而至者常數十百人誦弦之鏘燈火之光簡編之<lb/>
香達于鄰曲其子弟服食仁義沉酣經訓徃徃多<lb/>
為才且良者徃嵗之冬甞介予猶子夀森來謁予<lb/>
記之予曰諾哉以臂痛未能也今復來趣予聞淵<lb/>
有龍者頷有珠聖門其猶龍淵乎泳其涯必航其<lb/>
源攀其鱗必探其頷故得其夜光明月者為顔為<lb/>
曾為伋為軻得其璣琲者為琴張為牧皮得其瑟<lb/>
瑟者為漆雕哆為公良孺廖氏子弟可不楙哉異<lb/>
時廖氏子弟有孝友忠信文行名實輝然照映於<lb/>
<pb n="KR4d0266_SBCK_075-5a"/>
湖之南者予將賀其得珠也仲髙名仰之文伯名<lb/>
天經艮齋先生謝公評其伯仲為材進士其父諱<lb/>
彦修字敏道嘗為陽朔主簿慶元元年十月　日<lb/>
楊万里記<lb/>
　　　羅氏萬卷樓記<lb/>
羅氏皆豫章別也其在于晋君章以文鳴降及五<lb/>
季則有江東公今廬陵之羅其後也出凝㱕門北<lb/>
東四十里而近為完塘之羅自武岡公以泓澄演<lb/>
迤之學嶄刻卓詭之詞第建炎進士其族遂鼎盛<lb/>
由完塘西北五十里而遥為印岡之羅自鄉先生<lb/>
<pb n="KR4d0266_SBCK_075-5b"/>
天文以詩一經為三舍八邑之師其子若孫若曾<lb/>
孫以經術文詞第進士者七人其薦于鄉者何數<lb/>
至今遂為士鄉家章甫人誦弦也由印岡西南三<lb/>
十里而近為東西塘之羅自長者長吉始聘師友<lb/>
闢齋房訓子弟今垂五十年矣而獨未有聞焉長<lb/>
吉之族徳元有孫敬夫予聞其避俗入山築樓叢<lb/>
書扁以萬卷旁招儒先以範以模敬夫㓜失所怙<lb/>
毎月之吉定省其母夫人外即徃山齋晨晷宵膏<lb/>
忘寢食記覽簡策目誦萬言追琢詞章月秃千毫<lb/>
以書來請曰宗禮刻意願學而未得所以學敢問<lb/>
<pb n="KR4d0266_SBCK_075-6a"/>
聖涯奚而可航聖門奚而可階予復之曰服食仁<lb/>
義菑畬經訓學也誦數訓故摛豔文詞亦學也薄<lb/>
陋藏修游談空虗亦學也子也擇於斯三者在楙<lb/>
之而已大抵族姓之盛衰或以為數其然豈其然<lb/>
乎譬之田焉水旱數也勤墯數乎當武岡公天文<lb/>
先生之未作完塘之羅猶印岡之羅印岡之羅猶<lb/>
東西塘之羅也今二氏之羅獨殊於東西塘之羅<lb/>
夫豈數乎哉夫豈不以人乎哉使敬夫而為印岡<lb/>
完塘之羅是亦印岡完塘之羅而已豈唯印岡完<lb/>
塘之羅而已果能楙焉後出益可畏晚發愈可仰<lb/>
<pb n="KR4d0266_SBCK_075-6b"/>
豈惟印岡完塘之羅而已敬夫與予叔父弟姪皆<lb/>
親也予以隨牒倦游四方晚乃識之樓之下有堂<lb/>
曰醉經有軒曰逺俗曰黙曰南曰北云慶元二年<lb/>
重陽前一日具位楊万里記并書<lb/>
　　　隆興府重新府學記<lb/>
慶元二年夏五月癸未隆興府府學教授陳君朴<lb/>
與在學諸生合辭移書於余曰豫章學官景祐肈<lb/>
造治平遷焉火于建炎而復于紹興誰其復者丞<lb/>
相趙公也於是兵荒之叢残釋菜有廟養士有學<lb/>
然堇堇草創時則葺而未周後人承承嵗增年培<lb/>
<pb n="KR4d0266_SBCK_075-7a"/>
於是面以櫺星申以㦸門大成有殿御書有閣横<lb/>
經之堂入直之廬靡不具體時則周而未賁嵗在<lb/>
乙丑侍郎李公廼新殿宇嵗在庚子侍郎張公廼<lb/>
立都門既屋老而圮講堂最乆則最先圮新斯堂<lb/>
者樞使王公之爲也齋房乆則又圮新斯齋者樞<lb/>
宻黄公之爲也殿宇乆則又圯重門乆則又圮新<lb/>
斯殿斯門者今帥蔡公之爲也公以天朝法從之<lb/>
貴一代正人之望輟自天邑來帥吾邦未及下車<lb/>
首謁先聖顧瞻踟躇則見殿宇將壓兩序僒步櫺<lb/>
星㦸門相距有咫於是喟曰曾謂夫子宗廟之美<lb/>
<pb n="KR4d0266_SBCK_075-7b"/>
百官之富廼誕寘之隘巷乎於是市地斥壖召匠<lb/>
屬役殿宇腐矣廼撤廼新櫺星褊矣廼拓廼曠㦸<lb/>
門陋矣廼易廼崇翼以二門㡬其入出廣厥二序<lb/>
增之四楹端委庋左犧象庋右費不于官于學之<lb/>
庾工不于甿于市之庸執扑不于吏于學之職厥<lb/>
布之緡二千四百有竒厥工之夫八千五百有竒<lb/>
以章計二千五百有竒者厥木也以隻計七萬三<lb/>
千有竒者厥瓴也昔嵗之季夏經之而落之以今<lb/>
嵗之暮春髙明爽塏美奐孔碩可百年不騫不啻<lb/>
也是可不記是非先生誰冝記余復之曰公所以<lb/>
<pb n="KR4d0266_SBCK_075-8a"/>
新斯學之政二三子智及之矣二三子抑知公所<lb/>
以新斯學之指乎二三子入自櫺星若至闕里趾<lb/>
于㦸門若覿孔墻瞻彼睟容若侍燕居詠彼春風<lb/>
若聆喟歎去聖人之門若此其不逺也近聖人之<lb/>
訓若此其甚也盍退而日三省吾之所以心得而<lb/>
身充者家蹈而國達者孝歟忠歟仁歟義歟得諸<lb/>
心矣充於而身者反否焉而謂得於心也可乎不<lb/>
可也充諸身矣蹈于而家達于國者反戾焉而謂<lb/>
充於身也可乎不可也去其所不可以就其所可<lb/>
二三子何負於公不然公何負於二三子公名戡<lb/>
<pb n="KR4d0266_SBCK_075-8b"/>
字定夫莆陽忠惠家也詩不云乎維其有之是以<lb/>
似之公有焉具位楊万里記<lb/>
　　　喚春園記<lb/>
新喻縣南五十里而近有鄉曰臨川其山深秀其<lb/>
水紺㓗東西行者未至十里所則望見一峯孤聳<lb/>
如有人自天投筆於太空至天半翔舞翻倒而下<lb/>
至地躍而起卓爾而立其跗豊而安其頴鋭而端<lb/>
又如有人卧地仰空醉持翠筆而書青霄也故里<lb/>
之人名之曰卓筆峯云士之居于臨川者皆爭此<lb/>
峯而面之面之者衆而莫有正焉者面之而正焉<lb/>
<pb n="KR4d0266_SBCK_075-9a"/>
者惟人士周仲祥之居為然餘皆不然不然者皆<lb/>
仲祥之為嫉嫉仲祥而仲祥不懼又加貪焉又築<lb/>
一山園於居之旁其求多於此峯未已也一日介<lb/>
吾亡友之子劉庭杞繪畫其所居與園與此峯以<lb/>
來求予名其園且記之予歴指以問曰彼園之山<lb/>
椒有亭翩然其上如張蓋風中勢欲飛去有掣而<lb/>
止之者何曰此静菴也彼山之趾有大屋碧瓦朱<lb/>
甍風屏月<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>閣其上而齋其下學子徃來操琴枕<lb/>
書口吻鳴聲者何曰此用徳之堂右以進修之齋<lb/>
左以醉隱之軒而冠以繙經之閣也彼園之植髙<lb/>
<pb n="KR4d0266_SBCK_075-9b"/>
者雲倚卑者地覆纎者茸如茂者幄如丹者素者<lb/>
碧者畦者沚者又紛然如時女之出闉闍酣遲日<lb/>
而拾瑶草者何曰水者蒲蓮陸者卉木也予歎曰<lb/>
又多乎哉仲祥掇此峯於懷袖多矣而園亭卉木<lb/>
之幽茂盛麗復如此其取諸造物不曰又求其寶<lb/>
剣乎予恐造物者亦將仲祥之為嫉嫉之者不寕<lb/>
惟臨川之士而已園之景名其一遺其百則兼緫<lb/>
而命之曰喚春葢取諸劉夢得之聨句云仲祥名<lb/>
瑀喜教子好賔客艮齋先生謝公為記其堂亟稱<lb/>
其賢其一子某未冠已秀警誦書如水倒流下筆<lb/>
<pb n="KR4d0266_SBCK_075-10a"/>
翩翩有可愛者其筆峯秀氣鍾美於是乎韓宣子<lb/>
曰周禮盡在魯矣慶元二年十一月初五日具位<lb/>
楊万里記<lb/>
　　　委懷堂記<lb/>
宣溪王价卿淳熈癸卯訪予東山之西南溪之北<lb/>
與之語如江吐月如山出泉如珠走盤也葢其家<lb/>
自察判公旁招眀師多取端友儲書三萬卷無日<lb/>
不討子若孫立於庭而訓之于承家之不易樹身<lb/>
之孔棘我有方策汝其耨之我有師友沙其範之<lb/>
故吾州世家言子弟之秀且良有文而劬於學必<lb/>
<pb n="KR4d0266_SBCK_075-10b"/>
曰宣溪之王如价卿者豈非所謂王氏之秀且良<lb/>
有文而劬於學者耶使予不敬之不愛之不可得<lb/>
也父兄之教其端使然哉它日遺予書曰維籓於<lb/>
人間世之所好者未嘗不望望然去之至於欣欣<lb/>
樂之者皆人間世之所不好者也偶讀淵明詩至<lb/>
委懷琴書之句作而曰此維藩之心而出於淵明<lb/>
之口者也敬以名其肄業之堂願徼福於先生乞<lb/>
一言以記其說且作三大字以扁其上予為扁之<lb/>
未暇記也今日皮仲文㱕自宣溪首跽而請曰价<lb/>
卿委懐之記先生忘之否肯為作否予笑曰東坡<lb/>
<pb n="KR4d0266_SBCK_075-11a"/>
先生不云乎詩債隔年而後還予逋价卿之責今<lb/>
十年矣其可不庚乎哉其可忘乎哉其可使催租<lb/>
人徒手復命乎哉年月　月楊万里記<lb/>
　　　趙氏三桂堂記<lb/>
國朝皇族之英自拔於綺𥜗金貂之林而爭衡於<lb/>
秀孝文儒之囿者豈少也而六世業儒三世中文<lb/>
科者亦徃徃如麟之角兼此而趾美者其惟少師<lb/>
惠國良公之一門乎試冠延和頌献聖武<lb/>
仁宗皇帝是以有務學秀出之詔宗學方新經術<lb/>
首選　英宗皇帝是以有文義異等之擢學洞詩<lb/>
<pb n="KR4d0266_SBCK_075-11b"/>
禮傳釋孝經　神宗皇帝是以有究厥微言之褒<lb/>
至南陽侯傳惠國之業以訓其子正議公毎曰五<lb/>
十二子可教惟汝汝可不懋正議公感父之訓念祖<lb/>
之業耕獵種績溢為偉辭儒先推表厥聞允焯<lb/>
遂中紹興戊午之科正議公又傳南陽侯之業以<lb/>
訓其子徽州公且曰吾以武階易為文臣汝今未<lb/>
官可不吾續徽州公於是鑚礪覃思纉戎先烈遂<lb/>
中紹興戊辰之科徽州公又傳正議公之業以訓<lb/>
其子亮夫亮夫以訓其子時侃時俊二子皆以文<lb/>
詞薦名而時侃遂中慶元丙辰之科是嵗六月時<lb/>
<pb n="KR4d0266_SBCK_075-12a"/>
俊來為吉州戸曹掾携徽州公書遺予曰彦恂愚<lb/>
不肖不能大先公之門惟是世業一卷之書六葉<lb/>
授受不敢汙萊嘗勵諸孫曰汝黨世科當為汝作<lb/>
三桂之堂今不践言罔克用勸先公之故人惟子<lb/>
在盍為我記其說用光光前文人以起起吾又子<lb/>
又孫子獨得辭余報之曰自晋人以桂林一枝自<lb/>
况相傳至唐乃以策第禮闈謂之擢桂歌於杜氏<lb/>
之詩今君家擢桂三世可不謂衣冠之盛事矣哉<lb/>
抑君其懋諸子諸孫以君家一卷之書且一卷之<lb/>
書未易言也顧所用何如耳收科發身一卷之書<lb/>
<pb n="KR4d0266_SBCK_075-12b"/>
也惟忠惟孝以維城王室盤石國祚伻　宋萬嗣<lb/>
復無無極則君家子孫乆大閎逺亦與　宋罔<lb/>
極亦一卷之書也顧所用何如耳惠國諱某南陽<lb/>
侯諱某正議公諱公稱字子顯正議公累治劇郡<lb/>
紹興間其治最天下晩守京口獨當辛巳虜冠之<lb/>
鋒其㓛不細未報而没至今屈之云年月日楊万<lb/>
里記<lb/>
　　　贑縣學記<lb/>
贑縣治之西南祀孔子故有廟學則未聞也後廟<lb/>
亦廢其地入祥符宫皇祐二年縣宰王君希即舊<lb/>
<pb n="KR4d0266_SBCK_075-13a"/>
址作新廟即廟廡為學舍至紹興庚午火于叛卒<lb/>
後六年予為州户掾武夷陳君鼐元噐為宰旴江<lb/>
黄君文昌世永為主簿一日二君約予登覽縣學<lb/>
之地則樲棘生之瓦礫翳焉二君慨然欲復之未<lb/>
能也後四十二年黄君之第文暠來為宰其治明<lb/>
而寛惠而能斷㫷年民馴其教條而樂供其貢賦<lb/>
公上既給廼斥其贏為錢百萬攝守黄侯渙復佐<lb/>
以五十萬中峙大成之殿繚以七十餘區之屋講<lb/>
席有堂入直有廬肆業有齋東西有序庖湢有所<lb/>
肇脩胡簋繪事從祀百爾文物彪列一新釋菜之<lb/>
<pb n="KR4d0266_SBCK_075-13b"/>
容觀者起敬誦弦之聲聞者勸學屬役於紹熈甲<lb/>
寅之季春而考室於仲秋黄君走書來請予記其<lb/>
成予復之曰子之兄天下士也予之畏友也然是<lb/>
學也子之兄嘗有志矣而莫之就天下之事因則<lb/>
易造則難也今子能造而新之其不曰難乎哉子<lb/>
之兄之所難而子之所易其不又難乎哉事之難<lb/>
者子既易之矣事有至易而人反難之者子抑聞<lb/>
之乎贑之為邦其山聳而厲其水湍以清聳而厲<lb/>
故其民果而挾氣湍以清故其俗激而喜爭長民<lb/>
者曰化之難也予則曰化之易若之何其易也彼<lb/>
<pb n="KR4d0266_SBCK_075-14a"/>
其挾氣獨不可因之使果於義彼其喜爭獨不可<lb/>
因之使激於節與名若之何其不易且百年之間<lb/>
如陽行先如孫介夫如李先之非贑人乎非名義<lb/>
之君子乎使崆峒為淵章貢為山曰贑之士不復<lb/>
有斯人也其孰曰不可不然而曰斯人不復有其<lb/>
孰曰可顧所以因而使之者何如耳然則因而使<lb/>
之奈何謹庠序之教申之以孝悌之義斯道也因<lb/>
而使之之道也非乎長民者獨不聞之也乎故曰<lb/>
因則易今孟子之言子己得之矣異時將有磊落<lb/>
光顯於朝以名義聞天下者其必贑之士也夫其<lb/>
<pb n="KR4d0266_SBCK_075-14b"/>
亦子之教也夫予老矣其獨可得而見也夫慶元<lb/>
二年冬十月十五日具位楊万里記并書<lb/>
　　　廣漢李氏義槩堂記<lb/>
予自少從紫巖先生父子間講學則聞先生同郡<lb/>
有君子焉李其姓發其名浩然其字也讀書不為<lb/>
空言業文不為篆刻譬如農夫耕以忠孝而種以<lb/>
仁義視君以親以仕不仕而忘其慕視人以身以<lb/>
莅不莅而異其惻君實耻之予私竊起敬焉後班<lb/>
于朝見蜀之賢大夫士益衆問以所聞則又益詳<lb/>
咸謂君在辟雍奏䟽論靖康之危報聞而㱕可以<lb/>
<pb n="KR4d0266_SBCK_075-15a"/>
己矣君則喟曰茍可以報國吾何愛焉紹興丙辰<lb/>
之旱傾家為食以食餓者太守不以聞天子不得<lb/>
聞可以己矣君則又喟曰吾志在及物吾何求焉<lb/>
乾道二年則又旱又行之如初三年又旱又行之<lb/>
如初太守不以聞天子不得聞可以己矣君則又<lb/>
喟曰吾自為善耳吾何懈焉如是者三十餘年矣<lb/>
五年則又旱又行之如初葢甿之枵而餔瘠而腴<lb/>
殣而蘓者至是枚數其人至二百七萬一千三百<lb/>
有竒斛計其粟至一萬四百六十有竒於是里之<lb/>
甿且怨且譁相與謳曰我有耋老李君粥之我有<lb/>
<pb n="KR4d0266_SBCK_075-15b"/>
侲髫李君穀之孰旌李君吾尸祝之是嵗之冬廣<lb/>
漢新太守余侯時言至止聞而忸曰州有斯人而<lb/>
壅於上聞咎不予在則以其事上于部使者轉運<lb/>
使趙公公説亟以聞宣撫使樞使王公炎又三以<lb/>
聞後宣撫使薛公良朋又以聞後轉運使王公璠<lb/>
趙公不息又以聞　孝宗皇帝嘉之曰爾以布衣<lb/>
居于下土乃因年饑多所全活仁心義槩徹于聴<lb/>
聞廼錫賛書官以九品時乾道九年閏正月九日<lb/>
也於是君之名一日布海内君既拜上恩則扁其<lb/>
堂曰義槩以侈　君賜後若干年君之孫寅仲以<lb/>
<pb n="KR4d0266_SBCK_075-16a"/>
奉大對剴切第甲科佐著庭史成增秩復請於朝<lb/>
願移榮於君　太上皇欣然曰孫知尊祖朕之所<lb/>
嘉再贈承務郎然後里之甿怨者懌譁者息謳者<lb/>
黙今年三月寅仲以書及圖抵予曰義槩之堂先<lb/>
祖名之未暇作也重惟先忘其可弗承兹堂其可<lb/>
弗築端策面勢得其址於先人敝廬之側西山之<lb/>
趾葢再一終乃克有就復閣其上扁以尊祖執事<lb/>
嘗為賦詩今不為記其役以此誰諉則諾而書之<lb/>
其髙三十有九尺廣倍之深三分廣之二閣以尊<lb/>
奉兩朝之賛書君像在焉群賢之詩則刻石堂上<lb/>
<pb n="KR4d0266_SBCK_075-16b"/>
慶元三年上巳日中大夫煥章閣待　制提舉江<lb/>
州太平興國宫楊万里記<lb/>
　　　玉笥山重修飊馭廟記<lb/>
惟泰元尊幬下土鞠萬生俾發育亨嘉罔有札瘥<lb/>
豊楙頴栗罔有捐瘠怡愉洽熈罔有哀籲是惟皇<lb/>
皇后帝之心然髙居霄極下視豪端或閼兩間或<lb/>
壅外聞則有伯强獝狂崇降威虐我民於是乎有<lb/>
癘疫之青虐魃攴祁僣暘逆洚我民於是乎有乾<lb/>
溢之青囬禄屏䃜欎攸飄怒我民於是乎有燬霾<lb/>
之青我民披肝為紙滴淚到泉呌閽排雲將焉攸<lb/>
<pb n="KR4d0266_SBCK_075-17a"/>
訴惟天一方必有名山大川之神代天臨徹帝省<lb/>
挈携隂機簫勺民瘼孰弄疾威腅閃睢盱孰暵孰<lb/>
墊孰噫孰欠孰燧厥燄聞而藥之膏之濯之瀹而<lb/>
流之<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>之收之駕彼飛龍乗彼白雲秉蠭旗提青<lb/>
萍撝訶百神詰誅萬祅惠鮮我民㑹㱕和平廸民<lb/>
之康樂帝之心惟大江之西吉之吉水出縣北東<lb/>
六十里所鄉曰某鄉山曰玉笥廟曰飊馭者帝心<lb/>
所倚民命所寄其不在兹或曰西嶽華山之神離<lb/>
宫也或曰吳史君雲儲之神受后帝茅土于兹山<lb/>
也初名雲騰自唐之天寳神所命也今曰飊馭自<lb/>
<pb n="KR4d0266_SBCK_075-17b"/>
皇朝之宣和　徽皇所錫也上泝章貢下沿洪撫<lb/>
旄倪奔農商棼棼士夫欣欣相踵于塗胥㑹于祠<lb/>
彼以祈年此以祝釐弗牷弗營惟葅惟粢祝史致<lb/>
告如鼓荅桴隤祉山則疵癘不作霡霂時叙婁豊<lb/>
孔碩潦反其壑火熄風寂頻年泰和我民舞歌則<lb/>
相與視廟䟽罅諏其壞隤某殿某室某像某服是<lb/>
建是築是葺是縮于瓦于木于堵于屋昔故今新<lb/>
今煥昔塵匪神我勤繄我荅神用永藾于我民其<lb/>
費出于里之人其倡之者子友生鄉貢進士鲁三<lb/>
異云慶元五年十月既望通議大夫寶文闕待<lb/>
<pb n="KR4d0266_SBCK_075-18a"/>
制致仕楊万里記<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第七十五終<lb/>
<pb n="KR4d0266_SBCK_075-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_125-1a"/>
誠齋集卷第一百二十五<lb/>
　　　　　　　　廬陵楊　万里　廷秀<lb/>
　墓誌銘<lb/>
　　　宋故蕐文閣直學士贈特進程公<lb/>
　　　墓誌銘<lb/>
淳熈甲辰十月一日万里旣除先太碩人之䘮又<lb/>
三日江西安撫使給事程公遣騎蹟門遺以書曰<lb/>
江西詩人淵林也祖于山谷先生派于陳徐諸賢<lb/>
謂之詩社而社中多逸詩某冥搜得之今刻棗以<lb/>
傳而序引缼焉非君其誰宜為万里辞不獲命旣<lb/>
<pb n="KR4d0266_SBCK_125-1b"/>
呈似公公不為不可是時万里未識公也自是書<lb/>
問還徃益宻情益親厚後八年万里將漕江東𬒳<lb/>
㫖徃上　問囚過新安至休寕公遣人送酒相勞<lb/>
苦又遣其子鉉遮見于逆旅是時以使事有指欲<lb/>
見公而不敢也私念㱕塗當庚此願既而山路﨑<lb/>
嶔難以再經拏舟東㱕至今以不識公為恨毎毎<lb/>
流涕公聞之亦流涕蓋万里平生知舊相識而不<lb/>
相知者有矣未有不相識而相知者也不相識而<lb/>
相知者公一人而巳公旣没万里哭遣家僮弔焉<lb/>
今鉉又以兵部王公寅所狀公之行實來謁銘万<lb/>
<pb n="KR4d0266_SBCK_125-2a"/>
里慟哭曰巳矣世無此知我者矣銘其忍辞公姓<lb/>
程諱叔逹字元誠徽之黟縣人胃自重黎氏自伯<lb/>
休及嬰晋元譚守新安民徳之詔賜田宅於歙因<lb/>
家焉梁霊洗起兵拒侯景入陳以㓛封重安公謚<lb/>
忠壯迨今廟食至天旺始徙黟云曽祖宗顔以子<lb/>
顯謨閣直學士邁贈正議大夫祖逺以子楫之千<lb/>
載贈奉議郎父晋之以公贈太中大夫三世娶胡<lb/>
氏贈碩人公少頴異伯父竒之令從樞宻巫公學<lb/>
方丱巳有俊聲年二十三第進士中書連除興國<lb/>
軍光化軍教授以薦攺宣教郎除湖州教授秩滿<lb/>
<pb n="KR4d0266_SBCK_125-2b"/>
造朝虜酋亮將渝盟朝論二三公以書抵時宰陳<lb/>
公康伯請厲兵馬守淮漢募異軍遣間諜理財用<lb/>
陳大喜以為足強人意除通判臨安府府尹趙子<lb/>
潚待下簡而亢公不為屈趙謂有䑓諌風即委以<lb/>
府事且屏後覘焉見公剖决如流遂大相知除知<lb/>
通州諸御史薦為䑓主簿未三月遷監察御史乾<lb/>
道二年二浙大饑　孝宗皇帝憂之分遣即官御<lb/>
史行視振貸公當行臨安諸邑先自府始奏謂受<lb/>
粥之令及市而不及野請均之　上大喜語執政<lb/>
曰誰肯為朕盡心如此旣周視諸邑見上　上迎<lb/>
<pb n="KR4d0266_SBCK_125-3a"/>
勞曰卿振民良苦公條上便冝曰豊荒在天感格<lb/>
在人願益修省以召至和至如　祖宗朝巳行之<lb/>
荒政若趙抃之㑹稽范純仁之襄邑斯二者可舉<lb/>
行也若夫今日之急務願詔監司與帥臣察所部<lb/>
之官吏或罷耎不勝任者罷之或奉行不應書者<lb/>
罰之斯者不可緩也　上稱善除右正言見<lb/>
上首論君臣聴納詞㫖剴切時巳和戎公言勿恃<lb/>
和以為安必因和以為備復言廣盗始平湘㓂復<lb/>
作蓋官於湖廣者或昏庸貪殘或遷客左官欲民<lb/>
得其所難矣謂宜積擇部使者以察郡守妙簡守<lb/>
<pb n="KR4d0266_SBCK_125-3b"/>
臣以察縣令孰為公亷孰為苛刻或辟置或罷絀<lb/>
至於一切利擾之政尤宜蠲損　上即詔群臣集<lb/>
議于御史府選監司一人遂除張維廣西提㸃刑<lb/>
獄郴㓂李金叛公復奏請廣開赦宥招降之門速<lb/>
發旁近精銳之師應時討定無使越䡍二廣又言<lb/>
龔遂治渤海諸持鋤為良民持兵為盗賊此安文<lb/>
之䇿也張敞治膠東朋設募賞令相斬捕此勝之<lb/>
之䇿也願下攸司著定捕斬除罪之令潭帥劉公<lb/>
珙移書謂頼公建明表裡相應㓂遂平中書除吏<lb/>
非法公言法制所以維持國体也要當遵守於上<lb/>
<pb n="KR4d0266_SBCK_125-4a"/>
則僥倖息於下夫不中銓者吏部不擬官法也未<lb/>
出階官者中書不除官亦法也今則將仕登仕除<lb/>
嶽祠之官矣非詞學上舎甲科者不注教官法也<lb/>
今則州文學亦除教官矣近有宜州文學髙衮者<lb/>
除襄陽教授考其爵里乃一時借𥙷乱法亦太甚<lb/>
矣有㫖押衮㱕本貫又言諸郎皆蕐選也近乃有<lb/>
為丞十月而遽攝貟者有監門數日而亦充數者<lb/>
望申詔執政継自今必察才望優劣資格淺深時<lb/>
有為淮漕者進死蝗公言日者廬州守臣張師顔<lb/>
奏蝗倫田野今乃䛕言蝗自斃罪其可逃又有以<lb/>
<pb n="KR4d0266_SBCK_125-4b"/>
前從臣召還者請後免役錢公言身為通臣不以<lb/>
道徳寛大推廣上意乃導為刻剥是可不斥遷左<lb/>
司諌言民困於執役及和糴四弊　上曰朕當遣<lb/>
使按察在諌省僅四閱月以母老且病四請外<lb/>
上再三留之曰朕方欲用卿㝷以母憂去服除除<lb/>
直敷文閣知池州時四年二月也引嫌攺衢當路<lb/>
有不樂者遇官期至則輙以他人代凢五年至言<lb/>
者論其非是始獲之官辞行首言<lb/>
陛下厲精圖治未嘗不欲大為然有志不可不飬<lb/>
飬志不可不審耗於事則昜怠速於用則或沮願<lb/>
<pb n="KR4d0266_SBCK_125-5a"/>
母徂宴安母急事功　上指飬志二字曰此言極<lb/>
嘉五月攺江西轉運副使十月昜江東郷部也即<lb/>
家拜命奉親之官邦人謂晝繡云旣眂事有曰本<lb/>
司耗米曰和糴本錢曰去秋苗錢曰宣城砦木錢<lb/>
皆蠲除之仍捐米數千石贍宣之乏徽州雜征有<lb/>
曰驛料豆錢者多取八千緡即奏蠲减又言徽絹<lb/>
銖兩昔䡖而今重民故益困有㫖十二萬匹减四<lb/>
之一公喜謂人曰大哉聖主之仁一舉革二百年<lb/>
之弊淳熈初元十月除浙西提㸃刑獄辞行<lb/>
上曰朕欲留卿未可言去除宗正少卿太子左庻<lb/>
<pb n="KR4d0266_SBCK_125-5b"/>
子旣數日　上復問宰執程叔逹巳除庻子未其<lb/>
簡記如此公言玉䐑凢例止紬實録而不網羅諸<lb/>
書恐有放失㝷兼崇政殿說書　上前因論帝王<lb/>
之學所以治國平天下之道願講求前代聖賢事<lb/>
業而施之天下一日講周禮至泉府因言其法本<lb/>
欲㰸市之不售與夫貨之滯者各從其抵而予之<lb/>
所以惠民也而世儒乃假其息之說創青苗之法<lb/>
以取二十二之息故天下卒受其弊用經之誤如<lb/>
此因言今州縣知利而不知義受田租之粟則多<lb/>
至加倍理訟獄之負則專務罰金甚至周内罪名<lb/>
<pb n="KR4d0266_SBCK_125-6a"/>
没入生業大則献義羡餘結權貴小則私盗取資<lb/>
妄用民日益困不可不懲　上曰亦非不懲更當<lb/>
痛革右史蕭公燧在旁與聞出而大言於殿門曰<lb/>
講讀官得人可為　朝廷賀㝷兼直學士院三年<lb/>
四月兼中書舎人公以兼官過多力控兔云一日<lb/>
召見因言傳聞江東淮南多旱願修徳朋政省刑<lb/>
薄㰸庻人心恱而天意得　上曰亦聞江東閔<lb/>
兩方以為憂而劉珙奏云巳得大雨可喜漢唐之<lb/>
亡皆縁歳荒盗起朕毎憂念常至五六月不敢去<lb/>
心公退謂人曰有君如此天下國家之福八月兼<lb/>
<pb n="KR4d0266_SBCK_125-6b"/>
權給事中言詔令先書西省後至瑣闥或昏暮丙<lb/>
夜事之本末有不及知人之賢否有不及問望詔<lb/>
自今除官行事必具事之本末人之閥閱連書于<lb/>
前俾得参考不然依旧制繳奏十一月<lb/>
召見賜坐　上曰卿制詔甚得体公稱謝乆之辞<lb/>
起命復坐曰事無巨細盡言公言近日選人除授<lb/>
超越　上曰何也公言舊京局諸闕本以待選人<lb/>
資淺之有才者今旣㱕銓部無以處之則徑除職<lb/>
事官願以京局諸闕仍舊㱕　朝廷公毎論諌<lb/>
上必嘉歎即施行之再召見論敬天愛民有志事<lb/>
<pb n="KR4d0266_SBCK_125-7a"/>
㓛三事其論敬天曰臣承乏司宗纂修王牒因得<lb/>
仰窺　陛下盛徳如讀尚書而作敬天圖臣願<lb/>
陛下鑒圖而法文王不巳之心勿謂豊穰而怠憂<lb/>
勤勿謂平泰而忘儆懼　上曰朕自為此圖頗覺<lb/>
有益毎遇水旱則必披圖修省常獲感格後再召<lb/>
見　上顧左右取圖示公曰人君享國乆長皆由<lb/>
嚴㳟寅長尤當以為法公言　陛下旣知所以戒<lb/>
又知所以法社稷生霊之幸復以親老請外<lb/>
上曰朕方用卿何數求去退而力伸前請<lb/>
上欲與郡而言者以為親年髙恐迎侍非便除直<lb/>
<pb n="KR4d0266_SBCK_125-7b"/>
龍圖閣提舉武夷山冲佑觀明年丁太中憂服除<lb/>
七年五月除湖南轉運副使帥劉焞乆病廢事民<lb/>
方怨咨公為辨訟决囚滌滯除弊遇水旱與蠲租<lb/>
振贍人呼舞曰非運使我等皆當死徙嶺海矣又<lb/>
下令通財以木司緡錢助衡郴道求者凢一萬三<lb/>
千緡又代道州輸歳缺之錢一萬七千緡積逋大<lb/>
軍錢三萬八千緡又與緫領趙汝誼奏除永州旱<lb/>
米四萬餘石民感實惠百千人相率詣安撫司請<lb/>
為表乞借留九年七月再除浙西提㸃刑獄餞者<lb/>
塞涂其後潭帥季公椿竟以民言上聞時江西謀<lb/>
<pb n="KR4d0266_SBCK_125-8a"/>
帥　上命執政䟽其人　上指公名曰某也可近<lb/>
季椿奏其甚得湖湘民心八月除秘閣修撰知隆<lb/>
興府見　上極論郴桂盗賊之由撫御之要選任<lb/>
之宜消弭之䇿洎至洪以所部多盗申嚴同悪及<lb/>
他盗捕告之令一夕郭外僧舎有㓂其徒來告公<lb/>
免其罪厚其犒盡縛群㓂尸諸市屬邑有八而毎<lb/>
歳之賦十逋二三蓋有民巳流徙而田實汘萊者<lb/>
亦有田不汗萊而業無主名者謂之逃閣公分遣<lb/>
縣宫精敏者核其欺占其實百年蠧敝一日蕩去<lb/>
州之材官曰親兵者千曰選中禁軍者亦千異時<lb/>
<pb n="KR4d0266_SBCK_125-8b"/>
士卒營居市居相半以故驕放公為之築室三百<lb/>
餘區聚居一營月廩時服給授惟時晝訓夕警無<lb/>
敢譁遨復請州置凖備將一貟擇其乆於履軍者<lb/>
以管轄之上以其法刻板下之百郡云吉之兵譟<lb/>
于牙門公以守臣與兵鈐不咸劾罷之揭賞禽賊<lb/>
皆伏誅軍政肅然一道愓息十二月進集英殿修<lb/>
撰因任公上體聖意下䘏民隱其惜官蔵甚於家<lb/>
貨帥洪五年前後蠲除民賊為緡錢二十三萬有<lb/>
竒為米斛一十一萬有竒談者以為多於王仲舒<lb/>
云十三年八月　上一日忽宣諭執政程叔逹隆<lb/>
<pb n="KR4d0266_SBCK_125-9a"/>
興之政甚羙與進敷文閣待制再因任歳或小不<lb/>
雨公毎禱雨舉室不茹葷感召如響部内連年有<lb/>
秋民歌之曰公來江西熟公去江西旱十四年引<lb/>
疾正祠章継上四月四日特轉一官提舉江州太<lb/>
平興國宫去之日如始至在官束㫦之問近比宜<lb/>
受者積八千餘緡皆入公帑因任至再冝受禮物<lb/>
亦以犒軍旣㱕宅旁治小囿曰西壄有堂二曰葵<lb/>
心曰秀野鑿池沼種花竹逍遥忘㱕十六年二月<lb/>
太上皇帝登極轉一官以嘗為東宫講官再轉兩<lb/>
官時舊學悉収召公獨以與執政隆興合符小忤<lb/>
<pb n="KR4d0266_SBCK_125-9b"/>
壅不以聞奉祠四載引年納禄遂以顯謨閣待制<lb/>
致其仕　今上皇帝即位有詔撫問遣使賜銀<lb/>
奩藥茗詔有渇見之語公感泣拜賜慶元二年十<lb/>
月特除蕐文閣直學士賜衣帶僉論始伸公年髙<lb/>
益健一日對客忽有不屑人間世之語得疾無苦<lb/>
惟日食寖减忽命左右扶掖端坐於寢奄然而逝<lb/>
享年七十有八官宣奉大夫爵新安郡開國侯食<lb/>
邑一千一百户遺表聞　天子閔悼加贈特進<lb/>
娶黄氏封碩人先公五年卒子男四人鑄年十九<lb/>
預國子第二名薦早卒鉉朝請郎行將作監主簿<lb/>
<pb n="KR4d0266_SBCK_125-10a"/>
鍚承議郎知江州彭澤縣事鎬早夭女四人適進<lb/>
士黄汝崇奉議郎知潭州湘隂縣事黄榮通判台<lb/>
州金㒜樞宻汪公之孫義實皆前卒孫男源洵俱<lb/>
登仕郎女一人尚㓜公天姿靜重逮事四朝守正<lb/>
不撓始終一節感　孝宗睠厚日思報稱所論<lb/>
列封駮無少顧忌以故齟齬嘗因草詔<lb/>
孝宗嘉賞顧左右問學士為誰以他學士對公終<lb/>
不自言行巳敬事親孝和於族信於友撫姊妹甥<lb/>
姪盡愛婚䘮賙之必厚旣以先夫人志飬不盡為<lb/>
終天之戚復舉太中資産遺諸姪且官伯氏子慰<lb/>
<pb n="KR4d0266_SBCK_125-10b"/>
下泉意族人病於郷正之役則剖私田倡義役諸<lb/>
郷俲之其利甚博旣没里人築堂肖像祠焉嗜學<lb/>
至老不釋卷六經諸史皆探根抵書法得急就体<lb/>
生平著述曰玉堂制草曰玉堂備草曰表牋曰論<lb/>
諌曰承蕐故實詩牋曰宏詞賦頌曰歌詩書啓記<lb/>
序雜文凢六十八卷蔵于家其自述出處大節則<lb/>
有四朝遺老傳公之未病前數夕忽有大星霣於<lb/>
庭家人大驚没于慶元三年七月十四日葬于五<lb/>
年二月二十二日其郷東亭其岡潭口銘曰<lb/>
温温程公日行維冬風行維東萬物有融毅毅程<lb/>
<pb n="KR4d0266_SBCK_125-11a"/>
公玉立維嵩雪立維松衆正之宗旣介旣通不異<lb/>
不同邦之夔龍氓之黄龔睠非不隆不詭其從不<lb/>
究其冲其乖其逢<lb/>
　　　刑部侍郎章公墓銘<lb/>
紹興二十有一年時宰顓政燕居深念天下之忠<lb/>
臣義士名相如忠献張公骨鯁如忠簡胡公之儔<lb/>
終不附巳朝逐其一其一夕發將欲一網以食之<lb/>
旣於是開告訏興羅織挈廷尉府作一大穽擇深<lb/>
文吏為巳所鷹宣城章公儒者也<lb/>
髙皇選於衆廼自刑部副郎擢為大理少卿以式<lb/>
<pb n="KR4d0266_SBCK_125-11b"/>
遏其熾或擿公曰今日士師非禾絹士師也盍去<lb/>
諸公曰全軀以私淑寕捐軀以庇善人時宰毎事<lb/>
諭意公念爭之必不從從之必不可進而唯唯退<lb/>
而否士夫置對多所全度於是大忤其指因悪簽<lb/>
書樞宻章夏諭言者撃去併波及公以為宗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>同<lb/>
罪云公旣去而頻年大獄起矣至時宰死乃巳<lb/>
孝宗嗣位之初旁招正人忠鯁輳集一日顧大臣<lb/>
曰　光堯之朝有一廷尉不眎大臣喜怒為獄者<lb/>
誰皆以公對召見除大理少卿天語褒嘉曰以卿<lb/>
異時典獄不觀望大臣故用卿未㡬擢權刑部侍<lb/>
<pb n="KR4d0266_SBCK_125-12a"/>
郎時乾道二年也未㡬以疾哀懇求祠官除右文<lb/>
殿修撰提舉江州太平興國宫未㡬乃老進集英<lb/>
殿修撰致其仕淳熈元年十一月戊申薨于里第<lb/>
得年八十有二朝論嗟悼公諱燾字彦溥世居宣<lb/>
城穉而卓偉淵渟山峙宣和間以周官經學名震<lb/>
場屋自郷校貢辟雍升太學㑹兵革俶擾間関還<lb/>
家建炎二年以父任調廬州司户参軍處州龍泉<lb/>
主簿攺監行在贍軍酒庫又攺泰州梁家垜塩埸<lb/>
又攺行在酒庫所主管文字循承直郎紹興十四<lb/>
年除大理司直明年授右通直郎除寺丞奉使廣<lb/>
<pb n="KR4d0266_SBCK_125-12b"/>
東鞠逹官獄以平允稱㱕朝轉右奉議郎除寺正<lb/>
十八年遷刑部貟外郎明年轉右朝奉郎後二年<lb/>
遂除大理少卿旣以忤時宰言罷未㡬<lb/>
髙宗記憶除主管台州崇道觀轉右朝散郎未㡬<lb/>
除知復州爲政平寛流徙皆㱕治聲上聞二十五<lb/>
年復召爲大理少卿明年又以言罷又明年轉右<lb/>
朝請郎二十九年起知蘄州其政如復而簡倹有<lb/>
加名篴紋簟爲民角歯而爲守臣階梯自公痛革<lb/>
至當暑卧榻不徹織蒲至今士大夫媿之邦民歌<lb/>
之三十一年轉朝奉大夫提㸃湖南刑獄地逺畿<lb/>
<pb n="KR4d0266_SBCK_125-13a"/>
甸有司嫚令老吏舞文獄以賕成刑多頗纇公明<lb/>
不察淵恕不縱狼平反居多民以不冤全州材官<lb/>
執守臣以叛公單辞諭招即日請降觧甲還營公<lb/>
獨戮其始謀者數人餘釋不問一郡以寕未㡬移<lb/>
病請祠而去　孝宗御極遂見擢用將薨精神湛<lb/>
然一語不乱惟語子孫以孝弟忠信明年十月八<lb/>
日葬于宣之苑氏松山之原曽祖且不仕祖珌贈<lb/>
太中大夫父元任朝奉大夫致仕贈光大夫公初<lb/>
室萬氏継室陳氏十子綺監台州黄巖縣于浦塩<lb/>
監網臨安府學教授純信州司户参軍綰蘄州黄<lb/>
<pb n="KR4d0266_SBCK_125-13b"/>
梅主簿絃太平州當塗主簿皆迪㓛郎維從事郎<lb/>
復州推官綜縡經綸業進士一女適進士汪亨舉<lb/>
孫男三十人女十二人公於文皆工而尤工於詩<lb/>
與里中詩人周紫芝賡酧還徃詩筒牛腰斧藻江<lb/>
山追琢風月佳句絶唱麗雅竒崛芻豢衆口簫勺<lb/>
群聴至今言宣城詩人者前有梅謝後有周章云<lb/>
公天性質儉不為蕐靡一裘𥙷紉真三十年仕踰<lb/>
三紀不籝一簮得禄必分族婣友朋賙而無斁至<lb/>
於一丘一岳乗興忘返理一山園于南山之陽命<lb/>
曰南坡杖屨於斯觴詠於斯卧興於斯酒酣賦詩<lb/>
<pb n="KR4d0266_SBCK_125-14a"/>
殆無虚日終無一言及於聲利夜坐一燈讀書自<lb/>
娯或覔紙作字得唐人楷法年餘八十筆力益遒<lb/>
目力益強今世未有也教子無倦自作家訓繩以<lb/>
禮法迪以文詞純網相継䇿第網尤能文出諸老<lb/>
右不幸皆蚤世葬後二十八年縡自宣城徒歩來<lb/>
廬陵訪予泣曰先公之阡碑石蒼蘚封之厚矣而<lb/>
未鑱一詞以諗來者先公之客今惟先生在爾獨<lb/>
無意乎万里曰敬受教乃摭侍郎陳公天麟之狀<lb/>
著于編銘曰<lb/>
紹興中年有宰而權竊霆之威曀曀彼天晘彼異<lb/>
<pb n="KR4d0266_SBCK_125-14b"/>
巳弗翦弗止嗾彼屠伯宅之大理皇咨章公汝仁<lb/>
汝忠襮圜裡方徃刓其鋒彼火而烈公水其焫彼<lb/>
虎而咥公户其孽皐蘇所先于張所艱公笑不言<lb/>
善人以全善者是怙權者是忤公以是去公以是<lb/>
舉　孝宗御天谷搜巖搴舉於幽間寘彼甘泉其<lb/>
仁其博其裔其渥其誰云者揪表之鶴<lb/>
　　　朝奉大夫起居郎呉公墓誌銘<lb/>
淳熈十三年十月二十二日　皇帝㑹慶節北使<lb/>
來賀　命朝奉大夫起居郎呉公假禮部尚書館<lb/>
之天寒公罷於匽薄是日嬰疾一足不良能行賜<lb/>
<pb n="KR4d0266_SBCK_125-15a"/>
告反室俾近醫藥予徃問疾則呼酒酌我取秘閣<lb/>
新刻法書相與展翫疾蓋小愈至十二月二日奄<lb/>
忽而逝疾再作云公諱燠字春卿世為衢之西安<lb/>
人紹興甲戍䇿進士第調福州福清主簿循從政<lb/>
郎授撫州州學教授以父憂去官除䘮授隆興府<lb/>
府學教授弁冕胡簋與之一新書䇿蕞殘市之充<lb/>
牣其教條不可犯而訓誘可樂士多卒學有就者<lb/>
攺宣教郎知建康府浦城縣轉奉議郎邑名難治<lb/>
始至訟帋千公疾讀十行俱下奮筆决遣文書為<lb/>
清有悪少年挾兄弟盤㨿推埋目曰五虎公令縛<lb/>
<pb n="KR4d0266_SBCK_125-15b"/>
至庭皆置諸法㷀婺吐氣郷校無教公得民無後<lb/>
者田皆㱕之學官於是齊房始聞誦弦聲邑以宫<lb/>
鬻塩為賦稱責致塩配與民公私交病公致塩有<lb/>
貲而下其估民樂與官為市賦入有羡至庚旧令<lb/>
所逋之數萬計部使者以治行止聞有<lb/>
詔詣丞相府察㢘為幹辨審計司轉承議郎有薦<lb/>
公材可御史公自詭治劇得賀州辞行<lb/>
上迎謂曰朕聞卿名乆公論奏三事　上曰甚善<lb/>
姑牧逺民行且大用賀凋郡賦亦卯塩公行之如<lb/>
浦城言所部便宣事謂南民貧不應租外復有丁<lb/>
<pb n="KR4d0266_SBCK_125-16a"/>
釆請蠲除之又二廣盗之勍者有減殊死為城且<lb/>
徃徃亡命恐貽後患宜差擇伉健涅而為兵轉朝<lb/>
奉郎踰年　詔舉可監司者䑓諌侍從皆以公應<lb/>
上語大臣曰用此人遲十年矣自賀除荆湖北路<lb/>
提㸃刑獄公事於是鄂之囚有司議抵死而實未<lb/>
嘗殺人公即訊一語得情破械出之一郡驚異莫<lb/>
傜楊秀禄嘯蠻獠㓂沅湘公即日單車引道或惎<lb/>
以羽檄召兵曰此特其酋註誤其下群蠻何辜遣<lb/>
吏諭招許以不死秀禄出降不戮一人十一年<lb/>
召還賜　對首言今日民貧咎在踰侈宣嚴其禁<lb/>
<pb n="KR4d0266_SBCK_125-16b"/>
自貴近始又言沅靖之蠻非無人性官不擾之可<lb/>
以無警要在擇長吏勸豪酋練峒丁又言江東道<lb/>
路流民纍纍將徃黄州請耕間田宜令淮南有以<lb/>
振業之　上皆恱至流民事則蹙然曰非卿朕不<lb/>
聞此除尚書郎典吏部右銓有副使致仕應官其<lb/>
子吏格以䇿名未三十年公折之曰此令謂身在<lb/>
官而任其子者今致仕矣豈得援此吏軰股弁轉<lb/>
朝散郎明年遷樞宻院検詳諸房文字遷司農少<lb/>
卿論任子之法謂比年有自他官而除扈帶者在<lb/>
職或兼旬或踰月則復還其舊其意不過覬覦觧<lb/>
<pb n="KR4d0266_SBCK_125-17a"/>
帶之恩度越止法之上徑轉横階或防團遥剌免<lb/>
關陞叨䕃𥙷而巳且夫法之所謂實歴者謂滿二<lb/>
歳今縱不及亦冝左職滿歳又論今歳災異重仍<lb/>
星變地震仲春雨雪仲夏積隂近取諸身腠理䟽<lb/>
則正氣傷願思所以致此者又言三省樞宻院六<lb/>
部吏貟無慮一千三百人願下有司議省冗吏事<lb/>
皆施行兼權中書舎人中人有以製　郊見冠服<lb/>
増秩者公封還詞頭近屬有用近比奏其門下客<lb/>
𥙷官者公論至再遂寢遷起居舎人仍兼西掖遷<lb/>
起居郎方　禋祀湛恩慶夀大賚書命塡委公從<lb/>
<pb n="KR4d0266_SBCK_125-17b"/>
容占吏訓辞爾雅得代言体一日造膝言<lb/>
陛下臨御二十五年厲精為治而庻績未熈意者<lb/>
群臣未能仰体焦勞媮以愒日隤靡益甚不親細<lb/>
務者併當務莫之急不按府吏者併良吏莫之舉<lb/>
以甲兵之問不至廟堂為羙事則不先無事之備<lb/>
以錢榖之數問之有司為當然則不計國用之虚<lb/>
以献納論思為職者不過卑論以應故事以寅入<lb/>
午出為職者不過充貟而書紙尾將何以使樞機<lb/>
皆周宻上下無苟且盍有以振厲而一新之<lb/>
上竦然曰卿老成鯁亮公旣没上愍之<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>金帛有<lb/>
<pb n="KR4d0266_SBCK_125-18a"/>
加享年五有六曽祖常陸祖偲皆不仕父槩以太<lb/>
學上舎賜進士第三為太守再為部使者所臨有<lb/>
稱終官中奉大夫累贈至通奉大夫初室夏氏先<lb/>
公三十年卒継室其娣也皆封㳟人子男三人垣<lb/>
堮珽女四人長適沈韶早卒次適通直郎知岳州<lb/>
蕐容縣事万俟侃次許嫁陳汶次㓜孫男一人鉉<lb/>
女二人公介而和通而能立與人交粹然可即及<lb/>
臨事有不可萬夫莫奪其在州縣見謂明習及立<lb/>
朝乃以讜直聞家故貧性清苦毎分俸以賙其族<lb/>
兄弟之子教其㓜而孤者嫁其女之貧者垣旣返<lb/>
<pb n="KR4d0266_SBCK_125-18b"/>
樞於衢以來年十一月庚申葬公同山朋果之原<lb/>
公之弟烜狀其行來謁銘万里與公同年且同舎<lb/>
又同志其又奚辞<lb/>
銘曰<lb/>
士呻其䇿人禹家稷言佩之縌言擿其埴仕邑及<lb/>
州輻輳其猷寘彼京周何毅不柔顯允呉公學政<lb/>
兩崇中外兩庸風行川通金玉　天聦山龍<lb/>
帝躬推轂　九重蕐勛之隆旣螭我筆盍棟我<lb/>
室有奄其畢有䀌無詰<lb/>
　　　林運使墓誌銘<lb/>
<pb n="KR4d0266_SBCK_125-19a"/>
公諱孝澤字世傳莆田人也曽祖質故贈朝奉郎<lb/>
祖傳故不仕父選故任承議郎致仕贈右中大夫<lb/>
公少好詞章卓然自立一時流軰罔不推表大觀<lb/>
四年升貢入太學宣和六年登進士第建炎初調<lb/>
建陽縣尉再調南剣州順昌縣尉㑹有告其賊欲<lb/>
犯城邑公不謀同寮不檄旁援獨計以為可先未<lb/>
發禽也提兵宵征邌朋至其所賊方搥牛釃酒聚<lb/>
神祠中乃突掩之無一人免者未㡬丁太夫人憂<lb/>
當論㓛而郡僚有沮格者通判呉逵曰使賊而張<lb/>
州且不保况邑乎是可不賞乃以聞服除授左承<lb/>
<pb n="KR4d0266_SBCK_125-19b"/>
事郎監建陽縣麻沙鎮稅秩滿調泉州晋江縣丞<lb/>
太守器其詳整訟有積歳不決者一以屬公靡不<lb/>
立断人情㥦焉公所至㢘於身力於職必欲以其<lb/>
韞及物至于以私秋毫不可上官敬憚之通判興<lb/>
國軍秩滿謁祠官之禄得主管台州崇道觀知南<lb/>
康軍公為郡嚴而不苛吏不敢欺提舉廣南路市<lb/>
舶有胡婦蒲持環産以献為子求官得之公持之<lb/>
不下而言諸朝曰互市與夷按也舶之所入法㱕<lb/>
有司以俟公上之須未有私献無益之物者倖源<lb/>
一啓逺人何觀事遂寢朝論韙之即拜轉運判官<lb/>
<pb n="KR4d0266_SBCK_125-20a"/>
先是官吏以嶺南為非法令所能逺馭類黷貨有<lb/>
縣令挾太官要人囊槖之墨且横公得其受賕狀<lb/>
即舉奏之一路震虩曰是何可犯觧印綬去者十<lb/>
數人知漳州公年彌髙矣聴决益精明北邊有興<lb/>
歛兵於漳以戍焉前守匱於賦故事戍者既行居<lb/>
者増餐錢而州不時給其徒族立庭下不去有猘<lb/>
色公不為動徐曰若軰欲反必先殺我餐錢極無<lb/>
幾爾獨不可強取叱令還營取一二尤者寘之法<lb/>
而令月庚之衆服其腵歳大疫為糜鬻藥里賙路<lb/>
卑死不能掩埋者官為棺㰸部使者上最遷提㸃<lb/>
<pb n="KR4d0266_SBCK_125-20b"/>
廣南東路刑獄公力辞不就　天子髙之攺除直<lb/>
秘閣主管建寕府武夷山沖佑觀訓詞曰循良之<lb/>
吏吾所重止足之人吾所敬中秘之直吾所惜<lb/>
朝廷方行綜核之政切齒汙吏有言於丞相者曰<lb/>
林公雖老持節郷　肅一路獨不可耶丞相然之<lb/>
白上除公本路轉運副使命下八郡聳然曰此真<lb/>
監司也公即以郷里引嫌有㫖趣公入奏公謂所<lb/>
知曰以南之命旣得辞矣顧拜今命辞逺樂近非<lb/>
人臣義章再上　朝廷知不可疆致復卑祠禄是<lb/>
歳乾道六年也公則蕭然自放因旧葺廬䟽渠引<lb/>
<pb n="KR4d0266_SBCK_125-21a"/>
泉周以花竹日哦其間故人過逢瀹茗弈棊杯酒<lb/>
淋浪其樂殆非塵中有也明年正月十八日疾終<lb/>
得年八十有三後九月葬南郭五雲寺之東北公<lb/>
性澹然無外嗜與人交一見傾底裡至遇事凛不<lb/>
可犯南康臨漳歳倚山澤之入以佐公帑公盡捐<lb/>
以卑民遇過使客燕饗倹而敬賔亦憮然滿意公<lb/>
自律清苦一夕視事竟有持燭送公至闑内者公<lb/>
曰此官燭也亟命持去林氏自唐正元旌表門閭<lb/>
公始葺之敷文閣直學士王公十朋詩而碑焉公<lb/>
娶阮氏封安人先卒男二人㮤左迪㓛郎新台州<lb/>
<pb n="KR4d0266_SBCK_125-21b"/>
州學教授枅左奉議郎秘書省秘書郎出知信州<lb/>
女二人適文士方庭賁方自誠孫十人文之為信<lb/>
州貴溪縣尉居之千之並將仕郎餘尚㓜枅立朝<lb/>
巋然弗激弗隨予晚與枅同朝而厚予得外𥙷枅<lb/>
追送予曰先君子竁而未碣非懈實有待子其人<lb/>
哉予謝不能旣㱕廬陵枅又遣一个走二千里來<lb/>
請銘曰<lb/>
士穉而節石漱雪齧蔇耉而洿毀珠負塗我芻我<lb/>
駒我亨我衢我日我晡疇舒其驅林公烺烺閩粤<lb/>
之望天子是奬南東其蕩公<graphic n="KR3914" url="https://raw.githubusercontent.com/kanripo/KR-Gaiji/master/images/KR3914.png" mimeType="image/png"/>以辞孰完不隳孰<lb/>
<pb n="KR4d0266_SBCK_125-22a"/>
溢不欹胡耋不㱕莆城之南佛屋之北言蓻其柏<lb/>
以妥公宅清風肅而氷之玉之式訛彼貪尚或忸<lb/>
之<lb/>
　　　提刑徽猷檢正王公墓誌銘<lb/>
公諱囬字亜夫世居九江五季有仕于閩者因家<lb/>
焉徙温之瑞安曽祖岳祖霈皆不仕父佃贈中奉<lb/>
大夫妣黄氏贈令人配丁氏封宜人公初入太學<lb/>
名聲彰徹登紹興甲戍第歴婺州永康縣尉吉州<lb/>
左司理参軍知建寕府建安安豊軍安豊二縣監<lb/>
行在左蔵西庫幹辨諸司糧料院出守濠州除提<lb/>
<pb n="KR4d0266_SBCK_125-22b"/>
舉江西常平茶塩攺江西轉運判官移福建轉運<lb/>
判官召還為尚書户部郎官將作監大理少卿検<lb/>
正中書門下省諸房公事除直徽猷閣浙西提刑<lb/>
主管建寕武夷山冲佑觀攺知湖州除江東提刑<lb/>
以疾請老再得祠禄積官至朝議大夫享年七十<lb/>
有二卒于正寢實紹熈三年十二月二十有九日<lb/>
也公永康以明稱太守汪尚書聖鍚尤器之毎事<lb/>
委公邑人稱平又為之修學校教生徒老則教以<lb/>
慈少則教以悌有感㮣流涕者廬陵地接湖廣盗<lb/>
賊出没狴犴充斥公行以勤恕圄空四五毎曰公<lb/>
<pb n="KR4d0266_SBCK_125-23a"/>
生明信矣時太守尚書王公佐風釆峻邁寮吏震<lb/>
聳乃獨知公事必詢焉且曰王决曽學到古人才<lb/>
非近用某不及也卒以此語薦於　朝諸公亦交<lb/>
章攺京秩得建安未赴丁中奉憂除䘮得安豊地<lb/>
當邊徼撫字之外無日不討其髙年及秀民博諏<lb/>
形勢熟講守禦於是周知兩淮要害使者上其治<lb/>
行丁母憂除䘮得左帑畢力舉職且曰韓魏公不<lb/>
畢此官吾敢不勉遷糧料院凢百官之奉緫焉在<lb/>
京百司官為賦錢僦民為傔謂之雇募乃有借兵<lb/>
人於外郡而以錢他用者公請革其弊知濠州辞<lb/>
<pb n="KR4d0266_SBCK_125-23b"/>
行　夀皇曰守邊之道無出威信公再拜而退至<lb/>
郡廩帑赤立歳復大侵旁郡皆然無所告糴淮北<lb/>
有粟而非我疆故事守令莫敢使文公禱於天願<lb/>
以身徇廼召里長貸以公錢踰淮私懋旬挾之間<lb/>
得斛數萬民食之嬴波及旁郡來歳大穰慨然曰<lb/>
文事武借闕一不可於是増修州學有民兵統轄<lb/>
徐弼倚官毒民公首流之老姧讋焉亡命越境莫<lb/>
可禁止公取其尤二十餘人月有廩給使各固封<lb/>
守戒之曰一失其風於汝乎得材官且千役以與<lb/>
皁初不知戰公簡軍實肅蒐苗厚勞來數月間一<lb/>
<pb n="KR4d0266_SBCK_125-24a"/>
變精銳威憺遐　邇盗敓屏跡有二山曰横澗曰<lb/>
韭山在百里所公躍馬按行知其緩急民可保焉<lb/>
圖之以献及為江西常平使者勤恤民隱發㰅吏<lb/>
姧風稜凛咸稱神明時贑吉南安建昌四郡告旱<lb/>
公速振貸請除租荒政大修民無殍江西稲郷而<lb/>
常平義倉郡邑乾沒多去其籍公稽之情得小郡<lb/>
之負亦以萬數然止令庚二年之粟就攺將漕時<lb/>
適歳豊公念前日之旱廼請于　朝願以官所蔵<lb/>
緡錢三千萬分命諸郡糴焉明年江西杲大旱頼<lb/>
之以濟江之徳安兩稅告重表之分宣病於月輸<lb/>
<pb n="KR4d0266_SBCK_125-24b"/>
皆請損之閩之臨汀栁配鬻塩民乆不堪公諏其<lb/>
由請正經界召為尚書郎付以其事文告所曁汀<lb/>
民踴躍㑹復召為大匠遷廷宰掾兩省事叢擬議<lb/>
精敏刻决忠實執政稱歎如復　勑令之司以防<lb/>
舞文罷詔獄以存大躰皆　夀皇從公請世見今<lb/>
天子首陳圖中與嚴虜借請核名實通言路而法<lb/>
聖政之說為尤切其說曰　髙宗之紹興<lb/>
夀皇之淳熈致治之道曰修身以學約巳以倹莅<lb/>
政以勤用人以公誠心以格天虗中以聴言寛以<lb/>
接下仁以愛民此其要也願　陛下取兩朝<lb/>
<pb n="KR4d0266_SBCK_125-25a"/>
聖政而觀之使大臣時陳於前經筵日誦於側即<lb/>
其切於時者力行之公在省中歳餘來去甚力乃<lb/>
使浙西力求祠官從之數月起知湖州湖士夫淵<lb/>
林也公以耆徳填之上下恱服又訪郡之大利修<lb/>
湖漊増城堞建利濟院有盗夜殺牛牛逸愬烏程<lb/>
尉尉不省復愬㱕安尉尉視之傷焉然牛怒觸人<lb/>
無敢近者尉聞于州公遣卒傳呼示以判事牛即<lb/>
俯聴盗竟得云聞者異之或歌之曰謂牛不能言<lb/>
何以愬其冤謂牛能觸何以俯而伏信及豚魚疇<lb/>
不曰迂牛聴公令不顯公政中奉家故貧無田有<lb/>
<pb n="KR4d0266_SBCK_125-25b"/>
屋三楹中奉謂於公曰吾兄弟四而屋楹三將焉<lb/>
寘一弟吾欲遜焉公即承命僦居郭外奉親徙焉<lb/>
邑人義之公旣仕乃有田百畒及知濠州盡以其<lb/>
入分族親亦承先志云公器識宏深襟度寛博議<lb/>
論設施加人數等料事如神物無遁情然按物𥙿<lb/>
和亦不可犯臨事荘毅乃復可親嘗曰吾有三不<lb/>
欺一曰君二曰人三曰巳自少慷慨有大志艱勤<lb/>
窮空澹無愠色人之善必稱過必揜急赴才必拔<lb/>
奉巳過倹以先一家食不重肉衣不綺麗雖御僮<lb/>
僕未嘗疾語一門之内穆如春風初居峴山晚卜<lb/>
<pb n="KR4d0266_SBCK_125-26a"/>
築北湖自號峴湖居士在湖州　朝廷方欲用<lb/>
之而求去益切旣憲江東㱕至峴湖摩挲鄰曲問<lb/>
訊親旧喜不自勝居亡何移疾乞掛其冠云子男<lb/>
四人自強文林郎監　行在省倉上界門自適<lb/>
將仕郎自修以公遺澤𥙷官自治尚㓜女五人適<lb/>
承直郎前安豊軍安豊縣主簿呉琰進士項淵松<lb/>
何致慮迪切郎前南安軍星子縣主簿周㝢孫男<lb/>
五人泰之鼎之益之履之復之女三人公有峴湖<lb/>
堂不啻足齊予嘗為賦之名士如尚書程公泰之<lb/>
禮部陸公務觀倉部周公可大賦之者尚多初丁<lb/>
<pb n="KR4d0266_SBCK_125-26b"/>
冝人先卒公親<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>二竁於峴山佛屋後而虚其一<lb/>
諸孤將以十月二十八日奉公合葬焉前期公長<lb/>
子自強以公之行實來請銘予於公為同年且同<lb/>
朝晚且親乃哭而銘之曰<lb/>
我入㫦門公至自温我出建鄴公藩苕霅當其同<lb/>
朝胥從逍遥逮其𥙷外胥懋風退我㱕㡬時聞公<lb/>
塴沱若其洟滴為誄辞有煒廟器琮璧胡簋不祼<lb/>
后帝而揜諸瘞其旣九京疇不傷之其未九京疇<lb/>
克揚之<lb/>
　　　知漳州監丞呉公墓誌銘<lb/>
<pb n="KR4d0266_SBCK_125-27a"/>
公諱松年字公叔永嘉人曽祖諱比故不仕祖諱<lb/>
充故贈右光禄大夫父諱表臣故任敷文閣直學<lb/>
士右太中大夫提舉江州太平興國宫累贈少師<lb/>
母鮑氏秦國夫人伍氏宜人公伍出也以䕃𥙷官<lb/>
初主平江崑山簿監南嶽廟由國子監書庫官遷<lb/>
刪定官書成攺秩攝登聞院將遷擢而少師以<lb/>
夀皇府翊善議出閤事罷去公亦請外歴徽台二<lb/>
州簽書判官廳公事其在徽州悉力吏治無文士<lb/>
脫略囊篋細碎之意大守多病予告以公明敏委<lb/>
以郡事吏牘填委或累月不省者公一日决之如<lb/>
<pb n="KR4d0266_SBCK_125-27b"/>
流守倚以集秩滿㱕至中途聞少師病篤捐妻子<lb/>
犯波濤舟人無色公不為動翼日至家少師一見<lb/>
乃瞑台州秩滿得湖南轉運司幹辦公事部使者<lb/>
知公能文牋奏悉以倩公毎一篇出大者百千小<lb/>
者數語詞意絶人給事莫公濟嘗歎曰公叔下筆<lb/>
無一㸃塵氣何必減汪彦章孫仲益時迸亮入㓂<lb/>
湖南餉師粟斛四十萬當遣吏護送衆懼公獨請<lb/>
行舳艫銜尾先至師次糧道以濟丞相魏國張公<lb/>
居長沙望重四海名士輳集獨視偉公毎見必促<lb/>
席語移日且勉之曰君不必苦心屬文當為有用<lb/>
<pb n="KR4d0266_SBCK_125-28a"/>
之學且與其子敬夫游公自是盡棄其學而學焉<lb/>
魏公再相首薦公于朝及其宣撫江淮招公議軍<lb/>
政公以國事方急不告妻子而行通判明州太守<lb/>
榮陽趙公伯圭母秀王夫人疾革委攝郡事公宿<lb/>
于郡舎盡瘁戮力事整而辨時有死囚數十公察<lb/>
其有冤色即呼而前温色辞次問之皆號泣曰我<lb/>
海漁也吏執以來日夜笞掠便誣服為盗公宻遣<lb/>
吏験問海濵枯魚之肆杲然一日釋二十七人郡<lb/>
中驚服先是詔郎官以上舉所知尚書薛公良朋<lb/>
中書舎人洪公邁給事胡公沂直院莫公濟少卿<lb/>
<pb n="KR4d0266_SBCK_125-28b"/>
胡公襄皆以公名聞秩滿造胡丞相陳公俊卿一<lb/>
見竒之除將作監丞㑹中都官待次者例𥙷外攺<lb/>
江西安撫司参議官江西饑米斗數十百錢公捐<lb/>
俸以活饑者除知南剣州賜對便殿　夀皇勞曰<lb/>
吾舊學之子也因訪以天下事公敷奏詳明所陳<lb/>
四事如得天意固民心録名將子孫革武舉試文<lb/>
上甚喜至延平首條上民事一曰差注廵検須武<lb/>
舉中選或住子曉民事者二曰理訟先逮詞首三<lb/>
曰商旅不得操兵事皆施行有氓誣其主人以殺<lb/>
其子者獄乆不决公験問不三日得實又明日獲<lb/>
<pb n="KR4d0266_SBCK_125-29a"/>
其子於建寕蓋氓匿之云人以為神暇日則召掾<lb/>
史與之論文入學校與諸生講經義時薦舉乆敝<lb/>
有挾諸公貴人書至者公一不省廷語于衆曰薦<lb/>
舉本意舉賢才及治行而巳挾貴而問豈薦舉本<lb/>
意哉先是郡之材官多以請託隷尺籍公一不聴<lb/>
一日入蒐庭大閱許其子弟畢集試其蓻能簡其<lb/>
驍勇涅以為兵俄有㫖集諸郡材官詣　行在所<lb/>
按試士氣奮甚挽強穿札為閩郡最第賞減㑹課<lb/>
三年其治郡大氐慕朱邑及去延平之民遮道涕<lb/>
泣為之立祠旣入朝執政議以公為尚書郎<lb/>
<pb n="KR4d0266_SBCK_125-29b"/>
上曰呉某治郡有聲朕欲再卑以名郡遂得漳州<lb/>
未之官而卒實淳熈七年二月丁酉也得年六十<lb/>
有二終官朝散大夫初少師官通判夢一浮屠傾<lb/>
然而瘠謂巳曰帝詔予為而子視其謁云杭州祥<lb/>
符寺及觧官道杭公生焉㓜頴悟甫六七歳日誦<lb/>
數千言年二十三侍少師居婺州晝夜讀書甚至<lb/>
嘔血少師以文名一世公盡得其學弟三人皆師<lb/>
友公得同薦書而公獨不第乃試宏詞科隱秩秘<lb/>
文過目不忘同學如丞相洪公适給事莫公濟皆<lb/>
推其業之精公風神髙邁談間傾坐超然如晋宋<lb/>
<pb n="KR4d0266_SBCK_125-30a"/>
間人物好古樂道經明行㫦不競於進慤而澹介<lb/>
而通寡欲而有守平居簡出終日簡編筆研間遇<lb/>
㑹心處即書于牖户為文深厚古雅有前軰風有<lb/>
詩文二十卷曰江湖集尤愛于兄弟從兄御史䑓<lb/>
主簿某病革託以死生弟宗學教授某在閩中屬<lb/>
疾公聞之疾走至其官下未㡬卒公護䘮以㱕力<lb/>
貧以葬拊二室之孤不啻巳子所至得俸不以入<lb/>
門不買田宅分以周族親同寮之急與游皆名勝<lb/>
如王公十朋鄭公伯熊林公光朝吕公祖謙尤厚<lb/>
云初室周氏封冝人永嘉先生行巳弟之子也能<lb/>
<pb n="KR4d0266_SBCK_125-30b"/>
通孝經論語孟子諸書與公徳對云前五年卒継<lb/>
室潘氏亦封宜人後十二年卒子男四人壊文林<lb/>
郎前饒州軍事推官璪承直郎前監建康府提領<lb/>
所南酒庫琰文林郎前安豊軍安豊縣主簿㓜為<lb/>
人後公卒㱕其宗以公䕃琯尚㓜女六人希韞適<lb/>
文林郎瑞州軍事推官周若鑑希孟適迪㓛郎前<lb/>
潮州司法参軍薛澤季蘭適進士周及次未嫁次<lb/>
適修職郎永州零陵縣主簿楊長孺次適進士鄒<lb/>
畢孫男三人洵澥深女四人諸孤以八年九月乙<lb/>
酉葬公于吹䑓郷西山法濟院之陽遷周氏宣人<lb/>
<pb n="KR4d0266_SBCK_125-31a"/>
祔焉至紹熈壬子二月壬寅復以潘氏宜人祔其<lb/>
左方予與公初定交長沙中同官豫章公之子璪<lb/>
晚復與予同官髙安大児長孺因得壻公之門交<lb/>
莫厚焉親莫至焉公旣葬之十二年癸丑四月璪<lb/>
以書來曰先人未有銘詩微先生其誰宜為則追<lb/>
銘之曰<lb/>
公叔風神白而長身如光風霽月之無塵公叔詩<lb/>
文老而日新如日光玉㓗而不陳公叔搢紳意行<lb/>
無津如我馬旣同而躄其趾我車旣攻而方其輪<lb/>
嗟嗟公叔一炊黍之詘而萬斯年之伸公叔一去<lb/>
<pb n="KR4d0266_SBCK_125-31b"/>
于今㡬春意其上虚空而跨緑耳下大荒而騎麒<lb/>
麟也耶<lb/>
　　　朝議大夫直徽猷閣江東運判徐公墓誌<lb/>
　　　銘<lb/>
淳熈有賢御史建寕徐公予聞之舊矣而願見莫<lb/>
之遂立朝莫之同也歳在庚子予為常平使者于<lb/>
嶺表之東公為刑獄使者于其西是秋澤宫當貢<lb/>
士公之子逸試于東漕之有司首遺予書其詞甚<lb/>
度其意甚暱也且呼予為同年之兄予荅書亦以<lb/>
是呼公退而閱同年小録求公姓名而不見至慶<lb/>
<pb n="KR4d0266_SBCK_125-32a"/>
元巳未七月十一日偶閱　本朝登科記得公姓<lb/>
名甚喜熟視乃紹興辛未牓也蓋前予一牓云不<lb/>
知公何以云爾也豈其知愛之深而誤墨及之耶<lb/>
後七日其子逹遺予書叙先契且以朝奉大夫宗<lb/>
正少卿郭公徳麟所狀言行來謁銘予歎曰豈偶<lb/>
然哉予其可辞公諱詡字元敏胄自太末五季乱<lb/>
徙建之浦城臨江曽祖諱伯祖諱安常父諱彭年<lb/>
以公贈朝散大夫母楊所生母張皆贈太㳟人大<lb/>
夫公早棄場屋為詩千百自號散翁事見吏部朱<lb/>
公松韋齋集中曰彦猷者其字也二子公其仲也<lb/>
<pb n="KR4d0266_SBCK_125-32b"/>
年二十九䇿進士授左迪㓛郎主紹興府㑹稽縣<lb/>
簿帥曹泳權臣姻家也詭公督租公首捕府之胥<lb/>
長逋租者二人杖之荷校以徇帥噎黙不敢問陞<lb/>
左從事郎移建康府上元縣丞帥貴倨甚府縣官<lb/>
日趨走庭下公始進見如律三日禮畢獨趨賔次<lb/>
帥知其不屈乃皆免之公有十論極陳時政利病<lb/>
未嘗出於人漕使左司郎中徐公度不知於何見<lb/>
之稱歎以為通逹國体一再薦於朝後帥韓公仲<lb/>
通毎疑事必諏於公公言無不盡頗忤意而卒薦<lb/>
公攺左宣教郎知處州龍泉縣宗室子有寓居浮<lb/>
<pb n="KR4d0266_SBCK_125-33a"/>
屠者散子錢漁厚息市民物不讎直一日有鬻薪<lb/>
炭者數人皆碎首來訴公即分遣吏卒逮捕卒置<lb/>
諸法有逹官私橋黄柟水而請官役民者公不可<lb/>
讒之郡守錢竿竿反薦公讒者恧焉歳饑公將發<lb/>
常平之廩以振民丞難之公曰儻有罰吾任其咎<lb/>
丁母憂除䘮中書除監行在權貨務一日<lb/>
孝宗皇帝召見時宰席乆虚公首論宰相難其人<lb/>
者由職事官不精擇也今日之宰相前日之侍從<lb/>
給舎䑓諌也今日之侍從給舎䑓諌前日之職事<lb/>
官也　陛下於用人之際常苦乏材而不知職<lb/>
<pb n="KR4d0266_SBCK_125-33b"/>
事官乃宰相所由入之門不可不擇也<lb/>
上曰甚喜又論凢薦舉當以㢘為本而才藝次焉<lb/>
古之薦舉兼舉其巳行之事不但任其未為之過<lb/>
謂冝増其所舉之詞曰某人有某能嘗任某官為<lb/>
某事以知其廉庻不敢欺　上首肯之且勞公<lb/>
曰知卿靖退不事請謁是日除監察御史乃参知<lb/>
政事李公彦頴薦也公初不知明年李公出帥東<lb/>
浙以書抵公曰剛方挺特良副所期蓋李公知公<lb/>
乆矣屬有　詔令朝臣言事公極論時弊數千言<lb/>
其要有八曰正朝網杜私謁節吏貟之入流審進<lb/>
<pb n="KR4d0266_SBCK_125-34a"/>
言之聴納立根本以自治嚴守禦以防邊盡地力<lb/>
以捄荒禁奢侈以正俗章下時宰不恱公姿貎嚴<lb/>
冷未嘗以辞色假人中外嚴憚蜀人號為鉄面御<lb/>
史公受　詔監秋試有國子生江元者陳牒願與<lb/>
太學生同試元殿中侍御史宰掾溥之猶子也溥<lb/>
以文書諷有司公不荅又為時宰所不恱遂除廣<lb/>
南西路提㸃刑獄至部　詔兼攝漕事時容盗李<lb/>
接竊發前漕臣韓磊請留餉鄂州大軍錢五萬緡<lb/>
及焉塩事司錢二千萬緡以給求盗之費<lb/>
朝廷從之公辞焉請自給主帥盗平以給餉不匱<lb/>
<pb n="KR4d0266_SBCK_125-34b"/>
増一秩　訓詞曰不仰給於　朝廷不支移於鄰<lb/>
路接旣擒帥臣奏㓛而將士匈匈公因極論有未<lb/>
嘗親矢石去賊百餘里而得官者其胥曰蔣璘陳<lb/>
正陳永輔其卒長曰劉政至於將臣王圭張麟旣<lb/>
克復欎林又觧化州之圍而賞反太薄化州守臣<lb/>
何偉以數百市人弱卒抗數千方張之盗保全一<lb/>
城有以見其才不顧家室守節不貳有以見其忠<lb/>
上官冥搜其罪而秋豪無實有以見其㢘今不䝉<lb/>
賞而反削籍孰不冤之不報貶公兩秩吏部尚書<lb/>
鄭公丙訟公冤　上遂除公湖北路提㸃刑獄<lb/>
<pb n="KR4d0266_SBCK_125-35a"/>
而何偉亦復官卑郡又攺公成都利州路復官兩<lb/>
秩又攺成都府路轉運判官窒罅漏節浮費以紓<lb/>
逺民之力州縣兩稅徃徃加㰸及粟帛芻秣之估<lb/>
皆重公嚴為禁止蜀之大家多偽占名數以逭征<lb/>
徭至有一户析為四五十者中産下農寔受其弊<lb/>
公與之為期許其自占得實者二萬有餘細民頓<lb/>
蘇黎州邊事有興其費無藝分前後庚輸緡錢凢<lb/>
二十三萬云攺知遂寕府除直徽猷閣公所至政<lb/>
必先學校去西路日盡捐公錢七千餘緡市田一<lb/>
百六十畝以廩成都之府學彭州郡文學劉大臨<lb/>
<pb n="KR4d0266_SBCK_125-35b"/>
來告曰生貟滋衆而食不足將散矣公曰此吾職<lb/>
也於是蠲其州權酤之錢四百万及官所沒入民<lb/>
田數百畒以給之公凢再奉詔監護蜀之類省試<lb/>
其場屋之弊至預泄試題及是夜半鋟板巳定公<lb/>
盡昜之宿弊頓革所得皆儒先公嘗按縣令楊世<lb/>
方又却前淮東緫領宇文子震之私謁兩家怨之<lb/>
至移謗書於本路憲趙善譽按公聚㰸至十餘万<lb/>
緡不俟朝命而徑以此錢為民代輸夏租欲以是<lb/>
媚於民而掩其貪暴之迹　上省其章顧謂宰臣<lb/>
王淮曰徐某能以十万緡為民代輸貪暴者能之<lb/>
<pb n="KR4d0266_SBCK_125-36a"/>
乎攺知泉州㱕至上饒攺江東路轉運判官受命<lb/>
一日而沒淳熈十五年三月十有三日也享年六<lb/>
十有六積官至朝議大夫爵至浦成縣開國男食<lb/>
邑三百户公在金陵時帥韓公委公受芻秣之輸<lb/>
故事束芻私其一錢公獨不受韓公一日稱公之<lb/>
廉而及之客有對曰一錢亦何足愛韓公曰不然<lb/>
積而計之議得千緡誰其不愛後公在廣右嘗論<lb/>
奏以為監司郡守應用之錢曰公使者自有名錢<lb/>
今乃於上供留州之錢肆其轉移無有限制漕計<lb/>
郡計安得不乏而取之民乎謂冝第州郡為三等<lb/>
<pb n="KR4d0266_SBCK_125-36b"/>
帥守監司凢五等公使之錢月給㡬何迎送㡬何<lb/>
帟幕帷帳㡬何過是者以簠簋不飾坐之赴利路<lb/>
憲至郢始值候吏以官錢蜀劵數千緡來曰道里<lb/>
費之外皆應㱕中府公不啓封到部盡還諸郡公<lb/>
自為監司郡守帟幕未嘗更造至興元未乆而去<lb/>
悉還於官不留一物所至騶閧宴集饋餉悉從簡<lb/>
倹其行部非故事秋毫無所愛公性寡耦然所交<lb/>
皆當世名流如陳公之茂莫公濟趙公彦端翁公<lb/>
䝉之沉公度蕭公之敏丞相周公必大葛公邲最<lb/>
厚晚乃受知於鄭公丙李公椿陳公居仁在蜀所<lb/>
<pb n="KR4d0266_SBCK_125-37a"/>
敬畏者范公仲圭胡公晋臣公篤於宗親周䘏中<lb/>
表自廣右還葬死者之無㱕營孤女之未嫁性嗜<lb/>
學隆冬沍寒㸐膏申且尤䆳於經熟於左氏春秋<lb/>
西漢書酷好資治通鑑所居不庇風雨日哦其間<lb/>
人不見其喜愠自蜀還蜀貨無一物惟載書百餘<lb/>
篋有詩文奏議經觧八十九卷目曰東野居士集<lb/>
蔵于家公初娶陳氏継全氏董氏皆贈封㳟人子<lb/>
二人逹文林郎新監台州黄岩買納塩監逸迪㓛<lb/>
郎前監常州糴納倉女二人長適卿貢進士周端<lb/>
書次進士楊楫孫男三人損之將仕郎呉郎山奴<lb/>
<pb n="KR4d0266_SBCK_125-37b"/>
及孫女二人俱㓜以紹熈元年十二月二十六日<lb/>
葬于忠信郷新興里之夏村師姑原銘曰<lb/>
靡乎其為流奚渉弗遒規乎其為運奚鶩弗進頑<lb/>
頑徐公單杭而逆風曰予其通方輪而九曲曰予<lb/>
其速惟金玉爾身皭然不塵以對于古人<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百二十五終<lb/>
<pb n="KR4d0266_SBCK_125-38a"/>
</p>
<p>
</p>
  </div>
</body>
</text>
</TEI>
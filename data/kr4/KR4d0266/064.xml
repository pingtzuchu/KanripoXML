<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_064-1a"/>
誠齋集卷第六十四<lb/>
　　　　　　廬陵楊萬里　廷秀<lb/>
　書<lb/>
　　　答李天麟秀才書<lb/>
某辱書甚尉足下徒步走數千里詣太常<lb/>
甚廑以絶異之才而無遇於有司甚窟家<lb/>
貧親老父子之心各何如也報罷而歸甚<lb/>
戚細讀來書求三者之氣象無一焉今之<lb/>
士誰不急於仕哉不惟今也古亦不免而<lb/>
足下悠然不急其所急乃急其所宜緩某<lb/>
<pb n="KR4d0266_SBCK_064-1b"/>
之所不曉也士之擇藝猶賈之擇貨適於<lb/>
好故售不遲詣於用故利不狹今也逺古<lb/>
之器是儲遐方之産是居而又深藏於無<lb/>
人之鄉自翫其竒可矣非所以為不鈍也<lb/>
不有懲者不有改足下之貨巳鈍矣亦可<lb/>
改矣而不懲也又方力求其愈鈍之貨鈍<lb/>
不極則意不滿又虛疑某之藏是貨而問<lb/>
焉而求觀焉甚矣足下之與人異心也某<lb/>
也初無異藏何以塞足下獨有一語似若<lb/>
可獻塗行而病於暍有乞漿於道傍之野<lb/>
<pb n="KR4d0266_SBCK_064-2a"/>
野夫無之而其東鄰則有焉乞鄰以與則惠而僞<lb/>
指鄰而使其人自求則不僞而亦不惠與其樂於<lb/>
惠孰若不怍於僞某也無以惠足下顧不敢僞足<lb/>
下耳洙泗之水有天地之至寳焉泳之深者得之<lb/>
冨也而得之者亦無異於人人亦莫知其得也惟<lb/>
識寳者能候之蓋得之者貌必睟如辭必藹如其<lb/>
止也光其流也滂惟以是察焉不惟觀者之以是<lb/>
察人而求寳者亦以是自察足下自謂髙深逺妙<lb/>
者不足以知而平易處時復窺見足下於何得此<lb/>
宻訊哉足下泳其波毋怯其瀾挹其涯母病其淵<lb/>
<pb n="KR4d0266_SBCK_064-2b"/>
將必有能候足下之得寶者矣然是寶也天閟之<lb/>
神韜之得之者非有大慶必有大咎絶糧轍環之<lb/>
厄自孔孟猶不得辭而况其徒耶孔孟之不得辭<lb/>
也亦孔孟之不肯辭也不惟不肯辭也而又樂之<lb/>
其樂之也必有在也不然無一物之可樂而獨甘<lb/>
於捐不貲之身以疾駘於饑寒窮苦之域此豈情<lb/>
也哉昔人有學仙者以為仙可學且可樂也而其<lb/>
師置之於深山環之以猛獸又懸千鈞之<lb/>
巨石於其上繫之以一髪而卧斯人於其<lb/>
<pb n="KR4d0266_SBCK_064-3a"/>
</p>
<p>
下斯人者不勝其懼棄而歸使足下自此<lb/>
得寶則造物者必盛怒矣饑寒之猛獸窮<lb/>
苦之巨石從此始矣足下恬不之憂而又<lb/>
奮而直前吾代足下懼矣足下謂于齊之<lb/>
瑟者是矣齊固不好瑟亦尚好竽若秦人<lb/>
則併與竽而不好矣顧獨好擊缶嗚嗚<lb/>
耳且彼均技也而不能無易與難語人<lb/>
曰琴与奕孰難必曰琴之難也既曰難<lb/>
<pb n="KR4d0266_SBCK_064-3b"/>
矣鼓琴者不専則不工而晉人手揮五絃目送飛<lb/>
鴻精故也審精於弈則援弓繳鴻鵠於弈何病足<lb/>
下謂科舉文字為鴻鵠足下何慮焉某之為足下<lb/>
慮者終日為弈而不暇食不若射鴻鵠而臛炙之<lb/>
之可以飽也思與足下劇談而未得故盡吐之於<lb/>
此聊以當一夕之對床餘帷自厚<lb/>
　　　再答李天麟秀才<lb/>
某之敬足下如足下之好我也情親而不得親平<lb/>
陸之風濤實隔之爾騎吏觸熱以書來獨犯吾所<lb/>
不敢真勇者歟敬審侍側怡愉尊候萬福某拙且<lb/>
<pb n="KR4d0266_SBCK_064-4a"/>
懦人之所競吾之所避或者喜其介非也介雖非<lb/>
聖人之中道亦君子之事也吾小人也吾焉能介<lb/>
矣哉至於不察者又以為吾事曰是矯者也嗟乎<lb/>
是又過於待吾者也夫矯云者謂其淑於初而慝<lb/>
於終者也吾之於善豈不信美哉矯諛以之直矯<lb/>
洿以之潔矯愚以之明壯猶少也老猶壯也大哉<lb/>
矯乎吾何足以進此吾所以踽踽者門寒而資怯<lb/>
立之單而助之鮮故其履地也若履氷焉舍腴而<lb/>
趨瘠舍燠而趨凉吾其憎夫趨哉人方不後於此<lb/>
塗而吾亦不後焉禍之招也人先焉吾後焉則又<lb/>
<pb n="KR4d0266_SBCK_064-4b"/>
為罪人舍焉吾不舍焉則又為罪貪亦罪褎善亦<lb/>
罪甚矣乎為人之不易也吾則大惑矣平日之所<lb/>
以質諸聖賢求諸師友者自以為庶乎其免矣出<lb/>
而試之於鄉巳大閙如此然則試之又大於此者<lb/>
其閙何如自今年來有三守焉一曰貌二曰口三<lb/>
曰筆平居無事孰使吾無故而召閙者非斯三者<lb/>
歟樂於求士聞一善則欲輕千里而交焉一言相<lb/>
契則肆其所談不知經而談經不能文而談文不<lb/>
知人而談必至於技癢而不自制則又云云而筆<lb/>
之於其書見者或味焉或噦焉或猜其有刺焉或<lb/>
<pb n="KR4d0266_SBCK_064-5a"/>
詈其狂焉或忌其異焉貌以施諸人口與筆以施<lb/>
諸巳此真四十二年之非也今日之所守者又自<lb/>
以為庶乎其免矣足下乎將不知今日之吾乎將<lb/>
知之而破之以㱕於舊乎甚矣朋友之不憐我而<lb/>
又欲搔我譁我以病我也如足下欲知今日之楊<lb/>
子乎畏足音如於菟聞論文如聞父母之名將疾<lb/>
走掩耳猶懼罪悔之及巳也而何敢倡和應答如<lb/>
影響哉朋友間每辱寄聲極知不相忘其如多畏<lb/>
何暴客不足畏朋友大可畏畏生於憎憎生於䙝<lb/>
䙝生於習習生於親故夫子曰朋友數斯疏矣嗟<lb/>
<pb n="KR4d0266_SBCK_064-5b"/>
平吾聖人其亦身履而知之乎夫數所以為親也<lb/>
乃所以致疏則朋友之道可知矣觀足下之意若<lb/>
以與吾相逺為恨以日相見為樂者足下乎此意<lb/>
不惟非所以愛相敬足矣何必自親而之習自習<lb/>
而之䙝自䙝而之憎自憎而之畏哉朋友本以相<lb/>
樂反以相憂既以憂與人又以憂自與豈所謂愛<lb/>
人與自愛也哉乆不見聊以奉惱足下之好懐也<lb/>
須論語解義序篇不敢辭然吾之三守又為是下<lb/>
破其一豈非命哉豈非命哉<lb/>
　　　答歐陽清卿秀才書<lb/>
<pb n="KR4d0266_SBCK_064-6a"/>
某啟頃辱過我得軟語一再夕叩而聆焉清越愈<lb/>
出知進學之功非昔日之隠几者也初爲吾友惜<lb/>
於失舉至是不復惜學進而身退與身進而學退<lb/>
此冝何惜則子之失有司乎有司之失子乎辱書<lb/>
其詞暇其意迫安於貧而勇於道此某之所願學<lb/>
者也而子之心正如此不知吾心之合於子乎抑<lb/>
子心之吾合也某性足以取孤學足以取窮漠然<lb/>
爲世之棄固也然吾友軰獨與世異取其棄而不<lb/>
棄其棄焉使某之孤者朋窮者享謂吾之非則子<lb/>
何取焉謂子之是則去衆以就其孤合於窮而離<lb/>
<pb n="KR4d0266_SBCK_064-6b"/>
於達吾之所以增於子者恐不足以補其减也子<lb/>
其悔耶樂乎子則樂矣不悔矣然負暄者温觀雪<lb/>
者凍所近者戒所累也以吾之孤窮而子近焉子<lb/>
不慮於累乎哉世皆以為子笑而子不悟則亦可<lb/>
憐矣則子之相從吾以為我賀而未敢以為子賀<lb/>
也子以為若之何子誠不悪於累則吾之孤窮吾<lb/>
敢獨而不分也哉所戒館地巳達之矣然行止人<lb/>
能為之哉子以才為馬以見為路以力為鞭烏在<lb/>
乎與吾近若逺也然猶當傳詢以塞子勤<lb/>
　　　答學者書<lb/>
<pb n="KR4d0266_SBCK_064-7a"/>
某啟某作性僻違絶不喜與富貴者遊非敢有傲<lb/>
也避彼之傲耳故着破褐煮野蔬而讀書之聲滿<lb/>
天地則吾之貧賤未始不富貴而彼之富貴未始<lb/>
不貧錢也故得以自負向也清卿與足下來吾門<lb/>
初未知足下何如人也泛而揖儻而言未有以異<lb/>
足下可與游乎不可與游乎吾之僻違之病似未<lb/>
易痊也既而夜坐於族人家不敢與諸任齒而足<lb/>
下獨亦不親彼而不踈我論文問學一語便與吾<lb/>
心如印印泥於是驚焉不意鄉里之有足下又悔<lb/>
其初之幾失足下也吾之病忽脫然去吾體幸甚<lb/>
<pb n="KR4d0266_SBCK_064-7b"/>
幸甚然獨有怪焉足下天資如此之秀朗而未至<lb/>
於東流淙淙者抑豈天者髙而人者下耶今鋸一<lb/>
松以為兩一則為鸞路王公式焉一則為破甑皁<lb/>
隷蹵焉木不異也而器不同何也前之遭者庸工<lb/>
也雖然輪扁不易致也敬之如敬父師饗之如饗<lb/>
大賔大客則輪扁可致也致而不饗則怠於斵饗<lb/>
而不敬則嗇於斵至於庸工嗟來可饗也與臺可<lb/>
待也貪於庸工之不財費而忘其不費亦甚可惜<lb/>
哉然蓋有家無宿舂者矣而亦責以力致輪扁是<lb/>
亦敎餓者以何不食肉糜之智也無力而不能致<lb/>
<pb n="KR4d0266_SBCK_064-8a"/>
與有力而不肯致君子於此將不能致者譏耶不<lb/>
肯致者譏耶足下之天者松也為鸞路不難也而<lb/>
足下之所謂人者輪扁耶吾不得而知也庸工耶<lb/>
吾亦不得而知也吾伹見足下之松未有以妙斵<lb/>
者足下真不能致輪扁耶抑能致而不肯致耶足<lb/>
下之病有一焉將足下之於輪扁雖能致之而未<lb/>
能使之大者不嗇小者不怠耶足下之病兼焉三<lb/>
病有一焉善醫者憂之足下有前之一以合後之<lb/>
二此吾之所以為深憂也能致輪扁不肯致得輪<lb/>
扁而以庸工視之不得輪扁而不力求焉安於缺<lb/>
<pb n="KR4d0266_SBCK_064-8b"/>
斧鈍斤之下而曰吾之材松也吾求為鸞路也必<lb/>
也烏頭白馬生角木象生肉脚而後成也足下於<lb/>
此有憂乎無憂乎願為鸞路乎願為破甑乎為鸞<lb/>
路知足下之願也而吾未見其成也為破甑知足<lb/>
下之不願也而吾未見其免也足下之三病未痊<lb/>
也足下能有憂焉則無病矣病去而後成者可成<lb/>
不免者可免矣某僻違之病荷足下而稍痊足下<lb/>
之病其不以吾藥而痊乎雖然服之吐之又非吾<lb/>
刀之所能及為足下惜此松故誦言至此足下不<lb/>
怪否足下怪焉則吾僻違之病亦懼復作矣故吾<lb/>
<pb n="KR4d0266_SBCK_064-9a"/>
不惟為足下憂而又為我懼也不宣<lb/>
　　　再答學者書<lb/>
某乆不見因循又不通書謂足下必絶之也専使<lb/>
鼎來惠書百千言及新文一編甚尉知足下於我<lb/>
猶勤勤如此也徃來者相傳足下之學退矣今所<lb/>
見舉子事業詞氣尚洶湧也但書詞中不無病耳<lb/>
然大旱金石裂土山焦而廬山之泉一綫不絶可<lb/>
以為難矣甚喜甚喜歐陽秀才鄉曲之名士澹庵<lb/>
之所前席某之所敬畏足下與何也豈足下所挾<lb/>
者不凡鄉里之中不足以容足下而外地之有司<lb/>
<pb n="KR4d0266_SBCK_064-9b"/>
不足以知足下耶容與不容知與不知吾曹本不<lb/>
必介意而足下之懐似有所大不能㤀者何也足<lb/>
下家富而力裕何病乎饑寒所病者正在乎不饑<lb/>
不寒耳若饑寒二字天不輕以與人有以與之必<lb/>
有以當之也某半生了無所得止得此二字耳足<lb/>
下何理欲一旦分之似不得如此然觀足下之志<lb/>
與才則頗有脫温飽而趨饑寒之氣饑寒本非美<lb/>
事足下何樂於此而趨之太學者菁莪之陵沚也<lb/>
而有所甚不宜於士不才則不宜不近則不宜不<lb/>
貲則不宜非貲之尚也去鄉里而乆覉旅非貲則<lb/>
<pb n="KR4d0266_SBCK_064-10a"/>
何以自存足下之所不宜者其二也其一則足下<lb/>
有進焉其三則足下有餘焉以其餘持其進以與<lb/>
天下之士角於文字百戰之埸何不可之有然足<lb/>
下進則進矣而未就也足下果有此志盍待其就<lb/>
也乎未就而輕於戰一有不勝則足下之不樂恐<lb/>
有甚於今之不樂者矣君子之有異才要當不自<lb/>
輕恃其異而速於勝豈得為不自輕也耶雖然足<lb/>
下之書吾知之矣必有所不快故不吐之於他人<lb/>
而吐於吾足下自以為快矣而吾有所甚不快某<lb/>
本無一日之長妄為朋友所許故後進之不知者<lb/>
<pb n="KR4d0266_SBCK_064-10b"/>
隨其聲而從之游其心則愛我也一者之學十者<lb/>
之憎則是愛我者憎我之招也足下亦愛我之一<lb/>
也愛未畢而憎巳至故足下之愛有所不願承也<lb/>
若曰懼於人之憎而遂罪足下之愛則不可樂於<lb/>
足下之愛而不恤人之憎亦不可莊子曰相煦以<lb/>
濕相濡以沫不如相忘於江湖惟足下察之舉業<lb/>
容細看有疵不敢黙雖然足下又豈可終以富而<lb/>
廢才乎不宣<lb/>
　　　答陳國材書<lb/>
辱惠長牋細讀皆仁義之言深博之文也但見勉<lb/>
<pb n="KR4d0266_SBCK_064-11a"/>
以歐陽子公何不仁之甚某何罪公必欲試之以<lb/>
舉鼎而置之於絶臏耶冨者資人寠者資於人反<lb/>
顧其家無宿舂焉而曰我將爲發棠之舉妻妾羞<lb/>
之國才曰何忘於覺民不知吾之無宿舂也覺之<lb/>
之說某深求之三十年矣如初也國才責吾以覺<lb/>
民不知以覺覺之耶以不覺覺之耶指虚廪以告<lb/>
飢者而曰此有粟不知夫廪之自飢也而安能飽<lb/>
人使聽者視而求求而虛仁者也則付之一笑耳<lb/>
不然指於怒而廪於災不焚之不置也國才曰何<lb/>
拒學者於千里之外使學者誤聽國才之言而視<lb/>
<pb n="KR4d0266_SBCK_064-11b"/>
焉而求焉則吾之虛廩殆矣哉人心之病莫甚於<lb/>
一私不易於去而易於留某嘗以為易其所不易<lb/>
而不易其所易惟賢者能之及讀國材之書則又<lb/>
悔此論且天下佳處橃襫乎東山之巔笭箵乎溪<lb/>
水之上國材以為佳乎否也否也國材何取之之<lb/>
亟也佳也國材何不以分於我而先焉而擅焉國<lb/>
材之於朋友佳者則不分而置人於絶臏又使人<lb/>
焚其虛廪而偃然曰我仁也我忠也我不私也其<lb/>
誰敢與國材友哉今之作人甚難懦者曰重勇君<lb/>
曰躁泛泛者為賢昻昻者為矯一事未作而羣咻<lb/>
<pb n="KR4d0266_SBCK_064-12a"/>
至積毁銷骨其何可當某孤苦貧病之身脆弱不<lb/>
足以堪之秪欠聚徒造作語言私立名字以召齒<lb/>
舌耳國材授之以召齒舌之方而好謂之曰可以<lb/>
震六合而響雷霆此正季子之鴆叔牙而曰飲此<lb/>
則有後於魯國荷意雖厚敬再拜以避<lb/>
　　　見何徳獻提舉書<lb/>
某聞之天下之物不售然後售宗彛罍洗不鬻於<lb/>
市而貴於宗廟之中深衣逢掖之服田夫野婦之<lb/>
所怪笑而庠序之士不可一日無何也古器固不<lb/>
合於今而文物固不諧於俗也天下之人亦豈盡<lb/>
<pb n="KR4d0266_SBCK_064-12b"/>
俗而不好古也哉有所不好必有所甚好惟其無<lb/>
所合也人則以為無所可用也及遇夫識而好之<lb/>
者然後知其可貴爾今有人焉嗜古而與時之背<lb/>
信已而不人之徇世皆以譽諛取容恱而獨蹇訥<lb/>
無可喜之言直情徑行又不能隨巧進善游者之<lb/>
後此亦天下之癡絶而人之所共棄者也雖然不<lb/>
遇於今之君子安知不遇於古之君子乎閤下之<lb/>
文行超然絶人而退然無自得之色經世濟務其<lb/>
聲凛然而不改一丘一壑之心然不求進而諸公<lb/>
進之不求知而天子知之㧞於俊乂之中而分朝<lb/>
<pb n="KR4d0266_SBCK_064-13a"/>
廷一路之憂寄登攬求幾民頌其賢而吏憚其正<lb/>
此非所謂古之君子者耶某也不佞區區所嚮偶<lb/>
有前所稱之病坐是落落而窮也窮而不終窮或<lb/>
者有俟於古之君子歟不遇於今之君子者命也<lb/>
遇於古之君子者道也惟命能勝道惟道亦能成<lb/>
命言道不言命不在閤下乎謹贄文一編進見乎<lb/>
坐隅可敎敎之可進進焉惟閤下財幸不宣再拜<lb/>
某再拜<lb/>
　　　見蘇仁仲提擧書<lb/>
某聞之君子之於世無意於合也有意於合者折<lb/>
<pb n="KR4d0266_SBCK_064-13b"/>
旋委曲惟合之求然未得其所無而先喪其所有<lb/>
古之君子所以合者惟無意於合也無意於合人<lb/>
者有守於巳者也有守於已者是惟無合於人合<lb/>
則膠固而不可解昔齊人鼓瑟以干齊王而有罵<lb/>
之者曰王好竿而子鼓瑟瑟雖工如王不好何說<lb/>
者往往笑齊人之工於瑟而不工於求齊以為不<lb/>
求合者之戒嗟乎是知齊人之拙於合而不合未<lb/>
知唐人之巧於合而不合韋蘇州之詩天下之所<lb/>
同美也客有効韋公之體以見公者而公不恱既<lb/>
而以巳平生之詩見公而公恱之當其効人之詩<lb/>
<pb n="KR4d0266_SBCK_064-14a"/>
體以求合於人自以為巧矣而其巧適所以為拙<lb/>
則夫舍己以徇於人與夫信己以俟於人其巧拙<lb/>
未易以相過也彼齊人者患瑟之不工而巳矣瑟<lb/>
果工矣天下其必有好瑟者矣無遇於此安知不<lb/>
有遇於彼哉且吾之所能者瑟也所不能者竿也<lb/>
今舍瑟而學竿竿未能而瑟先忘矣吾且不吾信<lb/>
安能使王之吾信乎與其學竿而未必能也孰若<lb/>
工瑟以有待也世之君子不懲於唐人之巧而懲<lb/>
於齊人之拙則亦誤矣閤下乗使者車方春而行<lb/>
部其風采之所動聲光之所臨士之挾寸長負片<lb/>
<pb n="KR4d0266_SBCK_064-14b"/>
善者孰不翹首企足願忠而望賜也哉甲則曰蘇<lb/>
公之所好者何道乙則曰蘇公之所惡者何事趨<lb/>
其所好而避其所惡惟恐後也噫是知所以求合<lb/>
之合而未知不求合之合也閤下以元祐名相之<lb/>
子孫而退然若一介之寒士文學行藝加人數等<lb/>
而欿然如有所不及其未用也初不愠於退用之<lb/>
而未盡也亦不懌於進小人之所異而忌焉君子<lb/>
之所同而怙焉公之於人蓋未始有意於求合者<lb/>
公則不欲求合於人而顧欲人之求合於己耶某<lb/>
也生晚而學無朋地寒而時無遭將欲挈不肖之<lb/>
<pb n="KR4d0266_SBCK_064-15a"/>
身以自進於門下既無可喜之狀以取恱又無求<lb/>
合之言以取售而獨持此書以見焉不知者又以<lb/>
為拙也夫以巧而求合於人者某實耻之不惟某<lb/>
耻之閤下實耻之也<lb/>
　　　見章彦溥提刑書<lb/>
某聞之求諸人者必得其所以天得其所以天而<lb/>
不遇於人者有矣未有不得其所以天而遇諸人<lb/>
者也古之人有三及門而閽人辭焉者何其有求<lb/>
而不合有未相識而通夢寐於三年之前者又何<lb/>
其無求而合也蓋求不求者人也遇不遇者天也<lb/>
<pb n="KR4d0266_SBCK_064-15b"/>
是故不得於天勿求於人不得於已勿求於天天<lb/>
下之士狗苟茅靡求於人而不求於天求於天而<lb/>
不求於己抑見其費心於外而失己於内而已烏<lb/>
在其有遇哉就使其遇天實厭之惟忘於求天而<lb/>
後得於已惟忘於遇人而後可以求於天彼王公<lb/>
大人之存心不合乎天理則已如合乎天理則天<lb/>
也人也人也我也精神之感召道藝之貫通蓋有<lb/>
不求而合不介而親者某也廬陵之匹土也出於<lb/>
山林之中而列於州縣百吏之後此豈有聲勢之<lb/>
自振而親黨之相援以登于當世王公大人之門<lb/>
<pb n="KR4d0266_SBCK_064-16a"/>
乎而閤下之名天下莫不聞以光明俊偉之徳致<lb/>
身于九卿立朝之節皜乎有耀天下莫不仰方且<lb/>
徇道而不徇勢身雖外而望益重聖天子用是起<lb/>
之於江湖而寄之以一路耳目之寄天下莫不恱<lb/>
則閤下之賢固未可以泛然求而卒然遇也某也<lb/>
雖有慕向歸倚之誠心將何以為見耶又足行部<lb/>
照臨弊邑之日某乃以職視民旱於田里曾不得<lb/>
與官吏負弩父老扶杖之列以望見使華之末光<lb/>
見且猶不可得而况於求知乎乃聞閤下稱引其<lb/>
姓名而訪問其所在嗟乎此古之君子折節下士<lb/>
<pb n="KR4d0266_SBCK_064-16b"/>
之美意而古之人以望實而取於知巳者也遥遥<lb/>
千載此風之熄乆矣而某也獨何為者乃得此於<lb/>
閤下乎求諸己則何有求諸人則何從豈非閤下<lb/>
之存心合於天理而不顧流俗歟愛士之心通於<lb/>
天而天同神比歟抑某有歸向門下之心而天人<lb/>
之間自然遇合歟雖然某之遇乎閤下則存乎閣<lb/>
下也鄙文一巻藉手為贄幸賜之覽觀察其心収<lb/>
其迹而成其所以天不宣<lb/>
　　　答趙季深書<lb/>
君子之學心以心之身以身之文以文之者也文<lb/>
<pb n="KR4d0266_SBCK_064-17a"/>
能昭之身不能履之盈尺之花方寸之蕚而不能<lb/>
成一粟之實君子謂之窽身能履之心不能不病<lb/>
之如鑄鉛以為東序之鍾黄其外以金而丹其追<lb/>
蠡以漆叩其音則瓦缶之不若君子謂之贗季深<lb/>
不亟其已之仕而憂其弟之未仕遜其所宜得之<lb/>
官以與弟此雖於聖人之中道為未契而清風髙<lb/>
誼已足以媿汗俗而震貪夫矣季深之心季深之<lb/>
身類非俗子之所能至也涵於經而肆於史出入<lb/>
於韓栁三蘇之源流身肖其心文肖其身季深有<lb/>
焉而反執禮甚卑求益其勇責報於僕甚豐此人<lb/>
<pb n="KR4d0266_SBCK_064-17b"/>
之所以為季深喜而為僕懼也眀知其中之空虛<lb/>
而姑樂乎人之繆敬此有若所以見窮於羣弟子<lb/>
而沈重之所以見棄於徐文逺也歟車覆於前吾<lb/>
又從旃季深盍舍我哉季深之文大抵義說不如<lb/>
論篇論篇不如䇿䇿不如詩季深厚意不可虚辱<lb/>
故以三不如之說藉手於將命者季深楙之而已<lb/>
　　　上史侍郎書<lb/>
某聞之天下之不治不生於有所不顧則生於有<lb/>
所不屑夫天下之事過於恤者敗過於不顧者又<lb/>
敗過於詳者無成過於不屑者亦無成天下之難<lb/>
<pb n="KR4d0266_SBCK_064-18a"/>
治何為其如此也昔者秦人之治蓋嘗懲於不屑<lb/>
之無成吏不肅則國媮秦人無不肅之吏民不力<lb/>
則國貧秦人無不力之民兵不威則國弱秦人無<lb/>
不威之兵然秦人無三者之短而秦祚無一日之<lb/>
長何也知懲其所不屑而不知墮於其所不顧也<lb/>
昔者晉人之治蓋嘗懲於不顧之必敗矣秦人言<lb/>
利晉人不言利而言名秦人言事晉人不言事而<lb/>
言理秦人言法晉人不言法而言道然晉之與秦<lb/>
有異治而無異亂何也知懲其所不顧而不知墮<lb/>
於其所不屑也且夫民之力竭而無餘也秦人猶<lb/>
<pb n="KR4d0266_SBCK_064-18b"/>
疑其有餘力也國之亂伏而有形也晉人猶信其<lb/>
無亂形也故夫晉人過於不治秦人過於治某生<lb/>
好為治亂之學力探之而非不幽也洞視之而非<lb/>
不白也而二者之說徃來於胷中者三十年而未<lb/>
有所决也豈其學之罪歟抑未見其人之罪歟索<lb/>
之古不若索之今見其學不若見其人如侍郎者<lb/>
豈非某之所謂其人哉蓋嘗得侍郎之五䇿而讀<lb/>
之矣其論治也似不髙其論兵也似不工此世俗<lb/>
之所以觀侍郎之論者也不知夫治無髙下而先<lb/>
用者為髙兵無工拙而後於機者為拙侍郎之論<lb/>
<pb n="KR4d0266_SBCK_064-19a"/>
治而談兵也知先於用而止耳知不後於機而止<lb/>
耳髙下工拙侍郎何心焉此某之所以竊窺侍郎<lb/>
之論者也昔者老聃將出闗人莫知之也而抱闗<lb/>
之更有尹喜者能候其氣而知之人莫之知五千<lb/>
言之書所以作也某好為治亂之學而未能决夫<lb/>
不顧不屑之說今得逢侍郎之過此而見焉而質<lb/>
焉非幸歟五千言之得聞與否可傳與否侍郎其<lb/>
圖之<lb/>
<pb n="KR4d0266_SBCK_064-19b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第六十四終<lb/>
<pb n="KR4d0266_SBCK_064-20a"/>
</p>
<p>
</p>
  </div>
</body>
</text>
</TEI>
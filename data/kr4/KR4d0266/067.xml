<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_067-1a"/>
誠齋集卷第六十七<lb/>
　　　　　　　廬陵楊　萬里　廷秀<lb/>
　書<lb/>
　　　荅萬安趙宰<lb/>
某再拜伏以即辰仲夏之月南風之薰㳟惟載道<lb/>
判縣中大契文巖邑政成民咏豈弟天棐循良台<lb/>
候動止萬福某老病餘生乗化㱕盡世味旅百羶<lb/>
薌㫖嘉滑甘調胹一生未嘗一染子公之指此心<lb/>
冷於波水淡於秋也獨於文士詩人一簡半札吾<lb/>
目合而不可使之覿吾手縮而不可使之攝吾口<lb/>
<pb n="KR4d0266_SBCK_067-1b"/>
噤而不可使之讀也不幸覿焉攝焉讀焉則推倒<lb/>
牖下之几掉脫頭上冠饋我我不食問我我不應<lb/>
也已而自悟自笑求其所以使我至此者而不可<lb/>
得也旁觀者徃徃怪此翁百無所嗜而何物㗖之<lb/>
乃中其欲如此夫我且不自知而彼之怪與不怪<lb/>
又何知焉初得載道騷詞賦篇七發等文是日之<lb/>
喜政如是耳蓋騷與賦固剞劂要眇動吾目貫吾<lb/>
心不淺也然我猶可能也至於七發自枚乗之後<lb/>
惟張景陽之七命足以摩其壘而與之周旋其餘<lb/>
作者皆自鄶以下者也惟河東栁子負固賣勇自<lb/>
<pb n="KR4d0266_SBCK_067-2a"/>
倚其異書竒字盤盤囷囷乎滿腹填膺小決之於<lb/>
永栁之諸記荅韋杜之諸書而大注之於予屈乞<lb/>
巧之騷詞然猶婪落文囿而無厭懋遷枚張之號<lb/>
名竄其七而增其一以為呉武陵虎祁冀北之問<lb/>
雲詭電譎風砰波澒竒怪端欲拉枚張而出其上<lb/>
此文人之狡獪姦黠之渠魁者歟自本朝諸公而<lb/>
枚乗此骵無復嗣響非不為也絶唱所在不可為<lb/>
也而吾載道刺手一取枚張栁子之光芒而囬之<lb/>
某也安得不適適而驚芒芒而自失也哉見其文<lb/>
恨不識其人班春亭上誠不自意兩不相謀而兩<lb/>
<pb n="KR4d0266_SBCK_067-2b"/>
適相值其喜又若之何昔人聞長安之樂者出門<lb/>
而哂笑而况真到長安者乎别去數閱月欲寄相<lb/>
思二字而未能遣騎墮一紙之書諏暄凉訪生死<lb/>
耿耿之心喋喋之談我所欲吐者公皆盡得之盡<lb/>
道之矣快哉快哉餉來禽山風滿把露液未乾薦<lb/>
之屏攝而後敢與婦子嘗之也一味珍感二色羽<lb/>
扇萬安黎庻闓懌之仁風忽吹翻山扉之花竹清<lb/>
凉次骨那復知人間之暑氣乎示教學記并圖當<lb/>
細細披讀也未見君子願言珍重即看宻縣茂宰<lb/>
之徴<lb/>
<pb n="KR4d0266_SBCK_067-3a"/>
　　　荅福帥張子儀尚書書<lb/>
某再拜伏以即辰火老金柔近秋益熱㳟惟判府<lb/>
安撫華學尚書尊契文奄七閩軍府之雄分萬乗<lb/>
旌旗之半威惠允洽天人是孚台候動止萬福契<lb/>
家玉婘均慶某老病餘生尚爾未死皆知已光映<lb/>
所逮也自去冬小児入京換官敬寓一書以候暄<lb/>
凉連辱報賜兩緘其一領略託子之請其一諗以<lb/>
將為三山之行是何意氣之勒勒詞㫖之諄諄也<lb/>
某自毘陵初得定交於執事見其眇然山澤之癯<lb/>
淡然雲水之僧讀書清苦澡身髙㓗以為一世之<lb/>
<pb n="KR4d0266_SBCK_067-3b"/>
之佳公子也已而同朝過逢益宻志趣益親又見<lb/>
其一議不苟随一事不苟止一情不苟合以為中<lb/>
朝名勝士也一日以王事同齋宿於浮屠之宫談<lb/>
間忽聞誦五字古詩則抵掌頓足舎牀起立驚而<lb/>
自失曰此陶淵明軰人語也此聲不嗣響久矣即<lb/>
索紙手抄一通以㱕于執事乃悔前日之知執事<lb/>
未嘗知執事也以執事之賢且文豈前之日異於<lb/>
後之日乎蓋前之日不䡖為某出而後之日不覺<lb/>
為某出也不䡖故鈎之而愈沉不覺故閟之而愈<lb/>
白夫能使執事閟之而愈白則某也亦必有以致<lb/>
<pb n="KR4d0266_SBCK_067-4a"/>
之矣以後之日能致執事之白則前日之沉豈執<lb/>
事之為某惜哉某是以悔而益悔也知與不知悔<lb/>
與不悔執事何與焉蓋自有職其咎者矣是時戊<lb/>
申四月五日也今十有三年矣相别十有三年而<lb/>
相憶如一日豈惟使某不能忘執事乃執事未嘗<lb/>
忘某也且此十有三年之間某與執事進歟退歟<lb/>
升歟潛歟通歟塞歟奚翅鵬之與鳩飛黄之與蟾<lb/>
蜍哉執事上赤霄踐台斗而不以是嫮於我某臥<lb/>
蘆花刺釣舩而亦不以是歉於公然二人者千里<lb/>
而常接膝異塗而常合志此豈調胹飴蜜以成其<lb/>
<pb n="KR4d0266_SBCK_067-4b"/>
甘諧合哇俚以傅其娯哉顧某又辱知於執事者<lb/>
某生好為文深不願人之知人亦卒莫之知者而<lb/>
執事前一書評某荅徐逹書謂酷以柳子易牙死<lb/>
已千載合淄澠二水以飲人人飲之者淄猶澠也<lb/>
澠猶淄也而執事望而知某某為淄水某為澠水<lb/>
固不得飲而後能别也某又加於易牙一等乎执<lb/>
事又云某雖不能作文至於見他人所作亦粗能<lb/>
識之昔曹孟徳袁本初同為游俠二人嘗抽刄劫<lb/>
人之新婚而本初失道墜枳棘中孟徳大呼云偷<lb/>
児在此本初一擲而得出是時主人知棘中為偷<lb/>
<pb n="KR4d0266_SBCK_067-5a"/>
児而不知呼偷児者亦偷児也執事不能作栁子<lb/>
何以呼栁子聊發千里之一笑且以謝棘中之惠<lb/>
　　　荅建康府大軍庫監門徐逹書<lb/>
某再拜伏以即日寒盡春生㳟惟緫幹學士年契<lb/>
自公整暇神勞素履台候動止萬福某一昨謝病<lb/>
自免㱕臥空山遂與世絶獨愛賢好文之心若瘕<lb/>
癖沉痼結於膏之上肓之下而無湯熨鍼砭可逹<lb/>
者而何敢望其瘳乎望其瘳固不敢望其小寧而<lb/>
不作亦且不敢也毎以此自苦亦以此自樂病而<lb/>
至於樂雖秦越人視之亦未如之何矣而何湯熨<lb/>
<pb n="KR4d0266_SBCK_067-5b"/>
鍼砭之尤乎哉退休五年䆮覚小寕今日大児忽<lb/>
遞至緫幹五月二書及詩文史評一編披讀未竟<lb/>
我頭岑岑我躰淅淅我心憒憒於是旧疾復作矣<lb/>
甚矣乎斯文之竒竒斯士之落落如腊之毒如酒<lb/>
之酖恍然<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>我於沉緜之鄉而不知其所從不克<lb/>
以自㧞也抑某與緫幹有何宿負有何沉寃而使<lb/>
我至此極乎詩甚清新第賦興二躰自已出者不<lb/>
加多而賡和一躰不加少何也大氐詩之作也興<lb/>
上也賦次也賡和不得已也我初無意於作是詩<lb/>
而是物是事適然觸乎我我之意亦適然感乎是<lb/>
<pb n="KR4d0266_SBCK_067-6a"/>
物是事觸先焉感随焉而是詩出焉我何與哉天<lb/>
也斯之謂興或屬意一花或分題一草指某物課<lb/>
一詠立某題徴一篇是已非天矣然猶專乎我也<lb/>
斯之謂賦至於賡和則孰觸之孰感之孰題之哉<lb/>
人而已矣出乎天猶懼牋乎天専乎我猶懼弦乎<lb/>
我今牽乎人而已矣尚冀其有一銖之天一黍之<lb/>
我乎蓋我未嘗覿是物而逆追彼之覿我不欲用<lb/>
是韻而抑從彼之用雖李杜能之乎而李杜不為<lb/>
也是故李杜之集無牽率之句而元白有和韻之<lb/>
作詩至和韻而詩始大壊矣故韓子蒼以和韻為<lb/>
<pb n="KR4d0266_SBCK_067-6b"/>
詩之大戒也書數篇皆閎以肆不能免乎于世而<lb/>
皆不䘮己嘗從事乎埸屋之文而此乃不類乎場<lb/>
屋之文是難能也其他可能也史評妙絶一世矣<lb/>
如蕭相國之門得士之多如項羽善將兵而不善<lb/>
將將如史不載蕭何所竒韓信之語而探知其語<lb/>
如項羽英布時分軍為三之或得或失如世未嘗<lb/>
無士如洪羊當誅而不可烹如衛霍之客去留不<lb/>
以兩將軍之盛衰如公孫洪張湯接天下士而未<lb/>
嘗得一士此數條乃古人眸子所未嘗覷見者而<lb/>
今獨發擿之至於晁錯東市之禍乃敎人主以術<lb/>
<pb n="KR4d0266_SBCK_067-7a"/>
數之效公孫洪険賊之隱心與張湯暗合者九婁<lb/>
敬蕭望之雋不疑不肯易衣露索觧剣以趍合上<lb/>
好此三條者尤足以塹刑名之鍵誅姦邪之胔障<lb/>
河曲之瀾其有補於吾道世敎豈小也兹又一編<lb/>
之中珠之靈蛇玉之連城也先察院非不得位而<lb/>
非得位者徳浮於位而位不浮於徳也今有子如<lb/>
此不得位而得子其不賢於得位乎某也諸子鹿<lb/>
鹿真景升児子不啻也旣以為先文賀又以為某<lb/>
媿耳然大児乃得親炙賢同僚豈不足以為某賀<lb/>
乎命戒諸上官書此某之責也知士不薦自同寒<lb/>
<pb n="KR4d0266_SBCK_067-7b"/>
蟬吾尤昔人而又為之然今之能為人軒輊者勢<lb/>
焉而已矣而某也韓安國之死灰柳子厚之糞壤<lb/>
也是能為緫幹之軒輊乎先是大児來求某之薦<lb/>
書以徹聞於諸公間有不待某之書而已舉之者<lb/>
有待書而即舉者財一二而已矣有雖不及舉而<lb/>
猶荅書者有得一書而不荅者有得一書再書三<lb/>
書而不荅者為子受詬其不淺之為大夫乎為子<lb/>
受詬孰若為賢受詬况未必盡詬乎然計其必應<lb/>
而扣焉猶未必應也然猶可扣也知其必不應而<lb/>
扣焉是欺友也與其欺也寕已張极曹頃某在金<lb/>
<pb n="KR4d0266_SBCK_067-8a"/>
陵時渠以其叔父泉幹公京削為囑旣而某不能<lb/>
及若扣焉縱彼不言籍獨不媿於心乎尚書帥亦<lb/>
聞已深相知且相許緫卿漕監亦與帥同此意似<lb/>
不必更假某之言以分其特逹之恩也或持是書<lb/>
以呈似焉即薦賢之至公也又奚以私扣之陋為<lb/>
哉其餘皆無半面惟石漕乃故人之至不薄者且<lb/>
嘗以大児之舉扣之今旣未拜其賜敬納一書然<lb/>
亦未敢必也特自計其可必者止如此臂痛視管<lb/>
城子如冦讎乆不與通乃今與從事不獨瘕癖之<lb/>
<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>復作臂痛遂大作矣惟自貴珍善刀蔵噐以待<lb/>
<pb n="KR4d0266_SBCK_067-8b"/>
時須<lb/>
　　　荅興元府章侍郎書<lb/>
某再拜西望奏記興元大帥顯學侍郎尊契大即<lb/>
日献歳華始萬寳趨新㳟惟身作金城蕐戎寧壹<lb/>
天棐忠賢台候動止萬福某伏自壬子八月謝病<lb/>
自免㱕卧空山我南公西楚星蜀月同光共影從<lb/>
此分矣從此逺矣我書安得至於公之側公書乃<lb/>
忽隨於我之前快哉快哉還家五年相去萬里未<lb/>
嘗烹長鬚之鯉未嘗射上林之鴈未嘗逄呉中之<lb/>
黄耳而乃得故人萬金之書其從天降耶飲食起<lb/>
<pb n="KR4d0266_SBCK_067-9a"/>
居頓異於常時者數日而不自覺也妻孥覺之且<lb/>
怪之以為吾翁未嘗有此事也某定交海内未嘗<lb/>
得罪於一人亦未嘗泛交於一人獨於蜀中之士<lb/>
大夫若釋氏所謂宿縁者徃徃見而合者獨多於<lb/>
他處如紫巖先生我師也雍公我知已也欽夫仲<lb/>
秉徳茂我友也是數公者我初不以世俗之求求<lb/>
之彼亦不以世俗之知知之皆一見而合合而乆<lb/>
乆而不渝澹乎若水乃過於醴之甘汎乎若萍之<lb/>
適相值而礭乎若金石之不可觧求其所以合而<lb/>
無以合求其所以乆而不知其何以乆非徒我不<lb/>
<pb n="KR4d0266_SBCK_067-9b"/>
曉此也數公者當亦莫曉乎此也不㱕之於宿縁<lb/>
於何而㱕哉台座輕裘緩帯投壺雅歌掌國西門<lb/>
之管用儒者道徳之威折敵人千里之衝不旣多<lb/>
厯年所矣乎召希文於慶起彦國於青獨不可歟<lb/>
而來教乃有去家不過半月程乃未能一去之語<lb/>
非所望於蕭傅也君子之道或出或處或黙或語<lb/>
若二事也而實一事也聖人曷嘗貴處而賤出褒<lb/>
黙而貶語哉要㱕於是而止耳某之不出也非某<lb/>
也老喚之於前而病嗾之於後也某羸然之骨瘦<lb/>
無一把而或喚焉或嗾焉某雖欲出亦烏得而出<lb/>
<pb n="KR4d0266_SBCK_067-10a"/>
台座以一世人物而任國西事其不䡖而重也昭<lb/>
昭矣顧欲披漁蓑把釣竿與老友競一槩之節未<lb/>
聞皐䕫争箕山之瓢蕭曹妬商山之芝也徳茂無<lb/>
怠徳茂無怠徴近詩今<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>一編獻樵歌於清廟之<lb/>
頌奏蛩聲於阿閣之鳯當不嗔也當一笑也心事<lb/>
襞積非故人誰吐對俗人有不吐而已耳今於台<lb/>
座之前可吐乎否也吐矣而又不盡去喫茶去願<lb/>
此寕有盡乎且截断葛藤喫茶去喫茶去願言加<lb/>
餐良食以為吾道之鎮公子世俗之祝公不欠此<lb/>
真蜀附子荷逺餉得以扶衰降拜有萬其感台閎<lb/>
<pb n="KR4d0266_SBCK_067-10b"/>
玉眷郎娘㳟惟受祉山則向來令似相見於金陵<lb/>
者今官何許醉筆悪語尚能記憶耶家有師匠何<lb/>
必問外人也<lb/>
　　　與材翁弟書<lb/>
某啓材翁主簿學士賢弟某不幸平生多以忠信<lb/>
獲罪於人且如歳前入城偶聞衆論謂令兄濟翁<lb/>
入京欲一見言者而辯之又謂此行少遽恐言者<lb/>
不察而吾弟下問當如何處此某不思而對謂止<lb/>
有今日参部明日射闕徑出國門而去屏跡不與<lb/>
物交上不見廟堂下不見故旧雖㓜輿來見亦勿<lb/>
<pb n="KR4d0266_SBCK_067-11a"/>
見之蓋族姪尚不見則豈有見諸公于進之謗處<lb/>
患難行乎患難當如此耳而濟翁有書與長孺其<lb/>
詞盛怒謂公見廟堂明納闕劄何害何必匿形蔵<lb/>
跡之非姦黨便至累㓜輿也且某本献屏跡避謗<lb/>
之說而乃生姦黨累人之疑一何反也㓜輿自換<lb/>
授注部闕何憂乎濟翁之累而某又豈排䧟族弟<lb/>
為姦黨者哉昔楚靈王見辱於慶封不勝其忿而<lb/>
囬師威頼頼未嘗犯靈王也犯靈王者慶封之詬<lb/>
也頼何辜焉楚文夫人曰萬舞者戎備也今令尹<lb/>
不尋諸仇讎而於未亡人之側不亦異乎濟翁遭<lb/>
<pb n="KR4d0266_SBCK_067-11b"/>
别人譛諸言者其怒不尋諸仇讎而施於族兄不<lb/>
快於慶封而快於頼何以異此且某献忠之時言<lb/>
者無恙也濟翁至京則言者寒矣若言者尚炎則<lb/>
某必為忠言者旣寒故某為罪言一也而時則二<lb/>
也某老謬不死三忤濟翁矣自丙午之秋濟翁自<lb/>
吉州入京是時某為都司濟翁欲求作親弟牒試<lb/>
某不敢欺君以踈族為親弟濟翁大怨一忤也戊<lb/>
午之春濟翁又來求以假稱外人不相識而以十<lb/>
科薦某不敢欺君以族人為外人濟翁又大怨二<lb/>
忤也今又有姦黨累人之怨三忤也某雖已挂冠<lb/>
<pb n="KR4d0266_SBCK_067-12a"/>
然威頼之師若未快其意可無懼乎况三子未免<lb/>
薄官官塗相遭大憂未艾也碩吾弟以一言觧老<lb/>
謬妄言之罪或繳此紙以呈似焉臨紙足如履氷<lb/>
皆如負霜誅之釋之皆不敢自必也不宣<lb/>
　　　與南昌長孺家書<lb/>
今月初五日誠齋老人得大児南昌令長孺家書<lb/>
并送至大師報書今口占令幻輿秉筆書之以告<lb/>
汝曰章允至得汝書知汝一室長㓜安平二老甚<lb/>
喜又盥手披讀大帥書詞益喜汝辞行時謂吾有<lb/>
三子中男次公去年最先出仕今長孺又出仕次<lb/>
<pb n="KR4d0266_SBCK_067-12b"/>
第十月小男㓜輿又出仕恐吾索居無聊欲迎侍<lb/>
二老就飬官寺善如汝之請也然吾平生寡與初<lb/>
仕贑掾庀職一月有所不樂欲棄官去先太中怒<lb/>
撻焉乃止後三立朝三棄官至江東漕遂永棄官<lb/>
是時吾年六十六耳若曰几案吏道猶可以勉而<lb/>
能也然决焉舎去還家待盡至七十而納禄三請<lb/>
而得俞汝視我平生之出此心樂否也今汝之請<lb/>
父子之至情豈不欲相聚之樂然一出如移山之<lb/>
難則亦嘸然陽應曰諾而已汝以為我真從汝乎<lb/>
今不知此聲奚自而徹于大帥之聼乎大帥報書<lb/>
<pb n="KR4d0266_SBCK_067-13a"/>
之中謂吾若肯來豫章之草木魚鳥皆有喜色汝<lb/>
書中又傳大帥面命之詞謂吾若肯來則西山南<lb/>
浦皆有光蕐又有傳大帥之意者許以廩人之繼<lb/>
粟許以客右之殊禮許以樓舩之浮家吾老棄山<lb/>
林毎謂一生罕逢特逹之知已如古人者乃今忽<lb/>
有之汝知吾此時之心樂否也即與汝母謀秪俟<lb/>
㓜輿之官漕浦之後戒行李卜吉日遣人前期白<lb/>
太帥假舟楫矣旣而取汝家書旋觀之則有不可<lb/>
者汝書有今日作縣真不可為之詞又有窮空煎<lb/>
熬入寡出多之詞又有最苦最苦千悔萬悔之詞<lb/>
<pb n="KR4d0266_SBCK_067-13b"/>
又有雩榮不應原田盡槁催科之考定入下下之<lb/>
詞今有人嘗犯風濤而屢見険者幸而舍舟登岸<lb/>
矣入山而居入林而安矣一日偶游江臯河濱復<lb/>
見有一葉之舟掀舞於衝風駭浪之中有不掩目<lb/>
而走悸心而㱕者乎今大帥招我以恩書待我以<lb/>
殊遇而乃聞汝之言如此有以異於登岸之人見<lb/>
一葉之危乎蓋家人饋我而我不餐問我而我不<lb/>
應者自此三數日而不寕也聞其言且然若遂翩<lb/>
然而東下就汝而與居日夕見汝之煎熬㘴卧見<lb/>
汝之愁苦汝謂吾心樂否也吾幸而㱕來九年優<lb/>
<pb n="KR4d0266_SBCK_067-14a"/>
優其休坥坥其遊進不羡伊周退不羡巢由汝今<lb/>
移汝之煎熬為吾之煎熬嫁汝之愁苦為吾之愁<lb/>
苦而乃愁酒以壽我愁飯以飴我愁容愁聲以侑<lb/>
我而曰此参之養志賈之擊鮮也汝謂吾心樂否<lb/>
也汝𣣔吾一報果來之期將以白大帥吾是以艱<lb/>
於此報也易曰安其身而後動蓋不有所安不可<lb/>
以動不有所不去不可以來今使汝母不來而吾<lb/>
獨來乎不可也今使吾遽與汝母偕來乎不可也<lb/>
今使吾暫來而忽去乎不可也汝將奚以為吾慮<lb/>
乎哉汝欲别鑿一門與汝異户而出固善矣然自<lb/>
<pb n="KR4d0266_SBCK_067-14b"/>
西而北復自北而南復自南而東亦恐反勤兩司<lb/>
車騎之迂逺仍恐翦棘除道之労費也如之何果<lb/>
來之問汝更精思之熟計之汝有以吾報而後吾<lb/>
有以汝報也然大帥知我甚深愛我甚勤招我甚<lb/>
度終當一徃以荅此恩意今未可耳九月七日吾<lb/>
付長孺<lb/>
　　　荅虞祖禹兄弟書<lb/>
十月一日具位楊某謹西望再拜復書于思館制<lb/>
参直閣判府直閣知亟直閣伯仲閣下某於今年<lb/>
二月二十日逺承伯仲各賜手書又申之以長牋<lb/>
<pb n="KR4d0266_SBCK_067-15a"/>
以先師相先生銘詩授簡於退休之野人其禮若<lb/>
施之於所尊其意若惟恐其辞避者一何禮之踰<lb/>
憂之過也某先師相之老門生也某而辞避將誰<lb/>
諉乎且某受先師相之恩竊意伯仲間亦未必盡<lb/>
知也某何忍辞避哉某自乾道庚寅為邑於洪之<lb/>
奉新是時年四十有四矣自張魏公先生薦試館<lb/>
職而不克就至是知己希矣自分老死州縣矣庀<lb/>
職六閱月忽有命自天擢某為國子博士蓋先師<lb/>
相薦之　孝宗皇帝而用之也嗟乎宰相之不敢<lb/>
薦士乆矣况敢用之乎彼其所以不敢薦用人士<lb/>
<pb n="KR4d0266_SBCK_067-15b"/>
者何也是有三私焉蓋曰人某謂我私親暱也私<lb/>
郷黨也私貨利也是以不敢也人惟有所歉者不<lb/>
敢於天下之至公人惟無所怍者敢於天下之至<lb/>
私是故非能私乎士不能㧞乎士非能不私乎已<lb/>
不能私乎士所謂私乎士者非前所謂三私也私<lb/>
其賢且才以報國也夫惟不私乎已而私乎士所<lb/>
病不私耳私非所病也惟愈私則愈公耳先師相<lb/>
之薦某而用之也惟其去前之三私以就後之一<lb/>
私是以一舉而上無疑心下無異論然某不足以<lb/>
當也此其恩之䡖重大小何如也然此恩猶小也<lb/>
<pb n="KR4d0266_SBCK_067-16a"/>
先是歳在丁亥先師相召來自西初拜樞宻一日<lb/>
莆田陳魏公攜某所著論時事三十策以觀於公<lb/>
公曰不意東南有此人物於是招某一見待以國<lb/>
士面告以將薦于上夫古人感一飯尚殺身以報<lb/>
知己而况受國士之知乎亦何俟成均之除而後<lb/>
為大恩也哉然此恩猶小也先是紹興辛巳某為<lb/>
零陵亟其冬逆亮大舉入冦傳聞　朝廷將有浮<lb/>
海避狄之議同官相顧皆無人色某與妻子自分<lb/>
無地措足此不足道也而二親亦相顧無色㣲先<lb/>
師相牛渚之役一家豈有更生之望哉豈惟一家<lb/>
<pb n="KR4d0266_SBCK_067-16b"/>
四海萬姓豈有更生之望哉孔子曰㣲管仲吾其<lb/>
被髪左袵矣其不然乎此恩之䡖重大小又何如<lb/>
也某與二親䝉更生之恩某又䝉㧞之州縣寘之<lb/>
朝列之恩此恩之䡖重大小果何如也受恩之不<lb/>
貲也如此獨不能效古人感一飯之報乎殺身猶<lb/>
可獨辞大書勲徳以詔萬世之責乎故曰伯仲一<lb/>
何禮之踰憂之過也雖然抑恐有以遺伯仲孝子<lb/>
仁人之大憂者王文正公非六一先生銘之司馬<lb/>
温公非東坡先生銘之亦安能與天地相永與日<lb/>
月争光乎哉今以先師相之忠孝文武元勲鉅徳<lb/>
<pb n="KR4d0266_SBCK_067-17a"/>
視王馬二公之賢無所與遜也顧屬之於野人之<lb/>
蕪詞某也且將與腐草共盡而自無傳者乃能使<lb/>
先師相之有傳乎伯仲獨不憂此者何也然先師<lb/>
相之勲徳雖無某之斐猶將必傳無疑也是先師<lb/>
相之傳無待於某之文而某之姓名與其文乃有<lb/>
待於先師相而附之以有傳也某何其幸哉來書<lb/>
示以行實三大編凡二十餘萬字某撮其要者約<lb/>
而為七千言似簡而實詳似䟽而實宻無遺善無<lb/>
溢美惟先師相私於某故某不私於先師相所以<lb/>
報也惟孝子仁人加察焉不宣某再拜<lb/>
<pb n="KR4d0266_SBCK_067-17b"/>
　　　荅徐君厚史君寺簿<lb/>
某伏似即辰良月初寒小春猶暖㳟惟居厚史君<lb/>
寺簿契文燕燕宅里飄飄僊官神介台候動止萬<lb/>
福某自壬子八月弃泥而西逮丙辰五月還笏而<lb/>
竢三歳三請乃危得之半生薄官十里九山始置<lb/>
是事堇保初服不作朋友羞猶堪上先人之丘墓<lb/>
也自此與世掃軌自閟自匿惟愁不知何許人五<lb/>
字誤落人間便敗吾事而况與百工交易開門通<lb/>
水火乎故人知我憐我當不督過我相忘於江湖<lb/>
也姜掾來訪袖岀妙帖未腵發而占之亟問别來<lb/>
<pb n="KR4d0266_SBCK_067-18a"/>
何如之狀則聞頃有亜夫之疾今苦子春之足則<lb/>
又問其或者將無藥動乎曰否抑有伐之者乎曰<lb/>
否問其奚事則曰浩然之氣有激之者某竊怪其<lb/>
有動心而無忍性也荷荷囬首浮梁之集山寺野<lb/>
酌我自㪺竹乗公自傾真珠紅相視而笑旁若無<lb/>
人自莊公惠施死二千年無此樂矣當是時二人<lb/>
者皆不知其為樂也由今思之可復此乎又聞盡<lb/>
倒陸賈之槖以㱕維摩之月上郎罷晨炊不懸罄<lb/>
否猶能下惟授徒以自食否貧自是吾徒之邶殿<lb/>
陋巷一簞未肯易方丈與數百也亦要未至餓不<lb/>
<pb n="KR4d0266_SBCK_067-18b"/>
能出户耳不頼固窮節百世當誰傳長哦此詩使<lb/>
人三歎也未見願言珍重即對宣室之問豈終窮<lb/>
者我則異於是<lb/>
　　　與鄭惠叔知院催乞致仕書<lb/>
某伏以即辰廪秋暑退清風戒寒㳟惟知院樞宻<lb/>
相公首斡鈞樞忠貫髙厚三神咸賛鈞候動止萬<lb/>
福某屬者奏記力所休致俯伏待命寂然罔聞方<lb/>
切憂懼不知所出忽張永州㱕送似鈞翰告敎之<lb/>
詞周諄煩悉若惟恐其意之不遑安其惑之不盡<lb/>
觧也夫㘴廟堂而深軫山林之野夫被衮繡而不<lb/>
<pb n="KR4d0266_SBCK_067-19a"/>
忘平素之墜履此古昔大臣盛徳之事而近世君<lb/>
子絶響而莫續者今乃獨見於相公而獨賜於某<lb/>
再拜三讀不知激烈之勃與而涕泗之横集也感<lb/>
謝至骨竊觀鈞論有云有請降䓁頗覚眼生信哉<lb/>
斯言可謂切中某書詞之病矣蓋其心本生於憂<lb/>
之太深懼之太迫故其詞愈措而愈拙也竊嘗聞<lb/>
之夫子曰臧武仲以防求為後於魯雖曰不要君<lb/>
吾不信也傳曰臣之禄君實有之專禄以周旋戮<lb/>
也東坡謝表曰草木被慶雲之渥彩魚鰕借滄海<lb/>
之栄光雖若可觀終非某有某也竊自惟念内之<lb/>
<pb n="KR4d0266_SBCK_067-19b"/>
無才徳之可稱外之無勲労之可紀一日㧞自庻<lb/>
僚之卑冗而躐陞法從之蕐職人雖不言己獨不<lb/>
愧今也求致其仕而安然據而有之請守其本職<lb/>
本階而㱕老焉豈不于要君之誅抵專禄之戮而<lb/>
犯非其有而有之之戒乎私竊以謂下之人當奉<lb/>
而還之以聼上之與奪若下之人奉而還之上之<lb/>
人聼之是其分也下之人奉而還之上之人還以<lb/>
卑之此朝廷不測之命而吾君吾相不貲之恩也<lb/>
非其分也又敢據而有之乎竊恐聖君疑焉願相<lb/>
公賜片言以啓焉亟相及諸公疑焉願相公賜片<lb/>
<pb n="KR4d0266_SBCK_067-20a"/>
言以釋焉鈞翰又云謝事之奏似乎太遽此又深<lb/>
中某舉措之病矣然抑又有說某舊與郷衮益公<lb/>
郷舉則同征行又同試春官又同晚與朱元晦厚<lb/>
善毎與二公書問還徃皆談心事某辛亥壬子官<lb/>
建康時已動挂冠之興與二公書必自歎年歯之<lb/>
未及㱕休之得毎書或云恨尚有六年或云恨尚<lb/>
有五年今年及之乃遲之遲而又乆豈非躬言之<lb/>
躬皆之乎是欺人也非欺人也欺天且欺已也欺<lb/>
之為罪以天凖人君子不以人為重以天凖已君<lb/>
子不以已為䡖是三罪者有其一已不可立於天<lb/>
<pb n="KR4d0266_SBCK_067-20b"/>
地間矣况兼之乎相公之所謂遽乃某之所謂遲<lb/>
也其所以遲者何也聖恩與知己之賜使人彷徨<lb/>
而不忍去也今年正月宜有此請矣正月不請而<lb/>
六月乃請非遲而何今夫千金之家置酒髙㑹而<lb/>
召鄰里禮已成矣三爵可出卜晝可止而主人歌<lb/>
客毋庸㱕之詩又歌不醉無㱕之詩此主人之恩<lb/>
也而客乃忘㱕必至於淋浪顛倒號呶蜩螗而不<lb/>
知止焉杜蕢之觶其得免乎夫愛客而厚其恩與<lb/>
全客而成以禮為主人者宜何擇也某也區區匹<lb/>
夫之尚而欲取必於聖君賢相某之罪死宣有餘<lb/>
<pb n="KR4d0266_SBCK_067-21a"/>
也記曰古之君子進人以禮退人以禮又曰君子<lb/>
之愛人也以徳使某而及今年七十之時未踰冬<lb/>
之日聖君賢相沛然湛恩厖洪退以禮而愛以徳<lb/>
全其㱕以蕐其老此非人間世之恩也實髙天厚<lb/>
地察父慈母之恩也若猶未也故當特請屢請不<lb/>
一請而止也放鶴出籠縱魚入海生當栄感死當<lb/>
冥報天地鬼神實照臨此心仰惟鈞慈察之則幸<lb/>
某不勝惶恐祈扣迫切之至<lb/>
　　　荅陸務觀郎中書<lb/>
某伏以即辰良月初寒㣲霰已集㳟惟致政蕐文<lb/>
<pb n="KR4d0266_SBCK_067-21b"/>
國史南宫舎人尊契丈立萬物之表期九垓之上<lb/>
天相台候動止萬福某自頃䝉遺詩可以妬之帖<lb/>
得之於新仲舍人之孫朱司理許亦随因之寄一<lb/>
行以謝焉故當無復石頭事否昨暮杜掾又送似<lb/>
妙帖偶一二士友相訪野酌吹燈發書乃推僕以<lb/>
主盟文墨為之司命則抵掌大笑其一人曰譎哉<lb/>
放翁旣妬之又推之一何反也是可笑也其一人<lb/>
曰謙哉放翁何可笑也古者文人相䡖今不相䡖<lb/>
而妬焉推焉曰妬云者戲詞也妬者推之至推者<lb/>
謙之至舎已主盟司命而推人以主盟司命不已<lb/>
<pb n="KR4d0266_SBCK_067-22a"/>
謙乎之二人者蓋皆墮放翁計中益可笑也大氐<lb/>
文人之姦雄例作此狡獪事韓之推栁是已韓推<lb/>
之栁辞之者伐之也然相推以成其名相伐以附<lb/>
其名千載之下韓至焉栁次焉言文者舉㱕焉僕<lb/>
何足以語此雖然亦豈不觧此栁謂韓之言不足<lb/>
信若放翁之幣重言甘僕敢信之乎有揜耳而走<lb/>
退舎而避耳信與不信辞與不辞之二人者知之<lb/>
乎螺江門外私酒豈敢望新做一箇布衫而况唯<lb/>
有羊叔子名與漢江流乎以雅故也厭祈招之愔<lb/>
情羡拊缶之嗚嗚何也耘叟之曲僕所傳者與世<lb/>
<pb n="KR4d0266_SBCK_067-22b"/>
同前之一疊也後一疊小異嘗聞之否宅相桒君<lb/>
詩句得夜半之真傳矣杜掾故人趙憲之玉潤旧<lb/>
嘗識之况長者之稱乎葛藤且止止言加餐飯下<lb/>
言長相思珍重<hi>暢岀户迎賔入城幹事便是楊保新來做得一箇寛袖布衫著來也</hi>
<hi>荷荷長云云</hi>
　　　荅袁機仲寄示易觧書<lb/>
某今月二十二日入城郭謁新尹趙文趙文一見<lb/>
某因首問機仲元晦宋臣皆故人無恙外趙文因<lb/>
取機仲易書五編及辯欧陽子易說一紙云機仲<lb/>
小忙不暇作書託以此文面授而口諗某焉某老<lb/>
<pb n="KR4d0266_SBCK_067-23a"/>
病乆不作書問躰中如何何敢以無書望機仲也<lb/>
抑機仲之賜有大於暄凉之書者何大乎此賜也<lb/>
五編一紙之作探天造之機緘發聖門之管籥皆<lb/>
先儒之所未覿後學之所未聞某也何人乃得覿<lb/>
而聞諸乎欧陽先生云不意老年見此竒特藉弟<lb/>
令得機仲一幅八行之書孰與仲多也此某之所<lb/>
以大之也機仲之言曰易者剛柔相易之謂又曰<lb/>
乾坤者易之大極又曰易之象數盡在乾坤又曰<lb/>
道之變遷㣲而難知又曰學易者不可不原象數<lb/>
淵哉子袁子之言乎切哉子袁子之乎引天下後<lb/>
<pb n="KR4d0266_SBCK_067-23b"/>
世之學者自葉而根自支而源者必此之言乎而<lb/>
某之𣢾啓何足以與於斯此某之所以大之也某<lb/>
也儒其號而不儒其實者也然抑嘗有志於斯而<lb/>
悾悾如者也蓋嘗以謂聖人之經如日在天一人<lb/>
仰之不若使衆人仰之庻各有得於日也如射有<lb/>
侯一人射之不若使衆人射之庻各有中於侯也<lb/>
若曰非離婁子無與於觀日非后羿無與於射侯<lb/>
則日無乃孤而侯無乃棄乎是以不度其陋而妄<lb/>
有志於斯也注六十四卦自戊申發功至己未畢<lb/>
務嘗出屯䝉以降八卦於尤延之矣延之我愛不<lb/>
<pb n="KR4d0266_SBCK_067-24a"/>
我棄也皆有所竄定焉某皆聴從而改之焉是以<lb/>
樂為延之出而忘其瀆焉又嘗出家人一卦於元<lb/>
晦矣元晦一無所可否也但云䝉示易傳之秘六<lb/>
字焉某茫然莫觧其意焉是以不敢復進焉今再<lb/>
以出之於元晦者出之於機仲正犯機仲變遷難<lb/>
知之戒也機仲能如延之之不我棄而我教乎幸<lb/>
也不然又曰䝉示易傳之秘乎戲也幸之戲之惟<lb/>
命焉<lb/>
誠齋集卷第六十七終<lb/>
<pb n="KR4d0266_SBCK_067-24b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_121-1a"/>
誠齋集巻第一百二十一<lb/>
　　　　　　　　廬陵楊　万里　廷秀<lb/>
　碑<lb/>
　　　宋故龍圖閣學士張公神道碑<lb/>
淳煕聖人在位二十有八載聖神武文道盛徳備<lb/>
奄有五三漢唐以還皆自鄶而下然天下知其聖<lb/>
矣至其所以聖則蕩無能名若稽盛大之極其惟<lb/>
從諫之聖乎嗚呼足矣堯舜之聖蔑以加矣於是<lb/>
忠鯁雲集用即丕㓛時則有若諫臣張公者山之<lb/>
岱嵩星之五行歟公諱大經字彦文世家建昌之<lb/>
<pb n="KR4d0266_SBCK_121-1b"/>
南城曽祖諱新祖諱本父諱冨俱隠徳不仕父贈<lb/>
至光禄大夫母朱氏封太冝人贈冝春郡夫人皆<lb/>
以公也光禄倜儻尚義而深不願人知君子知其<lb/>
有後公自総角從師刻志勵行不妄交游隷業精<lb/>
勤休澣不輟人罕識其面年十九罹光禄憂執䘮<lb/>
如禮敬奉慈母益力學問再舉禮部第紹興十五<lb/>
年進士公閲仕自尉南陵丞貴溪晋江宰言之龍<lb/>
泉簽書定江軍判官事守真州提舉湖南常平提<lb/>
㸃湖北江東刑獄入為監察御史大理少卿殿中<lb/>
侍御史侍御史右諌議大夫侍講禮部尚書侍讀<lb/>
<pb n="KR4d0266_SBCK_121-2a"/>
出守建寕提舉玉隆宫鴻慶宫太平興國宫積宫<lb/>
至正議太夫贈銀青光禄大夫爵清河郡侯食邑一<lb/>
千九百户享年八十有五公在江東半嵗召入覲<lb/>
公見　上歴陳民瘼時務氣和詞直翊日除監察<lb/>
御史先是　上欲重風憲之選命條上部使者十<lb/>
人御筆獨可公姓名召見　上曰朕於十中得卿<lb/>
一人以卿風力峻整命下中外聳歎公自惟暮歯<lb/>
擢自逺外益思𥙷報首論士風四弊曰掊克媮惰<lb/>
誕謾浮虗時初秋閔雨詔兩浙江東慮囚言諸路<lb/>
獄多淹滯有未决者一百有六十欲令刑部書之<lb/>
<pb n="KR4d0266_SBCK_121-2b"/>
于籍嚴立其期趣令具獄庶囹圄一空感召和氣<lb/>
以消旱暵一再言之　上嘉其言増秋二等大理<lb/>
正丞比年居外公以為言有㫖作舍寺廷由是寺<lb/>
官無居外者朝列蕭然淳煕八年為殿試考官對<lb/>
䇿切直者置前列其在殿中首言今日之不治由<lb/>
大臣不任責又言勑局儲才之地冝選仕而已試<lb/>
者仍不除兼官又以治民之本在監司請令侍從<lb/>
給舍舉郡守之通敏可監司者一二人職事官𥙷<lb/>
外亦必觀其才力勝任然後畀之諸路捄荒監司<lb/>
守令之賞冝戒偽濫時二麥既登流徙稍復而飛<lb/>
<pb n="KR4d0266_SBCK_121-3a"/>
蝗頗多公言於　上曰願　陛下深思天人相與<lb/>
之理彌加警懼飭大臣講求人事之未至者更張<lb/>
而力舉之政刑之間益致其謹俾内而百官有司<lb/>
輸忠讜崇寛大各修其職以濟事㓛外而監司守<lb/>
臣察貪吏平冤獄去苛㰸以寛民力而息愁歎公<lb/>
嘗因見　上談間奏云　陛下面命講讀官欲<lb/>
鍳徳宗之失令各言缺失謙冲如此何憂不治<lb/>
上曰徳宗不學不知道公奏云信如　聖訓徳宗<lb/>
拒諫飾非奉天所聴陸贄之言皆出强勉<lb/>
陛下從諫如流實　宗社之福其在䑓端首進正<lb/>
<pb n="KR4d0266_SBCK_121-3b"/>
人心之説以為士風未厚吏治未肅民力未蘓和<lb/>
氣未應臣嘗求其故毋乃人心之未正乎昔<lb/>
仁宗嘗患搢紳躁竸文彦博以為恬退者擢則趨<lb/>
求者耻乃薦張環韓維軰　真宗嘗問治道何<lb/>
先李沆對以不用浮薄此最為先因言梅詢曽致<lb/>
堯等不可用今能如此則浮薄之風何患不革陳<lb/>
絳贓敗　仁宗諭輔臣以訓飾親民之官轉運張<lb/>
士遜辞王且且以榷利為戒今能如此則貪刻之<lb/>
風何患不革臣願　陛下用人之際益思所以察<lb/>
邪正崇忠厚表廉白明義利彰示好悪俾中外知<lb/>
<pb n="KR4d0266_SBCK_121-4a"/>
趨附浮薄者之必抑貪汗掊克者之必去則莫不<lb/>
洒濯其心靡然一皈於正　上再三稱善至言朝<lb/>
士謁告以免朝参浙西收租而加公量諸軍市為<lb/>
諸郡遏糴奉使不可以不素擇監司不可以限資<lb/>
格事皆施行而監司一説　上尤注意妙邊寺丞<lb/>
四人同時臨遣中外咸以為榮其在諫省首以警<lb/>
懼為戒謂人主之患莫大乎安於小成足於近效<lb/>
而無始終不息之志故愛君憂國之臣每以逺大<lb/>
之效古人之事業勉其君以必為魏證願為良臣<lb/>
蓋以臯䕫自任而致太宗於堯舜也<lb/>
<pb n="KR4d0266_SBCK_121-4b"/>
陛下宵旰圖治二十二年于兹而其效猶未能逺<lb/>
過於太宗比年以來旱蝗継作星緯失常雖宸心<lb/>
焦勞聖徳感召而獲一稔之應退舍之祥然天人<lb/>
相與之際蓋有甚可畏者欲望　陛下謹終如始<lb/>
天心既格而警懼之誠益專沴氣雖銷而修省之<lb/>
意愈篤不為近㓛毋急小利必欲措世泰和而後<lb/>
已　上深嘉納官官陳源以姦敗公言欲革此習<lb/>
當裁之於未然公見民力愈困請通漕臣之計以<lb/>
𥙷州郡之有無拘户絶之租以廣常平之儲偫又<lb/>
請嚴贓罪改正之法以懲貪黷之吏收外路辟闕<lb/>
<pb n="KR4d0266_SBCK_121-5a"/>
皈吏部以杜私謁而通孤寒公嘗從容奉燕間<lb/>
上曰比來中外亦無事公退而上䟽曰臣聞治不<lb/>
忘乱此人主之逺圖也漢文帝時可謂安矣而賈<lb/>
誼以為方今之勢猶抱火厝之積薪之下而寢其<lb/>
上　本朝　仁宗時可謂治矣而蘓洵以為天下<lb/>
之㔟如㘴敝舩之中駸駸乎将入於深淵蓋二臣<lb/>
之心憂治世而危明主不得不然也今者法度修<lb/>
明紀綱振肅上下和輯邊陲晏清謂非治安可乎<lb/>
然邊境雖安而輿圖未復災修雖消而豊歳未可<lb/>
必至如寛賦𥙿民選将練兵急人才厚風俗未能<lb/>
<pb n="KR4d0266_SBCK_121-5b"/>
副　聖意之所欲者尚多也臣願　陛下愈加兢<lb/>
業日新又新毋以古人之治為難能而勉其所未<lb/>
至毋以今日之効為已足而堅其所欲為<lb/>
上忻然開納秋旱下　詔求言公上䟽陳四弊曰<lb/>
臣聞心和則氣和氣和則形和形和則聲和聲和<lb/>
則天地之和應今者旱暵之繇蓋人心不和有以<lb/>
致之民力困竭而愁嘆者多軍士貧乏而嗟怨者<lb/>
衆當今之弊無大於此二者夫民力之竭由於賦<lb/>
㰸之無藝賦㰸無藝本於財計之趣迫州縣之間<lb/>
繒帛不受其物而多折其估米粟過收其贏而何<lb/>
<pb n="KR4d0266_SBCK_121-6a"/>
止倍輸峻榷酤之禁苛関市之征至如預借田租<lb/>
誅責積負羅織以罪而罰入其財無名之需數外<lb/>
之㰸有不可殫舉者督迫之㔟自上而下民之愁<lb/>
嘆理所必然蘓民力而息愁嘆其必自版曹始版<lb/>
曹寛則州縣寛州縣寛則民力蘓矣　國家竭天<lb/>
下之財以飬兵而軍伍乃有貧乏之嘆何哉蓋生<lb/>
歯滋衆而廩給不贍故負薪鬻屨亦皆為之為主<lb/>
帥者又多務剥下以濟其私臣聞之道路皆謂中<lb/>
外兵帥多出貴倖之門主之者唯譽其美恃之者<lb/>
略無所憚平時賂遺之費非天雨鬼輸軍士安得<lb/>
<pb n="KR4d0266_SBCK_121-6b"/>
不貪怨讟安得不作初傳　陛下欲親大閱士卒<lb/>
忻然俄而報罷殿帥閱習勞賚薄少遂有太半不<lb/>
聲喏者試藝㓕裂軍容不整至有失馬踐死者紀<lb/>
律隳壊一至於此蓋由主帥營利自豊素召衆怨<lb/>
是以一旦臨事遂見乖謬池州統帥虐用衆力不<lb/>
勝其苦燕饋総領費用不貲軍情揺動怨語流播<lb/>
而黜罰皆未加焉臣願　陛下精擇將帥使之愛<lb/>
飬士卒窒其倖進之路察其借譽之私赫然如齊<lb/>
威王烹阿之舉則軍情悦而緩急可用矣然今日<lb/>
之弊復有大者臣聞漢王吉曰朝廷不備何以言<lb/>
<pb n="KR4d0266_SBCK_121-7a"/>
治左右不正何以化逺徃者一二近習固嘗招權<lb/>
納賂以致人言　陛下特發英断斥而去之雖舜<lb/>
之去四凶不是過也今道塗之人猶竊有議伹見<lb/>
于進者或得其所欲由徑者或遂其所求而竊意<lb/>
其有為之地者皆謂此軰在　陛下之前未必敢<lb/>
直指某人之賢與否也明言某人之求與此除也<lb/>
意者浸潤之言或得以乗其隙彌縫之譽或得以<lb/>
逞其私不然此軰居第名園越法踰制外莊列肆<lb/>
在在有之非賂遺之廣何以濟其欲耶臣願<lb/>
陛下踈斥姦回憸腐之人更選老成醇重之旧以<lb/>
<pb n="KR4d0266_SBCK_121-7b"/>
備給使痛懲僣侈抑絶倖門毋俾妄議上累<lb/>
聖徳然今日之弊又有大者臣聞韓愈嘗因旱抗<lb/>
論曰君陽也臣隂也獨陽為旱獨隂為水聖明在<lb/>
上而群臣不能盡心於國有君無臣是以乆旱觀<lb/>
愈此言其㫖深矣今　陛下厲精於上而大臣<lb/>
不任責於下今日進呈明日取　㫖殆不過常程<lb/>
荖除瑣瑣細故而已欲革一弊先恐召怨欲立一<lb/>
事惟恐累身事有可行而不行曰此　上意也人<lb/>
有當用而不用曰此　上所不樂也委其責於人<lb/>
而掠其㓛於已每事依違無所可否如此而望其<lb/>
<pb n="KR4d0266_SBCK_121-8a"/>
爕調隂陽感召和氣難矣臣願　陛下深鑒韓愈<lb/>
之言垂意人主之職責成宰輔一提其綱則天下<lb/>
之事必有能辦之者而　陛下又何勞焉閲旬日<lb/>
公見　上而言曰　陛下近以閔雨引咎責躬求<lb/>
言𥙷闕願擇衆言有可行者行之　上曰已令大<lb/>
臣録其可行者亦捐南庫錢與户部池州郝政與<lb/>
降充綂制官殿帥尋亦𥙷外蓋用公言也其在春<lb/>
官雖無言責而論思献納尤多如開數路而求賢<lb/>
以𥙷郎曹教兩淮之民兵以備緩急監司毋多騶<lb/>
從以費州郡諸路時行推排以惠貧民减宗子取<lb/>
<pb n="KR4d0266_SBCK_121-8b"/>
應舉數以廣睦族之恩増四川銓試律義以嚴門<lb/>
子之選求人才者大臣之職舉將才者二府之責<lb/>
馭軍冝嚴侈俗冝禁劇郡擇守以備監司之選治<lb/>
行列薦必推實迹之求中武舉者勿換文資宰岩<lb/>
邑者必由薦舉每進見縷縷為　上陳之其在講<lb/>
筵因講昜之家人損二卦深陳正家之道損上益<lb/>
下之義嘗侍　燕間賜座從容　上問日飲㡬何<lb/>
所餌何藥宦遊所歴何地嘗當春時<lb/>
上問玉堂花木云卿於此亦可少進杯杓及皈院<lb/>
即宣賜流香果實恩意周洽如此公婁祈退願為<lb/>
<pb n="KR4d0266_SBCK_121-9a"/>
祠官　上曰卿公廉必能為朕牧飬小民乃以徽<lb/>
猷閣學士知建寕公自除大宗伯至是衣帯鞍馬<lb/>
再膺蕃鍚都門祖餞從臣分韵賦詩朝士以詩贈<lb/>
行觀者歎息如二疏焉其在建寕未幾移鎮紹興<lb/>
公力祈免不拜　新命章數上乃被提舉玉隆宫<lb/>
之除以皈公還家省松楸㑹親友奬後進蔵書万<lb/>
卷周覽無倦鄉閭有枉抑不伸孤弱無告或貧不<lb/>
能舉婚䘮或不能詣吏部試禮部者公皆全而濟<lb/>
之至親近族或月有所給焉継領南京鴻慶宫十<lb/>
六年　太上登位以覃霈轉通議大夫人特頒<lb/>
<pb n="KR4d0266_SBCK_121-9b"/>
詔奬進龍圖閣學士下　詔求言公乃上䟽言先<lb/>
正司馬光嘗論人君之大徳有三曰仁曰明曰武<lb/>
致治之道有三曰官人曰信賞曰必罰又曰當法<lb/>
夀皇之孝與勤倹遵行<lb/>
夀皇之畏天愛民任人納諫又言毋恃和好之安<lb/>
而忘備禦之謀紹熙改元領太平興國宫告老以<lb/>
通奉大夫致其仕公夀登八十闔室驩躍於立春<lb/>
講慶命章綵服重行拜舞捧觴稱夀鼔吹並作内<lb/>
外姻旧載酒設禮撰為詩歌以賛美之尋開賔筵<lb/>
踰月乃罷閭里歆艶以為盛事五年八月<lb/>
<pb n="KR4d0266_SBCK_121-10a"/>
皇上受禪覃霈於是有正議之命閏十月降詔撫<lb/>
問賜銀匳藥茗王人踵門恩光赫奕前此未覩也<lb/>
公姿禀特異年寖髙体氣益彊一日疾作頓甚粥<lb/>
食為廢湯劑靡効乃語諸子曰吾目可瞑吾愛<lb/>
君憂　國之心不可冺無一語及家事薨于正寢<lb/>
實慶元四年七月二十九日也訃聞<lb/>
天子憫之於是有銀青之贈公娶同郡蔡氏累封<lb/>
至淑人兩遇　慶夀恩以子加封咸寕蘄春郡夫<lb/>
人夫人與公同生於甲午先公八年葬子六人元<lb/>
謙早世元晋奉議郎主管台州崇道觀元益從政<lb/>
<pb n="KR4d0266_SBCK_121-10b"/>
郎監潭州南岳廟元豫儒林郎監潭州南岳廟元<lb/>
渙承事郎監筠州新昌縣酒税元復國子監發觧<lb/>
元豫元復皆先卒女二人長已笄而亡次適承節<lb/>
郎趙師復孫十二人國噐承事郎知吉州太和縣<lb/>
丞國華修職郎新興國軍司户参軍國均承務郎<lb/>
新監紹興府攴塩倉國成承奉郎新監温州攴塩<lb/>
倉國光國棟國樞國祥國蓍國基國俊國紀孫女<lb/>
六人長適從政郎南康縣丞吕伯固次適陳堯向<lb/>
大榮黄䇿皆舉進士餘未行曽孫男三人女四人<lb/>
皆㓜諸孤將以某年某月某日葬于可封郷梁家<lb/>
<pb n="KR4d0266_SBCK_121-11a"/>
湖之原從蘄春夫人之兆也公忠孝天得方重質<lb/>
實自奉清倹待人謙和言不妄發宇量恢莫測其<lb/>
際而開心見誠學問醇正識趣超詣處事精審慮<lb/>
患深長每先事而言或者以為過計已而信然冝<lb/>
春太夫人享年九十有八時公年亦六十象服委<lb/>
他金紫怡愉七迎板輿就飬公館士大夫榮之元<lb/>
晋等承顔飬志皆就祠禄元渙雖任筦榷間求檄<lb/>
皈侍及屬疾捐三子皆在左右云先事元晋以書<lb/>
赴告於予曰先公辱下執事與游乆故甚厚非執<lb/>
事誰冝銘予不得辞公為守令有惠化為部使者<lb/>
<pb n="KR4d0266_SBCK_121-11b"/>
風稜待制劉公國瑞狀公行實備矣兹不重出獨<lb/>
表其在言路関國之大事者著于篇銘曰<lb/>
諫罔惟行后罔聖名諫罔惟咈臣罔直聲於穆<lb/>
孝宗惟天為崇從諫一者聖名獨隆温温張公不<lb/>
婞厥衷不媕厥躬惟樸故忠朝陽在東鳯鳴梧桐<lb/>
匪鳯則鳴惟天為聡文皇徴珪臣主惟一舜一䕫<lb/>
不在淳熙<lb/>
　　　故工部尚書煥章閣直學士朝議大夫贈<lb/>
　　　通議大夫謝公神道碑<lb/>
淳熙聖人睿文自天典學日新尊道隆儒先路五<lb/>
<pb n="KR4d0266_SBCK_121-12a"/>
三於是儒學之士雲滃川匯人舒向家毛鄭也而<lb/>
其耋艾典刑之尤者在二淛則霅川程公泰之在<lb/>
西蜀則眉山李公仲仁父在江西則清江謝公昌<lb/>
國也然程李二公或以經學鳴或以史學鳴或以<lb/>
文辞鳴曰經而經曰史而史曰文而文者其惟謝<lb/>
公乎公諱諤昌國其字世家臨江之新喻其先叔<lb/>
方唐武徳初都督洪州因家于髙安至元和華徙<lb/>
居新塗十世而懋與弟歧子舉廉世充同登元豊<lb/>
八年進士第時稱臨江四謝舉廉字民師有藍溪<lb/>
集東坡蘓公與之論文有書尤稱其世上無真是<lb/>
<pb n="KR4d0266_SBCK_121-12b"/>
之詩蓋公四世伯祖也曽祖臻祖誠父革皆不仕<lb/>
父始徙居新喻自号清風老人累贈太中大夫母<lb/>
胡氏累贈淑人公㓜敏而愿不妄語誦書日記千<lb/>
言既冠文名載振屢薦名最後首送紹興二十七<lb/>
年第進士授迪㓛郎峽州夷陵縣主簿未赴江西<lb/>
常平使者王傳檄公攝撫州樂安縣尉公條治盗<lb/>
方略上部使者其要在開其徒自告三十一年至<lb/>
夷陵適北陲有興羽檄旁午邑缺真令州請於使<lb/>
以公兼邑事軍無乏興民亦不擾循左修職郎陞<lb/>
左從政郎授吉州録事参軍瘦死者旧瘞以鞂徃<lb/>
<pb n="KR4d0266_SBCK_121-13a"/>
徃暴骨公白郡取舩官棄材以棺㰸之氓有陳其<lb/>
姓者僮胠其篋以遁有隱盗者陳訢之官辞過其<lb/>
實反為隱盗者誣訴連帥龔公茂良怒欲沒入陳<lb/>
之産公為書以白帥陳氏竟免而師亦以是知公<lb/>
以薦者改左宣教郎知袁州分宜縣表孝悌崇學<lb/>
校政尚忠厚縣名難理積負於郡者數十万一歳<lb/>
常賦之外又鑿空索緡錢二万餘公歎曰桒洪羊<lb/>
復生亦不能矣乃䟽其弊於諸部使者力求蠲損<lb/>
得損亡㡬以母憂去後令許公及之継請于<lb/>
朝竟蠲積負十三万緡至公居言路又以分宜及<lb/>
<pb n="KR4d0266_SBCK_121-13b"/>
秀之華亭月摏同奏詔兩路漕臣躬至二邑廉問<lb/>
故袁之四邑例蠲正額緡錢僅二万而華亭又數<lb/>
倍焉分宜之民始有生意服除請為祠官以便飬<lb/>
親授主管台州崇道觀尋丁父憂服除授幹辨行<lb/>
在諸司糧料院除國子監主簿太學博士監察御<lb/>
史先是州縣役法乆蠧公里居時嘗教其里之人<lb/>
自占户之甲乙産之髙下當役者自請承之編為<lb/>
一書命曰義役至是以聞於　上下之諸路民多<lb/>
便之又論民之繇役有曰保長者有十二患又論<lb/>
湖州安吉复租繭絲之征既輸細綾又輸細絹請<lb/>
<pb n="KR4d0266_SBCK_121-14a"/>
蠲其一從之除殿中侍御史論士大夫八習曰不<lb/>
恤曰徇私曰貪恣曰刻薄曰侈汰曰䡖率曰詐偽<lb/>
曰隱蔽凢此八習為民八患宜法湯之官刑以儆<lb/>
之除侍御史首論已然之悪為易見未然之姦為<lb/>
難知謂之姦者冥於心晦於迹未易研究<lb/>
上嘉納之淳熙十四年淮浙大旱七月詔求直言<lb/>
乃條缺政如繋獄之淹如征商之苛如榷酤之羡<lb/>
如經総月樁之筭緡如越州廣徳軍之和買又條<lb/>
振貸七䇿其要在勸分從之除右諫議大夫兼侍<lb/>
講講尚書因言於　上曰先儒論學先致知經者<lb/>
<pb n="KR4d0266_SBCK_121-14b"/>
致知之源帝王之學先稽古書者治道之本故觀<lb/>
經者當以書為本觀書者當證以後世之得失<lb/>
上曰人君不知學則必至於自怠如唐太宗非無<lb/>
㓛也而不知學卿謂讀書取證於後世者甚善<lb/>
上又言及學問公對曰天下之事立本救弊而已<lb/>
臣嘗聞　陛下論及允執厥中蓋中者本也中則<lb/>
不倚自然無敝　上曰聖人所以貴中者無過與<lb/>
不及也嘗夜召見論及南北事　上曰當乗機㑹<lb/>
公曰機㑹雖不可失而舉事亦不可䡖<lb/>
上曰甚善公每遞宿必召見賜坐賜茶從容問曰<lb/>
<pb n="KR4d0266_SBCK_121-15a"/>
聞卿與郭雍從遊雍學問甚好公具陳本末<lb/>
上曰雍論性可取朕於性説獨取孔子性相近與<lb/>
上知下愚之説其言簡而易明自孟子而下論性<lb/>
者愈煩皆失性之本公對曰　陛下論性真得其<lb/>
要　上又問雍曽見伊川否公對曰程頥時雍尚<lb/>
㓜雍父忠者得頥之傳　上問曰觀雍議論多出<lb/>
於易有易觧否公對曰有其觧明白雍初封冲晦<lb/>
處士加封頥正先生皆自公發之　太上登極公<lb/>
献十銘其辞曰業成而難其敗或易兢兢保之常<lb/>
恐失墜道甚簡易在尊所聞帝王之學匪藝匪文<lb/>
<pb n="KR4d0266_SBCK_121-15b"/>
畏天之威主徳為最水旱雷風天之仁愛存心公<lb/>
正治之所起毫釐之私患及千里妄賞不勸妄罰<lb/>
不畏賞罰大權以妄為忌貪吏虐民戒石莫聴奬<lb/>
廉以激捷於号令民之疾苦幽逺難知日訪日問<lb/>
猶恐或遺財在天下理之以義未聞刻㰸其罪在<lb/>
吏乱之所生非止夷狄姧囬䛕説尤害于國自治<lb/>
十全可以理外重乃馭䡖䡖動為戒又䟽二事其<lb/>
一則謂治天下必有家法以為一定長乆之道其<lb/>
二則謂舉人望之賢以聳動中外則巍巍之㓛易<lb/>
以有成時稱十銘如李衞公丹扆箴云因經筵勸<lb/>
<pb n="KR4d0266_SBCK_121-16a"/>
講又陳二節三近累百千言大槩謂所當節者二<lb/>
曰宴飲曰妄費所當近者三曰執政大臣曰旧學<lb/>
名儒曰經筵列職未㡬𥙷闕薛公叔似拾遺許公<lb/>
及之有　詔各與卿監以示褒擢公献䟽曰以𥙷<lb/>
遺迁卿監官固陞矣意則非也况此二職<lb/>
夀皇復建之所以導諫用意至逺若驟廢之非新<lb/>
政所宜公嘗言有直諫有寓諫直諫者言之難受<lb/>
之尤難寓諫者言之易受之亦易嘗進講至書無<lb/>
逸嗣王其監于兹言於　上曰監之一字帝王<lb/>
治㓛之根本由三代而上以監戒之辞為常所以<lb/>
<pb n="KR4d0266_SBCK_121-16b"/>
治多而乱少堯舜之慈倹禹之菲飲食卑宫室湯<lb/>
之不邇聲色不殖貨利皆周公所言四君無逸之<lb/>
類也太康敗於丼酒桀敗於酒池厲王敗於荒酒<lb/>
幽王敗於沉湎淫泆皆周公所言商受酒徳之類<lb/>
也成王能用其言而躬無逸之行以致盛治誠可<lb/>
為万世法十六年四月除御史中丞尋權工部尚<lb/>
書六月上章請為祠官甚力除煥章閣直學士知<lb/>
泉州又辞乃除提舉江州太平興國宫秩滿再請<lb/>
者再既奉祠來皈天下士君子髙其風公始居縣<lb/>
之南郭名其燕㘴曰艮齋天下稱艮齋先生後居<lb/>
<pb n="KR4d0266_SBCK_121-17a"/>
東郭茂林脩竹環列其居而桂尤盛遂以桂山名<lb/>
其堂又皆稱桂山先生云紹煕五年十一月九日<lb/>
以疾薨於正寢享年七十有四階朝議大夫爵清<lb/>
江縣開國伯食邑九百戸遺表聞特贈通議大夫<lb/>
娶胡氏封淑人柔恭勤敏梱内之事不以毫髪煩<lb/>
公二子峴宣教郎新荖充江淮荆浙福建廣南路<lb/>
都大提㸃坑冶鑄錢司検蹈官峙先卒三女適進<lb/>
士丁南容胡定彭煟孫男四人淮渭皆登仕郎漳<lb/>
澧皆䕃𥙷未命女三人長適進士欧陽珙餘㓜公<lb/>
孝友温㳟出於天性清風老人喜詩公每征行有<lb/>
<pb n="KR4d0266_SBCK_121-17b"/>
賦詠必寄皈曰以此當綵衣之戲老人曰以是娱<lb/>
我足矣二親耋期而康寕朝夕侍飬怡愉見者感<lb/>
化教育二弟皆得公學識有舉庠序諮中淳熙乙<lb/>
未科每謂二弟曰二親髙年兄弟侍飬之樂雖聖<lb/>
賢亦所難必公毎云人之立志要以聖賢自期豪<lb/>
末私意不介胸中然後能與天地相似<lb/>
孝宗嘗有恬静正大之褒故烏䑓諫省出入七年<lb/>
凢所紏正無異論無怨言公有文集一百巻經觧<lb/>
四十三巻奏議十巻性學淵源五巻雜著二十巻<lb/>
孝史五十巻公之經學受易於郭雍以達于二程<lb/>
<pb n="KR4d0266_SBCK_121-18a"/>
謂艮者聖人之止無妄者聖人之動其銘有曰仁<lb/>
義忠信蓋無常名由近而推則勇於行又曰出門<lb/>
万里其塗蕩蕩用震以乾是曰無妄學者宗焉公<lb/>
之文大氐祖欧陽公與曽南豊予嘗謂公曰近世<lb/>
古文絶弦矣昌國之文如送陳獨秀序甚似欧而<lb/>
南華蔵記甚似曽皆我所弗如也予在朝時嘗攜<lb/>
二文以示兵部侍郎蜀人黄鈞仲秉仲秉以古文<lb/>
自命未嘗推表一人至見此文讀之一過曰好再<lb/>
過曰極好三過曰此古人之文非今人之文也鈞<lb/>
也見文集不少矣而獨未見此文果何代何人作<lb/>
<pb n="KR4d0266_SBCK_121-18b"/>
也予笑曰此古人今在中都之逆旅将詣曹而覔<lb/>
官黄驚曰乃今人乎慶元元年十一月甲申其孤<lb/>
峴奉公之喪葬於袁州分宜縣神龍鄉鍾山里西<lb/>
峰安覺院之右近太中淑人之塋從公志也後六<lb/>
年峴以書及文林郎充荆湖北路提㸃刑獄司幹<lb/>
辨公事欧陽朴之狀來曰先公葬六年而墓隧之<lb/>
碣未立非敢忘也念先友最故者加少而深知者<lb/>
又加少兼斯二者㣲先生碣之而誰也予因特書<lb/>
其大者其詳則有行狀與言行録銘曰<lb/>
皇矣維宋奎宿芒動文儒以光漂漢滌唐洛中之<lb/>
<pb n="KR4d0266_SBCK_121-19a"/>
程洞聖之經南豊之曽司文之盟豊祐以降疇嗣<lb/>
其響　中興昌辰謝公其人攡易之緼<lb/>
孝宗下問優入程域澄源乎艮以文而鳴古文勃<lb/>
興陟彼曽壇韶鈞其砰有一其得則百斯世云胡<lb/>
傷廉奄有其二公没六年草鞠新阡碑于隊前列<lb/>
彼下泉<lb/>
　　　六一先生祠堂碑<lb/>
嘉泰三年夏四月上庠名儒武寕胡公元衡以廷<lb/>
尉正膺　帝懋簡作牧廬陵幕府初開延見士民<lb/>
顧而喟曰此邦六一先生之故里也太守今日之<lb/>
<pb n="KR4d0266_SBCK_121-19b"/>
政其將疇師近舍先生逺取遂霸是宅鄧林而度<lb/>
材於他山航滄海而採珠於攴川於是每夜漏未<lb/>
盡十刻先雞以興盛服以出周諏民瘼允哲民情<lb/>
治賦以寛聴訟以詳敷政九思而後行録囚百慮<lb/>
而後決至於精意雩禜体為之瘁禱雨雨集祝雪<lb/>
雪至既十告朔仁形於心化孚于民山農溪叟咸<lb/>
以手加額曰此古儒者之政也前日開府之言其<lb/>
有合哉是足以對越吾郷先生文忠公矣公一日<lb/>
迨暇登方史君所作六一之堂則又仰而喟曰古<lb/>
者必祭有道徳者為樂之祖此禮經明訓也今居<lb/>
<pb n="KR4d0266_SBCK_121-20a"/>
六一之故國撫喬木之蒼然誦秋聲鳴蟬之賦覽<lb/>
唐書五代史之藁莪如之冠晬如之容忽乎瞻之<lb/>
在前也伊欲折白鷺之芰荷酌青原之石泉社而<lb/>
稷之乃無一精舍以安屏攝以為邦人考徳問業<lb/>
之地不曰室邇而人逺乎面堂之南得一虗亭増<lb/>
築一室猶先生之像而祠焉明年四月将屬士民<lb/>
落之移書万里曰紀祠之碣招神之些不在子其<lb/>
将焉在乃為之作迎享送神之辞曰<lb/>
繄斯文之鼻祖兮肇集成乎素王二太極而三兩<lb/>
儀兮曽謂逺賢於虞唐一刪一定而一繫兮紉天<lb/>
<pb n="KR4d0266_SBCK_121-20b"/>
紀而綴人綱膊盾止於麟筆兮遏万祀臣子以無<lb/>
將恫岱頹而設崇兮邪詖燄烈而波狂蹇道統之<lb/>
三絶兮疇再延孔氏之光隄無君無文之方割兮<lb/>
崒一孟之為坊撲虗無齊戒欝攸兮前一韓而後<lb/>
一欧陽㣲一聖三賢之澤兮人倫何怙而不亡惟<lb/>
泰元尊之丕仁兮賚先生乎　仁皇上以杗夫法<lb/>
宫兮下以玉乎此邦羗此邦之子衿兮疇莫扈先<lb/>
生之芬香耿先生之精爽兮千秋萬歲此邦乎不<lb/>
忘矧崇永之馬鬛兮宿草風悲而雨荒庸展省之<lb/>
不懐兮獨乆於潁乎相羊雲起青原之峩兮月湧<lb/>
<pb n="KR4d0266_SBCK_121-21a"/>
白鷺之茫筍有正版之葅兮相有羅浮之霜麴西<lb/>
江以為酒兮手北斗以為觴帥諸生北嚮以迎拜<lb/>
兮夀先生乎新堂乗囬風而載雲旗兮忽焉來皈<lb/>
乎故鄉<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校止<lb/>
誠齋集巻第一百二十一終<lb/>
<pb n="KR4d0266_SBCK_121-21b"/>
</p>
<p>
</p>
  </div>
</body>
</text>
</TEI>
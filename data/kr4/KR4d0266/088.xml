<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_088-1a"/>
誠齋集卷第八十八<lb/>
　　　　　　　廬陵楊　萬里　廷秀<lb/>
　千慮䇿<lb/>
　　　論相上<lb/>
臣聞聖人不能為天下求宰相而能為天下受宰<lb/>
相惟能受之是乃能求之歟知所以求之而不知<lb/>
所以受之則雖焦心側席而相不至搜岩剔薮而<lb/>
相不出夢卜物色而相不真蓋亦有出而至者矣<lb/>
其如不真何人主曰賢天下曰否人主曰忠天下<lb/>
曰耶人主曰才天下曰繆夫是之謂相不真是故<lb/>
<pb n="KR4d0266_SBCK_088-1b"/>
一言而天下譁之一動而天下折之非天子悟而<lb/>
逐斯人則斯人慙而去之耳且夫一邑不可欺以<lb/>
令一郡不可欺以守而天下獨可欺以相哉聖人<lb/>
之求宰相初不求也非不求也不求者所以深求<lb/>
之也是故聼天下之自求其人而我無與焉其得<lb/>
之也蓋曰爾自求之尓自得之吾為尓用之焉耳<lb/>
其用之也則曰尓遺我以其人吾為尓相之矣其<lb/>
人欲去而天下不允則曰還尓相夫是之謂能為<lb/>
天下受宰相古之聖人惟其受而不求是以求而<lb/>
必得得而必任任而必乆乆而必成蓋得而必任<lb/>
<pb n="KR4d0266_SBCK_088-2a"/>
故其人敢於盡任而必乆故其㓛不敗於揺敢於<lb/>
盡而不敗於揺亦何事之不成哉而古之君子之<lb/>
相其君亦不敢犯天下之所不許天下不許而君<lb/>
許之君子有深蔵逺遁以自脫天下之機而已昔<lb/>
者漢武帝相車千秋而取譏於匈奴魏文帝以賈<lb/>
詡為太尉而貽笑於孫權張昭薦李濤為宰相而<lb/>
周世宗薄其無大臣体夫能言天下不敢言之事<lb/>
而囬人主不可囬之疑有如千秋之賢乎䇿袁紹<lb/>
則取袁紹䇿馬超則取馬超有如詡之謀乎知張<lb/>
彦澤之必為晋患知周髙祖之必不為漢臣有如<lb/>
<pb n="KR4d0266_SBCK_088-2b"/>
濤之先見乎而或以譏笑於敵國或以不取於其<lb/>
君古者人主之用相如此其難也楚以薳子馮為<lb/>
令尹而子馮不食以避之晋以蔡謨為司徒而曰<lb/>
我為司徒後世必哂竟不拜唐李鄘為宦者引為<lb/>
相而鄘耻之竟不就職三君子者皆賢者也夫豈<lb/>
不堪於相而不欲冨貴哉古者君子不輕以身相<lb/>
人如此其嚴也後之君子違天以利其身咈衆以<lb/>
欺其君不計其身之所有以僥其分之所無可謂<lb/>
不智乎及得其所無而天下皆責之以所有上以<lb/>
誤其國下以誤其身皆是也可謂智乎<lb/>
<pb n="KR4d0266_SBCK_088-3a"/>
陛下即位之初蓋嘗謀之國人而得賢相矣天下<lb/>
方以為賀而<lb/>
陛下以為疑非<lb/>
陛下疑之也姦臣有以啓<lb/>
陛下之疑也使<lb/>
陛下持之不堅天下恨之<lb/>
陛下悔之亦無及矣而近歳以來每虗宰席以待<lb/>
其人天下聳而望曰其必有以慰我既而麻制一<lb/>
傳則天下悱然非之或曰此無聞之人也或曰此<lb/>
非君子或曰此何人而何以了此事故朝廷輕用<lb/>
<pb n="KR4d0266_SBCK_088-3b"/>
之輕視之亦輕罷之其来不為朝廷重其去不為<lb/>
朝廷輕其進不為天下喜其退不為天下戚舜之<lb/>
於臯陶湯之於伊尹武王之於太公齊威之於管<lb/>
仲蜀先主之於諸葛亮似不如此蓋<lb/>
陛下知為天下求宰相而不知為天下受宰相也<lb/>
故老相傳<lb/>
祖<lb/>
宗朝嘗闕宰相天下之望在於韓琦冨弼故洛之<lb/>
人則曰我丞相三詔不起也相之人則曰我侍中<lb/>
屢詔不行也此天下之人自擇宰相以遺朝廷今<lb/>
<pb n="KR4d0266_SBCK_088-4a"/>
天下豈無其人天下之望無所在<lb/>
陛下從其望之所在者而用之擇之在天下受之<lb/>
在聖主用而觀之效則乆之此真天下之相也而<lb/>
獨擾擾焉何也<lb/>
　　　論相下<lb/>
臣聞天子之相必其人有以自恃而後其人為足<lb/>
恃蓋天下大器也有有此噐者有負此噐者天子<lb/>
者有此噐者也宰相者負此噐者也匹夫有百金<lb/>
之噐則必擇其負擇其負故重其人夫惟重其人<lb/>
而後負之者輕其噐蓋人可以勝噐而噐不可以<lb/>
<pb n="KR4d0266_SBCK_088-4b"/>
勝人人勝噐者全噐勝人者顛舉天下之大而負<lb/>
之負之而不能堪挈之而不能舉事至而乱變起<lb/>
而驚已且無以自恃而天子何恃焉古之大臣居<lb/>
天下之至安而不驕居天下至危而不懾不勞談<lb/>
咲不動聲色而天下自定此其意非茍為不測之<lb/>
量虗為不折之氣以鎮服物情而已其必有以自<lb/>
恃也恃在應應在裕夫敵國之相圖姦雄之相窺<lb/>
固輕發於吾之所究而重發於吾之所裕夫惟先<lb/>
事而破其謀有事而出其不意發則應應則不究<lb/>
天下安得而不定天子者得斯人而相之則天下<lb/>
<pb n="KR4d0266_SBCK_088-5a"/>
可以髙枕而無足憂何則有足恃者也後之君子<lb/>
懦者既不足與有為而其勇者又徃徃得其所恃<lb/>
之似而無以實之蓋亦有所謂不勞談咲而不動<lb/>
聲色者矣然可與之居安而不可與之居危可與<lb/>
之守常而不可與之應變此其中無應變之機而<lb/>
其外示鎮服之度故無事則若不可測而有事則<lb/>
敗矣故夫古之相其君而當天下之變者蓋有鎮<lb/>
物以破敵者矣有同乎鎮物而不同乎破敵者焉<lb/>
有推誠以觧紛者矣有同乎推誠而不同乎觧紛<lb/>
者焉有示強以止乱者矣有同乎示強而不同乎<lb/>
<pb n="KR4d0266_SBCK_088-5b"/>
止乱者焉謝安遨遊飲博以當符堅房琯彈琴清<lb/>
談以當安史此同乎鎮物也然淝水大勝而陳濤<lb/>
大敗何也人不同也蓋安有謝元而琯有劉秩此<lb/>
其所以不同於破敵歟郭子儀單騎以入囬紇張<lb/>
延賞亦使渾瑊徹備以盟吐蕃此同乎推誠也然<lb/>
囬紇拜子儀而唐以安吐蕃㡬擒瑊而徳宗欲出<lb/>
避何也情不同也蓋囬紇之冦子儀知其情之不<lb/>
得已故變冦以為盟吐蕃之盟延賞不知其情之<lb/>
欲圖唐故變盟而為冦此其所以不同於觧紛歟<lb/>
裴度答朱克融以兵匠速來之語景延廣答契丹<lb/>
<pb n="KR4d0266_SBCK_088-6a"/>
以横磨大剣之語此同乎示強也然克融卒不敢<lb/>
動而契丹遂滅晋何也勢不同也蓋以克融而犯<lb/>
唐則以臣而叛君以晋而怒契丹則背惠而立怨<lb/>
此其所以不同於止乱歟當天下之變而决天下<lb/>
之機不可以一法應也得其一法而不得其不一<lb/>
之法未有不敗事者方晋之未捷謝安與王衍何<lb/>
以異而陳濤之未敗平凉之未變契丹之未動所<lb/>
謂房琯者延賞者景延廣者誰不以為謝安子儀<lb/>
裴度復出也哉蓋應變之難如此今強虜盗有中<lb/>
原之半者四十年矣自逆亮之斃其君臣日夜向<lb/>
<pb n="KR4d0266_SBCK_088-6b"/>
吾之隙而求吾之便又五六年矣此何等時耶然<lb/>
無事則翫而不戚有事則驚而失措不知朝廷所<lb/>
恃以應變者何人耶豈其以天下之大而空無<lb/>
一人之足恃上之人獨得而不憂也然則将求謝<lb/>
安郭子儀裴度之才何從而得之夫子曰如有所<lb/>
譽者其有所試人之能不能雖聖人不能逆知之<lb/>
者以其試之也然才可試而變不可試臨變而試<lb/>
才者垂死而試醫者也古之聖人惟能擇天下甚<lb/>
難之事以試天下之才故一且有急而不乱則試<lb/>
之者熟而儲之者素也嘗間冦凖以小臣言事而<lb/>
<pb n="KR4d0266_SBCK_088-7a"/>
為<lb/>
太宗之所知<lb/>
太宗屢以事宻詢於凖已知其有宰相之才當是<lb/>
之時天下承平豈有他變其何事於凖哉其後<lb/>
真宗澶淵之役獨决親征之議對敵髙卧天子恃<lb/>
之以為無恐諸將恃之以成大㓛者乃前日<lb/>
太宗所宻詢之人也今宰相之才無事而不求且<lb/>
不試裘而不絺明年何衣稲而不麥明年何食臣<lb/>
實憂之<lb/>
　　　論將<lb/>
<pb n="KR4d0266_SBCK_088-7b"/>
臣聞聖人之所以鼔舞天下使之奔走淬礪以争<lb/>
先於為用長治而不乱有急而不可乗者蓋聖人<lb/>
不示天下以其可窺而作天下以其不自止如此<lb/>
而已矣果不可窺也冝乎天下之不自止也天下<lb/>
之所以作之不起未起而復廢者吾之可窺者見<lb/>
而彼之自止者隨之今天下之所以患於無才而<lb/>
才尤患於無将其病在此方邉事之奐芒芒然以<lb/>
求將也天下則亦芒芒然以趨之天下趨之而朝<lb/>
廷不求將矣非不求將也邉事息而無所事將也<lb/>
無所事將則天下亦㢮然曰無所事我則亦弃而<lb/>
<pb n="KR4d0266_SBCK_088-8a"/>
之他剛者柔勇者怯而柔怯者有不勝其柔怯矣<lb/>
髙者趨文科以售其身而下者伏於農商矣其精<lb/>
銳果敢者有所挾而莫之用則去而為盗矣天下<lb/>
㢮矣而邉事又動也而無將也則又芒芒然以求<lb/>
天下而天下莫之趨也夫前日之無所事也所以<lb/>
為今日之莫之趨也歟夫如是焉得將昔者成王<lb/>
周公承文武平定之業誅三監征弗庭而天下服<lb/>
矣於是酌堯舜夏商之禮樂法度𥙷葺成就以至<lb/>
於大備當此之時文物煥於朝頌聲被於野太平<lb/>
之羙天下之所甚樂而成王周公之所甚懼非懼<lb/>
<pb n="KR4d0266_SBCK_088-8b"/>
夫太平也懼天下之窺吾君臣之樂夫太平而彼<lb/>
亦樂之以至於乱也則有大司馬之官日夜選將<lb/>
閱戎如是而為車如是而為徒如是而為鼔鐸鐲<lb/>
鐃如是而為坐作進退後至者誅不用命者斬夫<lb/>
大閱者非真臨陣而應敵也而後至者何至於誅<lb/>
不用命者亦何至於斬哉而其法如此蓋其所以<lb/>
處暇𥙿之日與處三監未誅之時無異也則天下<lb/>
何以窺上之無所事我而我不為也哉是故文武<lb/>
並用而莫知其孰先莫知其孰後不見其所甚好<lb/>
不見其所不好才素備而無一且之憂後之君臣<lb/>
<pb n="KR4d0266_SBCK_088-9a"/>
狃於治而謂天下不復乱也則曰汝不逢髙帝時<lb/>
万户侯何足道哉而羽林子弟授經於學校與夫<lb/>
將軍不好武而其子皆能文則君臣相慶以為太<lb/>
平之盛觀而腐儒曲生又從而䛕之曰兵寢者二<lb/>
帝三王之極㓛也不知夫二帝三王之不如是也<lb/>
䛕說之誤時世也䛕說盛於下君臣怠於上而天<lb/>
下以兵為諱以武為慙矣棘門覇上之無人而開<lb/>
元天寳之末狼狙大敗者無怪也非天下之無人<lb/>
也上之人示之以其可窺而㢮之使其自止也今<lb/>
日之事邉警息矣天下將曰朝廷無所事兵矣此<lb/>
<pb n="KR4d0266_SBCK_088-9b"/>
可慮之機也臣願<lb/>
天子増重武事不改於有事之時訪求將才不啻<lb/>
如有事之初而宰相大臣亦折節以下才略武勇<lb/>
之士毋責其卑野之狀而<hi>怒毋</hi>其桀岸之氣時賜之<lb/>
燕間而延見之探之於其中而試之於其外以隂<lb/>
求天下之竒傑待之異而養之乆此所謂不示天<lb/>
下以其可窺而作天下以其不自止者也則緩急<lb/>
之際亦何至於芒芒前以求而求又不得哉<lb/>
　　　論將下<lb/>
臣聞今之議者曰選將莫若宿望而新進者未足<lb/>
<pb n="KR4d0266_SBCK_088-10a"/>
用也臣竊以為不然選將之與擇相相似而大不<lb/>
同是故相不厭舊而將不厭新擇相不以舊不足<lb/>
以壓天下之望選將不以新不足以激天下之才<lb/>
蓋天下之相必道隆而徳重名節全而才略髙天<lb/>
下之人曉然服其可以相也或既相而去天下恨<lb/>
其有所不盡而望其再有所盡也如此者未相而<lb/>
天下願之既相而天下恱之既去而天下留之是<lb/>
惟無相相之而天下無異論故曰相不厭舊至於<lb/>
将則不然夫所謂宿将者㓛業就矣名位髙矣冨<lb/>
貴極矣腴田甲第金玉寳貨充乎其家歌童舞女<lb/>
<pb n="KR4d0266_SBCK_088-10b"/>
酣宴沉浸汨乎其心昔之精明之謀者將暗然而<lb/>
勇果之氣者將廢然矣天下無事則曰朝廷茍有<lb/>
事不使我則不濟及其有事也使之舎其所甚樂<lb/>
而任其所甚憂取其甚愛之身而捐之必死之地<lb/>
彼則畏矣以今之畏合前之驕焉徃而不敗故曰<lb/>
將不厭新蓋冨人有作室者楹而未有棟有棟而<lb/>
未有梁則徧國中以求大木三年而後得之於千<lb/>
里之外蓋千百年之松櫧豫章也室成而冨人者<lb/>
疾有愚醫焉見其嚮之求木之意也則献其百年<lb/>
所蔵之天雄烏喙焉曰此可已病也不知夫木者<lb/>
<pb n="KR4d0266_SBCK_088-11a"/>
不老則不堅而藥者不新則不㓛今歳之藥來歳<lb/>
已陳且槁矣而百年之天雄鳥喙則與杇壤何擇<lb/>
而尚伐病之能哉此將相新舊之辨也李廣之在<lb/>
漢驍雄傑出其君知之天下知之匈奴亦知之廣<lb/>
之心翹然以無人視天下自以為漢將非我則不<lb/>
可也然衛青霍去病崛起於戚里之中與單于角<lb/>
勝負深入大幕直擣龍庭而廣乃以失期無㓛死<lb/>
開元之後王忠嗣歌舒翰威名邉㓛天下第一天<lb/>
下之人以為一日不可無忠嗣與翰也及幽陵盗<lb/>
起廟堂失措忠嗣則不存而使翰則又敗復两京<lb/>
<pb n="KR4d0266_SBCK_088-11b"/>
平安史者乃一未有㓛之子儀而忠嗣部曲中之<lb/>
一光弼也當廣之盛時忠嗣與翰有大㓛名之日<lb/>
天下豈知有衛霍李郭哉然則宿將之與新進未<lb/>
易以相輕重也且人之有才者孰無自喜之心而<lb/>
人之於冨貴㓛名孰無願欲之志自喜其才則必<lb/>
求所以自試志乎冨貴㓛名則必求所以自取此<lb/>
如善書者樂於為人書而嗜酒者可以得酒則無<lb/>
不為也不因其自試之心而激之以自取而曰吾<lb/>
必得宿將亦感矣故臣以為今日之取將莫若以<lb/>
新儒士之通敏沉雄者行陣之嘗有聞者武舉之<lb/>
<pb n="KR4d0266_SBCK_088-12a"/>
有所藴而不徒虗文者士卒之有能而自異者卑<lb/>
賤有扶持而不自逹者豪猾有過而其才可贖者<lb/>
君相留意焉不測而識之於稠人之中無故而置<lb/>
之萬衆之上庻㡬乎如髙帝之得韓信者又何患<lb/>
天下之無将也哉<lb/>
　　　論兵上<lb/>
臣聞天下之兵必有所㰸有所散有所㰸所以集<lb/>
天下有用之士有所散所以去天下無用之人不<lb/>
集其有用則兵不強不去其無用則兵不精明乎<lb/>
㰸散之說而兵制無遺䇿矣臣請言㰸之之說蓋<lb/>
<pb n="KR4d0266_SBCK_088-12b"/>
㰸之之說古之為㰸者處其一今之為㰸者處其<lb/>
三何謂一蓋三代之兵出於農此所謂一也兵出<lb/>
於一古也然可用之於古而不可用之於今也蓋<lb/>
三代之時内守以諸侯外守以四夷無歒國之兼<lb/>
并無匹夫之崛起故其兵以心而不以力以義而<lb/>
不以詐其所以為勝者非後世之勝也以吾之仁<lb/>
勝彼不仁以吾之義勝彼不義不待行陣而勝負<lb/>
决矣故所謂一者古可用也何謂三曰召募曰子<lb/>
弟曰盗賊此所謂三也然古雖未用今不可不用<lb/>
也今夫两軍相當詐力者勝則夫三者之兵不可<lb/>
<pb n="KR4d0266_SBCK_088-13a"/>
以不用也非惟不可以不用也亦不得不用也母<lb/>
以天下觀之而以一郷觀之今夫一郷之中有所<lb/>
謂良民者有所謂黠民者耕而食織而衣循循以<lb/>
為謹厚黙黙以為忠信犯之有所不敢校而辱之<lb/>
有所不敢怒此良民也不耕而求飽不織而求温<lb/>
平居愽弈飲酒以肆其不逞而有急則椎埋剽奪<lb/>
以快其意此黠民也夫良民者誘之以為非固有<lb/>
所不敢而強之以戰闘之事則亦沒世而不能黠<lb/>
民者放之則其竊發有所不可制而收之以為兵<lb/>
則其為用亦不少令欲棄其為用而不少者而強<lb/>
<pb n="KR4d0266_SBCK_088-13b"/>
其沒世而不能者無乃交病也歟且黠民不収之<lb/>
以為兵其肯老死而不動乎抑將猖狂潰冐以至<lb/>
於大乱也夫與其至於大乱孰若収之以為吾用<lb/>
哉何則収之以為吾用則其猖狂者不施之於我<lb/>
而施之於敵其不肯老死者不用之於姦匿而用<lb/>
之於㓛名此駕馭姦雄之至術也故其所謂三者<lb/>
今不得不用也如是者豈可不擇其所以㰸之者<lb/>
耶臣請復言散之之說蓋散之之說有實未嘗散<lb/>
而冝散者有實巳散而名不散者實不散而冝散<lb/>
者冗兵也實已散而名不散者虗兵也何謂冗蓋<lb/>
<pb n="KR4d0266_SBCK_088-14a"/>
以十人而撃一人則十者衆一者寡矣冝乎十者<lb/>
之勝也然一有時而勝十則老壯之異也以一人<lb/>
而撃百人則一者愈寡百者愈衆矣冝乎一者之<lb/>
負也然百有時而不當一則勇怯之殊也老壯之<lb/>
相去至於相十而勇怯之相逺至於相百而吾則<lb/>
一之是則一軍之士絁多𥙷少而計之食者十而<lb/>
兵者十之三四也無事則蠹國而有事則敗事朝<lb/>
廷亦何便於此也此冗兵實不散而冝散者也何<lb/>
謂虗蓋其名存其人亡其人亡其食存夫有名而<lb/>
無人無人而有食則其食鬼食之耶則亦有私之<lb/>
<pb n="KR4d0266_SBCK_088-14b"/>
者矣某與某死者也而其籍則生也某與某逃者<lb/>
也而其籍則居也某與某未嘗募而至也而其籍<lb/>
則巳募也彼執籍以責吾食而吾亦按籍以餽之<lb/>
食一軍之士而子虗烏有之徒居其十之三四焉<lb/>
是故縣官有實費而無實兵主將無實兵而有實<lb/>
利主將則利也縣官利乎哉如是而國不貧民不<lb/>
病者無之此虗兵實散而名不散者也如是者盍<lb/>
亦講其所以散之者耶今<lb/>
朝廷召慕之法行故郷里之黠民有所収子弟之<lb/>
軍用故営壘之黠者有所泄盗賊非大悪者不殺<lb/>
<pb n="KR4d0266_SBCK_088-15a"/>
而貰之以為軍故山林之匹夫不至於為乱教而<lb/>
擇之將皆卓然可用此㰸兵之至計也<lb/>
朝廷既行之矣雖然猶有可散者臣願<lb/>
朝廷每歲不測遣侍從䑓諫一人忠而有望者出<lb/>
諸軍行視而検押之則虗冗之弊可以少革也蓋<lb/>
行視必於教閱之地而検押必於司籍之人何則<lb/>
軍之老壯勇怯雖不可以盡見而教閱之地亦可<lb/>
以槩見焉至其死生亡存雖不可以遽知而責之<lb/>
司籍之人則彼莫不知焉從其可概見者而沙汰<lb/>
焉從其莫不知者而開之以首實待之以賞罰焉<lb/>
<pb n="KR4d0266_SBCK_088-15b"/>
則冗者何患於不散而虚者何敢以復存哉去冗<lb/>
去虗而實兵見矣此散兵之至計也夫典兵在人<lb/>
用兵在術練兵在臣之所謂㰸散者是則練兵之<lb/>
法也<lb/>
　　　論兵下<lb/>
臣聞計天下者不可以狃於利亦不可以懲於害<lb/>
狃於利而必為者害至而不思懲於害而必不為<lb/>
者利必有所遺議者皆曰郷兵之法不可行也民<lb/>
樂於為農而不樂於為兵奪其所樂而強其所不<lb/>
樂時則有擾民之害以農為兵非不習也守則潰<lb/>
<pb n="KR4d0266_SBCK_088-16a"/>
戰則奔時則有敗事之害彼見石晋籍諸州郷兵<lb/>
謂之武定軍而民不聊生是以曰擾民見石晋置<lb/>
兵謂之天威軍者竟以不可用而罷是以曰敗事<lb/>
知此而已矣不知夫有不擾民而安民不敗事而<lb/>
成事者也天下未有無害之利也天下而有無害<lb/>
之利則誰不能計之者利於一必害於一越人㘴<lb/>
於舟而行之以手燕人見而恱之皈而以手行於<lb/>
途未有匍匐顛仆而可笑者燕人而為越人固害<lb/>
也越人而不為越人豈不害哉議者見燕人顛仆<lb/>
之害矣未見夫越人千里咫尺之利也民不同地<lb/>
<pb n="KR4d0266_SBCK_088-16b"/>
地不同利逆其不同而同之使燕人而為越者也<lb/>
因其不同而不同之使燕者為燕越者為越者也<lb/>
今夫民之生有安地有危地生於安地者以危地<lb/>
為懼而生於危地者亦不以安地為慕内地之民<lb/>
仰父而俯子安居而暇食至有老死而不至州縣<lb/>
不識官吏者而况於兵堇乎邉地之民則不然朝<lb/>
而春熈暮而凛秋今日之安集明日之離散自内<lb/>
地之民視之何可頃刻居也而邉地之民冦來則<lb/>
攴不攴則移冦去則皈夫曷不遂徙以避而何樂<lb/>
於皈也非樂也㔟也魚以淵為皈鳥以林為皈夫<lb/>
<pb n="KR4d0266_SBCK_088-17a"/>
豈以燥濕而相易也哉故夫郷兵者臣以為行於<lb/>
内地則不可行於邉地則何為而不可觀其冦來<lb/>
則攴此已有郷兵之資不攴則移此已病於無郷<lb/>
兵之助㓂去則皈此已有樂為郷兵之意上之人<lb/>
迎其意乗其資而成其助則郷兵之法有不難行<lb/>
者得其人講其術而行以漸荆襄淮甸之民皆韓<lb/>
信背水之兵也故田單以堀冢墓激齊人而破強<lb/>
燕周徳威以土兵據険而制契丹祖宗以河北郷<lb/>
兵而備北虜蓋以國守邉不若以邉守邉何則人<lb/>
自為守也夫人自為守者守不以城人自為戰者<lb/>
<pb n="KR4d0266_SBCK_088-17b"/>
戰不以兵守不以城者以人為城也戰不以兵者<lb/>
以心為兵也彼石晋者欲舉郷兵而行之天下則<lb/>
過矣民不臨危必不肯違其安民不見死必不肯<lb/>
捐其生以不危不死之民而望之以不安不生之<lb/>
事此石晋之郷兵所以擾民而無用歟雖然懲石<lb/>
晋之擾併與其不擾者廢之懲石晋之不得其用<lb/>
併與其有用者弃之又過矣臣嘗愛班固山西出<lb/>
將之說以為隴西諸郡迫近羗胡民習戰備故風<lb/>
聲氣俗髙尚武勇此說得之故夫山西出將非天<lb/>
也地也地迫於夷狄而民習於戰備則何地不山<lb/>
<pb n="KR4d0266_SBCK_088-18a"/>
西也哉或曰淮民之脆非山西北也是不然宋武<lb/>
帝之取関中非借兵於西也陳慶之之取河南非<lb/>
募衆於北也兵豈有常地哉顧所用耳且黥布之<lb/>
兵能使髙帝亦避其鋒非淮人耶李陵與竒材剣<lb/>
客蹀血虜庭非楚人耶而可謂其脆也哉昔周世<lb/>
宗之侵唐也淮之民方苦於唐政而小民相與聚<lb/>
山澤立堡壁以農噐為兵以楮為甲而周師屡為<lb/>
所敗唐地多為所復當時謂之白甲軍者是也夫<lb/>
民苦於主而猶能拒敵而况愛其主者耶百人操<lb/>
兵而攻一虎者虎勝一夫荷鋤而遇一虎者人勝<lb/>
<pb n="KR4d0266_SBCK_088-18b"/>
非百人之弱而一夫之強也闘而得地者勝不得<lb/>
地者敗曷謂地死是也地有所必死則㔟有所必<lb/>
奮㔟有所必奮則闘有所必力一夫者居必死之<lb/>
地此其所以必生也彼百人者既以生地自居矣<lb/>
焉得勝故古之善用兵者以死求生而不以生求<lb/>
生邉地之民亦死而求生者耶雖然行郷兵之法<lb/>
於邉地者决不可自官行之官行之則擾私行之<lb/>
則樂官行之則敵必疑私行之則敵不知其所窺<lb/>
使縁淮郡縣不禁土豪之聚衆挾兵而又隂察其<lb/>
才且強者禮而厚之時有以少蠲其征役或因使<lb/>
<pb n="KR4d0266_SBCK_088-19a"/>
之除盗而捐一官以報其㓛庻㡬邉民之樂於戰<lb/>
一且有急敵人未易南下也<lb/>
　　　馭吏上<lb/>
臣聞厥今馭吏之難莫難於禁贓吏蓋朝廷亦求<lb/>
所以禁之矣而未得所以禁之之方寛以養其耻<lb/>
則常狃上之寛而不知畏縄之以法則慮其怨而<lb/>
不服抑將何以處也臣以為用寛不若用法不若<lb/>
先服其心天下心服而後法可盡行贓可盡禁也<lb/>
夫何故天下之所以服者常生於不偏而其不服<lb/>
也常起於不平孟子曰夫子教我以正夫子未出<lb/>
<pb n="KR4d0266_SBCK_088-19b"/>
於正也已不正而欲正諸人父不能以行於子也<lb/>
欲正天下而不出於正何以服天下哉且所謂欲<lb/>
正天下而不出於正者誰也豈非朝廷之大吏耶<lb/>
大吏而不正不正而法不行也而欲舉法以禁小<lb/>
吏冝其怨而不服也歟臣何以知大吏之不正異<lb/>
時臣之所聞見者有二一曰私縣官之蔵以自入<lb/>
二曰公苞苴之貽以自冨天有十日人有十等朝<lb/>
之不可名以晡晝之不可名以夕童子知之至於<lb/>
公卿之不可名以皁<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>侯伯之不可名以輿䑓則<lb/>
公卿之與侯伯有不知焉何也且天下有君子有<lb/>
<pb n="KR4d0266_SBCK_088-20a"/>
小人小人非君子則莫之使君子非小人則莫之<lb/>
事莫之使則不養莫之事則不尊是故朝廷之於<lb/>
君子則尊之於小人則養之蓋養小人者所以尊<lb/>
君子尊君子者所以責君子之自尊也禮義廉耻<lb/>
豈非君子之所以自尊者耶而異時下自䑓省僚<lb/>
屬上逹於公卿侍從有所謂宣借之廉給焉有所<lb/>
謂白直之餐錢焉夫所謂宣借白直者所以養小<lb/>
人而使為君子之侍御僕從也今也無其人而取<lb/>
其食其大官至月以數百緡計則是公卿不為公<lb/>
卿而以皁<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>自為也侯伯不為侯伯而以輿䑓自<lb/>
<pb n="KR4d0266_SBCK_088-20b"/>
為也名為朝廷之大吏而實為皁<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>輿䑓之小人<lb/>
不知公卿侍從亦何忍自處其身於此也無他貨<lb/>
之所在焉耳此所謂私縣官之蔵以自入者也都<lb/>
城之有門所以誰何姦者也一夫之異言異服而<lb/>
入者則問持千錢以過者則征而四方之所謂苞<lb/>
苴者雖其篚百金孰有門之者哉不惟百金也千<lb/>
金亦不問也不惟千金也万金亦不問也非不問<lb/>
也不敢問也曷為不敢問也視其書與篚之緘題<lb/>
或曰上之於庿堂某官也或曰省部某官也或曰<lb/>
貴近某官也夫何敢門且夫所謂万金千金者何<lb/>
<pb n="KR4d0266_SBCK_088-21a"/>
出哉將帥剥三軍之給以固權寵也監司守令攘<lb/>
公盗民以求羙迁也此則受之彼安得不剥而攘<lb/>
之天下之箱篚肩相摩於道而其入國門如海水<lb/>
之沃焦公卿曰吾不受苞苴也侍從曰吾不受苞<lb/>
苴也貴近者曰吾不受苞苴也而臣見其入也未<lb/>
見其岀也則將誰受之耶此所謂公苞苴之貽以<lb/>
自冨者也昔者漢宣帝之時屢下詔以戒吏貪而<lb/>
必及於省卒徒以自給者皆禁止之帝之英明亦<lb/>
察見於此則貪吏破膽矣陸贄之秉政至於藩鎮<lb/>
之鞭靴亦確不受雖徳宗諭之而不奉詔以為鞭<lb/>
<pb n="KR4d0266_SBCK_088-21b"/>
靴之弊必至於金玉則今之以卒徒自給者恬不<lb/>
之禁而箱篚之大於鞭靴者亦熟視而不問此何<lb/>
理哉大吏不正而責小吏法略於上而詳於下天<lb/>
下之不服固也是故用法自大吏始而後天下心<lb/>
服天下心服則何法之不可盡行何贓之不可盡<lb/>
禁也哉<lb/>
　　　馭吏中<lb/>
臣既言用法自大吏始然則小吏之法可以遂行<lb/>
乎曰未也不有以與不可以奪不有以利不可以<lb/>
害千金之子豈其一身能運千金之貲也哉必有<lb/>
<pb n="KR4d0266_SBCK_088-22a"/>
為之謀畫者有為之奔走者有司其管籥者有司<lb/>
其舟車者無是數人則千金之子一日不能以理<lb/>
其家雖然樂於人之為用而不樂於人之為費已<lb/>
則膏梁而忘其人之飢已則綺繒而不䘏其人之<lb/>
寒至其欺而盗焉則從而笞之此其㔟非棄而去<lb/>
則必不為之盡力今夫人主之於百官下自一命<lb/>
之賤而上極宰相之貴此用天下之名也約之為<lb/>
米粟豊之為万鍾此用天下之實也實與名偕則<lb/>
實輕而名重天下斯捨輕以就其重名倹於實則<lb/>
實重而名輕天下斯就實而去其名理固然也人<lb/>
<pb n="KR4d0266_SBCK_088-22b"/>
惟伯夷也而後能首陽之節然伯夷之後未見伯<lb/>
夷也而天下又安能人人而伯夷哉故雖聖人居<lb/>
人之國飢而不能出户亦不辞其君之餽粟以為<lb/>
廉而欲天下之士不食而獨清可乎今天下之吏<lb/>
禄二浙之簿尉月給至於踰百緡而二廣之縣令<lb/>
不及其半至於江淮荆湖則又徃徃州異而縣不<lb/>
同蓋有豊不勝其豊而約不勝其約者矣士之貧<lb/>
者扶老攜㓜千里而就一官禄既薄矣而又州縣<lb/>
之充足者上官之見知者則月有得焉其或州縣<lb/>
之匱乏者上官之私怒而不恱者有終歳而不得<lb/>
<pb n="KR4d0266_SBCK_088-23a"/>
一金且夫假責以徃也而飢寒以居也狼狽以皈<lb/>
也非大賢君子誰能忍此而曰尔無貪吾有法豈<lb/>
理也哉是故莫若均天下之吏禄使其至逺者如<lb/>
其近者増其寡者如其豊者如此而獨不改則吾<lb/>
之法一用而天下大服然則用法當如之何臣聞<lb/>
天下之君子以禮耻之而有餘至於小人以刑威<lb/>
之而不足則必有不測甚大之威而後可蓋嘗見<lb/>
士大夫為臣言有上官嘗提舶於海邦者而以賄<lb/>
聞鞫之得實覆奏於朝有命笞其背而黥焉其同<lb/>
列者念其非所以示所臨之吏民也則論之使自<lb/>
<pb n="KR4d0266_SBCK_088-23b"/>
裁而其人曰免死幸矣笞而黥不足怍也小人之<lb/>
不畏刑如此頃者<lb/>
聖天子臨御之初蓋嘗笞一郡守之贓者矣而天<lb/>
下至今贓吏愈多也則不測甚大之威不可不用<lb/>
也㳟聞<lb/>
太祖皇帝初平嶺表有守英州而贓七十万者特<lb/>
詔弃市又有知衡州而贓得實者令伏法於衡州<lb/>
臣願<lb/>
天子奮不測甚大之威不間吏之小大取其敗而<lb/>
尤者一二人殺之則天下之人震慄而莫敢為矣<lb/>
<pb n="KR4d0266_SBCK_088-24a"/>
夫贓者千而敗者一幸而敗矣又曰不忍殺也夫<lb/>
固不畏刑而畏死也不懲以所甚畏而投之以所<lb/>
不畏天下何憚而不為贓吏乎臣故曰天下心服<lb/>
而後法可盡行贓可盡禁也<lb/>
　　　馭吏下<lb/>
臣聞堯舜在上亦不能使天下必不為悪夫欲使<lb/>
天下必不為悪者止於嚴刑而已矣過是則無術<lb/>
焉而嚴刑者又不可以常用時用則王常用則亡<lb/>
蓋刑者聖人不得已之具而嚴刑者又天下所甚<lb/>
不樂之政以吾之不得已而行天下之所甚不樂<lb/>
<pb n="KR4d0266_SBCK_088-24b"/>
雖堯舜能不究耶故夫流放竄殛者堯舜之刑也<lb/>
此非不嚴也然使堯舜朝行之又暮行之臣恐有<lb/>
如武王數紂之虐者議其後矣是故堯舜亦不能<lb/>
使天下必不為悪何者嚴刑不可以常用也然而<lb/>
堯舜刑殺一二人而天下治此獨何術也蓋堯舜<lb/>
之所以治有所不殺而甚於殺有所不刑而甚於<lb/>
刑忠肅㳟懿者堯舜既相之明允篤誠者堯舜又<lb/>
相之則夫不肅不篤不誠者何必盡殺而盡刑也<lb/>
哉屏而弃之足矣夫人之情豈願於永弃今弃於<lb/>
堯舜之世則是不如刑殺者之速死何則身雖不<lb/>
<pb n="KR4d0266_SBCK_088-25a"/>
死而望於世者已絶求歯於士君子而不可復也<lb/>
此其心必有以自悔而其迁於善也必有以自力<lb/>
則是不使天下之必不為悪者乃所以必之歟臣<lb/>
前之二䇿其一說曰治贓吏自大吏始其一說曰<lb/>
先之以均吏禄後之不測甚大之威此其為術足<lb/>
以使天下之懼於貪而未足以使天下之樂於廉<lb/>
蓋威之狎則必習而為不威懼之怠則必反而為<lb/>
不懼何則不勝其貪則不勝其刑不勝其刑則不<lb/>
勝其究夫惟使之樂於廉則誰能奪其樂者臣聞<lb/>
天不能為無春之秋聖人不能行無賞之刑蓋生<lb/>
<pb n="KR4d0266_SBCK_088-25b"/>
而後殺則殺者不怨刑而不賞則生者不勸今夫<lb/>
某貪吏某非貪吏天子曰爾曷爲貪吾殺尓至非<lb/>
貪者則不殺焉貪老死而非貪者生則吏之爲貪<lb/>
者將曰貪不可爲也於是相率而不爲貪今夫某<lb/>
廉吏某非廉吏天子曰尓非廉吏吾不用尓至於<lb/>
廉吏則亦不用焉非廉吏者不用而廉吏亦同乎<lb/>
不用則吏之非廉者將曰彼矯而廉以異我也竟<lb/>
何以異於我於是相戒而不爲廉天下之俗生於<lb/>
勝勝生於衆衆生於尚上之人不尚廉吏則廉吏<lb/>
寡矣以至寡之廉而欲勝至衆之貪難哉臣願<lb/>
<pb n="KR4d0266_SBCK_088-26a"/>
朝廷内委宰相待從䑓諌外委監司太守歲举廉<lb/>
吏一人而天子親擇其尤者不測擢之為䑓省之<lb/>
職雖未至如唐之相揚綰亦庻乎廉吏之俗勝貪<lb/>
吏之俗衰俗所尚而樂趨之不過數年贓吏之刑<lb/>
亦不必用矣<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第八十八終<lb/>
<pb n="KR4d0266_SBCK_088-26b"/>
<pb n="KR4d0266_SBCK_088-26b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_078-1a"/>
誠齋集巻第七十八<lb/>
　　　　　　　廬陵楊　万里　廷秀<lb/>
　序<lb/>
　　　鱣堂先生楊公文集序<lb/>
吾族楊氏自國初至于今以文學登甲乙者凢十<lb/>
有一人前軰之聞者曰屯田公中奉公仁宗皇帝<lb/>
嘗題殿柱云楊丕之廉謹者即屯田公也中奉公<lb/>
宰杭之仁和縣是時天下惟知有蔡太師從之者<lb/>
富貴可曲肱取也忤者不死則黜則屈則窒蔡氏<lb/>
之門有老尼居仁和攘細民土田訟久不決公杖<lb/>
<pb n="KR4d0266_SBCK_078-1b"/>
尼以田畀民流落者以此自屯田公中奉公之後<lb/>
至忠襄公以死節倡一世於是楊氏之人物不爲<lb/>
天下第二始忠襄公入雲際山寺讀書同學齊名<lb/>
者其族弟鱣堂先生也當二公同學時每相厲曰<lb/>
爵禄不必力取當力取名節耳忠襄之及於難也<lb/>
先生宰池之貴池縣實經理忠襄之家而収恤其<lb/>
孤以皈士大夫咨且慕曰兄忠于國第忠于兄不<lb/>
知二公之相期非及難之日也先生竟以毅毅頑<lb/>
頑仕率不合弱冠登第得年六十而官止於宣州<lb/>
簽判先生既沒二十年其子次山論次先生之歌<lb/>
<pb n="KR4d0266_SBCK_078-2a"/>
詩文章為若干巻命某序之曰先君之才於功不<lb/>
施而施於斯先君其不有憾哉某曰先生奚憾焉<lb/>
如先生而不用不用者之憾也先生奚憾焉且君<lb/>
之所以為先生憾者不以其不達於位故耶吾聞<lb/>
古之君子達不以位也先生不與忠襄異其趨者<lb/>
也趨者無不同遭者有不同耳先生之文俊於氣<lb/>
强於力以詣於古其歌詩沛然有李太白之風兹<lb/>
非其躬之達歟達於位不必達於躬達於躬不必<lb/>
達於位君子也衆人也未嘗相近也至於二者其<lb/>
不兼焉則均也先生獨能遁其均乎哉次山曰是<lb/>
<pb n="KR4d0266_SBCK_078-2b"/>
先君之志也乃書而序之先生諱杞字元卿乾道<lb/>
五年八月六日姪孫具位万里序<lb/>
　　　送侯世昭序<lb/>
侯氏袁之世於醫者也至世昭問其醫之所自起<lb/>
則十世不啻矣其無誤已可信世昭年未及壯有<lb/>
老醫易之不謂其能也同療一富者子之危疾老<lb/>
醫屈焉世之論人率以為老者精而少者粗豈盡<lb/>
然耶世昭於醫無所不工而長於奇疾衆醫所驚<lb/>
者世昭一見即曰是名某疾一發藥無不愈至於<lb/>
鍼鏃刀匕危道也世昭曰不犯至危勿求至安在<lb/>
<pb n="KR4d0266_SBCK_078-3a"/>
審不審爾然則天下之事審之茍明矣必曰危不<lb/>
可犯者否也劉玄徳之欲襲許李泌之欲取范陽<lb/>
彼其審者歟世昭曰今之醫不讀古醫家之書而<lb/>
言醫殆如子之儒廢書而求道者也然予聞世昭<lb/>
嘗療一疾不藥不鍼而愈之以一驚子曰此於書<lb/>
何徵世昭曰吾以意也不廢書又不可歟子曰子<lb/>
之妙於醫信矣子之功如古之十全者乎曰吾之<lb/>
不醫者三疾不可為聴於主而不吾聴既吾聴而<lb/>
復以庸醫参焉者予於是有感焉其一可以為未<lb/>
病者之儆其二可以為不擇醫而醫與得醫而不<lb/>
<pb n="KR4d0266_SBCK_078-3b"/>
用者之規<lb/>
　　　書吕聖與零陵事序<lb/>
上愛民急治夙寤太息洿隆根株是在爾吏吏最<lb/>
近民不在縣令百年以還流俗習傳羞薄厥官為<lb/>
茸為庳廼簡其良差擇且嚴功實白者許以薦言<lb/>
風揮雷行丕變故常於是江西提舉胡公首以知<lb/>
江州徳安縣吕侯應書有詔政事堂書其功狀秩<lb/>
滿將選用焉或曰邑固未易作作邑亦未易盖治<lb/>
其賦與治其民有以獲乎彼必無以獲乎此矣今<lb/>
吕侯兼焉難乎哉予曰是未足為侯之難也侯嘗<lb/>
<pb n="KR4d0266_SBCK_078-4a"/>
為零陵宰予嘗為亟全州兵執其守臣以叛全距<lb/>
永不百里永之攝守懼告潭師請討之持書者前<lb/>
矣侯夜叩州門謁守曰討之是濟其乱且震湖南<lb/>
獨全州乎謂宜白於使家亟下教咎其守臣鎮撫<lb/>
猘徒乱庶可已姑徐圖之曷云其遲侯策既行一<lb/>
路靜嘉是侯之難也一邑難乎哉且無事患有事<lb/>
有事患無人有人患無功全卒之靜而叛自無事<lb/>
而之有事也叛而靜自有事而之無事也自有事<lb/>
而之無事有人故也吕侯是已然是役也有人矣<lb/>
而無功焉是所患也非吕侯之患也天下之患也<lb/>
<pb n="KR4d0266_SBCK_078-4b"/>
使全卒叛而不靜不靜而及於湖南不知命幾將<lb/>
遣幾兵費糧幾何閱幾日而後湖南無事耶如是<lb/>
而後無事則謂之有功矣謂彼為有功則吕侯為<lb/>
無功宜也自古有事未有無人有人未有有功有<lb/>
事而無人則歎焉有人而無功則不歎焉獨吕侯<lb/>
歟予因書之以私告夫好善之君子併嘉胡公之<lb/>
能薦士也吕侯名行中字聖與云乾道辛卯四月<lb/>
二十六日廬陵楊万里書<lb/>
　　　羅徳禮補注漢書序<lb/>
吾友羅徳禮寄所作補注漢書示予古文奇字分<lb/>
<pb n="KR4d0266_SBCK_078-5a"/>
章别句其據也有依其證也有來蓋漢書之幽者<lb/>
白紛者釋険者不険矣始漢書舊注有郭璞臣瓚<lb/>
軰數十家使其人自為奇家自為詳矣及顔師古<lb/>
最後出如道子之畫魯公之字子美之詩蓋兼百<lb/>
家而無百家曠千載而備千載者也至吾宋又有<lb/>
三劉之注出焉學者以為漢書於是無餘秘矣今<lb/>
觀吾友羅子之注又出於三劉之外然則書果有<lb/>
窮哉漢書之為書學者爭讀之以其文也夫文之<lb/>
於道也末矣然猶不可窮如此而況聖人之經而<lb/>
指一家之説以為盡於此可乎且當郭璞臣瓚軰<lb/>
<pb n="KR4d0266_SBCK_078-5b"/>
之為注也豈知有顔師古師古亦豈知有三劉三<lb/>
劉亦豈知有羅子哉前乎羅子不知有羅子後乎<lb/>
羅子烏知無羅子乎未可知也天下之事孤舉者<lb/>
難起衆挈者易趍茍衆矣天下無難成之功也而<lb/>
況有難讀之書乎吾於羅子之注有得焉年月日<lb/>
誠齋楊万里序<lb/>
　　　李去非愚言序<lb/>
人異異習世異異承文之逺者傳必偽不必先秦<lb/>
之書也李杜之詩韓柳之文亦近爾猶病乎偽也<lb/>
然予嘗以為是無足病足病者蓋有之矣偽不在<lb/>
<pb n="KR4d0266_SBCK_078-6a"/>
人者是真足病也吾嘗學為文矣吾書吾口不曰<lb/>
異世吾口吾心不曰異人然心傳之口口傳之書<lb/>
其於真也邈矣而病人之偽乎哉雖然文枝也至<lb/>
於道天授之聖聖授之後世其授無象其傳無器<lb/>
又非若文而已也今吾欲超萬古而聖轍使無象<lb/>
者有象無噐者有噐其合也否也真也偽也是未<lb/>
可知也蜀士李開去非著書六十九号之曰愚言<lb/>
愚言云者將以李氏子之言索顔氏子之愚也其<lb/>
言曰顔惟愚故無書亦無徒然其傳至今不絶曽<lb/>
子子思孟子有書有徒然其傳屢絶予讀而驚焉<lb/>
<pb n="KR4d0266_SBCK_078-6b"/>
嗟乎果哉李子之言也李子之言大抵書始口口<lb/>
如心能以秋毫為太山見而秋毫泯復以太山為<lb/>
秋毫秋毫還而太山具紬之至幽以揭之至炳非<lb/>
今人之文也然吾聞一言而足是道之不忘言也<lb/>
不言而足是道之忘言也茍不忘言矣曰顔惟愚<lb/>
故無徒而傳乎爾茍忘言矣不曰顔惟愚故無書<lb/>
無徒而傳乎爾李子之六十九篇奚以為哉奚以<lb/>
為哉年月日楊万里序<lb/>
　　　陳晞顔詩集序<lb/>
予昔嵗為友人陳晞顔作敦復齋記晞顔以書來<lb/>
<pb n="KR4d0266_SBCK_078-7a"/>
且寄近詩百餘篇曰子之記吾齋吾未属饜也子<lb/>
盍序吾詩既而晞顔自湖南帥襄陽地益逺書問<lb/>
益踈今年八月忽得晞顔書來徴余叙篇蓋余已<lb/>
忘之矣而晞顔未忘也予初與晞顔相識時各出<lb/>
詩文一編蓋予喜晞顔詩而晞顔喜予文至今十<lb/>
年予文日以退而晞顔之詩日以進以日退之文<lb/>
叙日進之詩借曰予不忘予猶不敢也晞顔猶喜<lb/>
而不忘何哉多情今夜月送我到衡州半夜打蓬<lb/>
風雨悪平明已失繫舩痕此晞顔前日之句也予<lb/>
甚愛之每欲効之疾驅急追目未至而足已返矣<lb/>
<pb n="KR4d0266_SBCK_078-7b"/>
而況於近詩乎如秋日十詠及謁衡嶽等篇蓋秋<lb/>
後之山露下之蕖霜中之菊而雪前之梅竹也是<lb/>
可得而効哉予嘗聞晞顔言少從後湖先生游盡<lb/>
得詩之秘然則學而無傳信不可歟詩家者流嘗<lb/>
曰詩能窮人或曰詩亦能達人或曰窮達不足計<lb/>
顧吾樂於此則為之爾且夫疚於窮者其詩折慆<lb/>
於達者其詩衒折則不充衒則不幽是固非詩矣<lb/>
至俟夫樂而後有詩則不樂之後未樂之初遂無<lb/>
詩耶聊為晞顔道之襄陽鹿門以為城漢水以為<lb/>
池峴山之碑習池之館有羊杜山公之遺迹今無<lb/>
<pb n="KR4d0266_SBCK_078-8a"/>
恙乎晞顔有新作否予叙既往晞顔詩當來予盥<lb/>
手以俟年月日楊万里序<lb/>
　　　送葉伯文序<lb/>
予出守毘陵日一周天矣未嘗召醫也今年五月<lb/>
婦偶有寒疾於是始召醫諏其良者衆對曰某子<lb/>
良州家嘗用之又曰某子良州家常用之世言効<lb/>
験者必求之於所常用予欲勿用焉得而勿用然<lb/>
醫藥紛如効験蔑如蓋五易醫得葉君偉而後愈<lb/>
葉君者先是州家未嘗用也然則常用者果皆其<lb/>
人未嘗用者果無其人歟病至於五易醫病蓋壞<lb/>
<pb n="KR4d0266_SBCK_078-8b"/>
矣壊而後使葉君為之焉為之而効焉如葉君者<lb/>
其信良矣哉雖然壞而後使良者為之固不若未<lb/>
壊而使良者為之也夫豈不欲未壞而使良者為<lb/>
之然不免於壊者豈非懵於良不良之别歟且良<lb/>
不良之别将安出哉無乃出於其所諏者耶蓋予<lb/>
之召醫前之諏諏乎胥後之諏諏乎友方婦病之<lb/>
將壊也吾友蔡定夫過予予因諏之定夫曰莫葉<lb/>
君良也已而果然不擇其所諏信不可歟予既感<lb/>
定夫且嘉葉君書以贈之君字伯文年月日楊万<lb/>
里序<lb/>
<pb n="KR4d0266_SBCK_078-9a"/>
　　　益齋蔵書目序<lb/>
余於朝蹟最末至故雖與天下之英俊並游然閱<lb/>
三數月識其面未徧也既未徧識其面烏能徧交<lb/>
其人一日除書下遷大宗正亟尤公延之為秘書<lb/>
丞吾友張欽夫悦是除也曰此真秘書矣予自是<lb/>
知延之之賢始願交焉然亦未解欽夫之云之意<lb/>
也既與延之還徃且久既同為尚書郎論文討古<lb/>
則見延之於書靡不觀觀書靡不記至於字畫之<lb/>
叢殘月日之穿漏歴歴舉之無竭聴之無疲也余<lb/>
於是始解欽夫之云之意然於延之有未解者焉<lb/>
<pb n="KR4d0266_SBCK_078-9b"/>
蓋延之每退則閉户謝客日計手抄若干古書其<lb/>
子弟亦抄書不惟延之手抄而已也其諸女亦抄<lb/>
書不惟子弟抄書而已也且延之之於書腹之矣<lb/>
奚所事於手之乎此余之所未解者也雖然又有<lb/>
未解者焉今年余出守毘陵蓋延之之州里也延<lb/>
之持淮南使者之節而皈一日入郛訪余余與之<lb/>
秉燭夜語問其閑居何為則曰吾所抄書今若干<lb/>
巻將彚而目之飢讀之以當肉寒讀之以當裘孤<lb/>
寂而讀之以當友朋幽憂而讀之以當金石琴瑟<lb/>
也余於是疑焉蓋若延之者記之强不必抄之富<lb/>
<pb n="KR4d0266_SBCK_078-10a"/>
學之就不必讀之劬彼其渟之為道徳流之為文<lb/>
章溥之為事業深矣而猶脱腕於傳寫焦唇於誦<lb/>
教此余之所疑而愈不可解者也蓋彼其不可解<lb/>
也祗其為不可及歟延之屬余序其書目余既序<lb/>
之且將借其書而傳焉然使余盡傳延之之書傳<lb/>
猶不傳也蓋世有得易牙烹飪之方者欣然以易<lb/>
牙自為也且得其方不若治其飪治其飪不若嚌<lb/>
其滋治其飪而不嚌其滋飪猶不飪也而況得其<lb/>
方而未嘗治其飪者耶予老矣每觀一書口誌而<lb/>
心忘意未究而目告病矣使盡傳延之之書其曰<lb/>
<pb n="KR4d0266_SBCK_078-10b"/>
飪之云乎未可知也飪之矣其曰嚌之云乎未可<lb/>
知也則亦得易牙之方而已予以是媿延之亦以<lb/>
是服延之年月日楊万里序<lb/>
　　　袁機仲通鑑本末序<lb/>
初予與子袁子同為太學官子袁子録也予博士<lb/>
也志同志行同行言同言也後一年子袁子分教<lb/>
嚴陵後一年予出守臨漳相見於嚴陵相勞苦相<lb/>
樂且相楙以學子袁子因出書一編蓋通鑑之本<lb/>
末也予讀之大抵搴事之成以後於其萠提事之<lb/>
微以先於其明其情匿而泄其故悉而約其作窕<lb/>
<pb n="KR4d0266_SBCK_078-11a"/>
而摦其究遐而邇其治乱存亡蓋病之源醫之方<lb/>
也予每讀通鑑之書見其事之肇於斯則惜其事<lb/>
之不竟於斯蓋事以年隔年以事析遭其初莫繹<lb/>
其終攬其終莫志其初如山之峩如海之茫蓋編<lb/>
年繫日其軆然也今讀子袁子此書如生乎其時<lb/>
親見乎其事使人喜使人悲使人鼓舞未既而継<lb/>
之以嘆且泣也嗟乎由周秦以來曰諸侯曰大盜<lb/>
曰女主曰外戚曰宦官曰權臣曰夷狄曰藩鎮亦<lb/>
不一矣而其源不一哉蓋安史之乱則林甫之為<lb/>
也藩鎮之禍則令孜之為也其源不一哉得其病<lb/>
<pb n="KR4d0266_SBCK_078-11b"/>
之之源則得其醫之之方矣此書是也有國者不<lb/>
可無此書前有姦而不察後有邪而不悟學者不<lb/>
可以無此書進有行而無徵退有蓄而無宗此書<lb/>
也其入通鑑之户歟雖然覿人之病戚人之病理<lb/>
人之病得人之病至於身之病不懵焉不諱焉不<lb/>
醫之距焉不醫而繆其醫焉古亦稀矣彼闇而此<lb/>
昭宜也切於人紓於身可哀也夫子袁子名樞字<lb/>
機仲其為人也正物以己正枉以直有不可其意<lb/>
憤怒見於色辞蓋折而不靡躓而不悔者孔子曰<lb/>
剛毅木訥近仁子袁子有焉<lb/>
<pb n="KR4d0266_SBCK_078-12a"/>
　　　雙桂老人詩集後序<lb/>
讀雙桂老人馮子長詩其情麗奔絶處已優入江<lb/>
西宗派至於慘澹深長則浸淫乎唐人矣近世此<lb/>
道之盛者莫盛於江西然知有江西者不知有唐<lb/>
人或者左唐人以右江西是不惟不知唐人亦不<lb/>
可謂知江西者雖然不知唐人猶知江西江西之<lb/>
道亦復莫之知焉是可歎也斯道也下之不足以<lb/>
決科上之不足以速化而詩人顧曰不廢江河萬<lb/>
古流其莫之知也則冝又何歎乎讀雙桂一編之<lb/>
詩吾甚愛之然子長方窮而未有知之者庸非詩<lb/>
<pb n="KR4d0266_SBCK_078-12b"/>
為之祟耶是吾之所甚愛子長所冝怨也而子長<lb/>
方且為之未巳不惟不怨而又樂之曰速營詩壇<lb/>
吾将老焉然則吾子長正患彼知之爾彼而不知<lb/>
其足歎也夫其不足歎也夫子長名頎洛人今居<lb/>
嚴陵之雙桂坊為江州通判云<lb/>
　　　嘉定元年春三月男　長孺　編定<lb/>
端平元年夏五月門人羅　茂良　校正<lb/>
誠齋集巻第七十八終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_055-1a"/>
誠齋集卷第五十五<lb/>
　　　　　　　廬陵楊　萬里　廷秀<lb/>
　啓<lb/>
　　　與前盱眙葛寺丞啓<lb/>
題慈恩之鴈塔初託同年過荆溪之鷁舟再分一<lb/>
日慨雲散之滋乆喜霧披之此逢㳟惟宫使判府<lb/>
寺丞氣蓋諸公名髙當世尊主庇民之學素藴胸<lb/>
中經天緯地之文不專紙上蚤擢東堂之桂騰輝<lb/>
南斗之星從鳴弦治行之最髙膺賜環嚴召而入<lb/>
覲簿正外府吏無遁情制除為丞國乃旣冨一麾<lb/>
<pb n="KR4d0266_SBCK_055-1b"/>
出守千騎東方賢於七百里之長城自當十萬兵<lb/>
之並塞暫此珍䑓之少憇即看廣厦之論思某十<lb/>
載違離寸心鍳寐不意凋年之遲暮得親盛徳之<lb/>
髙明為驩欣未究宣冩<lb/>
　　　謝陳左蔵啓<lb/>
屬聞鈴齋小寓長卿之重客誰謂草徑亦迂韓子<lb/>
之髙軒折屐歯以驩迎聴衝牙之清越恭惟判院<lb/>
有譽寡二收科疊双潜心覃思研百聖之淵藴下<lb/>
筆摛藻喑衆作之嚶鳴將緫轡於石渠東觀之清<lb/>
躔聊發軔於都内水衡之劇務某少而嗜學耄矣<lb/>
<pb n="KR4d0266_SBCK_055-2a"/>
息心照乗連城驚逢至寶之投贈擊轅拊缶第媿<lb/>
報章之𬞞蕪感激有懐鋪張何極<lb/>
　　　囬韓撫州賀年啓<lb/>
御溝新栁初回天上之春江路野梅忽寄隴頭之<lb/>
信感故人之相慶與元日以俱來㳟惟判府郎中<lb/>
中人門雙髙聲實兼茂臨康樂山水之郡不妨清<lb/>
游哦少陵鸎花之詩即還近列某立朝無補視䕃<lb/>
又新撫歳月之如流慨林泉之未返<lb/>
　　　辞免贑州得祠進職謝宰執啓<lb/>
間舘珍䑓奉仙真於霞外道山延閣聨論譔於日<lb/>
<pb n="KR4d0266_SBCK_055-2b"/>
邊曾是山澤之臞洽于雨露之渥伏念某景薄杇<lb/>
止分甘晏如㓜學之壯而欲行之豈不願仕今老<lb/>
矣無能為也矣加之卧痾頃落黄茅之郷屬嬰清<lb/>
漳之痼臂使指而衡決指與頴而仇謀吹燈而作<lb/>
蠅頭故非所辨涉筆而署紙尾亦復作難虚辱千<lb/>
騎之東來敢把一麾而出守籲天自免下詔曲從<lb/>
羸牛輟耕聼林間之横笛老馬倦路脫果下之鳴<lb/>
珂兹蓋伏遇某官亮天曰仁下士以禮播鈞徳普<lb/>
遂万物之攸宜納隍思深憂一夫之不獲若為老<lb/>
病尚賦餼牽某方息交絶游處隂林影濯清泉以<lb/>
<pb n="KR4d0266_SBCK_055-3a"/>
自㓗一洗滿裾之埃抱明月而長終未知報徳之<lb/>
所<lb/>
　　　賀周丞相迁入府第啓<lb/>
㳟審五卜習吉三神前驅兩兩上能有嚴有翼潭<lb/>
潭新府是断是迁兹謂天下之廣居曷云一國之<lb/>
鉅室岩岳迎六一之思頴水石繞衛公之平泉楚<lb/>
畹滋蘭淮山移桂雨簾雲棟不伹春深將相之家<lb/>
樓影花光别有天入滄浪之瀬㳟惟驩慶某凍吟<lb/>
甕牖跂足宫牆室邇而人則遐空有渴心之勞止<lb/>
厦成而燕不賀自笑病身之攣如<lb/>
<pb n="KR4d0266_SBCK_055-3b"/>
　　　賀太守冬啓<lb/>
伏以雲低魯觀紀華衮一字之書日麗魏宫詠剌<lb/>
繡五紋之句瑟彼賓<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>蔚乎府庭㳟惟某官政随<lb/>
日新身法天運名章俊語爭珠星璧月之光義氣<lb/>
仁風囬氷谷雪山之暖聊復折梅於東閣即看鳴<lb/>
玉於紫宸某爭席漁樵遁身江海華裾織翠自憐<lb/>
賀客之莫随凍硯流凘更媿慶牋之不琢<lb/>
　　　賀周監丞冬啓<lb/>
伏以日華五色初行北陸之虗雲氣萬重特書南<lb/>
至之瑞仁者賢者神之聴之厥有善祥集于眉壽<lb/>
<pb n="KR4d0266_SBCK_055-4a"/>
㳟惟某官性辯造乎白雪文律中於黄鍾所謂伊<lb/>
人粹然冰釋而理順在彼空谷淡乎霜清而水寒<lb/>
盍乗一爻陽復之辰遂簉三㸃鵷行之羽某羸然<lb/>
病骨老矣空山製江南落毛之衣聊以卒嵗試囊<lb/>
中餐玉之法可以御冬趨賀未由占詞不敏<lb/>
　　　賀周丞相冬啓<lb/>
伏以景至特書紀三台五雲之瑞客來作頌賡万<lb/>
有千歳之章協氣横流沍寒載燠㳟惟某官𥙷天<lb/>
道妙播物㓛崇徒杠成而横野水之舟㣲霰零而<lb/>
縮霖雨之手巡檐索笑幽尋驛使而折梅登樓銷<lb/>
<pb n="KR4d0266_SBCK_055-4b"/>
憂逺睇漁翁之釣雪長於上古而不老永與造物<lb/>
而為徒某拾㯫樂飢束薪附火稍遥賀厦仰瞻相<lb/>
府之潭居不腆壽觴奉上田家之老瓦其為頌詠<lb/>
罔旣敷陳<lb/>
　　　謝周監丞冬節餽海錯果實啓<lb/>
伏以味鏡潭之魚蝦覺海雨江風之入歯飣氷盤<lb/>
之柿橘粲烏椑金彈之照人敢期四者之難并乃<lb/>
肯一時而分付㳟惟某官軫交游之雲散感節物<lb/>
之日新舉白飛觴忽念山中之客絶甘分少送將<lb/>
席上之珍頓首拜嘉占辞抒謝<lb/>
<pb n="KR4d0266_SBCK_055-5a"/>
　　　謝周丞相賀轉中大夫啓<lb/>
伏以飛龍在天重開太極春雨潤木四達函生野<lb/>
不遺於外祠秩增視於内史我聞有命尚未敬授<lb/>
於賛書公將祗驩相先下逮之慶語小遲九頓首<lb/>
之謝敢忘一援手之恩占辞不莊全度是望<lb/>
　　　囬新知通州葛寺丞啓<lb/>
布帆無恙尚記江頭楓葉之秋尺素相思忽得隴<lb/>
首梅花之信蓋清風朗月必思於玄度而髙山逺<lb/>
水乆隔於昌黎側聞千騎之除不越兩淮之近如<lb/>
欲占公論之存否胡不眠善人之屈伸㳟惟某官<lb/>
<pb n="KR4d0266_SBCK_055-5b"/>
所學深造於道原餘事通逹於國体語妙天下親<lb/>
傳前軰之典刑虜在目中自任當世之勲業旧甞<lb/>
在漢廷群臣之右者晩乃取唐家一障而乗之袖<lb/>
間之手㡬年塞上之馬再至未容茸纛之建即有<lb/>
璽書之追其卧病荒寒懐人悁跂誰某見太白於<lb/>
禹穴願言問信於何如安得逢杜甫於飯山空相<lb/>
别來之太瘦抒謝不敏摛詞未殫<lb/>
　　　除煥章閣待制謝余丞相啓<lb/>
祝釐報上洊陪漢畤之祠官第頌展詩復玷堯文<lb/>
之次對方朝廷求旧以示盛徳之事何草茅下客<lb/>
<pb n="KR4d0266_SBCK_055-6a"/>
乃為多士之先仰惟七閣之穹崇臧去列聖之制<lb/>
作惟我髙后如彼陶唐以巍煥之文章式經緯於<lb/>
天地金聲玉振紹二典與三謨星翻漢囬舉万物<lb/>
而王色顧典領之已重况論思之至榮如某者老<lb/>
而益衰病以自免二節以走阻造大明之朝三命<lb/>
滋㳟躐陞法從之列使宅珍䑓之拂日得参仙侣<lb/>
之御風據亀殻而食蛤䖽游汗漫九垓之上揭斗<lb/>
柄以幹海水嬉蓬萊方丈之間庸有為人而擇官<lb/>
乃令超世而絶俗兹蓋伏遇大丞相學詣乾坤之<lb/>
緼忠爭日月之光以周公父師之尊弼于嗣聖謂<lb/>
<pb n="KR4d0266_SBCK_055-6b"/>
商山羽翼之旧野有遺民徯太上之意先廣初元<lb/>
之孝理某敢不堅此歳晚荅于已知放鶴出籠尚<lb/>
竊壯哉雀䑕之餼縱魚入海遂獲沛乎風岳之皈<lb/>
過此以還未知所措<lb/>
　　　賀周丞相年啓<lb/>
伏以嗣聖初年度三朝之元㑹鴻鈞一氣轉万國<lb/>
之春風㳟惟上相顓面正朝之崇超然倫魁珍䑓<lb/>
間舘之表法天之運希聖之隤祉發祥應期紹至<lb/>
水横梅影旧甞和玉鉉之羮地出醴泉新釀作椒<lb/>
花之酒願奉上魯公万有千歳之遐夀更永觀尚<lb/>
<pb n="KR4d0266_SBCK_055-7a"/>
父二十四考之屢書嘉頌無央修辞不腆<lb/>
　　　囬周子中監丞賀年啓<lb/>
伏以王者大一統肇新謹始之元君子法四時裒<lb/>
對履端之慶是叢壽冨康寕之福畢集氣志清明<lb/>
之躬㳟惟某官徳行淵騫伯仲伊吕東風觧凍吹<lb/>
成白雪之詞章春日載陽藹入紫芝之眉宇即覲<lb/>
天門之金牓徑昇卿月於玉墀某幽屏山寒不知<lb/>
歳換氷花徹骨怯如難至之鸎柏葉稱觴慙於相<lb/>
賀之燕寸心孤徃尺牘萬分<lb/>
　　　謝周丞相啓<lb/>
<pb n="KR4d0266_SBCK_055-7b"/>
屬入州府獲登相門初求仰潭府而觀光旣乃下<lb/>
懸榻而設醴登樓假日縱觀晴吳曉楚之天說詩<lb/>
解頥朗詠老蜀皈秦之句雲間梁棟世界鸎花江<lb/>
山逺開應接不暇超然欲羞蓬萊而薄員嶠浩乎<lb/>
若決雲漢而略扶桒觀瞻少双榮感於万謹抒謝<lb/>
臆仰惟鈞察<lb/>
誠齋集卷第五十五終<lb/>
</p>
<p>
</p>
  </div>
</body>
</text>
</TEI>
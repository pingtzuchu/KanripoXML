<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_114-1a"/>
誠齋集巻第一百十四<lb/>
　　　　　　　廬陵楊　萬里　廷秀<lb/>
　　詩話<lb/>
句有偶似古人者亦有述之者杜子美武侯廟詩<lb/>
云映堦碧草自春色隔葉黄鸝空好音此何遜行<lb/>
孫氏陵云山鸎空樹響壠月自秋暉也杜云薄雲<lb/>
巖際宿孤月浪中翻此庾信白雲巖際出清月波<lb/>
中上也出上二字勝矣隂鏗云鸎隨入戸樹花逐<lb/>
下山風杜云月明垂葉露雲逐渡溪風又云水流<lb/>
行地日江入度山雲此一聨勝庾信云永韜三尺<lb/>
<pb n="KR4d0266_SBCK_114-1b"/>
劍長捲一戎衣杜云風塵三尺劍社稷一戎衣亦<lb/>
勝庾矣南朝蘓子郷梅詩云秪言花是雪不悟有<lb/>
香來介甫云遥知不是雪爲有暗香來述者不及<lb/>
作者陸龜䝉云慇懃與解丁香結從放繁枝散誕<lb/>
春介甫云慇懃爲解丁香結放出枝頭自在春作<lb/>
者不及述者<lb/>
山谷集中有絶句云草色青青栁色黄桃花零落<lb/>
杏花香春風不解吹愁却春日偏能惹恨長此唐<lb/>
人賈至詩也特改五字耳<hi>又不爲吹愁又惹梦長賈云桃花歴乱杏垂香</hi>
東坡云春霄一刻直千金花有清香月有隂歌管<lb/>
<pb n="KR4d0266_SBCK_114-2a"/>
樓臺人寂寂鞦韆院落夜深深介甫云金爐香盡<lb/>
漏聲殘翦翦輕風陣陣寒春色惱人眠不得月移<lb/>
花影上欄千二詩流亷相似亦有甲乙<lb/>
問君何意栖碧山笑而不答心自閑桃花流水宛<lb/>
然去别有天地非人間又相隨遥遥訪赤城三十<lb/>
六曲水囬縈一溪初入千花明萬岳度盡松風聲<lb/>
此李太白詩体也麒麟圖畫鴻鴈行紫極出入黄<lb/>
金印又白摧杇骨龍虎死黒入太隂雷雨垂又指<lb/>
揮能事囬天地訓練强兵動鬼神又路經灧澦雙<lb/>
蓬鬢天入滄浪一釣舟此杜子美詩体也明月易<lb/>
<pb n="KR4d0266_SBCK_114-2b"/>
低人易散㱕來呼酒更重看又當其下筆風雨快<lb/>
筆所未到氣已吞又醉中不覺度千山夜聞梅香<lb/>
失醉眠又李白畫像西望太白横峩岷眼髙四海<lb/>
空無人大児汾陽中令君小児天台坐忘身平生<lb/>
不識髙將軍手涴吾足乃敢嗔此東坡詩体也風<lb/>
光錯綜天經緯草木文章帝杼機又澗松無心古<lb/>
鬢鬛天球不堟中粹溫又児呼不蘓驢失脚猶恐<lb/>
醒來有新作此山谷詩体也<lb/>
金針法云八句律詩落句要如髙山轉石一去無<lb/>
囬余以為不然詩已盡而味方永乃善之善也子<lb/>
<pb n="KR4d0266_SBCK_114-3a"/>
美重陽詩云明年此㑹知誰健醉把茱茰子細㸔<lb/>
夏日李尚書期不赴云不是尚書期不顧山隂野<lb/>
雪興難乗詩有一句七言而三意者杜云對食暫<lb/>
餐還不能退之云欲去未到先思囬有一句五言<lb/>
而兩意者陳後山云更病可無醉猶寒己自和<lb/>
詩有句中無其辞而句外有其意者巷伯之詩蘓<lb/>
公刺暴公之譛已而曰二人同行誰為比禍杜云<lb/>
遣人向市賒香秔喚婦出房親自饌上言其力貧<lb/>
故曰賒下言其無使令故曰親又東㱕貧路自覺<lb/>
難欲别上馬身無力上有相干之意而不言下有<lb/>
<pb n="KR4d0266_SBCK_114-3b"/>
戀别之意而不忍又朋酒日勸㑹老夫今始知嘲<lb/>
其獨遺已而不招也又夏日不赴而云野雪興難<lb/>
乗此不言熱而反言之也唐人云葛溪漫淬干將<lb/>
劍却是猿聲断客腸又釣臺如今亦有垂綸者自<lb/>
是江魚賣得錢唐人長門怨錯把黄金買詞賦相<lb/>
如自是薄情人崔道融云如今却羡相如富猶有<lb/>
人間四壁居<lb/>
詩人驚人句杜山水障堂上不合生楓樹怪底江<lb/>
山起煙霧又研却月中桂清光應更多白樂天云<lb/>
遥憐天上桂華孤為問姮娥更有無月中幸有閑<lb/>
<pb n="KR4d0266_SBCK_114-4a"/>
田地何不中央種兩株韓子蒼衡嶽圖故人來自<lb/>
天柱峯手提石廪與祝融兩山坡陀幾百里安得<lb/>
置之行李中此亦是用東坡云我持此石㱕袖中<lb/>
有東海杜牧之云我欲東召龍伯公上天揭取北<lb/>
斗柄蓬萊頂上斡海水水盡見底㸔海空李賀云<lb/>
女媧鍊石補天處石破天驚逗秋雨<lb/>
褒頌功徳五言長韻律詩最要典雅重大如杜云<lb/>
鳯暦軒轅紀龍飛四十春八荒開夀域一氣轉鴻<lb/>
鈞又云碧瓦初寒外金莖一氣旁山河扶繡户月<lb/>
月近彫梁李義山云帝作黄金闕天開白玉京有<lb/>
<pb n="KR4d0266_SBCK_114-4b"/>
人扶太極是夕降元精<lb/>
七言褒頌㓛德如少陵賈至諸人唱和早朝大明<lb/>
宫乃為典雅重大和此詩者岑参云花迎劍佩星<lb/>
初落柳拂旌旗露未乾最佳<lb/>
七言長韻古詩如杜少陵丹青引曹將軍畫馬奉<lb/>
先縣劉少府山水障歌等篇皆雄偉宏放不可捕<lb/>
捉學詩者於李杜蘓黄詩中求此等類誦讀沉酣<lb/>
深得其意味則落筆自絶矣<lb/>
太史公曰國風好色而不淫小雅怨誹而不乱左<lb/>
氏傳曰春秋之稱微而顯志而晦婉而成章盡而<lb/>
<pb n="KR4d0266_SBCK_114-5a"/>
不汙此詩與春秋紀事之妙也近世詞人閑情之<lb/>
靡如伯有所賦趙武所不得聞者有過之無不及<lb/>
焉是得為好色而不淫乎惟晏叔原云落花人獨<lb/>
立微雨燕雙飛可謂好色而不淫矣唐人長門怨<lb/>
云珊瑚枕上千行涙不是思君是恨君是得為怨<lb/>
誹而不乱乎惟劉長卿云月來深殿早春到後宫<lb/>
遲可謂怨誹而不乱矣近世陳克詠李伯時畫寕<lb/>
王進史圖云汗簡不知天上事至尊新納夀王妃<lb/>
是得為微為晦為婉為不汙穢乎惟李義山云侍<lb/>
燕㱕來宫漏永薛王沉醉夀王醒可謂微婉顯晦<lb/>
<pb n="KR4d0266_SBCK_114-5b"/>
盡而不汙矣<lb/>
士大夫間有口傳一兩聨可喜而莫知其所本者<lb/>
如人情似紙番番薄世事如棊局局新又飽諳世<lb/>
事慵開眼㑹盡人情只㸃頭又薄有田園㱕去好<lb/>
苦無官况莫來休又賀人休官重碧杯中天更大<lb/>
軟紅塵裡夢初收竟不知何人詩也又有嘲巧官<lb/>
而事反拙者當初只謂將勒補到底翻為弄巧成<lb/>
此尤可笑<lb/>
唐律七言八句一篇之中句句皆竒一句之中字<lb/>
字皆竒古今作者皆難之余嘗與林謙之論此事<lb/>
<pb n="KR4d0266_SBCK_114-6a"/>
謙之慨然曰但吾軰詩集中不可不作數篇耳如<lb/>
杜九日詩老去悲秋强自寛興來今日盡君歡不<lb/>
徒入句便字字對屬又第一句頃刻變化纔説悲<lb/>
秋忽又自寛以自對君自者我也羞將短髪還吹<lb/>
帽笑倩旁人為正冠將一事翻騰作一聨又孟嘉<lb/>
以落帽為風流少陵以不落為風流翻盡古人公<lb/>
案最為妙法藍水逺從千澗落玉山髙並兩峯寒<lb/>
詩人至此筆力多衰今方且雄傑挺㧞喚起一篇<lb/>
精神非筆力㧞山不至於此明年此㑹知誰健醉<lb/>
把茱茰子細㸔則意味深長幽然無窮矣東坡煎<lb/>
<pb n="KR4d0266_SBCK_114-6b"/>
茶詩云活水還將活火烹自臨釣石汲深清第二<lb/>
句七字而具五意水清一也深處取清者二也石<lb/>
下之水非有泥土三也石乃釣石非尋常之石四<lb/>
也東坡自汲非遣卒奴五也大瓢貯月㱕春甕小<lb/>
杓分江入夜瓶其袱水之清美極矣分江二字此<lb/>
尤難下雪乳已翻煎處脚松風仍作瀉時聲此倒<lb/>
語也尤為詩家妙法即少陵紅稻啄餘鸚鵡粒碧<lb/>
梧棲老鳯凰枝也枯腸未易禁三椀卧聴山城長<lb/>
短更又翻却盧仝公案仝喫到七椀坡不禁三椀<lb/>
山城更漏無定長短二字有無窮之味<lb/>
<pb n="KR4d0266_SBCK_114-7a"/>
初學詩者須用古人好語或兩字或三字如山谷<lb/>
猩猩毛筆平生㡬兩屐身後五車書平生二字出<lb/>
論語身後二字晋張翰云使我有身後名㡬兩屐<lb/>
阮孚語五車書莊子言恵施此兩句乃四處合來<lb/>
又春風春雨花經眼江北江南水拍天春風春雨<lb/>
江北江南詩家常用杜云且看欲盡花經眼退之<lb/>
云海氣昏昏水拍天此以四字合三字入口便成<lb/>
詩句不至生梗要誦詩之多擇字之精始乎摘用<lb/>
久而自出肺腑縱横出沒用亦可不用亦可<lb/>
詩家備用古人語而不用其意最為妙法如山谷<lb/>
<pb n="KR4d0266_SBCK_114-7b"/>
猩猩毛筆是也猩猩喜著屐故用阮孚事其毛作<lb/>
筆用之抄書故用恵施事二事皆借人以詠物初<lb/>
非猩猩毛筆事也左傳云深山大澤實生龍蛇而<lb/>
山谷中秋月詩云寒藤老木被光景深山大澤皆<lb/>
龍蛇周禮考工記車人蓋圓以象天軫方以象地<lb/>
而山谷云丈夫要弘毅天地為蓋軫孟子云武成<lb/>
取二三策而山谷稱東坡云平生五車書未吐二<lb/>
二䇿<lb/>
孔子老子相見傾蓋鄒陽云傾蓋如故孫侔與東<lb/>
坡不相識以詩寄東坡和云與君蓋亦不湏傾劉<lb/>
<pb n="KR4d0266_SBCK_114-8a"/>
寛為吏以蒲為鞭寛厚至矣東坡云有鞭不使安<lb/>
用蒲杜詩云忽憶徃時秋井榻古人白骨生蒼苔<lb/>
如何不飲令心哀東坡云何須更待秋井塌見人<lb/>
白骨方銜盃此皆翻案法也余友人安福劉浚字<lb/>
景明重陽詩云不用茱茰子細㸔管取明年各强<lb/>
健得此法矣<lb/>
五七字絶句最少而最難工雖作者亦難得四句<lb/>
全好者晩唐人與介甫最工於此如李義山憂唐<lb/>
之衰云夕陽無限好其柰近黄昏如青女素娥俱<lb/>
耐冷月中霜裡鬭嬋娟如芭蕉不展丁香結同向<lb/>
<pb n="KR4d0266_SBCK_114-8b"/>
春風各自愁如鸎花啼又笑畢竟是誰春唐人銅<lb/>
雀䑓云人生富貴湏囬首此<hi>豈地</hi>無歌舞来寄邉衣<lb/>
云寄到玉關應萬里戍人猶在玉關西折楊柳云<lb/>
羗笛何須怨楊柳春光不度玉門關皆佳句也如<lb/>
介甫云更無一片桃花在為問春㱕有底忙秪是<lb/>
蟲聲己無夢五更桐葉强知秋百囀黄鸝㸔不見<lb/>
海棠無數出墻頭暗香一陣連風起知有薔薇澗<lb/>
底花不滅唐人然鮮有四句全好者杜牧之云清<lb/>
江漾漾白鷗飛緑净春深好染衣南去北來人自<lb/>
老夕陽長送釣舩㱕唐人云樹頭樹尾覔殘紅一<lb/>
<pb n="KR4d0266_SBCK_114-9a"/>
片西飛一片東自是桃花貪結子錯教人恨五更<lb/>
風韓渥云昨夜三更雨臨明一陣寒薔薇花在否<lb/>
側卧捲簾㸔介甫云水際柴扉一半開小橋分路<lb/>
入青苔背人照影無窮栁隔屋吹香併是梅東坡<lb/>
云暮雲収盡溢清寒銀漢無聲轉玉盤此生此夜<lb/>
不長好明月明年何處㸔四句皆好矣<lb/>
五言長韻古詩如白樂天遊悟真寺一百韻真絶<lb/>
唱也<lb/>
五言古詩句雅淡而味深長者陶淵明栁子厚也<lb/>
如少陵羗村後山送内皆有一倡三歎之聲<lb/>
<pb n="KR4d0266_SBCK_114-9b"/>
自隆興以來以詩名林謙之范至能陸務觀尤延<lb/>
之蕭東夫近時後進有張鎡㓛父趙蕃昌父劉翰<lb/>
武子黄景説巖老徐似道淵子項安世平甫鞏豐<lb/>
仲至姜䕫堯章徐賀恭仲汪經仲權前五人皆有<lb/>
詩集傳世謙之常稱重其友方翥次雲詩云秋明<lb/>
河漢外月近斗牛旁延之有云去年江南荒趂逐<lb/>
過江北江北不可住江南㱕未得有寄友人云胷<lb/>
中襞積千般事到得相逄一語無又台州秩滿而<lb/>
㱕云送客漸稀城漸逺㱕塗應減兩三程東夫飲<lb/>
酒云信脚到太古登岳陽樓不作蒼忙去真成浪<lb/>
<pb n="KR4d0266_SBCK_114-10a"/>
蕩逰三年夜郎客一柂洞庭秋得句鷺飛處㸔山<lb/>
天盡頭猶嫌未竒絶更上岳陽樓又荒村三月不<lb/>
肉味併與瓜茄倚閣休造物于人相補報問天賒<lb/>
得一山秋至能有云月從雪後皆竒夜天到梅邉<lb/>
有别春功父云断橋斜取路古寺未關門絶似晚<lb/>
唐人詠金林禽花云梨花風骨杏花粧黄薔薇云<lb/>
已從槐借葉更染菊為裳寫物之工如此余㱕自<lb/>
金陵㓛父送末章云何時重來桂隐軒為我醉倒<lb/>
春風前㸔人喚作詩中仙㸔人喚作飲中仙此詩<lb/>
超然矣昌父云紅葉連村雨黄花獨徑秋詩窮真<lb/>
<pb n="KR4d0266_SBCK_114-10b"/>
得瘦酒薄不禁愁武子云自鋤明月種梅花又云<lb/>
吹入征鴻數字秋淵子云煖分煨芋火明借績麻<lb/>
燈又客路二千年五十向人猶自説㱕耕平甫題<lb/>
釣臺醉中偶爾閑伸脚便被劉郎賣作名恭仲云<lb/>
碎斫生柴爛煑詩又有姚宋佐輔之一絶句云梅<lb/>
花得月太清生月到梅花越様朋梅月蕭踈兩竒<lb/>
絶有人踏月繞花行僧顯萬亦能詩萬松嶺上一<lb/>
間屋老僧半間雲半間三更雲去作行雨囬頭方<lb/>
羡老僧閑又梅詩探攴春色墻頭朶闌入風光竹<lb/>
外梢又河横星斗三更後月過梧桐一丈髙又有<lb/>
<pb n="KR4d0266_SBCK_114-11a"/>
龎右甫者使虜過汴京云蒼龍觀闕東風外黄道<lb/>
星辰北斗邉月照九衢平似水胡児吹笛内門前<lb/>
吾族前軰諱存字正叟諱朴字元素諱杞字元卿<lb/>
諱輔世字昌英皆能詩元卿年十八第進士其叔<lb/>
正叟賀之云月中丹桂輸先手鏡裡朱顔正後生<lb/>
吾鄉民俗稻未熟摘而蒸之舂以為米其飯絶香<lb/>
元素有詩云和露摘殘雲淺碧帶香炊出玉輕黄<lb/>
余先太中貧嘗作小茅屋三間而未有門扉干元<lb/>
卿求一扉元卿以絶句送至云三間茅屋獨家村<lb/>
風雨蕭蕭可断魂舊月相如猶有壁如今無壁更<lb/>
<pb n="KR4d0266_SBCK_114-11b"/>
門昌英有絶句云碧玉寒塘瑩不流紅渠影裡立<lb/>
沙鷗便當不作南溪看當得西湖十里秋<lb/>
吾州詩人瀘溪先生安福王民瞻名庭珪弱冠貢<lb/>
入京師太學已有詩名有絶句云江水磨銅鏡面<lb/>
寒釣魚人在蓼花灣囬頭貪㸔新月上不覺竹竿<lb/>
流下灘紹興間宰相秦檜力主和戎之議鄉先生<lb/>
胡邦衡名銓時為編脩官上書乞斬檜謫新州民<lb/>
瞻送行詩一封朝上九重關是日清都虎豹閑百<lb/>
辟動容觀奏議㡬人囬首愧朝班名髙北斗星辰<lb/>
上身落南州瘴海間不待百年公議定漢庭行召<lb/>
<pb n="KR4d0266_SBCK_114-12a"/>
賈生還大厦元非一木支要將獨力拄傾危癡児<lb/>
不了公家事男子要為天下竒當日姦䛕皆瞻落<lb/>
平生忠義秪心知端能飽喫新州飯在處江山足<lb/>
䕶持有歐陽安永上飛語告之除名竄辰州<lb/>
孝宗登極召為國子監簿以老請奉祠除直敷文<lb/>
閣宫觀<lb/>
尤延之嘗誦吳則禮詩華館相望接使星長淮南<lb/>
北已休兵便須買酒催行樂更覔何時是太平滿<lb/>
舩賣了洞庭柑雪色新裁白紵衫喚得吳姬同一<lb/>
醉春風相送過江南又楓葉蘆花滿釣舩水風清<lb/>
<pb n="KR4d0266_SBCK_114-12b"/>
處枕琴眠覺來失却瀟湘月却問青山覔酒錢<lb/>
神宗徽猷閣成告廟祝文東坡當筆時黄魯直張<lb/>
文潛晁無咎陳無己畢集觀坡落筆云惟我神考<lb/>
如日在天忽外有白事者坡放筆而出諸人擬續<lb/>
下句皆莫測其意所向頃之坡入再落筆云雖光<lb/>
輝無所不充而躔次必有所舍諸人大服<lb/>
潤州火爇盡室廬惟存李衛公塔米元章庵元章<lb/>
喜題塔云神䕶衛公塔天留米老菴有輕薄子於<lb/>
塔菴二字上添注爺孃二字元章見之大罵輕薄<lb/>
子再於塔菴二字下添注颯糟二字蓋元章母嘗<lb/>
<pb n="KR4d0266_SBCK_114-13a"/>
乳哺宫中故云糟字本出漢書霍去病傳云鏖臯<lb/>
蘭山下注云今謂糜爛為鏖糟輕薄子用糟字黏<lb/>
菴字蓋今人讀鏖為菴讀糟為子甘切添注遂成<lb/>
七言兩句云神䕶衛公爺塔颯天留米老嬢菴糟<lb/>
矣<lb/>
鄉先生劉尚書才卲字美中云劉弇偉明献南郊<lb/>
大禮賦首句云粤惟古初豺獺有祭大<hi>惰音</hi>小大南<lb/>
郊大禮祭天地祖宗而比之豺獺之祭此譬如千<lb/>
葉萬騎羽獵長楊而於其間説鬭蝦䗫<lb/>
劉侍郎岑字季髙居建康中書舍人張孝祥字安<lb/>
<pb n="KR4d0266_SBCK_114-13b"/>
國時為師還徃甚宻一日安國忽具衣冠造季髙<lb/>
季髙驚異未出先令人問盛服而來何故安國曰<lb/>
欲北面書法季髙不辞譲著道服而出安國則令<lb/>
人扶季髙納再拜者再季髙亦不辞讓安國請曰<lb/>
云云季髙荅曰云云大意令安國學李邕書<lb/>
徽宗嘗問米某蘓軾書如何對曰畫黄庭堅書如<lb/>
何曰描卿書如何曰刷<lb/>
髙宗初作黄字天下翕然學黄字後作米字天下<lb/>
翕然學米字最後作孫過庭字故孝宗<lb/>
太上皆作孫字<lb/>
<pb n="KR4d0266_SBCK_114-14a"/>
韓退之荅李師鍚書云思元賔而不見見元賔之<lb/>
所與則如元賔焉此用石勒語王浚贈勒塵尾勒<lb/>
懸之壁間每瞻仰之云三公不得見見王公之玩<lb/>
好如見王公焉退之作河南少尹李素墓銘云髙<lb/>
其上而坎其中以為公之宫奈何乎公此用東方<lb/>
朔諫武帝近董偃云奈何乎陛下退之上宰相書<lb/>
云恤恤乎飢不得食寒不得衣此用左傳語南蒯<lb/>
將叛邑人歌之曰恤恤乎湫乎悠乎又杜兼墓銘<lb/>
云事在于人日逺日忘此用晉書張駿語謂中原<lb/>
之於晉日逺日忘又平淮西碑自皇帝曰光顔汝<lb/>
<pb n="KR4d0266_SBCK_114-14b"/>
為陳許帥曰重胤云云曰弘云云曰文通云云曰<lb/>
道古云云曰愬云云曰度惟汝予同汝遂相予此<lb/>
用舜典命九官文法也<lb/>
柳子厚荅韋中立書云抑之欲其奥楊之欲其明<lb/>
踈之欲其通廉之欲其節激而發之欲其清固而<lb/>
存之欲其重此用周禮考工記函人句法云眡其<lb/>
鑽空欲其怨也眡其裡欲其易也眡其朕欲其直<lb/>
也櫜之欲其約也舉而眡之欲其豊也衣之欲其<lb/>
無断也<lb/>
韓退之行箴云宣悔而休汝悪曷瘳宜休而悔汝<lb/>
<pb n="KR4d0266_SBCK_114-15a"/>
善安在栁子厚憂箴云宜言不言不宜而煩宜退<lb/>
而勇不宜而恐二箴相似未知孰先為之者曽子<lb/>
固送王無咎字序云以顔子之所以為學者期乎<lb/>
已余之所望於補之也假借乎已而已矣豈予之<lb/>
所望於補之哉此用孟子句法千里而見王是予<lb/>
所欲也不遇故去豈予所欲哉而介甫送陳升之<lb/>
序云堪大臣之事可信而望者陳升之而已矣煦<lb/>
煦然仁而已矣孑孑然義而已矣非予所望於升<lb/>
之也子固送王希序介甫九曜閣記言洪撫兩州<lb/>
山川之勝逰覽之樂亦大略相似未知孰先為之<lb/>
<pb n="KR4d0266_SBCK_114-15b"/>
者<lb/>
李彌遜知吉州於州學立楊忠㐮公祠堂請劉尚<lb/>
書美中作祭文首句云隂虹吐氛暫翳圜景斗於<lb/>
星中孤光耿耿洪河潰溢滔天横騖屹然中流見<lb/>
此底柱又云公人中之龍那肯屈節於犬羊又云<lb/>
欲贖忠㐮人百其身彌遜歎服不已不知其用太<lb/>
學生姚孝寕祭李清卿文首句云皇穹將傾天柱<lb/>
必折大地欲仆泰嶽必蹶又云公人中龍肯臣犬<lb/>
豕又云賦據床上天子在下公抱帝躬嚼齒大罵<lb/>
公於是時眥裂髪立乾坤晝昏鬼神夜泣又云欲<lb/>
<pb n="KR4d0266_SBCK_114-16a"/>
贖清卿人萬其身萬又何多一世猶輕又云吾將<lb/>
提長劍而登泰華决浮雲而問蒼天雖泣盡而継<lb/>
之以血安得吾清卿之復然蓋清卿之父避乱至<lb/>
廬陵嘗館於美中之家故美中得此文予少時嘗<lb/>
於劉彦純家見其全篇今亡矣可惜廬陵村落地<lb/>
名何山有金地寺壁間有廬陵丞某人留題云今<lb/>
朝憩息來金地何日翺翔到木天觀者<hi>的對歎其</hi>後美<lb/>
中再入館職唱和云見説木天猶突兀暫時金地<lb/>
亦清閑是時南渡之後駐蹕臨安百司官寺未立<lb/>
暫寓一僧舍為秘書省而汴京本省猶未毀美中<lb/>
<pb n="KR4d0266_SBCK_114-16b"/>
此聨朝士歎其親切<lb/>
詩句固難用經語然善用者不勝其韻李師中云<lb/>
夜如何其斗欲落嵗云莫矣天無晴又山如仁者<lb/>
静風似聖之清又詩成白也知無敵花落虞兮可<lb/>
奈何<lb/>
詩有實字而善用之者以實為虚杜云弟子貧原<lb/>
憲諸生老伏䖍老字蓋用趙充國請行上老之<lb/>
有用文語為詩句者尤工杜云侍臣雙宋玉戰策<lb/>
兩穣苴蓋用如六五帝四三王<lb/>
有用法家史文語為詩句者所謂以俗為雅坡云<lb/>
<pb n="KR4d0266_SBCK_114-17a"/>
避謗詩尋醫畏病酒入務如前巻僧顯萬探支䦨<lb/>
入亦此類也<lb/>
庾信月詩云渡河光不濕杜云入河蟾不沒唐人<lb/>
云因過竹院逢僧語又得浮生半日閑坡云慇懃<lb/>
昨夜三更雨又得浮生一日凉杜夢李白云落月<lb/>
滿屋梁猶疑照顔色山谷簟詩云落日映江波依<lb/>
稀比顔色退之云如何連曉語秖是説家鄉吕居<lb/>
仁云如何今夜雨秪是滴芭焦此皆用古人句律<lb/>
而不用其句意以故為新奪胎換骨杜蜀山水圖<lb/>
云沱水流中座岷山赴此堂白波吹粉壁青嶂挿<lb/>
<pb n="KR4d0266_SBCK_114-17b"/>
彫梁此以畫為真也曾吉父云断崖韋偃樹小雨<lb/>
郭煕山此以真為畫也<lb/>
白樂天女道士詩云姑山半峯雪瑶水一枝蓮此<lb/>
以花比美婦人也東坡海棠云朱唇得酒暈生臉<lb/>
翠袖巻紗紅映肉此以美婦人比花也山谷酴醿<lb/>
云露濕何郎試湯餅日烘荀令炷爐香此以美丈<lb/>
夫比花也山谷此詩出竒古人所未有然亦是用<lb/>
荷花似六郎之意<lb/>
歐陽公作省試知舉得東坡之文驚喜欲取為第<lb/>
一人又疑其是門人曽子固之文恐招物議抑為<lb/>
<pb n="KR4d0266_SBCK_114-18a"/>
第二坡來謝歐歐問坡所作刑賞忠厚之至論有<lb/>
臯陶曰殺之三堯曰宥之三此見何書坡曰事在<lb/>
三國志孔融傳注歐退而閲之無有他日再問坡<lb/>
坡云曹操滅袁紹以袁熈妻賜其子丕孔融曰昔<lb/>
武王伐紂以姮己賜周公操驚問何經見融曰以<lb/>
今日之事觀之意其如此堯臯陶之事某亦意其<lb/>
如此歐退而大驚曰此人可謂善讀書善用書他<lb/>
日文章必獨步天下然予嘗思之禮記云獄成有<lb/>
司吿于王王曰宥之有司曰在辟王又曰宥之有<lb/>
司又曰在辟王三宥不對走出致刑于甸人坡雖<lb/>
<pb n="KR4d0266_SBCK_114-18b"/>
用孔融意然亦用禮記故事其稱王謂王三皆然<lb/>
安知此典故不出於堯客有自秦少㳺許來見東<lb/>
坡坡問少㳺近有何言句客舉秦燕子樓詞云小<lb/>
樓連逺横空下臨繡轂彫鞍驟坡笑曰又連逺又<lb/>
横空又繡轂又彫鞍又驟也勞欀軾亦有此詞云<lb/>
燕子樓中佳人何在空鎻樓中燕東坡談笑善謔<lb/>
過潤州太守髙㑹以饗之飲散諸妓歌魯直茶詞<lb/>
云惟有一杯春草解留連佳客坡正色曰却留我<lb/>
喫草諸妓立東坡後慿東坡胡床者大笑絶倒胡<lb/>
床遂折東坡墯地賔主一笑而散見蜀人李珪説<lb/>
<pb n="KR4d0266_SBCK_114-19a"/>
也<lb/>
東坡知徐州李定之子某過焉坡以過客故事宴<lb/>
之其人大喜以為坡敬愛之也因起而請求薦墨<lb/>
坡陽應曰諾久之閑談坡忽問李曰相法謂面上<lb/>
人中長一寸者夀百年有是説否李曰未聞也坡<lb/>
曰果若人言彭祖好一箇獃長㰸李大慚而遁見<lb/>
王僑卿説<lb/>
東坡嘗宴客俳優者作技萬方坡終不笑一優突<lb/>
出用棒痛打作技者曰<hi>翰内</hi>不笑汝猶稱良優乎對<lb/>
曰非不笑也不笑者所以深笑之也坡遂大笑蓋<lb/>
<pb n="KR4d0266_SBCK_114-19b"/>
優人用東坡王者不治夷狄論云非不治也不治<lb/>
者所以深治之也見子由五世孫奉新縣尉懋説<lb/>
予過金山見妙髙䑓上桂東坡像有坡親筆自賛<lb/>
云目若新生之犢身如不繋之舟試問平生㓛業<lb/>
黄州惠州崖州今集中無之予昔為零陵丞嘗肩<lb/>
輿過一野寺前璧間有山谷親筆一詩予小立肩<lb/>
輿誦之三過既㱕書之止記一聯云春將國艷薫<lb/>
花骨日借黄金縷水紋今集中亦無之<lb/>
蔡攸㓜慧其叔父卞荆公壻也卞攜攸見公一日<lb/>
公與客論及字説攸立其膝下囬首問曰不知相<lb/>
<pb n="KR4d0266_SBCK_114-20a"/>
公所觧之字為復是鮮蒼頡字為復是觧李斯字<lb/>
不能荅拊其頂曰你無良你無良見劉尚書美中<lb/>
説<lb/>
東坡赤壁賦云扣舷而歌曰云云客有吹洞簫者<lb/>
倚歌而和之其聲嗚嗚然如怨如慕山谷為坡冩<lb/>
此賦為圖障云扣舷而歌曰又云其聲嗚嗚如怨<lb/>
如慕去之歌然三字覺神觀精鋭孫仲益作上梁<lb/>
文云老蟾駕月上千巖紫翠之間一鳥呼風嘯萬<lb/>
木丹青之表周茂振曰既呼又嘯易嘯為響<lb/>
退之盤谷序云妬寵而負恃張文潛云妬寵一字<lb/>
<pb n="KR4d0266_SBCK_114-20b"/>
負恃兩字非句律與下句云争妍而取憐不類又<lb/>
既曰負又曰恃為復特當作特<lb/>
本朝制告表啓用四六自熙豐至今此文愈盛有<lb/>
一聨用兩處古人全語而雅馴妥帖如已出者介<lb/>
甫賀冊后妃表云關雎之求淑女無險陂私謁之<lb/>
心雞鳴之思賢妃有警戒相成之道紹興間劉美<lb/>
中除工部侍郎兼直學士院吉水丞龔尹字正子<lb/>
以啟賀之云技巧工匠精其能自元成之間鮮能<lb/>
及號令文章煥可述雖詩書所稱何以加尹又上<lb/>
湯丞相啓云生民以來未有盛於孔子天下之士<lb/>
<pb n="KR4d0266_SBCK_114-21a"/>
豈復賢於周公後二語用韓退之上宰相書中書<lb/>
舍人張安國知撫州自撫移蘓謝　上表云雖自<lb/>
西徂東周爰執事然以小易大是誠何心増雖然<lb/>
二字而兩州東西小大乃甚的切王履道賀唐秘<lb/>
校及第啓云得知千載上頼古書作吏一行便廢<lb/>
此事前二語用淵明詩得知千載事上頼古人書<lb/>
翦去兩字後二句用嵇康書一行作吏此事便廢<lb/>
而皆倒易二字東坡荅士人啓云媿無琴瑟㫖酒<lb/>
以樂我嘉賓所喜直諒多聞真古之益友此雖増<lb/>
損五六字而特圜美至翟公巽行麻制云古我先<lb/>
<pb n="KR4d0266_SBCK_114-21b"/>
王惟圖任舊人共政咸有一徳克左右厥辟宅師<lb/>
則前二語熟而後二語突兀矣四六有一聨而用<lb/>
四處古人語者張欽夫荅一教官啓云識其大者<lb/>
豈誦説云乎哉何以吿之曰仁義而已矣四人語<lb/>
乃如一人語王履道行余深少年制云仰惟前代<lb/>
守文為難相我受民非賢不乂其意亦貫紹興間<lb/>
金人㱕我河南地洪景伯賀表云宣王復文武之<lb/>
土可謂中興齊人㱕鄆讙之田不失舊物屬聯工<lb/>
夫然去一境字便覺難讀<lb/>
四六用古人語有用其一字之聲而不用其字之<lb/>
<pb n="KR4d0266_SBCK_114-22a"/>
形者書曰人惟求舊而介甫謝　上表去仁惟求<lb/>
舊義不遐遺乃易人為仁荘子曰副墨之子聞之<lb/>
洛誦之孫副墨謂文墨之有副本洛誦謂洛人之<lb/>
善誦讀者而介甫賀生皇子表前一聨言成王父<lb/>
王子衆多而継之以㳟惟皇帝陛下令徳光乎洛<lb/>
誦康㓛茂乎岐昌則以洛誦為成王矣蓋成王名<lb/>
誦而卜洛故也此文人之舞文弄法者也<lb/>
四六有截断古人語五字而補以一字如天成者<lb/>
有用古人語不易其字之形而易其意者漢書云<lb/>
在漢廷無出其右論語云與文子同升諸公而翟<lb/>
<pb n="KR4d0266_SBCK_114-22b"/>
公巽賀蔡攸除少師啟云朝廷無出其右父子同<lb/>
升諸公既截断其語而補以一字讀者不覺其補<lb/>
而又易文子為父子子之一字雖同而文子乃人<lb/>
名父子非人名也此巧之至也子牟身居江湖之<lb/>
上公冶長雖在縲絏之中而東坡謝罪表云身寄<lb/>
江湖之上夢遊縲絏之中孟子云此之謂失其本<lb/>
心左傳云吾必使汝罷於奔命翟公巽一年之中<lb/>
移作數郡太守謝表云憂患失其本心筋力罷於<lb/>
奔命亦此類也<lb/>
四六有作流亷語者亦須典而不浮東坡謝知湖<lb/>
<pb n="KR4d0266_SBCK_114-23a"/>
州表云湖山如舊魚鳥亦怪其襄残謝知宻州云<lb/>
賔岀日於亷譙江山炳煥傳夕烽於海嶠鼔角清<lb/>
閑謝賜笏帶云草木何知被慶雲之渥彩魚鰕至<lb/>
賤借滄海之榮光雖若可觀終非其有汪彦章賀<lb/>
神降萬歲山表云恍若銀山金成宫闕浩如玉海<lb/>
虹貫山川此皆典而不浮孫仲益亦多此等語至<lb/>
橘林則浮靡而不典矣<lb/>
四六有作華潤語而重大者最不可多得韓退之<lb/>
表云地彌天區界軼海外北嶽醫間神畏受職析<lb/>
木天街星宿清潤曾子固云鈎陳太㣲星緯咸若<lb/>
<pb n="KR4d0266_SBCK_114-23b"/>
崑崙渤澥波瀾不驚王履道行种師道麻制云封<lb/>
疆開崑崙積石之西威譽震大漢荒之北<lb/>
四六有用古人全語而全不用其意者行葦之詩<lb/>
云仁及草木牛羊勿踐履此盛世之事也又鴟鴞<lb/>
之詩云曰予未有室家風雨所漂揺此謂鴟鴞之<lb/>
巢也王履道北人也靖康避亂遷謫在八桂思郷<lb/>
里墳墓作青詞云萬里丘墳草木牛羊之踐履百<lb/>
年郷社室家風雨之漂揺<lb/>
有客在張欽夫坐上舉介甫賀冊后妃關雎雞鳴<lb/>
之聯以為四六之妙者欽夫因舉東坡賀冊后表<lb/>
<pb n="KR4d0266_SBCK_114-24a"/>
云上符天造日月為之光明下逮海隅夫婦無有<lb/>
愁歎笑曰此全不用古人一字而氣象塞乎天地<lb/>
矣<lb/>
中書舍人洪景盧知婺州召至郡下而從臣未有<lb/>
虚位　孝宗除為在京宫觀兼侍讀太府少卿<lb/>
張抑字子儀以啓賀之云珍䑓間館冠臯伊之倫<lb/>
魁廣厦細旃論唐虞之聖道前兩句用揚雄賦全<lb/>
語後兩句用王吉疏全語皆西漢文章也子儀對<lb/>
予舉似予驚歎擊節以為不减前軰未㡬景盧入<lb/>
翰林為學士適梁叔子丞相以病辞位<lb/>
<pb n="KR4d0266_SBCK_114-24b"/>
孝宗愛重之不聼其去累辞不得已拜大觀文醴<lb/>
泉觀使兼侍讀景盧當筆麻制中全用此一聨是<lb/>
日朝士聼麻者皆稱賞之不知其為子儀語也<lb/>
四六有初語平平而去其一字精神百倍妙語超<lb/>
絶者介甫賀韓魏公致仕啓云言天下之所未嘗<lb/>
任大臣之所不敢其初句尾有言任二字而去之<lb/>
也<lb/>
循王張俊妾封夫人中書舍人程子山行詞以異<lb/>
姓王對如夫人朝士稱之<lb/>
靖康遣聶山割三鎮與金人請和三鎮之民不肯<lb/>
<pb n="KR4d0266_SBCK_114-25a"/>
左衽群起歐山至死而　朝廷或傳其生詞臣行<lb/>
加恩詞云風寒昜水知士去之不還日逺長安怪<lb/>
人來而未至汪伯彥黄潜善為相時太學之士陳<lb/>
東以上書誅既而　髙宗深悔之贈東諫議大夫<lb/>
而罷汪黄二相後趙鼎為相汪黄有啓謝廟堂鄱<lb/>
陽熊彦時叔雅為趙客代趙荅啓云一男子之上<lb/>
書彼將焉罪諸大夫曰可殺公亦何心<lb/>
靖康　二聖北狩皇屬畢遷中原無主惟<lb/>
髙宗皇帝在外獨免　隆祐太后以書勸進有云<lb/>
献公之子九人惟重耳之獨在漢家之阨十世宜<lb/>
<pb n="KR4d0266_SBCK_114-25b"/>
光武之中興此汪彦章詞也建炎苖劉之禍未㡬<lb/>
復辟赦書云断鼇而立四極既成開闢之勲取日<lb/>
而授五龍復正神明之御此李漢老詞也<lb/>
張邦昌既僭竊竄謫謝　髙宗表云孔子從佛盻<lb/>
之召蓋欲興周紀信乗漢王之車固將誑楚其黨<lb/>
顔博文之詞也邦昌初立時博文首上賀表云非<lb/>
湯武之干戈同堯舜之禪譲其反覆如此<lb/>
李綱罷相被謫汪彦章行詞云朋姦罔上有虞必<lb/>
去於驩兠欺世盗名孔子首誅於正卯又云専殺<lb/>
尚威傷列聖好生之徳信䜛喜佞為一時群小之<lb/>
<pb n="KR4d0266_SBCK_114-26a"/>
宗客有問彦章者曰内翰頃有啓賀伯紀拜相云<lb/>
孤忠貫日正二儀傾側之中凜氣横秋揮萬騎笑<lb/>
談之頃又云士訟公寃亟舉幡而集闕下帝從民<lb/>
望令免冑以見國人與今謫詞一何反也彦章曰<lb/>
某此啓自直一翰林學士渠不用我故以後詞報<lb/>
之客又曰詞有云乃傾家積隂與賊通若行此言<lb/>
則李公族矣怨豈至是此言何從荅曰某如何知<lb/>
得伹見渠児子自虜中㱕<lb/>
汪彦章初除北門有小官賀以啓云當年翰苑曽<lb/>
聞學士之葫蘆今日玊堂又見司空之蘿蔔自以<lb/>
<pb n="KR4d0266_SBCK_114-26b"/>
為竒有問之者葫蘆事得非用<lb/>
太祖皇帝嘲内翰陶榖所謂年年依様畫葫蘆者<lb/>
乎曰然又問蘿萄何出曰昔司空圖在翰苑嘗作<lb/>
蘿萄詩聞者絶倒又吾州安福有歐陽寺丞叔向者<lb/>
嘗為妻病作青詞云大小二便半月未通於水火<lb/>
晨昏兩膳一粒不過於咽喉又近有代京丞相作<lb/>
遺表者首句云身獨立於上台未踰三月瘡忽生<lb/>
於下體㡬及半年<lb/>
莆田陳丞相作小朝士時　顯仁太后之喪嘗代<lb/>
宰相乞　皇帝御殿表云雖天道何言四時自然<lb/>
<pb n="KR4d0266_SBCK_114-27a"/>
成嵗然太陽不照萬物何以仰瞻識者已知其有宰<lb/>
相器公後為左相辭位其客鄭僑恵叔代作表云<lb/>
責任匪輕此豈久居之地從容求去幸當未厭之<lb/>
時豈久居牛僧孺語也幸未厭蕭嵩語也皆宰相<lb/>
求去事未有如此親切者梁叔子丞相生日<lb/>
孝宗賜酒物是時梁母太夫人在尤延之代作謝<lb/>
表云小人有母雖喜君羮之嘗大烹飬賢毎虞公<lb/>
餗之覆<lb/>
黄仲秉攝西掖行東坡贈太師謚文忠詞云朕考<lb/>
百年治乱之原識諸老忠邪之辨惟小人無所忌<lb/>
<pb n="KR4d0266_SBCK_114-27b"/>
憚使君子至於困窮又云某目無全牛意空凡馬<lb/>
道不行而言立身愈退而名髙又云言之尚至於<lb/>
歎嗟聞者亦為之興起户部侍郎史正志自請為<lb/>
諸路發運使遍行州縣凡合起上供及江上餉師錢<lb/>
榖盡以為羡餘而献之　夀皇大喜既而嵗莫上<lb/>
供無一州至者板曹大窘奏其事　上大怒即日<lb/>
罷黜仲秉行詞有云多取嬴於郡國無遺筭於雞<lb/>
豚校數嵗之中以為常本無心計無三年之蓄曰<lb/>
不足徒有口才反仲秉為刑部侍郎觸一權貴句<lb/>
外得丹陽謝廟堂啟曰一麾江海頗欲避西風之<lb/>
<pb n="KR4d0266_SBCK_114-28a"/>
塵兩鬢雪霜伹堪飲北府之酒<lb/>
王季海丞相為太常少卿時葛丞相楚輔為浙東<lb/>
参議官以啓賀季海用雞檄對鵝經季海賞其的<lb/>
對雞檄乃用王勃為諸王作鬭雞檄<lb/>
山谷戲筆嘗書范文正公為舉子時作虀賦有云<lb/>
陶家甕内淹成碧綠青黄措大口中嚼出宫商徴<lb/>
羽吾州劉沅丞相㣲時讀書山寺寺僧請公戲作<lb/>
偷狗賦有云摶飯引來猶掉續貂之尾索綯牽去<lb/>
尚囬顧兎之頭常州人諱打爺蓋嘗有子為五百<lb/>
而其父坐罪當杖者其子恐佗人杖其父之重而<lb/>
<pb n="KR4d0266_SBCK_114-28b"/>
身請行刑故有此譏士人有戯作此賦者云當年<lb/>
祖逖見而知聞而知後日孫權出乎爾反乎爾<lb/>
投人詩文有語忌者不可不知人有上文潞公詩<lb/>
用夀考字公曰五曰考終命和我死也説了程子<lb/>
山自中書舍人謪為贑州安逺令士子上生日詩<lb/>
用嶽降事子山曰降做縣令了更降去甚處周茂<lb/>
振賀劉季髙由謪籍放自便啓云十年去國驚我<lb/>
馬之虺隤一日還家喜是翁之矍鑠季髙曰是翁<lb/>
却將對我馬此類多矣至如紹興間張叔夜之子<lb/>
常先為江西常平使者有小官上啓其自序處云<lb/>
<pb n="KR4d0266_SBCK_114-29a"/>
叔夜麄踈次山漫浪常先大怒曰我爺何曽麁踈<lb/>
雖常先不學可笑然小官亦當問上官家諱吉州<lb/>
推官李椿嘗于一上官舉狀而上官家諱有複名<lb/>
而一字椿者初許薦而後不與請予族弟炎正字<lb/>
濟翁作一啓以觧之云諱名不諱姓雖存羊棗之<lb/>
遺文言在不言徴亦有杏壇之故事上官遂舉之<lb/>
濟翁年五十二乃登第初任寕逺簿甚為京丞相<lb/>
所知有啓上丞相云秋驚一葉感蒲栁之先知春<lb/>
到千花難桒麻之後長丞相遂下待降掌故之令<lb/>
也<lb/>
<pb n="KR4d0266_SBCK_114-29b"/>
尤延之嘗舉前軰四六有云秉圭執璧禮天地之<lb/>
神祗㓗粢豐盛報祖宗之㓛徳謂其不造語而体<lb/>
面大又嘗愛子由行詞有云養徳丘園本無求於<lb/>
當世書名史䇿恍若疑其古人<lb/>
詩曰燕及皇天又曰誕彌厥月而介甫賀進築熈<lb/>
河表云旌旜所指燕及氐羗樓櫓相望誕彌河隴<lb/>
淵明子美無已三人作九日詩大槩相似子美云<lb/>
竹葉於人既無分菊花從此不湏開此淵明所謂<lb/>
塵爵耻虚罍寒華徒自榮也無已云人事白生今<lb/>
日意寒花秪作去年香此淵明所謂日月依辰至<lb/>
<pb n="KR4d0266_SBCK_114-30a"/>
舉俗愛其名也<lb/>
介甫當國喜言農田水利有献議梁山濼可涸之<lb/>
以為田介甫欲行之又念水無所㱕以問劉貢父<lb/>
曰此事楊蟠無齒貢父退介甫思其説而不得呼<lb/>
其子雱問以<hi>語此</hi>何意且出何書雱曰不知當召而<lb/>
問之貢父既至雱以父之問問焉貢父笑曰此易<lb/>
曉耳楊蟠杭人善作詩自號浩然居士相公孰識<lb/>
之今欲涸湖為田此事浩然無涯也一時聞者絶<lb/>
倒<lb/>
東坡詩云卧占寛閑五百弓汪彦章啓云嗟甫里<lb/>
<pb n="KR4d0266_SBCK_114-30b"/>
百弓之别墅七尺二寸為一弓事見譯梵一尺八<lb/>
寸為一肘四肘為一弓今通鑑二百四十八巻㑹<lb/>
昌五年祠部奏天下寺四千六百蘭若四萬<hi>亦詳注下</hi>
史炤釋文引薩波多論云西天度地以四肘為一<lb/>
弓去村店五百弓不逺不近以閑静處為蘭若今<lb/>
以唐尺計之蓋二里許也<lb/>
或問何謂雙聲叠韻曰行穿詰曲﨑嶇路又聴鈎<lb/>
輈格磔聲上句叠韻下句雙聲也何謂蜂腰鶴膝<lb/>
曰詞源倒流三峽水筆陣獨掃千人軍無邉落木<lb/>
蕭蕭下不盡長江衮衮來前一聨蜂腰後一聨鶴<lb/>
<pb n="KR4d0266_SBCK_114-31a"/>
膝也<lb/>
近世蜀人多妙於四六如程子山趙荘叔劉韶美<lb/>
黄仲秉其選也然未免作意爲之者張欽夫深於<lb/>
經學初不作意於文字間而毎下筆必造極紹興<lb/>
辛巳年其父魏公久謫居永州得㫖自便欽夫代<lb/>
作謝表自叙有云家國異謀固難調於衆口天日<lb/>
下照夫何歉於一心兹蓋　皇帝陛下体堯之仁<lb/>
行禹之智微彰以道必因天地之時動化若神孰<lb/>
測風雷之用其辞平其味永其韻孤豈作意爲之<lb/>
者時年二十九<lb/>
<pb n="KR4d0266_SBCK_114-31b"/>
李方叔之孫大方字允蹈少時嘗作思故山賦諸<lb/>
公間稱之以為似邢居實晚得一鶡冠今為雜買<lb/>
埸寄予詩一篇多有警句如三百年來今幾秋天<lb/>
地自老江自流如笛聲吹起白玉槃正照御前楊<lb/>
柳碧如可憐一代經綸業不抵鍾山幾首詩如後<lb/>
院落花人不到黄鸝飛下石榴隂大似唐人<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百十四終<lb/>
</p>
<p>
</p>
  </div>
</body>
</text>
</TEI>
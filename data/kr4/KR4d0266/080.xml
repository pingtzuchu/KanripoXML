<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_080-1a"/>
誠齋集巻第八十<lb/>
　　　　　　　廬陵楊　万里　廷秀<lb/>
　序<lb/>
　　　盧溪先生文集序<lb/>
紹興八年故資政殿學士胡公以言事忤時相黜<lb/>
又四年謫嶺表盧溪先生以詩送其行有癡児不<lb/>
了公家事之句小人上飛語告之時相怒除名流<lb/>
夜郎時先生年七十矣於是先生詩名一日滿四<lb/>
海里之士愛先生者謂詩之禍從古昭昭也先生<lb/>
不戒又欣然犯之適以濟權臣之威成小人之名<lb/>
<pb n="KR4d0266_SBCK_080-1b"/>
此先生之禍也亦先生之過也或曰先生何過哉<lb/>
先生言直而詩工耳言不直詩不工世無傳也世<lb/>
有傳矣不見媢於明必見媢於幽故庭草随意之<lb/>
詩空梁燕泥之詩飛燕昭陽之詩不才多病之詩<lb/>
言非直也詩工而巳耳詩工而非直猶且小者逐<lb/>
大者死況先生之詩工而言直耶先生何過哉濟<lb/>
權臣之威亦稔其悪先生成小人之名未若小人<lb/>
成先生之名先生何過哉未幾時相殂先生得㱕<lb/>
又未幾　上踐祚初召除國子監簿再召除直敷<lb/>
文閣年餘九十耳目聦明賦詩作文不見老人摧<lb/>
<pb n="KR4d0266_SBCK_080-2a"/>
頹之氣朝廷想聞其風采天下誦傳其詩禍先生<lb/>
者何知其非福先生乎嗟乎天人之理其紊也或<lb/>
勝之其定也或正之不觀其定而觀其紊則古之<lb/>
聖賢厄於小人者皆過也獨先生之過也乎先生<lb/>
王氏諱庭珪字民瞻登政和八年第調茶陵丞以<lb/>
上官不合棄官去隠居盧溪者五十年自號盧溪<lb/>
真逸少嘗見曹子方得詩法蓋其詩自少陵出其<lb/>
文自昌黎出大要主於雄剛渾大云清江劉清之<lb/>
子澄評先生之文謂廬陵自六一之後惟先生可<lb/>
継聞者韙焉先生之孫澹及曾孫徵及其門人劉<lb/>
<pb n="KR4d0266_SBCK_080-2b"/>
江詮次先生之詩文凢若干巻將刻棗以傳而太<lb/>
守朱公子淵復刻其詩於郡齋澹屬某序之某嘗<lb/>
侍先生之杖屨聞先生之誨言者欲辭敢哉淳煕<lb/>
戊申九月晦日門人朝奉大夫新知筠州軍州事<lb/>
楊万里序<lb/>
　　　西溪先生和陶詩序<lb/>
余山墅逺城邑復不近虚市兼旬不識肉味日汲<lb/>
山泉煑湯餅儐以寒韲主以脫粟紛不及目囂不<lb/>
及耳余心裕如也偶九日至呼児問有酒乎曰秫<lb/>
不登無所於釀余仰屋喟曰安得白衣人乎已而<lb/>
<pb n="KR4d0266_SBCK_080-3a"/>
所親送至新醅余欣然又問有菊乎曰秋未涼菊<lb/>
亦未花余又喟曰既得隴復望蜀可乎因悠然獨<lb/>
酌取几上文書一編觀之乃余亡友西溪先生和<lb/>
陶詩也讀至九日閑居淵明云塵爵耻虚罍寒花<lb/>
徒自栄東坡和云鮮鮮霜菊豔溜溜糟床聲西溪<lb/>
和云境靜人亦寂觴至壺自傾則又喟曰四者難<lb/>
并之歎今古如一丘之貉也児跽而請曰東坡西<lb/>
溪之和陶孰似余曰小児何用强知許事淵明之<lb/>
詩春之蘭秋之菊松上之風澗下之水也東坡以<lb/>
烹龍庖鳯之手而飲木蘭之墜露餐秋菊落英者<lb/>
<pb n="KR4d0266_SBCK_080-3b"/>
也西溪操破琴鼓断絃以冩松風澗水者也似與<lb/>
不似余不得而知也汝盍於淵明乎問焉西溪之<lb/>
子偉及其猶子湘送此集謁予序之因書此語于<lb/>
篇首云西溪劉氏諱承弼字彦純嘗再與計偕報<lb/>
聞則㱕隠于安福之西溪今諫大夫謝公諤嘗倡<lb/>
郡士百千人列其孝行節義于朝有　詔旌表其<lb/>
門閭淳熙戊申九月晦日友人朝奉大夫新知筠<lb/>
州軍州事楊万里序<lb/>
　　　彭文蔚補注韓文序<lb/>
永明尉彭君文蔚與予同郡且同鄉舉自紹興癸<lb/>
<pb n="KR4d0266_SBCK_080-4a"/>
酉一别至淳熙戊申七月二十五日忽觸熱騎一<lb/>
馬來訪予於南溪之上道舊故相労苦外文蔚喟<lb/>
然曰四民精其業者三而已惟士獨否道徳之粹<lb/>
精義理之淵永姑未用擊考也句讀之不分訓故<lb/>
之不徹者麻竹如也因出其補注韓文八帙以示<lb/>
予上自先秦之古書下逮漢晉之文史近至故老<lb/>
之口傳旁羅逺摭幽討明擇殆數萬言於是韓子<lb/>
之詩文雅語奇字發擿呈露無餘秘矣如援順宗<lb/>
實録而知上李實書之有㫖㨿唐史本傳而知送<lb/>
鄭權序之有負至於城南聨句採月㘭泓等語怪<lb/>
<pb n="KR4d0266_SBCK_080-4b"/>
奇不可理曉者援證益白他難以悉數是有補於<lb/>
後學為不少也昔程子以姜里操為韓子得文王<lb/>
之心以軻死不得其傳為韓子見之識之之大此<lb/>
固讀韓文之大觀逺覽也而文蔚之注亦獨可廢<lb/>
乎學者以文蔚之注求程子之意而讀韓子之文<lb/>
韓子猶曰小得意則人小笑之大得意則人大笑<lb/>
之是後世終無韓子乎後世有韓子韓子之幸也<lb/>
後世無韓子韓子幸乎哉文蔚屬予序之因書其<lb/>
説文蔚尚有春秋指掌集義二書子恨未見也當<lb/>
再拜以請誠齋野客楊万里序<lb/>
<pb n="KR4d0266_SBCK_080-5a"/>
　　　約齋南湖集序<lb/>
初予因里中浮屠徳璘談循王之曽孫約齋子有<lb/>
能詩聲余固心慕之然猶以為貴公子未敢即也<lb/>
既而訪陸務觀於西湖之上適約齋子在焉則深<lb/>
目顰蹙寒肩臞膝坐於一草堂之下而其意若在<lb/>
岩岳雲月之外者蓋非貴公子也始恨識之之晩<lb/>
既而又從尤延之京仲逺過其所居曰桂隠者於<lb/>
是盡出其平生之詩蓋詩之臞又甚於其貌之臞<lb/>
也大抵祖黄陳自徐蘓而下不論也延之仲逺退<lb/>
而深嘉之余笑而不言二君曰子奚笑約齋子余<lb/>
<pb n="KR4d0266_SBCK_080-5b"/>
曰彼其先王翼真主以再造王家大忠髙勲塞兩<lb/>
儀而貫三光為之子若孫者謂宜掉馬箠鳴孤剣<lb/>
畧中原以還　天子若夫面有敲推之容而吻作<lb/>
秋蟲之聲與隂何郊島先登優入於飢凍窮愁之<lb/>
域此我軰寒士事也顧汲汲於此而於彼乎悠悠<lb/>
爾此余之所以笑約齋子也二君曰子之笑約齋<lb/>
子祗所以嘉約齋子歟余出守髙安約齋子寄其<lb/>
詩千餘篇曰南湖集且諗余序之乃書其説于篇<lb/>
首云約齋子張氏名鎡字功父淳熙己酉四月庚<lb/>
辰誠齋野客廬陵楊万里序<lb/>
<pb n="KR4d0266_SBCK_080-6a"/>
　　　易外傳序<lb/>
易者何也易之爲言變也易者聖人通變之書也<lb/>
何謂變蓋隂陽太極之變也五行陰陽之變也人<lb/>
與萬物五行之變也萬事人與萬物之變也古初<lb/>
以迄于今萬事之變未已也其作也一得一失而<lb/>
其究也一治一亂聖人憂焉幽觀其變湛思其通<lb/>
而逆紬其圖易之所以作也易之爲言變也故易<lb/>
者聖人通變之書也其窮理盡性其正心脩身其<lb/>
齊家治國其處顯其傃窮其居常其遭變其參天<lb/>
地合鬼神萬事之變方來而變通之道先立變在<lb/>
<pb n="KR4d0266_SBCK_080-6b"/>
彼變變在此得其道者蚩可哲慝可淑青可福危<lb/>
可安亂可治致身聖賢而躋世泰和猶反手也斯<lb/>
道何道也中正而已矣唯中為能中天下之不中<lb/>
唯正為能正天下之不正中正立而萬變通此二<lb/>
帝三王之聖治孔子顔孟之聖學也後世或以事<lb/>
物之變為不足以攖吾心舉而捐之於空虗者是<lb/>
亂天下者也不然以為不足以遁吾術挈而持之<lb/>
以權譎者是愈乱天下者也然則學者將欲通變<lb/>
於何求通曰道於何求道曰中於何求中曰正於<lb/>
何求正曰易於何求易曰心愚老矣嘗試與二三<lb/>
<pb n="KR4d0266_SBCK_080-7a"/>
子講之二三子以為愚之言乎非也愚聞諸先儒<lb/>
先儒聞諸三聖三聖聞諸天淳熙戊申八月二日<lb/>
廬陵楊万里謹序<lb/>
　　　誠齋江湖集序<lb/>
予少作有詩千餘篇至紹興壬午七月皆焚之大<lb/>
槩江西軆也今所存曰江湖集者蓋學後山及半<lb/>
山及唐人者也予嘗舉似舊詩數聨於友人尤延<lb/>
之如露窠蛛䘏緯風語燕懷春如立岸風大壯還<lb/>
舟燈小明如踈星煜煜沙貫日緑雲擾擾水舞苔<lb/>
如坐忘日月三杯酒卧䕶江湖一釣舩延之慨然<lb/>
<pb n="KR4d0266_SBCK_080-7b"/>
曰焚之可惜子亦無甚悔也然焚之者無甚悔存<lb/>
之者亦未至於無悔延之曰詩何必一軆哉此集<lb/>
存之亦奚悔焉舊所存者五百八十首大児長孺<lb/>
再得一百五十八首於是併録而序之云同郡之<lb/>
士永新張徳噐婁求之不置因以寄之淳熙戊申九<lb/>
月晦日誠齋野客楊万里序<lb/>
　　　誠齋荆溪集序<lb/>
予之詩始學江西諸君子既又學後山五字律既<lb/>
又學半山老人七字絶句晩乃學絶句於唐人學<lb/>
之愈力作之愈寡嘗與林謙之屢歎之謙之云擇<lb/>
<pb n="KR4d0266_SBCK_080-8a"/>
之之精得之之艱又欲作之之不寡乎予喟曰詩<lb/>
人蓋異病而同源也獨予乎哉故自淳熙丁酉之<lb/>
春上暨壬午止有詩五百八十二首其寡蓋如此<lb/>
其夏之官荆溪既抵官下閱訟牒理邦賦惟朱墨<lb/>
之為親詩意時往日來於予懷欲作未暇也戊戌<lb/>
三朝時節賜告少公事是日即作詩忽若有寤於<lb/>
是辞謝唐人及王陳江西諸君子皆不敢學而後<lb/>
欣如也試令児軰操筆予口占數首則瀏瀏焉無<lb/>
復前日之軋軋矣自此每過午吏散庭空即攜一<lb/>
便面步後園登古城採擷杞菊攀翻花竹萬象畢<lb/>
<pb n="KR4d0266_SBCK_080-8b"/>
來献予詩材蓋麾之不去前者未讎而後者已迫<lb/>
渙然未覺作詩之難也蓋詩人之病去軆將有日<lb/>
矣方是時不惟未覺作詩之難亦未覺作州之難<lb/>
也明年二月晦代者至予合符而去試彚其藳凢<lb/>
十有四月而得詩四百九十二首予亦未敢出以<lb/>
示人也今年備官公府掾故人鍾君將之自淮水<lb/>
移書於予曰荆溪比易守前日作州之無難者今<lb/>
難十倍不啻子荆溪之詩未可以出歟予一笑抄<lb/>
以寄之云淳熙丁未四月三日廬陵楊万里廷秀<lb/>
序<lb/>
<pb n="KR4d0266_SBCK_080-9a"/>
　　　誠齋西㱕詩集序<lb/>
予假守毘陵更未盡三月移官廣東常平使者既<lb/>
上二千石印綬西㱕過姑蘓謁石湖先生范公公<lb/>
首索予詩予謝曰詩在山林而人在城市是二者<lb/>
常巧於相違而喜於不相值某雖有所謂荆溪集<lb/>
者竊自薄陋不敢為公出也既還舍計在道及待<lb/>
次凢一年得詩堇二百首題曰西㱕集録以寄公<lb/>
今復寄劉伯順與鍾仲山淳熙丁未六月十五日<lb/>
誠齋野客楊万里序<lb/>
　　　誠齋南海詩集序<lb/>
<pb n="KR4d0266_SBCK_080-9b"/>
予生好為詩初好之既而厭之至紹興壬午予詩<lb/>
始變予乃喜既而又厭之至乾道庚寅予詩又變<lb/>
至淳熙丁酉予詩又變是時假守毘陵後三年予<lb/>
落南初為常平使者復持憲節自庚子至壬寅有<lb/>
詩四百首如竹枝歌等篇每舉似友人尤延之延<lb/>
之必擊節以為有劉夢得之味予未敢信也潮陽<lb/>
劉渙伯順為清逺宰時嘗為予求所謂南海集四<lb/>
百首者至再見於中都伯順復請不懈乃克與之<lb/>
嗟乎予老矣未知継今詩猶能變否延之嘗云予<lb/>
詩每變每進能變矣未知猶進否他日觀此集其<lb/>
<pb n="KR4d0266_SBCK_080-10a"/>
羨也乎其亦厭也乎予詩自壬午至今凢二千一<lb/>
百餘首曰江湖集曰荆溪集曰西㱕集曰南海集<lb/>
曰朝天集餘四集伯順尚欲之他日當續寄也丙<lb/>
午六月十八日誠齋野客楊万里廷秀序<lb/>
　　　誠齋朝天詩集序<lb/>
予游居寢食非詩無所與㱕淳熙壬寅七月既嬰<lb/>
戚還家詩始廢至甲辰十月一日禫之徒月也大<lb/>
児長孺請曰大人久不作詩今可作矣乎予蹙然<lb/>
曰三年不為禮禮必壞三年不為詩詩必頹善如<lb/>
爾之請也是日始擬作進士題後二十七日拜除<lb/>
<pb n="KR4d0266_SBCK_080-10b"/>
召之命後十日就道入京道塗堇堇得二十餘詩<lb/>
然自覺其扞格不如意蓋哀未忘故也既至中都<lb/>
就列庀職明年二月被　旨為銓試考官與友人<lb/>
謝昌國倡和忽混混乎其來也至丁未六月十三<lb/>
日得故人劉伯順書送所刻南海集來且索近詩<lb/>
於是彚而次之得詩四百首名曰朝天集寄之云<lb/>
誠齋野客楊万里序<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第八十終<lb/>
</p>
<p>
</p>
  </div>
</body>
</text>
</TEI>
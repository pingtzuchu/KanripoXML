<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_086-1a"/>
誠齋集巻第八十六<lb/>
　　　　　　　廬陵楊　萬里　廷秀<lb/>
　心學論<lb/>
　　聖徒論<lb/>
　　　子思論上<lb/>
論曰道必有措手之所而後學者得以用其功邈<lb/>
然如天淵然如淵則學者安所措其手哉子思曰<lb/>
喜怒哀樂之未發謂之中夫不言所以處喜怒哀<lb/>
樂者而止言其喜怒哀樂之未發者初無影之可<lb/>
捕而況求其形哉學者求其説而不得則流而入<lb/>
<pb n="KR4d0266_SBCK_086-1b"/>
於槁木死灰之學夫槁木死灰之學非洙泗之學<lb/>
也西學也然則學者不入於此而入於彼無乃子<lb/>
思不示人以措手之所而納之於茫洋之地而然<lb/>
乎子思不然也子思蓋有示人以措手之所者矣<lb/>
而章句之學離之也離而不合此學者所以止求<lb/>
之於喜怒哀樂未發之言而不知子思所以處夫<lb/>
喜怒哀樂未發之妙則固在於言前也且子思不<lb/>
云乎天命之謂性率性之謂道修道之謂教又継<lb/>
之曰君子戒不睹懼不聞莫見乎隠莫顯乎微故<lb/>
君子敬其獨然後曰喜怒哀樂之未發謂之中發<lb/>
<pb n="KR4d0266_SBCK_086-2a"/>
而皆中節謂之和中也者天下之大本和也者天<lb/>
下之逹道致中和天地位焉萬物育焉蓋天下未<lb/>
有無用之道而君子亦不為不蔕之言也中也者<lb/>
固性之有也然性不可見而中不可能使子思曰<lb/>
天命之謂性而止耳曰喜怒哀樂之未發謂之中<lb/>
而止耳則此言無乃鄰於不蔕而此道無乃墮於<lb/>
無用耶故子思之學不恃其性而恃其率不恃其<lb/>
中而恃其致率也者循是而教焉者也致也者力<lb/>
而求之者也性不可見而率性者可見中不可能<lb/>
而致中者可能致則率矣中則性矣是則子思之<lb/>
<pb n="KR4d0266_SBCK_086-2b"/>
意也而學者不之詳也象犀珠玉絶域之産也而<lb/>
人得而用之者夫固有以致之也吾性之中不如<lb/>
是之逺也不逺也而不邇也則未有以致之爾致<lb/>
犀象珠玉則犀象珠玉至致中則中至然則何以<lb/>
致夫中曰喜怒哀樂之未發有以處之是也然則<lb/>
何以處夫喜怒哀樂之未發曰君子敬其獨是也<lb/>
蓋天下之理莫隠於十目之所視而莫顯於喜怒<lb/>
哀樂之未發當其未發吾巳知之非吾知之也心<lb/>
知之也非心知之也天知之也天且知之而曰不<lb/>
顯可乎曰不顯而不戒不懼則喜怒哀樂未發之<lb/>
<pb n="KR4d0266_SBCK_086-3a"/>
初内不既其養外不既其閑未發而不養則其發<lb/>
必妄未發而不閑則其發必肆妄與肆相遭喜與<lb/>
怒相激哀與樂相戰將以致中是閑蠅蚋千百於<lb/>
一室而求其静也是以君子敬其獨也敬心不以<lb/>
隠顯而去留則内有養外有閑方其獨也若不勝<lb/>
其衆也方其未發也若不勝其動也方其不睹不<lb/>
聞也若不勝其耳目之屬也何也獨者衆之源也<lb/>
静者動之機也一息之頃心與天已知之矣知而<lb/>
養養而閑則一妄起一察應一肆動一儆隨察與<lb/>
妄應則察至而妄者除儆與肆隨則儆至而肆者<lb/>
<pb n="KR4d0266_SBCK_086-3b"/>
伏妄者除而肆者伏當是之時此心瑩然真而法<lb/>
矣未發而真發而非真未發而法發而非法天下<lb/>
有是理乎去妄去肆而一之於真與法而中在其<lb/>
間矣人有病目者不求其本而急其末以為所以<lb/>
病吾目者翳而已去翳則目宜必明然去一翳生<lb/>
一翳則不知養肝之過也肝得其養而目自明則<lb/>
夫翳者不去而去矣喜怒哀樂未發謂之中其自<lb/>
中也耶其有以養其中也耶謹論<lb/>
　　　子思論中<lb/>
論曰聖人之言愈大則愈微此非有所隠也微之<lb/>
<pb n="KR4d0266_SBCK_086-4a"/>
者顯之也言愈微故求之者愈力求之者愈力故<lb/>
浚之者愈深求之力浚之深而聖言之微者顯矣<lb/>
雖然後之君子有能發聖言之微而置之顯天下<lb/>
之幸而君子之不幸也三人同行而入海一人得<lb/>
珠焉則三人者必擠夫一人者三人者亦何仇於<lb/>
一人也珠也者擠之招也遊聖門而先發聖人之<lb/>
微則前有愠後有忌愠與忌並起而相競非君子<lb/>
之不幸歟且君子發聖人之微非以為道也或者<lb/>
不察以為學聖人而不能發聖人之微則天下將<lb/>
以我為無功於聖門邀功之心生則相競之説起<lb/>
<pb n="KR4d0266_SBCK_086-4b"/>
競則異異則朋異之中又有異而朋之中又有朋<lb/>
則以强弱怪竒為勝負爾非惟君子之不幸也亦<lb/>
聖道之不幸也蓋自夫子有性習近逺之論而不<lb/>
明言性之善悪至孟子則断之以性善之説於是<lb/>
荀楊韓三子者各出一説以與孟子競説者以為夫<lb/>
子不立論以起争而起三子之争者孟子喜於立<lb/>
論之過也嗟乎夫子非不立論也夫子而不立論<lb/>
而持兩端則仁義禮樂於何而折衷哉性習近逺<lb/>
之説是夫子之立論也立論而微者也孟子豈喜<lb/>
於立論者哉入夫子之海先得夫子之珠瞥然見<lb/>
<pb n="KR4d0266_SBCK_086-5a"/>
其性相近之㫖悟其真而發其微不忍自秘而分<lb/>
於人此亦仁人君子用心之切者也而孟子何過<lb/>
焉三子之競豈孟子起耶三子邀功之急者也三<lb/>
子邀功而孟子遂為過君子於此亦難於處也哉<lb/>
蓋將附三子則悖於聖人附孟子則三子者不服<lb/>
然則何以處之昔者秦緩死其長子得其術而醫<lb/>
之名齊於緩其二三子者不勝其忌也於是各為<lb/>
新竒而託之於其父以求勝其兄非不愛其兄也<lb/>
以為不有以異於兄則不得以同於父天下未有<lb/>
以決也他日其東隣之父得秦緩枕中之書而出<lb/>
<pb n="KR4d0266_SBCK_086-5b"/>
以證焉然後長子之術始信於天下有所訟者必<lb/>
有所質也中庸之書夫子枕中之書也而子思得<lb/>
之中庸曰天命之謂性率性之謂道又曰能盡其<lb/>
性則能盡人物之性可以賛化育參天地質之以<lb/>
此而後孟子之説始信也歟性果悪耶則曰違之<lb/>
所至當逆天地而戾人物矣奚其賛又奚其參人<lb/>
性之有善悪善則悪不得以寄悪則善不得以居<lb/>
如氷之寒而濕火之燠而燥也今曰善悪混吾將<lb/>
曰氷之性燥濕混而火之性寒燠混也可乎至於<lb/>
裂性而三之裂三而五之則亦不勝其勞矣蓋三<lb/>
<pb n="KR4d0266_SBCK_086-6a"/>
子言性而未見性者也曷為言性而未見性也不<lb/>
自盡其性也自東海而趨西海必至於西海而後<lb/>
盡也未至於西海而止也而曰西無海也之三子<lb/>
者是也吾性一盡而育人物參天地者在焉性為<lb/>
善耶悪耶三子者亦嘗進於此也乎三子者自有<lb/>
性而不盡也宜其言之不徹也質之中庸而後三<lb/>
子者心服矣三子非服孟子也服孔子也三子服<lb/>
而後孟子之説信而後孔子之意明孔子之意明<lb/>
而後性善之論定性善之論定而後天下之為善<lb/>
者衆則子思之功豈不大哉子思不邀功者也不<lb/>
<pb n="KR4d0266_SBCK_086-6b"/>
邀功而大有功者謹論<lb/>
　　　子思論下<lb/>
論曰學者病乎無見亦病乎有見學而無見學之<lb/>
俗也學而有見學之妙也俗則病矣妙矣而亦曰<lb/>
病可乎妙亦病也妙而不反斯病矣人惟無見也<lb/>
人而有見則逐於見而不反蓋世有病於能俯而<lb/>
不能仰者終身不知有天也一日而其病愈仰而<lb/>
見天之髙自以為未始見也而喜焉喜而不足則<lb/>
終日觀天而不復視地焉坐亦觀天行亦觀天不<lb/>
知逢荆棘蹈溪岳也躓而傷焉豈天使之躓而傷<lb/>
<pb n="KR4d0266_SBCK_086-7a"/>
哉傷生於喜喜生於見見生於不見故也學者其<lb/>
初患於無見也而盡鋭以求於一見見矣其患反<lb/>
甚於不見何也不見則羨既見則喜自夫人之喜<lb/>
心一生也而道始逺矣非喜心之害道也喜其髙<lb/>
則必厭其下喜其逺則必棄其邇喜其大則必厭<lb/>
其細不知夫道也者下不二於髙邇不二於逺而<lb/>
細不二於大也而二之是故崇先覺卑後學務遐<lb/>
想蔑近思以君臣火子之日用為淺易以仁義禮<lb/>
樂之名教為粗迹於是探混茫以為深極孤絶以<lb/>
為髙而不知入於空虚無有之地舉空虗無有之<lb/>
<pb n="KR4d0266_SBCK_086-7b"/>
學以治身濟世此猶取夢中之飲食以濟飢渇也<lb/>
不已踈乎古之君子蓋有窮百家究六合極師支<lb/>
博論辨而無得也非無得也有得而無用也有得<lb/>
而無用則是吾見之為病也從其見而反焉則有<lb/>
得矣見不損於今亦不加於今見不異於昔亦不<lb/>
同於昔至此則向之所謂百家六合師友論辨皆<lb/>
非也而皆是也百家一人六合一室師友一户論<lb/>
辨一口孰為髙孰為下孰為逺孰為邇孰為大孰<lb/>
為細耶道之歸有在矣中庸曰道之不行也道之<lb/>
不明也賢智過之愚不肖不及也夫愚不肖之不<lb/>
<pb n="KR4d0266_SBCK_086-8a"/>
及固離於道矣而賢智之過之乃中庸之所甚憂<lb/>
而道之不行與不明乃賢智者之罪此無他見而<lb/>
不反之病也又曰君子尊徳性而道問學致廣大<lb/>
而盡精微極髙明而道中庸温故而知新敦厚以<lb/>
崇禮是故居上不驕為下不倍夫學之功至於居<lb/>
上而不驕為下而不倍此真有用之學也求其所<lb/>
以然者則本於不以性廢學不以大忽微不以髙<lb/>
棄中不以新忘故不以質去文嗟乎學至於此其<lb/>
斯以為子思中庸之學也歟好游者以為九州之<lb/>
内四海之外其山川人物非復其鄉里所有之山<lb/>
<pb n="KR4d0266_SBCK_086-8b"/>
川人物也竭其家以為糧以求博觀於天下三年<lb/>
而貧也而倦也悔而㱕則其鄉里之山川人物即<lb/>
九州四海之山川人物也而後釋然悟翻然喜學<lb/>
者之學而有見見而不反蓋游而未悔者也安得<lb/>
㳺而悔者與之共學子思之中庸也耶謹論<lb/>
　　　孟子論上<lb/>
論曰仁可得而求乎曰可仁可得而聞乎曰不可<lb/>
仁不可聞則學者烏乎求曰求以不言不求以言<lb/>
蓋体仁者心也而心非仁喻心者言也而言非心<lb/>
言猶非心也而言可以求仁乎哉言之非心也以<lb/>
<pb n="KR4d0266_SBCK_086-9a"/>
言有所不能言也非惟彼心之言不能言於吾也<lb/>
吾自求之吾自得之吾自不能言之矣人有生而<lb/>
不能飲酒者問酒之何味其能飲酒者不過吿之<lb/>
以酒之美而已若酒之所以美者雖能飲酒者亦<lb/>
不能自言也非吝於告也極天下之善言酒者止<lb/>
於此也就使能言而不止於此亦不能使不飲者<lb/>
之知味何則吾以其言言酒而彼以其聴聴酒而<lb/>
言與聴卒非酒也韓子曰博愛之謂仁程子曰非<lb/>
也仁者覺也吾將是韓子則夫子之言有不然者<lb/>
顔囬問仁子曰克己復禮為仁於博愛何與焉吾<lb/>
<pb n="KR4d0266_SBCK_086-9b"/>
將是程子則夫子之言有不然者樊遲問仁子曰<lb/>
愛人於覺何與焉仁之不可言也如此然則仁不<lb/>
可言則二子之論烏乎㱕曰吾將㱕乎夫子然則<lb/>
夫子之論自不一也烏乎而得㱕於夫子曰吾將<lb/>
由孟子以㱕夫子程子者得夫子之潜者也韓子<lb/>
者得夫子之彰者也孟子者得夫子之潜與彰而<lb/>
據其㑹者也孟子曰惻隠之心仁之端也又曰今<lb/>
人乍見孺子將入於井皆有怵惕惻隠之心嗟呼<lb/>
孟子之言仁蓋至於此妙乎然則曷謂惻隠曰是<lb/>
不可謂也孟子之言及於惻隠蓋假惻隠以明仁<lb/>
<pb n="KR4d0266_SBCK_086-10a"/>
而惻非仁也今於惻隠之外又求惻隠之説正使<lb/>
惻隠之説明而仁愈晦矣雖然試言之隠也者若<lb/>
有所痛也惻也者若有所閔也痛則覺覺則憫憫<lb/>
則愛人之手足不知痛痒者則謂之不仁蓋方其<lb/>
不知痛痒也搔之而不醒抶之而不恤彼其心非<lb/>
不愛四躰也無痛痒之可覺也至於無疾之人誤<lb/>
而㧞一髮則百骸為之震何也覺其痛也覺一髪<lb/>
之痛則愛心生不覺四躰之痛則愛心息孟子曰<lb/>
不仁者以其所不愛及其所愛此不覺於人者也<lb/>
曰人病舍其田而芸人之田此覺於人而不覺於<lb/>
<pb n="KR4d0266_SBCK_086-10b"/>
身者也曰指不若人則知悪之心不若人則不知<lb/>
悪此覺於身而不覺於心者也以覺吾之痛覺彼<lb/>
之痛則愛人以覺彼之痛覺吾之痛則自愛自覺<lb/>
而自愛則何理之不悟覺人而愛人則何物之不<lb/>
覆是故不愛始於不憫不憫始於不覺不覺始於<lb/>
不痛古之君子以不如舜為憂此一痛也以一夫<lb/>
不被其澤為責此亦一痛也故曰痛則覺覺則憫<lb/>
憫則愛然則克己復禮仁也愛人仁也博愛之謂<lb/>
仁仁也仁者覺也仁也何也均惻隠之心也故曰<lb/>
孟子得夫子之潜與彰而據其㑹者也雖然孟子<lb/>
<pb n="KR4d0266_SBCK_086-11a"/>
則善言仁矣何與乎學者之事哉學者誦孟子之<lb/>
言曰吾知惻隠之為仁也市門之儈終日導千金<lb/>
之賈而鬻金於市㱕其家無一錢之蔵則外而不<lb/>
内也孟子之言仁何與乎學者之事哉孟子曰茍<lb/>
能充之足以保四海苟不充之不足以事父母學<lb/>
者盍亦求其所以充之也哉謹論<lb/>
　　　孟子論中<lb/>
論曰學不至於聖則不至於定孟子曰天下定于<lb/>
一豈惟天下求定哉惟學亦然學而不至於定則<lb/>
難於守而易於奪得而<hi>能不</hi>守守而不能不奪自非<lb/>
<pb n="KR4d0266_SBCK_086-11b"/>
聖人誰不然者求定者必至於聖而後可也雖然<lb/>
至於聖而得其定矣有以定其聖無以運其聖則<lb/>
是鑄金以為天地之儀某氣之至某地之震無不<lb/>
應者天地則非不天地也而不能生萬物則其為<lb/>
天地者特未爾學至於聖者天地也至其聖而不<lb/>
能運其聖者不能生萬物者也是故運天地者非<lb/>
天地者也運其聖者非其聖者也蓋天地以氣運<lb/>
而聖人以智運智非仁義禮智之智也智者神之<lb/>
用也以其神運其聖而後參天地澤萬世之功可<lb/>
得而凝矣神冺則無所運其聖孟子曰伯夷聖之<lb/>
<pb n="KR4d0266_SBCK_086-12a"/>
清伊尹聖之任栁下恵聖之和孔子聖之時孔子<lb/>
之謂集大成集大成者金聲而玉振之金聲者始<lb/>
條理玉振之者終條理始條理者智之事終條理<lb/>
者聖之事智譬則巧也聖譬則力也學者於此每<lb/>
難言之而説者有曰聖人猶力賢者猶巧有曰巧<lb/>
或有不能力無不至是不以巧為悦者也不知夫<lb/>
孟子之意正以巧為悦也孟子不云乎猶射於百<lb/>
步之外也其至爾力也其中非爾力也射者悦於<lb/>
至乎悦於中乎射而不悦於中則天下皆后羿矣<lb/>
天下不皆后羿是以中為悦者也蓋有至而不中<lb/>
<pb n="KR4d0266_SBCK_086-12b"/>
者矣未有中而不至者也是故至者中之所兼也<lb/>
中者非至之所兼也故曰其中非爾力也中非力<lb/>
則至非巧矣然則力者尚乎非力者尚乎聖之尚<lb/>
乎智猶射之尚乎巧也孟子之所謂智即吾之所<lb/>
謂神所以運夫聖者也至於聖而不能運則三子<lb/>
者是也聖而運運而聖則夫子是也三子者惟其<lb/>
聖而未智是故任者不能清清者不能和和者不<lb/>
能清與任夫子之聖非能離於清任和也而能離<lb/>
於清任和也不離於清任和夫子之所以聖離於<lb/>
清任和夫子之所以智雖然以智為加乎聖則曷<lb/>
<pb n="KR4d0266_SBCK_086-13a"/>
為曰始條理曰始終云者非序也用也荀卿曰始<lb/>
乎為士終乎為聖人始言户終言室也此序也非<lb/>
用也孟子曰始終云者用也非序也始言施終言<lb/>
收也有投乎吾前者無以施則不集無以收則不<lb/>
正謝而不集釋老以之集而不正申商以之智以<lb/>
施之聖以收之動則集集則正千轉萬變而不踰<lb/>
乎同條一貫之天理此夫子之神而孟子獨見之<lb/>
也壺丘子與列禦㓂射壺丘子登髙山履危石足<lb/>
二分垂在外而下臨百仞之淵揖列子而進之列<lb/>
子汗流而不敢進嗟乎壺丘子能怖列子爾使遇<lb/>
<pb n="KR4d0266_SBCK_086-13b"/>
孟子豈不敗哉壺丘子能垂足於危石者二分而<lb/>
已加乎此者壺丘子能之乎孟子則能之者也夫<lb/>
三子之見道者至乎聖極矣出乎聖之表而進乎<lb/>
智之事者孟子也壺丘子而遇孟子吾恐壺丘子<lb/>
之汗流也嗟乎壺丘子之不遇孟子也謹論<lb/>
　　　孟子論下<lb/>
論曰君子能輕富貴歟君子非能輕富貴也能出<lb/>
乎富貴也未有以出乎富貴而曰我能輕富貴將<lb/>
以輕之適以重之夫惟出乎富貴者然後不為富<lb/>
貴之所誘何則此固有以破其誘也市井之人窮<lb/>
<pb n="KR4d0266_SBCK_086-14a"/>
日之力竭智巧以争錐刀之利人人自以為得也<lb/>
登山而下視之此與蟻蚓之争糞壤有以異乎非<lb/>
彼之暗而吾之明也彼方居其中而吾則立其表<lb/>
也然則破富貴之誘者必立乎富貴之表者也然<lb/>
則其孰為富貴之表禮義是也君子者登夫禮義<lb/>
之山以下視聲利之市而明見富貴之糞壤則天<lb/>
下之富貴有不破者乎夫既破之則無所用之天<lb/>
下之所為汲汲於富貴者夫固有以用之用之故<lb/>
求之無所用之則安以求為哉貴極人爵而富以<lb/>
萬鍾反視吾身而無闗焉而有怍焉無闗則何所<lb/>
<pb n="KR4d0266_SBCK_086-14b"/>
加有怍則有所病得富貴也未有所加而先以自<lb/>
病則富貴者真何用哉孟子曰生亦我所欲也義<lb/>
亦我所欲也二者不可得兼舍生而取義者也此<lb/>
孟子之所以出乎富貴而立其表也且義之必取<lb/>
則生猶必舍也而不能舍富貴也耶又曰非獨賢<lb/>
者有是心也人皆有之賢者能勿䘮耳一簞食一<lb/>
豆羮得之則生弗得則死嘑爾而與之行道之人<lb/>
弗受蹴爾而與之乞人不屑也萬鍾則不辨禮義<lb/>
而受之萬鍾於我何加焉為宫室之美妻妾之奉<lb/>
所識窮乏者為之此之謂失其本心此孟子破富<lb/>
<pb n="KR4d0266_SBCK_086-15a"/>
貴之鉅刀也歟盖簞食豆羮之非禮而乞人辞焉<lb/>
萬鍾之非禮義而士君子受焉乞人之辞辞有用<lb/>
者也士君子之受受無用者也何則簞食豆羮之<lb/>
不受則乞人者飢而死矣萬鍾之不受士君子之<lb/>
身無乃未至於死耶身未至於死則曷為受之曰<lb/>
為宫室之美也妻妾之奉也知識之求也且夫疏<lb/>
食曲肱聖人樂之啜菽飲水聖人以為孝也顔路<lb/>
請車聖人不與也聖人之自奉與奉親與交際夫<lb/>
固不以外為悦也今夫非自奉非奉親而特為宫<lb/>
室妻妾知識之奉而安於受不義之富貴此為誰<lb/>
<pb n="KR4d0266_SBCK_086-15b"/>
計耶乞人能不愛其身之死以不離於義士君子<lb/>
不能不愛奉人之具以不離於不義可怪也乎且<lb/>
身無一毫之加而有丘山之損妻妾知識享萬鍾<lb/>
之奉而吾身不逭乎萬世之誅豈必明者而後見<lb/>
哉故孟子曰鄉為身死而不受今為妻妾知識而<lb/>
為之是亦不可以已乎且乞人之心心也士君子<lb/>
之心心也曰士君子之心無乞人之心可乎有之<lb/>
也而失之也故曰失其本心士君子之膏肓孟子<lb/>
其痛箴之矣嗟乎欲天下之不為者不可使天下<lb/>
之不為也必窮其為之之由而折之孟子不使天<lb/>
<pb n="KR4d0266_SBCK_086-16a"/>
下之不受不義之富貴而深折其所以有用於富<lb/>
貴者使天下曉然見其有用之無用也禮義之未<lb/>
亡聖學之不絶誰之力哉謹論<lb/>
　　　韓子論上<lb/>
論曰韓子原道之書孟子以還一韓子而已大哉<lb/>
韓子乎雖然其猶有不合於聖人者歟若曰道與<lb/>
徳為虚位之類是也曰此乃韓子之所以合於聖<lb/>
人者也聖人之道非以虚為道徳非虚而曰虚位<lb/>
者道徳之實非虚也而道徳之位則虚也天下之<lb/>
物惟其位之實是以莫得而入也其位不實則虚<lb/>
<pb n="KR4d0266_SBCK_086-16b"/>
與實皆得入而居之夫惟有以實其位之虚則其<lb/>
位不可入矣韓子之言所以實其虚也且夫道徳<lb/>
也者果何物也謂之無也何以不無其名謂之有<lb/>
也何以不有其形惟其有名聖人之所以實之以<lb/>
用世也惟其無形異端之所以入之以欺世也昔<lb/>
者生民之初蓋有所甚不安也生不養死不葬居<lb/>
焉而無别羣焉而無聴争焉而無決也聖人者倫<lb/>
以經之具以維之仁以親之義以愧之經之故立<lb/>
維之故不散親之故不相棄媿之故相憚由乎此<lb/>
者謂之道体乎此者謂之徳根乎心而形乎事進<lb/>
<pb n="KR4d0266_SBCK_086-17a"/>
則賢至則聖熟則神皆不外焉者也聖人者以為<lb/>
是足以安天下澤萬世而無憂矣孰知夫聖人之<lb/>
力有所不及而遂遺聖人之憂蓋天下之未安則<lb/>
惟安之求而不暇乎其他天下既安而侈心生焉<lb/>
於是道德之名果能亡道德之實也天下翫其實<lb/>
而疑其名也自天下之翫也而道徳之位始虚自<lb/>
天下之疑也而異端之道徳始入蓋聖人之道徳<lb/>
既行而天下大安天下既安而不知其所以安者<lb/>
乃聖人之道徳也不知故翫舉君臣父子日用飲<lb/>
食之事彼皆翫以為常而不足異也而聞聖人有<lb/>
<pb n="KR4d0266_SBCK_086-17b"/>
所謂道徳云者樂其名而求之不知其所以常者<lb/>
即其所求也不知故疑彼以爲道徳云者必有所<lb/>
甚異而世皆未之見也於是舍日用而求新竒而<lb/>
異端斯入之矣何則有虚之可乘也人有居鉅室<lb/>
享膏粱者久而厭之以爲是不足居不足享也而<lb/>
聞山林之姦人有異説者以爲天之可以飛而昇<lb/>
風露之可以食而夀也則舍其室而從焉其室既<lb/>
虚則姦人者何憚而不乗以入之哉道徳者天下<lb/>
之鉅室也非如曠野之空虚也而其位則虚久矣<lb/>
而天下之人去其室以求其室其位得而不虚耶<lb/>
<pb n="KR4d0266_SBCK_086-18a"/>
異端乗之韓子塞之異端入之韓子出之韓子曰<lb/>
仁與義為定名又曰吾之所謂道徳者合仁與義<lb/>
言之也老子之所謂道徳云者去仁與義言之也<lb/>
而後道徳之虚位可得而實矣匹夫細民見其鄰<lb/>
之徙而去也則私其土田而耕之他日其鄰者㱕<lb/>
焉則為匹夫細民者將遜而去乎猶將私之也老<lb/>
子以空虚為道徳此私吾聖人之田者也韓子出<lb/>
而仁義還則聖人之田宜誰㱕故曰韓子之言所<lb/>
以實其虚者也謹論<lb/>
　　　韓子論下<lb/>
<pb n="KR4d0266_SBCK_086-18b"/>
論曰君子之去異端非異端不去之可憂而異端<lb/>
既去之足慮異端之不去蓋有能去之者矣去之<lb/>
矣其患有大於未去之時何則有以去之無以處<lb/>
之也如去盜焉方盜之作也紛紜震擾若無以支<lb/>
持之為者於是深計以圖之盡力以角之圖之而<lb/>
中角之而勝其遂無盜矣乎曰未也盜之未敗而<lb/>
䧏也有不可以不受者矣及其敗也有不可以盡<lb/>
殺者矣不受其降而不寛其殺不可也受其降而<lb/>
寛其殺不可也蓋聚姦宄之民而驟散之散之而<lb/>
無以處之則其復為盜也又有甚焉者矣天下之<lb/>
<pb n="KR4d0266_SBCK_086-19a"/>
入於佛老豈皆好其清净寂滅之道者哉有好焉<lb/>
者有畏焉者有利焉者士之為髙者則妄意以為<lb/>
此可以悟性命而超死生也則之焉此好之者也<lb/>
士民之倖於福田利益之誘而慄於死生報應之<lb/>
誑者則亦之焉此畏之者也愚夫細民之惰者無<lb/>
能者廢疾者鰥寡孤獨者進而窺二氏則見其不<lb/>
業而食不劬而居反而顧其身則茫乎無依於是<lb/>
亦之焉此利焉者也韓子也固憂夫好焉者之不<lb/>
可奪畏焉者之不可祛也而利焉者之無以處尤<lb/>
韓子之所大憂何也好焉者可以理遷舉先王之<lb/>
<pb n="KR4d0266_SBCK_086-19b"/>
道而力明之以實夫位之虚閉其入而開其㱕韓<lb/>
子則有原道之書畏焉者可以事曉善而祥不善<lb/>
而殃此天下同見之事也烏有福田利益之妄旦<lb/>
則夕生則死此天下不足怪之事也烏有死生之<lb/>
怖韓子則有與孟簡氏之書弔武侍御氏之書使<lb/>
韓子之言行則奪以祛何難若夫民之利焉者一<lb/>
旦驅而散之其徒之爲萬者不知其㡬也散而無<lb/>
以處也㱕而無以生也廢疾者坐而死鰥寡孤獨<lb/>
者坐而死惰者無能者肯坐而死哉坐而死者奚<lb/>
罪焉君子何忍置之於此也其不肯坐而死者不<lb/>
<pb n="KR4d0266_SBCK_086-20a"/>
去而為盜決而為大乱者無之去異端所以仁也<lb/>
而無罪者得死所以為治也而反得乱則是不如<lb/>
不去之安也是故韓子既思所以去又思所以處<lb/>
韓子曰人其人火其書廬其居明先王之道以道<lb/>
之所以去也又曰鰥寡孤獨廢疾者有養也所以<lb/>
處也文王之治岐也必先天民之窮而無告者此<lb/>
非惟既其仁也亦防其民之利於為異也三代之<lb/>
時異端之不興豈特一道徳而同風俗之力歟亦<lb/>
其所以處民者盡爾韓子之意真先王之意也然<lb/>
則韓子曷為言之而不行曰韓子能行而不得行<lb/>
<pb n="KR4d0266_SBCK_086-20b"/>
者也盖有得行而不行者矣將能行而不得行者<lb/>
罪耶得行而不行者罪耶謹論<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第八十六終<lb/>
<pb n="KR4d0266_SBCK_086-21a"/>
</p>
<p>
</p>
  </div>
</body>
</text>
</TEI>
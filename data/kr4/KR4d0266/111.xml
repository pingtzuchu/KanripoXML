<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_111-1a"/>
誠齋集卷第一百十一<lb/>
　　　　　　　廬陵楊　万里　廷秀<lb/>
　尺牘<lb/>
　　　與徐丞相<lb/>
某伏以大冬有俶霽暉未舒即辰㳟惟觀使大觀<lb/>
文左丞相上能芒寒造物與游霄垠咸若河嶽盡<lb/>
護鈞候動止萬福恩閎相婘錫羡姟兆某山鹿野<lb/>
麋之姿夫須獨速之生耄矣病矣已矣於身外事<lb/>
於人間事恍兮如隔世矣猶有痛掃溉而不除者<lb/>
胸中一㸃耿耿感激投分之意氣不侵乆要之然<lb/>
<pb n="KR4d0266_SBCK_111-1b"/>
諾雖欲如寒灰之不燃槁木之不芽病未能也而<lb/>
况野人之塊辱在化工大鈞之播寸草之心未報<lb/>
陽和三春之暉是可忘也孰不可忘也然雙鯉尺<lb/>
素之敬有虚月於中涓千里命駕之約意寒盟於<lb/>
載書不曰肉黄頭白眉髙頥隠坐則有垂釣之傴<lb/>
行則有可笑之躄而然耶抑亦石齧我趾龍覆我<lb/>
艇陸則有犖确之徑水則有洶歘之濤而然耶每<lb/>
一念之未始不作悪數日也若夫清風明月必思<lb/>
玄度髙山景行獨仰仲尼皇天后土實臨此心側<lb/>
聞相君潭潭公府與珠履落之乆矣東望佳氣想<lb/>
<pb n="KR4d0266_SBCK_111-2a"/>
見緑野之堂碧瓦拂日翹材之館華裾織翠獨樂<lb/>
之園花竹秀野反顧荒傖曾不得陪燕雀佀亀魚<lb/>
於上下曵長裾彈剣鋏於前後良可憐哉良可憐<lb/>
哉廬陵自七月十三日不雨一行槁乾至九月一<lb/>
日大田可以縱燎自九月二日雨一行霖淫至于<lb/>
今日遺秉又復生耳餘生逢此咄咄書空坐待土<lb/>
銼之不煙塵甑之不粒也老瓦盆癭藤尊不待寄<lb/>
嵇叔夜之書而鄭不来矣三衢嵗事定復何似丞<lb/>
相袖中有作霖之手而小靳於九州四海獨不可<lb/>
貤及於鄰里鄉黨乎專走便了奏記東閤略無一<lb/>
<pb n="KR4d0266_SBCK_111-2b"/>
物可以伴黄耳者竹萠五十斤人面子乾餘甘乾<lb/>
各一千合晋越贄諸籩人真所謂野人之羙芹子<lb/>
雖有區區之意亦已踈矣惟不標而出之大門之<lb/>
外有萬其幸天扶柱石人徯鹽梅可不寳之珍之<lb/>
愛之重之以荅揚其意耶以公㱕兮之雅尚能為<lb/>
聖世賡載之<lb/>
　　　再與余丞相<lb/>
某屬者專僕奏記㳟想聞逹兹復賤豤親戚澧州<lb/>
推官呉承直<hi>璪</hi>頃䝉鈞慈頒賜照牒舉辛酉年上<lb/>
半年攺官親民任使丞相一倡群公並和今得舉<lb/>
<pb n="KR4d0266_SBCK_111-3a"/>
主四員矣嗣嵗且至渠今遣僕奏記拜請奏牘一<lb/>
宗文字敢祈鈞㫖頥指典籖特賜剡發以授去僕<lb/>
以㱕有萬其感㳟惟如天之恩某實並受之<lb/>
　　　荅新車輅王判院<lb/>
某伏以積雨新晴六合清節即日㳟惟子林判院<lb/>
鄉友㱕軒錦繡待綴班行神介燕喜台候動止萬<lb/>
福某㳟審錫綸言於殿墄除車府之户郎寄徑於<lb/>
斯亭衢孔邇㳟惟驩慶某小緩修賀廼辱相先偶<lb/>
以三子皆出無分勞者罷於書問臂痛復作自此<lb/>
恐與管城子永絶交矣口占刁筆吏摧謝併惟大<lb/>
<pb n="KR4d0266_SBCK_111-3b"/>
貸<lb/>
　　　荅安福徐令<hi>謙亭</hi>
某伏以郞日至後睛寒㳟惟安城大夫徐君執事<lb/>
惠化宜民廣譽旁達有相之道台候動止萬福某<lb/>
生無他好而惟文詞之好顧近世古音絶響乆哉<lb/>
談學問者薄之以為技騖儷偶者殻之以為淡於<lb/>
是退之之五弦可薪而南豊之八珍可屏矣談不<lb/>
自意彭蠡之濵有執事者獨奏人之所莫奏而味<lb/>
人之所不味頭白肉黄之叟竊伏林下聞其風而<lb/>
悦之豈不欲屬垣其霖雨崩山之遺音染指于函<lb/>
<pb n="KR4d0266_SBCK_111-4a"/>
牛献黿之惠餕哉大児長孺曰翁嗜之児有之當<lb/>
翁奏翁啖也斗藪敗篋未始云獲而大瑟中琴山<lb/>
膚海錯畢陳于前矣滿聴清鏘大嚼雋永何其竒<lb/>
也又何其冨也如論盗書見憂國之逺圖如緫壁<lb/>
記見勤民之深惻如吴畫記續愚溪之断弦每竊<lb/>
嘆惜古文其遂熄矣延斯道之光以炳來者不在<lb/>
執事其將焉在楙之竟之進而益進其又有弘於<lb/>
此者乎惠我無疆言之不足寄贈潭帖古碑曰燭<lb/>
皆清且佳敢不重拜惟為斯文自愛當有夜誦子<lb/>
虗者<lb/>
<pb n="KR4d0266_SBCK_111-4b"/>
　　　與衡州陳通判<lb/>
某伏以即辰景廹凋年霜酣霽日恭惟判府太中<lb/>
分月湘江開雲衡嶽民咏豈弟天迪仁賢台候動<lb/>
止萬福某不慙耄及慕用下風吉蠲頴泓徹名謁<lb/>
者邈未瞻進賢之冠輙進保金軀之頌式竚馹召<lb/>
怒飛鵷行某蓋䆒觀近代人物之鼎盛莫三山若<lb/>
也而鼎盛之中華乎冠出者孰居太丘子孫之右<lb/>
者前有兩博士之制科後有一樞相之斗魁磊磊<lb/>
相望日杲星垂宗不乏人執事以撑霆裂月之筆<lb/>
収片玉一枝之名清風震山游刃破竹年甫强仕<lb/>
<pb n="KR4d0266_SBCK_111-5a"/>
而聲已溢世昔人謂士元非治中别駕不足以展<lb/>
僕則謂雖治中别駕亦未足以展執事也然東坡<lb/>
倅杭濓溪倅䖍在二先生則為不遇矣顧不為兩<lb/>
郡江山之遇耶僕是以不以衡湘為執事慶而以<lb/>
執事為衡湘慶今人恐未知耳若老杇之人方幽<lb/>
屏待盡猶及見執事之蜚鳴也及今相聞獨不可<lb/>
乎惟執事財幸<lb/>
某竦息再拜敬問台閎玉婘即日恭惟尊尊㓜㓜<lb/>
受祉山則有廬陵委願奉承之某皇恐僣有至貇<lb/>
中男次公不習為吏自試譏征適有天幸乃得走<lb/>
<pb n="KR4d0266_SBCK_111-5b"/>
趨服事於旗纛旄麾之下親炙薫陶於宗師道徳<lb/>
之側抑諺有之鄭渠無旱畒崑山無礦土前之説<lb/>
以徼恩紀之芘後之説以匄樂育之惠惟執事垂<lb/>
意焉<lb/>
　　　荅范監税<lb/>
某伏以凋年受代嗣嵗来㱕即日㳟惟判院直閣<lb/>
契丈新除近天神介台候動止萬福某間者闊焉<lb/>
乆不聞問乃心尊徳無頃焉置忽檻誨帖驚喜不<lb/>
勝㳟承来諗如先集刻印行矣僝功将有分賜於<lb/>
野人者病眼作花苦無異書以金箆之日徯此賜<lb/>
<pb n="KR4d0266_SBCK_111-6a"/>
如飢腸雷轉而望胹蹯如渇肺塵生而須危露也<lb/>
未見願言寳珍大業立俟明廷孔鸞之集<lb/>
　　　荅贑州張舍人<lb/>
某屬者行李還返因之奏記以謝嘉惠且一再祈<lb/>
恩以妻姪孫羅令<hi>瀛</hi>為門下薦乞特輟今年上半<lb/>
年首章京削以為破白之舉兹辱遣騎墜以玉字<lb/>
之書諗以金諾之實大師之櫜兠㦸纛曾未西柄<lb/>
而春風已先到河陽之桃李矣厖恩特逹何異老<lb/>
身之親得出其門也多言何足以冩中心之感官<lb/>
壺拜賜臨行遺愛而不忘一野人况十邑之甿乎<lb/>
<pb n="KR4d0266_SBCK_111-6b"/>
書吏續食併深銜戢餞行二詩别紙呈似依依知<lb/>
己之意抑亦見姟兆之一端云<lb/>
　　　與湖北傳提舉<lb/>
某伏以即日由元至人猶寒已暄㳟惟提舉寺丞<lb/>
登攬霜清風采嶽動百吏震疊群黎謳謡天迪神<lb/>
保台候動止萬福某謹三肅九頓首奏記謁者仰<lb/>
惟財幸<lb/>
某半生漫仕十里九山常摧輈焉顧獨有負恃而<lb/>
矜喜者不曰盡交天下之名勝乎而其尤者則未<lb/>
有過於草堂一家之父子兄弟間者也初與侍郎<lb/>
<pb n="KR4d0266_SBCK_111-7a"/>
公同朝一見如舊相識継與郎中公同朝立談到<lb/>
金石處最後與内翰公在朝則簉羽在外則合符<lb/>
僕之於執事事契似不薄也然有遺恨者識機未<lb/>
識雲覩元方而未覩季方也搢紳先生曰執事詩<lb/>
似父文似兄徳業節㮣似二祖其名位宜過之無<lb/>
不及也而尚乗孟博之車按夀昌之庾宜乎否也<lb/>
惟執事小須之時有求於執事者非執事者有求<lb/>
於時也某老矣病矣已棄人間事矣不敢復讀天<lb/>
下之書不敢復言天下之事矣然猶惓惓於執事<lb/>
而不能去者詩人不云乎空餘見賢心忍渴望梅<lb/>
<pb n="KR4d0266_SBCK_111-7b"/>
嶺執事幸無忽<lb/>
某惶恐再拜僣問列㦸拂日之門安期羡門之婘<lb/>
即辰㳟惟由尊及稺茂介春祺某也里居庸詎無<lb/>
一事可以效牛馬走之役者願承命戒某惶恐致<lb/>
敬之初不應及其私抑聞之菀彼栁斯鳴蜩嘒嘒<lb/>
言大者之旁小者無不容也第三男㓜輿騃不更<lb/>
事初學為吏今充慈利監税之員適有天幸廼獲<lb/>
走趨服事一世之先生長者諺云鄭渠無旱畮崑<lb/>
丘無礦土前之説願以徼福繡衣使者覆露之恩<lb/>
後之説願以沾匄文章巨公教育之恩惟執事惻<lb/>
<pb n="KR4d0266_SBCK_111-8a"/>
之<lb/>
　　　荅本路彭提刑<lb/>
某㳟承使華賜以誨墨彂襲六為七之學摛駢四<lb/>
儷六之詞如遺所尊豈僕敢拜敬以㱕納仰乞賜<lb/>
知趙户荷領略欲見職令之辨渠千台造且夕必<lb/>
自呈爵里也某惶恐復有至懶南昌令長孺乃某<lb/>
長男也不才試邑適有天幸乃得趨事繡衣之下<lb/>
風敢祈先生長者賜以萬間廣厦之庇或他時考<lb/>
察所部官吏之殿最願沾丐薦墨之膏潤寒士寸<lb/>
進繫此一援手千鈞之巨力抗之則九垓之上棄<lb/>
<pb n="KR4d0266_SBCK_111-8b"/>
之則九淵之底惟仁人動心焉不勝祈扣深切之<lb/>
至<lb/>
　　　荅臨江葉守<lb/>
某伏以維仲之冬積雨新霽即日㳟惟判府判院<lb/>
契丈流化名城㫷年報政民樂豈弟天迪忠賢台<lb/>
候動止萬福今兹書雲蒨絢迎日舒長陽氣潜萠<lb/>
君子道長裒對小至瑞慶大來某以國䘏不敢哦<lb/>
烏嗚拊缶之音為巍巍大厦之賀反勤長者勞之<lb/>
賚之天落雲錦之書月對華星之字三反九復清<lb/>
風襲人又重之以縹玉之酒金漿醪先薦屏攝洗<lb/>
<pb n="KR4d0266_SBCK_111-9a"/>
琖開嘗漢之蘭生隋之玉薤沙洛之醁酃程郷之<lb/>
若下風味勝絶何必減焉冷牎凍壁頓生春温有<lb/>
萬其感契丈以石林先生之聞孫祥刑使者之賢<lb/>
子芝蘭玉樹趾羙前芳文學政事兩有家法平易<lb/>
近民之聲中和樂職之頌風自北而南洋洋盈耳<lb/>
也乗此一陽之復遂膺三節之召徑登春風玉笋<lb/>
之班某也蓋日望之髙蓋列棨之門安期羡門之<lb/>
婘即日㳟惟尊尊㓜㓜受祉山則廬陵豈無一事<lb/>
可以効牛馬走者驩以承命<lb/>
　　　荅本路彭提刑<lb/>
<pb n="KR4d0266_SBCK_111-9b"/>
某屬者上記以謝剡薦羅親之恩蓋出於聞而知<lb/>
之也既而羅来訪具能言契丈所以延竚者甚厚<lb/>
既飲食之又餽贐之又命舟以載之其擾清治端<lb/>
不少也媿感何已兹䝉遣騎墜教申之以名酒之<lb/>
餉兼以石刻且辱妙句寵和壓倒倡者拜受有萬<lb/>
其感旧苦臂痛偶三子皆之官無分労者罷於書<lb/>
問舊疾復作不能執筆敬倩女壻陳丞代書此心<lb/>
殊不滿也併幸台恕<lb/>
　　　荅萬安趙宰<lb/>
某伏以即辰至後景長積雨小霽㳟惟載道知縣<lb/>
<pb n="KR4d0266_SBCK_111-10a"/>
朝議契丈鳴弦政成民咏惠和神勞豈弟台候動<lb/>
止萬福近新進奏判院曽仲卿相過極談龍頭書<lb/>
院絶境江卿未有恨不得飛墮其間觀文物之盛<lb/>
也兹䝉遣騎墜教有霜柑黄雀山藥之餉厚意所<lb/>
臨拜受珍感舊苦臂痛偶三子皆之官無分勞者<lb/>
罷於書問舊疾復作不能執筆敬倩女壻陳丞代<lb/>
書此心殊不滿也併幸台恕<lb/>
　　　荅隆興張帥<lb/>
某㳟承緘翰絫繭重以名酒㫖多洗琖開嘗漢之<lb/>
蘭生隋之玉薤沙洛之醁酃程鄉之若下視此風<lb/>
<pb n="KR4d0266_SBCK_111-10b"/>
味之勝絶何必減焉榮感之衷巳奏記摧謝矣别<lb/>
楮又勤親染華星之字暖律之詞燠体押至連雲<lb/>
無柄病身莫寄而嚴鄭公之眼獨為少陵野老而<lb/>
青焉窮途易感不知老淚之沱若也小男㓜輿前<lb/>
月二十四日已之官澧浦之監河矣而天寒既至<lb/>
霜雪旣降老妻有小痼疾怯寒特異迨春㣲和當<lb/>
議行期也<lb/>
　　　荅福師張子儀尚書<lb/>
某伏以即辰書雲舊絢迎日舒長㳟惟判府安撫<lb/>
華學尚書尊契丈台斗祥光詩書元帥威惠允洽<lb/>
<pb n="KR4d0266_SBCK_111-11a"/>
天天咸若裒對小至瑞慶大來台候動止萬福某<lb/>
昨六月間新安福林簿<hi>侍問</hi>来自三山云有㱕者<lb/>
某因之奏記以賀建牙且謝㦸纛出修門之日賜<lb/>
書告行其中稱某與徐逹書酷似栁子云者今䝉<lb/>
髙誼不逺千里遣一騎寄雙魚驚喜披讀乃知此<lb/>
書未逹何也契丈幕府肈開曽㡬何時而平易近<lb/>
民之聲中和樂職之頌已與風俱馳與川争流君<lb/>
子時雨之化儒者徳風之政故應如許類非俗吏<lb/>
之所能為也而來教乃謂自令似之官之後頓起<lb/>
㱕歟之興何也西京之韋父子丞相本朝之吕大<lb/>
<pb n="KR4d0266_SBCK_111-11b"/>
小申公公家先正大参炳靈在上門户之責不責<lb/>
之賢孫而誰責也契丈勉之頒貺羅池蕉黄漆園<lb/>
髹噐君謨水蒼之銙鍊師蛺蝶之羅歳時雜記又<lb/>
得異書此意厚矣降拜不勝感戢之至辱問近詩<lb/>
今有山居雜興二十四絶句謹録呈似未見君子<lb/>
願言珍重乗此一陽之復遂膺三節之召先之以<lb/>
世官申之以韋吕且且望之<lb/>
某惶恐再拜敬問契家玉婘即日亞歳令節㳟惟<lb/>
尊尊㓜㓜受祉山則大児長孺近七月庀職南昌<lb/>
縣事中男次公去歳仲冬庀職衡之安仁税務小<lb/>
<pb n="KR4d0266_SBCK_111-12a"/>
男㓜輿前月下澣啓行赴澧之慈利税務仰䝉諏<lb/>
及故禀有委願承命戒<lb/>
　　　荅贑州張右史移廣西帥<lb/>
某今月十一日已令書吏龔世榮持斐然之文呈<lb/>
似矣今辱遣騎下教乃十六日之書蓋两不相值<lb/>
偶然参差耳計程當已上逹也㳟審帝謀元帥公<lb/>
應疇咨自玉虹翠浪之鄉建羅帶碧篸之纛㳟惟<lb/>
慶愜某僣有至<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>妻姪孫從政郎靈川令羅<hi>瀛</hi>既<lb/>
冠收科能文能政幸得仰事詩書之帥敢乞先生<lb/>
長者特輟慶元七年上半年一京削爲之破白之<lb/>
<pb n="KR4d0266_SBCK_111-12b"/>
薦一經拈出諸司必和不翅某受此恩也拳拳至<lb/>
扣<lb/>
　　　荅臨江葉守賀年<lb/>
某伏以即辰自元至人猶寒已燠㳟惟某官㫷年<lb/>
而化千里而謡神明扶持台候動止萬福某黄冠<lb/>
野夫又逢献嵗遐想畫㦸森衛華裾如葱躋彼公<lb/>
堂稱觴介夀隔一帶水罔克駿奔寸心悁然獨有<lb/>
跂跂乃䝉特遣行李墜以玉書尉存劬愉訪問生<lb/>
死三肅使者感榮萬斯占謝勿草何以報徳上言<lb/>
加餐飯下言長相思先賦是詩以為善禱卿月昇<lb/>
<pb n="KR4d0266_SBCK_111-13a"/>
金掌王春度玉墀後賦是詩以為善頌云<lb/>
　　　荅隆興府張帥<lb/>
某伏辱專介疾馳中宿而至手札下逮累百其詞<lb/>
報以大児屬疾之詳既遣和緩以視之又委斯立<lb/>
以主之曲折指縱戒以持重朝曛存問反復商略<lb/>
家蔵萬金之良藥輟以餌之古人三年之宿艾訓<lb/>
以炷之小變則為之蹙頞小退則為之觧顔竟與<lb/>
起死可謂更生蕞爾小官愛若已子壽載鞠育之<lb/>
恩何以尚之奉教感泣以喜以悲亦得大児親書<lb/>
報以小愈惟是銜恩戴仁不知所報抗囬之草顧<lb/>
<pb n="KR4d0266_SBCK_111-13b"/>
印之亀未慊由衷之萬分也以謝一二仰惟訾省<lb/>
　　　荅隆興府張帥<lb/>
某㳟承行李押至恩書單傳将命兼程而駿奔及<lb/>
門者弗越於信次先諗之以児疾之小愈申告之<lb/>
以児軆之復初深惟生死肉骨之恩私彌覺河海<lb/>
華嶽之淺鮮何以論報莫知所云當令此児効死<lb/>
門下抑折骨絶筯而後已奚服箱歴塊之足辞雖<lb/>
不足於使令猶庻㡬於夙夜某舊苦手痛近偶復<lb/>
作留二介七日今晨僅能執筆抒謝已後矣不勝<lb/>
主臣不勝主臣<lb/>
<pb n="KR4d0266_SBCK_111-14a"/>
　　　與湖廣緫領林郎中<lb/>
某惶恐白事廬陵兩年旱潦而吉水爲甚且如貧<lb/>
家嵗收米郷小斗九百餘石而去秋放佃户田租<lb/>
主分米四百石他户可類推也㳟聞使司移文委<lb/>
本州趙倅同吉水秦宰<hi>鑑</hi>和糴米二萬石此聲一<lb/>
傳民户駭懼若乗去秋八九月米熟之時糴之尚<lb/>
恐無可糴者而使司之命乃十二月之命今民間<lb/>
安得餘米以應公上之糴乎萬一州縣奉行則號<lb/>
令必峻追逮必急榖價必倍民食必艱敢望上應<lb/>
列宿之暉下燭民瘼特與改命速行住糴則一邑<lb/>
<pb n="KR4d0266_SBCK_111-14b"/>
生齒免轉從他邦損瘠溝岳仁人如天之恩何止<lb/>
活千人而已秦宰有公劄子來求某一言於使臺<lb/>
併以呈似<lb/>
　　　荅經略左史張舍人<lb/>
某㳟承一个行李墮八法親書寄似三碍拜受悚<lb/>
感適此小溪驟漲春雨断橋亦無栁隂之小舟可<lb/>
以利渉者而又野人蝸牛之廬門不容轍巷不容<lb/>
軒元戎小隊櫜兠拂日斾旌絳天前苐所次羅閩<lb/>
所呵将於何而頓之得免照臨乃幸乃荷草草摧<lb/>
謝十分未見其一端也<lb/>
<pb n="KR4d0266_SBCK_111-15a"/>
　　靈川羅令<hi>瀛</hi>巳荷季諾賜以禰章敢望終惠<lb/>
　　　與周丞相<lb/>
某絫得謝幹<hi>峴</hi>書云丞相許為其先碑題蓋今此<lb/>
文已就敬委陳倩持以呈似文有傷理有避礙有<lb/>
害辞者願即塗攺復擲還此本當一一師用先是<lb/>
石人峯詩仰勤妙䟦詞藻滂葩源委洞徹盡發曹<lb/>
劉李杜未睹之秘觀者以為某之詩真足以當此<lb/>
不知老先生眼力到處胸中藴此一叚詩評乆未<lb/>
吐出特因某而發故借石人峯以装鋪席如子羙<lb/>
之黄四娘退之之毛仙翁東坡之雲龍山人半山<lb/>
<pb n="KR4d0266_SBCK_111-15b"/>
之方仲永耳所謂周子之兄之前不得談荘生之<lb/>
化為蝶也荷荷長孺次公㓜輿前後皆拜薦禰之<lb/>
墨三子知免且有進寸之望矣感恩豈有涯哉<lb/>
　　　與淮西韓緫領<lb/>
某惶恐白事廬陵兩年旱潦而去年為甚五月大<lb/>
水自六月不雨至于九月幸而間有陂塘車戽者<lb/>
捄得三五分而十月一雨連五六十日髙者生耳<lb/>
下者為泥土且如貧家歳收鄉小斗九百餘石而<lb/>
去秋放佃户田租主分米四百石他户可以一葉<lb/>
知秋也屬者㳟聞緫卿曽丈行下倅㕔収糴米七<lb/>
<pb n="KR4d0266_SBCK_111-16a"/>
萬石趙倅及州民上下恟懼不知所出趙君即具<lb/>
公文乞行蠲免適有天幸而台座肈新緫䑓之政<lb/>
仰䝉特免其半此恩不貲州民始有更生之望然<lb/>
此舉若乗去秋米熟之時糴之尚恐無可糴者今<lb/>
民間旱後入春安得餘米以應公上之須萬一尚<lb/>
糴其半則州縣奉行號令必峻追逮必嚴榖價必<lb/>
倍民食必艱敢望上應列宿之暉未忘舊部之民<lb/>
特與改命盡與蠲免則一郡生齒免轉從他邦捐<lb/>
瘠溝岳仁人如天之恩何止活千人而已趙倅以<lb/>
某受門下之知不淺來諉某為邦民一言有書來<lb/>
<pb n="KR4d0266_SBCK_111-16b"/>
囑敢併以呈似<lb/>
　　　荅吉州趙倅<lb/>
某屬嘗奏記仰于使㕔給牓約束水利事特䝉報<lb/>
教其應如響一鄉之民鼔舞恩紀何必減子威芋<lb/>
魁之謡不寕唯某一家耄稚之感恩而已兹領誨<lb/>
帖命戒韓緫卿免糴之書尤見勤民之仁心某亦<lb/>
受賜一人之數聞之距躍三百驩以奉承敬以呈<lb/>
似覽畢望頥指書吏緘而蠟之幸甚<lb/>
　　　賀本路俞運使赴召<lb/>
某今晩得邸報㳟審契丈膺受璽書徴還金闕即<lb/>
<pb n="KR4d0266_SBCK_111-17a"/>
傳除目遂冠從班㳟惟驩慶某辱在與游之末其<lb/>
喜其抃尤在人先老身逺跡欲送南浦其路無繇<lb/>
敬哦唐律兩章以餞班公登仙之行惟一覽幸甚<lb/>
幸甚<lb/>
　　　荅湖北趙主管<lb/>
某昨䝉維舟江滸迂轡山墅猿鶴驚喜泉石焜燿<lb/>
老病之人何榮如焉伏奉誨帖加遺少失元直之<lb/>
藥四客卿三墨兵一周栗之誌拜受至感㣲小詩<lb/>
今以呈似諸公牛腰併㱕行李<lb/>
　　　與湖北唐提刑<lb/>
<pb n="KR4d0266_SBCK_111-17b"/>
某屬者一再奏記㝷當徹聞兹復三瀆未語先忸<lb/>
伏自台座未登攬之初嘗亟以親戚澧州吴推<hi>璪</hi>
為薦亦聞進拜即辱異知稱賞其才而歎惜其淹<lb/>
許以論薦而告以少待此意已不貲矣然以諸公<lb/>
間皆薦人来那融未行極知區處不易今則上半<lb/>
年文字已不敢希覬矣某亦豈敢咄咄相逼第吳<lb/>
推秩滿近在今冬考任過足已有舉主四員所大<lb/>
闕者所極緊者正患未有職司與合尖之章也二<lb/>
者之恩舍門下誰適者代者今夕至則詰朝秼其<lb/>
駒矣嗟乎殆哉岌乎某誠不識好悪千控萬告欲<lb/>
<pb n="KR4d0266_SBCK_111-18a"/>
望台座特輟今年下半年一京削以成就之吳推<lb/>
一生昇沉視此一舉豈惟吳推感此燾載生成之<lb/>
恩某實並受之諸公所薦多有初到任者似未渠<lb/>
晩也意迫詞危併祈未督過之尤幸尤幸<lb/>
某恰作此書間忽得大児知南昌縣事長孺遣人<lb/>
来報示小児㓜輿誤䝉異顧特招入䑓蹔攝幹官<lb/>
老夫婦聞之驚喜伏自惟念非常之寵不貲之恩<lb/>
孺子眇然何以堪此連雲大厦遂得託而棲九里<lb/>
洪河遂得挹其潤豈不謂之如天之福哉更望先<lb/>
生長者教育後進訓廸其所未能涵容其所不逮<lb/>
<pb n="KR4d0266_SBCK_111-18b"/>
終始芘存而全度之不勝大願<lb/>
　　　荅吳節推<lb/>
某昨晩長孺遣人遞至手誨諭及唐憲文字事氷<lb/>
氏之子蟬翼之力不能成事至勤再三今復<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>唐<lb/>
丈一書就令南昌人持至武陵憲䑓投下却詣澧<lb/>
浦奉報仍批戒㓜輿令時復一提之也豤切之詞<lb/>
不遺餘矣後欲復作蔑以加矣其濟與否非所及<lb/>
矣公幸察我公幸恕我<lb/>
　　花皆竒品千葉無贗第石門劉氏二株皆未<lb/>
　　見花枝葉一色二種也去秋來書云二種非<lb/>
<pb n="KR4d0266_SBCK_111-19a"/>
　　也<lb/>
　　　荅新塗縣鄭宰<lb/>
某伏以即日禊事孔邇毛空峭寒㳟惟判縣朝議<lb/>
契兄學道愛人㫷年報政民咏神聴台候動止萬<lb/>
福某敬㳟上記以謝先施伏惟財幸<lb/>
某屬者簉朝丈丈侍郎朝退一字之行意氣金石<lb/>
亦聞梧竹鸞鵠五色炳蔚剰欲滿聴戎談以濯軟<lb/>
紅役役卒嵗竟乖㣲尚遺恨逮今敢圖誼槩崇崛先<lb/>
我継好一封雲錦飛墜荆扉訪問死生激烈衰懦<lb/>
自視欿然何以稱此惠也侍郎起居状遂得剽聞<lb/>
<pb n="KR4d0266_SBCK_111-19b"/>
便覺玉立長身在吾目中欣遇豈少哉最聲藉甚<lb/>
下轉上聞宻縣故事曽謂泰山不如林放乎盍少<lb/>
須之<lb/>
　　　荅虞制機虞知府<lb/>
某㳟承伯仲不逺數千里遣一个行李賜以手札<lb/>
申以長牋示以先師相言行委以銘詩某也師相<lb/>
先生老門生也且嘗職大史其何敢辞第所示言<lb/>
行數千萬言古人所謂終身不能究其説者某今<lb/>
年七十有五衰病垂死安能歴覽且如國史張魏<lb/>
公本傳及莆田葉陳二丞相墓銘其家子弟皆撰<lb/>
<pb n="KR4d0266_SBCK_111-20a"/>
成行状一編不過四五十版二三萬字某所書止<lb/>
存五六千字皆三年而後來取敢望伯仲視此三<lb/>
家凡例纂成一編版數字數皆以此為準却再示<lb/>
及當為落筆䝉貺厚禮既未作文字豈敢虚受己<lb/>
對來介坼封㸃數依前緘封責來介交領回納宅<lb/>
庫伏幸察至<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
<pb n="KR4d0266_SBCK_111-20b"/>
</p>
<p>
誠齋集卷第一百十一終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_053-1a"/>
誠齋集卷第五十三<lb/>
　　　　　　　廬陵楊　萬里　廷秀<lb/>
　啓<lb/>
　　　新除廣東提舉謝丞相啓<lb/>
帝賚璽書從天而下恩頒玉節遵海而南䟽榮祗<lb/>
荷於九重密啓端由於一相頓首幸甚自視欿然<lb/>
伏念某無挾而迂何恃而進入陪鵷鷺徒竊食於<lb/>
太官出玷珪符媿奉法之循吏亦千慮之旣竭曽<lb/>
萬分之何禆乃眷延陵今為甸服民惟旣庻事亦<lb/>
滋豐善政之得民財安知錢榖源流之處飾厨而<lb/>
<pb n="KR4d0266_SBCK_053-1b"/>
稱使客長在齒舌風波之中曽治行之蔑如問戌<lb/>
期而近止屬縁盡室之畨病重以慈親之懐皈控<lb/>
于秉均請從置散天髙日逺將何地以呌閽雷厲<lb/>
風飛不崇朝而出綍釋兹治劇詭以觀風衣繡而<lb/>
皈故郷庭闈驩喜出關而稱使者道路光華非播<lb/>
物之無垠寕始願之及此兹蓋伏遇某官學潜三<lb/>
極忠貫兩儀江漢炳靈豈相如子雲之足數天地<lb/>
交泰蓋築岩釣渭之復生旁招群材緝熈萬務翦<lb/>
焉孤陋遐不斁遺某敢不飲氷在躬嚙雪厲操要<lb/>
令五嶺萬里之外凋療其蘇如在二陜三輔之間<lb/>
<pb n="KR4d0266_SBCK_053-2a"/>
詔條無壅過此以徃未知所裁<lb/>
　　　定羅氏親啓<lb/>
百歳論交乆忘年於鄰曲兩家生子復託契於婚<lb/>
姻夫何聲氣之相求蓋縁草木之同味某人令弟<lb/>
某人弟二小娘子㓜而自異巳傳栁絮之吟而某<lb/>
姪子某弟四子某生未有知殊媿蘭芳茁惟是断<lb/>
金之舊願言倚玉之新發幣菲然别牋敬止<lb/>
　　　荅羅氏定親啓<lb/>
兩家居五里之間相聞雞犬一日結再世之好如<lb/>
鼔瑟琴羔鴈交馳蓍亀習吉某人令弟某弟幾令<lb/>
<pb n="KR4d0266_SBCK_053-2b"/>
似娟好靜秀巳如玉雪之可憐某姪子某長男某<lb/>
房下長女子婉娩聴從庻㡬蘋藻之言采委幣甚<lb/>
寵拜嘉有華<lb/>
　　　廣東提舉到任謝趙丞相啓<lb/>
假守延陵見謂催科之拙觀風南粤又叨禮樂之<lb/>
華戴恩不貲圖報無所伏念某狷而自信愚且不<lb/>
移㓜癖於書欲䇿勲翰墨文章之籙長隨於牒亦<lb/>
載贄㓛名事業之塗馬不進以柰何鳥倦飛而知<lb/>
止頃邂逅於風雲之㑹欲奮發於鵷鷺之班方遇<lb/>
事而直前巳誤身而取敗一麾江海頗念求安三<lb/>
<pb n="KR4d0266_SBCK_053-3a"/>
輔浩穰更令治劇終夕五起二年百憂如漢詔厨<lb/>
傳過客之勞長恐笞罵之不免若唐人燕寢凝香<lb/>
之樂雖或夢寐而亦無荷播物之見恫未及瓜而<lb/>
脫去駕言將母于邁還家黄獨無苗方絶歎木柄<lb/>
長鑱之雪緑簔細雨政獨釣桃花流水之魚詢彼<lb/>
乗軺之期尚在嗣歳之臘不堪留渴而須井忽焉<lb/>
有命以自天奉使而為見大夫曽何待次露肘而<lb/>
見聖天子仍免造朝曲為之私不謁而獲兹蓋伏<lb/>
遇大丞相潜心貫一致主登三位極六符之泰階<lb/>
容光必照身作萬間之廣厦寒士俱懽曾是覉孤<lb/>
<pb n="KR4d0266_SBCK_053-3b"/>
載霑化育某敢不㓗已律下齋心勤民攬轡而思<lb/>
澄清革嶺海姦貪之習褰帷而問風俗布朝廷寛<lb/>
大之書過此以還罔知所措<lb/>
　　　賀葛正言啓<lb/>
㳟審籲俊著廷拾遺諫省古者所以責難於丕后<lb/>
非舜不陳今代豈無敢言之正人如尊乃勇聞者<lb/>
興起躍如欣驩㳟惟某官議論通乎古今名實孚<lb/>
於上下以星翻漢囬之光采作新斯文以山髙水<lb/>
深之風流照胦當世諏儒先於三館俾廷爭於四<lb/>
聦方聖天子從諌如流之秋曷嘗罪夫言者惟諫<lb/>
<pb n="KR4d0266_SBCK_053-4a"/>
大夫憂國若渴之志可曰無其時哉扶皇極於將<lb/>
㣲護善類於旣弱儻元氣無不實之處則外敵亦<lb/>
何強之云即冠上坡用懌寰海某少而自好晩乃<lb/>
早衰誦鵝經雞檄之聨十年於此想龍章鳯姿之<lb/>
偉一覿何從善頌惟深敷言未究<lb/>
　　賀黄侍御啓<lb/>
㳟審皇咨上坡位事横榻屬者進格君心之論九<lb/>
重亦為之囬天移而為紏官邪之司群枉自然而<lb/>
見睍此非平日之素焉得崇朝之孚㳟惟某官以<lb/>
海内寡二之辞章收天下第一之科目彼於權門<lb/>
<pb n="KR4d0266_SBCK_053-4b"/>
炙手可熱之日竭蹷而趨及聞髙賢掉臂不顧之<lb/>
風其顙有泚逮公道之旣白知寸心之獨丹廷爭<lb/>
未㡬䑓端益峻士有攸挾恨無所施靖而觀流涕<lb/>
太息之書孰不以古人而自詭起而當君子小人<lb/>
之㑹其無負所學者㡬希今聖主旣求惟木之繩<lb/>
在執事必為赴岳之水即疇孤立之操遂登獨坐<lb/>
之崇某自分摧隤何辞漂泊瞻烏柏府晩乃依成<lb/>
䕃之餘振鷺栁溝夢不到末行之旧不勝善頌未<lb/>
究所宣<lb/>
　　　通問廣西漕梁次張寺丞啓<lb/>
<pb n="KR4d0266_SBCK_053-5a"/>
門李綘之同年早自附英游之下走與衛侯而偕<lb/>
命晩乃分臨遣之末光誦玉壺春光飲别之詩覧<lb/>
梅嶺夜半逃禪之句憶平生故人之驩若遣一个<lb/>
行李而候之㳟惟某官議論諸老之先人物千歳<lb/>
之上懐連城而佩明月至寳不琱餐秋菊而紉春<lb/>
蘭清暉自逺蓋貯之以玉堂而未快乃攽之以金<lb/>
節而斯何善類憮然逺民幸甚持使者之繡斧已<lb/>
聳揺山之風織天孫之錦裳即煩揮翰之手某童<lb/>
而怪怪老矣休休誦北山之移文長慙夜鶴之見<lb/>
怨登東皐而舒嘯自憐倦鳥而猶飛<lb/>
<pb n="KR4d0266_SBCK_053-5b"/>
　　　回向梧州開叔啓<lb/>
仰止薌林之喬木今秀一枝靄然蒼梧之暮雲<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>
來双鯉呼長鬚而近止搔短髪而問焉㳟惟某官<lb/>
文雅追乎前㫦聲光超乎當代昔先正以名相之<lb/>
勲徳若引星辰惟執事有故家之典刑如生蘭玉<lb/>
尚屈雲天之翼小留江海之麾旣治行之上聞即<lb/>
召音之旋至某夙聞髙誼幸邇寳鄰每從事諸公<lb/>
之間皆劇談盛名之下觀鸞飄鳯泊之古隷長想<lb/>
其人得日光玉㓗之瓌詞似見其面報章不腆善<lb/>
頌何究<lb/>
<pb n="KR4d0266_SBCK_053-6a"/>
　　　賀周子充参政啓<lb/>
㳟審疇咨儒英参秉機政𣣔治者無多術不過用<lb/>
天下正人之宗選衆而得我公豈復有國人遺恨<lb/>
之處善類訢合隆平紹開㳟惟某官道凾三之原<lb/>
文傳襲六之統湛然厚徳宏度之凝逺孰知有百<lb/>
鍊之至剛崒乎孤忠直節之髙寒中乃備四時之<lb/>
和氣當衆正綴旒之日倚一賢砥柱之㓛於今延<lb/>
登或謂臯緩抑嘗歴選於賢聖未始輕試於進為<lb/>
顧其道顯晦之如何豈其身淹速之是計故莘渭<lb/>
布衣而渉三事莫之或誹若夷䕫終身而效一官<lb/>
<pb n="KR4d0266_SBCK_053-6b"/>
則又誰懟季世寖薄古風不皈至於一游說之間<lb/>
便萠取卿相之意豈有平日不為當世之所許乃<lb/>
欲任人之事權彼其初心惟以無位而為憂不思<lb/>
旣得之愧怍今執事致身於台斗而曠懐寄夢於<lb/>
江湖半生兩禁之裴囬五載六官之濡滯逮其望<lb/>
磅礡欎積而極其盛維岳峻天舉斯民咨唴嘆息<lb/>
息而屈其淹如防制水上心雪釋渙号雷行酌彼<lb/>
公言置諸近弼然後談者罔不翕如喜哉吾道之<lb/>
亨曷曰歳時之晩即奮熈於端揆用稿飫於群心<lb/>
某老矣倦飛已焉荣望蓋伏櫪乆忘於千里獨巢<lb/>
<pb n="KR4d0266_SBCK_053-7a"/>
林尚戀於一枝曩者或人之得醯乞諸鄰而後獲<lb/>
継今為母而請粟與之釡以何難此其欣欣之獨<lb/>
私豈與悠悠者為比不勝賛喜罔究誦云<lb/>
　　　荅吉水知縣蕭擇可啓<lb/>
屬者鵷行得從大阮竹林之勝暇而燕語每傳小<lb/>
謝春草之吟想其賢固一世之未多問其室乃兩<lb/>
州之孔邇帝遣就子男之國公聿來父母之邦亦<lb/>
甞一再以致書忽貽四六之妙斵咀華蔚若拜賜<lb/>
躍如㳟惟某官以槐庭八葉之英取桂林一枝之<lb/>
秀粹乎名章俊語之藻維玉及瑶投之盤根錯節<lb/>
<pb n="KR4d0266_SBCK_053-7b"/>
之間非斤則斧欲便潘輿之奉聊從茂宰之除側<lb/>
聴魯山蒍于之歌足追武城莞爾之喜即表章於<lb/>
尤異遂翔集於禁嚴某倦游落南夢寐還舎今創<lb/>
見忠信慈惠之明府照臨故郷獨莫随耕桒隴畒<lb/>
之野人鼔舞佳政其為欣賀未究播敷<lb/>
　　　賀王僑卿運使啓<lb/>
㳟審涓選休成佩服印組饟餽不絶巳聞氷觧漕<lb/>
下之稱父老縱觀皆有雪釋水順之意建䑓肇允<lb/>
成厦載欣㳟惟某官探道極先立言覺後雖刄徃<lb/>
牛觧閱十九年而若新然地負海涵容數百人而<lb/>
<pb n="KR4d0266_SBCK_053-8a"/>
何止頃以丞相司直之重俯誠中丞平凖之書今<lb/>
從臬司即拜計相仰南斗文星之緯巳三徙於芒<lb/>
寒侍北天玉几之尊竚一超而直入某皈仁在宇<lb/>
逺跡序賓靖言代匠之承承豈云託契之淺淺哦<lb/>
豫章小草之句願相倚於平生視宣子嘉木之隂<lb/>
顧敢忘於封殖善頌九折敷言万分<lb/>
　　　荅廣西梁漕啓<lb/>
奉使無狀蔑聞中率之稱有命自天更詭爰書之<lb/>
寄繄欲宣朝廷去殺之徳意抑亦荅知旧吹生之<lb/>
惠心真毁瓦以言㓛類暴尫而好雨忸怩而巳摧<lb/>
<pb n="KR4d0266_SBCK_053-8b"/>
謝惕然敬惟年丈愽哉之仁輔以聖賢淵乎之學<lb/>
言漢九事而八為侓邁主父之明謨知秦十失而<lb/>
一尚存有温舒之鯁論推向來代為諸老之對為<lb/>
今日責善朋友之書舉惠文而相規請事斯語問<lb/>
刑䁀而宜荅其敢飾非佩服于心條陳莫狀<lb/>
　　　除直秘閣謝宰相啓<lb/>
廓祥垔室未平風樹之悲寓直石渠忽𬒳絲綸之<lb/>
渥控辞不獲震虩載深伏念某丘園槁人書䇿漫<lb/>
仕其出也馬不進而非後其處也鳥倦飛而知還<lb/>
頃將繡指以落南偶殄緑林而逐北上焉天威廟<lb/>
<pb n="KR4d0266_SBCK_053-9a"/>
筭之是奉下焉帥臣將士之服勤因人而成何力<lb/>
之有孰謂戰多之僣冐膺儒館之除置蘭錡於蓬<lb/>
山雜僕姑於芸簡下筆而妙言語我無能焉上車<lb/>
而問寒温技止此爾兹蓋伏遇大丞相文武維憲<lb/>
精神折衝逖彼蹛林尚不逃於借箸蠢兹符澤顧<lb/>
何辱於爬梳睠顔行之㣲勞亦㓛令之並録某敢<lb/>
不仰慙坏冶俯䇿罷駑旅力旣愆雖乏適時之用<lb/>
桑榆非晩益堅報國之忠過此以還未知所措<lb/>
　　　除吏部郎官謝宰相啓<lb/>
湖海十年分絶㫦門之夢雲天一札忽傳省户之<lb/>
<pb n="KR4d0266_SBCK_053-9b"/>
除孰云處士之星復近長安之日㐲念某老當益<lb/>
嬾病使早衰落葉空山晝拾狙公之橡栗寒江釣<lb/>
雪夜随聱叟之笭箵自知甚明無所可用方攬牛<lb/>
衣而表臥驚聞騶谷之馮招蓬門始開山客相慶<lb/>
載命吕安之駕旋彈貢禹之冠搔自首以重來問<lb/>
青綾之無恙玄都之桃千樹花復蕩然金城之栁<lb/>
十囲木猶如此慨其顧影於朝蹟從此寄身於化<lb/>
工兹蓋伏遇大丞相舜使是君稷思由已謂郎官<lb/>
上應於列宿任惟其人而宰相下遂於物宜器非<lb/>
求舊眷前魚而罔棄使去鶴之復皈某敢不乃心<lb/>
<pb n="KR4d0266_SBCK_053-10a"/>
銓衡所職夙夜豈惟春選守光庭之聖書儻或秋<lb/>
豪賛山公之啓事<lb/>
　　　賀　皇孫郡王冬節啓<lb/>
史筆登書瞻宫雲之有爛土圭測日映邸雪以初<lb/>
長冝帝祉之鼎來錫天文而有羡㳟惟<lb/>
皇孫節使郡王継承漢緒濬哲湯孫三世親郊紹<lb/>
千歳之統六親嘉慶奉上萬年之觴某叨侍儲闈<lb/>
宻依徳宇願謹天氣嚴凝之令永符曽孫壽考之<lb/>
詩<lb/>
<pb n="KR4d0266_SBCK_053-10b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第五十三終<lb/>
</p>
<p>
</p>
  </div>
</body>
</text>
</TEI>
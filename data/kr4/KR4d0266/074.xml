<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_074-1a"/>
誠齋集卷第七十四<lb/>
　　　　　　　廬陵楊　萬里　廷秀<lb/>
　記<lb/>
　　　建康府新建貢院記<lb/>
金陵六朝之故國也有孫仲謀宋武文之遺烈故<lb/>
其俗毅且英有王茂洪謝安石之餘風故其士清<lb/>
以邁有鍾山石城之形勝故其地為古今之雄盛<lb/>
有長江秦淮之天險故其勢扼南北之要衝地大<lb/>
才傑而宫府事物獨庳且隘顧可謂稱矧是澤宫<lb/>
古以擇士公卿大夫是之自出而為屋才百其楹<lb/>
<pb n="KR4d0266_SBCK_074-1b"/>
嵗陁月隤至者千人項背駢絫至緯葭為廬架以<lb/>
蒼筤雨風驟至傴僂蔽遮堇全文卷紹熈二年春<lb/>
三衢余公自刑部尚書除煥章閣學士寔來居守<lb/>
幕府肇啓一新百為劬躬疚懷于夙于夜仁聲義<lb/>
實允洽甿庻文令武競兵戎載肅靡政不葺靡敝<lb/>
不革孚于九郡水順雪釋一日庠序諸生秦晋等<lb/>
若干人充庭果以為請公即命駕率屬徃而相攸<lb/>
則見藩㧞級夷棟折榱傾廪廪將壓顧謂治中廖<lb/>
君俁曰斯邦斯士而延以斯廬不湫隘否不簡陋<lb/>
否其冝稱否廼徹厥舊廼圖斯新意匠是斷畫堵<lb/>
<pb n="KR4d0266_SBCK_074-2a"/>
是度棟杗崇崇柱桷奕奕率眡舊貫益四之一考<lb/>
官有舍揖士有堂爰廓四廡爰拱二掖可案可几<lb/>
可研可席堂之北堧中闑以南前後仭墻内外有<lb/>
閑自闑之表緘封之司冩書之官是正之員左次<lb/>
右局不併㑹為門闗啟閉維時職誰何者於此攸<lb/>
宅凢二百一十有二楹自堂徂庭自庭徂門自門<lb/>
徂裔皆甓其地士之集者霽則不埃霖則不淖經<lb/>
始于是嵗冬十一月八日明年春二月二十三日<lb/>
落之公屬予記其役予諗于諸生曰公之於諸君<lb/>
不薄矣今兹嵗當大比諸君來試於斯盍亦㪺長<lb/>
<pb n="KR4d0266_SBCK_074-2b"/>
江以為泓操三山以為觚以冩胸中王謝康濟之<lb/>
長荣以荅鍾山草堂之英靈毋撓毋䛕毋諼毋憮<lb/>
以毋負余公延竚之至意公名端禮字處恭具位<lb/>
廬陵楊某記并書<lb/>
　　　泉石膏肓記<lb/>
紹熈壬子九月十六日予以廢疾至自金陵深念<lb/>
平生無它好獨好泉石而故居乃土山安所得石<lb/>
忽鄉友王信臣及其猶子子林艘永新怪石以遺<lb/>
予予喜甚曰子犯所謂天賜者亟召匠飣餖為假<lb/>
山友人王才臣見之譙予曰先生居真山而又為<lb/>
<pb n="KR4d0266_SBCK_074-3a"/>
假山將誰紿予笑曰予敢紿人聊自紿耳才臣曰<lb/>
有石而無泉非缺歟予偶思去假山三十歩而近<lb/>
舊有一泉而堙即命浚焉泉冽以猛因接筒引之<lb/>
又於假山之前十歩之間甓一小方池深尺廣五<lb/>
之泥與泉其深各半植以芙蕖雜以藻荇毎䟽泉<lb/>
自筒入池中伏之假山之趾仰而出於石罅閉而<lb/>
激之則為機泉噴珠躍玉飛空而上若白金繩焉<lb/>
與假山相髙開而達之則為流水其將至也若哽<lb/>
若咽若嗔若叱然後滃然而上决决而流流而入<lb/>
於池其流有文其入者聲頃刻之間通塞萬變觀<lb/>
<pb n="KR4d0266_SBCK_074-3b"/>
者四顧莫測所來予因生致小魚善游而喜浮者<lb/>
畜之池二十許尾先子後十毎浮而出也後者不<lb/>
先夫先者若徐行後長者之為者余固異之其始<lb/>
畏人不浮人至則隱於荷盤荇帯之下去則顯其<lb/>
後漸與人習圉圉洋洋若與人為翫既而復隱若<lb/>
耻以身供人之翫者予益異之予間以食食之毎<lb/>
食至必出乆之若疑夫食之餌己者復不出予益<lb/>
異之因命其泉石之上小軒曰泉石膏肓或曰膏<lb/>
肓之疾醫緩云不可為後世乃有法可艾也予曰<lb/>
膏肓有法可艾也泉石膏肓無法可艾也有法可<lb/>
<pb n="KR4d0266_SBCK_074-4a"/>
艾予亦不艾也一笑而書之明年重午王隆病叟<lb/>
楊萬里記<lb/>
　　　不欺堂記<lb/>
吾友安福彭湛少初重趼觸熱走百有二十里訪<lb/>
予於南溪之上跽而請曰湛同里人士曰槎江朱<lb/>
生知微徳全者嘗於先人乎從學湛與之同研席<lb/>
繙書䇿於今二十年不啻矣徳全之為人湛能言<lb/>
之申且而起丙夜而不寐其志未小也葢將味詩<lb/>
書之芳潤而不知芻豢之悦口泳仁義之洪瀾而<lb/>
不知江海之沃日獵道徳之具囿而不知雲夢獲<lb/>
<pb n="KR4d0266_SBCK_074-4b"/>
禽其志未小也嘗服膺齋心乎范文正公不欺之<lb/>
言乃取以名其堂敬介湛乞先生一言以範之上<lb/>
何巍而不陟下何濬而不頤願細以為後學惠不<lb/>
寕唯朱生之福抑湛也實與被焉昭昭之不掲昏<lb/>
昏之不發先生其忍以否對曰是學也吾也嘗從<lb/>
事於斯矣始乎謹獨終乎至誠謹獨不盡乎人則<lb/>
至誠不至乎天自八聖兩賢其畀也有噐其承也<lb/>
有系不此乎在其將焉在舍是吾不知所以告矣<lb/>
豈唯吾不知所以告八聖兩賢亦不知所以告年<lb/>
月日誠齋野客楊万里記<lb/>
<pb n="KR4d0266_SBCK_074-5a"/>
　　　山月亭記<lb/>
予昨日偶出山間入州府友人王信臣迓予於中<lb/>
路約予過其家觀所謂山月亭者日己旰未遑也<lb/>
詰朝夙興出永豐門西走九曲謁親舊皆寂寂門<lb/>
未啟則反而南謁信臣門啟矣予入坐賔堦有頃<lb/>
信臣攬衣猝猝而出是時風雨昏昏濘淖沒膝予<lb/>
語信臣曰今日遂有遺恨鄉也山月寕不逺五十<lb/>
里見我於圖畫之中今也尺有咫乃隔我於風雨<lb/>
之外信臣曰先生毋恨則前行導予徑其家繞出<lb/>
屋後折而左度脩廡陟穹巘有亭若在天半掀然<lb/>
<pb n="KR4d0266_SBCK_074-5b"/>
孤巉者山月也予且喜且喟曰尚有遺恨已識王<lb/>
仲祖未見杜弘治所謂雲端䑓者焉在信臣指前<lb/>
檐三十許武石欄崛起堦齒層出者曰此是己雨<lb/>
小齋欣然登焉直下百尺壁立如削闤闠數十萬<lb/>
家如在井底下視膽倬遐矚神曠乃知此亭面勢<lb/>
宅一城髙絶之地無所與二其前峭秀而䆳蔚者<lb/>
青原也其左突出而翼截者東山也其右首下而<lb/>
凥髙者拜相山也其下横厲而皎空者白鷺江水<lb/>
也周覧未既驚風歘起林木呌呼大波怒跳翻倒<lb/>
城市前山皆動諸峯相角清寒入骨不可復立亟<lb/>
<pb n="KR4d0266_SBCK_074-6a"/>
㱕亭上予益喜且喟曰尚有遺恨今夕無月紹熈<lb/>
四年十月晦誠齋野客楊萬里記<lb/>
　　　李氏重修遺經閣記<lb/>
遺經閣者潭之瀏陽李氏庋書之地也重修者李<lb/>
君之傳也閣之址故在縣之南之傳所居之西偏<lb/>
成於隆興甲申者之傳乃祖致仕君彦從暨乃父<lb/>
徳廣也初取鄒魯之諺以名之復為文以記之者<lb/>
蜀人施君淵然少才也既扁之以三大字復與侍<lb/>
講南軒先生張公數十人賦詩以華其紀者今待<lb/>
制侍講晦菴先生朱公也歴年一終再厄欎攸致<lb/>
<pb n="KR4d0266_SBCK_074-6b"/>
政君喟曰災之攸興不以其近市故耶淳熙丁未<lb/>
一日迨暇携賔親若子孫歩自縣南而北至半里<lb/>
所得其地於太湖山之旁幽䆳演迤改築有日矣<lb/>
而父子相繼以逝之傳既長刻意嗜學慨祖父之<lb/>
齎志未攄則又喟曰是閣不建之傳不名為人子<lb/>
為人孫矣則悪衣絶甘圭積黍累匪閣弗思匪閣<lb/>
弗為紹熈癸丑始克落之厥址正方厥廬髙凉自<lb/>
地視閣巋在天半自閣視地濬在谷底湖鼎三峯<lb/>
吾山相䑓挑霄爭髙摩肩並馳後先低昂互為崛<lb/>
竒一邑之勝無能出其右者牙籖萬軸漆書萬卷<lb/>
<pb n="KR4d0266_SBCK_074-7a"/>
是牣儲則又喟曰舊記及諸詩皆命代無價手作<lb/>
也新記微江西誠齋楊先生莫可於是不逺千里<lb/>
走書介予門人安福劉儼以謁於予予謂儼曰為<lb/>
我寄聲李氏子孫竹萬箇木千章橘千頭田萬頃<lb/>
粟帛金玉固不禁也世之遺子不以是遺而以奚<lb/>
遺今李君致政父子之遺爾子孫不干其貨干其<lb/>
書不既左且異乎雖然不有以左乎彼不有以右<lb/>
乎此不有以異乎今不有以同乎古矣子其為我<lb/>
賀李氏子孫之遭也不寕惟李氏子孫之遭也亦<lb/>
為我賀致政君父子之遭也不寕惟致政君父子<lb/>
<pb n="KR4d0266_SBCK_074-7b"/>
之遭也亦為我賀兹閣之遭也致政君名作乂淳<lb/>
熈甲辰遇　東朝慶夀恩授廸㓛郎致其仕徳廣<lb/>
名曰南之傳字夢符葢三世以學行有稱於州里<lb/>
云紹熈甲寅閏月五日誠齋野客廬陵楊万里記<lb/>
　　　逺明樓記<lb/>
予淳熈庚子之官五羊道西昌泊跨牛菴據胡床<lb/>
小極睡思昏昏也縣尹李公垂簿公趙昌父傳呼<lb/>
而來予攝衣躡履出迎坐未定二君曰先生欲登<lb/>
快閣乎予謝曰幸甚即聨騎疾徃是時春欲十半<lb/>
慿欄送目一望無際緑楊拂水桃杏夾岸澄江漫<lb/>
<pb n="KR4d0266_SBCK_074-8a"/>
流不疾不徐逺山爭出平野自献視山谷登臨之<lb/>
時晩晴落木之景其麗絶過之而公程駿奔不得<lb/>
乆留忽忽留兩絶句而去至今有遺恨也後十年<lb/>
予宦江東予之倩安福劉价以書來為言西昌佳<lb/>
士陳誠之所居距快閣不逺而距澄江又加不逺<lb/>
然出門則江甚逺葢闤闠居者百餘室蔽遮其前<lb/>
有擿誠之者曰盍樓其上既潰于成呼酒與二三<lb/>
詩友落之開牎卷簾江光月色飛入几席凄神寒<lb/>
骨便覺貝闕珠宫去人不逺因擿山谷語扁曰逺<lb/>
明願先生記其説予許之未暇也予既退休于居<lb/>
<pb n="KR4d0266_SBCK_074-8b"/>
城之拏小舟三百里冐春雨訪予於南溪之上投<lb/>
贈予四六五七皆清峻邁徃予讀之驚異外問快<lb/>
閣士恙乎誠之曰江月如故而落木榮白鷗老矣<lb/>
因跽而請曰先生於恂有宿諾願践言予笑曰嘻<lb/>
吾為子懼矣昔半山老人嘗與謝公爭墅公去我<lb/>
來應屬我之詩是也又與叚約之爭埭割我鍾山<lb/>
一半青之詩是也今子以兹樓偪快閣非城虎牢<lb/>
之策乎山谷猶有鬼神嘻爭端自此始矣紹熈甲<lb/>
寅四月庚戌誠齋老人楊万里記<lb/>
　　　吉水縣除屯田租記<lb/>
<pb n="KR4d0266_SBCK_074-9a"/>
予謝病免㱕逃虗幽屏一日吉水人士王子俊等<lb/>
四百餘人合辭請於予曰屯田之為吉水病三四<lb/>
百年於此矣十餘年來病之中又滋病焉葢自唐<lb/>
末五代以還吉水之屯田在一郡為加多而其租<lb/>
為己重乾道淳熈間郡白於朝請官鬻之而更為<lb/>
稅畮於是租之為斛者二千一百三十四有竒屯<lb/>
田之重租則去矣而上供之常數自若也淳熈之<lb/>
十五年天台陳君臧孫來長吾邑未及下車亟詣<lb/>
府極論其本末守以其説上之部使者部使者上<lb/>
之地官方是時吉之守王公謙賢也張公叔椿鄭<lb/>
<pb n="KR4d0266_SBCK_074-9b"/>
汝諧相繼為部使者亦賢也地卿趙公彦逾丘公<lb/>
崈葉公翥又賢也故君之請不壅於聞乃紹熈之<lb/>
二年越五月十二日制詔執事其悉蠲之命下日<lb/>
百里之民如痿起行懽聲丕同升聞于天願先生<lb/>
特書以詔罔極以毋忘諸公之賢以永懷<lb/>
聖天子之徳予曰諾哉紹熈四年秋七月十一日<lb/>
具位楊万里記<lb/>
　　　邵州希濓堂記<lb/>
余謝病免㱕僵卧空山與世不相聞者今三年矣<lb/>
故人邵陽史君潘侯燾獨不我斁遺千里遣騎蹟<lb/>
<pb n="KR4d0266_SBCK_074-10a"/>
門移書請曰邵故濂溪先生舊治也治平四年先<lb/>
生以永州治中來攝若稽壁記不書爰諏故老皆<lb/>
無在者燾𣣔求其學道愛人之遺風以範焉而不<lb/>
可得獨潘公興嗣誦其為治精宻嚴恕隐然有當<lb/>
於吾心廼即治之西偏因屋之廢者闢而為堂命<lb/>
曰希濂聴訟於斯讀書於斯退食游息於斯晦菴<lb/>
先生聞之喜曰精宻嚴恕四者未有合而言之者<lb/>
也合而言之尤有意味此非近世所謂儒者之政<lb/>
漫漶以于譽者也子於此當深發矣因為燾大書<lb/>
三字扁之堂上惟老先生精㣲之意㣲潘公疇能<lb/>
<pb n="KR4d0266_SBCK_074-10b"/>
發之㣲晦菴疇能領之微先生疇冝記之余賀侯<lb/>
曰甚善然亦難言也苛似精譎似宻刻似嚴弛似<lb/>
恕而皆非也去其似而非者則得其精㣲者矣抑<lb/>
侯請大之老先生不云乎聖希天賢希聖士希賢<lb/>
侯之希濂希其四也盍充其四以上達其三乎充<lb/>
其四達其三希之大也希其四而巳矣希之大乎<lb/>
哉余聞侯之為邵其政簡而悉明而能容惠而民<lb/>
畏大丞相益公倡諸䑓以其最上聞矣葢其治源<lb/>
流有自云紹熈甲寅九月晦誠齋野客廬陵楊万<lb/>
里記<lb/>
<pb n="KR4d0266_SBCK_074-11a"/>
　　　譚氏學林堂記<lb/>
茶陵譚氏世儒其業至今郢州郡博士始策上第<lb/>
者世選其名勤之其字也勤之兄之子知言年二<lb/>
十有四嗜學明經有司以秋賦之溢員選試太學<lb/>
知言再在選中嘗築一堂叢書於間絶甘屏葷而<lb/>
以詩禮為膏梁捐綺牴縞而以文史為襟帯去絲<lb/>
逺竹而以簡編為笙鏞問堂名於艮齋先生謝公<lb/>
公大書學林以扁為楣又問學林之説於余則訊<lb/>
之曰此班固之語而黄豫章擷之以諗學者也子<lb/>
嘗觀於髙山深林乎嶤嶤乎其陟而彌峻也蔚蔚<lb/>
<pb n="KR4d0266_SBCK_074-11b"/>
乎其眺而彌廣也窈窈乎其頥而彌䆳也子也入<lb/>
焉將奚取乎根柢乎榮華乎曰根柢哉余曰子入<lb/>
學林亦若是而已矣而其峻也其廣也其䆳也又<lb/>
有甚於此者焉有義理之林有文詞之林有聖賢<lb/>
之林有名爵之林由於義理入自聖賢此根柢之<lb/>
林也由於文詞入自名爵此榮華之林也學者亦<lb/>
孰不曰吾將根柢之求而不榮華之求哉然咀義<lb/>
理者其滋淡餐文詞者其味腴蹈聖賢者其塗悠<lb/>
趨名爵者其蹊捷子能不誘於腴不厭於淡不勤<lb/>
於㨗不墯於悠則假道義理之林有日矣不然腴<lb/>
<pb n="KR4d0266_SBCK_074-12a"/>
與淡戰於口悠與捷戰於心吾懼榮華之勝而根<lb/>
柢之負也文詞之訹而義理之荒也名爵之嚮而<lb/>
聖賢之偭也嚮聖賢而偭名爵茍不止其嚮必至<lb/>
乎爾也嚮名爵而偭聖賢雖不止其嚮亦必至乎<lb/>
否也子將欲入其林願聞其嚮知言字養正紹熈<lb/>
五年十二月　日具位楊万里記<lb/>
　　　友善齋記<lb/>
太學之士有東呉張堯臣以道者精於文工於詩<lb/>
其為人賢而静介而能穆予初識之於友人張㓛<lb/>
父坐間未之異也一日以道訪予談學問講詩文<lb/>
<pb n="KR4d0266_SBCK_074-12b"/>
雷出而水湧且請予賦寒緑軒之詩予怪而問之<lb/>
曰偕寒互緑此天随子杞菊賦語也子也方與四<lb/>
方九州之英傑戰得失於賢科之中於寒緑奚取<lb/>
焉以道曰先生之所謂奚取乃堯臣之所以深取<lb/>
也予始驚而異之因為賦之予既謝病退休于居<lb/>
自念平生若許子紛紛然與百工交易者自此逺<lb/>
矣後一年㓛父不逺二千里走一介遺予書以道<lb/>
亦因之遺予書予發書笑曰野人無以供人之求<lb/>
以道亦豈有求者乎而其書詞乃曰堯臣嘗愛孟<lb/>
氏之書曰一郷之善士斯友一郷之善士一國之<lb/>
<pb n="KR4d0266_SBCK_074-13a"/>
善士天下之善士斯友天下之善士以友天下之<lb/>
善士為未足又尚論古之人堯臣有一齋房名以<lb/>
友善願先生記其説以廸其衷以就其學予曰善<lb/>
一也今子欲友善則猶二之也葢有有其善者有<lb/>
友其善者有其善者彼之所謂善士者也友其善<lb/>
者子之所欲友彼之善士者也子謂有其善者善<lb/>
乎友其善者善乎今夫東鄰有千金之璧我將假<lb/>
而觀之其得觀與否未可必也可必也璧猶彼之<lb/>
璧也而况不可必乎子盍以彼之璧為子之璧則<lb/>
夫所謂善士者友之可也不友之亦可也是則友<lb/>
<pb n="KR4d0266_SBCK_074-13b"/>
善之善者也是孟子之所望於子者也年月日廬<lb/>
陵楊万里記<lb/>
　　　福榮堂記<lb/>
紹熈五年　隆慈備福皇太后聖夀八十廼春王<lb/>
三朝　皇帝鳴和鑾備法駕曶爽夙興星陳天行<lb/>
朝于慈福宫奉觴上千萬嵗夀是日　夀皇拜前<lb/>
　皇帝拜後　嘉王又拜後四世重慶三宫驩浹<lb/>
怡怡愉愉如也縟禮告浚慈顔有喜　皇帝若曰<lb/>
有昊博臨克篤宋祐佑我王母受兹介福施及家<lb/>
邦予一人敢專饗之其錫類介賚以及人老惟臣<lb/>
<pb n="KR4d0266_SBCK_074-14a"/>
若士若民父母髙年者賜爵有差於是太學生員<lb/>
吉州太和縣進士臣胡箋父母諮封廸㓛郎致仕<lb/>
母歐陽氏孺人賛書寵嘉命服淵曜邑里交賀族<lb/>
親相豔乃扁其中堂命曰福榮以侈　君賜葢取<lb/>
諸賛書語也維吉之胡其先肇自五季避地寔來<lb/>
其别有三若資政殿學士忠簡公是為值夏之胡<lb/>
其祖伯也若諱衍策慶暦六年第仕至朝奉大夫<lb/>
者是為太和南城之胡其祖仲也若箋之父子是<lb/>
為黄漕之胡其祖季也伏而未鶱汨而未昭其昭<lb/>
其鶱不在箋乎惟諮里居有賢稱嗜義若渇教子<lb/>
<pb n="KR4d0266_SBCK_074-14b"/>
若琢切而箋也允廸其教用勵其業將以樹其家<lb/>
而元其宗與九州四海之豪英角其能於上庠而<lb/>
屢書于月成焉繄　皇上錫類之恩配于丕天曷<lb/>
云報稱將欲報稱不在移所以孝於親者以忠於<lb/>
君乎君家資政忠簡大忠髙節動天地貫日月也<lb/>
師之則是學之則至其勿曰吾家子雲而外求焉<lb/>
則幾矣豈惟報其君亦惟報其親三月既望具位<lb/>
楊万里記<lb/>
<pb n="KR4d0266_SBCK_074-15a"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第七十四終<lb/>
<pb n="KR4d0266_SBCK_074-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_117-1a"/>
　　李台州傳<lb/>
　　　　孝義<lb/>
　　　　　共計五傳<lb/>
　　　蔣彦囬傳<lb/>
蔣彦囬名湋零陵人也居郡之南郭少辞家入<hi>學太</hi>
既無遇於有司則歎曰士必富貴而後得志耶棄<lb/>
而㱕市書數千巻閣以藏焉築囿植花木葺亭榭<lb/>
以讀書於其間未幾園産玉芝遂以名焉山谷黄<lb/>
先生貶宜州過而賦之是時黨禁宻甚士大夫有<lb/>
顧望心先是郡守丁注有玉芝園詩山谷之詩蓋<lb/>
<pb n="KR4d0266_SBCK_117-1b"/>
次其韻也丁見之懼易其本韻二三以異焉教授<lb/>
侯思孺者一日突入郡士某之家命劙其壁山谷<lb/>
留題者將以告于朝主人亟剗磢之乃已惟彦囬<lb/>
日從山谷游藏去其詩文字畫二百餘紙山谷亦<lb/>
樂為彦囬作也實崇寜三年三月也明年九月山<lb/>
谷病革彦囬聞之徃見焉至則山谷大喜握手曰<lb/>
吾身後事非彦回則誰付乃盡出所著書示曰惟<lb/>
公所欲取之彦囬竟不私片紙山谷既卒彦囬買<lb/>
棺以歛而以錢二十萬具舟送之㱕雙井云道鄉<lb/>
鄒先生謫居永彦回復從之游驩甚未幾道鄉復<lb/>
<pb n="KR4d0266_SBCK_117-2a"/>
有昭州之命留其夫人與其子僦民屋於太平寺<lb/>
後以居乃行彦回實經紀其家同其患難而周其<lb/>
乏困道鄉率月致二書以謝蓋深徳之其後北㱕<lb/>
臨别之詩可見矣嗟乎士窮乃見節義此韓退之<lb/>
為乆故之交而言也若彦回之於二先生秦越也<lb/>
非有平生之素而能慕郷二先生之風既賢也已<lb/>
况二先生當蛟蛇熊豹狉狉揺牙之鋒賔客落而<lb/>
朋友缺淹汨阨塞於荒逺寂寞之地望風而憎無<lb/>
仇而擠者滔滔也而彦回至於死生之際而不變<lb/>
此古之仁且賢者族且親者恩且舊者猶或難焉<lb/>
<pb n="KR4d0266_SBCK_117-2b"/>
彦回能之可不謂賢矣哉予來丞邑訪其所謂玉<lb/>
芝園者但見荒煙野草而已問其子則觀言者在<lb/>
老矣顧其家貧甚觀言居之澹如也其猶有彦回<lb/>
之風歟問彦回之遺事所言云爾其人顓朴而無<lb/>
純緣其言可信也且出道鄉之翰墨七軰讀之使<lb/>
人三歎恨不出乎其時又曰山谷美丈夫也今畫<lb/>
者莫之肖觀言年十五在旁見其喜為人作字及<lb/>
留題吾鄉人士日持練素以徃几上如積忽得意<lb/>
一掃千字一日訪陶豫豫置酒且令人汛除其堂<lb/>
之壁先生曰何為者豫離立而請曰敢匄一字為<lb/>
<pb n="KR4d0266_SBCK_117-3a"/>
寵光先生曰諾酒半酣起索筆大書下語驚坐今<lb/>
亡矣且忘其詞又曰道鄉對人寡言終日拱手不<lb/>
下帯其莊敬如此又曰先君子有文集若干巻頃<lb/>
大盗孔彦舟屠城寸紙不遺餘矣予太息而為之<lb/>
傳<lb/>
　　　豆盧子柔傳<lb/>
豆盧子柔者名鮒子柔其字也世居外黄祖仲叔<lb/>
秦未大旱兵起仲叔從楚懐王為治粟都尉楚師<lb/>
不饑仲叔之功父劫自少已俎豆於漢廷諸公間<lb/>
武帝時西域浮圖逹磨者來鮒聞之徃師事焉逹<lb/>
<pb n="KR4d0266_SBCK_117-3b"/>
磨曰子能澡神慮脱膚學以從我乎鮒退而三沐<lb/>
易衣刮露牙角剖析誠心而後再見逹磨逹磨欲<lb/>
試其所藴之新故於是與之周旋議論千變萬轉<lb/>
而鮒純素自将冩之不滯承之有統凝而謹焉粹<lb/>
然玉如也逹磨大悦曰吾師所謂醍醐酥酪子近<lb/>
之矣因薦之上曰臣竊見外黄布衣豆盧鮒㓗白<lb/>
粹美澹然於世味有古大羮玄酒之風陛下盍嘗<lb/>
試之詩不云乎不素食兮鮒有焉上方急邊功曰<lb/>
焉用腐儒元鼎中鮒上書請以白衣從煮棗侯博<lb/>
望侯出塞上戯鮒曰卿從煮耶将博耶鮒曰臣雖<lb/>
<pb n="KR4d0266_SBCK_117-4a"/>
不足以充近侍執事然熟㳺於煮博二子間未嘗<lb/>
焚煎阿匼願得出入將部片言條白未必語言無<lb/>
味也上曰前言戯之耳然卿白面書生諸将豈肯<lb/>
置卿齒牙間哉遂拜太官令時上篤信祠祀詔鮒<lb/>
與名儒公羊髙魚豢同主寳雞之祠鮒雅不喜羊<lb/>
魚二子曰二子肉食者鄙殆将汗我不得已同盤<lb/>
而食深耻之頃之上祠甘泉齋居竹宫屏葷酒獨<lb/>
召鮒鮒奏曰臣兼才不足以辱金口之嘉納臣友<lb/>
人汝南牛氏子糓<hi>於莵之糓音如闘糓</hi>柔而美願舉以自代<lb/>
上曰牛氏子美則美矣而其言孔甘朕不嗜也是<lb/>
<pb n="KR4d0266_SBCK_117-4b"/>
夕鮒有所献上納之意甚開爽夜半上思鮒所献<lb/>
覺肝脾間嚴冷召鮒問曰卿所言嘗多與姜子牙<lb/>
輩熟議耶鮒曰臣適呼子牙未至卿幾誤朕腹心<lb/>
乃罷鮒召鮒子二人夜拜其長為温衛侯次為平<lb/>
衛侯自是絶不召鮒鮒深自悲酸發於詞氣而公<lb/>
羊高等得志悪鮒異已因䜛於上曰豆盧鮒所謂<lb/>
人焉廋哉者也鮒遂抱甕隠于滁山莫知其所終<lb/>
太史公曰豆盧氏在漢未顯也至後魏始有聞而<lb/>
唐之名士有曰欽望者豈其苖裔耶鮒以白衣遭<lb/>
遇武皇帝亦竒矣然因浮圖以進君子不齒也<lb/>
<pb n="KR4d0266_SBCK_117-5a"/>
　　　敬侏儒傳<lb/>
敬侏儒者名子木字承登以字行徂徠人也祖伯<lb/>
松長身碧髯膚甲如龍時人許其有棟梁之用伯<lb/>
松不樂也遯於徂徠山樵郡人有採藥至山者見<lb/>
伯松悦之乆之樵郡人謂伯松曰聞君長子元明<lb/>
者未娶吾有鄰女善夜績者願為執柯可乎伯松<lb/>
拒之不得免焉未幾伯松得軟脚疾中風卒子元<lb/>
明竟随樵郡人云次子叔材即承登之父也叔材<lb/>
因從公輸子奉使僬僥國樂而家焉娶胡婦生承<lb/>
登長二尺叔材怒曰吾兒亦僬僥耶其妻笑曰所<lb/>
<pb n="KR4d0266_SBCK_117-5b"/>
謂甥多似舅後携承登㱕徂徠市時漢元光二年<lb/>
里人見承登莫不大笑承登曰吾雖身短而心甚<lb/>
長因登憤力學終夜不寝雖鑿壁嚢螢之勤不過<lb/>
也數年大明經籍言之炯然如明星焉武帝方求<lb/>
賢良徂徠推上承登上暮召見其侏儒心輕之乃<lb/>
親䇿于庭問三登太平之治何㫦臻此承登對其<lb/>
略曰臣之學所謂一登明滅者何足以奉大對雖<lb/>
然螢爝尚足禆日月帝㸃竄而異焉因與語問漢<lb/>
家火徳終始承登奏曰臣本木强然嘗聞火在木<lb/>
上云云上喜不覺夜半前席遂登科累遷登州太<lb/>
<pb n="KR4d0266_SBCK_117-6a"/>
守辞公孫丞相丞相夜見之東閣承登故人茅大<lb/>
心麻子㳺陶釭皆在坐承登遂頂戴三子而白丞<lb/>
相曰鄙人淺短主上以侏儒倡優畜之誤䝉相君<lb/>
燭其寸長然鄙人之學所謂借明於三子者丞相<lb/>
遂留四人於東閣後一夕丞相召問攘匈奴之䇿<lb/>
承登献三足記曰足兵足食足士丞相大悦因嘲<lb/>
承登曰吾聞日烏三足君亦三足耶上内興祠祀<lb/>
外事四夷國家多事丞相終日在中書治事不暇<lb/>
與承登游夜㱕讀春秋府吏㪚獨留四人者同一<lb/>
書几承登尤愛幸丞相每曰微承登則茅氏麻氏<lb/>
<pb n="KR4d0266_SBCK_117-6b"/>
陶氏三子者能未墜於地乎三子亦曰唯唯後丞<lb/>
相稍倦於學而將作大匠者嫉承登之寵因諷丞<lb/>
相曰昨見東方生言於上云公孫某暗於知人而<lb/>
以敬侏儒為上客臣朔饑欲死侏儒飽欲死丞相<lb/>
其戒之丞相黙然將作大匠因薦承登同姓敬子<lb/>
長丞相自是親子長而稍踈承登矣子長身八尺<lb/>
蠟言甚佞又善照知丞相娱樂之意而曲從之且<lb/>
有内援丞相久不見承登一夕因與子長在後堂<lb/>
為長夜之飲偶念承登寂寥召之既至承登精彩<lb/>
昏慘面目垢汙又冠一小圜帽狀如仰杯丞相侍<lb/>
<pb n="KR4d0266_SBCK_117-7a"/>
姬皆掩口笑不已承登因發怒罵丞相曰人言齊<lb/>
人多詐果然以今夕之荒淫知前日時秋雨霽相<lb/>
親而巻舒簡編者皆偽也丞相大怒命老卒曵出<lb/>
牆角太史公曰公孫丞相開東閣以延賢俊天下<lb/>
之士輻湊而敬承登為上客每至則一坐皆起可<lb/>
謂能不以貎取人矣卒以子長而踈棄之相業之<lb/>
不終有以也夫雖然承登之賢難於遇而子長之<lb/>
佞易於合不惟易於合也合則不可去也所從來<lb/>
古矣士君子之學而仕未始不與承登逰者然吾<lb/>
見其初而已至一惑於子長則往而不返者萬水<lb/>
<pb n="KR4d0266_SBCK_117-7b"/>
一波也亦何以議公孫為哉<lb/>
　　　劉國禮傳<lb/>
余故人劉琥字國禮武臣也始余為永州零陵丞<lb/>
國禮監户部贍軍酒庫居相近情相好也及余在<lb/>
朝列國禮調臨安府　寨官居閑無以自食家于<lb/>
湖州新市一日來謁予求薦於當塗士大夫予無<lb/>
以塞也獨念湖州太守薛士龍名季宣者與余原<lb/>
因以書薦之謂國禮之才於劇繁無所不可為薛<lb/>
信焉任焉遂知焉薛侯既死國禮無所於㱕久之<lb/>
臨安官期既至國禮之宫適與余並舎每言及薛<lb/>
<pb n="KR4d0266_SBCK_117-8a"/>
侯國禮未嘗不泣也夫世之相與利焉而已矣曰<lb/>
義焉者非性焉則劫國禮武夫未嘗學也其劫歟<lb/>
貎可劫泣不可劫也其性歟吾不知之矣並居一<lb/>
年余以守臨漳而去焉國禮留也余行國禮追送<lb/>
余於龍山白塔寺載酒勞余下及僮僕當世之賢<lb/>
人君子與余為道義之交者何數也彼曷曰利之<lb/>
云乎至是前日所謂道義之交者漠然矣而國禮<lb/>
獨如此何也及其别國禮又泣謂其泣偽乎施之<lb/>
余則可施之薛侯亦偽乎哉後三年余守常州與<lb/>
國禮所居新市不逺欲問其消息未能也余子夀<lb/>
<pb n="KR4d0266_SBCK_117-8b"/>
仁試南宫問之故居之鄰鄭媪者則曰嘻國禮死<lb/>
矣問其家則曰其妻執節而不嫁顧嘗鬻屨於門<lb/>
以長育其子曰永哥者今居某市某舍也不惟其<lb/>
妻不嫁也其妾六人者皆不嫁也夀仁既㱕為余<lb/>
言國禮事余於是泣且　歎曰國禮家事余知之<lb/>
其妻江故倡也永哥者永某氏子也國禮夫婦育<lb/>
之以為己子而所謂六妾者江氏馭之極慘今國<lb/>
禮死其妻若子若妾宜其散而莫之聨也則聨而<lb/>
莫之散也不亦懿乎大抵人之情聞倡之名則掩<lb/>
鼻焉聞非已之子則異心焉聞其主母馭其妾不<lb/>
<pb n="KR4d0266_SBCK_117-9a"/>
以人理則怒髮焉使是三人者而居焉而無主翁<lb/>
以綱之焉欲其不漁然離哉而國禮之死其家妻<lb/>
子若妾乃能相恩相維甚於國禮之未死可敬不<lb/>
可敬也今士大夫徃徃朝死而其妻夕去之矣有<lb/>
不媿於國禮之妻者乎不惟有愧於國禮之妻也<lb/>
有不媿於國禮之妾者乎不惟士大夫之妻而已<lb/>
也士大夫立人之朝食人之禄社稷之臣曰吾死<lb/>
社稷封疆之臣曰吾死封疆及一且有急有不媿<lb/>
於國禮之妻者乎不惟有媿於國禮之妻也有不<lb/>
媿於國禮之妾者乎余既以告夀仁因私書之不<lb/>
<pb n="KR4d0266_SBCK_117-9b"/>
使其不傳焉<lb/>
　　　李台州傳<lb/>
李台州者名宗質字某北人不知何郡邑母展妾<lb/>
也生宗質而罹靖康之乱母子相失宗質以父䕃<lb/>
既長仕所至必求母不得姻家司馬季思官蜀宗<lb/>
質曰吾求母東南無之必也蜀乎從之西舟所經<lb/>
遇州若縣若村市必登岸徧其地大聲號呼曰展<lb/>
婆展婆至暮哭而㱕不食司馬家人哀之必寛譬<lb/>
之乃飲泣强食季思秩滿東下所經復然竟不得<lb/>
至荆州復然日旦夕號呼嗌痛氣憊小憇於茗肆<lb/>
<pb n="KR4d0266_SBCK_117-10a"/>
垂涕坐頃之一乞媪至前揖曰官人與我一文兩<lb/>
文宗質起揖之坐禮以客主既飲茗問其里若姓<lb/>
媪勃然怒曰官人能與我幾錢何遽問我姓我非<lb/>
乞人也宗質起敬謝曰某皇恐上忤阿婆願霽怒<lb/>
試言之何害恐或鄉鄰或族親也某倒囊錢為阿<lb/>
婆夀媪喜曰老婆姓異甚不可言宗質力貇請忽<lb/>
曰我姓展宗質瞿然起抱之大哭曰夫人吾母也<lb/>
媪曰官人勿誤吾兒有驗右腋有紫誌其大如杯<lb/>
宗質拜曰然右袒示之於是母子相持而哭觀者<lb/>
數十百人皆歎息泣下宗質負其母以㱕季思與<lb/>
<pb n="KR4d0266_SBCK_117-10b"/>
家人子亦泣自是奉校輿孝養者十餘年母以髙<lb/>
年終宗質亦白首矣宗質乾道庚寅為洪倅時予<lb/>
為奉新縣令婁謁之不知其母子間也明年予官<lb/>
中都宗質造朝除知台州朝士云李台州曽覿姻<lb/>
家也覿無子子台州之子予一見不敢再也亦未<lb/>
知其孝後十七年台州既沒予與丞相京公同為<lb/>
宰椽談間公為予言李台州母子事予生八年喪<lb/>
先太夫人終身飲恨聞之泣不能止感而為之<lb/>
傳<lb/>
賛曰孔子曰孝悌之至通于神明若李台州生而<lb/>
<pb n="KR4d0266_SBCK_117-11a"/>
不知失母壮而知求母求母而不得不得而不懈<lb/>
徧天下之半老而乃得之昔東坡先生頌朱夀昌<lb/>
至今詠歌以為美談若李台州其事與夀昌豈異<lb/>
也兹不謂之至孝通神明乎非至孝奚而通神明<lb/>
非通神明奚而得母予每為士大夫言之聞者必<lb/>
泣人誰無母有母誰無是心哉彼有未嘗失母而<lb/>
有母不待求母而母存或忽而不敬或悖而不愛<lb/>
者獨何必歟<lb/>
<pb n="KR4d0266_SBCK_117-11b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百十七終<lb/>
<pb n="KR4d0266_SBCK_117-12a"/>
</p>
<p>
</p>
  </div>
</body>
</text>
</TEI>
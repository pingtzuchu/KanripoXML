<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_063-1a"/>
誠齋集卷第六十三<lb/>
　　　　　　　廬陵楊　萬里　廷秀<lb/>
　書<lb/>
　　　上張子韶書<lb/>
某嘗言之士窮於窮亦通於窮達於達亦病於達<lb/>
且夫爵三公禄萬鍾達矣謂道必待達而後達則<lb/>
公孫之相徒足爲其曲學阿世之資飯糗茹草曲<lb/>
肱飲水窮矣謂道必以窮而遂窮則顔氏之巷乃<lb/>
適借之以心齋坐忘之地嗟夫吾然後知富貴者<lb/>
中人之膏盲而貧賤者君子之穀粟歟昔者孔孟<lb/>
<pb n="KR4d0266_SBCK_063-1b"/>
嘗稱如有用我而舍我其誰矣豈嘗矯情而不願<lb/>
於達哉蓋其用也意乃在於為東周其不舍也意<lb/>
乃在於平治天下爾此孔孟之不忍獨樂其樂而<lb/>
欲以天下樂其樂也若其所以真樂者豈用不用<lb/>
舍不舍之謂耶自常人觀之忠恕之味固不足以<lb/>
療不糝之飢仁義之恱心亦豈足以蘇轍環之疲<lb/>
也哉然非不糝非轍環非伐木非削迹非自衛反<lb/>
魯非退之齊梁則吾之真樂猶為未達其極不然<lb/>
重圍之中胡為援琴而歌其出晝也初無不恱之色<lb/>
此其心果何所屬而其樂果將安寄耶故曰吾得<lb/>
<pb n="KR4d0266_SBCK_063-2a"/>
之於桒落之下又曰我豈若處畎畒之中此聖賢<lb/>
之意也厥今天下之士何病哉志欲澤物而忘其<lb/>
我道欲被乎天下而曾不用其一身皆曰達則行<lb/>
之而惜乎吾之窮也幸而達矣叩之則空空無有<lb/>
矣蓋前日之惜窮所以爲今日之無有也歟某也<lb/>
生乎今之世而慕乎古之樂獨嘗歎中庸一貫之<lb/>
妙致知格物之學此聖賢授受之秘而六經流出<lb/>
之源子思不識堯舜而以是識堯舜孟子不見孔<lb/>
子而以是見孔子聖賢之所以内而正心誠意外<lb/>
而開物成務不待富貴而欣不因貧賤而悲者也<lb/>
<pb n="KR4d0266_SBCK_063-2b"/>
蓋有志焉而其學莫之傳其盟莫之主也竊聞淛<lb/>
江之西有君子焉異時䇿多士之先居朝廷之上<lb/>
人皆賀其達而曾不以爲達一旦寘之於蠻徼投<lb/>
之以寵辱人皆惜其窮居約置散者且將二十年<lb/>
不遇於人可也抑不遇於天乎殆不然也聖賢君<lb/>
子之所以爲聖賢君子者惟安於天故極於天極<lb/>
於天故遇於天何謂安曰數何謂極曰理數非天<lb/>
之私也天且不能違也吾烏乎而不安若夫理者<lb/>
天之至也而非天之獨也吾同乎天也盡吾之理<lb/>
以極天之理亦奚而不能孟子之不遇者天也數<lb/>
<pb n="KR4d0266_SBCK_063-3a"/>
也夫子之見知於天者天也理也以孔孟而終身<lb/>
匹夫也果遇也歟哉匹夫而安焉安而極焉以匹<lb/>
夫而為聖賢君子焉彼之困此之亨果不遇也歟<lb/>
哉安斯極極斯遇矣先生早年而起逺方宰天下<lb/>
定王室開中興功亦不細矣何其遇也功髙而忌<lb/>
至道大而嫉生訾先生者無罪擠先生者無禁又<lb/>
何其不遇也人乎天乎天乎數乎然其未遇而有<lb/>
遇既遇而復不遇先生初不之知而惟斯道之知<lb/>
斯道何道也誠也中也公也天之理也孔孟之道<lb/>
也先生潛而得之也發而為忠孝溢而為功名先<lb/>
<pb n="KR4d0266_SBCK_063-3b"/>
生且不自知也而何遇不遇之知安於數而極於<lb/>
理人通而天通先生於此不既遇矣乎噫先生之<lb/>
通於天先生之遇也非天下之遇也雷風之啟金<lb/>
縢其天下之遇乎夫金縢之啟閉何闗乎先生之<lb/>
痛痒而闗乎天下之憂樂民之欲天之從昔既然<lb/>
矣古厚而今於薄天其然哉某也與天下同仰先<lb/>
生之道而未得與天下同膽先生之容作吏此來<lb/>
而及門者四三焉入其庭而起敬焉想其風而起<lb/>
愛焉雖未得見如見之矣如見且然况親見乎天<lb/>
其或者使小子得與於斯道則必有得見之日使<lb/>
<pb n="KR4d0266_SBCK_063-4a"/>
天下得福於斯道則亦必有啟金縢之日雖然豈<lb/>
先生意哉小子意也天下意也天意也先生試静<lb/>
聴而深察之不宣<lb/>
　　　見陳應求樞宻書<lb/>
士之見王公貴人而曰我無求者信乎無求則不<lb/>
見矣雖然有求則當無所不見而士或有所見有<lb/>
所不見何也孟子之見梁見齊不知者真以為有<lb/>
求也及觀其答不見諸侯之問則其不見者亦不<lb/>
加少矣孟子而果有求也其又奚澤某也以小吏<lb/>
而登樞宻之門其誰曰求哉夫所急乎求者以利<lb/>
<pb n="KR4d0266_SBCK_063-4b"/>
言也如以利則今日之王公貴人其能利人者何<lb/>
數也而某也無足迹於彼之家而獨求於此之門<lb/>
某之求之也不可謂不小異矣故其也私竊自信<lb/>
以為有所不見而後可以有所見自樞宻之弓也<lb/>
天下皆曰此吾陳公也其不以爵位而來及其至<lb/>
也國人皆曰吾能識之此吾小都督也樞宻其必<lb/>
有以得此也此某之所以見也且夫負天下之望<lb/>
而當天下之愛者紫巖一老之而已耳今天下之<lb/>
人不見紫巖而其愛樞宻也與紫巖不異樞宻其<lb/>
必有以得此也此某之所以見也某也紫巖門下<lb/>
<pb n="KR4d0266_SBCK_063-5a"/>
之士也思紫巖而不見見紫巖之與則如見紫岩<lb/>
焉而况天下之愛之如此也哉此某之所以見也<lb/>
然某至都下旬日矣彷徨躑躅而未敢前以詳觀<lb/>
樞宻之施則又有以信天下之愛者古之人蓋有<lb/>
當天下之愛而虗其愛者矣是故不難於得天下<lb/>
之愛而難於信其愛信之為難者何也後不渝於<lb/>
其前而實無所不逮於其名也樞宻之相其君亦<lb/>
近爾而能不動聲色不驚觀聴不觸威怒不泄機<lb/>
括不崇朝而清群小何其神哉古之君子之於小<lb/>
人也蓋皆有意焉未除其人先危其身未就其功<lb/>
<pb n="KR4d0266_SBCK_063-5b"/>
先迎其凶若此者紛如也蕭太傅劉更生之徒今<lb/>
猶不㤀其憫而樞宻之舉竒偉如此何其神哉此<lb/>
真有以信天下之愛也此某之所以見也雖然君<lb/>
子於此賀與憂相兼唐憲宗蓋嘗出吐突承璀矣<lb/>
然欲相李絳則出承璀欲召承璀則罷絳則是出<lb/>
之者召之所倚也相之者罷之所伏也蓋憲宗之<lb/>
任絳也得非有所未堅其出承璀也亦必有所未<lb/>
厭使諸君子有以消其君未堅之心而生其既厭<lb/>
之心則元和季年之衰又何自而來今日之事樞<lb/>
宻亦嘗憂之乎憂之矣亦嘗有以處之乎某也著<lb/>
<pb n="KR4d0266_SBCK_063-6a"/>
書三十篇極言當世之病而無所恱於時之耳目<lb/>
欲有献於　上貧未能也友人廣漢子張子曰<lb/>
陳公不可不投以副某是以來如樞宻之門雖不<lb/>
見其欠一士亦豈不能収一士樞宻之用某與否<lb/>
則非某也樞宻也命也天也不宣<lb/>
　　　與陳應求左相書<lb/>
某悚恐頓首再拜伏以仲冬之月㳟惟僕射樞使<lb/>
平章相公首運化鈞一陶品彚大忠天助鈞候動<lb/>
止萬福相門玉婘受祉増増其侍老母待戌期帶<lb/>
經擊壤得以自樂而忘其貧且賤者有吾相以置<lb/>
<pb n="KR4d0266_SBCK_063-6b"/>
天下於樂國之賜也山間幽獨晚聞郵音得城中<lb/>
親舊書乃知相公膺受典册濟登左席㳟惟驩慶<lb/>
某自怜踈逺無跡於百寮班賀之列惟有牋啟之<lb/>
一敬而今以為禮則巳後矣然猶哦數語者不敢<lb/>
廢禮故也仰乞省覽某頃侍坐於東閣親聞金玉<lb/>
之音謂　聖上之英明漢宣帝唐太宗不足道也<lb/>
是時相公雖在兩地然尚居第五天下之事有欲<lb/>
為而不得為者不在其位固不論也蓋有在其位<lb/>
而不得為者矣言而莫或忌之動而莫或制之鮮<lb/>
乎哉相公之在頃者是矣天下皆曰陳公惟無相<lb/>
<pb n="KR4d0266_SBCK_063-7a"/>
相之則國無餘事民無遺恨矣今日之事相公猶<lb/>
可諉曰吾欲為而不可耶有君如聖上有相如我<lb/>
公如虞公而曰天下難治者否也雖然取守異執<lb/>
則作息異機曰天下易治者亦否也髙帝之威施<lb/>
之秦項則伸施之冐頓則屈以取為守也光武之<lb/>
勇遇尋邑則彰遇匈奴則晦不以作為息也是二<lb/>
君者其利病何如哉然猶未難也惟守而取者為<lb/>
至難蓋以吾之無取彼之有者取也以吾之有守<lb/>
吾之有者守也以吾之有取彼之有者守而取也<lb/>
天下莫易於以無而取有莫難於以有而取有何<lb/>
<pb n="KR4d0266_SBCK_063-7b"/>
則以無取有者無所顧以有取有者有所惜也以<lb/>
有所惜之資而欲爲無所顧之舉此諸葛恪之所<lb/>
以弊孫氏而王元謨之所以排佛理也是故守而<lb/>
取者非遇天下之大機其法不可動今日之事願<lb/>
相公爲其所可爲而不爲其所不可爲則天下幸<lb/>
甚未再見所禱愛此不訾之身以畢天下之能事<lb/>
不勝大願<lb/>
　　　與左相陳應求書<lb/>
某悚恐頓首再拜僕射樞使平章相公即辰閏夏<lb/>
勤雨恭惟緫領衆職尹正天下天助上公鈞候動<lb/>
<pb n="KR4d0266_SBCK_063-8a"/>
止萬福相門蘭玉之眷疇社某受職為邑之初偶<lb/>
未抵罪以辰知巳蓋素教者入之堅也每念山林<lb/>
枯槁之身登門在人後而受知在人先至於手携<lb/>
其三十篇之書薦之於今右相虞公欲相與言之<lb/>
上而立之朝此意之淺深厚薄何如也事之濟否<lb/>
尚足校哉故其心之於門下雖未拜賜過於拜賜<lb/>
矣然違離三年而每嵗無一書以修敬者逺與貧<lb/>
實為之也抑相公之所以知某與某之所以事相公<lb/>
者在兹乎不在兹乎以是不自疑亦不自畏非不<lb/>
疑不畏也其所以當疑且當畏者有大於此也倐<lb/>
<pb n="KR4d0266_SBCK_063-8b"/>
而合忽而離四而喜三而怒是之可畏爾使其有<lb/>
此人雖不疑豈不自疑吾雖不畏人豈不畏今之<lb/>
事人者吾見其初而巳矣如某區區之守正不願<lb/>
得相公之恱於今日者也相公之於此心察否也<lb/>
雖然見不數者愛不篤隔不乆者忘不亟某之去<lb/>
門下無見之數而有隔之乆其何能使相公有其<lb/>
愛而無其忘哉雖其心不自畏亦不得不疑矣近<lb/>
此得簽判鄭君僑書云昔韓退之欝不得逞蓋時<lb/>
相不相知耳今左右揆之知足下以國士亦足以<lb/>
撥置其窮愁此皆鄭君語也以其客之語可以知<lb/>
<pb n="KR4d0266_SBCK_063-9a"/>
其主人之意也用此又不復自疑某塞貟於兹者<lb/>
暮月矣半生病於為邑既已為之亦無甚病焉借<lb/>
曰不孰於刀筆猶將不悖於仁義借曰無以利其<lb/>
民猶將不蠹於其民蓋今之為邑者能吏不病之<lb/>
書生病之然不病者必有受其病者矣病之者必<lb/>
有受其不病者矣可與智者道也且用有小大道<lb/>
無小大士大夫之言曰小官不足以行吾道也其<lb/>
始亦惑之今則釋矣井不食則泥才不試則腐某<lb/>
昔者之空言烏知其非五十九之非歟哉故其身<lb/>
雖棄於荒山野水之外而其心不自知其折腰之<lb/>
<pb n="KR4d0266_SBCK_063-9b"/>
為卑且辱也東閤之中名士如林皆羞蓬萊而薄<lb/>
閬風者使聞此語豈不大笑之然蜩與鷽鳩之視<lb/>
鯤鵬亦各笑其笑也仰惟相公之達觀必有以超<lb/>
牟子莊子者其於門下之士大論小言固將一視<lb/>
也知已之前狂率如此死罪死罪未見所願二相<lb/>
同心不疑不忌不躁不折以濟登宋氏之中興不<lb/>
宣<lb/>
　　　見虞彬甫樞宻書<lb/>
某聞之天下之情必有憂有憂必有所在不在民<lb/>
則在君不在君則在相天下有事無一人出而任<lb/>
<pb n="KR4d0266_SBCK_063-10a"/>
之者當是之時其憂在君與民雖然天下之所甚<lb/>
憂而君子以為不足憂何者無一人任此事安知<lb/>
果無一人任此事者至於有一人焉出而任之任<lb/>
之而不堪不堪而不能憂此真可憂者也蓋吾既<lb/>
相吾君而任此事則吾君不復憂矣天下之民舉<lb/>
其憂以㱕之君君舉其憂以諉之相至於相則復<lb/>
誰諉者故夫天下之憂至於相之身而止矣不去<lb/>
矣憂不去於吾身而吾乃趯然欲自寕於憂之外<lb/>
嗟夫殆哉昔者白公之役楚子髙之入也楚之人<lb/>
或曰恐傷君若之何不冑或曰國人望君如望嵗<lb/>
<pb n="KR4d0266_SBCK_063-10b"/>
若之何胄欲子髙之冑者愛之者也欲子髙之不<lb/>
冑者亦愛之者也子髙何修而得此於民哉蓋子<lb/>
髙者楚之命也無子髙是無楚也憂其不冑而至<lb/>
於傷雖然斯言也既見子髙者之言也見子髙者<lb/>
一人而未見子髙者千萬人千萬人未見則有千<lb/>
萬人之憂國人欲解此憂而皇皇焉不知所付子<lb/>
髙而胄也國人何從而識也國人無從而識則憂<lb/>
無從而解子髙何修而得此於民哉無乃任之而<lb/>
能堪故歟無乃堪之而能憂故歟任之而能堪堪<lb/>
之而能憂楚無事矣今之天下其可為耶其不可<lb/>
<pb n="KR4d0266_SBCK_063-11a"/>
為耶聞之曰孟賁之手無重負倉公之鄉無沉痼<lb/>
何則天下之事自有能之者也獨患能者不得為<lb/>
為者不能爾異時虜酋乗我積安不戰之後卒然<lb/>
而臨長江天下之憂何如也樞宻與紫巖張公今<lb/>
副陳公起而麾之天下之不憂何如也然則任之<lb/>
而能堪堪之而能憂不在樞宻而誰耶自樞宻之<lb/>
㱕蜀也國之人西其首者幾何時矣至於屢召而<lb/>
未至也不特天下之憂吾君亦憂之矣三數日以<lb/>
來竊怪國之人何其喜也問之則曰吾相虞公既<lb/>
至云耳非喜也喜其憂之解也非喜其憂之解也<lb/>
<pb n="KR4d0266_SBCK_063-11b"/>
喜樞宻之來果足以付此憂也某也逺方書生未<lb/>
嘗有足迹於王公貴人之門非敢倨也重於從也<lb/>
有從則無改矣可不重乎自至都下獨一見副樞<lb/>
陳公天幸又逢樞宻之至私竊自喜將得其從也<lb/>
且陳公曰吾將言子於虞公某之所以來也某有<lb/>
書三十篇極陳天下之事而不知時之所諱欲有<lb/>
献於　上而未能某貧故也敬納其副於東閤當<lb/>
今之世不惟士求宰相宰相實求士古者不相求<lb/>
而相值者有矣兩相求而不相值者有矣某之此<lb/>
來也樞宻不謂之去不敢去不謂之留不敢留將<lb/>
<pb n="KR4d0266_SBCK_063-12a"/>
將樞宻之所以命不宣<lb/>
　　　與虞彬甫右相書<lb/>
某恐悚頓首再拜伏以仲冬之月恭惟僕射樞使<lb/>
平章相公進顓國秉天人大和神之相之鈞侯動<lb/>
止萬福相門玉婘茀禄滋至某侍親讀書待次於寂<lb/>
寞之濵仰依廣厦之萬間豈不知幸頃者側聞遄<lb/>
㱕廟堂蓋嘗奏記黄閤計已徹聞矣今兹敬審播<lb/>
告大庭延登右輔恭惟驩慶某謹綴牋啟一通申<lb/>
賀仰乞賓覽某門下之士也相公髙大深愽者某<lb/>
不得而窺測也竊觀忠義忧慨之氣恢廓兼容之<lb/>
<pb n="KR4d0266_SBCK_063-12b"/>
度說者謂有冦平叔范希文張紫巖之風然人同<lb/>
而㓛異者兹不在於天乎哉今日之事相公以為<lb/>
天乎人乎當其無人㱕譏於人及其有人未必有<lb/>
功又將何譏焉有得乎人無得乎天君子謂之躁<lb/>
古之人有為之者孔明是也有得乎人有得乎天<lb/>
君子謂之遇古之人有為之者謝安劉裕是也天<lb/>
不違乎人人實違乎天君子以為媮古之有為之<lb/>
者亦謝安劉裕是也漢氏之人晉氏之天二相求<lb/>
而不相值相避而不相待是可歎也今以聖天子<lb/>
英明願治之資得相公與陳公而為之佐某之所<lb/>
<pb n="KR4d0266_SBCK_063-13a"/>
謂得乎人者未有盛於今日者也夫復何歎焉雖<lb/>
然先乎天則為漢後乎天則為晋為漢者無㓛為<lb/>
晋者無業人與天並㓛與業偕是以難也敢以告<lb/>
門下未占參拜東望戀戀所祈愛身以及其君愛<lb/>
君以及其社稷不勝心禱<lb/>
　　　與虞彬甫右相書<lb/>
某悚恐頓首再拜僕射樞使平章相公鈞㘴即辰<lb/>
詔閏當暑㳟惟首出百辟獨運一化相維天只鈞<lb/>
候動止萬福相門襲吉某捐棄之迹侍親携孥巳<lb/>
抵官下者㫷月矣偶未逐去繄仲尼之覆燾是頼<lb/>
<pb n="KR4d0266_SBCK_063-13b"/>
重念某地寒而能薄意廣而事左其身之所操者<lb/>
皆非時之所售而時之所售者又非身之所操半<lb/>
生挈挈無所於逢雖逢亦何所就自分老死於茂<lb/>
林修竹之間山鹿野麋之羣而頃者一見之初便<lb/>
辱待以國士别去三年疇昔之遇謂相公忘之矣<lb/>
而近此里中羅主管某之㱕又辱寄金玉之音然<lb/>
則區區之姓名公猶未忘也幸甚過望某之至奉<lb/>
新其始不民事之憂而催科之憂非不民事之憂<lb/>
也民事不外乎理曉也非催科之憂也民財不可<lb/>
以仁免也既不可以仁而免又不可以威而取於<lb/>
<pb n="KR4d0266_SBCK_063-14a"/>
是立之期而示之信罷逮捕息笞箠去囚繫寛為<lb/>
之約而薄為之収行之一月民無違者某嘗見今<lb/>
之言辨事者以為恩信不如才力書生不如健吏<lb/>
非以身試之烏敢以意疑之哉世之師申商者為<lb/>
是言固也師孔孟而不為是言者希矣所謂陽尊<lb/>
懐王為義帝而實不用其命者歟非相公不可以<lb/>
言此言也其之言又有狂於此者相公能聴之否<lb/>
某之里中有富人焉其田之以頃計者萬焉其貨<lb/>
之以舟計者千焉其所以富者不以已為之而以<lb/>
人為之也他日或說之曰子知所以居其富矣未<lb/>
<pb n="KR4d0266_SBCK_063-14b"/>
知所以運其富也子之田萬頃而田之入者嵗五<lb/>
千子之貨千舟而舟之入者嵗五百則子之利不<lb/>
全於主而分於客也富人者於是盡取其田與舟<lb/>
而自耕且自商焉不三年而貧何昔之分而富今<lb/>
之全而貧哉其入者昔廣而今隘其出者昔省而<lb/>
今費也且天下之理豈有盡廢於人而並為於身<lb/>
哉則亦以人易人以客易客而已矣近此復修發<lb/>
運之廢官何以異此小言可以大喻相公母忽天<lb/>
下之福也相公能不恕虜使之悖而不能不恕祝<lb/>
懷之責此其所以賢於天下也某是以言之而不<lb/>
<pb n="KR4d0266_SBCK_063-15a"/>
懼未見君子惄如調飢敬賦是詩以聞焉不宣<lb/>
　　　上虞彬甫丞相書<lb/>
某雖愚不肖頗知擇其所從未嘗輕以一武詣人<lb/>
未嘗妄以一身許人丁亥之春一見相公見其慨<lb/>
然有英覇之略恢然能兼客天下之士於是自喜<lb/>
以為得其所從矣既而相公當國盡起山林枯槁<lb/>
之士置之朝列將以共成中興太平之功此千載<lb/>
一時也而某實在焉每思所以報知巳非不感憤<lb/>
激切欲効其萬分也而因仍至今竟未有一言上<lb/>
補廟堂之未議方欲投劾而㱕甚不樂也今者竊<lb/>
<pb n="KR4d0266_SBCK_063-15b"/>
見張栻驟逐而韓玉堅留此朝廷黜陟之大失也<lb/>
門下士可以一言乎說者謂栻之議論與丞相議<lb/>
論間有異同某以為不然昔者晏子謂齊景公曰<lb/>
梁丘據非和也同也和如和羹同如濟水子思謂<lb/>
衛君曰自今以始君之行事將日非矣君出一言<lb/>
郡臣賛以為善者如出一口然則古者廟堂之上<lb/>
議論之間固貴於可否之相濟而不以異同為相<lb/>
忤也孰謂相公之賢肯以小異為忤而以逐賢為<lb/>
快哉其知相公之必不然也是必栻前此樞廷之<lb/>
議有以召近習之怨日浸月潤以至於此爾雖然<lb/>
<pb n="KR4d0266_SBCK_063-16a"/>
相公於此亦不得以辞其責蓋其實出於近習而<lb/>
其名㱕於相公也以為出於近習歟何前日之抗<lb/>
章而諫行言聴也以為不出於相公之意歟何以<lb/>
有議論異同之謗也大抵君子若不足樂也乆而<lb/>
有味小人若可喜也終心受其禍今韓玉以可喜<lb/>
而留張栻以不足樂而逐不特朝廷之憂也亦門<lb/>
下之憂也昔王介甫之於吕惠卿初喜其順巳卒<lb/>
逢其賣巳温公之於東坡初欲逐其役法之異議<lb/>
卒能容其異議相公於此二者將奚擇焉狂言之<lb/>
罪相公察之則以為忠相公不察則以為罪恕之<lb/>
<pb n="KR4d0266_SBCK_063-16b"/>
斥之俯伏俟命<lb/>
　　　與虞宣撫書<lb/>
其皇恐頓首再拜其官鈞座屬者茸纛啟行百官<lb/>
班送於都門之外後者攙前旁者㨗出以見靣争<lb/>
先為勤某也僅得一覩鈞顔而已方未至祖帳别<lb/>
語離思勃勃乎排肺肝而上浮也既而一語不得<lb/>
吐作悪之懐又甚於未至祖帳之先人事好乖莫<lb/>
苦於離合尤莫苦於有語而不得吐不見朞月巳<lb/>
不勝其思乆則當如之何即辰冬日晏温恭惟衮<lb/>
繡勞勩山川悠逺天助大忠鈞候動止萬福恩閎<lb/>
<pb n="KR4d0266_SBCK_063-17a"/>
相婘受祉方增某侍老母仕飬如初惟是空餐無<lb/>
𥙷而免於大譴大何者皆恩紀所覆護也某重自<lb/>
惟念山林枯槁之人何曽作朝蹟之夢身行天下<lb/>
恤恤乎無所於㱕受知者我丞相先生張魏公陳<lb/>
丞相而已知己之稀豈不信稀乎哉知之者三人<lb/>
而用之者一人而已知己之稀不愈稀乎哉丞相<lb/>
之髙深愽大者與造物同道與百聖同學其無得<lb/>
而稱也不惟無得而稱也亦無得而探也至如憂<lb/>
國如憂家好士如好色雖叔孫武叔復生不能以<lb/>
其口而勝天下之口也天下之口可勝天下之心<lb/>
<pb n="KR4d0266_SBCK_063-17b"/>
不可欺天下之心可欺叔孫武叔之心不可欺也<lb/>
是紛紛者其如予何且元顔之役微先生起而麾<lb/>
之雖武叔軰亦有吾其左祍之歎矣古者思其人<lb/>
則愛木愛其人則及烏今也稱其功而掩其人被<lb/>
其仁而忘其自此殊不可解也至於一旦㱕志浩<lb/>
然視去相位若脫屣若遺蛻是紛紛者又何以云<lb/>
哉可付一笑也抑聞盛名難全雋功不數公瑾赤<lb/>
壁之役不聞再赤壁也㓜度淝水之役不聞再淝<lb/>
水也不然由基之百發百中未免觀者有一發不<lb/>
中之規矣先生之西也登之亞保授之節鉞或者<lb/>
<pb n="KR4d0266_SBCK_063-18a"/>
以為先生榮不知其棄相位且如脫屣遺蛻而獨<lb/>
榮此哉出祁山封函谷或者又以為先生責不知<lb/>
其古者英雄之與功名此二事也獨我責哉釋重<lb/>
負者不可驟吾固知先生之非樂於不釋者也雖<lb/>
然由基百發之論願先生毋忽君子之道非岀則<lb/>
處非處則岀是二者道非徇君子而君子徇道裴<lb/>
晋公緑野時豈自知其再相也哉而我先生何必<lb/>
焉崔子淵之㱕因之問訊何如惟愛重不訾之身<lb/>
以濟登百年之上壽<lb/>
　　　見執政書<lb/>
<pb n="KR4d0266_SBCK_063-18b"/>
某聞之天下之情有所利有所難古之君子以其<lb/>
所難者先身而後民以其所利者先民而後身天<lb/>
下之所以治也後之天下所以不治者其君子反<lb/>
此而巳矣清介㓗廉之行此豈非天下之所難而<lb/>
貴冨饒樂之事此豈非天下之所利者耶君子於<lb/>
所難者有諸身而後可以責諸民於所利者無諸<lb/>
身而後可以譏諸民今也難者不能後民執法而<lb/>
臨之曰天下無良民誰之過也古之君子不動而<lb/>
民随不令而民應於影響不求不爭於民而民知<lb/>
遜不求不貪於民而民知亷何為其然也某也嘗<lb/>
<pb n="KR4d0266_SBCK_063-19a"/>
竊有歎以爲天下之治至今日亦極矣不極不復<lb/>
物之理也復之者不干其改于其人有一人焉獨<lb/>
爲天下之所不爲而不爲天下之所爲則天下之<lb/>
治如指其掌參政者豈非某之所謂其人者耶世<lb/>
皆浮我獨靜世皆刻我獨仁世皆洿我獨㓗天下<lb/>
亦曰我公古之君子也不爲天下所利之事不曰<lb/>
不爲天下之所爲耶力爲天下所難之行不曰獨<lb/>
爲天下之所不爲耶賈子曰使囬心而向道類非<lb/>
俗吏之所能爲也惜乎賈子之不見参政也某也<lb/>
得與参政同時而得見賈子之所不得見樂哉某<lb/>
<pb n="KR4d0266_SBCK_063-19b"/>
之見参政也今日之來旣以為賈子惜又以為某<lb/>
賀又以為天下賀惟參政不虗其所以賀也<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第六十三終<lb/>
</p>
<p>
</p>
  </div>
</body>
</text>
</TEI>
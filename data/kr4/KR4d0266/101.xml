<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_101-1a"/>
誠齋集巻第一百一<lb/>
　　　　　　　廬陵楊　万里　廷秀<lb/>
　雜著<lb/>
　　祭文<lb/>
　　　祭張魏公文<lb/>
具官楊某謹以清酌之奠西望慟哭百拜致祭于<lb/>
近故大丞相少傅魏國張公先生之靈嗟呼殄㾕<lb/>
之悲天人丕同同至極者孔明與公敵人骨驚中<lb/>
原欲平厦屋垂成而折其甍孰䘮孔明非天而天<lb/>
孰䘮我公天而非天胡為乎天天厭漢也胡為非<lb/>
<pb n="KR4d0266_SBCK_101-1b"/>
天天　宋睠也　宋睠則那而奪其老天不其奪<lb/>
天不其保叔破且斧叔毁孔日天而能保則揠其<lb/>
舌公未再相國人曰賢公既再去左右乃驩謂公<lb/>
賢矣莫留其皈公不賢矣國人我欺招以萬口麾<lb/>
以一手一不勝萬其然其否彼退則憂公進則憂<lb/>
憂同而殊家國之謀正叔之學公則心之君實之<lb/>
德公則身之因心以身因身以君正君以　祖<lb/>
太　太　真　仁相于兩朝暮年㫷月日洗天澄<lb/>
淮妥江謐㫷月乃尒胡不百年公而百年公無地<lb/>
安公今安矣民則艱矣呼公不聞民則澘矣踽踽<lb/>
<pb n="KR4d0266_SBCK_101-2a"/>
小子受知惟深道學之傳可諼于心報公則無雨<lb/>
以清血爼以名誼㪺以誠實羸然倚廬莫望䘮車<lb/>
千里一觴公其吐諸<lb/>
　　　祭羅季呂文<lb/>
惟靈薿而不穡蕖而不菂有欎斯幹而不千尺不<lb/>
惟天倫滴淚到泉凢我昬友誰其不澘子之尊公<lb/>
非異人望心子目子搏扶而上心久益堅目久而<lb/>
穿豈子願然則懸乎天天司下人培淑霣慝子慝<lb/>
則無而至此極春如其容淵如其中蔚如其詞竟<lb/>
不其逢吾文則蕪聊復子尉子知不知吾涕則費<lb/>
<pb n="KR4d0266_SBCK_101-2b"/>
　　　祭劉公佐致政奉議文<lb/>
疇昔之秋我徃拜公公老不扶鬢顔白紅秋又聿<lb/>
至則聞公病我首斯經莫或遑省云何不淑遽至<lb/>
於斯以哀弔哀有國無之我不知公知公者天弟<lb/>
仕兄及徳髙於年子賢而文我友之冕義均孔懐<lb/>
豈待姻婘申以姻婘两翁私憂曰予两家百世相<lb/>
繆其憂則私其意不私交不金石義斯磷緇公今<lb/>
千載言復奚益一觴觴公有淚沾臆<lb/>
　　　祭趙子顯直閣文<lb/>
具位楊某謹東望慟哭百拜謹以清酌之奠致祭<lb/>
<pb n="KR4d0266_SBCK_101-3a"/>
某官之靈嵗在辛巳虜酋跳邊謂吾大江可投以<lb/>
鞭諸將千屯雲崩濤退天子自將與虜作對大江<lb/>
之濵有金其城　然孤堅虜不敢攖匪城斯畏伊<lb/>
人斯忌其人為誰趙公刺史城以公崇江以公深<lb/>
餉以公豊虜以公擒公忠而勞民感以奮南國既<lb/>
寕公㓛誰問䑓閣造天不以公登灧澦如象乃以<lb/>
公行蜀天遼遼公以䘮返摧國之楨萬心一怨嗟<lb/>
我孤窮恩深惟公赴告來思悲填于胸職思其守<lb/>
莫哭于柩挹醴注兹詞以為侑<lb/>
　　　　祭九叔知縣文<lb/>
<pb n="KR4d0266_SBCK_101-3b"/>
嗚呼惟我與公豈如他人族則小踈情則至親名<lb/>
則二人實則一身自㓜至壯于學于仕我有公随<lb/>
公無我棄公唱我和疇同疇異我少也賤無廬于<lb/>
郷流離之悲我豈無腸公曰子皈子生我里他邦<lb/>
之人何得留子卜鄰接屋此心疇知竹林之遊老<lb/>
以為期别公三年此豈曰乆如何公皈乃在于柩<lb/>
我忽無公如厦失梁如駕失輈如涉失航天乎痛<lb/>
哉焉用呼天曰天與善公胡為然厥操栢竹厥德<lb/>
亀王厥詩厥文凢今之獨天不祐曷付之兹既曰<lb/>
付之曷不祐之西垣南䑓皆公知已薦口方開公<lb/>
<pb n="KR4d0266_SBCK_101-4a"/>
則已矣我以官拘㑹哭則那寓辞一哀公乎柰何<lb/>
尚饗<lb/>
　　　祭虞丞相文<lb/>
具位某謹以清酌之奠西望再拜致祭于近故宣<lb/>
撫少保左丞相先生之靈嗚呼獷彼元顔猘于淮<lb/>
壖氣無長江不曰投鞭錡也既退權也亦潰孰宣<lb/>
王靈式遏狂悖公以書生雍容請行澹乎無營安<lb/>
乎無驚矢而石而公則身之有殞我躬無傷我師<lb/>
三軍一人萬人一心彼自送死無勞我擒長蛇噬<lb/>
矣公其殪矣有昊圯矣公其起矣宗祏殆公其妥<lb/>
<pb n="KR4d0266_SBCK_101-4b"/>
矣黔黎泯矣公其拯矣其後十年乃相吾君進退<lb/>
速遲盍詢國人人曰公來四方庻平公曰吾皈西<lb/>
鄙匪輕俾民知兵俾兵知耕雜渭之濵前無孔明<lb/>
大㓛垂成大星夜堕我師相泣彼虜交賀公宅于<lb/>
揆人或公咎今皆公思公豈復有維彼之人於公<lb/>
曷畏曷存而忌曷亡而喜維此之人於公曷疑曷<lb/>
生而譏曷没而思在昔聖賢疇免乎是苟無天日<lb/>
我心則媿維公平生憂國如酲齊志下泉目其能<lb/>
瞑昔公在位如冨范韓古風蕭蕭公欲追還率籲<lb/>
衆俊載飛載集而我何為亦寘百執我思其人玉<lb/>
<pb n="KR4d0266_SBCK_101-5a"/>
立長身凜然目中御風駕雲思之彌近忽然彌逺<lb/>
西望岷峨有淚如綫嗚呼哀哉尚饗<lb/>
　　　祭汪氏夫人文<lb/>
嗚呼近世大家孰振厥華于江之涯維王與汪于<lb/>
閥有光巋然相望有齊夫人維汪之孫王氏是嬪<lb/>
茂族相輝是似是宣孰盛與夷象服沃如壼彝穆<lb/>
如婦德肅如邦君之來魚軒則偕鵲巣與儕云胡<lb/>
不淑逝者其速隕霜于菽菲然醴饔不　不豊小<lb/>
君之恭<lb/>
　　　汪氏夫人路祭文<lb/>
<pb n="KR4d0266_SBCK_101-5b"/>
夫人所怙肇自幕府扶日御天再考宋宇遂相光<lb/>
堯宅是元輔中興疇庸其孰與侣如夏女艾如周<lb/>
山甫如漢鄧禹如唐尚父盛徳所流實潤實溥是<lb/>
生夫人典則有裕蘋蘩中清環珮中矩謂天不祐<lb/>
德豊厥付謂天不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>齡嗇厥與邦君方昌雲翔風<lb/>
翥諸郎玉立継継多譽偕老之章陟屺之句遂廢<lb/>
此詩誰謂荼苦江水沍只江日暮只靈載路只歆<lb/>
此醑只<lb/>
　　　祭羅元忠文<hi>代内</hi>
嗚呼手足之親實維八人三兄五妹相依以生仲<lb/>
<pb n="KR4d0266_SBCK_101-6a"/>
氏夙䘮伯氏継徃維我季兄既老益壯嗟我夫婦<lb/>
宦游東西庚寅之别五年乃皈昨一見兄已有病<lb/>
顔今升兄堂兄聿蓋棺長松既仆小草何附蒼天<lb/>
蒼天有此惻楚翩翩者旌近彼幽宫一觴永訣悲<lb/>
不可終<lb/>
　　　祭三十五叔婆蕭氏文<lb/>
於穆夫夫憲部之孫大夫之婦保昌之嬪廼玉厥<lb/>
德閨中維則賛賛保昌俾劬厥職保昌倦飛棄官<lb/>
言皈二老其皤松雪相輝教子弄孫芝秀蘭茁慶<lb/>
流如川有溢無竭保昌既逝夫人獨存如彼靈光<lb/>
<pb n="KR4d0266_SBCK_101-6b"/>
巋然益尊云胡不淑諼草斯瘁美檟斯殪象服斯<lb/>
閟嗟我先妣㓜失外家鞠于夫人德豈有涯我見<lb/>
夫人如妣存焉皈而不見淚如迸泉尚饗<lb/>
　　　祭劉雩都先生夫人彭氏文<lb/>
疇昔零陵師生同僚日親範模日聆英韶既而两<lb/>
家復締姻好先人康强先生未老繄我老母相從<lb/>
夫人尊酒徴逐两家如春嵗在甲申我失所怙曠<lb/>
曠無依視師猶父先生継徃夫人白首两家北堂<lb/>
二老眉夀如何不淑夫人隕傾赴告鼎來令人怚<lb/>
驚懿懿夫人淑問有耀班姑之文孟母之教昆我<lb/>
<pb n="KR4d0266_SBCK_101-7a"/>
先生丕崇厥門命服有華丕顯厥身既貴且耋夫<lb/>
復奚憾家失賢母子孫之<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>我將使指詔遄其行<lb/>
弔之不得有慟失聲尚饗<lb/>
　　　祭張欽夫文<lb/>
具位某謹以清酌之奠致祭于近故欽夫安撫左<lb/>
司之靈嗚呼孰航斯世不挾斯噐舎失即雉孰玉<lb/>
厥躬不瑩厥蒙宵征不烽古我潜聖天實鐸之洌<lb/>
彼淵泉飲者酌之學外曰政人外曰天兹不曰欺<lb/>
天其厭旃孟聞諸伋程聞諸孟伋聞諸参参聞諸<lb/>
聖聖也析薪疇荷其重程也執柯實冑其冡孰冡<lb/>
<pb n="KR4d0266_SBCK_101-7b"/>
乎程紫巖先生紫巖有子紫巖是似紫巖南軒胥<lb/>
為後前聖域有疆南軒拓之聖門有鑰南軒廓之<lb/>
聖田有秋南軒穫之我稼在圃其榖士女其饗有<lb/>
昊其烝皇祖云胡不淑上天雨霜嘉榖既零我心<lb/>
孔傷孰琢我璞孰斤我堊孰疢我藥九京不作豈<lb/>
我之私甿失母慈士失宗師邦失倚毘已乎南軒<lb/>
不耉其年不遐其騫天胡云然延顔之光揭孟之<lb/>
芒昭囬彼蒼公未或亡嵗在辛夘脩門諸離相從<lb/>
濠梁白首為期誰謂此别是曰永訣淚盡眼枯續<lb/>
之以血嗚呼哀哉尚饗<lb/>
<pb n="KR4d0266_SBCK_101-8a"/>
　　　祭葉夫人文<lb/>
嗚呼結縁懸黎生於玉山火齊照乗出於龍淵世<lb/>
無賢母安得賢子山淵欎葱珠玉是似於穆夫人<lb/>
禮儀閑閑圖史拳拳言徳安安吉蠲蘋蘩肅雝佩<lb/>
環訓子其勤建家其艱式洪其源式崛其門象服<lb/>
脂田龍光便蕃中庭有蘭中堂有萱豈曰家慶衣<lb/>
冠之盛夀母之頌彤管之風變為蓼莪其誰弗恫<lb/>
其昔與賢子同科同舎東傾西應志無殊者升堂<lb/>
拜母此禮末陳生芻一束哭以斐尚饗<lb/>
<pb n="KR4d0266_SBCK_101-8b"/>
</p>
<p>
　　　嘉定元年春三月男　長孺　編定<lb/>
　　　端平元年复五月門人羅　茂良　校正<lb/>
誠齋集巻第一百一終<lb/>
</p>
<p>
</p>
  </div>
</body>
</text>
</TEI>
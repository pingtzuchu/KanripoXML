<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_062-1a"/>
誠齋集巻第六十二<lb/>
　　　　　　　廬陵楊　萬里　廷秀<lb/>
　書<lb/>
　　　上　夀皇乞留張栻黜韓玉書<lb/>
臣聞人主無職事進君子退小人此人主之職事<lb/>
也昔者舜之功亦多矣而傳獨以舉十六相去四<lb/>
凶為舜之大功魯平公非不賢矣而後世乃以信<lb/>
臧倉疑孟子為平公之恨人主之職事豈復有大<lb/>
於進退賢否者乎恭惟　皇帝陛下以治功之不<lb/>
振為大憂以國勢之不强為大耻比年以來選置<lb/>
<pb n="KR4d0266_SBCK_062-1b"/>
宰相更易百官凡負天下之望稱士林之秀者<lb/>
陛下朝取一人夕取一人羅而致之朝廷之上山<lb/>
林之士幾無遺矣慶暦元祐之盛殆不過此詩曰<lb/>
靡不有初鮮克有終臣切觀近日之一二事而私<lb/>
憂　陛下之變於初也臣竊見左司郎中張栻有<lb/>
文武之材有經濟之學蓋其父浚教養成就之者<lb/>
三十年以爲　陛下一日之用　陛下知之亦十<lb/>
年矣　陛下試之亦屢更煩使矣寘之都司處之<lb/>
講筵　陛下亦駸駸用之矣天下方拭目而觀非<lb/>
觀　朝廷也觀拭也積平生之學天下恐其負所<lb/>
<pb n="KR4d0266_SBCK_062-2a"/>
學膺　聖主之知天下恐其負所知而拭目立朝<lb/>
以來凜凛自奮其在都司有所不知知無不為其<lb/>
在講筵有所不言言無不盡天下不以為栻之賢<lb/>
而以為　陛下之聖蓋身賢非賢而用賢者為明<lb/>
能言非難而聴言者為聖且如前日樞臣張說之<lb/>
除在廷之臣無一敢言獨栻言之人皆以為成命<lb/>
之難囬而　陛下即為之改命是時天顔之喜聖<lb/>
語之褒行路之人皆能言之以為堯舜之舍已從<lb/>
人成湯之改過不吝　陛下兼而有之然一且夜<lb/>
半出命逐之逺郡民言相驚以為　朝廷之逐張<lb/>
<pb n="KR4d0266_SBCK_062-2b"/>
栻是為張說報仇也臣以為不然　陛下如悪其<lb/>
人必不聴其言　陛下既聴其言必不悪其人然<lb/>
天下之人難以户曉此意未必出於　陛下而此<lb/>
謗獨㱕於　陛下此臣所以不勝其憤而為<lb/>
陛下一言也至於小人如韓玉者士論藉藉謂其<lb/>
人狼子野心工於誕謾深於險賊當　陛下厲恢<lb/>
復之志推豁達之度使功使過不疑不貳故如玉<lb/>
者亦偶得以備使令於前而玉小人不知<lb/>
聖恩之深隂懐兩端之志其大姦大悪之狀臺臣<lb/>
既言之矣臣獨聞之士大夫之間玉有書與知識<lb/>
<pb n="KR4d0266_SBCK_062-3a"/>
云不勝秋風鱸魚之思識者聞之莫不寒心昔陳<lb/>
平背楚㱕漢終為漢之用侯景背魏㱕梁終不為<lb/>
梁之福今之待玉幸其有陳平之用而不察其有<lb/>
侯景之詐豈不危哉且臺諫者古之法官蓋<lb/>
天子之耳目朝廷之紀綱也宰臣聞其有言則狼<lb/>
狽而出府大將聞其言則犇走而釋兵非畏臺諫<lb/>
也畏國法也今臺臣之言玉者至於七八矣而玉<lb/>
頑然坐曹不以為意是無國法也法存則國安法<lb/>
亡則國危他日萬一有姦雄焉其誰肯為<lb/>
陛下言之借使言之其誰畏之議者皆　陛下逐<lb/>
<pb n="KR4d0266_SBCK_062-3b"/>
一君子如彼其易而去一小人如此其難<lb/>
陛下何以得此聲哉此臣所以不勝其憤而為<lb/>
陛下一言之也大抵小人之言不可聴也救君子<lb/>
則小人必以為黨排小人則小人必以為訏臣聞<lb/>
昔者孔戣之去韓愈上書留之唐帝不以為黨張<lb/>
湯之姦李息畏禍不言汲黯深以為責臣雖無汲<lb/>
黯之見責不敢不發韓玉之姦臣知　陛下之不<lb/>
罪諫臣過於唐帝不敢不留張栻之去劉向曰用<lb/>
賢則如轉石去佞則如㧞山此漢成帝之為也<lb/>
陛下之聖必不為此但恐言之而利害不明諫之<lb/>
<pb n="KR4d0266_SBCK_062-4a"/>
而忠誠不切不足以感動　聖心爾臣願<lb/>
陛下沛然改命留其所當留去其所當去朝廷輕<lb/>
重在此一舉臣區區献忠不勝萬死<lb/>
　　　上　夀皇論天變地震書<lb/>
五月二十四日朝奉郎尚書吏部員外郎臣楊万<lb/>
里謹齋沐裁書昧死百拜献于<lb/>
皇帝陛下臣聞言有事於無事之時不害其為忠<lb/>
也言無事於有事之時其為姦也大矣昔者賈誼<lb/>
陳治安之䇿有厝火積薪之喻此文帝最盛時也<lb/>
蘇洵献審敵之䇿有弊舩深淵之喻此<lb/>
<pb n="KR4d0266_SBCK_062-4b"/>
仁宗最盛時也西漢之文帝　本朝之<lb/>
仁宗何君也後世堯舜之君也以後世堯舜之而<lb/>
二子有積薪弊舩之喻何也臣故曰言有事於無<lb/>
事之時不害其為忠也今則不然南北和好踰二<lb/>
十年一旦絶使虜情不測而或者曰彼有五單于<lb/>
争立之禍又白彼有匈奴困於東胡元魏擾於柔<lb/>
然之禍既而皆不驗或者曰彼將畏我或者曰彼<lb/>
不敢圖我使果畏我而不敢圖我乎道塗相傳繕<lb/>
汴京之城池開海州之漕渠又於河南北簽民兵<lb/>
増驛騎製馬櫪籍井泉又収彼之海舟入彼之内<lb/>
<pb n="KR4d0266_SBCK_062-5a"/>
地葺而新之其意甚秘其禁甚嚴而吾之間諜不<lb/>
得以入此何為者耶今夫千金之家有巨盜焉日<lb/>
夜摩厲以圖行劫而奪之貨為千金之子者方且<lb/>
外户不閉般樂飲酒處之以坦然夫有其備而示<lb/>
之以坦然可也無其備而處之以坦然可乎而說<lb/>
者以為畏我且不敢圖我也臣所謂言無事於有<lb/>
事之時者一也或以謂老胡北㱕可以為中國之<lb/>
賀臣以為中國之憂正在此也何也昔者逆亮之<lb/>
南侵也空國而盡銳於一舉不知夫此胡乗其虗<lb/>
而奪之國今此胡之北㱕蓋創於逆亮之空國而<lb/>
<pb n="KR4d0266_SBCK_062-5b"/>
南侵也是胡將欲南之必固北之北之者何或者<lb/>
以身填撫其巢而以其雛與壻經營其南也而說<lb/>
者以謂可以為中國賀臣所謂言無事於有事之<lb/>
時者二也臣竊聞論者或謂緩急淮不可守則棄<lb/>
淮而守江是不然有淮所以有江也淮苟無矣安<lb/>
得而有江哉吾果棄淮乎虜以兵居之居之而不<lb/>
去近則通泰之監利為彼所據將無以給吾之財<lb/>
用逺則吳蜀之形勢為彼所裂將無以通吾之脉<lb/>
絡蓋昔者吳與魏力争而得合肥然後吳始安李<lb/>
煜失滁揚二州自此南唐始蹙今曰棄淮而保江<lb/>
<pb n="KR4d0266_SBCK_062-6a"/>
既無淮矣江可得而保乎臣所謂言無事於有事<lb/>
之時者三也　陛下近日之舉亦可觀矣如曰舉<lb/>
邉帥如曰舉都統其說是也其意未也何也今淮<lb/>
之東西凡十五郡所謂守帥不知　陛下將使宰<lb/>
相擇之乎抑將使樞廷擇之乎使宰相擇之宰相<lb/>
未必為樞廷慮也使樞廷擇之則除授不自巳出<lb/>
也一則不為之慮一則不自己出緩急敗事則皆<lb/>
曰非我也　陛下將責之誰乎至於都統則令侍<lb/>
從勿以見任而必曰未顯者是求他日之將才而<lb/>
非求今日之將才也舉者得以塞今日之責受舉<lb/>
<pb n="KR4d0266_SBCK_062-6b"/>
者得以逃今日之責是上下相與為媮而巳臣所<lb/>
謂言無事於有事之時者四也且南北各有長技<lb/>
若騎若射北之長技也若舟若步南之長技也今<lb/>
為北之計者尚収其海舟而繕治之至於南之海<lb/>
舟則不聞繕治焉或曰吾舟素具也或曰吾之舟<lb/>
雖未具而憚於擾也自紹興辛巳南北之戰今幾<lb/>
年矣當時山東之功采石之功不以騎也不以射<lb/>
也不以步也舟焉而已當時舟勝則勝矣今幾年<lb/>
矣素具之舟其可復用乎且夫斯民一日之擾與<lb/>
社稷百世之安危孰輕孰重也易曰除戎器戒不<lb/>
<pb n="KR4d0266_SBCK_062-7a"/>
虞聖人豈不知其擾哉夫固有大於擾者也而曰<lb/>
素具又曰憚於擾臣所謂言無事於有事之時者<lb/>
五也大抵天下之事有緩急當周公相成王之時<lb/>
其急在於膺戎狄當宣王中興之時其急在於伐<lb/>
玁狁當今之時　陛下以為何等時耶金虜日逼<lb/>
疆埸日憂而未聞防金虜者何䇿保疆埸者何道<lb/>
但聞某日修某禮文也某日進某書史也是以鄉<lb/>
飲理軍以干羽解圍也臣所謂言無事於有事之<lb/>
時者六也臣聞古者人君人不能悟之則　天地<lb/>
能悟之今也　國家之事虜情不測如此而　君<lb/>
<pb n="KR4d0266_SBCK_062-7b"/>
臣上下處之如太平無事之時是人不能悟之矣<lb/>
故上天見異相傳異時熒惑犯南斗邇日鎮星犯<lb/>
端門熒惑守羽林臣書生不曉天文未敢以為必<lb/>
然也至於王春正月日青無光若有兩日相摩者<lb/>
兹不曰大異乎然天猶恐　陛下不信也至於春<lb/>
日載陽和氣播物復有雨雪殺物者兹不曰大異<lb/>
乎然天猶恐　陛下又不信也廼五月庚寅又有<lb/>
戊夜地震者兹又不曰大異乎且夫天變在逺臣<lb/>
子不敢奏也不信可也地震在外州郡不敢聞也<lb/>
不信可也今也天變頻仍地震輦轂<lb/>
<pb n="KR4d0266_SBCK_062-8a"/>
陛下豈得不信乎信之矣豈得不懼乎臣聞康衡<lb/>
云隂變則静者動陽敝則眀者晻曷謂陽曰君也<lb/>
徳也中國也君子也曷謂隂曰臣也兵刑也夷狄<lb/>
也女謁近習也今也日而無光春而雪寒地而動<lb/>
揺其為隂之咎證也昭昭矣而君臣不聞警懼朝<lb/>
廷不聞咨訪人不能悟之則天地能悟之臣不知<lb/>
陛下於此悟乎否乎臣謹按　國吏　本朝宣和<lb/>
五年十月　京師地震未幾有粘罕㓂汴京之役<lb/>
紹興三年八月　行在所地震未幾有金虜㓂淮<lb/>
甸之役宣和遇烖而恬不知懼我是以有靖康之<lb/>
<pb n="KR4d0266_SBCK_062-8b"/>
禍　光堯遭變而詔求直言我是以有韓世忠劉<lb/>
光世之㨗此近事之驗也不必逺稽之上古也今<lb/>
或者曰天變不足畏地震不足畏　陛下胡不引<lb/>
宣和紹興之事而觀之乎臣所謂言無事於有事<lb/>
之時者七也自頻年以來兩浙最近則先旱江淮<lb/>
則又旱湖廣則又旱一方有旱則民之流徙者相<lb/>
續道殣者相枕常平之積名存而實亡入粟之令<lb/>
上行而下不應静而無事尚未知所以振之救之<lb/>
動而有事將何仰以為資耶昔者漢之伐匈奴必<lb/>
實塞下之粟伐先零必糴湟中之榖今也倉廪府<lb/>
<pb n="KR4d0266_SBCK_062-9a"/>
庫非徒無餘也且不足也而或者以為無足慮臣<lb/>
所謂言無事於有事之時者八也古者足國裕民<lb/>
惟食與貨所謂貨者今之錢幣是也今之所謂錢<lb/>
者富商巨賈近習閹官權貴將相皆盈室以藏之<lb/>
列屋以居之積而不洩滯而不流至於百姓三軍<lb/>
之用則惟破楮劵爾一旦緩急破楮劵可用乎當<lb/>
是之時萬一如唐涇原之師因怒糲食蹴而覆之<lb/>
出不遜語遂起朱泚之乱可不為寒心哉臣之大<lb/>
憂實在於此而或者曰楮劵可以富國臣所謂言<lb/>
無事於有事之時者九也臣聞善為備者備兵不<lb/>
<pb n="KR4d0266_SBCK_062-9b"/>
若備糧備糧不若備人古者立國必有可畏非畏<lb/>
其國也畏其人也故苻堅欲圖晉而王猛以為不<lb/>
可謂謝安亘冲江左之望是存晉者二人而已矣<lb/>
異時名相如趙鼎張浚名將如岳飛韓世忠此金<lb/>
虜所憚也近時劉珙可用則蚤死張栻可用則沮<lb/>
死萬一有緩急不知可以督諸軍者何人可以當<lb/>
一靣者何人而金虜之所素憚者又何人耶而或<lb/>
者謂今日文武之才皆有其人人之有才用而後<lb/>
見聞之記曰苟有車必見其式苟有言必聞其聲<lb/>
今日有其人而未聞其人如古之名相某人如古<lb/>
<pb n="KR4d0266_SBCK_062-10a"/>
之名將是有車而無式有言而無聲也且夫用而<lb/>
後見非臨之以大安危試之以大勝負則莫見其<lb/>
用也平居無以知其人之能否必待大安危大勝<lb/>
負而後見焉見其成事幸矣萬一見其敗事悔何<lb/>
及耶昔者謝元之北禦苻堅而郗超知其必勝亘<lb/>
温之西伐李勢而劉惔知其必取蓋元於履屐之<lb/>
間無不當其任温於蒱博不必得則不為二子於<lb/>
平居無事之日蓋必有以察其小而後信其大也<lb/>
豈必待用而後見也哉而今之說者曰文武之才<lb/>
皆有其人人之有才用而後見臣所謂言無事於<lb/>
<pb n="KR4d0266_SBCK_062-10b"/>
有事之時者十也臣願　陛下超然逺覽照然逺<lb/>
寤勿矜聖徳之崇髙而増其所未能勿恃中國之<lb/>
生聚而嚴其所未備勿以天地之變異為適然而<lb/>
法宣王之懼災勿以臣下之苦言為逆耳而軆太<lb/>
宗之導諫勿以女謁近習之害政為細故而監漢<lb/>
唐季世致亂之由勿以夷狄仇讎之包蔵為無他<lb/>
而懲宣政晚年受禍之酷責大臣以通知邉事軍<lb/>
務如富弼之請勿以東西二府而異其心委大臣<lb/>
以薦進謀臣良將如蕭何所竒勿以文武兩塗而<lb/>
殊其轍勿使賂宦官而得旄節如唐大暦之弊勿<lb/>
<pb n="KR4d0266_SBCK_062-11a"/>
使貨近倖而得招討如梁叚凝之敗以重蜀之心<lb/>
而重荆襄使東西形勢之相接以保江之心而保<lb/>
兩淮使表裡脣歯之相依勿以海道為無虞勿以<lb/>
大江為可恃増屯聚糧治艦扼険君臣之所咨訪<lb/>
朝夕之所講求姑置不急之務精專備敵之䇿平<lb/>
居無事常若敵至庻㡬上可消於天變下不墮於<lb/>
戎心詩云迨天之未隂雨徹彼桑土綢繆牖户若<lb/>
曰隂雨既至而後徹桒土則伊尹周公孫武穰苴<lb/>
亦不能為矣雖然天下之事有本根有枝葉如臣<lb/>
前之所陳者皆枝葉而已所謂本根臣請誦之臣<lb/>
<pb n="KR4d0266_SBCK_062-11b"/>
嘗讀三國志見杜恕上疏於魏明帝臣以為深有<lb/>
當於人心者如曰　陛下憂勞萬幾或親燈火而<lb/>
庶事不康又曰今朝臣不自以為不能以<lb/>
陛下為不任也不自以為不知以　陛下為不問<lb/>
也又曰每有軍事　詔書常曰誰當憂此者耶吾<lb/>
當自憂爾又曰知其不盡力也而代之憂其職知<lb/>
其不能也而教之治其事恕之意蓋謂人主不可<lb/>
以自用而人臣之不忠者幸於人主之自用人臣<lb/>
不可以不任責而人臣之無能者患於巳之任責<lb/>
細故小物而人主自用人臣不任責若未害也至<lb/>
<pb n="KR4d0266_SBCK_062-12a"/>
於軍事而猶曰誰當憂此吾當自憂　今日之事<lb/>
將無類此臣聞之易曰乾為君乾之道何道也代<lb/>
有終者坤也行水火山澤雷風之用者六子也乾<lb/>
何為哉君道亦然故孔子曰天何言哉四時行焉<lb/>
百物生焉自堯舜至於文武㒺不行此道自六經<lb/>
至於語孟㒺不講此言惟漢之晁錯以為不然爾<lb/>
其說曰人主不可以不知術數夫以孝景恭儉之<lb/>
資去成康不能以寸然徳减於孝文變生於七國<lb/>
錯實誤之也　陛下之聖舍已如舜從諫如湯毋<lb/>
我如孔子無可無不可如漢髙帝而太平未致中<lb/>
<pb n="KR4d0266_SBCK_062-12b"/>
興未開夷狄冦讎若未有以備之者得無有如晁<lb/>
錯者惑聖聴而誤聖心者乎傳曰木水有本源<lb/>
陛下聖髙明惟思其所以本源者臣昩死上愚言<lb/>
惟　陛下財擇臣一介小臣不勝愚忠冐犯天<lb/>
威罪在不赦臣無任惶戰慄之至臣万里昩死百<lb/>
拜<lb/>
　　　旱暵應詔上疏<hi>月十三日上淳熈丁未七</hi>
臣伏准今月八日尚書省劄子七月七日三省同<lb/>
奉　聖㫖政事不修旱暵為虐可令侍從臺諫兩<lb/>
省卿監郎官館職疏陳闕失及當今急務無有所<lb/>
<pb n="KR4d0266_SBCK_062-13a"/>
隠臣仰惟　聖主在上徳政溥博和氣昭格頻年<lb/>
告豐廼五月以來上天不雨　聖心焦然不遑朝<lb/>
夕親御法駕禱于群望至惻怛也而亢陽為戾時<lb/>
雨未應誕布　明詔疇咨在廷臣職在宰掾列在<lb/>
卿監無以報國惟有盡言然臣乆不聞聖世求言<lb/>
之詔而驟當　聖主下詢之勤竊喜憂民之意足<lb/>
以轉災而為祥又竊歎求言之詔無乃似遲而猶<lb/>
隘也旱及兩月然後求言不曰遲乎上自侍從下<lb/>
止館職不曰隘乎臣請為　陛下歴言致旱之由<lb/>
然後精講備旱之䇿臣聞天地之氣與人之氣貫<lb/>
<pb n="KR4d0266_SBCK_062-13b"/>
通而為一者也是氣也常通而不隔則為豐穰為<lb/>
治安一有隔而不通則為水旱為危乱今嵗之所<lb/>
以旱者何也是必有隔而不通者也易曰天道下<lb/>
濟而光明地道卑而上行記曰天氣下降地氣上<lb/>
騰皆言天地之氣相為升降然後相為貫通也今<lb/>
也陽亢於上而不下濟隂伏於下而不上行是必<lb/>
有戾氣隔於其間也然則孰為戾氣斯民歎息之<lb/>
聲此至微也而足以聞于皇天斯民愁恨之念此<lb/>
至隠也而足以達于上帝此戾氣之所從生而天<lb/>
地之氣所從隔也愛民如　陛下憂民如<lb/>
<pb n="KR4d0266_SBCK_062-14a"/>
陛下而安得愁恨歎息之事哉蓋上澤不下流下<lb/>
情不上通而已矣何謂上澤之不下流上有薄賦<lb/>
㰸之君而民不受其實惠上有省刑罰之君而民<lb/>
不被其深仁此臣所謂上澤之不下流也何謂下<lb/>
情之不上通　陛下之耳目内寄之於䑓諫而臺<lb/>
諫之情有所不盡逹外寄之於監司而監司之情<lb/>
有所不盡聞此臣所謂下情之不上通也臣請先<lb/>
言民不受實惠之說　陛下之於民田租之課所<lb/>
蠲者不知其㡬酒稅之課所蠲者不知其㡬茶塩<lb/>
之課所蠲者不知其㡬可謂上有薄賦㪘之君矣<lb/>
<pb n="KR4d0266_SBCK_062-14b"/>
然民之不受其實惠者何也下之人有以隔之也<lb/>
陛下蠲之版曹督之監司督之州縣督之則是蠲<lb/>
之者言也督之者意也蠲之者名也督之者實也<lb/>
言不掩意實不蓋名是罔民也或曰此經常之費<lb/>
也不可得而蠲也若曰經常之費不可得而蠲乎<lb/>
真宗之世嘗因蠲民之賦而出内蔵之錢以賜三<lb/>
司以代所蠲矣大臣何不舉此故事以聞於<lb/>
陛下也或曰人主愛民人臣愛官故蠲之者未幾<lb/>
而督之者愈峻也且　陛下之愛民令之則必行<lb/>
禁之則必止人臣安得以愛官之故而隔<lb/>
<pb n="KR4d0266_SBCK_062-15a"/>
陛下及民之恵也或曰沉㚆之為秀州蓋嘗以献<lb/>
羡餘而進自此而得樞宻矣錢良臣之為緫領蓋<lb/>
嘗以巧聚歛而進自此而至參政矣上之人設大<lb/>
官以誘之故下之聚斂者奔而趨之寸竊以為不<lb/>
然　陛下之用二臣或以其寸長或以其一能也<lb/>
豈以其献羡餘巧聚歛而用之哉雖然詩不云乎<lb/>
人之多言又可畏也願　陛下謹其用人之端而<lb/>
勿啟其愛官之源庶乎斯民䝉　陛下之實恵也<lb/>
臣故曰上有薄賦㰸之君而下不受其實惠者此<lb/>
也臣請次言民不被深仁之說　陛下邇者御殿<lb/>
<pb n="KR4d0266_SBCK_062-15b"/>
慮囚多從未减非不欽恤又推之於京畿輔郡罔<lb/>
不末减非不欽恤又推之於天下郡縣罔不末减<lb/>
非不欽恤可謂上有省刑罰之君矣然民之不被<lb/>
其深仁者何也或曰京畿縣令之獄非有訟也邏<lb/>
者興之也左帑監官之獄亦非有訟也邏者興之<lb/>
也淮商鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>之獄亦非有訟也中人興之也且夫<lb/>
京畿縣令之罪信有罪矣恕之不可也左帑監臨<lb/>
之官信有罪矣恕之不可也然下無吏民之訟上<lb/>
無官長之劾而邏者興之則不可也天下之事惟<lb/>
公可以服人惟正可以治人所謂邏者豈盡公正<lb/>
<pb n="KR4d0266_SBCK_062-16a"/>
乎哉周之監謗秦之偶語其端甚微其禍甚大皆<lb/>
此曹為之也宜其人之不服也至於鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>之獄其<lb/>
有罪無罪臣不得而知也但聞其發於中人鄧<graphic n="KR1692" url="https://raw.githubusercontent.com/kanripo/KR-Gaiji/master/images/KR1692.png" mimeType="image/png"/>
之請人巳不服矣幸而　陛下付之於淮西之監<lb/>
司方有開者鞠之果以無罪告　陛下赫然震怒<lb/>
貶鄧<graphic n="KR1692" url="https://raw.githubusercontent.com/kanripo/KR-Gaiji/master/images/KR1692.png" mimeType="image/png"/>之秩此齊威王烹左右者之舉也人巳大<lb/>
服矣今又有貴戚近習曰鄭興裔者為淮西之帥<lb/>
再欲實鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>之罪以快中人之憤以結中人之援<lb/>
詔下再鞠中外凜凛也邇日復聞鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>者詣登聞<lb/>
而乞付廷尉矣此蓋恃　陛下之眀而自㱕於君<lb/>
<pb n="KR4d0266_SBCK_062-16b"/>
父然今之所謂廷尉者其如張釋之乎其如徐有<lb/>
功乎其能不諂附中人而昭洗無罪乎中外凛凛<lb/>
也漢黨錮之獄唐甘露之禍皆此曹為之也可不<lb/>
杜其漸乎臣故曰上有省刑罰之君而下不被其<lb/>
深仁者此也臣請復言臺諫之情有不盡達之說<lb/>
臣竊見臺臣蔣継周言及軍中鞭死二婦之事其<lb/>
一軍婦也其一民婦也既而又聞継周以言事失<lb/>
實求罷所職使其果以軍婦為民婦是失實也然<lb/>
臺諫言事許以風聞此　祖宗之法所以防姦雄<lb/>
隠伏不測之變也既曰風聞則豈能事事盡實也<lb/>
<pb n="KR4d0266_SBCK_062-17a"/>
哉今也以言一事失實而遽罷臺職萬一他日有<lb/>
意外不測之姦欲言則無其迹不言則養其患而<lb/>
臺諫之臣懲於失實之罪是豈可不為寒心哉且<lb/>
言一軍婦而失實其罪微矣未至於罷職也罪不<lb/>
至於罷職而遽罷之中外相顧或曰継周以觸<lb/>
天威而罷也或曰継周以言近習而罷也或曰継<lb/>
周以擊權貴而罷也是三說者初無是事也而天<lb/>
下不可以户曉也無是事而有是說皆非所以章<lb/>
陛下之聖徳而適以損聖徳非所以重<lb/>
天朝之國軆而適以傷國軆　陛下受其名継周<lb/>
<pb n="KR4d0266_SBCK_062-17b"/>
受其榮也継周受其榮亦継周受其屈也<lb/>
陛下豈得而知之乎臣故曰䑓臣為　陛下之耳<lb/>
目而䑓臣之情有不盡逹者此也臣請復言監司<lb/>
之情有不盡聞之說臣竊見浙東監司朱熹以言<lb/>
台州守臣唐仲友而卑祠禄至今六年<lb/>
朝廷藐然不省亦廢然不用天下屈之或曰熹之<lb/>
經學上祖孔孟下師程顥程頥舉而用之必有可<lb/>
觀臣未論也或曰熹之才氣大用之則應變小用<lb/>
之則撥煩置之散地深有可惜臣亦未論也臣獨<lb/>
怪熹以監司而劾郡守郡守廢而不用監司亦廢<lb/>
<pb n="KR4d0266_SBCK_062-18a"/>
而不用以郡守為是乎猶當伸監司以飬其直也不<lb/>
當廢監司也以監司為是乎則當廢郡守矣今也<lb/>
熹與仲友兩廢而兩不用臣不知此為賞耶為罰<lb/>
耶使仲友而無罪仲友何不請詣廷尉以辨之使<lb/>
熹而舉按之不實　朝廷何不聲熹之罪以罰之<lb/>
何直為此憒憒也况於細民之寃而求白乎臣故<lb/>
曰監司為　陛下之耳目而監司之情有不盡聞<lb/>
者此也由前之二說而推之則上澤之不下流者<lb/>
非一端由後之二說而推之則下情之不上通者<lb/>
非一事亦姑舉臣之所知者而已抑又有可言者<lb/>
<pb n="KR4d0266_SBCK_062-18b"/>
臣聞能節用而後能愛人能不傷財而後能不害<lb/>
民故韓昭侯愛一敝袴以待有功非愛敝袴也一<lb/>
絲一縷皆自寒女出也小民絲粟十百之逋官捕<lb/>
而笞之繫之鞭血流地　陛下不得而見也號呼<lb/>
徹天　陛下不得而聞也然則財之在官者豈可<lb/>
妄用哉如徃嵗之雪寒如邇日之火災<lb/>
陛下皆發帑廩以賜軍民誰不恱服者至於史浩<lb/>
之賜金至以千計焉夏侯恪之賜錢以買宅至以<lb/>
萬計焉塗之人皆曰此民之膏血也是二人者何<lb/>
功而得此也弱者嫉焉强者憤焉此亦召戾氣之<lb/>
<pb n="KR4d0266_SBCK_062-19a"/>
一端也臣聞聖人擇狂夫之言且狂夫者喪心無<lb/>
知之人也其言果何足取而聖人擇焉者將以來<lb/>
天下之嘉言也側聞講筵讀正觀政要至於太宗<lb/>
之導諫而恱從　陛下慕焉讀陸贄奏議至於徳<lb/>
宗耻屈於正論　陛下譏焉人誰不恃<lb/>
陛下之好諫而争為狂言者然自近年以來如賈<lb/>
偉以妄言兵將而貶自此外之小臣相戒而不敢<lb/>
言事矣許知新以妄引指揮而黜自此内之羣臣<lb/>
相戒而不敢言事矣是二事者必不出於<lb/>
陛下之意也而中外大惑也此亦召戾氣之一端<lb/>
<pb n="KR4d0266_SBCK_062-19b"/>
也雖然臣前所言者皆非其大者也臣聞洪範之<lb/>
五事其一曰貌曰恭又曰恭作肅又曰肅時雨若<lb/>
蓋恭肅者謙而不自盈卑而不自髙之謂也即易<lb/>
之天道下濟記之天氣下降之理也是以為時雨<lb/>
之證故堯之聖不過於允恭舜之聖不過於温恭<lb/>
商之中宗享國五十九年而猶嚴恭以自度衛之<lb/>
武公享夀百年而猶作抑之詩以自儆皆肅時雨<lb/>
若之理也　陛下有睿聖不世之資無聲色盤㳺<lb/>
之過而又春秋寖髙享國愈久閱天下之義理愈<lb/>
多威徳外洽而無疆埸之虞政教内修而有屢豐<lb/>
<pb n="KR4d0266_SBCK_062-20a"/>
之應是以大臣仰其清光而莫望敢於將順而不<lb/>
敢於正救臺諫知其無過之可指事於悟言而無<lb/>
事於拂辭是　陛下有堯舜舍已從人之聖而羣<lb/>
臣無禹皋予違汝弼之忠臣恐　陛下忽心之易<lb/>
生而驕心之易至也何以望肅時雨若之速應哉<lb/>
今日之旱天意或者以是儆　陛下之心而進<lb/>
陛下之徳乎成湯遇旱而禱不在於以身為犧而<lb/>
在於六事自責之一語宣王遇旱而懼不在於靡<lb/>
神不舉而在於側身修行之一事臣之此言聞者<lb/>
以為甚迂而知之者以為甚大也惟<lb/>
<pb n="KR4d0266_SBCK_062-20b"/>
陛下毋忽惟　陛下毋忽至於備旱之急務則臣<lb/>
復有四說焉曰寛州縣曰核積藏曰信勸分之賞<lb/>
曰賞捄荒之官所謂寛州縣者非寛州縣也所以<lb/>
寛吾民也朝廷近時有拘催之官者是代版曹而<lb/>
行督責之政也此巳失朝廷之體矣古者錢糓之<lb/>
問不至廟堂而陳平亦曰陛下問錢穀當責治粟<lb/>
内史蓋古之治粟内史即今之版曹也版曹有司<lb/>
也有司峻急則朝廷或觧而寛之朝廷所以統有<lb/>
司也有司急矣朝廷復自急焉何以解有司之急<lb/>
哉是上下俱行急政也民何堪焉况當旱嵗而督<lb/>
<pb n="KR4d0266_SBCK_062-21a"/>
逋益急州縣將何出哉出於旱荒之民而巳臣謂<lb/>
版曹逋欠之多如湖秀之類因此大旱而蠲之以<lb/>
非常之恩可乎拘催所逋欠之數皆有名無實無<lb/>
可催理之物亦因此大旱而蠲之以罪常之恩可<lb/>
乎所謂核積蔵者常平之粟是也今天下常平之<lb/>
粟不許他用其法至重也然有至重之法而無不<lb/>
用之實何也州縣窮空軍人待哺不幸而省倉無<lb/>
粟則不得不支常平之粟矣故常平之粟徃徃徒<lb/>
有其數耳今核之者核其盈虗多寡而　朝廷預<lb/>
為來嵗捄荒之備不至於臨時而無所錯手足也<lb/>
<pb n="KR4d0266_SBCK_062-21b"/>
所謂信勸分之賞者朝廷非無賞格也常患於不<lb/>
信而巳如淳熈十一年吉州之旱守臣趙師　設<lb/>
賞以募富民有鍾其姓者出粟萬斛以輸之官州<lb/>
聞之　朝廷至今無一級之爵今江西又吿旱矣<lb/>
來嵗富民之粟肯從官司之勸分乎此可慮也所<lb/>
謂賞捄荒之官者如乾道江西之旱賞小官者四<lb/>
人如淳熈浙西之旱併賞常平使者擢而登朝之<lb/>
類是也是四說者　陛下皆嘗行之矣而臣重及<lb/>
之者所以望　陛下之力行也雖然備旱之四說<lb/>
抑末矣請循其本臣一介小臣䝉　陛下不鄙夷<lb/>
<pb n="KR4d0266_SBCK_062-22a"/>
其愚陋而垂清問焉臣空臆盡言不知忌諱席藁<lb/>
私室以待天誅干冐天威罪當萬死臣無任皇懼<lb/>
屏營之至謹録奏聞伏候勑㫖<lb/>
　　　上　夀皇論東宫參决書<lb/>
十一月初七日朝請郎新除秘書少監兼太子侍<lb/>
讀臣楊万里謹齋沐裁書昧死百拜献于<lb/>
皇帝陛下臣伏見　陛下自宅憂以來聖情摧傷<lb/>
至意惻怛五十而慕同於大舜七日不飲過於曽<lb/>
子仗衛所過憔悴形於玉色涕淚𬒳於天顔臣民<lb/>
瞻之無不感泣莫能仰視自三代以來一人而已<lb/>
<pb n="KR4d0266_SBCK_062-22b"/>
漢唐以降未之有也及伏讀今月三日<lb/>
詔書令　皇太子參决庶務此尤足以見聖心盡<lb/>
孝之篤執喪之専天下之大不足以解憂先王之<lb/>
禮不足以奪情也然非常之元黎民懼焉今<lb/>
太上升遐之初内有大喪外有强冦人情皇皇未<lb/>
有所定而又出此非常之舉　詔下之日國人大<lb/>
驚中外相顧訛言繁興不可禁止此治乱安危之<lb/>
幾也臣請為　陛下極言之臣伏思　詔書有參<lb/>
决庶務之語所謂庶務者務也非禮樂征伐之政<lb/>
福威玉食之權乎是政也是權也可以出於一而<lb/>
<pb n="KR4d0266_SBCK_062-23a"/>
不可出於二者也出於一則治則安則存出於二<lb/>
則亂則危則亡蓋政出於一則天下之心聴於一<lb/>
出於二則天下之心聴於二傳曰國不堪二又曰<lb/>
民無二王今　陛下在上而又置參决無乃國有<lb/>
貳乎自古未有國貳而不危者蓋國有貳則天下<lb/>
向背之心必生向背之心生則彼此之黨必立彼<lb/>
此之黨立則䜛間之言必起䜛間之言起則父子<lb/>
之隙必開開者不可復合隙者不可復全昔趙武<lb/>
靈王命其子何聴朝而從旁觀之魏太武命其太<lb/>
子晃監國而自將于外既而間隙一開四父子皆<lb/>
<pb n="KR4d0266_SBCK_062-23b"/>
及於禍而二國遂大乱故夫君父在上而太子監<lb/>
國此古人不幸之事也非令典也或曰正觀嘗行<lb/>
之矣臣以為亦非令典也監國不過旬日而太子<lb/>
承乾卒以罪廢非承乾之罪也太宗䧟之也豈有<lb/>
臣子而可使之攝行天子之事乎或曰天禧嘗行<lb/>
之矣臣以為此亦非美事也蓋丁謂王欽若幸<lb/>
真宗之近醫藥而群小自相貴也自相賜也宰臣<lb/>
皆兼東宫之保傅而賜白金者人五千兩下至三<lb/>
軍莫不有賜以取恱天下之情當時若非冦凖王<lb/>
曽幾生大變今國有大喪其費不貲而詔書又援<lb/>
<pb n="KR4d0266_SBCK_062-24a"/>
天禧故事以示之小人無知己人人有望賜之心<lb/>
矣　陛下空國而恱之日亦不足矣故夫監國之<lb/>
事古之盛時無有也　本朝之盛時亦無有也豈<lb/>
可創見於聖世為後世藉口乎或曰　聖主欲行<lb/>
三年之喪故舉行監國之典今不行監國之典是<lb/>
使　聖主不行三年之喪乎臣謂此俗儒之論也<lb/>
臣聞有天子之孝有士庶人之孝孔子曰一人有<lb/>
慶兆民賴之此天子之孝也傳曰天子之大孝莫<lb/>
若安社稷是亦夫子之意也又况古者一代之治<lb/>
各有一代之家法夏不法堯舜而法禹書曰皇祖<lb/>
<pb n="KR4d0266_SBCK_062-24b"/>
有訓是也周不法禹湯而法文王詩曰儀刑文王<lb/>
是也若夫　本朝之治亦自有家法矣宫中行三<lb/>
年之喪而外朝聴天下之政此　列聖之家法也<lb/>
徽宗顯仁之喪自有紹興之制此　光堯之家法<lb/>
也今議者不使　陛下循　列聖之規蹈<lb/>
光堯之行以合孔子所謂天子之孝而顧欲使<lb/>
陛下與曽閔匹夫校一行之髙立一節之苦是非<lb/>
俗儒之論乎昔　英宗乆不出國人皇皇大臣請<lb/>
車駕一出祈禱於是見者大恱國情乃安今<lb/>
陛下欲徇俗儒之論守匹夫之節而下参决之詔<lb/>
<pb n="KR4d0266_SBCK_062-25a"/>
國人已皇皇矣臣願　陛下逺鍳古人國貳之禍<lb/>
近念　光堯王業之艱沛然從羣臣御殿之請而<lb/>
親法宫之事幡然從太子力辞之請而寢參决之<lb/>
詔則可以安國人可以示夷狄　祖　宗及<lb/>
光堯付託之業可以有泰山之安　陛下及太子<lb/>
父子之親可以無纎芥之疑矣古人所謂轉敗為<lb/>
功轉危為安於此在矣惟　陛下深圖之臣一介<lb/>
小臣預國大議自知言出於口戮及於身然使臣<lb/>
殺一身以利國家臣之願也使臣言不用而安危<lb/>
有不可測則臣雖生何益臣冐犯　天威罪在不<lb/>
<pb n="KR4d0266_SBCK_062-25b"/>
赦臣謹席藁以待臣無任惶懼戰栗之至不備臣<lb/>
万里昧死百拜<lb/>
　　　駮配饗不當疏<lb/>
三月二十日朝奉大夫守秘書少監兼太子侍讀<lb/>
臣楊万里謹齋沐裁書百拜献于　皇帝陛下臣<lb/>
聞之王通曰議其盡天下之心乎蓋堯之衢室舜<lb/>
之緫章周有卿士庶民之謀漢有博士廷臣之議<lb/>
此皆王通之所謂議也既曰議矣則君之所可臣<lb/>
必有所否卿士之所從庶民必有所違君人者酌<lb/>
其議而擇之擇其善而從之然後下無不盡之心<lb/>
<pb n="KR4d0266_SBCK_062-26a"/>
上無不善之舉今者議臣建配饗功臣之議則不<lb/>
然曰欺曰専曰私而已先之以　本朝之故事惟<lb/>
翰苑得以發其議抑不思　列聖之廟有九而廟<lb/>
之有配饗者八發配饗之議者非一而出於翰苑<lb/>
者止於三且如罷王安石之配饗　神廟則司勲<lb/>
外郎趙鼎之言也請以韓忠彦配饗　徽廟則刑<lb/>
部尚書胡交修及中書舍人樓炤等之議也豈盡<lb/>
出於翰苑哉今舉其三以自例不顧其餘之不然<lb/>
非欺乎甲之以　聖諭之所及惟一巳得以定其<lb/>
議非専乎終之以止令侍從數人之附其議使廷<lb/>
<pb n="KR4d0266_SBCK_062-26b"/>
臣皆不得以預其議非私乎是說一行自今以徃<lb/>
一議之出必欲有可而無否必欲以一人之口而<lb/>
杜千萬人之口也何以盡天下之心乎有可而無<lb/>
否其弊必至於以水濟水之喻以一人之口而杜<lb/>
千萬人之口其弊必至於指鹿為馬之姦臣之所<lb/>
憂不特一配饗之議而已㳟惟　陛下秉大公廓<lb/>
至明如天之清如水之止無偏如周武毋我如仲<lb/>
尼必不徇議臣一已之私說而盡違天下之公議<lb/>
也臣惟恃此敢陳其愚惟　陛下垂聼焉臣伏見<lb/>
故太師忠献魏國公張浚身兼文武之全才心傳<lb/>
<pb n="KR4d0266_SBCK_062-27a"/>
聖賢之絶學遭遇　先皇聖神武文憲孝皇帝擢<lb/>
任不次出將入相而浚捐軀許國忠孝之節動天<lb/>
地而貫日月武夫悍卒孺子婦人裔夷絶域聞其<lb/>
名者皆翕然㱕仰中興以來一人而已臣嘗論其<lb/>
㮣以為耆徳卓行忠諫嘉謀動為人師言為世則<lb/>
者固不可勝舉也而其尤大焯著有社稷之功者<lb/>
五建炎之間逆臣苗傅劉正彦之變先皇忍耻偽<lb/>
赦之岀四方驚惑然莫有敢誦言討之者惟浚興<lb/>
平江之師内則倡率韓世忠張俊以為之用外則<lb/>
結約吕頥浩劉光世以為之助不崇朝而建復辟<lb/>
<pb n="KR4d0266_SBCK_062-27b"/>
之勲首復辟者誰歟浚也此其有社稷之大功者<lb/>
一也紹興之間浚初拜右相未皇他議首上封章<lb/>
請建儲嗣入謝之日継以靣陳而　先皇嘉納雖<lb/>
先皇選建之公宗社靈長之福上天眷顧之命暦<lb/>
數有㱕在於　陛下然發此議者紹興五年八月<lb/>
十五日也發大議者誰歟浚也此其有社稷之大<lb/>
功者二也先是大將范瓊來赴行在挾其兵衆居<lb/>
然悖傲不復有人臣之禮肆然邀求且乞貸苗劉<lb/>
之黨浚召瓊至都堂數其罪狀縛置廷尉論抵之<lb/>
死而優撫其軍從容指麾釋兵聴命分隷他將無<lb/>
<pb n="KR4d0266_SBCK_062-28a"/>
敢譁者然後國法以正紀綱以張强臣悍將始知<lb/>
有　朝廷之尊立國之基實肇於此立國基者誰<lb/>
歟浚也此其有社稷之大功者三也浚之守蜀備<lb/>
禦既固虜至輙敗大酋粘罕病篤召諸將謂曰吾<lb/>
自入中國未有敢嬰吾鋒者獨張樞宻與我敵我<lb/>
在猶不敢取蜀爾曹宜息此意姑務自保而已兀<lb/>
术出而怒曰是謂我不能耶粘罕既死兀术來冦<lb/>
浚令吳玠吳璘大破之俘獲萬計兀术僅以身免<lb/>
髠<graphic n="KR1678" url="https://raw.githubusercontent.com/kanripo/KR-Gaiji/master/images/KR1678.png" mimeType="image/png"/>鬚髯而遁自虜入中原其敗衂未嘗有此也<lb/>
我是以有和尚原之㨗虜自是不敢窺蜀矣浚之<lb/>
<pb n="KR4d0266_SBCK_062-28b"/>
出蜀而㱕也復薦吳玠等九人將帥之才後皆獲<lb/>
其用至今朝廷無西顧之憂全蜀安而後中國安<lb/>
安蜀者誰歟浚也此其有社稷之大功者四也浚<lb/>
之貶福州也劉麟乗此引兀术之兵數路入冦<lb/>
先皇即日召浚浚亦即日就道既至江上兀术聞<lb/>
曰聞張樞宻貶嶺外何得已在此未幾宵遁<lb/>
先皇之幸建康也劉猊挾虜衆來冦時相臣趙鼎<lb/>
樞宻折彦質皆欲退淮上之師為保江之計浚力<lb/>
争以為収兵渡江則無淮南而長江之險與虜共<lb/>
矣　先皇决䇿從浚我是以有藕塘之㨗自此兩<lb/>
<pb n="KR4d0266_SBCK_062-29a"/>
淮始可立矣兩淮定而後中國定定淮者誰歟浚<lb/>
也此其有社稷之大功者五也蓋浚之用心以堯<lb/>
舜致君之道為己任以春秋復讎之義為巳責以<lb/>
文武境土未復之業為巳憂其論諫本仁義似陸<lb/>
䞇其薦進人才似鄧禹其奮不顧身敢任大事似<lb/>
㓂凖其志在㓕賊死而後已似諸葛亮孟子曰有<lb/>
社稷臣者以安社稷為恱者也浚有焉今<lb/>
先皇行且祔廟方議配饗之臣非有社稷之大功<lb/>
者其誰實宜之臣謂有社稷之大功宜配饗於新<lb/>
廟者莫如浚也且　陛下賜浚謚忠献制辞有曰<lb/>
<pb n="KR4d0266_SBCK_062-29b"/>
慮國忘家曰忠献可賛否曰献又曰若趙普平定<lb/>
四方若韓琦弼亮四世雖成功之不一要易地以<lb/>
皆然訓辭具存昭若日星蓋普則配饗　太祖之<lb/>
廟琦亦配饗　英宗之廷陛下以此比浚則今日<lb/>
配饗新廟者舍浚而誰哉而議臣懐私故欲黜浚<lb/>
而不録以沮天下忠臣義士之氣公議甚憤而不<lb/>
平也且議臣以復辟之功為重乎浚倡之吕頥浩<lb/>
和之張俊韓世忠禀而行之今録其同功者三人<lb/>
而黜其元功者一人可乎且議臣以建儲之功為<lb/>
重乎趙鼎言之浚亦言之今録其一黜其一可乎<lb/>
<pb n="KR4d0266_SBCK_062-30a"/>
至於固長淮以保江守全蜀以保呉楚則浚一人<lb/>
而已矣此又非諸將所敢望者臣故曰配饗新廟<lb/>
者舍浚而誰哉或謂浚嘗為隆興之相矣非沒於<lb/>
紹興之年也臣以為不然趙普嘗相　太宗矣<lb/>
而配饗　太祖之廟韓琦曽公亮嘗相　神宗<lb/>
矣而配饗　英宗之廷然則浚之宜配新廟又何<lb/>
疑焉昔唐以苗晋卿配肅宗而遺裴冕蘇氏駮之<lb/>
當時竟行其說裴冕得以復收臣雖學術淺陋竊<lb/>
有志焉又况議元和配饗之臣則令尚書省御史<lb/>
䑓四品以上兩省五品以上同議焉議㑹昌配食<lb/>
<pb n="KR4d0266_SBCK_062-30b"/>
之禮則出於宗正少卿李從易所奏焉豈翰苑之<lb/>
臣所得而専哉蓋専則有弊衆則無私故也臣願<lb/>
陛下導中興之典酌李唐之制断自聖衷照破私<lb/>
議以臣所駮之章詢之大臣下之禮官博士令與<lb/>
臺諫兩省侍從及在廷之臣雜議其事如蘇軾論<lb/>
配饗必都省集議者而　陛下擇其中録元勲於<lb/>
既黜釋公議於既欝可以伸屈抑可以决壅蔽可<lb/>
以盡天下之心可以為忠義之勸一舉而衆美具<lb/>
誠非小補昌凟　天聴無任惶懼屏營之至不備<lb/>
臣万里昧死百拜<lb/>
<pb n="KR4d0266_SBCK_062-31a"/>
　　　　貼黄<lb/>
　奏爲議臣挾私論　新廟配饗功臣獨黜張浚<lb/>
　不合公議乞如蘇軾論配饗事謂　祖宗所不<lb/>
　敢専必命都省集議如有可采乞賜　睿覽付<lb/>
　外施行伏侯<lb/>
　勑㫖<lb/>
　　　上　皇太子書<lb/>
某伏讀今月初三日　詔書令　殿下參决庶務<lb/>
此　主上聖孝之至哀痛之極無聊不平之深而<lb/>
爲此舉出此言也然　詔音一下國人大驚蓋<lb/>
<pb n="KR4d0266_SBCK_062-31b"/>
太上升遐之初外有大敵内有大喪天下皇皇人<lb/>
情靡寕而復見此非常可駭之事安得而不驚而<lb/>
况　殿下驟承君父甚異之詔亦安得而不驚乎<lb/>
某聞國不堪貳君不可以代匱在易之乾九四一<lb/>
爻先儒以為此太子之位也九四之位近九五君<lb/>
位者也位近者其勢逼勢逼者其道危故聖人戒<lb/>
之曰或躍在淵無咎或之者疑之也疑之者未可<lb/>
以躍之謂也未可以躍故宜在淵淵之為言静也<lb/>
静則無咎動則有咎矣今　殿下於此必有以處<lb/>
之矣必不忍怵於君父哀痛之辭迫於君父威命<lb/>
<pb n="KR4d0266_SBCK_062-32a"/>
之重而奉承之不暇也不然是國有貳而君可代<lb/>
匱也豈九四在淵之義哉天下之職皆可共理惟<lb/>
人主之職非可共理之物也何也天無二日民無<lb/>
二王惟其無二王故合萬姓百官而宗一人今<lb/>
聖主在上而復有監國無乃近於二王乎於此使<lb/>
萬姓百官之心宗一人乎宗二人乎自古及今未<lb/>
有天下之心宗父子二人而不危者蓋天下之心<lb/>
宗乎二人則向背之心生向背之心生則彼此之<lb/>
黨立彼此之黨立則䜛間之言必起讒間之言起<lb/>
則父子之隙必開開者不可復合隙者不可復全<lb/>
<pb n="KR4d0266_SBCK_062-32b"/>
此古今之大憂也　主上之聖　殿下之賢必無<lb/>
是也然古人巳徃之事有不可不慮者<lb/>
殿下獨不見魏太武太子晃父子之事乎其初亦<lb/>
曰監國也既而父子之隙一開其禍有不忍言者<lb/>
某侍講堂讀通鑑至此嘗慨歎反覆為<lb/>
殿下講之矣夫魏太武以自將出師於外而置監<lb/>
國於内猶有說也然其禍尚如此今而置監國此<lb/>
何說哉且詞臣代言引正觀天禧之故事皆非美<lb/>
事也　殿下何不令宫吏檢正觀之事為何事天<lb/>
禧之時為何時而熟觀之乎嘗觀古人一履危機<lb/>
<pb n="KR4d0266_SBCK_062-33a"/>
悔之何及與其悔之而無及孰若辞之而不居乎<lb/>
某願　殿下三辞五辞十辞百辞而必不居也如<lb/>
此則可以安　殿下之子職可以增　殿下之仁<lb/>
孝上可以解　天顔之戚下可以慰天下之望實<lb/>
宗社之福生民之福　主上及　殿下父子萬世<lb/>
無疆之福也昔者子從父之命孔子不以爲孝非<lb/>
欲其不從父命也蓋從其所可從而不從其所不<lb/>
可從也惟　殿下勿謀於人勿惑於多言勿迫於<lb/>
君父之威命断然决之於心而力行之某不勝惶<lb/>
懼懇切願望之至<lb/>
<pb n="KR4d0266_SBCK_062-33b"/>
　　　上　皇帝留劉光祖書<lb/>
臣昨被命覆考殿試進士鎻宿半月不知近事至<lb/>
二十五日二十六日唱名䝉恩賜告少休私室忽<lb/>
聞殿中侍御史劉光祖除太府少卿又聞光祖即<lb/>
欲出國門上章丐祠奉　聖㫖不允有以見光祖<lb/>
不負　陛下之知又見　陛下眷留光祖之勤也<lb/>
臣頃守筠州恭遇　陛下龍飛九五之初日夜翹<lb/>
首跂足仰觀　陛下維新之政責已愛民尊賢納<lb/>
諫勤學問逺聲色斥近佞凛凛乎漢宣帝唐太宗<lb/>
之上矣惟一二執法言責之臣孤　陛下之器使<lb/>
<pb n="KR4d0266_SBCK_062-34a"/>
徃徃假彈擊之權以濟修怨之私意文姦邪之說<lb/>
以排異巳之正士識者歎息四方何觀臣是時䝉<lb/>
陛下収召臣子大義豈宜俟駕而行世路孔艱又<lb/>
欲自崖而返辞不獲命進退徊徨積憂熏心鬚髮<lb/>
盡白既䝉賜對再寘周行閔免就列愧無補報邇<lb/>
者　陛下赫然震怒斥退一二之臺諫親擢光祖<lb/>
為副端而光祖忠氣奮發知無不言言無不盡<lb/>
陛下虗懐嘉納言無不聴聴無不行在廷相賀以<lb/>
為公道之昭明太平之濟登也而今也光祖之遷<lb/>
外議籍籍或謂光祖以言事犯　天威或謂論權<lb/>
<pb n="KR4d0266_SBCK_062-34b"/>
倖除授未䝉施行臣以為聖明在上必無此事及<lb/>
見不允光祖丐祠之請益知　聖主之可恃而外<lb/>
議之未然也昔何武之去鮑宣留之而復召孔戣<lb/>
之去韓愈留之而不從臣與光祖初無一日之雅<lb/>
今兹偶然同朝竊慕二臣為國留賢之義碩<lb/>
陛下勿詒唐帝失賢之悔儻　聖意幡然遂行<lb/>
其言而復光祖言職固足以大慰中外之望若其<lb/>
未也亦當略行其說使近倖不至輕視<lb/>
陛下耳目之官朝廷益尊而光祖亦藉以可留實<lb/>
天下幸甚臣謹昧死以聞<lb/>
<pb n="KR4d0266_SBCK_062-35a"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第六十二終<lb/>
<pb n="KR4d0266_SBCK_062-35b"/>
</p>
<p>
</p>
  </div>
</body>
</text>
</TEI>
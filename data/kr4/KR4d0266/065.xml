<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_065-1a"/>
誠齋集卷第六十五<lb/>
　　　　　　廬陵楊　万里　廷秀<lb/>
　書<lb/>
　　　與任希純運使寳文書<lb/>
某皇恐伏以李春之月恭惟都運寳文大卿氷漕<lb/>
整暇使華輝光相維自天台候動止萬福台閎蘭<lb/>
玉之眷中表襲吉某廬陵書生也所學者旣非時<lb/>
之所可施而所仕者又非才之所能爲今以抱虚<lb/>
之學無適用之材驟而語作邑其不敗績也幾希<lb/>
所幸天假之福得寳文以爲之依意者其或免乎<lb/>
<pb n="KR4d0266_SBCK_065-1b"/>
屬者具雙緘以修下吏之敬者禮也寳文報之以<lb/>
翰墨之榮而還却其世俗之禮者道也蓋嘗以謂<lb/>
自渡江以來禮流而道隱禮流則僞勝道隱則情<lb/>
亡夫使天下之相與舉不以情而一出於僞則是<lb/>
引天下之人而盡納之於面詐背不汗之地可也<lb/>
孰爲此者士類實汗染之耳以酒而酲者必以酒<lb/>
而解以士類而汗染者必以士類而洗濯今日之<lb/>
事洗僞而歸之情復禮而近於道不在寳文乎不<lb/>
在寳文乎欣賀欣賀雖然寳文之名滿天地而位<lb/>
未充其名使之治天下則其澤不啻於一路前之<lb/>
<pb n="KR4d0266_SBCK_065-2a"/>
說不宜然而然後之說冝然而反不然我知之矣<lb/>
正與邪不同門直與枉不合轍如是而已耳不然<lb/>
自卿士之列膺受書賛秉執事樞亦己乆矣中之<lb/>
不居而外之不去緩於相業而凾於使事不樂於<lb/>
廟堂之顯嚴而樂於東湖西山之寂寞此豈人之<lb/>
情也哉此其中必有不以道徇世不以利易義者<lb/>
矣而世俗何足以知之某也不敏固不足以語於<lb/>
斯嘗竊有意於斯雖然今則大惑矣蓋今日之爲<lb/>
邑者非古之所謂爲邑者也今之俟爲邑者又非<lb/>
古人之所以俟爲邑者也瘠上肥下古之爲邑也<lb/>
<pb n="KR4d0266_SBCK_065-2b"/>
今則反是俟之以士大夫古之所以爲俟邑者也<lb/>
俟之以盗賊今之所以俟爲邑者也夫固有爲邑<lb/>
而盗賊自爲者矣天下之大士類之衆而曰爲邑<lb/>
者舉盗賊焉可乎不可也利孔盡歸於上而月獻<lb/>
不减於邑夫爲邑者豈家有銅山哉則於是不詢<lb/>
取之之法而詢取之之比比朝行而訟夕起上之<lb/>
人則曰此盗也大抵縣令一縣令耳而又有百縣<lb/>
令焉豪民則縣令也游士則縣令也里居之士大<lb/>
夫則又縣令也有請謁者焉有强禦者焉有不輸<lb/>
租者焉則誹十徇而一違焉則誹誹不已則怨怨<lb/>
<pb n="KR4d0266_SBCK_065-3a"/>
不己則訟未必其身訟令也或飛語焉或謗書焉<lb/>
或貨不逞之民使爲之焉上之人則又曰盗也夫<lb/>
以一縣令歒百縣令寳文以爲孰勝哉奉新之令<lb/>
接耳目者有五人焉不以罪去者無一人焉夫豈<lb/>
無盗乎哉夫豈盡盗乎哉是未可知也某也繼此<lb/>
五人者之後其爲危栗之易而安全之難也昭昭<lb/>
矣雖然有寳文與諸君子以爲之天清水明鏡其<lb/>
必有别也有危栗而無安全非某之所當憂也無<lb/>
廉於其躬無仁於其民此某之所當憂也苟廉矣<lb/>
苟仁矣寳文且將爲知己矣又何憂之有短啓一<lb/>
<pb n="KR4d0266_SBCK_065-3b"/>
通不敢廢禮故也仰惟省鑒拜庭小遲所禱頥神<lb/>
養氣用對于爰立作相之書某伏紙不勝震懼之<lb/>
甚<lb/>
　　　見龔實之運使正言書<lb/>
某聞之賤生於有餘貴生於不足無急其所不足<lb/>
無緩其所有餘者可與經天下矣急其所不足君<lb/>
子知其無蓄不緩其所有餘君子知其有儲有餘<lb/>
而不急不足而後急則亦無及矣昔者趙㐮子有<lb/>
智伯之難入於晉陽顧謂張孟談曰吾有財矣而<lb/>
箭奈何張孟談曰吾聞董安于之治晉陽也以狄<lb/>
<pb n="KR4d0266_SBCK_065-4a"/>
蒿爲宫之垣㐮子發之皆箭材也又謂張孟談曰<lb/>
無兵奈何張孟談曰吾聞董安于之治晉陽也以<lb/>
銅爲宫之柱㐮子取之皆兵器也且夫重安于之<lb/>
時晉未有患也而狄蒿有餘也銅有餘也至於㐮<lb/>
子之時箭不足矣兵不足矣不有董安于之儲何<lb/>
以有㐮子之蓄哉今天下之士當其未用則緩其<lb/>
所有餘及其旣用則急其所不足無乃非董安于<lb/>
之意乎文如正言徳如正言慷慨敢言如正言觗<lb/>
排嬖近不遺餘力如正言而猶淹恤在外庸人必<lb/>
曰此正言之所戚而不怡也是烏足以知正言哉<lb/>
<pb n="KR4d0266_SBCK_065-4b"/>
不惟不知正言也是亦未知天之意也且天之意<lb/>
安在將欲置正言於甚急之地不得不置於甚緩<lb/>
之地蓋使其緩而有儲不至於急而無蓄也正言<lb/>
儻又曰今有餘之時也吾不必儲焉可也萬一有<lb/>
不足之時正言其獨能無急歟某也不肖亦不足<lb/>
與於此然得事正言不敢不忠於正言夙而為正<lb/>
言思之夜而爲正言思之安于之狄蒿正言有之<lb/>
乎未也安于之銅柱正言有之乎未也有之矣天<lb/>
下幸甚不然吾君一且舉正言而相焉正言獨能<lb/>
無急歟正言之所當急今日之日也正言之所不<lb/>
<pb n="KR4d0266_SBCK_065-5a"/>
當急後日之日也正言試思之不宣某再拜<lb/>
　　　與胡澹庵書<lb/>
某悚息再拜屬者客裏落莫乃得望見玉立之容<lb/>
於東湖之西西山之東一聴談間之淙琤便覺滿<lb/>
面康衢之埃拂拂吹去矣君子不可得而待也吾<lb/>
家子雲此語豈可誹其不解事也哉登仙之行獨<lb/>
不得與追送之列折腰之役實使之然涉世之禮<lb/>
事賢之敬乆矣二者之不相爲用也而况以涉世<lb/>
者而事其師乎雖然語離之際逺送之情此古人<lb/>
所爲登山臨水黯然銷魂者也某獨無情哉情生<lb/>
<pb n="KR4d0266_SBCK_065-5b"/>
於中而不可制勢禁於外而不得逞所謂一行作<lb/>
吏此事便廢言之太息即辰夏氣歸竒恭惟遄歸<lb/>
脩門得覲帝所忠勤天助台候動止萬福師門玉<lb/>
眷均祉某以四月二十六日受職今且踰月矣上<lb/>
官見容吏民見信者不曰自澹庵門下來乎始至<lb/>
之日深念爲邑者平生之所病欲試行其所學而<lb/>
有所未敢信欲效世之徤吏而又有所必不能二<lb/>
者交於心而莫知所定卒置其所必不能者而守<lb/>
其所未敢信者於是治民以不治理財以不理非<lb/>
不治民也以治民者治其身也非不理財也以理<lb/>
<pb n="KR4d0266_SBCK_065-6a"/>
財者理其政也其身治者其民從其政理者其財<lb/>
給某雖不倿行之朞月亦庻幾焉用此知天下無<lb/>
不可爲之事也士大夫見一邑而畏之則大於一<lb/>
邑者何如也畏事生於不更事更事則不畏事矣<lb/>
然作邑有可畏者重爲任而罰不勝逺其塗而誅<lb/>
不至此其可畏也以作邑者之心爲作州者之心<lb/>
則何畏之有而今則不然也敢私布之先生或造<lb/>
膝所陳儻可及此平先生是行必居中必得政必<lb/>
盡言必伸道必尊主而芘民必强中國而弱夷狄<lb/>
天下所以望先生先生所以許天下者於此不更<lb/>
<pb n="KR4d0266_SBCK_065-6b"/>
舉矣多賀多賀麻陽叔父有書于先生欲求一字<lb/>
之褒於劉帥恭父先生豈嗇此於門弟者蒙揮毫<lb/>
斜行使傔人領之以歸某當即送似於麻陽也欽<lb/>
夫猶外補先生獨無意乎函丈之侍眇在天半惟<lb/>
先生以身爲社稷之依可不愛重<lb/>
　　　與張嚴州敬夫書<lb/>
某頓首再拜欽夫嚴州史君直閣友兄屬者曽迪<lb/>
功蕭監廟江奉新過桐廬因之致書計無不達之<lb/>
理孤宦飄零一别如雨欲登春風之樓䆒觀三湘<lb/>
之要領此約竟復堕渺茫中不但客子念之作惡<lb/>
<pb n="KR4d0266_SBCK_065-7a"/>
而己春風主人不爲造物之所舍人事好乖前軰<lb/>
此語暗與人合言之三嘆也即辰小風清暑㳟惟<lb/>
坐嘯釣臺人地相髙佳政藹如令修於庭户之間<lb/>
而民氣和於耕桑壠畒之上天維相之台候動止<lb/>
萬福相門玉婘均慶某將母携孥已至奉新於四<lb/>
月二十六日交職矣半生惟愁作邑自今觀之亦<lb/>
大可笑蓋其初不慮民事而慮財賦因燕居深念<lb/>
若恩信不可行必侍徤决而後可以集事可以行<lb/>
令則六經可廢矣然世皆舍而己獨用亦未敢自<lb/>
信又念書生之政舎此則又茫無據依因試行之<lb/>
<pb n="KR4d0266_SBCK_065-7b"/>
其効如響蓋異時爲邑者寛已而嚴物親吏而踈<lb/>
民仕威而廢徳及其政之不行則又加之以益深<lb/>
益熱之術不左其術之不善而左其術之未精前<lb/>
事大抵然也某初至見岸獄充盈而府庫虚耗自<lb/>
若也於是縦幽囚罷逮捕息鞭笞去頌繫出片紙<lb/>
書某人逋租若干寛爲之期而薄爲之取蓋有以<lb/>
兩旬爲約而輸不滿千錢者初以爲必不來而其<lb/>
來不可止初以爲必不輸而其輸不可却蓋所謂<lb/>
片紙者若今之所謂公據焉里詣而家給之使之<lb/>
自持以來復自持以徃不以虎穴視官府而以家<lb/>
<pb n="KR4d0266_SBCK_065-8a"/>
庭視官府大抵民財止有此要不使之歸於下而<lb/>
已所謂下者非里胥非邑吏非獄吏乎一雞未肥<lb/>
里胥殺而食之矣持百錢而至邑羣吏奪而取之<lb/>
矣而士大夫方據案而怒曰此頑民也此不輸租<lb/>
者也故死於縲紲死於飢寒死於癘疫之染汗豈<lb/>
不痛哉某至此朞月財賦租給政令方行日無積<lb/>
事岸獄常空若上官儻見容則平生所聞於師友<lb/>
者亦可以略施行之前輩云孔子牛羊之不肥㑹<lb/>
計之不當則爲有責牛羊肥而已矣㑹計當而已<lb/>
矣則亦不足道也某之所以區區學爲邑者言之<lb/>
<pb n="KR4d0266_SBCK_065-8b"/>
於眼髙四海者之前眞足以發一莞也方衆賢聚<lb/>
於本朝而直閣猶在輔郡何也某無似之迹直閣<lb/>
推挽不少矣其如命何三逕稍具徑當歸耕爾鄙<lb/>
性生好爲丈而尤喜四六近世此作直閣獨步四<lb/>
海施少才張安國次也某竭力以効體裁或者謂<lb/>
其似吾南軒不自知其似猶未也與虞相牋一通<lb/>
今<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>一本能商略細論以教焉至幸至幸戒仲今<lb/>
何曹定叟安訊不踈否不貲之身願爲君民愛之<lb/>
重之不宣<lb/>
　　　代蕭岳英上宰相書<lb/>
<pb n="KR4d0266_SBCK_065-9a"/>
某聞之私者君子之甚惡也利於私必不利於公<lb/>
公與私不兩勝利與害不兩能故夫私者君子之<lb/>
所甚惡也雖然私足以害公矣亦有利於私而利<lb/>
於公者昔者楚有直躬其父竊羊而告之吏令尹<lb/>
曰殺之謂其直於君曲於父也魯人從君戰三戰<lb/>
三北問其故對曰吾有老父身死莫之飬也君子<lb/>
以爲孝而舉之由楚人而觀之公莫甚焉由魯人<lb/>
而觀之私莫大焉然而公者見殺而私者見舉何<lb/>
孟子曰於所厚者薄無所不薄也人能賣其父則<lb/>
君何有焉楚人之公非公也以公而害公者也是<lb/>
<pb n="KR4d0266_SBCK_065-9b"/>
以君子殺之也人能不棄其父則豈忍棄其君魯<lb/>
人之私非私也以私而利公者也是以君子舉之<lb/>
也嗟乎天下不難治也善立法者能如楚之殺直<lb/>
躬魯之舉敗卒則天下不難治矣古今之法至於<lb/>
吾宋備矣吾宋之法至於吾君吾相密矣雖然亦<lb/>
猶有備中之缺宻中之䟱者乎某請得而言之吏<lb/>
部之法曰爲從政郎有六考而願致仕者與之遷<lb/>
通直郎遇郊祀則有封贈之典此聖人立法之意<lb/>
所以厚人子之私者也而近嵗之言者曰選人有<lb/>
以嶽祠補考而關陞改秩者亦有全用雨仕嶽祠<lb/>
<pb n="KR4d0266_SBCK_065-10a"/>
而改秩者僥倖之啓莫此爲甚於是乎選人嶽祠<lb/>
並不理考矣朝廷更法之意所以破群議之私者<lb/>
也夫厚人子之私者豈非塞其濫而貴其實乎法<lb/>
之備且宻未有妙於此者也而某猶曰備中有缺<lb/>
密中有䟱者何也前之法教之以孝此法備矣然<lb/>
以奉祠理考而改秩者法之所不及防也故曰備<lb/>
中有缺也後之法塞其濫進此法密矣然革其以<lb/>
奉祠理考而改秩者併及其以奉祠理考而致仕<lb/>
榮親者故曰密中有踈也且夫以祠考而關陞是<lb/>
誠濫也以祠考而改秩是誠濫也謂其利於私不<lb/>
<pb n="KR4d0266_SBCK_065-10b"/>
害於公不可也若夫以祠考而致仕者是固利於<lb/>
私矣亦豈有不利於公者乎告老者多則廩給者<lb/>
寡矣其利一也因告老之身以及其親忠孝之教<lb/>
於是乎在其利二也封贈之典有榮名而無實費<lb/>
然上有不貲之恩而下有不貲之榮其利三也一<lb/>
舉而三利従之亦何憚而不聽其以祠考致仕乎<lb/>
以某之管見謂冝爲之法曰以祠理考而關陞改<lb/>
秩者勿聽以祠理考致仕而遷官封贈者聽如是<lb/>
則破羣臣之私且塞其濫厚人子之私以教之忠<lb/>
可以並行而兩利矣某所謂利乎私亦有以利乎<lb/>
<pb n="KR4d0266_SBCK_065-11a"/>
公不在兹耶不在兹耶雖然某也年六十有餘矣<lb/>
改秩榮進非某事矣獨念父母罔極之大恩三釡<lb/>
之養則不及矣所以爲之報者惟贈典而已矣今<lb/>
又絶望焉豈非痛之極乎仰惟相公以孔子孟子<lb/>
之所以事君者事君以孔子孟子之所以澤民者<lb/>
澤民朝廷之深仁厚澤如天斯寛如地斯大無一<lb/>
物之不得其所者而某也有榮親之階又有絶望<lb/>
之痛豈非所謂一夫不獲而吾相之所深耻者耶<lb/>
滌其耻療其痛造化之力直餘事爾昔者孟嘗君<lb/>
至楚楚獻象牀使登徒氏送之登徒氏不欲行孟<lb/>
<pb n="KR4d0266_SBCK_065-11b"/>
嘗君之門人有公孫戌者受其寶劒入諫曰君奚<lb/>
受象牀哉孟嘗君辭焉公孫戌出孟嘗君返之曰<lb/>
子教我甚善子何志之喜也公孫戌曰君得廉名<lb/>
臣得寶劔也孟嘗君善之夫公孫戌之得寶劔者<lb/>
私也然而能成孟嘗君之廉名者公也不以私廢<lb/>
公不以公咎私孟嘗君之所以爲賢歟今某妄議<lb/>
朝廷之法而出於自榮其親之私豈不有公孫戌<lb/>
之嫌哉然因家以及國因親以及君是亦以私利<lb/>
公之義也以私廢公以公咎私相公豈其然哉進<lb/>
越而言震懼無所不宣<lb/>
<pb n="KR4d0266_SBCK_065-12a"/>
　　　答劉興祖教授書<lb/>
某奉别云乆踈得上狀自到中都兩䝉翰墨足見<lb/>
不忘伹禀目之禮此胥史施之於長官鶡夫施之<lb/>
於元戎非章甫輩所冝效也古人云尺書千里面<lb/>
目吾友不師山谷老人簡牘而顧作此俗禮何也<lb/>
知故人必不怪輙僣及之承問進學之說古之聖<lb/>
賢在方䇿今之風烈有前輩心肖則行肖之矣而<lb/>
况於文辭乎仕之通塞命也身之淑慝非命也敬<lb/>
脩其非命者以聽其命者此吾所聞於古人也不<lb/>
淑諸身以求不塞夫命豈吾所聞於古人所聞止<lb/>
<pb n="KR4d0266_SBCK_065-12b"/>
於此所以聞者不止於此吾友自求之則自知之<lb/>
矣餘惟珍重<lb/>
　　　答曾主簿書<lb/>
某再拜主簿學士乆無閩中端便踈於上狀辱翰<lb/>
墨之賜感刻則多矣愧又倍之即辰冬温恭惟台<lb/>
候萬福示戒澹庵先生之說敢不服于箴言伹澹<lb/>
庵之彈文言者憾之假薦士不實以繫之澹庵初<lb/>
薦李秀實蓋應詔書求財賦獄訟之才澹庵以秀<lb/>
實充薦未爲失也特當時薦章不曾說破秀實雖<lb/>
有隠年之謫而其才不可廢以此遂爲言者所排<lb/>
<pb n="KR4d0266_SBCK_065-13a"/>
爾若夫澹庵貫日月之忠塞天地之名言者可得<lb/>
而掩之哉孔北海曰今之後生喜謗前輩此近世<lb/>
尤甚之病也澹庵紛紛之論無乃出於孔北海所<lb/>
云者耶願吾友勿輕信之生則爲東家而萬世以<lb/>
爲仁義禮樂之主此吾夫子所不免也澹庵獨得<lb/>
而免乎可付一笑也所冀保重立俟薦用<lb/>
　　　答惠州陳㐱仲羽秀才書<lb/>
某𥘉未識風裁之時得名實於林司成謂仲羽以<lb/>
南之秀也多讀古書能文辭喜哦詩句超然不凢<lb/>
及䝉一再惠顧袖出長牋大氏其文鎔百氏而鑄<lb/>
<pb n="KR4d0266_SBCK_065-13b"/>
以已者也雅不陳蹈竒不怪歸林先生之學全付<lb/>
之子矣以極暑且不小住欲奉𣢾未能也辱寓書<lb/>
便如對面縱談何時眞得對面縱談耶或出山來<lb/>
見臨甚佳耳汗如漿反筆外之意雖欲盡吐焉能<lb/>
盡吐強飯強學以發舒大業震于一世至望<lb/>
　　　答劉子和書<lb/>
某屬嘗上狀修慰審關聽聞兹承遣騎下教感悚<lb/>
萬斯恭承過聽乃以母夫人銘詩下諉兹事重大<lb/>
當今郷曲冝爲者澹庵先生省齋詹事兩公而已<lb/>
不知彼而之此豈戯我哉伯仲間深於伊洛明誠<lb/>
<pb n="KR4d0266_SBCK_065-14a"/>
之妙學者必非戯也過也抑區區之文辭固學道<lb/>
者之所羞薄故不以所賤者諉兩公亦不必擇其<lb/>
人而後爲歟而某少也賤粗知學作舉子之業以<lb/>
千斗升爲活爾烏識夫古文樣轍哉文於道未爲<lb/>
尊固也然譬之瑑璞爲噐瑑固璞之毁也若噐成<lb/>
而不中度瑑就而不成章則又毁之毁也君子不<lb/>
近庻人不服亦奚取於斯某承命之次<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然汗出<lb/>
辭焉則於年兄若已踈不辭而受簡焉則於自詭<lb/>
爲已重志文當因丁張二子之所書而某姑擬作<lb/>
數語爲銘以致年家子姪之悼於年母庻乎其塞<lb/>
<pb n="KR4d0266_SBCK_065-14b"/>
命也亦不敢自必其可用也取之絀之惟裁擇焉<lb/>
願少寛數日之期當走山僮送似子澄聞旣歸已<lb/>
於前書附慰兹不重出<lb/>
　　　答周子充内翰書<lb/>
某再拜某拜辱四月二十日手筆至感至榮竊知<lb/>
考文殿廬土苴之餘陶鑄晁董甚盛甚賀即辰夏<lb/>
氣已熱恭惟台候動止萬福欽夫書信仰荷轉致<lb/>
徵山谷祠堂記今<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>一本所望斵其堊也紙尾有<lb/>
施南局得某近詩而獨鄙棄門下之語極知戯言<lb/>
然讀之面熱汗下不勝大懼某少也賤且貧亦頗<lb/>
<pb n="KR4d0266_SBCK_065-15a"/>
剽聞文墨足以發身騃不解事便欲以身殉大不<lb/>
遺餘力以學之竟何所成雖成竟何所用自吾家<lb/>
子雲苦一生之心於太玄法言之二物以待後世<lb/>
之子雲子雲死近千載竟未有子雲此韓子所歎<lb/>
也某以爲不然韓子之歎過也子雲之慮亦過也<lb/>
且何必待後世之子雲也同時亦自有子雲矣所<lb/>
謂醤瓿者非同時之子雲乎不人之逢而醤瓿之<lb/>
逢未爲無逢也古今文士每以子雲爲嘲不知嘲<lb/>
子雲之未旣而其家醤瓿復嘲之在旁矣大之成<lb/>
者止如此而况如某之學焉而不成者耶是故昔<lb/>
<pb n="KR4d0266_SBCK_065-15b"/>
也自憙旣而自笑今則不然不惟不自笑也亦復<lb/>
無可笑者矣忍性於飢凍之埸背馳於權利之轍<lb/>
而顧斵心於破硯凋鬢於敗素是其初豈不若可<lb/>
憙哉其究良可笑也雖然是猶可笑者也今則朱<lb/>
墨之與曹錢榖之與諏日與胥史爭席顧昂首睅<lb/>
目與髙人勝流競一駟於文囿雖求所謂可笑者<lb/>
亦空空矣投卑醬瓿醬瓿且不受也而况内翰商<lb/>
盤禹謨之乎杜詩韓筆之妙此固小巫之所以心<lb/>
驚族庖之所以魄動者也而某也當空空無可笑<lb/>
之時乃敢自進其薄技哉屬因施子寄近作詩文<lb/>
<pb n="KR4d0266_SBCK_065-16a"/>
一卷而責其報某也與施子布衣交且均貧且賤<lb/>
焉旣不可無報且不容伹已則亦妙一二詩以塞<lb/>
焉而已矣蓋霜夜之蛩相遭於草根後栖之禽胥<lb/>
命於風枝則唧唧氐歎啾啾交訴其理然也而朝<lb/>
陽鳴鳯覽於千仞之表俯而視曰之二蟲獨相語<lb/>
而鄙我也不亦左乎儻不以岐山之妙音而賤啾<lb/>
唧之寒聲而欲聽焉而或恱焉則亦將奏而聒焉<lb/>
政恐鳳聞之而愁思焉則二蟲者未足以起鳳之<lb/>
恱而適足以爲凰之悲爾鳳亦奚樂於此乎哉信<lb/>
筆縱言一笑某再拜<lb/>
<pb n="KR4d0266_SBCK_065-16b"/>
　　　答施少才書<lb/>
某再拜少才尊兄足下某之於兄如兄之於某蓋<lb/>
身離而心合口異而嗜同也使得相從而鳴焉不<lb/>
寜惟天地無春秋而已旣相别十七年今又相去<lb/>
五百里藉弟令數致書吾猶不快乎爾而况所謂<lb/>
不快者又不數耶賈子云以簿書不報期㑹爲急<lb/>
某昔讀書至此必掩鼻而過之今則不然豈惟不<lb/>
掩鼻又將褰裳而踐之焉然則某之於兄雖欲及<lb/>
事外之勝談而中書君已如田神功輩不受光弼<lb/>
約束矣以是自恨得兄書則加恨豈兄有可恨蓋<lb/>
<pb n="KR4d0266_SBCK_065-17a"/>
曹太子之歎中山王之悲襮乎觸裏乎感也兄云<lb/>
吾儕所自得於己者必有以行於今而傳於後如<lb/>
是而不行於今命也其不傳於後亦命也幽哉施<lb/>
子之言也而某之見與兄似有小異者蓋命職乎<lb/>
彼道職乎已職乎彼者其卑也奚以禦其不卑也<lb/>
奚以取若是者不聽乎彼不可也聽乎已亦不可<lb/>
也至於職乎已者已之不朂職之不劬拱手而聴<lb/>
乎彼曰命也吾有目於此閉之則不覩泰山開之<lb/>
則泰秋毫今也自閉焉自不睹焉而曰吾有聴乎<lb/>
彼也可不可乎孰使吾行於今者非命也歟孰使<lb/>
<pb n="KR4d0266_SBCK_065-17b"/>
吾不行於今者非命也歟若夫傳於後與不傳於<lb/>
後此誰之罪功而又以尤乎彼哉以不傳於後而<lb/>
尤乎彼則妄尤乎命以傳於後而不尤乎彼則妄<lb/>
徳乎命且命也者旣能通塞吾於今亦足矣又能<lb/>
通塞吾於後不已甚乎使其果能若是則孔孟顔<lb/>
曾乆哉其泯也然楊雄韓愈命能不伸其生而不<lb/>
能不申其死二子之死其言行之巨力猶足以不<lb/>
制於命而况孔孟顔曾也哉某昔者竊聞之孟子<lb/>
曰舜爲法於天下可傳於後丗我猶未免爲鄉人<lb/>
也是則可憂也孟子曷嘗曰舜之傳者命也吾之<lb/>
<pb n="KR4d0266_SBCK_065-18a"/>
未免郷人者亦命也而不憂乎哉願與兄楙焉所<lb/>
謂命者論而勿議可也存而勿論亦可也行於今<lb/>
不行於今吾旣知其彼之職也吾奚以越職乎哉<lb/>
蓋有非彼之職者矣書生之論丗以爲迂若某此<lb/>
論乃欲楙其非彼之職者而不越夫彼之職者今<lb/>
之言曰越之斯通聴之斯窮不楙不塞愈楙愈塞<lb/>
而吾二人者反之豈特迂而已哉夫子所謂下愚<lb/>
不移者殆謂某輩乎雖然行於今傳於後匪舜匪<lb/>
堯未有兼焉者也不然苟職於已者盡矣果不行<lb/>
於今乎不行於今矣果不傳於後乎傳於後而不<lb/>
<pb n="KR4d0266_SBCK_065-18b"/>
行於今吾奚病哉旣傳於後又欲行於今不旣傷<lb/>
廉矣乎以是而求於彼彼亦必告匱矣不然吾姑<lb/>
置其一求其一可也若曰不卑其二併奪其一則<lb/>
吾不能知矣江之西湖之南山可鋤溪可漁吾與<lb/>
子其蚤歸乎不宣某再拜<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第六十五終<lb/>
</p>
<p>
</p>
  </div>
</body>
</text>
</TEI>
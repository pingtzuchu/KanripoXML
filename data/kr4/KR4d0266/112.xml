<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_112-1a"/>
誠齋集卷第一百十二<lb/>
　　　　　　　廬陵楊　万里　廷秀<lb/>
　東宫勸讀録<lb/>
　　陸宣公奏議<lb/>
　　　　論㳂邊守備事宣狀<lb/>
　　　中夏有盛衰夷狄有強弱事機有利害措<lb/>
　　　置有安危故無必定之規亦無長勝之法<lb/>
萬里曰古今論禦戎之䇿者皆以嚴尤為至論某<lb/>
以為不然尤之言曰周得中䇿漢得下䇿秦無䇿<lb/>
焉至於上䇿自古未有得之者來則有備去不窮<lb/>
<pb n="KR4d0266_SBCK_112-1b"/>
追故宣王薄伐之師止於太原而已此尤之所謂<lb/>
中策也武帝虚内以事外漢與匈奴更勝迭負未<lb/>
嘗不相當也非晚年之悔漢亦殆哉此尤之所謂<lb/>
下䇿也至於秦築長城征匈奴匈奴未亡而秦先<lb/>
亡矣此尤之所謂無策也至於上策古之聖人蓋<lb/>
得之矣而尤不足以知之書曰儆戒無虞罔失法<lb/>
度罔遊于逸罔淫于樂任賢勿貳去邪勿疑疑謀<lb/>
勿成百志惟熙罔違道以于百姓之譽罔咈百姓<lb/>
以從已之欲無怠無荒四夷來王此非堯舜禦戎<lb/>
之上策乎蓋其上策大槩有四曰修身曰愛民曰<lb/>
<pb n="KR4d0266_SBCK_112-2a"/>
用人曰立政儆戒無虞罔失法度罔遊于逸罔淫<lb/>
于樂修身也任賢勿貳去邪勿疑用人也疑謀勿<lb/>
成立政也罔違道以于百姓之譽罔咈百姓以從<lb/>
已之欲愛民也四策備矣又以無怠無荒朝夕策<lb/>
勵以終之如是則中國安强主徳無可議國勢無<lb/>
可窺四夷安得而不來王乎此堯舜禦戎之上策<lb/>
也而曰古無上策尤策謀之士無經術之學顧何<lb/>
足以知之<lb/>
　　　國家自禄山扇亂肅宗中興撤邊備以靖<lb/>
　　　中邦借外威以寕内難於是吐蕃乗釁吞<lb/>
<pb n="KR4d0266_SBCK_112-2b"/>
　　　噬無厭廻紇矜功馮凌亦甚<lb/>
萬里曰自古夷狄之患㓂攘中國則有之矣横行<lb/>
中國則未之有也其所以能横行中國者非夷狄<lb/>
之入中國而中國之納夷狄也今有人居山而憂<lb/>
虎者亦不過髙其藩墻固其門關虎亦安能為害<lb/>
哉不幸夜半而狼入其室恍駭之間無以制之則<lb/>
開門招虎以制之狼則去矣虎可去乎唐肅宗是<lb/>
已天寳之末禄山作難明皇幸蜀肅宗即位於靈<lb/>
武欲先取兩京非不善也然以中國之力取中國<lb/>
之地何不可者其患在於取兩京而欲速是故乞<lb/>
<pb n="KR4d0266_SBCK_112-3a"/>
師於吐蕃借兵於囬紇禄山則亡矣兩京則復矣<lb/>
而吐蕃囬紇之禍不至於唐亡則不止其過在於<lb/>
結夷狄以取中國也雖然誤肅宗者髙祖也髙祖<lb/>
起義兵平隋乱欲速取関中是故用劉文静之䇿<lb/>
假突厥之兵千有二百人馬二千終髙祖之世無<lb/>
歳無突厥之㓂是以肅宗祖其遺䇿也豈特誤肅<lb/>
宗而已乎石晋假耶律徳光之師以㓕後唐而得<lb/>
天下不知夫㓕唐者耶律也滅晋者亦耶律也結<lb/>
夷狄以取中國且不可而况結夷狄以取夷狄乎<lb/>
本朝禦戎之道亦盡善矣來冦則與之戰不來則<lb/>
<pb n="KR4d0266_SBCK_112-3b"/>
與之和與之戰如真宗澶淵之役是也與之和如<lb/>
列聖屈已而與之幣是也是以聖聖相承中國承<lb/>
平者一百六十有六年自漢唐以來未有也惟宣<lb/>
和間聴王黼童貫之言用趙良嗣之策遣使自海<lb/>
道約金人以滅遼遼則滅矣而中國始有靖康之<lb/>
禍此結夷狄以取夷狄之過也至今勞　聖主之<lb/>
憂可不戒哉<lb/>
　　　擇將吏以撫寕衆庻㫦紀律以訓齊師徒<lb/>
　　　耀徳以佐威能邇以柔逺禁侵掠之暴以<lb/>
　　　彰吾信抑攻取之議以安戎心彼求和則<lb/>
<pb n="KR4d0266_SBCK_112-4a"/>
　　　善待而勿與結盟彼為冦則嚴備而不務<lb/>
　　　報復此當今之所易也賤力而貴智悪殺<lb/>
　　　而好生輕利而重人忍小以全大安其居<lb/>
　　　而後動俟其時而後行是以㫦封壃守要<lb/>
　　　害壍蹊墜壘軍營謹禁防明斥候務農以<lb/>
　　　足食練卒以蓄威非萬全不謀非必尅不<lb/>
　　　闘冦小至則張聲勢以遏其入冦大至則<lb/>
　　　謀其大以邀其㱕據険以乗之多方以誤<lb/>
　　　之使其勇無所用掠則靡獲攻則不能進<lb/>
　　　有腹背受敵之虞退有首尾難救之患所<lb/>
<pb n="KR4d0266_SBCK_112-4b"/>
　　　謂乗其弊不戰而屈人之兵此中國之所<lb/>
　　　長也<lb/>
萬里曰堯舜三代之後禦戎之䇿惟陸宣公得之<lb/>
豈特唐可用也至今可用也<lb/>
太子曰甚善甚善<lb/>
　　　乞不殺竇参及免簿録莊宅三牀<lb/>
萬里曰竇参何人也學術之未嘗古今之不知徒<lb/>
挾其小才一慧時出一二可驚可喜之事以中徳<lb/>
宗之慧察是以喜之數召見而問之献納論思安<lb/>
用此物哉意其所陳非街談巷語之鄙事則䜛謟<lb/>
<pb n="KR4d0266_SBCK_112-5a"/>
面諛之巧言也及其以此而為相謂變理寅亮之<lb/>
業盡在是矣延英每對同列皆退而已獨留彼豈<lb/>
知所謂所言公公言之者至與其徒譖陸贄以受<lb/>
賄帝怒而逐之又欲殺之贄雖救之帝竟殺之寵<lb/>
辱之反何其亟也孔子曰大臣者以道事君不可<lb/>
則止又曰事君數斯辱矣盆成括仕於齊孟子曰<lb/>
死矣盆成括盆成括見殺門人問曰夫子何以知<lb/>
其將見殺孟子曰其為人也小有才未聞君子之<lb/>
大道則足以殺其軀而已矣参身居稷契周召之<lb/>
位而甘心為宦官妾之職無事君之大節而伺邏<lb/>
<pb n="KR4d0266_SBCK_112-5b"/>
為小忠初以此進身卒以此殺身蓋初以小察而<lb/>
或中故主嬖之以為忠卒以大譖而無實主始悟<lb/>
其欺此無他矜盆成括之小才而未聞大臣以道<lb/>
事君之學也其進幸也其死非不幸也嗟乎參之<lb/>
譖贄也不遺餘力而贄之救參也亦不遺餘力君<lb/>
子小人之存心其相去近逺何如哉論徳宗者皆<lb/>
知其猜忌刻薄受欺姦諛是固然矣至於参之讚<lb/>
贄何其灼然不惑断然不受歟使任贄有終豈特<lb/>
可以還正觀開元之隆哉雖成王不疑周公孝昭<lb/>
委任霍光何以加焉<lb/>
<pb n="KR4d0266_SBCK_112-6a"/>
　　　臣等謹撿京兆府應徴地税草數每年不<lb/>
　　　過三百萬束其中除留供諸縣館驛及鎮<lb/>
　　　軍之外應合入城輸納唯二百三十萬而<lb/>
　　　已百姓般運已甚艱辛常廹春農僅能得<lb/>
　　　畢今若㣲一千萬束仍令並送入城即是<lb/>
　　　一年之中併㣲三年税草計其所加車脚<lb/>
　　　則又四倍常時物力有窮求取無藝其為<lb/>
　　　騷怨理在不疑臣䓁又勘度攴京兆此來<lb/>
　　　雇車估價及所載多少大率每一車載一<lb/>
　　　百二束每一里給傭錢三十五文百束應<lb/>
<pb n="KR4d0266_SBCK_112-6b"/>
　　　輸二束充耗今京畿諸縣去城近者七八<lb/>
　　　十里逺者向二百里設令逺近相補通以<lb/>
　　　百里為程則雇車載草百束悉依官司常<lb/>
　　　估猶用錢三千百文即是一束之草唯計<lb/>
　　　般運已當三十有五文買草本價又更半<lb/>
　　　之而度支曽不計量自我作古徑以胸臆<lb/>
　　　斟酌限為二十五文謂之加徴則法度廢<lb/>
　　　隳謂之和市則名實乖反儻可其奏人何<lb/>
　　　以觀<lb/>
萬里曰裴延齡為度支建折稅市草之議每束折<lb/>
<pb n="KR4d0266_SBCK_112-7a"/>
錢二十有五舊制諸縣載草入城一束之草車脚<lb/>
之費為錢三十有五買草之價半之為錢十有七<lb/>
今延齡每一束折錢二十有五蓋名増而實減之<lb/>
以欺徳宗而行其説也蓋舊制為錢十有七而今<lb/>
増其八是名増之也較之車脚之貲則减其錢二<lb/>
十有七是實減之也徳宗樂其名之増足以利民<lb/>
而不知其實之减深足以害民延齡何苦减之以<lb/>
害民也蓋減車脚之費每束之錢二十有七而折<lb/>
市一千萬束則是一歳之所減為緍錢者二萬有<lb/>
七千矣以所減之錢為羡餘之献則寵愈固而官<lb/>
<pb n="KR4d0266_SBCK_112-7b"/>
愈尊此延齡之所以減其直也徳宗一歳樂於得<lb/>
二萬七千緍之羡餘而忘於失京城百萬之民心<lb/>
陸贄所以極論其不可也大抵天下之財有常數<lb/>
過常數而為羡餘者非増其所當取則必減其所<lb/>
當與増其所當取者掊克也減其所當與者割剥<lb/>
也裴延齡以掊克割剥而得官職徳宗得羡餘而<lb/>
失民心人臣得官職而人主失民心人主亦何利<lb/>
於此哉<lb/>
萬里讀奏議既終篇執牙篦白　太子曰進言易<lb/>
聴言難聼言易聼言而用之者為難贄之事徳宗<lb/>
<pb n="KR4d0266_SBCK_112-8a"/>
論諫皆本仁義使徳宗能聴之聴之而能用之則<lb/>
可以堯舜可以禹湯可以文武下猶不失為漢之<lb/>
七制唐之太宗徳宗不惟不行之且不聼之不惟<lb/>
不聴之至於疾之悪之怒之怨之幾欲殺之使無<lb/>
陽城贄不幸為龍逄比干未知徳宗何如耳此非<lb/>
贄之不幸也唐之不幸也然君臣之相與固有不<lb/>
遇於同時而遇於異世者贄不遇同時之徳宗而<lb/>
遇異世之聖上既使金華之官讀之於講筵復使<lb/>
鶴禁之僚讀之於東宫蓋異世之臣而得其君同<lb/>
時之父而傳之子贄而有知亦必自慶矣非贄之<lb/>
<pb n="KR4d0266_SBCK_112-8b"/>
慶也天下國家之慶也　太子曰侍讀每於講讀<lb/>
之間議論多所發明甚有開發<lb/>
　　　資治通鑑<lb/>
　　　　宋文帝紀<hi>九月讀</hi>
　　　元嘉二十四年衡陽文王義季卒自彭城<lb/>
　　　王義康之貶義季縱酒至成疾而終<lb/>
萬里曰文帝即位之初以傅亮謝晦廢其兄營陽<lb/>
王而弑之弑之而立文帝文帝至於問營陽所以<lb/>
死之狀當此之時厚兄弟而薄天下何其盛也至<lb/>
於義康初任之以國柄卒置之於死地至使義季<lb/>
<pb n="KR4d0266_SBCK_112-9a"/>
亦託酒以死又何衰也大抵情之矯者必復愛之<lb/>
過者必反兄弟之親厚之以恩可也厚之以權不<lb/>
可也文帝以權而厚義康厚之者殺之也文帝之<lb/>
矯於此復矣<lb/>
　　　元嘉二十七年魏主遺帝書曰彼前使裴<lb/>
　　　方明取仇池既得之疾其勇功已不能容<lb/>
　　　有臣如此尚殺之烏得與我挍耶彼公時<lb/>
　　　舊臣雖老猶有智策知今已殺盡豈非天<lb/>
　　　資我耶<lb/>
萬里曰太武之書非禮書也嫚書也文帝即位以<lb/>
<pb n="KR4d0266_SBCK_112-9b"/>
來殺傳亮殺徐羡之殺謝晦殺檀道濟殺裴方明<lb/>
道濟之死舉㥽而投諸地目光如炬曰乃壞汝萬<lb/>
里長城魏人聞之曰道濟死呉子軰不足復憚文<lb/>
帝之舉措如此魏人之嫚書所由至也大抵人主<lb/>
在已不可以有失徳在民不可以有虐政不可以<lb/>
害忠良儻或兼是數者而有之外則為敵國問罪<lb/>
之資内則為姦雄倡乱之資古之人主有為之者<lb/>
商紂隋煬帝是也紂之悪自以為有命在天也然<lb/>
其罪武王得以作書而數之曰今啇王受惟婦言<lb/>
是用為宫室䑓榭陂池侈服以殘害于爾万姓焚<lb/>
<pb n="KR4d0266_SBCK_112-10a"/>
炙忠良刳剔孕婦斮朝渉之脛剖賢人之心亦惟<lb/>
四方之多罪逋逃是崇是長是信是使所謂外則<lb/>
為敵國問罪之資者也隋煬帝性疾人諌曰有諌<lb/>
者必不置之地上然其罪李宻得以移書而數之<lb/>
曰罄南山之竹書罪無窮澤東流之波流悪難盡<lb/>
此所謂内則為姦雄倡亂之資者也文帝南朝之<lb/>
賢主也在已無失徳在民無虐政元嘉之政比隆<lb/>
文景然殺無辜害忠良之罪猶足以招魏主嫚書<lb/>
之辱使其在已有失徳在民有虐政則魏主之書<lb/>
辞其止於此乎此可為文帝賀亦可為文帝惜有<lb/>
<pb n="KR4d0266_SBCK_112-10b"/>
天下者可不懼哉<lb/>
太子竦然曰極是極是<lb/>
　　　崔浩撰魏國記書魏之先世事皆詳實刋<lb/>
　　　石列於衢路北人見者譛之以為暴揚國<lb/>
　　　悪帝命誅浩及清河崔氏與浩同宗者無<lb/>
　　　逺近及浩姻家范陽盧氏太原郭氏河東<lb/>
　　　栁氏並夷其族<lb/>
萬里曰治古無族法罰弗及嗣舜之法也悪悪止<lb/>
其身仲尼春秋之法也罪人以族自紂始至武王<lb/>
而除之夷三族自秦始至漢髙帝而除之元魏之<lb/>
<pb n="KR4d0266_SBCK_112-11a"/>
法非中國之法也夷狄之法也崔浩以直筆而獲<lb/>
罪髙允爭之以為罪不至死太武誅之亦已甚矣<lb/>
且夫一人抵罪妻子未必與知也族人何與知焉<lb/>
族人不與知也親戚何與知焉既誅浩復盡誅崔<lb/>
氏又甚矣復誅盧氏郭氏栁氏愈甚矣大抵法之<lb/>
太峻非人主之福也法太峻則其下皆有不自安<lb/>
之心下有不自安之心人主欲求自安不可得也<lb/>
故紂及身而㓕秦二世而亡太武及身而弑萬里<lb/>
聞之蘓軾曰生民以來未有　祖宗之仁厚蓋歴<lb/>
代之虐刑至　太祖而盡除<lb/>
<pb n="KR4d0266_SBCK_112-11b"/>
本朝之仁恩至　仁宗而愈深其待臣下大抵恩<lb/>
勝威禮勝法有佚罰而無濫刑　祖宗相傳以為<lb/>
家法未嘗有大誅殺也而况於族乎故後之人主<lb/>
雖有不測之威怒亦顧家法而不敢違故誤國如<lb/>
蔡京誅止其身而不及其子絛不過流嶺表而已<lb/>
蔡氏子孫至今猶冨也國祚久長實基於此此自<lb/>
古所不及也　太子曰　祖宗相傳只是一箇<lb/>
仁字<lb/>
　　　上欲伐魏王元謨勸之<lb/>
万里曰两國並立能相持而不能相亡必皆有得<lb/>
<pb n="KR4d0266_SBCK_112-12a"/>
天時者當此之時非有天下之大機彼國之大釁<lb/>
其法不可以為兵先不可以為動始違之者敗宋<lb/>
文帝魏太武之時是也宋無釁魏伐之故敗在魏<lb/>
魏無釁宋伐之故敗在宋且是役也劉康祖以為<lb/>
不可沈慶之以為不可太子劭蕭思話以為不可<lb/>
而元謨首倡兵端帝謂觀元謨所陳令人有封狼<lb/>
居須意不知夫元謨者輕而喜功貪而虐下是何<lb/>
足付哉一敗之餘邑里蕭條元嘉之政衰焉昔臧<lb/>
宫馬武請伐匈奴而光武荅之曰舉天下之力以<lb/>
滅大冦豈非至願苟非其時不如息民文帝其亦<lb/>
<pb n="KR4d0266_SBCK_112-12b"/>
知此也乎<lb/>
　　　王元謨圍滑䑓魏主引兵救之渡河衆號<lb/>
　　　百萬鞞鼓之聲震動天地元謨懼退走魏<lb/>
　　　人追之死者萬餘人麾下散亡略盡<lb/>
萬里曰古之戰者必有其具所謂具者非兵甲之<lb/>
謂也堯舜之具以道徳如不戰而屈人兵是也湯<lb/>
武之具以仁義如以至仁伐至不仁是也秦漢之<lb/>
具以賞罰如白起賜死王恢棄市是也王元謨首<lb/>
勸北伐身為大將一旦遇敵未戰而先奔是在軍<lb/>
法顧文帝不察耳誅元謨以謝天下是軍法也宿<lb/>
<pb n="KR4d0266_SBCK_112-13a"/>
將有大功如檀道濟帝則殺之征仇池有戰功如<lb/>
裴方明帝則殺之至元謨則置而不問焉帝之賞<lb/>
罰為有法乎堯舜之道徳湯武之仁義非帝所及<lb/>
也秦漢之賞罰帝亦無之以此而戰杜牧所謂浪<lb/>
戰者歟如是而欲取人之國不為人取之國幸矣<lb/>
　　　魏太子晃監國頗信任左右而中常侍宗<lb/>
　　　愛多不法太子悪之仇尼道盛任平城有<lb/>
　　　寵於太子皆與愛不協愛告其罪魏主怒<lb/>
　　　斬道盛䓁太子以憂卒帝徐知太子無罪<lb/>
　　　甚悔之追悼不已宗愛懼誅弑帝殺秦王<lb/>
<pb n="KR4d0266_SBCK_112-13b"/>
　　　翰立南安王余宗愛專恣余患之謀奪其<lb/>
　　　權愛怒弑余源賀陸麗立皇孫濬殺宗愛<lb/>
萬里曰自古亡國弑君未有不自親信小人故仇<lb/>
尼道盛任平城之寵盛而太子晃以憂死宗愛之<lb/>
言行而魏太武以弑殂蓋太子晃之禍起於親信<lb/>
已之小人而疾視君側之小人魏太武之禍生於<lb/>
聽小人之言而又悔聽小人之言也夫小人者天<lb/>
下常有之伹不可親信之耳小人者士大夫中亦<lb/>
有之伹宦宦近習中有小人為多耳所謂小人初<lb/>
無定人亦無定貎以柔侫為正是為小人以讒譖<lb/>
<pb n="KR4d0266_SBCK_112-14a"/>
為忠是為小人遇寵則爭遇利則奪是為小人小<lb/>
人之亡國敗家其情狀雖千變萬化而大略不出<lb/>
於此魏太武南侵宋滅夏滅南北燕滅柔然威震<lb/>
天下而身死於宦官宗愛之手貴為天子冨有天<lb/>
下而不能庇其三子與其一身既親宗愛又信其<lb/>
言既信之又悔之既悔之又不能断而誅之使小<lb/>
人反側不自安而至於此也始親其人者過也聴<lb/>
其言以䘮其子又過也悔聴其言而不果於誅其<lb/>
人以及其身又過也自古小人之禍非一也宋元<lb/>
公信伊戾之言而誅太子痤漢武帝信江充之言<lb/>
<pb n="KR4d0266_SBCK_112-14b"/>
而殺戾太子豈特太子晃而已以唐明皇之賢明<lb/>
而弑於宦官李輔國以憲宗之英武而弑於宦者<lb/>
陳洪志豈特魏太武而已莫親於父子而小人得<lb/>
以間之莫尊於君父而小人得以弑之近習小人<lb/>
之禍可不懼哉然則人主欲免小人之禍何由而<lb/>
可一曰正心二曰講學三曰近君子庻幾可以免<lb/>
乎<lb/>
　　　初潘淑妃生始興王濬元皇后性妬以淑<lb/>
　　　妃有寵於上恚恨而殂淑妃專緫内政由<lb/>
　　　是太子劭深悪淑妃及濬濬懼為將來之<lb/>
<pb n="KR4d0266_SBCK_112-15a"/>
　　　禍乃曲意事劭劭更與之善劭濬並多過<lb/>
　　　失數為上所詰責使呉興巫嚴道育為巫<lb/>
　　　蠱琢玉為上形像埋之陳慶國以其事白<lb/>
　　　上上大驚命有司窮治其事道育變服為<lb/>
　　　尼匿於東宫上怒甚欲廢劭以告潘淑妃<lb/>
　　　淑妃告濬濬馳報劭劭與腹心隊主陳叔<lb/>
　　　児齊帥張超之䓁謀為逆元嘉三十年二<lb/>
　　　月甲子邵與張超之䓁數十人馳入雲龍<lb/>
　　　門及齊閤㧞刄徑上合殿帝見超之入举<lb/>
　　　儿捍之五指皆落遂弑帝<lb/>
<pb n="KR4d0266_SBCK_112-15b"/>
萬里曰元凶劭之悪滅天理斁人倫其悪極矣萬<lb/>
世臣子所不忍言也然其禍乱之原生於陳叔児<lb/>
張超之䓁小人在側而發於巫祝嚴道育之妖妄<lb/>
昔者周成王之為太子也召公為太保周公為太<lb/>
傅太公為太師武王不使一小人在成王之側也<lb/>
古者假於鬼神時日卜筮以疑衆者殺先生不使<lb/>
巫祝得出入於宫禁之中也今文帝既不能擇忠<lb/>
正之士以素教其子又不戒群小之薫染使得飬<lb/>
成其不義之習不禁巫祝之妖妄使得蠱惑於宫<lb/>
禁之中其原甚微其禍甚酷故易曰臣弑其君子<lb/>
<pb n="KR4d0266_SBCK_112-16a"/>
弑其父非一朝一夕之故其所由來者漸矣<lb/>
　　　三月乙未武陵王駿舉兵討劭四月戊辰<lb/>
　　　軍千新亭大將軍義㳟上表勸進以散騎<lb/>
　　　侍郎徐爰兼太常丞撰即位儀注己巳王<lb/>
　　　即皇帝位<lb/>
萬里曰春秋之法重五始其一謂始即位者人君<lb/>
之始也故人君之道莫大於謹始蓋人君即位之<lb/>
初天下臣民皆傾耳注目以想見吾君之聖徳以<lb/>
企望吾君之聖治始乎修徳猶或終之以失徳始<lb/>
乎納諌猶或終之以拒諌始乎遵祖宗之法猶或<lb/>
<pb n="KR4d0266_SBCK_112-16b"/>
終之以變祖宗之法故晋武帝即位之初焚雉頭<lb/>
裘唐明皇即位之初焚珠玉錦繡非不始之以勤<lb/>
倹也而二君未年皆以荒淫召乱天下㡬至亡國<lb/>
而况始之以荒淫乎宋孝武以藩王起兵誅元凶<lb/>
報君父之讎亦可稱矣然即位纔㡬日而淫其叔<lb/>
父義宣之諸女義宣之諸女帝之從姊妹也齊詩<lb/>
謂之鳥獸之行所謂始乎修徳者安在哉周郎上<lb/>
䟽告之以備邊境告之以行䘮禮告之以儉宫壷<lb/>
告之以辨毀譽亦未為犯顔逆耳之甚也然即位<lb/>
以忤㫖而黜之又未幾而殺之所謂始乎納諌者<lb/>
<pb n="KR4d0266_SBCK_112-17a"/>
安在哉文帝元嘉之治比隆文景本於郡縣守令<lb/>
擇人久任故也帝首變文帝之制以六周為三周<lb/>
以久任為數易所謂始乎遵祖宗之法者安在哉<lb/>
其初既無修身齊家之徳其後卒為荒淫暴虐無<lb/>
道之主臧質侮之而叛義宣恨之而叛外則結怨<lb/>
於民内則短折其夀其身幸以令終而其子竟遭<lb/>
廢弑一已失徳兩世受禍蓋孝武不謹其始之患<lb/>
也人君即位之初可不戒哉可不懼哉雖然人君<lb/>
之謹始不在於即位之後而在於未即位之先使<lb/>
文帝能得天下之賢人君子以輔導其子飬成其<lb/>
<pb n="KR4d0266_SBCK_112-17b"/>
徳平居為賢王然後一旦為明主使孝武即位之<lb/>
始已失徳於天下是文帝亦有過耳<lb/>
　　　魏主立子弘為皇太子先賜其母李貴人<lb/>
　　　死<lb/>
萬里曰傷哉李貴人也生子而為太子幸也何傷<lb/>
之有焉雖然立其子殺其母何幸之有焉立其子<lb/>
殺其母逆天理悖人倫莫甚於此二帝三王未是<lb/>
有也自漢武帝始也殺鈎戈而立昭帝其意以為<lb/>
鈎戈不死必禍昭帝始吕氏也不知鈎戈死而昭<lb/>
帝夭後魏夷狄也武帝故事後魏未必知也特其<lb/>
<pb n="KR4d0266_SBCK_112-18a"/>
殘忍無親猜防太過以為君亡而母存則皆為嗣<lb/>
君之禍也於是立其子而殺其母者數世也有所<lb/>
必殺必有所不及殺非慮之遺也天之數也至於<lb/>
胡后不及殺卒以此乱天下而亡魏謂無天也可<lb/>
乎哉<lb/>
　　　周郎言事切直上殺之<lb/>
萬里曰古者興王賞諫臣逸王罰之漢髙帝問周<lb/>
昌曰朕何如主昌曰陛下桀紂之主而髙帝不以<lb/>
為忤晋武帝問劉毅曰朕可方漢何主毅曰陛下<lb/>
威靈之主而武帝不以為罪唐髙祖即位之初孫<lb/>
<pb n="KR4d0266_SBCK_112-18b"/>
伏伽諫數事皆人所難言者髙祖賞之此三君所<lb/>
以興桀殺龍逄而亡紂殺比干而亡隋煬帝殺趙<lb/>
才䓁四諌臣而亡明皇殺周子諒而㡬亡此殺諫<lb/>
臣之禍也先儒曰亡國之君其罪多矣而罪莫大<lb/>
於殺諌臣宋孝武以直言而殺周郎其罪大矣内<lb/>
有文帝結民之徳外無敵國問罪之辞其不亡者<lb/>
幸耳雖然古之君子必觀時之昏明以為己之語<lb/>
黙古之明君必觀臣之語黙以占已之得失邦有<lb/>
道危言危行邦無道危行言遜此君子語黙之節<lb/>
也觀其臣危言而不諱足見在我有從諌之聖觀<lb/>
<pb n="KR4d0266_SBCK_112-19a"/>
其臣言遜以避禍足見在已有拒諫之非此人君<lb/>
得失之占也周郎事昏淫之君立無道之國而危<lb/>
言以殺身孝武怒正直之言殺忠諌之士至於䧟<lb/>
其身為萬世無道之主皆不足與語古者君臣相<lb/>
與之道<lb/>
　　　每上燕集在坐者皆令沉醉嘲謔無度<lb/>
萬里曰君臣之情雖不可以不通然君臣之分尤<lb/>
不可以不嚴不通則隔不嚴則䙝秦之法群臣侍<lb/>
殿上者不得操兵至於燕使荆軻刺始皇繞柱而<lb/>
走殿下之衛卒拱立而不敢救趙髙説二世謂人<lb/>
<pb n="KR4d0266_SBCK_112-19b"/>
主當深居臣下不可得而見其面至於望夷宫之<lb/>
弒逆二世乞為黔首而不得此君臣之情不通之<lb/>
禍也宋閔公靳宋萬為宋萬所弑陳靈公戲夏㣲<lb/>
舒為㣲舒所弑此君臣之分不嚴之禍也君臣燕<lb/>
集古人有之如詩之燕群臣燕嘉賔燕朋友故舊<lb/>
豈可廢哉不如是無以通君臣之情也孝武與群<lb/>
臣燕集未為過也至於使之沉醉嘲謔則過矣君<lb/>
而嘲謔其臣則君不君臣而嘲謔其君則臣不臣<lb/>
天下之綱有三天下之常有五而莫重於君臣至<lb/>
於君臣嘲謔三綱五常於是盡廢矣此劉宋之所<lb/>
<pb n="KR4d0266_SBCK_112-20a"/>
以不永也<lb/>
　　三朝寳訓<lb/>
　　　初讀三朝寶訓<lb/>
萬里曰一代之治體自有一代之家法夏之家法<lb/>
以禹如所謂皇祖有訓有典有則是也商之家法<lb/>
以湯如所謂視乃厥祖率乃祖攸行是也周之家<lb/>
法以文武如所謂丕顯哉文王謨丕承哉武王烈<lb/>
是也東方朔吿漢武帝謂臣未暇逺引堯舜請近<lb/>
舉孝文皇帝是漢之家法在孝文陸贄告徳宗謂<lb/>
求言納諌當法太宗是唐之家法在太宗<lb/>
<pb n="KR4d0266_SBCK_112-20b"/>
本朝仁宗皇帝在位四十二年海内冨庻中外安<lb/>
靖人才衆多風俗醇厚民心愛戴國祚延長號為<lb/>
本朝之堯舜此雖　仁宗仁聖之所致亦由不自<lb/>
用其聖不自矜其能動以　太祖　太宗三聖為<lb/>
家法之効也自王安石相　神宗有　祖宗不足<lb/>
法之論創為法度謂之新法天下大擾幸而得司<lb/>
馬光相　哲宗首罷新法復　祖宗之舊天下大<lb/>
恱元祐七八年間號為盛治比隆　慶暦既而小<lb/>
人章子厚欲傾元祐諸君子以取冨貴倡為復新<lb/>
法之說謂之紹述曽布和之蔡京王黼又和之而<lb/>
<pb n="KR4d0266_SBCK_112-21a"/>
祖宗之法變更盡矣　祖宗畏天後世乃以謂天<lb/>
變不足畏　祖宗敬民後世乃以謂人言不足恤<lb/>
祖宗薄賦㰸後世暴賦横㰸而民貧<lb/>
祖宗簡力役後世力役數起而民怨　祖宗進君<lb/>
子後世退君子　祖宗退小人後世進小人<lb/>
祖宗納諌以通下情後世竄謫諌者以塞言路<lb/>
祖宗省刑以結人心後世連興大獄以害忠良<lb/>
祖宗時近習不預事後世人主之權下移於近習<lb/>
祖宗時宦官不預政後世軍國之權盡㱕於宦官<lb/>
祖宗時與夷秋堅盟好息邉釁後世結金人以滅<lb/>
<pb n="KR4d0266_SBCK_112-21b"/>
大遼賂金人以求燕山　祖宗之法亡而中國之<lb/>
禍酷矣觀　仁宗之法　祖宗與後世之背祖訓<lb/>
而治乱興亡之鑑昭昭矣可不痛哉可不懼哉<lb/>
　　東宫勸讀雜錄<lb/>
　　　凢八叚<lb/>
萬里讀通鑑至魏太武誅崔浩多所連及事極論<lb/>
魏法之虐既就坐詹事葛邲曰歴代仁厚未有如<lb/>
本朝者因及小人欲害君子必指為朋黨為誹謗<lb/>
祖宗未嘗罪焉不過竄謫而已惟陳東以諌死既<lb/>
而　光堯悔之萬里曰此事非　光堯之意<lb/>
<pb n="KR4d0266_SBCK_112-22a"/>
蓋權臣汪黄之意也汪黄悪其發已之姦而誅之<lb/>
而其謗及　光堯爾　太子曰所謂黨者即類之<lb/>
謂也君子小人各有其類豈得以黨為罪哉又曰<lb/>
嘗讀骨鯁集見陳東上書其意甚忠但汪黄視之<lb/>
以為讎故殺之也既退万里賛葛詹事曰陳東之<lb/>
論甚佳葛曰此是大節目不可使　東宫不知一<lb/>
日講讀畢葛邲因欵語及一朝臣中風暴卒者<lb/>
太子曰何至遽卒乎万里曰風者虚之極也如木<lb/>
無根遇風則㧞如花無蔕遇風則落士大夫以聲<lb/>
色斵䘮其根本故至於此　太子曰人之根本在<lb/>
<pb n="KR4d0266_SBCK_112-22b"/>
元氣豈可不自愛葛邲曰老子云不見可欲使心<lb/>
不乱　太子曰枯槁之士無可欲而不乱者易冨<lb/>
貴者有可欲而不乱者難人皆能知之皆能言之<lb/>
顧行之難耳可不戒哉万里因舉及　仁宗用諫<lb/>
䟽首黜梳頭夫人事及　仁宗時故事端午日宫<lb/>
中必奏樂一日是日召對一士大夫未對間一宦<lb/>
者持幅紙呈奏樂故事　仁宗擲之地既對而入<lb/>
宫嬪有問者　仁宗怒曰何辱我我方見一賢士<lb/>
大夫而乃作此彼聞之必謂官家在宫中只取快<lb/>
活不憂勤天下端午罷奏樂自此始人主何必逺<lb/>
<pb n="KR4d0266_SBCK_112-23a"/>
師堯舜自有<lb/>
本朝堯舜葛邲又因舉及　仁宗時宫嬪一日群<lb/>
請遞遷　仁宗不可曰外廷必不肯堅請曰此事<lb/>
在官家何問外廷　仁宗不得已命各取金牋一<lb/>
幅御筆書曰某人可羙人某人可才人某人可婕<lb/>
妤以遺之曰此即王命可寳蔵之衆皆謝他日有<lb/>
司給俸錢皆如故衆又請曰某䓁䝉遷秩而有司<lb/>
不増俸何也　仁宗曰吾固嘗語汝汝不信今宰<lb/>
相䑓諌果皆執不可柰何於是衆黙然退而取御<lb/>
筆繳納　太子欽歎不已時諭徳沉揆講尚書至<lb/>
<pb n="KR4d0266_SBCK_112-23b"/>
不邇聲色万里因舉其說曰適見沉揆講義云邇<lb/>
近也不邇聲色者不近之之謂也近之且不可而<lb/>
况耽樂之乎此論甚　太子亦曰甚佳万里讀陸<lb/>
宣公奏議至陸贄救竇参䓁三狀　太子曰参譖<lb/>
贄而贄救参此全非私意全是公義又曰参之姦<lb/>
邪而相之此徳宗無知人之明也<lb/>
淳熈十三年正月朔北使在庭錫宴知大宗正趙<lb/>
不悳建言云　皇太子賜酒方立飲於前而<lb/>
皇孫平陽郡王安坐於後父立子坐非是請改定<lb/>
其儀上下其議<lb/>
<pb n="KR4d0266_SBCK_112-24a"/>
太子笑曰尊無二上在君父之前則某父子皆臣<lb/>
子也安得致私敬且平陽與從官坐席再重未賜<lb/>
酒則偕坐平陽安得獨立乱班時論服<lb/>
皇太子有學且知禮　前漢州太守賈偉秩滿還<lb/>
奏事因言及道徑鄂州太將郭杲掊克軍士狀上<lb/>
遣人廉其事果伏軍中權酤非法他皆不伏且白<lb/>
偉嘗以布三千疋鬻於軍不受故怨而譛請與偉<lb/>
辨上以其事付　太子議裁決以聞　太子曰將<lb/>
臣固不可以一言動揺亦不可以言罪偉罪偉則<lb/>
言路自此壅於上聞矣朝議韙之<lb/>
<pb n="KR4d0266_SBCK_112-24b"/>
丙午九月下澣暄甚晦日大雪十月二日至講堂<lb/>
講讀既畢　太子曰忽暄驪寒此隂陽升降之理<lb/>
也詹事葛邲曰隂陽之升降蓋隂陽之消長也隂<lb/>
長則陽消陽長則隂消君子小人亦然否泰二卦<lb/>
是也萬里曰治乱安危亦然　太子曰且如宣和<lb/>
之治所宣備豫而小人賛之以奢侈賛之以邉切<lb/>
非安而不忘危治而不忘乱也<lb/>
萬里讃三朝寳訓至　祖宗不殺羔羊不食水禽<lb/>
及袴紋倒側等事　太子曰　祖宗之徳仁儉二<lb/>
字而已<lb/>
<pb n="KR4d0266_SBCK_112-25a"/>
萬里讀三朝寳訓至唐末孟昭圖朝上䟽暮不知<lb/>
所在万里執牙篦曰唐僖宗與宦官田令孜陳敬<lb/>
瑄同處議天下事左拾遺孟昭圖上䟽諫田令孜<lb/>
屏不奏矯詔貶昭圖嘉州司户沉於暮頥津<lb/>
太子憤然曰至矯詔則唐事無可言者万里曰唐<lb/>
自髙力士以後宦官用事至於唐亡　太子曰髙<lb/>
力士以後宦官至三千人仇士良謂天子不可使<lb/>
觀書親近儒生万里曰此仇士良致仕其黨送皈<lb/>
求其教士良誨之曰天子觀書近儒生見前代興<lb/>
亡則我軰踈斥矣當以田獵聲色玩好娱恱之則<lb/>
<pb n="KR4d0266_SBCK_112-25b"/>
我軰親矣其黨皆拜謝而去士良至自稱定䇿國<lb/>
老謂文宗為負心門生天子文宗不勝其忿遂與<lb/>
李訓鄭注謀欲誅之甘露之禍誅戮大臣流血殿<lb/>
庭文宗飲恨以没宦官豈真不可去乎蓋是時老<lb/>
成有裴度謀臣有李徳𥙿文宗不與君子圖小人<lb/>
而與小人圖小人此其所以敗也　太子曰然<lb/>
東宫勸讀録終<lb/>
<pb n="KR4d0266_SBCK_112-26a"/>
　　　淳熙乙巳史方叔侍郎旣以敷文閣待制<lb/>
　　　奉祠於是東宫闕侍讀一員時經營欲得<lb/>
　　　之者甚衆一日詹事余處㳟葛楚輔見梁<lb/>
　　　丞相問云宫僚闕勸讀官如何余葛二公<lb/>
　　　對曰今日請間固欲白此乃合辞以誠齊<lb/>
　　　為薦丞相可之旣而廟堂諸公將進擬在<lb/>
　　　選中者凢七八人余葛又與廟堂議損其<lb/>
　　　數凢經營者皆削其姓名乃定議以吴春<lb/>
　　　卿陳蹇叔胡子逺何一之及誠齊凢五人<lb/>
　　　連名進擬八月初八日早進呈<lb/>
<pb n="KR4d0266_SBCK_112-26b"/>
　　　上閲至胡子逺云也得又閲至誠齋云遮<lb/>
　　　箇好也麽遂得<lb/>
　　　肯以誠齋兼侍讀命旣下初九日余葛二<lb/>
　　　公與諭徳沈虞卿侍講尤延之上講堂<lb/>
　　　皇太子問云新除楊待讀得非近日上封<lb/>
　　　事極言者乎余處㳟對曰是也其人學問<lb/>
　　　過人操履剛正甚誠實又甚真尤工於詩<lb/>
　　　太子曰極好此間亦有數人經營欲得之<lb/>
　　　皆是由徑政不要此等人今除楊侍讀極<lb/>
　　　好余葛諸公旣退更相賀以讀宫僚皆得<lb/>
<pb n="KR4d0266_SBCK_112-27a"/>
　　　端人正士不容憸人曲學於其間也先是<lb/>
　　　五月二十四日誠齋上封事極言天災地<lb/>
　　　震虜情邊備君徳國勢君子小人凢三千<lb/>
　　　餘言不報余處㳟因講讀之暇甞為<lb/>
　　　太子誦之　太子竦聴稱善故知誠齋姓<lb/>
　　　名云　太子即光宗皇帝史名彌正梁名<lb/>
　　　克家余名端禮葛名邲呉名燠陳名仲諤<lb/>
　　　胡名晋臣何名萬沉名揆尤名衰<lb/>
　　　上<lb/>
　　　孝宗皇帝誠齋親結<lb/>
<pb n="KR4d0266_SBCK_112-27b"/>
　　　主知天語稱好誠齋不負<lb/>
　　　天子讀陸宣公奏議讀<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>治通鑑三朝寳<lb/>
　　　訓皆效忠規於　太子時人以爲稱職後<lb/>
　　　四十有八年紹定壬辰正月十八日男<lb/>
　　　長孺謹識<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第一百十二終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_069-1a"/>
誠齋集巻第六十九<lb/>
　　　　　　　廬陵楊　萬里　廷秀<lb/>
　奏對劄子<lb/>
　　　壬辰輪對第一劄子<lb/>
臣聞國之命如人之命人之命在元氣國之命在<lb/>
民心故君之愛養斯民如人之愛飬元氣也然愛<lb/>
民者君也推君之惠而致之民者吏也<lb/>
陛下身居乎九重而心周乎比屋儲神於蠖濩而<lb/>
見民情於耕桑隴畒之間頃嘗捐半賦以與民古<lb/>
者艱難之時所未嘗有也近嘗出官帑以賑饑古<lb/>
<pb n="KR4d0266_SBCK_069-1b"/>
者匱乏之時所不能爲也有愛民之君如此爲監<lb/>
司守令者其忍負之顧乃不然或郡境實旱而不<lb/>
受民之訴或縣無上供而預借民間來年之租甚<lb/>
者攘肌而及骨剥民以進身兩税自有省限也或<lb/>
先限而責其至足常賦自有定數也或厚歛而献<lb/>
其羡餘甚不稱　陛下憂恤惻怛之意也澤不下<lb/>
流感召旱暵江湖之上旱遍數州天意若曰逺民<lb/>
有不被　陛下之澤者也吏之壅閼上澤如此可<lb/>
不昭然逺寤哉臣聞令不自行不有所勸則令不<lb/>
行悪不自止不有所沮則悪不止唐代宗之時秋<lb/>
<pb n="KR4d0266_SBCK_069-2a"/>
霖損稼渭南令劉澡稱縣境苗獨不損代宗命御<lb/>
史朱敖視之損三千餘頃代宗歎曰縣令字人之<lb/>
官不損猶應言損乃貶澡南浦尉若代宗者可謂<lb/>
知勸沮矣唐宣宗之時補闕張潜上䟽以為藩府<lb/>
每以羡餘甄奬竊惟藩府財賦所出有常苟非賦<lb/>
㰸過差及减刻將士衣糧則羡餘何從而致宣宗<lb/>
嘉納之若宣宗者可謂知勸沮矣臣謂當今監司<lb/>
守令有如劉澡之所為張潛之所論者願<lb/>
陛下有以深沮之仍詔臺諫以論列之勸沮一明<lb/>
則聖主之澤如流水之源沛然而下無敢壅閼矣<lb/>
<pb n="KR4d0266_SBCK_069-2b"/>
取進止<lb/>
　　　壬辰輪對第二劄子<lb/>
臣聞人主之要道有一而所以為要道者有二何<lb/>
謂一曰用人是也何謂二曰任賢曰使能是也有<lb/>
正直中和之徳者謂之賢有聰明果敢之才者謂<lb/>
之能賢者有所必不為故可任而不疑能者無所<lb/>
不為故可使而難御漢髙帝之於蕭何張良託之<lb/>
以國託之以子託之以心腹至於韓信黥布使之<lb/>
將兵使之殺敵而髙帝之心腹未嘗敢以託之也<lb/>
此任賢使能之效也至於東晉所謂賢者不善任<lb/>
<pb n="KR4d0266_SBCK_069-3a"/>
之而乃使之故使商浩將兵則無成功所謂能者<lb/>
不善使之而反任之故任亘温以國秉則幾僭竊<lb/>
此失於資賢使能之效也　陛下以英明之任當艱<lb/>
難之極廣覽豪傑博延俊乂葢將紹開中興坐致<lb/>
太平任賢使能之道兼舉而並得之視周宣有光<lb/>
焉漢髙之事不足進也然任賢非難知賢為難使<lb/>
能非難知能為難故知人則哲帝堯猶難之人不<lb/>
易知侯嬴亦嘆之如臣之愚何敢措其説抑嘗參<lb/>
稽古先斟酌聖賢而得其至精至粹之要矣敢以<lb/>
為　陛下献臣聞觀賢者必觀其所主觀能者必<lb/>
<pb n="KR4d0266_SBCK_069-3b"/>
觀其所試主司城正子所以為孔子主癰疽瘠環<lb/>
則不足為孔子然則人君欲知其臣之賢徳歟主<lb/>
於司城正子則其賢徳無疑矣欲知其臣之姦邪<lb/>
歟主於癰疽瘠環則其姦邪無疑矣賢者任之姦<lb/>
邪者不任之則任賢之道盡矣臣故曰觀賢者必<lb/>
觀其所主嗇夫之利口而無補於漢周勃之訥而<lb/>
能安劉氏然則人君欲知其臣之才能歟似不能<lb/>
言而能立功立事者其才能無疑矣欲知其臣之<lb/>
誕謾歟敢為大言而不能成事者其誕謾無疑矣<lb/>
能者使之謾誕者廢之則使能之道盡矣臣故曰<lb/>
<pb n="KR4d0266_SBCK_069-4a"/>
觀能者必觀其所試臣區區千慮之一得惟<lb/>
陛下裁擇取進止<lb/>
　　　癸巳輪對第一劄子<lb/>
臣恭遇　陛下親郊底于休成而臣得駿奔其間<lb/>
國之大度臣之至榮也然臣竊觀其初微雨既降<lb/>
而　陛下惕然寅畏憂形天顔既而天表之應步<lb/>
自太室而瑞雪紛至燎熏紫壇而雲物開除肆眚<lb/>
丹鳳而日光清照此葢　陛下一念之誠天應之<lb/>
速也且夫雨暘者天也變雨而暘者　陛下之一<lb/>
念也然則災祥雖在乎天而變災為祥者實在乎<lb/>
<pb n="KR4d0266_SBCK_069-4b"/>
陛下矣然臣竊怪比年以来江湖之間水旱間作<lb/>
陛下敕監司諭守臣損内帑之錢發大倉之粟所<lb/>
以畏天憂民者盡矣而嘉氣未應豐年未屢此豈<lb/>
天道之逺有所難格歟臣聞之易曰君子以自强<lb/>
不息記曰文王之所以為文也純亦不已昔者唐<lb/>
太宗即位之初元年饑二年蝗三年水宜其治之<lb/>
難也然太宗聴魏證仁義之言黜封倫刑名之論<lb/>
導人使諫勤而撫民未幾大稔米斗三錢蓋太宗<lb/>
不以天之未應而少怠亦不以天之既應而自足<lb/>
此其所以致正觀之隆也今以<lb/>
<pb n="KR4d0266_SBCK_069-5a"/>
陛下畏天之誠憂民之切以念郊祀雨暘之心為<lb/>
念斯民水旱之心以郊祀三數日寅畏之心為純<lb/>
亦不已之心聖心不息天意自格變水旱為豐穰<lb/>
銷氛祲為泰和豈特致正觀之治而已臣不勝愚<lb/>
忠取進止<lb/>
　　　癸巳輪對第二劄子<lb/>
臣恭惟　太祖創業　大宗繼之　真宗仁宗守<lb/>
之四聖相承所以酌百王之制立一代之法雖堯<lb/>
舜復起不能易也自王安石變法而天下始弊自<lb/>
章悙蔡卞和之而天下始乱　光堯中興盡復旧<lb/>
<pb n="KR4d0266_SBCK_069-5b"/>
貫　陛下紹統一遵家法社稷之福然臣竊聞乾<lb/>
道新書猶有抵牾　陛下有命再修飾之臣嘗思<lb/>
抵牾之説大槩有二有因一人之請而改法者如<lb/>
利害劄子是也有狥一人之欲而改法者如援例<lb/>
陳請是也且夫陳利害者志在於對揚之塞責而<lb/>
已或聞之道塗或假之他人豈可輕信其請哉援<lb/>
旧例者志在於恩紀之僥倖而已或不應得而得<lb/>
或不應貸而貸豈可輕徇其欲哉臣願<lb/>
陛下深詔有司於修法之際凡有此類乞如范仲<lb/>
淹之論凡百官起請條貫令中書㑹議必可經乆<lb/>
<pb n="KR4d0266_SBCK_069-6a"/>
方得施行如事干刑名更令大理寺官参詳之如<lb/>
此則　祖　宗之法庶盡復其旧矣臣又聞之立<lb/>
法不如守法今新法再修之後臣願　陛下與大<lb/>
臣力持之於上凡法之所無者一皆執而不行又<lb/>
詔給舍臺諫之臣力糾之於下凡法之所無者一<lb/>
皆議而不阿有害吾法罪在必罰此又非特有司<lb/>
之事而已也取　進止<lb/>
　　　得臨漳陛辞第一劄子<lb/>
臣仰惟　陛下聖心惻怛視民如傷知為民之蠧<lb/>
者莫大於貪吏有抵罪者必寘典憲甚盛徳也然<lb/>
<pb n="KR4d0266_SBCK_069-6b"/>
臣猶有愚見欲上禆　朝廷之末議臣聞將欲閉<lb/>
不善之門必先開為善之路示以所畏者所以閉<lb/>
不善之門也表以所慕者所以開為善之路也今<lb/>
夫某貪吏某貪吏上之人從而刑之則貪者將懼<lb/>
而曰貪不可為此所以閉不善之門也今夫某亷<lb/>
吏某亷吏上之人從而舉之則亷者將勸而曰亷<lb/>
不可不為此所以開為善之路也為善之路一開<lb/>
不惟亷吏有所勸貪吏亦知所慕矣亷吏知所勸<lb/>
則亷者衆貪吏知所慕則貪者革而為廉風俗一<lb/>
變貪汗自戢臣願　陛下内委宰相侍從臺諫外<lb/>
<pb n="KR4d0266_SBCK_069-7a"/>
委監司太守嵗舉亷吏一人必有實狀勿為虚美<lb/>
無其人則闕之　陛下親擇甚尤者而旌異之或<lb/>
増其秩或賜之金亦庻乎亷吏之俗盛貪吏之俗<lb/>
衰矣惟　陛下財擇取進止<lb/>
　　　得臨漳陛辞第二劄子<lb/>
臣竊聞比年大農廩食嵗計每患諸路綱舩不以<lb/>
時至及其既至又多折閲二者之弊其咎安在臣<lb/>
聞　國朝之法綱舩不許住滯一時所過場務不<lb/>
得撿税葢以舟不住則漕運之至者甚速稅不檢<lb/>
則商販之微者可附雖無明條許其商販而法意<lb/>
<pb n="KR4d0266_SBCK_069-7b"/>
則稍許之矣大抵小人之情啗以利則喜而易使<lb/>
奪其利則怨而難役有以利之則其用足無以利<lb/>
之則其用窘利其私乃所以利於公也今則不然<lb/>
綱運所過税場類多苛留以檢税為名冥搜細索<lb/>
秋豪必征小人既無所利又無以為用不有以足<lb/>
其私則不得不取於官於是飲食衣服之用資糧<lb/>
屝屨之用不盜舟中之米將焉取之綱運之至多<lb/>
不以時既至而又多折閲其原蓋出於此臣聞蘓<lb/>
軾在楊州日陳綱運弊請罷縁路隨舩撿税臣愚<lb/>
欲望　朝廷行下諸路綱運所過税場不得苛<lb/>
<pb n="KR4d0266_SBCK_069-8a"/>
留以検税為名如有違戾去処必議其罪庻幾千<lb/>
艘衘尾日至中都無住滯折閲之弊取　進止<lb/>
　　　甲辰以尚左郎官召還上殿第一劄子<lb/>
臣聞安民莫如弭盜弭盜莫如素備臣竊見天下<lb/>
郡邑有外砦巡検或以鎮荒林或以扼險要者所<lb/>
以為弭盗之素備也今則不然名為外砦而將士<lb/>
實居城中者若潮州之外砦惠州之外砦是也潮<lb/>
之外砦其地大氐茂林千里大木石囲在潮梅之<lb/>
兩間人行其中終日不逄居民不見天日盜蔵其<lb/>
山而人莫之覺　朝廷於此設一砦者所以鎮其<lb/>
<pb n="KR4d0266_SBCK_069-8b"/>
荒林使盜不得而發也惠之外砦其地右皆崇山<lb/>
前左大海其間僅通一路自循梅及潮三州來者<lb/>
必由此塗　朝廷於此設一砦者所以扼其險要<lb/>
使盜不得而過也臣前任廣東提刑嘗因求盗經<lb/>
從恵之外砦問其巡檢公廨則化為瓦礫之場矣<lb/>
問其兵之屋廬則鞠為樲棘之墟矣問其將士所<lb/>
在則皆居城中矣盗賊每起於山林而將士乃居<lb/>
扵城市此盗之所以無所畏忌也潮之外砦臣雖<lb/>
未嘗至而見其將士亦皆居於城中臣嘗符下兩<lb/>
州委守臣興修各砦廨舍營屋起發將士移屯復<lb/>
<pb n="KR4d0266_SBCK_069-9a"/>
㱕舊處不得依前安居城中未㡬而臣去官其復<lb/>
舊與否臣不得而知也臣愚欲望從　朝廷行下<lb/>
廣東憲司催督潮惠守臣照臣淳熙九年内措置<lb/>
兩砦移屯事理施行仍差官核實保明以聞及行<lb/>
下諸路憲司稽考郡邑外砦有僑居城中事躰相<lb/>
類潮惠二砦者並令蓋造𪠘舍営房移屯復舊使<lb/>
荒林之處有所鎮而盗不敢發険要之地有所扼<lb/>
而盗不敢過庻㡬山林之逺枹皷不鳴田里之間<lb/>
民甿安業取進止<lb/>
　　　上殿第二劄子<lb/>
<pb n="KR4d0266_SBCK_069-9b"/>
臣仰惟　仁聖在御一意加惠百姓每發徳音下<lb/>
明詔為民而下者十九而州郡不能宣布徳意取<lb/>
民無制其害尚存其尤害民者改鈔一事是也何<lb/>
謂改鈔縣以新鈔而輸之州必改為旧鈔以受之<lb/>
夫一嵗止有一嵗之財賦一政止有一政之財賦<lb/>
今也不然今嵗所輸往往改鈔以補去嵗之虧甚<lb/>
者或以補數嵗之虧後改前輸往往改鈔以償前<lb/>
政之欠甚者或以償累政之欠是以嵗嵗有負任<lb/>
任有逋廣石已有此弊矣江浙又甚焉至有一縣<lb/>
必令償十余萬緡之逋者掲浩穰之數以為督責<lb/>
<pb n="KR4d0266_SBCK_069-10a"/>
之符又豈容酌中制而免害民之患哉夫所謂積<lb/>
欠者或以凶荒而减免或以恩霈而蠲除或窮民<lb/>
逋負而不可償或貪吏奄有而不可校是特其名<lb/>
存耳以其名而責其實從何出哉不過驅縣令以<lb/>
虐取於民爾臣愚以為莫若截然自今日始今嵗<lb/>
所輸止為今嵗之數後政所輸止為後政之數取<lb/>
其累政旧欠之虚數而與之蠲除覈其任内逋負<lb/>
之多少而為之殿最庻幾縣令自此可為而民力<lb/>
不至重囲臣之愚言儻可仰禆　聖主䘏民之徳<lb/>
意願下其事推而行之以禁戢州郡改鈔之幣仍<lb/>
<pb n="KR4d0266_SBCK_069-10b"/>
令監司覺察母致違戾取進止<lb/>
　　　上殿第三劄子<lb/>
臣聞箕子曰無偏無陂遵王之義無有作好遵王<lb/>
之道無有作悪遵王之路無偏無黨王道蕩蕩無<lb/>
黨無偏王道平平無反無側王道正直此言王者<lb/>
之平心稱物法當如是也蓋偏陂也好悪也偏黨<lb/>
也反側也皆人欲也非天理也皆人心之私也非<lb/>
道心之公也然是數者之私皆一言之而偏黨黨<lb/>
偏獨再言之反覆言之豈不以是二者尤害心之<lb/>
大者乎葢執己之見之謂偏好己之同之謂黨執<lb/>
<pb n="KR4d0266_SBCK_069-11a"/>
己之見則必舍人之長好己之同則必悪人之異<lb/>
以此處事皆昏昏矣而用人者尤不可有此心也<lb/>
後之用人者不然某人進則某人之所引其類者<lb/>
皆進某人退則某人之所引其類者皆退如其所<lb/>
引之不善也皆隨某人而退也不亦善乎如其所<lb/>
引之皆善也亦皆隨某人而退也是可惜也人才<lb/>
之所以難得其或在此歟此偏黨之一也古人云<lb/>
非堯舜安能毎事盡善後世則不然天地四時尚<lb/>
有易也法令三年尚有赦也人有百善而不幸有<lb/>
一過或以一過而廢其終身之百善錮人沒世已<lb/>
<pb n="KR4d0266_SBCK_069-11b"/>
可惜矣其人豈無片善一能可以濟國家緩急之<lb/>
湏乎此偏黨之一也人之才有短長己之心有好<lb/>
悪當其悪之也或以有功能而廢當其好之也或<lb/>
以無功能而遷有功能而見廢則人自此惰於赴<lb/>
功無功能而遷則人自此躁於倖進此偏黨之一<lb/>
也人主之心天之心也何謂天心無親無踈無近<lb/>
無逺是謂天心後世不然親且近者則舉信之踈<lb/>
且逺者則舉疑之信之則欺者皆以為忠疑之則<lb/>
忠者皆以為欺此偏黨之一也臣生當<lb/>
聖世覽觀　聖主之設施固未必有此慮然臣蒙<lb/>
<pb n="KR4d0266_SBCK_069-12a"/>
陛下之收用受　陛下之教育君父之於臣子<lb/>
非止責其效一官勤一職而已也必將以古人聖<lb/>
賢之學責望臣子之報上然則三代聖賢之心後<lb/>
世偏黨之失臣豈敢不以聞於　君父乎唐太宗<lb/>
云以古為鑑可知興替惟　陛下留神省察取進<lb/>
止<lb/>
　　　乙已輪對第一劄子<lb/>
臣聞惟天愛君惟聖畏天天之於君厭之者則驕<lb/>
之以嘉祥愛之者則譴之以變異絶之者則誤之<lb/>
以强盛愛之者則懼之以災害故夫災異者天之<lb/>
<pb n="KR4d0266_SBCK_069-12b"/>
所以愛君也聖人以己占天而不以天占天太戊<lb/>
修徳而枽木即枯成王怛然而偃禾盡起故夫警<lb/>
懼者聖人所以畏天也仰惟　陛下聖神之資與<lb/>
天同徳寛大之政與天同仁上天眷之享國久長<lb/>
固無適而不得乎天意矣然廼者上天見異時則<lb/>
有星變地震之災頻年無秋時則有水旱相仍之<lb/>
患外夷多詐時則有邉防危疑之慮　陛下法堯<lb/>
之兢兢體舜之業業恐懼修省夙夜靡遑是以一<lb/>
念禱於此而妖星退於彼前日之災異一變而為<lb/>
清寧前日之水旱一變而為豐穰前日之危疑一<lb/>
<pb n="KR4d0266_SBCK_069-13a"/>
變而為安靖至於告廟郊天前期而雪既雪而霽<lb/>
既霽而欲雨𣣔雨而復霽頃刻之間感召轉移汔<lb/>
成熙事孰謂天道之逺乎此惟聖畏天之明効也<lb/>
然臣聞之聖人不畏多難而畏無難非畏無難也<lb/>
實自畏驕心之易生也臣願　陛下移前日之<lb/>
恐懼為今日之恐懼移前日之修省為今日之修<lb/>
省属任大臣非不推誠也得無猶有逺嫌顧身而<lb/>
不敢任事者乎延納臺諫非不聴言也得無猶有<lb/>
避怨畏禍而不敢深言者乎中外臣子不間小大<lb/>
無不賜對許以盡言此固善矣豈無聞見輕信得<lb/>
<pb n="KR4d0266_SBCK_069-13b"/>
失相半或犯嚴忤勢而以言為諱者乎權貴近習<lb/>
無所親踈苟有弄權即從退斥此固肅矣豈無上<lb/>
畏聖明下憚物議或陽退隂進而害政無形者乎<lb/>
朝政修明矣必思或舉其小者近者而逺者大者<lb/>
未有講也邊備整輯矣必思或先其虚名末節而<lb/>
實務宿弊有未察也懲贓吏以惠民非不嚴也必<lb/>
恩以懲踈逺小吏之法為懲貴近權要之法也禁<lb/>
軍債以惠軍非不峻也必禁軍債剥割之意為禁<lb/>
債帥交結之意也以此推之其類非一惟<lb/>
陛下思之思之又重思之戒之戒之又重戒之則<lb/>
<pb n="KR4d0266_SBCK_069-14a"/>
聖徳日新　天命永保實　宗社無疆之休取<lb/>
進止<lb/>
　　　輪對第二劄子<lb/>
臣聞事君者必嚴進退之節用人者必飬其進退<lb/>
之節古之事君者三揖而進言其難進而緩也一<lb/>
辞而退言其易退而速也古之用人者進人以禮<lb/>
言其不誘之以爵禄之利也退人以禮言其不毁<lb/>
其廉耻之操也在下者以進退之節而嚴諸身凛<lb/>
凛然如執玉而憂其墜在上者以進退之節而養<lb/>
其下恤恤然如藝苗而望其成進退嚴然後廉耻<lb/>
<pb n="KR4d0266_SBCK_069-14b"/>
立亷耻立然後名節全名節全然後國家重故以<lb/>
西漢之盛治至於單于來朝而王莽以一孺子而<lb/>
取其國以東漢之衰微至於献帝不能自存而曹<lb/>
操終身不敢去臣位何也名節之立與不立而已<lb/>
然則名節之闗人國家豈細事哉臣竊觀近世之<lb/>
俗駸駸乎嚮於名節之不立矣公卿大夫以靖㳟<lb/>
為大躰有將順而無弼違百官有司以柔伏為厚<lb/>
徳有依阿而無奮發政事之得失巻舌而不敢議<lb/>
人物之忠邪閉目而不敢分以守正為拙以敢為<lb/>
為狂以中立不倚為後時以處穢田經為速化古<lb/>
<pb n="KR4d0266_SBCK_069-15a"/>
人進退之節往往視為迂闊無用之具矣此風一<lb/>
成豈國之福哉臣請試言其一二州縣之吏有以<lb/>
滿秩而去者有以成資而去者官期及代而不求<lb/>
去則士皆賤而笑之今　朝廷之百官未聞有以<lb/>
秩滿而去者亦未聞有以成資而者幸而其間有<lb/>
知亷耻者謁　朝廷而求去然其意未必誠也有<lb/>
以去為留者有以退為進者　朝廷未必信也幸<lb/>
而有誠欲去者　朝廷亦併以前之不誠者視之<lb/>
亦未必信也懷禄顧位惟恐失之此風一成豈國<lb/>
之福哉臣愚欲望　陛下明告大臣凡在朝之百<lb/>
<pb n="KR4d0266_SBCK_069-15b"/>
官或以三年為滿秩或以二年為成資其及代者<lb/>
朝廷以其賢而欲留之則卑之以再任不然<lb/>
朝廷隨其才力困其資格而畀之以外任何必以<lb/>
爵禄羈縻之使之裴囬傍徨欲留不可欲去不能<lb/>
進不以禮退不以義以壊其進退之節而納之於<lb/>
苟賤之地哉此亦長養名節之一端也取進止<lb/>
　　　輪對第三劄子<lb/>
臣聞法不難於立而難於守立法而能守雖非良<lb/>
法法無不行立法而不能守雖有良法法無不壊<lb/>
未必下之人敢壊法也或者上之人自立其法自<lb/>
<pb n="KR4d0266_SBCK_069-16a"/>
壊其法也故賈誼曰執此之政堅如金石行此之<lb/>
令信如四時據此之公無私如天地使金石有時<lb/>
而渝四時有時而反天地有時而私亦何足取信<lb/>
於天下哉臣竊見　陛下自臨御以來尤嚴銓試<lb/>
之法上至於公卿下及於大夫士近至於權貴逺<lb/>
至於寒畯其子弟以門䕃補官者非中銓試不許<lb/>
出官此非特為國選才也乃所以為公卿士大夫<lb/>
教養其子弟之才也此非特為國惜名噐也乃所<lb/>
以使權貴寒畯之子弟得之之難而愛惜其官也<lb/>
人惟教而成才然後可以使之臨民人惟愛惜其<lb/>
<pb n="KR4d0266_SBCK_069-16b"/>
官然後可以責之律己此近世之至良法也然臣<lb/>
竊怪有以國戚而與宫觀差遣者如張似續有以<lb/>
勲臣之後而特差帥司幹官差遣者如楊文昌有<lb/>
特令吏部差充憲司幹官差遣者如劉球此三人<lb/>
者問其嘗中銓試乎則皆曰未也臣聞古之行法<lb/>
者必自貴近始捨貴近而行於踈逺則天下不服<lb/>
法行而天下不服則法廢矣今有未嘗中銓試之<lb/>
人而得出官是銓試之法為虚噐也上之人自立<lb/>
其法而自壊其法欲法之必行得乎臣恐銓法自<lb/>
此而壊倖門自此而啟不學無能貪鄙不自愛之<lb/>
<pb n="KR4d0266_SBCK_069-17a"/>
人自此而進他日雖欲塞之烏得而塞之哉臣願<lb/>
陛下深詔執事自今以始有出於一時之除授而<lb/>
未察其嘗中銓試與否者令吏部勘當申尚書省<lb/>
及給舍䑓諫如係未經中銓試之人許宰執得以<lb/>
執奏給舍得以繳駮臺諫得以彈罷雖嶽廟宫觀<lb/>
帯貼職者亦在所不與蓋貼職者天子之優恩也<lb/>
非可假此而免試也嶽廟宫觀者雖非臨民也然<lb/>
已經出官則臨民之漸也非中銓試不以貼職而<lb/>
出官不以嶽廟宫觀而出官則倖門塞矣夫然後<lb/>
銓試之良法可以經乆而不壊出官而臨民可以<lb/>
<pb n="KR4d0266_SBCK_069-17b"/>
得人而不濫不勝天下國家之福取進止<lb/>
　　　論吏部恩澤之敝劄子<lb/>
臣聞為國者以法從人不若以人從法以人從法<lb/>
則公道行而私欲止以法從人則公道止而私欲<lb/>
行私欲一行士夫争奪之門所以四闢而不可禁<lb/>
胥吏受賕之淵所以百孔而不可窒也法之敝莫<lb/>
不然而銓法為甚士大夫之有任子此　本朝之<lb/>
仁恩至深至渥也為人祖父者宜體　朝廷之<lb/>
意均雨露之恩可也蓋鳲鳩之哺子也旦則自上<lb/>
而下莫則自下而上故其均也今則不然有所謂<lb/>
<pb n="KR4d0266_SBCK_069-18a"/>
父祖遺囑者亦聴其奏補且夫奏補自有成法又<lb/>
焉用遺囑乎愛憎之或偏則有遺囑死生之或乱<lb/>
則有遺囑故有奪嫡以與庻者有舍子而與孫者<lb/>
其敝至衆也使其任偏愛出乱命猶不當從也況<lb/>
有假託而偽為之者乎此以法從人者一也又有<lb/>
諸子已補官而奏孫者甲房之孫補官者二而乙<lb/>
房之孫補官者一猶有余澤之一而甲孫之三者<lb/>
又欲得之問之則曰甲長孫之官者生前之奏也<lb/>
此不當理為輪房之次數也甲次孫之官者身後<lb/>
之奏也乙孫之官者亦身後之奏也謂生前之奏<lb/>
<pb n="KR4d0266_SBCK_069-18b"/>
不當理為輪房之次數身後之澤甲乙二孫既各<lb/>
得其一則其餘澤復當㱕於我矣不知夫身前後<lb/>
身之所奏皆君恩也豈有身前者不理為次數而<lb/>
身後者乃理為次數乎豈有甲孫之得者三人而<lb/>
乙孫之得者止一人乎此以法從人者二也又奏<lb/>
孫之法有輪奏諸房已足尚有余數恩澤却依長<lb/>
子房分奏補者此亦不均之説也且如甲房之孫<lb/>
其數一乙房之孫其數五而祖之恩澤其數六必<lb/>
也甲與乙各得其三斯均矣今也甲房之孫奏一<lb/>
人焉乙房之孫奏一人焉其三則誰得之甲房之<lb/>
<pb n="KR4d0266_SBCK_069-19a"/>
曾孫曰我當得之乙房之孫争之曰不有法乎法<lb/>
之説不曰輪奏諸房已足然後及長房乎今我本<lb/>
房孫之未官者尚四人焉奏未足也何得舍孫而<lb/>
奏曾孫乎爭之不决訟之不己盖由不均之故也<lb/>
此以法從人者三也又被䕃補人已命未受者聴<lb/>
改授餘親未有期限之説也既而申嚴之曰未受<lb/>
而身亡者方一年別奏此法善矣既而又申嚴之<lb/>
曰持服人不應受命而寄納未服闋而身亡者方<lb/>
許改奏其餘巧説縁故經隔年嵗等事不合改奏<lb/>
此法益善矣而近時議者乃請曰如實有事故者<lb/>
<pb n="KR4d0266_SBCK_069-19b"/>
乞與改奏且夫所謂事故者自知其出一年之期<lb/>
限必巧為多方之縁故皆挾情以破法者也安得<lb/>
所謂實者哉此以法從人者四也臣愚欲乞痛革<lb/>
其敝凡奏補恩澤有引祖父遺囑者不與有稱生<lb/>
前所奏不理為次數者不與有一房之孫獨多而<lb/>
引輪奏未足之說者不與有被䕃人未受身亡而<lb/>
出違一年之限者不與如此則爭者息而訟者服<lb/>
矣不惟長仕族遜悌之風亦以宏　聖朝均一之<lb/>
澤又以塞胥吏受賕之一孔如有秋豪可採欲乞<lb/>
裁自　聖断詔有司推而行之取進止<lb/>
<pb n="KR4d0266_SBCK_069-20a"/>
　　　論吏部酬賞之敝劄子<lb/>
臣聞春雨秋霜同夕而降上天不能以宰萬物賞<lb/>
慶刑威同日而施聖人不能以馭羣臣昔堯之斥<lb/>
共工不以其方命之罪為可恕而復行僝功之賞<lb/>
舜之殛鯀不以其汨陳之罪為可畧而復旌其治<lb/>
水之勤何也賞罰固不可同日而施也<lb/>
本朝之銓法若監司若守貳若令録而下在官之<lb/>
日有某労者賞集其事者賞皆報其一任之勤而<lb/>
不以罪行也賞典之説曰諸任滿應賞而本任犯<lb/>
贓及私罪重若公罪降官或本職曠闕者不賞此<lb/>
<pb n="KR4d0266_SBCK_069-20b"/>
法善矣至於有以臺諫彈罷者以監司守臣劾罷<lb/>
者亦請於吏部曰我在任有某賞今當與我也又<lb/>
我雖非善罷而未嘗經取勘躰究也又曰我之賞<lb/>
以某事我之罷不以某事也且夫或䑓諫之所彈<lb/>
或監司守臣之所劾　朝廷從而罷之必以為有<lb/>
罪而罷也或未嘗經躰究或未嘗經取勘<lb/>
朝廷所以保全且不以一吏而興大獄也其在銓<lb/>
法以言罷者監司守貳則踰年而後得祠禄其餘<lb/>
則乆而後得謁吏部或赦而後謁吏部某所踐厯<lb/>
考不理為考任不理為任也何也有罪故也夫考<lb/>
<pb n="KR4d0266_SBCK_069-21a"/>
任且不理而獨欲理酬賞乎有罪之未幾而論其<lb/>
功行罰之方新而畀其賞是春雨秋霜同夕而降<lb/>
也何以示勸懲於羣臣乎臣愚欲乞自今以始凡<lb/>
監司守貳令録而下凡以臺諫之所彈監司守臣<lb/>
之所劾而罷者在任之賞不以何等色目令吏部<lb/>
並不得推行以革濫賞之敝取進止<lb/>
　　　論吏部差注之敝劄子<lb/>
臣聞銓法之要在於使通者塞塞者通如臣前之<lb/>
二説欲革恩澤之敝革酬賞之敝使法不出於二<lb/>
而出於一吏守其一而不得賣其二是使通者塞<lb/>
<pb n="KR4d0266_SBCK_069-21b"/>
也然則何為使塞者通乎尚書左銓差注之闕來<lb/>
者以格而得注者以格而授既流通無滯而不塞<lb/>
矣然猶有小塞而未通者京朝官授諸司幹官是<lb/>
也幹官之格有以通判資序而授者有以第二任<lb/>
知縣資序而授者嗇其與所以重其官也然挾通<lb/>
判之資者可以入破格之太守挾第二任知縣之<lb/>
資者可以入破格之郡丞彼豈肯折而入於幹官<lb/>
乎是故尚左之幹官髙者不肯入卑者不得入於<lb/>
是掲闕于墻壁有九年而不授者若廣東提刑司<lb/>
幹辨公事是也有七年而不授者若廣西提举司<lb/>
<pb n="KR4d0266_SBCK_069-22a"/>
幹辨公事是也有六年而不授者若廣東經畧安<lb/>
撫司幹辨公事是也此所謂塞而不通者也臣愚<lb/>
欲乞用吏部通差之法如諸路帥憲漕鹽茶常平<lb/>
之司除參議機宜主管宫等闕差注無滯之外有<lb/>
所謂幹辨公事一闕如或在近地而出闕半年不<lb/>
授者在逺地如川廣而出闕一季不授者許令尚<lb/>
書左選權發下侍郎左選差注經任有舉主関陞<lb/>
職令者一次庻幾尚左不至於有闕而無員侍左<lb/>
不至於有員而無闕是則臣之所謂塞者使之通<lb/>
也臣所領尚左銓綜之職其事有三曰差注曰酬<lb/>
<pb n="KR4d0266_SBCK_069-22b"/>
賞曰恩澤三者之敝去則銓曹之法清矣取進止<lb/>
　　　己酉自筠州赴　行在奏事十月初三日<lb/>
　　　上殿第一劄子<lb/>
臣聞天下有無形之禍僣非權臣而僣於權臣擾<lb/>
非盜賊而擾於盜賊强非夷狄而强於夷狄其惟<lb/>
朋黨之論乎蓋欲激人主之怒莫如黨論欲盡逐<lb/>
天下之君子莫如黨論欲盡空天下之人才莫如<lb/>
黨論族親黨也交游黨也薦引黨也欲陷一士止<lb/>
扵一士而已矣至舉而名之以黨則族親也交㳺<lb/>
也所薦引也可一網而盡矣漢之黨錮唐之牛李<lb/>
<pb n="KR4d0266_SBCK_069-23a"/>
是也本朝　仁宗之世始於宰臣吕夷簡與諫官<lb/>
范仲淹交論上前遂黜仲淹而諫官髙若訥盡指<lb/>
欧陽修尹洙之徒為仲淹之黨一切貶逐未幾<lb/>
仁宗感悟大用仲淹而召用修與洙不惟黨禍遂<lb/>
息而已至於與　仁宗同致慶曆之治者乃前日<lb/>
所謂黨人者也其後紹聖崇觀之間宰臣章子厚<lb/>
蔡京盡指司馬光蘓軾之徒凡元祐之忠臣義士<lb/>
三百余人目為姦黨斥逐禁錮死徒殆盡君子盡<lb/>
逐小人滿朝馴致靖康之變黨人則一空矣國家<lb/>
之禍何如哉臣竊觀近日以来朋黨之論何其紛<lb/>
<pb n="KR4d0266_SBCK_069-23b"/>
如也有所謂甲宰相之黨有所謂乙宰相之黨有<lb/>
所謂甲州之黨有所謂乙州之黨有所謂道學之<lb/>
黨有所謂非道學之黨是何朋黨之多歟且天下<lb/>
士大夫孰不由宰相而進者進以甲宰相一日甲<lb/>
罷則盡指甲之人以為甲之黨而盡逐之進以乙<lb/>
宰相一日乙罷則又盡指乙之人以為乙之黨而<lb/>
盡逐之若夫甲州之士乙州之士道學之士非道<lb/>
學之士好悪殊而嚮皆異則相攻相擯莫不皆然<lb/>
黨論一興臣恐其端發於士大夫而其禍及於天<lb/>
下國家前事已然矣可不懼哉臣願　陛下建皇<lb/>
<pb n="KR4d0266_SBCK_069-24a"/>
極於聖心酌大公於天下公聼並觀壊植散群曰<lb/>
賢者曰才者曰忠正者曰君子者從而用之勿問<lb/>
其某黨某黨也曰不肖者曰不才者曰邪佞者曰<lb/>
小人者從而廢之勿問其某黨某黨也在廷之臣<lb/>
有復陳黨論於前者取其尤者而斥之聲其罪於<lb/>
天下則黨論不攻而自破矣復二帝三王之中道<lb/>
以消漢康靖康之顯禍惟　陛下留神取進止<lb/>
　　　第二劄子<lb/>
臣竊觀　陛下臨御以來聖徳日新聖政日美一<lb/>
賞一罰春生秋殺一號一令雷動風散緫攬天下<lb/>
<pb n="KR4d0266_SBCK_069-24b"/>
之大柄而㱕之於獨断凛凛乎漢宣帝唐大宗之<lb/>
上矣然古之帝王固有知以一已攬其權而不然<lb/>
臣下竊其權者大臣竊之則權在大臣大將竊之<lb/>
則權在大將外戚竊之則權在外戚近習竊之則<lb/>
權在近習竊權之最難防者其惟近習乎蓋近習<lb/>
之在君側何起居之不侍何言語之不聞君喜知<lb/>
喜君怒知怒未命而唯唯未語而諾諾此其所以<lb/>
能測人主幾㣲之指而遂至於竊其廢置予奪之<lb/>
權也非敢公竊之也能測之斯能竊之矣甚者至<lb/>
於政事之罷行出於此軰之議論人才之進退出<lb/>
<pb n="KR4d0266_SBCK_069-25a"/>
於此軰之抑揚外廷之章奏此軰得以去取羣臣<lb/>
之献納此軰與之表裡事至於此豈惟私測之而<lb/>
已也人主威福之大權彼皆得而公竊之矣周之<lb/>
棸子内史秦之景監趙髙漢之洪恭石顯唐之鄭<lb/>
注王叔文仇士良田令孜皆是物也今<lb/>
陛下始初清之日福威玉食莫不惟辟禮樂征伐<lb/>
莫不自天豈容有此而近者乃有以招權用事自<lb/>
抵譴黜　陛下赫然震怒屏之外服此天下所<lb/>
以詠歌奮激仰服　聖断而不能自己也大抵近<lb/>
習者便嬖使令之臣也宰執者輔賛彌縫之臣也<lb/>
<pb n="KR4d0266_SBCK_069-25b"/>
侍從者論思献納之臣也臺諫箴規君徳糾逖官<lb/>
邪之臣也是數人者各盡其公互防其私而不相<lb/>
附麗則　朝廷正而天下治在　哲宗時范祖禹<lb/>
為諫官其東鄰官官陳衍園亭在焉衍至園中不<lb/>
敢髙聲謂同列曰范諫議一言到上前吾軰不知<lb/>
死所矣此近習之臣與臺諫之臣兩不相通所以<lb/>
致元祐之治在　徽宗時王黼為宰相與官官梁<lb/>
師成鄰居一日帝幸黼私第徘徊觀覽適見其後<lb/>
戸與師成後戸相通帝大不樂此近習之臣與宰<lb/>
執之臣合而為一所以致靖康之變若使内廷之<lb/>
<pb n="KR4d0266_SBCK_069-26a"/>
近習與外朝之群臣合而為一則人主之燕私人<lb/>
主之嚬笑下皆得而知矣羣臣之姦邪天下之情<lb/>
偽上皆不得而聞矣唐庚曰奴婢同則家道危臣<lb/>
下同則人主孤可不懼哉可不懼哉　陛下察之<lb/>
察之又重察之防之防之又重防之不勝天下國<lb/>
家之福取進止<lb/>
　　　第三劄子<lb/>
臣於當世之利病既畧陳一二矣請復陳帝王治<lb/>
道之要其大槩有五一曰勤二曰儉三曰断四曰<lb/>
親君子五曰奬直言惟能勤則一日之中親學問<lb/>
<pb n="KR4d0266_SBCK_069-26b"/>
機務之時常多親燕逰逸樂之時自少矣惟能儉<lb/>
則浮費盡省而用自足國用既足而民可寛矣惟<lb/>
能断則依違牽制之情皆不得而奪險詖私謁之<lb/>
事皆不得而至矣惟能親君子則正言日聞正行<lb/>
日見而小人自踈君徳自進矣惟能奬直言則不<lb/>
諱之門開敢言之風振下情日通姦邪日消矣雖<lb/>
然治道有五而行之者一曰誠而已必也自信之<lb/>
心先立於内自文之行不著於外以聖人之道為<lb/>
必可行以帝王之治為必可致力行之而不息固<lb/>
執之而不移此之謂誠不然迹試之心翫之初行<lb/>
<pb n="KR4d0266_SBCK_069-27a"/>
之終違之或先之以勤儉而繼之以驕奢或言之<lb/>
以寛䘏而行之以刻剥或外示親賢而内憚其正<lb/>
或陽為好直而隂悪其犯皆非所謂誠也其去五<lb/>
者之治道愈逺矣故記曰意誠而後心正心正而<lb/>
後身修身修而後家齊家齊而後國治國治而後<lb/>
天下平此堯舜禹湯文武周公孔子心法之至要<lb/>
也　陛下聖質天縱聖學自得亦何待愚臣之言<lb/>
臣願　陛下尊其所聞行其所知先立一誠於<lb/>
聖心以力行五者之治道則二帝三王可一舉足<lb/>
而至矣惟　陛下加之意取進止<lb/>
<pb n="KR4d0266_SBCK_069-27b"/>
　　　輪對劄子<lb/>
臣聞保國之大計在結民心結民心在薄賦㰸薄<lb/>
賦㰸在節財用臣伏見　陛下深詔執事㑹計邦<lb/>
財出入國用盈虚之數臣仰測　聖意將有以節<lb/>
財用薄賦㰸以結斯民之心此宗社生靈萬世之<lb/>
盛福也然臣嘗為　陛下深思其說以為<lb/>
陛下雖有薄賦㰸之心恐未得薄賦㰸之道雖有<lb/>
節財用之心恐未得節財用之䇿也何以言未得<lb/>
薄賦㰸之道且今之財賦有地基茗課之征有商<lb/>
賈関市之征有皷鑄榷酤之入有鬻爵度僧之入<lb/>
<pb n="KR4d0266_SBCK_069-28a"/>
猶曰非取於農民也而取於農民者其目亦不少<lb/>
矣民之輸粟於官者謂之苗舊以一斛輸一斛也<lb/>
今則以二斛輸一斛矣民之輸帛於官者謂之税<lb/>
舊以正絹為税絹也今則正絹之外又有和買矣<lb/>
民之鬻帛於官者謂之和買舊之所謂和買者官<lb/>
給其直或以錢或以塩今則無錢與塩矣無錢尚<lb/>
可也無塩尚可也今又以絹估直倍其直而折輸<lb/>
其錢矣民之不役於官而輸其僦直者謂之免役<lb/>
旧以税為錢也税畒一錢者輸免役一錢也今則<lb/>
嵗增其額而不知所止矣民之以軍興而暫佐師<lb/>
<pb n="KR4d0266_SBCK_069-28b"/>
旅征行之費者因其除軍帥謂之經制使也於是<lb/>
有經制之錢既而經制使之軍已罷而經制錢之<lb/>
名遂為常賦矣因其除軍帥謂之緫制使也於是<lb/>
有緫制之錢既而緫制之軍已罷而緫制錢又為<lb/>
常賦矣彼其初也吾民之賦止於粟之若干斛帛<lb/>
之若干匹而已今既一倍其粟數倍其帛矣粟帛<lb/>
之外又數倍其錢之名矣而又有月椿之錢又有<lb/>
板帳之錢不知㡬倍於　祖　宗之旧又㡬倍於<lb/>
漢唐之制乎此猶東南之賦臣所知者也至於蜀<lb/>
民之賦其額外無名者臣不得而知也<lb/>
<pb n="KR4d0266_SBCK_069-29a"/>
陛下今欲薄賦㰸有司且曰無以供經常之費也<lb/>
臣故曰　陛下雖有薄賦㰸之心恐未得薄賦㰸<lb/>
之道也何以言未得節財用之策葢國家之用有<lb/>
可得而節者有不可得而節者如宫室車服之用<lb/>
如祠祀之用如交聘之用如餉師之用此不可得<lb/>
而節者也然古者國貧則君服大布之衣年饑則<lb/>
路馬不食榖君不祭肺八蜡不通然則宫室衣服<lb/>
祠祀之用亦有可節者矣而況今之祠祀又非古<lb/>
之祠祀也車服之飾兵衛之衆錫賚之恩㡬倍於<lb/>
古耶雖然猶曰事天地也事宗廟也事百神也是<lb/>
<pb n="KR4d0266_SBCK_069-29b"/>
不可節也至百官之冗百吏之冗師旅之冗是獨<lb/>
不可求所以節之乎　髙宗南渡以來如節度使<lb/>
不畀真俸矣雖然猶曰某有某戰之功不可减也<lb/>
至於將相積官而除者王族戚里近習官寺積恩<lb/>
而除者是獨不可减乎如國家之官帑有左帑矣<lb/>
天子之私蔵有内帑矣且天下之財孰非天子之<lb/>
有今也有私蔵焉已非先王之制矣而又有曰封<lb/>
樁者焉又有曰南帑者焉南帑今為西上帑矣左<lb/>
帑之用西上帑之用則　朝廷之經費也所謂封<lb/>
樁何為者也不過浚所入之贏以入封樁又浚封<lb/>
<pb n="KR4d0266_SBCK_069-30a"/>
樁之贏以入内帑而已天下之財入於内帑則豈<lb/>
復可得而稽亦豈復得而節哉内帑所在人有覦<lb/>
心至使人主不敢一顰一笑也一顰一笑則宫闈<lb/>
左右望賜矣人主不敢一遊一豫也一遊一豫則<lb/>
宫闈左右望賜矣人主不敢一飲一食也一飲一<lb/>
食則宫闈左右望賜矣人主之奉幾何而浮費或<lb/>
相什伯或相千萬矣此獨不可節耶而臣見其費<lb/>
之增也未見其費之節也臣故曰　陛下雖有節<lb/>
財用之心恐未得節財用之䇿也今竭東南之財<lb/>
而支天下之全費見内帑之富而忘斯民之日貧<lb/>
<pb n="KR4d0266_SBCK_069-30b"/>
而議者乃曰有司不能為　陛下節財也不知有<lb/>
司安能節財節財在　陛下而己臣願<lb/>
陛下明詔大臣立為法制凡内帑出入皆令領於<lb/>
版曹而經於中書制之以印劵而覆之以給舍其<lb/>
大過之恩幸無功之錫予皆得執奏而繳駮之<lb/>
太祖皇帝嘗令後苑造一薰籠數日不至帝責怒<lb/>
左右對以事下尚書省尚書省下本部本部下本<lb/>
寺本寺下本局覆奏又得㫖依方下製造乃進御<lb/>
以經厯諸處故也帝怒問宰相趙普曰我在民間<lb/>
時用數十錢可買一薫籠今為　天子乃數日不<lb/>
<pb n="KR4d0266_SBCK_069-31a"/>
得何也普曰此是自來條貫不爲　陛下設乃爲<lb/>
陛下子孫設使後代子孫若非理製造奢侈之物<lb/>
破壊錢物以經諸處行遺湏有臺諫理㑹此條貫<lb/>
深意也　太祖大喜曰此條貫極好　仁宗皇帝<lb/>
寳元慶厯四嵗之間兩命羣臣議行减省韓琦言<lb/>
欲省浮費莫如自宫掖始於是内庭不急之用悉<lb/>
行裁减惟　陛下推廣　太祖　仁宗之徳意<lb/>
而立經乆一定之法度此亦節用之大端也至於<lb/>
宫室車服祠祀之過制百官百吏三軍之冗食中<lb/>
外官吏賜予之濫費亦皆議所以裁節之者<lb/>
<pb n="KR4d0266_SBCK_069-31b"/>
陛下馭幸以示恩有司執法以任怨下之人亦曰<lb/>
非上之不與也有司之法也又何怨之有浮費既<lb/>
節帑蔵自充則不惟不取外帑以入内帑而已亦<lb/>
可如　祖　宗之時間出内帑以佐外帑矣不惟<lb/>
内帑可出以佐外帑而已如封樁亦可併省而㱕<lb/>
於左帑矣不惟封樁可併而已如印造楮劵之數<lb/>
亦可少减鬻爵度僧之政亦可暫罷以待軍興不<lb/>
時之湏矣蓋用節而後財可積財積而後國可足<lb/>
國足而後賦可减賦减而後民可富民富而後邦<lb/>
可寧不然日復一日嵗復一嵗臣未知其所終也<lb/>
<pb n="KR4d0266_SBCK_069-32a"/>
惟　陛下夙夜憂思而速圖之臣不勝愚忠<lb/>
　　　　貼黄云<lb/>
　臣近因接送虜使往來盱眙聞新酋用其宰臣<lb/>
　之策蠲民間房園地基錢又罷鄉村官酒坊又<lb/>
　减塩價又除田租一年竊仁義假王政以誑誘<lb/>
　中原之民又使虚譽達於吾境此其用意不可<lb/>
　不察<lb/>
<pb n="KR4d0266_SBCK_069-32b"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第六十九終<lb/>
</p>
<p>
</p>
  </div>
</body>
</text>
</TEI>
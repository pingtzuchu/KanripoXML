<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_094-1a"/>
誠齋集卷第九十四<lb/>
　　　　　　　廬陵楊　万里　廷秀<lb/>
　庸言<lb/>
　　　庸言十六<lb/>
楊子曰二程子之學以仁為覺以敬為守以中為<lb/>
居以誠為㱕以致知為入以明道不計㓛為用而<lb/>
韓子曰軻死不得其傳其真不得其傳耶其真不<lb/>
見其傳耶<lb/>
楊子曰天下有至樂不笙磬而雅不芻豢而腴不<lb/>
麴蘖而酣君子趨焉衆人去焉是未可以語夫俗<lb/>
<pb n="KR4d0266_SBCK_094-1b"/>
也顔子不以一瓢易五鼎乃在於不逺復之一爻<lb/>
楊子雲不以餓顯易禄隱乃在於太元之一書其<lb/>
可樂者安在哉使其有可樂必有以易其樂<lb/>
楊子曰公都子之問孟子其性之說有三告子曰<lb/>
性無善無不善此釋氏之論也或曰性可以為善<lb/>
可以為不善此楊雄氏之論也或曰有性善有性<lb/>
不善此韓愈氏之論也孟子之時已有三家者流<lb/>
之說矣言性者不入于釋必入于楊不入于楊必<lb/>
入于韓此三家者流之所知也不入于孟而入于<lb/>
公都豈三家者流之所知<lb/>
<pb n="KR4d0266_SBCK_094-2a"/>
楊子曰盡衣冠之法至三代則踈禹貢之法至商<lb/>
則宻<lb/>
楊子曰聖人之道猶天也一目仰之與萬目仰之<lb/>
見之者孰大聖人之經猶的也一人射之與百人<lb/>
射之中之者孰多<lb/>
楊子曰以禮制俗古也以俗制禮古乎哉漢武帝<lb/>
招儒生集方士雜議博採制作之勞終身不離於<lb/>
稽古而禮文之事終身不離於世俗去委巷而之<lb/>
委巷何也以禮制俗以俗制禮之異也<lb/>
或曰孟子荅公都子之問性曰情曰心曰才何也<lb/>
<pb n="KR4d0266_SBCK_094-2b"/>
楊子曰安之之謂情彂之之謂心能之之謂才三<lb/>
者一性之妙用也三者毁無以見性<lb/>
楊子曰法無不良良而變則弊者起法無難復復<lb/>
而揺則良者遷<lb/>
楊子曰人之於善最患於賤其所巳得而貴其所<lb/>
未得未得之患得之既得之患不得之貴與賤之<lb/>
心相為循環非終其身循環其巳乎<lb/>
楊子曰夜氣氣之㱕根也平旦之氣氣之將春也<lb/>
自此以徃其徽緒千萬而其大變有五然於五大<lb/>
變之中其存者二其居存亡之間者一其亡者二<lb/>
<pb n="KR4d0266_SBCK_094-3a"/>
曰夜氣曰平旦之氣曰且晝之所為曰梏之反覆<lb/>
曰違禽獸不逺二者存吾徒可以自賀一者居存<lb/>
亡之間吾徒可以自警二者之亡吾徒可不大懼<lb/>
哉<lb/>
楊子曰欲善易信善難故可欲之善不如有諸巳<lb/>
之信且何必二帝三王之善欲之而不信之之為<lb/>
不可也匹夫之言非聖人之言然有能信之者可<lb/>
以王天下故髙祖之開基信三老仁義之一言也<lb/>
異端之學非大經之學然有能信之者可以治天<lb/>
下故孝文之致平信黄老清淨之一言也不然前<lb/>
<pb n="KR4d0266_SBCK_094-3b"/>
尭後舜左周右孔日陳於前朝聞之夕棄之<lb/>
楊子曰尭舜之允執厥中與求雞犬之放同一警<lb/>
孟子之免郷人與耻指屈之疾同一憤<lb/>
楊子曰古人之言意愈切者辞愈緩孟子告齊宣<lb/>
王當其責王臣之友不知其責士師當其責士師<lb/>
不知其責王<lb/>
　　　庸言十七<lb/>
楊子曰修身在立主立主在有力孟子曰先立乎<lb/>
其大者此修身而立主者也易曰雷在天上大壯<lb/>
君子以非禮勿履夫惟有雷在天上之力然後能<lb/>
<pb n="KR4d0266_SBCK_094-4a"/>
為非禮勿履之事此立主而有力者也修身而立<lb/>
主立主而有力斯人也不曰真大丈夫孰為真大<lb/>
丈夫<lb/>
楊子曰古之人責人有終責巳無終<lb/>
楊子曰齊荘公設勇爵以募勇士而得殖綽郭最<lb/>
孟子設天爵以募天民吾聞其語矣未見其人也<lb/>
楊子曰赤子失其母而鄰之母乳之貌非母也聲<lb/>
非母也而撫之則母也朝而啼夕而笑始乎鄰卒<lb/>
乎母矣烏知鄰母之非吾母歟惟民亦然為人上<lb/>
者乃使鄰之母得乳吾之赤子何哉<lb/>
<pb n="KR4d0266_SBCK_094-4b"/>
楊子曰一杯之水不能勝一車薪之火仁之細也<lb/>
五糓不熟不如荑稗仁之粗也細則㓛不大粗則<lb/>
力不精<lb/>
或問孟子曰伊尹以尭舜之道要湯君可要乎楊<lb/>
子曰君求於臣可臣求於君不可<lb/>
或曰孔子主彌子則衛卿可得孔子何愛於主之<lb/>
以得其位行其道哉楊子曰孔子之與衛卿不可<lb/>
以兩得也得衛卿則䘮孔子矣非衛卿之能䘮孔<lb/>
子也自彌子而得衛卿則足以䘮孔子矣孔子如<lb/>
此其巍巍也而一主彌子即䘮孔子故孟子曰使<lb/>
<pb n="KR4d0266_SBCK_094-5a"/>
孔子而主癰疽瘠環則不足以為孔子<lb/>
或曰百里奚之非自鬻孟子言之明矣若夫宫之<lb/>
竒與百里奚之諌與不諫臣子冝孰則楊子曰宫<lb/>
之竒哉然則孟子之言曰宫之竒諫百里奚不諫<lb/>
知虞公之不可諫而不諫可謂不智乎知虞公之<lb/>
将亡而先去之不可謂不智也孟子之言非歟曰<lb/>
是孟子之意也忠者臣之則智者臣之賊百里奚<lb/>
非虞之臣子乎君違不能諌而逆言之言吾知其<lb/>
不可諌國将亡不能死而又先去之智矣未知焉<lb/>
得忠故孟子與其智而巳矣與日月爭光者其惟<lb/>
<pb n="KR4d0266_SBCK_094-5b"/>
官之竒乎哉或曰百里奚死虞則何以有相秦之<lb/>
㓛曰為人臣者節至焉㓛次焉婦之事夫倚市門<lb/>
狎不逞夫病棄之家貧離之而曰克家乎臣之事<lb/>
主亦然虞在與在虞亡與亡則百里奚無相秦之<lb/>
㓛獨不可乎或曰然則孟子曰相秦而顯其君於<lb/>
天下可傳於後世不賢而能之乎此言何謂也曰<lb/>
去虞之智以㓛没罪相秦之賢以罪没㓛孟子乎<lb/>
哉<lb/>
或問孔子曰温故而知新可以為師何也楊子曰<lb/>
温故而知新豈特可謂一時之師哉為百世之師<lb/>
<pb n="KR4d0266_SBCK_094-6a"/>
可也然則其誰能之曰其惟孔子乎然則温故為<lb/>
難乎温故而知新為難乎曰温故非難也温故而<lb/>
知新則難也然則其孰為故孰為新曰古人巳徃<lb/>
之迹之謂故出古人故迹之外神而明之之謂新<lb/>
也<lb/>
楊子曰周籍之未去文武周公諸侯之深讎也及<lb/>
其既去國之八百為七十二七十二為六七當此<lb/>
之時必有思其深讎而一可得者矣<lb/>
或曰閔子不肯為季氏之臣悪季氏之專魯而不<lb/>
忍汙其身也孔子於季桓子乃有行可之仕何也<lb/>
<pb n="KR4d0266_SBCK_094-6b"/>
楊子曰佛盻公山之召猶欲徃况季氏乎且夫子<lb/>
之仕於季桓子也而豈徒哉<lb/>
楊子曰舜寕失不經而後世不失不辜白失不應<lb/>
為之法始也孔子有不稅冕而行而後世有稅冕<lb/>
而不得行自夫檀去官之法始也而天下不治則<lb/>
上之人從而尤之曰法未宻也噫<lb/>
　　　庸言十八<lb/>
楊子曰以位為賢陽貨賢於仲尼以貲為賢季氏<lb/>
賢於顔子<lb/>
或問孔子謂季氏八佾舞於庭是可忍也孰不可<lb/>
<pb n="KR4d0266_SBCK_094-7a"/>
忍也何也楊子曰忍始於八佾終於弑父與君<lb/>
楊子曰衣有破𥙷則金人有過𥙷則賢<lb/>
楊子曰春秋以一字為褒貶易以一字為義理<lb/>
楊子曰易六藝之首種也天穀之羲播之文王茅<lb/>
之周公仲尼甲折之<lb/>
楊子曰一思而是非之心明再思而利害之心生<lb/>
利害之心生而是非之心昏矣學者警之<lb/>
或問横渠子云日質本隂月質本陽何謂也楊子<lb/>
曰日火也火者天地之中女月水也水者天地之<lb/>
中男又問陽䧟於隂為水附於隂為火何謂也曰<lb/>
<pb n="KR4d0266_SBCK_094-7b"/>
男以陷言女以麗言<lb/>
或問夷狄之有君不如諸夏之亡何也楊子曰狄<lb/>
宜無而有夏宜有而無<lb/>
或問仁人心也義人路也楊子曰無心烏生無路<lb/>
為行<lb/>
或問荘子曰聖人觀於天而不助何謂也楊子曰<lb/>
循天理之謂觀加人力之謂助<lb/>
楊子曰色斯舉矣有未色而舉者賢者避世其次<lb/>
避地是也翔而後集有翔而不隼者危邦不入乱<lb/>
邦不居是也<lb/>
<pb n="KR4d0266_SBCK_094-8a"/>
楊子曰國語謂擇福莫若重擇禍莫若輕自以為<lb/>
智矣不知夫福者競之端禍者盈之報擇福以輕<lb/>
其禍猶重而况擇福之重者乎使此智可行則李<lb/>
斯之禍免矣<lb/>
或問晋文公譎而不正齊桓公正而不譎何如楊<lb/>
子曰文視諸侯則正視桓譎矣桓視文則正視三<lb/>
王譎矣<lb/>
楊子曰君子其上行道其次守道其上捐身其次<lb/>
㓗身<lb/>
楊子曰聖人以道行命中人以命行義<lb/>
<pb n="KR4d0266_SBCK_094-8b"/>
楊子曰天下不一則不治戰國是也不一則不乱<lb/>
秦是也<lb/>
或問何謂一何謂中楊子曰㑹之曰一約之曰中<lb/>
也<lb/>
楊子曰孔子登東山而小魯登太山而小天下而<lb/>
况君子登顔孟之東山登周孔之太山乎<lb/>
或問儒者謂封建不復古不復矣何如楊子曰孟<lb/>
欲天下定于一世儒欲天下定于萬世<lb/>
或問門人厚葬顔子夫子奚而不可也楊子曰顔<lb/>
之心門人知之乎知之者天子也然則顔之心奚<lb/>
<pb n="KR4d0266_SBCK_094-9a"/>
若曰顔之所耻門人之所榮顔之所榮門人之所<lb/>
耻<lb/>
楊子曰神有不能窮而化無不可知窮神則人不<lb/>
弱知化則天不強<lb/>
或問何謂窮神知化楊子曰神者心也化者天地<lb/>
萬物之變也不盡其心不逹其變<lb/>
楊子曰世之所謂為人者我知之矣其所騖者是<lb/>
也舉一世之所騖而不置者曰飲食男女焉而巳<lb/>
矣飲食男女之外無行焉是果古之所謂為人者<lb/>
耶古之所謂為人者何也將以並天地而三之焉<lb/>
<pb n="KR4d0266_SBCK_094-9b"/>
者也且天地若此其至大也吾人若此其至小也<lb/>
以至小並至大其必有以也將以其止於飲食男<lb/>
女之能而已耶抑不以其止於飲食男女之能而<lb/>
已也若曰以其止於飲食男女之能而巳也則夫<lb/>
飛焉者走焉者亦皆能吾人之所能也吾人能彼<lb/>
之所能而遽自以為足以並天地彼能吾人之所<lb/>
能乃不足以並吾人也今吾之所能未離乎彼之<lb/>
所能求以異乎彼且無以異乎彼也而欲以並彼<lb/>
之所不得並也遐矣哉<lb/>
　　　庸言十九<lb/>
<pb n="KR4d0266_SBCK_094-10a"/>
或問詩有六義何如楊子曰此説詩者失之也詩<lb/>
之体有三詩之作有三一曰風二曰雅三曰頌此<lb/>
詩之体也一曰興二曰賦三比此詩之作也何義<lb/>
之有<lb/>
或問陽貨饋孔子豚孔子受焉繆公亟餽子思鼎<lb/>
肉子思辞焉何也楊子曰推陽貨之饋不可以不<lb/>
受惟繆公之餽可以不受<lb/>
或問乾知大始坤作成物乾以易知坤以簡能何<lb/>
也楊子曰天因物故易地因天故簡<lb/>
或問易則易知簡則易從易知則有親易從則有<lb/>
<pb n="KR4d0266_SBCK_094-10b"/>
㓛有親則可乆有㓛則可大可乆則聖人之徳可<lb/>
大則賢人之業易簡而天下之理得矣何也楊子<lb/>
曰聖賢以易簡成小人以智巧敗易簡無佗因天<lb/>
下萬物之理而順之耳<lb/>
或問仰以觀於天文俯以察於地理是故知幽明<lb/>
之故原始反終故知死生之說何也楊子曰以地<lb/>
之明知天之幽以始之生知終之死見其一知其<lb/>
萬也何也明必有幽始必有終也其理必然不足<lb/>
怪也<lb/>
或問精氣為物遊魂為變是故知鬼神之情狀何<lb/>
<pb n="KR4d0266_SBCK_094-11a"/>
也楊子曰氣之精者凝而為物故有知而謂之神<lb/>
氣之逝者游而為變故無知而謂之鬼魂者氣也<lb/>
鬼者体也亦謂之魄故神存則物生神去則物死<lb/>
神者体之主人体者神之傳舎<lb/>
或曰作易者誰乎非聖人孰能之楊子曰非也然<lb/>
則孰作之曰天地然則天地能作易乎曰天地不<lb/>
能作易而能有易有易者具是理作易者書是理<lb/>
猶繪事焉物必有其生繪乃肖其生世無日星何<lb/>
從而繪日星世無山龍何從而繪山龍是故天地<lb/>
者易之生也易者天地之肖也彼以其天我以吾<lb/>
<pb n="KR4d0266_SBCK_094-11b"/>
乾彼以其地我以吾坤不觀乾坤二卦乎此之貴<lb/>
賤彼之早髙此之剛柔彼之動靜吉凶者其方物<lb/>
變化者其象形也故繫辞曰天尊地卑乾坤定矣<lb/>
卑髙以陳貴賤位矣動靜有常剛柔断矣方以類<lb/>
聚物以群分吉凶生矣在天成象在地成形變化<lb/>
見矣<lb/>
或問道者不可須臾離何也楊子曰人之於道猶<lb/>
魚之於水也魚可須臾離於水則人可須臾離於<lb/>
道<lb/>
楊子曰水為氷雨為雪精氣為物也聖人因其有<lb/>
<pb n="KR4d0266_SBCK_094-12a"/>
而處其有不以無廢有氷為水雪為雨遊魂為變<lb/>
也聖人因其無而聼其無不以有遁無異端反是<lb/>
也<lb/>
或問何謂鬼神之情狀楊子曰情存則神狀存則<lb/>
鬼<lb/>
或問通乎晝夜之道而知何也楊子曰晝則作夜<lb/>
則息死生一晝夜也晝夜一死生也<lb/>
或問今不如古信乎楊子曰奚而不信古者官人<lb/>
以世後世宫人以人古者士大夫専殺後世天子<lb/>
不専殺古者士死必以殉後世天子不以殉今不<lb/>
<pb n="KR4d0266_SBCK_094-12b"/>
如古奚而不信<lb/>
楊子曰有所忘則必有所不忘有所不忘則必有<lb/>
所忘<lb/>
楊子曰武帝問禹湯水旱厥咎何繇公孫弘對曰<lb/>
湯之旱桀之餘烈也弘之為湯諱巧矣桀亦無辞<lb/>
也至曰尭遭洪水未聞禹之有水也弘知為禹諱<lb/>
矣獨不為尭地乎獨不慮尭之有辞乎聖人未嘗<lb/>
諱過也獨諱天災乎為聖人諱過者小人之䛕也<lb/>
為聖人諱天災者又䛕之䛕也弘䛕湯而諱湯之<lb/>
旱諱湯而移之桀知桀之無辞而後彂也猶諱父<lb/>
<pb n="KR4d0266_SBCK_094-13a"/>
而移之盗也又以䛕湯者䛕禹又以諱禹者移之<lb/>
堯此䛕之窮也猶諱父而移之祖也尭固無辞也<lb/>
非惟無辞也猶將引咎以罪已也三聖一道也弘<lb/>
䛕其二毁其一豈惟毀其一又授尭之手而坐於<lb/>
桀之側尭亦無辞也桀何顔哉而弘獨有顔以見<lb/>
尭也臧文仲曰禹湯罪已由弘之言則臧文仲之<lb/>
言妄矣<lb/>
　　　庸言二十<lb/>
楊子曰成天下之事者譬之山行而攀木焉陟者<lb/>
以順攀為進降者以逆攀為進事之成豈一端而<lb/>
<pb n="KR4d0266_SBCK_094-13b"/>
巳哉<lb/>
楊子曰人有一足履甲之舟一足履乙之舟不惟<lb/>
不受於甲亦不受於乙人有一足居闑之内一足<lb/>
居闑之外不惟不信於外亦不信於内故髙帝曰<lb/>
陳平智有餘然難獨任<lb/>
楊子曰梓人能為明堂路寢而居無廬輪人能為<lb/>
乗輿王路而出無車仲尼能為尭舜禹湯文武周<lb/>
公之業而糧無餘<lb/>
楊子曰有諸巳而求諸人無諸巳而非諸人此君<lb/>
子之事也聖人不然有諸巳而不求諸人無諸巳<lb/>
<pb n="KR4d0266_SBCK_094-14a"/>
而不非諸人<lb/>
楊子曰喜者陽之循怒者隂之拂欲者陽之伸懼<lb/>
者隂之詘不動於隂陽之謂性動於隂陽之謂情<lb/>
動而復於不動是為聖賢君子動而不復不復而<lb/>
無不之也民斯為下矣彼異端者甚悪四者之情<lb/>
而求去之情可去性亦可去矣不惟性可去隂陽<lb/>
亦可去矣<lb/>
或問一隂一陽之謂道何謂也楊子曰一隂一陽<lb/>
而非道何者為道一隂一陽天地所不能逭也而<lb/>
况人物乎隂陽之在天地其位為髙下其精為日<lb/>
<pb n="KR4d0266_SBCK_094-14b"/>
月其運為寒暑其物為水火闕其一則天地息隂<lb/>
陽之在人物其耦為夫婦其親為父子其分為君<lb/>
臣其道為仁義其事為徳刑其類為君子小人中<lb/>
國夷狄禽獸闕其一則人物息天地也人物也均<lb/>
物也所以行天地人物者道也不能不有之謂物<lb/>
不得不行之謂道<lb/>
或問上繫首章既曰天尊地卑又曰乾坤定矣何<lb/>
謂也楊子曰天下有二易有造化之易有䇿書之<lb/>
易造化之易原乎太極䇿書之易成乎聖人易豈<lb/>
聖人之私書哉太極以易書示聖人聖人以易書<lb/>
<pb n="KR4d0266_SBCK_094-15a"/>
述太極如是而巳爾未喻曰聖人觀彼之天地得<lb/>
吾易之乾坤觀彼之卑髙得吾易之貴賤觀彼之<lb/>
動静得吾易之剛柔觀彼之方物得吾易之凶吉<lb/>
觀彼之形象得吾易之變化天之除虗嘗假手於<lb/>
成湯天之作易亦假手於三聖<lb/>
楊子曰克已復禮不可以有已爲仁由已不可以<lb/>
無巳<lb/>
或問渉世當若之何楊子曰寕得罪於君子母得<lb/>
罪於小人得罪於君子君子必察得罪於小人小<lb/>
人必殺<lb/>
<pb n="KR4d0266_SBCK_094-15b"/>
楊子曰古之法亦䟽矣未若後世之備也舜寕失<lb/>
不經未有不應為之章也孔子不稅冕而行未有<lb/>
擅去宫之章也<lb/>
或問賜自以不如囬為其聞一知二聞一知十之<lb/>
相逺也何如楊子曰子貢聞一知二多矣聞一知<lb/>
十可乎<lb/>
或問孔子謂曾子曰吾道一以貫之又謂子貢曰<lb/>
吾道一以貫之何謂一楊子曰入乎君臣父子仁<lb/>
義禮樂之謂一出乎君臣父子仁義禮樂之謂二<lb/>
然則孰為三曰楊墨也申韓也釋老也<lb/>
<pb n="KR4d0266_SBCK_094-16a"/>
或問韓子歐陽子何人也楊子曰聖之徒也何以<lb/>
知之曰孟子曰能言距楊墨者聖人之徒也孟子<lb/>
能言距楊墨者也韓子歐陽子能言距釋老者也<lb/>
能言距楊墨者為聖之徒能言距釋老者非聖之<lb/>
徒乎然則或謂二子未知道也信乎曰二子之未<lb/>
知道其未知君臣父子仁義禮樂之道乎抑亦未<lb/>
知清淨寂滅虚玄空無之道乎不知乎前二子焉<lb/>
得為聖之徒不知乎後二子焉得為非聖之徒<lb/>
或問何謂安其身而後動楊子曰安在動後非憂<lb/>
則悔又問何謂慮其交而後求楊子曰慮在求後<lb/>
<pb n="KR4d0266_SBCK_094-16b"/>
非辱則累<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第九十四終<lb/>
</p>
<p>
</p>
  </div>
</body>
</text>
</TEI>
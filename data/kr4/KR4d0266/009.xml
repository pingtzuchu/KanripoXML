<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_009-1a"/>
誠齋集巻第九<lb/>
　　　　　　　廬陵楊　萬里　廷秀<lb/>
　詩<lb/>
　　荆溪集<lb/>
　　　上巳<lb/>
上巳春陰政未開寒牎愁坐冷於灰凍蠅觸紙飛<lb/>
還落仰面翻身起不來<lb/>
雨冷風酸數日强老懐不可更禁當春寒幸自㱕<lb/>
將去喚取重來是海棠<lb/>
正是春光最盛時桃花枝映李花枝鞦韆日暮人<lb/>
<pb n="KR4d0266_SBCK_009-1b"/>
㱕盡只有春風弄彩旗<lb/>
　　　寒食雨作<lb/>
雙燕衝簾報禁煙喚驚晝夢聳詩肩晩寒政與花<lb/>
爲地曉雨能令水作天桃李海棠聊病眼清明寒<lb/>
食又來年老來不辨琱新句報荅風光且一篇<lb/>
　　　垂絲海棠半落<lb/>
雨後精神退九分病香愁態不勝春落堦一寸輕<lb/>
紅雪卷地風來政惱人<lb/>
　　　寒食相將諸子遊翟園得十詩<lb/>
雨罷饒晴色松陰轉午時堆成李花雪開遍海棠<lb/>
<pb n="KR4d0266_SBCK_009-2a"/>
枝旋酌新篘酒留題細字詩不來真是枉𣣔去更<lb/>
云遲<lb/>
鹿葱舊種菊新栽幽徑深行忘却回忽有野香尋<lb/>
不得蘭於石背一花開<lb/>
栁條老去尚青鮮下有清渠遶野田波面落花相<lb/>
趂走避風爭泊岸傍邊<lb/>
儘忙也到翟園休只見春光不見愁屈折海棠團<lb/>
更密日光下照繡燈毬<lb/>
小小茅亭短短牎海棠圍裡栁中央乍晴萱草渾<lb/>
無力落盡梅花尚有香<lb/>
<pb n="KR4d0266_SBCK_009-2b"/>
児曹徤走儘從渠老脚微酸半要扶未委前頭花<lb/>
好否且令蜂蝶作前驅<lb/>
三月風光一嵗無杏花𣣔過李花初栁絲自為春<lb/>
風舞竹尾如何也學渠<lb/>
驅使花枝苦未休平章詩句政冝搜無端一竇西<lb/>
牎日不遣吾人略小留<lb/>
花木從渠取次栽青山那肯入城隈翟公不有驅<lb/>
山手城裡松林底處來<lb/>
荆溪老守底風流哦就千詩一笑休天𣣔做春無<lb/>
去處只堆濃緑栁梢頭<lb/>
<pb n="KR4d0266_SBCK_009-3a"/>
　　　三月十日<lb/>
纔看桃李錦成圍忽便園林緑作堆逺草將人雙<lb/>
眼去飛花引蝶過墻來簿書節裡無多著懐抱朝<lb/>
來得好開已是七分春去了何須鳥語苦相催<lb/>
　　　清明雨寒<lb/>
整冠忽見鏡中霜挽樹渾無蔕上香已貯春愁過<lb/>
萬斛更令細細著升量<lb/>
脱却單衣著裌衣禁煙無有不寒時一年好處君<lb/>
知麽寒食千門挿栁枝<lb/>
今年寒食與清明各自陰晴作麽生細雨千絲不<lb/>
<pb n="KR4d0266_SBCK_009-3b"/>
成㸃如何也觧滴檐聲<lb/>
桃李一空春已㱕不須更待絮飛時閉門獨琢春<lb/>
寒句只有輕風細雨知<lb/>
苦堦滴雨翠方濃須把寒珠濺鹿葱梅子猶粘雪<lb/>
前蘂海棠生恨夜來風<lb/>
莫嫌細雨苦飄蕭政要寒聲伴寂寥杏葉猶疎不<lb/>
成響且將𥿄瓦當芭蕉<lb/>
閉户何緣得句來開牎更倩雨相催只言春色都<lb/>
㱕去小樹桃花政晩開<lb/>
風欹衆栁自成姘雨泣殘花不忍看急喚麴生嘗<lb/>
<pb n="KR4d0266_SBCK_009-4a"/>
杏子及渠小苦未生酸<lb/>
　　　題山莊草蟲扇<lb/>
風生蚱蜢怒鬚頭紈扇團圓璧月流三蝶商量探<lb/>
花去不知若箇是莊周<lb/>
　　　清明杲飲<hi>二首</hi>
南溪春酒碧於江北地鵝梨白似霜頽却老人山<lb/>
作王更加食邑醉為鄉春光如許天何負雨㸃殊<lb/>
疎鷰不妨絶愛𣏌萠如紫蕨為烹茗椀洗詩膓<lb/>
深著爐香淺著桮桮行儘緩莫教催可憐花樹渾<lb/>
無頼下却簾鈎也入來雪藕新將削氷水蔗霜只<lb/>
<pb n="KR4d0266_SBCK_009-4b"/>
好㸃青梅明年寒食還家去却憶荆溪花政開<lb/>
　　　和張倅子儀送鞓紅魏紫崇寧紅醉西施<lb/>
　　　四種牡丹<lb/>
朱墨勾添眼底塵今年春盡不知春鞓紅魏紫能<lb/>
相訪西子崇寧更可人<lb/>
洛花移種到松江國也天香内様粧老裡懶邊無<lb/>
好思為渠覓句却窮忙<lb/>
　　　次李倅子壽郡集詩韻<lb/>
蒼壁新煎第二泉博山深炷古龍涎草玄顧我非<lb/>
揚子能賦如公是仲宣詩社自甘編下户醉鄉何<lb/>
<pb n="KR4d0266_SBCK_009-5a"/>
苦不開邉窮州地主慙司業不解時時與酒錢<lb/>
　　　薛舍人母方氏太恭人挽章<hi>二首</hi>
熊膽平生苦魚軒脕嵗榮芝蘭今柱史苗裔古玄<lb/>
英寒食花爭泣元霄燭半明從今好時節萱砌罷<lb/>
君<hi>生寒食日死恭人以上元日</hi>
賦感東征句詩愁陟屺篇生前九齡夢眼底五朝<lb/>
天錦告渾無恙雲車忽香然不堪青竹笋㱕路不<lb/>
迎舩<hi>年中生恭人元祐</hi>
　　　櫻桃<lb/>
櫻桃一雨半彫零更與黄鸝翠羽爭計㑹小風留<lb/>
<pb n="KR4d0266_SBCK_009-5b"/>
紫脆殷勤落日弄紅朋摘來珠顆光如濕走下金<lb/>
盤不待傾天上薦新舊分賜児童猶解憶寅清<hi>舊予</hi>
<hi>各分賜四藍奉常有寅清堂在奉常孟夏太廟薦櫻桃禮官</hi>
　　　雨後行郡圃<lb/>
雨餘行脚古城隈為愛危亭首屢回無數菊苗齊<lb/>
老去多時花徑不曾來<lb/>
　　　多稼亭前雨檻芍藥紅白對開二百朶<lb/>
紅紅白白定誰先嫋嫋娉娉各自妍最是倚欄嬌<lb/>
分外却緣經雨意醒然晩春早夏渾無伴暖艷暗<lb/>
香政可憐好為花王作花相不應只遣侍甘泉<hi>花論</hi>
<pb n="KR4d0266_SBCK_009-6a"/>
<hi>芍藥近侍者以牡丹玉</hi>
　　　小雨<lb/>
雨纔放脚又還無葉上蕭蕭半霎餘貯得千珠無<lb/>
㸃漏絲窠元自不勝疎<lb/>
　　　六月喜雨<lb/>
守臣兩月禱山川詔㫖纔頒便沛然不是格天緣<lb/>
詔肯憂民天子本如天<lb/>
玄雲直下素光開雨到前山只恐囬霹靂一聲風<lb/>
一陣為儂催上半天來<lb/>
今年不是雨來慳不後秧時亦不前自古浙西長<lb/>
<pb n="KR4d0266_SBCK_009-6b"/>
苦澇近來無澇恰三年<lb/>
　　　和李子夀通判曾慶祖判院投贈喜雨口<lb/>
　　　號<lb/>
雷起嘉山半㸃蒼乖龍無地著身蔵莫嫌白雨來<lb/>
差晩伹遣黄雲作大穰<lb/>
塵漲衝頭不識泥朝來也解滑霜蹄兩公玉句驚<lb/>
風雨把翫都忘日脚西<lb/>
雨早些時打麥殘雨遲許日即秧乾阿誰㑹得天<lb/>
公意只道今年乞雨難<lb/>
夢中檐溜作灘聲㓜竹新荷緫解鳴曉色滿城渾<lb/>
<pb n="KR4d0266_SBCK_009-7a"/>
是喜更無一寸旱時情<lb/>
蘇湖元以水為鄉春早偏欺潤與常一雨忽來三<lb/>
晝夜兩公巻入八詩章<lb/>
守臣閔雨㡬曽欣兩月天高呌不聞黄紙帯將今<lb/>
雨至分明端為聖明君<lb/>
謫仙下筆不曽休句似金盤柘彈流我𣣔將渠卜<lb/>
隣著對披蓑笠刺漁舟<lb/>
南豐每見每津津繭紙松煤幻好春幸與李侯成<lb/>
二妙更添楊子作三人<lb/>
　　　曉登多稼亭<lb/>
<pb n="KR4d0266_SBCK_009-7b"/>
過雨梅無半箇黄冬青枝上雪花香不須更要風<lb/>
吹面看著青林意自凉<lb/>
雨前田畒不勝荒雨後農家特地忙一眼平疇三<lb/>
十里際天白水立青秧<lb/>
尚無池水泛荷香幸有園英照竹䆫雪白葵花持<lb/>
玉節柿紅萱草立金幢<lb/>
　　　六月六日小集<lb/>
青李來禽已眼明新瓜入夏見何曾酒邊忘却人<lb/>
間暑消盡金盆一文氷<lb/>
新蟬聲澁亦無多强與嬌鴬和好歌盡日舞風渾<lb/>
<pb n="KR4d0266_SBCK_009-8a"/>
不倦無人奈得栁條何<lb/>
　　　雨足曉立郡圃荷橋<lb/>
郡池六月水方生便有新荷貼水輕雨後獨來無<lb/>
箇事閑聴啼鳥話昇平<lb/>
　　　登多稼亭曉望<lb/>
風不能銷曉霧痕天猶未放宿雲根城腰摺處纔<lb/>
三徑山觜前頭别一村<lb/>
　　　午熱登多稼亭<lb/>
矮屋炎天不可居髙亭爽氣亦元無小風不被蟬<lb/>
餐却合有些凉到老夫<lb/>
<pb n="KR4d0266_SBCK_009-8b"/>
芒鞋葵扇頗蕭然倦倚胡床不是眠避暑無蔵身<lb/>
去處追凉行盡竹旁邊<lb/>
不是城中是甑中雨餘日色更明紅若為飛上金<lb/>
山頂獨立長江萬里風<lb/>
栁外花邊忽颯然好風一㸃破愁顔岸巾獨倚千<lb/>
尋樹閑看南雲度北山<lb/>
御風不必問雌雄只有炎風最不中却是竹君殊<lb/>
解事炎風篩過作清風<lb/>
　　　張尉惠詩和韻謝之<lb/>
下筆生波便百川字間句裡緫超然讀來清氣凉<lb/>
<pb n="KR4d0266_SBCK_009-9a"/>
人骨六月真成九月天<lb/>
軟紅塵裡眼曾開苦被新詩猛喚回借問錦心能<lb/>
底巧更從月脇摘將來<lb/>
老去才情半掬慳不愁不退豈愁前清風明月無<lb/>
拘管與子分張更一年<lb/>
　　　卧治齋晩坐<lb/>
閉户坐不得開牎竚微凉樹林蔭白日儿研生碧<lb/>
光信手取詩卷細哦三數章初披頗欣愜再攬忽<lb/>
感傷廢巻不能讀起行繞胡床古人恨如山吾心<lb/>
澹於江本不與彼謀云何断我腸感罷翻自笑一<lb/>
<pb n="KR4d0266_SBCK_009-9b"/>
蟬催夕陽<lb/>
　　　憇懷古堂<lb/>
新葺懐古堂舊臨郭璞池去嵗夏徂秋無日不此<lb/>
嬉茨菰無暑性芙蕖有凉姿今年池水乾老子來<lb/>
遂稀豈惟來不留亦復去靡思朝來偶一到又覺<lb/>
景特竒水含霽後光荷於風處欹便有白鷗下驚<lb/>
起翠羽飛方池灧牎東長池横檐西紅緑向背看<lb/>
觴詠朝夕宜此堂初無情此池諒何知如何涉斯<lb/>
世乖逢亦有時<lb/>
　　　望雨<lb/>
<pb n="KR4d0266_SBCK_009-10a"/>
雲興惠山頂雨放太湖脚初愁望中逺忽在頭上<lb/>
落白羽障烏巾衣袖已沾渥㱕來看檐溜如㵼萬<lb/>
仞岳霆裂大瑶甕電縈濕銀索須臾水平堦花塢<lb/>
失半角定知秧疇滿想見田父樂向來春夏交旱<lb/>
氣亦太虐山川已徧走雲物竟索寞雙鬢愁得白<lb/>
兩膝拜將剥早知有今雨老懐枉作悪<lb/>
　　　聞一二故人相繼而逝感嘆書懐<lb/>
故人昔同朝與游每甚歡豈緣勢利合相得文字<lb/>
間有頃各補外不見今六年我來荆溪上敲榜索<lb/>
租錢故人復雙入飛上青雲端我雖世味澹羡心<lb/>
<pb n="KR4d0266_SBCK_009-10b"/>
能恝然忽傳故人去得書墨未乾又傳故人亡驚<lb/>
悼摧肺肝鼎貴良獨佳安貧未遽賢向以我易彼<lb/>
安知不作難今以彼易我試問誰當慳如何捐此<lb/>
軀必要博好官顧謂妻與子官滿當㱕田我賤汝<lb/>
勿羞我貧汝勿嘆從汝丐我身百年庶團欒妻子<lb/>
笑荅我脩短未易言富貴必速殞郭令當夭殘貧<lb/>
賤杲永筭顔子壽必延我復荅渠道薄命我自怜<lb/>
我福肯如郭我徳敢望顔造物本嗇與我乃多取<lb/>
㫋借令彼不怒退省我獨安汝言自有理我意不<lb/>
可還<lb/>
<pb n="KR4d0266_SBCK_009-11a"/>
　　　晩步追凉<lb/>
老眼偏明逺岫孤夕陽故遣樹陰疎蟬鳴葉底無<lb/>
尋處隨意閑行偶見渠<lb/>
風不須多只是凉穿花度栁到人傍細吹病耳颼<lb/>
颼響徐弄輕衫拂拂長<lb/>
　　　荷橋暮坐<lb/>
橋剪荷花兩叚開荷花留我不容囬不勝好處荷<lb/>
橋坐政是凉時蚊子來<lb/>
池似平鋪緑錦横荷花為緯藻為經無端織出詩<lb/>
人像獨立飛橋摘斗星<lb/>
<pb n="KR4d0266_SBCK_009-11b"/>
水到荷花蔕風生菰葉梢鷗鳬晩聲散天水夕光<lb/>
交<lb/>
　　　休日晴曉讀書多稼亭<lb/>
携家守荆溪忽忽已一暮官舍非不佳懐抱長鮮怡<lb/>
若非僮僕病定復児女啼昔貧嘆不飽今愁豈縁<lb/>
飢晨起袖書冊急登亭上嬉露痕尚星月風氣無<lb/>
牎扉頓覺老病身不禁絺綌衣昨暑何可度朝凉<lb/>
乃爾竒白鳥逺如蝶玄蟬哦似詩松色雪我神荷<lb/>
香氷我脾憂樂忽安在形骸亦俱遺穉子不解事<lb/>
朝餐呼我㱕<lb/>
<pb n="KR4d0266_SBCK_009-12a"/>
　　　多稼亭上望三山中峯獨秀而低<lb/>
三山道是逺連天亭上看來只近檐可惜當初低<lb/>
少許三山幸有一峯尖<lb/>
　　　雨後晩步郡圃<lb/>
畫舫鳴鉦野寺鐘暮聲驚破翠煙重好風不解蔵<lb/>
天巧彫碎孤雲作數峯<lb/>
風勒㱕雲帯雨囬不容老子小徘徊撥忙也到池<lb/>
亭上昨日巻荷今盡開<lb/>
　　　曉坐荷橋<lb/>
雨後晨前絶爽時胡床四面是荷池荷珠細走惟<lb/>
<pb n="KR4d0266_SBCK_009-12b"/>
愁落為報薫風莫急吹<lb/>
四葉青蘋㸃緑池千重翠蓋䕶紅衣蜻蜓空裡元<lb/>
無見只見波間仰面飛<lb/>
碧玉山邊白鳥鳴緑楊風裡翠荷聲草花踏碎教<lb/>
人惜為勒芒鞋欵欵行<lb/>
簾影窺池到藕根水光為我弄朝暾魚兒解作晴<lb/>
天雨波面吹成落㸃痕<lb/>
　　　池亭<lb/>
小沼纔堦下孤亭恰水邊揩磨一玉鏡上下兩青<lb/>
天可惜無多水誰堪著釣舩今年非不暑每到每<lb/>
<pb n="KR4d0266_SBCK_009-13a"/>
醒然<lb/>
　　　卧治齋盆池<lb/>
舊來菰葉已全衰旋買新荷帯藕栽看得荷花作<lb/>
蓮子可怜時節被花催<lb/>
　　　凝露堂前紫薇花兩株每自五月盛開九<lb/>
　　　月乃衰<lb/>
晴霞艷艷覆檐牙絳雪霏霏㸃砌沙莫管身非香<lb/>
案吏也移床對紫薇花<lb/>
似癡如醉弱還佳露壓風欺分外斜誰道花無紅<lb/>
十日紫薇長放半年花<lb/>
<pb n="KR4d0266_SBCK_009-13b"/>
　　　暮坐中庭<lb/>
蚊子因凉減蟬聲入暮多有愁無處著不飲𣣔如<lb/>
何<lb/>
　　　食蓮子<lb/>
蜂不禁人採蜜忙荷花蘂裡作蜂房不如玉蛹甜<lb/>
於蜜又被詩人嚼作霜<lb/>
　　　食雞頭<lb/>
龍宫失曉惱江妃也養鳴雞報早暉要啄稻粱無<lb/>
半粒只教滿頷飽珠璣<lb/>
　　　暮雨既霽將児軰登多稼亭<lb/>
<pb n="KR4d0266_SBCK_009-14a"/>
一霎滂池一霎晴檐間㸃滴尚殘聲水將樹影乱<lb/>
揉碎月與日光相對明試數六宵還五兩坐令夏<lb/>
熱作秋清児曹小住休㱕去更聴風蟬子細鳴<lb/>
　　　苦熱登多稼亭<lb/>
日脚斜紅𣣔暮天倚欄垂手弄雲煙兩行相對樹<lb/>
如許一葉不揺風寂然剰𣣔啜茶還罷去却愁通<lb/>
夕不成眠黑絲半把垂天外白雨初生逺嶺邊<lb/>
吏散庭空便悄然不須休日始偷閑鴎邊野水水<lb/>
邊屋城外平林林外山偶見行人囬首却亦看老<lb/>
子立亭間暮蟬何苦催㱕急只待凉生月半環<lb/>
<pb n="KR4d0266_SBCK_009-14b"/>
　　　暮熱游荷池上<lb/>
玉礫金沙一逕長暑中無處可追凉獨行行到荷<lb/>
池上荷不生風水不香<lb/>
寒甃千尋汲井花病身一浴不勝佳追凉不得渾<lb/>
閑事燒眼生憎半幅霞<lb/>
細草揺頭忽報儂披襟攔得一西風荷花入暮猶<lb/>
愁熱低面深蔵碧傘中<lb/>
也不多時便立秋寄聲殘暑速拘收瘦蟬有得許<lb/>
多氣吟落斜陽未肯休<lb/>
空中斗起朶雲頭旋旋開來旋旋收初作䰒鬆松<lb/>
<pb n="KR4d0266_SBCK_009-15a"/>
樹子忽成髣髴栁花毬<lb/>
　　　月下杲飲<lb/>
恰則天方暮如何月正中一年無此熱今夕絶無<lb/>
風早藕凝鬆雪新菱剥釅紅醉鄒堪避暑只合著<lb/>
衰翁<lb/>
酒邉無物伴長瓶一顆新蓮一叚氷月下不風終<lb/>
是爽燭光何罪也堪憎<lb/>
一年遇暑一畨愁六月梢時七月頭今夕追凉還<lb/>
得熱何時遇夏却逢秋<lb/>
月初生處薄雲生到得雲銷月政明兩處打更如<lb/>
<pb n="KR4d0266_SBCK_009-15b"/>
一處二更還作四更聲<lb/>
坐久輕雲次第開月光飛入酒杯來今霄只有半<lb/>
邊月一半桂枝何處栽<lb/>
斜斜花影𣣔愁予唧唧蟲聲亦愛渠月與詩人元<lb/>
不薄儂於歡伯未應疎<lb/>
人静更深丈室虗𣣔眠聊復小踟蹰竹床最冷也<lb/>
成熱羽扇不凉差勝無<lb/>
<pb n="KR4d0266_SBCK_009-16a"/>
</p>
<p>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第九<hi>終</hi>
<pb n="KR4d0266_SBCK_009-16b"/>
</p>
<p>
</p>
  </div>
</body>
</text>
</TEI>
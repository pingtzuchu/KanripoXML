<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_045-1a"/>
誠齋集卷第四十五<lb/>
　　　　　　　廬陵楊　萬里　廷秀<lb/>
　辭<lb/>
　　　張丞相詠㱕亭詞二首<lb/>
湘之山兮幽幽湘之水兮舒舒我來兮桂之陽春<lb/>
聿云莫兮上下緑淨而交如鳥鳴兮花乾彼湘之<lb/>
人士兮詠游而魚魚長者兮矩步童子玉雪兮趨<lb/>
亦趨挾䇿兮抱琴若將游兮物之初野風兮脩脩<lb/>
吹萬而不可執兮所過而敷腴長者顧謂童子曰<lb/>
快哉此風吾為汝援琴歌之歌曰滄浪兮濯纓風<lb/>
<pb n="KR4d0266_SBCK_045-1b"/>
涼兮舞雩微徳人兮焉㱕以斯道兮金玉予欲問<lb/>
津兮沂之水其則不逺兮又焉知湘江之非歟<lb/>
茞蘭圃兮沼芙蕖有美君子兮何斯其燕居孚尹<lb/>
兮袖間陞白虹兮斗之虗章甫兮深衣御風騎氣<lb/>
而天游兮與造化而為徒獨立萬物之表兮室邇<lb/>
而人甚逺山立而淵靚兮道徳燕及乎蟲魚韋編<lb/>
兮在手隱几而卧兮夢一丈夫首肖乎尼山兮河<lb/>
其目莞爾而笑兮告予以下學而上逹知我者其<lb/>
天乎忽寤兮四顧<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>乃一聲兮亭之西隅<lb/>
　　　和張欽夫望月詞<hi>有序</hi>
<pb n="KR4d0266_SBCK_045-2a"/>
　　欽夫示徃歳五月詠㱕亭侍坐大丞相望月<lb/>
　　詞予於辛巳二月旣望夜㱕讀書於誠齋甲<lb/>
　　夜漏未盡二刻月出於東山清光入䆫欣然<lb/>
　　感而和焉<lb/>
玉蟲暈以貫虹兮學林之顛閴其宵兮聖賢畢参<lb/>
於前心超兮千載忽乎納自牗兮光寒而靜姢吾<lb/>
興視兮何祥望舒推轂兮轔大圜生兩儀兮虗白<lb/>
飾萬物兮清妍彼何居兮轃兹挈一規兮破幽偏<lb/>
代天兮宣精㧖兮悪盈似道兮日損縮於一晦弦<lb/>
兮萬斯年而求伸宅天下兮至晦鏡天下兮至明<lb/>
<pb n="KR4d0266_SBCK_045-2b"/>
爥吾心中之月兮貫地緯而洞天經吾奉月兮周<lb/>
旋月踵吾兮後先夫君寄我兮三章招月而與寓<lb/>
目兮炯筆勢之翩翩想他日之獨立兮過庭而侍<lb/>
側誰其耳剽於玉振兮惟此月知其然月不予留<lb/>
兮予亦詠而㱕歌三終兮謝明月何夕復惠然兮<lb/>
臨我於亭乎而<lb/>
　　　延陵懐古<lb/>
予假守延陵蓋州來季子之虗也迨暇登城游目<lb/>
四顧慨然想見季子之風烈旣而問諸故老古今<lb/>
之士或邑於斯或寓於斯者得三人焉作延陵懐<lb/>
<pb n="KR4d0266_SBCK_045-3a"/>
古辭<lb/>
荆之溪兮澹以幽惠之山兮雲侔思君子兮不見<lb/>
莽草樹兮脩脩面句吳兮東而坐背朱方兮北卧<lb/>
齊楚豈不强而大兮吾王以妥賢於國其無裨兮<lb/>
不曰季子存而呉賀彼懵者之躗言兮謂兆亡於<lb/>
譲王弗丕承於考心兮用永五湖之與三江祀太<lb/>
伯其忽諸兮顧襲譽於子臧曽不知民無讓而不<lb/>
立兮自古皆有亡諏屺岵與鋤箕兮疇莫知其重<lb/>
䡖若千乗曁簞豆兮絜豊約而則明迨躬逢而利<lb/>
怵兮亦幾何而靡争謂吾札之不懿兮札亦恬受<lb/>
<pb n="KR4d0266_SBCK_045-3b"/>
而茹聲思復思兮君子乾坤毁而日月息兮則君<lb/>
子之亦死<lb/>
　　　延陵季子<lb/>
宻雲兮終風徤順閉兮罔寸蹊之通喟葵丘踐土<lb/>
而迹熄兮矧冀方歧山之與逢單棠谿以鑄兵兮<lb/>
靡遺蒲於董澤燕<graphic n="KR3912" url="https://raw.githubusercontent.com/kanripo/KR-Gaiji/master/images/KR3912.png" mimeType="image/png"/>無趾而造齊廟兮楚甿而秦<lb/>
其魄闘六王於一說兮微儀衍之舌而不國嗟若<lb/>
先生兮雞知時之不如儲唐虞之故冕兮鬻洙泗<lb/>
之敝裾乗方輪與折軸兮欲先鞭而疾驅豈不家<lb/>
捐而人棄兮載之萬世之亨衢繄素王兮中都若<lb/>
<pb n="KR4d0266_SBCK_045-4a"/>
蘭陵兮聖之徒征九伯而佩六印兮晞二邑宰而<lb/>
不得俱儻不欲以天球玉磬而貿康瓠兮嗟爾後<lb/>
死者其舍諸<lb/>
　　　蘭陵令<lb/>
吹赤壁之月笛兮瞻黄州之雪堂彈湘妃之玉瑟<lb/>
兮織天孫之錦裳招先生其來㱕兮何必懐眉山<lb/>
之故郷歴九州而猶隘兮誕寘之祝融之汪酌乳<lb/>
泉以當醴兮餐茘子以為糧葺榕葉以作屋兮託<lb/>
桄榔之䕃以為堂驅海濤以入硯滳兮挽南斗文<lb/>
星於筆鋩昌黎兮歐陽視先生兮鴈行韞不洩兮<lb/>
<pb n="KR4d0266_SBCK_045-4b"/>
忠憤炯不揜兮文章乞鏡湖兮九闗營莵裘兮是<lb/>
邦予之來兮云暮與先生兮相望視履跡兮焉在<lb/>
問故宫兮就荒俯仰兮永懐渺山川兮蒼蒼<lb/>
　　　東坡先生<lb/>
　　跋李允蹈思故山賦辭<hi>方叔之曽孫也允蹈月岩先生豸</hi>
月巖含章兮噫孰貫之璜兮噫逋不其償兮噫眉<lb/>
山之下兮噫旣億其價兮噫胡漏于罅兮噫籲于<lb/>
眉山兮噫山籲于天兮噫天蹙其顔兮噫有斐孫<lb/>
子兮噫花披秀啓兮噫烈祖是似兮噫筆似其鋒<lb/>
兮噫骨似其窮兮噫栖栖其逢兮噫爾詞則古兮<lb/>
<pb n="KR4d0266_SBCK_045-5a"/>
噫爾騷則楚兮噫爾璞孰估兮噫招招巫咸兮噫<lb/>
有篿爾占兮噫曷焯爾潜兮噫曷窞不濟兮噫曷<lb/>
蔀不賁兮噫咷初笑既兮噫<lb/>
　　　和淵明㱕去來兮辭<lb/>
予倦游半生思㱕不得紹熈壬子予年六十有六<lb/>
自江東漕司移病自免䝉恩守贑病不能赴因和<lb/>
㱕去來兮辭以自慰其辞曰<lb/>
㱕去來兮平生懐㱕今得㱕有未㱕而不懌豈當<lb/>
懌而更悲媿一陶之不若庻二踈兮可追肖令威<lb/>
之㱕遼喟物是而人非捐水蒼兮今佩反芰製兮<lb/>
<pb n="KR4d0266_SBCK_045-5b"/>
昨衣戀豈諼夫太紫分敢踰於少微如鹿得草望<lb/>
緑斯奔如鶴出籠豈復入門屨雖未得而趾故存<lb/>
謂予不信有如泰罇月喜予之言㱕隤清暉而照<lb/>
顔山喜予以出迎相勞苦其平安江喜予而舞波<lb/>
撃碎雪於雲關紛鄰曲之老穉羗堵牆以來觀沸<lb/>
里巷之犬雞亦喜翁之蚤還驚鬢髯之雨霜尚﨣<lb/>
﨣而桓桓㱕去來兮半天下以倦游飢予驅而予<lb/>
出奚俟飽而無求觀一簞之屢空躬自樂而人憂<lb/>
暨一區之草玄娱羲畫與箕疇豈慕胥靡濟川作<lb/>
舟矧先人之敝廬有一岳兮一丘後千尋兮茂林<lb/>
<pb n="KR4d0266_SBCK_045-6a"/>
前十里兮清流耿靡羡而載營蹇何騖而不休已<lb/>
矣乎用舍匪吾行止匪時何至啜醨如漁父何必<lb/>
乎誓墓兮如羲之吾行可枉塗吾止可預斯應耘<lb/>
耔而端委猶端委而耘耔對天地而一哂酢風光<lb/>
以千詩抵槁莖與朽殻豈復從詹尹而決疑<lb/>
　　　黄世永哀辭<lb/>
乾道乙酉秋七月予因謁郷先生武岡史君羅公<lb/>
公曰子之友黄世永者死矣世永之父元授得州<lb/>
南雄六月某日世永自行都侍南雄公西㱕至貴<lb/>
溪逆旅南雄公疾不起後一日世永亦卒或曰皆<lb/>
<pb n="KR4d0266_SBCK_045-6b"/>
暍也或曰世永毁也予聞之心折泣且疑後月餘<lb/>
得中書舍人周公子充與友生胡季永書與武岡<lb/>
公之言不異於是哭之盡哀世永名文昌南豊人<lb/>
自其祖至世永三世䇿進士第而世永䇿第時年<lb/>
最少蓋生二十有一也初主贑縣簿予時為州戸<lb/>
掾予之來去後於世永者一年而為寮者三年一<lb/>
見即定交世永之髙逺深博者予不能竟也其學<lb/>
以不媿屋漏為宗於文無所不能能無所不工嘻<lb/>
笑立成而不似立成者也予每徃觀其政則見老<lb/>
穉叢於堂莫見世永也披而入則世永執筆决遣<lb/>
<pb n="KR4d0266_SBCK_045-7a"/>
如飛前者未出後者入夜分乃已世永不煩民亦<lb/>
不咨吏亦不欺初以為世永勤且嚴然旋觀三年<lb/>
如初之觀竟不見其呵一民笞一吏勤者亦懈嚴<lb/>
者亦窮矣世永果勤且嚴者耶紹興戊寅三月世<lb/>
永白太守去出城五十里不得行田里之民環而<lb/>
止之者數十百人曰主簿去我我不可生矣相與<lb/>
執輿折山花以簮世永持濁醪以觴世永而其老<lb/>
者五六十人疾走贑之憲䑓列辞以乞留司憲御<lb/>
史黄公無以遣則好謂之曰汝不愛黄主簿乎皆<lb/>
怒曰否曰留而塞與去而通孰愛孰不愛也乃皆<lb/>
<pb n="KR4d0266_SBCK_045-7b"/>
曰然不得巳泣而散予時親見此事以為今之守<lb/>
令罷則先期戒吏民以卧其轍此足榮不足榮耶<lb/>
以今之欺而謂古皆然若世永於贑之民乃有此<lb/>
古之所書卧轍云者乆矣乎使予之不信也使予<lb/>
無所不信於古之云者世永哉雖然予於世永之<lb/>
事親見者也古之書者又不知其親見否耶未幾<lb/>
浙水西部使者邵公辟世永秀州崇徳縣令時某<lb/>
令者待崇徳次三年矣適及期而辟書下世永抗<lb/>
章力辭士大夫義之或者曰矯也見義則不懦於<lb/>
避見利則勇於不避此或者之所賢也世永得辞<lb/>
<pb n="KR4d0266_SBCK_045-8a"/>
其矯哉世永在都下未調勢家子有階中人得法<lb/>
從者䑓諫相視不怪世永袖文書謁御史朱其姓<lb/>
者責以天下公議御史怒未有以發也㑹中書舍<lb/>
人張公安國聞世永之風而恱之曰天下乃有此<lb/>
士即薦於朝得召世永辭焉而御史亦言於<lb/>
光堯曰黄某沽名躁進世永自是偃蹇江淮間<lb/>
上之二年冬十二月以人望起故大丞相魏國張<lb/>
公於督府而再相之公至首薦世永授樞宻院編<lb/>
修官未赴公為群小擠去而世永亦復論罷今二<lb/>
年矣而遂死耶嗟乎哀哉世永年止三十有八而<lb/>
<pb n="KR4d0266_SBCK_045-8b"/>
宫止左從政郎而其立巳如此遐其年亨其位以<lb/>
訖其施其立何如哉雖然壽且貴而莫之有立有<lb/>
立而莫之壽且貴政使世永自擇冝何擇也然則<lb/>
世永可無憾矣而予猶哀之耶嗟乎才珍於天而<lb/>
捐於人厚一邑而薄天下吾意當世君子之用心<lb/>
不宜有此也不宜有而有焉則予之哀獨為吾世<lb/>
永哉乃書以寄其子樞而為之辭曰<lb/>
聖門際天而不可逕兮子聚糧以疾趨古文熄而<lb/>
哇鄭兮子獨追而雅諸衆皆賞其襮而遺其裡兮<lb/>
知全者不在予仕者謂贑民之嚚兮不啻妹邦之<lb/>
<pb n="KR4d0266_SBCK_045-9a"/>
夫何子之仁以莅兮若滕下之乳雛予惟子之觀<lb/>
兮則未知封屋之迀沐猴豸而罔靦兮子髪上而<lb/>
衡盱舍巳躁進而謂子躁進兮冝不曰沽名之非<lb/>
愚世切齒於彼之晚霣兮流涕於子之不晚殂庸<lb/>
知天之不子祉兮不厚彼辜惟師友之恩紀兮一<lb/>
飯而九其吁天不予棐而奪予朋兮半其濟而亡<lb/>
艫決汝漢而東之兮曽足為予淚之餘若子之死<lb/>
而不死兮不亦名星日而骨幽墟<lb/>
　　　曾叔謙哀辭<lb/>
故興安縣令曽君諱敏恭字叔謙韞韜環材不襮<lb/>
<pb n="KR4d0266_SBCK_045-9b"/>
不鬻竟不用世中壽而逝其名實爵里謝昌國既<lb/>
銘之里人楊某復誄以哀辭曰<lb/>
歳紹興之壬午兮余負丞於零陵汨夫君之南征<lb/>
兮臨二松之寒廰聞跫然於逃虗兮辭未接而情<lb/>
親分一日之光景兮載鴟夷乎吾與行沛吾撃其<lb/>
蘭橈兮亂湘江以楊舲維余笮於愚溪兮叩栁子<lb/>
之柴荆陟西山以茹芳兮降鈷鉧以漱泠風吹衣<lb/>
以拂雲兮舉手攬乎南斗之星君與我其俱醉兮<lb/>
夜觧手於丘亭余未幾而北㱕兮君忽返乎銘旌<lb/>
曾合離而俛仰兮奄古今乎死生羗夫君之淵偉<lb/>
<pb n="KR4d0266_SBCK_045-10a"/>
兮允江山之載英蔚豫章之離竒兮森梗梓其崢<lb/>
嶸自拱把而培溉兮俟百圍乎千尋崒雪山與氷<lb/>
谷兮凛霜影而雨聲細猶堪於薄櫨兮豈大者之<lb/>
不可杗仰神皐於太紫兮矩厚載而規圜清屹建<lb/>
章以亘明光兮連蕙草與蘭林詔班爾以駿奔兮<lb/>
旁搜巖崖之欹傾締皇居及帝室兮將㳙休乎落<lb/>
吾成蹇棟榦槁乾於空山兮匠不獲以督繩紛后<lb/>
皇之揠材兮岳何幽之不徴喟一擷而萬捐兮夫<lb/>
孰有遭而無營君方舎斯世而去之兮豈逹欣而<lb/>
窮憎耿精爽之未冺兮嗤彼啄腐而吞腥裁斯文<lb/>
<pb n="KR4d0266_SBCK_045-10b"/>
以寄哀兮聊復冩乆要平生之情<lb/>
　　　范女哀辭<lb/>
石湖先生参政范公有愛女名某字某嫕徳淑茂<lb/>
年十有七紹熈壬子五月從公汎舟之官當塗至<lb/>
公舍得疾旬日而逝公哀痛不自制八月命其同<lb/>
年生誠齋野客楊某作辭以哀之曰<lb/>
有齋石湖之季女兮肇葰茂而青葱蘭茁芽以芬<lb/>
播兮玉在璞而光融茹采蘋以為粻兮築内則為<lb/>
之宫樂彤管以俶載兮逝將眇青竹而論㓛製菡<lb/>
蓞以為裾兮裼之以秋江之芙蓉紛蕙纕而菊佩<lb/>
<pb n="KR4d0266_SBCK_045-11a"/>
亏豈江籬揭車之與縫掇袤丈之朔雪以澡徳兮<lb/>
襲萬岳之清氷而在躬耿吾獨傳中郎之素業兮<lb/>
豈曰矜蕭然林下之風沛吾乗乎桂舟兮無小無<lb/>
大焉從吾公何若而人之不淑兮奄一疢而長終<lb/>
忍舍蘭陔之孝飬兮莽玉女虙妃之與從父日嗟<lb/>
予膳之孰視兮母曰嗟予命之疇同䀌兩親之哀<lb/>
澘兮遺九宗之長恫蹇石湖之慟而莫之釋兮小<lb/>
極而隱几乎書之叢夢漂漂而行逺兮求吾児乎<lb/>
四方上下之青穹杳碧海之際天兮巋三山之倚<lb/>
空蓬萊方丈之攸宅兮浮金宫銀闕之崇崇若有<lb/>
<pb n="KR4d0266_SBCK_045-11b"/>
人乎山之阿兮飛騰徃來而不可逢羗可逢而不<lb/>
可執兮若逈胦乎復朣朧摘玉李而弄金波兮遨<lb/>
嬉乎倒景有無之𪷟鴻忽臨睨乎舊鄉兮望見石<lb/>
湖之仙翁泫初咷而後哂兮唁吾翁乎奚戚容繄<lb/>
天地萬物之逆旅兮児與翁父子適相值於逆旅<lb/>
之中汨倐合而忽分兮邈千變萬化而何窮淬割<lb/>
愁之剣而不滿一笑兮非我翁春日覧鏡大篇之<lb/>
㫪容翁顧笑而驚寤兮皦寒日其生于東<lb/>
　　　悼雙珍辭<lb/>
傳口劉光宗字廷瑞弟紹宗子廷碩受伏生尚書<lb/>
<pb n="KR4d0266_SBCK_045-12a"/>
經明行修文詞蔚然年三十餘一病旬時相継而<lb/>
逝誠齋野客楊萬里惜其才悼其不幸短命作辞<lb/>
以哀之命曰悼雙珍云其辭曰<lb/>
有傅者嶺兮有玄者潭崒乎瓊䑓與玉堂兮天垂<lb/>
光而蔚藍寳祲下蟠乎九淵兮環彩上絢乎千岩<lb/>
差旁礴轇轕而不漓兮耿虹貫乎晴嵐劬玉衡之<lb/>
望氣兮九載旭考而宵参曰西江之軫墟兮孕双<lb/>
珍乎泥之潜匪珠胎之雙止兮則㲄玉其羙兼帝<lb/>
令雷公以持斧兮敕陽侯以發凾逝將修貢于玉<lb/>
府兮旅清廟而爾瞻夫何䕫魖獝狂之予妬兮肆<lb/>
<pb n="KR4d0266_SBCK_045-12b"/>
為伯明之䜛蹇訴帝以不好兮未聴六丁之窮探<lb/>
飛巨石以載震兮洶怒濤以有嚴連璧毁于石韞<lb/>
兮雙珠裂于波涵卞和慟以呌帝閽兮随侯泣以<lb/>
衣沾帝亦悲傷而未如之何兮磔不若魑魅而不<lb/>
厭安得雙珍之再芒兮逈映乎西江之北南<lb/>
　　　有宋死孝毛子仁哀辭<lb/>
子仁諱洵吉之吉水人也年十九第進士年二十<lb/>
六中拔萃制科杜祁公有詩美之其文集亦有詩<lb/>
寄歐陽公父母之䘮廬墓死焉時年三十二天子<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之粟帛以旌其孝書在國史後百有餘歳邑人<lb/>
<pb n="KR4d0266_SBCK_045-13a"/>
楊万里讀其文集作辞以哀之其辞曰<lb/>
灝穹睠宋方郅隆些篤生仁皇實叡聦些二堯兩<lb/>
舜復時雍些杜韓富范再䕫龍些巍蕩奮熈起丕<lb/>
㓛些歐陽伯仲軻與雄些雲昭漢囬炳文風些麟<lb/>
在靈囿鳳在桐些金芝專車朱草叢些懸藜結緑<lb/>
牣紫宫些霊蛇照乗玉府充些大江之西文江東<lb/>
些毛伯苗裔河岳鍾些三辰五緯韞心胸些如漢<lb/>
賈生與終童些年未弱冠收科崇些連收制科天<lb/>
動容些玉映漢䑓驚群公些棄官如泥子職恭些<lb/>
死孝倚廬神明通些文行有煒垂無窮些與宋一<lb/>
<pb n="KR4d0266_SBCK_045-13b"/>
經相始終些凍黎百年飬萬鍾些草腐菌朽花霣<lb/>
空些有宋孝子蔚岱嵩些<lb/>
　操<lb/>
　　　趙平甫幽居八操<lb/>
　　　　筠居操<lb/>
公子誅茅不木不土此君惠然聿來胥宇<lb/>
　　　　我娛齊操<lb/>
一室容滕納萬岳而有餘一儿凝塵載千古而不<lb/>
重暮四朝三吾不復夢<lb/>
　　　　醉石操<lb/>
<pb n="KR4d0266_SBCK_045-14a"/>
望之温其玉即之寒於氷一飲五斗一石觧醒衆<lb/>
人皆醉石獨醒<lb/>
　　　　竹齊操<lb/>
客來何聞客去何嗔左右前後惟此君徳不孤必<lb/>
有鄰<lb/>
　　　　北䆫操<lb/>
一枕之甘萬戸不願清風之快萬玉不價為我謝<lb/>
避俗翁誰在羲皇之下<lb/>
　　　　梅亭操<lb/>
竹屋夜明竹户寒聲幽人舍琴而起視香通國而<lb/>
<pb n="KR4d0266_SBCK_045-14b"/>
白連城梅耶雪乎四問而四不譍<lb/>
　　　　棊䑓操<lb/>
爭名不尢則朝者嘻爭利不羸則市者吁君子無<lb/>
所爭必也弈乎<lb/>
　　　　亀潭操<lb/>
風耆其武波赫斯怒油然者淵未遽如許<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第四十五終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_048-1a"/>
誠齋集巻第四十八<lb/>
　　　　　　　廬陵楊　萬里　廷秀<lb/>
　牋<lb/>
　　　代賀　皇太子牋<lb/>
恭審對越帝暉宅于儲嫡行一而得三善遹駿元<lb/>
良之聲明兩以照四方丕承中正之吉恭惟<lb/>
皇太子殿下系隆禹子右序湯孫和恵通于神明<lb/>
仁孝聞於天下久問龍樓之寢肇新銀榜之宫漢<lb/>
家雜霸之言是將奚取老氏養性之福以次有陳<lb/>
某綴以司存阻於班賀山暉海潤方觀樂舞之新<lb/>
<pb n="KR4d0266_SBCK_048-1b"/>
秋實春華何俟賓僚之助<lb/>
　　　代賀　皇太子冬節牋<lb/>
土圭景至有融重日之光葭琯氣浮丕應一陽之<lb/>
復宜鼎來於祉福以鍾美於元良恭惟<lb/>
皇太子殿下仁孝日躋温文天粹東序舞籥泳禮<lb/>
樂之緝熈西學尚賢挹詩箴之儆戒俶臨華始翕<lb/>
受邦休某縻以攸司隔於稱慶仰惟子職欽承二<lb/>
聖之歡樂只時和奉上萬年之壽<lb/>
　　　賀　皇太子冬節牋<lb/>
日在北陸占景至之重光帝臨中壇均休成於亜<lb/>
<pb n="KR4d0266_SBCK_048-2a"/>
献兼此疊双之祉集于朋兩之暉某中賀恭惟<lb/>
皇太子殿下天縱徇齊月將學問哀對陽生之復<lb/>
遵循邦慶之崇出則執圭贊多儀於五畤入而舉<lb/>
玉介萬壽於兩宫諸福之祥如川方至某靖惟謏<lb/>
聞虞侍末光詔冬讀而典書何裨周序銘日新而進<lb/>
徳願誦湯盤<lb/>
　　　賀　皇太子年節牋<lb/>
頌栢乗於王正有開震治奉玉巵於慈禁式介壽<lb/>
祺肇允川常之元棐迪麗明之吉恭惟<lb/>
皇太子殿下在躬實叡立愛如春當献嵗之始和<lb/>
<pb n="KR4d0266_SBCK_048-2b"/>
慶東朝之八帙堯年舜壽驩同二聖之重禹子湯<lb/>
孫見過三天之一稽諸載籍曠不前聞某自媿庸<lb/>
虗叨陪虞侍東風觧凍莫窺少海之兩涯春月載<lb/>
陽徒仰重輪之五色<lb/>
　　　謝　皇太子頒賜誠齋二字牋<lb/>
玉字寳書賜一雙之白璧槿籬茅棟騰千丈之瑞<lb/>
光自媿野人恭承嘉惠某中謝此蓋伏遇<lb/>
皇太子殿下學關百聖天縱多能於兩宫問寢之<lb/>
餘傳二聖揮毫之秘龍跳虎卧得精妙於太皇霧<lb/>
結烟霏憲昭囬於今上某敢不刻之琬垂厥子孫<lb/>
<pb n="KR4d0266_SBCK_048-3a"/>
袖有驪珠函山川之輝媚家無儋石蔵星斗之文<lb/>
章<lb/>
　　　謝　皇太子令侍宴榮觀堂牋<lb/>
宣猷清宴陳有踐之多儀陋巷臞儒際不貲之榮<lb/>
遇仰承隆施俯極中蔵某等中謝此葢伏遇<lb/>
皇太子殿下生而叡聰緝以問學眷在宫之賓贊<lb/>
久服采於後先秩鶴禁之初筵集鳳莊之邃宇花<lb/>
迎剣鶯避傳呼賦横枝却月之詩洒渴驥奔泉之<lb/>
字晝漏稀簡色辞晏温至於酒肴之㫖且多箱篚<lb/>
以將其厚香羅疊雪織天上之七襄醉椀揮金出<lb/>
<pb n="KR4d0266_SBCK_048-3b"/>
幣餘之三品自朝至昃不醉無皈某等自視欿然<lb/>
一寒如此瓊樓元圃怳驚竒麗之觀黄巻青編願<lb/>
竭研覃之助<lb/>
　　　賀　皇太子冬節牋<lb/>
珠連璧合聚七曜於圜穹泉動芸生復一陽於亜<lb/>
嵗宜函䝉於多祐周詒燕於元良<hi>中賀</hi>恭惟<lb/>
皇太子殿下作貳儀辰承規景數淵冲玉裕仰進<lb/>
徳之日新海潤山輝格産祥之川至對于穀旦集<lb/>
厥閎休某自視抱虚叨塵奉帙待陰陽之定願陳<lb/>
吕令齋戒之辞見天地之心請玩羲爻来復之理<lb/>
<pb n="KR4d0266_SBCK_048-4a"/>
　　　賀　皇太子年節牋<lb/>
春日載陽臨泰亨之肇序盛徳在木表震治之承<lb/>
天㰸時休嘉用集冲裕<hi>中賀</hi>恭惟<lb/>
皇太子殿下英姿天縱典學日新繼明而照四方<lb/>
紹休二聖之緒元良以正萬國卜年百世之長献<lb/>
嵗在辰洪禧有衍某叨塵儲隷虞侍末光栢葉椒<lb/>
花竊鄙辞人之頌山輝海潤願陳雅樂之章<lb/>
　　　賀　壽聖皇太后牋<lb/>
重華慕親决聖謨而與子慈福就養慶天統之立<lb/>
孫命與維新尊其有極臣某<hi>中賀</hi>恭惟<lb/>
<pb n="KR4d0266_SBCK_048-4b"/>
壽聖皇太后殿下象月臨照法坤静專仰太一之<lb/>
常居密移躔度近思齊之京室親執凊温有衍万<lb/>
年之壽臧永膺二帝之虞侍臣屬分符竹逺在江<lb/>
湖銀闕金宫望蓬萊之雲氣楓林楚水隔長樂之<lb/>
鐘聲<lb/>
　　　賀　壽成皇后牋<lb/>
乃聖養親后丕承於厥志自天與子母克相於其<lb/>
猷俯仰相輝清寜咸若臣某<hi>中賀</hi>恭惟<lb/>
壽成皇后殿下懿恭有煒持載無疆釐降媯汭之<lb/>
濱欽于虞舜嗣徽京室之婦媚于大任躬慈福之<lb/>
<pb n="KR4d0266_SBCK_048-5a"/>
婦功佐重華之子職三宫齊聖万壽維禖臣屬以<lb/>
守符逺在外服周廬千列莫陪班綴之趨嵩嶽三<lb/>
呼不勝頌禱之極<lb/>
　　　賀　皇后牋<lb/>
壽皇戀母之誠遜于元子嗣聖稟親之命宅乃當<lb/>
陽慶緜宗祧福益寰宇恭惟<lb/>
皇后殿下稟資淵懿迪静方暘谷昇輝初得天而<lb/>
臨照望舒載朏實助日之光明徳與之齊祺何無<lb/>
艾臣旧塵家令新覿邦榮虎嘯龍興敢作依乗風<lb/>
雲之想鳶飛魚躍幸居鼓舞造化之中<lb/>
<pb n="KR4d0266_SBCK_048-5b"/>
　　　賀　壽成皇后牋<lb/>
萬乗來朝鋪閎休而於鑠二親受祉發嘉號以攸<lb/>
同邦家榮懐動植奮豫臣某<hi>中賀</hi>恭惟<lb/>
壽成皇后殿下發祥渭涘嫓徳河洲贊壽皇之燕<lb/>
謀抵龜而决啓聖子之凝命定鼎于中冝勒崇而<lb/>
垂鴻以皈美而報上必得其壽娥暨舜以匹休遹<lb/>
觀厥成姒與文而均福天地相似日月並明臣拘<lb/>
以守符逺在外服千官雲片莫陪鵷鷺之充庭万<lb/>
歳嵩呼不勝燕雀之賀厦<lb/>
　　　賀　壽聖皇太后牋<lb/>
<pb n="KR4d0266_SBCK_048-6a"/>
聖子神孫世相傳於大寶壽皇成后福並受於鴻<lb/>
名仰惟慈極之尊對越在宫之慶臣某<hi>中賀</hi>恭惟<lb/>
壽聖皇太后殿下肇修内治同濟中興如月之常<lb/>
乆照東朝之數蹕與天齊壽長瞻南極之一星觀<lb/>
子子婦婦之栄光集老老㓜㓜之虞侍冠三宫於<lb/>
霄漢之上備萬福於書契之前臣嬰以珪符隔於<lb/>
軒陛天顔有喜豈云将母之不遑地勢無疆更祝<lb/>
歴年之多所<lb/>
　　　賀　皇后牋<lb/>
一人必有所尊以言具慶万物不足以報莫重鴻<lb/>
<pb n="KR4d0266_SBCK_048-6b"/>
名典章焜煌聲教溥愽臣某<hi>中賀</hi>恭惟<lb/>
皇后殿下柔儀載穆淑問有孚始初清明躬行子<lb/>
職之恪晨昏定省日勤婦道之供従玉車於東朝<lb/>
奉寶冊於南極錫福而得其壽二親攸同作聖而<lb/>
觀厥成一字盡美庭闈慶賴海㝢榮懐臣不意凋<lb/>
年親逢盛際金銀宫闕咸仰五雲之靚深珠玉山<lb/>
淵幸同萬物之輝潤<lb/>
　　　賀　皇后受冊牋<lb/>
壽皇作書自天有命聖主立后與月合明慶發宫<lb/>
闈化刑海㝢臣某<hi>中賀</hi>恭惟<lb/>
<pb n="KR4d0266_SBCK_048-7a"/>
皇后殿下令儀淵靚懿行柔嘉夙佐青宫久問龍<lb/>
樓之寢同升紫極允冝象服之尊荇菜參差蘭林<lb/>
發越佩環鳴玉既啓夜未央之勤䈂<graphic n="KR2623" url="https://raw.githubusercontent.com/kanripo/KR-Gaiji/master/images/KR2623.png" mimeType="image/png"/>衣紳更陪<lb/>
暮又至之敬臣舊塵儲隷欣覿邦榮仰乾緯之四<lb/>
星光華首出占坤爻之五位元吉在中<lb/>
　　　賀　壽聖皇太后牋<lb/>
外屏初臨中宫乃建是為甫田之孫婦益廣進饘<lb/>
之供仰事思齊之祖姑用介含飴之樂臣某<hi>中賀</hi>
恭惟　壽聖皇太后殿下道侔坤厚壽與天長見<lb/>
堯舜禹之丕承世傳斯道若姜任姒之並處家嗣<lb/>
<pb n="KR4d0266_SBCK_048-7b"/>
徽音三宫相輝萬福方永臣屬嬰符竹邈在江湖<lb/>
雅意本朝敢作班庭之想乃心王室實勞賀厦之<lb/>
悰<lb/>
　　　賀　壽成皇后牋<lb/>
聖聖相授本再造而繼承婦婦克諧祗重慶之温<lb/>
凊椒璧有煥蘭陔載欣臣某<hi>中賀</hi>恭惟<lb/>
壽成皇后殿下徳嫓帝尊躬嚴家撿化天下以婦<lb/>
道媚于慈闈正朝廷之人倫式是禁仰奉含飴之<lb/>
樂俯膺佩帨之怡於萬斯年既多受祉臣屬分符<lb/>
竹邈在江湖衆星之環北辰遥瞻象緯一日而仰<lb/>
<pb n="KR4d0266_SBCK_048-8a"/>
三后與被化光<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第四十八終<lb/>
<pb n="KR4d0266_SBCK_048-8b"/>
</p>
<p>
</p>
  </div>
</body>
</text>
</TEI>
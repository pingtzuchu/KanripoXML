<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_029-1a"/>
誠齋集巻第二十九<lb/>
　　　　　　廬陵楊　万里　廷秀<lb/>
　詩<lb/>
　　朝天續集<lb/>
　　　泊舟臨平<lb/>
前牎向市下却簾後牎臨水開却門岸頭楊栁報<lb/>
春動溪底雲天隨浪翻隔溪數間黄草屋繞屋千<lb/>
竿翠瓊竹三老鳴鉦檥柂樓今宵又向臨平宿<lb/>
拂溪十㸃五㸃雨縠紋織出團花縷花頭細大雖<lb/>
不勺一花銷時一花吐北風卷雲如卷簾忽然收<lb/>
<pb n="KR4d0266_SBCK_029-1b"/>
盡玉廉纖天光却在水光下天水鎔作鏡一奩好<lb/>
山隔市望不見秪有清溪照人面<lb/>
　　　謝王恭父贈梁杲墨<lb/>
君不見蜀人文字天下工前有相如後楊雄君不<lb/>
見蜀人烏丸天下妙前有蒲韶後梁杲初得梁墨<lb/>
黐摹糊老夫道渠不及蒲蓬山藏室王校書笑我<lb/>
未識真玄莬兩圭水蒼笏双團㸃漆璧一併贈老<lb/>
夫此意已金石洮州緑玉試松花星潭黒雲走風<lb/>
沙龍蛇起陸鷹入骨却愁雷電奪神物<lb/>
　　　蜂児<lb/>
<pb n="KR4d0266_SBCK_029-2a"/>
蜜蜂不食人間倉玉露為酒花為糧作蜜不忙採<lb/>
花忙蜜成猶帶百花香蜜成萬蜂不敢嘗要輸蜜<lb/>
國供蜂王蜂王未及享人已割蜜房老蜜已成蠟<lb/>
嫩蜜方成蜜蜜房蠟片割無餘老饕更來搜我室<lb/>
老蜂無味秪有滓<hi>声平</hi>幼蜂初化未成児老饕火攻<lb/>
不知止既毁我室取我子<lb/>
　　　千葉水仙花<lb/>
　　世以水仙為金琖銀臺蓋單葉者其中真有<lb/>
　　一酒琖深黄而金色至千葉水仙其中花片<lb/>
　　捲皺密蹙一片之中下輕黄而上淡白如染<lb/>
<pb n="KR4d0266_SBCK_029-2b"/>
　　一截者與酒盃之狀殊不相似安得以舊日<lb/>
　　俗名辱之要之單葉者當命以舊名而千葉<lb/>
　　者乃眞水仙云<lb/>
薤葉葱根兩不差重蕤風味獨清嘉薄揉肪玉圍<lb/>
金鈿淺染鵝黄剰素紗臺琖元非千葉種丰容要<lb/>
是小蓮花向來山谷相看日知是他家是當家<lb/>
　　　臨平解舟<lb/>
竹籬短短門小小少年獨立春風曉栁芽縮瓜尚<lb/>
怯寒金粟班班滿枝了過舩橋下橋絶高波清深見<lb/>
一截篙市人夾水爭出看無數漁舟避東岸<lb/>
<pb n="KR4d0266_SBCK_029-3a"/>
　　　過臨平蓮蕩<lb/>
蓮蕩層層鏡樣方春來嫩玉斬新光角頭一一張<lb/>
蘆箔不遣魚鰕過别塘<lb/>
蓮蕩中央劣露沙上頭便著野人家籬邊隨處挿<lb/>
垂栁簷下小舩縈釣車<lb/>
朝來採藕夕來漁水種菱荷岸種蘆寒浪落時分<lb/>
作蕩新流漲後合成湖<lb/>
人家星散水中央十里芹羮菰飯香想得薰風端<lb/>
午後荷花世界栁絲鄉<lb/>
　　　藏舩屋<lb/>
<pb n="KR4d0266_SBCK_029-3b"/>
　　呉中河畔多鑿小沼與河相通架屋其上蔵<lb/>
　　舩其中<lb/>
望見官旗衘舳艫漁舩爭入沼中蘆蔵舩蘆底猶<lb/>
有雨屋底蔵舩雨也無<lb/>
非港非溝别一涯茅簷元不是人家不居黔首居<lb/>
青雀動地風濤不到他<lb/>
　　　岸樹<lb/>
岸頭樹子直如筠誰遣相招住水濵不合鏡中貪<lb/>
照影照來照去總斜身<lb/>
岸樹枝枝秃影中雪風一半半春風楝梢落盡黄<lb/>
<pb n="KR4d0266_SBCK_029-4a"/>
金彈猶有紛紛綴彈茸<lb/>
　　　麥田<lb/>
無邊緑錦織雲機全幅青羅作地衣个是農家真<lb/>
富貴雪花銷盡麥苗肥<lb/>
　　　桒疇<lb/>
夾岸瀕河種穉桒春風吹出萬條長舩行老眼渾<lb/>
多忘喚作西湖挿拒霜<lb/>
　　　竹林<lb/>
珍重人家愛竹林織籬辛苦護寒青那知竹性元<lb/>
薄相須要穿來籬外生<lb/>
<pb n="KR4d0266_SBCK_029-4b"/>
　　　賦金盤露椒花雨<lb/>
　　吾家酒名敷腴者曰金盤露芳烈者曰椒花<lb/>
　　雨<lb/>
金盤夜貯雲表露椒花曉滴山間雨一涓不用鴨<lb/>
緑波双清釀出鵝黄乳老妻知我憎官壺還家小<lb/>
槽壓真珠江西檐取來西湖遣我醉倒不要扶更<lb/>
携數尊往淮上要夸親舊嘗家釀秪堪獨酌不堪<lb/>
分老夫猶要入㫦門<lb/>
　　　崇徳道中望福嚴寺<lb/>
一徑青松露三門白水煙殿横林外脊塔漏隙中<lb/>
<pb n="KR4d0266_SBCK_029-5a"/>
天地曠迎先見村移眺更妍追程坐行役不得泊<lb/>
春舩<lb/>
　　　岸栁<lb/>
栁梢拂入溪雲陰栁根挿入溪水深秪今立岸一<lb/>
弊帚㱕時弄日千黄金人生榮謝亦如此謝何足<lb/>
怨榮何喜秋霜春雨自四時老夫問栁栁不知<lb/>
　　　春菜<lb/>
雪白蘆菔非蘆菔喫來自是辣底玉花葉蔓菁非<lb/>
蔓菁喫來自是甜底冰三館宰夫傳食籍野人蔬<lb/>
譜渠不識用醯不用酸用塩不用鹹塩醯之外别<lb/>
<pb n="KR4d0266_SBCK_029-5b"/>
有味薑牙棖子仍相參不甑亦不釡非烝亦非煮<lb/>
壊盡蔬中腴乃以煙火故霜根雪葉細縷來甆瓶<lb/>
夕羃朝即開貴人我知不官樣肉食我知無骨相<lb/>
秪合南溪嚼菜根一尊徑醉溪中雲此詩莫讀恐<lb/>
嚥殺要讀此詩先捉舌<lb/>
　　　過平望<lb/>
望中不著一山遮四顧平田接水涯栁樹行中分<lb/>
港汊竹林多處聚人家風將春色㱕沙草天放晴<lb/>
光入浪花午睡起來情緒悪急呼蟹眼瀹龍牙<lb/>
　　　合路馬坊年年四月殿前諸軍牧馬於此<lb/>
<pb n="KR4d0266_SBCK_029-6a"/>
　　　十月復㱕都下<lb/>
地逈湖寛春草酥年年此地牧天馰玉花驄裏龍<lb/>
㱕去金粟堆前鳥自呼苑廐尚虛三萬柱栁林集<lb/>
得許多烏即今未有王良眼山子飛黄豈是無<lb/>
　　　過鸎闘湖<lb/>
畫舫如山水上奔小舩似鴨避河濵紅旗青蓋鳴<lb/>
鉦處都是迎來送往人<lb/>
忽聞江上四驩呼知近吳江鸎闘湖火炬燈籠不<lb/>
須辨使家行住按程塗<lb/>
春來已自兩旬餘欲借春看未見渠煙樹隔湖三<lb/>
<pb n="KR4d0266_SBCK_029-6b"/>
十里寒梢依舊向人踈<lb/>
　　　晚寒題水仙花并湖山<lb/>
水仙怯暖愛清寒兩日微暄嬾欲眠料峭晚風人<lb/>
不㑹留花且住伴詩仙<lb/>
水面無風也自寒舩門已幕更深闗莫將若下三<lb/>
杯酒博與湖邊幾㸃山<lb/>
鍊句爐槌豈可無句成未必盡縁渠老夫不是尋<lb/>
詩句詩句自來尋老夫<lb/>
　　　月夜阻風泊舟太湖石塘南頭<lb/>
到得松江每不欣何曽晴快遇清真此行作意追<lb/>
<pb n="KR4d0266_SBCK_029-7a"/>
勝境入夜阻風還悶人萬里青天一輪月三更雪<lb/>
浪太湖春若教白日來經此不見新鎔万頃銀<lb/>
動地顚風政打頭吳江未到且維舟五湖波起衆<lb/>
山動一片月明千里愁且更放遲些子睡看他盛<lb/>
怒幾時休陽侯要與詩人敵未必詩人輸一籌<lb/>
過湖未得匹如閑何幸湖心泊畫舩宇宙中間都<lb/>
是月波濤外面更無天誰知造物將竒觀不與傖<lb/>
人付謫仙管領渠儂無一物鏤冰剪雪作新篇<lb/>
新年乗興看春風來過垂虹東復東誰有工夫寒<lb/>
夜底獨尋水月五湖中今宵頓覺乾坤大下筆惟<lb/>
<pb n="KR4d0266_SBCK_029-7b"/>
愁造化窮太白青山謝公海可憐一笑偶然同<lb/>
　　　題吳江三高堂<lb/>
　　　　范蠡<lb/>
霸越亡吳未害仁不妨報國併酧身風雲長頸無<lb/>
遺恨雪月扁舟更絶塵還了君王採香徑湏饒老<lb/>
子苧羅人鴟夷若是真高士張陸何堪作近鄰<lb/>
　　　　張季鷹<lb/>
京洛緇塵㸃素衣秋風日夕喚人皈鱸魚不解踈<lb/>
張翰羊酪偏能留陸機二晉興亡幾春草三吳人<lb/>
物尚漁磯空令千古華亭鶴猶為諸賢説是非<lb/>
<pb n="KR4d0266_SBCK_029-8a"/>
　　　　陸魯望<lb/>
讀盡詩書不要官饑寒欲死豈無田生憎俗子慵<lb/>
開眼逢著詩人便絶絃笠澤弁山三益友筆床茶<lb/>
竈一魚舩羨渠赤脚弄明月蹈破五湖光底天<lb/>
　　　松江曉晴<lb/>
昨夜何縁不峭寒今農端要放晴天䆫間波日如<lb/>
樓上簾外霜風似臘前近水人家隨處好上春物<lb/>
色不勝妍皈時二月三吳路桃杏香中慢過舩<lb/>
　　　松江鱸魚<lb/>
鱸出鱸卿蘆葉前垂虹亭上不論錢買來玉尺如<lb/>
<pb n="KR4d0266_SBCK_029-8b"/>
何短鑄出銀梭直是圓白質黒章三四㸃細鱗巨<lb/>
口一双鮮秋風想見真風味秪是春風已逈然<hi>魚鱸</hi>
<hi>寸為佳以七八</hi>
　　　松江蓴菜<lb/>
鮫人直下白龍潭割得龍公滑碧髯曉起相傳蘂<lb/>
珠闕夜來失却水精簾一杯淡煮宜醒酒千里何<lb/>
須更下塩可是士衡殺風景却將羶膩比清纖<hi>虞沉</hi>
<hi>横水上不知丈數卿云太湖有白龍嘗</hi>
　　　泊平江百花洲<lb/>
吳中好處是蘇州却為王程得勝游半世三江五<lb/>
<pb n="KR4d0266_SBCK_029-9a"/>
湖棹十年四泊百花洲岸傍楊栁都相識眼底雲<lb/>
山苦見留莫怨孤舟無定處此身自是一孤舟<lb/>
　　　姑蘇館夜雪<lb/>
昨朝晴色動春熙入夜星河弄碧漪誰信雪花能<lb/>
様巧等他人睡不教知起來紅日恍開霽照得王<lb/>
花光陸離㱕去中都説竒事姑蘇館裏上元晴<lb/>
　　　姑蘇館上元前一夕觀燈<lb/>
茂苑元宵亦盛哉千紅百紫雪中開牡丹自是吳<lb/>
門有蓮莟移從都下來光射瑠璃最精彩吐成蝃<lb/>
蝀貫昭回㱕舩尚有殘燈在更與児曹飲一杯<lb/>
<pb n="KR4d0266_SBCK_029-9b"/>
　　　走筆和袁起巖元夕前一夜雪作<lb/>
天公極意辨元宵頃刻挼雲作雪飄茂苑長洲花<lb/>
剪玉蘇䑓香徑砌成瑤千燈剰喜開紅藥兩鬢還<lb/>
驚挿素標客子孤舟寒折骨無端詩伯苦相撩<lb/>
　　　再和袁起巖韻<lb/>
一嵗驩聲沸此宵游人麗服正飄飄病夫未暇磚<lb/>
引玉悪語翻成李報瑤天遣素娥提雪月江涵公<lb/>
子更風標君家道是闗門卧却有新詩來見撩<lb/>
　　　雪中登姑蘇臺<lb/>
我亦閑來散病身游人不用避車塵挿天四塔雲<lb/>
<pb n="KR4d0266_SBCK_029-10a"/>
中出隔水諸峯雪後新道是逺瞻三百里如何不<lb/>
見六千人吳亡越覇今安在臺下年年花草春<hi>經圖</hi>
<hi>見三百里外云姑蘇臺高可</hi>
　　　姑蘇館上元前一夕陪使客觀燈之集<lb/>
節物催人又一年銀花蓮炬照金尊麝䭔官樣陪<lb/>
公讌粉繭卿風憶故園何似児孫談草草不妨燈<lb/>
火半昏昏人生行止誰能料今夕蘇州看上元<hi>陸廬</hi>
<hi>吉語剥之以占一嵗蚕事之俗元夕粉米為繭中藏</hi>
　　　雪後陪使客游恵山寄懐尤延之<lb/>
已到蘇州未到常恵山孤秀蔚蒼蒼一峯飛下如<lb/>
<pb n="KR4d0266_SBCK_029-10b"/>
奔馬萬木深圍古道埸錫骨中空都是乳玉泉致<lb/>
逺久偏香眠雲跂石梁溪叟恨殺風煙隔草堂<hi>泉恵</hi>
<hi>數月不腐行千里經</hi>
　　　恵泉分茶示正孚長老<lb/>
寒泓不到十餘年老眼重看意惘然潄裂蒼崖王<lb/>
龍口墮成清鏡雪花天湏煩佛界三昧手拈出茶<lb/>
經第二泉珍重賛公驚久别且談詩句未談禪<lb/>
　　　回望恵山<lb/>
　　潘葑回望恵山真如龍形其鼻為寺寺前起<lb/>
　　一小峯極圓如珠山尾繳回豐本鋭末極有<lb/>
<pb n="KR4d0266_SBCK_029-11a"/>
　　力云<lb/>
恵山分明龍樣活玉脊瓊腰百千折錫泉泉上吐<lb/>
一珠簸弄太湖波底月蒼石為角松為鬚鬚裡黄<lb/>
金古佛廬請君更向潘葑看龍尾繳到珠南畔<lb/>
　　　題陸子泉上祠堂<lb/>
先生喫茶不喫肉先生飲泉不飲酒饑寒秪忍七<lb/>
十年万嵗千秋名不朽恵泉遂名陸子泉泉與陸<lb/>
子名俱傳一辨佛香炷遺像幾多衲子拜茶仙麒<lb/>
麟圖畫冷似鉄淩煙冠劍消如雪恵山成塵恵泉<lb/>
竭陸子祠堂始應歇山上泉中一輪月<lb/>
<pb n="KR4d0266_SBCK_029-11b"/>
　　　過洛社望南湖暮景<lb/>
南湖隔水見漁燈鴈落蘆汀八字横對面双峯煙<lb/>
雨裏雙峯外面是宜興<lb/>
暮煙如雨雨如煙一把珠簾隔逺山簾影漸濃山<lb/>
漸淡恍然移入畫屏間<lb/>
一陣南風似箭來蒲帆飛上最高桅兩邊岸栁都<lb/>
奔走不及追舩各自回<lb/>
　　　舟中元夕雨作<lb/>
道是今宵好上元新晴白晝雨黄昏紅燈皎月儂<lb/>
無用闗上舩門倒一尊<lb/>
<pb n="KR4d0266_SBCK_029-12a"/>
佳辰三五是今宵恰到今宵細雨飄天念孤舟人<lb/>
寂寞不教月色故相撩<lb/>
此生萬事有期程多取抛饒竟不曽誰遣夜來南<lb/>
館裏千花預借上元燈<hi>南館北使泊北館姑蘇館中送伴使泊</hi>
　　　夜過五牧<lb/>
舩頭更鼓打兩聲如何未到常州城道旁火炬如<lb/>
晝明道上牽夫如蟻行今宵到得荆溪館我欲眠<lb/>
時夜還短明朝擁被窺舡䆫百尺栁條垂兩岸<lb/>
　　　明發荆溪館下<lb/>
常州太守曽獨弄回首向來真一夢五月炎天十<lb/>
<pb n="KR4d0266_SBCK_029-12b"/>
月寒東亭迎客西亭送自從别却翟家園豈謂三<lb/>
經金斗門莫教物色有欠處剰與新詩三五句猶<lb/>
有㱕塗更一來是時百花開未開<lb/>
　　　戲題岸栁<lb/>
斫盡江邊楊栁梢要教新嵗換新條老夫也鑷霜<lb/>
鬚鬢鑷却霜根出雪苗<lb/>
　　　舟中即事<lb/>
阿翁阿囝自相隨賞徧江淮春盛時熊白同嘗臘<lb/>
前酒雌黄自改曉間詩醉來忽笑天地窄老去那<lb/>
能児女悲身後昇沉各何有到頭誰黠復誰癡<lb/>
<pb n="KR4d0266_SBCK_029-13a"/>
　　　雨中過沙灘<lb/>
常州草蟲天下無可憐枉却許工夫濛濛拂拂沙<lb/>
灘艇别是荆溪煙雨圖<lb/>
煙雨新圖學不成煙能明晦雨能聲莫教一㸃春<lb/>
風起巻盡空濛寫晩晴<lb/>
　　　小舟<lb/>
竪起青篙便是桅片帆掛了即帆間漁郎袖手舩<lb/>
頭坐一葉如飛不用催<lb/>
　　　微雨<lb/>
要知微雨密還踈空裏看來直是無不被波間三<lb/>
<pb n="KR4d0266_SBCK_029-13b"/>
兩㸃阿誰見破妙工夫<lb/>
　　　過犇牛閘<lb/>
春雨未多河未漲閘官惜水如金樣聚舩久住下<lb/>
河灣等待舩齊不教放忽然三板兩板開驚雷一<lb/>
聲飛雪堆衆舩遏水水不去舩底怒濤跳出來下<lb/>
河半篙水欲滿上河兩平勢差緩一行二十四樓<lb/>
舩相隨過閘如魚貫<lb/>
　　　蘭花五言<lb/>
䕶雨重重膜凌霜早早春三菲碧彈指一笑紫翻<lb/>
脣野竹元同操官梅晚卜鄰花中不児女格外更<lb/>
<pb n="KR4d0266_SBCK_029-14a"/>
幽芬<lb/>
　　　次韻寄題馬少張致政亦樂園<lb/>
亦樂園將獨樂園兩園誰窄復誰寛似聞閭里溪<lb/>
深處下有蛟龍水底蟠黄帽巳捐蒼玉佩朱顔不<lb/>
借紫金丹刺桐花發梅花落安得乗風去一觀<lb/>
　　　高郵野望<lb/>
望中四野掌舩平逺樹成行一帶横樹外天容仍<lb/>
淡白不愁樹影不分明<lb/>
江南十里九青山江北無山只野田更遣野田無<lb/>
逺樹郭熙儘巧若為傳<lb/>
<pb n="KR4d0266_SBCK_029-14b"/>
　　　過新開湖<lb/>
竒哉萬頃水精盆一線青羅縁却脣只有向南接<lb/>
天去更和一線也無痕<lb/>
漁郎艇子入重湖老眼慇懃看著渠看去看來成<lb/>
怪事化為獨鴈立横蘆<lb/>
白葦黄蘆尚帶秋長風逺水幾時休愁人對著君<lb/>
休問不是愁人也作愁<lb/>
一鷗得得隔湖來瞥見魚児眼頓開只為水深難<lb/>
立脚翩然飛下却飛回<lb/>
逺逺人煙㸃樹梢舩門一望一魂消幾行野鴨數<lb/>
<pb n="KR4d0266_SBCK_029-15a"/>
聲鴈來為湖天破寂寥<lb/>
　　　瓦店雨作<lb/>
斜風吹雨打舩䆫一陣踈來一陣忙聴作山齋聲<lb/>
㸃滴不知作客在山陽<lb/>
天嫌平野樹分明便恐丹青畫得成收入晚風煙<lb/>
雨裏自將水墨替丹青<lb/>
詩人長怨没詩材天遣斜風細雨來領了詩材還<lb/>
又怨問天風雨幾時開<lb/>
近岸人家欲閉門逺林煙樹半昏昏鸕鷀白鷺㱕<lb/>
何晚今夜定投何處村<lb/>
<pb n="KR4d0266_SBCK_029-15b"/>
　　　曉出洪澤霜晴風順<lb/>
又從洪澤泝清淮積雨連宵曉頓開霜凍水涯如<lb/>
雪厚波搖日影入舩來辛勤送客了未了珍重順<lb/>
風催復催明早都梁各分手順風便借一帆回<lb/>
　　　題亀山塔前一首唐律後一首進退格<lb/>
亀山獨出壓淮流寶塔仍居最上頭銀筆書空天<lb/>
作紙玉龍拔地海成湫向來一厄遭羣犬挽以六<lb/>
丁兼萬牛逆血腥羶化為碧空餘風雨鬼啾啾<hi>亮逆</hi>
<hi>隔淮河拽之不動裂而復合南㓂嘗以絹為繩令數万人</hi>
舊嵗新年來往頻孤標數面便多情獨將白髪三<lb/>
<pb n="KR4d0266_SBCK_029-16a"/>
千丈上到瑤臺十二層萬里海風吹不動半輪淮<lb/>
月為誰朋東坡舊跡無尋處試問龕中錦帽僧<hi>十塔</hi>
<hi>層二</hi>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第二十九終<lb/>
<pb n="KR4d0266_SBCK_029-16b"/>
<pb n="KR4d0266_SBCK_029-16b"/>
</p>
<p>
</p>
  </div>
</body>
</text>
</TEI>
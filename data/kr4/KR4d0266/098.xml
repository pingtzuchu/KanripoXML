<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_098-1a"/>
誠齋集巻第九十八<lb/>
　　　　　　　廬陵楊　万里　廷秀<lb/>
　雜著<lb/>
　　題跋<lb/>
　　　跋　御書誠齋二大字<lb/>
淳煕十三年三月十九日　今上皇帝陛下於東<lb/>
宫榮觀堂召宫僚燕集酒半從至王淵堂詹事臣<lb/>
邲臣端禮諭德臣揆侍講臣袤各傳刻所賜御書<lb/>
齊名籖軸以進再拜稱謝惟侍讀臣萬里於同列<lb/>
為末至蓋已嘗有請因再拜申言之<lb/>
<pb n="KR4d0266_SBCK_098-1b"/>
皇帝陛下欣然索一大研命磨潘衡墨染屠覺竹<lb/>
絲筆乗興一揮誠齋二大字贈侍讀楊検詳六小<lb/>
字識以清賞堂印視諸齊字畫雅健相若而精神<lb/>
飛動似覺更勝恭惟　皇帝陛下心畫超詣雲章<lb/>
昭囬龍跳虎卧鸞飄鳳泊蓋天縱之能聖學之餘<lb/>
也臣既拜賜退而寳蔵於家今假守髙安郡幸逢<lb/>
六龍御天之初敬刻之金石以後寒士千載之榮<lb/>
遇云淳熈十六年嵗次己酉八月戊子朝議大夫<lb/>
直秘閣知筠州兼管内勸農營田使借紫臣楊万里<lb/>
拜乎稽首謹書<lb/>
<pb n="KR4d0266_SBCK_098-2a"/>
　　　跋　御書御製梅雪詩<lb/>
今上皇帝陛下在東宫榮觀堂宴群僚日既為臣<lb/>
万里親灑宸翰作誠齋二字復書御製嘗梅詩一<lb/>
首五紙將以分賜臣邲臣端禮臣揆臣万里臣袤<lb/>
置之几上莫敢先取者臣万里即請云敢用劉泊<lb/>
登牀故事乃急取此紙蓋肆最得意者<lb/>
皇帝天顔為之載穆群僚皆有歆羡之色是歳冬<lb/>
皇帝一日復命春坊臣特立傳賜群僚以御製梅<lb/>
雪詩三首凡五紙恭惟　皇帝陛下道徳之崇極<lb/>
典學之緝熈固已登咸二典三謨之業聖之渾噩<lb/>
<pb n="KR4d0266_SBCK_098-2b"/>
詩句之髙古又復戞擊商頌周雅之音祀大風之<lb/>
歌秋風之辞皆荘周所謂風斯在下者臣敬刻之<lb/>
髙安郡治俾士民誦之詠之與雅頌異時同聲焉<lb/>
淳熈十六年嵗次巳酉八月戊子朝議大夫直祕<lb/>
閣知筠州軍州事兼管内勸農營田使借紫臣楊<lb/>
万里拜手稽首敬書<lb/>
　　　跋張欽夫介軒銘<lb/>
欽夫之文清於氣而味永吾見之多矣而猶恨其<lb/>
少讀此銘詩欣然殊慰人也君子之於水木竹石<lb/>
愛之與衆人豈異也衆人之愛水木竹石也愛水<lb/>
<pb n="KR4d0266_SBCK_098-3a"/>
木竹石而已矣欽夫愛唐氏之石而得乎介又以<lb/>
其得而施及於唐氏則其愛也水木竹石而已乎<lb/>
有來觀者其愛與欽夫同不同未可知也一笑而<lb/>
書其後所以一笑者予欲書而忘其書也紹興壬<lb/>
午廬陵楊万里䟦<lb/>
　　　䟦熊叔雅所作唐傑孝子賛<lb/>
孝慈者多連理同蔕之應世以為祥非也當是孝<lb/>
慈所化草木亦孝慈耳觀孝子唐傑之事豈不然<lb/>
哉嗟乎草木非有知也人非無知也或化焉或否<lb/>
焉又何歟隆興𥘉元四月十二日廬陵楊　䟦<lb/>
<pb n="KR4d0266_SBCK_098-3b"/>
　　　過楊塘趙清献神道題柱<hi>衢州地</hi>
是惟清献之墓過者可不敬乎敬斯慕慕斯為二<lb/>
之前則曰能一之後則曰不能敬猶不敬也吾徒<lb/>
楙之<lb/>
　　　䟦歐陽伯威句選<lb/>
右歐陽伯威詩句之擇也予既序其脞辞復手抄<lb/>
此數紙自有用處每鳥啼花落欣然有㑹於予心<lb/>
遣小奴挈廮樽酤白酒釂一黎花瓷琖急取此軸<lb/>
快讀一過以嚥之蕭然不知此在塵埃間也而伯<lb/>
威喜予書又奪去此紙誰復伴幽獨者年月日跋<lb/>
<pb n="KR4d0266_SBCK_098-4a"/>
　　　題曾無逸百帆圖<lb/>
千山去未已一江追之予觀百餘舟出沒於風濤<lb/>
縹縹雲煙有無之間前者不徐後者不居何其勞<lb/>
也而一二漁舟徃來其間獨悠然若無見者彼何<lb/>
人耶<lb/>
　　　䟦章友直草蟲<lb/>
春寒尒許新蟬飛蠅軰遽出耶細觀蓋章伯益墨<lb/>
戲也庚寅三月上巳日楊　䟦<lb/>
　　　䟦曽無違所蔵米元章帖<lb/>
米家字畫遭逢紹興聖人謂字字皈復古殿中矣<lb/>
<pb n="KR4d0266_SBCK_098-4b"/>
而此紙尚遺人間士之遭時求其必不遺難哉<lb/>
　　　䟦曽正臣兩踈圖<lb/>
予每讀唐人文字喜言兩踈畫圖惜不得見今真<lb/>
在眼中矣然以孝宣清明之代而二先生何去之<lb/>
早耶及觀蓋寛饒傳則知都門祖帳之觴二先生<lb/>
父子相顧飲之彼猶以為晚尒<lb/>
　　　䟦劉景明四羙堂序<lb/>
吾友劉景明此作非四羙堂序也蓋禾川晩秋圖<lb/>
也乾道六年九月望誠齋野客楊万里䟦<lb/>
　　　䟦陳與權印五經善本<lb/>
<pb n="KR4d0266_SBCK_098-5a"/>
以書刻印者未有不利焉者有不利焉者惟異端<lb/>
之書為然刻異端之書者則然所以刻者則不然<lb/>
朝刻其書以貽諸人夕計其福以貽諸身烏在其<lb/>
不利焉者歟南雄陳經於　光堯朝以童子科免<lb/>
秋賦詣太常未得志於有司退而歎曰有司之門<lb/>
則不可以逕而入也聖人之門其不可以逕而入<lb/>
哉益讀古書以溉其心以樹其躬以曄其辞章蓋<lb/>
退而後進者也病夫書肆之刻五經者字畫之不<lb/>
精脫訛之不更求善書者為而刻之使來者皆得<lb/>
以印印之嗟乎利之不蘄福之不計異端之不溺<lb/>
<pb n="KR4d0266_SBCK_098-5b"/>
士之若陳子者稀矣五經之彰繫於刻不刻耶不<lb/>
繫於刻不刻也於斯三者吾獨以嘉陳子年月日<lb/>
某謹書<lb/>
　　　䟦陸宣公集古方<lb/>
陸宣公之貶也杜門集古方書而已或曰避謗者<lb/>
歟或曰窮而不怨也楊子曰宣公之心利天下而<lb/>
已矣其用也則醫之以奏議其不用也則醫之以<lb/>
方書有用有不用者宣公之身也宣公之心亦有<lb/>
用有不用乎哉<lb/>
　　　題曾無已漁浦晚皈圖<lb/>
<pb n="KR4d0266_SBCK_098-6a"/>
浦吾里舴艋吾宅黄㡌郎吾佀也苒苒京塵于今<lb/>
三年偶開曽無已此軸風煙慘澹波濤洶歘欣然<lb/>
振衣登舟云乾道癸巳月日書<lb/>
　　　跋歐陽文忠公秋聲賦及試筆帖<lb/>
六一先生墨妙每見石刻未見真蹟也今乃得見<lb/>
秋聲賦試筆帖先生之孫提幹不來皈故鄉安得<lb/>
此竒觀提幹云尚有集古録䟦及家書四百餘紙<lb/>
某聞之雖喜然未敢書盡求觀也某山林之日月<lb/>
永欲一日盡此四百紙何以卒嵗<lb/>
　　　跋李成山水<lb/>
<pb n="KR4d0266_SBCK_098-6b"/>
余葺茅棟而工徒病雨擾擾不肯畢也今日偶小<lb/>
齋鳥烏之聲樂吾友王才臣偶携李成山水一軸<lb/>
來展卷煙雨勃興庭户晦冥吾廬何日可了耶<lb/>
　　　跋趙大年小景<lb/>
予故人曾禹任寄似大年小景敗素一規不盈咫<lb/>
也愈視愈逺忽去人萬里之外然水石草樹鴻鴈<lb/>
鳬鶂可辨秋毫予剰欲放目洞視之而舊以挑燈<lb/>
抄書目眚屢作嘗謁之醫醫云窮睇逺睨目家所<lb/>
忌也偶憶此戒速卷還客<lb/>
　　　跋蘭亭帖<lb/>
<pb n="KR4d0266_SBCK_098-7a"/>
右蘭亭記曾禹任得之諫大夫毛氏毛氏得之淮<lb/>
隂非近時襲訛者也予見元明跋山谷書云山谷<lb/>
謫黔泝峽舟中日日惟把玩石刻一紙蓋此記也<lb/>
故末嵗筆法超絶云予聞五更侵早起更有夜行<lb/>
人願持此句子寄聲山谷<lb/>
　　　䟦浯溪曉月錢塘晩潮一軸<lb/>
予以嵗癸未官滿浯溪去年自杭都補外每懐雨<lb/>
地山水之勝輒作悪數日所謂東西南北皆欲徃<lb/>
千山隔兮萬山阻者歟今日獨坐釣雪舟中風雪<lb/>
方霽故人曾禹任邀我乃併至兩地此殆夢中事<lb/>
<pb n="KR4d0266_SBCK_098-7b"/>
也<lb/>
　　　跋劉彦純送曾克俊作室序<lb/>
曾克俊之居距吾家三里而近予每歩訪之周以<lb/>
脩竹面以東山甚愛其幽勝然目留而心不隨忽<lb/>
喜而倐懼徃徃不及坐而去者蓋克俊之幽境能<lb/>
恱人未若克俊之破屋能逐人也西溪先生所謂<lb/>
將壓者特聞而知之焉尒今則又甚矣西漢所謂<lb/>
左撐者前日晨炊不熟取以煬竈而疇昔之夜雪<lb/>
作地爐無火復取所謂右支者薪之矣適有天幸<lb/>
入冬不風後此數月春風勃興此屋亦殆矣哉因<lb/>
<pb n="KR4d0266_SBCK_098-8a"/>
克俊携西溪序篇來附書左方以告仁人君子之<lb/>
憐克俊者<lb/>
　　　䟦張安國帖<lb/>
張安國書甚真而放如此然學之者皆未嘗見公<lb/>
之足於户下者也<lb/>
　　　跋許將狀元與蔣頴叔樞宻帖<lb/>
前軰與執政書亦猶字之今人年未三十一舉於<lb/>
禮部則鄉先生不敢字之且稱曰張丈李丈矣嗚<lb/>
呼其益薄矣夫<lb/>
　　　跋半山老人帖<lb/>
<pb n="KR4d0266_SBCK_098-8b"/>
半山老人此帖蓋與劉丞相之子元忠待制也紙<lb/>
尾云外物之來寛以處之此老心法也佩玉廟堂<lb/>
而面帶騎驢荒陂之色觀其字見其人<lb/>
　　　跋曾子宣帖<lb/>
曲阜筆迹断爛可惜擣粉為牋其新也豈不滑澤<lb/>
可愛其久乃尒問交亦然<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第九十八終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_013-1a"/>
誠齋集巻第十三<lb/>
　　　　　　　廬陵楊　万里　廷秀<lb/>
　詩<lb/>
　　西歸集<lb/>
　　　初離常州夜宿小井清曉放船<lb/>
攔街父老不教行出得東門已一更一事新來偏<lb/>
可意夢中聞打放船鉦<lb/>
晨炊只煑野蔬湯更揀鮮魚買一雙病眼未能禁<lb/>
曉日西䆫莫閉閉東䆫<lb/>
春早愁人是厺年如今説着尚心酸篙師莫遣船<lb/>
<pb n="KR4d0266_SBCK_013-1b"/>
遲着見説蘇州好牡丹<lb/>
　　　雨中逺望恵山<lb/>
準擬歸時到未遲歸時不到悔來時恵山不識空<lb/>
歸厺枉與常州作住持<lb/>
詩人也是可憐生不及穿雲渡水僧不是恵山看<lb/>
不見只教遥見不教登<lb/>
　　　酌恵山泉瀹茶<lb/>
錫作諸峯玉一涓麯生堪釀茗堪煎詩人浪語元<lb/>
無據却道人間第二泉<lb/>
　　　舟中雨望二首<lb/>
<pb n="KR4d0266_SBCK_013-2a"/>
雨裏船中只好眠不堪景物妬人閑岸如玉案平<lb/>
鋪却飣餖真山作假山<lb/>
船䆫深閑懶看書獨倚船門撚白鬚雨共長河織<lb/>
青錦金錢暈上滴真珠<lb/>
　　　曉經潘葑<lb/>
油牎着雨光不濕東風忽轉西風急篷聲蕭蕭河<lb/>
水澁牽船不行人却立雨中篙師風墮笠潘葑未<lb/>
到眼先入岸栁垂頭向人揖一時喚入誠齋集<lb/>
　　　恵山雲開復合<lb/>
二年常州不識山恵山一見開心顔只嫌雨裏不<lb/>
<pb n="KR4d0266_SBCK_013-2b"/>
子細髣髴隔簾青玉鬟天風忽吹白雲坼翡翠屏<lb/>
開倚南極政緣一雨染山色未必雨前如此碧看<lb/>
山未了雲復還雲與詩人偏作難我船自向蘇州<lb/>
去白雲稳向山頭住<lb/>
　　　泊舟無錫雨止遂游恵山<lb/>
天教老子不空回船泊山根雨頓開歸厺江西人<lb/>
問我也曾一到恵山來<lb/>
　　　出恵山遥望横山<lb/>
三日横山反覆看慇懃送我恵山前常州更在横<lb/>
山外只望横山已杳然<lb/>
<pb n="KR4d0266_SBCK_013-3a"/>
　　　舟過望亭<lb/>
常州盡處是望亭已離常州第四程栁線絆船知<lb/>
不住却教飛絮送儂行<lb/>
雨罷風回花栁晴忽然數㸃打䆫聲遊蜂誤入船<lb/>
䆫裏飛厺飛來揔是情<lb/>
此去蘇州半日期歸心長是覺船遲一村樹暗知<lb/>
何處兩岸草青無了時<lb/>
　　　將近許市望見虎丘<lb/>
許市人家逺樹前虎丘山色夕陽邊石橋分水入<lb/>
别港茅屋垂楊仍釣船<lb/>
<pb n="KR4d0266_SBCK_013-3b"/>
　　　舟中晩酌<lb/>
竹陵春酒絶清嚴解割詩腸快似鎌雪藕逄暄偏<lb/>
覺爽鵝梨欲爛不勝甜<lb/>
一日寒暄自不同繡簾下却䕶輕風楊花可是多<lb/>
情思飛入船中落酒中<lb/>
　　　泊船百花洲登姑蘇臺<lb/>
二月盡頭三月初繫船楊栁拂菰蒲姑蘇臺上斜<lb/>
陽裏眼度靈巖到太湖<lb/>
客裏逢春了不知牡丹剩買十來枝東風動地從<lb/>
渠悪吹盡楊花無可吹<lb/>
<pb n="KR4d0266_SBCK_013-4a"/>
　　　舟中小雨<lb/>
漠漠輕寒粟曉層酴醿半落牡丹初顛風無頼難<lb/>
拘管小雨多情為破除半世光陰行路裏一年春<lb/>
事客愁餘淅西尚逺江西在何日章江買白魚<lb/>
　　　從范至能參政游石湖精舍坐間<lb/>
　　　走筆<lb/>
孤塔鷗邊逈千巖鏡裏看折花倩人挿摘葉䕶䆫<lb/>
寒不是無相識相從却是難歸舟望精舍已在白<lb/>
雲端<lb/>
震澤分波入垂虹隔水看何湏小風起生怕牡丹<lb/>
<pb n="KR4d0266_SBCK_013-4b"/>
寒政坐諸峯好端令落筆難催人理歸棹落日許<lb/>
無端<lb/>
　　　夜飲周同年權府家<lb/>
老趂漁船泊館娃月明夜飲故人家春風吹酒不<lb/>
肯醒嚼盡酴醿一架花<lb/>
　　　再登垂虹亭<lb/>
紅塵不解送詩來身在煙波句自佳銀漢光中有<lb/>
詩客玉虹背上曳芒鞋<lb/>
宿酲作惱未惺鬆一對湖光酒病空身到吳中無<lb/>
好處三年兩度上垂虹<lb/>
<pb n="KR4d0266_SBCK_013-5a"/>
長年三老不湏催且據胡牀未擬回白晝驚人星<lb/>
滿地日光碎處萬波來<lb/>
　　　已過呉江阻風上湖口<lb/>
五日姑蘇一醉中看盡牡丹紅阻風只怕松江渡<lb/>
過了松江却阻風<lb/>
南風捲水入湖厺落盡波痕不復回更被網船礙<lb/>
歸舫一船一過盡船來<lb/>
　　　夜泊平望終夕不寐<lb/>
船中新熱睡難成聴盡漁舟掠水聲不分兩窻窻<lb/>
外月如何不為别人明<lb/>
<pb n="KR4d0266_SBCK_013-5b"/>
櫻桃湖裏月如霜偏照征人寸斷腸醉裏不知家<lb/>
尚逺夢回忽覺路初長<lb/>
一生行路便多愁落得星星兩鬢秋數盡歸程到<lb/>
家了此身猶未出蘇州<lb/>
　　　小泊梅堰登明孝寺<lb/>
泊舟梅堰日微昇一逕深深喚我登隨分垂楊兼<lb/>
老檜備員野寺更殘僧<lb/>
　　　湖州三里橋取道徳清<lb/>
浙西只欠到湖州三里橋頭轉却舟不到湖州妨<lb/>
底事不如元不到橋頭<lb/>
<pb n="KR4d0266_SBCK_013-6a"/>
　　　宿湖甫山<lb/>
夜泊湖甫山緑楊䕶危堤迅雷將殘雨似猛竟復<lb/>
微曉月解風纜熟睡初不知起來問宿處千山翠<lb/>
相圍霽峯有剰謁旭溪無停輝逺樹蘆外出若與<lb/>
船争馳多情東林塔寸步不相離後送欣已逺前<lb/>
迎復在兹不知塔意厚為復船行遲誰能仆此塔<lb/>
庶不淹吾歸猶感夜來雨政作朝凉資<lb/>
　　　過霅川大溪<lb/>
菰蒲際天青無邊只堪蓮蕩不堪田中有一溪元<lb/>
不逺摺作三百六十灣政如緑錦也衣上玉龍盤<lb/>
<pb n="KR4d0266_SBCK_013-6b"/>
屈於其間前船未轉後船隔前灣望得到不得及<lb/>
至前灣到得時只與後灣纔咫尺朝來已度數百<lb/>
縈問知徳清猶半程老夫乍喜櫂夫悶管有到時<lb/>
君莫問<lb/>
　　　霅溪<lb/>
道場山背是呉興只不教人到徳清霅水相留别<lb/>
無計却將溪曲暗添程<lb/>
　　　春盡舍舟餘杭雨後山行<lb/>
前夕船中索簟眠今朝山下覺衣單春歸便肯平<lb/>
平過湏做桐花一信寒<lb/>
<pb n="KR4d0266_SBCK_013-7a"/>
樹樹低桑不要梯溪溪新漲緫平堤杜鵑知我歸<lb/>
心急林外飛來頭上啼<lb/>
　　　新竹<lb/>
東風弄巧補殘山一夜吹添玉數竿半脱錦衣猶<lb/>
半着籜龍未信沒春寒<lb/>
　　　轎中絶句<lb/>
雪洗林花頰金挼隴麥髯捲簾雙眼逺隔樹一峯<lb/>
尖<lb/>
　　　晨炊白昇山<hi>白日昇天故名俗傳葛仙翁於此</hi>
千峯為我旋生妍我為千峯一灑然雲掠石崖啼<lb/>
<pb n="KR4d0266_SBCK_013-7b"/>
鳥樹雨添山澗落花泉心知僮僕多飢色目斷茅<lb/>
簷半穂煙只道晨炊食無肉竹根斤荀兩三錢<lb/>
　　　晩憩富陽<lb/>
苕溪到得富春灘度緑穿青半日間未出浙西心<lb/>
已喜眼中初見浙東山<lb/>
春餘客裏政無聊忽報潮頭雪樣髙急喚清空竹<lb/>
陵酒旋嘗梅子與櫻桃<lb/>
　　　冨陽登舟待潮回文<lb/>
山接江清江接天老人漁釣下前灘寒潮晩到風<lb/>
無定船泊小灣春日殘<lb/>
<pb n="KR4d0266_SBCK_013-8a"/>
　　　小舟晩興<lb/>
蒻篷舊屋雨聲乾蘆<graphic n="KR3253" url="https://raw.githubusercontent.com/kanripo/KR-Gaiji/master/images/KR3253.png" mimeType="image/png"/>新簷暖日眠枕底席邊俱<lb/>
緑水脚根頭上両青天<lb/>
人在非晴非雨天船行不浪不風間坐來堪喜還<lb/>
堪恨看得南山失北山<lb/>
潮痕初落水猶肥雨㸃纔來已復微半濕岸沙危<lb/>
欲落牽船稚子去如飛<lb/>
一船在後忽攙前前後篙師各粲然山入春來肥<lb/>
更秀向人依舊聳寒肩<lb/>
　　　明發窄溪晩次嚴州<lb/>
<pb n="KR4d0266_SBCK_013-8b"/>
夕照落帆烏石灘朝來解纜窄溪邊篙師好語君<lb/>
知否一日風行兩日船<lb/>
　　　過横山塔下<lb/>
六年三度過蘭溪緫是殘春首夏時最感横山山<lb/>
上塔迎人東厺送人西<lb/>
　　　過金臺天氣頓熱<lb/>
江雲山翠借朝凉晩日晴波挾暑光舊説長江無<lb/>
六月暮春已自不禁當<lb/>
日曬船篷四面炊㡬時却得出船時江西未到何<lb/>
湏恨且到三衢也自竒<lb/>
<pb n="KR4d0266_SBCK_013-9a"/>
入到船中氣欝蒸出來船外日侵陵緑波欲沸清<lb/>
何在青蓋張來似不曾<hi>葢亦不凉云是曰舟中張青</hi>
　　　宿潭石步<lb/>
三更無月天正黑電光一掣隨霹靂雨穿天心落<lb/>
篷脊急風横吹斜更直疎篷穿漏濕床席波聲打<lb/>
枕一紙隔夢中驚起眠不得攬衣危坐三嘆息行<lb/>
路艱難非不厯平生不曾似今夕天公嚇客惡作<lb/>
劇不相闗白出不測收風拾雨猝無䇿如何乞得<lb/>
東方白垂頭縮脚正偪仄忽然頭上復一滴<lb/>
　　　過安仁市得風挂㠶<lb/>
<pb n="KR4d0266_SBCK_013-9b"/>
明發山溪一雨餘昨來暑氣半分無何人道是三<lb/>
衢逺桂起東風十幅蒲<lb/>
西望柯山正蔚藍衢州只在此山南却愁路盡風<lb/>
猶剰回納清風與破㠶<lb/>
　　　舟中戲題<lb/>
花處青山栁處溪新來宿處舊曾炊到家失却行<lb/>
程曆只撿西歸小集詩<lb/>
　　　上章戴灘<lb/>
脱巾枕手仰哦詩醉上諸灘緫不知回看他船上<lb/>
灘苦方知它看我船時<lb/>
<pb n="KR4d0266_SBCK_013-10a"/>
　　　三月二十七日送春絶句<lb/>
只餘三日便清和儘放春歸莫恨他落盡千花飛<lb/>
盡絮留春肯住欲如何<lb/>
　　　春盡感興<lb/>
春事怱怱掠眼過落花寂寂奈愁何故人南北音<lb/>
書少野渡東西芳草多筍借一風争作竹鷰分數<lb/>
子别成窠青燈白酒長亭夜不勝孤舟兀緑波<lb/>
　　　四月一日三衢阻雨<lb/>
無朝無夕雨飜盆村北村南水接天斷却市橋君<lb/>
莫笑前頭野渡更無船<lb/>
<pb n="KR4d0266_SBCK_013-10b"/>
小詩苦雨當雲牋寄似南風一問天漏得銀河乾<lb/>
見底却將什麽作豐年<lb/>
　　　明發三衢<lb/>
㧞盡新秧挿盡田出城一眼翠無邊不闗雨水愁<lb/>
行客政是年年雨水天<lb/>
衝風破雨正愁人愁得心情沒半分何處吹來好<lb/>
消息諸峯放散夜來雲<lb/>
雲欲開時又不開問天覔陣好風催雨無多落泥<lb/>
偏滑溪不勝深岸故頽<lb/>
　　　揷秧歌<lb/>
<pb n="KR4d0266_SBCK_013-11a"/>
田夫抛秧田婦接小兒㧞秧大兒揷笠是兜鍪蓑<lb/>
是甲雨從頭上濕到胛喚渠朝餐歇半霎低頭折<lb/>
腰只不答秧根未牢蒔未匝照管鵝兒與雛鴨<lb/>
　　　明發平坦市<lb/>
花霏滋曉寒葉哢新野聴萬象宿雨餘潔齋無欠<lb/>
净霽㬢耿欲吐逺峯忽復暝林廬居者誰户與碧<lb/>
山映薔薇上木末不架得初性彼卧晏未興我征<lb/>
漂靡定悁然懐吾廬花竹幽更盛茲焉獨足羡自<lb/>
梘不差勝顧江之西心速路逾夐似聞前溪水盡<lb/>
還舊沙徑<lb/>
<pb n="KR4d0266_SBCK_013-11b"/>
　　　　晨炊江山縣驛<lb/>
聞道常山水壯哉問途何惜小紆回平生不到江<lb/>
山縣臨老湏教作一來<lb/>
　　　　過景星山山頂一石立又名突星山<lb/>
山頭孤立玉竛<graphic n="KR4207" url="https://raw.githubusercontent.com/kanripo/KR-Gaiji/master/images/KR4207.png" mimeType="image/png"/>天上何年墮景星四面萬峯非<lb/>
不峻如何只是一峯青<lb/>
　　　　江山道中蚕麥大熟<lb/>
衢信中央兩盡頭蠶麰今嵗十分收穂初黄後枝<lb/>
無緑不但麥秋桑亦秋<lb/>
黄雲割露㡬肩歸紫玉炊香一飯肥却破麥田秧<lb/>
<pb n="KR4d0266_SBCK_013-12a"/>
晩稻未教水牯卧斜暉<lb/>
新晴戸户有歡顔曬繭攤絲立地乾却遣繰車聲<lb/>
獨怨今年不及去年閑<lb/>
　　　　午憩<lb/>
嫰緑桐陰夾道遮爛紅野果壓枝斜日烘細草香<lb/>
無價况有三枝兩朶花<lb/>
晴邊雨後麥秋時風色輕輕日色微已隔深溪仍<lb/>
蘸水却教人折野薔薇<lb/>
　　　　過髦塘渡<lb/>
雪浪無堅岸金沙有退痕斷橋猶半板潄樹欲枯<lb/>
<pb n="KR4d0266_SBCK_013-12b"/>
根為問新來漲今年茅㡬畨昨來愁此渡已濟不<lb/>
堪論<lb/>
　　　江郎峯三石山在江山縣南三十五里<lb/>
　　　禮賢鎮望之極正里人又呼為郎峯<lb/>
走徧名山脚不停見渠令我眼偏明郎峯好處端<lb/>
何似荀剥三竿紫水精<lb/>
　　　轎中望泛仙山<lb/>
上却籃輿卷却簾曉寒旋索熟衣添孤松已自三<lb/>
千丈更在仙山第一尖<lb/>
　　　度小橋<lb/>
<pb n="KR4d0266_SBCK_013-13a"/>
危橋度中半深溪動人心欲返業至此將進眩卞<lb/>
臨已涉尚回顧溪水知㡬深誰能大此橋以安往<lb/>
來人<lb/>
　　　小憇二龍争珠蓋兩長嶺夾一圜峯<lb/>
　　　故名自此出官路入山路云<lb/>
田路直復縈肩輿斜還正如何晴三日猶自滑一<lb/>
徑缺岸有危踐方軫無稳興不跌先獨驚稍坦深<lb/>
自慶肯信坐者安不及行者病昨來九軌塗可思<lb/>
不可更忽逢兩蒼虬争此一照乗頗欲問故老雙<lb/>
争誰孤勝水聲亂人語一辭無真聴輕風泛秧疇<lb/>
<pb n="KR4d0266_SBCK_013-13b"/>
衆緑久未定﨑嶇從此始辛苦何時竟<lb/>
　　　早炊楊家塘<lb/>
枯樹藤為葉遥峯石作鬟如何毎行客不勸自加<lb/>
餐浙界殘零處江東咫尺間炊煙戀茅店飛出却<lb/>
飛還<lb/>
　　　四月四日午初出浙東界入信州<lb/>
　　　永豐界<lb/>
外面千峯合中間一逕通日光自揺水天静本無<lb/>
風村酒渟春緑林花倦午紅莫欺山堠子知我入<lb/>
江東<lb/>
<pb n="KR4d0266_SBCK_013-14a"/>
　　　過蘇巖<lb/>
仰望蒼巖高更深巖中佳處著禪林瓊泉萬仞峯<lb/>
頭落一滴泉聲一醒心<lb/>
　　　松隂小憩<lb/>
不但先生倦不蘇僕夫也自要人扶青松數了還<lb/>
重數只是從前八九株<lb/>
　　　宿靈鷲禪寺<lb/>
暑中帶汗入山中霜滿風篁雪滿松只是山寒清<lb/>
到骨也無霜雪也無風<lb/>
初疑夜雨忽朝晴乃是山泉終夜鳴流到前溪無<lb/>
<pb n="KR4d0266_SBCK_013-14b"/>
半語在山做得許多聲<lb/>
　　　初五日晩寒浙人謂之蚕寒蓋麥<lb/>
　　　秋寒也<lb/>
嵗嵗春寒欲厺時麥牽蠶惹不教歸早知今曉猶<lb/>
差冷未肯踈它舊裌衣<lb/>
　　　道傍小憩觀物化<lb/>
蝴蝶新生未解飛鬚拳粉濕睡花枝後來借得風<lb/>
光力不記如癡似醉時<lb/>
　　　山行<lb/>
山行兩日厭荒凉田少山多多更長一望不曾虧<lb/>
<pb n="KR4d0266_SBCK_013-15a"/>
碧草半分何似借青秧<lb/>
　　　晨炊玉田聞鸎觀鷺<lb/>
曉寒顧影惜金衣著意聴時不肯啼飛入栁陰多<lb/>
去處數聲只許落花知<lb/>
清溪欲下影先翻隻鷺還將雙鷺看緑玉脛長聊<lb/>
試淺素瓊裳冷不禁寒<lb/>
　　　過石磨嶺嶺皆創為田直至其頂<lb/>
翠帶千鐶束翠巒青梯萬級搭青天長淮見説田<lb/>
生棘此地都將嶺作田<lb/>
　　　將至永豐縣<lb/>
<pb n="KR4d0266_SBCK_013-15b"/>
清和天氣半陰晴下轎攜笻取次行不奈永豐山<lb/>
色好雲窺霧看未分明<lb/>
　　　永豐驛逢故人趙伯庭過叔<lb/>
同官贑水緫青春消息中間兩不聞道我未衰君<lb/>
莫戲不湏看我只看君<lb/>
　　　出永豐縣西石橋上聞子規<lb/>
花愁月恨只長啼雨夕風晨不住飛自出錦江歸<lb/>
未得至今猶勸别人歸<lb/>
怨笛哀筝揔不如一聲聲徹九天虚若逄雨夜如<lb/>
何聴幸得花時莫管渠<lb/>
<pb n="KR4d0266_SBCK_013-16a"/>
　　　入上饒界道中野酴醿盛開<lb/>
千朶齊開雪面皮一苐初長紫蘭枝一芽來嵗還<lb/>
千朶誰見開花似雪時<lb/>
走上松梢繞却它為他滿挿一頭花未論似得酴<lb/>
醿否且是幽香野得些<lb/>
　　　憩冷水村道傍榴花初開<lb/>
蒨羅縐薄翦薫風已自花明蒂亦同不肯染時輕<lb/>
著色却將宻縁䕶深紅<lb/>
　　　晩雲釀雨<lb/>
昨來一雨斷人行恰到晴時雲又生梅月如何休<lb/>
<pb n="KR4d0266_SBCK_013-16b"/>
得雨麥秋却是要它晴<lb/>
只消舊雨已驚心莫遣新晴更作陰路轉緑荷依<lb/>
翠栁眼隨白鳥度青林<lb/>
　　　嘉定元年春三月男　長孺　編定<lb/>
端平元年夏五月門人羅　茂良　校正<lb/>
誠齋集巻第十三終<lb/>
</p>
<p>
</p>
  </div>
</body>
</text>
</TEI>
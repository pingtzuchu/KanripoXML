<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_107-1a"/>
誠齋集卷第一百七<lb/>
　　　　　　　廬陵楊　万里　廷秀<lb/>
　尺牘<lb/>
　　　答王樞使<lb/>
某伏自春時張糾之官因之奏記今月十一日臨<lb/>
江村官持報教以來天落雲錦以驚以喜端冕廟<lb/>
堂之容坐鎮雅俗之節廪然在人目中也即辰黄<lb/>
花節過風露清峻恭惟觀使觀文樞使相公甽畮<lb/>
忠君江湖存闕自天隤祉鈞候動止萬福某老病<lb/>
餘生待盡環堵自丙辰乞骸露章三請竢命四年<lb/>
<pb n="KR4d0266_SBCK_107-1b"/>
逮今嵗春夏之交始䝉　聖恩察其非矯偽者放<lb/>
牛縱鶴以遂物性惟是異數過優増秩一階進職<lb/>
四等控免弗獲僂受震虩揆厥所元微我天上知<lb/>
己挈携振徳不遺餘力曷濟登兹千江隔而萬山<lb/>
阻未克抒謝先辱慶語仲尼一字之衮劉公十部<lb/>
之賢野人拜此栄光赫然下燭蔀屋上衝斗牛矣<lb/>
未占避席之侍願言愛重即還虗左之位式是万<lb/>
邦<lb/>
　　　答朱侍講<lb/>
某九月十月之交於甘道士曽無疑許連得報教<lb/>
<pb n="KR4d0266_SBCK_107-2a"/>
二書幽憂滿懐風濯雪釋即辰首冬殊温恭惟致<lb/>
政侍講殿撰尊契文懸車里門天相台候動止萬<lb/>
福玉婘尊穉均慶某老身幸安隠黄能臺駘軰察<lb/>
其納禄不官鷺股無可割者不䝉見祟而今嵗秋<lb/>
熱不照年例特地助祝融為虗坐甑丞炊快快無<lb/>
柰先之以痁申之以河魚蓋兩月而後已得書云<lb/>
股肱之疾移及腹心且飬於憑烏皮呻青竹是在<lb/>
醫法顧不察耳蔵神不曰孰使我飢渇之不恤者<lb/>
非書乎孰使我劌目鉢心掐擢胃腎者非書耶某<lb/>
婁陳囊研櫝筆之方而以水投石諗以酷嗜在此<lb/>
<pb n="KR4d0266_SBCK_107-2b"/>
第恨病而力不足耳政使和緩復生能浣此學古<lb/>
之胸而砭此土炭之嗜耶諏及啓棘賔商之義即<lb/>
問焉於益公益公報以二説今録在别紙似聞所<lb/>
著楚辞觧甚竒可得而窺見否献方之未既而又<lb/>
縱臾之又似李公擇戒東坡勿作詩而反送墨也<lb/>
一笑願言珍重用永麋夀<lb/>
　　　與湖南安撫趙郎中<lb/>
某伏以元煒和平執權司冬即辰恭惟判府安撫<lb/>
華文郎中制閫雄深連帥崇崛一面攸寄三神所<lb/>
禧台候動止萬福某敬拜手奏記潭府之中涓仰<lb/>
<pb n="KR4d0266_SBCK_107-3a"/>
惟財幸<lb/>
某竊惟近時岳牧之繁雄如金陵六朝之故國長<lb/>
沙定王之古城居上流控形勝其責任均也二邦<lb/>
大帥異時一二大丞相之閔勞鼎鉉息肩㦸纛者<lb/>
於是乎居焉其不輕而重明也華文郎中以兩京<lb/>
政駿之儒先間平之徳望　皇朝不土無言之賢<lb/>
且文實継一二鉅公之殊轍令修於庭户之間而<lb/>
人自得於湖山之外作一長城當十萬兵一何韙<lb/>
哉至於賦詩以叱開衡山之雲命騷以彈壓洞庭<lb/>
之波此又其陶鑄之土苴云耳紅塵一騎紫橐兩<lb/>
<pb n="KR4d0266_SBCK_107-3b"/>
禁日斯邁月斯征某也尚竊逢之退惟老病之身<lb/>
已垂車以示子孫矣天不作縁有如執事一世之<lb/>
名勝如朝陽之光在物久矣而某居覆盆之下乃<lb/>
不得快睹青天白日之清明兹非命也夫然乗化<lb/>
㱕盡偶未先朝露之間猶得九頓首徹姓名寫慕<lb/>
用以聞焉抑持以自賀云<lb/>
某皇恐再拜敬問台閎玉婘恭惟即日冬寒尊穉<lb/>
介福川増山委有廬陵之役羕命是荷某皇恐白<lb/>
事中男承務郎監衡州安仁縣税務次公筮仕云<lb/>
初百事墻面天假之福得仰事禮樂詩書之元帥<lb/>
<pb n="KR4d0266_SBCK_107-4a"/>
慶雲之惠不别荆棘厦屋之燾必免震凌仲尼不<lb/>
云乎吾舍魯何適矣惟仁人照臨之<lb/>
　　　與周丞相賀冬<lb/>
某皇恐今兹嵗在鶉火之律月旅黄鍾日臨長至<lb/>
惟　皇上帝萠陽氣長君子是用錫純嘏介眉夀<lb/>
于我丞相于時賀賔載集夀斚斯舉而下客某也<lb/>
為賈獨後譚子不至非罪歟不腆春酒有十其塁<lb/>
敢效野人芹子之誠奉上一觴千嵗之夀仰惟鈞<lb/>
慈不賜麾去有萬其幸屬者次公辞行之官仰䝉<lb/>
一再宴集父子迭主致曲示恩又賜之以帥漕薦<lb/>
<pb n="KR4d0266_SBCK_107-4b"/>
禰之書至矣盡矣盡室銜戢抑又聞新作樓觀排<lb/>
霄拂日如元龍之百尺東坡之十丈皆奄有之一<lb/>
何壯也㓜輿次公之販皆能言鈞誨云将與某落<lb/>
之宿昔傳聞豈若身見之何榮也亦既沐浴戒行<lb/>
李以湏皮冠之蔇迺前月二十有六日疇昔販塗<lb/>
之疾驟作季頓僵卧月惟恃粥如麴生卧沙薄持<lb/>
牢九之軰皆絶交矣寸步非杖不履陳三詩云人<lb/>
言寒士莫作事鬼奪客偷天破碎兹游不遂兹命<lb/>
也耶呻吟成聲因得唐律三章敬以献焉以佐工<lb/>
師抗梁之驩以代燕雀臆對之賀以贖病夫衡命<lb/>
<pb n="KR4d0266_SBCK_107-5a"/>
之諐併以聞焉仰惟財幸<lb/>
　　　答周監丞<lb/>
某伏以一雪應期三時有望即辰恭惟致政提舉<lb/>
監丞鄉丈獨立萬象之表髙並兩原之峰春祺鼎<lb/>
来眉夀川至台候動止萬福某已修献嵗之慶兹<lb/>
辱行李之臨親染銀鈎鉄畫之法書朗誦玉佩瓊<lb/>
琚之俊語足華其老亦孔之栄至於餽節之慇懃<lb/>
粲然為儀之温厚紋魚異品而双止良醖盈尊而<lb/>
四之右彭蠡而左洞庭忽登琱俎滴真珠而濃琥<lb/>
珀快吸山杯拜嘉載欣摧謝無斁仰惟台察<lb/>
<pb n="KR4d0266_SBCK_107-5b"/>
　　　與江東韓運使<lb/>
某幽屏山間與搢紳東西行者略不相遭仰止繁<lb/>
星之芒寒寸心深切欲寄双魚之白錦其道亡繇<lb/>
凝神載馳與江水日夜而東下也即辰一雪知時<lb/>
嵗律遒止恭惟都運華文丈玉節山立霜威風生<lb/>
天人具依台候動止萬福某老病日侵挂冠得請<lb/>
上恩優異孤迹販全㣲台座及晉之波曷濟登兹<lb/>
感極幸極繡衣持斧觀省民風　聖主仁厚之澤<lb/>
沛然覃于耕枽壠畒之上㷀鰥幽柱之情滃然徹<lb/>
于黈纊玉藻之下使事有指盍㱕春風玉筝之班<lb/>
<pb n="KR4d0266_SBCK_107-6a"/>
用宏厥施山林野人蓋日望之某皇恐白事頃因<lb/>
便風嘗進越以徽州録参戴從政<hi>重熙</hi>為篋櫝不<lb/>
滿之薦恭承台翰報之以今嵗下半年與来嵗上<lb/>
半年京削皆有前議矣仰測台意蓋已心許而化<lb/>
筆未及也寒士得此何福如焉乃知貴人多忘閑<lb/>
人言輕之説未易可以測滄溟之斗升度嵩髙之<lb/>
尋丈也敢復僣懇欲乞台慈特輟来嵗下半年一<lb/>
京削以收録之不勝大願某亦嘗薦之於徽守任<lb/>
又任丈已發來年上半年破白之章矣併祈台察<lb/>
再三之瀆無所逃刑仰惟矜恕未參拜間願言珍<lb/>
<pb n="KR4d0266_SBCK_107-6b"/>
重即膺賜環之寵<lb/>
　　　答徐参議<lb/>
某伏以即辰景迫凋年天欲再雪恭惟致政参議<lb/>
直閣年丈髙蹈物表獨樂事外天棐名勝台候動<lb/>
止萬福某老病日侵摧隤已甚所謂秪見有不如<lb/>
不見有所超者退之此詩似端為儂發也年丈官<lb/>
簿年齡尚能記憶當未及者稀之數恭聞挂冠神<lb/>
虎懸車里門無乃太蚤儒榮之堂于青霄而直上<lb/>
絲綸之誥掲雲漢而下飾斐然之詩何異蟋蜶之<lb/>
鳴蟲飛之聲授簡所臨不容九頓首而辞避已犯<lb/>
<pb n="KR4d0266_SBCK_107-7a"/>
不韙兹䝉伐石深刻架軸裝潢不曰以玉櫝而衷<lb/>
燕石以繡叚而藉魚目乎寄似碑本榮不蓋媿也<lb/>
未占侍見願言珍重以輅加璧裡輪之徴<lb/>
　　　答胡上舍<lb/>
某久别得誨帖恍若覿玉樹風前之標何如其喜<lb/>
也示教程試草卷疾展快覿轉圓石於千仞之溪<lb/>
不足為其清駛也敬留録本以矜式児軰而販草<lb/>
巻切幸収至願更楙其耘以㰸其豐即看冠冕多<lb/>
士之捷親黨與有榮云<lb/>
　　　答周丞相<lb/>
<pb n="KR4d0266_SBCK_107-7b"/>
某伏以即辰雪後方寒恭惟致政少傳大觀文左<lb/>
丞相國公潭居府中鈞轉天上春囬維斗星見老<lb/>
人鈞候動止萬福某漁釣棄物不自意得幸於今<lb/>
日之公且洒玉字墜琚詞餽節物講歳禮有若均<lb/>
絪馮之為者整黄冠野服手三盥首九頓而後降<lb/>
拜敬受焉别占蕪語以謝嘉惠兹復重敶<lb/>
　　　答斛通判<lb/>
某屬者児軰之官因之奏記材官戾止墮以錦書<lb/>
如渇得泉喜可知也即辰欲雪不雪入春未春恭<lb/>
惟府判太中郷丈釋彼喧煩皈我風月旌旄尚溼<lb/>
<pb n="KR4d0266_SBCK_107-8a"/>
山岳用光天相台候動止萬福玉婘咸慶某老矣<lb/>
何思何慮獨念児軰未免随牒餬口四方而次公<lb/>
愚駭未更事懼抵官刑為老杇羞㣲我鄉友知己<lb/>
深厚託契悃款懤之以慶雲之䕃難乎免矣安得<lb/>
廣厦千万間少陵是也眼前突兀見此屋次公以<lb/>
之示及陸文史君書信已敬受亦復作一書謝之<lb/>
望頥指材官為投達至幸<lb/>
　　　答贑守張舍人<lb/>
某伏以嵗事履端春寒方峭即辰恭惟判府右史<lb/>
舍人尊契丈閫制繁雄威惠洽暢忠賢昭格后帝<lb/>
<pb n="KR4d0266_SBCK_107-8b"/>
孚休台候動止萬福某嵁岩野夫無適俗韻晩綴<lb/>
千官雲片之末行獨得編交海内之名勝時則有<lb/>
若舍人丈英峙超詣欲論卓詭瓌詞清鏘見之使<lb/>
人自失聴之使人忘罷誦之使人驚古作之絶唱<lb/>
退之所謂惟吾崔君一人者非某心服此言奚為<lb/>
至於前哉一别十五年髙山仰止之詩夢亦不忘<lb/>
也某自壬子之秋棄官還山丙辰之夏上章乞骸<lb/>
四年三請去夏始䝉上恩聴請放鶴出籠縱魚入<lb/>
海方覺吾身之屬我也契丈赴鎮剰欲候紫氣之<lb/>
東来遮朱幡而一見既而聞之已望行塵而不及<lb/>
<pb n="KR4d0266_SBCK_107-9a"/>
矣蓋村居阻深去城逾逺故也不謂燒襖未諼綈<lb/>
袍益篤裂下一封之雲錦倒傾十斛之頷珠快閣<lb/>
新篇把玩初驚而兵厨名酒未酌先醉不覺頭白<lb/>
眼暗之再明寒窓凍壁之春温也側聆輿人之誦<lb/>
露冕曽未朞月而仁行如春威行如秋寓精敏於<lb/>
裕和而振寛平於峻整儒者之政故應有此類非<lb/>
俗吏所能為者不在此其將焉在甚盛甚賀某解<lb/>
褐初學作吏之日嘗充員是邦之民掾崆峒之曉<lb/>
日貢水之秋風今故無恙乎今得一代之勝流以<lb/>
為東道主寵光江山湔拂泉石真不孤矣天意欲<lb/>
<pb n="KR4d0266_SBCK_107-9b"/>
雪清旭寒甚炙硯呵手作故人書其始戞戞忽焉<lb/>
混混也安得再見縱談忘麈尾之落飯送飛鴻而<lb/>
揮弦以續疇昔之樂耶願言迺王不貲之身式柱<lb/>
斯文之任即還兩地以均宏之<lb/>
　　　答周丞相<lb/>
某下稷恭承訓告降拜披讀驚喜不勝野渡断橋<lb/>
非冦乎叔訪魏野之便中路破店亦非宰周公㑹<lb/>
許男之所蓋嘗以聞矣而未䝉頷之今得銀鈎而<lb/>
後操心不危慰甚幸甚　芍藥枯且盡矣且屬有<lb/>
叔母之戚亦不敢衘芲以献也新将戾止即圖一<lb/>
<pb n="KR4d0266_SBCK_107-10a"/>
小出岩石之瞻伊邇預以躍如<lb/>
　　　答徽州知府任寺丞<lb/>
某伏以即辰春服既成既暄既穆恭惟判府寺丞<lb/>
尊契文惠化允洽民咏其仁天棐其忠台候動止<lb/>
萬福某老病侵加乗化皈盡無秋豪可對天上故<lb/>
人談者侍側渺無前期不勝大願言迺玉是身式<lb/>
柱斯文延竚且且上雍之從<lb/>
某伏自頃来千騎居頭之初寄牋南風以寫欎胸<lb/>
之思以慶人生之貴辱報之之寵問之之多上談<lb/>
宿昔論詩之驩下及生死一訪之盟何如其懌又<lb/>
<pb n="KR4d0266_SBCK_107-10b"/>
何如其感也樂職宣布亦既許日撫字勞心乎易<lb/>
近民類非俗吏所能為者下轉上聞故當不少矣<lb/>
表選之好音應有隕自天矣野人聞之獨後何也<lb/>
戒命先正文集序引命代文将要必得無價手如<lb/>
夢得乃可序栁文如東坡乃可序欧集不應下屬<lb/>
之某也抑菅蒯代匱漿飯承之乎欲承命授簡則<lb/>
不揜靦面欲再拜避席則有負交情牽牽下筆以<lb/>
塞下教之辱别紙呈似<lb/>
某皇恐晉越再拜敬問契家台婘即日春熈恭惟<lb/>
尊尊㓜㓜受祉山則頒貺蠲紙筆墨皆書囿絶品<lb/>
<pb n="KR4d0266_SBCK_107-11a"/>
下拜敬賦山谷去騷畫虎之篇以謝嘉惠云某頃<lb/>
者僣以鄉友戴糾<hi>重熙</hi>薦諸篋櫝不滿之處仰辱<lb/>
大人不以為疑未及下車而論薦之以京秩奏豈<lb/>
戴君受此恩實某受此恩不翅也<lb/>
　　　答棗陽虞軍使<lb/>
某老病僵卧瓜牛廬中灧澦之波久矣沉鱗雪山<lb/>
之風亦不到面懐我故人於千遮萬隔之外豈不<lb/>
欲寄一字寫九囬厥路何繇子淵之便了朝来剥<lb/>
啄荆扉蹈破苔徑三書朋至七字偕来披讀醒心<lb/>
清骨奚翅痊頭風也即辰暮春暄淑恭惟知能軍<lb/>
<pb n="KR4d0266_SBCK_107-11b"/>
使提宫直閣恩契丈金湯一障華裔敉寕民詠天<lb/>
迪台候動止萬福命戎益公書專僕登時馳達令<lb/>
待報也李江州無半面已轉于俞漕一書或檄亦<lb/>
以書繳来教及事目付便介持徃漕司投之又未<lb/>
知俞丈肯從欲否便介必能言其詳也先雍國先<lb/>
生銘詩秪俟行狀至止即為落筆未見願言珍重<lb/>
即協必復其始之祥<lb/>
　　　答韓運使<lb/>
某伏以即日四月維夏氣猶清和恭惟都運徽猷<lb/>
丈流馬勲崇擊隼威肅民二其天神百其相台候<lb/>
<pb n="KR4d0266_SBCK_107-12a"/>
動止萬福某黄帽青鞋乗化㱕盡瑶林瓊樹清䕃<lb/>
焉依空有隔千里共明月之寄懐豈若開青雲睹<lb/>
白雉之為快上言加餐飯下言長相思使事有指<lb/>
逐㱕帝所以從上雍惟日望之<lb/>
某疇昔之夜青燈作花破牎既晨乾鵲饒舌私自<lb/>
驚怪一寒如此槁木冷灰誰復以春風淑之以束<lb/>
緼㸐之者竊咲未既而江東之雲墮我林磴秦淮<lb/>
之月入我懐袖矣字字烟霏而霧結語語金㫪而<lb/>
玉應此其為賜固已百結緑而千懸黎矣而况蛺<lb/>
蝶之羅水紋之縠雲機之紗以換其獨速之短蓑<lb/>
<pb n="KR4d0266_SBCK_107-12b"/>
五臺之花魚　之鯊東海之碧鱗以洗其藜莧之<lb/>
枯腸乎九頓首以謝嘉惠猿鶴亦為之呼舞泉石<lb/>
亦為之焜燿也餞行之章蕪拙可供一莞乃䝉蒼<lb/>
石深刻濃墨塗澤花綺縁飾覽之駭歎悚懼媿汗<lb/>
永詒作者之嗤点耳<lb/>
　　　又<lb/>
某毣毣之謝謹列他槧兹不累繭恭審都運徽猷<lb/>
筞冰解漕下之勲膺日邊除書之寵裕陵聖作星<lb/>
翻漢囬徽閣華榱雲興霞蔚自非名勝莫寓直廬<lb/>
綬紫魚金蕃賜亟拜恭惟慶愜某聞之也後賀已<lb/>
<pb n="KR4d0266_SBCK_107-13a"/>
云遲惟兹孤懐戴欣靡已戴糾書兩辱賜報殊為<lb/>
執事之勤薦紙有限求者何究亦安能周及也戴<lb/>
君荷称奬感已不淺<lb/>
　　　答建昌陳知府<lb/>
某伏以即辰玄扈有鳴赤煒於赫恭惟判府太中<lb/>
外庸告成為裝入覲天人送喜台候動止萬福某<lb/>
老身幽屏何從得一望見玉山瓊樹之餘映願省<lb/>
厥綑馮對越旅扆敬賦卿月昇金掌之詩以竢厦<lb/>
成之賀<lb/>
某洊辱遣騎墜賜誨函折屐走趨盥手披讀情誼<lb/>
<pb n="KR4d0266_SBCK_107-13b"/>
獨至感至感喜不勝惟兹良牧刻印昭代大樂之<lb/>
書發金鐀石室之秘以備陳農之旁搜而荅賔牟<lb/>
之大問顧下取於哇俚之蕪詞以簉諸篇末不曰<lb/>
以褧薦錦以韋先璧乎頒以墨本不覺汗浹背也<lb/>
摧謝不莊仰惟財幸<lb/>
　　　答贑州張舍人<lb/>
某伏以即辰南風之薫時雨既降恭惟判府右史<lb/>
舍人尊契文五月報政千里生春風謡式和幬載<lb/>
咸若台候動止萬福某老病餘生自放於山顛水<lb/>
涯之外麋鹿之與處鴎鷺之與渚逄者不識過者<lb/>
<pb n="KR4d0266_SBCK_107-14a"/>
不問而我天上故人獨囬朝陽之暉掲五緯之芒<lb/>
毎委照衰朽於覆盆蔀屋之下親戚李簿之販道<lb/>
暄涼問無恙外手把一封書如天落雲錦也正冠<lb/>
九頓首盥手三復圭退之所謂驪日寒光之映骨<lb/>
子厚所謂垂露清風之入懐一日而兩得之其栄<lb/>
且感宜如何也諏及易書此意尤厚蓋耄者無営<lb/>
癃者無俚則聊復呻槁簡繙蠧篋且以永日且以<lb/>
遣心而已尚不足為京房焦贛之奴婢而况王輔<lb/>
嗣之精微程伊川之至到亦何能窺其藩而闖其<lb/>
户哉八八之卦亦未終篇未經竄定何急於出而<lb/>
<pb n="KR4d0266_SBCK_107-14b"/>
徼於傳也太史公死之日是非乃定伊川先生易<lb/>
傳已成而身前尚未出也而况於某乎晦菴先生<lb/>
亦嘗問及嘗以家人一卦呈之今亦呈似一本也<lb/>
苦李何必多啖啖其一恐咀之未竟而擲棄道旁<lb/>
矣李簿云張先生詩傳已脱藁成書矣黿鼎之側<lb/>
儻可染子公之指乎某皇恐僣禀陳幹<hi>章</hi>絶識偉<lb/>
器文學卓越未冠擢第藉甚厥聲數年前為尉安<lb/>
福貧則到骨而益廉去已久而見思然孤寒無媒<lb/>
蹉跎二十年矣今幸遭一代之正人莊士儒宗文<lb/>
師一顧賞音便價十倍敢以薦諸篋櫝未滿之処<lb/>
<pb n="KR4d0266_SBCK_107-15a"/>
望特輟今嵗上半年一京削以為之破白先生一<lb/>
唱群賢畢和矣知眷是恃故敢於言獨冷無挾故<lb/>
可以言仰惟財幸李簿荷國士之遇非但廣厦之<lb/>
庇而已一衣帶水未有望見玉山瓊樹之期願言<lb/>
省厥絪馮式如金玉即還上雍之從以主吾道之<lb/>
夏盟<lb/>
　　　與隆興府張尚書<lb/>
某伏以即辰仲夏之月南風之薰恭惟判府安撫<lb/>
華學尚書帥閫繁雄徳威洽暢芒寒翼軫氣淑湖<lb/>
山三神致祥台候動止萬福某漁釣一岳麋鹿同<lb/>
<pb n="KR4d0266_SBCK_107-15b"/>
群何幸䝉茠於仲尼覆燾之天獨恨未拜於韋伯<lb/>
星辰之履不勝大願願言式玉啓處愛若䕶之即<lb/>
宅鈞樞用宏其施<lb/>
某深惟大江以南督府犬牙而洪都雄峙不作第<lb/>
二唐屬之帝子中興之初屬之大丞相李公不以<lb/>
其上流一都㑹故耶時則有若華學尚書厥今髙<lb/>
文絶學之英本朝鉅人長徳之首瑞一世而福天<lb/>
下粹乎如不鷙之鳯不觸之麟未嘗朋一善人而<lb/>
善人怙焉未嘗仇一匪人而匪人懼焉是非有不<lb/>
私之仁不栗之嚴裡充而表自孚心化而目不運<lb/>
<pb n="KR4d0266_SBCK_107-16a"/>
如古之所謂徳人者曷濟登兹　皇上因其勇退<lb/>
之不可留而屬之以上流其不輕而重也昭昭矣<lb/>
而某也不意老退之身乃得受一㕓為氓何如其<lb/>
喜也然父老扶杖而徃觀児童騎竹而驩迎某獨<lb/>
不得從其後又何如其恨泚筆奏記蓋前以為一<lb/>
路賀而後以致一己之私云仰惟財幸<lb/>
某皇恐頓首再拜僣問容駟之門潭居之府徳星<lb/>
之聚蘭玉之婘尊尊㓜㓜即日清暑恭惟善祥叢<lb/>
委山則川増某皇恐輙及其私大児長孺愚騃無<lb/>
似徼邑南昌適有天幸遭㦸纛肇建之日首得拄<lb/>
<pb n="KR4d0266_SBCK_107-16b"/>
笏拜庭以趨走仰事五雲三台之末光敢乞廣厦<lb/>
千萬間之大庇不勝懇切之至某塵忝正出令兄<lb/>
安國舍人牓末亦嘗婁参拜䝉顧眄則此児亦或<lb/>
者猶在門䦨子姪之後塵乎及此則僣矣惟夫子<lb/>
忠恕焉<lb/>
　　　與隆興府趙参議<lb/>
某伏以即辰昌<graphic n="KR2228" url="https://raw.githubusercontent.com/kanripo/KR-Gaiji/master/images/KR2228.png" mimeType="image/png"/>踰節安榴薦芳恭惟参議提刑<lb/>
少監先生髙議帥閫嘉謀師律后釋憂顧天棐忠<lb/>
賢台候動止萬福某老病餘生乗化㱕盡慶雲在<lb/>
上覆露焉依侍側云隃嚮風孤徃願言綏厥泰宇<lb/>
<pb n="KR4d0266_SBCK_107-17a"/>
式如玉金即隨鋒車逐踐台斗<lb/>
某伏自發軵江介嵗在六身嘗走兵人奏記起敬<lb/>
来年云秋移病上印自此棄官九載請老三章不<lb/>
惟衣冠束之髙閣而已櫝研囊筆不記吾誰姓名<lb/>
羞達於部家書問諱浼於親旧藉弟令不自羞諱<lb/>
彼獨不汝羞汝諱乎乃至於一字亦踈於先生知<lb/>
己至深至厚者之門此故之以栁子所謂非意也<lb/>
㔟也繄我先生妙於詩文何必減於介軒峻於徳<lb/>
望何必減於大資裕於才識何必減於起部然芒<lb/>
寒色正實大聲閎磊磊在宇宙間者五六十年顧<lb/>
<pb n="KR4d0266_SBCK_107-17b"/>
乃與其一同其蹇而不與其兩同其亨信矣吾道<lb/>
之艱於逢而善類之永於喟也自令子户掾之来<lb/>
毎見必得聞靜作暄涼之詳先是羞諱之戒可以<lb/>
破矣又作延之役老病故也令子下筆其布陣甚<lb/>
似項羽吏道殊精敏而㓗已直道玉立竹裂所謂<lb/>
生子當如仲謀者歟敢以為老先生賀矣<lb/>
某皇恐再拜敬問師門台婘恭惟即日清暑尊穉<lb/>
咸慶有里中委纎悉唯命某皇恐賤懇大児長孺<lb/>
受知不淺今學為邑於南昌正依仲尼無不覆燾<lb/>
之天百爾誨之庇之所謂我児即公児也故知不<lb/>
<pb n="KR4d0266_SBCK_107-18a"/>
謁而獲然申申而謁焉仰惟財幸<lb/>
　　　與運使俞大卿<lb/>
某伏以即辰玄扈載鳴赤煒有赫恭惟交代都運<lb/>
華文大卿尊契丈璗節光華氷漕肅給百吏霜凜<lb/>
萬家春生三神備釐台候動止萬福契門蘭玉之<lb/>
婘尊尊㓜㓜受祉山則某伏自春半衝雨江于遮<lb/>
見錦纜牙檣之下風得一瞻青天白日之清明滿<lb/>
聴登峰造極之談咏盈襟埃垢泠然一空所謂江<lb/>
漢以濯之秋陽以暴之者歟既而又䝉書禮舉公<lb/>
讌之盛儀委折爼之腆賜魯之百牢鄭之九献何<lb/>
<pb n="KR4d0266_SBCK_107-18b"/>
以尚此野人降拜何如其榮又何如其感也某抑<lb/>
嘗進越以吉學金廣文為進於門下不崇朝而提<lb/>
舉之京削如從天落有請必從有謁必獲何如其<lb/>
感又何如其媿也交代丈數月之間栄兼三組任<lb/>
不重而事不亦叢乎而若漕若帥若憲之政挈領<lb/>
而裘順舉一而萬從㣲開物成務之鉅材聴逺燭<lb/>
幽之絶識泛應曲當之敏手曷濟登兹甚盛甚服<lb/>
然再離鴛行将十霜矣把江海之一麾駕原隰之<lb/>
四牡外庸有續使事有指勤亦頻矣嵗亦淹矣細<lb/>
晝夜下甘泉朝陟弘尚竊遲之也新帥既至文書<lb/>
<pb n="KR4d0266_SBCK_107-19a"/>
少省而祥刑尚虗位未能不小勞否某皇恐小稟<lb/>
大児長孺無能不才輙學為邑不寜唯犯五不韙<lb/>
而已今兹之官如天之福乃得充下走而執鞭為<lb/>
先驅而負弩仰戴於仲尼覆燾之天宻溉於叔度<lb/>
澄清之陂東坡云我児即公児也敢以託翁皈之<lb/>
無私可乎教之誨之俾知為政之方填之撫之㑭<lb/>
免凌雨之虞吾舍魯何適矣言之煩瀆而不自知<lb/>
也皇恐皇恐未占侍側願言省厥絪馮式如金玉<lb/>
即從上雍用光吾儒<lb/>
　　　荅太常虞少卿<lb/>
<pb n="KR4d0266_SBCK_107-19b"/>
某伏以即辰仲夏之月南風之薫恭惟判寺奉常<lb/>
少卿尊契丈玉立頌臺刺經作制聞樂知徳天棐<lb/>
忠賢台候動止萬福某老病餘生乗化㱕盡仰天<lb/>
上故人於非烟倒景之表自視蚊雷隱汙渠醯雞<lb/>
處甕天何敢望分天章而織雲錦者小児来販袖<lb/>
出華星秋月之書玉聫金句之軸藥物楮穎之贈<lb/>
若将䘏睦婣而禮髙年之為者愆邁之人何以得<lb/>
此於夫子通貴之門也九頓首而三販依其何感<lb/>
如之東坡云君如大江日千里我如此水千山底<lb/>
邈無瞻髙明聴清越之期願省厥絪馮式如金玉<lb/>
<pb n="KR4d0266_SBCK_107-20a"/>
用對于掌制進讀之拜<lb/>
某頃寄奉懐之唐律情之所至而形為聲畫者正<lb/>
如苑栁嘒嘒之蜩草根喓喓之蟲耳若繩之以敲<lb/>
金擊石雲和孤竹之大音則陋且麽矣賡句下逮<lb/>
所謂突過黄初壓倒元白不啻也囬視倡者徒有<lb/>
或百步而後止耳至於近作一軸如槿花朝暮相<lb/>
催君莫問一邊零落一邊開如乍開乍闔月穿雲<lb/>
如猶有旧時双照淚而今不忍十分圓如木犀天<lb/>
上移來和月種如年來只有賀人書如問大鈞縱<lb/>
然不得文章力也向連山去作州如夜永只憐灯<lb/>
<pb n="KR4d0266_SBCK_107-20b"/>
是伴秋涼最許簟先知數盡更籌窓送曙起來贏<lb/>
得鬢成絲如九日年來只有身究健莫把茱茰浪<lb/>
自愁如篷底吟哦詩有味胸中磊隗酒無驩故人<lb/>
莫枉綈袍意范叔猶能忍一寒如燭短怕更長如<lb/>
虜使方将接踵至淮民未有息肩期如虎皮皮在<lb/>
有餘威如滿懐氷雪中秋月過眼鸎花上苑春如<lb/>
一别十年難再逢至莫為元規扇障風此又珠中<lb/>
之徑寸玉中之連城也和林正父八句皆竒此尤<lb/>
難者難者所謂夫子奔軼絶塵而囬瞠若乎其後<lb/>
矣侯喜曰弟子伏矣<lb/>
<pb n="KR4d0266_SBCK_107-21a"/>
某皇恐頓首再拜敬問契家蘭玉之婘即日清暑<lb/>
恭惟尊尊㓜㓜隤祉山則有廬陵委願奉教小児<lb/>
㓜輿進拜既辱先生長者與其進又辱盛禮燕集<lb/>
誨言周諄褒字蒨絢闔宗榮感喋喋何足以謝姟<lb/>
兆之一二<lb/>
　　　再答虞少卿<lb/>
某已端拜天落雲錦之書亦既顓顓奏記以謝嘉<lb/>
惠矣而别紙之誨又特達以先國太羙櫝窀窀之<lb/>
銘詩詭之於愚懵不能文者羕命恍駭懔莫敢當<lb/>
竊惟聖主在上文治煟然慶霄所覆万物五色一<lb/>
<pb n="KR4d0266_SBCK_107-21b"/>
時儒宗文師老於文學者麟儀鳯師金㫪球鳴如<lb/>
司馬班范如舒向卿雲如韓之日光玉㓗如桞之<lb/>
芒寒色正如本朝之欧蘇曽王者磊磊相望契丈<lb/>
渡銀漢歴咸池而不酌顧乃過潢汙潦牛蹄眢井<lb/>
而㪺焉何也契愛不淺命戒甚栄又不容趨風以<lb/>
避掩耳而走閔免授簡以塞盛意敬書丹封以呈<lb/>
似悚仄悚仄<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百七終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_051-1a"/>
誠齋集卷第五十一<lb/>
　　　　　　　廬陵楊　萬里　廷秀<lb/>
　啓<lb/>
　　　賀虞右相啓<lb/>
恭審祇召自西爰立在右何國人喜極而継以恨<lb/>
不曰大用之遲當天下將合而未及形庸非今日<lb/>
之俟言觀氣象忽見古初㳟惟某官凛乎人物之<lb/>
英概然忠烈之氣足居首上病惟賈生之能醫兵<lb/>
在胸中賊見范老而破膽疇昔之役殄殱彼渠於<lb/>
是時而相之則中興之乆矣小人何怨而願其去<lb/>
<pb n="KR4d0266_SBCK_051-1b"/>
君子𣣔留而莫之能上非不知天則未定萬里灔<lb/>
澦魚龍亦憫其獨勞三入㫦門鼎軸乃得其所付<lb/>
洪鈞一轉乾清坤夷泰階六府芒寒色正國患無<lb/>
人而非無治賢有不用而無不能既登我公夫復<lb/>
奚慮發丹衷不盡之挾兹獨非其時乎了紫巖未<lb/>
為之勲更於誰而責者儒効豈細休其鼎來某其<lb/>
立既孤冝疎於合頃以民望之所在見而無求敢<lb/>
云廟堂之辱知驟焉不淺取其猖狂之未議謂可<lb/>
薦進於公朝事無必成勢若有待兹聳聞於顯拜<lb/>
悵莫與於賀賓今孰非相國之人惟我所用而况<lb/>
<pb n="KR4d0266_SBCK_051-2a"/>
於門下之士尚憂其遺<lb/>
　　　與湖南漕黄仲秉給事啟<lb/>
伏以士何必知巳之多惟愈寡而後貴古所謂㑹<lb/>
心之契不待見而已孚况門間半面之未忘辱㘴<lb/>
上千人之小異眷焉非淺舍是安皈恭惟某官岷<lb/>
嶓之英洙泗之嫡夜讐天禄兹不曰異時將相之<lb/>
儲夕拜瑣闈久無此正人封駮之手葢雲霄之巳<lb/>
逼奚原隰之載驅豈其深言之不容抑亦孤立而<lb/>
莫助令兮君子遑恤位隆而道洿凛然我公政縁<lb/>
身退而名進加恵鰥寡覔句湖山信此樂之未央<lb/>
<pb n="KR4d0266_SBCK_051-2b"/>
於外物其何有天方欲治又將聚善類而有為上<lb/>
知其忠不應舉大政而他付某學無適用人不謂<lb/>
才有取其六太息之書薦延其迹竟復以七不堪<lb/>
之癖聞罷而行所幸西府之後陳得參重客之末<lb/>
至寵以半語云識子於文字之間懐哉此恩非知<lb/>
心於肝鬲之上徑馳病身皈倚之意敢作流俗暄<lb/>
涼之言自分雲昇而泥濳巳如霜降而水落豈競<lb/>
於利猶僥於求惟不出大賢之門乃所甚慼儻或<lb/>
在可教之域其忍弗收<lb/>
　　　與洪帥吳明可啟<lb/>
<pb n="KR4d0266_SBCK_051-3a"/>
伏以提孤身而進門下將何從而信之恃我公之<lb/>
如古人葢有望而來者不然以縣令之賤而仰望<lb/>
大帥之光以言自鳴於分則僭非曠度脫拘攣之<lb/>
表敢盡情寫皈倚之誠恭惟某官其清有延陵之<lb/>
風所至若河南之治立於侍從論思之地蓋十餘<lb/>
年問其人物宗派之評纔一二老望之若怯而諌<lb/>
甚勇名之既重而國不輕云胡至今未正其拜更<lb/>
枉盛名之下來牧大江之西落霞孤鶩之辞照映<lb/>
翼軫春生秋殺之政彈壓湖山取囬前軰之光芒<lb/>
曾有今日之竒偉百城甚樂其能觧愛君之深憂<lb/>
<pb n="KR4d0266_SBCK_051-3b"/>
衆正方亨肯或令旧徳之乆外起以端揆何必崇<lb/>
朝㘴令八區之民復見三代之治某於時莫售其<lb/>
病在迂墮在作邑湯火之中未知脫身罪戾之處<lb/>
催利撫字若為並行而兩全燈火簡編將遂絶交<lb/>
於千載所幸㣲蹤之託乃得至仁之皈教之以其<lb/>
所未能端復師承之望庇之以其所不及兹謂父<lb/>
兄之賢<lb/>
　　　與呉参議啓<lb/>
伏以同登紫岩之門至今十年其如夢還望西山<lb/>
之爽豈曰再見之非天自憐江湖雲月之身墮在<lb/>
<pb n="KR4d0266_SBCK_051-4a"/>
未塩湯火之地不有知舊於何㨿依恭惟某官超<lb/>
然光風霽月之標粹乎杳序淸廟之器辞章甚古<lb/>
要自是文人之雄談咲不勞己足了天下之事一<lb/>
登删潤之要地屢迁参賛於价藩聴履而上星辰<lb/>
知衣鉢之未逺囬首而班鵷鷺即公侯之復初某<lb/>
憂患頻年形影獨笑不圖流落之末路乃過愛忘<lb/>
之已知蹈凍衝泥未辞芒屨之濕煖湯剪紙所恃<lb/>
綈袍之私<lb/>
　　　回蘇縣尉啟<lb/>
老困簿書無復夢太玄之草新從寮寀不謂見穎<lb/>
<pb n="KR4d0266_SBCK_051-4b"/>
濱之孫未瞻故家眉宇之有光已覩長牋翰墨之<lb/>
是似恭惟某官閥髙一代才繼三君胸中䇿謀凜<lb/>
有權書衡論之藴筆下詞采猶存黄樓赤壁之風<lb/>
不應作尉之酸寒亦肯折腰而淹泊聲實不掩紳<lb/>
緌已孚豈朝夕之久如即薦召之至止𣣔修敬而<lb/>
未果竟賜言之先施<lb/>
　　　知奉新縣到任謝虞右相啓<lb/>
帶經一丘誰其貧病之或恤得地百里敢曰褊小<lb/>
而不為以二相遣之而姑來故黎民見之而差敬<lb/>
責苟云塞功奚足言伏念某涉世作痴信書成誤<lb/>
<pb n="KR4d0266_SBCK_051-5a"/>
頗參諸老之杖屨守其所聞備嘗仕塗之濤瀾聽<lb/>
其自靖頃縁下客之末墮在薦書之中一日虚名<lb/>
旁行四海半生孤憤上徹九闗忽忘其愚凛𣣔自<lb/>
試夫何東南之二士召見於君皆為滕薛之大夫<lb/>
而况於我罷皈天只流落安之自分遂收其聲光<lb/>
從此永遯於江海兹逢衆正復聚本朝但欣同類<lb/>
之先登未覺孤蹤之猶棄曹與衛偕命而偕復援<lb/>
例敢乎凢與楚曰亡而曰存置論巳矣葢春風不<lb/>
能泮陰崕之雪而膏雨亦難使枯木之芽非主人<lb/>
之不憐皆薄命之至此惟是新吳之邑宻邇山谷<lb/>
<pb n="KR4d0266_SBCK_051-5b"/>
之居士多能文民亦簡訟儻無兵革得免催科之<lb/>
繹騷或遇豐穰庶幾盜敓之衰止足安迂拙苟活<lb/>
老窮兹葢伏遇某官天下之安危寄諸身夷狄之<lb/>
操縦在其手氣鍾旧國綽有東坡紫岩之風人仰<lb/>
英名㘴期慶曆元祐之治顧盻攸暨孤陋有輝乃<lb/>
若不才亦在所譽某敢不必乎撫字老矣塵埃非<lb/>
不知吾君吾相之難逢其如竒蹇所願與老農老<lb/>
圃而欣詠仰答昇平<lb/>
　　　知奉新縣到任謝吳帥啓<lb/>
伏以地尊洪府見於三王序賦之文邑有新吳尚<lb/>
<pb n="KR4d0266_SBCK_051-6a"/>
存二蘇服食之迹夫何儒緩亦畀男邦延見遺老<lb/>
之初無以藉手為言大師之意教以愛民靡不歡<lb/>
忻至於呼舞伏念某才不逮志學無近功以虚名<lb/>
自誤其半生困窮㘴此知治道不在於髙論習氣<lb/>
奈何今之士皆以濟世而自期及乎上使之為邑<lb/>
而不敢小猶如許大亦可知非逢天下之通才孰<lb/>
起書生之廢疾不圖末路乃始得師訓之以無政<lb/>
則無財本乎孟氏之㫖啓之以不威則不恵契乎<lb/>
孔明之言坐令狐疑渙若冰釋兹葢伏遇某官心<lb/>
濳百聖之妙才得四科之全言皆可行耻為畫地<lb/>
<pb n="KR4d0266_SBCK_051-6b"/>
之餅上方夙窹急此濟川之舟不應一路之民允<lb/>
借二天之庇自惟幸㑹得在走趨某敢不佩金玉<lb/>
之音憂民社之寄才疎意廣縱不能了官事於咲<lb/>
談政拙心勞猶足以報知巳之恩遇<lb/>
　　　謝吳帥舉陞陸陟啟<lb/>
鳴十室之絃正復犯其所短寵一字之褒何忽被<lb/>
於此榮莫知紹介之從或者聽聞之誤如某者技<lb/>
能奚有迂拙不勝亦知捨巳而後時進而云獲又<lb/>
念所學之何事退而益慙自量為邑之不堪其如<lb/>
立法之難避字民則必廢其職辨職則必厲其民<lb/>
<pb n="KR4d0266_SBCK_051-7a"/>
怳若失舩之人芒無問津之地一逢師匠屢待話<lb/>
言雖金聲玉振之聞服之無斁然朽木糞墙之禀<lb/>
頑不可鐫既竭戴星之勞增慨捕風之效辱全安<lb/>
而多矣望薦進以敢哉不謂需頭之章驟驚頓首<lb/>
之拜至䝉所譽尤過其情幼而業文竟非典麗之<lb/>
軆疎於聞政烏得詳明之稱兹葢伏遇某官察見<lb/>
秋毫而為容愛如冬日而有别致身法從猶恐寒<lb/>
士山林之遺挂名薦書皆入異時鈞陶之造未應<lb/>
淺陋亦預激揚某敢不無迷厥初更鞭其後豈曰<lb/>
冨貴而圖報斯為感恩庶幾名誼之不瑕罔玷知<lb/>
<pb n="KR4d0266_SBCK_051-7b"/>
巳<lb/>
　　　賀龔實之運使啟<lb/>
恭審召從帥藩就拜計相六月初吉方深旱而望<lb/>
雨之勤二天所開頓有穆如清風之喜不但轉輸<lb/>
之恃㘴令凋瘵之蘇恭惟某官大節凛乎冰霜孤<lb/>
忠動乎金石當其在天子争臣之列蹇然追慶厯<lb/>
諫官之名補虞舜之裳用線深藏於五色解陽城<lb/>
之褐裂麻無待於七年方羣憸之有驕盱萬目其<lb/>
相視士之勍者大半掃門摩足之莫遑公獨擊之<lb/>
猶曰排山倒海而不置卓哉竒偉之舉絶乎古今<lb/>
<pb n="KR4d0266_SBCK_051-8a"/>
之時惟難而後見其賢非退何以増其望織天孫<lb/>
之雲錦既一新嶺表之文風賦秋水之落霞又復<lb/>
見洪都之盛事正未妨江海之興夫豈嘗中外之<lb/>
知其如天人之心屬以平治之責葢將迫之而不<lb/>
釋曷云辞之而或容某自信其狂愈寡於過流涕<lb/>
太息之疏雖畧施行不才多病之詩竟成踈棄退<lb/>
則三逕之未具進則四顧之疇依强為一來聊復<lb/>
百里民亦愁止驚水旱於旬月之間官獨奈何問<lb/>
錢榖於星火之頃顧初心而自怍脫世網以奚從<lb/>
忽聞日邊之除書臨遣天下之正士是將收拾於<lb/>
<pb n="KR4d0266_SBCK_051-8b"/>
氣類靡不兼容自幸遭逢於仁賢從此有託<lb/>
　　　與荆南劉帥恭父啟<lb/>
望三光五嶽之氣無月不仰於緒風隔千岩萬岳<lb/>
之雲此意獨馳於清夢亦知寓書莫如於覿面然<lb/>
非修辞何足以寫心未審中台之餘輝能照微尚<lb/>
之或否恭惟某官孤忠貫乎霜日百蠻震于威名<lb/>
當其立朝社稷豈徒於九鼎及其乗塞金湯不在<lb/>
於長城頃登樞廷頓起國勢使朝夕謀謨於廊廟<lb/>
則咲談整頓於乾坤惟其持方而入圎是以易間<lb/>
而難合初來洪府覺西山爽氣之逾清旋領荆州<lb/>
<pb n="KR4d0266_SBCK_051-9a"/>
喜赤壁風流之未逺將尅復神州之是恃何卧護<lb/>
北門之足云登庸之期跬步而近某迃無所用老<lb/>
復奚為題慈恩之名要自是門生一人之數愛新<lb/>
呉之邑獨後於屬吏半年之間尚憶拜公於道林<lb/>
嶽麓之時頗辱借譽其波濤雲霧之句雖前古所<lb/>
謂之知己未必有之故半生不恨於無遭得此足<lb/>
矣向者居中而未嘗宻今兹在外而不敢踈此豈<lb/>
縁勢利而相求庻㡬䝉肝膽之洞視其為皈倚未<lb/>
究敷陳<lb/>
　　　與鄭惠叔簽判啓<lb/>
<pb n="KR4d0266_SBCK_051-9b"/>
幕府粹清不妨尋東湖西山之勝江城疎逺未應<lb/>
屈石渠天禄之英或謂其覉離而愁思夫豈縁中<lb/>
外而欣厭恭惟某官以海内寡二之學收天下第<lb/>
一之科舉首子大夫之中蓋今日之董相誦言諸<lb/>
官寺之軰乃登第之劉蕡奏篇一傳紙價十倍何<lb/>
上意驟用而不可猶旧章相襲之或拘翩然斜飛<lb/>
來此外補民豈無瘼正恐非在位之敢陳公於是<lb/>
時力行其所言而孰禦必能條白以次罷行上裨<lb/>
仁賢之主人下慰歡呼之父老六月之息鵬背未<lb/>
必云然十年而到鳳池故應無晚某自知其拙世<lb/>
<pb n="KR4d0266_SBCK_051-10a"/>
指其狂少也勃乎欲徑造古人之處今而老矣聊<lb/>
㘴觀半世之非周章折腰瑟縮掣肘宦情寂厯冷<lb/>
於楓落之江皈夢紛紜空遶菊荒之逕敢圖貧病<lb/>
之末路焉依蔭映之餘光<lb/>
　　　賀龔帥正言冬啟<lb/>
伏以天喜大帥之開府日華増一線之長公有和<lb/>
氣以破寒雲物紀屢書之瑞鼎來諸福鍾美厥躬<lb/>
恭惟某官立朝風生厲操玉立排小人於不用之<lb/>
地陰積於冬扶正道於將墜之時陽生於子幾年<lb/>
江海一節冰霜又逢來復於韋編之爻即見處中<lb/>
<pb n="KR4d0266_SBCK_051-10b"/>
如太玄之首某棄於為邑隔此拜庭望北斗五雲<lb/>
之星遥瞻台曜哦西嶺千秋之雪仰頌壽祺<lb/>
　　　除國子愽士謝虞丞相啟<lb/>
上有恩言許解南邦之役生無朝蹟驟為國子之<lb/>
師出諸金布之塵埃覿以誦弦之文物一陶厚矣<lb/>
重拜嬰然伏念某命與仇謀老將疾至垂獨釣於<lb/>
冰井是將何求駕雙輪於羊腸乃以望進既未能<lb/>
以此而易彼又何病持而方入圜環顧此生渺無所<lb/>
立落月滿梁而不寐山鬼吹燈而莫驚搔首著書<lb/>
頗欲為千載之計折腰作吏長恐寒三逕之盟淒<lb/>
<pb n="KR4d0266_SBCK_051-11a"/>
其皈心已焉榮望忽郵傳於細札俾教胃於成均<lb/>
起髙士於鷗鷺之羣近時巳寡擢俗吏於山水之<lb/>
縣此事久無兹葢伏遇某官身為太平之基首出<lb/>
中興之相盡發其七六經之學以幹万微將恢此<lb/>
一四海之功乃兼羣䇿惟是門下之賤士倍費化<lb/>
工之宻庸葢數年傾倒以竒其人乃一日甄冶而<lb/>
有其决某敢不勉耘其業無負所知士自有吾相<lb/>
以為之師如周公者愚當與諸生而激於義獨何<lb/>
蕃歟<lb/>
　　　朝陵與方帥務徳啟<lb/>
<pb n="KR4d0266_SBCK_051-11b"/>
帝命攸司徃省昭陵之松栢星言載路是經越境<lb/>
之山川側聞方伯連帥之賢實維簪筆持槖之旧<lb/>
借曰駿奔而靡監亦將參拜而後皈恭惟某官繁<lb/>
劇則見其才老成而邵於徳守河東股肱之郡殆<lb/>
且遍之立春風玉笋之班或云晚爾其退甚勇厥<lb/>
聲益髙沛然堯言寄以禹㑹令既修於庭戸人自<lb/>
得於耕桑雨自葉以流根河及京而䝉潤弱翁治<lb/>
狀葢巳深知次公長材行且賜召某不圖于役得<lb/>
見斯人無因至前故應無按劍之悔不言失子其<lb/>
敢虚携手之逢<lb/>
<pb n="KR4d0266_SBCK_051-12a"/>
　　　賀龔參政啓<lb/>
疇咨正人參秉大政惟天佑于有宋將開平治之<lb/>
期惟后非其我公不在弼諧之選罔曰一賢之寡<lb/>
已底萬邦之孚恭惟某官表粹而裡之剛人今而<lb/>
道之古所立卓爾皆詩書未作之傳舉而措之非<lb/>
秦漢巳還之業頃在諫省人謂冰霜及臨帥蕃民<lb/>
称父母觀者異視吾惟一初然抗疏宸居排羣小<lb/>
於不用之處而救荒江介活百城於既死之時雖<lb/>
云緒餘獨不雋偉人望欲逃而莫可上心既用而<lb/>
乃驩將階兩地之嚴遂冠三能之極抑天下無難<lb/>
<pb n="KR4d0266_SBCK_051-12b"/>
療之病惟藥者有宜先之方儻苦口之貯儲則元<lb/>
氣之充實此執事平生之所挾豈今日得時而不<lb/>
為某旧供走趨雅辱知遇皈歟空谷方鋤三徑之<lb/>
荒仰止慶霄忽覺五雲之逺<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第五十一終<lb/>
</p>
<p>
</p>
  </div>
</body>
</text>
</TEI>
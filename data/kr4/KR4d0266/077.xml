<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_077-1a"/>
誠齋集卷第七十七<lb/>
　　　　　　　廬陵楊　萬里　廷秀<lb/>
　序<lb/>
　　　施少才蓬户甲藳後序<lb/>
蓬户甲藳者吾友生蜀人施淵然少才之文也吾<lb/>
讀其文槁乎其無文也又取讀之則腴乎其有文<lb/>
矣讀其詩杳乎其無詩也又取讀之則琅乎其有<lb/>
詩矣無文與詩今人之不嗜則冝有文與詩古人<lb/>
不嗜之耶嗜與不嗜非施子之所與知也吾獨有<lb/>
歎焉閟焉而不以覿市焉而不以亟施子之為人<lb/>
<pb n="KR4d0266_SBCK_077-1b"/>
則然詩文云乎哉則其窮也亦冝吾葢喜而悲之<lb/>
施子而不窮施子當不喜而窮也吾又奚以悲吾<lb/>
不以悲夫施子之窮而以悲夫窮施子者也斯人<lb/>
也有斯文也有斯詩也而有斯窮也非夫窮施子<lb/>
者之為悲而誰為吾以悲之而彼又何辤焉藉曰<lb/>
不受則吾為妄人矣吾妄則施子又大妄矣施子<lb/>
妄也歟哉不妄也歟哉吾不妄也歟哉吾妄也歟<lb/>
哉施子之於此道也勤矣亦且至矣吾猶有以為<lb/>
施子贈勤而安而後思不疲至而妄其至焉則詞<lb/>
泰矣思逸而詞泰則古之人其去我逺者乎抑近<lb/>
<pb n="KR4d0266_SBCK_077-2a"/>
者乎既以為贈亦以自贈紹興壬午秋九月五日<lb/>
書<lb/>
　　　送蔣安行序<lb/>
王道熄禮義廢夷禮閎以肆欲天下不胥而狄者<lb/>
否也伊川之民被髮以祭君子已憂其戎漢之君<lb/>
志荒而妖夢是践吾民始夷乎言祝乎首以為好<lb/>
此五胡耶律之先驅也非乎五胡耶律之禍亦烈<lb/>
矣吾民不創而顧樂之哀哉人固自智也而樂禍<lb/>
也則亦無所主有所懼焉無所主而求道是故無<lb/>
得於實而有得於妄有所懼而畏死是故妄之中<lb/>
<pb n="KR4d0266_SBCK_077-2b"/>
又滋其妄焉死生之故鬼神之情狀聖人不知之<lb/>
耶而不以訓憂乎妄之勝也佛之說曰生幻也死<lb/>
而禍福實也無有而有無此其妄冝不待智者而<lb/>
後知也然不待愚者而後信也何也智者疑中人<lb/>
疑信半愚者信乎尔疑也疑信半也則於此塞其<lb/>
哀信也則徼以福其親矣不者家者詈里者讟矣<lb/>
嗚呼夷禮而親焉瀆之大也夷俗而身焉乱之大<lb/>
也然下達乎細民而上通乎王公大人安焉於瀆<lb/>
且亂而不知悪也豈皆爲之者之禍歟抑有所不<lb/>
欲爲而不得不爲歟不詈於迫而讟於怵者幾人<lb/>
<pb n="KR4d0266_SBCK_077-3a"/>
也佛足道哉求夫特立獨行舉天下非之而不顧<lb/>
者又幾人也佛足道哉吾誠悲之零陵之士蔣安<lb/>
行其家故貧䘮其親哭踊葬祭甚禮而零陵之人<lb/>
不稱孝焉問焉則曰佛無所禱也安行聞之若未<lb/>
始聞之也嗟乎不能於王公大人而能於匹士其<lb/>
賢否何如哉而零陵之人云者人病乎安行病乎<lb/>
佛之行乎中國幾年矣佛之俗將狄乎夏矣人之<lb/>
聞於古也弗絶而絶矣而安行毅以守如此天下<lb/>
之大曰無安行乎聖人者作因天下守者之心明<lb/>
先生中正之道而禮復於古言異有禁術異有誅<lb/>
<pb n="KR4d0266_SBCK_077-3b"/>
以攘佛者之妄而謂天下不復於先王之治可不<lb/>
可也吾既於安行乎嘉之而又深有歎焉知我罪<lb/>
我吾敢知乎哉<lb/>
　　　送郭慶道序<lb/>
萬里老母病肺且二十年謁醫於江湖遍也大氐<lb/>
夕痊而朝發万里有憂之來零陵聞人士有郭慶<lb/>
道者於醫無所不工召而視焉發藥一二而去初<lb/>
服食之未始有藥也未幾則未始有病也他日問<lb/>
之曰鄉也饋藥一何少也而其㓛一何緩也然初<lb/>
緩而率不緩焉又何術也慶道笑曰醫不必言也<lb/>
<pb n="KR4d0266_SBCK_077-4a"/>
且子以多為貴乎則淝水之役符堅法當勝謝元<lb/>
也且子欲已病乎欲嘗藥乎威文之覇不數年而<lb/>
成也而敗亦稱是三代之王者皆百年必世而後<lb/>
興醫身之與醫國異不異也天下之人惟其無所<lb/>
挾也有所挾則必有所成不於其成之待而於其<lb/>
初之責夫其初者不可見也而其成則不可禦世<lb/>
之人忽其不可見以敗其不可禦者何數也醫不<lb/>
必言也万里聞其言欣然有㑹於吾心為書其説<lb/>
以贈之隆興元年三月一日廬陵楊万里　廷秀<lb/>
序<lb/>
<pb n="KR4d0266_SBCK_077-4b"/>
　　　送王才臣赴秋試序<lb/>
予退居于南溪之北涯三年户不閉而無客未嘗<lb/>
掃迹而出無所於徃間一出則遇鄉里之達官要<lb/>
人鳴珂傳呼則又匿草間以俟其過乃敢行及所<lb/>
至或逢商有無議什百紛如也聞予來則泯黙罷<lb/>
去若燥濕若酸鹹至於時之所指以爲迂儒寒士<lb/>
達不多於予而窮不少於予者則徃徃日來而月<lb/>
不去晨坐則際夕賔主面有飢色而談有餘味人<lb/>
不惟以嗤居者亦以嗤來者不惟人之嗤也予亦<lb/>
自嗤且自惑焉謂予與人相同於無相同則後之<lb/>
<pb n="KR4d0266_SBCK_077-5a"/>
稱奚以合謂予與人相異於無相異則前之稱奚<lb/>
以暌使予不惑而不得也最後得王生子俊才臣<lb/>
者其於古聖賢書一見便領其妙下筆無俗下語<lb/>
亦不之彼而之此生其有以哉居數月告予以行<lb/>
曰將試於有司願請所以贈予曰生之是行志於<lb/>
得科目而己也將其志不止於得科目而己耶志<lb/>
於得科目而已也則生之挾時之恱生之鬻時之<lb/>
售有餘也科目足道哉其志將不止於得科目而<lb/>
已也則予欲不言得而不言耶上之不置乎士士<lb/>
之不遯乎上生以為為何等事耶靜則道動則功<lb/>
<pb n="KR4d0266_SBCK_077-5b"/>
出處語黙世則儀之天地人物身則福之是之為<lb/>
也埸屋之文夸以賈驚麗以媒欣抑末矣是之為<lb/>
耶士之言曰我將先之末継之本嗟乎木以先猶<lb/>
末以継而又末以先者耶是故為士者植其初用<lb/>
士者計其終而取士不與焉盖曰姑以是取之云<lb/>
爾古之人不介不逹不摯不見場屋之文其士之<lb/>
介與摯也歟介之弁若吃也摯之悪若<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>也於賓<lb/>
之賢若否也無繫也士之愚良繫不繫於場屋之<lb/>
文哉種玉者不䃉蓻稗者不禾奈之何其以末先<lb/>
以本継也生其力乎其所以植以堪乎其所以計<lb/>
<pb n="KR4d0266_SBCK_077-6a"/>
則生之得科目非生之得也上之人之得也介與<lb/>
摯乎爾夸與廉乎爾則生之得生之得也上之人<lb/>
得也耶生行也予於生乎觀南溪楊万里序<lb/>
　　　歐陽伯威脞辭集序<lb/>
始予識歐陽伯威於傅彦博之坐中見其揚眉吐<lb/>
氣抵掌論文落筆成詩屈其坐人予敬之慕之私<lb/>
竊自媿其不如也後二十年聞吾里蕭岳英為子<lb/>
弟擇師得異人焉急徃謁之則吾故人伯威也方<lb/>
吾二人相識時皆年少氣鋭豈信天下有老哉予<lb/>
既涉患難鬢髮之白者十二而風霜彫剥之餘落<lb/>
<pb n="KR4d0266_SBCK_077-6b"/>
然無復故吾矣伯威之氣凜凜焉不减於昔獨其<lb/>
貧増焉耳不以増於貧而减於氣如伯威者鮮乎<lb/>
哉予因索其詩文伯威顰且太息曰子猶問此耶<lb/>
是物也昔人以窮而吾不信吾既信而窮已不去<lb/>
矣子猶問此耶已而出脞辭一編曰子不憐其窮<lb/>
而索其詩子盍觀其詩而療其窮乎予退而觀之<lb/>
其得句徃徃出象外而其力不遺餘者也髙者清<lb/>
厲秀邃其下者猶足以供耳目之笙磬卉木也盖<lb/>
自杜少陵至江西諸老之門户窺闖殆遍矣他日<lb/>
伯威過我曰子真不有以療我之窮耶吾笑謂之<lb/>
<pb n="KR4d0266_SBCK_077-7a"/>
曰窮之療與否可療與否吾且不吾及吾庸子及<lb/>
哉吾有一説焉杜子美李林甫謝無逸蔡太師四<lb/>
人者子以為孰賢伯威怒曰子則戲論也然人物<lb/>
當如是論之也哉予曰人物何不當如是論也當<lb/>
李與蔡之盛時天下肯以易杜与謝哉今乃不然<lb/>
耳然則子之窮姑勿療焉可也雖然窮之瘳如李<lb/>
焉如蔡焉不既震曜矣哉杜與謝之窮至今未瘳<lb/>
也子之窮療焉亦可也杜與謝之窮則至今未瘳<lb/>
矣使二子而存肯以此而易彼乎子之窮勿療焉<lb/>
亦可也伯威曰吾當思之乃書其説以序其詩伯<lb/>
<pb n="KR4d0266_SBCK_077-7b"/>
威名鈇吾州永和人也其族與文忠公同系其先<lb/>
䇿第者凢七人有曰中立者附入元祐黨籍其尊<lb/>
公彦美終於廣州經幹伯威事毋至孝中書舍人<lb/>
周公子充愛其文行稱之曰奇士云<lb/>
　　　習齋論語講義序<lb/>
讀書必知味外之味不知味外之味而曰我能讀<lb/>
書者否也國風之詩曰誰謂<graphic n="KR4342" url="https://raw.githubusercontent.com/kanripo/KR-Gaiji/master/images/KR4342.png" mimeType="image/png"/>苦其甘如薺吾取<lb/>
以為讀書之法焉夫食天下之至苦而得天下之<lb/>
至甘其食者同乎人其得者不同乎人矣同乎人<lb/>
者味也不同乎人者非味也不然稻粱吾猶以為<lb/>
<pb n="KR4d0266_SBCK_077-8a"/>
淡也而欲求薺於荼乎哉論語之書非吾道之稻<lb/>
粱而奚也天下可無稻粱則是書可無矣雖然匹<lb/>
夫匹婦一日而無稻粱死不死也死也一匹夫匹<lb/>
婦而已矣况未必死乎然則稻粱者無之不可也<lb/>
一日而無之亦可也至於是書一日而無之則天<lb/>
下其無人類矣非無人類也有人類而無人心也<lb/>
有人類而無人心其死者一匹夫匹婦而已乎然<lb/>
則論語之書又非止於吾道之稻粱而已也故學<lb/>
者不自五六嵗讀之不見也然讀之之不遲知之<lb/>
之不早不以其食之而淡歟食之而淡也食如不<lb/>
<pb n="KR4d0266_SBCK_077-8b"/>
食也吾友習齋子杜門三年忘其爲三年也夫三<lb/>
年不爲不淹矣杜門不爲不幽矣忘其爲淹且幽<lb/>
也不惟忘之而又樂之問之則曰吾方論語之讀<lb/>
而不百家之讀聖人之覿而不今人之覿是以樂<lb/>
也始吾之讀是書也厲乎其趨其若狂酲而不可<lb/>
紲也已凝乎其瞻其若失亡而不可捕也已今也<lb/>
勃乎其辭其若决溢而不可窒也已於是筆之於<lb/>
書以其副遺予予取而讀之欣然歎曰快哉是非<lb/>
所謂苦而甘者歟是非所謂淡而非淡者歟是非<lb/>
所謂得味外之味者歟甚矣乎習齋子之於斯道<lb/>
<pb n="KR4d0266_SBCK_077-9a"/>
其劬若此其得若此其發若此也予聞書與人必<lb/>
相變也書變則人矣人變則書矣然讀申韓之書<lb/>
而不申韓者未始不加少讀孔顔之書而不孔顔<lb/>
者未始加少彼之變也奚以亟此之變也奚以舒<lb/>
願與習齋子評之年月日楊万里序<lb/>
　　　送劉景明游長沙序<lb/>
始予生二十有一自吉水而之安成拜今雩都大<lb/>
夫公劉先生為師而友子劉子彦純一日彦純與<lb/>
客過我客年甚少身偉且長舉酒百醆皆釂呌呼<lb/>
大笑坐上索紙筆為古文辭詩章百千言頃而就<lb/>
<pb n="KR4d0266_SBCK_077-9b"/>
飄然不可<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>羈予驚且奇問之則劉其姓景明其<lb/>
字亦劉先生之門弟子也自是定交居三年亦不<lb/>
自以為樂予既白劉先生去皈其家日夕非彦純<lb/>
景明之為見於是始悲已而予官於贑又官於永<lb/>
中間與景明遇者一再今年秋景明訪予於南溪<lb/>
之上予與景明皆有服相問則相泣相愬以皆失<lb/>
所天於是相弔當予與景明居年少氣鋭各未更<lb/>
事視天下哀樂泊如也豈今日之弔之知哉嗟乎<lb/>
吾二人者自不相識而相友相友而相樂樂而離<lb/>
離而悲悲而不見見而相弔人生之萬變慨乎其<lb/>
<pb n="KR4d0266_SBCK_077-10a"/>
有感於予心也數日景明求皈予曰子乎留也予<lb/>
與子八年乃一見今又去後當復幾年乃見耶此<lb/>
生之八年者有幾使予與子皆中夀率八年而一<lb/>
見則其見者又有幾予不子留子猶予留景明曰<lb/>
吾不幸家以學而得貧身以嫡長而責不輕吾父<lb/>
之窀穸有期而所為窀穸之貲者無期吾將道冝<lb/>
春以之長沙以謁焉於二三故人者以佐吾貲予<lb/>
因賀之曰子行矣或曰初留而卒亟其行弔未既<lb/>
而賀及之禮歟予曰非禮歟父病無教子病無學<lb/>
教以畀之學以慰之景明之貧也其不貧者多矣<lb/>
<pb n="KR4d0266_SBCK_077-10b"/>
予是以賀事親者不干其豐干其勤豐言物勤言<lb/>
躬也景明之諸弟未有立而景明是恃景明畢其<lb/>
力以送其死而飬其生不曰躬乎景明之孝於是<lb/>
乎大予是以又賀景明之故人賢也而厚禄之為<lb/>
食見以貧猶將勸於貧而况為親而見耶其不勸<lb/>
乎否也予是以又賀無或人之説無以發吾説吾<lb/>
無説無以為送景明之説乾道二年八月日誠齋<lb/>
野客楊万里序<lb/>
　　　送羅永年序<lb/>
今年六月予皈自都下一書生來謁予羅其姓椿<lb/>
<pb n="KR4d0266_SBCK_077-11a"/>
其名永年其字永豐之人也問其所以來則曰椿<lb/>
世吏也今去吏而儒是習過不自量其不肖來見<lb/>
麻陽縣尹達齋先生先生不鄙揖而進之以為可<lb/>
教是以在此自是與予相過款且久見其文辭清<lb/>
潤日異而月不同駸駸乎進而未止者也予甚愛<lb/>
之嵗且竟將皈勤省其母與兄來與予别且求予<lb/>
言予曰子皈乎吾言亦奚以為永年曰椿之命儒<lb/>
也邑之人恱我者之衆未若嗤我者之衆也得一<lb/>
言恱者信嗤者息矣予曰子之邑人固嗤夫命儒<lb/>
者乎永年曰非嗤夫命儒者也嗤我之用儒變吏<lb/>
<pb n="KR4d0266_SBCK_077-11b"/>
也予曰然則嗤之所在在子者不加多在彼者不<lb/>
加少矣且用儒變吏與用吏變儒孰可孰不可也<lb/>
用皂隷而變公卿者無之乎用暴客而變衣冠者<lb/>
無之乎用樲棘變䑓池也用豺狼變父子兄弟也<lb/>
不惟用吏變儒而已也吾不以嗤夫嗤子者吾以<lb/>
悲夫嗤子而不自嗤者彼不病其悲子獨病其嗤<lb/>
何也乾道丁亥十二月望日序<lb/>
　　　送郭銀河序<lb/>
予聞郭銀河妙於數其談禍福多奇中其言杉溪<lb/>
先生尚書劉公又其奇中之尤者也乾道戊子十<lb/>
<pb n="KR4d0266_SBCK_077-12a"/>
一月二十日來謁予貌甚古辭甚辯如軒轅彌明<lb/>
之長頸楚語也於十日十二子五運六氣言之如<lb/>
漢廷諸老生之論治也如秦醫和漢太倉公之知<lb/>
病也予驚且奇之與舊所聞無所不及而有加焉<lb/>
予問之曰子之技前於人而子之貪亦前於人獨<lb/>
何與銀河仰而笑俯而歎曰技不負予也予惟恐<lb/>
負技也惟恐負技故以人徇技而不以技徇人其<lb/>
於人也不有所迎而有所攖以至於斯也然予之<lb/>
貧可守而予之守不可悔予益奇之如銀河者其<lb/>
隠於技者歟挾技者必有求求不得則罪其技自<lb/>
<pb n="KR4d0266_SBCK_077-12b"/>
技而之貧自貧而悔自悔而無所不之也不為此<lb/>
者希矣如銀河者其隠於技者與謹序<lb/>
　　　送馮相士序<lb/>
楊子午睡既覺意象殊昏昏也强取故書讀未竟<lb/>
篇童子自外來云有客予急取其謁視之則永嘉<lb/>
道人馮君君與予别四年别我時自言將上九疑<lb/>
歴蒼梧以遍覧嶺表之山川與南海之濤波未返<lb/>
也忽至吾門恍莫知其從既見驚且喜相勞苦無<lb/>
恙外馮君悒然不樂問之則曰俗情益不古之似<lb/>
矣吾厭之吾厭之吾將脱冠巾祝鬢髯以去之子<lb/>
<pb n="KR4d0266_SBCK_077-13a"/>
謂之何楊子曰子知去俗以就不俗矣未知子之<lb/>
去俗以就俗也子以佛之説者為不俗也叛父母<lb/>
搥仁義不俗者不為也子以世之人為俗也攴暢<lb/>
浩初比髙門之炎以自㸃其雲月泉石之身此為<lb/>
不俗耶子欲去俗以就不俗正使文暢浩初之與<lb/>
曹猶將俗乎爾也文暢浩初今可多也哉然則俗<lb/>
不俗果佛不佛之謂耶氷雪也塵埃也孰㓗孰汙<lb/>
也使氷雪之所棲必塵埃之地之為擇則地之有<lb/>
氷雪者加少矣塵者自塵何與於吾之氷埃者自<lb/>
埃何與於吾之雪子之俗不俗在子之内耶在子<lb/>
<pb n="KR4d0266_SBCK_077-13b"/>
之外耶子之所厭者外也非外則無厭矣此未可<lb/>
以言語得也馮君憮然而應馮君名一徳字貫道<lb/>
涉獵書傳及唐人詩善言骨相予在衡湘中識之<lb/>
其言今湖南漕使者直閣鄭公最奇中以是名益<lb/>
聞因併書之<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第七十七終<lb/>
<pb n="KR4d0266_SBCK_077-14a"/>
</p>
<p>
</p>
  </div>
</body>
</text>
</TEI>
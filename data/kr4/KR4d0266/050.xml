<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_050-1a"/>
誠齋集巻第五十<lb/>
　　　　　　廬陵楊　萬里　廷秀<lb/>
　啓<lb/>
　　　謝胡侍郞作　先人墓銘啓<lb/>
丘園遺老豈倖身名之必傳道徳宗師所憂濳海<lb/>
之遂冺有華峻極之筆施及不肖之孤感非不多<lb/>
悲曷能語追惟　先子早企前㫦負米爲親肯辞<lb/>
瀕死絶甘教子殆不可生曾極天之罔酬盍隕地<lb/>
之小緩彼蒼不弔莫白此寃卜其宅兆而安厝之<lb/>
欲留何及惟是窀穸從祢廟者所美未彰葢將無<lb/>
<pb n="KR4d0266_SBCK_050-1b"/>
以揜諸幽殆不可以謂之子披肝為紙滴淚到泉<lb/>
控于仁人屬此大事亦知言語精神之方乱何遽<lb/>
以聞所恃州閭鄉黨之未忘或為之動孰云望外<lb/>
巳挂經端表出先人之孝廉寵貽驚代之詞翰昔<lb/>
昌黎獨擅碑板之任未免劉叉之譏至東坡不作<lb/>
銘誌之辞乃為陳慥之傳豈要人有賣文之瓜李<lb/>
而匹士無点人之埃塵並韓之文而去其貪踐蘇<lb/>
之戒而兼其妙是惟具美不在我公豈繄寒門專<lb/>
嚮此福兹葢伏遇某官古之愛直志在春秋觀其<lb/>
請剣以断佞臣夫誰或恕今也納石而銘處士獨<lb/>
<pb n="KR4d0266_SBCK_050-2a"/>
得曰私某敢不思其所來是必有勸罔㑭九京之<lb/>
憾以忝所生庶幾一字之褒有代之答<lb/>
　　　代胡峽州謝宰執啓<lb/>
廊廟勤民是先遐僻珪符乏使亦逮羇孤恐誤所<lb/>
䝉敢榮於得伏念某志空自苦才則安施少也結<lb/>
交頗聞諸老之餘論慨然求道不悟流年之去人<lb/>
半生林泉卒嵗編簡冀自得致知之要或庶幾濟<lb/>
務之功出而試焉颯欲老矣頃再乗於貳廣恍十<lb/>
閲於周星忽知已之此逢乃單言之偶合播以大<lb/>
鈞之造假以夷陵之麾兹葢伏遇某官所飬天全<lb/>
<pb n="KR4d0266_SBCK_050-2b"/>
其貞玉立方力行顔孟之妙學不曰空言以追還<lb/>
唐虞之絶風一陶斯世故雖片善舉在兼收某敢<lb/>
不究宣君相之寛恩恵綏田野之黎庶瞿唐厯險<lb/>
當更堅鐵石之心巴峽云遥使如居畿甸之地<lb/>
　　　囬劉簡伯縣尉<lb/>
頃於二水甚喜聞於收科隔以萬山乃獨未之修慶<lb/>
重縁貪病之迹彊作都城之行聊爾覔宫近兹還<lb/>
舍頗𣣔鞭鷗鷺之野性無奈嬾何念將隨燕雀之<lb/>
賀成或云晚矣欲含毫而莫决遽下教以相先于<lb/>
謙有光反已則媿恭惟某官其文天秀有譽川増<lb/>
<pb n="KR4d0266_SBCK_050-3a"/>
方其在萬人場屋之中脱然無半㸃舉子之氣此<lb/>
行我里其獲幾人取之寡則見其精得之難而後<lb/>
可貴况如近世之士止以登名為榮朝拾笏袍暮<lb/>
樊筆硯惟執事器閎而量博於古學心慕而手追<lb/>
粲然偉辞發乎交際觀其小者知逺大之莫量願<lb/>
少安之看摶扶之無晚孰謂一尉能淹若人某嘗<lb/>
辱與游豈不有耀<lb/>
　　　代李真卿謝漕司發解啓<lb/>
鏁廳㺯翰聊爾逢埸漕榜挂名居然充數豈亦造<lb/>
物之見苦又使壯懐之勃興雖非所欣獨得自棄<lb/>
<pb n="KR4d0266_SBCK_050-3b"/>
伏念某學本求道才無瘉人閲世故以寖多悠悠<lb/>
嚼蠟拊塵編而有見徃徃得魚以兹徬徉乃至迂<lb/>
拙葢嘗誦子虚而首送竟亦與考官而舛馳晩遇<lb/>
飛龍之初墮在特恩之列南宫年少見謂陳人仕<lb/>
路逹官半有徳色姑求為步兵而隠耳將速營糟<lb/>
丘而老焉偶兎目之又黄顧鬢毛而未白親故逼<lb/>
迫子弟開陳逺引菑川牧叟之復行近援恩江鼇<lb/>
客之大用天其或者時不再來遂此强顔更讎故<lb/>
藝扁舟徑下頗欲快秋水落霞之觀破硯久荒豈<lb/>
復作春草生池之夢莫知是舉其必有從兹葢伏<lb/>
<pb n="KR4d0266_SBCK_050-4a"/>
遇某官道隆百世之師身為天下之老孤忠所貫<lb/>
猶足開衡山之雲萬目是瞻恨未沛傅岩之雨論<lb/>
思小輟注想彌深眷言空踈允岀鑒裁則其波及<lb/>
亦復言揚某敢不改圗所新更䇿其鈍題於淡墨<lb/>
豈以為士君子之栄造在彤廷庻少吐子大夫之<lb/>
對<lb/>
　　　代羅武岡得祠禄謝蔣右相啓<lb/>
老之將至豈乗障之敢安貧不能皈乃丐祠之得<lb/>
請適當吾相延登之始首在大鈞坱圠之中恩蔵<lb/>
於感至於骨伏念某半生孤立暮節倦飛處宣和<lb/>
<pb n="KR4d0266_SBCK_050-4b"/>
之成均頗參耆舊脫建炎之埸屋亦𣣔騰鶱古風<lb/>
一頽世路九折作吏而信所學衆方尊城旦之書<lb/>
于時而售以文彼焉用毛錐之子晩得小壘邈在<lb/>
三湘方漢宣帝循名責實之秋此為時矣誦孟浩<lb/>
然多病不才之句其如命何退無族親朋友之依<lb/>
進無蚍蜉蟻子之援方將四顧聊復一鳴人皆謂<lb/>
愚公獨憐我兹葢伏遇某官人物兩朝之望典刑<lb/>
千載之英咸造在庭早如晁董之奉大對爰立作<lb/>
相今若臯伊之冠倫魁乃於籌邊之餘不忘寒畯<lb/>
之受賜士皆皈心某敢不愧於空餐知此厚徳頌<lb/>
<pb n="KR4d0266_SBCK_050-5a"/>
聖主賢臣之盛雖曰未能當門人小子之勤則從<lb/>
此始<lb/>
　　　囬黄解元啟<lb/>
伏以有司論秀能者其誰宅相登名人亦賀我文<lb/>
既弊而極矣子獨洗而新之恭惟某人以陸機二<lb/>
十之年有江夏無雙之譽彈湘妃之玉瑟追還雅<lb/>
頌之聲音織天孫錦裳自出文章之機杼懋乃此<lb/>
舉甲于大廷曾多賀之未遑何大篇之先辱<lb/>
　　　賀吉守蔡寺丞子平冬啓<lb/>
野人雲卧焉知魯觀之書茅舍日長忽悟漢宫之<lb/>
<pb n="KR4d0266_SBCK_050-5b"/>
線惟陽福類升之伊始非君子道長而何祥人皆<lb/>
願然天其或者恭惟某官源源伯喈之學繼繼端<lb/>
明之忠翠竹碧梧蔚有向來之文物雪山冰谷凜<lb/>
然清出於班行乗風來自於帝旁把麾出守於江<lb/>
上官梅之動詩興未妨揮毫王春之度玉墀當不<lb/>
俟駕某承顔雖淺辱愛巳深占夫子七日之爻不<lb/>
逺而復上僖公千嵗之頌俾壽而昌<lb/>
　　　賀蔡寺丞年啓<lb/>
珠星璧月布清䑓正朔之新栢酒椒盤詠大府風<lb/>
流之勝天地交泰池塘生春君子履之福禄華只<lb/>
<pb n="KR4d0266_SBCK_050-6a"/>
恭惟某官海流學問山立班行二千石之唯良逺<lb/>
出西京循吏之上十萬户之受福皆在春風和氣<lb/>
之中載臨道長之辰敷錫彚征之吉梅邊覔句小<lb/>
吟山意之衝寒花底退朝行對天顔之有喜某究<lb/>
居無似餘映焉依注玉傾銀既未得修壽觴之敬<lb/>
染雲剪水又不能琱頌語之工<lb/>
　　　囬陳徳卿縣尉啟<lb/>
上方以飛龍而造金牓所求極諫之聞公猶以嬰<lb/>
鱗而殿鼎科無乃有司之諱知偉度非榮於一第<lb/>
然還家足尉於兩親恭惟某官士之拔尤文則近<lb/>
<pb n="KR4d0266_SBCK_050-6b"/>
古爛其若天孫之織雲錦彬乎成章清其如騷客<lb/>
之餐菊英苦而有味賦料揚雄之歒詩過黄初之<lb/>
人先所難能此則餘事一鼓不勝豈前之慙再舉乃<lb/>
亨非後之巧以孝秀之英而作尉兹獨曰宜發天<lb/>
人之學以致君則由此起所期者逺何懟於初某<lb/>
辱在比鄰恭承恵顧知名久矣覿徳跫然㘴客無<lb/>
氊自笑柴門之冷文書銜袖伹驚車轍之臨<lb/>
　　　代李省幹直卿通長沙帥劉舎人恭父啟<lb/>
輟耕作吏乃墮在步兵之厨拄笏拜庭將望見舎<lb/>
人之様雖文字不盡依劉之悃而仁賢獨無問李<lb/>
<pb n="KR4d0266_SBCK_050-7a"/>
之心凄其千載之逢或者片言之合恭惟某官名<lb/>
葢當世文髙前修一武以趍雲霄蔚其未老孤忠<lb/>
之貫日月凜不可囬掌制西垣寓直内閣人皆以<lb/>
為公喜公豈以為巳榮葢其所期有不在是以中<lb/>
興未成為大戚以生民尚困為深辜今非無人誰<lb/>
有此意置之於湖山之逺了不聞知倚之以邊疆<lb/>
之寧是則談笑波静郴江之沸天開衡岳之雲不<lb/>
惟藩宣之勤實繄社稷之衛要之好手屈此外邦<lb/>
曷若還皈於廟堂㘴令整頓於宇縣某場屋百戰<lb/>
權輿一官收飯山清苦之身入糟丘喧卑之地記<lb/>
<pb n="KR4d0266_SBCK_050-7b"/>
醉郷而避世聊復優哉頌酒徳以垂名真成狂者<lb/>
每顧初心而自歎猶幸大賢以為皈必有異之於<lb/>
白眼之中未遽隔之於清流之外<lb/>
　　　謝曾主簿啟<lb/>
恭承車轍肯顧田廬識異人於山林幽獨之中偶<lb/>
然不後於衆稱弟子於科第光華之始意者其近<lb/>
於欺禮有踰於其情世乆無於此事恭惟某官氣<lb/>
蓋萬人之表名重大江之西以古自嬉欲超詣聖<lb/>
賢之地於詞横騖其肯作詩俗之文結梅實於桃<lb/>
李之埸鬻壘洗於盆盎之市孰不莞爾子獨悠然<lb/>
<pb n="KR4d0266_SBCK_050-8a"/>
不再戰而有功衆而後定雖五甲而無愠忠矣何<lb/>
傷但令所立之芬香曷校厥科之髙下<lb/>
　　　代慶長叔回郭氏親啟<lb/>
聲氣之求不縁利合昏姻之故所要嵗寒既兩家<lb/>
之相忘則一語之可决伏承某人令似少而汗簡<lb/>
巳翻夜誦之波瀾而某第幾女子教以條桑粗知<lb/>
春服之刀尺羔鴈戾止牋牘煇如敢大夫之重勤<lb/>
庶幾君子之偕老<lb/>
　　　賀陳應求右相啟<lb/>
恭審登庸正人使宅次輔非難得宰相之位進賢<lb/>
<pb n="KR4d0266_SBCK_050-8b"/>
則其國尊不必問太平之期用公則其效敏天有<lb/>
所待世未或知恭惟某官續洙泗以後之淵源追<lb/>
唐虞未逺之人物動容貌以肅天下巳皆趍風舉<lb/>
夷夏而置胸中了如觀火召來兩地亦既三年所<lb/>
挾愈大而合愈難求去者堅而留者衆深觀其守<lb/>
道之如許不付之大事而其誰用之小遲是以國<lb/>
人懐不滿之意試之既效然後聖主有必信之心<lb/>
右席久虚君子是荷冝有逺畧用宏儁功治道無<lb/>
多止在一正君之妙學敵人易與終將九頓首於<lb/>
大廷某自知其迂敢速於售抱賈誼積薪之疏空<lb/>
<pb n="KR4d0266_SBCK_050-9a"/>
有狂言哦少陵看鏡之詩真成半老獨恃知巳不<lb/>
虚此生郵傳贊書喜絶流軰<lb/>
　　　賀陳丞相拜左相啟<lb/>
恭審陞自揆路宅乃首台惟上相之顓面正朝虚<lb/>
焉巳久非天下之鉅人長徳膺此者誰厥聲既覃<lb/>
所暨咸聳恭惟某官喜怒不形於色安危自任於<lb/>
身如太山喬岳之靚深無為而人自仰若和風慶<lb/>
雲之氣象不肅而物巳孚登庸有㫷經濟方懋觀<lb/>
其恢張萬化之意固非鹵莽一切之圖民亦有言<lb/>
得無委付之未盡上既厯試是用尊信而愈隆告<lb/>
<pb n="KR4d0266_SBCK_050-9b"/>
于大廷陟以左席雖廟堂之維旧而風采之一新<lb/>
魁柄不分豈復有牽而莫可同列既協猶曰無助<lb/>
而何為正君在初拔士宜慱民之貪者無冨國將<lb/>
之勝者無敗軍朝廷治而四海從華夏强而百蠻<lb/>
服古未有改言之似迂置乾坤一擲之中世豈不<lb/>
為之快然帝王萬全之舉公必有處於斯某頃以<lb/>
狂言最䝉殊遇乃至延譽於西府相與薦進於嚴<lb/>
宸事有作難退而静俟今兩賢合處而並相此其<lb/>
時哉當大鈞所播而不春信乎命矣<lb/>
　　　賀虞樞宻還朝啓<lb/>
<pb n="KR4d0266_SBCK_050-10a"/>
恭審詔下云屢公皈毋徐當旌斾欲東之初國威<lb/>
巳壯舉闗河以北之外敵氣自銷如何四海之重<lb/>
輕止在一賢之出處恭惟某官所學自得於聖非<lb/>
天不知其忠三顧隆中此豈有求於斯世一正天<lb/>
下其來葢為於生民方其敗狄於立談不應今日<lb/>
而未相英蕩萬里星霜㡬周惟以身為社稷之依<lb/>
則其心奚逺邇之擇誰為帝之計者復斯人而謀<lb/>
焉如不欲中興之速成無所事我既久虚冡席而<lb/>
有待舍之其誰揚于贊書徯以朝夕某惟古之嗜<lb/>
以拙而窮頃辱取其一編之書欲薦進於九重之<lb/>
<pb n="KR4d0266_SBCK_050-10b"/>
覽許以東南之人物至於傾倒其腹心見則盡歡<lb/>
去乃太息退而矜國士之遇聞者猶疑雖未拜知<lb/>
已之恩此巳不淺<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第五十終<lb/>
</p>
<p>
</p>
  </div>
</body>
</text>
</TEI>
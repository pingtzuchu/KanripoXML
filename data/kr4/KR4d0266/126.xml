<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_126-1a"/>
誠齋集卷第一百二十六<lb/>
　　　　　　　　廬陵楊　万里　廷秀<lb/>
　墓誌銘<lb/>
　　　蕭希韓母彭氏墓誌銘<lb/>
予友蕭希韓乆不見忽衰經謁予請曰森不天㓜<lb/>
無父今又無母痛至骨不知所報今以某年月日<lb/>
葬吾母於某郷敢介外弟王城所譔次吾母行狀<lb/>
乞銘以揜諸幽惟裁哀之予曰諾夫人彭氏廬陵<lb/>
人郷先生伯莊之女潜溪先生蕭叔展之孫婦進<lb/>
士彦績之妻也彦績諱唐卿其宗貴而大即所謂<lb/>
<pb n="KR4d0266_SBCK_126-1b"/>
兩御史之家者也惟潜溪舉孝廉不就其友曰孔<lb/>
武仲文平仲潜溪少時文名與三孔相頡頑旣㱕<lb/>
隱武仲髙之爲序其文集有歎慕不可及之語至<lb/>
希韓文學凢㡬世矣而未有顯人天其或者乆其<lb/>
渟以溥其流是在希韓乎惜也夫人能教子而不<lb/>
逮於有就也夫人以某年月日卒年若干銘曰<lb/>
耿然夫人允節且仁廸子以文其疚其勤旣曰疚<lb/>
只曷不夀只曷不諏只有昊幽只<lb/>
　　　曽時仲母王氏墓誌銘<lb/>
予爲童子時從先君宦學四方其去其㱕先君必<lb/>
<pb n="KR4d0266_SBCK_126-2a"/>
過所謂曽表民者毎過之必見賔客滿堂杯酒淋<lb/>
漓呌呼大笑以為樂予是時雖㓜聞將過表民則<lb/>
心獨喜蓋表民之好賔客至能使童子喜之予旣<lb/>
仕而㱕里中問表民安否或曰嘻死矣問其家生<lb/>
産作業如初否或曰嘻貧矣問其子弟才不才或<lb/>
曰其孫有行中者以文學名其里里之人稱重之<lb/>
不惟文學也其母死其族謂之曰汝有父莫之饋<lb/>
養且汝年長矣盍如唐徳宗所謂民俗有借吉成<lb/>
昏者而受室焉行中慟哭曰吾獨以吾父故不敢<lb/>
死吾又忍為此哉其為行也卓矣不惟文學也予<lb/>
<pb n="KR4d0266_SBCK_126-2b"/>
曰表民有後矣今年行中來學於予叔父麻陽縣<lb/>
君之門予始識之叩其有過其所聞因間謁予曰<lb/>
吾母將葬敢以銘累矣予曰賢母宜銘夫人王氏<lb/>
吉之廬陵人表民次子紹榮之妻也觀曽氏之貧<lb/>
則知夫人能傾貲以奉其舅之賔客觀紹榮之能<lb/>
教子則知夫人之有助觀行中之文行則知夫人<lb/>
之賢至於撫紹榮元配朱氏之一女如巳子館置<lb/>
親戚之不能自存者於其郷而葬其死無㱕者皆<lb/>
夫人之懿也夫人年四十九卒於乾道二年五月<lb/>
六日後一年葬於儒行郷福田之原蓋今年十月<lb/>
<pb n="KR4d0266_SBCK_126-3a"/>
某日也生四子行可行巳行義行中其次也行巳<lb/>
文學亦為時軰所推女二人銘曰<lb/>
閨壷淵靚婦道則閟於詠子弟有聞母徳則煒於<lb/>
文夫人有子門跲而起夫人死而不死<lb/>
　　　羅元通墓誌銘<lb/>
元通姓羅氏諱上逹廬陵人其先以五季之乱自<lb/>
豫章徙也曽祖軿祖仇皆不仕父紼字天文以儒<lb/>
先文師伏一州嘗貢至春官不第以仲子左奉議<lb/>
郎安仁縣知縣上行追秩右承事郎元通天文長<lb/>
子元通以詩學名家授徒數十百人自三舎盛時<lb/>
<pb n="KR4d0266_SBCK_126-3b"/>
有聲庠序如澹菴先生胡侍讀諸公皆其與游也<lb/>
蓋一時同研席者光顯矣而元通猶在場屋至紹<lb/>
興癸酉元通年五十有八始與其子維藩同薦名<lb/>
又三年元通再薦名又三年其子維藩維申維翰<lb/>
俱薦名又十年維藩維翰同登進士第吉語至而<lb/>
元通之死旬時矣元通事天文至孝天文貧而好<lb/>
客毎客至置醴踐豆客主必盡歡客旣去天文視<lb/>
元通一寒不可忍蓋以衣為食也元通卒不自言<lb/>
天文嘗以非罪繫吏吏誅貨不厭將當以重劾元<lb/>
通徧走昏友稱子本以脫天文於罟擭中元通年<lb/>
<pb n="KR4d0266_SBCK_126-4a"/>
踰三十未有子天文曰吾児孝而無子無天則巳<lb/>
建炎之乱里中盗有號李賊者執元通欲必殺摩<lb/>
頸將揮刀矣而其徒有念元通恩紀者免之未㡬<lb/>
賊敗有縛李賊來献者請甘心元通一笑而釋之<lb/>
元通性慷慨以義自任如廩給族兄之老貧者曰<lb/>
子正曰忱叔救焚築室以居其族者曰徳凝収其<lb/>
故人子之貧且失學而教育之者曰左龍卿葬其<lb/>
親戚之不能葬者曰李懐忠李晞祖之母羸糧以<lb/>
送致里人之孥者曰劉生蓋不可勝紀也元通年<lb/>
七十有四以某年某月某日卒初配李氏士族平<lb/>
<pb n="KR4d0266_SBCK_126-4b"/>
國女也継室李氏靖州通判章之妹也継室之李<lb/>
名為羅氏之孝婦三子二女皆其所生長女適彭<lb/>
皐次適丁南隱孫男四人澥<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>浩沂孫女三人元<lb/>
通卒之明年將以某月某日葬于某所某孤維藩<lb/>
以書抵予曰子於先人至親也非子莫之宜銘乃<lb/>
銘曰<lb/>
學周于身孝周于親義周于人元通之伸才不于<lb/>
職謀不于國有挾不白元通之抑不昌其巳以昌<lb/>
其子元通之傷元通之喜<lb/>
　　　曽正臣妻劉氏墓誌銘<lb/>
<pb n="KR4d0266_SBCK_126-5a"/>
夫人劉氏故太師楚國公諱沆之曽孫諱王諱普<lb/>
趙氏之甥祖諱琯知滑州累贈至金紫光禄大夫<lb/>
父諱伾將仕郎世為吉州永新人夫人九歳䘮母<lb/>
伯父徽猷閣待制公僴以為巳女及笄擇對謀於<lb/>
其客賔州録事謝唐臣以故人零陵令之子今惠<lb/>
州文學曽君敏學對故㱕于勇氏夫人逮事零陵<lb/>
公執婦禮惟謹其姑劉氏今年九十夫人毎謂妯<lb/>
娌曰勝日不為樂以娯老人顧嗇於財乎故其姑<lb/>
特愛之文學公壯而老於文老而壯於學館士教<lb/>
子夫人主膳羞必躬必飾其門填然未甞無人其<lb/>
<pb n="KR4d0266_SBCK_126-5b"/>
室落然若未嘗有人秋毫無所慁於文學公父子<lb/>
文學公父子業專學訧趾羙續聞則夫人實使之<lb/>
外家死不克葬夫人葬之其兄仲修之子徳開㓜<lb/>
孤而無㱕夫人教之塾而畢其娶乾道戊子男三<lb/>
省舉於禮部文學公亦以五舉恩謁集英奉大對<lb/>
夫人謂三省曰而父無遇非而薦名不偕而行而<lb/>
可不勉去年冬十月晦夫人病且亟恐傷其姑之<lb/>
意力疾起坐如平時凢十日而没其驚慟曰吾婦<lb/>
無疾何逝之遽得年五十有一子男五人三省三<lb/>
恕三顧三恊三逹皆力學女五人長適簡璹次適<lb/>
<pb n="KR4d0266_SBCK_126-6a"/>
李良佐餘未嫁孫男三人尚㓜今年歳在辛卯二<lb/>
月丙午葬夫人於某縣某郷某里龍城山之隂將<lb/>
葬其孤三省以簡璹所論次夫人行狀來請銘銘<lb/>
曰<lb/>
懿厥夫人異姓王之甥大丞相之孫靡挾其門而<lb/>
淑於嬪方昌厥家不昌厥身柰何乎夫人<lb/>
　　　鄒應可墓誌銘<lb/>
應可鄒氏諱定應可其字也豫章新呉人曽祖廉<lb/>
夫祖積皆不仕父彦卑以應可贈宣教郎母盧氏<lb/>
封孺人應可自㓜知刻意讀書年十七見府帥大<lb/>
<pb n="KR4d0266_SBCK_126-6b"/>
丞相趙公某驚異之紹興乙丑登科授左迪㓛郎<lb/>
臨江軍司户参軍歳餘廣東帥王鉄辟為屬一歳<lb/>
宅宣教府君憂服除授湖南安撫司屬官時溪蠻<lb/>
楊再興㓂武岡全永邵數州朝廷命統制李道討<lb/>
之潭帥檄應可饟師數月再興就擒惟盆溪牛皮<lb/>
黄李三砦恃險不下朝廷命部使者選清幹為蠻<lb/>
俗所信者招徠之咸以應可應書同列危之應可<lb/>
單騎從老兵直抵窟穴群蠻以兵迎應可應可諭<lb/>
以朝廷威徳蠻酋恱以大杯酌酒為應可夀應可<lb/>
飲之不疑一舉而釂群蠻感其誠驩呼拜庭下曰<lb/>
<pb n="KR4d0266_SBCK_126-7a"/>
吾屬無慮矣於是相率就降者一千三百人溪洞<lb/>
悉平應可不言㓛賞亦不及秩滿受永州軍事判<lb/>
官全州兵劫太守為變諸郡兵皆揺心動目永州<lb/>
卒亦相挺從之太守召應可計事應可即招其勇<lb/>
而有謀者諭以禍福以離其黨擒其渠魁白郡斬<lb/>
之餘悉不問衆遂肅然零陵之民至今徳之用薦<lb/>
者十有六人攺左通直郎知潭之湘郷縣一日有<lb/>
㓂數百人驟至官吏及豪民四走闔邑震恐有白<lb/>
應可以家迯者應可叱之曰百姓視吾為動靜吾<lb/>
動則一邑騷然矣衆知應可不去乃少安應可於<lb/>
<pb n="KR4d0266_SBCK_126-7b"/>
是身率邑兵出郊禦之相持兩晝夜㓂不能入而<lb/>
去尉捕農民十軰送縣欲鍜錬為盗以希賞應可<lb/>
問囚非是盡釋之尉大怒訴之於州州移書責應<lb/>
可應可即趣裝曰吾以一身昜十人之命不亦可<lb/>
乎旣而獲真盗尉大慚未㡬以疾丐祠去官疾愈<lb/>
以奉議郎知隨州隨縣疾復劇以乾道庚寅六月<lb/>
七日終于家享年五十有九應可初娶張氏追封<lb/>
孺人再娶胡氏封孺人子三人宗愈宗且宗甫皆<lb/>
業進士女二人長適成忠郎監南岳廟趙善欣次<lb/>
未嫁應可為人孝友質直表夷裡方色辞晏温可<lb/>
<pb n="KR4d0266_SBCK_126-8a"/>
狎而親義所不可堅執不猗衆不敢為奮以直前<lb/>
學浹文古其詩特竒其句法自徐師川上沂魯直<lb/>
以趨少陵户牅餘不數也清以立之平以出之険<lb/>
不幽若故而新有詩集若干卷予與應可皆江西<lb/>
人且嘗同僚於永州驩甚其子宗愈以岳州通判<lb/>
陳友直所狀應可之行來請曰先人與子最故納<lb/>
石土中子又奚辞則銘之曰<lb/>
應可之詩其誰莫珍應可之才其卒莫陳莫珍匪<lb/>
人莫陳匪天能使不陳獨能使不傳<lb/>
　　　夫人朱氏墓誌銘<lb/>
<pb n="KR4d0266_SBCK_126-8b"/>
夫人朱氏温州瑞安人也處士諱俊之女林君文<lb/>
質之夫人長溪主簿頥叔之母也夫人事父母以<lb/>
孝聞及㱕林氏為家婦事舅姑如事父母逮事祖<lb/>
姑陳夫人陳春秋髙齒落盡舅嬰末疾母子飲食<lb/>
異嗜夫人治庖食上二老各為之飽調胹重仍夫<lb/>
人忘勞姑馮夫人性勤以嚴月以助爽興視家政<lb/>
夫人盥櫛巳輯事以待姑來有懌無詰馮旣老有<lb/>
㓜女最愛念託之夫人夫人與同卧興𥙷紉必躬<lb/>
旣長及笄飾厲則欨徳言容㓛不教以今惟古是<lb/>
若辦裝㱕于陳氏遂為賢婦毎懷夫人必曰人有<lb/>
<pb n="KR4d0266_SBCK_126-9a"/>
一母吾有二母處士旣沒窶不克葬夫人言涕俱<lb/>
出謂林君曰吾父母未葬尚以生為竟傾貲以塴<lb/>
焉夫人初得二子輙失之懼舅姑之傷乃養張氏<lb/>
子曰義叔後十年夢遇三男於田玉雪姢好累累<lb/>
若挽衣不釋者欣然挈携以㱕巳而生頥叔淵叔<lb/>
賁叔云義叔以護作戈舩㓛授承信郎轉承節郎<lb/>
先夫夫而卒頥叔舉進士中第淵叔賁叔皆殖學<lb/>
女一人嫁夫人弟之子伯山孫十人七男三女皆<lb/>
㓜夫人年六十三乾道六年三月甲子卒後二年<lb/>
三月某日葬于邑之峴山頥<graphic n="KR3296" url="https://raw.githubusercontent.com/kanripo/KR-Gaiji/master/images/KR3296.png" mimeType="image/png"/>以同郡陳傅良之<lb/>
<pb n="KR4d0266_SBCK_126-9b"/>
書來請銘於廬陵楊某銘曰<lb/>
親恙靡巳何敬弗㢮曰予孝子忍瞑託孤何誼弗<lb/>
渝曰予丈夫宜㢮而楙宜渝而否乃有此婦子兮<lb/>
方騫母兮下泉彼蒼者天<lb/>
　　　劉處謙墓銘<lb/>
乾道八年十有一月五日里之傖寔來得余友劉<lb/>
彦純書謂余盍碣劉處謙之窆處謙之行彦純所<lb/>
狀處謙與予好方懷其賢遽攬其訃沲若以悲不<lb/>
於予徴予猶碣之况彦純言耶處謙諱大有其先<lb/>
曰瑕守安城卒母魏夫人學仙因壇于浮山遂為<lb/>
<pb n="KR4d0266_SBCK_126-10a"/>
吉之安福人曽祖益祖臣忠父仲珪皆不位處謙<lb/>
於書無簡不狙魯經漢緯齊志虞初鈎貫跌岩旣<lb/>
飫旣酣學林幽幽我則宅之人<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>以篋我<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>以腹<lb/>
吐為厥章博麗剞劂韡而敷棻有蔚有煌三詣太<lb/>
常輙觸報聞將逕入帝閽祗奉大對展布其挾不<lb/>
幸死矣蓋七年二月十一日也年六十一配郭氏<lb/>
男曰夔績文是似一女未嫁孫男二人挺振孫女<lb/>
一人皆㓜處謙孝友天得少而䘮其母歐陽夫人<lb/>
事継母蕭夫人宗族後生有不知蕭之為継者也<lb/>
伯兄亮季兄偉先卒處謙實葬之亮之子曰宏曰<lb/>
<pb n="KR4d0266_SBCK_126-10b"/>
宇弱不樹立處謙實扶之偉之子曰衡曰大猷處<lb/>
謙實多遜土田以卑之大猷受業有聞遂偕計吏<lb/>
仲兄樞有女擇對處謙以妻吉水名儒桃源縣丞<lb/>
李次魚直卿處謙有文五百篇曰遯齋野録將葬<lb/>
夔以筵篿卦之塋得黄岡石壁日得八月庚申銘<lb/>
曰<lb/>
有頎其容有介其躬有涵其中為澤為淵不雨不<lb/>
川其人其天<lb/>
　　　羅元忠墓誌銘<lb/>
背歳予自朝列丐外得請犯雪出関觸熱至舎則<lb/>
<pb n="KR4d0266_SBCK_126-11a"/>
移書親故曰亟欲相見盛秋其可然予心耿耿念<lb/>
元忠至親誰能待秋偶入州府元忠在焉一見握<lb/>
手相勞苦各自慶非所圖也猝猝而别元忠㱕頃<lb/>
之以病告又頃之以赴告實淳熈元年十月七日<lb/>
也嗟乎痛哉使余與元忠各不入州府㡬失此一<lb/>
見庸知此見乃死别也耶元忠羅氏諱上義元忠<lb/>
其字也廬陵人曽祖軿祖仇父紼字天文元忠天<lb/>
文之季子也羅氏自上世皆穡於業變而儒自天<lb/>
文始天文以卜子夏詩學為崇寕大觀學舎師表<lb/>
以仲子左奉議郎饒州安仁知縣上行追秩右承<lb/>
<pb n="KR4d0266_SBCK_126-11b"/>
事郎元忠自束髪與伯兄元通仲兄安仁公元亨<lb/>
從天文入郡庠父子兄弟聲光有煒旣而父兄三<lb/>
人俱名薦書元亨擢第元忠老矣無遇於是棄捐<lb/>
舉子筆研還山治生如計然白圭之為者濫觴一<lb/>
簮其究千金與武岡太守羅欽若今常徳通判郭<lb/>
仲質族子廣西轉運主管巨濟為丘岳交一觴一<lb/>
詠容與事外一時想見其風流而元忠特為談者<lb/>
魁滑稽玩世舉胸中百家書傳畢以資滑稽聞者<lb/>
絶倒而元忠凝然也每恨曰使吾與蘇東坡劉貢<lb/>
父並世未知誰執談囿牛耳其視一世怙勢死權<lb/>
<pb n="KR4d0266_SBCK_126-12a"/>
若膚寸雲物獨於教子不遺餘力歳以家之半財<lb/>
聘名士為子弟師才望與孚皆以文有儁聲孚旣<lb/>
薦名元忠差慰意曰士有挾當為時施我山林人<lb/>
也而勿我之似然後士大夫始知元忠非滑稽者<lb/>
得年六十八配李氏有淑聞子四人才愈才望俱<lb/>
先元忠卒葬元忠者孚與釆也一女嫁文士劉一<lb/>
徳孫男十人林杲袡大明大川辟淮炳煒煇後一<lb/>
年某月日葬元忠於某郡某山其妹婿楊某哭而<lb/>
銘之曰<lb/>
趯然元忠眇視太空稊視鼎鍾卷舒河江千舌其<lb/>
<pb n="KR4d0266_SBCK_126-12b"/>
滂如彼東方瓘斚金匜厥包塗泥其將疇知有渟<lb/>
弗流靡蓘弗秋厥胄之茠<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百二十六終<lb/>
</p>
<p>
</p>
  </div>
</body>
</text>
</TEI>
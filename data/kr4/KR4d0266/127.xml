<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_127-1a"/>
誠齋集卷第一百二十七<lb/>
　　　　　　　廬陵楊　万里　廷秀<lb/>
　墓誌銘<lb/>
　　　羅彦節墓誌銘<lb/>
予旣退居杜門避喧鄰曲有竟歳莫予覿者一日<lb/>
予故人羅如圭羅惟一羅孝廉羅子潜相與闖然<lb/>
剥啄予門予方及新雨蓺𬞞亟攝野服迎之坐未<lb/>
定四子起拜且請曰如圭軰將有求於先生先生<lb/>
固不可以勢利求所求者非勢利也如圭軰有族<lb/>
子曰彦節者不位又不年今不幸死不死也惟先<lb/>
<pb n="KR4d0266_SBCK_127-1b"/>
生實財哀之予曰諾彦節羅其姓如松其名彦節<lb/>
其字也世為吉州廬陵人曽祖安祖稷父緯皆不<lb/>
仕彦節未冠而䘮其父其弟妹尚襁褓彦節辛勤<lb/>
當門戸仰奉母夫人彭氏俯畢弟妹婚嫁初彦節<lb/>
之父經國兄弟五人皆早世曰廷璋敏仲和叔皆<lb/>
無子曰仁仲有子三人經國有子二人祖母嘗有<lb/>
命以三孫継絶分田惟均旣而有難之者彦節曰<lb/>
使其父叔父不祀而多以田自卑於心安乎衆而後<lb/>
定彦節有妹嫁里之人彭忠卿忠卿儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>抵憲網<lb/>
彦節傾囊脫之未㡬忠卿卒彦節葬之[婺-矛+牙]妹來㱕<lb/>
<pb n="KR4d0266_SBCK_127-2a"/>
未㡬亦卒彦節又葬之撫其孤甥如巳子焉彦節<lb/>
毎獨處一室書不去手顧以自少得疾亦不苦心<lb/>
績文疾革如圭軰問之謂曰頗憶邵氏聞見録否<lb/>
彦節笑曰得非謂尹師魯事耶聞道夕死聞見録<lb/>
云乎哉卒年四十二族叔父价卿哭之曰此里之瑞<lb/>
也今亡矣夫彦節娶彭氏二子曰廉曰度四女未<lb/>
嫁以某年月日葬于某所彦節之弟曰如栢者䘮<lb/>
彦節服衰麻以報云銘曰<lb/>
穉而孤只冠而痛只強而殂只天莫呼只人其吁<lb/>
只躬則都只<lb/>
<pb n="KR4d0266_SBCK_127-2b"/>
　　　通直劉君裴夫人墓誌銘<lb/>
夫人裴氏世居開封府祥符縣故武㓛大夫提㸃<lb/>
河東刑獄諱珪之女右通直郎劉君諱滁之継室<lb/>
宣教郎贑州州學教授靖之宣教郎太常寺主簿<lb/>
清之之母也夫人天性孝友父母兄弟沒巳乆矣<lb/>
時思歳悲至老不衰通直君自元配趙夫人沒家<lb/>
道不振夫人始佐通直君烝嘗冠昏載蔵載穆初<lb/>
劉氏自江西徙京師建炎南渡流離貧困天人之<lb/>
㱕也通直君仕未乆其後廩給寖贏二子継仕而<lb/>
通直群從兄弟來者日益衆夫人篤於骨肉之義<lb/>
<pb n="KR4d0266_SBCK_127-3a"/>
待之有盡禮無盡費曰䘮乱而骨肉之散者聚此<lb/>
吾所樂也豊約遑恤哉夫人當暑燕私必衣冠里<lb/>
婦至者命坐下坐弗與均禮士之升堂拜夫人者<lb/>
退皆曰此母誠可拜也夫人精書計而不屑信隂<lb/>
陽而不牽敬鬼神而不讇凢有血氣之類未常身<lb/>
翦也一月之中𬞞食者三之一謹於衛生服食必<lb/>
戒終其身髮黒而目明得疾旣革精爽不乱盥櫛<lb/>
不廢將謝醫藥戒家人勿哭偶若假寐奄然巳逝<lb/>
享年八十男女五人皆趙出也長女嫁進士晁子<lb/>
綺次嫁迪㓛郎監鄂州在城酒務黄明從次嫁保<lb/>
<pb n="KR4d0266_SBCK_127-3b"/>
義郎監撫州金谿縣酒稅張謨孫男若干人夫人<lb/>
慈其子甚雖親近者莫知其非巳出也夫人之沒<lb/>
以淳熈三年六月三日以八月某甲子祔于吉州<lb/>
某縣某郷某山通直君之塋靖之以書及人士丁<lb/>
立志張謙所述夫人之行實來請銘銘曰<lb/>
維宋四葉多異人江西之劉勃以興公是公非兩<lb/>
先生金㫪玉應以道鳴歐陽臨川皆其朋四海仰<lb/>
目避文星大家継継有典刑夫人淑問儀厥庭芝<lb/>
蘭雨露方春榮諼草霜雪一夕零有巋者阡栢青<lb/>
青有萬其古安無傾<lb/>
<pb n="KR4d0266_SBCK_127-4a"/>
　　　李母曽氏墓誌銘<lb/>
吾友李春之母曽氏吉之廬陵人居西郭世以農<lb/>
圃自業未齓而父母継沒鞠于外家羅氏母旣孤<lb/>
苦痛自砥礪女訓婦㓛靡不習知長適李君諱冨<lb/>
君亦市隱以仁厚自將犯者弗校終身不入公門<lb/>
州閭稱其長者母性簡澹毎以不逮事父母與舅<lb/>
姑自痛歳時祀事旣蠲旣嘉必躬必誠紹興己酉<lb/>
盗起有婦人至自言從夫宦游兵間相失母惻然<lb/>
憐而館之居無何其夫亦至母資遣之乙夘大旱<lb/>
母為飯以鬻於市里之餓者貫於母家折劵不取<lb/>
<pb n="KR4d0266_SBCK_127-4b"/>
庚焉郷鄰有流徙者棄其赤子母皆收養之俟其<lb/>
返而㱕之母初未有子養里中孤児如巳出旣冠<lb/>
娶矣一日不告而去人皆切齒無狀子母獨喟然<lb/>
曰彼亦人爾當不我負彼旣我負疆留何為以禮<lb/>
㱕其帑而憐之不衰年雖髙視明聴聦筋力益強<lb/>
髪微班白而齒脫復生聞者異之母見其子春㓜<lb/>
而頴異令從師問學方居貧寒不可忍聞其無錢<lb/>
市書以衣易之或笑其迂曰冨而後教是吾児老<lb/>
而後學歟春旣有文名軰流推表後學明從然屢<lb/>
躓于有司毎以未副母望為戚母曰汝學而未就<lb/>
<pb n="KR4d0266_SBCK_127-5a"/>
是吾憂也學就而身未亨豈吾憂哉母不知書而<lb/>
喜黙誦釋氏語旣感疾六日而逝蓋淳熈二年六<lb/>
月壬申也享年七十有八子男二人長曰廷俊次<lb/>
即春也女一人適曽堅孫八人男曰球琳璹琯女<lb/>
四人皆㓜後一年其孤以某月日葬母于某山銘<lb/>
曰<lb/>
茅禰于蕙橘胄而枳母必者類或壤而芝亦蕖于<lb/>
泥侯不可竒才于其門不干其人何傑弗淪彼李<lb/>
之子茁自卑鄙尚其母之懿<lb/>
　　　羅仲謀墓誌銘<lb/>
<pb n="KR4d0266_SBCK_127-5b"/>
仲謀羅氏諱全略其先避五季乱自豫章徙也曽<lb/>
祖仇祖紼字天文宣和間以毛萇詩學為諸儒宗<lb/>
師嘗薦名兩學之士稱重之以子贈右承事郎父<lb/>
上行字元亨登建炎進士第有廉名終官左奉議<lb/>
郎饒州安仁知縣仲謀三舉於禮部擢第授永州<lb/>
司户参軍湖南歳大侵部使者檄仲謀廩潭衡兩<lb/>
州飢民故事有司坐傳舎廩人發陳粟府史具文<lb/>
書上官取閲之欣然以為活千萬人不悟其皆子<lb/>
虗烏有者流也仲謀捧檄即騎一馬入墟落大山<lb/>
長谷家至里詣民䝉實惠部使者以聞行賞減磨<lb/>
<pb n="KR4d0266_SBCK_127-6a"/>
勘三年永州檄仲謀案境内之旱仲謀白減其租<lb/>
過半掾曹有沮之者曰欲盡捐邦賦乎仲謀曰得<lb/>
邦賦失邦本其患孰亟太守從之郡民皆曰生我<lb/>
者父母活我者户曹也永之邑曰東安乆無縣令<lb/>
邑事荒茀吏乗為姦郡俾仲謀攝之至之日教條<lb/>
一新簡而節寛而信訟不苛而理租不迫而輸不<lb/>
㫷月東安大治先是元亨嘗為是邑有惠政後二<lb/>
十年而仲謀至父老猶識之曰是非吾父羅明府<lb/>
郎君乎有歎且泣者攝邑凢八月去之日有未給<lb/>
俸錢四十萬以邑之匱也置之而去秩滿以薦者<lb/>
<pb n="KR4d0266_SBCK_127-6b"/>
授從政郎湖南轉運司主管帳司淳熈二年秋九<lb/>
月以疾告于朝願致其仕授宣教郎未拜命而卒<lb/>
享年四十有八仲謀之為人恢踈而夷曠某學醇<lb/>
懿為文粹然不立異論與人交和而乆弟三人全<lb/>
徳全材全㓛皆仲謀教之自㓜以及成人全徳再<lb/>
薦名全材後仲謀六年登第里之人皆曰此兄之<lb/>
教元亨之沒全㓛尚㓜畢其昏者亦仲謀也仲謀<lb/>
娶劉氏男二人方大方正女二人長適劉某次㓜<lb/>
後一年某月某日葬仲謀子某山其孤方大以仲<lb/>
謀從弟迪㓛郎南雄州保昌縣尉維藩所論次行<lb/>
<pb n="KR4d0266_SBCK_127-7a"/>
狀來謁銘予於仲謀至親初同舉於郷旣聞罷而<lb/>
㱕未半塗予得疾垂死同行者皆棄去仲謀獨留<lb/>
謁醫親嘗藥晝夜視予至廢寢食子昏甚惘然不<lb/>
知也蓋十有五日乃瘳予今年五十矣仲謀少予<lb/>
一歳方將為山林投老相依之約仲謀乃舎予而<lb/>
逝乎則哭而銘之曰<lb/>
聖田毎毎天文蓻之有煒元亨培之漑之世劬于<lb/>
耕未銍于登且銍忌在仲謀忌維夏而霜何苗不<lb/>
黄罹此鞠凶疇不汝恫控手彼旻則莫我聞旻則<lb/>
聞忌其如命忌命之不遐徳之孔多咨爾孫子勿<lb/>
<pb n="KR4d0266_SBCK_127-7b"/>
替厥耜<lb/>
　　　夫人歐陽氏墓誌銘<lb/>
夫人姓歐陽世居廬陵之林平曽祖懷祖銳父斌<lb/>
皆不仕夫人生而孝謹父母愛異焉年十八㱕修<lb/>
職郎王邦乂字俊臣俊臣兄弟三人二弟生最晩<lb/>
夫人主饋祀三十年上事舅姑下撫俊臣之弟妹<lb/>
𥙷紉必躬敬愛匪懈姑太孺人蕭氏年八十毎夫<lb/>
人上食侍立不去下氣怡色不敢左右視食竟乃<lb/>
退太孺人曰吾老矣不多食今日不自知其飽也<lb/>
太孺人毎言及夫人必流涕曰誰獨無婦吾有斯<lb/>
<pb n="KR4d0266_SBCK_127-8a"/>
婦非吾婦也吾女也夫人訓諸子以學問毎夕吹<lb/>
燈視其讀書黙聴古人語時若有得曰某書某語<lb/>
殆謂某事耶徃徃暗合文義至鬻簮珥悪衣服以<lb/>
資其子使從四方名士游次子嶠年十七薦名禮<lb/>
部夫人曰而勿以是自足俊臣喜賔客來者如林<lb/>
至者如㱕或夜漏下四十刻燕賔客散夫人乃食<lb/>
夫人一兄早世夫人經紀其家至今俊臣謁吏部<lb/>
選除夕宿臨川夢夫人若告訣者俊臣驚而㱕及<lb/>
門七日而夫人卒實淳熈三年正月十五日也享<lb/>
年五十臨終色詞甚暇獨以姑老不得養為恨男<lb/>
<pb n="KR4d0266_SBCK_127-8b"/>
四人有開嶠有㓛有徳女一人許嫁迪㓛郎李如<lb/>
圭孫男一人大年女三人以十二月壬申葬夫人<lb/>
於廬陵縣宣化郷社背之原銘曰<lb/>
姑得孝婦夫得良助子得賢母旣曰得之而遽失<lb/>
之云誰厄之不年者天不死者賢母悼下泉<lb/>
　　　浩齋先生劉公向夫人墓誌銘<lb/>
夫人向氐諱茫文簡公敏中之裔　欽慈憲肅皇<lb/>
后之曽孫武經郎髙陽関將領子齊之女江東運<lb/>
使直秘閣子忞之姪也初武經公政和間劇盗竊<lb/>
發公遣人諭招之不從公怒出兵與戰不利曰吾<lb/>
<pb n="KR4d0266_SBCK_127-9a"/>
世受國恩死吾職也再戰死之　朝廷憫其忠贈<lb/>
武㓛郎靖康初衣冠南渡夫人依于叔父直閣公<lb/>
直閣公守衡州日部使者憚其剛正劾免之寓居<lb/>
吉之安福縣為夫人擇對無一可者時廣東帳幹<lb/>
劉公禹鍚與直閣公同生於丁丑雅相厚而禹錫<lb/>
之弟浩齋先生諱廷直字諤卿者初䘮其元配先<lb/>
生方薦名禮部直閣公喜其文以夫人㱕焉夫人<lb/>
生長相門后家乃嫁布衣欣然處之若窶人子後<lb/>
十二年先生登進士第初調武昌户掾再調武陵<lb/>
丞所至以清名著夫人之㳟倹有助焉又調知臨<lb/>
<pb n="KR4d0266_SBCK_127-9b"/>
江軍新喻縣未之官而先生卒夫人身任家責撫<lb/>
訓諸孤畢其男若女若孫之昏嫁者七人夫人天<lb/>
性𥙿和與妯娌輯睦有先沒者哭之盡哀又十有<lb/>
二年敕其子得中治第旣落之安且寕矣淳熈甲<lb/>
午七月感㣲疾明年二月疾益進四月其姪承弼<lb/>
試南宫㱕夫人見之喜曰自新喻老人即世門户<lb/>
付汝吾病矣不自意得一見汝五月戊子疾且革<lb/>
噤不得語猶目謝家人來視者竟卒享年六十有<lb/>
三子男三人宏中處中其季即得中也女一人適<lb/>
承信郎王晋之凢十五孫男六人仍倜佺億儔倫<lb/>
<pb n="KR4d0266_SBCK_127-10a"/>
餘女也曽孫男一人曰澄又明年十一月庚申葬<lb/>
夫人於清化郷櫟岡之原其孤得中以其從兄承<lb/>
弼所狀夫人之行實來諗某曰子盍銘吾母某先<lb/>
生門下士且親也則敬諾而銘諸銘曰<lb/>
奕奕厥門有閤而黄崇崇厥家有椒其房是生夫<lb/>
人載淑載穆心不族矜彌盛彌肅抵其玉笄易以<lb/>
蓍簮從吾先生水石山林胡不耋矣慨其逝矣弗<lb/>
躬其祉式貤其嗣<lb/>
　　　彭叔牙墓誌銘<lb/>
郷先生尚書郎彭公有四子而第三子叔牙者晢<lb/>
<pb n="KR4d0266_SBCK_127-10b"/>
而長身羙髯漆黒稠人廣衆望見之者不問而知<lb/>
其郎中之子也不寕惟貌行粹學明靡不是似人<lb/>
謂再昌厥家今年二月叔牙謁予語離之官一日<lb/>
忽赴告至予失聲驚悼未㡬其孤堯咨堯佐以州<lb/>
學教授連君茹所論次叔牙行實來乞銘予謝且<lb/>
泣曰不見叔牙㡬日耶遽銘叔牙乎叔牙諱周老<lb/>
叔牙其字也世為廬陵人曽祖士忠贈朝請郎祖<lb/>
衎登進士第終官朝奉郎開封府刑曹贈左正議<lb/>
大夫父合仕至右朝請大夫尚書户部郎中緫領<lb/>
湖廣江西京西路財賦君以䕃𥙷將仕郎授右迪<lb/>
<pb n="KR4d0266_SBCK_127-11a"/>
㓛郎徳慶府端溪縣主簿辞不赴居郎中憂服除<lb/>
授臨江軍新塗縣主簿辛卯大旱臨江三邑新喻<lb/>
特甚宰以病免守擇所宜攝遂以檄君詣郡言旱<lb/>
勢如此攝邑有政捄荒治賦何先守笑而不言至<lb/>
邑發廩勸分裁抑翔貴適漕司取羡粟于袁過邑<lb/>
舟膠俟秋水至君亟白漕曰民瀕死而粟儲無用<lb/>
之地願假以振及秋成請庚之不俟報輙發粟百<lb/>
里呼舞郡督賦且急君詣郡歴䟽旱饑宜少寛假<lb/>
守怒謂君寕得罪於州無寕得罪於百姓非于譽<lb/>
乎君不為動還邑及境居者焚香以迎郡丞行縣<lb/>
<pb n="KR4d0266_SBCK_127-11b"/>
督錢出無從故事當借來年夏租君曰民今肝未<lb/>
食而官欲前一年借租耶乃鬻酒器以輸分宜賊<lb/>
起張甚部使者至親壓賊營君謂䑕軰以飢至此<lb/>
豈誠好乱然不可無備乃什伍其民治兵以需遣<lb/>
文法吏曉以禍福其黨果潰得還民者千數時所<lb/>
在抱鼔相聞新喻獨否去之日廩給數十萬錢一<lb/>
無所受曰吾無㓛胡取禄君兄弟偕仕臨江部使<lb/>
者議所薦君知其難兩得力請先兄同邑監河官<lb/>
闕舉者一人前守薦君君以其章遺焉秩滿授從<lb/>
政郎靜江府古縣令先是郎中守零陵忠献魏國<lb/>
<pb n="KR4d0266_SBCK_127-12a"/>
張公在焉君以才受知於公至是公之子侍講適<lb/>
帥桂林日遲君來君既抵府未趨尹而疾作竟卒<lb/>
於傳舎蓋淳熈三年四月二十六日也享年四十<lb/>
有八其孤反樞于家以十一月庚申葬于廬陵縣<lb/>
儒行郷福田里環子谷之原君五歳已知詩杏園<lb/>
絶句詩流傳誦旣冠業進士綜貫百氏尤熟左氏<lb/>
傳班固漢書時任子憚於銓曹試藝君一試前列<lb/>
軰行歆豔君事親篤孝自㓜及壯未嘗一日忍離<lb/>
膝下端溪之辞士支多勸及親在而仕易以進者<lb/>
君頷之而已娶曽氏子男五人堯臣堯咨堯佐堯<lb/>
<pb n="KR4d0266_SBCK_127-12b"/>
俊堯舉皆嗜學女二人長適進士黄逵次適將仕<lb/>
郎康寕之堯臣及康氏女皆先君卒孫女一人尚<lb/>
㓜銘曰<lb/>
仕則不願繄親之戀旣晩而官則嗇之年適彼千<lb/>
里失且假寐載巾我車日亦暮止莫紓匪身莫亟<lb/>
匪親以此易彼君憾無垠君失其憾而得其坎可<lb/>
碣者詩不可碣者悲<lb/>
　　　王叔雅墓誌銘<lb/>
叔雅王氏諱頔九世祖該自太原徙家吉之廬陵<lb/>
又徙安福曽祖祥祖奭皆隱徳不仕父庭珪字民<lb/>
<pb n="KR4d0266_SBCK_127-13a"/>
瞻登進士第終宫左承奉郎直敷文閣主管台州<lb/>
崇道觀號瀘溪先生云叔雅自束髪受書性警敏<lb/>
六經百氏悉鉤其深尤邃於春秋初文定胡公過<lb/>
瀘溪先生草堂與先生講春秋叔雅從傍聴之即<lb/>
能陳說大義筆削衮斧洞視聖秘諸儒陳陳一武<lb/>
不隨夏秋侯卿讞以王法恕不及漏戚不病刻然<lb/>
鞶<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>其詞以賈於時我實耻之一再試於有司即<lb/>
棄去曰持古睎今可乎先生詩句得法於杜子羙<lb/>
自江西而下不論也叔雅少從先生賦早行篇先<lb/>
生驚喜曰吾子亦能詩乎遂授以句法龍圖閣學<lb/>
<pb n="KR4d0266_SBCK_127-13b"/>
士胡公以直言謫嶺表先生以詩送行有名髙北<lb/>
斗身落南州之句人爭傳誦一日滿四海權臣聞<lb/>
而悪之下江西帥司興詔獄名捕先生叔雅泣以<lb/>
從父子俱繫獄叔雅請於决曹掾蘇庠曰吾父老<lb/>
矣願以身代之罪若笞死瘦死唯命翦之市朝亦<lb/>
唯命願以聞焉蘇喜受辞白帥帥怒屏不奏先生<lb/>
竟謫夜郎旣赴貶所族大口衆不能偕徃留叔雅<lb/>
經紀家事夜郎猩噑鼯嘯非人所居崖路攀天下<lb/>
則入井距家二千餘里叔雅徒歩省觀胝足血指<lb/>
一歳再行行不可至至不忍㱕凢八年權臣殂先<lb/>
<pb n="KR4d0266_SBCK_127-14a"/>
生始得放還年八矣　上即位聞先生名兩詔<lb/>
召見先生徃來道塗叔雅皆侍行禮部侍郎周公<lb/>
嘉叔雅之勤欲白之朝有以旌寵之者叔雅力辞<lb/>
焉先生没之四年而叔雅卒叔雅未嘗疾一日與<lb/>
客飲酒至丙夜無惰容明日夙興坐而逝云實淳<lb/>
熈二年閏九月一日也享年五十有三娶劉氏男<lb/>
二人詹澹女二人長適將仕郎葛耆年次許嫁進<lb/>
士劉逢原孫男五人女二人將以明年十一月庚<lb/>
申葬于安福縣翔鸞郷青陂之原叔雅靜者視之<lb/>
若不能言及論當世人物如水監影人犯之不校<lb/>
<pb n="KR4d0266_SBCK_127-14b"/>
或疑其矯退而察之終不言其非其胸中自與甚<lb/>
髙望之蕭然簡逺若晋宋間人蓋近之若踈逺之<lb/>
若親即之若遺去之若思者也群從與叔雅分田<lb/>
旣定有一人若不滿意者叔雅復剖分巳田以多<lb/>
卑之與從兄二人同居且同食二兄沒叔雅字其<lb/>
孤人不知其為猶子也里之人有伍其性者以貧<lb/>
不自食至欲抇其祖宫教墓中之蔵叔雅呼謂之<lb/>
曰汝欲錢耶吾汝卑墓不可發也至今松柏不刋<lb/>
某少出先生門下與叔雅有五十年之舊晩復託<lb/>
昏焉於誼宜銘銘曰<lb/>
<pb n="KR4d0266_SBCK_127-15a"/>
瀘溪之詩叔雅胡得其傳瀘溪之夀叔雅胡半其<lb/>
年豈可傳者人不可傳者天耶抑瀘溪旣逝叔雅<lb/>
不留人間耶將父子騎麟翳鳯追少陵太白而俱<lb/>
仙耶<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百二十七終<lb/>
<pb n="KR4d0266_SBCK_127-15b"/>
</p>
<p>
</p>
  </div>
</body>
</text>
</TEI>
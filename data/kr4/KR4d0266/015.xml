<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_015-1a"/>
誠齋集巻第十五<lb/>
　　　　　　　　　廬陵楊　萬里　廷秀<lb/>
　詩<lb/>
　　南海集<lb/>
　　　庚子正月五日曉過大臯渡<lb/>
霧外江山看不真只憑雞犬認前村渡舩滿板霜<lb/>
如雪印我青鞋第一痕<lb/>
危沙崩岸𣣔侵墻直下青江百尺强過了筍輿元<lb/>
未覺忽然囬首冷思量<lb/>
　　　曉霧<lb/>
<pb n="KR4d0266_SBCK_015-1b"/>
不知香霧濕人鬚日照鬚端細有珠政是春山眉<lb/>
樣翠被渠淡粉作糊塗<lb/>
　　　送胡端明赴召<lb/>
紫泥夜下日星暉赤舄朝看衮繡㱕中國如今相<lb/>
司馬四夷見説問非衣金魚玉帶明霜鬢斗極台<lb/>
符拱太微衛武年齡子儀考一身雙美古來稀<lb/>
　　　晚出郡城往值夏謁胡端明泛舟夜㱕<lb/>
郡城至值夏兩日非寛程奔走豈五願詔書促南<lb/>
征出郭星未已㱕棹月已生問人水深淺舟子喧<lb/>
未譍水石代之對淙然落難聲危峰起夕蒼暗潭<lb/>
<pb n="KR4d0266_SBCK_015-2a"/>
生夜清江轉風颯至病肩難隐稜添衣初嬾尋忍<lb/>
寒良不能近城一二里逺岸三四燈望関恐早閉<lb/>
驅舟秪遲行多情半環月久矣將西傾𣣔落且小<lb/>
留知我要入城月細光未多大星助之明至舍心<lb/>
未稳麗譙才一更<lb/>
　　　之官五羊過太和縣登快閣觀山谷石刻<lb/>
　　　賦兩絶句呈知縣李紳公垂主簿趙蕃昌<lb/>
　　　父<lb/>
閣中陳迹故依然𣣔問風流已百年南岸一峯東<lb/>
一塔自言曾試老詩仙<lb/>
<pb n="KR4d0266_SBCK_015-2b"/>
廬陵山水説西昌天遣金華印此邦詩本道他將<lb/>
取去如何遺下一澄江<lb/>
　　　題龍舜臣遜志齋<lb/>
龍子辛勤蒔紙田少年筆㔟已翩翩𣣔知聖處真<lb/>
消息不是原夫一兩聨<lb/>
　　　二月一日曉渡太和江<lb/>
緑楊接葉杏交花嫩水新生尚露沙過了春江偶<lb/>
囬首隔江一片好人家<lb/>
曉翠妨人看逺山小風偏入客衣單桃花愛做春<lb/>
寒信只恐桃花也自寒<lb/>
<pb n="KR4d0266_SBCK_015-3a"/>
二月初頭春向中花梢薄日栁梢風折花客子渾<lb/>
無頼狼籍須教滿路紅<lb/>
　　　晨炊黄宙鋪飯後山行<lb/>
山行行得軟如綿急上籃輿睡霎間夢裡只聞人<lb/>
喝道不知過盡數重山<lb/>
　　　宿灘頭海智寺<lb/>
平生行路敢求安便要求安也大難古寺無門更<lb/>
無壁若教半夜作春寒<lb/>
　　　明發海智寺遇雨<lb/>
枉教一月費春風不及朝來細雨功草色染來藍<lb/>
<pb n="KR4d0266_SBCK_015-3b"/>
樣翠桃花洗得内般紅<lb/>
可惜新年雨未多不妨剰與次天河農人皺得眉<lb/>
頭破無水種秧君奈何<lb/>
　　　題太和主簿趙昌父思隠堂<lb/>
西昌主簿如禪僧日餐秋菊嚼春氷西昌官曾支<lb/>
竹陰過午未晨炊大児呌怒小児啼乃翁對竹方<lb/>
哦詩詩人與竹一樣瘦詩句與竹一樣秀故山蒼<lb/>
玉揺緑雲月梢風葉最関身勸渠未要思旧隠且<lb/>
與西昌作好春<lb/>
　　　萬安道中書事<lb/>
<pb n="KR4d0266_SBCK_015-4a"/>
玉峰雲剥逗斜明花徑泥乾得晩行細細一風寒<lb/>
裡暖時時數㸃雨中晴<lb/>
携家滿路蹈春華児女欣欣不憶家騎吏也忘行<lb/>
役苦一人人挿一枝花<lb/>
桃花薄相㸃燕脂輸與梨花雪作肌只有垂楊不<lb/>
脂粉縷金鋪翠襯腰支<lb/>
　　　萬安出郭早行<lb/>
玉花小朶是山礬香殺行人只𣣔顛風掠水衣無<lb/>
處去栁塘著在角頭邊<lb/>
　　　皇恐灘<lb/>
<pb n="KR4d0266_SBCK_015-4b"/>
兩山夾岸走蒼龍未放中間過玉虹只愛當頭一<lb/>
峯好一峰外面更三峰<lb/>
只愁江水去無還石打銀濤倒上灘道是此灘天<lb/>
下悪古今放過㡬檣竿<lb/>
小煩溪友語陽侯好遣漂沙蓋石頭能費奔流多<lb/>
少力前頭幸有一沙洲<lb/>
　　　過皂口<lb/>
贑石三百里春流十八灘路從青壁絶舩到半江<lb/>
寒不是春光好誰供客子看猶須一尊渌併遣百<lb/>
憂寛<lb/>
<pb n="KR4d0266_SBCK_015-5a"/>
　　　宿皂口驛<lb/>
倦投破驛歇征驂喜見山光政蔚藍不奈東風無<lb/>
検束亂吹花片㸃春衫<lb/>
　　　曉過皂口嶺<lb/>
夜渡驚灘有底忙曉攀絶磴更禁當周遭碧嶂無<lb/>
人跡圍入青天小冊方半世功名一雞肋平生道<lb/>
路九羊腸何時上到梅花嶺北望螺峰半㸃蒼<lb/>
　　　道傍小桃<lb/>
吹盡殘桃無可殘也無地上落花痕獨行尋到青<lb/>
苔處拾得嫣紅一片看<lb/>
<pb n="KR4d0266_SBCK_015-5b"/>
　　　晨炊皂徑<lb/>
問路無多子驅車半日間行穿崖石古蹈破蘚花<lb/>
斑緑語鸎邊栁青眠水底山人家豈無地争住小<lb/>
溪灣<lb/>
　　　歩過分水嶺<lb/>
路險勞人殺儂須下轎行石從何代落蕨傍旧根<lb/>
生古樹無今態幽泉有暗聲只言章貢近猶自兩<lb/>
三程<lb/>
　　　憩分水嶺望鄉<lb/>
嶺頭泉眼一涓流南入䖍州北吉州只隔中間些<lb/>
<pb n="KR4d0266_SBCK_015-6a"/>
子地水聲滴作兩鄉愁<lb/>
嶺北泉流分外忙一聲一滴断人腸浪愁出却廬<lb/>
陵界未入梅山緫故鄉<lb/>
　　　桂源鋪<lb/>
萬山不許一溪奔欄得溪聲日夜喧到得前頭山<lb/>
脚盡堂溪水<lb/>
　　　社日南康道中<lb/>
東風試暖却成寒春恰平分又欲殘淡著煙雲輕<lb/>
著雨近遮草樹逺遮山人行栁色花光裡天接江<lb/>
西嶺北間管領社公㑯竹葉在家在外匹如閑<lb/>
<pb n="KR4d0266_SBCK_015-6b"/>
　　　小溪至新田<lb/>
人煙懡㦬不成村溪水微茫劣半分流到前灘忙<lb/>
似箭不容雨㸃稍成紋<lb/>
只愛孤峯惹寸雲忽驚頭上雨翻盆北來南去緣<lb/>
何事路上君看屐子痕<lb/>
脕雲解事忽離披放出千峰特地竒欲揀一峯誰<lb/>
子是緫如筆未退尖時<lb/>
懊惱春光欲断腸來時長緩去時忙落紅滿路無<lb/>
人惜蹈作花泥透脚香<lb/>
　　　二月十九日度大庾嶺題雲封寺<lb/>
<pb n="KR4d0266_SBCK_015-7a"/>
梅山未到未教休到得梅山始欲愁知道望鄉看<lb/>
不見也須一步一囬頭<lb/>
小立峰頭望故鄉故鄉不見只蒼蒼客心恨殺雲<lb/>
遮却不道無雲即断腸<lb/>
梅葉成陰梅子肥梅花應恨我來遲明年若寄江<lb/>
西信莫折南枝折北枝<lb/>
行者南來今㡬春一囬舉似一囬新鉢盂奪得知<lb/>
何用不怕梅花解笑人<lb/>
　　　題南雄驛外計堂<lb/>
携家度嶺夜乗槎小泊淩江水北涯二月山城無<lb/>
<pb n="KR4d0266_SBCK_015-7b"/>
苿把一年春事又楊花舉頭海國星辰近囬顧梅<lb/>
山草樹遮客子相逢聞好語看山只欠到南華<lb/>
　　　二月二十三日南雄解舟<lb/>
昨夜新雷九地鳴今朝春漲一篙清順流更借江<lb/>
風便此去韶州只兩程<lb/>
水沒蒲芽尚有梢風吹屋角半無茅急灘未到先<lb/>
聞浪枯樹遥看只見巢<lb/>
　　　舟過黄田謁龍母䕶應廟<lb/>
逺山相别忽相尋水到黄田漸欲深見説前頭山<lb/>
更好且留好句未湏吟<lb/>
<pb n="KR4d0266_SBCK_015-8a"/>
南康名酒有殘樽急喚荷杯作好春紫幕能排北<lb/>
風冷夕陽偏惜半舩温<lb/>
　　　舟過謝潭<lb/>
風頭纔北忽成南轉眼黄田到謝潭髣髴一峯舩<lb/>
外影褰帷急看紫巉巖<lb/>
夾江百里沒人家最苦江流曲更斜嶺草已青今<lb/>
嵗葉岸蘆猶白去年花<lb/>
碧酒時傾一兩盃舩門纔閉又還開好山萬皺無<lb/>
人見都被斜陽拈出來<lb/>
　　　明發階口岸下<lb/>
<pb n="KR4d0266_SBCK_015-8b"/>
破曉篙師報放舩今朝不似昨朝寒夢中草草披<lb/>
衣起愛看輕舟下急灘<lb/>
　　　過鄭步<lb/>
漸有人家松桂叢韶州山水勝南雄未湏青惜峯<lb/>
巒過過了諸峯得好峯<lb/>
　　　過皷鳴林小雨<lb/>
淅淅舩篷雨㸃聲踈踈江面縠紋生石峯斗起三<lb/>
千丈身在假山園裡行<lb/>
下瀧小舫戴尖篷未論千峯與萬峯只是舟人頭<lb/>
上笠也堪收入畫圖中<lb/>
<pb n="KR4d0266_SBCK_015-9a"/>
　　　明發韶州過赤水渇尾灘<hi>秀而一峯最髙石山七峯皆尖</hi>
舩下驚灘浪政喧花汀水退走沙痕一峯忽自雲<lb/>
端出只見孤尖不見根<lb/>
　　　三月一日過摩舍那灘阻雨洎清溪鎮<lb/>
一聲霹靂霽光收急泊荒茅野渡頭摩舍那灘衝<lb/>
石過曼陀羅影漾江流山纔入眼雲遮断舩欲追<lb/>
程雨見留夜宿清溪望清逺舉頭不見隔英州<lb/>
過盡危灘百不堪忽驚絶壁翠巉巉倒垂不死千<lb/>
年樹下拂奔流萬丈潭隔岸數峯如筆格倚天一<lb/>
色染春藍真陽此去無多子到日應逄三月三<lb/>
<pb n="KR4d0266_SBCK_015-9b"/>
　　　小泊英州<lb/>
人人藤葉嚼檳榔户户茅檐覆土床只有春風不<lb/>
寒乞隔溪吹度柚花香<lb/>
數家草草劣無多跕水飛鳶也不過道是荒城斗<lb/>
來大向來此地著東坡<lb/>
　　　過真陽峽<lb/>
玉削雙崖一水通　重一掩更重重平生山水看<lb/>
多少最愛真陽第二峯<hi>第二峯絶竒石山四峯北來</hi>
莫道無人逕亦窮尚餘碧篠伴青楓白雲不是從<lb/>
天降坐看生從翠崦中<lb/>
<pb n="KR4d0266_SBCK_015-10a"/>
仰見青天尺許青無波江水不勝平只驚白畫山<lb/>
竹裂杜宇初聞第一聲<lb/>
堪笑跳波數百灘如何入峽頓無喧人言此峽如<lb/>
巴峽只欠三聲墮淚猿<lb/>
榕樹陰中一葦横鷓鴣聲裡數峯青南人到此亦<lb/>
腸断不是南人作麽生<lb/>
百灘千港㡬濤波聚入真陽也未多若遣峽山生<lb/>
塞了不知江水倒流麽<lb/>
　　　晨炊光口砦<lb/>
泊舩光口薦晨炊野飯匆匆不整齊新摘柚花熏<lb/>
<pb n="KR4d0266_SBCK_015-10b"/>
熟水旋撈萵苣浥生虀儘教坡老食無肉未害山<lb/>
公醉似泥過了真陽到清逺好山自足樂人飢<lb/>
　　　出峽<lb/>
朝來入峽悶舩遲也有欣然出峽時山色亦如人<lb/>
送客行倦了自應㱕<lb/>
舩行儘緩底湏忙詩巻聊堪度日長瓶裡抽花偷<lb/>
觸鼻忽然將謂是燒香<lb/>
　　　過沙頭<lb/>
非煙非雨淡濛濛深閉牎扉䕶晩風舩外山光簾<lb/>
裡翠岸頭花影鏡中紅<lb/>
<pb n="KR4d0266_SBCK_015-11a"/>
過了沙頭漸有村地平江闊氣清温暗潮巴到無<lb/>
人㑹只有篙師識水痕<lb/>
昨來飛㯭下危瀧不敢窺䆫只閉䆫莫歎江平舩<lb/>
不進只將行役當逰江<lb/>
　　　題清逺峽峽山寺<lb/>
只道真陽天下稀不知清逺亦幽竒攀崖下照龍<lb/>
湫水細詠東坡老子詩<lb/>
見説岩中雪色猿嘯聲時出翠微間不看新月初<lb/>
三夜却覓當時舊玉環<lb/>
　　　舩中蔬飯<lb/>
<pb n="KR4d0266_SBCK_015-11b"/>
食蕨食臂莫食拳食笋食梢莫食根何曾萬錢方<lb/>
下筯先生把菜亦飽去嶺南風物似江南笋如束<lb/>
薪蕨作籃先生食籍知㡬巻千岩萬岳皆厨傳<lb/>
　　　過胥口鎮<lb/>
桄榔葉垂翠羽鮮木綿花暖紫霞翻疾雷急雨忽<lb/>
開霽淡白雲拂濃清山<lb/>
　　　清明日欲宿石門未到而風雨大作泊靈<lb/>
　　　星小海<lb/>
風雨來從海外天靈星海裡泊樓舩坐吟苦句斟<lb/>
愁酒也是清明過一年<lb/>
<pb n="KR4d0266_SBCK_015-12a"/>
峽山前夕石間行泊得舩時破膽驚驚到今宵已<lb/>
無膽聴風聴浪到天明<lb/>
石門欲到更無疑隔海風濤未可期到得石門非<lb/>
不好只愁未到石門時<lb/>
一生行路竟如何樂事還稀苦事多知是風波欺<lb/>
客子不知客子犯風波<lb/>
波濤端不為君休風雨何曽管客愁自古詩人磨<lb/>
不倒一樽大笑謝陽侯<lb/>
石門未到未為遲小泊靈星也自竒此去五羊三<lb/>
十里明朝還有到城時<lb/>
<pb n="KR4d0266_SBCK_015-12b"/>
　　　五羊官舍春盡晩步西園荷橋<lb/>
波底金鴉奪眼明脚根螮蝀界天横瘦藤欲度還<lb/>
休去試數荷錢㡬箇生<lb/>
　　　讀天寳事<lb/>
日晩無煙起御厨野人豆飯未嫌麄問知雲子炊<lb/>
香日政是棃花帶雨初<lb/>
　　　西園晩步<lb/>
龍眼初如菉豆肥荔枝已似佛螺児南荒北客難<lb/>
將息最是殘春首夏時<lb/>
為愛荷池日日來一來一度眼雙開盡舩不曉風<lb/>
<pb n="KR4d0266_SBCK_015-13a"/>
相戲猛觸花堤得倒囬<lb/>
　　　三月晦日游越王臺<lb/>
榕樹梢頭訪古臺下看碧海一瓊杯越王歌舞春<lb/>
風處今日春風獨自來<lb/>
越王臺上落花春一掬山光兩袖塵隨分杯盤隨<lb/>
處醉自憐不及蹈青人<lb/>
　　　四月八日嘗新荔子<lb/>
一㸃臙脂染蔕旁忽然紅遍緑衣裳紫瓊骨骼丁<lb/>
香瘦白雪肌膚午暑涼掌上氷丸那忍觸樽前風<lb/>
味獨難忘老饕要啖三百顆却怕甘寒凍断腸<lb/>
<pb n="KR4d0266_SBCK_015-13b"/>
　　　夏日書事<lb/>
一字看成兩霜鬚摘轉多既無書冊分奈此日長<lb/>
何荔子紅初皺春醅碧欲波醉來愁自去不去亦<lb/>
從他<lb/>
　　　四月中休日聞蟬<lb/>
荔枝葉底暑陰清已有新蟬一兩聲荷露栁風餐<lb/>
未飽怪來學語不分明<lb/>
　　　觀書<lb/>
客從逺方至遺我書一編覽舊眼全痛誦新神頓<lb/>
還初披愁欲盡久翫翳不妍情知無住處閔免復<lb/>
<pb n="KR4d0266_SBCK_015-14a"/>
竟篇庶㡬槁滓中或瀝腴一涓終然寂無獲所獲<lb/>
倦且昏倦甚得佳睡猶勝不得眠<lb/>
　　　得壽仁壽俊二子中塗家書<lb/>
二子別我㱕兼旬無消息客有饋荔枝盈籃風露<lb/>
色絳羅蹙寳髻氷彈濺柘液老夫非不饞忍饞不<lb/>
忍喫急呼兩健步為我致渠側黙數川陸程㡬日<lb/>
當返役惟愁香味壞色變那敢惜十日兩騎還千<lb/>
里一紙墨把書五行下廢書雙淚滴不如未到時<lb/>
當喜翻不懌<lb/>
子壯秪覺幼子學秪覺遲二子忽頎然語離又作<lb/>
<pb n="KR4d0266_SBCK_015-14b"/>
悲今年來官下二子暫我隨懸知住不久且復相<lb/>
從嬉鶴書自天䧏槐花呼汝㱕伯也恐我愁願留<lb/>
不忍辞仲也慘不釋飛鳴思及時豈有鳯將雛雛<lb/>
長禁其飛决焉遣還家一笑更不疑傍人怪無淚<lb/>
淚入肝與脾<lb/>
我昔如汝長壯志在四方集賢給筆札秉燭促夜<lb/>
裝平明出門去振衣不傍徨先君泫然泣感我令我<lb/>
傷先君顧我語汝行勿断腸他日汝養子此悲㑹<lb/>
身當老懷追陳迹心折涕泗滂<lb/>
　　　繙破篋得張欽夫唱和詩<lb/>
<pb n="KR4d0266_SBCK_015-15a"/>
<pb n="KR4d0266_SBCK_015-16a"/>
只今新暑已歊然作麽禁當六月天飛上風前最<lb/>
涼處年年輸與栁梢蟬<lb/>
　　　夏至後初暑登連天觀<lb/>
登臺長早下臺遲移遍胡牀無處移不是清涼罷<lb/>
揮扇自縁手倦歇些時<lb/>
　　　六月九日曉登連天觀<lb/>
小立層臺岸幅巾除鸎作伴更無人曉風草草君<lb/>
知麽不為髙荷惜水銀<lb/>
　　　七夕新涼<lb/>
商量秋思是寒螿將息荷花得早涼五嶺從來説<lb/>
<pb n="KR4d0266_SBCK_015-16b"/>
炎熱朝來已怯葛衣裳<lb/>
　　　嘉定元年春三月男　長孺　編正<lb/>
　端平元年夏五月門人羅　茂良　校正<lb/>
誠齋集卷第十五<hi>終</hi>
<pb n="KR4d0266_SBCK_015-17a"/>
</p>
<p>
</p>
  </div>
</body>
</text>
</TEI>
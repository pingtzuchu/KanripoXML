<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_079-1a"/>
誠齋集巻第七十九<lb/>
　　　　　　　廬陵楊　萬里　廷秀<lb/>
　序<lb/>
　　　黄御史集序<lb/>
余在中都於官書及士大夫家見唐人詩集畧及<lb/>
二百餘家自謂不貧矣逮㱕耕南溪之上永豐明<lb/>
府莆陽黄君沃又遺余以其祖御史公文集其詩<lb/>
尤奇蓋余在中都時所未見也詩至唐而盛至晩<lb/>
唐而工蓋當時以此設科而取士士皆爭竭其心<lb/>
思而為之故其工後無及焉時之所尚而患無其<lb/>
<pb n="KR4d0266_SBCK_079-1b"/>
才者非也詩非文比也必詩人為之如攻玉者必<lb/>
得玉工焉使攻金之工代之琢則窳矣而或者挾<lb/>
其深博之學雄雋之文於是櫽栝其偉辞以為詩<lb/>
五七其句讀而平上其音節夫豈非詩哉至於晩<lb/>
唐之詩則寱而誹之曰鍜鍊之工不如流出之自<lb/>
然也誰敢違之乎御史公之詩如聞新鴈一聲初<lb/>
觸夢半白己侵頭餘燈依古壁片月下滄洲如遊<lb/>
東林寺寺寒三伏雨松偃數朝枝如上李補闕諫<lb/>
草封山藥朝衣施衲僧如退居青山寒帶雨古木<lb/>
夜啼猿此與韓致光呉融軰並游未知其何人徐<lb/>
<pb n="KR4d0266_SBCK_079-2a"/>
行後長者也永豐君自言其集久逸其父考功公<lb/>
始得之僅數巻而已其後永豐又得詩文五巻於<lb/>
吕夏卿之家又得逸詩於翁承賛之家又得銘碣<lb/>
於浮屠老子之宫當御史公之時豈自知其詩文<lb/>
之傳不傳哉然二百年間幾乎泯矣而復傳於二<lb/>
百年之後然則士之所立顧其可傳與否耳其不<lb/>
傳也奚以戚其復傳也奚以欣余於是獨有得焉<lb/>
余見士大夫子孫承家百年而不毁者或寡矣永<lb/>
豐君能力求其祖之詩文於二百年之前其可尚<lb/>
也夫而永豐之士有曽時傑與其猶子晞説者得<lb/>
<pb n="KR4d0266_SBCK_079-2b"/>
此書又欣然刻印以供士君子之好古書者其又<lb/>
可尚也夫按唐藝文志御史諱滔字文江光啓中<lb/>
為四門博士其集舊曰黄滔集云<lb/>
　　　彭少初字序<lb/>
吾友安福彭仲莊少同學且同志中間合而離離<lb/>
而合者三十年余既㱕耕南溪得仲莊為族人子<lb/>
弟師山林幽獨之身不落莫矣仲莊間攜其子來<lb/>
風骨秀朗文辞清潤余問其字曰名湛字則未也<lb/>
子盍字諸余曰士之學必有為也穡者為年貿者<lb/>
為息士何所為而學也逕於學以求復其初而已<lb/>
<pb n="KR4d0266_SBCK_079-3a"/>
人之厥初湛如也紛如者至而湛如者汨是豈其<lb/>
初乎哉子也盍問津於孟遡洄於顔滌源於堯舜<lb/>
禹湯文武周公孔子則子之所謂初者庶幾復乎<lb/>
爾也借曰未復庶幾近乎爾也借曰未近庶幾不<lb/>
逺乎爾也願字曰少初因書以遺之年月日楊万<lb/>
里序<lb/>
　　　陳晞顔和簡齋詩集序<lb/>
古之詩倡必有賡意焉而已矣韻焉而已矣非古<lb/>
也自唐人元白始也然猶加少也至吾宋蘓黄倡<lb/>
一而十賡焉然猶加少也至於舉古人之全書而<lb/>
<pb n="KR4d0266_SBCK_079-3b"/>
盡賡焉如東坡之和陶是也然猶加少也蓋淵明<lb/>
之詩纔百餘篇尔至有舉前人數百篇之詩而盡<lb/>
賡焉如吾友敦復先生陳晞顔之於簡齋者不既<lb/>
富矣乎昔韓子蒼答士友書謂詩不可賡也作詩<lb/>
則可矣故蘓黄賡韻之躰不可學也豈不以作焉<lb/>
者安賡焉者勉故歟不惟勉也而又困焉意流而<lb/>
韻止韻所有意所無也夫焉得而不困今晞顔是<lb/>
詩賡乎人者也而非賡乎人者也寛乎其不逼也<lb/>
暢乎其不塞也然則子蒼之所艱晞顔之所易豈<lb/>
惟易子蒼之所艱又將増和陶之所少也大抵夷<lb/>
<pb n="KR4d0266_SBCK_079-4a"/>
則遜険則競此文人之奇也亦文人之病也而詩<lb/>
人此病為尤焉惟其病之尤故其奇之尤蓋疾行<lb/>
於大逵窮髙於千仞之山九縈之蹊二者孰竒孰<lb/>
不奇也然奇則奇矣而詩人至於犯風雪忘飢餓<lb/>
竭一生之心思以與古人爭険以出奇則亦可憐<lb/>
矣然則険愈競詩愈奇詩愈奇病愈痼矣今是詩<lb/>
也韻聴乎簡齋而詞出乎晞顔詞出乎晞顔而韻<lb/>
若未始聴乎簡齋者不以其爭険故歟使晞顔不<lb/>
與簡齋競於険以搴其奇此其心必有所鬱於中<lb/>
而不快而其詞必有所渟於藴而不決也然晞顔<lb/>
<pb n="KR4d0266_SBCK_079-4b"/>
與簡齋爭言語之険以出其奇則韙矣抑猶在癡<lb/>
黠之間乎劬於詩而紓於仕鋭於追前軰而鈍於<lb/>
取世資晞顔之黠也祗其為癡也晞顔之癡也祗<lb/>
其為賢也晞顔此詩既成集矣請序於澹菴先生<lb/>
胡公而復諉某書其後年月日楊万里序<lb/>
　　　黙堂先生文集序<lb/>
予來毘陵之數月欲於事外陰求是邦之良士未<lb/>
暇也一日有秀才陳生簵者來謁予貌甚野氣甚<lb/>
靜予固異之坐之而扣其挾則吃吃言伊川之學<lb/>
予益怪焉蓋是學也今之大夫久矣其諱談也不<lb/>
<pb n="KR4d0266_SBCK_079-5a"/>
惟大夫也今之士亦然而生獨不然其不可怪也<lb/>
乎問之蓋黙堂先生陳公之子也然則其不諱談<lb/>
也又奚怪焉蓋昔者道學之正統八傳而至孔子<lb/>
若顔子曽子則見而傳之若子思孟子則聞而傳<lb/>
之統之至於孟子也其前無絶其後無嗣嗣千有<lb/>
餘嵗之絶者不在伊川乎其學以天理為宗以致<lb/>
知為力以仁為寤以敬為守以誠為㱕曠乎聖門<lb/>
之孔邇忽乎斯道之來前也一時之士從之學者<lb/>
豈少也得之者謝氏而止耳游氏而止耳楊氏而<lb/>
止耳黙堂先生楊氏之髙弟也且親焉吾聞其人<lb/>
<pb n="KR4d0266_SBCK_079-5b"/>
矣吾仰其風矣未見其書也問諸簵則有文集若<lb/>
干巻就求而觀之其辞質而達其意坦而逺其氣<lb/>
暢而幽至於立朝廷當言責正君心排權臣蹇蹇<lb/>
不折也是豈今之所謂文哉蓋道學之充乎其中<lb/>
而溢乎其外形乎其躬而聲乎其言者歟既㱕其<lb/>
書於簵而簵請序於予予謝曰先生此書豈以序<lb/>
之作不作而為傳不傳哉序或不可以廢也亦必<lb/>
其人而後可也如予者豈所謂其人乎然士之騖<lb/>
於文也至於今亦極矣文彌工道彌邈極甚必反<lb/>
其不待於先生此書乎序此書予不知其可也一<lb/>
<pb n="KR4d0266_SBCK_079-6a"/>
言以諗學者予不知其不可也先生諱淵字幾叟<lb/>
嘗為正言終官宗正少卿南剣人了翁之猶子云<lb/>
年月日楊万里序<lb/>
　　　胡徳輝蒼梧集序<lb/>
予始至郡署即登所謂多稼亭者視其榜三大字<lb/>
皆漢隷盖太史胡公徳輝之書也予於是知徳輝<lb/>
工於書後因求州之碑板首得子城記亦隷其書<lb/>
古其辞聱牙恢奇讀之初則戞戞已而瀏瀏亦徳<lb/>
輝作也予於是知徳輝深於文退而求其文朞年<lb/>
而後得蒼梧集於法曹椽髙君諏之又得其為人<lb/>
<pb n="KR4d0266_SBCK_079-6b"/>
於潤州别駕錢侯之望盖徳輝自少入大學以藝<lb/>
文登進士第嘗學經術於亀山楊先生學名節於<lb/>
元城劉先生其仕也嘗因陳少陽上書而徳輝視<lb/>
其草投畀蒼梧既得東㱕召用嘗為郎又以參政<lb/>
李公泰發之客見悪於泰丞相坐癈飢寒窮困以<lb/>
死予於是又知徳輝之賢夫士固有終身學之不<lb/>
能一日行之者豈徳輝之謂哉屢躓而屢不悔其<lb/>
可敬也夫其可歎也夫然吾猶有為徳輝歎者君<lb/>
子必有所立有立矣不必有遇有遇矣不必有傳<lb/>
其有遇者天也其有傳者非天也人也天者可置<lb/>
<pb n="KR4d0266_SBCK_079-7a"/>
人者可恃雖然古之人其立者泯然其傳者卓然<lb/>
未之有也其立者卓然其傳者泯然盖有之矣則<lb/>
所謂人者其又可恃乎若徳輝所立其不卓然矣<lb/>
哉而其没距今幾年予欲求其文訪其遺事㫷年<lb/>
而後得之其不可恃也如此此予所以為徳輝而<lb/>
歎也嗟乎徳輝且然而況予乎其子某命予序徳<lb/>
輝之文不知他日有求予之序如予求徳輝之文<lb/>
者乎然則予亦奚暇為徳輝而歎也哉徳輝諱珵<lb/>
世為毘陵人年月日楊万里序<lb/>
　　　洮湖和梅詩序<lb/>
<pb n="KR4d0266_SBCK_079-7b"/>
梅之名肇於炎帝之經著於説命之書召南之詩<lb/>
然以滋不以象以實不以華也豈古之人皆質而<lb/>
不尚其華歟然華如桃李顔如蕣華不尚華哉而<lb/>
獨遺梅之華何也至楚之騷人飲芳而食菲佩芳<lb/>
馨而服葩藻盡掇天下之香嘉禾以苾芬其四軆<lb/>
而金玉其言語文章盖逺取於江蘺杜若而近捨<lb/>
梅豈偶遺之歟抑亦梅之未遭歟南北諸子如陰<lb/>
鏗何遜蘓子卿詩人之風流至此極矣梅於是時<lb/>
始一日以花聞天下及唐之李杜本朝之蘓黄崛<lb/>
起千載之下而藺藉千載之上遂主風月花草之<lb/>
<pb n="KR4d0266_SBCK_079-8a"/>
夏盟而梅於其間首出桃李蘭蕙而居客之右蓋<lb/>
梅之有遭未有盛於時者也然色彌章用彌晦花<lb/>
彌利實彌鈍也梅之初服豈端使然哉前之遺今<lb/>
之遭其信然歟吾友洮湖陳晞顔蓋造次必於梅<lb/>
顛沛必於梅者也嘉愛之不足而吟詠之吟詠之<lb/>
不足則盡取古今詩人賦梅之作而賡和之寄一<lb/>
編以遺予曰從古此詩已八百篇矣不盈千篇吾<lb/>
未止也予讀之而驚曰一何豐耶豐而不奇則亦<lb/>
長耳一何奇耶予嘗愛陰鏗詩云花舒雪尚飄照<lb/>
日不俱消蘓子卿云秪言花是雪不悟有香來唐<lb/>
<pb n="KR4d0266_SBCK_079-8b"/>
人崔道融云香中别有韻清極不知寒是三家者<lb/>
豈畏踈影横斜之句哉今晞顔之詩同梅而清清<lb/>
在梅前同梅而馨馨在梅外其於三家者所謂未<lb/>
聞以千里畏人者也或謂物耋則妖興梅亦有妖<lb/>
晞顔此詩非晞顔語也梅之妖馮晞顔而語也或<lb/>
曰非彼馮此乎尔繄此即彼乎尒夫語怪聖門所<lb/>
諱予又烏知二説之然不然哉因併書之年月日<lb/>
楊万里序<lb/>
　　　似剡老人正論序<lb/>
吾友安福李與賢自紹興丁卯與予同學於清純<lb/>
<pb n="KR4d0266_SBCK_079-9a"/>
先生之門是時予少與賢十嵗與賢長身玉立大<lb/>
冠如箕喜滑稽善談笑予每閉齋房呻槁簡劌心<lb/>
斵肺於文字間若癡若迷若憊若病無以自拔此<lb/>
身於蠧魚螢火之林與賢剥啄竹户一見則抵掌<lb/>
絶倒如見何平叔衞叔寳予幽憂眵昏之病不知<lb/>
釋然去躰也既而予以官游北南西東與賢之為<lb/>
見不數而與賢之談笑常參前忽後也今年與賢<lb/>
以子嘗詣太常遭值<lb/>
夀聖慈闈七秩慶夀湛恩賜爵一日衣九品服蹟<lb/>
門三十八年之契闊欣戚把燭相對申且不寐蓋<lb/>
<pb n="KR4d0266_SBCK_079-9b"/>
予與與賢皆為老翁矣予端憂索居少年意氣之<lb/>
豪放壯偉燄然如蜺者盖索然如秋矣而與賢之<lb/>
談笑猶尚少也間出其所著一編曰似剡正論示<lb/>
予予披而讀之曰此文決讞經史之疑獄者歟平<lb/>
反古今之罪功者歟世無此作久矣惟脱唐劉蜕<lb/>
沉顔皮日休羅江東本朝李泰伯諸賢尤工於斯<lb/>
喜於斯亦窮於斯者也具此味續此風得此躰者<lb/>
不在吾與賢乎嗟乎大胾鉅臑甘膬豐碩固可飽<lb/>
也然既飽之餘周之歜楚之芰王戎之李陸羽之<lb/>
荈其泠然之芬超然之韻獨可廢乎與賢此書若<lb/>
<pb n="KR4d0266_SBCK_079-10a"/>
以示求飽之士及韻勝之士必有嗜者矣與賢亦<lb/>
謹其示哉與賢名燧嘗與其子偕薦名晚當特奏<lb/>
名不就似剡蓋以其所居似剡溪故自號云淳熙<lb/>
甲辰十月三日誠齋野客楊万里序<lb/>
　　　達齋先生文集序<lb/>
某生於南溪長於南山既冠而學於安福紹興庚<lb/>
午與叔父達齋先生同舉於禮部皆聞罷甲戌再<lb/>
同舉於禮部遂同年䇿第某於是始一至南溪謁<lb/>
族親鄰曲蓋有不相識者問故居則盡為藜藿矣<lb/>
問童子釣游之地則茫哉不可尋矣達齋憫然字<lb/>
<pb n="KR4d0266_SBCK_079-10b"/>
謂某曰廷秀乎子吾卿廷秀也非異縣廷秀也子<lb/>
㱕乎與吾白首竹林吾樂也於是某始有㱕志後<lb/>
四年某自贑掾辞滿乃㱕南溪卜築於達齋之西<lb/>
自是日還徃相唱酬非之官無日不還往不唱酬<lb/>
也後十二年某宰奉新達齋宰麻陽亦數得書是<lb/>
嵗冬某以収召為國子博士入脩門見朝士一日<lb/>
見侍御史李公粹伯公顰蹙曰子得達齋消息乎<lb/>
諸公間方議薦之嘻今死矣於是公與某相視出<lb/>
涕後十四年達齋之子璧始能叙次其詩文若干<lb/>
巻請某序之某哭曰某尚忍序吾叔父之文集乎<lb/>
<pb n="KR4d0266_SBCK_079-11a"/>
賢如吾叔父文如吾叔父而止於斯既不位又不<lb/>
年人歟天乎雖然斯人無遇於今斯文當有遇於<lb/>
後也則序之曰斯文非今人之文古人之文也斯<lb/>
詩非今人之詩古人之詩也蓋賦似謝莊詩似髙<lb/>
適文似列禦冦云達齋諱輔世字昌英達齋其自<lb/>
號也終官左宣教郎知沅之麻陽縣得年五十璧<lb/>
其長子也次曰奎淳熙甲辰十月二日姪具位万<lb/>
里序<lb/>
　　　江西宗派詩序<lb/>
江西宗派詩者詩江西也人非皆江西也人非皆<lb/>
<pb n="KR4d0266_SBCK_079-11b"/>
江西而詩曰江西者何繫之也繫之者何以味不<lb/>
以形也東坡云江瑤柱似荔子又云杜詩似太史<lb/>
公書不惟當時聞者嘸然陽應曰諾而已今猶嘸<lb/>
然也非嘸然者之罪也舍風味而論形似故應嘸<lb/>
然也形焉而巳矣髙子勉不似二謝二謝不似三<lb/>
洪三洪不似徐師川師川不似陳后山而況似山<lb/>
谷乎味焉而巳矣酸鹹異和山海異珍而調胹之<lb/>
妙出乎一手也似與不似求之可也遺之亦可也<lb/>
大抵公侯之家有閥閱豈惟公侯哉詩家亦然窶<lb/>
人子崛起委巷一旦紆以銀黄纓以端委視之言<lb/>
<pb n="KR4d0266_SBCK_079-12a"/>
公侯也貌公侯也公侯則公侯乎爾遇王謝子弟<lb/>
公侯乎江西之詩世俗之作知味者當能别之矣<lb/>
昔者詩人之詩其來遙遙也然唐云李杜　宋言<lb/>
蘓黄將四家之外舉無其人乎門固有伐業固有<lb/>
承也雖然四家者流一其形二其味二其味一其<lb/>
法者也盍嘗觀夫列禦㓂楚靈均之所以行天下<lb/>
者乎行地以輿行波以舟古也而子列子獨御風<lb/>
而行十有五目而後反彼其於舟車且烏乎待哉<lb/>
然則舟車可廢乎靈均則不然飲蘭之露餐菊之<lb/>
英去食乎哉芙蓉其裳寳璐其佩去飾乎哉乘吾<lb/>
<pb n="KR4d0266_SBCK_079-12b"/>
桂舟駕吾玉車去器乎哉然朝閬風夕不周出入<lb/>
乎宇宙之間忽然耳蓋有待乎舟車而未始有待<lb/>
乎舟車者也今夫四家者流蘓似李黄似杜蘓李<lb/>
之詩子列子之御風也杜黄之詩靈均之乗桂舟<lb/>
駕玉車也無待者神於詩者歟有待而未嘗有待<lb/>
者聖於詩者歟嗟乎離神與聖蘓李蘓李乎爾杜<lb/>
黄杜黄乎尒合神與聖蘓李不杜黄杜黄不蘓李<lb/>
乎然則詩可以易而言之哉秘閣脩撰給事程公<lb/>
以一世儒先厭直而帥江西以政新民以學賦政<lb/>
如春而肅如秋而燠蓋二年如一日也迨睱則把<lb/>
<pb n="KR4d0266_SBCK_079-13a"/>
酒賦詩以黼黻乎翼軫而金玊乎落霞秋水嘗試<lb/>
登滕王閣望西山俯章江問雙井今無恙乎因喟<lb/>
曰江西宗派圖吕居仁所譜而豫章自出也而是<lb/>
派之鼻祖雲仍其詩徃徃放逸非闕歟於是以謝<lb/>
幼槃之孫源所刻石本自山谷外凡二十有五家<lb/>
彚而刻之於學宫將以興發西山章江之秀激揚<lb/>
江西人物之美鼓動騷人國風之盛移書諗予曰<lb/>
子江西人也非乎序斯文者不在子其將焉在予<lb/>
三辞不獲則以所聞書之篇首云淳熙甲辰十月<lb/>
三日廬陵楊万里序<lb/>
<pb n="KR4d0266_SBCK_079-13b"/>
　　　獨醒雜志序<lb/>
古者有亡書無亡言南人之言孔子取之夏諺之<lb/>
言晏子誦焉而孔子非南人晏子非夏人也南北<lb/>
異地夏周殊時而其言猶傳未必垂之䇿書也口<lb/>
傳焉而已矣故秦人之火能及漆簡而不能及伏<lb/>
生之口然則言與書孰堅乎哉雖然言則堅矣而<lb/>
言者有在亡也言者亡則言亦有時而不堅也書<lb/>
又可廢乎書存則人誦人誦則言存言存則書可<lb/>
亡而不亡矣書與言其交相存者歟廬陵浮雲居<lb/>
士曽達臣少刻意於問學慨然有志於當世非素<lb/>
<pb n="KR4d0266_SBCK_079-14a"/>
隠者也嘗與當世之士商畧古今平章前代之豪<lb/>
傑知光武不任功臣而知其有大事得論諫知武<lb/>
侯終身無成而知司馬仲達實非其對知鄧禹之<lb/>
師無敵而知其短於馭衆知孫權之兵不勤逺畧<lb/>
而知其度力之所能若夫以兵車為活城以紙鳶<lb/>
為本於兵噐談者初笑之中折之卒服之古之人<lb/>
蓋有生不用於時而沒則有傳於後夫豈必皆以<lb/>
功名之焯著哉一行之淑一言之臧而傳者多矣<lb/>
其不傳者亦不少也豈有司之者歟抑有幸有不<lb/>
幸歟抑其後世之傳不傳亦如當時之用不用皆<lb/>
<pb n="KR4d0266_SBCK_079-14b"/>
出於適然歟是未可知也若達臣之志而不用世<lb/>
可歎也既不用世豈遂不傳世歟達臣既沒吾得<lb/>
其書所謂獨醒雜志十巻於其子三聘蓋人物之<lb/>
淑慝議論之與奪事功之成敗其載之無諛筆也<lb/>
下至謔浪之語細瑣之彚可喜可笑可駭可悲咸<lb/>
在焉是皆近世賢士大夫之言或州里故老之所<lb/>
傳也蓋有予之所見聞者矣亦有予之所不知者<lb/>
矣以予所見聞者無不信知予之所不知者當無<lb/>
不信也後之覽者豈無取於此書乎淳熙乙巳十<lb/>
月十七日誠齋野客楊万里序<lb/>
<pb n="KR4d0266_SBCK_079-15a"/>
</p>
<p>
　　　嘉定元年春三月男　長孺　編定<lb/>
端平元年夏五月門人羅　茂良　校正<lb/>
誠齋集巻第七十九終<lb/>
<pb n="KR4d0266_SBCK_079-15b"/>
</p>
<p>
</p>
  </div>
</body>
</text>
</TEI>
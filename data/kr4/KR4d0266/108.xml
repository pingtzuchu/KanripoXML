<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_108-1a"/>
誠齋集卷第一百八<lb/>
　　　　　　　廬陵楊　万里　廷秀<lb/>
　尺牘<lb/>
　　　謝俞漕舉南昌大児陞陟<lb/>
某近十三日燈下大喜走筆以致命召之賀當已<lb/>
上逹適得大児書報仰䝉台慈矜則寒士特賜剡<lb/>
奏舉以陞陟劉安登仙雞犬隨之而上天狄公為<lb/>
相桃李皆出於其門方當知己大用之初首在華<lb/>
端膚寸之下此舉殊絶一路聳觀仰惟異恩盡室<lb/>
懐感喋喋何足以謝少見萬分之一耳<lb/>
<pb n="KR4d0266_SBCK_108-1b"/>
　　　答新澧倅胡判院<lb/>
某伏以即辰春夏之交暄涼之雜恭惟季觧府判<lb/>
判院鄉丈浮家赴鎮前茅追蓐片雲催詩川后静<lb/>
波天相台候動止萬福某恭審上穉圭水衡都内<lb/>
之印寫定國竹西烏絲之幅洞庭木葉澧浦玉佩<lb/>
寂寥千載復得今代之屈宋衣天孫之錦裳提詩<lb/>
人之椽筆以主斯文之夏盟何其盛也沅芷澧蘭<lb/>
端可賀矣幻輿如天之福遂得走趨服事於清塵<lb/>
之下風訓之澹菴續弦之膠庇之以仲尼上律之<lb/>
天不於門下而望更於誰而望也慶牋未淮墨妙<lb/>
<pb n="KR4d0266_SBCK_108-2a"/>
先之摧謝無多語上言加餐飯下言長相思無疾<lb/>
其驅天子有詔<lb/>
某皇恐再拜敬問金玉之堂芝蘭之庭即日恭惟<lb/>
尊尊㓜㓜受祉山則某老病不中使令然取履結<lb/>
韈尚堪承命児曹皆辱栄問至感<lb/>
　　　答本路張提舉<lb/>
某伏以即辱春夏更端寒燠挑戰恭惟提舉郎中<lb/>
繡衣立漢玉節倚天秋霜百城春雨萬物三神隤<lb/>
祉台候動止萬福某納禄為甿逺跡荒野二天覆<lb/>
幬四体不勤此賜誰出可諼其感拂日之斾曷月<lb/>
<pb n="KR4d0266_SBCK_108-2b"/>
行部當與山農披獨速戴夫湏九頓首于星軺之<lb/>
清塵将命者還奏記摧謝願言迺玉厥躬以柱吾<lb/>
道即從上雍云<lb/>
某惶恐再拜晋越敬問潭府之居徳星之聚即日<lb/>
恭惟尊尊㓜㓜善祥山則純嘏川増某卧痾餘生<lb/>
固不足備牛馬走或者執晏子之鞭取黄石之履<lb/>
猶足代匱否<lb/>
　　　又一幅<lb/>
某惶恐敢因賜書之寵光輙致䑛犢之賦懇大児<lb/>
長孺過不自量其不才冐昧學製南昌之岩邑行<lb/>
<pb n="KR4d0266_SBCK_108-3a"/>
且一考適有天幸乃獲走趨服事于使星之末光<lb/>
敢望台慈懤之以仲尼上律之天庇之以子美万<lb/>
間之厦俾得展尺寸以竭其力竊斗升以活其孥<lb/>
訓迪其不逮而全度之有終不勝寒士祈恩望賜<lb/>
之至<lb/>
　　　答成州李知府<lb/>
某伏以即辰春夏之交寒暄之雜恭惟判府太中<lb/>
鄉丈身作長城隠若敵國邊圉大競天人具依台<lb/>
候動止萬福某齋荘奏記以謝先辱未見願言貴<lb/>
珍大業即還禁近某辞奉玉立十五其霜蜀月楚<lb/>
<pb n="KR4d0266_SBCK_108-3b"/>
星萬里同晷一封雲錦西風吹來披讀三周驩慰<lb/>
亡量恭承命戒委以先太中掩幽之刻老病學落<lb/>
其曷敢當司馬大夫之簡介弟得得逺臨以兄之<lb/>
命命下走辞之可乎抑文債如山撥之不開願小<lb/>
紓期㑹儻擬作章就當得敬<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>惟原省焉<lb/>
　　　與本路運使權大卿<lb/>
某伏以即辰首夏清和南風薫阜恭惟都運徽猷<lb/>
大卿尊契丈外臺倚天使華掃日春雨萬物秋霜<lb/>
百城三神儲祥台候動止万物某自顧黄冠野服<lb/>
之微仰瞻繡衣霄漢之貴楚星蜀月各天一方雖<lb/>
<pb n="KR4d0266_SBCK_108-4a"/>
欲寄牋書成無鴈今焉東皈乃獲奏記何喜如之<lb/>
未見君子願言珍重即登甘泉法從之綴<lb/>
某恭審膺受玺書肅将氷漕錦江玉塁囬岷峨曉<lb/>
日之旗雲棟雨簾煥枽梓畫衣之繡過家邇止即<lb/>
拜栄如恭惟都運徽猷大卿嗣中興佐命之英為<lb/>
昭代典刑之老郎星卿月徧春風玉筝之班使傳<lb/>
仙槎犯北斗銀河之浪乃底可績式遄其皈即陪<lb/>
紫禁之鶯花宻綴彤庭之筆橐某十年不見千里<lb/>
相思獨有二天晚託故人之覆燾憑将尺素小攄<lb/>
慶語之慇懃仰惟台察<lb/>
<pb n="KR4d0266_SBCK_108-4b"/>
某惶恐再拜敬問台閎玉婘即日恭惟尊尊㓜㓜<lb/>
受祉川増某惶恐賤懇大児長孺不量愚騃試邑<lb/>
南昌遂獲宻依使星之末光俯充臺治之下走敢<lb/>
望御以柔轡寛其疲駑幬之以仲尼上律之天庇<lb/>
之以子美萬間之厦俾得効尺寸以展其力竊斗<lb/>
升以活其孥始終保全不勝寒士幸願<lb/>
　　　答隆興府王倅<lb/>
某伏以即辰震治將夏暄涼方戰恭惟府判太中<lb/>
同寅帥閫分月湖山天迪仁賢台候動止萬福某<lb/>
敬澣濯衣冠上記連敖仰謝于相先伏惟原省<lb/>
<pb n="KR4d0266_SBCK_108-5a"/>
某山林野夫分牘草眠鴎沙影響不逹于市朝姓<lb/>
名不至于通貴顧獨聞督府之貳有君子焉盛名<lb/>
與五緯争光雅徳與三江同流而未得一識私竊<lb/>
恨之敢謂逹官貴人乃折節以下草野雲錦一封<lb/>
自天而落意氣燠休勞苦劬愉又投贈之以先正<lb/>
木抄亀跌之碑盥手漱石三讀九歎仰覿前軰立<lb/>
朝伏蒲之大節卓詭切至之忠言僕雖老矣猶得<lb/>
師也何福如焉摧謝之心尚姟萬於此紙上之云<lb/>
云者喙訥於心筆又訥於喙爾<lb/>
某惶恐九頓首以敬問盧家白玉之堂楚天緑荷<lb/>
<pb n="KR4d0266_SBCK_108-5b"/>
之屋徳星之聚飛仙之婘即日恭惟尊尊幻幻受<lb/>
祉山則某老病無能為役然豈無取履結韈之可<lb/>
執者傾耳以竢也某惶恐有懇大児長孺適有天<lb/>
幸乃得充下走于大府託䕃映于慶雲教載之全度<lb/>
之舍魯何適焉<lb/>
　　　答周監丞<lb/>
某伏以即辰老紅駐春衆緑生夏恭惟致政提舉<lb/>
監丞尊契丈台座老子之龍簸弄明月仲尼之鳯<lb/>
頡頏飛霞堪輿篤棐川岳盡䕶台候動止萬福爰<lb/>
暨金玉之堂芝蘭之庭安期羡門之集受祉山則<lb/>
<pb n="KR4d0266_SBCK_108-6a"/>
某一生强項小信禨祥而疇昔夜者玉蟲作花如<lb/>
太華之蓮昒爽清旭乾鵲饒舌如魏人之譟家人<lb/>
子軰咸曰是必有異僕固盧胡而心誹之也言未<lb/>
既而韋公五朶之雲謫仙一封之錦自天而落矣<lb/>
隻染双摛莫非寸裁金而双截璐也意者乗成先<lb/>
生撑腸以東壁西崑之蔵滌筆於氷鴎雪椀之泓<lb/>
而然耶不然何其一字不似人間來也若其期汗<lb/>
漫於九垓之上御風徃反或命巾車于青原之雲<lb/>
或掉孤舟于白沙之烟其出也導乎前者維有白<lb/>
鴎和其哦者維有黄鸝僕亦不得而追也其皈也<lb/>
<pb n="KR4d0266_SBCK_108-6b"/>
夾其輈者維有荷芰候于門者維有楊栁僕亦不<lb/>
得而随也其人亦不得而追随則其書顧不可襲<lb/>
而寳乎昔嵗冬年之約蓋出於仲尼相君不敢以<lb/>
聞耳僕焉敢作意起事乎且此世俗之苛禮也非<lb/>
吾人之内心也尺素労苦固所願得而望賜者所<lb/>
約豈為我軰之情話恩書也哉鳯毛仇香似聞捧<lb/>
撽覲省即有膝上文度之喜可羨可妬某三雛偕<lb/>
出而王陳二倩夫婦皆挾床坐膝者來皈相伴甘<lb/>
受其聒不落莫也辱多問故及願言永綏眉夀<lb/>
聖主三王乞言之益七十二鑚勿猒勿倦勿靳<lb/>
<pb n="KR4d0266_SBCK_108-7a"/>
　　　答提舉雷郎中<lb/>
某伏以即辰離治肇修清暑云穉恭惟提舉郎中<lb/>
尊契丈身兼三官名齊十賢逺甿如幾鯨波如砥<lb/>
自天祐之神介聴之台候動止萬福某來日無多<lb/>
前塗就窄羅雀之門亦無雀可羅矣軍将打門蓬<lb/>
首出問乃吾天上故人飛墮雲錦之書訪問生死<lb/>
之語詞温如春意厚如親至於清酒百壺花羅八<lb/>
兩東坡江瑶之品蔚宗室重之妙紛委甲至殆将<lb/>
塞破野人茅棟矣酒錢與鄭衣著遺白數百年無<lb/>
此事矣古風蕭蕭公獨追還士俗所関與時髙下<lb/>
<pb n="KR4d0266_SBCK_108-7b"/>
豈細也哉顧老病之人無以堪之耳言之多多亦<lb/>
祗以贅頗聞莫徭小蠢隨即殄殱頗勤指縱否大<lb/>
児數來迎侍張帥亦一遣泛宅初欲一徃竟未能<lb/>
也東湖西山招王勃喚山谷尚不要徐洪郡要病<lb/>
翁耶荷荷未見願言珍重即還雞翹豹尾之間以<lb/>
昌斯文<lb/>
　　　荅彭澤王縣尉<lb/>
某恭承千里寄聲示誨文編讀至潜玉述宣子誅<lb/>
詞氣沛然如銀河倒挂孰能禦之進而未憗老夫<lb/>
當避路矣王亜夫有子可賀也已二境詩呈似一<lb/>
<pb n="KR4d0266_SBCK_108-8a"/>
咲<lb/>
　　　答黄宰<lb/>
某䝉命戒新學記書丹夫以賢令君之盛舉鄉丞<lb/>
相之古文而某乃得挂名經端縱不我命猶将求<lb/>
旃矧有命乎示及方目卷子即當落筆<lb/>
　　　與江陵范侍郎<lb/>
某㑀以即辰離治厥初清暑猶穉恭惟判府安撫<lb/>
閣學侍郎尊契丈卧䕶北門身作長城威惠交如<lb/>
天人咸若台候動止萬福某老病日侵僵卧待盡<lb/>
眇然未有參拜之期不勝大願願言式玉厥躬以<lb/>
<pb n="KR4d0266_SBCK_108-8b"/>
棟吾道即間兩社均宏四海<lb/>
某一昨台座持祥刑之節於湘江某服輓輅之役<lb/>
於建業大児長孺每得從載後車於淡岩浯溪之<lb/>
上是時嘗一奏記未㡬相如諭蜀晝繡錦里而野<lb/>
人則解組懸車皈耕岩石之下楚星巴月相望万<lb/>
里公之便了我之奉壹皆隔其蹟矣然雪山倚空<lb/>
而照人伶俜之影無一日不在光映之中也契丈<lb/>
正學懿文何必減當家之玉堂鳯池孤忠壮節何<lb/>
必減宗人之文正忠宣人物無不及而名位有未<lb/>
稱僕寕勿言言之生癭姑置姑置每懐館中之樂<lb/>
<pb n="KR4d0266_SBCK_108-9a"/>
公之珠乗自史院而東出僕之柴車自提舉㕔而<lb/>
西入相顧交揖竚立小語今如在天上而况賞梅<lb/>
石渠登髙風篁也乎僕亦勿言言之断腸<lb/>
某惶恐再拜進越敬問台座自揚祖荆浮家移鎮<lb/>
嫂氏淑人一行尊穉能勿労勩即日恭惟䝉福山<lb/>
則令似直閣今㡬人先是未塗柴麝之時每動乃<lb/>
翁之念今有子万事足矣老妻児女列拜起居有<lb/>
廬陵委否某惶恐賤懇第三男㓜輿不量穉騃初<lb/>
習為吏充員澧州慈利縣監税故人作尹眼為青<lb/>
之句願賦山谷是詩也又有至懇長孺之妻兄承<lb/>
<pb n="KR4d0266_SBCK_108-9b"/>
直郎澧州推官吴璪文詞炳蔚敏明廉已仁民足<lb/>
周世用某淳熙己酉假守筠陽之日渠為户掾極<lb/>
頼其助是時未作親也首以京狀薦之今又有余<lb/>
丞相顧守二章矣唐憲亦許以職司之章舉之獨<lb/>
合夫未有畔舉敢告契丈帥司特輟今年下半年<lb/>
一京削以成就之不啻某受此厖鴻之恩至懇至<lb/>
禱<lb/>
　　　答湖北唐憲<lb/>
某奏記節下三致志焉伏勤誨答訪問生死情文<lb/>
絢練栄感万斯㓜輿初習為吏便䝉天上故人招<lb/>
<pb n="KR4d0266_SBCK_108-10a"/>
爲入幕之賔脱之潢汗轉之清波使某與老妻聞<lb/>
之感激不寐也吳推文字極費區處死罪䝉許來<lb/>
嵗京削至感至感聞家塾一新義學多士朋來敬<lb/>
<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>一古詩以詠歌盛事惟一咲而棄置之<lb/>
　　　與澧州趙守<lb/>
某惶恐敬致賤懇推官吴承直璪大児之妻兄也<lb/>
文詞炳蔚才識敏明亷已勤民足優世用某淳熙<lb/>
己酉假守筠陽渠爲户掾極得其助是時尚未作<lb/>
親也首以京削薦之今又有余丞相顧守二章唐<lb/>
憲亦許以職司之章所大缺者合尖之舉也適有<lb/>
<pb n="KR4d0266_SBCK_108-10b"/>
天幸乃獲趨事㦸纛之末光敢望台慈特輟上半<lb/>
年一京削以成就之似聞幕下賔賛多初官未用<lb/>
得文字計亦無争者惟台座一濓薦墨則五章之<lb/>
恩併㱕門下不然則九仞虧一簣矣其利害輕重<lb/>
大小仁人必動心焉<lb/>
　　　答吳節推<lb/>
䝉諭趙澧州書今上納如看訖却緘蠟而投之范<lb/>
帥亦有一書㓜輿託芘并求尊親京削令㓜輿録<lb/>
呈也唐憲囬書封去某又再懇之矣陳漕無半面<lb/>
不曽通書亦不曽作㓜輿託芘之書彼此無情分<lb/>
<pb n="KR4d0266_SBCK_108-11a"/>
豈可于求談何容易不惜取辱伹無益耳餉脯醘<lb/>
果實至感<lb/>
　　　荅吉州趙倅<lb/>
某恭聞緫司盡蠲糴事此蓋通守仁賢深軫民瘼<lb/>
誠心所格金石為動某何力之有重勤謝幅何敢<lb/>
當也叙報不莊惶恐惶恐<lb/>
　　　荅江東耿運使<lb/>
某伏以即辰祝融仲月昌歜佳辰恭惟都運大監<lb/>
殿撰尊契丈玉節払天氷漕流地百吏秋廩一路<lb/>
春生髙厚給扶台候動止萬福某老病日侵少安<lb/>
<pb n="KR4d0266_SBCK_108-11b"/>
田里皆天上故人五緯之芒九河之潤所照映而<lb/>
滲濂者敢忘所元未占参拜願言保合大和對揚<lb/>
休命即侍甘泉用光吾道<lb/>
某頃者台座自陜以東召公主之適小児入京因<lb/>
之奏記仰勒報教㷀然餘生介在村落如坐井底<lb/>
乃不知不知有諼堂之威不獲修生芻之弔今奉<lb/>
尺素赴告始聞焉欲唁則後矣所謂既除䘮而後<lb/>
越人來弔者耶死罪死罪台座經世之材冠出漢<lb/>
廷諸老之右郎星卿月使節州麾顕庸嘉績簡在<lb/>
上心久矣寄徑簮橐鈞樞端不作難此海内所仰<lb/>
<pb n="KR4d0266_SBCK_108-12a"/>
目也五年之間再臨旧部孰不有下喬本之歎尺<lb/>
一式遄可倚而竢某挂冠林下死灰不㸐朽株不<lb/>
芽過者掉臂而契丈不逺千里詒書寄聲訪其生<lb/>
死此事今無古或聞也摧謝之詞萬此寕有足耶<lb/>
也<lb/>
某惶恐再拜敬問契家台婘即日恭惟尊穉䝉福<lb/>
餉以天花麾姑鰒魚鯊線海錯宣筆下拜珍感之<lb/>
至大児長孺荷合夫之大恩得僥改秩之官南昌<lb/>
行且一考次公㓜輿爲衡澧税官亦皆之官矣併<lb/>
辱下問尤感尤感<lb/>
<pb n="KR4d0266_SBCK_108-12b"/>
　　　答韓総領郎中<lb/>
某伏以即辰五弦觧愠八能奏音恭惟奉使総領<lb/>
郎中尊契丈上應列宿外饟師干天人是孚河岳<lb/>
盡䕶台候動止萬福某老病日侵未先朝露微我<lb/>
天上知己幬以慶雲之恵何以逮此未占参拜願<lb/>
言導迎叶氣裒對竜光即第從臣之嘉頌<lb/>
某恭審對越紫泥鶱于粉省氣衝星象虹貫依烏<lb/>
之躔饟給貔貅輻湊汎舟之役恭惟驩慶某屬者<lb/>
奏記控于司聡以鄉邦疇昔之小飢祈臺府蠲除<lb/>
於糴事大懼芻言之僣自投繡斧之誅敢意宣慈<lb/>
<pb n="KR4d0266_SBCK_108-13a"/>
未忘旧部應之如響報以好音煖然似春沛以潤<lb/>
澤免符既下闔境驩呼顧病夫欲謝而未能忽行<lb/>
李鼎來而継好一封雲錦訪問死生千花越羅衣<lb/>
被寒苦侑以肴核罔非珍芳鰒勝絶於漸䑓鯊宛<lb/>
同於周雅紅曬如瓜之棗霜清大谷之梨旅百于<lb/>
前有万其寵徒知九頓首而㘴書不盡言安得一<lb/>
交臂而談愛而不見仰惟丈席下燭寸心幸甚幸<lb/>
甚<lb/>
某惶恐再拜僣問金堂玉室之閥安期羡門之婘<lb/>
即日恭惟凾䝉祉福尊雅惟鈞某病身無所可用<lb/>
<pb n="KR4d0266_SBCK_108-13b"/>
然取履結韈尚堪為役<lb/>
　　　答鄒校書<lb/>
某伏以即日五弦解愠八能應律恭惟校書校理<lb/>
秘文依光東璧天棐忠賢台候動止萬福某老病<lb/>
日侵前塗就窄未先朝露䕃映所逮敢忘㱕倚侍<lb/>
見眇然願言愛此大業對越休命十年鳯沼某也<lb/>
尚竊遲之某深山野人雉兎之與處魚鼈之與渚<lb/>
幽屏寂寂姓名不入脩門書問不至朝貴曽謂一<lb/>
代名勝以卓詭切至之言而當聖心以博習修潔<lb/>
之儒而表冊府乃於霄漢之上墮雲錦之書以辱<lb/>
<pb n="KR4d0266_SBCK_108-14a"/>
収之不以其耋老而加斯湏之敬乎惟名髙而詞<lb/>
之卑徳盛而心之不足此古聖賢進徳無底之岳<lb/>
也顧肯與鄉里小児校科級而競名爵也耶趙載<lb/>
道所委記亭子之攵某也淺之為丈夫矣以是媿<lb/>
執事<lb/>
　　　答彭憲<lb/>
某伏以五弦觧愠八能應律即日恭惟提刑直閣<lb/>
郎中尊契丈霜䑓拂日玉節倚天一路春生百吏<lb/>
秋肅天棐忠賢台候動止万福某來日無多未先<lb/>
朝露者不曰仲尼上律之天覆幬而生殖之乎一<lb/>
<pb n="KR4d0266_SBCK_108-14b"/>
寢一飯敢忘所元旧因疾趨肅客過閾折屐損一<lb/>
将指疇昔夜痛呻吟呼天起視東<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>殊不肯白清<lb/>
曉命瘦藤跣而出忽有軍将打門童子走報天上<lb/>
知己詒我一封雲錦之書尉存酸寒訪問生死發<lb/>
而占之再拜三讀不覺失痛楚之所在檄愈頭風<lb/>
僕始不信乃今知之此惠已不勝其渥矣而又申<lb/>
之以名酒佳實之餉縹玉芳冽金漿澄清先薦屏<lb/>
攝而後敢洗琖開嘗漢之蘭生隋之玉薤程鄉之<lb/>
若下沙洛之醁酃風味勝絶所謂有過成荘無不<lb/>
及焉至於來禽山風滿把月露昭洗色香味尚帯<lb/>
<pb n="KR4d0266_SBCK_108-15a"/>
林下氣韵也一杯徑醉罙入無功之鄉親睹伯倫<lb/>
之徳尚天髙地下之不知而何樂正子春之疾之<lb/>
知哉感戢意氣姟兆未多也鄉邦自入夏五風十<lb/>
雨未足以喻今嵗大底三日而霖霂五日而滂沱<lb/>
不冒田疇不漂室廬食新之望在挾日間耳微祥<lb/>
刑使者平反空圄之仁感召嘉氣曷濟登兹退之<lb/>
云胡不均宏俾執事樞山谷云三十餘年霖雨手<lb/>
掩留在外作時豐古今同此歎也侍見未有前期<lb/>
不勝大願願言愛此大業對越休命細禮除書且<lb/>
書以須金堂玉室之閥安期羡門之婘㳟惟尊稚<lb/>
<pb n="KR4d0266_SBCK_108-15b"/>
䝉福某老矣取履結韈尚堪為役<lb/>
　　　答蜀帥劉尚書<lb/>
某伏以即辰六月徂暑南風之薫恭惟判府制置<lb/>
龍學尚書尊契丈卧䕶天西名震関外忠勤昭格<lb/>
髙厚給扶台候動止萬福某病與老期前塗就窄<lb/>
覆露所逮未先狗馬填溝岳耳餘無足為知己導<lb/>
者楚星蜀月萬里相望何從得一瞻玉山滿聴韶<lb/>
鈞願言愛此盛徳大業作我明堂一拄即補虗左<lb/>
之席<lb/>
某日嘗奏記西征前茅之隷上林之雁石頭之函<lb/>
<pb n="KR4d0266_SBCK_108-16a"/>
香如也第覺風來雪山水下灔澦帯仁聲而挾威<lb/>
譽日夜與之俱東允荅平生期望於一世盛名之<lb/>
下者甚賀厮赤三軰清曉剶啄柴扉驚越猿鶴之<lb/>
夢真謪仙所謂手把一封書如天落雲錦也送似<lb/>
書冊之冨侑以藥物之珍降拜有萬其感某頃在<lb/>
金陵京丈是時帥蜀以通鑑唐書爲寄至於太平<lb/>
御覽之書疇昔聞名何嘗夢見此恵尤不貲也方<lb/>
當問龍乞水洗開病眼睛<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>棐几時展一編便如<lb/>
見諌議面也小詩摧謝見於别牋惟一覽而投之<lb/>
苦海耳<lb/>
<pb n="KR4d0266_SBCK_108-16b"/>
某惶恐再拜進越敬問金堂玉室之閥安期羡門<lb/>
之婘即日恭惟尊尊㓜㓜䝉福山則諸郎學士直<lb/>
閣俱未嘗展連敖之謁仕學之優衣鉢之付無然歆<lb/>
羨之詩某所以願賦也大児獲倚通徳之門巢万<lb/>
間之厦風雨不動如山矣中男皆已之官極感多<lb/>
問如陳開州雖不及一受此鞭竟䝉約王茶馬同<lb/>
上祢墨不翅某受此厖鴻也羅普州荷寄支積奉<lb/>
即送其子渠自有謝緘今付來騎呈似京文當國<lb/>
天下之士受隂賜多矣當時未必知也今乃知之<lb/>
矣而九京不可作矣煎膠續弦不在門下而焉在<lb/>
<pb n="KR4d0266_SBCK_108-17a"/>
乎惟毋忽<lb/>
　　　答本路張帥<lb/>
某伏以即日六月徂暑南風之薫恭惟判府安撫<lb/>
閣學尚書契丈以北斗喉舌之淵曜鎮南紀波瀾<lb/>
之上流令修户廷民安田里天人咸若弗禄鼎來<lb/>
台候動止萬福某視䕃及夕未先朝露慶雲在上<lb/>
敢忘所元願言愛此大業對越休命虗左之席舍<lb/>
我某誰<lb/>
某深山野人誠不自意天上知己遣紅塵之一騎<lb/>
墮雲錦之尺書寸金双玉之詞秋月華星之字訪<lb/>
<pb n="KR4d0266_SBCK_108-17b"/>
問生死尉存酸寒此恩不貲矣而蘭生玉薤飲以<lb/>
公瑾之醇徳雲腴雪乳濯以玉川之清風魚麗于<lb/>
罶之鯊赤鯉有神之鰾又屬饜其口腹而燕及其<lb/>
室家至於念炎官火繖之藴隆則揮之以安石之<lb/>
蒲葵憐明牎棐几之寂寥則富之以剡藤之玉板<lb/>
究児暴富真成塞破茅棟矣恩意隆重何以堪之<lb/>
降拜感慚惟誦淵明冥報以相詒之以謝姟兆之<lb/>
一二而已載惟老病之身未死之間有願未償剰<lb/>
欲駿奔府廷望見瓊樹而嵇康之嬾不翅七者之<lb/>
不堪李陵之憊亦復屢鼓而不起情與願違豈非<lb/>
<pb n="KR4d0266_SBCK_108-18a"/>
天哉然先生觧榻之意非有胸無心者其誰不懐<lb/>
終當一徃以讎千里命駕之債僕之業在載馳卒<lb/>
章之二言矣某既濯冠盥手發書占之矣則又有<lb/>
文書一凾啓縢未既而珠璣盈把霜雪囬光奪目<lb/>
聳神應接不暇蓋于湖先生之手澤也篤素先生<lb/>
有命命以挂名左方夫豈不榮然以嫫母譽南威<lb/>
以拙工讃王爾借不自忸其若旁觀明眸者何勉<lb/>
署數語竟不能竒塞先生長者之命而已戒及頥<lb/>
菴詩集序引併奉教頃者天幸乃獲瞻拜淩烟之<lb/>
冠劍僣哦四字視吕化光二十四頌東坡徳威之<lb/>
<pb n="KR4d0266_SBCK_108-18b"/>
詩彼将僕命我矣重勤歯及震虩以之<lb/>
惶恐再拜進越敬問台閎玉婘即日恭惟尊穉䝉<lb/>
福山村有委細大唯命長孺愚騃不肖仰戴仲尼<lb/>
上律之天宻巢子美突兀之屋今知免矣闔族感<lb/>
恩庸有既乎更祈終惠不勝大願<lb/>
　　　答廣西張經略<lb/>
某伏以六月徂暑南風之薫恭惟判府經略敷文<lb/>
左史舍人契丈以五侯九伯之師撫百奥群蠻之<lb/>
封威徳兩崇華裔交慶三神盡䕶台候動止万福<lb/>
某老病日侵荆扉晝閑不逢東西行者之便無從<lb/>
<pb n="KR4d0266_SBCK_108-19a"/>
奏記以為建牙開府之賀而羅令之㱕首奉一封<lb/>
之雲錦訪問生死尉存寂寥温詞劬愉厚意篤宻<lb/>
所謂故人情誼晚誰似令我手脚輕欲漩也台諭<lb/>
以謂蠻俗本自易於填拊非漁小利者激其變則<lb/>
徼竒功者促其變可謂洞見西事之根墢矣常愛<lb/>
亡友張欽夫帥八桂日有勸農之詩曰國之大法<lb/>
有曄其垂蓋欲爾驚非欲爾施爾或自麗予疚予<lb/>
恫安得予心逹于爾衷此真臨人而有父母之心<lb/>
者也此意與契丈章貢謝表異詞而同指端可相<lb/>
為表裡矣惟契丈但辦此心何病蠻俗之不懐民<lb/>
<pb n="KR4d0266_SBCK_108-19b"/>
功之不集哉甚賀甚賀羅令具道契丈知遇訓誨<lb/>
之意居諸邑之右甚願展布四体罄竭尺寸允答<lb/>
恩地古人士為知己者死死尚可而况為之用且<lb/>
求自見於斯世哉破白京削之諾極知踐言必不<lb/>
侵為者亦遵紙尾赫蹏之囑不敢漏師于多魚也<lb/>
一笑衡陽児子次公昔嘗参拜再見荷未忘牖間<lb/>
之半面且辱齒牙之借譽老懐栄感簡簿老儒尤<lb/>
䝉青眼寒士之光也益公事出非意初欲一出謁<lb/>
之縁每一見必來山間報謁不欲勤之第以一行<lb/>
之書問労之而已荷問及某與益公同感厚意也<lb/>
<pb n="KR4d0266_SBCK_108-20a"/>
未見願言愛重盛徳大業即還甘泉之著遂膺鈞<lb/>
樞之拜台婘尊穉即日受祉惟鈞有委不卑夷之<lb/>
乃幸<lb/>
　　　與湖北陳提舉<lb/>
某伏以即辰季夏之月南風之薫恭惟提舉寺正<lb/>
玉節倚天使華拂日登攬有俶風稜肅如三神所<lb/>
釐台候動止萬福某吉蠲泓頴奏記連敖未占參<lb/>
拜不勝大願願言愛重大業對揚休命即還第頌<lb/>
之綴<lb/>
某頃在千官雲片之末行因得盡交四海之名勝<lb/>
<pb n="KR4d0266_SBCK_108-20b"/>
而泉山為最名相如梁公則知己之深者詩人如<lb/>
傳安道則投分之厚者是時已聞執事其徳似太<lb/>
丘其文似子昻其詩似後山至於領都内則有穉<lb/>
圭之令聞賛廷尉則有有㓛之隂徳典名藩則有<lb/>
次公之治行其所立皆卓然如太岳之玉立炳然<lb/>
若斗柄之天垂也而僕也獨與執事出處不齊也<lb/>
如相避然寸心欿然至今遺恨今乃欲以尺紙之<lb/>
敬捈中情之勤以納交於英蕩之末光前無契好<lb/>
後無介紹或者以為驟一則野人一則顯仕或者以<lb/>
為僣焉抑聞孔攵舉與李元禮初無一日雅而攵<lb/>
<pb n="KR4d0266_SBCK_108-21a"/>
舉逺引仲尼伯陽之交以為世契元禮然之吾家<lb/>
徳祖與公家孔璋同為子建之賔客非世契乎豈<lb/>
曰驟之云乎張攵潜與公家後山初不相識而以<lb/>
一書定交所謂朝陽之光在納乆矣者其書云耳<lb/>
則僕之尺紙豈曰僣之云乎太史公曰可為智者<lb/>
道難為俗人言也<lb/>
某惶恐再拜僣越敬問金堂玉室之閥安期羡門<lb/>
之婘即日恭惟尊尊㓜㓜受祉山則某老矣無能<lb/>
為役然尚堪取履結韈也遲速惟命某惶恐致敬<lb/>
先生長者之初不應便有請謁亦惟曠度盛徳是<lb/>
<pb n="KR4d0266_SBCK_108-21b"/>
恃小男承務郎澧州慈利監税㓜輿筮仕之初愚<lb/>
騃無以適有天幸乃獲趨事外䑓之下風敢望幬<lb/>
之以仲尼上律之天庇之以子美突兀之屋俾得<lb/>
竊斗升以活其孥效尺寸以展其力終始保全免<lb/>
於罪戾不勝寒士少隷之福<lb/>
　　　答張主簿<lb/>
某恭承誨帖貺以髙廟日暦全書某蓋嘗充員史<lb/>
宫載筆一人之數然無力抄傳今忽拜賜喚醒史<lb/>
館之昨夢驚喜其可言哉第先史君行狀非如皇<lb/>
甫持正之文一字恵一縑者乃䝉潤筆之禮如許<lb/>
<pb n="KR4d0266_SBCK_108-22a"/>
不貲何如其感又何如其怍也摧謝不莊不勝主<lb/>
臣先史君史牘敬跋數語皈諸挿架云<lb/>
　　　答郭敬叔教授<lb/>
某伏奉劄翰諗以令子試藝恩數伏惟驩慶第立<lb/>
法小靳未称所挾然父子世方圎動静之科允曰<lb/>
吾鄉衣冠之盛事矣大年之父同叔之子猶将弱<lb/>
焉如某諸子若孫之罷駑皆竪幡而降自崖而反<lb/>
矣政使累月笞之亦何益也不勝其羡又不勝其<lb/>
妬耳一笑丈丈附此致賀云陳文書信已領<lb/>
　　　與余直閣<lb/>
<pb n="KR4d0266_SBCK_108-22b"/>
某伏以即日秋暑小却新涼入郊恭惟恩館大孝<lb/>
宫使直閣驟嬰陟岵之戚偏奉樹諼之養天棐純<lb/>
孝孝履支持萬福某敬上記連敖伏惟財幸<lb/>
某屬者先丞相茸纛就國奏記辱報竊知申甫蕃<lb/>
宣之喜䕫龍强健之身謂夀考百年未艾也近旬<lb/>
挾間遽傳赴告薨逝聞問哀痛一慟欲絶仰惟先<lb/>
丞相宿徳尊于四朝元勲冠于一代皇上為之震<lb/>
悼朝野罔不相弔直閣孝誠至性驟失所天何以<lb/>
堪之然不形毁瘠者聖人之大戒樹立門户者人<lb/>
子之大孝敢請强歠淖麋稍進溢米漢之玄成唐<lb/>
<pb n="KR4d0266_SBCK_108-23a"/>
之徳裕與本朝之吕晦叔范堯夫世襲台鼎趾美<lb/>
名徳此某所望於直閣者孺泣難継哀不勝䘮豈<lb/>
某所望於直閣某老病不克駿奔㑹哭于縿幕之<lb/>
前敬遣女壻陳丞經代某一行不腆奠儀列之香<lb/>
狀祭文矣敢冀台察<lb/>
某惶恐進越再拜敬問比堂國太夫人即日恭惟<lb/>
哀疚方新懿候万福老妻敬致起居慰唁之悃恩<lb/>
閎台婘長稚均祉諸令弟直閣附此予門有委不<lb/>
外<lb/>
　　　與范侍郎<lb/>
<pb n="KR4d0266_SBCK_108-23b"/>
某異時簉群玉之山佀振鷺之渚不自知其為天<lb/>
下之至樂也老病棄官居閑處獨毎一興懐並㳺<lb/>
英俊之日欲再覿其末光餘韵何可得哉至於蘭<lb/>
薫雪瑩玉粹金昭可愛可親可師可敬惟吾范文<lb/>
一人而已雨來升奠後雪戒致齋前之句恍若甃<lb/>
瓊有如種玉之牋至今口誦心蔵而不能忘也荆<lb/>
州楚蜀之衝有古英雄之遺烈迨暇登臨當塞破<lb/>
錦囊矣恨不得上下岩岳追逐雲月棄百事而從<lb/>
其後也屬者建牙之初過不自量其一寒之野夫<lb/>
乃敢奏記於十連之大帥未審或取而一覽未忘<lb/>
<pb n="KR4d0266_SBCK_108-24a"/>
握手論文之雅乎抑一擲而棄之云我方有公事<lb/>
子姑去乎公尚忘我天下誰記我者一笑某不勝<lb/>
主臣敬洊致其懇大児長孺有妻兄澧州推官吳<lb/>
承直<hi>璪</hi>建炎尚書表臣之孫隆興監丞松年之子<lb/>
也文詞炳蔚才識敏明廉已仁民足周世用近嘗<lb/>
進越薦之門下収之允足為桃李之嘉種今幸有<lb/>
舉者四員秩滿近在嵗抄行百里而半九十山九<lb/>
仭而虧一簣仰惟仁人能不動心敢望台慈特輟<lb/>
今嵗下半年一京削以合浮屠之尖此恩不貲溟<lb/>
渤非深嵩岱匪重也儻辱沛筆端之膚寸導畎澮<lb/>
<pb n="KR4d0266_SBCK_108-24b"/>
於章奏豈惟吳君如天之福抑亦某實並受之再<lb/>
賣之辜無所逃遁皇恐皇恐<lb/>
　　　嘉定元年春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集卷第一百八終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0266_SBCK_091-1a"/>
誠齋集巻第九十一<lb/>
　　　　　　　廬陵楊　万里　廷秀<lb/>
　庸言<lb/>
　　　庸言一<lb/>
楊子曰七情代興而異政故喜為怒君樂為哀臣<lb/>
未有發與時並來與日偕者或曰然則欲其發皆<lb/>
中節奚施而臻兹楊子曰聖人以一君臣衆人以<lb/>
七臣臣一君<lb/>
楊子曰古之君子道足以淑一身及其足以淑萬<lb/>
世而不自知也後之君子言将以信萬世及其不<lb/>
<pb n="KR4d0266_SBCK_091-1b"/>
足以信一室而不自知也<lb/>
楊子曰所樂存焉則陋巷在前而顔不見所樂不<lb/>
存焉則黄屋在上而堯不知<lb/>
楊子曰君子恩及禽獸而周公必驅犀象聖人仁<lb/>
及草木而后稷必薅荼蓼<lb/>
楊子曰仁者萬善之元首正者萬事之本榦<lb/>
或問横渠子謂隂方凝矣而陽在内者不得出則<lb/>
奮擊不服而為雷隂方聚矣而陽在外者不得入<lb/>
則周旋不舎而為風何謂也楊子曰伏一健於二<lb/>
順之下健者安得不怒而為雷閉二健於一順之<lb/>
<pb n="KR4d0266_SBCK_091-2a"/>
外健者安得不環而為風易之有震巽也其知神<lb/>
之所為矣<lb/>
或問濂溪子謂元亨誠之通利正誠之復何謂也<lb/>
楊子曰元伸而亨非誠之通乎利詘而正非誠之<lb/>
復乎亨利用也元正軆也軆名二也誠一而已<lb/>
楊子曰以理從心不以心從理故危以動則民不<lb/>
與以心從口不以口從心故懼以語則民不應<lb/>
楊子曰易之道損而不已必益升而不已必困吾<lb/>
未見處損而喜處升而懼者也<lb/>
或問程子説易謂五君位也唯旅之六五獨不取<lb/>
<pb n="KR4d0266_SBCK_091-2b"/>
君義葢君無旅也信乎楊子曰出居于鄭在乾侯<lb/>
孫于越旅也幸蜀幸奉天亦旅也然則程子謂君<lb/>
無旅何也曰是固作易者與説易者之所諱也非<lb/>
諱也不忍言也<lb/>
楊子曰性者生之良能心者性之良知水曰潤下<lb/>
火曰炎上性也火之始然泉之始達心也故不盡<lb/>
其心不知其性<lb/>
或問趙簡子問於史墨曰季氏出其君而莫之罪<lb/>
而墨對之以君臣無常位其然乎楊子曰詭哉言<lb/>
也君臣天下之大分猶天髙地下不可易也非有<lb/>
<pb n="KR4d0266_SBCK_091-3a"/>
桀紂之悪湯武之聖則易之革聖人不作矣意如<lb/>
何人而敢奸之乎且簡子之問安知其無季氏之<lb/>
志乎無季氏之志猶不可有此對也有季氏之志<lb/>
而對之以此可乎詩曰無教猱升木<lb/>
楊子曰易者蕭何之律令春秋者漢武之決事此<lb/>
易戒其所當然春秋断其所已然聖人之戒不可<lb/>
違聖人之断不可犯六經惟易春秋相表裏<lb/>
楊子曰過樂則喜安喜則樂不平於于則怒不制<lb/>
其痛則哀<lb/>
或問學者之言道或閟已於至幽而墮人於至茫<lb/>
<pb n="KR4d0266_SBCK_091-3b"/>
何也楊子曰非强則妄誣所不能之謂强億所不<lb/>
知之謂妄<lb/>
或問易之革曰湯武順乎天然則文王違天乎楊<lb/>
子曰皆順也或順其命或順其理<lb/>
或問君子敬其獨何謂獨楊子曰作於其心之謂<lb/>
獨<lb/>
或問我叩其兩端而竭焉道有竭乎楊子曰覿之<lb/>
以宗廟之美而俎豆無象位之以百官之冨而表<lb/>
著無列<lb/>
楊子曰君子不安其心之所不安小人安其心之<lb/>
<pb n="KR4d0266_SBCK_091-4a"/>
所不安<lb/>
楊子曰有此之謂理行此之謂道軆此之謂德屢<lb/>
遷而不離乎此之謂中<lb/>
或問夷齊兩去其國夫子兩許其仁何也楊子曰<lb/>
夷不去無父也齊不去無兄也<lb/>
楊子曰文王制天命者也湯武制於天命者也<lb/>
　　　庸言二<lb/>
或問横渠子云隂陽之精互藏其宅何謂也楊子<lb/>
曰水隂物也而至陽之精居其宫火陽物也而至<lb/>
隂之精隂其家<lb/>
<pb n="KR4d0266_SBCK_091-4b"/>
楊子曰仁者安其固然故不憂知者明其當然故<lb/>
不惑勇者信其不然故不懼<lb/>
或問道也者潜之則懌諸心軆之則淑諸身溥之<lb/>
則澤諸天地萬物學者言不及此何也楊子曰道<lb/>
一在己言道病已己不在不道言道媿道<lb/>
楊子曰顔子之學故以新而化是以有若無忿以<lb/>
樂而消是以犯而不校<lb/>
楊子曰伏羲堯舜禹湯文武聖之髙曽也周孔聖<lb/>
之祖父也顔子聖之宗子也孟子聖之别子也二<lb/>
程子宗子别子之宗子也<lb/>
<pb n="KR4d0266_SBCK_091-5a"/>
楊子曰禮者免刑之大閑刑者復禮之嚴師<lb/>
楊子曰君子懐德故主乎善不主乎已小人懐土<lb/>
故安其舊不徙其新<lb/>
或問廬而不藩藩而不墉藩且墉而不崇不厚不<lb/>
復廬其妥乎徹藩牆以納於莬褐夫不為也徹封<lb/>
建以納獫狁而謂君子為之乎懵哉栁子之訾封<lb/>
建也啓戎以宅華使疆不籓陲不墉蕩蕩焉通而<lb/>
莫禦民到于今受其烈者必栁子之言夫楊子曰<lb/>
以藩牆為藩牆廬其妥矣以於莬為藩牆廬其妥<lb/>
乎<lb/>
<pb n="KR4d0266_SBCK_091-5b"/>
楊子曰仕優則學豐其歉學優則仕散其積<lb/>
或問田不井曠百世王澤其不下究歟欲王澤之<lb/>
下究其必自井田始矣百世之主非其智不足以<lb/>
及之惟其勇不足以行之葢仁於奪一夫之有而<lb/>
不仁於均萬夫之無是以王澤不下究也楊子曰<lb/>
奪一夫之有以均萬夫之無可也萬夫未得其所<lb/>
無而一夫先訟其所有可乎或曰上均之下焉得<lb/>
而訟之曰下患無所訟乎秦之慘刻民不訟於秦<lb/>
而訟於漢新室之紛更民不訟於新室而訟於光<lb/>
武下患無所訟乎<lb/>
<pb n="KR4d0266_SBCK_091-6a"/>
楊子曰吕公未嘗献淮魚献淮魚者婦也文公未<lb/>
甞献錦献錦者亦婦也不献甚献也<lb/>
楊子曰君子不噐不以一能而盈諸身及其使人<lb/>
也噐之不以衆能而責諸人<lb/>
楊子曰子謂公冶長可妻也雖在縲紲之中非其<lb/>
罪也以其子妻之子謂南容邦有道不廢邦無道<lb/>
免於刑戮以其兄之子妻之以女女人而必曰貴<lb/>
冨也異矣<lb/>
楊子曰不遷怒直也不貳過明也<lb/>
楊子曰視其所以觀其所由不以名掩實察其所<lb/>
<pb n="KR4d0266_SBCK_091-6b"/>
安不以迹掩心<lb/>
楊子曰用之則行舎之則蔵用舎非聖賢之痛痒<lb/>
也人主觀聖賢之行蔵可以察其時邦有道則仕<lb/>
邦無道則隱非君子之欣戚也人主觀君子之隱<lb/>
顯可以知其身<lb/>
孔子曰古之學者為己楊子曰今之學者亦為己<lb/>
舎為學則無所不為己孔子曰今之學者為人楊<lb/>
子曰古之學者亦為人舎為學則無所不為人<lb/>
楊子曰君子見其所不欲見亦有不見其所不欲<lb/>
見孔子闞陽貨之亡是也君子敬其所不欲敬亦<lb/>
<pb n="KR4d0266_SBCK_091-7a"/>
有不敬其所不欲敬孟子不與王驩言是也為陽<lb/>
貨王驩者知怨其不見已而不怨其所以不見之<lb/>
由知怨其不與己言而不怨其不與己言之端惑<lb/>
矣<lb/>
楊子曰人之一身冬立者其足寒此則隂矣及足<lb/>
與足相摩則寒者温不曰陽乎然則隂陽果二物<lb/>
哉<lb/>
或問何謂精義入神楊子曰思精其冝則衆理通<lb/>
何謂窮神知化楊子曰理盡其通則萬變徹葢義<lb/>
者物之冝神者心之通化者事之變<lb/>
<pb n="KR4d0266_SBCK_091-7b"/>
楊子曰直於己之謂忠孚於物之謂信<lb/>
或問惻隱之心仁之端也何謂隱楊子曰惻言愛<lb/>
隱言痛也覺其痛之謂隱愛其痛之謂惻痛於彼<lb/>
惻於此而仁不可勝用矣<lb/>
　　　庸言三<lb/>
或問知變化之道何謂變化楊子曰榮變而枯末<lb/>
離而本不離鬒變而素色改而質不改此變也鷹<lb/>
化為鳩見鳩不見鷹草化為螢見螢不見草此化<lb/>
也變者跡之遷化者神之逝<lb/>
楊子曰中則正在其間正則中在其外<lb/>
<pb n="KR4d0266_SBCK_091-8a"/>
楊子曰國家之敗其敗者敗之歟抑亦興者敗之<lb/>
歟家有範人有表範完而表端罔或虧側矣唐太<lb/>
宗謂其子曰吾有濟世之㓛是以縦欲而人不議<lb/>
然則敗唐者髙宗也而非髙宗也<lb/>
楊子曰寂然不動感在其中矣感而遂通寂在其<lb/>
中矣<lb/>
楊子曰學以聚之無不受也問以辨之有不受也<lb/>
楊子曰天行健君子以自强不息地勢坤君子以<lb/>
厚德載物非賛天地也以天地責諸身也<lb/>
楊子曰割不正不食席不正不坐身而不正可乎<lb/>
<pb n="KR4d0266_SBCK_091-8b"/>
食不厭精膾不厭細學而不精可乎<lb/>
楊子曰建官以利民有害民而得官用人以立國<lb/>
有誤國而得用<lb/>
楊子曰天下之才動則生静則息<lb/>
楊子曰君子之於人以大善揜小惡不以大惡揜<lb/>
小善<lb/>
或問本朝諌臣之盛古未有也何如楊子曰非諌<lb/>
臣之盛也祖宗之聖也<lb/>
或問天地未開闢如之何楊子曰古猶今也天地<lb/>
既開闢如之何曰古猶今也<lb/>
<pb n="KR4d0266_SBCK_091-9a"/>
楊子曰君子之於小人有容而無敵或曰何也曰<lb/>
不為小人不勝小人不勝小人不敵小人敵小人<lb/>
而勝焉是勝一小人得一小人矣<lb/>
或問三代而下莫盛於西漢也本朝與西漢孰盛<lb/>
楊子曰西漢縣令勇於敢殺本朝人主勇於不敢<lb/>
殺<lb/>
或問熈豐元祜之議論固不能同也元祐諸儒其<lb/>
咎臨川王子也冝矣而諸儒之論又謂不井田不<lb/>
封建則不三代也何如楊子曰臨川王子之論曷<lb/>
嘗不曰三代哉<lb/>
<pb n="KR4d0266_SBCK_091-9b"/>
楊子曰君子不言己之所不能行不言人之所不<lb/>
可行<lb/>
或問世傳大程子中庸之書非大程子之為也吕<lb/>
子大臨之為也何如楊子曰無傷也魯君之宋呼<lb/>
於垤澤之門守者曰此非吾君也何其聲之似我<lb/>
君也無傷也<lb/>
楊子曰臧堅以齊侯遣閹人唁已為耻後世之士<lb/>
以閹人薦已而不為耻漢文納爰益之諫以宦者<lb/>
參乗為耻後世之主以宦者參國而不為耻<lb/>
楊子曰子路問死子曰未知生焉知死以其所不<lb/>
<pb n="KR4d0266_SBCK_091-10a"/>
必知害其所必知仲尼不為也子路問事鬼神曰<lb/>
未能事人焉能事鬼以其所無用害其所有用仲<lb/>
尼不為也<lb/>
或問伊川程子之學大抵以先王而責後王以聖<lb/>
人而責學者膚寸不恕也無乃已甚乎楊子曰奚<lb/>
其甚以先王而責後王是致後王於先王也以聖<lb/>
人而責學者是納學者於聖人也奚其甚<lb/>
楊子曰光輝者日月之散也月月者光輝之聚也<lb/>
散故其暉無不充聚故其象有可指<lb/>
楊子曰子夏䘮其子而䘮其明及曽子數以三罪<lb/>
<pb n="KR4d0266_SBCK_091-10b"/>
則愴然之哀一變而為<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然之懼何也道長則情<lb/>
消懼生則哀亡惜也子夏見曽子之晩也使早見<lb/>
曽子則尚不䘮其明也雖然䘮其明尚不䘮其心<lb/>
也<lb/>
楊子曰人之為善百善而不足人之為不善一不<lb/>
善而足<lb/>
或問君子事上如之何楊子曰重不及傲敬不及<lb/>
讇<lb/>
楊子曰旦将飲者夢必渥旦将跌者夢必愕今皇<lb/>
皇焉汲汲焉得則懌否則戚奚為哉<lb/>
<pb n="KR4d0266_SBCK_091-11a"/>
　　　庸言四<lb/>
或問紂之悪不如是之甚也子貢之言無乃已恕<lb/>
歟楊子曰紂不可恕也亦可恕也周師之入自焚<lb/>
而死前有亡國之罪後有死國之節嗟夫後而已<lb/>
矣猶紂也前而已矣紂也乎<lb/>
或問三代而下謀國而萬全者其惟子房乎楊子<lb/>
曰子房䇿之子房用之奚而不萬全哉使他人用<lb/>
之鴻門之見䇿之安乎栈道之絶䇿之通乎<lb/>
楊子曰聖人之作易不中而吉寕以吉徇中不正<lb/>
<pb n="KR4d0266_SBCK_091-11b"/>
而利寕以利徇正<lb/>
孔子曰如有周公之才之美使驕且吝其餘不足<lb/>
觀也已楊子曰學者無周公之所有而有周公之<lb/>
所無吾何以觀之哉<lb/>
或問程子謂仁者覺也覺何以為仁楊子曰覺則<lb/>
愛心生不覺則愛心息覺一身之痛痒者愛及乎<lb/>
一身故孝子髮不毁覺萬民之痛痒者愛及乎万<lb/>
民故文王視民如傷覺萬物之痛痒者愛及乎萬<lb/>
物故君子逺庖厨<lb/>
或問孟子謂惻隱仁之端韓子謂博愛之謂仁程<lb/>
<pb n="KR4d0266_SBCK_091-12a"/>
子謂仁者覺也三子之言仁異乎楊子曰何異焉<lb/>
愛者惻之應隱者覺之感或曰雖然韓子之言其<lb/>
亦未優乎曰樊遲問仁子曰愛人愛何違於仁子<lb/>
貢問博施子曰必也聖乎博何違於愛然則博愛<lb/>
之與兼愛異乎曰異博無私兼無别<lb/>
或問朝死而夕忘者聖人之罪人固也不勝䘮乃<lb/>
比於不慈不孝何也楊子曰不肖者不及故進之<lb/>
賢者過故退之<lb/>
或問鯉也死夫子不慟鯉而慟囬囬也死顔路不<lb/>
為之慟而夫子為之慟何也楊子曰哭子而不慟<lb/>
<pb n="KR4d0266_SBCK_091-12b"/>
禮也哭門人而慟道也嚴哉禮乎重哉道乎<lb/>
楊子曰置虗噐於水中未充則鳴既充則黙㗲㗲<lb/>
以為知道囂囂以為知德充乎哉<lb/>
楊子曰喜怒哀樂未發謂之中即天命之謂性也<lb/>
發而皆中節謂之和即率性之謂道脩道之謂教<lb/>
也或曰未發無不中既發有不和性有兩乎曰否<lb/>
粹於天理者性也駮以人欲者非性也情也喜怒<lb/>
哀樂自天理出發無不和也自人欲出發始有不<lb/>
和矣然則約情以㱕性遏人以復天發而和以不<lb/>
離於未發之中奚若而可曰戒不覩懼不聞<lb/>
<pb n="KR4d0266_SBCK_091-13a"/>
或問天下國家可均也爵祿可辞也白刄可蹈也<lb/>
中庸不可能也然則何者為中庸乎楊子曰執是<lb/>
以為中庸非也外是以為中庸亦非也然則何如<lb/>
斯可謂之中庸矣曰天下國家可均也時乎可均<lb/>
時乎不必均爵祿可辞也時乎必辞時乎不必辞<lb/>
白刅可蹈也時乎必蹈時乎不必蹈君子處事以<lb/>
時對時以道擇道以心<lb/>
或問易曰其道甚大百物不廢何謂也楊子曰幽<lb/>
而太極乾坤六子之妙用顯而君臣父子萬事之<lb/>
大法不曰其道甚大乎動則取諸豶牿鴻<graphic n="KR2620" url="https://raw.githubusercontent.com/kanripo/KR-Gaiji/master/images/KR2620.png" mimeType="image/png"/>植則<lb/>
<pb n="KR4d0266_SBCK_091-13b"/>
取諸瓜𣏌茅莧噐則取諸缾鼎簋缶軆則取諸脢<lb/>
腓趾尾不曰百物不廢乎惟大無不受者細無或<lb/>
廢<lb/>
或問五行之序楊子曰水火物之初木金物之成<lb/>
土物之定氣一變而有象故曰初象一凝而有質<lb/>
故曰成質一成而有宅故曰定<lb/>
楊子曰冬日之火夏日之水未施親於民而民親<lb/>
君子之德亦然<lb/>
或問韓信之平趙魏下燕齊何其才也然仕楚而<lb/>
踦圗漢而烹何其不才也楊子曰非信之有才有<lb/>
<pb n="KR4d0266_SBCK_091-14a"/>
不才也天将舉天下而一之漢信得而不才乎天<lb/>
方廢楚信則仕楚天方興漢信則廢漢信得而才<lb/>
乎<lb/>
或曰子諍父臣諍君分殊而已矣愛無殊也然子<lb/>
無誅而臣有誅是故桀之龍逢紂之比干孝宣之<lb/>
葢寛饒光武之韓歆明皇之周子諒桀紂為之冝<lb/>
也孝宣光武明皇宜乎哉楊子曰皆冝也前二君<lb/>
之誅諌之戒也後三君之誅不諫之勸也或曰諌<lb/>
者戒不諫者勸其究若之何曰亡焉而止矣桀紂<lb/>
明皇則亡孝宣光武曷嘗亡哉曰夫亡者身至焉<lb/>
<pb n="KR4d0266_SBCK_091-14b"/>
國次焉<lb/>
　　　庸言五<lb/>
或問君子上達小人下達何謂也楊子曰顔不孔<lb/>
不止紂不桀不止<lb/>
或問孔子論商之三仁孟子論夷恵尹之三聖學<lb/>
者冝何師楊子曰師三仁者一之後師三聖者二<lb/>
之前<lb/>
楊子曰天命之謂性父母全而生之也率性之謂<lb/>
道子全而㱕之也<lb/>
楊子曰非禮勿視非禮勿聽閑其入也非禮勿言<lb/>
<pb n="KR4d0266_SBCK_091-15a"/>
非禮勿動閑其出也<lb/>
或問非知之艱行之惟艱傅說之言也不致其知<lb/>
不力其行小程子之言也由前之説珍乎行由後<lb/>
之説珍乎知學者将疇従<lb/>
楊子曰知譬則目也行譬則趾也目焉而已矣離<lb/>
婁而躄也可乎趾焉而已矣師冕而馳也可乎人<lb/>
乎人目趾具而已矣<lb/>
或問荀彧魏從而漢殉孰忠乎楊子曰漢魏均忠<lb/>
也一則以心一則以身<lb/>
或問曷謂中曷謂庸楊子曰中者群心之根株庸<lb/>
<pb n="KR4d0266_SBCK_091-15b"/>
者衆口之穀粟<lb/>
或問行夏之時程子言之白矣敢問乗商之輅服<lb/>
周之冕樂則韶舞如之何楊子曰商輅周冕尚倹<lb/>
也樂則韶舞尚遜也<lb/>
或問漢文之短䘮其薄矣乎楊子曰薄非漢文始<lb/>
也昔滕世子爲三年之䘮而父兄百官皆曰吾宗<lb/>
國魯先君莫之行吾先君亦莫之行然則短䘮之<lb/>
薄其起於周之衰乎<lb/>
楊子曰易曰有天地然後有萬物有萬物然後有<lb/>
男女有男女然後有夫婦有夫婦然後有父子有<lb/>
<pb n="KR4d0266_SBCK_091-16a"/>
父子然後有君臣有君臣然後有上下有上下然<lb/>
後禮義有所措夫惟有是物也然後是道有所措<lb/>
也彼異端者必欲舉天下之有而冺之於無然後<lb/>
謂之道物亡道存道則存矣何地措道哉<lb/>
或問韓公徹簾之舉冨公咎焉何如楊子曰此冨<lb/>
公未察也韓之請后之從韓能逆知之乎機之未<lb/>
至不可知機之既至不可留然則先事未有以白<lb/>
冨公臨事不可以待冨公故曰此冨公未察也<lb/>
或問衛多君子晉多卿材晋大國也衛蕞爾國亦<lb/>
何為多賢也後世以天下之大歎人材之乏又何<lb/>
<pb n="KR4d0266_SBCK_091-16b"/>
歟楊子曰古者求人之一能後世求人之無不能<lb/>
求其一能是以多能求其無不能是以有不能<lb/>
或問何謂學楊子曰學之為言效也以己之不知<lb/>
效彼之知以己之不能傚彼之能學云學云誦數<lb/>
云乎哉辞命云乎哉<lb/>
楊子曰獲禽我所欲也詭而獲則可欲而不可欲<lb/>
不獲禽非我所欲也範而不獲則不可欲而可欲<lb/>
故曰可欲之謂善貧者未甞不言冨冨者未甞言<lb/>
冨故曰有諸已之謂信瓶之罄矣維罍之耻不充<lb/>
故也瑟彼玉瓉黄流在中實故也故曰充實之謂<lb/>
<pb n="KR4d0266_SBCK_091-17a"/>
美山川之輝于外也百里珠玉在内不盈握耳故<lb/>
曰充實而有光輝之謂大山一山也而朝暮晦明<lb/>
萬變也刻木而為山一山而已矣故曰大而化之<lb/>
之謂聖歴家之言天數徃者合知來者差故曰聖<lb/>
而不可知之之謂神<lb/>
楊子曰易曰上下無常非為邪也非為下者言也<lb/>
進退無常非離羣也非為進者言也<lb/>
楊子曰乾之九三居上位而不驕葢以進德脩業<lb/>
為樂也樂乎内者輕乎外在下位而不憂葢以德<lb/>
之未進業之未脩為憂也憂其大者忘其細<lb/>
<pb n="KR4d0266_SBCK_091-17b"/>
楊子曰仁與義吾之左右手也不可以獨有亦不<lb/>
可以獨無仁言覺義言冝也覺其冝則行覺其不<lb/>
冝則止故仁者右義者左<lb/>
或問近世之健吏某子吏也以健聞某子儒也亦<lb/>
以健聞二者同乎異乎楊子曰異何謂也曰吏以<lb/>
戎索治周索儒以戎索為周索<lb/>
　　　嘉定元傌春三月男　長孺　編定<lb/>
　　　端平元年夏五月門人羅　茂良　校正<lb/>
誠齋集巻第九十一終<lb/>
</p>
<p>
</p>
  </div>
</body>
</text>
</TEI>
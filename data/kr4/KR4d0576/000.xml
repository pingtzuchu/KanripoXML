<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>清閟閣集</head>
    <p>
<pb n="KR4d0576_WYG_000-1a"/>
欽定四庫全書　　　　　集部五<lb/>
　清閟閣集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案清閟閣集十二巻元倪瓉撰瓉字<lb/>
　　　　元鎮號雲林<hi>案梁清逺雕邱雜録曰倪雲林字元鎮而華亭夏正長寅贈陳</hi>
　　　　<hi>進之序稱為太守不知其何據謹附識于此</hi>無錫人畫居逸品詩<lb/>
　　　　文不屑屑苦吟而神思散朗意格自髙不可<lb/>
　　　　限以繩墨明天順間宜興蹇朝陽有刻本至<lb/>
<pb n="KR4d0576_WYG_000-1b"/>
　　　　萬厯中其八世孫珵等復為彚刋凡十五巻<lb/>
　　　　歲久漫漶惟毛溍所刋十元人集本行世<lb/>
　　　國朝康熙癸巳上海曹培亷重為編定校勘付<lb/>
　　　　梓多所増補考朱存理樓居雜著有題林雲<lb/>
　　　　子詩後一篇稱素愛其詩每見一篇一詠輒<lb/>
　　　　收録之近得蹇氏新刻本㕘校其所遺者存<lb/>
　　　　而萃集成帙多呉遊之作計得諸體詩及雜<lb/>
　　　　文共若干篇為外集一巻則蹇刻原非足本<lb/>
<pb n="KR4d0576_WYG_000-2a"/>
　　　　故培亷更為蒐輯也凡詩八巻襍文二巻外<lb/>
　　　　紀二巻上巻列遺事傳銘並贈答弔輓之作<lb/>
　　　　下卷専載諸家品題詩畫語毛晉嘗刋雲林<lb/>
　　　　遺事于集外别行培亷裒為一編瓉之始末<lb/>
　　　　備列無遺矣世又有别本文集二巻末有崇<lb/>
　　　　禎戊寅紀同人跋曰雲林詩集毛子晉家有<lb/>
　　　　刋本此文集二巻自滄江劉氏鈔得之葢裒<lb/>
　　　　輯墨集而成非原本也後見刻本較此本増<lb/>
<pb n="KR4d0576_WYG_000-2b"/>
　　　　多數篇分為四巻序次亦稍不同然文中荆<lb/>
　　　　溪圗序一首據宜興縣志載入者核之即題<lb/>
　　　　陳惟允畫荆溪圖之節本前後複見畧不一<lb/>
　　　　檢則冗雜無緒可知不及此本之清整也云<lb/>
　　　　云其考正頗核今考集中所載如題天香深<lb/>
　　　　處巻後題紫華周公碑傳行狀後題師子林<lb/>
　　　　圖重覽紫華周公碑傳題周遜學府君遺翰<lb/>
　　　　後鶴林周元初像賛篇六等皆詞意猥鄙决<lb/>
<pb n="KR4d0576_WYG_000-3a"/>
　　　　非瓉筆盖自偽本墨迹抄撮竄入同人未及<lb/>
　　　　辨正培㢘此本亦尚在集中以流傳既久姑<lb/>
　　　　仍刋本存之而附著其可疑如右乾隆四十<lb/>
　　　　六年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0576_WYG_000-4a"/>
原序<lb/>
東吳當元季割據之時智者獻其謀勇者効其力學者<lb/>
售其能惟恐其或後而有甘抱清貞絶俗之態卒閟其<lb/>
用全其身而不失其所守者非篤於自信不能也錫山<lb/>
倪雲林先生是焉先生諱瓚字元鎮雲林其自號也家<lb/>
故饒於貲至先生始輕財好學嘗築清閟閣蓄古書畫<lb/>
於中人罕跡其所愛寫溪山竹石攻詞翰皆極古意性<lb/>
甚狷介好潔絶類海岳翁然尤善自晦匿有若愚騃無<lb/>
<pb n="KR4d0576_WYG_000-4b"/>
似盡棄其所蓄如敝屣然卒之扁舟獨坐焚香弄翰以<lb/>
與漁夫野叟混跡於五湖三泖間又類天隨子既而昭<lb/>
代御宇遂使六合一統底今且百年矣彼之倖功譽於<lb/>
一時者飇馳電迅泯無聲迹之可尋而獨先生詩畫流<lb/>
落於人世雖片紙不啻拱璧耽玩之際猶覺清風灑然<lb/>
使人為之興起噫謂非篤於自信者能然乎先生之詩<lb/>
僅嘗見於題詠近得常之荆溪蹇君朝陽彚梓五七言<lb/>
古律絶句總若干巻走書京師俾予評之以傳予謂其<lb/>
<pb n="KR4d0576_WYG_000-5a"/>
清新典雅迥無一㸃塵俗氣固已類其為人然置之陶<lb/>
韋岑劉間又孰古而孰今也邪大羮𤣥酒不和而自醇<lb/>
朱絃疏越一唱而三嘆有遺音者矣朝陽讀書好義髙<lb/>
先生之誼而重其才寶愛是集欲傳之無窮真可謂深<lb/>
知夫詩而樂揚人之善者歟不然則是編也其不至於<lb/>
湮沒無聞者幾希故不辭而為之序天順四年歳舍庚<lb/>
辰菊月既望翰林院侍讀學士奉直大夫直文華殿<lb/>
雲間錢溥書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>茅簷集卷五</head> <lb/>
    <p>
<pb n="KR4e0243_WYG_005-1a"/>
欽定四庫全書<lb/>
　茅簷集卷五<lb/>
　　　　　　　　　　　　明　魏學洢　撰<lb/>
　雜著<hi>二</hi>
　　曹允大稿序<lb/>
我意中有人焉眉目軒朗意氣豪上一往之致疑將絶<lb/>
塵横奔而出而其人方沉深好易與物委蛇有用世之<lb/>
思焉斯何人哉吾黨不再思必躍然鼓掌謂曹允大其<lb/>
<pb n="KR4e0243_WYG_005-1b"/>
人也夫魚腸之劍三千化而為虎干將莫邪化而為龍<lb/>
奇怪洵不可逆揣然埋地四丈餘光焰干天石圅既發<lb/>
是夕反隱此其故何也將無藏逾下者光逾上與易三<lb/>
百八十四爻大氐藏之意居多而允大湛志於兹多抉<lb/>
昔賢所未竟其發舒于文心𤣥舌快取人格格㗋間數<lb/>
十年者一朝吐出雖古人飲酒數升恐明亮不能過也<lb/>
然奇氣凌厲一世精悍之色仍自灼爍楮墨間故我嘗<lb/>
戲語允大子自好易耳欲使子擁皋比集年少日微言<lb/>
<pb n="KR4e0243_WYG_005-2a"/>
終其身必不肯也欲使子挾數册治篾篐桶且賣醬於<lb/>
市尤必不能子若為張丞相弟子必願入後堂飲食簪<lb/>
珥雜繞筦絃鏗鏘為樂而必不願與彭司空同見便坐<lb/>
講論卦義日宴賜食以一巵酒相對然則不可一世之<lb/>
槩究將終不可藏而微於楮墨間露奇此亦未發之石<lb/>
圅也全稿乆畱余篋兹稍歸一二以公之四方四方有<lb/>
人勿徒以南昌土拭之<lb/>
　　錢彦林香樹林文序<lb/>
<pb n="KR4e0243_WYG_005-2b"/>
辦天下之務存乎大力爾矣識逾學逾亮量逾學逾廓<lb/>
獨氣力之猛鷙孱弱壹如色身强怯不可以學而爭昔<lb/>
殷浩宛然謝安石也遇桓宣武則一挫不復振非氣力<lb/>
實出桓下哉新亭之㑹或至倒手板而安石從容諧笑<lb/>
目如無人豈非氣力實在桓上耶新亭可以折一人則<lb/>
淝水可以折百萬折一人如藺夫子折百萬如寇平仲<lb/>
譬之文字然局勢與筆法雖殊氣力則一而已力苟不<lb/>
逮則雖以王逸少瞻言百里之識而陳力就列訖自宕<lb/>
<pb n="KR4e0243_WYG_005-3a"/>
功名之外故嘗槩論江左有絶世之力而衡出之者桓<lb/>
宣武也王大將軍其伍也有絶世之力而恬運之者謝<lb/>
安石也王茂𢎞其伍也識髙天下而力不足以達託諸<lb/>
簡淡者王逸少也劉尹其伍也力不克為當世雄而好<lb/>
競焉以困則殷揚州也庾元䂓其伍也案伍索之逺遡<lb/>
隱桓近暨昭代以問學之到通經濟者十亡二三馮氣<lb/>
力之優成功名者十率八九才之不可彊葢若此人苦<lb/>
不自知妄生夢想然時有柰何之歎私察儕偶亦鮮其<lb/>
<pb n="KR4e0243_WYG_005-3b"/>
人淺而索之文章一道亦復孱弱多猛鷙寡也嗟乎大<lb/>
力固若是艱與道塲巾馭乘右軍派也數語我曰錢彦<lb/>
林盡掃後錞之習使人快心第在以恬持之葢庶幾哉<lb/>
猛鷙之儔也而墨瀋微墮亦動思辟易千人操觚家咸<lb/>
慴之夫今人隔昔人逺矣然各有伍伍分之後貉粤萬<lb/>
里往返未定徑徑堪危我尚無以定我之所之也其能<lb/>
定當世士哉若問肄業所及則讀香樹林文者彷彿見<lb/>
昔雄走馬舞槊時吾蚤有以服其勇矣<lb/>
<pb n="KR4e0243_WYG_005-4a"/>
　　易曦矦居業序<lb/>
余偶入禾城寓古刹燈且舉矣聞旁舎有南音僧以楚<lb/>
人告須臾笑聲譁入門若將有故人夜訪焉亟相逆恍<lb/>
然若素所暱者而姓字格格不能吐叩之則黃岡易曦<lb/>
矦也嘻三年前曹楨父曾寄語曦矦之為人而晤羲矦<lb/>
反在楨父前不大異邪一時踊躍不快遇新知而快遇<lb/>
舊交徐縱談文章風氣曦矦夷然薄輕巧之習謂尺水<lb/>
興波易萬里無波難余心領之夫曦矦文汪潏滔湯固<lb/>
<pb n="KR4e0243_WYG_005-4b"/>
夙信其能萬里也而習聞楚之風剽以悍或將有千里<lb/>
江陵之勢發其藏則率皆湛深凝毅獨以逆而奇夫文<lb/>
賤順貴逆非徒數行内入一二側調之為逆也又非徒<lb/>
尺幅中首尾掉撥能蜿蜒夭矯之為逆也心洶洶欲奔<lb/>
諸筆筆洶洶欲奔諸紙巨力者逆挽而進兩息交屏萬<lb/>
響都寂當此之時心徑寸爾窅然入萬丈之底逆而勝<lb/>
如百神之遇神禹畱徙惟命或不及勝而决以出則沸<lb/>
然成盪天之湍不過洶洶時一加鼔鑄爾而文之奇乃<lb/>
<pb n="KR4e0243_WYG_005-5a"/>
百倍豪傑所以重忍力也且不見玉局之賦<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦堆者<lb/>
乎勃乎萬騎之西來忽孤城之當道夫洶洶傾注時方<lb/>
將驕騁以往而忽焉遇巨力之控制是亦文心之<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦<lb/>
堆也雖然江陵順流之奇尚未得一縱觀焉奚<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦之<lb/>
知請舉狎見者為曦矦徵頃赴禾城從武水掛帆而西<lb/>
也舟子踞船尾嘯呼余卧船底閒想之風一也何櫂遲<lb/>
而帆疾葢風行空中舟頗不相及髙為之帆以逆之風<lb/>
怒而舟遂駛人見其駛也以為帆之乘勝而長驅不知<lb/>
<pb n="KR4e0243_WYG_005-5b"/>
乃風之辟易而疾走也處極順之勢究竟得力于些微<lb/>
之逆者葢如此余不諳江道焉知千里之奔流非亦抑<lb/>
鬱後之得志也哉嗟嗟尺水之才誰堪語此其幸為我<lb/>
質楨父海内同調貴相知心奚必盡須頰而識之雖謂<lb/>
見曦矦即見楨父可也且曦矦示我以遊艸而使我幷<lb/>
居業則雖謂余與曦矦輩日相集而䇿脩辭之業亦可<lb/>
矣<lb/>
　　易有功稿序<lb/>
<pb n="KR4e0243_WYG_005-6a"/>
有功頃從鹽官來亦曾觀海潮乎潮之來也奔者如馬<lb/>
立者如山沸者如百萬之驕兵圾圾乎孤城之若塊也<lb/>
而及其去也咄嗟之間坐見滄海無寸水水之靈怪葢<lb/>
若此嗟乎文章亦然天下之字散布于胷中而能者撮<lb/>
之為句天下之句散布于胷中而能者㑹之為理天下<lb/>
之理散布于胷中而能者挾其飛行之氣以出入于楮<lb/>
與墨之間汨汨乎其來也洶洶乎其壯也漰漰乎其不<lb/>
可禦也漭漭乎不知幾千萬里也從而想見蛟龍焉從<lb/>
<pb n="KR4e0243_WYG_005-6b"/>
而想見吞舟之鱗焉從而想見金銀宫闕焉從而想見<lb/>
隋之珠和之璧珍奇寶藏灼爍騰光怪者焉自行自止<lb/>
自來自去宛然豪傑踞將相之位舒巻惟意而作者莫<lb/>
測其所以然一日氣窒識如故法如故辭藻如故而筆<lb/>
墨艱澁蹜蹜不得展縱有精思存焉亦且如尋丈之魚<lb/>
偃蹇橫躓于乾砂涸礫中騰躍無策此則智勇俱困之<lb/>
秋也而作者亦莫測其所以然殆實有鬼神使之能者<lb/>
寤厥所繇夫迺為專氣之守罔頽放于無事之晷罔消<lb/>
<pb n="KR4e0243_WYG_005-7a"/>
散于得意之㑹逌逌焉聽吾息之疾徐而偕之寢處昌<lb/>
谷云一泓海水杯中瀉青蓮云黃河落天走東海萬里<lb/>
瀉入胷懷間奇景躍出蕩于目而沸于指終屹弗動然<lb/>
後真氣來往不至飄忽而難期聖人出東海不揚波此<lb/>
則退藏于密者之使鬼神也曩余弁曦矦稿微逗私指<lb/>
語焉不詳讀有功文惝如望洋焉竊驚怖其言之無極<lb/>
也于其行也申以叩之<lb/>
　　錢仲芳晩香堂稿序<lb/>
<pb n="KR4e0243_WYG_005-7b"/>
我今日而始得一畏友曰錢仲芳仲芳余髫時侣也筆<lb/>
壘角逐文心日奇然心腕狎熟兩相視為吳下蒙頃從<lb/>
天雄歸談宼平仲韓稚圭兩公往事沸然志經世焉已<lb/>
出其晩香堂新搆精奇偉碩鉅響驚人然我蚤億其能<lb/>
驚人勿驚也徐語及身心性命蘄盡泊衆嗜以决鋭於<lb/>
其所欲往使我憤涕欲雪愧汗如雨十年來頑同石獅<lb/>
此夕頓覺疼熱嗟乎士生當世而傲焉自命千古之文<lb/>
人特懦耳非傲也士所應為止此哉唐宜之近簡余云<lb/>
<pb n="KR4e0243_WYG_005-8a"/>
文章之妙是兄能事餘事世間自寶重此事要不過數<lb/>
十年文彩耳學道之緣則又不在此今仲芳慧習偶寄<lb/>
文字中因從墨光見奇假令辦萊公之鐵骨與魏公之<lb/>
鐵膽而挾之以經營四方暇問此驚人之響也邪又不<lb/>
然掀揭影事隨緣巻舒且向殘書剰本中循一字半字<lb/>
以入忽一日相視微笑徐取所謂晩香堂稿者碎而煨<lb/>
山家之芋魁紙盡火傳小熖青紫我亦取我之茅簷稿<lb/>
續焉爾時豈有戀乎嘻此百年前嚼木語也微仲芳我<lb/>
<pb n="KR4e0243_WYG_005-8b"/>
誰與味此<lb/>
　　夏侣龎静影齋艸序<lb/>
侣龎有冷癖非興至不浪墮一墨瀋大類五日一水十<lb/>
日一石者㑹興盡隨復棄去散亂几上下或存首失尾<lb/>
或存尾失首任蝸涎旋其間予毎見輒拾焉篇什殊不<lb/>
可數數得也而吾黨問文心誰慧不得不以此事推侣<lb/>
龎吾嘗論文猶影也物各一形而更得光明旁映之則<lb/>
分身現而變態生題無定相貎之以文人之慧心則奇<lb/>
<pb n="KR4e0243_WYG_005-9a"/>
幻出焉且觀日昱乎晝月昱乎夜燈光昱乎書夜隨物<lb/>
形一俯一仰影有不偕之往者乎然而影之脩短纎鉅<lb/>
恍惚變換未始一一與形肖也然而形之變則以此盡<lb/>
東坡汎潁詩云忽然動鱗甲亂我須與眉散為百東坡<lb/>
頃刻復在兹形一也水則幻作多影焉漢髙帝入咸陽<lb/>
獲方鏡人直來視之影輒倒現形一也鏡則幻作倒影<lb/>
焉天下之物孰有幻于影者哉是故善畫者亦往往不<lb/>
貎形貎影形似者洵不敵寫影之盡變也侣龎想有别<lb/>
<pb n="KR4e0243_WYG_005-9b"/>
徑筆有别調倐訇訇隱隱挾萬騎奔突倐飄飄在孤雲<lb/>
深塢間倐幽艶如花前麗人忽忽多恨倐又如老衲一<lb/>
瓢一麈道心𤣥澹隨境所入以侶龎之巧心映之以侶<lb/>
龎之巧手畫焉無往而不奇竊笑彼還筆還墨者不憖<lb/>
一出靈巧殆回顧見影而驚以為木魅者也唉彼惡知<lb/>
文人有慧業乎<lb/>
　　曹允大臨塲義序<lb/>
允大歸自杭以臨塲義屬余序魏子曰允大之售以文<lb/>
<pb n="KR4e0243_WYG_005-10a"/>
也文不若允大弗售也然則天下偕允大而售者盡允<lb/>
大也我不信也允大之售尤以其臨塲之文也文不若<lb/>
允大臨塲之文弗售也然則戊午之允大逈不逮辛酉<lb/>
之允大也允大亦不信也隨矦照乘也乆矣時至乃鬻<lb/>
喃喃焉先衆喙以佞人將無固與杜甫云文章一小技<lb/>
于道未為尊夫豪傑之士目營九州衡門下苦無以自<lb/>
寄其卓犖之槩于是姑就肄業所及神而明之冀以熟<lb/>
運其智慧而緣與習㴱不覺羈鞿于其中罷精神送時<lb/>
<pb n="KR4e0243_WYG_005-10b"/>
日未嘗不恨江郎之筆不如陶家之甕也以允大英姿<lb/>
勃發蚤當雷呴電擊灼爍宇宙間而浪費其力于翰墨<lb/>
塲者越十年是役也亦唯疾去焉之為娛其徒以此轢<lb/>
天下士哉雖然允大售士自此且大譟矣有怖其橫行<lb/>
于文者有闚其苦心于文者怖焉者曰歕山欱野犇突<lb/>
非常闚焉者曰鼓行金止部伍故在于是牢騷者出而<lb/>
嘆曰允大故竒于文者也闈中好平故臨塲稍夷或從<lb/>
而反之則又曰是不然允大故奇于文者也闈中好奇<lb/>
<pb n="KR4e0243_WYG_005-11a"/>
故臨塲益奇我恐允大無鬼谷之術未必用捭闔干之<lb/>
乎間而事後占望者且人人自以為文中之許負也<lb/>
　　叔旡咎稿序<lb/>
子瞻好諧謔此子瞻一病也乃自詡嬉笑怒罵可錄而<lb/>
誦而末世纎士爭趨之彼所謂屈注天潢倒連滄海者<lb/>
杳不可復得而牙頰之慧乃特熾大抵亡慮皆尖巧偪<lb/>
仄矣小慧飛迸頥亦時一解焉然譬如米顛奇石嵌空<lb/>
玲瓏不過袖中玩也東海之濱泰丘萬仞秦皇帝懸車<lb/>
<pb n="KR4e0243_WYG_005-11b"/>
束馬崎嶇㬥風雨中而跛牧羊于其上豈不更奇壯耶<lb/>
且士之大其識也慧想欲茁寶而懷之當使如指李之<lb/>
叟在母腹七十餘年凡世目之所驚怖與胸所浡浡焉<lb/>
欲跳㗋舌之外者疾睨之若無睹也夫以絶世之解尚<lb/>
將以深深之息柔之曾屑鬬牙頰之智哉雖然我將彊<lb/>
使尖巧偪仄者舎其習而遊于寛彼實不能葢鍼之鋭<lb/>
鋭也刺指指殷借刃焉斫防風氏之脛則廢然走耳夫<lb/>
士也似性實格之及周觀天下何天下號工文者半若<lb/>
<pb n="KR4e0243_WYG_005-12a"/>
儔也則又似有風㑹焉元夫子曰今之作者煩雜過多<lb/>
歌兒舞女且相喜愛今天下實類此矣當吾世而有人<lb/>
焉偉其幹鼔其氣昌揚其詞以力追盛明愽大之風而<lb/>
又不為頑砂莽磧詒嵌空玲瓏者口實是之謂大觀其<lb/>
在吾叔乎其在吾叔乎<lb/>
　　蔣去華稿序<lb/>
往予客蓮墅也同業者為蔣若滋去華兄弟及當湖周<lb/>
石僧石僧好劌刻日暮舉燭光煜煜短紙上髙吟甚苦<lb/>
<pb n="KR4e0243_WYG_005-12b"/>
若滋擁膝枯坐時彦所䰻獵滿槖者悉屏去須字字如<lb/>
牟尼珠故其索之也亦艱予謂去華曰文章快境要當<lb/>
令盪胷生層雲耳何戛戛自困為每拈題竟輒相攜遊<lb/>
舎後之圃少選予索筆墨甚急去華方尚羊薔薇架間<lb/>
弗顧也呼之迫則揮袂疾書峰峰相接波波相續㴱合<lb/>
宋人雨翻榆莢風轉栁花之句退而議者未嘗不心慴<lb/>
以為此犀利才也比幽情别駐則永日畱花間者容有<lb/>
之以故一時目去華有懶癖而予特以筆墨狼藉為二<lb/>
<pb n="KR4e0243_WYG_005-13a"/>
三子所誚邇來予稍覺寤不復擲日月于句字間舊學<lb/>
漸墮私自笑子敬尚懶懶于子敬者更何如矣及問同<lb/>
社爭奇近誰雄長則唯有最懶之去華為獨酣噫嘻吾<lb/>
葢蚤知之謝康樂如初日芙蕖此固以天勝者而鬬捷<lb/>
反後顔步兵特自眈池塘夢耳彼才庸可量哉獨念意<lb/>
識之轉疑進疑退一似各有候焉而弗可以彊為我勤<lb/>
子怠我怠子勤尚未知兩家之説誰短長也請寄問髙<lb/>
吟與枯坐者<lb/>
<pb n="KR4e0243_WYG_005-13b"/>
　　錢爾斐冰雪文序<lb/>
憶爾斐髪初燥也英毅特甚不數年歸禪悦神采泠然<lb/>
私怪虎子勢忽焉安往昨歲作浙忠詠詠兩浙遜國諸<lb/>
臣又和仲芳短歌十章弔殉遼將士忼慨悲壯冷鬚眉<lb/>
忽然怒張吾讀之喜而不寐邇又見其擬陳政事萬餘<lb/>
言有痛哭無太息精力磅礴非若賈長沙前鋭而末稍<lb/>
漫每客造余余輒挽其裾而朗誦焉日三四周覺黄河<lb/>
萬里汨汨奔吾㗋舌間也隨詒書云天下豪傑無多人<lb/>
<pb n="KR4e0243_WYG_005-14a"/>
一二翹然露鍔者不轉盼便以重擔加其項耳爾斐勉<lb/>
乎哉廼者偶索得小題秇一編自題曰氷雪文竟有似<lb/>
東野避俗自攜者夫昌黎奇東野善鳴而眉山深憎之<lb/>
憎其寒也爾斐惡乎寒縱曰離奇夭矯不合世蹊俗見<lb/>
之當大驚俗則避爾斐耳爾斐誰避哉爾斐不可以無<lb/>
説而處此也請為子實之古豪傑大有為于天下者未<lb/>
有不得力于髙寒者也豪傑玅用在智而古人之以四<lb/>
德匹四時也智獨居冬冬之候氷剛雪皜萬物固藏而<lb/>
<pb n="KR4e0243_WYG_005-14b"/>
作易者獨以此為天地用智之時可見聰穎才辨爛若<lb/>
春葩而不復存氷雪凝凍之意者皆智薄之徵也且天<lb/>
下莫奇于用智而冬之德偏言貞又可見不奇不足以<lb/>
言智不正不可以用奇而苟負正性其人<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>未有不具<lb/>
寒骨者也古大豪傑雖身居將相噴焰燎原而凛然之<lb/>
色常使妖穠俗艶不得侵豈非萬壑堅氷千巖積雪固<lb/>
自有晶瑩朗徹于焦腑之間者哉論至此則所謂冰雪<lb/>
文者覺剡剡然寒光射人矣<lb/>
<pb n="KR4e0243_WYG_005-15a"/>
　　陳似木白雲軒文序<lb/>
似木僅十七耳而有大成之風每與我言未嘗不祗畏<lb/>
焉論賦毅然戴楚蜀蹂齊梁論文毅然輊秦漢軒歐蘇<lb/>
論道術毅然帝鄒魯夷老釋宗程朱孽陸王下上千載<lb/>
進退萬家守繩者必崇諧俗者必黜至夫李氏邪説袁<lb/>
氏綺語纎士之所狂騁湎溺于其中者直洪水猛獸距<lb/>
之其為經義也昂昂若千里之駒堂堂若大將之師視<lb/>
纎士之妍容巧舌直賤優也才與識若此奚患不千古<lb/>
<pb n="KR4e0243_WYG_005-15b"/>
而標格過峻意稜稜若秋霜㑹當以朝曦煦之私嘗與<lb/>
言曰我中俴而外峭病與爾同是用拾格言爾詒爾殆<lb/>
意我為日刓也夫天之觭也畀一長者匹一病人之矯<lb/>
之也病則弗去而先去其所長我臨岐涂而踟蹰葢已<lb/>
久矣夙習陡發猝若干將之不可揣相嚮同病者我爾<lb/>
又依然誰昔也已我病無隕爾長我爾當奚從焉語云<lb/>
奔蜂不能化藿蠋越雞不能伏鵠卵魯雞固能矣我聞<lb/>
近古有純人其偕爾則大程乎苟寘此文莫我猶人也<lb/>
<pb n="KR4e0243_WYG_005-16a"/>
文莫爾猶我也<lb/>
　　陳則梁稿序<lb/>
庚申秋讀則梁易屑為之序冬讀莧園集八區得縱觀<lb/>
其全然燭諦想未嘗不駴詫其奇也辛酉冬寄我韋先<lb/>
生傳尤奇絶視元美傳次楩中郎傳文長不翅軼之急<lb/>
索數十帙分餉同好而則梁靳勿予頗用為恚乃者過<lb/>
茅簷示我侖者菑再得縱觀其全則瓌矞倍曩昔焉因<lb/>
戲則梁曰子繆負奇僻爾應世藝毋得猶人則梁徐探<lb/>
<pb n="KR4e0243_WYG_005-16b"/>
近稿投余陗若亡胔清若亡淖比其蘢蓯浡興也則若<lb/>
八紘八殥八澤之雲足以雨九州而和中土嗟乎若則<lb/>
梁者真欲以此道圖後凋者也昔蘇子瞻語舒煥云歐<lb/>
陽公天人也意天之生斯人甚難非且休息千百年未<lb/>
易復生斯人余懦人也意遂信之直願與造物者相恬<lb/>
無事矣而世乃有强項如則梁者乎中央帝七竅儵與<lb/>
忽鑿之殆盡而則梁持削睨其旁不休一似必欲鑿之<lb/>
使出八萬四千母陀羅臂又出八萬四千清淨寶目者<lb/>
<pb n="KR4e0243_WYG_005-17a"/>
海濱生若人吾竊憂造物休息未有期也<lb/>
　　卓珂月稿序<lb/>
黄帝曰操刀不割失利之期兵莫憯于志矣夫老子曰<lb/>
邦之利器不可以示人其有憂患也夫操刀者刃處前<lb/>
鐓處後前刃黄帝之術也後鐓老子之術也刃鐓無兩<lb/>
柯黄老有兩術哉過用其鋭以戕物物必反戕之不通<lb/>
于隂符而刃是操申韓所以愁血指也卓珂月負奇性<lb/>
自稱其文有刀劍之氣驟讀之刻畫峻峭洵有類刑名<lb/>
<pb n="KR4e0243_WYG_005-17b"/>
家者比其精言握固雖隂符及五千言不能過又不覺<lb/>
肅然却立驚其智深而勇沉而愛珂月者猶以恣筆詆<lb/>
訶横口凌轢為珂月憂夫酒入舌出舌出身失古人痛<lb/>
以為誡而善黙者反用沉醉六十日自全詆訶凌轢惡<lb/>
知非古人所以不臧否人物者哉雖然竊嘗有窺焉師<lb/>
尚父八十年藏身似老子而會朝一戰似黄帝計當年<lb/>
雄姿悍魄視七十萬衆如拉朽而敬勝數語又何其小<lb/>
心翼翼也大凡才智搏擊之會奇鋩迸射莫可逆制而<lb/>
<pb n="KR4e0243_WYG_005-18a"/>
一柔之以小心則自平當此之時徑寸内亦自覺有兵<lb/>
氣銷為日月光者刀劍將可得邪古禮有之進戈者前<lb/>
其鐏後其刃進矛㦸者前其鐓夫以利器為天下殺機<lb/>
之所聚而雍容出之則禮樂宛然矣又何事前刃後鐓<lb/>
者之多械也噫此古今才智之所聽熒也敬就智深勇<lb/>
沉者商之<lb/>
　　支小白新語序<lb/>
予讀唐人詩嘆前後作者交相困前人之困類剝笋力<lb/>
<pb n="KR4e0243_WYG_005-18b"/>
去數層僅足攻膚殻而佳境乃在後後人之困類披沙<lb/>
先至者捷攫精鏐以去而後特﨑嶇瓦礫間拾賸寶自<lb/>
雄開元大家獨踞前後之會而奪其勝翻意之夷者使<lb/>
沉翻詞之木者使粲翻格之滯者使動沉矣粲矣且動<lb/>
矣更誰翻哉止留一尖脆僻嶮之徑以遺後而後起者<lb/>
亦寧尖脆寧僻嶮而<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>不肯為初盛優孟于是一代之<lb/>
風氣遂日遷而不窮姚合選唐詩黜去李杜葢亦英雄<lb/>
無可奈何之䇿乎舉子秇至成𢎞始振訖隆萬駸駸盛<lb/>
<pb n="KR4e0243_WYG_005-19a"/>
唐敵矣余戲謂少陵尚未出安得盛有敢盛隆萬者舉<lb/>
巨觥浮之然讀小白新語翻剝殆盡縱令醉供奉左安<lb/>
石右諸葛浣花叟持稷契而來亦無隙覔片席地殆又<lb/>
文徑之極變也夫天下風氣隨才士轉倘自此混沌遂<lb/>
死恐小白輩不得不任其辠矣<lb/>
　　顧孔昭耦花居稿序<lb/>
夫風流藴藉必讓晉人晉人不知也知晉人晉人十萬<lb/>
里逺矣以彼超然邁往之姿中有獨到而意之所適率<lb/>
<pb n="KR4e0243_WYG_005-19b"/>
爾神㑹葢自有其人存焉不在態度間也余每入人書<lb/>
室見案頭置世説一部几硯楚楚咳唾作態兩袂間時<lb/>
出香氣對之輒欲嘔噫嘻風流之厄至此哉吾友孔昭<lb/>
神思閒寂與物無迕怯怯若不勝羅綺而中實淵箸其<lb/>
為文殆不名一家而間出小題義供客往往翛然𤣥澹<lb/>
具丘壑之致人若文髣髴有江左風夫子長著書五十<lb/>
二萬六千五百言而偶一傳滑稽暫爾遂足槩名山之<lb/>
副哉况狀貎如婦人好女者其袖中乃有百二十斤鐵<lb/>
<pb n="KR4e0243_WYG_005-20a"/>
椎人固不易知知人亦不易也世人見孔昭恂恂或僅<lb/>
以清雅相目而讀耦花草者又未嘗縱觀篋中之藏萬<lb/>
一取而供之殘花劣石間又以兩袂之餘氛拂之孔昭<lb/>
不大厄乎余故力言其中之所存見風流不墜自與貎<lb/>
晉容者十萬里也<lb/>
　　壬戌廿房選序<lb/>
每歲房書行世安仁與太冲交出而士徧以其目為之<lb/>
郵良亦甚苦予患弗能給僅閲一二名選垂畢輙聼友<lb/>
<pb n="KR4e0243_WYG_005-20b"/>
人持去終弗閲全帙葢非徒病懶也學道者當刻自愛<lb/>
䕶慎勿多見凡劣以長鄙夷一世之心故予之于文也<lb/>
鮮所渉多所欽同社中號予為不苛頃陳發交有壬戌<lb/>
之選誤以淘汰之責分責予篇什既繁厭憎易起安仁<lb/>
不數過也太冲則紛然至焉大槩十不得存一而參閲<lb/>
時復互汰其所未汰是以所存益稀友人有詰予者謂<lb/>
子故非苛于文者也盍以寛佐之噫獨不聞劉夢得之<lb/>
論文者乎文士各執所長與時而奮粲然如繁星麗天<lb/>
<pb n="KR4e0243_WYG_005-21a"/>
而芒寒色正人望而敬者五行而已予念斯言未嘗不<lb/>
悚然正襟而坐也文無論工拙要期于有光光既外射<lb/>
更當决邪正焉彼耿耿然騰一隙之熖者小明耳譬之<lb/>
長夏星流曾不及霣地成石惡足比數若夫詭矞自恣<lb/>
光熖足以駴一世而弗恊于正此乃所謂欃雲如牛槍<lb/>
雲如馬者也直思彎烏號落之肯令張芒角乎因嘆豪<lb/>
傑之有正熖者千古來不可十百數文章之有正熖者<lb/>
千古來亦不可十百數又何况三年然則兹選也世容<lb/>
<pb n="KR4e0243_WYG_005-21b"/>
有病其寛者予故非苛于文者也<lb/>
　　五朝文畧序<lb/>
士人習緣之深孰有深于制義者哉聚兩京十三省之<lb/>
豪傑晝夜角逐其内而謂百世後隻字不得傳吾不信<lb/>
也然自洪武迄今倖存者不過游戲不經意之小題義<lb/>
而至于析理之文尤豪傑之所專心致志于其中者反<lb/>
習焉不工工焉不傳是誠曷故焉葢小題義得縱其材<lb/>
武而入于理則束且窮達攸繫雖髙奇者未免衡世法<lb/>
<pb n="KR4e0243_WYG_005-22a"/>
于胸中此念不淨則種種氛壒皆得而侵之技之所以<lb/>
不得工也工矣片語膾炙萬衆爭拾之天下但見雷同<lb/>
之衆而不復知作始之囏等夷視之矣此其不傳一髙<lb/>
材捷足之士吸取精意别傳新藻出之天下更以後出<lb/>
者為膾炙而以原本為餕餘棄之猶委蜕也此其不傳<lb/>
二一人豎義萬衆爭出其智以求勝縱復崤函之固必<lb/>
舉而翻之再翻之後雖新操觚者亦得以糟粕笑前人<lb/>
此其不傳三始而剽襲繼而脱化終而披剝前人已無<lb/>
<pb n="KR4e0243_WYG_005-22b"/>
餘地矣而又或有庸譾無志者于他人披剝殆盡之日<lb/>
依然剽襲如初于是詬厲交集併作始者亦蒙惡聲焉<lb/>
雖欲以隻字存得乎此其不傳四獨楊貞復閲數十年<lb/>
猶新然宦稿耳蹊不合于墨且禪那也理又不合于儒<lb/>
故偶乘剽襲之所不到以大其年豈文之正哉許敬菴<lb/>
鄧定宇諸公皆淵然邃于理而乏才鋒學人罕習之才<lb/>
鋒敏玅許鍾斗一人而已而淺于理苦心士不盡服也<lb/>
唯湯霍林得許石城風度髙其幟以來天下而天下翕<lb/>
<pb n="KR4e0243_WYG_005-23a"/>
然宗之至今末流濫觴不可户曉論題神者謂題神不<lb/>
在實字在虚字又不在虚字在無字處似也宗湯者遂<lb/>
至低聲下氣以無骨為有度無味為有養舉聖賢精深<lb/>
切實之理士人光明灑濯之氣悉以柔曼銷之此其弊<lb/>
在滅題中之所有論題脈者謂某字根某字某句根某<lb/>
句某節根某節相題者須如子之顧母似也宗湯者必<lb/>
併顧母之母夫母之母猶近也併路人非母者而母之<lb/>
有一人不以非母為母則坐之辟曰法脈舛繆其煩也<lb/>
<pb n="KR4e0243_WYG_005-23b"/>
不啻如商鞅之刑棄灰其酷也不啻如商紂之設炮烙<lb/>
此其弊在贅題中之所無若此者固自以為深于聖諦<lb/>
者也其於聖諦乃若此意者彼亦自有獨創之竒而衆<lb/>
特剽襲焉脱化焉披剝焉又剽襲焉以至于此與曰非<lb/>
也始出時天下羣而譁之非譁其奇也譁其凡耳而不<lb/>
逞才不使氣其説最與無才氣者便凡平時囁嚅𤨏尾<lb/>
不得揚眉瞬目于人前者一旦位置居豪傑之上以故<lb/>
類多而地日尊雖豪傑負才氣者亦俛從之此無非無<lb/>
<pb n="KR4e0243_WYG_005-24a"/>
刺之文所以盈天下也萬厯末士始爭自震厲而桎梏<lb/>
乍脱或至决藩於是則有嗜古者好琢似子似經之辭<lb/>
以為奥而不必衆之解中之安欺人者亦不免為人窺<lb/>
又有佻達者以靈變自憙譬如輕俊子弟有諧謔而無<lb/>
莊語有疾趨而無雅步端士弗之欽也至千蹈厲者相<lb/>
競為北鄙之聲則憂時者已愀然如洛中杜鵑矣以故<lb/>
數年來壇坫蠭起而文家牛耳終羣睨而無所歸意必<lb/>
挾至奇之才鋒抉至正之名理奇足奪贋正之氣正足<lb/>
<pb n="KR4e0243_WYG_005-24b"/>
折贋奇之心仕後人爭為剽襲爭為脱化爭為披剝而<lb/>
精微獨到之處終有剽襲脱化披剝之所不能盡則遂<lb/>
將以後人無可誰何者獨垂于大塊之間使後世讀之<lb/>
者莫不欣然解頥逌然會心快然擊節曰異哉經史子<lb/>
典集之外别有奇文焉在此庻幾哉不羞一代之業乎<lb/>
而吾未有所宗也徒嘅然嘆習緣之難破而已矣偶選<lb/>
嘉靖以來文妄致其喋喋云<lb/>
　　制義自序<lb/>
<pb n="KR4e0243_WYG_005-25a"/>
家夫子之敎余文也曰從理路而入脱理障而出以故<lb/>
析理自娛余垂髫時已津津焉性極浮動目有所觸神<lb/>
輒躍躍欲颺去而一坐蒲團萬籟無響雖迄今無一獲<lb/>
乎然竊謂甘苦備甞之矣每思路初入如獨行空山苔<lb/>
徑幽寂衣袂間時聞芳氣又如舞雩春風三三兩兩又<lb/>
如蘭亭好㑹蕭蕭散散若有意若無意得趣特深葢爾<lb/>
時揣摩之念毫不入於胸故往往有雋永之味焉甲寅<lb/>
年始入閙塲相務為聲色砌之凑之修之削之種種俱<lb/>
<pb n="KR4e0243_WYG_005-25b"/>
墮苦海乙夘後始憤然願為天下雄戊午膽氣差王手<lb/>
腕漸熟庻幾乎運斤成風胷吞雲夢澤筆湧若耶溪時<lb/>
時有焉興酣落筆揺五嶽詩成笑傲凌滄洲時時有焉<lb/>
一拳打碎黃鶴樓一脚踢翻鸚鵡洲時時有焉然有太<lb/>
白之䟦扈飛揚而少子美之沉鬱頓挫其氣往往噴薄<lb/>
激射而不可遏出以質友人友人有時解頥有時擊節<lb/>
又有時瞠目直視由此觀之今文可喜者固多可愕者<lb/>
更不少也廣東知非和尚戒余云子勿使善氣善氣惡<lb/>
<pb n="KR4e0243_WYG_005-26a"/>
氣兩者並行世間無有差别余因思生平跳逿之氣先<lb/>
伏于心而徐發于文又將徧現于容貎顔色辭氣之間<lb/>
此必非快然自放而已其螫必將有所中思之不覺汗<lb/>
浹且氣安有能籠罩當世者哉曹操挾鷙毒之性握生<lb/>
殺之柄一時豪傑各懷蹈虎尾之懼而禰衡毒謔怒罵<lb/>
恣其馮陵其膽氣誠有大過人者而李白無取焉曰魏<lb/>
武營八極蟻觀一禰衡及白之氣使髙力士於殿上也<lb/>
乘醉落筆旁若無人自以為一世之雄豪而𤣥宗又目<lb/>
<pb n="KR4e0243_WYG_005-26b"/>
為酸子可見氣之不足以動天下若此是故一往無前<lb/>
之氣必抑之使沉夷之使平分毫無異于庸人然後可<lb/>
以荷天下之事而不僨况文士尤浮蕩而不根者哉且<lb/>
吾嘗游杭之山矣初涉山麓湖光千頃迤邐而上西湖<lb/>
忽浮樹杪間又數武忽覩浙江之濤又數武見東南無<lb/>
際汨汨焉若黃塵漲天者葢海天接也俯視西湖不翅<lb/>
溝澮同行者踊躍呌絶謂生平壯觀仰看松梢日輪可<lb/>
捧而袖也反而問山僧曰頃所登嶺何名僧曰無嶺也<lb/>
<pb n="KR4e0243_WYG_005-27a"/>
曰髙甚矣何謂非嶺僧笑曰樵徑耳同行者相與爽然<lb/>
若失可見文士嘐嘐自以為氣髙天下者皆認樵徑為<lb/>
峻嶺者也當世不少智人下瞰文士渺乎甚少咆哮者<lb/>
如蛙怒呌號者如蚊鳴雄奇者如家鷄稱霸于羣雛之<lb/>
中而余乃傲然弗顧謂胸次之磊落鋒鋩之鋭利遽可<lb/>
自張其熖而弗思調劑于中和不亦陋乎余今而後將<lb/>
空其中以受當世之藥石脱理障而出仍復從理路而<lb/>
入庻足以破樵徑之小觀而鋤衡白之頑骨矣嘻此豈<lb/>
<pb n="KR4e0243_WYG_005-27b"/>
易言哉此豈易言哉己未孟夏命老蒼頭錄舊稿百餘<lb/>
篇而書此為序<lb/>
　　送錢彦林序<lb/>
彦林吳人也有燕趙風平居慷慨論人物小不快毛髪<lb/>
盡立以此臧否古人多矣古人不知也以臧否今人今<lb/>
人乃大恨夫彦林豈苛于人者交游有一善未嘗不津<lb/>
津道之其意直欲徧告諸當世之人或弗應則齗斷然<lb/>
與之辯其好揚人善若此然至其詆訶人也亦復痛發<lb/>
<pb n="KR4e0243_WYG_005-28a"/>
無餘辭雖素見譽者莫不人人自危也嗟乎目前之人<lb/>
畏子敬子者多矣愛子者幾人哉屬者尊人出讞三輔<lb/>
獄報命還朝彦林將其家以北當與燕趙之士游窺其<lb/>
囊則詩若古文辭凡臧否古人者皆在焉試從耳熱之<lb/>
後按節而歌之以求友燕市中豈盡如目前之人不相<lb/>
亮者哉然我嘗與北歸者言矣問有俠而隱于屠者乎<lb/>
曰無有也問有歌風擊筑其儔乎曰無有也所見士大<lb/>
夫率深謹寡言頂與踵恒相接如是爾矣然則以彦林<lb/>
<pb n="KR4e0243_WYG_005-28b"/>
遊其間又安能甚諧也邪慎之哉吾憂其申申而詈子<lb/>
也子長年二十徧遊江淮而文益奇子適如其年歸囊<lb/>
之富必有百倍于今時者吾將試其臧否古人者何如<lb/>
也<lb/>
　　贈孫癡序<lb/>
六七年前曾遇一癡人蓬頭穿窮袴果腹而脩髯性嗜<lb/>
酒口中多作不可解之語一發輒奇中人邀之相或瞠<lb/>
目直視竟日不肯對或逢人道上則又傾倒言之間發<lb/>
<pb n="KR4e0243_WYG_005-29a"/>
人隂事為市兒所笞罵笑弗與較叩其姓名不答固叩<lb/>
之則詭曰我沈雨脩也因共目為沈癡沈癡云今年來<lb/>
忽詭而孫衣冠舉止稍易向年狂態而奇中處益絶倒<lb/>
頃相遇錢監軍坐手大盃灌塞上葡蔔酒㗋間汨汨作<lb/>
江濤聲縱横諧笑髯張如㦸令徧相戲下蒼頭鮮首肯<lb/>
者再閲天雄健兒亦慨然發無人之歎意勃勃欲封狼<lb/>
居胥也於是舉坐矜肅歎雨脩非癡人而雨脩則出一<lb/>
橫幅率相逢者所曲繪其癡狀嘻嘻昔海嶽忿米顛之<lb/>
<pb n="KR4e0243_WYG_005-29b"/>
目至有辯顛帖而雨脩顧惟懼癡名之不歸人既不信<lb/>
辯顛之非顛也其誰信認癡之真癡哉嗟乎余嘗慿弔<lb/>
往古聞沈深負奇者多托一奔走之技以物色天下士<lb/>
而天下士沈深負奇亦多佯狂垢汚使人不得聞天下<lb/>
大矣屠沽中豈無有材堪將相者乎子且飲我將以問<lb/>
癡者<lb/>
　　壽錢母序<hi>代大人</hi>
錢長君居長安念母太安人甚以疏上聞詔許歸省適<lb/>
<pb n="KR4e0243_WYG_005-30a"/>
會太安人七十里中懽然謀所以觴太安人者而某適<lb/>
奉使過里咸語某曰子年家子也其善為太安人頌某<lb/>
再拜言曰慈母撫髫孺之額而祝之貴鮮不望為廟廷<lb/>
用者也迨起家事主鮮不望其霖雨天下然人主處璇<lb/>
臺紫宫中一念聖膏澤數十世一念頗霜雪亦數十世<lb/>
其始必各有一言入其隱以種數十世之因而外廷莫<lb/>
知也朝夕經筵者或知之第使映心之語纂組以入君<lb/>
上之黈纊而片言神動則濡澤于物將無窮是以賢者<lb/>
<pb n="KR4e0243_WYG_005-30b"/>
恒樂居焉又或延佇朝端無可為黔首請命即徳意層<lb/>
累而下逮官府文書止矣終不逮赤子之身志士或恨<lb/>
之譬之委嬰兒它人手而旁睨焉旁誨焉縱人盡如我<lb/>
終不如内諸懷而親哺之之為快也故良二千石之得<lb/>
行其志也與天子侍從臣等葢嘗論之親乎上者功大<lb/>
親乎下者澤浹皆足快霖雨之願者也今太安人誨令<lb/>
子葢有成績矣長公遭遇明聖顯皇帝親擢為第一人<lb/>
天球太衡寶之次君又方為天子守股肱郡髫年所祝<lb/>
<pb n="KR4e0243_WYG_005-31a"/>
何以踰兹長君入禮闈也毎日焚香祝天曰臣委蛇辭<lb/>
臣之末靡可藉手以報明主是役也願為社稷羅賢人<lb/>
太安人聞之色喜往次君讞三輔獄多所平反邇守大<lb/>
名聲名蔚然著焉太安人聞之又色喜兩君所以怡太<lb/>
安人者何如哉方今冲聖嗣服殷憂未平大名古天雄<lb/>
地正萊國所謂北門鎻鑰者京都保障實馮焉疇沃帝<lb/>
心疇固封守吾知兩君慰太安人者當有在也夫世人<lb/>
全活鱗介尚能為其親延齡况兩君佩慈訓也以出方<lb/>
<pb n="KR4e0243_WYG_005-31b"/>
且夀吾國夀吾民而太安人取什伯于億秭中夫庸可<lb/>
量邪某不敏竊謂引眉夀于無涯者莫過于此敬隨諸<lb/>
君子執爵以獻<lb/>
　　賀某尹序<hi>代</hi>
安福某矦令瑞安仁聲遐聞於朝僉謂瑞安不足以乆<lb/>
辱也於是下邑二三同人在帝都者相集謀曰若忘里<lb/>
中父老言乎行矣善事天子苟圗利桑梓其為擇廉令<lb/>
當今百辟誰有右某矦者乎舍此其焉求由是則冡宰<lb/>
<pb n="KR4e0243_WYG_005-32a"/>
以更邑請矣而瑞安吏民聞之馳詣中丞直指籲畱者<lb/>
日數千人廼合疏上請如吏民言諸同人復要冢宰固<lb/>
請乆之廼詔許下邑方矦之遲遲來也窮鄉之民日出<lb/>
挽市人衣而問曰公來乎曰尋至矣民則大喜歸而傳<lb/>
告里巷已見迓者弗時至復疑曰公來乎或曰弗復來<lb/>
民則戚戚自恚曰吾儕小人窮民也敢冀乳哺乎且怨<lb/>
曰諸大夫孱儒耳豈能致良吏與汝曹無何矦至民大<lb/>
喜過望既下車吏例進器具財用惟腆矦愕然曰誰寔<lb/>
<pb n="KR4e0243_WYG_005-32b"/>
作俑廼蕩中人數十家之産以媚新令趣持去更以其<lb/>
直進我將購田埋骼焉自潤名一錢以上者有如日令<lb/>
下民皆引壺觴相慶而好持令短長者咋舌寒立尋出<lb/>
敎與門下諸胥史約門外主寛門内主嚴居無幾悉汰<lb/>
諸胥史冗食者又居無幾悉發其宿辜被譴者帖若乳<lb/>
貙之就束也而小民則快若燖雞之出湯火喜如不勝<lb/>
自兹百政具舉令朝發而謳吟夕作咸謂矦之于民也<lb/>
洵所謂殫心者而矦則時進逢掖士商藝諄諄然導以<lb/>
<pb n="KR4e0243_WYG_005-33a"/>
甘苦之所熟嘗士心倍驩㑹矦以覃恩拜綸綍之錫國<lb/>
人胥慶茂才十餘曹徵言于某某思宋韓公之入西府<lb/>
也蘇子瞻使門前諸生作賀啓數百言輒裂去曰明公<lb/>
豈此少哉要當有輔于左右者今某誠不習諛而新政<lb/>
之快又巧如人意所欲出將安所托以附古人詩言之<lb/>
在彼無惡在此無斁庻幾夙夜以永終譽往下邑之迓<lb/>
矦也瑞之人靳弗與相與距城闉而訽雖古雍輪鞅不<lb/>
前者寧越斯乎臨下邑數月耳民已豫愁渝年奏最天<lb/>
<pb n="KR4e0243_WYG_005-33b"/>
子復謂下邑不足以乆辱當柰何嬰之念乳哺也葢若<lb/>
此自今以往民一如矦之所行者而謳吟焉矦還一如<lb/>
民之所謳吟而行焉嘉惠庸有既乎然則二三子入賀<lb/>
其亦賦振鷺焉可也<lb/>
　<lb/>
　<lb/>
　<lb/>
　茅簷集巻五<lb/>
</p>
<p>
</p>
  </div>
</body>
</text>
</TEI>
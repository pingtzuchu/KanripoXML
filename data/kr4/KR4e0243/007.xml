<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>茅簷集巻七</head> <lb/>
    <p>
<pb n="KR4e0243_WYG_007-1a"/>
欽定四庫全書<lb/>
　茅簷集巻七<lb/>
　　　　　　　　　　　　明　魏學洢　撰<lb/>
　雜著<hi>四</hi>
　　志伊尹之所志論<lb/>
士君子之矢志也必一嘘一吸恒與天地萬物偕流行<lb/>
而後適滿其性量之所屆蓋性也者通天下者也乾坤<lb/>
之小往大來烝民之嬉躍條歗以迄卉木榮顇昆蟲鳴<lb/>
<pb n="KR4e0243_WYG_007-1b"/>
蟄罔不惻然如中其肌膚而其救天下也始急其任天<lb/>
下也始堅苟所志漠與天下不相闗縱孤詣凌一世乎<lb/>
不過了一人之事而已於天地不得為功臣譬如曲澗<lb/>
清泚石齒齒焉漪瀏瀏焉不過餴饎資也孰若應龍伏<lb/>
層淵之下奮層𤣥之上而挾江海之巨流以霖雨九垓<lb/>
也哉故志狹者成就狹志閎者成就閎䂓局萬岐總各<lb/>
肖其初願之所擬此子周子所以論希聖者必志伊尹<lb/>
之所志也而疑者曰尹之志竒矣相天子放天子而復<lb/>
<pb n="KR4e0243_WYG_007-2a"/>
放其所相之天子而復相其所放之天子非常之原黎<lb/>
民懼焉誰復敢蹈其轍跡哉而不知此特尹之轍跡耳<lb/>
非其志然也志何在曰思天下匹夫匹婦有不與被堯<lb/>
舜之澤者若已推而内之溝中嘻大哉志乎躬耕此志<lb/>
應聘此志就桀此志迨其後牧宫之役桐宫之舉冒萬<lb/>
世之不韙而直遂焉者總此志亾論草朽木腐如巢如<lb/>
許如樊仲父石户州伯者不足語匡濟之竒即優游黼<lb/>
黻如夷䕫諸佐亦以為非救時之相之所為也而豈孑<lb/>
<pb n="KR4e0243_WYG_007-2b"/>
孑焉了一人之事乎哉問何以究此志則曰堯舜其君<lb/>
五十里之主剏十一征之烈而九有之民歸之如流水<lb/>
是使湯為堯舜也因而以事湯者事嗣王是使太甲為<lb/>
堯舜也尹嘗有言曰湯雖仁其效遲桀雖㬥然朝行吾<lb/>
言而夕及于天下是併欲使桀為堯舜也夫抱一救民<lb/>
之大願于心而遂望人人皆堯舜若此然則後之志其<lb/>
志者可知也惟有一仕而已矣汨焉而弗任援也懼其<lb/>
濕我履也焚焉而弗任拯也懼其焦我裾也若此者了<lb/>
<pb n="KR4e0243_WYG_007-3a"/>
一人之事者也一于諉者也勿為也孔子曰隱居以求<lb/>
其志未見其人政以獨行之士力苦而志不廓自為之<lb/>
意居多焉志苟大矣則見人之不善若已推而内之湯<lb/>
火中方將疾呼狂奔而救之寧僅如探湯也耶此所謂<lb/>
一嘘一吸與天地萬物偕流行者也一于任者也總之<lb/>
聖賢立志其心未有冷于天下者也處巖穴必不敢曰<lb/>
葹薋薜荔聊以資我嬉游處廟廊必不敢曰兵農禮樂<lb/>
聊以營我職業處蜩螗沸羮鼎顛震矍必不敢曰呼噏<lb/>
<pb n="KR4e0243_WYG_007-3b"/>
之間有雷有風有兵有戎天下悸忷聊擇一無大辠無<lb/>
大功者以巧脱于其間蓋其一念救民之志縱窘于不<lb/>
能救不可救不及救之地而夢寐仍耿耿不釋必期一<lb/>
伸而後已所謂志尹志者蓋如此竊嘗頫仰今古衡量<lb/>
豪傑李唐後得尹之似者凡四人識似者其懷英乎周<lb/>
唐之際如挽天潢以濯四海之汙而不見有覆手之迹<lb/>
此得其識者也氣似者其平仲乎一談一笑光燄萬里<lb/>
此得其氣者也膽似者其稚圭乎驚危之地賁育且為<lb/>
<pb n="KR4e0243_WYG_007-4a"/>
之肌粟而魏公獨不懾此得其膽者也心似者其惟洞<lb/>
霄宫使乎萬死為歸九天為正臣血欲枯臣骨不朽此<lb/>
可謂得其心矣雖然之數子者或龍而濳或龍而躍或<lb/>
龍而亢且悔舉足以霖雨九垓而較量在才情氣魄間<lb/>
則猶然轍跡之相尋也求志之士有願超轍跡而寤性<lb/>
體者乎請從學顏子之學始<lb/>
　　韓非論<lb/>
魏子曰韓非其衛鞅乎鞅天資刻薄人也相秦霸秦車<lb/>
<pb n="KR4e0243_WYG_007-4b"/>
裂于秦而韓非乃繼起生韓非死衛鞅也鞅入秦而相<lb/>
非入秦而死然吾不以置軒輊也死韓非生衛鞅也獨<lb/>
李斯之譖行而天下傷之者以為非業不及鞅又曰非<lb/>
才過斯而卒以斯故死非遇不及斯斯相乆矣非以羇<lb/>
旅入秦輒思翹其失而奪之位非䇿也則又曰非智不<lb/>
及應矦睢惡是何言哉應矦入秦昭王方失勢而倚任<lb/>
為獨尊故得遲之數年而一朝發之始皇時天下既定<lb/>
矣擬一再嘬而啗其全矣而主臣相得斯又方自託于<lb/>
<pb n="KR4e0243_WYG_007-5a"/>
摯望之儔非新從韓來苟不效蔡澤之逐應矦且奪之<lb/>
旦夕間而敢幾幸于曠日持乆之後哉故非入秦而死<lb/>
天也天必死之未有能生之者也不為應矦死為應矦<lb/>
亦死未已也為應矦死即為衛鞅亦必死即甚焉而為<lb/>
當日殺韓非之李斯亦必死曷言之非韓人也韓人入<lb/>
秦即微斯將無猜乎就使始皇見説難孤憤五蠧之書<lb/>
而慨然與之游逐李斯授之上相不一年而為韓之情<lb/>
形必自敗也敗則非亦必不得其死故曰非之死未有<lb/>
<pb n="KR4e0243_WYG_007-5b"/>
能生之者也欲勿死則莫若用之韓用之韓則藉弱韓<lb/>
之資而信賞焉必罰焉堅城而廣蓄焉今其書具在固<lb/>
灼然僃成畫于胸中者也或從或衡借十年之暇以内<lb/>
脩之國中韓雖憊尚足當天下之衝而兹又已矣不得<lb/>
已乃思存宗國於秦廷不亦難乎吾不能不三歎焉<lb/>
　　荀彧論<lb/>
獻帝春秋曰董承之誅伏后與父完書言司空殺董承<lb/>
帝方為報怨完得書以示彧彧惡之隱而不言完以示<lb/>
<pb n="KR4e0243_WYG_007-6a"/>
其妻弟樊普普封以呈操彧恐事覺欲自發之因求使<lb/>
至鄴勸操以女配帝操曰伏后在吾女何得配上彧曰<lb/>
伏后無子且嘗與父書言辭醜惡可廢也操曰卿昔何<lb/>
不道之彧陽驚曰昔已嘗為公言也操曰此豈小事而<lb/>
吾忘之操以此恨彧彧卒憂死袁暐載彧之陋若此裴<lb/>
松之極辯其誣唯余亦深以為誣也獨計偶無是事耳<lb/>
果有之當若何曰是不難泄人言以求利勇士不為況<lb/>
危君父乎文若之不言固宜或見詰則從容對曰彧蓋<lb/>
<pb n="KR4e0243_WYG_007-6b"/>
熟思之自董承既敗公僃天下之為董承者密矣奚報<lb/>
怨之有使遽然白之則㬥怒之下舉動易乖或將有投<lb/>
鼠而忌器者天下萬世其謂公何此彧昔日之所以不<lb/>
言也豈獨昔日不言而已即今日事覺猶望三思後行<lb/>
毋詒忌我者口實如此則辭直而謀忠操當為之奪氣<lb/>
縱不然豺狼肆㬥毅然以大義折之豈有九錫且力爭<lb/>
而不爭弑后者哉抑嘗案年覈實彧仰藥于夀春明年<lb/>
操立為魏公又明年伏后被弑賊操之狠必無藏毒數<lb/>
<pb n="KR4e0243_WYG_007-7a"/>
年者袁暐之繆又不足置辯也已<lb/>
　　擬治安䇿<lb/>
竊聞之極治可以有為極亂可以有為中伏危亡之幾<lb/>
而外蒙治形是焉可以有為哉匪獨不可有為也并不<lb/>
可以有言宋蘇軾曰天下無事則公卿之言輕于鴻毛<lb/>
天下有事則匹夫之言重于泰山方今承平日乆士大<lb/>
夫聞纖介之警恐恐如不及夕聲息少怠則復縣縣焉<lb/>
如將層纍而上以至公卿訖黃髪兒齒而猶未已有杞<lb/>
<pb n="KR4e0243_WYG_007-7b"/>
人睂為之顰未有不欹脣而咍齒且為冷者也嗟乎賈<lb/>
誼謂抱火厝積薪之下而寢其上猶危明耳今則實類<lb/>
于此清平之天下温飽者享之窘迫之天下羣推而還<lb/>
之人主人主廼倉卒簡付責之平日不任世福之臣火<lb/>
未及然豈容謀徙薪者置一喙哉詩云彼人是哉子曰<lb/>
何其今日之謂也雖然請敬陳其愚夫當宁所蒿目而<lb/>
籌者敵也敵不在邊塲在華曷言之今天下非嘗罹水<lb/>
火塗炭之苦也非有大徭役鰥人孤人不能自存也非<lb/>
<pb n="KR4e0243_WYG_007-8a"/>
有九年澇七年暵浮骸枯莩之相枕也敵人困一方耳<lb/>
又非遽為天下病然而黔首思亂頰肉衡起市上年少<lb/>
游食往來多好譚非常之事鉅盗出沒海島者張其焰<lb/>
以招亡藉亡藉多樂往萑澤之黨亦且殺吏卒燒官艦<lb/>
甚則道遇邑貳跪責而醳之民懷百金以上得鼾睡者<lb/>
葢寡矣至于狀貌詭特聲音衣服龎雜彯忽聚散者徧<lb/>
播三吳間度必為所不可為而莫能詰其蹤尤有隠憂<lb/>
嗟乎今時何時尚可不察其景也邪昔魏羽林郎焚張<lb/>
<pb n="KR4e0243_WYG_007-8b"/>
彛第殺其父子髙歡曰時事可知矣遂散家財結豪傑<lb/>
今蘇松諸郡細民憾鉅家者動輒火其居掠其財驅散<lb/>
婦女官吏莫敢嬰其鋒而亂從怨生遥聞者往往稱快<lb/>
夫自古奸雄舉事未嘗不挾衆憤以為端憤怨下洩大<lb/>
亂之本也危亾之不䘏而快私臆以為嬉維彼愚人覆<lb/>
狂以喜斯之謂矣邇天象屢變國遭大䘮人心恫疑未<lb/>
定街巷飛語日數四相驚傳稱熒惑星降地則為兒童<lb/>
謡言自古奸雄搆旤噏數萬之衆于一日夜之間者未<lb/>
<pb n="KR4e0243_WYG_007-9a"/>
有不煽訛言者也詩曰民之訛言亦孔之將可無寒心<lb/>
乎哉帝王攝伏天下乘人心之畏懼以立紀綱而法令<lb/>
以虚聲傅之苟人心肆然無忌相與角知勇之實而闚<lb/>
破虚聲之無用則居人上者情見勢詘蹵若徒手之不<lb/>
可搏今夫主之訶其僕也詢之不敢對撻之則解體受<lb/>
笞豈真力不敵哉豈真計官府箝縛將有後患哉一時<lb/>
惶怖若或制之而不知其誰制此之謂人心人心死則<lb/>
人人攘臂起矣是故紀綱者立於無形禁於未然鈇鉞<lb/>
<pb n="KR4e0243_WYG_007-9b"/>
束而生鏽下民莫之敢攖彼張彛被殺曷嘗不斬八人<lb/>
以謝張彛然既敢于殺張彛勢必至八人亦不可斬民<lb/>
譁于國㓂驁于野紀綱葢若斯矣為張彛者殆矣為髙<lb/>
歡者未可測也頃江南米價驟踊百姓羣擁而號之官<lb/>
市人羣擁而和之公堂之上執升斗而踞以訽夫民至<lb/>
柔亦至悍矣一夫到縣門胥隸挺匈而謼頭搶地乞哀<lb/>
不已什伍成羣輒若笞長吏而亾罪意象若此憂時之<lb/>
士所為慟而幾哽者也項梁微眴守通墮首田儋縛奴<lb/>
<pb n="KR4e0243_WYG_007-10a"/>
狄令隕命莫謂此往事也堂下譟嘑堂上頰再赤再白<lb/>
勢亦卒卒矣法令何日不繩民而民亾畏懼寖至此憂<lb/>
時之士所為哽而復慟者也人元氣耗散衣冠談笑猶<lb/>
人也勞苦寒暑乗之則立仆今天下耗散乆矣特勞苦<lb/>
未極寒暑未甚之時耳可不大懼與問曰民胡以不畏<lb/>
法曰不畏吏故問曰民何以不畏吏曰吏多慾故刓法<lb/>
故非法不行故不行法故平時多枉法故法不足畏急<lb/>
時雖奉法法亦不得施然則振紀綱者安出哉獨有清<lb/>
<pb n="KR4e0243_WYG_007-10b"/>
吏治而已矣其道莫若懲縣令之墨而重郡守之權國<lb/>
家分千八百國之民委多士多士爭啖之鮮懷惻隠者<lb/>
但有人焉循例取盈不至受賕鬻獄斯即今世之伯夷<lb/>
矣嗟乎祖宗朝深疾饕吏往往寘重辟塗炭既極宜亦<lb/>
當宁所動念也貪廉者黎民生死之原一經剝削數十<lb/>
年生計蕭條而直指操白簡從事率取一二科貢抵出<lb/>
匣之鍔搏兎耳無搏虎者比赴大計則蒼頭已先行李<lb/>
入矣郡守儼臨其上方以他日之臺省意之惴惴不敢<lb/>
<pb n="KR4e0243_WYG_007-11a"/>
遌而彼亦日夜為臺省地於外大吏亾所憚民以此益<lb/>
窮案漢書朱博召見諸曹吏書佐及縣大夫視其可用<lb/>
者畱不能者罷黜薛宣移書屬縣貪猾不孫者皆解印<lb/>
綬去更易平陵粟邑令二令視事數月而兩縣皆治繇<lb/>
是觀之黜陟更置郡守得自操漢二千石之權葢若此<lb/>
其重也今請節取漢制令郡守得進退諸令夫令朝下<lb/>
一紙于邑府夕聞之至疾也生民疾苦通國難憮至審<lb/>
也訟獄田賦未嘗掣之肘至寛也守取此五六人者攷<lb/>
<pb n="KR4e0243_WYG_007-11b"/>
校短長至簡也非甚惽瞀鮮至繆盭者矣令方逺而文<lb/>
于銓曹近即有銓曹焉彼方逺而文于臺省近即有臺<lb/>
省焉月有代巡歲有大計束其内營之思而近注之于<lb/>
守埶不得不轉注之于民用以嘉惠元元是或一道也<lb/>
且民之去天子也逺膏澤不數轉涸矣其得實致之民<lb/>
者郡邑臣耳譬之刳竹接泉百折入室而邀澤微汲諸<lb/>
宫中餴饎惟意何則逺近之勢異也故郡守者天子託<lb/>
以襁褓民者也儼然臨數諸矦之上不可謂不貴矣然<lb/>
<pb n="KR4e0243_WYG_007-12a"/>
而外蒞郡國惟恐不疾去之郎官出守者回跂承明之<lb/>
廬夢寐猶悒葢國之權勢不存焉寄赤子人手而使怏<lb/>
怏有自卑之心兒安得肥故郡守不尊奸墨吏無所憚<lb/>
未有能澤民者也澤民之道積貯為先鼂錯曰堯湯遭<lb/>
水旱而國亡捐瘠者畜積多而僃先具也髙皇帝即位<lb/>
首出楮幣積穀已又詔天下毎縣設四倉其制本李悝<lb/>
平糶之法李悝本筦子輕重之權筦子又本周公遺人<lb/>
之意豈非利民之良政哉顧邇年青齊之菑赤地千里<lb/>
<pb n="KR4e0243_WYG_007-12b"/>
蓬麵槐虀之不給析骸殺子以給之然而四倉之制故<lb/>
在也散滯糧出紅朽一飽飢民者幾人爰書所入固聖<lb/>
制藉以糴粟者也吏平時不沒罰鍰者幾人夫民不羣<lb/>
聚不亂不流散不聚飢寒迫身盗賊蠭起豪傑鼓而用<lb/>
之則不測之旤可一旦搆從古山東一帶易亂難平游<lb/>
俠聚譚古帝王若出諸袖彼時守土之臣得以補苴亾<lb/>
恙魁桀不至乘間發者幸耳天下詎易有今日哉然猶<lb/>
可解曰被重菑若近日江南米貴往歲未嘗不熟也特<lb/>
<pb n="KR4e0243_WYG_007-13a"/>
小歉耳非有山東之害并無戊申之水也㑹市價驟踊<lb/>
民相率以平糶請吏遂相率遏糴又各限定價國中商<lb/>
賈不通居人大譁夫貨亡常趨爭集價昂之地價昻則<lb/>
境外之粟將入境内之粟將出盧坦之儔尚將故颺之<lb/>
以徠逺商若之何其平之且平糶者平庾廥之宿峙耳<lb/>
非平民間粟也既不克取我陳食我農又不克走吏圖<lb/>
汎舟之役而抑人價以為平雖肆人于市價將益昂惡<lb/>
乎平之哉古亦嘗勸分矣勸之非偪之也今則彊取焉<lb/>
<pb n="KR4e0243_WYG_007-13b"/>
故米價雖抑猶昻于平時鉅家未為失竒贏而不任横<lb/>
偪復不利富饒之聲各相顧不肯發繇是胥卒需索窶<lb/>
人諠譟藏米藏鹽捕商捕賊岌岌不自堅而富民困彊<lb/>
有力者若巧通賄者終匿不肯發也繇是塵甑之家持<lb/>
重錢入市日晏亾所得米而貧民困諺曰傷寒不藥是<lb/>
為中毉救荒之謂也然兹皆一時失䇿耳大端則病在<lb/>
庾廥之空虚粟足支一年歲即惡民不匈懼民不匈懼<lb/>
則價騰而不隃不然者小不穰而足以亂夫國家非能<lb/>
<pb n="KR4e0243_WYG_007-14a"/>
長無事也其旤必中盗賊其發必乗凶年傳曰有僃無<lb/>
患可詆云見彈求鴞炙邪然而吏習呰窳誰昔然矣菑<lb/>
害遥鬲頓忘往昔之倉皇且懼適果奸腹而阜後至者<lb/>
之槖姑逡巡已耳外臣不尊墨吏不懲實政不脩思以<lb/>
奠萬民杜後菑是猶救脛而引其足也未有能至者也<lb/>
顧瞻時局不覺忽流涕焉勢有與國俱終古者其門户<lb/>
乎今羣臣號一家耳實戰國也朝聽陳軫而天下從莫<lb/>
聽張儀而天下衡一從一衡滔天燎原天子之權散于<lb/>
<pb n="KR4e0243_WYG_007-14b"/>
下四海之利聚于内雖有賢守令不能不伺鄉背以為<lb/>
工吏道淆雜生民憔悴綱紀日壞職此之繇門户之肇<lb/>
也必果敢材知冀自樹當世者也羅所同剪所異将自<lb/>
遂其所欲為而朝端翕然從之強者類合弱者詘服纎<lb/>
夫垂危亾援者乗時倚焉當斯時也順風揚㠶雖豪傑<lb/>
不克自持而况羶趨之伍慠焉以騁多為輿議之所非<lb/>
識者蚤已料其勢之不長矣别有果敢材知者出焉鋭<lb/>
然犯一時之鋒以與為難而鄉所不收者翕然從之輿<lb/>
<pb n="KR4e0243_WYG_007-15a"/>
議所棄顯為射的大率皆狼狽而首事者亦為之殉此<lb/>
時局之一變也當斯時也強者類合弱者詘服纎夫垂<lb/>
危亡援者亦乗時倚焉後之視今猶今之視昔再變之<lb/>
後脈絡淆混垂危亡援者或鋭然首發天下之難端忽<lb/>
佞忽賢忽合忽離雖黄帝孔子復生不可致詰君子之<lb/>
憂時也睹氣焰之方張愀然以為過當黙自逺引新鋒<lb/>
嗣起隱隱馮以為望而君子又以為過當則又愀然逺<lb/>
引焉是故門户割裂獨垂危亾援者獲延旦夕之命而<lb/>
<pb n="KR4e0243_WYG_007-15b"/>
大君子常獨立于淒清之地果敢材知究為人殉則首<lb/>
難亦亾利焉總之為羶趨者用耳矣故親君子逺小人<lb/>
古大臣入告爾后者未有先此者也而近日聞之輒心<lb/>
痛計獨有綜覈名實而已矣旅而排一人其意必不在<lb/>
一人也而人主不問案罪狀如牒黜可也不然是陷忠<lb/>
良也旅而進一人意必不在一人也而人主不問卓有<lb/>
顯績庸可也不然是比周以相謾也聖主優容言路豈<lb/>
至大譴大訶稍示薄懲則言者固已不信于天下矣譬<lb/>
<pb n="KR4e0243_WYG_007-16a"/>
之樹然數摉其根枝葉自脱兩造之功辠立剖則言者<lb/>
自寡矣明主不可以再嘗人臣幾幸萬一之眩而難必<lb/>
萬一之寤萬一之涂知者所不趨也則謾者自寡矣非<lb/>
不比周益堅也而雷霆之下怯者先獻其肝膽則其交<lb/>
必敗矣且夫優容者非槩弗詰也謂恕其誤觸乗輿也<lb/>
若辯官論事則必案實而窮詰之盛世可以枉天子必<lb/>
不可以枉臣民枉天子無辠所以信言臣之氣綜覈名<lb/>
實所以平言臣之囂昔宋仁宗之世議者譏宰相奉行臺<lb/>
<pb n="KR4e0243_WYG_007-16b"/>
諫風㫖而天下號治平言之囂也蓋愈于閼然噦噦之<lb/>
鳴混入于吠景吠聲之中而不可辨則聞者賤之故言<lb/>
路不清言必不尊覈之者尊之也且論風俗之勍必曰<lb/>
怯于私鬬勇矣卒逢鉅奸反為弚靡者或有之故綜覈<lb/>
名實者正愛干將之刃勿使妄割將以畱大用于髖髀<lb/>
也議論之囂詩人憂之故曰噂沓背憎又曰如匪行邁<lb/>
謀居平紛紛相嚙一朝緩急萬喙爭沸于法當危嘗讀<lb/>
宋史至李綱傳國事既大壞矣而門户益堅厪存一綱<lb/>
<pb n="KR4e0243_WYG_007-17a"/>
必逐殺之而後已此忠臣義士所以擲卷而起號慟不<lb/>
能止也名實混淆議論嘈雜雖堯舜不能以治天下其<lb/>
最急則莫若簡大臣詩曰告爾憂恤誨爾序爵簡大臣<lb/>
序爵之本也要在與之共朝夕而躬覈之三公六卿分<lb/>
叩厥職生平畱心軍國者必鑿鑿洞利害可見施行中<lb/>
庸之材能陳害不能陳利大率皆内懼其或囁嚅游辭<lb/>
者賜骸骨歸如此則朝廷大臣肅然非嫚娒之資矣然<lb/>
後舉綜覈之政下與賢佐謀之天下雖大天子當夙夜<lb/>
<pb n="KR4e0243_WYG_007-17b"/>
籌者止十數事外大吏中丞已下天子當洞悉肺腑者<lb/>
止十數人黼扆有人則要襋固已全挈矣更時訊郡國<lb/>
疾苦吏能飛詔襃之奸墨為諸道最飛詔収之時出一<lb/>
二如髙皇帝朝則天下固已大震疊矣鼓動一世豈必<lb/>
程石哉明主餘力為之耳孝宗在馭羣輔疑不足以稱<lb/>
明徳而閭閻熙熙海内咸理則以晝日三接泣畱大臣<lb/>
明主求治之願誠有以沁入乎元元也君臣同心言路<lb/>
參之郅隆可立待也且其益未可更僕數大臣不獲上<lb/>
<pb n="KR4e0243_WYG_007-18a"/>
訽厲爭集之則柄墮小臣大臣苦衆喙勢必附離左右<lb/>
以内惑主而外抗天下則柄墮大臣羣下不得望顔色<lb/>
執政内比庻正紛亂鄉非挾神武之姿馮社稷之福不<lb/>
為秦者幾希則柄墮内臣詩云匪敎匪誨時維婦寺知<lb/>
士葢深憂之曩者幸犯至輕之疾而率此道也以往則<lb/>
必有極重之旤君臣驩洽百患不作萬世之利也程頥<lb/>
曰人主一日之間當接賢士大夫之時多宦官宫妾之<lb/>
時少蘇軾曰尊卑闊絶而上下之情疎禮節繁多而君<lb/>
<pb n="KR4e0243_WYG_007-18b"/>
臣之誼薄誠得君臣驩洽芟節儀數大臣坐論臺諫入<lb/>
侍取祖宗之天下直如農夫麃蓘蚤夜謀之欲區㝢毋<lb/>
平不可得也東事則在慎擇經畧臣而乆任之今士大<lb/>
夫習見塞草邊雲者少矣天蠶肌栗見蠭色動聞金鼔<lb/>
而志不懾且神往焉者百不得一一夫出關數百萬生<lb/>
靈託焉宗社安危寄焉亾具者一擲百萬徒以國僥倖<lb/>
此非可以輕議舉也乍入虎幄如循暗室乆廼稍明苟<lb/>
非販國誤國明有徵驗皆當寛時日解文罔以徐需其<lb/>
<pb n="KR4e0243_WYG_007-19a"/>
成此非可以輕議易也今則不然舉朝推一人方叔召<lb/>
虎復生今日矣小不效則舉朝攻之杜重威韓侂胄亦<lb/>
復生今日才不才豈倐忽相反哉旁觀為之也封疆之<lb/>
臣亡暇伺外敵而息息探中朝勢安得不危或者果不<lb/>
勝任亦有之然後之方叔召虎慮有今日乆矣非舉者<lb/>
之誤則易者之誤也國事其可數誤與夫戰氣未復難<lb/>
語大創小失利亦必有之裁出國門而人已數日月其<lb/>
後少選彈文及焉大者浪戰以塞責小者諱敗以掩辠<lb/>
<pb n="KR4e0243_WYG_007-19b"/>
它年搆非常之旤必此之繇大抵當今之世寛于用法<lb/>
而苛于論人其寛也䘮師辱國靦然懷首丘之思其苛<lb/>
也藁首縣街之疏無一人得免夫今之人固非不知解<lb/>
文㒺也辠小見則立訾夫所謂解文罔云者豈虚言而<lb/>
已正幷其辠而寛之也儒者之所謂甚大當局之所謂<lb/>
甚小辠之大小不可不察也昔范仲淹焚西夏嫚書宋<lb/>
庠曰仲淹可斬也以正人論正人而苛責壹若此多口<lb/>
之不赦葢已乆矣誠能破大衆之論開功名之門則莫<lb/>
<pb n="KR4e0243_WYG_007-20a"/>
若乆任乆任則莫若重用之重用之則莫若舉攻守之<lb/>
畧進退之宜錢穀之出入惟其所欲為勢未可動遲之<lb/>
小衂誡之端緒已睹則展十年之期使隱然有自為戰<lb/>
之意而事廼可以大濟此學士之常談實籌邊之長䇿<lb/>
也今邊臣曰遼兵不可使遼田不可屯此豈中事情哉<lb/>
彼殆有懟辭焉度其後無可居之功也重用之則且言<lb/>
調兵之害官縣金購士士罔應者閭左亾頼利其數金<lb/>
未就募而先懷中道解散之心頃浙兵北行横奪民舟<lb/>
<pb n="KR4e0243_WYG_007-20b"/>
㧞劍抽矢目䕫䕫以睨渡江而死沿涂刼掠動則曰我<lb/>
且往而死誰敢難焉兵戈所至何變不生即日者米價<lb/>
之鬨或以為商賈阻塞故既涵中國腹心之患而比到<lb/>
麾下則又適足為啗敵之資此但糜金賈害耳竟何毛<lb/>
髪禆邪語曰戰勝之威民氣百倍敗兵之卒沒世不復<lb/>
然唐之亂也河北亡敢戰者有李光弼之嚴明而壁壘<lb/>
皆精采也宋之渡也畫江以南亾敢守者有岳飛之強<lb/>
毅而强敵辟旌旗也故兵法曰有必勝之將無必勝之<lb/>
<pb n="KR4e0243_WYG_007-21a"/>
民遼人不守遼而必合天下以守之邊臣之計愎也且<lb/>
更言屯田之利屯田一鍾當轉輸二十鍾其故甚易解<lb/>
也蘇軾曰百頃之閒田則足以牧馬千駟而不知其費<lb/>
聚千駟之馬而輸百頃之芻則其費百倍其解更甚辨<lb/>
也故趙充國所將厪六萬人耳然猶曰難乆不解徭役<lb/>
不息恐為明主憂今聚天下于一隅而大農日輦金穀<lb/>
飽之無時休歇縱不遺一矢不亾一鏃縣官固已坐困<lb/>
矣遼故熟壤也非砂磧比新遭大兵膏腴盡棄量非患<lb/>
<pb n="KR4e0243_WYG_007-21b"/>
勢家豪右之梗也新畬每毎寘為石田多士如林寘為<lb/>
象人邊臣其何辭意者甲士朝夕待戰乎則請以耕待<lb/>
之曩者局守圍城草薙禽獮移駐郊牧游騎徘徊置士<lb/>
必戰之地則怯者忘生示敵必戰之形則勇者畏死繕<lb/>
鄉亭浚溝渠植果木鋭者刃罷者畮且戰且守縱耘耔<lb/>
之弗時不猶愈坐困乎且懼其侵軼我也則請即以其<lb/>
智困之夫漢之匈奴逐水草轉徙無常而東人則異是<lb/>
其城郭屋居猶我也緣南畮而飽猶我也猶我之懼彼<lb/>
<pb n="KR4e0243_WYG_007-22a"/>
侵軼也誠屯重兵要害以游騎往來敵懈則若鷙鳥之<lb/>
發敵來則止夏燔麥秋燔禾我不以此困彼彼即以此<lb/>
困我爭先處強亦存乎將而已漢隴西三困于匈奴民<lb/>
亡勝意邊吏底厲其節敗敵衆殺一王而民遂振故將<lb/>
不可恃一戰之威士卒可藉一鼓之氣今縱憚大創乎<lb/>
且用伍員肄楚之法使士習敵而與之狎一日得利則<lb/>
邊人可復使也且勇怯奚常之有人有莫行遇盗者怖<lb/>
甚盡被服以獻已復遇一舟私念窘已極矣不若一效<lb/>
<pb n="KR4e0243_WYG_007-22b"/>
盗之所為其人怖甚亦盡以被服獻黎明視之即鄉者<lb/>
亾失之被服也夫人一也為盗則勇人盗則怯欺弱畏<lb/>
強彼與我一而已矣乗客兵之方集而疾議練乗轉輸<lb/>
之方給而疾議屯用以外擾敵内護耕雖黃石復出不<lb/>
能易也為將之道在急収死士句踐式怒蛙自剄而獻<lb/>
其首者十三人死豈真足樂哉誠有以激之也今士卒<lb/>
誠憊蹈白刃赴湯火不辟艱險者豈繄亾人燕趙之郊<lb/>
摴蒱飲酒報仇殺人走死地如騖者不可勝詰兹皆不<lb/>
<pb n="KR4e0243_WYG_007-23a"/>
過市魁盗桀耳而其人方自詡慷慨奮邁有澆酒趙州<lb/>
之意誠羅而致之此可以氣使也才苟可用隂揣其所<lb/>
欲而微飽之彼將惟上之所驅方其激昂自負未嘗不<lb/>
曰士為知已死也亦未嘗不曰斬脰䧟胷丈夫固樂為<lb/>
之而究其元則未有不為利用者也韓非曰利之所在<lb/>
皆為賁諸俗諺曰重賞之下必有勇夫非虚語也昔者<lb/>
韓信破趙廣武君進一䇿則知之成安君不用則知之<lb/>
呼吸動静亾異同室而今者敵至百步之内尚踉蹌四<lb/>
<pb n="KR4e0243_WYG_007-23b"/>
顧不北何待故制勝之道在急擇死士而善視之以偵<lb/>
則逺以戰則猛以守則堅鄉曰錢穀出入惟其所欲為<lb/>
范睢所謂金盡者功多也若夫戰勝廟堂則止有慎之<lb/>
推轂之日而已矣嗟夫勢有貌緩而實迫責有似夷而<lb/>
實危惟京營為然祖宗朝豼貅之隊騰驤帝都近大抵<lb/>
亾慮皆寒乞矣即錦衣號親兵舊滿十萬聞近不過萬<lb/>
人既實無萬人之用而大農糜費仍歲耗十萬騎之資<lb/>
墮軍實而長亂萌刻髓之憂也然而逃絶既多世俗卒<lb/>
<pb n="KR4e0243_WYG_007-24a"/>
以句補為苦百姓則補之難貂璫紈袴嵎負其間景詭<lb/>
之籍相目不敢問則治之難勢必藉操閲為簡稽然難<lb/>
盡閲彼且一身數名當之則清之雖屠沽灑削各有私<lb/>
業并操亦不可得數則練之難戎政薛操期少密耳沸<lb/>
然投要牌訽謼合軍皆註妻薛紀綱至此不為張彞亾<lb/>
幾耳能勿寒心乎哉大都今日之京營不足禦敵而足<lb/>
以亂驟動之則虞召變苟且旦夕則虞養奸恐當事者<lb/>
未可髙枕卧也為今之䇿急擇大臣沈深有膽畧者為<lb/>
<pb n="KR4e0243_WYG_007-24b"/>
司馬武臣威望壓諸將者佐之而明赦已前隱占者勿<lb/>
辠與之更始武弁乆于其事情弊當盡知偏裨已下各<lb/>
接所部理之主銷籍不主實伍懷辠効職已所侵匿者<lb/>
必先吐矣見存者如制立予糧免朘削需蹛之苦材藝<lb/>
㧞其羣額外賜決拾之資諸將才且廉應時尊顯之蕰<lb/>
畜日乆扼其口而奪之食或戀弗能割則擇其爵髙而<lb/>
辠多者斬一二以狥如此則令出而不驚罰重而兵不<lb/>
譁大將軍再閲之後軍政肅而羣偷息矣浮饟漸復驍<lb/>
<pb n="KR4e0243_WYG_007-25a"/>
勇可漸致縱多豢寒乞萬餘人非軍政之大患也為治<lb/>
之道有賞然後可以有刑紀綱既亂有格外之賞然後<lb/>
可以有格内之刑賞行自賤刑行自貴賞行自賤者散<lb/>
十萬之羡便可鼓百萬之驩聲刑行自貴者辠彰而勢<lb/>
獨直狐兎縛之寂然衆怒之不嬰而聲畏天下此安危<lb/>
之幾治亂之轂不可不察也然而天下之事非錢不行<lb/>
開倉廪振貧窮數千里之水旱民亾菜色者窖粟多也<lb/>
冒犯鋒刃謼而先登者為厚糈使也浮饟未復賞格先<lb/>
<pb n="KR4e0243_WYG_007-25b"/>
行不憂不繼者帑藏盈也綜覈名實必從財用亟行之<lb/>
孟子曰無政事則財用不足私念財用之流也必有所<lb/>
歸歸君上君上足也歸百姓百姓足也不幸中飽而歸<lb/>
羣奸羣奸亦足也然法令不脩氣象凋瘵往往公與私<lb/>
交困兹曷故焉葢嘗思之人情用本富者守財嗇以奸<lb/>
富者使財輕農夫秉耒而耕百錢掛要生死以之商賈<lb/>
則稍稍輕矣鬬雞走狗摴蒱六博黃金散而復來又輕<lb/>
矣吏胥割人肉而不疼視錢益輕媮衣美食醉紅紫以<lb/>
<pb n="KR4e0243_WYG_007-26a"/>
嬉笑儉嗇者齪齪不足道身死而子孫困葢財用諸田<lb/>
宅器用田宅器用在也葬諸衣食酒色則擲瀚海而已<lb/>
矣一郡縣之内穴而啗者不可計數一省之内不可計<lb/>
數一津梁關閘之㑹不可計數一漕糧錢鹽之局不可<lb/>
計數至京師則集五方之奸而穴焉奉閹寺通戚畹交<lb/>
卿相鮮裘怒馬目偷而氣髙使奸弄財老于吏者弗能<lb/>
詰即如大工一舉内自諸宦下至乞兒胥衣食其中民<lb/>
間可一金得者倍未已也必什百之木石材貨舊可資<lb/>
<pb n="KR4e0243_WYG_007-26b"/>
匠石者必弗肯稍採必紆致之數千里外郡縣興人徒<lb/>
百舍重蠒牛馬道斃然又弗甚惜且惟懼速成焉必稽<lb/>
之數歲之後然後已夫天子與士庶異矣貧民入市不<lb/>
取贏不歸富家委僮僕則少損焉士夫不諳直直常倍<lb/>
帝王之家豈真與齪齪者競纎嗇哉然綜覈之朝必明<lb/>
知之而故寛焉可以明知之而寛千萬不可以欺闇昧<lb/>
而奸錙銖寛以千萬千萬而已苟奸錙銖必至萬億及<lb/>
秭而猶弗既此綜覈之大凡不可不察也司馬遷曰俗<lb/>
<pb n="KR4e0243_WYG_007-27a"/>
之漸民乆矣雖户説以眇論終不可化夫焉能使一日<lb/>
皆夷齊然治道去其泰甚泰甚不去不可以治借一二<lb/>
貪黠之尤以懲羣吏則羣吏廉羣吏廉則穴而啗者無<lb/>
以售其奸内自宫禁外訖都鄙量其所稸動纍巨萬尊<lb/>
賢豪購壯士惠黔首國不益賦而用自饒此其經也司<lb/>
㑹不察守鬻爵為竒謀夫鬻爵者苟且之政在所必革<lb/>
者也吏受賕于内輸者取償于外舞文弄法偽章刻畫<lb/>
穴而啗者徧天下所得秋毫所䘮丘山此直憫虎之無<lb/>
<pb n="KR4e0243_WYG_007-27b"/>
翼而傅之耳明主弗取也明主之道任賢使能信賞必<lb/>
罰三公九卿下逮州邑之小吏壹以此道齊之故君心<lb/>
不求治無治道可為也君而求治則救時者必以綜覈<lb/>
名實為急<lb/>
　　擬上御煖閣召輔臣劉健李東陽謝遷面議章奏<lb/>
　　因健等極言鹽法之壞命户部通查舊制覆議行<lb/>
　　之謝表<hi>𢎞治十八年</hi>
伏以響洽雝喈帝眷續千秋之喜起法蘄脩舉臣言厪<lb/>
<pb n="KR4e0243_WYG_007-28a"/>
五位之綢繆先朝本樹良規能奉行則利源自闢聖世<lb/>
悉遵成憲共稽覈將弊竇立清拜手颺言撫心懐愧臣<lb/>
健臣東陽臣遷誠惶誠恐稽首頓首上言竊惟帝王總<lb/>
攬海宇最要者在密邇大臣宰相翼賛熙明至大者在<lb/>
肅清庻政至于理財之急務尤需經逺之良圖自九府<lb/>
鹽鐵交資官山兼以官海而累代鹽屯互濟足食還可<lb/>
足兵馴至本朝備収羣筴念東南之美利不盡將以私<lb/>
煑富姦雄念西北之峙稸方艱將以供億困閭左莫若<lb/>
<pb n="KR4e0243_WYG_007-28b"/>
輸粟塞上用鼂錯之忠謀因而取引運司殫劉晏之長<lb/>
算一引納二斗有羨在商賈為費少而息多九邊省萬<lb/>
里之勞在朝廷為計深而利逺于是千耦蟻集萬鍤蠭<lb/>
屯凡彼草萊所翳荆棘所叢處處我疆我理自此虓虎<lb/>
之旅豼貅之隊欣欣且飽且騰葢中外之血脈既聨將<lb/>
士卒之心膽自壯而法行良乆弊遂多端國漸捉衿下<lb/>
徒仰屋何幸九重之睿照俄驚三接之光榮兹葢伏遇<lb/>
皇帝陛下祥摛戴玉道契寢繩垂愛景以字人披薫風<lb/>
<pb n="KR4e0243_WYG_007-29a"/>
而扇物億萬姓日在襁褓猶歎國未太平二三臣每乞<lb/>
筋骸輒云卿忍捨朕父老頻為加額舉朝不覺淚流乃<lb/>
既勤殿陛之交復聽煖閣之召龍顔晬穆念臣等為師<lb/>
保公孤天語溫和視臣等若家人父子特軫萬方之利<lb/>
病徧繙百辟之封章君都臣俞盛事堪畱韶筦爾可我<lb/>
否愚臣亦協壎箎相顧解頤共喜聖朝無事不禁顰蹙<lb/>
獨傷鹽政多乖深恨繆盭于祖宗備陳顛末于君父行<lb/>
鹽地不加擴而引日增因多畱滯之引給鹽引不加增<lb/>
<pb n="KR4e0243_WYG_007-29b"/>
而價日益因多徙業之商盗販公行在在鴟張無忌則<lb/>
私鹽之橫堪憂塲蕩朘削㷀㷀鵠立無依則餘鹽之禁<lb/>
宜緩孰官舳孰私載夾帶之宿蠧難清或戚畹或宗藩<lb/>
奏計之蔓延特甚要其壞法之最莫如改折為先海之<lb/>
大不知幾千萬里無涓滴得佐軍需餉之出約費幾千<lb/>
萬緡何絲粒不仰輸輓棄沃壤為荒磧佃者投耒逃亡<lb/>
處樂歲如凶年兵皆脱巾詬誶流弊若此法制安存賴<lb/>
吾君之聖明立下詔于該部嚴核創垂之初意速議改<lb/>
<pb n="KR4e0243_WYG_007-30a"/>
轍之令圖積歲因循一朝整飭臣等材同襪綫職傍衮<lb/>
衣鍊五色石以補天自慙蹇劣鑄六州鐵而成錯毎切<lb/>
憂危喜值垂磁謬期攻玉伏願虞門日闢禹磬常懸因<lb/>
健等三人之愚忠溥収一得因鹽法一事之潰壞徧惕<lb/>
萬幾則宮府諸臣爭效媚兹之欵而吏兵諸局盡呈振<lb/>
刷之觀矣<lb/>
　<lb/>
　<lb/>
<pb n="KR4e0243_WYG_007-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茅簷集卷七<lb/>
</p>
<p>
</p>
  </div>
</body>
</text>
</TEI>
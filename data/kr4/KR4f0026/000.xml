<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>于清端政書</head>
    <p>
<pb n="KR4f0026_WYG_000-1a"/>
欽定四庫全書　　　　　集部七<lb/>
　于清端政書　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案于清端政書<lb/>
　　　國朝于成龍撰成龍山西永寧州人由副榜貢<lb/>
　　　　生官至兩江總督卒諡清端贈太子太保事<lb/>
　　　　蹟具<lb/>
　　　國史本傳是集皆其歴任所作曰羅城書官羅<lb/>
<pb n="KR4f0026_WYG_000-1b"/>
　　　　城縣知縣時稿也曰合州書官合州知州時<lb/>
　　　　稿也曰武昌書官黄州同知署武昌府時稿<lb/>
　　　　也曰黄州書官黄州江防道時稿也曰八閩<lb/>
　　　　書官福建兩司時稿也曰畿輔書官直𨽻巡<lb/>
　　　　撫時稿也曰兩江書官兩江總督時稿也任<lb/>
　　　　監司以前皆申詳條議札檄誡諭之作任巡<lb/>
　　　　撫以後始列奏疏第八卷曰吟咏書則其所<lb/>
　　　　作各體詩并以文六首附于後别有于山奏<lb/>
<pb n="KR4f0026_WYG_000-2a"/>
　　　　牘七巻其編次不及是集為有端緒另録存<lb/>
　　　　目成龍以清節著名而自起家令牧至兩膺<lb/>
　　　　節鉞安民戢盜諸政蹟皆綽有成算其經濟<lb/>
　　　　亦有足傳今觀是書其平生規畫猶可見其<lb/>
　　　　本末也乾隆四十九年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　　校　　官　<hi>臣</hi>　陸費墀<lb/>
<pb n="KR4f0026_WYG_000-3a"/>
于清端政書原序<lb/>
今上之二十年<lb/>
王師克滇所向底定神武既昭罪人斯得薄海内外悉<lb/>
主悉臣罔不賔服<lb/>
上大嘉悦益精維治理以大中丞夫子于公之治畿輔<lb/>
爲天下最<lb/>
特晉位大司馬總制兩江以風有位葢<lb/>
上知公自令牧二千石及監司藩臬以迄開府上谷厯<lb/>
<pb n="KR4f0026_WYG_000-3b"/>
閩楚蜀粤垂二十年清操偉略鴻文鉅績乆而彌厲故<lb/>
兩歲之中節鉞再加一時<lb/>
眷遇罕有其匹明年夏四月公請假在里祭𦵏畢即單<lb/>
騎至金陵惟攜圖書數巻直馳入署五月素自楚趨侍<lb/>
恭覩<lb/>
御書賜公詩卷兼聞<lb/>
駕幸䧺縣<lb/>
召見幄殿溫語移時且<lb/>
<pb n="KR4f0026_WYG_000-4a"/>
詢公曩撫𠞰東山時事甚悉益歎<lb/>
君臣相得今古維難而公獨遭際<lb/>
聖明若此不有編述懼不足以傳乆逺因發所攜圖書<lb/>
得公自令羅城以來諸牘及詩文稿跪請於公以爲古<lb/>
人著書立言非徒誇示文字良欲開導後學使知所取<lb/>
法無其事者尚欲有其言况公之著作皆因時立議見<lb/>
諸行事深切著明小之治安一方大者動關國計非鑿<lb/>
空結想借物託興之比且公三舉卓異屢平劇冦<lb/>
<pb n="KR4f0026_WYG_000-4b"/>
天子知之已十數年故復於雄縣<lb/>
親垂顧問倘一旦<lb/>
詔公條上行事用備採覽而編簡無稽其何以對公許<lb/>
諾乃次第諸稿片楮隻字皆公親筆細書歲乆黴蠧霑<lb/>
蝕半就脫落彚其可識者爲若干巻伏讀十許日曰於<lb/>
戲盛哉今而知無意於功者始能成天下之大功不遺<lb/>
一事者始能集天下之大事本内聖外王之學以行其<lb/>
致君澤民之志其在斯夫其在斯夫方公初仕粤西瘴<lb/>
<pb n="KR4f0026_WYG_000-5a"/>
癘所侵異類與居凡七年矣北人宦此者百不一歸而<lb/>
公處之泰然略不爲動卒之猺獞革心民安盜戢其規<lb/>
畫條議至今猶用之不盡抑何偉也及由蜀入楚遍厯<lb/>
艱險數定大亂使内地悉平<lb/>
王師得一意南征無後顧之慮迄今讀與中丞張公徃<lb/>
復諸議真死而後生危而後存其難更有百倍於往日者<lb/>
當東山逆賊首倡江右吳豫轉相煽熾使蘄黄不守則<lb/>
吭扼㗋噎荆武非我有矣公獨與張公定策率門下十<lb/>
<pb n="KR4f0026_WYG_000-5b"/>
餘人督鄉勇數百直搗賊巢身自陷堅親冒矢石一敗<lb/>
之黄土坳一敗之紙棚河旬月間一撫再勦諸逆授首<lb/>
而吳豫江右間聞風潰散南北之路始通方是時外誅<lb/>
巨寇内辦軍需既飭屬僚復撫百姓羽檄交馳人馬擐<lb/>
甲凡所設施皆手自裁荅于倉皇中示閒整於擾攘中<lb/>
恤民力罔不纎悉曲當洞中機冝此又素所親炙不假<lb/>
披閲始知者至若出八閩于湯火之餘調劑軍民各安<lb/>
厥所贖還難民動以千百每一書上王公大人皆虚心<lb/>
<pb n="KR4f0026_WYG_000-6a"/>
聽受撫綏上谷屢建讜言爲民請命<lb/>
天子知公直皆<lb/>
特㫖報可以故得蘇解困痼全活死徙無算古人得一<lb/>
節足以傳之無窮公則萃於一身無徃不備矣論者謂<lb/>
公以外臣重邀<lb/>
陛見<lb/>
上親灑宸翰兼賜白金良馬乳酒銀貂麞兎魚鳬等物<lb/>
恩禮叠加人臣之榮至此已極不知公之得此皆出意<lb/>
<pb n="KR4f0026_WYG_000-6b"/>
外當其入粤初不自意能至蜀也及乎仕楚更不意能<lb/>
至閩也又安朢開府<lb/>
畿輔總制兩江哉惟出萬死不一生之計祗知<lb/>
君父深恩在所必報其身家性命已乆置度外故凡有<lb/>
建白輒掀髯而談略無嚄唶使稍有顧戀其伸紙著筆<lb/>
雖曲極組織其於<lb/>
國家事終屬隔鞾搔癢又何能功成事集如此其烈耶<lb/>
是故爲人臣而知讀是書其常也必亷其變也必勇爲<lb/>
<pb n="KR4f0026_WYG_000-7a"/>
人子而知讀是書其養也必力其哀也必毁以此治兵<lb/>
必無覆敗之虞以此臨民必免貪戾之祸以之爲國則<lb/>
逹經權以之居家則敦孝悌於戲公仕且二十年危行<lb/>
特立觸忌諱不少矣所頼<lb/>
聖天子及當代王公大人知之於今千百世忠臣孝子<lb/>
志士仁人奉之於後今雖華衮被躬騶㦸衛道退處一<lb/>
室鷄鳴而起鐘定而卧惡衣麤食有寒士之所難堪而<lb/>
文章經濟顧廣大精切若此又孰得孰失也公嘗謂所<lb/>
<pb n="KR4f0026_WYG_000-7b"/>
受知諸大人君子皆及身顯庸無復欠缺獨中丞張公<lb/>
鞠躬報<lb/>
國盡瘁以殁今滇黔蕩平而身不及見每展對手書輒<lb/>
愴然出涕不知此書傳則張公之功徳自與之俱傳即<lb/>
當代諸大人君子亦無不與之俱傳於以副<lb/>
聖天子精維治理之盛心使士大夫服官攷業者咸有<lb/>
所矜式更使天下後世知凡欲成大功集大事者必於<lb/>
此不於彼其爲禆益豈淺鮮哉公兹甫蒞兩江未期月綱紀整<lb/>
<pb n="KR4f0026_WYG_000-8a"/>
飭俗易風移每有示諭閭里小民爭手錄口誦旬日成<lb/>
帙由此平章天下髙文典册方昌未已奏之廊廟鼓吹<lb/>
休明将盈車充棟有一書再書不勝書而已者更請以<lb/>
俟諸異日云<lb/>
康熈二十有二年嵗次癸亥春王正月上元楚黄亭州<lb/>
門下士李中素拜撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>于淸端政書巻八</head> <lb/>
    <p>
<pb n="KR4f0026_WYG_008-1a"/>
欽定四庫全書<lb/>
　于淸端政書巻八<lb/>
　　　　　　　　　　　兩江總督于成龍撰<lb/>
　吟詠書<lb/>
　五言古<lb/>
　　老女吟<lb/>
妾身已許嫁梅實過三春四德未敢斁歸期何尚迍豈<lb/>
為儂貎寢應是婿家貧氷融霜又至何以采澗濵布絲<lb/>
<pb n="KR4f0026_WYG_008-1b"/>
郎可貿井臼妾所親旭日雁聲寂蛾眉低自顰誰家車<lb/>
和馬百兩爛其隣妾命嗟成薄桃葉空蓁蓁拊心叩昊<lb/>
天終待結朱陳就使窮難嫁詎將香逐塵悲思古賢婦<lb/>
饋饁敬如賔卬友心同否有生殊不均<lb/>
　　自嘆<lb/>
病體渾無力閒愁誰與憐炎凉悲二豎狐蜮寄丹田不<lb/>
願上方劍但持感應篇小官缺養母浮譽惱羣賢乆欲<lb/>
歸林卧豈為升斗牽菩提垂慈訓真覺孽難湔廉隅雖<lb/>
<pb n="KR4f0026_WYG_008-2a"/>
尋丈光明即佛仙隠㣲多玷垢㝠府不矜全只謂堪瞞<lb/>
衆誰知難哄天晨夕朝太岳思結再生縁輕脱敝衣裘<lb/>
予將撇俗纒秋風吹細雨霹靂䕶青蓮<lb/>
　　勸民<hi>黄俗喜訟鎮岐時作此勸之</hi>
閉門且避事省爾窮民錢莫憾居官懶妻孥望爾還倉<lb/>
中無一粒比日斷晨煙儂自甘心餓嬌兒兩淚漣肝腸<lb/>
痛碎絶中夜不能眠望爾覔升斗忽聞訟獄牽哀哉飢<lb/>
欲死尚逞爾輕獧健訟因亡産飢寒猶不悛痛兒兼痛<lb/>
<pb n="KR4f0026_WYG_008-2b"/>
爾無食誰為憐挖蕨奴甘去爾回種麥田强如羅鼠雀<lb/>
枵腹與人喧安分救兒女空中自有天莫生狂蕩想官<lb/>
府自周全萬一無生路清貧赴九泉我今歌且泣勸爾<lb/>
此長篇<lb/>
　　紀行<lb/>
鷄鳴起茅店晨路漸熹微東北朝<lb/>
天子周馳望帝畿隻身走古道何必雲錦飛朔風吹栗<lb/>
冽霰粒灑征衣兩耳兜入帽兩腮削故肥足氷拳鐙䠥<lb/>
<pb n="KR4f0026_WYG_008-3a"/>
手皸垂鞭揮南楚寒暄半六花滿亦稀前後難遮顧僕<lb/>
夫徒歔欷急求旅店火冷戰念天威晨興復登路重山<lb/>
白霏霏面目加黧黑鬚髯㦸旂旂苦極還自慰厯險忘<lb/>
其碕指日拜天闕天香可袖歸十年奔故里未息漢隂<lb/>
機<lb/>
　　除夕<lb/>
除夕三十日江黄萬象新隂雲天地暖細雨柳梅春咫<lb/>
尺瞻<lb/>
<pb n="KR4f0026_WYG_008-3b"/>
龍座劬勞自小臣壺漿難濟衆掃榻且迎賓爆竹幾家<lb/>
響椒盤生㡳塵<lb/>
　　其二<lb/>
政餘空閉目燈燭忽輝光香瓣通三界人天依粉牆朦<lb/>
朧試一看惻惻使心傷<lb/>
　　其三<lb/>
四壁音容慘忽焉思故鄉老妻知歲事料得一家忙誰<lb/>
念居官者隻身惟雪霜幸兒伴我側談笑且開觴只恐<lb/>
<pb n="KR4f0026_WYG_008-4a"/>
倚門望淒然憾夜長<lb/>
　　其四<lb/>
新春指日過遊子整歸鞭舞綵期非逺雁行共一天老<lb/>
夫惟自苦形影誰為憐升斗羈難去妻孥情共牽况經<lb/>
饑饉日觸目誰仔肩祈得麥新熟平安報有年家中莫<lb/>
怨望拂䄂此心堅<lb/>
　　庚申除夕上谷署中作<lb/>
今夕是何夕明晨又一年三冬無再雪萬户有孤煙爆<lb/>
<pb n="KR4f0026_WYG_008-4b"/>
竹誰家響盆花幾處鮮早朝齊拜舞誰上嘒星篇竈冷<lb/>
疇為祀井寒空自漣哀哉孑遺歎忍待麥芊芊<lb/>
　七言古<lb/>
　　勸民節儉歌<lb/>
皇帝二十一載秋海宇乂安平冦孽江南連歲困兵荒<lb/>
喜今豐稔民樂業我適奉<lb/>
命制兩江億萬生靈如保赤念爾吳風尚奢靡㒺知愛<lb/>
養與節嗇乍遇水旱多逃亡滿目鳩形歎羸瘠凡此一<lb/>
<pb n="KR4f0026_WYG_008-5a"/>
旦致流離皆由平日鮮蓄積<lb/>
聖訓垂戒示寧儉王制立法重足食易著損象享二簋<lb/>
詩美豐年盈百室我<lb/>
皇上諭十六條其四農桑五儉節爾民日習視為常我<lb/>
今再復丁寧説百王之聖首唐堯土簋鉶羮陋不飾萬<lb/>
世之師為宣尼飯疏飲水樂不戚後人淫佚與驕奢往<lb/>
往售田與鬻宅爾民有身即有家仰事俯育資贍給貧<lb/>
窮之家固宜儉貧可自存免貸息富厚之家亦宜儉富<lb/>
<pb n="KR4f0026_WYG_008-5b"/>
可長保免賣拆粗茶淡飯儘可飽何苦珍羞侈羅列總<lb/>
然下了三寸喉一般滋味無分别褐衣緼袍儘可煖何<lb/>
苦錦綺炫鮮潔總然遮得七尺體一般寒暑無差擇土<lb/>
壁茅簷儘可居何苦棟宇雕丹碧總然住得百年身一<lb/>
般坐卧無奇特留得甘㫖養父母何苦鼎烹宴賔客留<lb/>
得膏粱飽妻兒何苦冶遊費杯席留得餘財周宗族何<lb/>
苦邀福事仙佛留得餘粟散鄉黨何苦信邪求巫覡慎<lb/>
勿徵歌愛選聲慎勿貪淫愛漁色慎勿畫船競簫鼔慎<lb/>
<pb n="KR4f0026_WYG_008-6a"/>
勿寳馬裝鞍勒酒樓茶肆切莫登法物玩器切莫覔入<lb/>
廟燒香都是虚演戲酬神亦無益江寧秦淮蘇虎丘揚<lb/>
州紅橋好風月人道快遊名勝塲我道浪費金錢窟更<lb/>
有不肖少贏餘便思嫖賭任抛擲百萬呼盧豪自誇十<lb/>
千纒頭狂不惜又有無知好鬬强聽信刁唆事告訐苞<lb/>
苴甘作暮夜餽嚢槖罄供胥吏掇非徒作孽招人禍定<lb/>
應召怒遭天殛或流異鄉為乞丐或䧟非類為盜賊不<lb/>
知節儉一念差遂淪溝壑膏斧鉞思之可畏亦可痛亟<lb/>
<pb n="KR4f0026_WYG_008-6b"/>
宜猛省自怵惕趁此豐年有收成大家撙節莫狼藉減<lb/>
得一分存一分省得一粒存一粒如此積累少至多九<lb/>
年餘三三餘一縱值荒凶可無患奚憂凍餒虞匱絀莫<lb/>
待無時思有時常將有日思無日若要飽食與煖衣只<lb/>
須勤耕與力織儉為至寳一字箴民安物阜無奇術所<lb/>
期盛世致太平不願麟遊與鳳集但願菽粟如水火鼓<lb/>
腹含哺忘帝力上為<lb/>
國家養元氣下為烝黎儲命脉共迎天貺答<lb/>
<pb n="KR4f0026_WYG_008-7a"/>
君恩熙熙攘攘樂無極我今作歌勸遒人遍宣金口與<lb/>
木舌爾民各宜書一通毋為負我婆心切<lb/>
　　忍字歌<lb/>
心最慈刃最毒心上如何放把刀做來忍字有含蓄這<lb/>
把刀按不定鑽出頭來喪身命這把刀按得下任他兇<lb/>
險也不怕只要時時忍在胸自然利刃都無鋒古來多<lb/>
少能忍漢百般磨練成英雄我持一忍勸世人更把諄<lb/>
諄敎呉民呉地雖饒民鮮朴江北江南異風俗江北好<lb/>
<pb n="KR4f0026_WYG_008-7b"/>
勇多輕生江南好訟多速獄好勇皆由不忍來細嫌小<lb/>
隙搆禍胎或因圖産争田屋或因貪利謀錢財或因狂<lb/>
戲競口角或因酣酗迷酒杯或持刀棍或拳脚一時厮<lb/>
打勸不開强者既傷弱者死惹成人命醸成災兇首抵<lb/>
償斬與絞造意加功罪不小餘人也要杖一百禍到頭<lb/>
來悔遲了牽累父母與妻孥株連證佐及隣保本無夙<lb/>
怨非深讐不能忍耐尋煩惱在人止喪一條命自己身<lb/>
傾家復掃幾番敲夾方成招無限痛苦喫刑拷招成下<lb/>
<pb n="KR4f0026_WYG_008-8a"/>
在牢獄中衣不遮寒食不飽自作自受理應當拖䧟旁<lb/>
人做路殍更有一種最蚩氓希圖拌命去害人溺水投<lb/>
繯并服毒幽魂怨魄先沉淪豈知自盡不抵命近來禁<lb/>
例甚分明徒然短見塡溝瀆縱有真寃那得伸空撇妻<lb/>
兒抛骨肉重泉風雨泣冥冥皆因一念不能忍多少傾<lb/>
家與喪身乃若好訟尤可異事起睚眦極微細不肻按<lb/>
住心頭刀非爭名利只爭氣一投鏇棍及訟師敎唆扛<lb/>
幇無不至彌天架謊雲霧遮平地生波風浪沸賺將片<lb/>
<pb n="KR4f0026_WYG_008-8b"/>
紙入公門要歇手時也無計書吏承行便索錢差役執<lb/>
票先講費有司擇肥縱飽婪過客抽豐作芳餌不是豪<lb/>
衿出把持定有劣紳來䕶庇到得衙門臨審時鋪班使<lb/>
用都周緻一家贏了一家輸訟師挑撥燄更熾道府告<lb/>
過又到司更將院狀包投遞聳動發審與親提上司差<lb/>
票如雷厲解户歇家争共攅罪名贓贖誰相替連年屢<lb/>
月不得休貸盡親朋賣田地妻啼子哭家業消訟師衙<lb/>
役欣得意早使當時忍須臾豈至今朝空懊悔試觀不<lb/>
<pb n="KR4f0026_WYG_008-9a"/>
忍致百殃方知忍字召千祥我且細説你細聽忍中妙<lb/>
義難思量除却臣忠與子孝天倫大義首綱常若使兄<lb/>
弟共能忍豈肻同氣相䦧牆若使夫妻共能忍豈致反<lb/>
目生乖張若使朋友共能忍豈敎谷風興怨傷若待妯<lb/>
娌能以忍滿門和氣自吉昌若待婢僕能以忍合家鼓<lb/>
舞爭趨蹌若待姻親能以忍有時急難來相商若待隣<lb/>
里能以忍有時貧乏常相幇見人一味只謙遜不使勢<lb/>
力逞剛强鄉黨孰不相敬重面前背後齊稱揚豈直善<lb/>
<pb n="KR4f0026_WYG_008-9b"/>
名播當世定教黙祐感上蒼富貴之人固要忍忍能造<lb/>
福逾綿長貧賤之人尤要忍忍則安分作善良讀書之<lb/>
人須要忍磨穿鐵硯登廟堂力田之人須要忍滴盡汗<lb/>
血充倉箱行商坐賈須要忍和氣不怕走津梁傭工作<lb/>
匠須要忍小心不怕缺衣糧聖門言恕我言忍一字終<lb/>
身用不盡若敎用得忍字來境到逆時都是順也無愁<lb/>
也無悶眼底胸中本蕩平那有五嶽起方寸不慮窮不<lb/>
慮困水到渠成聽自然却有天公暗幇襯在昔唐時張<lb/>
<pb n="KR4f0026_WYG_008-10a"/>
公藝百口同居傳九世天子親幸問其由手書一紙百<lb/>
忍字忍能睦族能齊家旌表門閭稱高義我今治國如<lb/>
治家視爾萬民如子弟但能刻刻忍在心何難子孝與<lb/>
弟悌不鬭狠不忿戾太和宇宙皆元氣毋爭訟毋好事<lb/>
各安耕鑿享樂利一忍不為少百忍不為多忍得終身<lb/>
坦蕩蕩忍得片刻笑呵呵無災無禍好快活大家來聽<lb/>
忍字歌<lb/>
　五言律<lb/>
<pb n="KR4f0026_WYG_008-10b"/>
　　戊午監試楚闈作<lb/>
皓月懸明逺奎光暎素秋瑤圗五老獻玉署衆英儔桂<lb/>
影天香發卿雲瑞氣浮末員微効職為國廣薪槱<lb/>
　　赤壁懷古<lb/>
赤壁臨江渚黄泥<hi>坂名</hi>鎖暮雲至今傳二賦不復説三分<lb/>
名士惟諸葛英雄獨使君今朝懷古地把酒對斜曛<lb/>
　　偶書<lb/>
春來隂雨多春去晴光好花蕊妬蜂鬚雛翎驚鷂爪柴<lb/>
<pb n="KR4f0026_WYG_008-11a"/>
門留月看琴堦倩風掃物理自如此鶯殘茂葉老<lb/>
　　霧<lb/>
大霧滿虛空山川一混濛人聲逺近際樹色有無中旭<lb/>
日光㣲杳羣隂慘薄叢糢糊難見路舉足我心忡<lb/>
　　壬戌秋九金陵署夢中作<lb/>
牢落風塵裏三千白髪新跨虹湖色變嘯月海嵐親椒<lb/>
雨鐵牛厰菊霜金馬隣<lb/>
帝鄉咫尺近浩氣達西秦<lb/>
<pb n="KR4f0026_WYG_008-11b"/>
　七言律<lb/>
　　粤西九日<lb/>
冷落荒城又一秋毎逢佳節轉添愁黄茅嶂逺今猶古<lb/>
白髪風凄歎復羞菊瘦懶看空淚落雁回遙望暮雲收<lb/>
閉門却厭登髙去醉裏心魂到故丘<lb/>
　　戊申除夕入彭水採楠木宿神祠側作<lb/>
驅馳王事入彭川旅舍神宫辭舊年七載羅陽梅弄影<lb/>
三冬蜀道柳含煙石龜氣負星文粲林鳥聲催草木鮮<lb/>
<pb n="KR4f0026_WYG_008-12a"/>
忽憶家鄉思對鏡明晨霜鬢獨凄然<lb/>
　　長安邸中午日<lb/>
十載浮萍宦異鄉回思已事倍神傷榴裙噴火紅顔好<lb/>
荷葢擎珠綠水凉泡雨有無呼吸變奇雲生滅古今忙<lb/>
悲歌慷慨當年夢白髪空慚續命長<lb/>
　　夢境<lb/>
夢裏單眸一老翁胡床岸幘貎如童横談往事多奇異<lb/>
笑指英才在座中説到當年開福地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛇嚙體漫飛空<lb/>
<pb n="KR4f0026_WYG_008-12b"/>
問吾來楚若干紀六載流光荆棘叢<lb/>
　　其二<lb/>
門外依稀佳客至非仙非佛隔牕東贈儂一束古詩卷<lb/>
蝌蚪開書久别公夢轉含糊難記憶簷前錯認五更風<lb/>
一聲雲板徹寒署萬事攅心日未紅<lb/>
　　夢餐優曇花作<hi>有引</hi>
　　　余讀書山寺時夢餐優鉢羅花即吟一句云仙<lb/>
　　　人賜我鉢羅花醒語純天上人檢藏知鉢羅花<lb/>
<pb n="KR4f0026_WYG_008-13a"/>
　　　即優曇花也因賦以誌<lb/>
優曇曽記夢中餐山寺日高柏水寒雲繞佛龕常五色<lb/>
香飄精舍比芝蘭生平未識金銀氣偶爾輕抛麋鹿灘<lb/>
四十年來魔障盡好敎拂袖紫霞端<lb/>
　　冬至渡淮<lb/>
鳳陽路值一陽天霜透征裘陟巘巔九里山前沙草合<lb/>
石頭城角水雲連雙鳬唼喋浮淮浦孤雁翩翻下泗川<lb/>
馬首北來閒弔古舊陵宫樹不知年<lb/>
<pb n="KR4f0026_WYG_008-13b"/>
　　過虞姬墓<hi>在靈壁縣有紅色草見人輒舞俗名美人草和前人韻</hi>
隂陵古道照殘陽策蹇荒塋弔楚亡血灑西風猿嘯月<lb/>
氣吞白帝劍生霜貞魂傍逐烏騅逝烈骨長凝碧草香<lb/>
行客莫知悲舞意春來疑作妬新妝<lb/>
　　其二<lb/>
破秦當日衂咸陽及敗誰嗔困北邙玉玦無謀定天下<lb/>
靑鋒有意謝君王八千歌散腸應斷九里煙銷骨尚香<lb/>
悔比樊姬差一諫空令妃血舞紅妝<lb/>
<pb n="KR4f0026_WYG_008-14a"/>
　　銅雀臺<lb/>
銅雀空臺漳水流雲横煙斷笑殘丘千門鎖鑰風塵暗<lb/>
萬里河山落日收才子文章堪極目美人臺榭半成洲<lb/>
<hi>半為漳水所壞</hi>英雄一世今安在明月依然是漢秋<lb/>
　　中途遇雪<lb/>
隂雲漠漠朔風寒雪染征裘行路難霰集氷凋憐馬滑<lb/>
花飛枝壓總心酸離披短袖侵膚潤凛冽長途刺骨瘢<lb/>
更憾蒼頭多怨語何時髙卧學袁安<lb/>
<pb n="KR4f0026_WYG_008-14b"/>
　　代兄憶弟<lb/>
天光黯澹雁行斜斷續行雲映逺霞太乙吹藜顛出火<lb/>
蠧魚蝕字腹生花素琴懸壁宫聲合青草當庭春意賖<lb/>
太史於今瞻紫氣德星應集我荀家<lb/>
　　恩假歸里葬親過固關作<lb/>
行行復過井陘口白髪皤皤非舊顔回首粤川多壯志<lb/>
勞心閩楚少餘閒欽承<lb/>
帝命巡畿輔新沐<lb/>
<pb n="KR4f0026_WYG_008-15a"/>
皇恩出固關四十年前經過地于今一别到三山<lb/>
　　祝蔡忠襄公尊配顧太夫人八袠<hi>有引</hi>
　　　中丞蔡忠襄公以明末壬午開府吾晉時冦亂<lb/>
　　　蠭起蹂躪三秦公撫循吏民躬駐河上且戰且<lb/>
　　　守朞年賊不能渡既潼關師潰退保太原大厦<lb/>
　　　已傾難支一木甲申二月城陷公從容就義北<lb/>
　　　面再拜自縊于三立祠吾鄉父老至今談公惠<lb/>
　　　政烈節輒流涕欷歔過其祠下者低回而不能<lb/>
<pb n="KR4f0026_WYG_008-15b"/>
　　　去余以西河後進景企芳徽瞻拜之餘毎深愾<lb/>
　　　慕今越四十載謬叨兩江節制來蒞金陵適公<lb/>
　　　仲子方炳應纂修通志之聘獲與周旋詢公家<lb/>
　　　世清白門户零替之狀為之歎息方炳言其母<lb/>
　　　顧太夫人於兹仲冬壽躋八袠負米代養菽水<lb/>
　　　承歡一門節孝可謂無負公於九京矣聊賦四<lb/>
　　　什敬祝九如奉以翟衣侑夫兕爵非止情殷介<lb/>
　　　壽實由義切表忠云爾<lb/>
<pb n="KR4f0026_WYG_008-16a"/>
中丞秉鉞昔行邊屈指捐軀四十年馬革從容真不愧<lb/>
熊丸辛苦自堪憐河山百戰丹心痛爼豆三遷彤管賢<lb/>
忠節並全非易事幾人靑史有完編<lb/>
　　其二<lb/>
晉陽城畔訪遺祠毎憶摳衣下拜時老我今開江上幕<lb/>
遲公未拂隴頭碑編摩令子知家學訊問髙堂識母儀<lb/>
為説諸艱都厯盡氷霜贏得鬢如絲<lb/>
　　其三<lb/>
<pb n="KR4f0026_WYG_008-16b"/>
秦淮襆被急歸装拜母今稱八袠觴南岳夫人親授誥<lb/>
東吳名士盡登堂洗心鐘磬皈無量藏血衣冠誓未亡<lb/>
誰似一門鍾間氣獨為家國繫綱常<lb/>
　　其四<lb/>
兩江持節首維風棹楔褒貞即表忠茂苑碧城瞻婺宿<lb/>
長洲紫府傍墉宫重紆象服華筵上久罷魚軒委巷中<lb/>
聖代旌門多異典懷清臺築具區東<lb/>
　　賀壽<lb/>
<pb n="KR4f0026_WYG_008-17a"/>
才猷當代仰宗工經濟文章自不同名著玉堂稱繡虎<lb/>
功齊銅柱集飛鴻一身化育鈞陶際萬姓生成指顧中<lb/>
從此豫州多氣象惟憑湘澤望髙嵩<lb/>
　　其二<lb/>
數年寒署戴清輝為戀深恩尚未歸挾纊何緣同縞帶<lb/>
捉襟殊愧等緇衣盾邊檄就常摧敵馬上詩成已解圍<lb/>
敢訂中原霖雨足願分餘潤慰調饑<lb/>
　五言絶句<lb/>
<pb n="KR4f0026_WYG_008-17b"/>
　　無酒<lb/>
一夜一壺酒牀頭已乏錢强欲禁酤我通宵竟不眠<lb/>
　　春雨<lb/>
屈指春三月連隂九十朝花片落泥涔柴煙帶濕燒<lb/>
　　春暮<lb/>
清明方過去榖雨又新來眼看春光盡遊人何日回<lb/>
　　客訪溪<lb/>
我來客訪溪獨坐夕陽西古道荒已沒隔籬聞鳥啼<lb/>
<pb n="KR4f0026_WYG_008-18a"/>
　　辛酉上元上谷祈雨作<hi>時經臘無雪恐傷二麥持齋三月冀少回天意故作</hi>
　　　<hi>此示羣僚俾各知所省戒云</hi>
皓月當空照黄塵逐日飛求沾驚蟄雨腸斷幾千回<lb/>
　七言絶句<lb/>
　　羅城署中閒詠<lb/>
牕前馴鴿行書案驚醒主人午夢時起坐閒看十七史<lb/>
古今成敗有誰知<lb/>
　　其二<lb/>
<pb n="KR4f0026_WYG_008-18b"/>
子厚當年被謫時柳州城上寫新詩那知千載存亡後<lb/>
我與先生共客羈<lb/>
　　濮湖夜月<lb/>
水落林空蔓草長猿吟虎嘯石龕傍攀蘿尋勝窮人力<lb/>
月色悠然照古塘<lb/>
　　東津漁火<lb/>
夜靜沙寒灘水鳴雲横露冷渡浮萍星垂兩岸靑燐見<lb/>
故遣幽人撒網驚<lb/>
<pb n="KR4f0026_WYG_008-19a"/>
　　魚城煙雨<lb/>
石城遥望碧雲端峭壁荒凉煙水寒屈指興亡幾許事<lb/>
清風明月在江干<lb/>
　　金沙落雁<lb/>
金沙依舊掛灘長孤雁飛飛下夕陽煙斷水寒棲不定<lb/>
稻梁覔處是他鄉<lb/>
　　晩菊<lb/>
年年九日報花開偏爾今年懶脱腮似怕主人添瘦骨<lb/>
<pb n="KR4f0026_WYG_008-19b"/>
綻黄歛影乍徘徊<lb/>
　　其二<lb/>
桃李芳菲盡有期菊花愛晩獨遲遲西風搖落今重九<lb/>
尚爾韜英更待誰<lb/>
　　其三<lb/>
籬邊把酒問青天何苦繁霜帶醉煙縱使向榮嗟已暮<lb/>
更遲疎影益人憐<lb/>
　　其四<lb/>
<pb n="KR4f0026_WYG_008-20a"/>
一般培植百花臺衆卉争妍不肻開趁取清標須速發<lb/>
莫虛涼序問將來<lb/>
　　有感<lb/>
書生終日苦求官及做官時歩歩難牕下許多懷抱事<lb/>
何曾行得與人看<lb/>
　　偶吟<lb/>
石崇豪貴范丹貧生後生前定有因傳語世間名利客<lb/>
不如安命是髙人<lb/>
<pb n="KR4f0026_WYG_008-20b"/>
　　寫夢<lb/>
終日思家悵復吁夢魂飛泊洞庭湖忽驚信篆歸何處<lb/>
别却耆童覔舊途<lb/>
　　中秋值雨有感<lb/>
正擬中秋看月華無端雨後黑雲遮天公有意朦朧過<lb/>
不許淸光照碧紗<lb/>
　　其二<lb/>
歲歲中秋離别天登樓羞看月團圓嫦娥㑹得愁人意<lb/>
<pb n="KR4f0026_WYG_008-21a"/>
雲閉寒宫合早眠<lb/>
　　秋吟<lb/>
一年又有一年秋難禁時時憶故邱獨坐琴臺心萬里<lb/>
庭前草木盡含愁<lb/>
　　其二<lb/>
漫誇解綬是何人五斗安能强絆身屈指古今猶未逺<lb/>
閒看菊蕊倍傷神<lb/>
　　春月<lb/>
<pb n="KR4f0026_WYG_008-21b"/>
臘月出門履雪山梅花向暖綻紅顔春來桃李横岡嶺<lb/>
我自披裘草色閒<lb/>
　　蜀中山行<lb/>
幾人鞅掌幾人閒山裏僧家獨閉關風雨一犁堪自慰<lb/>
醉歸春社月西灣<lb/>
　　自吟<lb/>
逢人漫道不如意滿腹原來不合時回首靑山千萬里<lb/>
樂天安命亦何疑<lb/>
<pb n="KR4f0026_WYG_008-22a"/>
　　鷄冠花<lb/>
亭亭赤幘岸臺端傲出風霜不自寒要識朝陽憑一唱<lb/>
扶桑髙捧海瀾安<lb/>
　　成都<lb/>
兩任邊荒嚢乏錢低頭羞語尉巡前淮隂受却少年辱<lb/>
也了前生一惡緣<lb/>
　　其二<lb/>
易老馮唐虚歲月難封李廣未公侯晉秦同好今吳越<lb/>
<pb n="KR4f0026_WYG_008-22b"/>
只為方圓不可儔<lb/>
　　其三<lb/>
萬里孤舟亦一官窮途主僕强加飱單衣難禦朔風冷<lb/>
倚户無言白眼看<lb/>
　　送王子重公車<lb/>
三年簡鍊揣摩成喜送公車上帝城我到八閩將改歲<lb/>
杏花時節看題名<lb/>
　　贈屬邑<lb/>
<pb n="KR4f0026_WYG_008-23a"/>
浠川淑氣冠齊安撫字催科萬姓寛尤望氷壺澄到底<lb/>
神君年少足稱歡<lb/>
　　讀聘君歌<lb/>
挑燈夜讀聘君歌句句關情觸目多萬物生來同此性<lb/>
吾民不聽却因何<lb/>
　　其二<lb/>
挑燈夜讀聘君歌引得船頭駭浪多風雨無心猶㑹意<lb/>
吾民不聽却因何<lb/>
<pb n="KR4f0026_WYG_008-23b"/>
　　其三<lb/>
挑燈夜讀聘君歌水底魚龍噴浪多浪裏魚龍猶聽講<lb/>
吾民不聽却因何<lb/>
　　其四<lb/>
挑燈夜讀聘君歌江色星光隠沒多雲横斗轉星還現<lb/>
吾民不聽却因何<lb/>
　　其五<lb/>
吾民不聽却因何豈是吾民癡詐多定有個中真線索<lb/>
<pb n="KR4f0026_WYG_008-24a"/>
從容細讀聘君歌<lb/>
　　其六<lb/>
吾民不聽却因何笞杖流徒總是多偏與人猜猜不著<lb/>
從容細讀聘君歌<lb/>
　　其七<lb/>
吾民不聽却因何月旦鄉鉊講亦多室暗心虧神目電<lb/>
從容細讀聘君歌<lb/>
　　其八<lb/>
<pb n="KR4f0026_WYG_008-24b"/>
吾民不聽却因何表正影端差莫多俸禄脂膏皆妙語<lb/>
也須添入聘君歌<lb/>
　　壬戌九日<lb/>
人人盡説登高好惟我求閒不得閒山後山前無數景<lb/>
叮嚀遊客莫空還<lb/>
　　題王子重書室句<lb/>
盆魚牕草真儒意茗椀爐香靜者心<lb/>
　補遺<lb/>
<pb n="KR4f0026_WYG_008-25a"/>
　　乙卯春題書雪堂<lb/>
竹笋纔生黄犢角蕨芽初放小兒拳試尋野菜和香飯<lb/>
便是黄州二月天<lb/>
　詩餘<lb/>
　　憶王孫<lb/>
黄昏獨自聽烏啼芳草樓前漸滿堤寄語王孫莫意迷<lb/>
蚤須歸花影將斜月欲西<lb/>
　　如夢令<lb/>
<pb n="KR4f0026_WYG_008-25b"/>
歲暮容顔非舊食少形骸消瘦睡起不勝愁頻呌蒼頭<lb/>
斟酒斟酒斟酒夢見故鄉花柳<lb/>
　　其二<lb/>
赤壁鶯啼岸柳岐鎭雨肥園韭憶别若為情且看燕飛<lb/>
紅痩回首回首穀雨淸明時候<lb/>
　　滿庭芳<lb/>
脱却蠻烟奔離蜀道三年又到光黄生來命薄才力比<lb/>
誰强眼見此身已老消磨了多少疎狂百年裏有幾人<lb/>
<pb n="KR4f0026_WYG_008-26a"/>
跳出傀儡逢塲　思量還故里簞瓢陋巷澹泊何妨任<lb/>
隨緣過日説甚彭殤幸遇杏花赤壁訪遺跡感慨悲傷<lb/>
尋兩地半邱荒草一望白雲鄉<lb/>
　　百字令<lb/>
楚天和靄忽風狂雲黯霎時雨洩濺入篷牕噴碎玉濕<lb/>
透竹穹珠滴鼉怒龍吟雷轟電掣永夜無休歇桃燈倚<lb/>
枕危檣只恐吹揭　待旦爽氣微開枝頭梅子閙似金<lb/>
丸擊菡萏池塘花葉好醉倒渾如無力紫燕無聲烏鴉<lb/>
<pb n="KR4f0026_WYG_008-26b"/>
影滅一帶柴門僻幾人酣飲頓忘昨夜岑寂<lb/>
　　風流子<lb/>
曉風吹破屋春將暮聲碎滴簷頭見霧繞千村珠開萬<lb/>
樹銜泥燕子帶濕歸樓心歡喜㸃來翻麥浪響過徹溪<lb/>
流茅屋閉門靑山洗漱牧童幾個戴笠騎牛　停雲時<lb/>
午後凝眸望滿目繡錯田疇恍惚紅遮古道綠暎滄洲<lb/>
願自今伊始桔橰掛月禾秧飲露婦子嬉遊懷想醉翁<lb/>
遺跡今古誰儔<lb/>
<pb n="KR4f0026_WYG_008-27a"/>
　　西江月<lb/>
終日陰雲霡霂空過上已踏靑殘紅片片滿長亭兩岸<lb/>
浮萍靡定　鶯報春歸誰送遊人獨歎飄零五更杜宇<lb/>
更難聽萬囀千愁不竟<lb/>
　　其二<lb/>
百歲春光有限一年幾度花紅及時笑傲趁東風正好<lb/>
鞦韆輕送　無奈人生易老又當零雨其濛淸明寒食<lb/>
總成空看破浮雲如夢<lb/>
<pb n="KR4f0026_WYG_008-27b"/>
　附古文<hi>序二篇墓表一篇</hi>
　　江南通志序<hi>任兩江總制時作</hi>
　　我<lb/>
皇上御極二十有二年癸亥禮部奉<lb/>
㫖檄催天下各省通志限三月成書臣成龍承乏兩江<lb/>
　　總督應董其事江西去臣駐劄江寧千有餘里乃<lb/>
　　檄署江西巡撫布政使臣張所志草創送臣審定<lb/>
　　送部其江南省通志則臣成龍與江蘇撫臣余國<lb/>
<pb n="KR4f0026_WYG_008-28a"/>
　　柱安徽撫臣徐國相徴屬府州縣新舊各志及先<lb/>
　　儒先賢著述論建之有關地方應備採拾者開局<lb/>
　　江寧延聘在籍儒臣及丈人宿學通達治體諳悉<lb/>
　　典故者編纂稽考甲乙次第而臣成龍臣國柱臣<lb/>
　　國相且相與親為討論焉并董在局諸臣就明繼<lb/>
　　晷敏皇將事計六閲月而書成共七十六巻臣成<lb/>
　　龍以職掌所及當有以序其簡端竊見九州之土<lb/>
　　宜貢賦載於禹貢中古丈尚簡質不事詳贍其後<lb/>
<pb n="KR4f0026_WYG_008-28b"/>
　　周官所掌三墳九邱與禹貢所載體制不同而秦<lb/>
　　漢所收列國圗籍時久世逺莫可較訂嗣後或有<lb/>
　　所述出自一隅一事不足傳信即陳沂楊慎所撰<lb/>
　　山東四川通志固稱善本然皆私自屬草體例未<lb/>
　　純<lb/>
皇上乃渙大號申巽命先取各省之志以成一統之志<lb/>
　　正欲於衆中求其詳於繁中舉其要夫修志之役<lb/>
　　必始於縣縣志成乃上之府府薈集之為府志府<lb/>
<pb n="KR4f0026_WYG_008-29a"/>
　　志成上之督撫督撫薈集之為通志通志歸之禮<lb/>
　　部然後輯為一統志於是無所不該山川貢賦土<lb/>
　　産人物之類無所不備上下數千載使之瞭如目<lb/>
　　前然則通志之舉其事不綦重而為之不綦難歟<lb/>
　　且江南之視各省纂集雖均而難易懸絶何也各<lb/>
　　省通志原有成書而江南絶無所本事屬創始未<lb/>
　　易周匝雖窮博採豈無絓漏其難一也孫吳六代<lb/>
　　以逮明初其經國大猷代各異制披尋史乗浩如<lb/>
<pb n="KR4f0026_WYG_008-29b"/>
　　煙海旁考别紀又多舛誤稽辨雖勞詎協至當其<lb/>
　　難二也江左人物甲於四方偉人駿烈尚疑遺佚<lb/>
　　至如節孝隠逸悉存姓氏既恐淆雜欲裁訛濫慮<lb/>
　　沒幽潛其難三也所見異辭所聞異辭紀載歲月<lb/>
　　逺於春秋虞初雜志任情好惡志家之體無容疑<lb/>
　　誤並存裁量之能豈盡銖黍不爽其難四也大江<lb/>
　　左右僑立州郡分𨽻不常命名變易考往已多無<lb/>
　　徴準今何由參覈其難五也而臣等又以迂疎不<lb/>
<pb n="KR4f0026_WYG_008-30a"/>
　　學之才兼以簿書塵冗之苦短綆汲深曷能勝任<lb/>
　　惟是祗承<lb/>
詔㫖與同事諸臣其詳其慎纂集成書止足以備一統<lb/>
　　志之採輯而未敢自信為良史也顧臣成龍自策<lb/>
　　名入仕仰見<lb/>
聖治右文<lb/>
皇上單詞隻字皆足與詩書典誥争光逮及備官畿輔<lb/>
　　聞見益親近又與江蘇撫臣國柱共事撫臣國柱<lb/>
<pb n="KR4f0026_WYG_008-30b"/>
　　久在<lb/>
禁庭身依<lb/>
紫極常語臣成龍<lb/>
皇上以天縱之姿好學稽古講筵詰難燕閒辨問多發<lb/>
　　先儒之未發<lb/>
宵旰之暇考核異同披覽得失未嘗旦夕釋巻頻命詞<lb/>
　　臣有所纂著皆足昭垂千載山至於髙則拳石出<lb/>
　　雲水歸於深而淵泉不竭臣等幸託唐虞之盛世<lb/>
<pb n="KR4f0026_WYG_008-31a"/>
　　依附臯益之末光使樸僿鄙陋之所纂輯得備崇<lb/>
　　文内庫之目以垂不朽臣等實有榮幸焉是為序<lb/>
　　樂經内篇序<hi>任福建臬使尋陞方伯奉命陞直𨽻巡撫時作</hi>
　　余承乏八閩實司臬事白雲在天每刑人於五聽<lb/>
　　之庭懲暴亂理寃抑呈制憲姚撫憲吳兩先生以<lb/>
　　上讞於<lb/>
天子雖生人之念日厪於死人之法而桁楊三木痛楚<lb/>
　　哀號常不得伸展眉額用是恒憬然曰唐虞時雍<lb/>
<pb n="KR4f0026_WYG_008-31b"/>
　　風動刑期無刑成周刑措不用何風之淳也太和<lb/>
　　在宇宙詎易言哉臯陶士制百姓於刑之中以敎<lb/>
　　祗德與后夔典樂敎胄實同源而異流何也樂陽<lb/>
　　刑陰樂仁刑義未能漸斯民於骨髓即日取斯民<lb/>
　　而督責之未易善也語曰禮樂不興則刑罰不中<lb/>
　　其是之謂乎故知樂者禮之根蒂尤刑之神髓也<lb/>
　　孝經曰移風易俗莫善於樂良得其原矣毘陵張<lb/>
　　子炅生彚十三經之語樂者成其書曰樂經内篇<lb/>
<pb n="KR4f0026_WYG_008-32a"/>
　　攜就商訂余曰千金之裘非一狐之腋思無邪一<lb/>
　　言克備全經善得其解者觸類可以旁通裒集衆<lb/>
　　美雅可自命一家是編原本太和之保合深究祀<lb/>
　　天神祭地祇享人鬼之奥義自天命人心三綱五<lb/>
　　常之大以及日用起居之㣲靡不悉備而且攷律<lb/>
　　吕之相生定宫徴之互叶旁搜廣採舉凡正聲子<lb/>
　　聲正半變半之説鮮不備具研抉精密器與人合<lb/>
　　德以音傳淸濁隆殺罔有遺缺即謂該樂之全可<lb/>
<pb n="KR4f0026_WYG_008-32b"/>
　　也昔后䕫韶箾鳳凰來儀師曠清角鳴鶴率舞馬<lb/>
　　仰秣於巴瑟魚出聽於牙琴聲音之道與造物通<lb/>
　　其感召洵有莫知其然而然者故知樂之微其於<lb/>
　　天下無難矣樂記曰大樂與天地同和今<lb/>
聖天子建中和之極正德利用厚生九敘維歌矣凡贊<lb/>
　　㐮歌敘者惟以樂防民之情而教之和則以致鬼<lb/>
　　神以和邦國以諧萬民以安賔客以悦逺人以作<lb/>
　　動物躋天下於唐虞三代之盛於以鼔吹休和即<lb/>
<pb n="KR4f0026_WYG_008-33a"/>
　　雲門咸池韶濩六代之樂舉不外是苟不探其原<lb/>
　　而僅求之黄鍾累黍遂致阮咸譏荀朂之尺短和<lb/>
　　峴病王朴之聲髙李照縱黍嫌於太長胡瑗横黍<lb/>
　　苦於太短或專求之金石而鬴斛有古今之不同<lb/>
　　斗臬有眞贗之難辨紛紛於制器吹律以祈合天<lb/>
　　地之元音安能興雅頌而復古樂也哉抑聞之唐<lb/>
　　太宗有言朕聞人和則樂清若百姓安樂則金石<lb/>
　　自諧矣是誠得與民同樂之㫖易雷地豫豫順以<lb/>
<pb n="KR4f0026_WYG_008-33b"/>
　　動故天地如之此作樂崇德之所由來不可識政<lb/>
　　教之大成也與披覽是編踰月忽移藩署更懼不<lb/>
　　克負荷屢上之姚呉兩先生兹復奉<lb/>
簡命北綏畿輔任愈大責愈重益深惴慄爰以教民和<lb/>
　　一念用自策勵因公之同好導揚太和共覩<lb/>
聖治之咸五登三焉謹序<lb/>
　　驍騎將軍柱石王公墓表<hi>任湖廣分巡下江防道新陞福建臬使時作</hi>
　　公<hi>諱</hi>宗臣號柱石南陽淅川人生有異徴偉骨相<lb/>
<pb n="KR4f0026_WYG_008-34a"/>
　　　膂力絶人喜韜畧射獵禹山洧水間以雄桀自命<lb/>
　　　弱冠遊荆益<lb/>
　國初滇黔未入版圖公即審順逆仗策來歸<lb/>
世祖章皇帝嘉之命從事郢鄂今<lb/>
　上龍飛之五年滇蜀平江漢底定<lb/>
　上念豫楚隘要惟西陵弋陽為重鎮晉公都督僉事駐<lb/>
　　　黄州公至則簡練將士蒐椉補卒於㦸門右隙地<lb/>
　　　闢射圃超距翹關角力較藝立廟祀馬神春秋取<lb/>
<pb n="KR4f0026_WYG_008-34b"/>
　　　駒閑廏蕃庶暇則角巾從容柳蔭中指顧形勝用<lb/>
　　　兵之地以示將佐公紀律既嚴什伍無舛彍弦之<lb/>
　　　士襏襫耰鋤懽然聚處樵牧近於梐枑鷄犬放於<lb/>
　　　營壘其威重慈惠如此性藹厚愛敬士大夫士之<lb/>
　　　賢而貧者民之孤寡篤癃者歲時賙給以為常而<lb/>
　　　其自處則甚約或饋美酒十數罌悉以頒之麾下<lb/>
　　　雖古投醪挾纊何多遜焉康熈七年有隣鎮叛卒<lb/>
　　　匿大崎山中摉牢四出公命偏師馳往擒其渠魁<lb/>
<pb n="KR4f0026_WYG_008-35a"/>
　　九人送大府餘黨遂鳥獸散歲大饑首倡捐賑存<lb/>
　　活數萬人<lb/>
上聞加一級十二年癸丑冬滇黔變起倉卒公不震不<lb/>
　　戁惟申國威明號令備戰守明年正月三日大司<lb/>
　　馬撫軍張公檄守武昌公星夜率兵往元夜有警<lb/>
　　公謹斥堠息燈火停漏皷分哨九門而自環甲坐<lb/>
　　譙樓上夜半領十數騎周巡雉堞竟夕惟飲湯一<lb/>
　　盞而已賊寢謀不敢發是時大司馬出奇制勝視<lb/>
<pb n="KR4f0026_WYG_008-35b"/>
　　公如左右手五月麻城東山賊起公請於大司馬<lb/>
　　率師東下值守憲徐公疾趨至麻城相與贊畫悉<lb/>
　　中機宜且𠞰且撫不旬日東山平冬十月江右賊<lb/>
　　出鄱陽陷湖口數縣進逼楚境蘄州大震公奉大<lb/>
　　司馬命急駐蘄與下雉一軍為掎角時精甲盡在<lb/>
　　武昌而公所部多新募糧餉匱軍容未振余力圗<lb/>
　　芻糗並贈火槍百口公立赴蘄蘄民稍安公委羅<lb/>
　　田守備黑子駐黄梅清江鎭㑹禁軍樓櫓西上夾<lb/>
<pb n="KR4f0026_WYG_008-36a"/>
　　攻賊賊敗走收湖口星子諸縣自蘄以上金湯安<lb/>
　　堵事聞<lb/>
上大嘉歎數賜紀録而公以勞瘁病作和門星隕櫪馬<lb/>
　　夜驚嗚呼痛哉時康熈十四年二月廿二也大司<lb/>
　　馬思公功特疏請䘏曰方兹多事之時該將勤勞<lb/>
　　頗著與尋常病故者不同今王宗臣幼子伶仃窮<lb/>
　　途旅櫬情實可愍應否比照夷陵鎭標馬之迅病<lb/>
　　故之例恩賜存䘏少慰忠魂激勸勞臣俾服<lb/>
<pb n="KR4f0026_WYG_008-36b"/>
皇恩靡盡疏上<lb/>
天子惻然改容奉<lb/>
俞㫖賜祭葬先是康熈六年<lb/>
覃恩誥封驍騎將軍元配劉氏封夫人並封二代考妣<lb/>
　　如其官廕一子入監讀書公子名麟紱公卒麟紱<lb/>
　　甫六歲居喪成禮今且十齡舉止如成人頴異能<lb/>
　　文黄之人既德公不忍其裔之歸豫也相與留公<lb/>
　　匶而公素與里中王氏篤兄弟誼有年麟紱將長<lb/>
<pb n="KR4f0026_WYG_008-37a"/>
　　為黄岡人康熈十七年戊午十月二十九日卜葬<lb/>
　　公於縣東還和鄉楊坂之原既建塋兆既揜黄腸<lb/>
　　畏壘相鄉永思無疆嗚呼哀哉麟紱聘現任武昌<lb/>
　　府城守都督僉事李公諱兆捷女女二俱幼未字<lb/>
　　公之葬也既礱石鐫誌納壙中而黄之紳士以余<lb/>
　　知公最深屬文表墓摭實直書用告來禩覽斯文<lb/>
　　者有所考述庻以禆國史焉<lb/>
　　鄭肻崖詩集序<lb/>
<pb n="KR4f0026_WYG_008-37b"/>
　　肻崖黄岡幽人也自臨臯赤壁閩海春潮燕山朔<lb/>
　　雪靡不晨夕與共昨年秋又訪余於三山石城再<lb/>
　　閲冬春矣肻崖有句云赤壁清風連越嶠金臺明<lb/>
　　月又揚州洵浮踪聚散眞歲月也比北道就養於<lb/>
　　上谷之堯封余摉其行笈有自為詩殘紙蠧蝕得<lb/>
　　近三百首詩道性情本取其温厚和平有闗於世<lb/>
　　道人心此四始六義之所以風世也今肻崖栖心<lb/>
　　道岸放情塵表足跡所至弔古品今不為凡響或<lb/>
<pb n="KR4f0026_WYG_008-38a"/>
　　時闡聖賢之微丈或時寄漁釣於烟水或時慨昔<lb/>
　　人之不可見或時抒境遇之所欲言咸以聲韻自<lb/>
　　寫性情總不欲以姓名聞之海内余素同漢陰南<lb/>
　　北互忘賓主不急為之裒彚成帙懼漸以為不足<lb/>
　　輕重愈遺落廢棄特屬繕寫授梓庶宇内讀書學<lb/>
　　道高人知瀟湘江漢間尚有張子同陸鴻漸其人<lb/>
　　而肫摯悱惻猶髣髴靈均山鬼天問諸篇閑衛正<lb/>
　　學更溯源道州濂溪紺寒清水也爰濡筆而弁其<lb/>
<pb n="KR4f0026_WYG_008-38b"/>
　　端<lb/>
　　跋鄭肻崖詠筠陽書院七賢詩<lb/>
　　聖學自濂洛關閩後躬行實踐閑衛孔孟正宗者<lb/>
　　代不乏賢其穎慧高明流入葱嶺教外别傳者亦<lb/>
　　復不少得此直指仁體功用仍不外子臣弟友贊<lb/>
　　頌七賢各如其實洵不敢跬歩違背可謂篤誠之<lb/>
　　學<lb/>
　　跋鄭肻崖漁舟詩<lb/>
<pb n="KR4f0026_WYG_008-39a"/>
　　余在黄州九年交肻崖老人最深比癸亥春日秦<lb/>
　　淮石城間出畫冊釣魚圖展翫良久雅與張志和<lb/>
　　陸龜䝉同一風尚余不禁神遊浩浩烟波中矣因<lb/>
　　捉筆題曰風雨晦明皆造化山河大地一漁翁<lb/>
　<lb/>
　<lb/>
　<lb/>
　<lb/>
<pb n="KR4f0026_WYG_008-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　于清端政書卷八<lb/>
</p>
<p>
</p>
  </div>
</body>
</text>
</TEI>
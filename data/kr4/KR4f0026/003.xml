<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>于清端政書卷三</head> <lb/>
    <p>
<pb n="KR4f0026_WYG_003-1a"/>
欽定四庫全書<lb/>
　于清端政書卷三<lb/>
　　　　　　　　　　　兩江總督于成龍撰<lb/>
　黄州書<lb/>
　　曉諭各屬<lb/>
照得黄岡縣李家集叛逆方公孝等肆行刦掠又敢倡<lb/>
亂誘聚逃僕成羣入山以老賊鄒君升為首本府㑹同<lb/>
戎府駐扎望花山於本月二十四日據鄒家河鄉約鄒<lb/>
<pb n="KR4f0026_WYG_003-1b"/>
益能挐獲賊一名楊克利鳥鎗一桿解來梟首懸掛麻<lb/>
城縣示衆又追獲鳥鎗一桿弓一張箭十枝賞銀二兩<lb/>
紅三疋二十五日據龍王墩區長王方逺報稱挐獲賊<lb/>
一名方公孝賞銀二兩紅二疋隨差役陳貴眼同彼地<lb/>
鄉保梟首懸掛李家集示衆本日委生員吳之鄒等領<lb/>
鄉勇一百五十名入山進𠞰老賊鄒君升離窠流遁所<lb/>
有黄岡縣永寧鄉羅田縣茅田畈蘄水縣上窑等處俱<lb/>
係連界宜各加小心隄防如遇賊到協力堵殺報功行<lb/>
<pb n="KR4f0026_WYG_003-2a"/>
賞以保身家以靖地方除申報院司道外合行曉諭為<lb/>
此示諭該縣士民人等知悉本府同戎府㑹集鄉勇入<lb/>
山進𠞰鼠賊流遁誠恐潛入該縣地方貽害平民該縣<lb/>
傳諭各區士民齊心協力堵殺報功勿令兔脱以畱禍<lb/>
根各為身家性命切勿疎忽慎之<lb/>
　　進𠞰紙棚河逆賊委牌<lb/>
照得逆賊鄒君升招納流盜叛僕擾害附近良民本府<lb/>
出示招撫冀其悔罪來歸詎意狂悖長惡執迷不悟已<lb/>
<pb n="KR4f0026_WYG_003-2b"/>
經申報撫部院在案今同戎府統兵㑹𠞰票催各鄉義<lb/>
勇聞聲響應慕義子來所有兵衆合行委任總統以便<lb/>
整飭勉勵為此牌仰某督率分隊編伍務要合力進攻<lb/>
不許臨陣退縮功成之日飛報督撫部院照功<lb/>
題敘紀錄優奬<lb/>
　　布吿紙棚河大捷諭<lb/>
照得逆賊鄒君升招納逃僕流盜嘯聚紙棚河妄行倡<lb/>
亂擾害地方本府於七月二十二夜星馳望花山預與<lb/>
<pb n="KR4f0026_WYG_003-3a"/>
劉君孚㑹議命夏仲昆余公晉伏鄉勇於布袋㘭仍同<lb/>
戎府調各區堡長督率義勇於二十五日進𠞰直擣賊<lb/>
窠望風奔潰至二十六日夏仲昆等於項家廟生擒賊<lb/>
頭鄒君升斬首四十餘級竝俘餘賊殱滅無遺為此示<lb/>
諭知悉凡屬脅從各宜自惜性命火速投誠慎勿疑畏<lb/>
捷音所到咸使聞知<lb/>
　　曉諭止殺<lb/>
照得逆賊鄒君升黄金龍俱已授首餘賊擒斬甚衆其<lb/>
<pb n="KR4f0026_WYG_003-3b"/>
有一二未盡難以悉誅如必槩行殺戮不獨非本府不<lb/>
忍之意誠恐傷天地好生之心為此示諭紙棚河内外<lb/>
一帶區堡人等知悉自今以後凡屬藏匿餘黨聽其自<lb/>
來投誠不許入山搜索是叛僕歸主引見是盜賊歸營<lb/>
為兵本府自能安置已經止殺初二日以後擅殺者坐<lb/>
罪擒來者無賞本府一言既出永不反悔<lb/>
　　勸諭餘賊投誠<lb/>
照得賊首鄒君升鳩集大盜叛僕勾引逃賊黄金龍恃<lb/>
<pb n="KR4f0026_WYG_003-4a"/>
險負嵎復肆擾亂今君升金龍就擒幷其黨俱已斬訖<lb/>
但念從賊餘人或被迫脅勢難保全本府不忍盡殺爾<lb/>
等宜各求生與其逃竄飢餓死於山林不如父母妻子<lb/>
安其家室况已殺者罪止其身則來歸者應免其罪合<lb/>
行曉諭為此示諭山中人等知悉務宜體本府萬不得<lb/>
已之心無論是盜是僕速速來歸能自投見者不殺被<lb/>
人挐獻者必誅斷不失信若能向化投誠改惡為善仍<lb/>
是吾民切勿藏匿山谷終為兵民挐獲報功請賞自取<lb/>
<pb n="KR4f0026_WYG_003-4b"/>
殺戮本府不殺之心天日可矢爾等慎勿疑畏有負本<lb/>
府惓惓保全爾等至意<lb/>
　　申覆張撫臺禀<lb/>
八月初一日䝉恩諭承差楊大昌領公文一角指授方<lb/>
略頒賜銀一百兩賞勵鄉勇成龍跪領遵行即從公給<lb/>
發另行取領申繳第山中之賊聞鄉勇進山膽怯宵遁<lb/>
四面圍擊𠞰滅驚逃擒戮殆盡七月二十九日晩挐綁<lb/>
黄金龍等五名至望花山恐有他虞當晩斬首八月初<lb/>
<pb n="KR4f0026_WYG_003-5a"/>
一日早差左先解黄金龍首級飛報鄒君升已獲尚未<lb/>
解到其投誠婦女器械嗣容冊報送劄逆賊復為漏網<lb/>
現在四面搜挐梅公素另匿一方遵依捕緝合先報明<lb/>
伏乞憲鑒<lb/>
　　撤鄉勇凱旋牌<lb/>
照得鄒君升等既已擒斬餘黨竄走即有一二鼠賊藏<lb/>
匿巖穴見鄉勇未經掣回自然畏怯不出且將領兵丁<lb/>
辛勞日久本府心切不安理合調還記功領賞特令飛<lb/>
<pb n="KR4f0026_WYG_003-5b"/>
諭即刻凱旋<lb/>
　　委犒鄉勇銀兩牌<lb/>
本月初一日䝉撫部院諭承差楊大昌賫銀一百兩犒<lb/>
賞鄉勇特委送銀六十兩分給鄉勇以昭撫部院德意<lb/>
仍具禀收以憑復命<lb/>
　　禁止侵占諭<lb/>
照得鄒君升造孽禍及愚民擒斬法所難宥進𠞰之日<lb/>
曾有竝不株連婦女之誓今𠞰撫已竣惟恐已𠞰者婦<lb/>
<pb n="KR4f0026_WYG_003-6a"/>
女田地被人侵占至於安撫原出本府實心又恐無良<lb/>
心之徒藉口引見免死或邀求婦女田地本犯免死心<lb/>
切無不依從亦未可知合亟清查為此仰鄒益能尹良<lb/>
才等知悉作速從公清查如已死何人有無婦女田地<lb/>
若有婦女應給何人收養田地應給何人耕種有無破<lb/>
人家口至安撫何人有無婦女田地若有婦女田地本<lb/>
犯出具經管甘結或被人逼脅侵占作速申寃立刻追<lb/>
還勿生疑畏本府既不殺爾身又何忍破爾家地方人<lb/>
<pb n="KR4f0026_WYG_003-6b"/>
等各體天理良心勿得恃強欺壓已撫之衆以致畏懼<lb/>
不敢明言私占婦女田地果有此等事情亦自有妻離<lb/>
子散報應萬勿視為誕言<lb/>
　　申解賊首詳<lb/>
竊照鄒君升招納亡命盤聚山中脅良助亂於七月二<lb/>
十一日據左先著孟生飛報成龍當晩由岐亭至望花<lb/>
山離賊窠二十里二十二日與同行生員劉廣定鄭丹<lb/>
董建梅鈿李中素武舉李大謀魯試陶之琇候選千總<lb/>
<pb n="KR4f0026_WYG_003-7a"/>
劉先定竝鄉紳蔡得春貢生吳晉爵生員程士極戴宗<lb/>
禮計議𠞰撫咸以𠞰為定局值劉君孚禀稱不宜再撫<lb/>
衆議僉同二十三日同佟同知一面委鄧家山尹公才<lb/>
鄒家河鄒益能聽貢生鄒世美從中調度把守賊出入<lb/>
隘口一面委生員蕭命福蕭士蓁調潘家塘鄉勇一百<lb/>
五十名於二十四日齊集白杲武童董錫即董魯菴董<lb/>
天祿即董遂生領鄉勇協助劉君孚著生員劉自然即<lb/>
劉青藜領鄉兵二百名堵寒坡岔夏仲昆余公俊領鄉<lb/>
<pb n="KR4f0026_WYG_003-7b"/>
兵四百名埋伏布袋㘭唐殿袁興明何見子等領鄉兵<lb/>
三百名堵截㙮兒岡劉以廷周伯卜等領鄉兵二百名<lb/>
堵截腦中山馬安堡鄉保羅甸臣生員林斗文堵截糧<lb/>
路仍㑹大岐山僧貫識同鄉勇埋伏賊窠山後一面委<lb/>
王方逺余仲信陳玊環把守賊出山隘口又宋埠生員<lb/>
施之瑞領鄉勇協助布置停當於二十五日委生員吳<lb/>
之鄒貢生龔相旦領衆進𠞰駐劄鄒家河賊聞風宵遁<lb/>
二十五日追至項家廟一帶二十六日投誠官李功懋<lb/>
<pb n="KR4f0026_WYG_003-8a"/>
殺傷劫賊來報二十七日各區士民咸受成龍委牌四<lb/>
面攻擊二十八日麻城屈知縣馳至黄岡李知縣聞報<lb/>
來望花山以軍需緊急當令還縣是日羣賊殺傷活擒<lb/>
奔竄無數二十九日晩挐獲黄金龍恐有他虞當即梟<lb/>
首八月初一日差左先解赴轅門本日午時挐綁鄒君<lb/>
升即斬首差髙華亦解赴轅門其餘潛匿或擒解梟首<lb/>
或赴營投誠逐一造冊至於有功士民鄉勇名數亦應<lb/>
開報已經出示曉諭禁止殺戮一槩寛宥招撫安插以<lb/>
<pb n="KR4f0026_WYG_003-8b"/>
彰撫部院好生之德俟安撫停妥查清婦女竝所獲器<lb/>
械領衆生赴轅門謁見<lb/>
　　禁止詐害諭<lb/>
照得鄒君升黄金龍既俱授首叛僕流盜一皆殱滅其<lb/>
餘一二鼠賊藏匿深山若嚴加搜尋惟恐波及無辜本<lb/>
府心甚不忍今將領兵將領生員竝所領鄉勇一併撤<lb/>
回從此止殺即一二未盡餘孽仰鄉約鄒益倫將本府<lb/>
德意勸諭來歸亟令領見不許地方刁民藉此嚇詐就<lb/>
<pb n="KR4f0026_WYG_003-9a"/>
中受賄如有賊黨不聽勸言歸命投誠被人挐解定難<lb/>
姑宥<lb/>
　　敘功詳文<lb/>
成龍於本年五月二十二日奉撫部院牌委安撫麻城<lb/>
力行善後事宜成龍遵依清理麻城内外三鄉保甲日<lb/>
無寧晷心血嘔盡忽於七月初九日聞黄岡縣李家集<lb/>
匪類蠢動初十日飛馳至岐亭羣賊潛遁查無踪影二<lb/>
十二日未時據左先稟稱黄岡麻城交界紙棚河有妖<lb/>
<pb n="KR4f0026_WYG_003-9b"/>
逆黄金龍賊首鄒君升作亂盤據山峝逼脅良民為變<lb/>
李家集慣盜逃僕亡命之徒入夥勢大民不安生成龍<lb/>
星夜同生員劉廣定等至望花山離賊窠不逺二十三<lb/>
日㑹佟同知等計議停當調各鄉義勇㑹𠞰二十四日<lb/>
生員蕭命福等鄉兵齊集二十五日生員吳之鄒等領<lb/>
鄉勇進山鼠賊逃至項家廟油河等處四山鄉民把守<lb/>
隘口奮勇堵截擒殺妖孽黄金龍賊首鄒君升竝沈潤<lb/>
成沈四兒沈六兒方公孝楊克利等首級二十顆即諭<lb/>
<pb n="KR4f0026_WYG_003-10a"/>
禁殺招歸鄒敬先等二十一名餘黨奔竄山深林密不<lb/>
便追搜内多脅從仰鄉保安插歸農如係慣盜亡命之<lb/>
徒公舉入營為兵以全民命以養天和撫𠞰已就地方<lb/>
已靖成龍星馳回省復命以紓撫部院東顧之憂此一<lb/>
舉也黄州府同知佟世俊麻城縣知縣屈振竒黄岡縣<lb/>
知縣李經政㑹議主𠞰生員劉廣定董建李中素梅鈿<lb/>
候選千總劉先定武舉李大謀魯試貢生彭喆相與贊<lb/>
勷陳鎮邦密獻地理圖生員蕭命福鄭丹蕭士蓁劉啟<lb/>
<pb n="KR4f0026_WYG_003-10b"/>
禎倡義協助鄉勇領兵生員吳之鄒貢生龔相旦武童<lb/>
董錫董天禄其餘鄉約區長守隘堵截不及遍開義助<lb/>
鄉勇食米貢生吳晉爵生員戴宗禮程士極蔡作楫自<lb/>
七月二十五日鄉勇進山於八月初二日撤兵歸農六<lb/>
日之内鄒黄二逆授首羣賊殱滅脅從安撫竝未請兵<lb/>
請糧全仗撫部院恩威赫靈密授方略復䝉撫部院頒<lb/>
賞銀一百兩於撤兵之日從公當面給散鄉勇踴躍歡<lb/>
呼更可幸者殺賊數十餘而我民無一帶傷從此忠義<lb/>
<pb n="KR4f0026_WYG_003-11a"/>
之氣一鼓而地方可保無虞所有賊鳥鎗什物等事見<lb/>
在清查先將已獲鳥鎗六十桿舊弓十張舊箭八十枝<lb/>
令牌一箇呈繳係𠞰逆事情理合通報<lb/>
　　進𠞰東山報文<lb/>
時事多難憂心如焚陽邏楊陶二生劄付甫經出首竊<lb/>
幸以為有此二生即為心腹地方可保無虞不料二十<lb/>
八日方擒賊僕而羣寇夜至坐船一隻載有馬匹南北<lb/>
語音兼備二十九日至周山舖此賊定入東山成龍傳<lb/>
<pb n="KR4f0026_WYG_003-11b"/>
諭各處鄉勇堵殺但麻城東山亦有禍端羅山周鐵爪<lb/>
已潛入白水畈聚集亡命多徒初二日早武舉李大謀<lb/>
來報一面發示招撫一面約㑹鄉兵𠞰滅且各區練長<lb/>
請𠞰殺密諭變出倉卒成龍擅專行事實出萬不得已<lb/>
又黄岡東山永寧鄉鼠賊蠢動鄉約熊世忠初二日早<lb/>
請成龍進山相機𠞰撫時勢至此將若之何麻城東山<lb/>
有劉君孚丁竒生等可以堵敵外賊亦不敢從此路進<lb/>
黄岡東山望成龍甚殷若不從衆願恐致失望從賊與<lb/>
<pb n="KR4f0026_WYG_003-12a"/>
麻賊合夥且陽邏之寇一入禍不可支俟程鎮邦至成<lb/>
龍決意前往特府城空虛人心洶洶中懷憂慮又恐一<lb/>
入山中外寇難於照應一身進退維谷再四籌度出其<lb/>
不意而臨之迅雷不及事或可濟平黄兼以平麻安危<lb/>
之勢在此一舉耳<lb/>
　　又報張撫臺<lb/>
十一月二十八日之晩賊突然而至不知何來飄然而<lb/>
逝不知何往十二月初一日忽報黄岡永寧鄉有警息<lb/>
<pb n="KR4f0026_WYG_003-12b"/>
界連麻城東山陽邏之賊必然入夥則聲勢張大九江<lb/>
有重兵黄梅無事蘄州有守憲駐防畱兵百名可以無<lb/>
虞府城空虚已㑹商王協鎮回師密議布置伏乞迅諭<lb/>
王協鎮旋旅以資彈壓實兵家勝算也<lb/>
　　又報張撫臺<lb/>
本月初二日聞永寧鄉白水畈二處賊變即同黄協把<lb/>
總羅登雲馬八匹銃手四名并齊安驛丞李德麻城縣<lb/>
候選千總劉先定黄岡縣家丁四名前進初四日黄協<lb/>
<pb n="KR4f0026_WYG_003-13a"/>
把總吳芝蘭領銃手五十名從蘄州至偕行進山駐扎<lb/>
段家店離賊窠十五里初五日黄協千總李茂昇領馬<lb/>
兵五十名亦從蘄州至相機進𠞰合就報聞<lb/>
　　申報進𠞰東山詳各憲文<lb/>
照得叛逆何士榮糾結黨羽脅制良民於本月初二日<lb/>
過麻城白水畈與周鐵爪等合夥䝉憲授方略迅催黄<lb/>
協馬兵鎗手前來成龍同羅把總候選劉千總李驛丞<lb/>
領官兵家丁於初四日晩駐扎段店初五日李千總領<lb/>
<pb n="KR4f0026_WYG_003-13b"/>
馬兵至俱報明在案初六日㸃集鄉勇四百名黄協把<lb/>
總羅登雲田武舉張尚聖先綂領前赴麻城白水畈成<lb/>
龍㑹黄協千總李茂昇把總吳芝蘭領馬兵鳥鎗手幷<lb/>
程鎮邦麻城候選千總劉先定驛丞李德黄岡縣家丁<lb/>
四名領鄉兵二百名協同前進尚有蘄水縣士民助有<lb/>
鎗手未經㸃數委用生員鄉保不及細開仍飛檄劉君<lb/>
孚等進土皮沖梅鈿等進八疊山鄭丹等進平頭山童<lb/>
貴卿等守東義洲蕭有至等守羅田境界田穀伯毛鱗<lb/>
<pb n="KR4f0026_WYG_003-14a"/>
長等堵𠞰於黄岡廟大勢已定相機撫𠞰嗣容另報<lb/>
　　又申張撫臺文<lb/>
本年十一月初二日卯時據麻城縣武舉李大謀飛報<lb/>
羅山逃賊周鐵爪潛入東山白水畈聚亡命多徒脅良<lb/>
謀逆地方震恐等情據此同日辰時據黄岡縣東山永<lb/>
寧鄉鄉約熊爾忠陳蕃約等泣報何士榮係黄岡縣永<lb/>
寧鄉人居石馬沖其兄何士勝曾在東山作亂投吳三<lb/>
桂居住長沙兄死何士榮新歸糾結黄寅生等謀叛脅<lb/>
<pb n="KR4f0026_WYG_003-14b"/>
良從逆亟請親臨等情成龍恐陽邏之賊奔逸入山除<lb/>
另檄麻城東山劉君孚等嚴守隘口外本日未時離府<lb/>
同熊爾忠等行二十里天晩駐路口村本日戌時接程<lb/>
鎮邦報陽邏之賊與東山無干初二日親㑹劉君孚守<lb/>
隘惟黄岡何姓造反山民驚惶麻城白水畈有英霍麻<lb/>
埠羣賊猖狂成龍初三日行四十五里至馬家潭㸃集<lb/>
鄉兵據段店生員張本恕禀報前月二十九日有逆賊<lb/>
何士榮等聚衆何家舖係逆祖居恕原奉牌有堵截之<lb/>
<pb n="KR4f0026_WYG_003-15a"/>
責即督率各堡烟甲在於境内防禦幷無賊黨入境今<lb/>
探的於本月初二日辰刻起身大旗二桿數百餘人已<lb/>
往黄土嶺去口稱三四日即轉等情成龍細訊山中形<lb/>
勢麻城東山石人寨係麻城羅田要路三縣交界屢反<lb/>
之地順治十年蕩平山賊本年題請石人寨設立千總<lb/>
領兵駐扎防守厯年寧謐嗣後漸弛本年春月兵弁盡<lb/>
撤以致鼠賊横行略無忌憚目前何士榮過黄土嶺必<lb/>
與白水畈衆寇入夥合亟請發兵二百名防守黄土嶺<lb/>
<pb n="KR4f0026_WYG_003-15b"/>
一帶隘口無使叛賊再犯黄岡境界兼督𠞰麻城白水<lb/>
畈羣逆若官兵一至則鄉勇之氣倍壯兵貴神速成龍<lb/>
移黄協發兵早為撲滅誠恐日久蔓延聚衆鴟張伏乞<lb/>
迅勅黄協火速委弁領兵防𠞰以殱叛逆以保生民以<lb/>
固封疆俟山賊滅息酌議於麻羅新設兵内抽二百名<lb/>
防石人寨庶首尾聮絡有星羅碁布之勢矣<lb/>
　　進𠞰何士榮給各區牌<lb/>
照得何士榮作反擾害李婆墩一帶地方居民不得安<lb/>
<pb n="KR4f0026_WYG_003-16a"/>
生本府親臨相機撫𠞰大起鄉兵戮力協助必需義勇<lb/>
督率爾某義勇素著合行委用為此牌仰速領鄉兵五<lb/>
十名前來聽候進𠞰但念目前收割正忙毎名給代工<lb/>
銀一日二分先發三日工價銀三兩嗣後照日領給務<lb/>
擇年力精壯各執鮮利器械論功行賞口糧計名支放<lb/>
如有鳥鎗另給銀一錢此賊不滅山中不靖爾田畈居<lb/>
民亦受荼毒本府為爾百姓圖安全切勿畏縮坐視賊<lb/>
氛猖狂望領兵齊集進𠞰<lb/>
<pb n="KR4f0026_WYG_003-16b"/>
　　又<lb/>
照得何士榮作亂擾害地方本府親臨相機撫𠞰大起<lb/>
鄉兵戮力協助必需義勇爾某義勇素著合行委用為<lb/>
此牌仰速領鄉兵前來聽候進𠞰務擇年力精壯各執<lb/>
器械聽候本府㸃閱給發號片號旗以憑調撥如有鳥<lb/>
鎗匿不赴敵者報明本府即以私藏軍器治罪或抗稱<lb/>
出外即係從賊一倂報明以憑挐解梟首示衆<lb/>
　　又<lb/>
<pb n="KR4f0026_WYG_003-17a"/>
諭某等知悉本府清查保甲刻日進山爾等速傳各區<lb/>
奉委士民整練器械沿途迎接切不可逺離汛地致有<lb/>
疎虞<lb/>
　　又<lb/>
諭某等各速領鄉兵三百名齊執鳥鎗前來助𠞰以張<lb/>
義舉先發銀各三十兩犒賞士卒本府親駐但店竚望<lb/>
雲集戮力同心共除叛逆以安民心以靖地方功成之<lb/>
日報明撫部院核實論功行賞切勿以鄰封膜視<lb/>
<pb n="KR4f0026_WYG_003-17b"/>
　　又<lb/>
仰羅把總綂領鄉兵太平堡余君榮等四十名得勝堡<lb/>
髙巨卿等四十名清淨堡舒楚玊等四十名雲龍堡王<lb/>
克明等四十名前往黄岡廟駐扎聽候大兵齊集相機<lb/>
進𠞰仍㑹田生員密議方略務要紀律森肅號令嚴明<lb/>
毋得疎忽<lb/>
　　又<lb/>
諭某等知今陽邏地方有賊二百餘人於二十八日屯<lb/>
<pb n="KR4f0026_WYG_003-18a"/>
彼地山頭二十九日逃入東山地界已行飛報撫部院<lb/>
幷王鎮臺㑹𠞰爾等當督率本區鄉勇約鄰區各長互<lb/>
相策應早為防守把截要路整備器械逺行偵探合力<lb/>
𠞰捕如肯歸命投誠不妨為之轉達事平之日定請核<lb/>
實奬賞諭到星火知㑹勿得羈遲致使逆賊兔脱<lb/>
　　曉諭周鐵爪等牌<lb/>
照得周鐵爪與譚以從等亂於羅山以從已經安插得<lb/>
所鐵爪未及就撫潛入山中何士榮家住長沙被愚人<lb/>
<pb n="KR4f0026_WYG_003-18b"/>
蠱惑反歸鄉蠱惑愚人曾仰何雲章何媿人勸歸雖稱<lb/>
執迷不悟未必涕泣而道至於英霍麻埠之衆何苦擾<lb/>
我東山此輩豈盡無父母妻子之為累豈盡無平等生<lb/>
意之可務人之無知一至於此合行曉諭為此示諭周<lb/>
鐵爪等知悉示到速宜猛省若實心歸化即引衆來見<lb/>
或願回籍或願從兵聽從其便本府從無誑詞鬼神可<lb/>
鑒言出痛腸慎勿膜視<lb/>
　　曉諭何士榮族衆牌<lb/>
<pb n="KR4f0026_WYG_003-19a"/>
照得何士榮謀叛煽惑無知逼脅良民以致人心驚惶<lb/>
地方不靖本府特來𠞰撫命方占魁傳諭何雲章何媿<lb/>
人速勸何士榮反邪歸正兹聞何族人等疑畏株連男<lb/>
婦奔竄是豈仁人父母之所為一人有罪合族何辜果<lb/>
士榮傾心投誠本府哀求撫部院矜宥亦當待以不死<lb/>
况原未同謀何忍一槩波及且雲章苦口良言猶彰彰<lb/>
在人耳乎合行曉諭為此示仰何族人等知悉各釋疑<lb/>
畏寧爾室家凡鄉保地方人等切不許藉端嚇詐魯盜<lb/>
<pb n="KR4f0026_WYG_003-19b"/>
跖未嘗累及柳下惠往古之事也鄒君升未嘗累及鄒<lb/>
君榮近日之事也王法天理竝行不悖夫何疑畏之有<lb/>
至於何士榮起禍之地涇渭自别及脅從逃歸之民不<lb/>
止無罪且加奬賞若有出首偽劄者繳報撫部院聲請<lb/>
優敘本府之言天日可矢鬼神可鑒切勿有懷疑畏妄<lb/>
自奔竄思之慎之<lb/>
　　曉諭但店居民<lb/>
照得何士榮謀反煽惑無知逼脅良民地方不靖生民<lb/>
<pb n="KR4f0026_WYG_003-20a"/>
不安王協鎮發兵𠞰滅所過地方毫無驚擾今駐扎但<lb/>
店毎兵一飱本府親發錢十文草料公平買賣支放決<lb/>
不累及居民合行曉諭為此示仰但店一帶地方居民<lb/>
知悉兵馬經過之處本府預行採買糧米草料鄉保人<lb/>
等切不可藉端科派如有此等情弊決不輕恕<lb/>
　　曉諭各鄉兵區長<lb/>
照得何士榮謀反勞爾鄉勇助我征𠞰紀律務期嚴明<lb/>
此兵法一定之例非屬苛求合行曉諭為此示諭綂領<lb/>
<pb n="KR4f0026_WYG_003-20b"/>
鄉兵區長人等知悉凡鄉保領兵前來駐扎寛敞之處<lb/>
先報區㑹鄉兵花名本府照區㑹發旗幟以别觀瞻照<lb/>
花名給號帖以憑識認候本府親臨㸃閱犒賞挨次分<lb/>
發各依隊伍不可紊亂至於進山真假難辨隄防務嚴<lb/>
凡鄉勇助𠞰遵報花名請旗幟號帖如無旗號即係奸<lb/>
細盤獲審確立刻梟首法在必行勿等兒戲<lb/>
　　申報賊勢文<lb/>
麻城木樨河生員夏京報稱賊何士榮等初二日聚集<lb/>
<pb n="KR4f0026_WYG_003-21a"/>
黄市下畈初四日至上畈汪㑹極家抄洗殺死閻家河<lb/>
曾姓客人初四晩至殷家園擄掠初五日燒南莊金瓊<lb/>
蘇樓臺初六日至黄岡廟晩至吕王城燒田生員屋共<lb/>
有數千餘人現扎李王城等情又據羅田鄉民朱爾定<lb/>
口稱初四夜有何士榮等分兵過羅田擄驢十三隻姦<lb/>
淫婦女蟻連夜趕來報等情該成龍看得賊黨合夥殘<lb/>
虐生民初六日羅把總張武舉領鄉兵前赴黄岡廟當<lb/>
晩住三里畈離黄岡廟三十里初七早前進成龍同李<lb/>
<pb n="KR4f0026_WYG_003-21b"/>
千總已時至三里畈據夏生員等報稱賊已到黄岡廟<lb/>
當發馬兵二十名偵探口稱賊勢浩大雖不可盡信亦<lb/>
不可不急為之備合行飛報伏乞憲臺迅勅黄協鎮帶<lb/>
兵親臨商酌𠞰滅恐鄉兵膽怯無官兵賈勇有悮大事<lb/>
　　又申報賊勢文<lb/>
照得麻城逆賊何士榮等作亂本月初六日成龍㑹同<lb/>
李千總羅把總張武舉領鄉兵四百名先往黄岡廟堵<lb/>
𠞰初七日成龍同李千總吳把總程鎮邦劉先定李德<lb/>
<pb n="KR4f0026_WYG_003-22a"/>
黄岡縣家丁等帶馬步官兵百名鄉兵三百餘名行至<lb/>
三里畈值麻城夏生員羅田朱鄉耆一時吿急隨發吳<lb/>
把總領馬兵二十名協助報明請兵在案午刻羅把總<lb/>
等飛報已抵賊營成龍同李千總等直馳二十里至營<lb/>
盤吳羅二把總張武舉綂馬兵鄉勇趕敗逆賊追至峻<lb/>
嶺深林奪獲器械收營甫歸兵民踴躍歡呼是逆賊見<lb/>
馬兵而膽落鄉勇倚馬兵而氣壯時日已暮安營布置<lb/>
賊尚舉火髙山頂上合亟申報<lb/>
<pb n="KR4f0026_WYG_003-22b"/>
　　鼓勵義勇諭<lb/>
照得鮑世榮陳頓徹大惡叛逆何士榮合夥横行逼虐<lb/>
民生焚燬民屋神人共憤本府㑹同黄協綂馬步官兵<lb/>
幷鄉保義勇進山征𠞰本月初七日於黄土㘭輒敢犯<lb/>
我先鋒兵民鼓勵一戰潰敗奔竄入山奄息待誅凡我<lb/>
士民屢被脅害寃仇刻骨罔不欲寢皮食肉滅門絶户<lb/>
當此報復之㑹正宜㑹集擒滅無畱遺種或有脅從逃<lb/>
歸槩宥不問合行曉諭為此示仰麻城東山一帶士民<lb/>
<pb n="KR4f0026_WYG_003-23a"/>
知悉示到速領鄉兵各路追擒務使神人之憤洩於一<lb/>
朝義勇之師不煩再舉慎勿偷安致貽後患<lb/>
　　報捷詳文<lb/>
本月初七日羅把總張武舉領鄉兵至黄土㘭遇賊聞<lb/>
報先發吳把總領馬兵二十名接應成龍同李千總馳<lb/>
至已經追散收營報明在案初八日黎明官兵鄉勇守<lb/>
卡方歸忽見西山一帶羣賊摇旗前來又聞東山一帶<lb/>
有賊夾攻羅把總領鄉勇守截東面其西山一帶李千<lb/>
<pb n="KR4f0026_WYG_003-23b"/>
總奮不顧身領吳把總馬步官兵百名一往向敵直至<lb/>
山腰與賊對鋒羣冦退却羅把總張武舉等綂鄉勇兩<lb/>
路追擊趕過崇嶺四五重殺賊無算填滿山谷間有奔<lb/>
竄伏入松林活擒賊首何士榮搜獲偽劄付二段偽示<lb/>
稿一紙陣獲弓矢鎗砲等器暫給營兵應用所擒何士<lb/>
榮併偽劄示合差解驗有功將士兵民另文申報至陣<lb/>
亡把總吳芝蘭幷重傷輕傷官兵人等馬匹嗣容冊繳<lb/>
尚有周鐵爪盤踞白水畈一帶成龍㑹同弁兵鄉勇刻<lb/>
<pb n="KR4f0026_WYG_003-24a"/>
日進𠞰<lb/>
　　報進兵黄岡廟文<lb/>
成龍初九日同李千總等行至黄岡廟係黄岡麻城羅<lb/>
田三縣交界崇山峻嶺谿谷多岐真乃盜藪值羅田王<lb/>
知縣領鄉兵鳥鎗手㑹見當晩至麻城縣地方吕王城<lb/>
扎營背山面河王知縣領鄉兵五百名成龍面諭其隔<lb/>
水堵截羅田境界離二里河至白水畈二十里密邇賊<lb/>
穴本日申時據生員夏京報稱本月初六日至三里畈<lb/>
<pb n="KR4f0026_WYG_003-24b"/>
接見䝉囑京督守隘口京巡守木穉河見賊巢豎旗放<lb/>
銃被京趕散獲紅旗一面據此合將進𠞰地方日期幷<lb/>
紅旗解報<lb/>
　　進屯吕王城諭各區<lb/>
照得叛逆何士榮自長沙潛歸何家堡以偽劄蠱惑愚<lb/>
民本府聞報初二日進山賊已往白水畈合夥初七日<lb/>
復轉至黄土㘭值羅把總領馬步官兵各堡鄉勇堵截<lb/>
死賊奔竄入山初八日黎明輒敢摇旗下山李將爺綂<lb/>
<pb n="KR4f0026_WYG_003-25a"/>
馬步兵迎至山腰衝鋒陷陣羅把總張武舉領鄉勇兩<lb/>
路追擊趕賊踰山三四重殺獲無數盈於谿谷活擒四<lb/>
十八人審明梟首内有李有實之子李森僕來兒其餘<lb/>
多係何族叛僕惟賊首何士榮幷偽劄二段偽示一張<lb/>
活解撫部院轅門發落初九日本府㑹李將爺綂兵直<lb/>
抵吕王城羅田王令領鄉兵五百餘人沿河扎營助戰<lb/>
大勢已定鼠賊難逃合行曉諭為此示諭東山士民知<lb/>
悉爾等前奉密諭督㑹各區鄉勇今已齊集什子砦左<lb/>
<pb n="KR4f0026_WYG_003-25b"/>
右但四面鄉兵各有綂領貴約束嚴明方調度得宜若<lb/>
混在一處勢不相下死賊乘釁肆害或潛行逸脱不第<lb/>
勞而無功且貽後患不可不慮之早也示到宜各領各<lb/>
兵各扎一營務相和睦禁止騷擾此賊不上什子砦必<lb/>
走商城英霍而龜尾八疊山甑山河為要路夏京等守<lb/>
把木樨河一帶鄭丹熊公飛守把甑山河一帶梅鈿等<lb/>
守把八疊山一帶汪正緒等守把龜尾一帶如敢疎忽<lb/>
放走責有攸歸丁期生童貴卿陳益之等以及凡我士<lb/>
<pb n="KR4f0026_WYG_003-26a"/>
民書不能遍及者各平心公議如賊成羣合力𠞰滅或<lb/>
聞風解散各分一路挨堡追緝沿山漫嶺即深林密箐<lb/>
俱務嚴搜挐獲解審良民逃難者立刻釋放仍取搜尋<lb/>
無賊甘結毛翊長畱軍前效力引路李大謀領兵一至<lb/>
即馳赴營以便傳各處鄉兵聲息毋得怠忽各宜恪遵<lb/>
　　次白水畈上張撫臺陳進𠞰情形<lb/>
成龍守黄以來謀慮地方安危竭力軍需緩急心血嘔<lb/>
盡此憲臺之所洞悉也無端偽劄煽惑陽邏夜半船賊<lb/>
<pb n="KR4f0026_WYG_003-26b"/>
擄掠驛馬變出意外府城空虚值陽邏驚後有兩座船<lb/>
晩停江干舉動叵測人心洶洶成龍身肩重任分兵布<lb/>
置靜以待動徼倖無虞初一日已有白水永寧信息憂<lb/>
心如焚勉強辦事初二日黎明兩地請援理應申候憲<lb/>
命特慮稍遲數日則種類蔓延事有機㑹刻不容緩况<lb/>
無將無兵收拾鄉民猝何能集是以成龍當日激切叩<lb/>
禀即同九人前往而弁兵十二人偕行星夜催督保甲<lb/>
無如人心渙散呼應不靈費盡心力而協兵適至當即<lb/>
<pb n="KR4f0026_WYG_003-27a"/>
鼓勇進𠞰不料數日之内賊已養成氣候黄土㘭一陣<lb/>
若非李千總衝鋒陷堅竟有不可言者也一戰取勝殺<lb/>
戮三分之一初十日抵白水畈鄉兵接應咸云什子砦<lb/>
有賊無幾與千餘賊黨之報大不相符鄉兵領委搜山<lb/>
地方已稱無事成龍為事後之慮周鐵爪竟無下落英<lb/>
霍麻埠之賊將歸何處是必匿遁密箐深峒為將來害<lb/>
也且本地鮑世榮陳頓徹李公茂尚未見分曉成龍一<lb/>
府簿書承上接下咸屬要件再遲數日則積委塵封欲<lb/>
<pb n="KR4f0026_WYG_003-27b"/>
即回府則根株未絶死灰必至復然總之崇山峻嶺之<lb/>
中人易為非四省交界之地性慣窩惡伏惟憲裁俾餘<lb/>
黨悉除而府事不悮幸甚<lb/>
　　進兵定慧寺報文<lb/>
成龍於本月初八日同協鎮李千總羅把總馬步官兵<lb/>
帶領鄉兵與賊山腰對敵李千總領兵活擒賊首何士<lb/>
榮押解申報在案初九日至吕王城係麻城縣境初十<lb/>
日至白水畈羣賊解散無蹤十一日報石壁萬野予作<lb/>
<pb n="KR4f0026_WYG_003-28a"/>
反羅山周鐵爪等英霍兇黨羣聚又有廣西孫延齡奸<lb/>
細孫麻子在内十二日成龍同李千總至定慧寺地方<lb/>
扎營相機𠞰滅兹奉嚴飭合先回報<lb/>
　　移党伊二參將文<lb/>
看得本月初八日黄岡縣永寧鄉黄土㘭地方湖南長<lb/>
沙散偽劄叛逆何士榮領賊遍扎山頭天將黎明摇旗<lb/>
放砲李千總衝鋒䧟陣射倒賊旗活擒賊首何士榮獲<lb/>
偽劄二段偽示一紙初九日早解赴守憲轉詳撫部院<lb/>
<pb n="KR4f0026_WYG_003-28b"/>
轅門發落訖本日入麻城境吕王城扎營初十日直抵<lb/>
賊穴白水畈羣賊潛匿無蹤鄉兵四面搜山十一日早<lb/>
鄉民報石壁萬野予作反内有廣西孫延齡散偽劄叛<lb/>
逆孫麻子自稱孫將軍羅山賊首周鐵爪即周二黨羽<lb/>
并英霍亡命與黄土㘭殺散逃賊李公茂鮑世榮陳頓<lb/>
徹等嘯聚石壁擾害良善十二日本府同李千總綂兵<lb/>
赴甑山河進𠞰駐扎定慧寺地方十三日據麻城縣禀<lb/>
稱撫部院發兵十二三日可到本府隨扎營定慧等候<lb/>
<pb n="KR4f0026_WYG_003-29a"/>
移㑹堵截申報在案一面布置把守各隘口鄭丹丁竒<lb/>
生熊公飛等守甑山河燕子崖一帶汪公極張輝吉何<lb/>
升菴等守龜山口什子砦一帶田穀伯毛翊長等守八<lb/>
疊山一帶劉君孚余公晉夏仲昆等守百神廟一帶童<lb/>
貴卿陳益之等扎東義洲四面接應十四日早據麻城<lb/>
縣禀稱貴府十二日至縣十三日辰時進兵本府即刻<lb/>
同李千總移營黄市地方扎營什子山下本日途中准<lb/>
貴府大移偵探土賊情形賊巢在於何處回覆㑹𠞰萬<lb/>
<pb n="KR4f0026_WYG_003-29b"/>
野予周鐵爪等聚衆倡亂乃其實情石壁是為賊巢貴<lb/>
府大兵前進石壁賊必望風潰散由南奔竄有本府同<lb/>
李千總羅把總堵殺惟東北一帶應麻城縣嚴勅鄉兵<lb/>
勿使漏網復畱禍根如賊黨成羣負據山險宜令鄉民<lb/>
前導官兵步步為營𠞰賊貴其敏速進兵貴其慎重貴<lb/>
府自有妙算相機審變無煩本府絮言也<lb/>
　　申報張撫臺文<lb/>
本月十一日報石壁萬野予作反申報在案成龍同李<lb/>
<pb n="KR4f0026_WYG_003-30a"/>
千總等發兵前進十二日駐扎定慧寺訪確羅山周鐵<lb/>
爪黨惡并英霍亡命又有口稱孫將軍者查係從廣西<lb/>
來騎一大騾從中倡亂鮑世榮陳頓徹李公茂俱往合<lb/>
夥十三日據麻城縣禀稱憲臺發党參將伊參將綂兵<lb/>
於十二三日准到但官兵從麻城縣山路進𠞰尚屬寛<lb/>
敞徑抵萬野予家賊必由龜峰八疊兩路奔逸成龍等<lb/>
應駐白水畈堵截合就申報<lb/>
　　募擒賊首告諭<lb/>
<pb n="KR4f0026_WYG_003-30b"/>
示諭士民人等知悉有能擒獻孫麻子者賞銀五十兩<lb/>
如有志功名或文武生員或貢監報撫部院核實准給<lb/>
至於鮑世榮陳頓徹已為釜中之魚擒獲來獻遵前示<lb/>
給賞逆産妻子李公茂陣前帶傷亟宜獻出倘有縱放<lb/>
恐不便於沿路居停即賊黨擒獻准宥前罪照常人一<lb/>
例行賞地方人等不得阻攔爭奪<lb/>
　　又<lb/>
照得鮑世榮陳頓徹李公茂造逆縱惡脅良為賊擾害<lb/>
<pb n="KR4f0026_WYG_003-31a"/>
地方民不安生與何士榮孫麻子萬野予等結連作亂<lb/>
本府於本月初八日擒何士榮於黄土㘭伊參府於本<lb/>
月十三日擒孫麻子萬野予於石壁大憝已獲惟鮑世<lb/>
榮李公茂陳頓徹周鐵爪四兇兔脱勢必匿於茂林深<lb/>
谷當此隆冬嚴寒夜必舉火定露形迹日不再食則飢<lb/>
必有窩主供應糧食此四賊若不殱除不惟無以消從<lb/>
前良善之憤氣且以畱將來良善之禍根况各區仗義<lb/>
人人與為仇敵賊蓄憾在心亡命結聚夜行竊盜禍所<lb/>
<pb n="KR4f0026_WYG_003-31b"/>
不免凡我士民久已忍冒飢寒勿憚辛苦滅此朝食一<lb/>
勞永逸如有親故情面互相遞隱殊不思衆怒難犯事<lb/>
久必洩恐不能庇賊而反自受破家亡身之害也合行<lb/>
曉諭嚴挐為此示諭黄市白水畈等處士民知悉示後<lb/>
嚴加搜緝以除爾等後患如有窺見踪影力能擒獻者<lb/>
賞銀十兩來報信者賞銀五兩即親友遞送藏匿幡然<lb/>
悔悟為事後之慮或擒或報一例給賞切勿養癰自貽<lb/>
伊慼<lb/>
<pb n="KR4f0026_WYG_003-32a"/>
　　擒獲衆逆報文<lb/>
十六日早劉君孚著鮑文子報稱挐獲周鐵爪鮑世榮<lb/>
陳頓徹報明在案即刻千總李茂昇同麻城候選千總<lb/>
劉先定武舉魯試羅田武舉張尚聖前往巡緝於十八<lb/>
日已時李千總等同生員朱愷劉青藜等䕶解周鐵爪<lb/>
鮑世榮幷次男鮑自性長男陣斬陳頓徹等據稱周鐵<lb/>
爪係朱愷活擒賞銀十兩鮑世榮父子陳頓徹係劉青<lb/>
藜活擒青藜身帶棍傷其僕手被刃傷賞銀二十兩元<lb/>
<pb n="KR4f0026_WYG_003-32b"/>
兇已獲地方復安各處守隘鄉民當行曉諭放回蘄水<lb/>
黄岡麻城隨營鄉兵十九日盡諭出山歸籍惟有李公<lb/>
茂未獲密計擒挐周鐵爪鮑世榮陳頓徹鮑自性四犯<lb/>
交付李千總解赴守憲查明轉解成龍於本月初二日<lb/>
擅離府治調集鄉兵身不解衣食不下咽老病十分沈<lb/>
重於十九日扶病赴麻城縣㑹伊党二參將商議地方<lb/>
事宜至於脅從原係良民自應安撫成龍已體憲慈曉<lb/>
諭槩不過問惟有鮑世榮陳頓徹萬野予乃麻城居民<lb/>
<pb n="KR4f0026_WYG_003-33a"/>
自取滅亡不無嫉害親友扳誣良善一切供詞筆札似<lb/>
應投之水火以彰天地之仁以安良善之心黄麻此舉<lb/>
地方安危所繫憲臺妙算如神迅發大兵賊首一鼓成<lb/>
擒羣鼠望風奔竄無有漏網憲臺威靈遐邇咸懾匪類<lb/>
自此膽落封疆自此鞏固<lb/>
朝廷之福生民之幸也<lb/>
　　禁止擄掠吿諭<lb/>
照得入山進𠞰原以為民鄉勇協助乃為義舉馬步官<lb/>
<pb n="KR4f0026_WYG_003-33b"/>
兵紀律森嚴夫何鄉兵縱肆雞豚遍地血淋器皿一炬<lb/>
灰燼甚之擄及耕牛大干法紀合行禁約為此示仰各<lb/>
堡綂領士民鄉保人等知悉務嚴束各堡鄉兵勿擅離<lb/>
營盤驚擾地方至於棹椅成器之物一槩不許燒燬敢<lb/>
有故違定以軍法從事且班師回府其縱放鄉兵頭領<lb/>
論罪不准敘功思之慎之<lb/>
　　禁止株連吿諭<lb/>
照得山寇作亂所有外省漏逆孫麻子周鐵爪潛匿東<lb/>
<pb n="KR4f0026_WYG_003-34a"/>
山勾連賊首何士榮鮑世榮陳頓徹等作亂擾害地方<lb/>
撫部院迅發標鎮官兵由縣進𠞰本府親率黄協營弁<lb/>
及各區鄉勇入山征討前後合擊内外夾攻生擒諸逆<lb/>
其餘黨惡誅捕殆盡藪澤已清禍根已絶從此山畈内<lb/>
外太平安樂共享<lb/>
聖化髙枕無憂目今鎮標官兵紀律嚴明分别善良秋<lb/>
毫不犯爾等始知作善得福作惡得禍王法天理分毫<lb/>
不爽可為殷鑒合行出示為此示仰士民人等知悉自<lb/>
<pb n="KR4f0026_WYG_003-34b"/>
今日為始一槩株連牽引盡行禁絶各宜樂業安心寧<lb/>
爾室家修爾田園不循謹之子弟早加訓誡必無益之<lb/>
交遊早行屛絶消釋嫌疑和睦鄉里敢有借舊案挾制<lb/>
者吿發立行重處懷私報復者訪出即寘極刑爾地方<lb/>
鄉保區長即行曉諭勸戒本府當分别奬勵以上報<lb/>
朝廷洪恩下恤爾民困苦也<lb/>
　　上張撫臺乞休致禀<lb/>
本月十九日李千總領官兵旋府解活擒賊首鮑世榮<lb/>
<pb n="KR4f0026_WYG_003-35a"/>
父子周鐵爪陳頓徹四名赴守憲驗明轉解成龍即於<lb/>
十九日至麻城縣㑹伊党二參將酌議地方事宜賊首<lb/>
咸擒東山復平劉青藜劉君孚擒賊殺賊赴麻城屈令<lb/>
獻功伊党二參將塘報訖惟有李公茂在黄土㘭陣前<lb/>
帶傷正在搜緝伊党二參將於二十二日班師成龍在<lb/>
麻病沈已詳守憲請乞休致伏懇憲恩垂念勞吏桑榆<lb/>
暮景二豎狂逞實難任事俯允請休成龍生死感戴外<lb/>
弩弓樣製一張呈驗有貢生鄒世美精曉弩製一幷呈<lb/>
<pb n="KR4f0026_WYG_003-35b"/>
送又有黄安縣人伍家季來黄市招安周鐵爪時鐵爪<lb/>
已擒當即發回據伍家季願招兵五十名成龍已行黄<lb/>
安縣批差䕶送伏乞牌仰黄安縣酌議徑送轅門但目<lb/>
前地方多事凡有䕶送務期先行曉諭經過地方庶不<lb/>
致真假混淆匪類藉以晝行百姓可以無驚矣<lb/>
　　挐李公茂諭<lb/>
照得大逆李公茂忘恩背義已撫復叛輒敢引領亡命<lb/>
於黄土㘭與本府官兵鄉民對敵神人共憤兵民鼓勇<lb/>
<pb n="KR4f0026_WYG_003-36a"/>
殺退老賊抱頭鼠竄迄今日久未見地方鄉保綁送是<lb/>
必匪類潛通藏匿或親友難破情面遞相容隱殊不知<lb/>
逆賊作反脅制良民痛入骨髓且扯旗放銃彼何曾有<lb/>
親友之情而反以恩報仇也又或愚民無知惟恐賊口<lb/>
仇扳故爾狐疑容隱本府與此老賊誓不共生爾士民<lb/>
各有身家性命何苦自陷窩藏叛逆大罪合行嚴挐為<lb/>
此示諭東山士民知悉示到速將李公茂綁獻不惟無<lb/>
窩匿之罪且有擒賊之功從此地方除一禍根萬民咸<lb/>
<pb n="KR4f0026_WYG_003-36b"/>
受安靖之福何憚而不為此也如再遲延本府訪確賊<lb/>
有應得之罪自作自受而窩匿之家一幷究治夫何説<lb/>
之辭也事不宜遲亟宜擒獻以勉後悔以靖禍根<lb/>
　　敘從征紳士功蹟詳<lb/>
成龍於本月十九日至麻因李公茂未獲仰縣丞陳希<lb/>
堯齎示山中遍緝於二十七日活擒賊首李公茂綑綁<lb/>
驢上行至破頭嶺老賊飜撞嶺石仍扶上驢至曹家河<lb/>
夜半氣絶合將賊屍解驗仰荷天威賊首無一漏網東<lb/>
<pb n="KR4f0026_WYG_003-37a"/>
山復靖屈令先練鄉民守隘繼請大兵𠞰滅復安撫脅<lb/>
從人心底定惟孫調元一賊確訪山中無此姓名除官<lb/>
兵鄉勇𠞰賊有功應黄麻兩縣詳報外有羅田武舉張<lb/>
尚聖在黄土㘭與賊對敵袍袖中一鎗子勇敢爭先現<lb/>
今兵部催取候差似應畱憲標聽用麻城候選千總劉<lb/>
先定武舉魯試同黄協李千總挐獲周鐵爪等武舉李<lb/>
大謀奉屈令委守隘口俱著功績且青年弓馬嫺熟均<lb/>
應候用以廣羅英才渠等隨屈令叩謁伏乞憲臺驗試<lb/>
<pb n="KR4f0026_WYG_003-37b"/>
齊安驛丞李德手執鐵棍膽略過人似非驛員所可淹<lb/>
沒貢生吳晉爵嫺於弓馬兼精鳥銃周維郃家養蒼頭<lb/>
善用鳥鎗鄒世美已考教職素習鳥銃兼曉弩製當今<lb/>
用武之時以網羅人才為上智勇兼需若止以文字取<lb/>
人恐技勇之才未習詩書屈於制科不為國用必為寇<lb/>
資如羅田陳萬齡沈靜有勇似應拔識而兔罝武夫可<lb/>
相繼爭售至於劉廣定蕭命福老成持重李中素梅鈿<lb/>
綽有智謀貢生龔相旦武生吳之鄒厯著功績程士極<lb/>
<pb n="KR4f0026_WYG_003-38a"/>
戴宗禮才德服衆黄安貢生彭喆武生葉芳蘭勤勞王<lb/>
事查順治五年有遲羅兩部院已行往例懇憲勅黄麻<lb/>
兩縣酌議舉行以勵後效程鎮邦相依入山扶病籌畫<lb/>
貧老堪憐黄岡縣家丁四名真旗下精甲有願謁憲轅<lb/>
諸生隨屈令前赴乞霽顔奬勵外鳥鎗一事吳把總本<lb/>
月初一日齎銀回府值成龍初二日進山未及料理兹<lb/>
奉憲諭先呈送上號鳥鎗十桿又有陳縣丞二十桿其<lb/>
餘陸續解用成龍於二十九日離麻回府為此具禀<lb/>
<pb n="KR4f0026_WYG_003-38b"/>
　　敘功詳文<lb/>
查看得黄麻東山綿亘數百里與羅田蘄水接壤乃匪<lb/>
類潛藏亡命逋逃之藪逆賊何士榮來自湖南孫將軍<lb/>
來自粤西假周鐵爪來自豫省攜帶偽扎煽惑鄉愚逼<lb/>
脅良民聚黨倡亂十月二十九日何士榮等反於黄岡<lb/>
之永寧鄉十一月初一日李公茂陳頓徹鮑世榮王子<lb/>
之等反於麻城之白水畈兩處勾連一時鼎沸成龍初<lb/>
二日聞風飛報憲臺請兵防禦䝉憲檄調黄協弁兵迅<lb/>
<pb n="KR4f0026_WYG_003-39a"/>
𠞰守憲駐守府城成龍同千總李茂昇把總羅登雲吳<lb/>
芝蘭齊安驛丞李德候選千總劉先定武舉張尚聖黄<lb/>
岡家丁四名領馬步官兵前進值守憲諭黄岡知縣李<lb/>
經政督生員曹洪仁等鄉勇齊集供應糧糈初八日與<lb/>
賊戰於黄土㘭羣賊扎營西山李千總一騎當先羅把<lb/>
總張武舉兩脇夾攻羣賊敗北殺盈山谷活擒逆首何<lb/>
士榮獲偽札二張解報守憲轉報在案初九日進攻麻<lb/>
城之白水畈羅田知縣王光鼎生員蕭二至等領鄉兵<lb/>
<pb n="KR4f0026_WYG_003-39b"/>
五百餘名把守交界隘口蘄水知縣蔣燦委生員何翩<lb/>
然等領鄉兵二百名助戰鼠賊李公茂等望風逺遁十<lb/>
一日聞孫將軍萬野予假周鐵爪反於麻城之石壁李<lb/>
公茂等奔竄入夥勢更燎原崇山峻嶺與白水畈聲勢<lb/>
隔絶麻城知縣屈振竒因鄉勇守隘單弱危急請兵䝉<lb/>
憲迅發党伊二參將星夜領兵救援十三日入山孫將<lb/>
軍萬野予一戰生擒而李公茂等又復奔逸千總李茂<lb/>
昇同武舉劉先定張尚聖魯試等擒獲假周鐵爪鮑世<lb/>
<pb n="KR4f0026_WYG_003-40a"/>
榮鮑自性陳頓徹幷李公茂王子之解報守憲轉報在<lb/>
案此役也弁兵用命士民同仇皆賴憲威赫奕特委名<lb/>
將用兵神速臬守二憲聽命調度王副將兵有紀律而<lb/>
同知佟世俊黄岡知縣李經政麻城知縣屈振竒殫力<lb/>
除逆羅田知縣王光鼎蘄水知縣蔣燦咸資佐理若夫<lb/>
千總李茂昇把總羅登雲百總凃魁凡杜保武舉張尚<lb/>
聖躬冒矢石齊安驛丞李德候選千總劉先定魯試武<lb/>
生員劉青藜協力行間貢士文武生員劉廣定彭喆李<lb/>
<pb n="KR4f0026_WYG_003-40b"/>
中素吳之鄒葉芳蘭程鎮邦同心贊畫蕭命福龔相旦<lb/>
鄒世美鄭丹梅鈿李大謀曹洪仁官純恭靖天德蕭二<lb/>
至何翩然陶之琇何繼魯等各領鄉兵踰山越嶺苦厯<lb/>
風霜戮力用命其餘練長未便細陳至於陣亡把總吳<lb/>
芝蘭為國死難忠義昭著有功與帶傷兵丁不便備敘<lb/>
伏乞憲裁<lb/>
　　嚴禁嚇詐諭<lb/>
照得鮑世榮等倡亂本府深入黄市領兵𠞰滅已經獲<lb/>
<pb n="KR4f0026_WYG_003-41a"/>
解正法其餘脅從槩不追究惟有同惡叛黨恐留根株<lb/>
為爾鄉民禍端他日報復良善反受禍殃本府保全善<lb/>
類於十一月十九日離黄市時留一密封硃帖計挐李<lb/>
公茂王子之等一十九名囑汪拱極收藏與丁企生田<lb/>
穀伯等密議行事此出於神人之公憤勢不容已嗣後<lb/>
李公茂王子之挐解正法熊遐先當場殺死彭三俊等<lb/>
六名挐解為兵李廣宇等投見歸農不料人心不良輒<lb/>
起貪殘藉端生事遍地嚇詐民不安生此豈是仁人長<lb/>
<pb n="KR4f0026_WYG_003-41b"/>
者所當為此豈是同鄉共井所忍為生死切齒反令本<lb/>
府為善不終召憾於鬼神斂怨於百姓兹當新正諸神<lb/>
下降清查人間善惡本府毎夜泣禱如本府為利傷命<lb/>
刻剝鄉愚忍心屠戮株連無辜乞神速誅及其子孫但<lb/>
上自官長下至保練咸藉本府為名釀惡無窮是爾等<lb/>
之罪即本府之罪本府雖自反無愆其何能免爾等罪<lb/>
孽深重之累及合行曉諭為此示仰士氏人等知悉見<lb/>
示之後亟行懺悔有搶擄婦女者速還婦女有搶擄牛<lb/>
<pb n="KR4f0026_WYG_003-42a"/>
隻者速還牛隻有嚇詐銀錢者速還銀錢有逼索貨物<lb/>
者速還貨物尚可挽回神怒苟免凶報若執迷不悟小<lb/>
之得病喪軀大之闔家遭瘟絶滅子孫不義之物仍被<lb/>
旁人爭奪惹得鬼哭神號而本府亦不能逃其連累隂<lb/>
司罪案昭彰勿占一時便宜不聽本府之言三日内外<lb/>
定有報應速宜遵行勿自貽悔<lb/>
　　又<lb/>
照得永寧東鉉還和三鄉素稱守法良民無端何士榮<lb/>
<pb n="KR4f0026_WYG_003-42b"/>
結連釀禍雖有惡少遊手附和助逆而強半出之脅從<lb/>
黄土㘭一陣率子弟以攻父母天地鬼神所共切齒因<lb/>
之義旗一指妖氛頓掃惡少遊手屍填山谷本府手刃<lb/>
四十八人以洩士民憤氣其餘脅從槩宥不究當獻囚<lb/>
梟首之場陳蕃若領回歸降脅從一十五人衆所耳目<lb/>
豈有班師凱旋復行追究往事之理至於王之仕禀稱<lb/>
脅從者逃匿蘄水不敢投見緣是發票逐名招徠勸諭<lb/>
安插幷無他意今票已銷又何疑忌若羅把總開報投<lb/>
<pb n="KR4f0026_WYG_003-43a"/>
見脅從備案存查各安家室無懷二心目今天氣陽和<lb/>
萬物發生農工將動生計倍殷其從賊倖免者亟去邪<lb/>
返正看何士榮榜樣豈不寒心各理本業保首領以保<lb/>
妻子勿聽人言東躱西藏倘再失足後悔何及爾鄉保<lb/>
士民人等切勿圖利恐嚇致此輩容身無地本府倘有<lb/>
風聞定挐重處合行曉諭為此示諭士民人等知悉自<lb/>
示之後各宜遵行毋違<lb/>
　　黄協弁兵爭功看語<lb/>
<pb n="KR4f0026_WYG_003-43b"/>
看得用兵之法在乎主將命營弁出師簡授得人而士<lb/>
卒爭先効命未有弁不得人而兵爭効命亦未有兵不<lb/>
効命而弁克成功者也黄土㘭之戰把總吳芝蘭臨陣<lb/>
死難回詳守憲請廕䘏在案千總李茂昇一騎當先胸<lb/>
中賊銃綿甲透孔可驗馬帶銃傷倒斃步戰殺賊踰山<lb/>
越嶺兵氣倍奮活擒賊首何士榮把總羅登雲武舉張<lb/>
尚聖兩脇夾攻甘勝獻何賊之衣帽腰刀功績可嘉而<lb/>
實李千總之義勇膽略有以倡之也據甘勝訴稱李千<lb/>
<pb n="KR4f0026_WYG_003-44a"/>
總髙喊要解活的否則更斬蟻首則李千總之殺賊入<lb/>
營同士卒鏖戰且擒滅有餘力號令有餘威厯厯如睹<lb/>
大約兵非將無以鼓厥勇將非兵無以成厥功則甘勝<lb/>
奪功之訴無容深究也此役也弁兵同心戮力咸有功<lb/>
勞可紀皆貴府仰體撫部院慎重封疆至意簡用營弁<lb/>
得人健丁素蓄鋭氣守備朱諟催兵進山迅速一戰滅<lb/>
賊地方賴以寧謐生民賴以保全至於百總凃魁凡眉<lb/>
角中一銃耳邊中一銃兵王可先肩膀中一銃穿透尚<lb/>
<pb n="KR4f0026_WYG_003-44b"/>
未全愈其餘兵丁馬匹帶傷者甚多不及細開若夫殺<lb/>
賊山谷無數擒賊獻功兵民四十八人難以悉備本府<lb/>
當賞銀五十兩以酬同仇之義兹准移查合幷移明詳<lb/>
報<lb/>
　　東山平定勒石銘<hi>在黄市龍潭冲什子寨路口大石上</hi>
龜山以平龍潭以清既耕既織東方永寧<lb/>
康熙十有三年十一月十九日黄州知府汾陽于成龍<lb/>
勒石<lb/>
<pb n="KR4f0026_WYG_003-45a"/>
　　復張撫臺禀<lb/>
軍務殷繁憲臺勤勞日昃不遑成龍坐享安逸惶悚殊<lb/>
甚黄安招撫一案催縣妥詳於初四日方賫文到府正<lb/>
據詳通報間值憲恩浩蕩軫念投誠家口發銀二百兩<lb/>
當時敘入詳内譚以從等安插縣闗成龍發銀四十餘<lb/>
兩為餬口之資頗稱得所而黄翠林等一百餘名又埀<lb/>
涕乞降救命情實悽慘拒之不忍今耑委驛官李德賫<lb/>
銀前往黄安買米賑濟以從等家口此官財利分明決<lb/>
<pb n="KR4f0026_WYG_003-45b"/>
無侵冒之弊幷諭縣安置黄翠林等以仰副憲慈餘容<lb/>
再報不盡<lb/>
　<lb/>
　<lb/>
　<lb/>
　<lb/>
　<lb/>
　于清端政書卷三<lb/>
</p>
<p>
</p>
  </div>
</body>
</text>
</TEI>
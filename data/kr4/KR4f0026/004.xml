<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>于清端政書卷四</head> <lb/>
    <p>
<pb n="KR4f0026_WYG_004-1a"/>
欽定四庫全書<lb/>
　于清端政書卷四<lb/>
　　　　　　　　　　　兩江總督于成龍撰<lb/>
　黄州書<lb/>
　　申蔡制臺張撫臺乞歸守制詳<lb/>
成龍譾劣庸材荷恩提拔感戴終身兹有下情泣血上<lb/>
陳念成龍父兄先逝上無叔伯終鮮兄弟㷀㷀一身奉<lb/>
侍慈幃希冀升斗以祿養親不料任粤任蜀逺隔天涯<lb/>
<pb n="KR4f0026_WYG_004-1b"/>
及佐黄郡又苦卑濕不敢迎養身羈一官心懸白雲十<lb/>
六年來烏鳥之私未嘗刻忘康熙十三年成龍有終養<lb/>
之請屢詞吿休實為髙堂母老中懷隱憂不得不為之<lb/>
乞憐也今忽焉永訣母北子南幽明殊隔訃音馳至肝<lb/>
腸慘裂魂魄黯銷號天搶地欲見無由追悔無及痛成<lb/>
龍母老不能養母死不能殮目前柩停中堂亡靈無依<lb/>
倚門倚閭死後望兒倍切生前成龍他鄉孤哀腐心疾<lb/>
首淚已血凝形已骨立惟奔喪營葬觸棺躃踊少釋終<lb/>
<pb n="KR4f0026_WYG_004-2a"/>
天之恨此成龍痛哭呼號而不得不為之乞憐也伏乞<lb/>
憲恩垂憐他鄉孤哀母死無治喪之子施浩蕩之仁慈<lb/>
積萬代之隂隲循例題達歸家守制亡母有靈叩感地<lb/>
下成龍倘邀餘生焚香頂祝即與母偕逝銜環結草永<lb/>
矢世世矣<lb/>
　　復蔡制臺禀<lb/>
成龍自康熙十二年叩謁憲堦䝉褒諭之寵章服之錫<lb/>
恩逾格外誠千載一時也十三年入京復任值南冦蠢<lb/>
<pb n="KR4f0026_WYG_004-2b"/>
動湖北震驚地方多事軍務繁劇未能趨謁罪戾殊甚<lb/>
自鄂至黄終嵗靡寧成龍心血已枯筋力盡竭龍鍾堪<lb/>
憐通詳乞休未荷恩允強勉從事每多疎漏至於羅田<lb/>
文武互訐闗係地方成龍何敢一刻放懷此事急則彼<lb/>
此相激緩則意氣自平况均係貴族子弟忿爭之日少<lb/>
親愛之日多兹屢奉憲檄不敢久稽謹將大略申覆伏<lb/>
乞憲鑒<lb/>
　　上蔡制臺用兵方略<lb/>
<pb n="KR4f0026_WYG_004-3a"/>
成龍受知遇之恩雖竭犬馬之力無以報稱於萬一然<lb/>
年邁氣衰力不勝任况當軍興旁午之時猶非太平腐<lb/>
儒可坐理也伏乞憲臺埀念數月奔走恩全離任成龍<lb/>
得與十四年濶别之老母妻子再相聚㑹闔家焚頂無<lb/>
既然時事孔棘憲臺膺封疆重任宜亟為<lb/>
朝廷計安危也用兵之法察天時審地利有守有戰有<lb/>
攻有竒有正有緩有急知己知彼以逸待勞攻其無備<lb/>
出其不意之數者不可不審也今天下之大勢在荆州<lb/>
<pb n="KR4f0026_WYG_004-3b"/>
據長江之險賊不能憑空飛渡相持數月金風一起川<lb/>
湖之賊必兩路爭渡彼利在戰我利在守以逸待勞賊<lb/>
氣自奪若我兵先賊而渡江未為勝策我欲渡彼必備<lb/>
安能保其萬全倘或賊有狡謀陽示之以弱而伏勁兵<lb/>
于澧常間我兵不揣虚實踴躍爭先入其彀中則危甚<lb/>
在我無必勝之勢而進退失䇿此知己知彼渡江之戰<lb/>
在所當緩者也岳州對壘勢足相當水陸更宜增兵以<lb/>
守為戰勝負難決然曠日持久將若之何目前陽平已<lb/>
<pb n="KR4f0026_WYG_004-4a"/>
復蜀無可據勿拘六月不興師之例乘勝而入進可以<lb/>
戰退可以守蜀中空虚鄭蛟麟老懦其餘浮夸之輩無<lb/>
智勇之將先之以撫繼之以戰蜀可傳檄而定大兵直<lb/>
抵遵義而黔省震驚三桂必退守貴陽然後荆兵渡江<lb/>
以尾其後必勝之局此竒兵在所當急而出其不意攻<lb/>
其無備者也至於武昌受病在通城小路須委老成將<lb/>
官鎮守勿騷擾民間收拾人心將平江一帶土寇撫而<lb/>
用之探長沙之虚實藉鄉民為引導而長沙可襲取矣<lb/>
<pb n="KR4f0026_WYG_004-4b"/>
然後請偏院坐鎮乘便招撫衡辰寶永亦足以奪賊人<lb/>
之膽而壯我軍之氣矣<lb/>
　　上蔡制臺南征方略<lb/>
四月内聞憲駕渡江南征兵威振厲成龍不勝雀躍用<lb/>
兵三年見此義舉然以江湖水漲暫旋<lb/>
天戈此誠審酌乎天時地利識兵家進退之機成龍儒<lb/>
生也未諳軍旅之事第以素所見聞上瀆憲聰兵家之<lb/>
要有戰有攻有守今日長江之險古稱天限南北者也<lb/>
<pb n="KR4f0026_WYG_004-5a"/>
守為長策然非徒守之而已須訓練士卒常有必戰必<lb/>
攻之勢若止使之把守要隘何異乎逍遥河上也訓練<lb/>
之法非止騎射鎗銃之末務五人為伍十人為什自管<lb/>
隊至百總把總千總守備上下相統休戚相闗將知士<lb/>
意士識將心如身之有臂臂之有指呼吸貫通一旦臨<lb/>
陣晝視旗幟夜聽聲音可聚可散仍可散可聚而終不<lb/>
可亂兩軍對壘如手足之捍頭目子弟之衞父兄是訓<lb/>
練之要圖此議涉於迂闊而實非迂闊也守備親乎千<lb/>
<pb n="KR4f0026_WYG_004-5b"/>
總千總親乎把總把總親乎百總百總親乎管隊管隊<lb/>
親乎士卒士卒雖衆然由管隊層累而上則頭領漸約<lb/>
風雨晦明同其甘苦鋒鏑死亡共其患難古大將吮疽<lb/>
投醪用斯道也水師營亦然但水戰之法久缺不講似<lb/>
宜大小船隻相間以便利為上計總之兵不在多闗夫<lb/>
子用刀斧手三百岳武穆用步兵五百以少禦多誠得<lb/>
乎兵心而已將將之法亦無異是目前<lb/>
國用匱乏最為喫緊則屯種當議舉行荆州用武之地<lb/>
<pb n="KR4f0026_WYG_004-6a"/>
必有荒蕪之田以守兵輪流耕種如臨江一帶九十月<lb/>
水退種以大麥至三四月水漲之時即可收割其餘髙<lb/>
阜之處種以粟穀不比水田多費人工勿先計收獲多<lb/>
寡實意行之自有功効亦可助<lb/>
朝廷些須之費而亦不曠乎兵務當此<lb/>
主憂臣辱之時憲臺為封疆大臣責任綦重拔武夫於<lb/>
行伍之中寄以干城腹心之任古人有行之者至於通<lb/>
徹占候曉暢謀略用兵已久草莽料不乏人虚心延訪<lb/>
<pb n="KR4f0026_WYG_004-6b"/>
使貪使詐此又運籌帷幄之要著也成龍邇來老病纒<lb/>
綿憂時心切不克躬親叩謁恭陳芻言未知頗合時宜<lb/>
否<lb/>
　　上蔡制臺酌畱營將<lb/>
竊照黄州西接武昌漢陽東連九江安慶長江一帶亘<lb/>
綿數百里上以鍵荆岳之門户下以搤潯吳之咽喉實<lb/>
屬要害之區當承平之日黄州原設副將一員額兵六<lb/>
百六十名分汛黄岡黄陂麻城黄安蘄水羅田六縣蘄<lb/>
<pb n="KR4f0026_WYG_004-7a"/>
州原設參將一員額兵四百五十名分汛蘄州廣濟黄<lb/>
梅三州縣而黄協所轄地廣兵少常有鞭長不及之虞<lb/>
康熙十三年滇黔吿變人心叵測麻城羅田素為盜藪<lb/>
憲臺慮周萬全<lb/>
題請黄協添設守備二員分防麻羅各召兵三百名因<lb/>
蘄州勢踞江干密邇黄州議裁參將一缺畱兵三百守<lb/>
備管理而統轄於黄協彼時江右無驚議設議裁緩急<lb/>
適宜嗣豫章用兵憲臺審時度勢請復蘄州參將一缺<lb/>
<pb n="KR4f0026_WYG_004-7b"/>
兩牘補陳無非為<lb/>
朝廷封疆起見部議相左葢以九江有提督坐鎮而江<lb/>
右已漸次蕩平也然今日之憂又不在水路而在陸路<lb/>
聞江右寧州吿警與武昌之大冶興國接壤不無震鄰<lb/>
之恐查大冶從小河出黄石港直抵大江在黄州之下<lb/>
蘄州之上興國從富池口直入大江在蘄州之下廣濟<lb/>
之上雖賊寇不敢猝犯但恐大冶興國受敵而沿江一<lb/>
帶須處處隄防以一協鎮遥制九屬之水陸瞻前顧後<lb/>
<pb n="KR4f0026_WYG_004-8a"/>
不無可慮莫若暫畱雅參將坐鎮蘄州仍分汛蘄州廣<lb/>
濟黄梅而對江之興國等處亦得專謀隄防黄蘄協力<lb/>
聲勢相援兵威自壯防禦自密不惟黄州鞏固無憂即<lb/>
武昌之屬邑亦可恃以無恐伏乞憲臺為封疆謀萬全<lb/>
因時制宜暫畱營將輔車相依以成不可摇動之勢如<lb/>
欲必裁或俟事平再議可也<lb/>
　　復張撫臺論設水師議<lb/>
用兵之道審時度勢陸路以騎兵勝水路以舟師勝自<lb/>
<pb n="KR4f0026_WYG_004-8b"/>
湖南失陷長江之險賊視耽耽相其機宜設立水師誠<lb/>
為要務荆州重地武昌省㑹水師二營<lb/>
題請設立可謂無遺策矣惟蘄黄一帶上接荆鄂下扼<lb/>
潯吳為全楚門户水師不可不亟為之議然增設水師<lb/>
必廣招募而募一兵必增一兵之費當<lb/>
國用匱乏何敢議增查道士洑一營處黄州之下流踞<lb/>
蘄州之上游現設兵三百名原稱水塘或可易為水師<lb/>
似不必增兵止易其名習其技便壯南北之雄圖也如<lb/>
<pb n="KR4f0026_WYG_004-9a"/>
云兵寡難成營制或將蘄州已裁兵一百二十名補入<lb/>
道士洑共兵四百二十名統以名將聮荆鄂而制潯吳<lb/>
思患預防審時度勢之長策誠有如黄協鎮改設水師<lb/>
之議允合機宜第議水師必議舟楫若復新造工費浩<lb/>
繁便難舉行或將岳州新裁水師營大船議發十隻儘<lb/>
可足用再查道士洑原設防江小船以濟之大小兼資<lb/>
聲勢自赫守禦自固兹奉查議理合悉心籌畫伏候憲<lb/>
裁<lb/>
<pb n="KR4f0026_WYG_004-9b"/>
　　上張撫臺論蘄黄守禦<lb/>
前九江湖口情形乃蘄營千總等員塘報十三日晩投<lb/>
之王協鎮請成龍㑹議通報速發郁千總帶兵一百名<lb/>
駐扎蘄州北闗前哨偵探成龍於十四日賫書差役前<lb/>
往九江府知㑹逆賊實跡救援機宜俟役回另報第黄<lb/>
梅與九江密邇蘄州既與黄參將密議竟不申報是視<lb/>
地方大事為戲局乞憲嚴飭十四日成龍據協移復行<lb/>
詳報請守憲幷江防同知未䝉憲示十五日奉憲牌備<lb/>
<pb n="KR4f0026_WYG_004-10a"/>
船二十隻成龍自合遵行但民船備用終非永久之計<lb/>
成龍欲備價公買為緩急之需特苦貧乏不能濟事且<lb/>
古有水師似宜倣而行之黄參將已經裁缺赴部改選<lb/>
王協鎮自應速往蘄州整練兵馬黄梅空虚亦應特委<lb/>
專員領兵協守城池以壯聲勢廣濟無城恐人心驚恐<lb/>
弁兵均應駐防今日事勢以蘄州為重鎮以黄梅為藩<lb/>
垣龍坪武穴正用兵扼要之地布置須周密事屬萬緊<lb/>
綂候憲裁謹獻地里圖一紙祈察收程鎮邦已至正資<lb/>
<pb n="KR4f0026_WYG_004-10b"/>
助理為此具禀<lb/>
　　上張撫臺論九江事宜<lb/>
看得<lb/>
禁旅南下逆賊自然聞風竄伏目前正可從容綢繆黄<lb/>
梅為武黄下游門户今據該縣禀稱恐發兵駐防則城<lb/>
内之廬舍人民難保萬全為慮誠切細閱形勢湖口與<lb/>
斷腰近清江鎮與九江近莫若發兵駐扎清江鎮守與<lb/>
九江聲勢相連可以大壯兵氣湖口離安慶不逺或移<lb/>
<pb n="KR4f0026_WYG_004-11a"/>
安徽撫憲亟發精兵駐防則三面鼎峙彼此相倚可保<lb/>
無虞至於清江鎮似應築兩土垣兵居其一民居其一<lb/>
庶兵民不致混雜綂候憲裁<lb/>
　　上張撫臺論兵事<lb/>
守憲十七日臨黄十八日有南康之報聞郁千總領兵<lb/>
赴梅成龍深切心腹之憂請命守憲立刻發兵當日給<lb/>
散兵糧借支黄梅草銀二百兩營兵方束裝而憲命適<lb/>
至船隻不足李知縣帶家丁夜渡樊口十九日天明船<lb/>
<pb n="KR4f0026_WYG_004-11b"/>
集大小共四十隻大船給銀三錢小船給銀一錢五分<lb/>
文武臨江釃酒誓師頗有投石超距之勢又聞郁千總<lb/>
往蘄無復可慮守憲優禮相待較前逈若霄壤一應事<lb/>
宜守憲協鎮為政成龍與中軍料理府事如有緊要機<lb/>
㑹亦不敢坐視緘黙六安州麻埠地方土寇倡亂與麻<lb/>
城東山為鄰羅山解散餘黨無人安插三五成羣由麻<lb/>
城潛入東山六安之界利在守隘羅山之黨利在驅逐<lb/>
聞風已報守憲仰候布置羅田麻城文武不睦麻城文<lb/>
<pb n="KR4f0026_WYG_004-12a"/>
弱武強羅田武弱文強事處兩難調停無術九江江守<lb/>
書到馳報船隻目前買備尚無定局綂冀憲鑒<lb/>
　　申張撫臺請增防兵議<lb/>
竊照黄州地方寥廓水陸兼防原設協鎮副將一員額<lb/>
兵八百六十名分汛黄岡黄陂麻城黄安蘄水羅田六<lb/>
縣昇平之日尤虞地廣兵寡盜賊竊發自滇黔吿變地<lb/>
方多事麻城羅田已新設守備各一員募兵各三百名<lb/>
無庸協兵防守查千總羅登雲領兵五十名防守石人<lb/>
<pb n="KR4f0026_WYG_004-12b"/>
嘴把總賈思玊領兵五十名防守黄陂千總郁某領兵<lb/>
一百名防守陽邏府城止畱六百六十名各塘汛分防<lb/>
不足議撥羅田兵五十名防守石人嘴撤兵回協分守<lb/>
各塘目前江右寧州吿警大冶興國有震鄰之恐黄州<lb/>
沿江倍宜慎加巡防麻羅營兵不時聽候調遣兹聞督<lb/>
部院撥麻城營兵五十名駐防陽店但大冶興國與黄<lb/>
州一江相隔處處需兵防守以黄協一千四百之兵尚<lb/>
恐不足分防尤望蘄州畱將協力若調麻邑之兵前往<lb/>
<pb n="KR4f0026_WYG_004-13a"/>
楊店則兵勢愈分防汛愈疎況楊店係德安地方尚屬<lb/>
内地或德營撥兵五十名亦可以資彈壓也成龍本屬<lb/>
文職不宜越位譚兵但文武同城安危與共凡有闗於<lb/>
地方者未敢坐視不言綂冀憲裁<lb/>
　　與吳道臺論東征方略<lb/>
成龍自前月二十七夜星馳賫送偽劄後二十八日晩<lb/>
賊突然至陽邏不知何來飄然而逝不知何往十一月<lb/>
初一日忽報黄岡永寧鄉有警界連麻城東山恐陽邏<lb/>
<pb n="KR4f0026_WYG_004-13b"/>
之賊必然入夥則聲勢益張九江有重兵黄梅無事蘄<lb/>
州賴憲臺駐鎮威德宣布當自萬全止須畱兵百餘以<lb/>
資協守府城空虚祈㑹商王協鎮回師與成龍密議布<lb/>
置更祈密授方略初一日已有禀報撫憲轅門專懇協<lb/>
鎮旋師用藉彈壓調度再懇憲臺迅賜臨黄封疆倚賴<lb/>
東南安危在此一舉成龍惟拌命入山躬彰撻伐亦可<lb/>
紓憲臺内顧之憂也可勝拳切之至<lb/>
　　與鄭學憲書<lb/>
<pb n="KR4f0026_WYG_004-14a"/>
初七日忽捧憲諭諄諄誥誡念桑梓之末員篤以家人<lb/>
父子之厚誼感激之下倍增酸楚成龍年邁力竭沈滯<lb/>
苦海遥望白雲肝腸碎裂祗因撫憲恩深義重不敢云<lb/>
瘁地方事務各屬年少恐不諳練事事闗心至於蘄黄<lb/>
原名盜藪數年以來躬親稽察不遺餘力水陸頗靜近<lb/>
日諸兇口稱成龍養髙必不冒險敢於私臆横行若不<lb/>
出其意外破其惡膽將何底止扶病巴河之行非得已<lb/>
也即身居署中未嘗不心馳境内出入勤慎之諭真令<lb/>
<pb n="KR4f0026_WYG_004-14b"/>
人痛哭流涕事出無奈將若之何如此嚴密尚有諱盜<lb/>
不報之弊訛傳髙尚實屬本心但目前難以卸肩相度<lb/>
時勢或終不免此一著耳承惠種種尊者之賜不敢吿<lb/>
却解衣之恩當佩服終身敬望駕臨齊安未卜福星何<lb/>
日照臨也<lb/>
　　陞閩臬上張撫臺<lb/>
成龍受知遇之恩即天地父母何以踰也淪骨浹髓莫<lb/>
可名言昨叩别慈顔痛不能割于焉永訣肝腸碎裂䝉<lb/>
<pb n="KR4f0026_WYG_004-15a"/>
笑語之燕醉飽之德愧莫能承復䝉清問俯及敢不罄<lb/>
抒素所見聞仰贊盛治但恐芻瞽鄙言無裨髙深伏望<lb/>
鑒宥焉自十三年禍亂之初正憲臺蒞政之始承平日<lb/>
久人不知兵一時風鶴處處城郭蕩空若非憲臺鎮靜<lb/>
屹如山岳彼時乾坤不知作何光景也焦心勞思選將<lb/>
守鄂呼吸之頃轉危為安復請侍衞之兵大彰<lb/>
國威上緩徵之疏收拾人心試問今日之天下金甌如<lb/>
故者誰之力也憶昔逆氛漸逼江夏城門之外文書不<lb/>
<pb n="KR4f0026_WYG_004-15b"/>
能行兼以糗芻匱乏費用浩繁天降災殃淫雨如注慷<lb/>
慨悲傷此成龍之所親睹也尤憾奸宄喜亂内變紛生<lb/>
大冶煽禍於前東山接踵於後嗣江右諸邑失守南北<lb/>
震驚漢口黄岡麻城黄安攘臂蜂起憲臺發策指使用<lb/>
兵如神𠞰撫兼施保有疆宇<lb/>
題請恩免逆首家屬用彰<lb/>
朝廷不殺之仁至於脅從罔治視偽劄如棄紙反側自<lb/>
安又其餘事矣<lb/>
<pb n="KR4f0026_WYG_004-16a"/>
皇天在上毫無佞諛之辭兼以天災異常洊遭水旱請<lb/>
蠲請賑苦無寧晷數年來享平安之福殊不知臥薪甞<lb/>
膽之苦也從前功德累紙難盡目前事務較昔倍苦官<lb/>
民交困不忍不言如轅門瑣屑細事無闗地方安危似<lb/>
不必煩憲慮也圖治之大要在用人行政而已用人之<lb/>
權雖出自<lb/>
朝廷而激濁揚清之法又在封疆大臣操之但知人則<lb/>
哲自古為難賢良佐理易與為治監司為憲臺耳目朝<lb/>
<pb n="KR4f0026_WYG_004-16b"/>
夕籌畫<lb/>
國家大事最為喫緊如驛傳襄陽二道皆正人之選倚<lb/>
為心膂自可相與有成守令為親民之官時加勸勉人<lb/>
孰無良且八法具在敢不自愛而勞苦之吏亦宜拔擢<lb/>
一二以快人心以示鼓勵如夷陵知州身履危險之地<lb/>
黄梅知縣躬親奔走之苦日久神疲情狀堪憐前任漢<lb/>
陽江防修理杉船傾家助<lb/>
國均難冺滅倘徼特典則人人自奮於功名之路罔不<lb/>
<pb n="KR4f0026_WYG_004-17a"/>
捐軀報効若夫各府屬員難以盡知不敢冒昧上陳此<lb/>
用人之大要也行政多端目前苦累惟在軍需一事今<lb/>
王諭一頒時刻難緩然寓仁慈於催辦之内寛一分則<lb/>
軍民受一分之福一切木料油麻鐵釘等項先查經理<lb/>
衙門存剰幾何勿令沈匿尚需用幾何量其多寡確實<lb/>
分派勿令浮冒凡司道分派數目申飭詳報以俟開銷<lb/>
之日徹底對查則沈匿浮冒之弊可杜而吏書不敢作<lb/>
奸至採買米豆等項現在發價申飭司道不許牌内開<lb/>
<pb n="KR4f0026_WYG_004-17b"/>
如價不足另行補發字樣此係騙局陽為君子隂為小<lb/>
人止許地方官照時價買解造冊報銷如有浮冒者痛<lb/>
加駁減如大部奏銷之例則公事易辦而官民無平空<lb/>
墊賠之累至驛站之事苦於倒追各驛官無隔宿之糧<lb/>
而拖欠至成千累百號天泣地不可聽聞將何以周恤<lb/>
各屬吏員奔馳軍前枵腹從事内不能顧妻子外不能<lb/>
贍跟役衣服襤縷殊無居官之體將何以存濟排夫數<lb/>
減差使日增累及烟户漸已逃避將何以調停大江舟<lb/>
<pb n="KR4f0026_WYG_004-18a"/>
楫乃商賈血脈之路封船不已船户潛匿商賈絶跡將<lb/>
何以疏通漢沔一帶堤受水害百姓流亡將何以修築<lb/>
長江上下塘汛無兵盜賊必致横行將何以預防湖南<lb/>
一日不復軍供一日不休楚地居民日就剝削患在肘<lb/>
腋將何以籌度楚民健訟頓輒傾家敗産縱有一二富<lb/>
室破壞不堪將何以禁止事務多端難以枚舉此行政<lb/>
之大要也若督臺帥師洞庭焦勞殊甚鬚髮半白尤賴<lb/>
憲臺同心戮力時勤寛慰此又封疆大臣利害與共視<lb/>
<pb n="KR4f0026_WYG_004-18b"/>
同手足之誼矣若察核官吏下及衙役此太平之常事<lb/>
當今日極苦極累之時更冀憲臺寛其文法恩先於威<lb/>
俾各屬黽勉圖治咸樂寛平之化成龍歸休邱園遥相<lb/>
慶幸冗言瀆聽曷勝惶悚緣奉下問不識忌諱綂乞憲<lb/>
鑒可否採擇施行若吳逆㝠誅天將悔過蕩平可望憲<lb/>
臺凌烟之慶成龍身在草莽亦與有榮施焉<lb/>
　　上徐藩臺書<lb/>
兩接諭命讀至苦海陷穽之句不覺痛如刀割孰料時<lb/>
<pb n="KR4f0026_WYG_004-19a"/>
事一至於此曾憶去嵗五月内成龍亟言切諫明知時<lb/>
事之難處而瑣瑣慮及此也憲臺亦憶及此乎已往不<lb/>
諫來猶可追時事雖不可為而尚可及早圖之也成龍<lb/>
又有芻蕘之言深知不足聽而又不忍不激切言之也<lb/>
惟望憲臺俯閱裁酌可否實意行之爾今日財用惟有<lb/>
餘不足兩者而已酌盈濟虚補偏救弊之法古人行之<lb/>
今人不可傚而則之乎懇憲臺大舒胸臆勤惜分隂全<lb/>
副精神注於㑹計念兹在兹日積月累彈兌勿落他手<lb/>
<pb n="KR4f0026_WYG_004-19b"/>
支放必須躬親登記莫緩時刻非孳孳為利也亦以云<lb/>
救也若愁悶日集毁言日至一味放倒將來何以處之<lb/>
其緊要之法有三焉一曰覈實數傳集經承清查錢糧<lb/>
民賦不足幾何協餉不足幾何捐納不足幾何立為欠<lb/>
數著經手軍需書吏清算各項軍供應開銷幾何立為<lb/>
存數再將在庫在内已發銀兩徹底清查某府州縣有<lb/>
已發之銀某等如修理杉船之類某府州縣有發買之<lb/>
米如黄岡蘄水二千兩之數查明立刻催解立為存數<lb/>
<pb n="KR4f0026_WYG_004-20a"/>
以所存抵補所欠尚有不足幾何復查在省棕麻板片<lb/>
等項已用實數幾何未用存畱幾何俱係有用之物料<lb/>
查明交付武漢兩府因便支用一以省另買一以作實<lb/>
數可杜藉端盜賣之弊已聞有盜賣鐵斤者不可不蚤<lb/>
為之計也一一確查然後一手出入節次省減量入為<lb/>
出雖有吝嗇之名可免陷穽之累矣一曰親吏書<lb/>
朝廷之有百官百官之有吏書一也百官之内豈乏不<lb/>
肖吏書之中豈無賢者亦在因才器使而已耕問諸農<lb/>
<pb n="KR4f0026_WYG_004-20b"/>
織問諸婢必然之理一身之精力有限衆人之耳目無<lb/>
窮各執事分辦於下一人察核於上彼焉廋哉但不可<lb/>
過疑亦不可過信用人勿貳古之道也樂彼之園其下<lb/>
維籜古之言也好而知惡惡而知美衆吏莫不樂為之<lb/>
用何憂財用之不足乎若寂處尊嚴屛絶吏胥止有一<lb/>
二親信恐利歸他人禍歸一已種種弊生不可救藥矣<lb/>
一曰閱文書藩司為一省總滙衙門百官之賢否民生<lb/>
之休戚嵗時之水旱民賦之起解軍餉之領支俱屬望<lb/>
<pb n="KR4f0026_WYG_004-21a"/>
焉文書隨到隨閱隨閱隨行則百官畏其丰裁民生保<lb/>
其性命水旱賴以調劑民賦軍餉無守候稽滯之怨若<lb/>
不勤加拆閱則諸事塵積一二奸吏伺其喜怒賄行文<lb/>
書利斂於下怨歸於上縱財賦雖無可慮而陷穽愈不<lb/>
可測矣更望親近正人君子相助為理神氣日清名譽<lb/>
日彰功名置之度外禍患杜於將來以上瑣言出之痛<lb/>
腸惟台鑒焉成龍行矣承憲臺贈言讀不忍終及見詩<lb/>
如見我之句灑淚沾襟閩楚之隔山川之遥後事不及<lb/>
<pb n="KR4f0026_WYG_004-21b"/>
聞知且成龍年踰六十邇來多病又恐有生死契闊之<lb/>
痛矣臨别未面後㑹無期黯黯魂銷不知所云敬呈俚<lb/>
句誌别惟憲臺見之一如見成龍焉<lb/>
　　又為藩憲上張撫臺<lb/>
成龍任道日淺衙門事件亦少經䕶道查明已具結申<lb/>
報訖惟任府治五年錢糧軍供等項例應綂為查核近<lb/>
日藩司行查黄州府出具並無未完事件印結合據結<lb/>
申繳成龍任内之事俱已明白應赴新任且閩役扵本<lb/>
<pb n="KR4f0026_WYG_004-22a"/>
月十三日到黄迎接不便久為逗遛前藩司劄云回荆<lb/>
查明詳請憲臺批允發憑迄今未知查明詳請否尚有<lb/>
十六年八月内買豆一事當時議定買豆十萬石成龍<lb/>
具六萬兩印領一紙藩司止發銀一萬兩買豆二萬石<lb/>
此項豆銀黄梅領銀七千兩買豆一萬四千石景照磨<lb/>
領銀三千兩買豆六千石俱已交收清楚而六萬兩之<lb/>
印領未發今嵗領買豆銀二萬兩此項銀兩鮑同知領<lb/>
過一萬兩景照磨領過四千兩尚有銀六千兩眼同庫<lb/>
<pb n="KR4f0026_WYG_004-22b"/>
官吏收明司庫而二萬兩之領未發又有修理杉船一<lb/>
案借司庫銀一千七百五十兩印領三紙據前任郭同<lb/>
知云止收過銀一千兩此項銀兩黄州府俱已承當而<lb/>
一千七百五十兩之印領應行查發九月初旬姚監生<lb/>
赴荆清算遇藩司於江夏面云回荆查發手劄又云各<lb/>
領應存者存應還者還斷不貽慮言詞凄楚讀之不勝<lb/>
痛切僚屬之情利害闗心但<lb/>
朝廷餉銀理宜逐一清算為一了百當之事此成龍為<lb/>
<pb n="KR4f0026_WYG_004-23a"/>
藩司慮又不得不為一身慮也乃成龍痛心疾首而無<lb/>
如之何者也綂望憲臺始終曲全為拔救之法昨聞憲<lb/>
臺嚴聲厲色乃一片婆心實意教訓而藩司不勝氣短<lb/>
惟恐愧悔之下事件頭緒繁雜急不能理必至寢食俱<lb/>
廢而大事愈不可問矣成龍愚見莫若相其性情而節<lb/>
次清之但荆南路逺事多遲滯懇憲臺啟請糧道暫赴<lb/>
荆料理星夜調回藩司朝夕面商温言寛慰令其心志<lb/>
舒暢愁悶暫展喚經手錢糧吏書逐日清算限期歸結<lb/>
<pb n="KR4f0026_WYG_004-23b"/>
則錢糧之出入多寡有無水落石出縱有差錯逐案清<lb/>
補事尚可為也若不蚤為籌畫必至僨事苦至此極矣<lb/>
藩司止有一子不幸早逝㷀㷀母妻天各一方内外憂<lb/>
偪又無親屬解慰將來作何結局又成龍之晝夜不寧<lb/>
而鰓鰓過慮者也印領一日不發成龍決不敢輕離黄<lb/>
州赴任違限之咎甘心受之成龍執抝鄙見未知有合<lb/>
時宜否<lb/>
　　上兩粤金制臺禀<lb/>
<pb n="KR4f0026_WYG_004-24a"/>
成龍才劣數竒蹇仕粤西蠻烟瘴雨孤身七載幸䝉知<lb/>
遇千載一時榮膺計典格外提拔迄今回想叩别瑶堦<lb/>
叮嚀勿變操守不覺痛切肝腸及赴蜀任荒涼情狀滿<lb/>
目悽愴踏勘楠木踰山入箐奔馳百日轉秩黄丞雖屬<lb/>
冷曹而逼處盜藪驅除撫輯倍費心力刑名繁劇日昃<lb/>
不遑兼理黄漢捕務苦肩重任又兩值入京奔走雨雪<lb/>
又經五載䝉蔡督臺識拔特賜章服仍膺異數吿誡勿<lb/>
變操守一如憲命成龍不覺痛切心腸無端滇黔起禍<lb/>
<pb n="KR4f0026_WYG_004-24b"/>
南服不靖成龍於時星赴軍前代理武昌事務適量移<lb/>
建寧守張撫臺畱任鄂郡因浮橋一案㕘黜值麻城土<lb/>
寇生發委任撫𠞰題授黄州守一切軍需躬親料理神<lb/>
疲力竭南賊潛入黄地煽惑肆逆領兵進𠞰焦心勞思<lb/>
鬚髮盡白事平乞休屢詳未允勉力供職以報兩臺今<lb/>
日之知遇即以報憲臺當日之知遇也更瀆陳者目今<lb/>
西南鼎沸而東粤一省隔斷滇閩之聲援天下安危所<lb/>
繫憲臺一力保全真所謂<lb/>
<pb n="KR4f0026_WYG_004-25a"/>
朝廷封疆大臣矣自豫章吿變粤東孤立一方四面受<lb/>
敵竊甚憂之幸江右蕩平則東粤軍威倍壯頃閱邸報<lb/>
西粤撫軍克復梧郡須善守之平樂灘髙水險不便進<lb/>
兵宜密訪别路出永州一帶可以直抵桂林舊右江黄<lb/>
守道素蓄膽略陷入賊中必有歸意倘得内應孫孺子<lb/>
不足謀也舊線將軍未卜存亡此老若在可與黄協力<lb/>
至於馬雄成龍料必附賊羅城温守備久在標下習知<lb/>
馬營虚實倘起兵栁羅間襲取慶逺猺獞聞風響應是<lb/>
<pb n="KR4f0026_WYG_004-25b"/>
亦摇動彼地之一策也惟恐細作難得其人耳成龍治<lb/>
蘄黄頗稱寧謐荆岳相拒邇來鄖襄多事亦已合兵㑹<lb/>
𠞰江右寧州失守不過土寇作祟無有大患秦中賊勢<lb/>
略已斂跡天下事全賴憲臺諸大臣盡心區畫兵不可<lb/>
輕動機不可輕失相度時勢戰守自有機宜成龍愚瞽<lb/>
下吏沐恩髙厚夢寐難忘兹因便羽特將成龍前後艱<lb/>
苦備陳兼述時事以表鄙忱臨禀不盡瞻切<lb/>
　八閩書<lb/>
<pb n="KR4f0026_WYG_004-26a"/>
　　公上康親王求罷㔍夫啟<lb/>
康熙十九年正月二十八日據福州府知府蔣璷海防<lb/>
同知蘇佳嗣糧捕通判林有蘭呈據閩縣知縣祖寅亮<lb/>
侯官縣知縣姚震㑹報稱本月二十四日䝉撫院傳奉<lb/>
王諭令職等照舊撥給各旗官兵㔍草人夫職等以未<lb/>
奉院檄難以撥派民間隨因出師行逼職等不得不再<lb/>
行請示至二十七日各旗官弁兵甲填塞縣堂刻著職<lb/>
等撥派㔍草人夫職等以此項人夫前係督院具<lb/>
<pb n="KR4f0026_WYG_004-26b"/>
題禁草未奉上文不敢擅撥當經面禀參贊大臣倂各<lb/>
司道於二十八日公同商議摘叙原題事理詳悉啓知<lb/>
王爺聽候批示間詎合城内外諸色人等傳聞仍取前<lb/>
項人夫以大兵雲集徭役繁重民命不堪突然廢業罷<lb/>
市喧泣街衢事闗地方理合詳請乞賜示禁庶地方得<lb/>
以安堵等緣由到司道據此職等隨即傳喚保甲人等<lb/>
查詢據稱大兵㔍草人夫子民竭力已久前此曽荷䝉<lb/>
王爺洞鑒軫念小民困苦特准豁免實䝉再生不擬昨<lb/>
<pb n="KR4f0026_WYG_004-27a"/>
二十七日旗兵復向兩縣取撥小民典鬻已竭委難再<lb/>
支因此驚惶廢業不得已瀝陳下悃號乞憲轅祈轉懇<lb/>
王爺等語職等即曉諭令其照舊開市安業外但閩省<lb/>
殘黎困苦已極業䝉垂鑒豁免各旗㔍草人夫百姓邀<lb/>
恩已久今應否仍准照前免撥此出浩蕩洪慈職等仰<lb/>
邀<lb/>
簡命身任地方為民請示伏望鑒裁施行<lb/>
　　再肅上康親王啟<lb/>
<pb n="KR4f0026_WYG_004-27b"/>
竊照國家之安危由於人心之得失而人心之得失在<lb/>
於用人行政識其順逆之情而已孟子曰得天下有道<lb/>
得其民斯得天下矣得其民有道得其心斯得民矣得<lb/>
其心有道所欲與之聚之所惡勿施爾也是國與民相<lb/>
倚之切千古誠不可誣載諸簡冊可考而知也恭惟我<lb/>
親王為國家之大宗實維城維翰之所攸賴因滇黔背<lb/>
德東南煽動<lb/>
皇上命將出師審浙閩為東南重鎮有藉於親賢熟知<lb/>
<pb n="KR4f0026_WYG_004-28a"/>
親王仁育義正可當大任授閫外之寄以平定東南是<lb/>
即<lb/>
太祖<lb/>
太宗<lb/>
世祖章皇帝之所式憑也任大責重非比尋常於時我<lb/>
親王毅然受命簡師閱旅平復浙疆直入閩闗醜類望<lb/>
風効順海逆逺遁救斯民於水火之中登之袵席之上<lb/>
神武不殺古之用兵無以逾也數年以來小民歌頌戴<lb/>
<pb n="KR4f0026_WYG_004-28b"/>
髙履厚莫知所報十七年海逆偶爾犯順旋即驅逐而<lb/>
小民獲有寧宇無非我王仰體<lb/>
宸衷愛養斯民之所致也邇來京師地震<lb/>
太和殿災<lb/>
皇上憂勤惕勵下罪已求言之詔惓惓以愛民察吏為<lb/>
念且北直江南山東河南處處吿饑賑濟之<lb/>
㫖日頒豈不知滿漢兵馬從征日久勞於王事軍需浩<lb/>
繁内帑吿匱難於供給而愛民心切未嘗因之而少置<lb/>
<pb n="KR4f0026_WYG_004-29a"/>
也我王<lb/>
朝廷宗臣鎮靜海邦地方寧謐<lb/>
皇上少紓<lb/>
宵旰之憂者惟親王是賴我親王忠<lb/>
君愛國體<lb/>
皇上之心敬<lb/>
天畏災屢諭滿兵毋擾百姓宣布<lb/>
恩㫖下痛民隱上徹<lb/>
<pb n="KR4f0026_WYG_004-29b"/>
宸聰是又<lb/>
太祖<lb/>
太宗<lb/>
世祖在天之靈所喜悅也職司成龍年逼桑榆受<lb/>
國家知遇之恩無以報答惟審人情順逆之故敬獻狂<lb/>
瞽之言祈有禆於<lb/>
國事伏願親王俯念<lb/>
國與民相倚之切以一夫不獲曰予之辜一吏不法曰<lb/>
<pb n="KR4f0026_WYG_004-30a"/>
予之咎為保邦致治之本為回<lb/>
天慰<lb/>
祖之實以尊<lb/>
朝廷以服海醜莫是過焉成龍章句腐儒不識治體冒<lb/>
昧瀆陳伏乞恕其愚䝉察其誠懇實地方之大幸也惟<lb/>
親王採擇施行<lb/>
　　上吳撫臺論閩疆事宜<lb/>
成龍山右腐儒未習軍旅然謬任閩職已幾一載切知<lb/>
<pb n="KR4f0026_WYG_004-30b"/>
生民之塗炭皆由海逆之憑陵此賊一日不滅閩疆一<lb/>
日不寧憲臺勞心焦思圖報<lb/>
朝廷知遇之特恩拔救閩省之殘黎必殱除海逆以底<lb/>
蕩平因之殫心籌畫以難與慮始之見為一勞永逸之<lb/>
舉修理戰艦製造軍器夏不避暑冬不避寒且浹洽歸<lb/>
誠交驩平勃一片苦心未嘗一刻忘<lb/>
朝廷也兹戰具齊備厲兵秣馬擇吉興師將見澄清海<lb/>
宇乂安邊疆在指顧間也成龍雖屬毦瞶踴躍懽忭慶<lb/>
<pb n="KR4f0026_WYG_004-31a"/>
太平之有日矣然不揣狂瞽為攘外必先安内之議未<lb/>
知有當憲鑒否敢敬陳之<lb/>
一省㑹根本之地不可不慎也閩民姦詭而好亂多圖<lb/>
徼倖為不終朝之計逃兵匿寇竄伏閭左乘便思逞遷<lb/>
民窶夫室家仳離一呼易叛歸誠者雖多革心而歸農<lb/>
者豈盡化服憲駕南征腹内空虛么魔窺伺實繁有徒<lb/>
雖<lb/>
王師靜鎮可保無虞而南臺種類雜處人心易為煽動<lb/>
<pb n="KR4f0026_WYG_004-31b"/>
倘有小警未免煩憲臺閫外之慮此林鼎陳德楓二案<lb/>
似當早為處决以絶觀望者也<lb/>
一上游形勝之區不可不固也延建邵武為八閩咽喉<lb/>
米穀所由輸運商賈所由流通邇來山寇出沒建郡之<lb/>
浦陽崇甌等縣咸受荼毒延邵二郡順昌光澤均遭侵<lb/>
犯至於杉闗要路民不安枕商旅視為畏途各協守兵<lb/>
惟知按月索餉不知所守何地所防何賊且江紀楊一<lb/>
豹二賊日以歸誠為餌而焚掠倍慘憲駕南征彼復何<lb/>
<pb n="KR4f0026_WYG_004-32a"/>
顧忌雖尚將軍駐建可恃無恐而延邵之間鞭長不及<lb/>
二豎必更有一畨計算目前古田已藏逆種永安復報<lb/>
寇黨順昌尤沙尚畱燃灰倘有小警又未免煩憲臺閫<lb/>
外之慮此順昌杉闗似宜各設防兵三百名以資守禦<lb/>
尤沙似宜分兵數十名以伺釁隙者也<lb/>
一各營分守之兵不可不練也<lb/>
國家養兵期於禦侮未有止以迎送往來守汛瞭望空<lb/>
縻糧餉為者近稽兵籍郡有鎮守邑有分防星羅碁布<lb/>
<pb n="KR4f0026_WYG_004-32b"/>
如常山之勢然細加察核或調赴漳南或撘配水師或<lb/>
分防塘汛在伍之兵實有幾何憲駕南征各營必逸豫<lb/>
髙枕惟計餉銀之完欠誰復騐弓馬之生熟倘有小警<lb/>
在伍之兵寡而未必精在汛之兵呼而未必應又難免<lb/>
憲臺閫外之慮似宜為綢繆之計亟加申飭務覈在伍<lb/>
實兵若干名時加操練寡而期精在塘之兵若干名日<lb/>
加稽查呼而期應各成一枝勁兵互相聮絡以通聲氣<lb/>
以資禦侮以備調遣者也至於海上形勢憲臺久已洞<lb/>
<pb n="KR4f0026_WYG_004-33a"/>
悉成龍何敢妄陳戈矛所指勢如破竹以紓<lb/>
九重宵旰之憂酬知遇之恩建葢世之竒勲鐫功名於<lb/>
鼎鐘此成龍之雀躍欲狂者也統祈憲鑒<lb/>
　　候吳撫臺禀<lb/>
憲駕出征為<lb/>
國受勞成龍逸居省㑹無刻不厪諸懷毎閱南報陟天<lb/>
馬屯崇武披草萊翦荆棘驅除游逆安撫降丁為水師<lb/>
先聲憲臺社稷臣也破海壇越江隂戰湄洲泥澳之間<lb/>
<pb n="KR4f0026_WYG_004-33b"/>
真可謂一月三捷矣三月朔日厦門露布除<lb/>
兩朝之逋寇建葢世之竒勲從此海不揚波民獲寧宇<lb/>
用紓<lb/>
九重南顧之慮成龍喜躍如狂更竊有請焉臺灣尚在<lb/>
宜為善後之計或云得其人不足臣得其地不足耕此<lb/>
眉睫事也久之必為厦門憂武侯擒縱之策正在此時<lb/>
銅鼓之威海内咸仰望焉成龍不識時勢謬陳一見乞<lb/>
憲裁酌畫<lb/>
<pb n="KR4f0026_WYG_004-34a"/>
國家久安長治之圖萬世將倚賴之矣但憲臺冒隂雨<lb/>
觸海風晝夜靡寧聞憲體清癯成龍寢食不安區區下<lb/>
情望為<lb/>
朝廷保重綂祈憲鑒<lb/>
　　上姚制臺禀<lb/>
本月初三日捧讀憲檄為大計一案以和衷為惓惓是<lb/>
誠大臣之體<lb/>
朝廷之福也成龍老邁迂儒不學無術厯仕二十年縱<lb/>
<pb n="KR4f0026_WYG_004-34b"/>
觀古今名賢身任國家大事無不同心協力相濟以有<lb/>
成者况閩省之危岌為何如地閩民之殘疲為何狀也<lb/>
謹將大計一事緣由備陳之部文大計以一月為限期<lb/>
成龍於十月初旬患病吿假而大計賢否髙藩司差役<lb/>
守催成龍以老病列款移司通詳則大計重典成龍事<lb/>
不能理也適髙藩司有楚省之議撫臺以揭内不便列<lb/>
名十月十九日催成龍議事即以藩篆相付成龍以病<lb/>
辭未允彼時二十五日大計之限滿矣二十日催迫任<lb/>
<pb n="KR4f0026_WYG_004-35a"/>
事二十一日受篆二十二日即以大計請命撫臺隨詢<lb/>
主稿之例成龍未經其事即傳吏書問云軍政乃憲臺<lb/>
主稿大計乃撫臺主稿也復檢查舊案厯厯不爽撫臺<lb/>
方諭吏書速行此成龍在坐<lb/>
天日共鑒者也成龍又以地方多事屬員為軍務所苦<lb/>
且一年之中已被劾八員此番似難過刻乃成龍所力<lb/>
懇者二十三日即開列三員通報以副限内之舉是大<lb/>
計緣由厯厯有案可考者也憲臺廓達大度敬賢容衆<lb/>
<pb n="KR4f0026_WYG_004-35b"/>
同撫臺以定海安民為己任是今日閩省之封疆<lb/>
朝廷所倚重士民所待命百官所畏威者憲臺撫臺也<lb/>
數年來勞<lb/>
朝廷數十萬兵馬費<lb/>
朝廷數十萬金錢全望㑹師大舉以紓<lb/>
朝廷宵旰之憂以解閩民倒懸之苦兩憲功名埀於竹<lb/>
帛福䕃綿於子孫在此一時矣和衷之論憲臺盛德事<lb/>
也成龍愚見以吹壎吹篪之誼原無彼此爾我之形和<lb/>
<pb n="KR4f0026_WYG_004-36a"/>
衷之美可併不有也成龍耳聾眼花不似人形龍鍾可<lb/>
厭久應在廢棄之列何敢與言<lb/>
國家事但䝉憲臺知遇之恩知之何敢不言言之何敢<lb/>
不盡臨禀悚切<lb/>
　　上姚制臺議捐濟禀<lb/>
泉郡米價騰貴兵民交困䝉憲臺特疏題請捐濟救此<lb/>
一方誠飢溺由已之盛心也復奉憲檄設立站運先動<lb/>
憲捐銀五千兩司道府捐銀五千兩在省買米五六千<lb/>
<pb n="KR4f0026_WYG_004-36b"/>
石星夜運泉如救焚溺實為<lb/>
朝廷兵民實為<lb/>
朝廷封疆籌畫周詳成龍奉命竭蹶遵行撫憲幷念泉<lb/>
郡米貴協濟難容刻緩諭查延建邵三府從前發餉買<lb/>
米尚有四萬石委糧道星往清理督運又恐府縣米石<lb/>
一時難清聞餉銀四十萬將至諭糧道於省餉十五萬<lb/>
内畱三萬兩迅為買米期於無悞急需是撫憲熱腸同<lb/>
憲臺苦心兩地合符也值省㑹米價亦陡至二兩一二<lb/>
<pb n="KR4f0026_WYG_004-37a"/>
錢以外成龍虞在省買米則米價必為興化之續若候<lb/>
上游米到又難副目前之急隨懇撫憲諭借糧道十九<lb/>
年秋糧米令閩縣備米一千石侯官縣備米二千石成<lb/>
龍凑米二千石俟上游米到陸續補還一時協力辦備<lb/>
站運可有頭緒也嗣䝉憲委線副使來省催銀買米成<lb/>
龍區區下情有瀆陳者省米數日内減至一兩有零若<lb/>
經採買勢必仍前騰湧省㑹貿易者衆力田者寡嗷嗷<lb/>
待哺將何以濟此其可議者一也大兵月折料穀二萬<lb/>
<pb n="KR4f0026_WYG_004-37b"/>
石毎石折銀六錢五分目前因米穀價貴勒不允折費<lb/>
盡委曲若米價再騰必索本色則每月二萬石料穀將<lb/>
何以支其可議者二也各道捐銀事屬急公誰不樂從<lb/>
但成龍與各道朝夕共事頗悉底裏如李糧道陞任蒼<lb/>
梧資斧吿窘王驛道陞任南臬尚負債息隱隱在聽聞<lb/>
間王運使陞任嘉湖日用亦甚蕭索楊學道蒞任未久<lb/>
當此三空四盡無不捉襟露肘夙荷憲臺矜念至於在<lb/>
外各道成龍未悉知然值軍興浩繁物力吿匱之時一<lb/>
<pb n="KR4f0026_WYG_004-38a"/>
舉一動難逃憲鑒若夫各府認捐勢必索之屬邑私派<lb/>
民間為偷兒竊取之計其可議者三也前䝉憲恩代解<lb/>
泉餉一萬餘兩因協餉未至久未清還目前司庫匱乏<lb/>
成龍苦情不敢上陳大兵毎月折料穀銀八千兩折草<lb/>
價銀二千兩月餉銀四千兩共需銀一萬四千兩東那<lb/>
西補心血嘔盡竊思成龍初任粤西令止徵地丁銀一<lb/>
千二百兩次任蜀牧止徵地丁銀九兩再任黄州錢糧<lb/>
徑解藩司從不知收放銀兩成千累萬為何事忽遭此<lb/>
<pb n="KR4f0026_WYG_004-38b"/>
火坑苦累欲死此又成龍之不敢議者四也憲臺寛洪<lb/>
大度體恤下情成龍敢不披陳肝膽以候裁奪成龍更<lb/>
有請焉泉郡兵馬雲屯料在省數千石之米真如一杯<lb/>
之水但相時度勢或米價稍平清查壓欠餉銀如數補<lb/>
足則月餉無缺民間積米自出或可綽有裕餘也憲臺<lb/>
嚴守一介海内咸知慨然以萬金自任無非為此<lb/>
朝廷兵民<lb/>
朝廷封疆成龍豈無人心甘為鄙吝下流惓惓鄙懷惟<lb/>
<pb n="KR4f0026_WYG_004-39a"/>
祈審時度勢而已綂乞憲臺鑒酌焉<lb/>
　　<hi>附</hi>八閩藩司紫薇堂一聮<lb/>
累萬盈千盡是朝廷正賦倘有侵欺誰替你披枷帶鎖<lb/>
一絲半粒無非百姓脂膏不加軫惜怎饒得男盜女娼<lb/>
　　<hi>附</hi>五顯嶺<lb/>
山到窮時現許多峭壁層崖歎富貴功名何似林禽野<lb/>
鳥<lb/>
路逢狹處經無數行雲流水任盤桓談笑休孤翠竹蒼<lb/>
<pb n="KR4f0026_WYG_004-39b"/>
松<lb/>
　補遺<lb/>
　　簡訟省刑檄<lb/>
訟獄為民命攸闗聽斷讞決務合情罪使民無寃然後<lb/>
能使民無犯本司為通省刑名總理法紀專司而簡訟<lb/>
省刑載在<lb/>
勅諭所謂刑期無刑<lb/>
聖意即經意也值今時屆農忙亂後孑遺方得歸農樂<lb/>
<pb n="KR4f0026_WYG_004-40a"/>
業大小衙門俱應停訟現䝉督撫兩院給示曉諭逺近<lb/>
諒已具聞兹除一切民間小忿爭角細事槩不許濫准<lb/>
拘審騷擾妨工幷擅擬罪贖婪追外如有闗係重大或<lb/>
由上發事件必虛心平聽俾吐真情毋逞嚴刑以求必<lb/>
得至引用罪名必照律例方稱明允倘或上下其手出<lb/>
入任情是為刑罰不中民無所措安望簡訟省刑以符<lb/>
功令合亟申飭仰府官吏查照事理即便通飭所屬自<lb/>
輕罪細故簡刑停訟外其有應行審理及奉發等事務<lb/>
<pb n="KR4f0026_WYG_004-40b"/>
平心剖決應照律者照律應遵例者遵例擬議妥確獄<lb/>
不滋煩本司即以此定考核若有苛酷淫刑草菅民命<lb/>
及徇私賣法巧為輕重者本司徑行平反改正仍以舛<lb/>
錯與故出入人罪報㕘決不姑容毋以身先嘗法也<lb/>
　　嚴戢衙蠧檄<lb/>
衙役犯贓首嚴<lb/>
功令本司法紀攸司剔蠧除奸尤為急務自下車之始<lb/>
即已畱心體察知八閩地方向來叢姦藪惡咸借衙門<lb/>
<pb n="KR4f0026_WYG_004-41a"/>
為䕶身之符其積年盤踞公門者為害尤甚葢緣巨猾<lb/>
老奸機深術巧始以甘言微利攄忠獻勤而不肖有司<lb/>
遂以心腹相托或為掊克之謀主或作暮夜之傳宣猫<lb/>
鼠同心呼應捷于影響由是小民愚者畏其威福狡者<lb/>
藉以鑽營閭閻脂膏從而吸盡良民蟊賊莫酷于斯况<lb/>
閩地自變亂之餘萬户凋殘豈容復縱此輩貪狼任其<lb/>
吞噬本司細行密訪業已亷得其實如採辦軍輸則濫<lb/>
加科派取用夫役則賣富差貧以致詞訟為之線索惟<lb/>
<pb n="KR4f0026_WYG_004-41b"/>
利是圖是非顛倒者所在有人本應指名立挐蠧處官<lb/>
揭姑念地方遭亂法紀久弛未經剴切申明毋怪冒攖<lb/>
禁網姑已往不究外合亟申飭仰該府官吏即便移行<lb/>
所屬㕔縣嚴諭各役人等知悉務各痛改前非洗心易<lb/>
轍奉公守法保守身家如有怙終不悛者本司三尺具<lb/>
在斷不再行寛假官以貪縱揭㕘蠧以大法重處速宜<lb/>
猛省毋貽噬臍<lb/>
　　申飭招格檄<lb/>
<pb n="KR4f0026_WYG_004-42a"/>
照得臬司乃刑名總滙招由悉闗<lb/>
題奏重案口供讞語務必簡潔至當難容厖雜舛謬毎<lb/>
閱各屬申詳招由如欵贓之案多有不入原欵問答口<lb/>
供鋪敘冗長牽混葛藤贓無指實甚至招冒議照前後<lb/>
矛盾不成招體倘有舛誤干係匪小合行頒格通飭備<lb/>
牌仰府嗣後承讞贓欵之案務照格式首列原欵次列<lb/>
前件問答口供後空數行以備本司親訊標謄招情必<lb/>
期簡明毋得繁冗仍移行㕔縣一體恪遵各具遵依報<lb/>
<pb n="KR4f0026_WYG_004-42b"/>
查<lb/>
　　申飭差擾檄<lb/>
衙蠧肆害法所必誅本司總持風紀首以除蠧安民為<lb/>
事豈容狐輩假威公行無忌此緣該府官吏玩怠從事<lb/>
視<lb/>
欽部憲重大案件如泛常毎至屆限猶然寢閣不報不<lb/>
結羽檄交催等為故套不得已而差役守催葢期亟完<lb/>
公務亦所以免該有司遲悮之㕘罰也該府若能體諒<lb/>
<pb n="KR4f0026_WYG_004-43a"/>
勉強差催苦心事事如期報結捷如影響何用煩本司<lb/>
出差以滋繁擾近聞司差奉票在外或借端需索者有<lb/>
之或咆哮恣肆者有之殊干法紀本司法行自近將以<lb/>
盡剔大小各衙門之蠧豈可令本司衙門養蠧不除念<lb/>
以往未有確據姑從免究合亟飭行仰該府官吏凡奉<lb/>
行大小事件務上緊完報除尋常詞訟等事原槩不差<lb/>
提外遇有萬分緊急重務恐致貽悞不得已而出差者<lb/>
若該役有犯需索恣肆等弊該府立行據實具文押回<lb/>
<pb n="KR4f0026_WYG_004-43b"/>
赴司以憑重處設猶拘投器之忌即密具禀揭報明另<lb/>
差挐究倘再隱忍不言是必該府有何隂事俾操短長<lb/>
因而顧畏首尾本司察出先以該府委靡無能揭報法<lb/>
在必行務各恪遵本司將以此覘該府之風力才幹矣<lb/>
　　設立木籖檄<lb/>
本司奉行<lb/>
欽部憲案俱定有嚴限少或逾期㕘罰立隨其後前緣<lb/>
各屬玩愒成習任呼不應往往事致違悞猶慮差催滋<lb/>
<pb n="KR4f0026_WYG_004-44a"/>
擾是以設為風火雷三催號票俾得次第報完及雷票<lb/>
去後猶逾限不到即不得不行差提現行之法如此各<lb/>
屬果能上緊料理何事不依限完結何苦必煩遣役此<lb/>
差役到彼即極守法不敢需索豈能免于一番供應盤<lb/>
纒當兹賦繁財匱之時該府㕔經承亦安所從出本司<lb/>
興念及此雖在重處玩法之下又不覺為之體䘏今特<lb/>
再設木籖以代差役合先飭知仰該府官吏知悉凡木<lb/>
籖一到定限幾日務必將所催事件著該承親賫回覆<lb/>
<pb n="KR4f0026_WYG_004-44b"/>
若事已妥當不煩駁詰該承尚可法外從寛如或苟且<lb/>
塞責仍不能完結除責懲外再差役押還另限妥確回<lb/>
覆結案倘若木籖到後猶若罔聞不如限完報是該府<lb/>
已不自愛立即選役星夜鎖挐經承先以重法處治隨<lb/>
將該府違玩職名揭報法在必行斷不姑忍各屬其各<lb/>
振刷精神痛袪積習毋負本司設法體諒諄諄誡諭之<lb/>
意<lb/>
　于清端政書巻四<lb/>
</p>
<p>
</p>
  </div>
</body>
</text>
</TEI>
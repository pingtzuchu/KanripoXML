<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫薇詩話</head>
    <p>
<pb n="KR4i0015_WYG_001-1a"/>
欽定四庫全書<lb/>
　紫薇詩話　　　　　　　宋　吕本中　撰<lb/>
晁伯禹載之學問精確少見其比甞作昭靈夫人祠詩<lb/>
　云殺翁分我一杯羮龍種由來事查㝠安用生兒作<lb/>
　劉季暮年無骨葬昭靈<lb/>
晁知道詠之西池唱和詩有旌旗太一三山外車馬長<lb/>
　楊五柞中栁外雕鞍公子醉水邊紈扇麗人行殆絶<lb/>
　唱也<lb/>
<pb n="KR4i0015_WYG_001-1b"/>
高秀實茂華人物高逺有出塵之姿其為文稱是甞和<lb/>
　予高郵道中詩有中途留眼占星聚一宿披顔覺霧<lb/>
　收之句便覺予詩急迫少從容閒暇處<lb/>
汪信民革甞作詩寄謝無逸云問訊江南謝康樂溪堂<lb/>
　春朩想扶疎高談何日看揮麈安步從來可當車但<lb/>
　得丹霞訪龎老何須狗監薦相如新年更勵於陵節<lb/>
　妻子同鉏五畝蔬饒徳操節見此詩謂信民曰公詩<lb/>
　日進而道日逺矣葢用功在彼而不在此也<lb/>
<pb n="KR4i0015_WYG_001-2a"/>
洪龜父朋寫韻亭詩云紫極宮下春江横紫極宮中百<lb/>
　尺亭水入方州界玉局雲映連水羅翠屏小楷四聲<lb/>
　餘翰墨主人一粒盡僊靈文蕭采鸞不復返至今神<lb/>
　界花㝠㝠作詩至此殆無遺矣<lb/>
宣和末林子仁敏公寄夏均父倪詩云甞憶他年接緒<lb/>
　餘饒三落托我迂疎溪橋㡬換風前栁僧壁今留醉<lb/>
　後書忘記下四句饒三徳操也<lb/>
表叔范元實既從山谷學詩要字字有來處甞有詩云<lb/>
<pb n="KR4i0015_WYG_001-2b"/>
　夷甫雌黄須倚閣君卿唇舌要施行<lb/>
從叔知止少年作詩云彭澤有琴甞無絃太令舊物惟<lb/>
　青氊我亦四壁對黙坐中有一牀供晝眠元實深賞<lb/>
　愛之云殆似山谷少時詩<lb/>
外弟趙才仲少時詩夕陽緑澗明等句精確可喜才仲<lb/>
　少學栁文曽内相肇晁文以道說之皆以才仲能為<lb/>
　古人之文也<lb/>
夏均父倪文詞富贍儕輩少及甞以天寒霜雪繁游子<lb/>
<pb n="KR4i0015_WYG_001-3a"/>
　有所之為韻作十詩留别僥徳操不愧前人作也<lb/>
晁季一貫之甞訪杜子師與不遇留詩云草堂不見浣<lb/>
　溪老折得青松度水歸<lb/>
衆人方學山谷詩時晁叔用沖之獨専學老杜衆人求<lb/>
　生西方髙秀實獨求生兠率<lb/>
叔用甞戲謂余云我詩非不如子我作得子詩只是子<lb/>
　差熟耳余戲答云只熟便是精妙處叔用大笑以為<lb/>
　然<lb/>
<pb n="KR4i0015_WYG_001-3b"/>
王立之直方病中盡以書畫寄交舊余亦得書畫數種<lb/>
　與余書云劉𤣥徳生兒不象賢葢譏其子不能守其<lb/>
　圖書也余初未與立之相識而相與如此夏均父甞<lb/>
　寄立之詩云書來整整復斜斜葢謂其病中作字如<lb/>
　此<lb/>
饒徳操酷愛徐師川俯雙廟詩開元天寳間衮衮見諸<lb/>
　公不聞張與許名在臺省中之句<lb/>
張先生子厚與從祖子進同年進士也張先生自登科<lb/>
<pb n="KR4i0015_WYG_001-4a"/>
　不復仕居毗陵紹聖中從祖自中書舍人出知睦州<lb/>
　子厚小舟相送數程别後寄詩云籬鷃雲鵬各有程<lb/>
　匆匆相别未忘情恨君不在蓬籠底共聽蕭蕭夜雨<lb/>
　聲先生少有異才多異夢甞作夢録記夢中事予舊<lb/>
　寳藏今失之先生夢中詩如楚峽雲嬌宋玉愁月明<lb/>
　溪淨印銀鈎襄王定是思前夢又抱霞衾上玉樓又<lb/>
　無限寒鴉冐雨飛紅樹髙髙出粉墻之句殆不類人<lb/>
　間人也紹聖初甞訪祖父滎陽公於厯陽既歸乗小<lb/>
<pb n="KR4i0015_WYG_001-4b"/>
　舟泝江至烏江還書云今日江行風浪際天甞記往<lb/>
　在京師作詩云苦厭塵沙隨馬足却思風浪拍船頭<lb/>
　也<lb/>
汪信民於文無不精到甞代滎陽公作張先生哀詞云<lb/>
　惟古制行必中庸兮降及末世戾不通兮首陽柱下<lb/>
　更拙工兮其餘忘之矣<lb/>
紹聖初滎陽公自浙中赴懐州叔祖赴睦州邂逅於鎮<lb/>
　江别後叔祖寄絶句云江南江北來昨夜同枝宿平<lb/>
<pb n="KR4i0015_WYG_001-5a"/>
　明一聲起四顧巳極目<lb/>
江西諸人詩如謝無逸富贍饒徳操蕭散皆不減潘邠<lb/>
　老大臨精苦也然徳操為僧後詩更髙妙殆不可及<lb/>
　甞作詩勸予専意學道云向來相許濟時功大似頻<lb/>
　伽餉逺空我巳定交朩上座君猶求舊管城公文章<lb/>
　不療百年老世事能排雙頰紅好貸夜窻三十刻胡<lb/>
　牀趺坐究幡風<lb/>
邠老甞寄徳操均父詩云文如二稚徒懐璧武似三明<lb/>
<pb n="KR4i0015_WYG_001-5b"/>
　却韔弓松檜參天西邑路時時騎馬訪龎公文如二<lb/>
　稚謂徳操武似三明謂均父也後徳操為僧名如璧<lb/>
　殆詩之䜟也<lb/>
吳春卿㕘政以資政殿大學士知河南過郭店謁文靖<lb/>
　公墓詩云漢相巖巖真國英門庭曽是接諸生陽秋<lb/>
　談論四時具河嶽精神一坐傾議者以為頗盡文靖<lb/>
　儀觀論議云<lb/>
滕元發甫賀正獻公拜相啓云玉璜釣瀨家傳渭水之<lb/>
<pb n="KR4i0015_WYG_001-6a"/>
　符金鼎調元代出山東之相又云寰區大抃盡還仁<lb/>
　祖之風朝野一辭復見申公之政當時稱誦之<lb/>
劉師川莘老丞相幼子力學有文甞贈舍弟詩云大阮<lb/>
　平生予所愛小阮相逢亦傾葢濟陰未識情更親信<lb/>
　手新詩落珠貝楊氏作公誰料理臧孫有後誠可喜<lb/>
　長亭水落風雨多無酒飲君如别何余時為濟陰縣<lb/>
　主簿大阮謂知止也<lb/>
曽子固舍人為太平州司戸時張伯玉璪作守歐公王<lb/>
<pb n="KR4i0015_WYG_001-6b"/>
　荆公諸人皆與伯玉書以子固屬之伯玉殊不為囑<lb/>
　禮一日就設聽召子固作大排唯賔主二人亦不足<lb/>
　一談也既而召子固於書室謂子固曰人謂公為曽<lb/>
　夫子必無所不學也子固辭避而退一日請子固作<lb/>
　六經閣記子固屢作終不可其意迺謂子固曰吾試<lb/>
　為之即令子固書曰六經閣者諸子百家皆在焉不<lb/>
　書尊經也其下文不能具載又令子固問書傳中隠<lb/>
　晦事其應答如流子固大服始有意廣讀異書矣<lb/>
<pb n="KR4i0015_WYG_001-7a"/>
晁丈以道言劉斯立跋初登科以賢稱就亳州見劉貢<lb/>
　父所稱引皆劉所未知於是始有意讀書以道又言<lb/>
　少年讀書時甞鄙薄蔭補得官以蔭補得官不是作<lb/>
　官後從李徳操遊徳操更輕賤科名議論髙逺方有<lb/>
　意於為學矣<lb/>
叔祖待制公甞與賔客飲酒時大有尚幼侍側叔祖令<lb/>
　大有作四聲大有應聲云微雨變雪<lb/>
元祐中諸阮族人居榆林甚盛甞一日同遊西池有士<lb/>
<pb n="KR4i0015_WYG_001-7b"/>
　子方行觀歎曰紈袴不餓死儒冠多誤身從叔叔巽<lb/>
　應聲問曰秀才汝讀書破萬巻下筆如有神也未士<lb/>
　子甚驚歎<lb/>
東萊公甞與羣從出城至村寺中寺僧設冷淘止具酢<lb/>
　無他物令衆對入寺冷淘唯有酢叔巽應聲對云出<lb/>
　門蒸餅便無鹽衆服其敏<lb/>
崇寕初晁以道居登封滎陽公甞寄詩云將謂清風全<lb/>
　掃地世間今復有盧鴻以道和詩中渭濵人老釣綸<lb/>
<pb n="KR4i0015_WYG_001-8a"/>
　中晚嵗那知有早窮顧我巖棲終作底謾將病目送<lb/>
　飛鴻<lb/>
崇寧末東萊公迎侍滎陽公居真州船場晁以道赴官<lb/>
　明州來訪公留連數日而去别後以詩寄公云鳳老<lb/>
　不行食子復將衆雛一門三世行名數文章俱自可<lb/>
　不富貴天徳公巳餘公乎黙終日誰言得親疎人間<lb/>
　亦何事前賢重作書公豈不窮愁聊為筆墨娛掩巻<lb/>
　長歎息曷不巖廊歟却慙小人計不當君子居可恨<lb/>
<pb n="KR4i0015_WYG_001-8b"/>
　只江水潮生明月初捩舵讋北客别去敢踟蹰回首<lb/>
　望丹穴涕泣日漣如<lb/>
曽元嗣續政和間甞作十友詩葢謂顔平仲岐關止叔<lb/>
　沼饒徳操節髙秀實茂華韓子蒼駒及余諸人九十<lb/>
　人也其稱予詩云呂家三相盛天朝流澤于今有鳳<lb/>
　毛世業中微誰料理却收才具入風騷<lb/>
崇寧初滎陽公守曹州陳無巳以詩寄公云往生三呂<lb/>
　共修途擬上青雲近玉除中道勒回犇電足今年還<lb/>
<pb n="KR4i0015_WYG_001-9a"/>
　直邇英廬縱談尚記華嚴夜枉道難回刺史車剰與<lb/>
　寛為七字句逢人聊代八行書紹聖初滎陽公罷經<lb/>
　筵出舍城東華嚴寺無巳與晁伯禹載之唐季實之<lb/>
　問皆來訪公每晨興公未起三人者皆揖於門外及<lb/>
　寢公就枕三人者皆揖於門外如親弟子云<lb/>
崇寧初滎陽公自曹州與相州太守劉壽臣唐老學士<lb/>
　兩易㑹於滑州滑守陳伯修師錫殿院也坐中有詩<lb/>
　云金馬舊遊三學士玉麟交政兩諸侯葢記當時事<lb/>
<pb n="KR4i0015_WYG_001-9b"/>
　也<lb/>
楊念三丈道孚克一呂氏重甥張公文潛之甥也少有<lb/>
　才思為舅所知年十五時在鄂渚作詩云洞庭無風<lb/>
　時上下皆明月微波不敢興甚靜蛟蜃穴元符初滎<lb/>
　陽公謫居厯陽道孚為州法曹椽甞從公出遊以職<lb/>
　事遽歸遺公詩云雨緑霜紅郭外田山濃水淡欲寒<lb/>
　天參軍抱病陪清賞一檄呼歸亦可憐公甚稱之<lb/>
李方叔廌甞作寒食詩千株蜜炬出嚴闉走馬天街賜<lb/>
<pb n="KR4i0015_WYG_001-10a"/>
　近臣我亦茅簷自鑽燧煨針燒艾檢銅人又甞贈汝<lb/>
　州太守詩云安得吾皇四百州皆如此邦二千石方<lb/>
　叔祭東坡文云皇天后土實表平生忠義之心名山<lb/>
　大川復收自古英靈之氣<lb/>
滎陽公紹聖中謫居厯陽閉戸却掃不交人物甞有詩<lb/>
　云老讀文書興易闌須知養病不如閑竹牀瓦枕虚<lb/>
　堂上卧看江南雨外山<lb/>
滎陽公元符末起知單州登城樓詩云斷霞孤鶩欲寒<lb/>
<pb n="KR4i0015_WYG_001-10b"/>
　天無復青山礙目前世路﨑嶇飽經厯始知平地是<lb/>
　神仙<lb/>
東萊公元祐中西池詩云遊人初避熱多傍栁陰行崇<lb/>
　寧中閑居符離甞步至村寺作詩贈僧云栁外陰中<lb/>
　簷鐸鳴老僧拄杖出門行自言老病難看讀只坐蒲<lb/>
　團到五更<lb/>
饒徳操初見潘邠老和山谷中興碑詩讀至天下寧知<lb/>
　再有唐皇帝紫袍迎上皇歎曰潘十後來做詩直至<lb/>
<pb n="KR4i0015_WYG_001-11a"/>
　此地位邪<lb/>
邠老送山谷貶宜州詩可是中州著不得江南巳還更<lb/>
　宜州山谷極稱賞之<lb/>
何斯舉頡甞和余詩云秋水因君話河伯接籬持酒對<lb/>
　山谷斯舉即無巳詩所謂黄塵投老遇何郎準擬明<lb/>
　年共我長者也然斯舉與余初不相識<lb/>
晁叔用甞作廷珪墨詩脫去世俗畦畛髙秀實深稱之<lb/>
　其詩云君不見江南星官有諸奚老超尚不如廷珪<lb/>
<pb n="KR4i0015_WYG_001-11b"/>
　後來承晏頗秀出喧然父子名相齊百年相傳紋破<lb/>
　碎彷彿尚見蛟龍背電光燭天星斗昏雨痕倒海風<lb/>
　雷晦却憶當年清暑殿黄門侍立才人見銀鈎灑落<lb/>
　桃花牋牙牀磨試紅絲硯同時書畫三萬軸二徐小<lb/>
　篆徐熙竹御題四絶海内傳祕府毫芒惜如玉君不<lb/>
　見建隆天子開國初曹公受詔行掃除王侯舊物人<lb/>
　今得更寫西天貝葉書<lb/>
東萊公甞言少時作詩未有以異於衆人後得李義山<lb/>
<pb n="KR4i0015_WYG_001-12a"/>
　詩熟讀規摹之始覺有異<lb/>
東萊公深愛義山一春夢雨甞飄瓦盡日靈風不滿旗<lb/>
　之句以為有不盡之意<lb/>
楊道孚深愛義山嫦娥應悔偷靈藥碧海青天夜夜心<lb/>
　以為作詩當如此學<lb/>
仲姑清源君甞言前身當是陶淵明愛酒不入逺公社<lb/>
　故流轉至今邪<lb/>
吳正獻夫人最能文甞雪夜作詩云夜深人在水晶宮<lb/>
<pb n="KR4i0015_WYG_001-12b"/>
　吳正獻夫人知識過人見元祐初諸公進用人才之<lb/>
　盛歎曰先公作相要進用一個好人費盡無限氣力<lb/>
　如今日用人可謂無遺才矣吳正獻作相時葢元豐<lb/>
　間也<lb/>
孔毅甫平仲學士建中靖國間作吳正獻夫人輓詩云<lb/>
　贊夫成相業聽子得忠言其子葢傳正安詩舍人也<lb/>
　傳正有賢行紹聖初以左史權中書舍人欲論事而<lb/>
　懼其親老未敢夫人聞之屢促其子論列時事傳正<lb/>
<pb n="KR4i0015_WYG_001-13a"/>
　由此遂貶夫人不以為恨也<hi>輓詩乃蘇子由作</hi>
紹聖初蘇子由罷門下侍郎知汝州吳傳正當制行詞<lb/>
　云薄責尚期改過原情本出愛君<lb/>
李怤去言公擇尚書猶子少能文詞年十七八時作詩<lb/>
　云去國城春桃李花楓林葉病尚天涯今年九日風<lb/>
　前帽北客李舟雨後沙忘下四句汪信民甚稱之以<lb/>
　為有過其姪商老處然商老詩文富贍宏博非後生<lb/>
　容易可到方臘之亂去言有詩蒼黄避地小兒女漂<lb/>
<pb n="KR4i0015_WYG_001-13b"/>
　泊連牀老弟兄亦佳句也<lb/>
夏均父稱張彦實詩出江西諸人彦實送均父作江守<lb/>
　詩云平時衮衮向諸公投老猶推作郡公未覺朝廷<lb/>
　疎汲黯極知州郡要文公均父每諷誦之<lb/>
張子厚先生紹聖中蘇常道中題予授讀書巻後云一<lb/>
　水帝鄉路片雲師子山不知此何人詩也<lb/>
正獻公自同知樞宻院出知定州謝上表有云特以百<lb/>
　年舊族荷累聖不貲之恩一介微軀辱上主非常之<lb/>
<pb n="KR4i0015_WYG_001-14a"/>
　遇又云謂臣世服近僚有均休共戚之義察臣旁無<lb/>
　厚援絶背公死黨之嫌又云進不敢希功而生事退<lb/>
　不敢弛備以曠官<lb/>
正獻公自中司罷後數年起知河陽謝上表云三學士<lb/>
　之職甞忝兼榮中執法之司亦蒙真授葢公甞為翰<lb/>
　林學士兼侍讀學士寳文閣學士官至侍郎拜中丞<lb/>
　銜内不帶權字公為中丞時官巳至侍郎故云亦蒙<lb/>
　真授也<lb/>
<pb n="KR4i0015_WYG_001-14b"/>
正獻公知揚州賀景靈宮成表有云即上都之福地再<lb/>
　廣真庭㑹列聖之晬容益嚴昭薦又云回廊曼衍圖<lb/>
　拱極之近僚内殿重深列儀坤之正位<lb/>
正獻公守河陽范蜀公司馬温公往訪公其燕設口號<lb/>
　有云玉堂金馬三朝侍從之臣清洛洪河千古圖書<lb/>
　之奥<lb/>
夏英公賀文靖公兼樞宻使啓云三公之尊古無不統<lb/>
　五代多故政乃有歸又云部分諸將獨出於禁中制<lb/>
<pb n="KR4i0015_WYG_001-15a"/>
　決竒謀不關於公府又云當清明之盛旦布焜煌之<lb/>
　册書<hi>啓事乃宋子京作</hi>
孫廣伯術謝東萊公舉改官啓云清朝薦士寒門蒙座<lb/>
　主特達之知絳帳傳經賤子辱侍講非常之遇葢孫<lb/>
　公莘老受知正獻公廣伯常從滎陽學也<lb/>
朱巽子權荆門人崇寧初甞客予家未有聞也其後赴<lb/>
　舉滎陽公送之以詩子權後見胡康侯給事康侯問<lb/>
　朱子久從呂公亦甞聞呂公議論乎朱曰未也獨記<lb/>
<pb n="KR4i0015_WYG_001-15b"/>
　公有送行詩卒章云他日稱成毛義志再求師友究<lb/>
　淵源康侯曰是乃呂公深教子以子問學為未至故<lb/>
　勉子再求師友爾子權由是發憤為學與兄震子發<lb/>
　俱從師請問焉<lb/>
叔祖待制尊徳樂道以父師禮事滎陽公甞寄公詩有<lb/>
　久矣摳衣闕過庭之句<lb/>
汪信民甞和予欲晴詩云釜星晚雜出雨脚晨可歇又<lb/>
　甞和予春日絶句云晏坐黌堂一事無居官蕭散似<lb/>
<pb n="KR4i0015_WYG_001-16a"/>
　相如偶違濁酒風前約不見繁英雨後疎<lb/>
張丈文潛大觀中歸陳州至南京答予書云到宋冐雨<lb/>
　時見數花凄寒重裘附火端坐略不類季春氣候也<lb/>
顔夷仲岐舊甞從滎陽公問學予為濟主簿夷仲適在<lb/>
　曹南甞贈予詩念昔從學日同升夫子堂夫子葢謂<lb/>
　滎陽公也予罷官歸作詩留别夷仲云昔者同升夫<lb/>
　子堂如今俱是鬢蒼浪葢用其語也<lb/>
饒徳操作僧後有送别外弟蔡伯世詩云要做仲尼真<lb/>
<pb n="KR4i0015_WYG_001-16b"/>
　弟子須㕘達摩的兒孫時諸說禪者不一故徳操専<lb/>
　及之<lb/>
未改科巳前有吳儔賢良為廬州教授甞誨諸生作文<lb/>
　須用倒語如名重燕然之勒之類則文勢自然有力<lb/>
　廬州士子遂作賦嘲之云教授於廬名儔姓吳大段<lb/>
　意頭之沒全然巴鼻之無<lb/>
前輩有士人登科作太原職官能文輕脫嘲侮同官為<lb/>
　衆所怨太師戒之因作啓事謝云才非一鶚難居累<lb/>
<pb n="KR4i0015_WYG_001-17a"/>
　百之先智異衆狙遂起朝三之怒副總管武人甞戲<lb/>
　之使對句云快咬鹽虀窮措大其人應聲對曰善飱<lb/>
　倉米老衙官雖云輕佻然自改科後士人亦不能為<lb/>
　此語矣<lb/>
李尚書公擇向見秦少游予正獻公投巻詩云雨砌墮<lb/>
　危芳風輕納飛絮再三稱賞云謝家兄弟得意詩只<lb/>
　如此也<lb/>
予舊藏秦少游上正獻公投巻張丈文潛題其後云予<lb/>
<pb n="KR4i0015_WYG_001-17b"/>
　見少游投巻多矣黄樓賦哀鎛鍾文巻巻有之豈其<lb/>
　得意之文歟少游平生為文不多而一一精好可傳<lb/>
　在嶺外亦時為文此巻是投正獻公者今藏居仁處<lb/>
　居仁好其文出以示予覽之令人愴恨時大觀改元<lb/>
　二月也<lb/>
文潛甞為其甥楊道孚作真贊云其氣揚以善動其神<lb/>
　鶩以思用盍觀老氏之言乎君子行不離輜重葢規<lb/>
　之也<lb/>
<pb n="KR4i0015_WYG_001-18a"/>
楊十七學士應之國賔力行苦節學問贍博而𢎞致逺<lb/>
　識特異流俗常題所居壁云有竹百竿有香一爐有<lb/>
　書千巻有酒一壺如是足矣伊川正叔先生甞以為<lb/>
　交游中惟楊應之有些英氣<lb/>
邢和叔尚書甞以丹遺伊川先生先生以詩謝之云至<lb/>
　神通化藥通神逺寄衰翁救病身我亦有丹君信否<lb/>
　用時還解夀斯民<lb/>
司馬温公既辭樞宻副使名重天下韓魏公元臣舊徳<lb/>
<pb n="KR4i0015_WYG_001-18b"/>
　倍加歆慕在北門與温公書云多病寢劇闕于修問<lb/>
　但聞執事以宗社生靈為意屢以直言正論開悟上<lb/>
　聽懇辭樞弼必冀感動大忠大義充塞天地横絶古<lb/>
　今固與天下之人歎服歸仰之不暇非於紙筆一二<lb/>
　可言也又書云音問罕逢闕于致問但與天下之人<lb/>
　欽企髙誼間有執鞭忻慕之意未甞少忘也又書云<lb/>
　伏承被命再領西臺在於髙識固有優游之樂其如<lb/>
　蒼生之望何此中外之所以鬱鬱也<lb/>
<pb n="KR4i0015_WYG_001-19a"/>
王荆公甞寄正獻公書云備官京師二年鄙吝積於心<lb/>
　每不自勝一詣長者即廢然而反夫所謂徳人之容<lb/>
　使人之意消者於晦叔得之矣以安石之不肖不得<lb/>
　久從左右以求其放心而稍近於道猥以私養竊禄<lb/>
　所以重貪汙之罪惓惓企望何以勝懐因書見教千<lb/>
　萬之望<lb/>
崇寧初楊丈道孚見寄數絶有云東平佳公子好學到<lb/>
　此郎别去今㡬日結交皆老蒼又一絶云不知更事<lb/>
<pb n="KR4i0015_WYG_001-19b"/>
　多但覺拜人少其餘忘之<lb/>
張子厚先生甞遊山寺詩有凍僕堆堆依竈燎山僧草<lb/>
　草具盤飱井丹巳厭甞葱葉庾亮何勞借薤根之句<lb/>
　葢寺僧具食極疏略也<lb/>
晁丈以道甞以所為易解示謝丈顯道他日顯道還其<lb/>
　書因批其後云事忙不及相難<lb/>
以道甞令子弟門人學易先治李鼎祚解或以語楊丈<lb/>
　中立中立問其故其人曰以其集衆說楊丈笑曰集<lb/>
<pb n="KR4i0015_WYG_001-20a"/>
　衆說不好者<lb/>
潘邠老哭東坡絶句十二首其最盛傳者元祐絲綸兩<lb/>
　漢前典刑意得寵光宣裕陵聖徳如天大誰道微臣<lb/>
　敢議天公與文忠總遇讒讒人有口直須緘聲名百<lb/>
　世誰常在公與文忠北斗南<lb/>
歐陽季黙甞問東坡魯直詩何處是好東坡不答但極<lb/>
　口稱重黄詩季黙云如卧聽疎疎還宻宻曉看整整<lb/>
　復斜斜豈是佳邪東坡云正是佳處<lb/>
<pb n="KR4i0015_WYG_001-20b"/>
山谷贈晁无咎詩云執持荆山玉要我雕琢之葢无咎<lb/>
　初從山谷理㑹作詩故无咎舊詩往往似山谷<lb/>
僧守訥圓照師門人本衣冠家子弟後從圓照師祝髮<lb/>
　辯博能文元符末上皇踐阼逺近稱頌新政守訥以<lb/>
　詩寄滎陽公野夫生長仁皇世再見仁皇御太平是<lb/>
　時天下稱小皇為小仁宗云<lb/>
劉跋斯立莘老丞相長子賢而能文建中靖國間丞相<lb/>
　追復斯立以啓謝諸公云晚嵗離騷旋招魂於異域<lb/>
<pb n="KR4i0015_WYG_001-21a"/>
　平生精爽猶見夢於故人<lb/>
李光祖元亮野夫學士之孫少有俊聲與蔡薿同學舍<lb/>
　薿既貴元亮猶蹉跎場屋薿在金陵以同舍故先謁<lb/>
　之元亮以啓事謝之云跣足而見長者古猶非之輕<lb/>
　身以先匹夫今無是也<lb/>
知止叔少時甞作初涼詩云西風吹木葉庭戸作涼時<lb/>
　夜有愁人歎寒先病骨知予每喜誦此句邇來少年<lb/>
　能為此詩者葢少矣<lb/>
<pb n="KR4i0015_WYG_001-21b"/>
范正平子夷丞相忠宣公長子少有髙節専務靜退紹<lb/>
　聖中欽聖向后為其家作功徳寺為屋數百間百姓<lb/>
　訴其地民間地也朝廷下其事開封府府尹王震戸<lb/>
　部尚書蔡京皆定以為官地民訴不巳再委開封尉<lb/>
　覈實時子夷適為開封尉驗治實民間地哲宗問正<lb/>
　平何人家執政對曰純仁子也上曰名家有手詔改<lb/>
　寺城外王震蔡京各贖金用事者怒之開封縣有兩<lb/>
　尉一尉治内一尉治外子夷治外尉也治内尉失囚<lb/>
<pb n="KR4i0015_WYG_001-22a"/>
　被譴遂并子夷衝替子夷不恤也常以為好事到手<lb/>
　難得豈可不做做而被罪其庸多矣後益連蹇不進<lb/>
　恬如也常乗一馬卑小謝公定贈詩云一官如馬小<lb/>
　衆眼似衫青<lb/>
崇寧間談命術者多言叔祖待制子進與曽内翰子開<lb/>
　皆宰相命也或有以吉凶占於紫姑神者代書村童<lb/>
　即書於紙云待曽呂相方發人皆以二公可必相也<lb/>
　然皆不驗豈鬼神亦但聞人所說而遂以為然乎叔<lb/>
<pb n="KR4i0015_WYG_001-22b"/>
　祖有詩云夢寢西山結草廬逝將臨水詠游魚何人<lb/>
　見卵求時夜更著閑言問藐姑<lb/>
崇寧初叔祖待制自瀛帥改知潁州過曹南省滎陽公<lb/>
見學院諸生作詩因和之騏驥方騰踏蚊䖟敢撲縁<lb/>
明年小期集請看十廬鞭紹聖間調知歸州過太平<lb/>
　州亦和諸生詩其末句有何處孤城號秭歸之句<lb/>
　<lb/>
　紫薇詩話<lb/>
</p>
<p>
</p>
  </div>
</body>
</text>
</TEI>
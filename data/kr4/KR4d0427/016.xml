<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十六</head> <lb/>
    <p>
<pb n="KR4d0427_WYG_016-1a"/>
欽定四庫全書<lb/>
　稼村類藁巻十六<lb/>
　　　　　　　　　　　　元　王義山　撰<lb/>
　講義<lb/>
　　子路曽晳冉有公西華侍坐子曰以吾一日長乎<lb/>
　　　爾毋吾以也居則曰不吾知也如或知爾則何<lb/>
　　　以哉<lb/>
子路曽晳冉有公西華侍坐子曰以吾一日長乎爾毋<lb/>
<pb n="KR4d0427_WYG_016-1b"/>
吾以也是時魯哀公十五年夫子自衛返魯之五嵗時<lb/>
夫子年七十二曽晳冉有季路三子同齒者也少夫子<lb/>
九嵗子華少夫子十一嵗故曰長乎爾攷夫子所問與<lb/>
公冶長所載孟武伯問子路冉有公西華者實同一時<lb/>
子路冉有公西華所對與夫子所答孟武伯者如出一<lb/>
口按論語公冶長孟武伯問子路仁乎子曰不知也又<lb/>
問子曰由也千乘之國可使治其賦也不知其仁也又<lb/>
問求也何如子曰求也千室之邑百乘之家可使為之<lb/>
<pb n="KR4d0427_WYG_016-2a"/>
宰也不知其仁也又問赤也何如子曰赤也束帶立於<lb/>
朝可使與賔客言也不知其仁也武伯之問哀公十五<lb/>
年春也季路曽晳冉有公西華侍坐其年夏五月也子<lb/>
曰以吾一日長乎爾毋吾以也居則曰不吾知也如或<lb/>
知爾則何以哉子路則曰千乘之國攝乎大國之間加<lb/>
之以師旅因之以飢饉由也為之比及三年可使有勇<lb/>
且知方也子路所對即夫子答孟武伯之問所謂由也<lb/>
千乘之國可使治其賦也冉求則曰方六七十如五六<lb/>
<pb n="KR4d0427_WYG_016-2b"/>
十求也為之比及三年可使足民如其禮樂以俟君子<lb/>
冉求所對即夫子答武伯之問所謂求也千室之邑百<lb/>
乘之家可使為之宰也公西華則曰赤也非曰能之願<lb/>
學焉宗廟之事如㑹同端章甫願為小相焉子華所對<lb/>
即夫子答武伯之問所謂赤也束帶立於朝可使與賔<lb/>
客言也三子之答即夫子答武伯而許之之辭也人但<lb/>
知季路冉有公西華侍坐之對載於先進而不知夫子<lb/>
答武伯之問所以許三子之辭載於公冶長者其篇次<lb/>
<pb n="KR4d0427_WYG_016-3a"/>
先後雖不同實發於哀公十五年同此一時也盖三子<lb/>
聞夫子答武伯之辭謂夫子以此許我矣未幾而承夫<lb/>
子之問遂以夫子所以許我者答夫子求以合乎夫子<lb/>
之意若曽晳則不特武伯之問不及又别是一等人品<lb/>
盖其天資髙明用志逺大因夫子之問以發其胸中之<lb/>
天不求以合乎夫子而黙與夫子合雖然此論三子答<lb/>
夫子之問與夫子答武伯而同一辭者也若夫侍坐之<lb/>
頃夫子所以許冉有公西華者盖取其有禮樂意思而<lb/>
<pb n="KR4d0427_WYG_016-3b"/>
深取曽㸃者以其深造乎禮樂之極也由不知禮則哂<lb/>
之矣今觀冉求所對方六七十如五六十求也為之比<lb/>
及三年可使足民如其禮樂以俟君子冉求此語非禮<lb/>
樂而何求言禮樂而曰俟君子此求自謙之辭孰謂求<lb/>
而不可與語禮樂哉子華所對赤也非曰能之願學焉<lb/>
宗廟之事如㑹同端章甫願為小相焉子華此語非禮<lb/>
樂而何子華雖止及禮而宗廟之事與夫諸侯㑹同之<lb/>
際有禮無樂可乎孰謂子華徒知禮而不及樂哉二子<lb/>
<pb n="KR4d0427_WYG_016-4a"/>
所志皆禮樂之事若㸃之禮樂則異乎二子所謂禮樂<lb/>
者矣自暮春者春服既成浴乎沂以至風乎舞雩禮之<lb/>
無體者也自鼔瑟希鏗爾舍瑟而作以至於詠而歸樂<lb/>
之無聲者也禮至於無體樂至於無聲禮樂之妙也或<lb/>
曰求赤之志於禮樂信然矣由之對其説曰千乘之國<lb/>
攝乎大國之間加之以師旅因之以飢饉由也為之比及<lb/>
三年可使有勇且知方也此其志在於為國於禮樂乎<lb/>
何異吁是不善觀夫子之意矣夫子哂由曰為國以禮<lb/>
<pb n="KR4d0427_WYG_016-4b"/>
其言不譲是故哂之求赤於問答之間皆知有禮樂之<lb/>
事由則不知禮而率爾以對者也若㸃則深識乎禮樂<lb/>
之妙極而至於無聲無體之天此夫子所以與之也然<lb/>
夫子責由以禮而不及樂又何也嗟夫樂豈易言哉天<lb/>
髙地下萬物散殊而禮行焉周流不息合同而化而樂<lb/>
生焉樂者禮之所由以生也由不知禮尚何責以樂哉<lb/>
盖二子僅能得禮樂之粗曽㸃則造乎無聲無體之妙<lb/>
由則不知禮矣况可與言樂耶愚於此益可想見夫子<lb/>
<pb n="KR4d0427_WYG_016-5a"/>
之所以與㸃者矣嗟乎禮樂非易事也玉帛鐘鼔云乎<lb/>
哉禮至於無體樂至於無聲禮樂之天也非曽㸃其孰<lb/>
能知之方其托意於春服既成以至於童冠浴沂禮猶<lb/>
有體也及其風乎舞雩則無體矣方其鼔瑟希以至於<lb/>
鏗爾舍瑟而作樂猶有聲也及其詠而歸則無聲矣暮<lb/>
春者和順之時也禮樂者和順之積也遐思雲淡風輕<lb/>
宇宙澄廓至和極順妙造真筌此時此意真與天地萬<lb/>
物上下同流此禮樂之天也吁豈易言哉然攷四子之<lb/>
<pb n="KR4d0427_WYG_016-5b"/>
言志正在於哀公十五年夏五月㸃以為暮春何也盖<lb/>
周五月夏三月也孔門用夏時此㸃所以言暮春也雖<lb/>
然學者知㸃之又有以異於三子者乎人知三子皆有<lb/>
出仕意而㸃獨無意於仕噫豈特㸃哉真西山嘗謂曽<lb/>
氏自㸃而参自参而元孔門三世不仕惟曽耳嗚呼此<lb/>
㸃之所以有異乎三子者也此㸃之所以有異乎三子<lb/>
者也嗚呼㣲斯人吾誰與歸<lb/>
　　子在齊聞韶三月不知肉味曰不圖為樂之至於<lb/>
<pb n="KR4d0427_WYG_016-6a"/>
　　　斯也<lb/>
樂以韶名何居韶紹也舜紹堯也故曰韶韶以九名何<lb/>
居先儒謂水火金木土榖惟修正德利用厚生惟和九<lb/>
功惟叙九叙惟歌九歌即九韶始嘗疑之攷之舜紀可<lb/>
知巳舜咨二十有二人惟禹之功為大披九山通九澤<lb/>
决九河定九州四海之間咸戴舜之功乃興九韶樂韶<lb/>
以九名自此始然齊有韶何或謂陳舜之後敬仲奔齊<lb/>
故齊有韶此説然也敬仲在陳非司樂之官敬仲豈知<lb/>
<pb n="KR4d0427_WYG_016-6b"/>
韶者嘗攷當時諸國惟魯樂最偹季札來聘請觀周樂<lb/>
見舞韶箾者曰德至矣哉大矣如天之無不幬也如地<lb/>
之無不載也雖甚盛德蔑以加於此矣則魯有韶舊也<lb/>
謹按齊景公三十一年大師摯自魯適齊夫子亦以是<lb/>
年適齊明年夫子與大師論樂聞韶音齊無韶而有韶<lb/>
竊謂齊因摯而後有韶也嘗讀孟氏書而有攷於夫子<lb/>
所聞之韶矣齊景公嘗召大師曰為我作君臣相説之<lb/>
樂盖徴招角招是也大師雖不明言為摯然以年攷之<lb/>
<pb n="KR4d0427_WYG_016-7a"/>
不相先後又以大師名未必非摯也招與韶同先儒謂<lb/>
即舜韶樂則夫子所聞之韶未必非徴招角招也論語<lb/>
不曰子聞韶於齊而曰子在齊聞韶何也劉向序之於<lb/>
初至齊之時子長繫之於適齊之後證以先儒之説則<lb/>
當是夫子初至齊之時何以言之先儒引國語謂夫子<lb/>
適齊促從者曰韶樂作矣從者曰何以知之曰吾見童<lb/>
子視端而行直知其為韶樂作初夫子遣公西華使齊<lb/>
道通齊之好華之徃也正景公三十一年華返命而夫<lb/>
<pb n="KR4d0427_WYG_016-7b"/>
子以是年十二月適齊正大師適齊之後則夫子所聞<lb/>
之韶合在初至齊之年門人因夫子至齊而書在齊元<lb/>
非在齊也夫子喜於聞韶子長謂學之三月不知肉味<lb/>
盖心悦韶音不知芻豢之悦我口也然學之與三月二<lb/>
字俱可疑夫子豈待學而後知韶哉且以季札觀樂之<lb/>
年攷之是時夫子方㓜自時厥後至昭公二十五年正<lb/>
夫子適齊之年夫子魯人也豈有生於魯而不知魯有<lb/>
韶哉又豈待至齊而後學哉此學之二字論語所以不<lb/>
<pb n="KR4d0427_WYG_016-8a"/>
載雖然齊本無韶也因摯而有韶是時惟魯得以用天<lb/>
子之樂如所謂不圖為樂之至於斯者夫子之意不謂<lb/>
齊而有此韶也先儒以三月為音字謂子在齊聞韶音<lb/>
不知肉味其説為是嘗因是而有疑於書書自秦火後<lb/>
其錯亂固多莫甚於䕫曰以下䕫曰戛擊鳴球搏拊琴<lb/>
瑟以詠祖考來格虞賔在位羣后德譲如此則不待韶<lb/>
而球琴瑟搏拊可以洽神人和上下矣又曰下管鼗鼔<lb/>
合止柷敔笙鏞以間鳥獸蹌蹌簫韶九成鳯凰來儀如<lb/>
<pb n="KR4d0427_WYG_016-8b"/>
此則管鼗鼔柷敔笙鏞簫可以感格鳥獸鳯凰而球琴<lb/>
瑟搏拊亦可無矣今欲用先儒釐正書法例自䕫曰以<lb/>
下先叙作樂一叚然後及感格處䕫曰於予擊石拊石<lb/>
䕫曰戛擊鳴球搏拊琴瑟以詠以至下管鼗皷笙鏞以<lb/>
間合止柷敔簫韶九成此是作樂䖏合作一叚然後及<lb/>
祖考來格虞賔在位羣后德譲庶尹允諧鳯凰來儀鳥<lb/>
獸蹌蹌百獸率舞此是感格處合又作一叚自神和以<lb/>
至人和自人和以至物和文意方順且如合止柷敔一<lb/>
<pb n="KR4d0427_WYG_016-9a"/>
句據本文元在笙鏞以間簫韶九成之上柷敔所以合<lb/>
止樂也樂止矣豈有樂止之後方奏笙鏞簫也先儒泥<lb/>
古自䕫曰以下不加訂正孔安國所謂錯亂者皆此也<lb/>
諸君又知韶樂之功用有所謂極致者乎韶之功用不<lb/>
特鳥獸蹌蹌鳯凰來儀萬物和於野最是虞賔在位羣<lb/>
后徳譲衆賔和於朝可以見樂之感人也深虞賔丹朱<lb/>
也丹朱不肖全在傲禹曰母若丹朱傲又曰傲虐是作<lb/>
以不肖之丹朱堯所不能化一聞韶樂之音盡變其傲<lb/>
<pb n="KR4d0427_WYG_016-9b"/>
狠之氣質與羣后相遜譲噫舜之韶樂不特能化堯所<lb/>
不能化之丹朱而其樂舞之能化不率之苖樂記謂干<lb/>
戚羽毛謂之舞則舜之干羽即樂舞也舜之樂其至矣<lb/>
乎嘗因是而知夫子定樂有由矣夫子自衞返魯然後<lb/>
樂正夫子何以正樂於自衞返魯之後衞之伶官多賢<lb/>
者攷之當時簡兮刺不用賢也衞之賢者仕於伶官皆<lb/>
可以承事王者盖衞謂之伶官多賢可以為王者之佐<lb/>
此詩人所以比之為西方美人或曰鄭衞之音夫子所<lb/>
<pb n="KR4d0427_WYG_016-10a"/>
惡今而有取於衞非夫子意吁是不然衞之伶官多賢<lb/>
者夫子未必不與之論樂也此夫子所以放鄭聲而不<lb/>
及衞者有由也此夫子所以正樂不正於他國歸來之<lb/>
時而正於自衞返魯之後也又聞夫子自衞返魯取詩<lb/>
三百五篇被之絃歌以求合乎韶樂之音嗚呼何其致<lb/>
意於韶如此哉既曰韶盡美矣又盡善也又曰樂則韶<lb/>
舞至齊聞韶又曰不圖為樂之至於斯也嗚呼吾安得<lb/>
不三嘆三詠舜之韶也哉<lb/>
<pb n="KR4d0427_WYG_016-10b"/>
　　孟子曰人之有道也飽食煖衣逸居而無教則近<lb/>
　　　於禽獸聖人有憂之使契為司徒教以人倫父<lb/>
　　　子有親君臣有義夫婦有别長㓜有序朋友有<lb/>
　　　信<lb/>
子夏曰賢賢易色事父母能竭其力事君能致其身與<lb/>
朋友交言而有信雖曰未學吾必謂之學矣先儒謂此<lb/>
四者人之大倫或謂五常之中闕一不可子夏言人倫<lb/>
先夫婦造端乎夫婦也言君臣父子朋友而不言兄弟<lb/>
<pb n="KR4d0427_WYG_016-11a"/>
或者疑焉然有父子一倫則兄弟一倫在其中矣兄弟<lb/>
其初一人之身也孟子論舜敷五教而先之以飽食煖<lb/>
衣逸居而無教何也指舜之時而言也先儒云水土平<lb/>
然後得以教稼穡衣食足然後得以施教化嘗讀伊川<lb/>
春秋傳序有曰天之生民必有出類之才起而君長之<lb/>
道之而生飬遂教之而倫理明方堯之時洪水横流汜<lb/>
濫於天下草木暢茂禽獸逼人堯獨憂之舉舜而敷治<lb/>
焉舜使益掌火益烈山澤而焚之禽獸逃匿禹疏九河<lb/>
<pb n="KR4d0427_WYG_016-11b"/>
㵸濟漯而注諸海排淮泗而注之江水土而既平矣民<lb/>
不可以無衣食也后稷教民稼穡樹藝五榖五榖熟而<lb/>
民人育是道之而生飬遂也人之有道也飽食煖衣逸<lb/>
居而無教則近於禽獸聖人有憂之使契為司徒教以<lb/>
人倫是教之而倫理明也夫人莫患乎生飬不遂而倫<lb/>
理不明也人之所以異於禽獸者以倫理明耳當是時<lb/>
水自水耳人心之五常無恙也盖洪水能為世變之變<lb/>
而不能變人心之五常舜之所以命契為司徒使之教<lb/>
<pb n="KR4d0427_WYG_016-12a"/>
者舜特過為之慮耳豈有堯舜之民而待於教哉書所<lb/>
謂百姓不親五品不遜亦過為之慮耳豈有堯舜之民<lb/>
而不親不遜者哉人心之五常與生俱生不以水而消<lb/>
長也契亦不過因其父子有親而使之知所謂親因其<lb/>
君臣有義而使之知所謂義因其夫婦長㓜朋友有别<lb/>
有序有信而使之知所謂别所謂序所謂信學者莫把<lb/>
有字作尋常讀過有者固有之也非外鑠我也盖嘗因<lb/>
是而嘆舜於五常之中所以處人倫之變者二父子也<lb/>
<pb n="KR4d0427_WYG_016-12b"/>
兄弟也人莫不有父子也舜之父子則不然也父頑母<lb/>
嚚舜可謂甚不幸矣舜則曰吾為人子而子職之不共<lb/>
父母之不我愛宜也父母何心哉魏鶴山云親譬則天<lb/>
也天之於物栽者培之傾者覆之取之自彼天何心焉<lb/>
親之於子賢則親之無能則下之致之自巳親何心焉<lb/>
故古今無未定之天亦無難事之親舜豈無能而取薄<lb/>
於親哉舜大聖人也舜則曰我無能焉安有父母而不<lb/>
是者自克諧以孝烝烝乂不格姦而後舜得以逰夫父<lb/>
<pb n="KR4d0427_WYG_016-13a"/>
子之天矣人莫不有兄弟也舜之兄弟則不然也象日<lb/>
以殺舜為事徃入舜宫欝陶忸怩四字不多見於經與<lb/>
子惟見於孟子五子之歌皆弟告兄之辭象至不仁欝<lb/>
陶忸怩亦不能冺於口此時之象非前日之象矣於此<lb/>
見羞惡之心不以象而亡也自洪水既平之後至湯之<lb/>
時世道一大變故人紀又一次修飾今觀伊尹告太甲<lb/>
曰先王肇修人紀夫伊尹不特曰修而曰肇修者又人<lb/>
紀之一初也自肇修而後君君臣臣而君臣之紀復一<lb/>
<pb n="KR4d0427_WYG_016-13b"/>
初父父子子而父子之紀復一初夫婦各安其所以為<lb/>
夫婦兄弟各安其所以為兄弟朋友各安其所以為朋<lb/>
友而夫婦兄弟朋友之倫又一初此湯之所以大有功<lb/>
於人紀也至武王之時世道又一大變故人紀又一次<lb/>
大修飭武王於是乎訪箕子一則曰彛倫二則曰彛倫<lb/>
皆所以為綱常計此班孟堅賦東都所以曰建武之元<lb/>
四海之内更造夫婦肇有父子君臣初建人倫實始正<lb/>
為此也先民有言五常之中獨欠師道或欲以朋友一<lb/>
<pb n="KR4d0427_WYG_016-14a"/>
倫為師友晦翁嘗謂五常中朋友一倫關於人倫之四<lb/>
父子君臣夫婦長幼所以有親有義有别有序皆自朋<lb/>
友講明中來若以朋友為師友此説却未為當盖五者<lb/>
皆不可無師師道一日不立則父子失其所以為父子<lb/>
君臣失其所以為君臣夫婦長幼朋友失其所以為夫<lb/>
婦長幼朋友記曰天生時地生財人其父生而師教之<lb/>
夫言天地而與師並言以此見天地與師道並一日無<lb/>
師道雖天地不能立也舜之所以使契為司徒者司徒<lb/>
<pb n="KR4d0427_WYG_016-14b"/>
即師也師氏一職不属之他官而屬之司徒司徒非師<lb/>
而何彼謂舜五典中無師者未之思耳嘗因孟氏之辭<lb/>
而大有感焉舜之敬敷五教在寛此母忿嫉于頑之意<lb/>
也至孟子則曰逸居而無教則近於禽獸聖人豈思以<lb/>
禽獸待人哉晦翁云今人議論有餘躬行之不足能言<lb/>
之猩猩鸚鵡也嗟夫夜氣之不存猶可涵飬也孟氏直<lb/>
截謂則其違禽獸不逺逸居而無教猶可告語也孟氏直<lb/>
截謂近於禽獸聖賢豈不欲人其人哉人而胸中無天<lb/>
<pb n="KR4d0427_WYG_016-15a"/>
理則貌人而禽獸其心矣豈特不逺之云乎雖然禽猶<lb/>
有返哺也獸猶有麟趾也人而禽獸如也猶可也人而<lb/>
不禽獸如也可乎哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0427_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁卷十六<lb/>
</p>
<p>
</p>
  </div>
</body>
</text>
</TEI>
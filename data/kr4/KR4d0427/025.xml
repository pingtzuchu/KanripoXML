<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻二十五</head> <lb/>
    <p>
<pb n="KR4d0427_WYG_025-1a"/>
欽定四庫全書<lb/>
　稼村類藁巻二十五<lb/>
　　　　　　　　　　　　元　王義山　撰<lb/>
　啓事<lb/>
　　除架閣謝平章賈秋壑<lb/>
司筴何官敢望玉班之綴轉鈞有造濫叨金耀之榮拜<lb/>
上公特地之挈提俾生意忽春於老朽輙厪子墨瀝冩<lb/>
寅丹甞考我朝故府之儲率皆當代英游之選或以郎<lb/>
<pb n="KR4d0427_WYG_025-1b"/>
曹而領是為要路之津有杜起莘繇買務而除是官若<lb/>
李公浩以教授而擢是職蓋名公鉅卿自此而升非耆<lb/>
儒宿學不在兹列未聞尾瑣而可躐遷伏念某大欠讀<lb/>
書何為末役間關四舉硯雖鐵以亦穿忝竊乙科選如<lb/>
坑而未脱鄙甚置身於鹺局難乎奮迹於宦途分甘為<lb/>
拓落之官夢不到清華之地負材膚淺凡事皆牽補而<lb/>
為處世迂疏此輩當髙束以俟果何補於實用徒爾<lb/>
贅於明時黄箬裹鹽自笑驥車之服紅蓮依幕嘗為駑<lb/>
<pb n="KR4d0427_WYG_025-2a"/>
輩所䝉翻成不了之痴兒倍費曲成於元老遂令全璧<lb/>
罔有㣲瑕第虞未贖於舊愆遽辱特頒於新渥載惟主<lb/>
管文字之任將以培植館閣之才若稽漢世之官則為<lb/>
掌故其在周卿之屬是謂司書伊所任之匪輕非其人<lb/>
則不稱敢期庸謭獲玷選掄貯笥腹空未易究挿籖之<lb/>
軸看書識淺誰能閱盈几之文始聞命以戰兢終佩恩<lb/>
而感激真為竒遇曷報隆知某官為帝者師任天下重<lb/>
函三為極一身撐柱於乾坤明兩作離双手捧擎於日<lb/>
<pb n="KR4d0427_WYG_025-2b"/>
月有功再造與國同休其任恩怨則王文正之明其抑<lb/>
僥倖則杜祁公之勇尚爾兼収於嵬瑣使之各效於走<lb/>
趨某敢不仰稱陶鎔益思勉勵謹藏都籍惟當守周益<lb/>
國之言不出他門願終作韓魏公之客<lb/>
　　除架閣謝㕘政章杭山<lb/>
成事别頭巳拜品題之造升華故府又䝉㧞擢之恩頂<lb/>
踵皆出我公際遇無如今日敬憑子墨瀝冩寅丹故嘗<lb/>
考官制於我朝以此待當時之名士或以郎曹而領是<lb/>
<pb n="KR4d0427_WYG_025-3a"/>
為要路之津繇買務而除則杜起莘之在京局自教授<lb/>
而擢則李公浩猶是選人苟非其才不在兹選未聞尾<lb/>
瑣而可躐遷伏念某為學荒唐負才淺陋四舉問關於<lb/>
場屋一生辛苦於燈窗當蘧伯玉四十九年始塵末第<lb/>
得杜少陵千萬間庇可託終身豈期不振之蹤屢有<lb/>
非常之遇曽未踰月已叨五鶚之齊飛甚至溢貟幾若<lb/>
六鰲之連掣縉紳爭詫鄉里共榮靜惟厥由伊誰之賜<lb/>
其窮達不在命而在化筆其主宰不在天而在大鈞端<lb/>
<pb n="KR4d0427_WYG_025-3b"/>
有機縁倍費造就載惟主管文字之任將以培植館閣<lb/>
之儒若稽漢初已有定法必經術兼通者方補是闕必<lb/>
文書遍睹者乃典是官腹不笥經未易究挿籖之富眼<lb/>
非烱月豈能盡盈几之詳非老師特地於提撕何生意<lb/>
復春於衰朽如父母愛其子恩斯而又且憫斯縱天地<lb/>
生此身覆我者不能載我蓋坐門墻之舊此通今古而<lb/>
然未有若兹備極其至某官正心誠意之學調元賛化<lb/>
之才禹成功臯陶矢謨參預政機之宻周為師召公相<lb/>
<pb n="KR4d0427_WYG_025-4a"/>
右佇看揆席之新凡羣才均在於蓄收獨弱質荐䝉於<lb/>
成造某敢不恪共乃役無負所知小子無取材幸囿師<lb/>
門之甄録參政行且相尚祈化冶之陶鎔<lb/>
　　除架閣謝樞宻陳靜觀<lb/>
仰北斗之魁曽依龍榜轉東皇之造又入鴻鈞自惟至<lb/>
陋之謏才乃俾濫司於故府感恩踰分拊巳増慚嘗考<lb/>
國朝金耀之藏是乃人物珍儲之所或以郎曹而領實<lb/>
為輝路之津盖名公鉅卿自此而升非老儒宿學不在<lb/>
<pb n="KR4d0427_WYG_025-4b"/>
兹列未聞尾瑣而可躐遷伏念某學海漚如士杕芥爾<lb/>
塲屋間關於四舉殿庭忝竊於乙科堪笑揚雄自分為<lb/>
官之拓落可憐杜老何時得路以翺翔猶記殿上一聲<lb/>
雷繞之時嘗有日下五色雲呈之瑞廷試進士第二已<lb/>
豫為陳福國相業之覘吾榜得人最多深有愧王文正<lb/>
徳量之重多少慶青雲之得路孤寒尚黄箬之裹鹽惟<lb/>
知安汚濁之卑何敢作清華之夢至若主管文字之職<lb/>
將以培植殿閣之需周曰司書漢為掌故必得博古通<lb/>
<pb n="KR4d0427_WYG_025-5a"/>
今之士以儲謀王斷國之才蓋所任之匪輕非其人則<lb/>
不稱每自慚於猥瑣獲濫玷於選掄貯笥腹空未易究<lb/>
挿籖之軸看書識淺豈能閱盈几之文儻非力賜於品<lb/>
題焉有殊常之遭際靖惟庸陋端出甄陶彼李綘薄待<lb/>
年生且忍發四海偶同之語如昌言已居樞府猶不忘<lb/>
衆人㑹飲之懽皆我公念鴈塔之題俾小子沗鵜梁之<lb/>
處某官科名晁董學問顏曽張樞宻督師正賴運籌於<lb/>
帷幄司馬公入相行將對秉於鈞衡然猶兼取於桷榱<lb/>
<pb n="KR4d0427_WYG_025-5b"/>
亦且不遺於葑菲遂令凡陋獲預蓄收某敢不仰稱作<lb/>
成益思勉勵聚聿雲閣每觀壁記以有慚望紫薇垣肅<lb/>
拜台躔而知感<lb/>
　　對移謝平章賈秋壑<lb/>
　　　余在京幕時福邸為大宗正行下臨安府追寧<lb/>
　　　國府黄貽慶為一宗室告其罪余適當筆擬牒<lb/>
　　　寧國府追解廟堂以不合不申聞朝廷擅行追<lb/>
　　　解覊管人一日劄下漕司者五令具析至有不<lb/>
<pb n="KR4d0427_WYG_025-6a"/>
　　　有朝廷脱誤大尹之語此蓋省吏借此攻京尹<lb/>
　　　且宗正司行下不言黄貽慶係覊管人京尹申<lb/>
　　　廟堂乃知元據出扵余之筆都司擬吏劄行官<lb/>
　　　合不降罷䝉平章判云王帥僉乃一好儒者特<lb/>
　　　免降罷劄如對移以此啓謝<lb/>
謭才佐幕自速譴尤大造轉鈞遽䝉寛貸小吏囿存全<lb/>
之地上公真溥濟之天恪修駢驪之辭敬展輪囷之謝<lb/>
甞惟天下之事千里之謬其失在一差古人所言九州<lb/>
<pb n="KR4d0427_WYG_025-6b"/>
之鑄亦難成此錯矧大府剸繁之劇以迂儒賛畫則疎<lb/>
小有材者當之不敗事者鮮矣伏念某一寒自守百拙<lb/>
無庸非元甫其人安有精簡牘之譽乏子韶之識豈能<lb/>
免胥曹所欺偶因閱訟牒之間豈料為奸言之惑亦縁<lb/>
潦草誤認黄花自謂蝨官烏敢肆幕中之辨無端鶩輩<lb/>
類皆箝紙尾而書明審之意謂何鹵莽之過兹甚用違<lb/>
是訓而誤庶獄昧周公立政所云不察其差而從偽辭<lb/>
背安國吕刑之釋本亦無心之過初非有為而然誰令<lb/>
<pb n="KR4d0427_WYG_025-7a"/>
宵人致誤大尹輙追械士廉于獄孰不議渭州部署之<lb/>
専重覊置冷清之誅要必待開封推官之奏居然執筆<lb/>
敢爾移文誤以覊管而為編管之人輙因具析而控辨<lb/>
析之悃君子之過如日月敢借為書生縁飾之辭王者<lb/>
之法如江河尤幸遇元老奉行之恕不特免譴訶之責<lb/>
反過䝉奨拂之褒保全待制不降官盡出范文正之力<lb/>
對移指使便執挺當遵朱夫子之言縱使糜捐亦難報<lb/>
稱某官手扶日轂功蓋坤維以一身佩吾國之安危為<lb/>
<pb n="KR4d0427_WYG_025-7b"/>
斯世作人才之宗主正心誠意致知在格物四書已久<lb/>
於用工尊賢容衆嘉善矜不能一物不令於失所大矣<lb/>
更生之恵甚於再造此身某敢不痛改前非力圖今是<lb/>
雷雨解赦過宥罪既能體九重欽恤之心天地泰包荒<lb/>
不遺其敢負洪造曲成之賜<lb/>
　　對移復職謝平章<lb/>
書生罪重山岳為輕元老恩深江河尤淺其青氊之復<lb/>
舊拜洪造之又新稽首修辭矢心推謝嘗謂親之於子<lb/>
<pb n="KR4d0427_WYG_025-8a"/>
豈専事於鞭笞天亦何心特有時而霜雪蓋皇極無棄<lb/>
人之理故大易著宥罪之爻有能自訟其非可在赦過<lb/>
之列伏念某強名曰士大欠讀書半生刻苦於燈窗四<lb/>
舉間關於場屋殿廷覆考幾於續王士則之甲科臚唱<lb/>
傳呼幸爾玷蘇子瞻之乙選少已在不如人之境老猶<lb/>
有未了事之癡箝紙尾而書未免犯昌黎記藍田之戒<lb/>
取案牘而閲悔不學歐公處夷陵之時偶因訟牒之繙<lb/>
遂為胥曹所惑樊可範自壁山而敗本是勒停之廢人<lb/>
<pb n="KR4d0427_WYG_025-8b"/>
郭忠恕有乾州之覊何乃擅離於貶所皆幕府不加於<lb/>
詳審在廟堂難巳於施行雖罪在必誅豈虛辭之能飾<lb/>
然過猶可改患無路以自新仰惟元台又一大造謂衆<lb/>
人欲殺其誰有意於憐才况一夫向隅豈忍滿堂之皆<lb/>
笑姑從薄罰且辱殊褒蓋䝉稱奨於他人者未足多而<lb/>
經品題於宗工者豈易得學如介甫猶難當純儒者之<lb/>
稱文不蘇洵何以得老秀才之譽自惟庸瑣有玷揄揚<lb/>
載惟已換之頭銜仍舊本來之面目爰籲鈞天而請果<lb/>
<pb n="KR4d0427_WYG_025-9a"/>
蒙化地之憐師古復為故官敢忘後戒杜牧得洗前過<lb/>
盡拭舊痕雖叢百喙之多難述寸𠂻之感某官三代良<lb/>
佐六經老師再乾坤開闢之勲一宫府平明之體爵馭<lb/>
貴禄馭富惟徇乎公靡徇乎私功疑重罪疑輕寧過於<lb/>
厚無過於薄謂小吏既知於循省則公朝當示於寛洪<lb/>
某敢不勉自操修力圖報稱過也如日月之食深有愧<lb/>
於斯言復其見天地之心誓不忘於此徳<lb/>
　　光岳書記改辟行在糴場謝京尹趙常庵<lb/>
<pb n="KR4d0427_WYG_025-9b"/>
邊幕賛籌翻思鑄錯京畿司糴多謝轉鈞敢凱望於斗<lb/>
升冀躋攀於分寸捫心知感稽首修辭伏念某為儒而<lb/>
迂聞道也未四舉斫廣寒之桂一日看長安之花方陛<lb/>
對直言司馬公亟稱其入等柰書生薄命歐陽子不放<lb/>
其出頭雖自甘甲第之卑猶幸玷乙科之選亦嘗究心<lb/>
理學柰莫窺程氏之涯妄習詞科未免為紫陽所薄獨<lb/>
鬱鬱其誰語將皇皇乎何之問選此來殊左其計不善<lb/>
巧圖於暗闕妄求賛畫於光山誰推以栁易播之心遂<lb/>
<pb n="KR4d0427_WYG_025-10a"/>
起得隴望蜀之想爰即師門而歸向仰祈化冶之陶成<lb/>
乃蒙吁寒谷之春無復有窮途之嘆載念糴場之設均<lb/>
為京局之榮如茨如梁乃求千倉喜遂大田之稔為酒<lb/>
為醴以洽百禮釀成萬戸之春然而筦庫之司純乎近<lb/>
利理財之職易以膩人幸於理欲以精明粗尔公勤之<lb/>
能守却胡奴之米寧羨滿船畏老婢之驚肯甘媚竈嘗<lb/>
謂真卿未必有乞米之帖每思淵明何甞作山飯之詩<lb/>
侏儒飽而臣飢鄙哉不恥瘦妻僵而子仆久矣安貧吾<lb/>
<pb n="KR4d0427_WYG_025-10b"/>
腹寧有殷其雷之聲此心頗慕揚之水之潔然亦當為<lb/>
之事初非有冀乎名况辱在于門墻盍愈堅乎節操某<lb/>
官躬所履者粹庵以常而稱一廉徹底之清無波止水<lb/>
萬變不移所守勁草疾風自司尹正以來惟尚仁者之<lb/>
政肯如仲郢肆為彈壓之威每笑袁安一切嚴明之治<lb/>
邇者民食頗艱於回斡都人正頼於撫摩惟公軫惻懚<lb/>
之心凡物囿生成之賜思由已飢思由已溺既廣推拯<lb/>
救之恩予欲汝翼予欲汝為行即任賛襄之寄方此搜<lb/>
<pb n="KR4d0427_WYG_025-11a"/>
羅於人物俾之奔走於事功遂使庸凡例蒙甄録某敢<lb/>
不恪共乃職圖報所知對日月之清明稱緇衣之改造<lb/>
元戎自辟而命於天子既獲玷於使令國士待我而報<lb/>
以衆人是有辜於眷遇<lb/>
　　辟鹽場謝丞相馬廷鸞碧梧<lb/>
掄才别省夙䝉衡鑑之公司筴京畿端出陶鈞之造等<lb/>
莫大挈提之賜再此生覆載之恩爰瀝冩於寸𠂻敬摳<lb/>
趨於丈席伏念某士林芥爾學海漚如文不阿房曽辱<lb/>
<pb n="KR4d0427_WYG_025-11b"/>
吳武陵之薦詞非明水誤為陸宣公所知論無東坡言<lb/>
刑賞忠厚之至而以有學力批䇿無紫陽為國家措置<lb/>
之長而以識時務取非假朱衣㸃頭之力且免紅抹勒<lb/>
帛之羞非䝉青眼之品題必致白首之淹困嘗以自昔<lb/>
門生而考類皆委身座主之依就中書而見者有好脚<lb/>
迹之稱為宰輔所期者有傳衣鉢之語固自知其非稱<lb/>
姑輙誦於所聞矧厄於仕路之崎嶇亦甚矣選坑之沈<lb/>
陸可憐杜老何時得路以翺翔堪笑揚雄自分為官之<lb/>
<pb n="KR4d0427_WYG_025-12a"/>
落拓誤辱知於京尹䝉剡上於辟書倘非念壬戌之陶<lb/>
成又安有甲寅之報可顧惟鹺局即古鹽人柰征筭非<lb/>
長未慣通於齊筴幸廉勤粗律頗能守於韓虀肯令嘆<lb/>
起於蕨甜當使詩歌於箬裹某官𢎞深而肅括恭懿而<lb/>
惠和臯陶入相而矢謨協賛雍熈之盛召公居右而安<lb/>
保共圖寧敉之勲雖勇為緑野之遊猶念及蒼生而起<lb/>
憶昨首南宫之選衆皆以台輔而期若稽本朝厥有先<lb/>
正歐陽公晚躋政府范景仁位至端明名雖冠金榜之<lb/>
<pb n="KR4d0427_WYG_025-12b"/>
題身未到黄扉之地惟王沂國嘗魁禮闈韓魏公以德<lb/>
器深厚推其賢王文正以進退詳明稱其美槩以我公<lb/>
於前日同乎當代之名臣然且開衆正之路杜羣枉之<lb/>
門大布公於斯世名一藝者庸占小善者録無不遇之<lb/>
棄才某取數已多撫𠂻知感審𫝊説之象喜再覩調和<lb/>
鼎鼐之新舉膠鬲於魚深有望造就門墻之舊<lb/>
　　辟新喻令謝邵守李菊窩<lb/>
登李膺之龍門未諧披覩飛王喬之鳬舄實出吹噓以<lb/>
<pb n="KR4d0427_WYG_025-13a"/>
言介紹則無又匪趨承之舊拜手讀箋天之剡鞠躬懐<lb/>
伏地之慙嘗謂端叔從東坡遊乃門下士師魯就仲淹<lb/>
辟本幕中人此皆舊知未為美事俱未若孫中丞汲引<lb/>
何待呈身王公旦薦揚豈皆識面不待既見之後無非<lb/>
相與以心曽謂今時有此竒遇伏念某士林芥爾學海<lb/>
漚如場屋間關偶玷昌黎之四舉殿庭叨竊濫厠穎濵<lb/>
之乙科昨再調於銓曹俾與聞於讞議與運使爭疑獄<lb/>
何敢希周濂溪辨南安之囚㣲司理幾誤人竊有志王<lb/>
<pb n="KR4d0427_WYG_025-13b"/>
保衡平許州之案豈特寛之一分而巳未嘗嚴以三尺<lb/>
之苛詎意誤䝉部使者之知兼辱賢太守之遇謂縣令乃<lb/>
承流宣化之職惟君子有學道愛人之心不量宰邑之<lb/>
非才乃以薦書而特辟叨踰甚矣庸謬柰何載念渝川<lb/>
舊為壮邑憶昨曽遊之日正值承平之時硯匣生塵文<lb/>
書簡寡古㕔無訟田里相安夫何比年以來豈勝多事<lb/>
之嘆得非人不潘岳不能種河陽之李學不子賤不能<lb/>
鳴單父之琴矧當困弊之餘尤費爬梳之力辱使令之<lb/>
<pb n="KR4d0427_WYG_025-14a"/>
備至懼駑鈍以難勝某官傑然為當代所宗見者謂名<lb/>
父之子問學如長江大浸匯而成淵材器如龍泉太阿<lb/>
爛然燭斗自合首班行而立豈宜躬州縣之勞而乃唾<lb/>
視九遷之榮廉取一麾而出清江碧嶂暫焉森畫㦸以<lb/>
凝香金馬玉堂行矣取青毡而出色尚念凋殘之邑可<lb/>
無經理之材遂使踈庸獲叨委寄某惟當力推行於所<lb/>
學期無負於斯民以慈祥愷悌之心集安靖和平之福<lb/>
舊令尹之政非所願聞好官員之稱敢不自勉<lb/>
<pb n="KR4d0427_WYG_025-14b"/>
　　江西道儒學提舉謝㕘政王允中<lb/>
鶚泮備員乆甘獨冷鴻鈞播物詎意先春是雖㧞一士<lb/>
於尋常然實關一道之觀聽此第一義已快衆心粤從<lb/>
判三極以至今未有捨六經而能國蓋以其文可以經<lb/>
天而緯地其學可以尊主而庇民可以為大造立心可<lb/>
以為生民立命可以為前聖繼絶學可以為萬世開太<lb/>
平在昔成周設大司樂謂秀民難與凡伍故當時掌以<lb/>
専官迨夫王化之已漓甚矣人才之不古戰國之士皆<lb/>
<pb n="KR4d0427_WYG_025-15a"/>
於客乎取兩漢以來出於吏者多唐所尚者辭章宋亦<lb/>
從而科目斯文弊矣而國隨之仰惟明時嘉惠多士於<lb/>
各道而置提舉俾善類皆有宗師伏念某學海漚如士<lb/>
林芥爾四舉斫廣寒之桂一日看長安之花自甘落拓<lb/>
於官途敢意超躋於朝列國子先生入太學慚無訓導<lb/>
之功吳興弟子多賢才愧乏作成之力曩者重來於黌<lb/>
舍幸而粗穆於輿言人不履常而乃任徐州之教賢非<lb/>
安定豈堪為湖學之師彼蓋為旦評之所推所以歸鄉<lb/>
<pb n="KR4d0427_WYG_025-15b"/>
校而無愧老夫雖耄先民是程顧何修等而上之蓋靡<lb/>
不自此升矣有是遭逢之幸盛哉特達之知某官以身<lb/>
載道而南其名如斗之北自生民以來所未有之盛為<lb/>
大江之西不恒覯之官有一飯三吐哺之謙無諸侯不<lb/>
揖客之傲續斯文於將䘮噓吾道於既灰遂使疎愚亦<lb/>
䝉甄録某敢不益堅素志圖報殊知委中書選差儒官<lb/>
蓋不輕於卑職令運使提督學事深有愧於非材<lb/>
　　差教授謝㕘政賈鹿泉<lb/>
<pb n="KR4d0427_WYG_025-16a"/>
杏壇絶響誰主斯文薇省銓材又新吾教上欲接諸儒<lb/>
於既徃下焉衍一脉於方來此為何時而暇斯舉敢以<lb/>
寸丹所藴冩諸尺素之中嘗謂道不常如三代以前之<lb/>
時天必預擬一人以當其㑹因以大賢出處而考莫難<lb/>
吾道絶續之交漢創業以來使無伏生者出宋渡江而<lb/>
後不有尹惇其人則天下後世不復知有典謨之書而<lb/>
經生學士於何而求義理之説此天地國家所寄命非<lb/>
章句口耳之謂儒矧今下車訪箕子之疇説書無陸賈<lb/>
<pb n="KR4d0427_WYG_025-16b"/>
之輩倘我公之不作將道統之焉歸當今舍我其誰惟<lb/>
一孟氏生民以來未有願學仲尼使六經諸子復見於<lb/>
今而三綱五常不墜於地此真有大造於斯也所謂障<lb/>
百川而東之伏念某為儒而迂聞道也未試文場屋至<lb/>
四舉以方成對䇿殿廷居乙科而有沗知科舉之外有<lb/>
學愧道德之負初心頃繇薄官以來頗為諸老所許國<lb/>
子先生入太學嘗粗見之謂明吳興弟子多賢才今又<lb/>
私於淑艾某官超世俗而立於獨負名教而責之身為<lb/>
<pb n="KR4d0427_WYG_025-17a"/>
大造立心為生人立極為前聖繼絶學為萬世開太平<lb/>
嘗愛横渠此言似為皇王而設豈圖嵬瑣獲囿甄陶某<lb/>
敢不仰體殊知益堅素志傳道授業解惑愧無韓愈之<lb/>
能博學審思力行益廣子思之教<lb/>
　　代謝江西倉趙端齋辟正將<lb/>
辟書上達愧無韜略之長成命俯頒俾服戎行之役僥<lb/>
踰巳甚跼蹐靡遑輙陳竿牘之恭仰荅鈞陶之賜竊考<lb/>
將員之置聿自元豐以來合西北而論則九十二人即<lb/>
<pb n="KR4d0427_WYG_025-17b"/>
東南之區亦一十三將至若獨員之制列于各郡之間<lb/>
此又乾道之初特從宻院所請皆所以整齊卒伍燀耀<lb/>
威靈或以其沈毅而善謀或以其剛明而能斷或虎頭<lb/>
燕頷而有封侯之相或龍韜豹畧而有制敵之謀或工<lb/>
於訓練而紀律為之精明或長於擊刺而器械為之犀<lb/>
利豈有名為舉子號曰書生素無武略之長俾任師干<lb/>
之寄蓋以柳渾儒士乃深識於戎情元凱文場且兼稱<lb/>
於武庫富弼畫朔方十二䇿仲淹有胸中百萬兵余襄<lb/>
<pb n="KR4d0427_WYG_025-18a"/>
公平廣右之蠻虞忠肅奏江上之捷圍棋而勝者謂之<lb/>
能鎮服長嘯而却者謂之有籌謀横槊賦詩者稱一世<lb/>
之雄憑皷草檄者激諸路之進讀左傳於延安方戰之<lb/>
時才當八面序春秋於吳㓂始平之際者凱奏九重是<lb/>
皆愽古通今故能運籌决勝豈應庸瑣可副馳驅如某<lb/>
者累舉無成寸長奚取念至危者軍旅之事可輕付於<lb/>
章句之儒嘗慕叔子之風相從緩帶恐為髙瓊所誚何<lb/>
不吟詩顧羽檄之交馳嘆毛錐之焉用某官道髙而立<lb/>
<pb n="KR4d0427_WYG_025-18b"/>
於獨氣大而養以剛望其英標凝然泰山喬木之重提<lb/>
此文印鑑乎黄鍾大吕之音以平易可近人處心以忠<lb/>
恕不違道為學曩者嘗居於朝著胡然出守於侯藩雖<lb/>
白鷺青原良以賢刺史而重然玉堂金馬正需真學士<lb/>
之除既政最之上聞宜綸音之促覲乃疏恩於北闕仍<lb/>
秉節於江西帝曰欽哉召伯之棠隂未改民亦勞止中<lb/>
丞之榖糴疇咨矧今十一郡赤地之餘甚矣億兆衆倉<lb/>
生之困朱文公之使浙首拯流民趙清獻之治杭亟推<lb/>
<pb n="KR4d0427_WYG_025-19a"/>
荒政此今日之急務亦先生之本心豈特為一路之福<lb/>
星行即溥四海之霖雨猶念邊隅之警預思將畧之難<lb/>
方碧油幢下之需才惟先所急豈白面書生之不武可<lb/>
厠其問自慚么瑣之㣲獲在使令之末某敢不益求刻<lb/>
勵勉副提携幕府開而所辟皆儒既獲備董戎之列天<lb/>
下危而注意在将尚期殫報國之忠<lb/>
　<lb/>
　<lb/>
<pb n="KR4d0427_WYG_025-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻一</head> <lb/>
    <p>
<pb n="KR4d0427_WYG_001-1a"/>
欽定四庫全書<lb/>
　稼村類藁巻一<lb/>
　　　　　　　　　　　　元　王義山　撰<lb/>
　詩<lb/>
　　贈㸃易婁君復<lb/>
伏羲先天易其初一太極太極生隂陽隂陽各有畫濓<lb/>
溪何所傳妙得於太極極上作一圏一圏只是白伏羲<lb/>
己為贅大小圏更十不知果何意多是祖河圖所以負<lb/>
<pb n="KR4d0427_WYG_001-1b"/>
笭者敢於嗤吾徒願與易相忘圏㸃畫皆無<lb/>
　　郊壇奏告禮成口號<lb/>
夜半宫中響珮環小臣髣彿見天顔月星明鍳齋壇上<lb/>
穹昊昭臨方寸間五色雲祥開景運兩行露立綴仙班<lb/>
皇心自與天心合萬姓歡呼法駕還<lb/>
　　挽度宗<lb/>
道隆兼德厚民庶樂難名宫合府中一身修天下平有<lb/>
條皆快活無事不清明長樂天將晩如聞問寢聲<lb/>
<pb n="KR4d0427_WYG_001-2a"/>
建隆成帝業肇造宋乾坤永穆昔傳子慈元今抱孫羮<lb/>
墻有堯在謨訓即湯存血染攀髥淚哀纒徹九閽<lb/>
　　挽遂初陳尚書<lb/>
到得咸淳國歩艱幾回抗疏動天顔丈夫那肯死牖下<lb/>
餘子從教活草間有分珠厓終著去無心白髮望生還<lb/>
故人目斷暮雲處霧雨濛濛山外山<lb/>
　　寄題黄静齋<lb/>
静中樂處是琴書此樂輸君二美俱明鏡無塵佛關捩<lb/>
<pb n="KR4d0427_WYG_001-2b"/>
内丹養火夜工夫梅花窗下參同契翠草庭前太極圖<lb/>
探得黄庭真訣了不須更看養生符<lb/>
　　題僧南浦詩巻<lb/>
齊己諸人殻已蟬不傳詩印又多年水萍粘瓦終無用<lb/>
風絮沾泥不是禪誰識鹹酸居味外要追風雅到刪前<lb/>
讀師句法真家數拂拂松隂響澗泉<lb/>
　　齋居雜興<lb/>
道理須從妙處尋静中觀物了吾心一時俯仰成朝暮<lb/>
<pb n="KR4d0427_WYG_001-3a"/>
萬變紛紜幾古今蠖屈蛇伸非矯揉鳶飛魚躍自升沈<lb/>
莫隨名利相牽引方寸膠舟泥寸涔<lb/>
一身自有一乾坤拍拍陽和禀得淳詩思己隨春意動<lb/>
夜衾不怕曉寒新未應雲谷成遼邈常把滄洲入想因<lb/>
覓句看書無箇事清泉可飲便非貧<lb/>
山水之中足可娯田園數畝任荒蕪論交惟有詩知己<lb/>
把酒相忘月與吾秀石漱泉清可硯孤峯掛日景堪圗<lb/>
可憐直節如松勁剛被秦封作大夫<lb/>
<pb n="KR4d0427_WYG_001-3b"/>
木曳斜暉抹淡紅薄窗微惹一簾風水如銀樣浸新月<lb/>
山聳翠標撐碧穹天為騷人開眼界酒尋好句入杯中<lb/>
興來㸃撿江山罷頃刻隂晴笑化工<lb/>
天根分上下月窟幾晴隂老樹吹來古流芳直到今四<lb/>
時花不斷一本理尤深記得南軒說要觀生物心<lb/>
　　西湖即席和冷泉亭韻<lb/>
石溜寒泉山色隂我來本不為花尋願分一滴清泉水<lb/>
盡滌平生塵垢心虛洞迂風橋畔過急灘㵼月水痕深<lb/>
<pb n="KR4d0427_WYG_001-4a"/>
襟期難與凡人道好和滄浪濯足吟<lb/>
　　書永嘉嘉禾驛<lb/>
老來倦躋攀悠悠憇山側層嵐軼穹霓紆縈困行客崖<lb/>
傾覺嶮巇徑曲盤險迫石老枕雲根橋横界野色海嶠<lb/>
吞暝暉松標掛辰極殘煙罩成幄長沙曵如帛天際鳥<lb/>
知還溪澗魚自適機忘物無我慮淡意常寂泛觀穹壌<lb/>
間天亦局於迹榮華忽彫枯俯仰遽今昔傾羲倐再旦<lb/>
急軌等寄驛愚公果何為老且欲移石<lb/>
<pb n="KR4d0427_WYG_001-4b"/>
　　題鄭氏義門<lb/>
說到義時須割截如何氣象得渾全合非真合皆人者<lb/>
生與俱生有性焉友是弟兄常底事仁於父子本然天<lb/>
大書忍字果何意便覺流於矯揉偏<lb/>
　　讀晩唐詩有感<lb/>
學詩莫學晩唐詩學得晩唐非盛時願把鳬鷖和既醉<lb/>
翻騰韻語作今詩<lb/>
　　觀海潮<lb/>
<pb n="KR4d0427_WYG_001-5a"/>
憑誰撼得海門開疑是神兵着力推霎地起來銀一線<lb/>
駕山巻起雪千堆列江畫舫浮天去幾片紅旗逐浪回<lb/>
畢竟神京鍾王氣海神豈為子胥來<lb/>
　　題嚴子陵釣臺<lb/>
吹起炎劉已冷灰先生功不上雲臺當初同學還何事<lb/>
畢竟曾經講較來<lb/>
　　挽賈平章生母<lb/>
有子萬事足相與樂湖山花逕板輿穏萱庭衮服斑軻<lb/>
<pb n="KR4d0427_WYG_001-5b"/>
親榮鼎養魯國忽喪還元氣極之母生賢奠兩間<lb/>
修齡踰八袠五福萃諸身翟服儀容舊鸞綾諡誥新艱<lb/>
難共淮楚褒表建齊秦曽聽呼兒道仲華能笑人<lb/>
　　挽實齋劉尚書<lb/>
緊官都做了只欠到台司言路古之直經筵帝者師極<lb/>
中五福備天下達尊推方曳星辰履商山巳茹芝<lb/>
節麾仍帥閫三道福星臨政澈寒潭底人行明鏡心船<lb/>
中不留月童背也無琴誰憇甘棠下無窮蔽芾隂<lb/>
<pb n="KR4d0427_WYG_001-6a"/>
　　春日即事二首<lb/>
朔氣稜稜帶雪吹凝隂四面鎖寒枝自回造化微和後<lb/>
如再洪濛未判時天遣江山醒醉眼春將景色入新詩<lb/>
鄉晨一部簫韶奏草緑花紅山鳥嬉<lb/>
步屧隨風過栁川眼前氣象覺熙然勾萌甲拆皆春意<lb/>
魚躍鳶飛遂性天緑草方濃山盡髮紫芽新迸蕨初拳<lb/>
自形自色何容巧禀賦元來物得偏<lb/>
　　送雲遊瑩上人<lb/>
<pb n="KR4d0427_WYG_001-6b"/>
從前身不染飛埃雪竇雲峯任往來石路滑時冝駐錫<lb/>
浪頭危處且浮杯眼高桑下肯三宿脚健山中能萬回<lb/>
四大空虛何底止信渠鑚得紙窗開<lb/>
　　挽鹿泉賈參政二首<lb/>
奪得公來鎮古洪武昌棠䕃藹春融生民立命學有用<lb/>
活佛救人天大功上帝遣符徴范鎮斯民失怙哭溫公<lb/>
山横抱犢人何在草木悲號一夜風<lb/>
一老皤皤六十餘直從苦硬做工夫可憐爵齒嗇於德<lb/>
<pb n="KR4d0427_WYG_001-7a"/>
惟有詩書付爾孤後學失師誰主此斯文墜地果天乎<lb/>
櫬歸只借帆風力最是舟中麥也無<lb/>
　　餞張宣慰三首<lb/>
奉宣德意慰羣生曽未三年政己成乃父勲名在彛鼎<lb/>
當家衣鉢合鈞衡如何歸隠山林得不管從來利禄輕<lb/>
裴度淮西功業了佇乘馹傳上神京<lb/>
貴介而能大耐官留心翰墨此為難龍蛇現影筆端活<lb/>
風雨驚人紙上寒教子一經文墨續讀書萬巻夜燈殘<lb/>
<pb n="KR4d0427_WYG_001-7b"/>
一門數世衣冠盛曾把君家家傳看<lb/>
種了甘棠打疊回遮留競凑轍轅來只存詩擔作行李<lb/>
若問歸囊清過梅抵為運籌咨漢傑傳聞近日築燕臺<lb/>
為言民力東南竭好趂層霄閶闔開<lb/>
　　贈心月相士<lb/>
十五以前月清光逐夜生自朔以至望浸長而浸盈十<lb/>
五以後月明減而生魄自望以至晦浸微而浸闕嗟彼<lb/>
天上月有圓闕隂晴惟有心中月天者常清明持此以<lb/>
<pb n="KR4d0427_WYG_001-8a"/>
鑒人妍媸奚所遁此月不在天月在爾方寸<lb/>
　　挽白鹿洞賓吕善居<lb/>
元是雙峯門下士席間參請到源頭魯人知有樂正子<lb/>
漢世曽稱馬少游白鹿洞賓儒領袖紫陽教主道源流<lb/>
有兒曾斫月中桂家學相傳卒未休<lb/>
　　和韓御史題滕王閣韻<lb/>
閣枕臺隍暇日臨興懐風景寄情深江山為友更添我<lb/>
宇宙皆詩放縱吟不盡川流朝復夜無窮事㑹古來今<lb/>
<pb n="KR4d0427_WYG_001-8b"/>
一般輸與漁翁好閒是閒非不累心<lb/>
　　再用韻<lb/>
喜瞻御史又來臨感慨登高此興深許大乾坤付盃酒<lb/>
幾多景物入孤吟慚無王勃詩家數賴有韓公記古今<lb/>
休訝江東暮雲隔相逢萍水兩知心<lb/>
　　古意二首<lb/>
少年紅顔女敷芬對芳樹盈盈淡艷粧清歌雜妙舞凝<lb/>
睇倚高樓桐絲試一譜世間知音稀誰識姱節素清貞<lb/>
<pb n="KR4d0427_WYG_001-9a"/>
守幽閨不作凡子婦容華委西山良人兮何暮空牀思<lb/>
悠悠明月正當户<lb/>
東籬採秋菊秋菊清且香採之欲寄誰聊以寓感傷感<lb/>
傷何所思故人天一方故人日以逺思君豈能忘瞻望<lb/>
兮弗及西山傾夕陽黄昏人倚樓一聲笛何長<lb/>
　　贈陳梅垣<lb/>
竹外重門不待扃此垣繚繞自天成一枝瀟洒無塵涴<lb/>
半夜高寒對月明特立丰標仁者静生平骨格聖之清<lb/>
<pb n="KR4d0427_WYG_001-9b"/>
縱饒曽與逋仙約只許溪前見影横<lb/>
　　挽雲屋徐侍郎<lb/>
　嵗在己亥大兵臨江滸師濟分道進舉朝相顧失色<lb/>
　龍虎關不禁御史中丞陳過最先走明日監察御史<lb/>
　季可走又明日監察御史潘文卿走臺察且爾他可<lb/>
　知矣公時為正言左史兼户部侍郎然後行余半刺<lb/>
　永嘉雖曰被命而出是亦走也直不百步耳且葬姑<lb/>
　述其大者使挽者歌<lb/>
<pb n="KR4d0427_WYG_001-10a"/>
闔朝奔逸蕩無關夜半瀟瀟風雨寒世亂争先尋活路<lb/>
時貧輸與做窮官平生自謂學無事一死諒非君所難<lb/>
到此徬徨猶不忍國亡那敢計身安<lb/>
雁塔題名墨尚鮮九州四海此同年故人直上青雲路<lb/>
凡俗那能白骨仙不善巧圖真箇拙祗因方處欠些圓<lb/>
萬鍾不博簞瓢樂有命何如有性焉<lb/>
　　送余仲謙赴江州教<lb/>
廣文要飯又何難所在侏儒爛飽飡熱選儘教衆人取<lb/>
<pb n="KR4d0427_WYG_001-10b"/>
冷官要耐五更寒田園彭澤菊三徑意思濓溪草一般<lb/>
湓浦依然遺跡在道源須是静中看<lb/>
　　贈鄧可欺<lb/>
萌一欺心理便虧乆之天定勝人為買臣負擔行吟日<lb/>
韓信低頭出胯時自怯終於強者弱不争是乃勝之基<lb/>
彼來欺我自欺耳只要我心無自欺<lb/>
　　冷舍偶成示兒<lb/>
悔着當初誤出山無聊情緒幾多般儘教茅舍雲遮斷<lb/>
<pb n="KR4d0427_WYG_001-11a"/>
己約梅花月送還旅興須憑酒消遣家書不住報平安<lb/>
逢人休道為官好骨肉團欒勝做官<lb/>
　　贈丁道士遊浙<lb/>
畢竟前身是令威昂蔵鶴樣更能詩此行遊遍江湖了<lb/>
來訪逋仙又一奇<lb/>
　<lb/>
　<lb/>
　<lb/>
<pb n="KR4d0427_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻一<lb/>
</p>
<p>
</p>
  </div>
</body>
</text>
</TEI>
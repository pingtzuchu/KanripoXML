<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十二</head> <lb/>
    <p>
<pb n="KR4d0427_WYG_012-1a"/>
欽定四庫全書<lb/>
　稼村類藁巻十二<lb/>
　　　　　　　　　　　　元　王義山　撰<lb/>
　書<lb/>
　　上丞相江古心為程大中請諡書<hi>南安司理時</hi>
義山聞堯以是傳之舜舜以是傳之禹禹以是傳之湯<lb/>
湯以是傳之文武周公文武周公傳之孔子孔子傳之<lb/>
孟軻人徒知第第相傳而不知堯舜禹後湯以前全是<lb/>
<pb n="KR4d0427_WYG_012-1b"/>
伊尹接得來湯學於伊尹伊尹以堯舜之道干湯者也<lb/>
韓愈述道統之傳獨不及伊尹何歟葢嘗因是而為之<lb/>
説曰本朝理學自周而程自程而朱人知第第相傳不<lb/>
知周而後全是大中公接得來然周程諸子皆以講明<lb/>
理學得諡獨大中公未以諡名又何歟於惟休哉為天<lb/>
地立心為生民立極為前聖繼絶學為萬世開太平周<lb/>
程諸子也國初五星聚奎其象為人文之瑞於是濓溪<lb/>
之濵周子出焉方周子為南安理掾也當是時大中公<lb/>
<pb n="KR4d0427_WYG_012-2a"/>
攝倅南安見其二子俾北面之親切的當之傳自此始<lb/>
自是而後通書太極圖始有所授盛哉大中公之為人<lb/>
父也上以接孔孟於既往下以啟朱張於方來此其功<lb/>
在天下後世不細葢吾道之有絶續猶日月之有晦明<lb/>
故其當絶續之交全在一接之力何者非大中公不生<lb/>
二程非大中公不識濓溪有是父故子然也有是師故<lb/>
弟子然也大中公有功於理學雖與伊尹以身自任者<lb/>
不同然識周子於人所不識之中使千萬世知有太極<lb/>
<pb n="KR4d0427_WYG_012-2b"/>
圖知有通書非大中公接之而誰接之此義山所以斷<lb/>
然謂大中公之功不在伊尹下義山壬戌塵忝嘗侍杭<lb/>
山章先生丈席間親聆義理之訓且喟然以大中公未<lb/>
諡為博士議郎之闕義山江西晩出學未明理然居濓<lb/>
溪所居之官竊稽二程乃嘉定間錫諡濓溪則因魏鶴<lb/>
山有請而諡焉濓溪後二程而諡吁已晩矣二程乃大<lb/>
中公子傳曰子雖齊聖不先於父謚其子不諡其父可<lb/>
乎況南安自創道源書院以來像四先生而祠先皇帝<lb/>
<pb n="KR4d0427_WYG_012-3a"/>
嘗華之以雲章奎畫又置山長以講明是理每朔望郡<lb/>
太守率僚伍與闔郡逢掖之士深衣弁履濟濟來前而<lb/>
祠于堂者獨大中公無諡此而不言得罪師友欲乞鈞<lb/>
詳得與敷奏下太常議肇錫嘉諡以為天下後世為人<lb/>
父為人子為人師為人弟子者勸將見書之國史曰大<lb/>
中公錫諡自宰相某當國始其於世教豈小補之哉<lb/>
　　上察院章杭山為程大中請諡書<lb/>
義山嘗記壬戌摳衣丈席親聆師訓謂本朝諸儒皆有<lb/>
<pb n="KR4d0427_WYG_012-3b"/>
諡獨大中公未有為之請者且以為太常博士之闕後<lb/>
輪對言之居無何先生歸矣義山佩服師言未嘗一息<lb/>
忘乙丑再調得闕南安理掾乃濓溪所居之官大中公<lb/>
遣子就學之所仰恃主張大中公之心門生弟子可進<lb/>
狂瞽過章貢時嘗與繡使擇齋徐先生言之擇齋憮然<lb/>
曰發前此所未發之議論勉為之繼而又獻書于古心<lb/>
先生古心得書喜曰某日由其中而不知未幾古心去<lb/>
國義山官南安日又致書于賈使長未及奏聞而同列<lb/>
<pb n="KR4d0427_WYG_012-4a"/>
笑且排其事周使長申言之周極以為然謂此事到手<lb/>
莫蹉過方為繳申而周以艱去是何大中公多不幸耶<lb/>
義山竊禄南安數月㕔之東廡乃濓溪教伊川明道之<lb/>
所老吏相傳猶能道前日事先生立𦂳頭天下事知無<lb/>
不言言無不行此正大中公竒遇之日亦先生主盟正<lb/>
學之夙心也大中公自此可以徼福於師門矣將見書<lb/>
之國史大中公錫諡先生實主張之自當與鶴山為濓<lb/>
溪請諡同一光耀豈非吾道之幸<lb/>
<pb n="KR4d0427_WYG_012-4b"/>
　　上待制劉後村論提綱衍義書<lb/>
孔子作春秋榮辱列國之君大夫於片言隻字間而天<lb/>
下之亂臣賊子懼先師朱文公取司馬温公通鑑為綱<lb/>
目一書表嵗以首年而因年以著統大書以提要而分<lb/>
注以備言其綱則倣春秋而兼採羣史之長其目則倣<lb/>
左氏而參合諸儒之粹自周威烈而下顯徳以前善可<lb/>
為法惡可為戒者粲乎其備於此書矣然文公既為通<lb/>
鑑綱目未及為長編綱目何耶豈非為時諱歟孔子生<lb/>
<pb n="KR4d0427_WYG_012-5a"/>
春秋秉春秋之筆雖曰隠諱以辟患然勸善懲惡不少<lb/>
假借葢文公未為長編綱目者以温公未為本朝通鑑<lb/>
也或曰温公嘗謂稽古録用春秋意自國初以後亦本<lb/>
朝史籍之綱是不然葢稽古録至於治平而止非若前<lb/>
代之全史也此長編綱目文公所以未及為某之不敏<lb/>
讀綱目有年矣妄意以本朝長編舉綱撮要僣為一書<lb/>
非敢曰綱目續也大概以長編為據而兼取乎他書葢<lb/>
自太祖皇帝順人之心兵不血刃市不易肆而天下定<lb/>
<pb n="KR4d0427_WYG_012-5b"/>
神武所臨海内有截繼以太宗文治列聖守成其取之<lb/>
也雖無以逺過於前代其守之也則不愧於三王内則<lb/>
家道正而人倫明其養民也以仁其奉巳也以儉徳澤<lb/>
從厚刑罰從薄外則縣之政聽於令郡之政聽於守守<lb/>
之權歸於按察按察之權歸於朝廷上下相維輕重相<lb/>
制藩鎮無擅兵之權郡縣無專殺之威士自一命以上<lb/>
刑辱不及也故無大臣之誅施及羣生功利無窮此其<lb/>
宏休偉績所以編之詩書無愧若夫元臣故老之謀猷<lb/>
<pb n="KR4d0427_WYG_012-6a"/>
忠臣義士之功業則皆表而出之至於亂臣賊子賣國<lb/>
欺君變法亂紀則亦所不敢隠又取近世尹起莘綱目<lb/>
發明例以管見書於後名曰衍義某生雖明時不幸而<lb/>
不得親聆先師之誨晨窻唫哦夜燈舒巻莫非所謂科<lb/>
舉之文書非不讀也而讀非其書蓬萊道山羣玉之府<lb/>
豈無李邕願見之想而無由投迹故無書可讀其間錯<lb/>
亂差謬豈不多乎哉李秀岩謂通鑑綱目條貫甚善今<lb/>
草本行於世者於唐肅宗朝直脱二年之事亦由門人<lb/>
<pb n="KR4d0427_WYG_012-6b"/>
綴緝前後不相顧也又自唐武徳八年後書天祐之季<lb/>
甲子並差考求其故葢通鑑以嵗名而文公門人多忽<lb/>
史學不熟嵗名故有此誤噫以文公門人猶不免於差<lb/>
誤況不及登文公門者乎恭惟先生為一代大人物天<lb/>
下士之所依皈某曩嘗雅拜門墻辱進春風之座所擬<lb/>
長編綱要一書嘗畧舉金兵誅逆亮於𤓰州一條以求<lb/>
砭訂先生矍然曰此孟子書法也陳平甫備要壁角裏<lb/>
文字耳子之此書有關於世道大矣勉之某服膺師訓<lb/>
<pb n="KR4d0427_WYG_012-7a"/>
退而成書凡與陳平甫異者三百餘例謹抄録所説衍<lb/>
義上千斤削某雖不獲登文公之門而獲就正於先生<lb/>
焉是何異親聆文公之敎者豈非今日之大遇哉<lb/>
　　代徐司户上參政蔡九軒獻通鑑綱目考異書<lb/>
某嘗聞著書立言之士其有益於世敎者有二焉一曰<lb/>
經學之士二曰史學之士皆有功於世教者也厥初生<lb/>
民六經未作也斯時也一忘言之天也結繩而已何有<lb/>
於書契標枝而已何有乎文籍迨夫書契作矣文籍生<lb/>
<pb n="KR4d0427_WYG_012-7b"/>
矣分張太和磔裂元氣於是乎有易於是乎有書於是<lb/>
乎有詩禮春秋聖人亦費辭矣然亦豈得巳哉故夫古<lb/>
之為經者六後之為經者什百千萬非後世之經什百<lb/>
千萬也向使五經不火易不卜筮吾夫子之六經無恙<lb/>
也則夏侯建不必為五經章句劉輔不必為五經通論<lb/>
許謹不必為五經異義程曾不必為五經通難孔頴達<lb/>
不必為五經贊義顔師古不必為五經考定張鎰不必<lb/>
為五經微㫖崔郾不必為六經要言樊文深不必為七<lb/>
<pb n="KR4d0427_WYG_012-8a"/>
經義綱陸徳明不必為經典釋文劉鎔不必為經典集<lb/>
音易一而巳丁寛可以無易説衛元嵩可以無元包崔<lb/>
篆可以無易體徐鄖可以無周易新義書一而巳桓榮<lb/>
可以無大小章句衛宏可以無訓㫖周昉可以無尚書<lb/>
雜記王元咸可以無尚書糾繆詩一而巳伏恭可以無<lb/>
齊詩章句賈逵可以無漢詩異同韓嬰可以無韓詩内<lb/>
外傳陸璣可以無毛詩草木蟲魚疏禮一而巳戴經可<lb/>
以無石渠禮論劉歆可以無逸禮鄭元可以無周禮難<lb/>
<pb n="KR4d0427_WYG_012-8b"/>
張衡可以無周官解説春秋自春秋賈徽可以無左氏<lb/>
條例鍾興可以無春秋章句何休可以無春秋訓詁髙<lb/>
士亷可以無春秋纂要是雖一家一説一説一漓然不<lb/>
可謂無功於六經者至若麟筆既絶之後為史氏之學<lb/>
者又紛紛乎其多矣史記司馬遷作也使史記為全書<lb/>
則史記索隠何必司馬貞史記章義何必徐廣史記新<lb/>
序説苑何必劉向前漢書班孟堅作也使前漢為全書<lb/>
則注前漢書何必顔籕前漢記何必荀悦註司馬相如<lb/>
<pb n="KR4d0427_WYG_012-9a"/>
傳何必郭璞漢記音義何必崔浩後漢書范蔚宗作也<lb/>
嘗攷其書則有撰東觀記如薛瑩者有撰東漢補注如<lb/>
劉昭者有撰續漢書如司馬彪者是葢不以一人而成<lb/>
一書也三國志陳夀作也嘗攷其書有撰魏武本紀如<lb/>
習鑿齒者有撰魏武春秋如孫盛者有撰魏紀如魏澹<lb/>
者是又不以一人而成一書也晉書唐文皇作也又有<lb/>
撰晉書八十九巻如王隠撰晉書三十五巻如謝靈運<lb/>
撰晉書三十二巻如干寶撰晉書十四巻如朱鳯凡此<lb/>
<pb n="KR4d0427_WYG_012-9b"/>
皆晉史之所引用者南此史李延夀作也而又有撰後<lb/>
魏書一百三十巻如魏收撰北齊書二十四巻如李徳<lb/>
林撰陳書三巻如傅緯撰宋書五十八巻如孫嚴凡此<lb/>
皆南北史之參附者隋書作於魏徴而前乎此巳有王<lb/>
邵巳有張太素唐書作於歐陽修而前乎此巳有韓愈<lb/>
巳有吳兢五代史亦作於歐陽修也而又有所謂徐無<lb/>
黨諸君子之立言垂世或相與共成一家之書或相與<lb/>
訂正一代之事其實皆有功於史學者至於我司馬溫<lb/>
<pb n="KR4d0427_WYG_012-10a"/>
公之作通鑑也自周威烈而下千數百年間盡取而為<lb/>
書刪削冗長舉撮機要而凡關國家興衰係生民休戚<lb/>
善可為法惡可為戒者炳如也書成而胡文定又為舉<lb/>
要補遺至考亭夫子又别為義例表嵗以首年而因年<lb/>
以著統大書以提要而分注以備言其綱倣春秋而參<lb/>
取羣史之長其目倣左傳而稽合諸儒之粹亦詳且備<lb/>
矣某不敏幼受教於父師竊有志於史學嘗聞之先公<lb/>
云西山守泉時先公從之遊泉士林梅塢考亭之髙第<lb/>
<pb n="KR4d0427_WYG_012-10b"/>
也移書西山曰通鑑綱目一書所謂綱者斷斷乎出於<lb/>
先師之手而分注之目或委諸生先師平生工夫詳於<lb/>
四書故未及修改自今讀之一章之内文意不相聨屬<lb/>
必須檢尋温公故本然後意足明公倘為主盟俾敏博<lb/>
通明士數人以温公本參校完其闕失明公從而可否<lb/>
之名曰綱目考異以成先師之志甚大惠也葢當是時<lb/>
登西山之門者先公最先諸友西山乃以此書屬之先<lb/>
公然先公考之未及竟故其考異止二十餘條今某成<lb/>
<pb n="KR4d0427_WYG_012-11a"/>
是書為巻三十為條千四百餘求以無敢負先公之志<lb/>
又嘗取鄱陽考亭年譜讀之其説曰綱目一書先師再<lb/>
加更定而未畢又信梅塢之言為不妄先生學考亭之<lb/>
學者也必能為某可否之是書止以通鑑正本與門人<lb/>
所褒之目參校其同異而巳於綱則一字不敢增損殆<lb/>
猶游夏不能措一辭也近世嘗有著綱目發明者魏文<lb/>
靖為之序金陵帥上其書且官之以為儒生光寵亦有<lb/>
以吉本泉本校其去取之不同為綱目考異淳祐丙午<lb/>
<pb n="KR4d0427_WYG_012-11b"/>
有㫖行下寫而蔵之袐書則凡有功於綱目者皆不為<lb/>
無遇今是書之成其與綱目發明者既不同而其考異<lb/>
又以温公本為據非徒以吉本泉本校其去取之不同<lb/>
而已<lb/>
　<lb/>
　<lb/>
　<lb/>
　稼村類藁巻十二<lb/>
</p>
<p>
</p>
  </div>
</body>
</text>
</TEI>
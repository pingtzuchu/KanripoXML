<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十一</head> <lb/>
    <p>
<pb n="KR4d0427_WYG_011-1a"/>
欽定四庫全書<lb/>
　稼村類藁巻十一<lb/>
　　　　　　　　　　　　元　王義山　撰<lb/>
　説解辯雜文<lb/>
　　葛宋任古梅説<lb/>
疎影横斜水清淺暗香浮動月黄昏東山楊公謂此特<lb/>
詠梅之形體性情則未也髙安葛君以古梅名齋有正<lb/>
人君子之容貌恠恠竒竒古而又古也東山所謂形體<lb/>
<pb n="KR4d0427_WYG_011-1b"/>
者歟請與論梅之性情窮冬祈寒萬木剥落梅巋然獨<lb/>
存梅主靜性也未春而花性而情矣桃醉而夭栁柔而<lb/>
嬌皆受東君造化惟梅雪霜自雪霜特立而獨行發乎<lb/>
情止乎禮義也形體云乎哉雖然梅與萬古不古之月<lb/>
同一古也想夫夜半以後月色昏黄萬籟俱閴安知逋<lb/>
仙不為梅一來與東山辯上一句是形體疎影横斜是<lb/>
也下一句是性情夫性生之謂也梅之香與生俱生動<lb/>
處是情浮動情也東山何辭以對<lb/>
<pb n="KR4d0427_WYG_011-2a"/>
　　清江鄧幼恭漁樵翁舎説<lb/>
爭名於朝爭利於市淦川鄧君幼恭以漁樵名舎是付<lb/>
名利於無心矣嘗恠康節有漁樵爭長之論名利且付<lb/>
之無心奚爭為彼長而我長之可也清江大山蕭先生<lb/>
號漁户長幼恭兼漁樵而兩有之奪大山有是爭也康<lb/>
節未了之爭請為折衷以漁戸長還大山樵還翁想夫<lb/>
夕陽在西翁抱樵歸髙<hi>闕</hi>鐵鐺爛煮山川樵乎漁云哉<lb/>
翁與大山俱清江人君子無所爭況鄉人長於兄乎<lb/>
<pb n="KR4d0427_WYG_011-2b"/>
　　趙文溪詩序性情説<lb/>
余讀趙侯文溪吟藁自序首之以吟咏性情余因是而<lb/>
於詩之大序有感於中庸詩與中庸異㫖也比而同之<lb/>
可乎孔門言詩必兼禮子思中庸一篇多引詩詩與中<lb/>
庸未嘗不可以互觀也余嘗讀詩大序皆自中庸喜怒<lb/>
哀樂未發謂之中發而皆中節謂之和兩句發出來未<lb/>
發之中性也既發之和情也詩總言之則吟咏性情析<lb/>
言之則由性而情詩三百皆情也情者喜怒哀樂發而<lb/>
<pb n="KR4d0427_WYG_011-3a"/>
皆中節之謂也未發之時詩之性也既發則情矣詩大<lb/>
序曰治世之音安以樂其政和亂世之音怨以怒其政<lb/>
乖亡國之音哀以思其民困中庸以喜怒哀樂言序詩<lb/>
者言怒哀樂而不及喜葢言樂則喜在其中即先儒釋<lb/>
論語第一章悦在心樂主發散在外也大序又曰情動<lb/>
于中而形於言葢動處便是情人生而靜天之性也感<lb/>
物而動則情矣所謂情動于中者也此中也即喜怒哀<lb/>
樂未發之中中即情也不然作大序者何以又曰發乎<lb/>
<pb n="KR4d0427_WYG_011-3b"/>
情民之性也若夫發之一字則中庸與詩大序皆言之<lb/>
然大序言喜怒哀樂則各指其時中庸言喜怒哀樂則<lb/>
重在於中節且致意於皆之一字葢一不中節非和也<lb/>
大序又曰在心為志發言為詩言心聲也心統性情者<lb/>
也謹毋曰中庸不言心<lb/>
　　臨川李鶴雲有竟堂説<lb/>
有志者事竟成漢光武勅耿弇語也天下事壊于成者<lb/>
何限志在人若夫成功則天諸葛孔明出師二表所志<lb/>
<pb n="KR4d0427_WYG_011-4a"/>
何如孔明初心已不敢自必其成鞠躬盡瘁死而後巳<lb/>
至於成敗利鈍非所能預知李君鶴雲以有竟名堂孔<lb/>
明不敢必者李君敢必之李君將為孔明笑矣先儒云<lb/>
志於功名者富貴不足道志於道義者功名不足道李<lb/>
君無富貴之心志在功名功名不可必也李君移其所<lb/>
以志於功名者志於道義以竟其成可也雖然道義亦<lb/>
豈易竟哉李君其勉之<lb/>
　　張廷寶字説<lb/>
<pb n="KR4d0427_WYG_011-4b"/>
玉不琢不成器人不學不知道玉之未琢也璞而已宣<lb/>
慰張公以珏名子何居雙玉曰珏晉韓來朝皆賜玉五<lb/>
㲄㲄珏也宣慰公不特以珏名子且以廷寶字之古者<lb/>
冠而字朋友責也廷寶不字於朋友而父字之用屈平<lb/>
例字以寶名玉成之意切矣西銘云富貴福澤將厚吾<lb/>
之生也貧賤憂戚庸玉女于成也宣慰公非貧賤憂戚<lb/>
之家而能玉成其子廷寶生長於富貴福澤之中而能<lb/>
自玉其身學之力也雖然學安有止法哉玉之器必假<lb/>
<pb n="KR4d0427_WYG_011-5a"/>
雕琢而成廷寶入而家庭有父訓出而相與琢磨有良<lb/>
師益友進進不巳必至於溫潤縝密成器之玉也廷寶<lb/>
韞匵而蔵他日有持善賈而來者出而為朝廷用所謂<lb/>
至寶横道人所共取其在身則為圭璋其在宗廟則為<lb/>
瑚璉五㲄之賜將有如晉韓朝王者矣廷寶之寶天下<lb/>
之寶也天下之寶天下共之詩云言念君子温其如玉<lb/>
廷寶器質純粹如玉無瑕而猶待余言何以異於敎玉<lb/>
人雕琢玉哉<lb/>
<pb n="KR4d0427_WYG_011-5b"/>
　　贈長沙丁萬里仕説<lb/>
不識一丁謂之右選中有萬里為此左謀吁屈矣雖然<lb/>
賀方囘武士也劉景文將種也誰敢以鶡弁目之哉長<lb/>
沙之丁魁天下之丁也豈當與不識丁者伍丁君萬里<lb/>
以胷中六韜兵法遊蜀閫今乃拘於法而不得調於銓<lb/>
曺厄哉勉旃近世名公多有此途擢髙科者毋曰安用<lb/>
毛錐子<lb/>
　　猶子希文冠説<lb/>
<pb n="KR4d0427_WYG_011-6a"/>
栁宗元謂古者重以冠禮將以責成人之道焉夫人與<lb/>
天地並立為三必仰不愧俯不怍然後可與天地並一<lb/>
毫愧怍人其形耳沐猴而冠耳此儒者冠圓履方所以<lb/>
象天地其視此身甚重也先儒教人八嵗小學十五大<lb/>
學大學者大人之學也大人者成人之謂也夫子曰吾<lb/>
十有五而志于學夫子且然大學自物格以至天下平<lb/>
其序有八而心居中焉心之外為身身之外為家家之<lb/>
外為國國之外為天下此四者等級不可紊也由心有<lb/>
<pb n="KR4d0427_WYG_011-6b"/>
所謂意意者心之運動非心之外别有意也由意有所<lb/>
謂知知者心之識悟非心之外别有知也由知有所謂<lb/>
物物者心之天理非心之外别有物也貫一心於誠意<lb/>
致知物格之中此四者不可以等級言也故大學之道<lb/>
自正心始時維子月陽長隂消汝父以元服加汝將以<lb/>
成人之道望汝也今汝冠於志學之年正文公所謂大<lb/>
學之時也伯父不特望汝以科舉之學耳望汝以義理<lb/>
之學雖然正心未易言也且收放心<lb/>
<pb n="KR4d0427_WYG_011-7a"/>
　　易爻辭解<lb/>
繫辭云易之興也其於中古乎作易者其有憂患乎又<lb/>
曰易之興也其當殷之末世周之盛徳邪文王與紂之<lb/>
事邪説者謂卦辭爻辭皆文王所作然驗之爻辭則多<lb/>
文王以後之事升之六四曰王用亨于岐山武王克商<lb/>
之後始追號文王為王若爻辭出於文王則文王不當<lb/>
自稱為王矣明夷之六五曰箕子之明夷自武王觀兵<lb/>
之後箕子始被囚文王亦豈能豫言箕子之明夷哉嘗<lb/>
<pb n="KR4d0427_WYG_011-7b"/>
聞之左傳曰韓宣子適魯見易象而曰吾乃今知周公<lb/>
之徳嗚呼周公被流言之謗非憂患乎即此驗之爻辭<lb/>
為周公所作而非文王明矣或曰易更三聖而成書言<lb/>
三聖而不及周公也嗚呼文王也周公也父子一道也<lb/>
序父不序子尊父也愚故以爻辭為周公作也<lb/>
　　周禮師氏解<lb/>
三公官不列其職師氏保氏周公不列三公九職者三<lb/>
公無職也三公之職惟論道經邦燮理隂陽周禮之師<lb/>
<pb n="KR4d0427_WYG_011-8a"/>
氏保氏鄭注以聖賢兼此官謂周公為師召公為保相<lb/>
成王為左右也嗚呼三公乃上公九命之職也謂三公<lb/>
而下兼此官可乎況夫周禮所載師氏之職中大夫為<lb/>
之保氏之職下大夫為之既曰大夫為之矣而謂周召<lb/>
兼之可乎<lb/>
　　春秋天王求金辯<lb/>
春秋一書以一字為褒貶也天下之財皆天子所有亦<lb/>
猶父之財守之於子其用莫不惟命之共春秋書天王<lb/>
<pb n="KR4d0427_WYG_011-8b"/>
求金若諸侯使之求謂之求可也若致天子之命於諸<lb/>
侯其謂之求耶胡文定曰遣使需索謂之求輕於求金<lb/>
下觀而化不致於簒弑奪攘不厭雖然春秋之㫖尊君<lb/>
卑臣豈聖人為魯不為周哉縱天王制用失節多取於諸<lb/>
侯而欲垂誡即書於周史可也書於諸侯之史則啟其<lb/>
吝貨而慢君且王祭亦不供矣恐非聖人之意此司空<lb/>
圖亦嘗曰書天王使來求金者是使來私自求而懲之<lb/>
也愚故書此以為之辯<lb/>
<pb n="KR4d0427_WYG_011-9a"/>
　　周禮冕服之辯<lb/>
司服載王之吉服祀昊天上帝則服大裘而冕祀五帝<lb/>
亦如之享先王則衮冕享射則鷩冕祀四望山川則毳<lb/>
冕祭社稷五祀則希冕祭羣小祀則𤣥冕是天子之服<lb/>
也又曰公服衮冕侯伯服鷩冕子男服毳冕孤服希冕<lb/>
大夫服𤣥冕見於司服又見於行人又見於典命鄭氏<lb/>
目以衮冕九章衣五章裳四章鷩冕七章衣三章裳四<lb/>
章毳冕五章衣三章裳二章惟𤣥冕衣無文裳刺黻而<lb/>
<pb n="KR4d0427_WYG_011-9b"/>
已孰知此禮一行君臣之禮服俱亂而非古矣古者天<lb/>
子備十二章之服以君有盛徳備此十二物之象何嘗<lb/>
為臣下設乎或曰王者通服五冕臣來朝助祭每降王<lb/>
一等不思王可以服臣之服乎或又謂羣臣少加降殺<lb/>
亦可服則禹稷契臯陶皆盛徳之臣當服之矣驗之益<lb/>
稷舜之賢臣賢佐其服無文則先王於服從可知矣前<lb/>
軰謂司服五冕之名獨衮冕有之他不可據也因為之<lb/>
辯<lb/>
<pb n="KR4d0427_WYG_011-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0427_WYG_011-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻十一<lb/>
</p>
<p>
</p>
  </div>
</body>
</text>
</TEI>
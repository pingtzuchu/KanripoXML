<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十五</head> <lb/>
    <p>
<pb n="KR4d0427_WYG_015-1a"/>
欽定四庫全書<lb/>
　稼村類藁巻十五<lb/>
　　　　　　　　　　　　元　王義山　撰<lb/>
　策問<lb/>
　　稼村書院<hi>庚午義試</hi>
問科目取士古歟非古也古今言鄉舉里選者必曰三<lb/>
代科目昉此乎若然則三代未嘗無科目也特不以科<lb/>
目名耳謂三代無科目何歟考之周禮以賔興者不一<lb/>
<pb n="KR4d0427_WYG_015-1b"/>
若所謂三物者曰徳曰行曰藝是也或謂徳不足則取<lb/>
之以行行不足則取之以藝若然則有徳行者固可無<lb/>
藝有藝者果可以無徳行歟所謂徳行藝者又皆條而<lb/>
六之徳則異之以知仁聖義中和行則别之以孝友睦<lb/>
婣任恤藝則析之以禮樂射御書數或謂六徳六行六<lb/>
藝之中得其一者皆可以與鄉里之選舉其説然與漢<lb/>
興有賢良孝亷茂才等科唐興有明經進士秀才等科<lb/>
洪惟本朝選舉之法雖不三代而士風淳一則三代也<lb/>
<pb n="KR4d0427_WYG_015-2a"/>
然而制度沿革有當講明者賢良方正舊以四通為合<lb/>
格其後又以五通為合格其後有以五通中選者一人<lb/>
又有二人皆四通而報罷者何待人不廣歟博學宏詞<lb/>
盛典也舊以三古三今為題其後以四今為題以三古<lb/>
三今為題謂之大詞科以四今為題謂之小詞科近年<lb/>
試小詞科非有出身者不可如大詞科則雖無出身任<lb/>
子亦許試或謂中間有侍從私其子而為之地者何小<lb/>
詞科反不與試歟觧試舊例並用八月五日鎖院選日<lb/>
<pb n="KR4d0427_WYG_015-2b"/>
引試由是舉人多冐貫其後諸大學及諸路除四川並<lb/>
以中秋日試不知始於何年諸路差考官先是從禮部<lb/>
所請詔諸州隔一郡差以防請托之弊其後有建議者<lb/>
隔三郡差不知始於何人宗室不差考試熈豐以來行<lb/>
之其後有請差宗室為試官者或謂淳熈間吏書建此<lb/>
議胡為至今不盡差歟館職有試其初止詩賦謂非經<lb/>
國治民之道請改試論策於是詔館職試論一道策一<lb/>
道胡為至今止試策而不及論歟三嵗取士舊例也建<lb/>
<pb n="KR4d0427_WYG_015-3a"/>
紹間嘗展年矣其後復立為三年定例不知復於何科<lb/>
進士廷射舊無有淳熈間始行凡中的中帖中垜者推<lb/>
恩有差不知始於何榜殿試止從初覆考不許詳定别<lb/>
自立等或謂嘉祐間詳定為之彼果何人耶鎖㕔人不<lb/>
為状元非故事先朝乃翰林學士子先已賜進士出身<lb/>
後復廷試為第一名不知何人建議以齋郎對策不當<lb/>
為第一乃賜第二名或又謂皇祐間時宰為之彼果何見<lb/>
邪宗女夫許赴漕人皆謂始於近年政府之請不知有<lb/>
<pb n="KR4d0427_WYG_015-3b"/>
因宗女夫所言於孝廟者凡孤遺宗女雖白屋亦許同<lb/>
有官漕試三十人取一不知創宗女夫之試者誰歟大<lb/>
學弟子員舊例三嵗科舉後混試時未有待補其後有<lb/>
因就試者多創為待補不知立待補之法者誰歟覆試權<lb/>
要子弟國初制也中間嘗罷行矣其後又詔兩省䑓諌<lb/>
待從有服親省試合格者命後省覆試今不問權要例<lb/>
與覆試是歟非歟廷試賜燭舊有之然舊例正奏名賜<lb/>
燭降一甲餘罰各有差或謂其後有因賜燭而納卷最<lb/>
<pb n="KR4d0427_WYG_015-4a"/>
後上讀其策嘆其忠讜親擢第一果爾則降甲之説然<lb/>
歟否歟某科禁懷挾某科置謄錄某科每舉十人為一<lb/>
保某科給舉人往來公劵某科詔進士律賦並次第平<lb/>
仄用韻某科禮部秋放榜某科詔臣僚奏薦母得乞進<lb/>
士及第某科定釋褐狀元恩例比廷試第二人某科始<lb/>
分甲及賜同出身某科始唱名此制度沿革之大畧也<lb/>
乃嵗仲春賓興詔下天下士莫不洋洋然動其心諸君<lb/>
行将試集英矣某科賜御書某科賜進士詩某科宴瓊<lb/>
<pb n="KR4d0427_WYG_015-4b"/>
林苑某科詔金吾給狀元騶從七人清道傳呼聽引雙<lb/>
節此又諸君唱名以後得意時事也綠袍不怕露㾗濕<lb/>
走入亂紅深處來諸君毋以狀元一時之榮耀自滿雪<lb/>
中未問和羮事且向百花頭上開諸君當以状元他日<lb/>
之事業自期邇者申明科舉之制且有歇日之禁凡埸<lb/>
屋弊例将次第罷去矣設若有司以科舉條例為問當<lb/>
思所以對<lb/>
　　杭州府學<hi>癸酉冬季堂試</hi>
<pb n="KR4d0427_WYG_015-5a"/>
責吏之説何始乎夏商以前未聞也虞廷九官之命不<lb/>
曰往欽哉則曰往哉汝諧百僚師師百工惟時温乎家<lb/>
人父子之唯諾雖曰三代攷績而黜幽之典不得已而<lb/>
見之明盛之朝者不多見於時庶績康庶事熈何往而<lb/>
非實世道一趍官刑制矣果厚待士夫意歟或謂官刑<lb/>
之制儆之也非真刑之也始吾讀商書一則曰敢有二<lb/>
則曰敢有是滛亂巫之風未有也然其亂峻厲而震發<lb/>
君臣相與之氣象㣲刻露矣世道奈何哉迨至成周周<lb/>
<pb n="KR4d0427_WYG_015-5b"/>
官一書其所以懇切訓告者亦甚費辭矣今觀自三事<lb/>
大夫而下豈真有利口覆邦者豈真有敗謀荒政者豈<lb/>
真有不學靣墻蒞事惟煩者或謂成王過為士大夫慮<lb/>
也果然歟至周官六典之作其所以待士大夫者又不<lb/>
古矣今觀一曰治典以治官府二曰教典以教官府三<lb/>
曰禮典以統百官夫曰治曰教曰禮此任官之常也至<lb/>
於政典以正百官政者正也必有不正者矣成周士大<lb/>
夫果有不正者歟其甚也又有刑典以刑百官嗚呼何<lb/>
<pb n="KR4d0427_WYG_015-6a"/>
忍歟猶幸其以事典終焉事典所以任百官也不終於<lb/>
刑又從而任之嚴於先而寛於後又何歟漢宣帝諸詔<lb/>
為吏而下者不一不曰營私則曰欺謾是何漢之吏薄<lb/>
待其身而上煩人主之叮嚀告戒如此哉皇上自即位<lb/>
以來責吏之詔屡矣非徒事聲色之化也播告之修不<lb/>
匿厥㫖王用丕欽則下用丕變矣然而瀆亂官常瘝曠<lb/>
職守者其風猶未殄詔書屢下丕應邈如易曰君子居<lb/>
室出其言善則千里之外應之誨之諄諄聽之藐藐何<lb/>
<pb n="KR4d0427_WYG_015-6b"/>
歟豈尚口乃窮歟或謂躬修實踐雖無愧於宫庭而真<lb/>
意實德猶未孚於天下歟孟子曰爱人不親反其仁治<lb/>
人不治反其智禮人不答反其敬行有不得者皆反求<lb/>
諸已又曰至誠而不動者未之有也不誠未有能動人<lb/>
者也苟誠矣苟反求諸已矣而猶曰吏奉吾語不勤果<lb/>
在上者責歟抑在下者責歟邇者月正元日出一札以<lb/>
風天下且於士大夫風俗不滿焉而歸之於無耻周子<lb/>
曰人不幸不聞過大不幸無耻為士大夫者悚然於聖<lb/>
<pb n="KR4d0427_WYG_015-7a"/>
天子叮嚀告戒之下夫亦聞過矣而柰何乎恥心之不<lb/>
生哉古之君子以不能堯舜其君為愧恥者噫彼獨何<lb/>
人哉夫人為萬物之靈圎顱方趾履后戴皇具五常而<lb/>
為之體揭三綱而為之倫别四民而為之業秀於其間<lb/>
者為大夫士析人之圭儋人之爵一以無恥之心行之<lb/>
則為貪為虐為奔競為讒諂夫亦何所不至哉管子謂<lb/>
禮義亷恥為四維又曰一維絶則傾二維絶則危三維<lb/>
絶則覆四維絶則滅栁子厚謂義之絶則亷與恥其果<lb/>
<pb n="KR4d0427_WYG_015-7b"/>
存歟㢘與恥存則義果絶歟審如是則二維也楊誠齋<lb/>
則㫁㫁然又以恥為一維謂知恥則知禮義㢘矣二者<lb/>
之説孰是孰非歟夫禮義㢘恥之四維與仁義禮智之<lb/>
四端又果同歟孟子四端不言恥而以義為羞惡羞惡<lb/>
恥也管子既言義矣而又言恥何贅歟嗚呼恥之於人<lb/>
大矣哉嘑爾而與行道之人不受誰謂路人而有此見<lb/>
予唯不食嗟來之食以至於此誰謂餓者而有此語文<lb/>
人不愛錢武人不惜命誰謂介胄之士而能有此言圎<lb/>
<pb n="KR4d0427_WYG_015-8a"/>
冠峩如大袍襜如而不能以禮義㢘恥維其身者吾惑<lb/>
焉雖然世不皆若人也籜兮籜兮風其吹女一鼓舞間<lb/>
當有精白以承休徳者願相與講明之有司當以復於<lb/>
上<lb/>
　　杭州府學<hi>甲戌夏季堂試</hi>
於戱自古泰和之盛者厥亦惟曰唐虞成周唐虞成周<lb/>
之盛莫盛於虞朝虞朝之盛莫盛於九官劉向謂舜命<lb/>
九官衆賢和於朝今觀九官之外又有四岳十二牧者<lb/>
<pb n="KR4d0427_WYG_015-8b"/>
焉而四岳十二牧之名不見於經何歟嘗以舜九官周<lb/>
六官而考之九官之命始於伯禹之宅揆與天官冢宰<lb/>
固同矣周官自冢宰而下即繼之以地官司徒為民計<lb/>
也舜自命禹而後即以民食寄之稷其為民計也均矣<lb/>
然嘗疑之周人自司徒而下以春官宗伯掌禮而舜則<lb/>
以典禮居五禮可後歟周人以夏官司馬掌兵戎刑用<lb/>
甲兵也而舜則止於刑而兵不預焉何歟周人以秋官<lb/>
司㓂掌刑居六官之五舜則先刑而後禮刑可先於禮<lb/>
<pb n="KR4d0427_WYG_015-9a"/>
歟周人以冬官考工居末為技巧工匠而末之此藝成<lb/>
而下之意也舜則置此官於典禮典樂納言之先百工<lb/>
之事果可先於禮樂納言之官歟或謂舜之命官皆有<lb/>
次序非周人設官意也治天下不可以無相故命禹以<lb/>
宅揆民苦於無食也故命棄以為稷民既富矣不可以<lb/>
無教故命契以為司徒司徒教民之官也既教之而民<lb/>
不能皆帥教民不能以帥教不得已而有刑故命臯以<lb/>
為士凡此者皆治人之先者也先者舉矣則可以治末<lb/>
<pb n="KR4d0427_WYG_015-9b"/>
矣工者治之末也故埀以共工於是治人之事具則推<lb/>
而及於鳥獸草木故命益以為虞夫其所以治至於鳥<lb/>
獸草木則天下治之極矣天下之治極則可以立禮之<lb/>
時故命伯夷以典禮夫治至於鳥獸草木而又有禮以<lb/>
節之此功成作樂時也故命䕫以典樂舜猶未敢以天<lb/>
下為已治而謂吾無過之可言也故命龍以納言而卒<lb/>
至於無言之可納嗚呼盛矣哉論者以是為舜命官之<lb/>
次序果然歟然有可疑者伯禹之賢舜知禹也素矣何<lb/>
<pb n="KR4d0427_WYG_015-10a"/>
待於四岳之薦而後畀之以宅揆之任自咨四岳而後<lb/>
必至於僉曰然後俞之何歟子夏謂舜有天下選於衆<lb/>
舉臯陶而不及禹何歟自禹而下相遜者凡四稷契臯<lb/>
陶䕫龍獨無遜何歟果同寅協㳟和衷之意歟殳斨伯<lb/>
與朱虎熊羆乃埀益所薦者以埀益所薦者至於非其<lb/>
人舜皆不之用何歟或謂舜嘗以朱虎熊羆為益之助<lb/>
果何所證歟舜命九官而後即繼之以咨汝二十有二<lb/>
人以四岳九官十二牧参而計之殆不止二十二人之<lb/>
<pb n="KR4d0427_WYG_015-10b"/>
數釋者於九官之中獨指禹埀益伯夷䕫龍六人而稷<lb/>
契臯不與焉果然歟或謂四岳乃一人領十二牧果爾<lb/>
則以四岳為一人通九官十二牧始合二十二人之數<lb/>
審如是則釋者果何所見而指四岳為四人又去九官<lb/>
之三歟或謂禹益埀伯夷皆新命故疇於衆人而後用<lb/>
棄契臯陶䕫舊為是官特因其已任之職而申勑之果<lb/>
然歟諸君幸而生於登明選公之時行将仕於時矣願<lb/>
舉虞朝之所可疑者以告<lb/>
<pb n="KR4d0427_WYG_015-11a"/>
　　稼村書院<hi>甲戍秋課試</hi>
大學一書以身心為綱領有主於修身者則曰紫陽不<lb/>
云乎湏就自身心上做工夫方始應得萬事審如是則<lb/>
大學之綱領當在身有主於正心者則曰紫陽不云乎<lb/>
此心之靈苟得其正則無不合於理審如是則大學之<lb/>
綱領當在心二者果何所折衷歟孟子嘗曰天下之本<lb/>
在國國之本在家家之本在身此又以身為主而心不<lb/>
與焉何歟仲舒又謂正心以正朝廷正朝廷以正百官<lb/>
<pb n="KR4d0427_WYG_015-11b"/>
正百官以正萬民此又以心為主而身不與焉何歟至<lb/>
唐韓愈原道一篇其言古之欲明明德於天下者先治<lb/>
其國欲治其國先齊其家欲齊其家先修其身欲修其<lb/>
身先正其心欲正其心先誠其意是身與心皆無遺論<lb/>
矣然自誠意而上不及格物致知又何歟至於進學一<lb/>
觧自春秋易詩以至於書四者偹矣而禮記獨不與何<lb/>
歟無怪乎愈於大學未詳也本朝自道理最大之言發<lb/>
於開國之元臣而吾道之脈有所寄迨至仁祖宋興已<lb/>
<pb n="KR4d0427_WYG_015-12a"/>
七十餘年矣而斯道之在天下既衍而昌既沃而光日<lb/>
以鴻厖自天聖五年賜進士中庸篇寳元元年賜進士<lb/>
大學篇而後周程張之學始出盛哉仁祖之有功於斯<lb/>
道也迨至理皇又從而表章碩大之而理學又大明於<lb/>
天下雖然理學一源固得於我祖宗闡明之功然大學<lb/>
入門學者之所以用工者自心始乎抑自身始乎或者<lb/>
則曰大學自物格至於天下平由内而外由始而終其<lb/>
序有八而心居中焉心之外為身身之外為家家之外<lb/>
<pb n="KR4d0427_WYG_015-12b"/>
為國國之外為天下四者等級不可紊也由心而上有<lb/>
所謂知知者心之識悟非心之外别有知由知而上有<lb/>
所謂物格物者此心窮極事物之理非心之外别有物<lb/>
三者不可以等級論也為是説者是以七者之綱領在<lb/>
心果然歟又有以身為綱領其説謂修身在誠意正心<lb/>
齊家治國平天下之間猶皇極居九疇之中意與心知<lb/>
與物皆包於身家國天下皆基於身則㫁㫁以自天子<lb/>
至於庶人壹是皆以修身為本為是説者是七者之綱<lb/>
<pb n="KR4d0427_WYG_015-13a"/>
領皆在身果然歟由前之説則大學綱領在心者為是<lb/>
由後之説則大學之綱領在身者為是諸君紬繹此義<lb/>
熟矣願相與講明之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0427_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁卷十五<lb/>
</p>
<p>
</p>
  </div>
</body>
</text>
</TEI>
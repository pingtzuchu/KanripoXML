<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十九</head> <lb/>
    <p>
<pb n="KR4d0427_WYG_019-1a"/>
欽定四庫全書<lb/>
　稼村類藁巻十九<lb/>
　　　　　　　　　　　　元　王義山　撰<lb/>
　講義<lb/>
　　大哉乾元萬物資始乃統天<lb/>
盈天地之間者惟萬物有胚胎此者有芽甲此者有萌<lb/>
蘖此者日發生不巳日長育不巳日充滿流動不巳然<lb/>
則孰使之然哉元也元其萬物之一初乎是元也於四<lb/>
<pb n="KR4d0427_WYG_019-1b"/>
時為春於五行為木於四端為仁生生之理無間可容<lb/>
息故易曰大哉乾元萬物資始資始者資之以始也故<lb/>
人君體元以居正命曰元命徳曰元徳其紀正朔則曰<lb/>
元年其出萬物之上則曰元首其為萬國之主則曰元<lb/>
后乾以此元而統天人君體此元而統天下噫此元之<lb/>
所以為大歟嘗因是而推之六爻矣伊川謂乾之初九<lb/>
潛龍勿用舜側㣲時也乾之九二見龍在田舜田漁時<lb/>
也乾之九三君子終日乾乾夕惕若厲无咎舜𤣥徳升<lb/>
<pb n="KR4d0427_WYG_019-2a"/>
聞時也乾之九四或躍在淵舜歴試諸難時也至乾之<lb/>
九五飛龍在天舜為天子矣伊川此説竊以為未盡然<lb/>
也嘗謂乾之六爻唯湯武當之初九潛龍勿用湯在亳<lb/>
武王在西土時也九二見龍在田湯使亳衆往為之耕<lb/>
武王觀政時也九三夕愓若厲无咎湯徳言足聽聞武<lb/>
王夙夜祗懼時也九四或躍在淵湯升自陑武王戰于<lb/>
牧野時也至九五飛龍在天湯武為天子時矣藝祖時<lb/>
王昭素講乾至九五謂今日正當此爻亦猶是也何以<lb/>
<pb n="KR4d0427_WYG_019-2b"/>
見湯武當此一爻乾文言釋九四一爻曰或躍在淵乾<lb/>
道乃革革革命之革也晦翁謂此一革非細有仙凡之<lb/>
異舜揖遜之時也非革之時也革之時惟湯武當之革<lb/>
之卦曰湯武革命順乎天而應乎人盖乾道乃革正湯<lb/>
武革命之時而龍在天則天下利見乎大人矣或曰乾<lb/>
之大人以飛龍言革之大人以虎變言何也獨不觀之<lb/>
乾乎乾之卦曰雲從龍風從虎聖人作而萬物覩是以<lb/>
乾之功用極而至于天下平然萬國咸寧乃可以言天<lb/>
<pb n="KR4d0427_WYG_019-3a"/>
下平之效有一不寧不可謂之咸亦不可謂之平矣必<lb/>
帝光天之下至於海隅蒼生萬邦黎獻共惟帝臣然後<lb/>
謂之咸寧謂之天下平萬國而有一國不為帝臣便不<lb/>
是咸寜便不是天下平必東漸於海西被於流沙朔南<lb/>
暨聲教然後謂之咸寜謂之天下平萬國而有一國不<lb/>
暨聲教便不是咸寜便不是天下平必我咸成文王功<lb/>
於不怠丕冐海隅出日罔不率俾然後謂之咸寜謂之<lb/>
天下平萬國而有一國不丕冐便不是咸寜便不是天<lb/>
<pb n="KR4d0427_WYG_019-3b"/>
下平必自東自西自南自北無思不服然後謂之咸寜<lb/>
謂之天下平萬國而有一國不服便不是咸寜便不是<lb/>
天下平必黄支之南大夏之西東鞮北女来貢其珎然<lb/>
後謂之咸寜謂之天下平萬國而有一國不貢珎便不<lb/>
是咸寜便不是天下平必舟車所至人力所通天之所<lb/>
覆地之所載日月所照霜露所墜凡有血氣者莫不尊<lb/>
親然後謂之咸寜謂之天下平萬國而有一國不尊親<lb/>
便不是咸寜便不是天下平不特此也天地之間萬國<lb/>
<pb n="KR4d0427_WYG_019-4a"/>
而有一國不在覆載之内不特不謂之咸寜不謂之天<lb/>
下平亦不可謂大人與天地合徳日月之下萬國而有<lb/>
一國不在照臨之中不特不謂之咸寜不謂之天下平<lb/>
亦不可謂大人與日月合明中庸曰今天下書同文車<lb/>
同軌行同倫噫此乾所以統天歟天且統况萬國乎抑<lb/>
又因乾元而推元亨利貞四徳矣先儒謂貞下起元愚<lb/>
謂此語猶淺不若云貞中有元盖貞下起元則是貞巳<lb/>
了元方來絶而續也貞中有元則是貞之往者未過元<lb/>
<pb n="KR4d0427_WYG_019-4b"/>
之来者已續貞下起元是冬後遇春榖芽上占生意也<lb/>
貞中有元是冬裏藏春榖種内含生意也試以剝復明<lb/>
之復之陽生於十一月而復之生則起於十月之半十<lb/>
月雖為純隂而下半月巳有陽矣非剝盡而陽方生也<lb/>
盖静中有動正所謂貞中有元也後天圗所以位乾於<lb/>
亥者盖巳窺造化之藴矣忽然半夜一聲雷萬户千門<lb/>
次第開若識無中含有象許君親見伏羲來易生道也<lb/>
生則烏可已故曰生生之謂易<lb/>
<pb n="KR4d0427_WYG_019-5a"/>
　　麗澤兊君子以朋友講習<lb/>
兊之義何取乎謹按周易麗澤兊君子以朋友講習伊<lb/>
川釋之曰麗澤二水相附麗也兩澤相麗交相浸潤互<lb/>
有滋益之象故君子觀其象而以朋友講習互相益也<lb/>
古今二水相附麗而有真益者莫盛於洙泗不特三千<lb/>
之徒䝉其澤百千萬世而下且䝉其澤也雖然此師友<lb/>
講習也大江以西二水相附麗為郡有二臨水與汝水<lb/>
相附麗於撫撫則有南湖書院章水與貢水相附麗於<lb/>
<pb n="KR4d0427_WYG_019-5b"/>
贑贑則有濂溪書院吾洪既建東湖書院矣又建宗濂<lb/>
書堂曰湖曰濂皆水也前乎此時二書院離而不合今<lb/>
宗濂附東湖相附麗也嘗讀而有感焉詩人長育人材<lb/>
多以水言水哉水哉何取於水也菁莪之詩曰菁菁者<lb/>
莪樂育材也君子能長育人材則天下喜樂之矣其二<lb/>
章曰菁菁者莪在彼中沚釋者曰沚水也菁菁盛貌莪<lb/>
蘿蒿也君子長育人材如沚之長莪菁菁然也泮水之<lb/>
詩曰泮水頌僖公能修泮宫也其首章曰思樂泮水薄<lb/>
<pb n="KR4d0427_WYG_019-6a"/>
采其芹釋者曰泮水泮宫之水也芹水草也樂僖公修<lb/>
泮宫之水而往觀之采其芹也二詩言長育人材皆取<lb/>
於水水哉水哉何取於水也然二詩止為長育人材設<lb/>
有長育而無講習人材雖盛不盛也學校莫盛於三代<lb/>
士之來㳺亦莫盛於三代三代之時有不談王道者樵<lb/>
夫笑之焉有三代之士而無講習之素哉想夫菁莪之<lb/>
長養泮水之涵泳何徃而非講習也然講習二字不可<lb/>
滚作一處㸔講是講明習是習熟故士君子之學於易<lb/>
<pb n="KR4d0427_WYG_019-6b"/>
當講明其潔淨精㣲者於書當講明其疏通知逺者於<lb/>
詩當講明其温柔敦厚者於禮當講明其㳟儉荘敬者<lb/>
於樂當講明其廣博易良者於春秋當講明其属辭比<lb/>
事者而又習射以尚功習鄉以尚齒習其所謂屈伸俯<lb/>
仰綴兆舒徐者習其所謂升降上下周旋裼襲者立如<lb/>
齋立時習坐如尸坐時習而又以論語之時習者習吾<lb/>
之學以坎之常習者習吾之教有講而無習可乎徒習<lb/>
而無講可乎信乎人不可以無朋友也雖然士君子之<lb/>
<pb n="KR4d0427_WYG_019-7a"/>
學詎止此哉士君子之學其積也有源其發也無涯自<lb/>
泉之始達以至於彌滿六合自源泉混混以至於溥博<lb/>
如天淵泉如淵講習力也今吾於諸友逰於湖溪之上<lb/>
遐想子在川上之時涵泳乎逝者如斯不舍晝夜底意<lb/>
思所樂寜有既乎然則樂何在濂溪愛蓮者也蓮之盛<lb/>
莫盛於東湖濂溪愛蓮説作於宰南昌之日是愛東湖<lb/>
之蓮也宗濂今與東湖相附麗東湖之蓮又與宗濂共<lb/>
矣噫露之朝風之夕庸詎知濂溪翁不時為蓮一来耶<lb/>
<pb n="KR4d0427_WYG_019-7b"/>
嗚呼噫嘻蓮花之君子兮光風霽月之與俱繼自今願<lb/>
與溪翁共之濯清漣而不妖兮吾何可以不如蓮之潔<lb/>
兮出於淤泥而不染兮吾何可以不如蓮之節兮亭亭<lb/>
浄植不蔓不枝兮吾何可以不如蓮之可逺觀而不可<lb/>
䙝兮牡丹之愛兮衆人之所趨菊之愛兮如淵明者巳<lb/>
希蓮之愛兮千古一人吾濂溪矧湖濂之士兮相與講<lb/>
於斯而習於斯使不能自潔以辱吾蓮兮得無愧於此<lb/>
水胡不曰彼澤之有菡蓞兮伊若人兮有美濂何人哉<lb/>
<pb n="KR4d0427_WYG_019-8a"/>
兮希之則是<lb/>
　　子張問曰令尹子文三仕為令尹無喜色三巳之<lb/>
　　　無愠色舊令尹之政必以告新令尹何如曰忠<lb/>
　　　矣曰仁矣乎曰未知焉得仁<lb/>
子謂顔淵曰用之則行舍之則藏惟我與爾有是夫夫<lb/>
聖人用舍行藏與天為一也顔子用舍行蔵聽命於天<lb/>
矣聖賢氣象便有不同處然聖人所謂惟我與爾何耶<lb/>
聖人以巳待顔子固有惟我與爾之辭學者以分量觀<lb/>
<pb n="KR4d0427_WYG_019-8b"/>
聖賢不無去聖一間之異孟子論夫子可仕可正可久<lb/>
可速先儒謂便是毋意毋必毋固毋我底意思張無垢<lb/>
謂夫子仕止久速如春夏秋冬四時非與天為一乎或<lb/>
者則曰孟子於公孫丑言夫子仕止乆速又於萬章言<lb/>
夫子速乆處仕前一章先仕而後止乆速後一章先速<lb/>
而後乆處仕有以異乎嘗思而得之矣前一章所以言<lb/>
夫子之聖後一章指夫子去齊去魯而言今觀孟子論<lb/>
夫子去齊去魯一章去齊則曰接淅而行去魯則曰遲<lb/>
<pb n="KR4d0427_WYG_019-9a"/>
遲吾行也去父母國之道也前一句直下便説可以速<lb/>
則速言夫子去齊嘗速也後三句却説可以乆則乆可<lb/>
以處則處可以仕則仕言夫子去魯之道也去父母國<lb/>
也不於此乎仕将奚仕哉不於此乎處将安處哉於此<lb/>
而不可乆孰為可乆哉夫子之出處何往非天也顔子<lb/>
則聽命於天矣顔子有王佐才而不得仕為邦之問四<lb/>
代之禮樂卒無所乎施至於陋巷人不堪其憂回也不<lb/>
改其樂顔子窮而在下惟天所命也士君子生斯世惟<lb/>
<pb n="KR4d0427_WYG_019-9b"/>
天所命而安乎其天知命者也嗟夫道之將行也歟命<lb/>
也道之将廢也歟命也吾惟安吾天而巳子張問曰令<lb/>
尹子文三仕為令尹無喜色三巳之無愠色舊令尹之<lb/>
政必以告新令尹何如曰忠矣曰仁矣乎曰未知焉得<lb/>
仁令尹官名赫赫師尹之尹謹按春秋莊三十年子文<lb/>
為令尹僖二十三年楚成得臣帥師代陳取焦夷城頓<lb/>
而還子文以為功使為令尹莊三十年以後僖二十年<lb/>
以前正子文三仕而巳之時此子文為令尹之始末也<lb/>
<pb n="KR4d0427_WYG_019-10a"/>
子文楚之上卿執政也其為令尹凡三仕當進而進無<lb/>
喜色凡三已當退而退無愠色子文若曰君而我用其<lb/>
進非苟進君而我棄其退當勇退柰何其喜且愠哉先<lb/>
儒謂用舍無與於巳進退各安所遇曽無㡬㣲見顔面<lb/>
子文其君子歟嗟乎仕者人之所榮彼有一進而喜心<lb/>
生焉沾沾自足者淺之為丈夫也子文若曰時行則行<lb/>
於我何與焉子文仕至於三而無喜色大耐官職也巳<lb/>
者人之所惡彼一退而愠心生焉悻悻然怒者小之丈<lb/>
<pb n="KR4d0427_WYG_019-10b"/>
夫也子文若曰時止則止於我奚損焉子文巳至于三<lb/>
而無愠色寵辱不驚也子文其君子歟善觀子文者不<lb/>
在於三仕無喜色而在於三巳無愠色仕者人情之所<lb/>
願欲也仕而喜人情之常也喜而不見於色深情厚貌<lb/>
者皆能之仕而復已已而復仕人情所甚不堪子文其<lb/>
柰何哉子文處人情甚不堪之時而甚安之若素所無<lb/>
者子文以令尹為楚之令尹不以為巳之令尹此其所<lb/>
以難進而易退者君子也西山云士大夫進為難既進<lb/>
<pb n="KR4d0427_WYG_019-11a"/>
矣退為難既退矣退而不忘君為難先儒謂子文知有<lb/>
國而不知有身退而不忘君者也使子路則愠見矣論<lb/>
語第一章便説出一箇愠字以人不知而不愠為君子<lb/>
嘗証之易遯世無悶不見是而無悶不見是未有不愠<lb/>
者易之君子方且樂以行之子文出處與易合子文其<lb/>
君子歟嗚呼聖人安得不以忠許之然而未也善觀子<lb/>
文者不在於三已無愠色又在於以舊令尹之政告新<lb/>
令尹夫行事而可以告人者必其人無愧於心者也司<lb/>
<pb n="KR4d0427_WYG_019-11b"/>
馬公云某無一事不可對人言者趙清獻公毎日所行<lb/>
事夜必焚香告之天子文以所為之政告新令尹必其<lb/>
為令尹之時無不可告人者使其不可以告人則不告<lb/>
矣惟其可以告人俯仰天地浩無愧怍此所以三去三<lb/>
來有面目以見楚國之人者為其無愧於此心也子文<lb/>
其君子歟嗚呼聖人安得不以忠許之然而未仁何也<lb/>
嗟乎仁豈易言哉仁者以天地萬物為一體先儒謂子<lb/>
文雖喜怒不形物我無間然未得純乎天理之公而無<lb/>
<pb n="KR4d0427_WYG_019-12a"/>
人欲之私故曰未知焉得仁未知是絶句未知此仁焉<lb/>
得謂之仁鄭氏謂以知為智非也嗟乎仁豈易言哉使<lb/>
子文逰聖門為聖門之子文不為楚國之子文則去仁<lb/>
不逺矣惜乎其未也使子文純乎天理之公而無人欲<lb/>
之私則可以語仁矣惜乎其未也嗟乎仁豈易言哉然<lb/>
而聖人不許之以仁而許之以忠何也左氏謂子文為<lb/>
令尹自毁其家以紓楚國之難聖人不以忠與之而誰<lb/>
與哉嘗因是而考聖門之所謂仁雍也可使南面冉求<lb/>
<pb n="KR4d0427_WYG_019-12b"/>
可使為百乘之宰公西華可使與賔客言子路可使治<lb/>
千乘之賦一門之中宗廟之美百官之富皆在焉聖人<lb/>
未嘗不許之以仕也然夷攷其時顔子之外惟閔子騫<lb/>
不仕顔閔之外惟曽子三世不仕西山謂人但知曽㸃<lb/>
無仕意不知自㸃而参自参而元不仕凡三世言未既<lb/>
有為東坡之歌者曰歸去来兮誰不遣君歸征夫非不<lb/>
指前路兮胡為皇皇欲何之三逕就荒松菊猶存童稚<lb/>
候門笑語嬉悦親戚之情話樂琴書以消憂兮但小窗<lb/>
<pb n="KR4d0427_WYG_019-13a"/>
容膝閉柴扉噫雲出本無心兮其出未為非鳥倦方知<lb/>
還兮其還毋乃遲不如歸不如歸去細和淵明詩左手<lb/>
招灌翁髙揖謝孺子兮歸歟歸歟歌闋有和而歌者曰<lb/>
士君子所學何學兮窮之所飬者逹之所施彼荷蕢而<lb/>
過門兮謂有心乎擊磬果何為嘆鳯徳之衰兮又曷曰<lb/>
来者猶可追此逃世絶人以為潔兮吾惡桀溺與長沮<lb/>
欲潔其身而亂大倫兮君臣之義如何其廢之猗仕止<lb/>
乆速兮吾夫子所以為聖之時於是二子相頋而笑曰<lb/>
<pb n="KR4d0427_WYG_019-13b"/>
君請擇於斯二者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻三</head> <lb/>
    <p>
<pb n="KR4d0427_WYG_003-1a"/>
欽定四庫全書<lb/>
　稼村類藁巻三<lb/>
　　　　　　　　　　　　元　王義山　撰<lb/>
　詩<lb/>
　　和清江韓伯善<lb/>
厥初是理與俱生一㸃靈扃透處明誰肯枉身徇時好<lb/>
從來造物忌文名雌黄一任傍人說暴白只依天理行<lb/>
輸與老農無箇事夕陽黄犢帶煙耕<lb/>
<pb n="KR4d0427_WYG_003-1b"/>
世間利欲乆胥淪才有詩書不是貧三極經綸須是學<lb/>
一毫愧怍便非人充之家國而天下窮則江湖一釣綸<lb/>
寄語黄州王學士不妨借我華陽巾<lb/>
文章於道未為尊求道須教造大醇理學一門要精密<lb/>
時文大病在尖新高談天下經綸易誰療目前饑饉因<lb/>
拚却掛冠高蹈去孰云林下果無人<lb/>
　　挽溪園周知郡<lb/>
英英玉立已班行地位如何不廟堂乆合飛騰上華要<lb/>
<pb n="KR4d0427_WYG_003-2a"/>
祗縁抱負太剛方階庭競秀誇諸少衣鉢先傳屬長郎<lb/>
最是一家古三代棣華今尚有餘芳<lb/>
記得年時試别頭得君引我上瀛洲當場獨步眇餘子<lb/>
好手先拈第一籌錦水曽尋香㦸夢洪崖去伴赤松遊<lb/>
瓣香遥致生芻敬渺渺螺川涕泗流<lb/>
　　題呉此民逺遊集<lb/>
偪仄懐居非丈夫吾今語子好遊乎沅湘到處有司馬<lb/>
嵩華至今談小蘇事㑹無窮閒宇宙山川有盡眇江湖<lb/>
<pb n="KR4d0427_WYG_003-2b"/>
奇聞壯觀多收拾刮目他時看阿呉<lb/>
　　挽松麓李僉判<lb/>
手拈老筆眇詞場餘子如何敢頡頏疑是前身真賀白<lb/>
不然今世又蘇黄片文落處人争誦一第欠於天取償<lb/>
造物却教二郎做立身既好又名揚<lb/>
　　挽李教授<lb/>
偏是書生賦分慳生平受用只儒酸非無熱處可炙手<lb/>
禁得寒時做冷官乃父向年已科目好兒今日又衣冠<lb/>
<pb n="KR4d0427_WYG_003-3a"/>
期頥上壽古來少歸去關山霧雨漫<lb/>
　　題陳宗陽梅花全韻詩集<lb/>
騷經比興殆無遺何獨於梅靳一辭從遜以來方有句<lb/>
到逋而後愈難詩形容雖巧跡之淺吟狀愈多天者漓<lb/>
獨在孤山孤絶處定交惟有雪相知<lb/>
　　和申屠御史來豫章韻<lb/>
一衣帶水繞洪城水不在深龍則靈簾棟中間人渺渺<lb/>
烟雲朝暮栁青青肯將明月清風我來伴西山南浦亭<lb/>
<pb n="KR4d0427_WYG_003-3b"/>
好把甘泉洗貪酷生民血漬吏牙腥<lb/>
　　十月海棠盛開<lb/>
海棠攙得小春天獨向晴牕弄午烟造物胡為太顛倒<lb/>
此花怎敢占梅先<lb/>
　　挽善慶堂黎朝奉<lb/>
聞孫姓字魁天下知是堂中積善深天豈有私惟福善<lb/>
公於責報本無心方來諸少庭森玉管取明科榜又金<lb/>
他日貂蟬食家廟一門青紫列如林<lb/>
<pb n="KR4d0427_WYG_003-4a"/>
　　贈醫士熊月湖<lb/>
縁何扁鵲號良醫傳法元來飲上池化作月湖湖内水<lb/>
願捐一滴救瘡痍<lb/>
月湖鏡樣十分清診視還他指下明那似月湖心地好<lb/>
願人常似兔長生<lb/>
　　小圃梅栁之争<lb/>
　　　梅與栁争<lb/>
水邊半樹月模糊移取山來更姓孤未許淵明全占斷<lb/>
<pb n="KR4d0427_WYG_003-4b"/>
盍留一半乞林逋<lb/>
　　　栁與梅争<lb/>
梅兄住在水之濱五栁先生便有云傳語林逋須著譲<lb/>
堤邊風景要平分<lb/>
　　挽家溪危知郡<lb/>
當家舊只說驪塘近代家溪名又香仁智扁齋天動静<lb/>
正邪抗疏界隂陽傷哉所到方丹轂惜也斯人不玉堂<lb/>
孤負錦江人望斷使君已在白雲鄉<lb/>
<pb n="KR4d0427_WYG_003-5a"/>
　　挽蘇少章<lb/>
曽趂當年桂子秋煩公引領廣寒遊春官報罷笑歸去<lb/>
底事無成付命休詩又江湖一家數學尋伊洛到源頭<lb/>
忍將感興篇來讀望斷修江無限愁<lb/>
　　題黄草塘詩集<lb/>
憑何強占謝家塘尀耐詩人忒煞狂只把兩家詩判斷<lb/>
此塘一半合還黄<lb/>
　　挽胡經幹<lb/>
<pb n="KR4d0427_WYG_003-5b"/>
手畫兵家八陣圗兒時此志已呑呉英雄豪傑所同者<lb/>
將相王侯有種乎事竟無成空感慨天胡不忍死須臾<lb/>
東南留得斯人在半壁乾坤隻手扶<lb/>
　　題武岡向敏衡無加莊<lb/>
恭惟陳簡齋與鶴山魏公堂堂二先生後學之所宗遺<lb/>
跡所到處百世猶高風武岡有向氏乃祖家詩禮簡齋<lb/>
曽來訪鶴山亦踵至二先生來時草木亦光賁主人跼<lb/>
蹐迎出門見大賓大帶束深衣整容而肅襟揖客坐上<lb/>
<pb n="KR4d0427_WYG_003-6a"/>
座樽酒與細論向氏家本儒苦無黄金籯惟有無加莊<lb/>
留以遺子孫此莊不在田非謂三百囷莊者敬之謂為<lb/>
學之入門乃祖燕後人有書便不貧能令二先生肯來<lb/>
共斯文向來吾南昌隠者蘇雲卿魏公令地主而來訪<lb/>
一民匹夫道義重王侯失其尊古人不傲士此風今猶<lb/>
存<lb/>
　　挽横海曾朝議<lb/>
父子眉山多一蘇衣冠盛事再堪圗岫雲懶出官情薄<lb/>
<pb n="KR4d0427_WYG_003-6b"/>
霖雨未成輿望孤横海僅存遺藁在臨川有此老師無<lb/>
瓣香乆欠南豐敬東望靈車天一隅<lb/>
　　東湖拜朔非禮去職諸生以詩留行和其韻以謝<lb/>
　　　之<lb/>
只有春風無世態世間冷暖若為情廢經彼自違先聖<lb/>
議禮終難強兩生不合拂衣吾竟去誰云出晝待留行<lb/>
雲卿數畝園猶在已結東湖松菊盟<lb/>
　　送孫紏彈歸鎮江<lb/>
<pb n="KR4d0427_WYG_003-7a"/>
不待文公立學規士當無愧此深衣無人可紏孰佻達<lb/>
有過不彈誰是非不怕轉喉能觸諱自言垂老盍知歸<lb/>
只從北固山頭處直道留為晩景輝<lb/>
　　餞申屠御史歸揚州行臺<lb/>
僻在江南天一隅煩公原隰遍馳驅數元結輩已多矣<lb/>
百子駿今安得乎風力喧傳真御史霜臺勇在去貪夫<lb/>
翩翩隻鶴騎將去若問腰纒一孔無<lb/>
　　謁中齋楊左丞<lb/>
<pb n="KR4d0427_WYG_003-7b"/>
向來曽拜紫宸衙親見先班奉日霞帝室館甥貴公子<lb/>
王姬下嫁舊儒家執中黙契心傳妙勤有無窮學問加<lb/>
帶取孤山來作伴清吟尚可趂梅花<lb/>
　　餞長白李左丞<lb/>
徃來不特地之靈西有長庚一㸃星九路大開行省府<lb/>
幾人争看小朝廷只消餘力鎮衡岳許大先聲到洞庭<lb/>
淨洗甲兵從此去煩公更為挽滄溟<lb/>
　　跋楊中齋詩詞集<lb/>
<pb n="KR4d0427_WYG_003-8a"/>
江西派已逺後來無聞人許大能詩聲來自浙之濱奚<lb/>
奴背錦嚢馬蹄踏青春來派江西詩風月浩無垠翩翩<lb/>
佳公子皆綺紈其身惟君獨不然每恨無書貧胷中國<lb/>
子監所積皆輪囷把酒讀君詩一字一精神句裏帶梅<lb/>
香不涴半㸃塵家本住孤山和靖與卜隣吾聞詩之天<lb/>
不在巧與新纎穠寄淡泊清峭寓簡淳古律尤崛奇可<lb/>
與子建親此詩實兼之體具衆美純載哦長短篇音節<lb/>
中韶鈞少游詞如詩二者皆逼真再拜巻錦還願言寶<lb/>
<pb n="KR4d0427_WYG_003-8b"/>
所珍<lb/>
　　送丁直諒赴西澗山長<lb/>
西澗元來只是劉葉公争取過台州退齋赤手來興復<lb/>
上水篙撐急向流<lb/>
去時行李只攜琴更帶奚奴作伴行所謂伊人何所似<lb/>
漪漪澗水一般清<lb/>
　　送允中齋王參政入閩<lb/>
未到三山聲已雷此行正好趂梅開榜文争看乖崖押<lb/>
<pb n="KR4d0427_WYG_003-9a"/>
士類歡呼常衮來不信閩中能獨占要令天下總春回<lb/>
江西争得公來定只怕朝家有詔催<lb/>
　　題杜氏匏𤓰亭<lb/>
道包衆妙起經綸粒粟中蔵天地仁五石瓠徒誇彼大<lb/>
一瓢飲有樂之真從來碩果存生意吾豈匏𤓰係此身<lb/>
文穆此心唯念舊還能續得饉亭春<lb/>
　　謁參政張獻子<lb/>
曾侍龍樓曉色催真仙那肯下蓬萊離方共覩重光日<lb/>
<pb n="KR4d0427_WYG_003-9b"/>
震位欣聞長子雷奉使祗應天上去運籌暫作幄中來<lb/>
老夫羞把詩懐袖只為明公是秀才<lb/>
　　五無歌送張參政<lb/>
一錢劉太守也被一錢汚今日公歸去一文錢也無臨<lb/>
去受百紙清哉杜大夫今日公歸去半張紙也無清獻<lb/>
出蜀日琴鶴與之俱今日公歸去琴和鶴也無東山船<lb/>
載月皎潔如氷壺今日公歸去船中月也無問公何所<lb/>
有所有與人殊只有一廉字斯人百世無<lb/>
<pb n="KR4d0427_WYG_003-10a"/>
　　題黄高士雪月集<lb/>
氷作丰姿水作神羣仙境界裏詩人敲從竹起韻不俗<lb/>
吟到梅來相逼真無已許令參後社庭堅端的是前身<lb/>
有時石鼎堪聯句還許平分坐上春<lb/>
　　餞行省郎中王君祥<lb/>
以儒飾吏號通材忽報曹裝打疊回箇樣歸舟惟載月<lb/>
若為送客只將梅雲凝春樹何堪别晝永甘棠待再來<lb/>
無限依依懐渭水攬衣不寢夜徘徊<lb/>
<pb n="KR4d0427_WYG_003-10b"/>
　　别中齋楊左丞<lb/>
孤山乆無主誰伴月昏黄歸興西湖動離情南浦傷官<lb/>
清從馬瘦政暇又詩忙莫羨和羮事林逋有暗香<lb/>
　　和陳榮可感興韻<lb/>
元豈好聱張豈乖世間役役逐塵埃容心於物為身穽<lb/>
得意之時即禍媒退一步思方是足放三分弱豈真呆<lb/>
悠然獨坐吟窗下忽見梅花一朶開<lb/>
　　和胡方湖雪韻<lb/>
<pb n="KR4d0427_WYG_003-11a"/>
麻姑粒米撒天葩山色模糊未盡遮月斧鑿天飛下屑<lb/>
風刀翦水簇成花有時覓句尋歐約不慣斟羔學党家<lb/>
呵手撚梅窗下看只嫌紅蒂帶村些<lb/>
　　枕上聞風<lb/>
風撼林間萬竅開耳邊雨帶暮潮來似知書困難為覺<lb/>
剛把天聲為喚回<lb/>
　　餞怡齋胡憲使<lb/>
不是胷中熟吕刑如何議讞極詳明嚴於三尺古來法<lb/>
<pb n="KR4d0427_WYG_003-11b"/>
寛以一分天好生仁意滿腔皆惻隠政聲交口說亷平<lb/>
玉堂本是青氊舊跳過郎星向上行<lb/>
　　盛暑夜起<lb/>
大塊勞形為有縁為生受役自紛然幾年寒暑人間世<lb/>
一㸃靈明心上天欲待足時無了日只今悟處是真詮<lb/>
煙霞終是吾歸處誰道丹砂可引年<lb/>
　<lb/>
　稼村類藁巻三<lb/>
</p>
<p>
</p>
  </div>
</body>
</text>
</TEI>
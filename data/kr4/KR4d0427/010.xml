<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十</head> <lb/>
    <p>
<pb n="KR4d0427_WYG_010-1a"/>
欽定四庫全書<lb/>
　稼村類藁巻十<lb/>
　　　　　　　　　　　　元　王義山　撰<lb/>
　䟦<lb/>
　　丁氏八南圖䟦<lb/>
有兒真驥子一噴羣馬倒寧馨兒也何如陶家兒遶舎<lb/>
覔梨栗不肖子也子之賢不肖天也有以少為貴者有<lb/>
以多為貴者任遥之子一以令稱老泉之子二以文稱<lb/>
<pb n="KR4d0427_WYG_010-1b"/>
忠宣之子三以宏博稱瑱珪玘瓘王氏之子四以才美<lb/>
稱儀儼侃偁僖竇氏之子五以義方稱崔倕之子六一<lb/>
登輔相五為大僚郭令公之子七俱為達官若夫八子<lb/>
而皆以龍稱前有荀後有韓然而荀氏八龍不皆持國<lb/>
有子八人皆以詞章科第名如渝川丁氏八南者鮮矣<lb/>
今取其圖而觀之一翁龎眉八兒委虵父前子隨鳯雛<lb/>
龍駒既演而滋有燁孫枝科名巍峩擢魁禮闈噫子而<lb/>
孫矣將見子而孫孫而又子也子而又孫也豈惟八南<lb/>
<pb n="KR4d0427_WYG_010-2a"/>
哉今人生子必曰添丁唐詩云去年生子名添丁要令<lb/>
為國共耘耔生子如丁恨不多見耳世之多子者謹勿<lb/>
傚劉义添丁莫撓爺之句<lb/>
　　黄草塘移居圖䟦<lb/>
濓溪家舂陵而移居於湓浦涪翁謂茂叔如光風霽月<lb/>
築室蓮花峯下有詩云溪毛秀兮水清可飯羮兮濯纓<lb/>
温公陜人康節衛人皆移居於洛温公買園於尊賢坊<lb/>
名獨樂園每出解鞍縱馬罷去前呼著深衣過天津橋<lb/>
<pb n="KR4d0427_WYG_010-2b"/>
訪康節相與倡和諸君子往往慕風土之勝林壑之美<lb/>
不曰某水某丘吾童子時所釣遊也草塘黄君任伯吾<lb/>
洪人自鄉而遷於城好事者寫以為圖一翁導前奚奴<lb/>
相隨三兒侍行亦步亦趨長兒背琴以次抱書路逢梅<lb/>
花笑撚一枝沉吟索句且行且遲道傍聚觀相語為誰<lb/>
望見東湖拍手大呼老鶴來迎白鷗與俱圖未足以盡<lb/>
之昔孟東野遷居有詩云借車載家具家具少於車草<lb/>
堂無家具之可載胸中之書筆下之詩有不用車載者<lb/>
<pb n="KR4d0427_WYG_010-3a"/>
而草塘以身載之具載草塘而來異乎東野之所載者<lb/>
矣言未既草塘謂余曰去年遷時吾兒來前曰祖父世<lb/>
居湛溪舎湛溪而城人其謂我何願質之稼村余憮然<lb/>
曰草塘有子矣斯言也適有契於余心者容齋隨筆云<lb/>
士大夫發跡壠畝謂父祖舊廬不可居有更新其宅者<lb/>
自鄉而遷於縣於郡者有翩然委而去之數百里之外<lb/>
者歐陽公吉州廬陵人其父崇公葬於其里之瀧岡歐<lb/>
公晩年喜頴有居頴詩序云廣陵得請以來慨然有終<lb/>
<pb n="KR4d0427_WYG_010-3b"/>
老於頴之意南京以後詩十餘篇皆思頴之作又序云<lb/>
自翰林為學士忽忽八年歸頴之志雖未遂未嘗一日<lb/>
忘焉至今年六十有四免并居蔡蔡與頴連因得為終<lb/>
老之漸曾無一語及松楸嗚呼崇公惟一子公生四子<lb/>
為頴人瀧岡之上遂無復有歐公子孫之迹每讀公詩<lb/>
序為之大息此序不作可也余因是而敢以容齋不滿<lb/>
於歐公者例不滿於濓溪溫公康節三君子嗚呼天下<lb/>
後世敢有致不滿之意議吾三君子者乎曰不敢也然<lb/>
<pb n="KR4d0427_WYG_010-4a"/>
而容齋之筆可畏也雖然舎祖父之居豈特三君子哉<lb/>
責備賢者也草塘居洪之城東自鄉而遷於城松楸相<lb/>
望一瞬間無頴去廬陵之遠雖遷猶不遷也予亦洪人<lb/>
自豐城而遷於城去家二百里以地言雖無頴去廬陵<lb/>
之逺以松楸言猶頴之去廬陵也於是乎有感為之歌<lb/>
曰歸去來兮胡不歸雲無心而出岫兮其出未為非鳥<lb/>
倦飛而方還兮其還毋乃遲歸去來兮歸去來兮<lb/>
　　杭山賣金帶帖跋<lb/>
<pb n="KR4d0427_WYG_010-4b"/>
余讀丞相杭山先生章公賣金帶帖為之嘆曰世稱顔<lb/>
真卿乞米有帖近世張横浦嘗有帖為富民借糯米十<lb/>
石嗚呼飢來餓死可也乞之一字豈真卿所宜向人道<lb/>
糯米不過造酒用耳酒可不飲借米於人恐非横浦所<lb/>
當為借假也假而不歸烏知非有伊川謂今世士大夫<lb/>
道得乞字慣吾黨窮時與其借與乞不若以其所有售<lb/>
於人以濟窮乏庶乎免於乞與借杭山無錢買屋以經<lb/>
筵所賜金帶求賣於曾參政留遠宋朝賢相有有官居<lb/>
<pb n="KR4d0427_WYG_010-5a"/>
鼎鼐無地起樓臺之詩杭山窮至於無屋況樓臺乎彼<lb/>
有謂田園貧宰相者既有田園何貧之有嗚呼必如杭<lb/>
山無室然後謂之貧宰相<lb/>
　　趙主簿平反集跋<lb/>
吕刑一書不載平反之事何也無事可平反也獄有平<lb/>
反自雋不疑始史言不疑有平反之功而不載平反之<lb/>
事葢漢史不近名吳公治平為天下第一而史無傳嗚<lb/>
呼近古矣趙公决疑獄有司以為大辟將抵死趙公以<lb/>
<pb n="KR4d0427_WYG_010-5b"/>
為平人卒以免有司以平人者為救人有罪者漏網矣<lb/>
趙公正其殺人之罪非有大力量者不能也不疑為部<lb/>
使者其力可以平反而行平反之事其平反也易趙公<lb/>
一簿領耳無平反之位而行平反之事其平反也難非<lb/>
有大力量者能之乎祥刑者不以聞於朝趙公不求聞<lb/>
於人嗚呼賢矣哉今世士大夫有因平反而免削改秩<lb/>
者聞趙公之風可愧矣天地間凡吾之所當為者皆巳<lb/>
分内事何以名為哉聞將有為趙梓其事跡者非趙公<lb/>
<pb n="KR4d0427_WYG_010-6a"/>
求聞於人也毋謂趙公近名<lb/>
　　鄧檢閲林廷對䟦<lb/>
廷對自漢策晁錯始武帝時試者百人帝親擢嚴助為<lb/>
第一班固謂帝善助對而反削其策不載於史帝雖善<lb/>
助對作史者未必以為善也初董仲舒以髙明光大之<lb/>
説對置舒首選武帝猶知有髙明光大之學其天資亦<lb/>
髙矣哉恭惟理皇之在御也聖度如天雖訐不諱丙辰<lb/>
夏五詔子夫夫于庭策之以當世之務臣林謂髙明光<lb/>
<pb n="KR4d0427_WYG_010-6b"/>
大之説武帝不足以當之復舉以為理皇告反殿五甲<lb/>
何歟葢本朝策士與漢廷異漢廷策士多人主自擢本<lb/>
朝策士雖曰親擢而甲第髙下定於有司舊制廷試甲<lb/>
第以覆考為定詳定不得與焉自王安石以私意沮壊<lb/>
祖宗成法甲第髙下盡出其手丙辰詳定誰歟臣林不<lb/>
得為舒無憾也臣林不得為舒使理皇有以言棄人之<lb/>
名可憾也紹興策士有司以凌景夏張九成策進趙鼎<lb/>
奏景夏文勝請魁之有旨朕以直言取人遂不許嗚呼<lb/>
<pb n="KR4d0427_WYG_010-7a"/>
大廷策士果以文取乎丙辰詳定不抑臣林於五甲使<lb/>
其策得至上前則理皇又一髙宗臣林又一九成矣臣<lb/>
林對策千言斥時宰攻近習詬罵鶡豸舒之學固正大<lb/>
曾有是耿耿乎科目一時名節千古世間萬事皆塵土<lb/>
留取芳名久逺看臣林其懋之咸淳八年重陽後五日<lb/>
伏讀丙辰聖問因得讀臣林洋洋之對為之拜手稽首<lb/>
書<lb/>
　　髙徳祥聚糧集䟦<lb/>
<pb n="KR4d0427_WYG_010-7b"/>
餓死事極小失節事極大丐粟非有氣節者為也嘗恠<lb/>
顔真卿有乞米帖梅聖俞作丐粟詩近世名公且為張<lb/>
横浦刋借糯米帖三君子未必如是餒果然歟吾將病<lb/>
三君子矣嗚呼士窮乃見節義子在陳絶糧窮矣方以<lb/>
固窮責子路徳祥惟當養吾剛大之氣浩然於天地間<lb/>
當有廩人繼粟者毋嘐嘐然曰餒在其中<lb/>
　　鄭氏義門詩䟦<lb/>
自大道既隠各親其親各子其子天下為家之氣象不<lb/>
<pb n="KR4d0427_WYG_010-8a"/>
古矣方秋崖嘗謂萬石君家燕居申申一家之三代也<lb/>
鄱陽鄭君無萬石君之有而一家之尊尊幼幼有古三<lb/>
代風又難於萬石君者也行將推其所以三代一家者<lb/>
善一鄉又推其所以三代一鄉者善天下雖然為鄭君<lb/>
不亦難矣先儒云家難天下易<lb/>
　　乾坤清氣詩選跋<lb/>
作詩難選詩尤難荆公選唐百家詩劉後村選唐宋詩<lb/>
雖然詩豈易選哉古詩二千餘篇吾夫子刪為三百五<lb/>
<pb n="KR4d0427_WYG_010-8b"/>
篇非夫子敢爾東坡謂淵明好詩甚多文選未盡録吕<lb/>
東萊編詩謂淵明詩如歸田園如問來使與夫飲酒責<lb/>
子擬古等詩皆文選所遺詩豈易選哉<lb/>
　　宗人礪鄉始祖王彦方逸行圖跋<lb/>
始祖王公彦方太原人也以獨行稱事見漢史後千餘<lb/>
年不記代嗣孫義山得畫像於宗人世欽謹頓首百拜<lb/>
而言曰畫工能畫者吾祖之像所不能圖者吾祖之行<lb/>
也圖吾祖之行有蔚宗之筆在古之君子其好修也豈<lb/>
<pb n="KR4d0427_WYG_010-9a"/>
覬乎人之知舉天下人人有士君子之行幸也行以獨<lb/>
名而又傳焉巳非本心矣況圖乎蘧伯玉恥獨為君子<lb/>
吾祖彦方肯以獨行得名於天下後世哉義山與欽同<lb/>
宗也世欽謂義山祖其祖義山又謂欽祖吾祖孰是而<lb/>
孰非耶王氏本於周以今視之不知其幾代也今吾同<lb/>
宗人<hi>闕</hi>每曰某江左之後也某河汾之後也吾何從譜<lb/>
之然其初一人之身也繼自今與世欽結兄弟之好孰<lb/>
年長兄之孰生也後弟之毋如李璋所云太上老君三<lb/>
<pb n="KR4d0427_WYG_010-9b"/>
十七代孫或曰子既祖彦方而字之可乎余曰子思書<lb/>
仲尼例也<lb/>
　　周益公宏詞程文集後跋<lb/>
博學宏詞一科自唐始宋紹聖間復設是科所得皆雄<lb/>
偉鴻碩之才然嘗恠唐人置此科於藍縷科之下何耶<lb/>
晦翁於此科深致不滿之意且謂有誇張而無規戒欲<lb/>
於諸題中各命意又謂有中此科而全不讀書者及入<lb/>
塲所謂博學盡在飯囊中楊誠齋尤鄙之余嘗讀益公<lb/>
<pb n="KR4d0427_WYG_010-10a"/>
程文殊有可議如繡衣鹵簿記蔡邕謂鹵大楯也以大<lb/>
楯領一簿之衆故謂之鹵簿此益公記中所欠謂之博<lb/>
學可乎又如代安南國進馴象表一聨名應周郊之五<lb/>
輅耳聞舜樂之八音上句有象輅字下句無又一聨云<lb/>
昔虞因齒以焚身今獲逢辰而効伎上句是有出處下<lb/>
句無如此謂之宏詞可乎宋時廷試嘗問科舉八事姚<lb/>
勉為大魁所答宏詞一科全不知置科之由率爾而對<lb/>
雖然此科得人不皆大人物也宋靖康間有賣國牙郎<lb/>
<pb n="KR4d0427_WYG_010-10b"/>
者亦自此科出晦翁鄙之誠齋又鄙之宜也此余所以<lb/>
習焉而不及於試也因讀益公程文遂書其後不覺其<lb/>
贅云<lb/>
　　猶子公信玉泉詩集跋<lb/>
寰宇記載仙人山石趺谷中生玉子此谷中之玉也屈<lb/>
平之詞曰飲石泉兮䕃松柏此石中之泉也唐人有詩<lb/>
云泉聲帶玉琴玉假泉以鳴也清矣而猶未也何也有<lb/>
詩則清有詩矣必其人與之俱清吾猶子公信以玉泉<lb/>
<pb n="KR4d0427_WYG_010-11a"/>
名其詩藁雪坡姚君序之詩以玉泉序以雪坡清矣哉<lb/>
詩不云乎所謂伊人温其如玉其人如玉而後其詩如<lb/>
玉東坡漱玉之句清矣然必坡而後漱玉之名始重然<lb/>
則泉以玉而清玉以詩而清詩又以人而清公信殁後<lb/>
二十餘年子申孫以雪坡所序詩藁來拜且泣曰申孫<lb/>
幼孤不能收拾遺藁使先君文采不揚於世申孫之罪<lb/>
也求余一言將鋟于梓申孫之志亦可哀巳王氏為江<lb/>
左盛族多佳子弟人以瓊枝玉樹稱余固不敢以獻凝<lb/>
<pb n="KR4d0427_WYG_010-11b"/>
軰自況亦當家事也初公信幼時嘗從予學詞賦塲屋<lb/>
不利改塗轍就右遷欲借逕媒科第終身迄弗績以詩<lb/>
游江湖仕至南安令余尹二水内舉于當路部使者辟<lb/>
令東安剡上將報可而公信九泉矣嗚呼九泉不作而<lb/>
玉泉則不朽也退之有云阿買不識字頗知書八分詩<lb/>
成使之寫亦足張吾軍阿買能寫詩耳而退之稱之公<lb/>
信能詩豈阿買比哉余惡乎而巳於言雖然序有雪坡<lb/>
余何贅申孫請不已遂為之書其後觀是詩者因雪坡<lb/>
<pb n="KR4d0427_WYG_010-12a"/>
以信余言母曰徐公之貌言於家人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0427_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻十<lb/>
</p>
<p>
</p>
  </div>
</body>
</text>
</TEI>
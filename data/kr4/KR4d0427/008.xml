<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻八</head> <lb/>
    <p>
<pb n="KR4d0427_WYG_008-1a"/>
欽定四庫全書<lb/>
　稼村類藁巻八<lb/>
　　　　　　　　　　　　元　王義山　撰<lb/>
　碑<lb/>
　　瑞州重建西澗書院碑<lb/>
至元二十二年瑞州重建西澗書院工既山長丁起晦<lb/>
謁余謂余曰泮宫之修春秋不書非不書有魯頌在是<lb/>
不可無紀敢徼福于先生義山䖍對先聖先師而言曰<lb/>
<pb n="KR4d0427_WYG_008-1b"/>
西澗之劉天下之劉也瑞有西澗書院何居宋紹興間<lb/>
郡侯栝蒼鮑公貽遜以三劉生高安祠於市之南兵燬<lb/>
端平丙申郡侯三山陳公韔建書院于郡治之東書院<lb/>
所祠先賢也復置燕居像夫子於中而尊事之先師配<lb/>
焉如春秋尊王郡守武昌高侯節始至行奠謁禮喟然<lb/>
曰書院名存而實亡燕居之像設未位三劉之專祠未<lb/>
復非闕歟與山長謀復謀之同列僉曰言政不及教非<lb/>
所以化民成俗也盍亟圖之遂屋於荆榛中片瓦寸木<lb/>
<pb n="KR4d0427_WYG_008-2a"/>
以朽壊棄别選材之良者鼎而新之非重修也重建也<lb/>
初劉公渙登進士第宰頴上以忤上官意棄官去去之<lb/>
廬山之下居焉愛西寳峯䨇澗號西澗騎牛㸔山徜徉<lb/>
岩谷山谷黄公有詩云神光射牛背神光謂讀書眼也<lb/>
歐陽公為賦廬山高廬山豈能自高哉得西澗而高子<lb/>
恕皇祐初以經賦冠多士入司馬温公修史局有通鑑<lb/>
外紀與安石有舊安石欲引為三司條例官辭弗就除<lb/>
祕書丞以忤安石棄官去恕子羲仲恕死與一子官充<lb/>
<pb n="KR4d0427_WYG_008-2b"/>
檢討有通鑑問擬有五代史紏繆以忤蔡京棄官去西<lb/>
山真氏謂孔門三世不仕惟曾氏一門三世不仕固難<lb/>
三世已仕而不仕尤難既仕矣仕而將為顯官矣不以<lb/>
忤上官去則以忤安石蔡京去去者人之所難也於戯<lb/>
盛哉聞三先生之風鄙夫寛薄夫敦頑夫㢘懦夫有立<lb/>
志晦庵朱文公守南康徃廬阜訪焉即其墓而祭尋其<lb/>
故居遺址立壮節亭此三劉所以高風千古也古心江<lb/>
文忠公萬里建書院于鷺洲祠大中程珦二子侍焉且<lb/>
<pb n="KR4d0427_WYG_008-3a"/>
記之曰有是父故子然也今西澗子然而孫又然矣鷺<lb/>
洲則祠大中公與其二子凢再世西澗則祠西澗與其<lb/>
子若孫凢三世兩書院一門合祠俱三人此又舉天下<lb/>
書院所無於戯盛哉於戱盛哉山長又圖以示余曰書<lb/>
院自燕居而祠堂而講堂位置各有差亭於前為朔望<lb/>
拜所致齋位則夾祠堂之左右講堂之東偏長於斯者<lb/>
居之其西偏則處職於斯者舊止存八齋兵後圯甚繕<lb/>
而完之如初增四齋于兩廡廪于旁為門七附庸之屋<lb/>
<pb n="KR4d0427_WYG_008-3b"/>
六以楹計一百三十有八竹木磚瓦工直若干經始於<lb/>
七月某日越兩月落成寅奉先聖先師而廟貎之是日<lb/>
我侯戾止山長深衣大帶引領雍雍于于和毅肅穆江<lb/>
南自兵後絶無而僅有也是役也直學吾清叟司書趙<lb/>
若<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>董其事書院歲入止千八百斛有竒歲或歉半之<lb/>
山長㢘於律巳撙浮節泛祠祭外行供無一日輟士自<lb/>
逺方來飯三日願留者不三日拘著于式士固不為一<lb/>
飯留也為士者盍曰仁膏兮道腴雋永兮可以樂飢三<lb/>
<pb n="KR4d0427_WYG_008-4a"/>
月不肉兮吾不知維澗之水兮薄言采芹匪飽我以芹<lb/>
而飽我以仁維澗之水兮薄言采藻匪飫我以藻而飫<lb/>
我以道繼自今以其飽我者仁吾心以其飫我者道吾<lb/>
身今日之養于學他日之養乎人也為長者盍曰新廟<lb/>
奕兮創始者為誰如跂斯翼兮如翬斯飛一日必葺兮<lb/>
君子之居繼自今毋假土木為名兮瘠諸生以自肥先<lb/>
聖先師臨乎其上兮吾誰欺山長吾洪人<lb/>
　　重修東湖南州高士祠碑<lb/>
<pb n="KR4d0427_WYG_008-4b"/>
余嘗愛洛陽名園記以園之興廢天下治亂之候也豈<lb/>
惟園哉亭榭祠宇亦然吾洪舊建孺子亭於湖濵又於<lb/>
湖心建南州高士祠湖舊有蓮亘數十畝每夏秋交花<lb/>
淨如拭緑葉罩其上勝景也常怪離騷記草木梅不與<lb/>
焉而蓮得與蘭芷並稱屈平且取之為衣裳後來李太<lb/>
白以西施等語辱吾蓮蓮不幸矣濂溪宰南昌作愛蓮<lb/>
説謂蓮花之君子遂雪恥焉高士與溪翁徃還於光風<lb/>
霽月中清矣哉湖旁有堤蜿蜒如卧蜺桞以千計午隂<lb/>
<pb n="KR4d0427_WYG_008-5a"/>
亭亭葳㽔匝地或飛絮如雪六花舞而下著高士其間<lb/>
宛如五桞先生門對峙雖然此未兵以前東湖也吾洪<lb/>
之東湖天下之東湖也年來亭圮祠傾匪兵故以歲久<lb/>
祠與亭不古蓮與桞皆不古矣成公尹吾洪始至喟然<lb/>
嘆曰洪以高士而重有湖無亭曷况其清有亭無祠曷<lb/>
妥其靈乃鳩爾工廼葺而新挿桞千箇襯以芙蓉他日<lb/>
於萬絲中繡出一叚芙蓉幕未兵以前東湖所無有也<lb/>
東坡嘗謂芙蓉城中花㝠㝠誰為主者石與丁高士又<lb/>
<pb n="KR4d0427_WYG_008-5b"/>
當兼主芙蓉城矣曼卿度得專美哉信乎園亭榭祠宇<lb/>
之興天下將治之候也雖然古者賢牧守所至以興創<lb/>
得名坡守杭築堤西湖植桞其上後人號蘇公堤今吾<lb/>
洪之名以高士而高已廢之祠亭因成公而成不特郡<lb/>
人指蓮桞芙蓉為公甘棠將有指此湖為成公者高士<lb/>
又不得專此湖矣高士東漢人名穉字孺子其事跡在<lb/>
史前祠亭之創始於某人某年某月某日在碑重修於<lb/>
至元某年某月某日公名夣得字良弼保定人也<lb/>
<pb n="KR4d0427_WYG_008-6a"/>
　　龍興重修敷佑中廟碑<lb/>
廟敷佑何始乎敷佑舊名昭惠靈顯王祠在城北薦福<lb/>
院側宋元祐五年郡人立廟指馬跑泉為聖水人有疾<lb/>
飲輙愈廟於城者三大觀間賜名敷佑西昌令蔡公頴<lb/>
又廟於新建縣治之西即中廟也復罹於兵鬱攸從焉<lb/>
廟燬而神之像巋然獨存欝攸能火神之廟不能火神<lb/>
之像雖數也亦神之靈也後八十年有竒太守王公補<lb/>
之廟其像而新焉又六十年有竒廟老而頹上雨旁風<lb/>
<pb n="KR4d0427_WYG_008-6b"/>
祝史蕭思濟既衋乃心克殫厥力愳東西廡之將壓也<lb/>
率好施者先東廡而新後三年倂西廡而新兩廡翼乎<lb/>
旁正殿儼乎其中廢者興圮者崇完如初工既邦人縱<lb/>
觀焉且嘆蕭之才且辦也初神父姓李諱冰秦時為蜀<lb/>
太守灌口水怒溢蛟龍為害民幾魚神父斷石為三犀<lb/>
牛以壓之方鑿崖時操刀入水與水神戰莫敢抗水復<lb/>
故道蜀人祠之是役也神為人子與有力焉唐貞觀間<lb/>
有蜀士以道術來洪洪始有祠若然則祠又當在宋元<lb/>
<pb n="KR4d0427_WYG_008-7a"/>
祐以前郡志逸其事亡稽果爾則祠自唐始或曰神廟<lb/>
於蜀又廟於洪何有靈於我東坡云神之在天下如水<lb/>
之在地中譬如掘井得泉而曰水專在是豈理也哉神<lb/>
無方無在無不在疇昔之以道術行於洪者非神歟維<lb/>
吾州名洪世傳為浮州驗諸鐵柱可徴也江自梅嶺發<lb/>
源匯於湖洪腰其間唐人謂金陵為地肺水至則浮信<lb/>
斯言也洪為浮州不誣州浮於水而不水於水安知非<lb/>
神隂相之力記曰能捍大難則祀之祠而廟廟而復修<lb/>
<pb n="KR4d0427_WYG_008-7b"/>
用敢徼福於神俾洪世世無水患以福蜀者福洪詎敢<lb/>
忘神賜哉又曰廟其子不廟其父有諸義山嘗聞蜀有<lb/>
崇德廟崇德所以崇其父也傳曰子雖齊聖不先於父<lb/>
孰謂父而不廟哉盖嘗謂浮屠老子之宫延千百年而<lb/>
新者緇黄之力神祠宇延千百年而新者祝史之力然<lb/>
浮屠老子之宫神祠宇有興而無廢固緇黄祝史之力<lb/>
亦好施者之力微好施者雖修勿修噫天下萬形皆有<lb/>
弊惟常新則不朽敢以吿後之緇黄者祝史者倂以告<lb/>
<pb n="KR4d0427_WYG_008-8a"/>
後之好施者俾勿壊神父子治水功其事見漢溝洫志<lb/>
唐杜工部石犀行及陸海志晉常璩華陽國志載神父<lb/>
有功於蜀尤詳神與父累封王爵于後賜神號為清源<lb/>
　　龍沙道院碑<lb/>
前臨江路儒學提舉尹棐創道院於洪之望僊門外五<lb/>
里許像旌陽許君祠焉扁曰龍沙龍靈物也道院以龍<lb/>
沙名與其地俱靈按豫章職方乗龍沙在章江西㟁石<lb/>
頭之上與郡城相對潘清逸有望龍沙詩又按神仙傳<lb/>
<pb n="KR4d0427_WYG_008-8b"/>
旌陽君云吾仙去後一千二百四十年豫章之境五陵<lb/>
之内當出地仙八百人郡江心忽生沙洲掩過沙井口<lb/>
者是其時也嘗聞旌陽君逐蛟至洪洪本浮洲蛟穴其<lb/>
下震撼擊撞為人害不細旌陽君縶之鏁以銕柱後勑<lb/>
賜銕柱延真宫額初旌陽君與蛟約蛟來吾力猶能肆<lb/>
汝姑舎是復出吾斬汝萬叚蛟請命伏辜噫微旌陽君<lb/>
洪其魚矣夫龍方其蟄而未驤也需于沙及乎噓氣成<lb/>
雲雲上於天夾之以飛上下變化鞭風駕霆雷域中而<lb/>
<pb n="KR4d0427_WYG_008-9a"/>
雨天下施於人甚溥是龍也澤物之龍也旌陽君去害<lb/>
物之蛟寄洪之人命於澤物之龍棐為洪人徼福故創<lb/>
是祠經始於某年某月某日工既爲屋若干楹旁聳一<lb/>
樓岧嶤崢嶸如翼斯飛望之有蜿蜒而升之狀洪之都<lb/>
人士晨香夕燈北靣稽首鄉旌陽君者至是又有其地<lb/>
洪有玉隆萬壽宫亦祠所也環數十里間祠宇鼎峙記<lb/>
曰能捍大患則祠之棐又屋於道院之旁曰附庸損巳<lb/>
田以飯方外士寅奉爐香不懈益䖍是役也中書左丞<lb/>
<pb n="KR4d0427_WYG_008-9b"/>
中齋楊公鎮宣慰使存齋胡公頥孫有力焉棐廬陵人<lb/>
寓洪為人磊落慷慨可撼以氣宋時客諸侯門所交皆<lb/>
天下知名士詩名江湖可𣲖江西家貧而勇於義人稱<lb/>
為存吾先生云<lb/>
　<lb/>
　<lb/>
　<lb/>
　稼村類藁巻八<lb/>
</p>
<p>
</p>
  </div>
</body>
</text>
</TEI>
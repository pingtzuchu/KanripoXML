<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻九</head> <lb/>
    <p>
<pb n="KR4d0427_WYG_009-1a"/>
欽定四庫全書<lb/>
　稼村類藁巻九<lb/>
　　　　　　　　　　　　元　王義山　撰<lb/>
　銘贊頌賦<lb/>
　　鄭氏義門銘<lb/>
家人一卦繼之以睽厥睽伊何二女同居正家之道先<lb/>
刑於妻我有天倫女覆奪之其初一身兄弟怡怡婦言<lb/>
是用偏其反而唐有張公嘗表門閭大書忍字識者所<lb/>
<pb n="KR4d0427_WYG_009-1b"/>
嗤既曰天合何忍之為事至於忍其天已漓鄭氏一門<lb/>
和而不嘻曷齊而家身修而齊<lb/>
　　車氏湖山堂銘<lb/>
有湖無山其湖也獨有山無湖其山也俗車君之堂兼<lb/>
山與湖挾五車書於斯伊吾少陵云烱如一段清氷出<lb/>
萬壑置在迎風寒露之玉壺<lb/>
　　小暘谷銘<lb/>
余所居一室如斗大僅可容膝取誠齋小暘谷之名扁<lb/>
<pb n="KR4d0427_WYG_009-2a"/>
之矣又記之矣或有謂余曰暘一也而有二義隂陽之<lb/>
陽則總氣類之麗於陽者皆陽也謂之陽則有明之義<lb/>
洪範曰乂時暘若暘明也以是知書之暘谷謂自幽谷<lb/>
出而初明之時也日出而暘之小自此而曰昕曰昭曰<lb/>
旰字皆從日雖然明未有不自小而大者又為之銘曰<lb/>
維陽之微匪微弗瑩維谷之虚匪虛弗靈在天為晨光<lb/>
之熹在人為旦氣之清明則著著則形匪今斯今惟大<lb/>
人能不失赤子之心<lb/>
<pb n="KR4d0427_WYG_009-2b"/>
　　龍畫贊<hi>集書句</hi>
帝曰龍天大雷電以風有能奮庸若嵗大旱用汝作霖<lb/>
雨時乃功<lb/>
　　虎畫贊<hi>集詩句</hi>
王命虎有力孔武為王之爪牙如震如怒虎拜稽首為<lb/>
王前驅則莫敢予侮<lb/>
　　贈月湖相士贊<lb/>
此月常明上不在天此湖常清下不在田月湖胸中所<lb/>
<pb n="KR4d0427_WYG_009-3a"/>
性存焉相法之妙𤣥之又𤣥物來則應得之自然富貴<lb/>
福澤其生也全貧賤憂戚付分之偏月湖何心彼自媸<lb/>
妍<lb/>
　　贈琴士陶雪窻贊<lb/>
爾祖淵明寄興無弦弦至於無𤣥之又𤣥雪窻之琴所<lb/>
性存焉中有無聲無臭之天<lb/>
　　湖南憲臺瑞芝頌<lb/>
宋景定改元之又明年制詔秘閣直院太監胡公太初<lb/>
<pb n="KR4d0427_WYG_009-3b"/>
司臬于湖南皇帝曰典獄非訖于威惟良折獄故乃明<lb/>
于刑之中又明年皇乾報貺發舒休嘉乃季秋九月有<lb/>
芝産于憲臺之東楹卓哉煌煌九莖之竒三秀之異厥<lb/>
美未顓按神農本草經青芝生泰山黄芝生崧山白芝<lb/>
生華山黒芝生恒山赤芝生衡山則芝為衡山瑞也昭<lb/>
昭矣今是芝也不瑞於山瑞於憲臺之㕔不瑞於㕔之<lb/>
他楹瑞於㕔之東柱惟東盛温厚之氣震東方之卦也<lb/>
於時為春於行為木公其以一念之春融而為草木之<lb/>
<pb n="KR4d0427_WYG_009-4a"/>
春歟公天台人晉孫綽賦天台以五芝含秀為天台瑞<lb/>
允為盛徳之事不可無紀某不敏請撰瑞芝頌以歆艶<lb/>
斯美乃齋沐拜首而颺言曰<lb/>
煌煌瑞芝元氣之精不蒔而茂不根而成厥瑞伊何其<lb/>
莖有九敷華舒榮一莖三秀維漢元封甘泉産芝于時<lb/>
持刑有臣勝之下暨神爵芝産函徳于時持刑有臣定<lb/>
國憲臺司刑凛凛風霜胡為瑞芝此焉發祥維公此心<lb/>
慈祥愷悌與物為春萬象生意一民未化公曰徐徐毋<lb/>
<pb n="KR4d0427_WYG_009-4b"/>
嫉于頑匪虐以威罪疑惟輕惟明惟察公曰無辜我其<lb/>
審克徳政為馨有開必先産祥現竒寶葉輝聨旄倪族<lb/>
觀動盪耳目孰嫓其祥嘉禾瑞木驩言我公心乎愛民<lb/>
公曰無之天子慈仁驩言我公亷平其政公曰無之天<lb/>
子神聖公辭弗有民曰不然天子之徳匪公疇宣我聞<lb/>
漢制塗而為詔璽除匪伊四軰促召又聞仙家食而延<lb/>
年祝公之夀嵗萬有千晉有孫綽天台有賦五芝含秀<lb/>
休祥呈露公産于台宜表而揚我作頌詩播之瀟湘<lb/>
<pb n="KR4d0427_WYG_009-5a"/>
　　贑州嘉禾頌<lb/>
禾之為瑞昭昭也春秋他瑞不書惟大有年則書無麥<lb/>
禾則書尚書不載他瑞惟嘉禾則載詩之載芟良耜豐<lb/>
年生民等作三歎三詠至今讀之有含哺皷腹氣象志<lb/>
喜也於惟休哉宋咸淳之明年丹山翁公合守贑越三<lb/>
月政孚人和有禾毓于境内一穗二米瑞也贑父老以<lb/>
聞歸其瑞於太守太守不有是年九月上將有事于明<lb/>
堂公曰此聖賢胥㑹之徴也此人地肇禋之符也守何<lb/>
<pb n="KR4d0427_WYG_009-5b"/>
力之有於是文學之士作為詩歌以侈其盛於惟休哉<lb/>
頌曰<lb/>
惟天恵民惟辟奉天厥有嘉祥于時産旃於皇鉅宋繼<lb/>
天立極靈貺斯甄孔曼且碩在昔祥符極熾而亨于時<lb/>
汝州有嘉禾生汝守臣億拜下稽首表奉以聞天子萬<lb/>
夀臣億非諛民食所資異乎他祥竒木靈芝於皇章聖<lb/>
勑天之命先是郊禋有感斯應咸淳天子祀于九筵未<lb/>
占有孚應在感先彼美者禾瑞于章貢太守謂誰丹山<lb/>
<pb n="KR4d0427_WYG_009-6a"/>
之鳯一粰二米其名曰秠不種而生竒之又竒我聞崆<lb/>
峒麥秀且黄孰若兹禾有飶其芳又聞武夷嘗産兹瑞<lb/>
厥瑞伊何十五其穗曷不于他于武夷之鄉曷不于他<lb/>
于章貢之邦惟我丹山武夷之秀惟我丹山章貢之守<lb/>
合二郡之瑞瑞于一時惟我丹山兼而有之丹山之文<lb/>
周情孔思丹山之政召父杜母曾未報政頌聲洋洋匪<lb/>
他之祥而禾之祥維時豐年多黍多稌邦人有曰太守<lb/>
之賜太守不有曰天子聖神天子不有曰惟我有臣弼<lb/>
<pb n="KR4d0427_WYG_009-6b"/>
於一人同心同徳如古伊周臯䕫稷契肆予將祀尚克<lb/>
相予簡簡穰穰為民而祈有漢元稷降於郡國時則弱<lb/>
翁總領衆職嘉糓垂垂産於有唐誰其相之曰郭汾陽<lb/>
主聖臣賢千載一㑹一再登兹三登曰太於惟休哉乃<lb/>
賡載歌旅天子之命而作嘉禾<lb/>
　　鷄鳴賦<lb/>
　　　余嘗讀張宛丘鳴雞賦惜其未盡勉學者進道<lb/>
　　　之意因賦雞鳴<lb/>
<pb n="KR4d0427_WYG_009-7a"/>
人苦不覺物且有之伊蟲之羽莫靈匪雞文以冠而飾<lb/>
武以距而為既勇而信以守謂仁而食不違此固五徳<lb/>
之所素有孰若一鳴之不失期方其角徹乎梅花之奏<lb/>
輪催乎晦魄之熹鼾睡之息尚雷偃寢之枕猶欹莊蝶<lb/>
兮栩而蘧鄭鹿兮喜而遺神識恍惚物欲昏迷倐聞一<lb/>
鼓翼而機自動繼聆三呼旦而聲載馳當是時也覺之<lb/>
則為善罔覺則為惡判乎舜與跖之兩岐嗟呼起而舞<lb/>
劍者志之小詐而度關者心之欺彼音之翰云胡不思<lb/>
<pb n="KR4d0427_WYG_009-7b"/>
要知旦氣之清者至晝而不梏操之則夜氣不存者幾<lb/>
希然則君子於此不惟可以自省乎語黙之幾亦足以<lb/>
自厲於瀟瀟風雨之時也<lb/>
　　蝸牛賦<lb/>
　　　余代庖京庠夏雨生緑校文之暇寓目齋壁見<lb/>
　　　蝸牛焉有感而賦<lb/>
天地之間生物何夥至微弗靈無若蚹驘背負而殻形<lb/>
不類乎禓祼涎界而字識亦幾乎細瑣夫何肆交戰於<lb/>
<pb n="KR4d0427_WYG_009-8a"/>
蠻觸倚兩角於右左歎服箱之罔功竟粘壁而莫墮顧<lb/>
爾力兮弗量欲脱身而不可嗟乎蝸牛殆類乎人之升<lb/>
髙而不知休者之自禍也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0427_WYG_009-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻九<lb/>
</p>
<p>
</p>
  </div>
</body>
</text>
</TEI>
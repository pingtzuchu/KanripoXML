<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻二十九</head> <lb/>
    <p>
<pb n="KR4d0427_WYG_029-1a"/>
欽定四庫全書<lb/>
　稼村類藁巻二十九<lb/>
　　　　　　　　　　　　元　王義山　撰<lb/>
　墓誌銘<lb/>
　　清江楊居士墓誌銘<lb/>
余家豐城去清江甚邇甚邇而甚逺曷邇而逺以邑異<lb/>
其郷之行好事而不求聞於人者罕與耳接雖接弗詳<lb/>
也一日有以楊公善狀示余者請刻辭讀之自孝於親<lb/>
<pb n="KR4d0427_WYG_029-1b"/>
睦族婣而下與人交皆與理合居郷遇歲侵與郷人共<lb/>
年榖低其直之昻無德色其郷多亢壤一不雨苖焦巻<lb/>
公費自巳未夏堤其水俟田之渇耕者利頼之他郷或<lb/>
不稔此獨歳邑委括田他郷踏地出稅租無孔遺且加<lb/>
贏焉以求恱長民之不肖者公獨不媚所行皆近厚不<lb/>
盡人之情其生平類漢馬少遊近世閩士黃長者不籯<lb/>
金愚其子教以書俱為士林雋翹屢榜亞天之福善未<lb/>
央也余曰果爾是可書遂訪於今監察御史雲屋徐公<lb/>
<pb n="KR4d0427_WYG_029-2a"/>
雲屋為余言如所狀之行雲屋與公居同井又甚邇以<lb/>
甚邇之言驗所狀之行於是乎書公諱義成字信伯曽<lb/>
大父某大父某父某母聶氏旴江戸掾諱杞之女娶熊<lb/>
氏男二人女一人孫男一人曽孫一人生於嘉熈丙寅<lb/>
八月二十一日歿於某年某月某日葬於某年某月某<lb/>
日墓在茂材鄉某山之原銘曰<lb/>
最難得者鄉逹尊之稱可以驗里中之評嗚呼是可銘<lb/>
　　月堂吕居士墓誌銘<lb/>
<pb n="KR4d0427_WYG_029-2b"/>
吕氏族於洪不多見有世居豐梅仙鄉里名皇地者族<lb/>
甚望家逸其譜莫詳其系之出也公諱益字舜臣尤望<lb/>
於一族曽祖諱明甫父諱廷誼俱弗仕母某氏初仲父<lb/>
未室先祖父為擇對曰娶婦毋以貲必有婦德乃可有<lb/>
媒吕氏女者先祖父曰吕以詩書儒其家必能賢其女<lb/>
是可娶㓜侍仲妣傍乃得於所聞自仲妣歸於仲父也<lb/>
事舅姑以孝處妯娌以和某私竊自語是其家法然也<lb/>
非有賢父兄不能是後十餘年某與清江愚齋聶公<lb/>
<pb n="KR4d0427_WYG_029-3a"/>
諱嚞同學公子夢斗亦來學以文頡頏毎課試與之角<lb/>
相雄長諸老先生竒之某又私竊自語曰是其家學然<lb/>
也非有賢父兄不能是以仲妣孝於舅姑睦於妯娌知<lb/>
公事父母孝處兄弟無間以夢斗苦於學知公學然後<lb/>
知其子學方公之刻志於學也猶及師竹園于公漫塘<lb/>
鄧公西坡鄒公其友也為文貫穿經史如語孟荀揚本<lb/>
朝名臣言行書手自抄録字畫精楷葢公端慤士也尤<lb/>
工於聲律燕處王公秋圃鄒公俱以明經擢第公遣子<lb/>
<pb n="KR4d0427_WYG_029-3b"/>
執經參請皆有立夢斗學詩同經多遜之某與嚞夢斗<lb/>
未弱冠為文字友嚞擢丙辰第仕至通籍某壬戌塵忝<lb/>
夢斗僅試成均明年便飛上廣寒宫折取第一枝桂吁<lb/>
亦晚矣公亦無及見矣非命歟始公習舉子業屢試有<lb/>
司不售乃堂於居之南前有老松當户鬚眉甚古又有<lb/>
此君軰參錯其間毎清風徐來有聲磨戛如琴球門列<lb/>
膏壤鱗属水㶁㶁而鳴羣巘當前朝暉夕烟拱揖獻狀<lb/>
省身雷公髙之扁曰月堂想夫天朗氣清之夕萬籟俱<lb/>
<pb n="KR4d0427_WYG_029-4a"/>
収呼取月來屐齒印扶踈酒盃照沆瀣劃然長嘯不知<lb/>
月之為此身此身之為月也嗚呼公則古矣萬古遼天<lb/>
之月則不古也杜工部月明玉堂空子猷剡溪之遊林<lb/>
逋孤山之詠諸君子皆與月為莫逆者也而今安在哉<lb/>
豈獨公然歟天地間萬形皆有弊惟理獨不朽所可為<lb/>
公賀者書脉不朽耳若夫遇歳歉則推有餘以及鄉之<lb/>
人歳庚申所在㓂攘出力以衛桑梓此富而仁者所樂<lb/>
為也亦處鄉里者所當為也是不可不書亦不必特書<lb/>
<pb n="KR4d0427_WYG_029-4b"/>
公娶<hi>闕</hi>氏先公三十六年卒子男四人孫男八人孫女<lb/>
十二人曽孫四人公生於癸卯三月二十七日殁於丙<lb/>
辰六月五日享年八十有六諸孤以某年十二月丙申<lb/>
奉柩葬於同里之龍州將葬夢斗來謁銘某以哭先君<lb/>
辭後一年夢斗曰子之琴祥矣言可文奚辭銘曰<lb/>
嗟嗟吕公以月名堂種桂一枝於月中央後有興者高<lb/>
掇其芳月堂雖死而名猶香<lb/>
　　汪母孺人李氏墓誌銘<lb/>
<pb n="KR4d0427_WYG_029-5a"/>
先君師主一張先生先君嘗曰主一仲子頥妻𢎞齋李<lb/>
先生女荆釵布裳惟蘋蘩是供識者嘆其真儒家女武<lb/>
寜汪君章少以文學稱𢎞齋曰是可妻以其兄之子妻<lb/>
之其樸如𢎞齋女晦翁嘗謂李敬子赤子保天理仇讐<lb/>
嫉人欲吾之畏友也世之君子其學足以化天下而不<lb/>
能化妻子者有之矣𢎞齋之學能化其家如此今世稱<lb/>
婦人之賢曰事舅姑以孝也處妯娌以和也勤以治家<lb/>
也儉以足用也婦人皆能是雖然此婦人職分當然也<lb/>
<pb n="KR4d0427_WYG_029-5b"/>
天下惟婦人能教子為可書初孺人適汪也生二子從<lb/>
溢從潜從溢自㓜至長皆父之教孺人能相其夫以教<lb/>
子一家之間父既儒外氏又儒從溢有成立甲戌試特<lb/>
科入第一等授廸功郎蘄州蘄水縣尉從潜遊庠序有<lb/>
聲從溢不特儒其身又儒其弟又儒其子將見曰仍曰<lb/>
來儒而又儒汪氏書脉之永孺人有力焉孺人生為儒<lb/>
家女既嫁為儒家婦宜乎其子孫之儒也孺人以從溢<lb/>
恩封孺人女一人適建昌縣學李惟義孫男三人巾龍<lb/>
<pb n="KR4d0427_WYG_029-6a"/>
旗龍以潜藩薦名禮部應龍尚㓜孫女二人長適同邑<lb/>
余紹榮次適陳自立曽孫三人儀鳯翔鳯附鳯曽孫女<lb/>
三人孺人生於紹熈甲寅二月乙未終於至元戊寅庚<lb/>
申葬於上清鄉毛源雙龍山之陽某年某月某日也銘<lb/>
曰<lb/>
孺人之家儒故能相其夫儒教其子若孫皆儒<lb/>
　　亡嫂孺人周氏墓誌銘<lb/>
柳子厚誌亡姊崔夫人之墓曰夫人歸於夫家為婦為<lb/>
<pb n="KR4d0427_WYG_029-6b"/>
妻為母之道我之知不若崔之悉也然而笄而上以至<lb/>
于㓜孩崔固不若我之知也銘婦人惟族婣知之悉禮<lb/>
曰内言不出於梱梱以外縱知未必如是之悉也亡嫂<lb/>
故簽書武昌軍節度判官㕔公事周公某之女周清江<lb/>
儒家也曽祖某祖某妣某氏某年歸於我先兄先兄諱<lb/>
某先孺人㡬年卒先兄世居龍興府豐城縣長豐鄉槎<lb/>
溪里去清江不一舍後徙居焉初從伯妣楊氏早嫠延<lb/>
師訓子手植書種先兄與弟沂以學相懋沂特奏名進<lb/>
<pb n="KR4d0427_WYG_029-7a"/>
士故吉州安福縣主簿詩書之澤孺人又能演迤之古<lb/>
今稱婦人必曰功容言德雖然常事耳不必書惟能教<lb/>
子者為賢母孺人自歸夫家事舅姑以孝處妯娌以穆<lb/>
婦道備矣生二子鎡登甲戌進士第前廸功即吉州萬<lb/>
安縣尉次廷瑞出繼祖母舅楊氏後丙辰科南省正奏<lb/>
名雖不幸早世然詩書之澤霶霈矣且方來而未央也<lb/>
嗚呼教子為人父者之責也不幸父亡母存母始得以<lb/>
專教子之名雖然豈孺人所願哉孺人生二子相繼取<lb/>
<pb n="KR4d0427_WYG_029-7b"/>
科第他母所無也孫男五人孫女二人孺人生於某年<lb/>
某月某日歿於某年某月某日葬於某年某月某日其<lb/>
葬清江縣某鄉某山之原過其墓者必曰一母而兩令<lb/>
子孺人生子又能教之此所以異乎他母也其可不書<lb/>
銘曰<lb/>
兒在襁褓母保抱之不曰有父在兒方垂髫母長育之<lb/>
不曰有父在不幸父亡母存教子之責萃於母之身母<lb/>
而賢軻其子此三遷之教所以有慈母之稱嗚呼母也<lb/>
<pb n="KR4d0427_WYG_029-8a"/>
天只父兮何在而母獨擅教子之聲亦豈為人子者之<lb/>
所忍聞故傳曰婦人不願有名<lb/>
　　胡母孺人劉氏墓誌銘<lb/>
欝孤之巔有故人焉是為翠屏先生李公某翠屛死未<lb/>
及銘其墓吾過矣雖然翠屏之學惟門人胡順父得其<lb/>
傳銘其門人胡順父之母之墓吾之責或可逭焉爾孺<lb/>
人姓劉氏諱貴靜儒家女也曽祖稱祖文政考良恭妣<lb/>
蕭氏歸於胡某晞齋其號也晞齋歿於寶祐癸丑先是<lb/>
<pb n="KR4d0427_WYG_029-8b"/>
翠屏銘晞齋墓有曰學問博見趣明為人純茂篤實與<lb/>
庚子鄉貢有是夫故妻然也愚嘗謂銘婦人惟族婣知<lb/>
之悉劉君登孺人中表也梱以内之事劉知之狀孺人<lb/>
之行甚悉有是母故子然也古今稱婦人惟曰德言容<lb/>
功常事耳惟德言為可書遣子就學於束脩常禮有不<lb/>
廢孺人之所謂德也毎談古聖賢事及家學家法之懿<lb/>
以相朂厲孺人之所謂言也以孺人之德之言如此不<lb/>
書非闕歟余洪人距贑九百里於何而知胡母之賢以<lb/>
<pb n="KR4d0427_WYG_029-9a"/>
信翠屏者信胡又以胡之内姪劉君狀孺人之行愈信<lb/>
孺人為胡之賢母又以教授張君某學賔盧君某之書<lb/>
歴述而益信其賢此而不銘孰可銘孺人生於某年某<lb/>
月歿於至元甲申之十一月享年六十有七葬於某年<lb/>
某月某日其地在某鄉某山之原嗚呼孺人孀居三十<lb/>
有二載今日可以見夫於地下難矣哉又能教子親明<lb/>
師取良友為世聞人難之又難也若夫典中饋而惟酒<lb/>
食是議温公謂此婦人之職不書銘曰<lb/>
<pb n="KR4d0427_WYG_029-9b"/>
翠屏死其學傳於孺人之子孺人今之孟母<lb/>
　　先君壙記<lb/>
嗚呼先君有子不肖獲罪於天不自隕滅禍延於先君<lb/>
嗚呼先君何辜至此極邪未窆之先表兄宣教郎待參<lb/>
聶嚞狀先君之行將乞銘於今世大手筆義山不敢私<lb/>
述先德謹取嚞所狀者約而鑱諸壙初嚞與義山兄弟<lb/>
同筆硯學成而歸寶祐乙卯嚞領鄉薦明年試南宫知<lb/>
舉定其賦將魁天下他考官意見相角竟以賦五名入<lb/>
<pb n="KR4d0427_WYG_029-10a"/>
等先君教也嚞以是狀先君最詳王自江左為士林盛<lb/>
族先君諱道昌字叔潜世居豫章豐城之槎溪曽祖諱<lb/>
子忠祖諱幡然父諱德秀俱弗仕妣清江周氏故賔州<lb/>
别駕諱邦光之女娶清江聶氏嚞姑也先君骨相偉岸<lb/>
望之揚休山立事親最孝處兄弟無間言待族姻以恩<lb/>
義相陶浹議論務寛厚人有善稱不容口惡則為諱之<lb/>
家僅中産無剰財小有餘輙推以及人歳不登减糴價<lb/>
以濟鄉之貧乏率為常力行好事不止一人以君子長<lb/>
<pb n="KR4d0427_WYG_029-10b"/>
者稱之以詩書遺後人曰吾家籯金也方弱冠笈書郡<lb/>
庠十載一燈僅一再亞選語人曰吾有子可脉此書矣<lb/>
謝塲屋去築書堂曰麗澤羣鄉之秀者學焉数十年來<lb/>
里中講説義方之訓以先君為法淳祐巳酉義山義端<lb/>
聫江西薦又明科壬子又聮薦又明科戊午義端又薦<lb/>
又明科辛酉義山又薦明年義山偶塵沗廷試覆考秘<lb/>
書文公天祥以義山䇿有直氣巳第在前三名後乃乙<lb/>
科越三年景定甲子㑹朝廷賜高年爵䝉恩授先君承<lb/>
<pb n="KR4d0427_WYG_029-11a"/>
務郎致仕母孺人先君存時嘗卜夀蔵於瑞州髙安縣<lb/>
新豐鄉西山之原義山義端以咸淳丁卯冬十二月癸<lb/>
酉奉柩葬兹地其地位巽靣乾至穴所推一峯而上之<lb/>
龍虎詭蔚一水來前迂徐演迤如之𤣥山下有竒石两<lb/>
如鹽虎形抑水勢而緩之徘徊淀洑然後東前聳一山<lb/>
如蓆㡌天馬䇿䇿如躍或曰壬戌殿廷之選可取而償<lb/>
使為先君子而孫孫而子子而復孫孫而復子相與環<lb/>
無窮當有代應是䜟者嗚呼利先君之葬為子孫榮為<lb/>
<pb n="KR4d0427_WYG_029-11b"/>
人子者忍乎先君生於淳熈丙午閠七月丁丑終於咸<lb/>
淳丁卯六月庚午夀八十有二義山從政郎南安軍司<lb/>
理參軍義端成忠郎知武岡軍綏寜縣孫男二人惟肖<lb/>
登仕郎次通孫孫女五人長適鄉貢進士鄧直夫次適<lb/>
將仕郎待銓彭懋次許嫁進士袁雷應未行餘尚㓜先<lb/>
君將考終稱萬古萬古者再義端問何謂也先君曰汝<lb/>
不觀誠齋先生與伯子訣之言乎言訖而逝義山時贅<lb/>
員江西漕幕是夕漏二皷家僮以先君將去世之命召<lb/>
<pb n="KR4d0427_WYG_029-12a"/>
戴星而奔未百里訃聞嗚呼為人子者當親庭甚可懼<lb/>
之年乃去之而仕今歿不及歛嗚呼窮天下之哀不足<lb/>
以聲此心之痛盡天下之辭不足以文此身之過罪大<lb/>
惡極嗚呼尚得為人子邪<lb/>
　　先妣壙記<lb/>
先妣姓聶氏諱維清曽祖諱大方祖諱公彦父諱侯服<lb/>
俱弗仕妣周氏世臨江清江縣修德鄉五石里生於淳<lb/>
熈丙午閠七月二十三日先祖考為先君擇對嘗曰一<lb/>
<pb n="KR4d0427_WYG_029-12b"/>
婦賢一家齊矣必懿行淑德乃婦之母以易先君諱道<lb/>
昌禀父命而受先妣於正室景定甲子上有事于明堂<lb/>
制詔士民有子登進士科者以年封有㫖授先君承務<lb/>
郎致仕先妣孺人享年八十有四以咸淳巳巳九月十<lb/>
二日終嗚呼哀哉先是咸淳丁卯之夏先君藐棄諸孤<lb/>
義山義端所以忍湏㬰死者有母在哭父未乾繼以哭<lb/>
母天摧地裂痛其鉅乎義山嘗聞伯舅季舅言先妣在<lb/>
女氏也事親孝父病為父禱食不肉三年族姻賢之事<lb/>
<pb n="KR4d0427_WYG_029-13a"/>
兄姊如父待弟妹恩義無欠虧既嫁以孝於父母者孝<lb/>
於舅姑以睦於兄弟姊妹者睦於妯娌及先君之姑姊<lb/>
妹義山㓜侍先君傍得於所聞及長得於所見如伯舅<lb/>
季舅之謂嗚呼先妣自笄而上為女之道先君之知不<lb/>
如伯舅季舅之知出嫁以後為婦為妻為母之道伯舅<lb/>
季舅之知不如先君義山之知也以伯舅季舅之言騐<lb/>
之所聞於先君及義山得於所見先妣可謂賢矣初先<lb/>
妣事姑之日淺事祖考惟恪起居飲食之節靡不至先<lb/>
<pb n="KR4d0427_WYG_029-13b"/>
祖考喜朋遊中饋乏助賔至是日值先妣饌先祖考喜<lb/>
曰吾待賔不菲矣殽羞孔嘉不戒而具不豐不敢進不<lb/>
精潔不敢進先祖考亟稱之毎對人言願此婦蚤生男<lb/>
以報先祖考有愛妾或謂先君兄弟四人一飯𤓰分亡<lb/>
㡬不可以再娠先妣曰生子耶吾子之生女耶吾女之<lb/>
後卒無生姑姊妹巳嫁而反多傳食焉先妣耻之必迎<lb/>
之私室饋於斯寢處於斯還必實其篚以徃族姻有女<lb/>
力不能嫁者嫁之雖脫簮傾稇弗吝其仁至於不呵叱<lb/>
<pb n="KR4d0427_WYG_029-14a"/>
奴婢鄰有笞箠聲巳顰蹙曰痛痒一也性雅澹箴紉機<lb/>
杼之外無他習袨服珍餙悉屏去先君篤於義方塾延<lb/>
名師戸外參請屨滿毎餉先妣必身之庖廪相繼無廢<lb/>
禮伯舅有子諱嚞姿禀秀㧞兒時不羣先妣歸寜以嚞<lb/>
為可教歸語先君曰是子可為吾兒友羅致之俾義山<lb/>
義端共學嚞自是為士林表偉淳祐巳酉義山義端聮<lb/>
江西薦又明科壬子義山義端又聮薦嚞子端與同江<lb/>
西薦又明科乙卯義山義端又聮薦嚞預鄉薦明年嚞<lb/>
<pb n="KR4d0427_WYG_029-14b"/>
試南宫㡬魁天下䇿微誤竟以賦第三名入等仕至通<lb/>
籍又明科戊午義端又薦又明科辛酉義山又薦明年<lb/>
偶塵忝廷試大魁文先生以義山所對有直氣批第一<lb/>
等上擢第一後為詳定者抑之置乙科初外氏家本儒<lb/>
天聖間有諱言熈寜間有諱復俱登進士科厥後文脉<lb/>
萎薾以嚞復振嚞未第前其子薦其兄文名薦其叔啓<lb/>
薦嗚呼先妣以一婦人而能使二氏之子孫澤於道德<lb/>
仁義難矣先妣事父母為賢女事舅姑為賢婦相先君<lb/>
<pb n="KR4d0427_WYG_029-15a"/>
為賢妻教子為賢母嗚呼先妣為女為婦為妻為母之<lb/>
道可謂賢矣今以咸淳巳巳十二月十四日奉柩祔於<lb/>
槎愾曽祖妣熊氏之墓之後嗚呼先妣以開禧丁卯十<lb/>
二月十四日歸於我先君先君以咸淳丁卯六月十四<lb/>
日棄先妣而逝死者歸也開禧丁卯十二月十四日先<lb/>
妣之歸夫婦之合也咸淳丁卯六月十四日先君之歸<lb/>
夫婦之離也今先妣又以咸淳巳巳十二月十四日歸<lb/>
于土嗚呼死生離合固不偶然也而人子之痛庸詎可<lb/>
<pb n="KR4d0427_WYG_029-15b"/>
歸之数乎嗚呼痛其甚歟<lb/>
　　稼村自墓誌銘<lb/>
余姓王氏生於宋嘉定甲戌八月之戊午先君名余曰<lb/>
義山字余曰元髙世居隆興府豐城縣長豐鄉之槎溪<lb/>
今為龍興路富州曽祖諱幡然祖諱德秀以詩書世其<lb/>
家先君諱道昌贈奉議郎妣聶氏贈安人妻李氏封孺<lb/>
人男惟肖女仁靜適從政郎惠州録參趙孟柔孫男同<lb/>
老尚㓜先君師主一張先生力行一敬字為一生受用<lb/>
<pb n="KR4d0427_WYG_029-16a"/>
屢試成均弗績髙揖謝同軰曰吾歸教吾子矣創家塾<lb/>
扁以麗澤羣鄉子弟教之洎長俾師吉州司户雲林先<lb/>
生楊公攀龍學賦兼易先生擢第後試博學宏詞因習<lb/>
焉自淳祐巳酉至景定辛酉與弟義端以賦四上春官<lb/>
壬戌某塵沗廷對覆考祕書文公天祥批第一等上擬<lb/>
擢在首選時給事侍郎徐公經孫為詳定同邑人也他<lb/>
有所主先得某所獻䇿以極言時事抑之乙科初筮永<lb/>
州司户再調南安軍司理關陞從政郎連丁家難服除<lb/>
<pb n="KR4d0427_WYG_029-16b"/>
問選得光山軍節度推官兼書記未赴辟浙西鹽塲贅<lb/>
漕府幕權京學教授京削五溢其三陞朝主管尚書刑<lb/>
工部架閣文字權主管官告院除國子正以考學及格<lb/>
特㫖改合入官宣教郎添差通判瑞安軍府事奉使台<lb/>
州催發義米慶元措置海船就之任甫交事朝㫖以提<lb/>
舉浙東市舶兼𨽻焉先是宋度宗山陵以覆按使幹官<lb/>
總䕶使禮儀官該恩轉兩官乙亥春江上報至丞相杭<lb/>
山先生章公鑑議國事不合有睨揆席者嫉公嗾其徒<lb/>
<pb n="KR4d0427_WYG_029-17a"/>
攻之公抗章三上不報遂去某以門下客為監察御史<lb/>
潘希聖所劾䥴兩官罷見任未㡬江西按撫司辟充參<lb/>
議官未上丙子春宋太皇詔下郡縣令民相率歸附某<lb/>
惟宋末舉朝奔遁而某以奉使出及章公去國而某以<lb/>
坐黨罷希聖謂章公之議國事某實誤之嗚呼千萬世<lb/>
而下誰實任其咎耶嗚呼奉命督餫而某之上關明被<lb/>
劾投閒而某之歸心白古人謂葢棺事定某終身之事<lb/>
巳定於此時矣余薄宦所至無足稱述惟以苦硬自將<lb/>
<pb n="KR4d0427_WYG_029-17b"/>
鮮與世偶至於抑權勢雪寃抑苟職分所當為無所顧<lb/>
忌生平無他好獨於文字刻苦扁一所曰稼村讀書其<lb/>
間惟肖頗能繼吾學余意有得處効横渠疾書法俾録<lb/>
之初宋乙卯䑓諌奏科舉後増試小詞科環海内亡應<lb/>
令者余起而為之倡所擬九百餘篇左帑容齋先生劉<lb/>
公元剛丞相文山先生文公天祥為之序兵後散失亡<lb/>
㡬又嘗取宋一經撮其要而書之曰提綱析其目而編<lb/>
之曰類纂㡬数十萬言質之煥學後村先生劉公克莊<lb/>
<pb n="KR4d0427_WYG_029-18a"/>
先生以為某之書法中間有與孟子意合者陳平甫備<lb/>
要壁角裏文字嗟乎後村豈輕許人者拙藁詩銘記序<lb/>
賛頌䟦説書傳策問講義箋表啓狀誄誌凡三十巻讀<lb/>
書管見十巻惟肖類成又以質之杭山先生先生寵之<lb/>
以序曰文者貫道之器非知道之君子孰能與於斯嗟<lb/>
乎杭山豈輕許人者雖然余何足以當之余辛巳嵗卜<lb/>
居東湖或曰子棄鄉井何居余應之曰濂溪家舂陵而<lb/>
居湓浦康節衛人温公陜人皆居於洛洪吾父母國庸<lb/>
<pb n="KR4d0427_WYG_029-18b"/>
何傷胡文定建之崇安人晚年於衡山買地結廬終焉<lb/>
録言行者謂公終於正寢余其老於東湖矣丙戌夏歸<lb/>
省松楸葺先君弊廬裴徊顧瞻如見先君語惟肖曰槎<lb/>
溪吾童子時所釣遊也不二里為西陵村吾將窀穸他<lb/>
日返葬於彼與汝母同穴有合葬于防之故事在夫有<lb/>
生必有死吾老矣死巳晩矣苟獲體其受而歸全幸也<lb/>
獨不幸而讀書又不幸而竊科第又不幸而立乎人之<lb/>
朝向使不讀書不竊科第不立乎人之朝豈不陶陶然<lb/>
<pb n="KR4d0427_WYG_029-19a"/>
天地間一民既讀書既竊科第矣既立乎人之朝矣而<lb/>
謂一民之不如嗚呼必有不如者矣余最愛杜樊川諸<lb/>
君子自誌其墓彼直以死生為晝夜耳斯人不作而余<lb/>
竊慕之如陶淵明秦少遊軰自為挽歌徃徃悲悽憤惋<lb/>
不脱兒女態壯夫不為也雖然余之誌余之心也誌作<lb/>
於丙戌之八月書誌日併死葬日余不得而書銘曰<lb/>
東坡死於常葬於汝之陽頴濵嘱其子歸而祔於眉山<lb/>
之傍嗚呼何必去父母之邦<lb/>
<pb n="KR4d0427_WYG_029-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻二十九<lb/>
</p>
<p>
</p>
  </div>
</body>
</text>
</TEI>
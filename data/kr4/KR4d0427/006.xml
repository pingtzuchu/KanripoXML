<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻六</head> <lb/>
    <p>
<pb n="KR4d0427_WYG_006-1a"/>
欽定四庫全書<lb/>
　稼村類藁巻六<lb/>
　　　　　　　　　　　　元　王義山　撰<lb/>
　序<lb/>
　　章貢劉愛山詩集序<lb/>
人生而靜天之性也感於物而動性之欲也性一也有<lb/>
所欲則情矣中庸謂喜怒哀樂未發謂之中發而皆中<lb/>
節謂之和未發性也既發情也人之情豈能皆中節哉<lb/>
<pb n="KR4d0427_WYG_006-1b"/>
昌黎韓子又充而為喜怒哀懼愛惡欲且謂其皆出於<lb/>
情又品之而三有上焉者中焉者下焉者性者與生俱<lb/>
生者也情者接於物而生者也章貢劉君雲甫以愛山<lb/>
名其詩夫愛七情之一也詩者情動於中而形之言也<lb/>
水陸草木之蕃可愛者甚多李唐以来多愛牡丹愛富<lb/>
貴者也所謂下焉者靈均愛蘭靖節愛菊林逋愛梅子<lb/>
猷愛竹是數愛者移於物之偏也所謂中焉者然則愛<lb/>
上者宜何如聞之夫子曰仁者樂山先儒謂樂愛之至<lb/>
<pb n="KR4d0427_WYG_006-2a"/>
也山體靜仁者心之徳愛之理也愛雖發於情而靜則<lb/>
實根於性其昌黎所謂情之上焉者乎劉君不他物之<lb/>
愛而愛山焉必有得於仁者之靜矣<lb/>
　　周衡齋四書衍義序<lb/>
晦翁四書與六經並行於天地間為天地立心為生民<lb/>
立命為前聖繼絶學為萬世開太平此書也盖自洙泗<lb/>
而後漢唐以来論孟庸學雖老師宿儒無有過而問焉<lb/>
者漢多訓詁之儒唐多詞章之士病在此也至宋始有<lb/>
<pb n="KR4d0427_WYG_006-2b"/>
伊洛諸大儒出有功於六經不細而言論孟者或不及<lb/>
於庸學言庸學者或不及於論孟未有知四書之為全<lb/>
書者恭惟朱夫子沉涵義理之精微研覃性命之藴奥<lb/>
作為四書所謂集大成者也豈漢唐諸儒所可語此嘗<lb/>
謂宋理學漢唐所無宋諸儒洙泗所有於戯盛哉青原<lb/>
白鷺間有學先師之學者衡齋先生周均焱是也衡齋<lb/>
取宋高第人謂指日金馬玉堂矣衡齋薄蓬莱弗即老<lb/>
於著書有通鑑論斷行於世今又有四書衍義不特史<lb/>
<pb n="KR4d0427_WYG_006-3a"/>
學精於理學尤精也近世真西山作中庸大學衍義而<lb/>
不及論孟非若衡齋所衍為全書也或曰四書之作曾<lb/>
經聖人手議論安可到孔子作春秋游夏不能措一辭<lb/>
非不能也不敢也先師嘗曰某為是書極知僣踰無所<lb/>
逃罪先師且不敢衡齋敢爾余曰衡齋非敢也不過發<lb/>
明門人所問之未及且先師庸學二序皆曰以俟後之<lb/>
君子衡齋先生所謂後之君子也<lb/>
　　九日紫極登高㑹詩序<lb/>
<pb n="KR4d0427_WYG_006-3b"/>
紫極宫鍾陵勝處靣瞰長江西山凝翠庚辰九日與同<lb/>
志者㑹於斯倣登高也嘗怪孟嘉龍山之㑹有酒而無<lb/>
詩淵明東籬之興有詩而無酒事之不偶如此余最愛<lb/>
晉人三月三蘭亭之㑹一觴一詠更倡迭和想其登崇<lb/>
陟峻天朗氣清與九日登高無異諸君讀蘇子瞻次王<lb/>
定國韻有已教從事到青州之句又想像韓魏公與歐<lb/>
蘇二公九日置酒私第席間賦詩有詩而又有酒孟嘉<lb/>
淵明之所無者今兼有之當使後之同志曰蘭亭三月<lb/>
<pb n="KR4d0427_WYG_006-4a"/>
三鍾陵九月九羲之軰不得專美於前<lb/>
　　趙文溪詩序<lb/>
西山編文章正宗以詩歌一門屬後村且約以天理民<lb/>
彛為主如仙釋閨情宫怨等作皆勿取後村所編西山<lb/>
去其半嚴矣哉西山之筆也予来永嘉得文溪趙侯詩<lb/>
讀之觀其自序首之以吟詠性情夫詩發乎情止乎禮<lb/>
義其天理民彛乎文溪之詩其發乎情止乎禮義者歟<lb/>
使經西山之筆雖正宗可也始吾讀二南詩至麟趾序<lb/>
<pb n="KR4d0427_WYG_006-4b"/>
詩者以為關雎之應至騶虞序詩者以為鵲巢之應二<lb/>
詩皆以吁嗟終之於麟趾則曰吁嗟麟兮於騶虞則曰<lb/>
吁嗟乎騶虞詩人嘆美之辭也有餘不盡之意也二南<lb/>
之詩皆終之吁嗟周人道化之盛至是不可形容矣然<lb/>
騶虞之吁嗟止於二而麟趾之吁嗟至於三周之公子<lb/>
其賢矣乎文溪賢如周之公子其為詩發乎情止乎禮<lb/>
義西山所謂天理民彛者此余所以言之不足故嗟嘆<lb/>
之嗟嘆之不足故永歌之永歌之不足不知手之舞之<lb/>
<pb n="KR4d0427_WYG_006-5a"/>
足之蹈之也<lb/>
　　九日登髙序<lb/>
陽竒數也重陽又竒數也陽之數竒三月竒數也三月<lb/>
三為上巳數之竒五月竒數也五月五為端午數之又<lb/>
竒七月竒數也七月七為七夕數之又竒九月竒數也<lb/>
九月九為重陽數之又竒正月十一月亦竒數也正月<lb/>
一日為三朝之始故不曰一而曰正一陽来復不可以<lb/>
定日拘故獨以冬至言大抵天地間陽多隂少於時為<lb/>
<pb n="KR4d0427_WYG_006-5b"/>
國家休明為年穀豐登世道太平於人為君子道長今<lb/>
吾與諸君子聚於斯飲於斯相與歌詠於斯横渠所謂<lb/>
陽明勝而徳性用者歟<lb/>
　　陳宗陽梅花全韻詩序<lb/>
余曩逰杭徃湖邊訪逋老梅數根古塚一丘逋與梅死<lb/>
友也時宗陽留杭予校文外雍得宗陽賦於三萬餘巻<lb/>
中魁之浙三山江西士皆歛衽服後得宗陽全韻梅花<lb/>
詩知宗陽能詩賦詩之流也或曰逋詠梅雖不止於一<lb/>
<pb n="KR4d0427_WYG_006-6a"/>
韻疎影横斜水清淺暗香浮動月黄昏一聮為最工評<lb/>
詩者猶議其止詠梅之形體性情則未也宗陽詠梅自<lb/>
平上去入詩全韻多乎哉予曰一韻非寡也全韻非多<lb/>
也逋詠梅約而不失一言宗陽詠梅豐而不失一辭逋<lb/>
歛宗陽全韻於一韻中宗陽散逋一韻於全韻中是或<lb/>
一道予嘗嘆離騷比興草木殆盡而梅不與焉何遜以<lb/>
後梅之名始香逋以後梅之名愈香香不香梅不計也<lb/>
梅之名豈待詩而後香哉逋一韻已贅宗陽全韻愈贅<lb/>
<pb n="KR4d0427_WYG_006-6b"/>
予序宗陽詩又贅予與宗陽宗陽與梅又當相與於無<lb/>
詩之境忘言之天宗陽曰唯<lb/>
　　京庠賦社麗澤魁籍序<lb/>
論語第一篇曰學學而一篇第一節曰學而時習之不<lb/>
亦説乎有朋自遠方来不亦樂乎先儒謂説在心樂在<lb/>
外盖天下之可説莫如學相與樂此學之説莫如朋學<lb/>
之不可無朋尚矣應君芳叔以賦社魁籍示余且有取<lb/>
乎麗澤兑君子以朋友講習兊説也正秋之卦也諸君<lb/>
<pb n="KR4d0427_WYG_006-7a"/>
秋賦之兆也盍亦相與勉厲曰吾業精矣業精于勤荒<lb/>
于嬉吾行成矣行成于思毁于隨凢我同志當以先正<lb/>
有物混成金在鎔等賦宰相之事業自期毋徒為容説<lb/>
之説則得矣乃為之歌曰秋風起兮鶚横飛蘇堤春柔<lb/>
兮桞汁染衣金吾兮喝道引領羣仙兮蟬聮乎紫㣲余<lb/>
將為諸君賀矣雖然見紛華盛麗而説者非吾道之説<lb/>
也朋友講習之中自有説我心者故曰説言乎兑<lb/>
　　仲氏元剛章貢活囚詩巻序<lb/>
<pb n="KR4d0427_WYG_006-7b"/>
余嘗讀東坡記王氏三槐堂至修德於身責報於天之<lb/>
語曰嗚呼淺矣南軒云無所為而為者義也有所為而<lb/>
為則利矣此古今言利與義一大話頭甲申春余友自<lb/>
軒曾君震龍以所紀余弟義端元剛章貢活囚本末作<lb/>
頌以侈之倂裒諸名勝之詩示余諗余曰此先生一家<lb/>
盛事也且謂余弟嘗云不在其位而謀其政罪也昔有<lb/>
務修徳而畏人知者吾亦畏人知者也何以詩為哉然<lb/>
詩既作於諸公矣先生可無序乎敢請初宋徳祐丙子<lb/>
<pb n="KR4d0427_WYG_006-8a"/>
余與弟辟地章貢同邑人自堂陳君司臬事一日元剛<lb/>
徃訪陳延坐中和堂未幾一卒械七十餘囚来前乃吉<lb/>
水刼冦也陳以吉州何不斷詰卒卒前告曰是百十强<lb/>
冦未易獲卒非勇孰能力而拘諸時憲幹王垌在焉陳<lb/>
目之曰斷手足沈之江俾無孑遺王奉命惟謹元剛與<lb/>
陳為舊友出位問曰此非吉水二趙事乎陳曰然元剛<lb/>
曰若爾非冦也兄弟之爭也陳曰何以知之元剛曰曩<lb/>
仕于兹邑知之二趙兄弟之爭久矣兄主簿與鋹弟惠<lb/>
<pb n="KR4d0427_WYG_006-8b"/>
院與䥏先是鋹羇管邵陽或謂䥏擠之鋹以赦歸思為<lb/>
報復計時適兵興所在敓攘䥏挈家章貢辟兄鋹偕二<lb/>
子帥羣僕焚與䥏之廩䥏遂以强㓂聞于官是七十餘<lb/>
之冦鋹主之也此其罪在鋹而曰七十餘皆强冦能無<lb/>
寃乎陳艴然目王曰刑亂國用重典王曰唯元剛又曰<lb/>
以人命奉長官以嗜殺立威可乎五代何時而馮丞相<lb/>
治生之句猶存公平樂易意度况三覆五覆祥刑之道<lb/>
也要囚服念五六日又審克之吕刑一書其反覆諄勤<lb/>
<pb n="KR4d0427_WYG_006-9a"/>
若此陳黙然元剛退就舟次以語雲屋徐二卿方少憇<lb/>
橋亭忽有羅拜于元剛之前者讙曰提刑謂活我軰者<lb/>
公也公活佛也元剛曰非我也提刑也相顧感泣而去<lb/>
嗟夫此盖一念之烈也無所為而為之也余嘗聞詩之<lb/>
大序惟關雎有之關雎之詩天下之詩也傷人之廢哀<lb/>
刑政之苛吟咏性情以風其上此作詩者之本意也然<lb/>
余懼乎犯兄弟交譽之譏也序之固不敢不序又不可<lb/>
姑以曩之所目擊於章貢者倂録今之所耳聞於自軒<lb/>
<pb n="KR4d0427_WYG_006-9b"/>
者繫於巻首因以示余子姪云<lb/>
　　宗人仁靜文藁序<lb/>
王氏自江左以来號為衣冠盛族階庭之秀如羲獻軰<lb/>
人以瓊枝玉樹稱吾宗佳子弟有如此者自晉迄隋河<lb/>
汾夫子者出河汾之王又大於江左之王吾宗大師儒<lb/>
有如此者自唐迄宋科目興由科第進者代不乏人姑<lb/>
以沂國言自狀元至宰相宋之稱相業者莫先焉吾宗<lb/>
為狀元宰相又有如此者於戯盛哉清江有同姓仁靜<lb/>
<pb n="KR4d0427_WYG_006-10a"/>
其字者未兵前識之知為偉噐兵後以所作示余文自<lb/>
長書而下十八篇詩自擬古而下百餘首皆大家數兵<lb/>
以前時文之仁靜也兵以後古文之仁靜也王氏代有<lb/>
佳子弟矣今科目未興仁靜之文不妨傚乎古儻興仁<lb/>
靜之文又當㣘乎今余猶望仁靜以文章致身也余記<lb/>
曩偹員國子時嘗曰此教冑子職也明年胄試當以仁<lb/>
靜為首薦後不果余與仁靜其譜同其學同毋曰同人<lb/>
于宗吝<lb/>
<pb n="KR4d0427_WYG_006-10b"/>
　　子惟肖和後村梅花百韻序<lb/>
古今詠梅多矣有百詠者近世萬如居士李公曾有之<lb/>
劉後村效李詩亦百詠方烏山和後村又倍之吾嘗讀<lb/>
後村詩尚有可疵者試舉一聮説到和羮俗了渠之句<lb/>
亦非矣烏山亦云狀元宰相事不敢㸃涴渠尤而效之<lb/>
也梅豈無用於世哉林和靖疎影暗香一聮人所膾炙<lb/>
或者猶謂止詠梅之形體性情則未也使胡五峯評之<lb/>
必曰有體而無用梅非有體而無用者吾鼻祖沂公雪<lb/>
<pb n="KR4d0427_WYG_006-11a"/>
中未問和羮事且向百花頭上開兩句道着體用兼該<lb/>
奚以百為事業如傳説沂公後村以為俗烏山以為㸃<lb/>
涴毋乃爾是過歟吾兒惟肖輙不自量詠梅百首掇拾<lb/>
水邊雪下等句屋上架屋耳後村百之烏山百而又百<lb/>
之惟肖又百之贅而又贅也老夫方以鼻祖之事望吾<lb/>
兒謹毋以俗以㸃涴議吾梅<lb/>
　　子惟肖詩藁序<lb/>
東坡嘗云吾在惠州只教得過能詩足慰吾心嗚呼詩<lb/>
<pb n="KR4d0427_WYG_006-11b"/>
豈易哉必東坡為之父然後過可與詩吾兒惟肖和後<lb/>
村梅花百詠余既為之序又擬古琴操淵明歸去来辭<lb/>
等作以至雜詠凢二百餘首嗚呼余不得以科第望汝<lb/>
矣猶幸汝之不墜吾學也雖然汝之詩其視過為何如<lb/>
余詎敢以此自慰或者謂余以過方汝是自比於坡多<lb/>
見其不知量也余曰才不才亦各言其子也嗚呼詩豈<lb/>
易言哉詩未易言也而余兩嘗序之汝其勉旃他日汝<lb/>
来前吾將問汝曰學詩乎不學詩無以言否則議我者<lb/>
<pb n="KR4d0427_WYG_006-12a"/>
必曰王家癖<lb/>
　　陳梅垣同人詩集後序<lb/>
梅垣陳君季孺曩留杭與余同遊大丞相杭山老師門<lb/>
嘗贈之以詩後十二年余来洪梅垣以同人詩集示余<lb/>
其詩皆為梅而吟余曰梅以垣名非梅類者當牢關固<lb/>
拒不許入既曰同人必有突吾垣而入者垣不固也藩<lb/>
籬剖破矣易曰天與火同人君子以類族辨物梅垣當<lb/>
類梅之同姓者别梅之非類比而同之不可也余嘗謂<lb/>
<pb n="KR4d0427_WYG_006-12b"/>
逋以前如隂何李杜軰逋以後如歐蘇黄陳近世則石<lb/>
湖誠齋可以入吾垣者也噫露之朝風之夕更得靈均<lb/>
携蘭来靖節携菊来濂溪携蓮来着梅垣其間所謂伊<lb/>
人誰其似之吾梅垣清而又清矣它如富貴之牡丹麄<lb/>
俗之桃李不與同類者皆當麾之垣之外如是則梅垣<lb/>
所同非苟同矣梅垣學易易不云乎君子以同而異<lb/>
　　武寧汪材夫南埜詩集序<lb/>
己卯春修江汪材夫以所作石城詩集示予既序之矣<lb/>
<pb n="KR4d0427_WYG_006-13a"/>
後六年來洪又得觀南埜詩集大丞相杭山老師序其<lb/>
首老師豈輕許可者然而易石城而南埜何居老師為<lb/>
材夫昔居石城之南今居石屋之南石屋之南婦翁之<lb/>
居也居以地而易詩以地而名東床逸少清映通徽蘭<lb/>
亭一序古今絶倡方其纔過浙江便有終焉志迨獻之<lb/>
軰始為躡屐高平之行眉山小蘇天下之文也居汝南<lb/>
有詩居頴川又有詩集至三而俱曰欒城獨遺老一傳<lb/>
則曰頴濵材夫易石城而南埜其欒城汝南之意歟孟<lb/>
<pb n="KR4d0427_WYG_006-13b"/>
子曰居移氣文以氣為主或曰材夫自石城而石屋兩<lb/>
取乎南其有得於詩之二南者乎嘗攷周南之詩十一<lb/>
言后妃婦人之詩凢七召南之詩十四而言婦人女子<lb/>
之詩凢十二恐非材夫之本心也詩曰我心匪石不可<lb/>
轉也石城轉而南埜矣謹毋曰人而不為周南召南其<lb/>
猶正墻面而立<lb/>
　　章貢劉愛山詩集後序<lb/>
章貢劉君雲甫以所作愛山集示余余既以昌黎三品<lb/>
<pb n="KR4d0427_WYG_006-14a"/>
之説告之矣别後三年又觀愛山近作愈出愈奇劉君<lb/>
愛惡與人異不愛世俗之所愛而愛世俗之所不愛清<lb/>
矣哉劉若之所愛也予洪人卜居東湖與愛蓮翁同一<lb/>
愛毎夏秋交荷花淨如拭綠葉罩其上白鷗出沒細鱗<lb/>
沈浮清矣哉翁嘗曰晉陶淵明愛菊李唐以來愛壯丹<lb/>
翁獨愛蓮翁非不愛菊獨愛蓮何也愛博則情不專也<lb/>
故以菊還靖節而専其愛於蓮牡丹則非愛矣人但知<lb/>
翁之愛蓮不知蓮之愛翁甚於翁之愛已西山謂子猷<lb/>
<pb n="KR4d0427_WYG_006-14b"/>
愛竹竹未必不愛子猷剡溪月夜雪光滿船興盡而返<lb/>
留有餘不盡之意於天地間前無古而後無今孰謂竹<lb/>
不愛子猷哉予因是知山之愛劉君甚於劉君之愛山<lb/>
也劉君所愛之山非欝孤乎歐陽公嘗為劉凝之作廬<lb/>
山髙予將作欝孤髙以况劉君之髙欝孤髙哉欝孤髙<lb/>
哉<lb/>
　<lb/>
　稼村類藁巻六<lb/>
</p>
<p>
</p>
  </div>
</body>
</text>
</TEI>
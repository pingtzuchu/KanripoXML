<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻七</head> <lb/>
    <p>
<pb n="KR4d0427_WYG_007-1a"/>
欽定四庫全書<lb/>
　稼村類藁巻七<lb/>
　　　　　　　　　　　　元　王義山　撰<lb/>
　記<lb/>
　　共春園記<lb/>
共春者何唐人云要令天下共此春無限江南與江北<lb/>
或曰園以春名春特四時之一耳四時不皆春也四時<lb/>
不皆春則此園不常春也余曰天地間萬形有盡惟春<lb/>
<pb n="KR4d0427_WYG_007-1b"/>
則無盡無盡則四時皆春也一元之氣流通乎亨利貞<lb/>
之間元春也亨利貞夏秋冬也元則貫乎其間也予嘗<lb/>
謂唐虞之時温温乎其和可知春也夏夏也商秋也周<lb/>
冬也天運一周成一歲也此唐虞三代所以成四時也<lb/>
然則孰為夏秋冬之始始於春始於春則四時皆春也<lb/>
丞相杭山先生章公有園在洪之東湖予居湖濵乞此<lb/>
園以娛老先生不以獨樂為樂而與人同樂余扁以共<lb/>
春非謂一草一木為春也指一草一木為春小吾春也<lb/>
<pb n="KR4d0427_WYG_007-2a"/>
溥天之下無一民一物不春大哉春也與天下共也予<lb/>
因是四時携酒與客飲飲輙爛醉方其醉眠花下天地<lb/>
為衾枕覺来又飲挿花起舞陶陶然不知世間有富貴<lb/>
利逹之事或無客邀清風明月成三人相與對飲至暮<lb/>
夜蒼頭扶歸顛倒仆地傍之人拍手大笑謂七十老翁<lb/>
有小兒嬉戯狀明日携殘酒来又飲又明日又来又飲<lb/>
此又桮中之春融為園中之春此園也與客共與清風<lb/>
明月共不與俗子共然而醉翁之意不在酒也<lb/>
<pb n="KR4d0427_WYG_007-2b"/>
　　德隣堂記<lb/>
保定成公尹吾洪洛陽姚公簽事亦為洪来司按察也<lb/>
二公比屋而居成公扁其室曰德鄰取徳不孤必有鄰<lb/>
之義鄰之説有二有以居言者有以德言者以居言隔<lb/>
屋問西鄰借問有酒不飲食之鄰耳非鄰也見擬移居<lb/>
作鄰禮不論時節請開門徃來之鄰耳非徳鄰也傳曰<lb/>
親仁善鄰夫鄰必曰親親必曰仁先儒云仁者心之德<lb/>
二公此心同此仁故此徳同論語曰里仁為美擇不處<lb/>
<pb n="KR4d0427_WYG_007-3a"/>
仁焉得知盖與仁者處何徃非仁與不仁者處何徃非<lb/>
不仁此居必擇鄰非擇所居之鄰擇所居之鄰有徳者<lb/>
與之鄰東坡建徳有鄰堂於羅浮且記之成公之扁斯<lb/>
堂也又一坡矣雖然士君子之立徳固不可以無鄰士<lb/>
君子之立身則不可以不孤立徳而無鄰是獨學無友<lb/>
也是孤陋也立身而不孤是朋比也是阿附也二公他<lb/>
日各以功名事業自見又當為特立獨行之君子余鄰<lb/>
舎翁隔籬聴談音韻清朗不知還許王翰卜鄰否<lb/>
<pb n="KR4d0427_WYG_007-3b"/>
　　君子堂記<lb/>
濂溪謂蓮花之君子勉齋記瑞蓮亦以君子稱二君子<lb/>
與蓮而三之三君子也嘗謂牡丹王也富貴者也梅兄<lb/>
也山樊弟也桞晉處士陶潛之先生也松益者三友也<lb/>
有愛官爵者受秦封識者恥之然而不皆秦官也是數<lb/>
者不以君子稱蓮獨以君子稱何者蓮有君子之道四<lb/>
焉出淤泥而不染一也濯清漣而不妖二也中通外直<lb/>
不蔓不枝三也香逺益清亭亭淨植可逺觀而不可䙝<lb/>
<pb n="KR4d0427_WYG_007-4a"/>
翫四也比德於君子也予居湖濵愛蓮也書濂溪愛蓮<lb/>
説于壁與勉齋瑞蓮記對峙噫露之朝風之夕歌逺遊<lb/>
而招隠士庸詎知二先生不為蓮一来耶且扁所居之<lb/>
堂曰君子晉唐以来稱竹為君子又謂蘭似君子蕙似<lb/>
士大夫范石湖謂菊比君子有幽人隠士之操蓮得獨<lb/>
為君子哉余曰蓮蘧伯玉其人也舉天下無一人不君<lb/>
子蓮此心蘧伯玉此心也亦此堂命名之意也吾洪宗<lb/>
濂東湖二書堂天下之書堂士㳺其間所不以蓮自况<lb/>
<pb n="KR4d0427_WYG_007-4b"/>
者有如此水然而不以君子待湖濂之士不敢也例以<lb/>
君子待湖濂之士亦不敢也謂湖濂無君子魯無君子<lb/>
者斯焉取斯謂湖濂皆君子中庸曰君子之道四丘未<lb/>
能一焉嗚呼夫子大聖人也而曰我無能焉吾黨之士<lb/>
下聖人幾等而敢以君子自居哉嗚呼蓮且得濂溪勉<lb/>
齋君子之稱學濂溪勉齋之學者其可不蓮若哉名為<lb/>
君子而不蓮若是辱吾蓮且書以自警云<lb/>
　　東樂堂記<lb/>
<pb n="KR4d0427_WYG_007-5a"/>
西鄰既富憂不足東老雖貧樂有餘吕洞賓為沈東老<lb/>
作也豈特東西鄰貧富異哉南阮富北阮貧南北亦然<lb/>
東老之貧為好客買書而貧雖貧不貧矣天下有真樂<lb/>
紆朱懐金不樂焉門多長者車不貧矣一樂也歐陽餘<lb/>
慶以東樂名堂餘慶無金買書胷中之書不用一錢買<lb/>
客至呼新篘與客飲飲輙爛醉酒後耳熱仰天拊缶而<lb/>
呼烏烏此二樂者天地間至樂也餘慶尋東老樂處而<lb/>
樂其樂所謂貧而樂者也雖然貧而樂富而好禮吾夫<lb/>
<pb n="KR4d0427_WYG_007-5b"/>
子嘗並言之然則西鄰豈皆富而不好禮者哉易曰東<lb/>
鄰殺牛不如西鄰之禴祭禴薄禮也聖人取焉謂西鄰<lb/>
不好禮可乎豈可專以富議吾西鄰哉詩不云乎彼美<lb/>
人兮西方之人兮借為西鄰解嘲<lb/>
　　養䝉堂記<lb/>
余卜居洪之東湖有以周易見者使筮之遇艮之䝉其<lb/>
繇曰天降生民其穉為童果行育德作聖之功是為山<lb/>
下出泉之䝉言未既章貢宋希聖来訪請於余曰某以<lb/>
<pb n="KR4d0427_WYG_007-6a"/>
養䝉名堂讀書所也為我記之余曰先儒謂䝉者人之<lb/>
初物初而美事初而善然而初之説有二有一身之初<lb/>
有一日之初赤子之心一身之初也平旦之氣一日之<lb/>
初也由一日之初養一身之初此大人不失赤子之心<lb/>
孟軻氏論平旦之氣自旦而晝自晝而夜梏之反覆則<lb/>
夜氣不足以存其用工在旦予謂善養氣者其用工在<lb/>
夜夜氣清則旦氣為之清明未有不能存養於夜而能<lb/>
清明於旦者也此西山所以夜氣有箴希聖自夜氣之<lb/>
<pb n="KR4d0427_WYG_007-6b"/>
存養於平旦之初而又旦旦而養焉則不失赤子之初<lb/>
矣易曰䝉以養正聖功也希聖由䝉養以求作聖人之<lb/>
功可止乎曰未也周子曰士希賢賢希聖聖希天<lb/>
　　小暘谷記<lb/>
余多病畏寒老尤甚於所居闢一室斗大扁曰小暘谷<lb/>
誠齋嘗賦暘谷詩按尚書羲和授人時於春曰暘谷於<lb/>
冬曰幽都幽都燕也天地造化未有無冬之春有幽都<lb/>
然後有暘谷平在朔易也予聞幽都有燕谷鄒律一吹<lb/>
<pb n="KR4d0427_WYG_007-7a"/>
暖氣先至方今地氣自北而南幽燕之地一氣之先也<lb/>
余寢處小暘谷中暖矣小也未大也天下不皆暖也舉<lb/>
天下無一人不煖大也常愛杜工部云寧令吾廬獨破<lb/>
受凍死不忍四海赤子寒颼颸推此心天下無一人不<lb/>
暖矣子月陽生自一陽而二陽二陽而三陽天下皆在<lb/>
暘谷中豈曰小之云乎<lb/>
　　學稼齋記<lb/>
余舊居富水之槎溪扁其所曰稼村何居杜句也掲来<lb/>
<pb n="KR4d0427_WYG_007-7b"/>
東湖丞相杭山先生寵以稼村二大字余扁於所居之<lb/>
室不忘舊也或曰蓮可也稼可乎昔村今湖子非故吾<lb/>
余曰余之稼不在田也記禮者論人情之田曰修禮以<lb/>
耕之陳義以種之講學以耨之本仁以聚之播樂以安<lb/>
之厥田上上也余稼於此久矣不為水旱不耕也且謂<lb/>
惟肖曰汝父本農家子將教汝畊且扁汝讀書之室曰<lb/>
學稼余聞農服先疇之畎畝書曰厥父菑厥子乃弗肯<lb/>
播矧肯穫汝毋忘乃父之訓或者又曰樊遲請學稼夫<lb/>
<pb n="KR4d0427_WYG_007-8a"/>
子以小人目之學稼小人事也余曰晦翁不云乎小人<lb/>
者細民之事南軒亦云小人者事之小也余因是而證<lb/>
以周公之説無逸之書曰相小人厥父母勤勞稼穡厥<lb/>
子乃不知稼穡之艱難周公以勤勞稼穡之人為小人<lb/>
即夫子以問稼之樊遲為小人夫子所謂小人者非對<lb/>
君子小人並言之小人也况余之稼乃稼於書非稼於<lb/>
田也稼其托也村其寓也種學績文無徃非稼存心養<lb/>
性何適非村汝而稼於書則肖余矣夫子豈以稼穡為<lb/>
<pb n="KR4d0427_WYG_007-8b"/>
細民之事而小之哉人而有子能耕不啻足秋風稻黄<lb/>
鷄肥酒香余猶記疇昔與田夫野老相追逐酒後耳熱<lb/>
仰天拊缶而呼烏烏其樂詎可量哉此樂也公卿大夫<lb/>
不博也唐人有詩云去年生子名添丁要今為國共耘<lb/>
耔誠齋亦謂世有農其子農其孫農其曾孫者矣厥父<lb/>
農厥子農孫與曾孫又農此余之心也東坡稼説有曰<lb/>
博學而約取厚積而薄發迂齋謂坡翁此作其與朋友<lb/>
兄弟之相切磋如此吾以是教吾子望吾子之學吾稼<lb/>
<pb n="KR4d0427_WYG_007-9a"/>
也吾老矣得如老農幸矣<lb/>
　　重修舊居記<lb/>
先君卒厪數年始有此屋里中名槎溪隂陽家謂其龍<lb/>
為蘆鞭魁天下之兆也必有魁天下之才者始足居此<lb/>
先君據其要而廬之前有老松當户鬚眉甚偉清風徐<lb/>
來憂擊鳴球屋後古木參差樹林隂翳甚或夜籟沉閴<lb/>
天朗氣清醉把盃酒其下月影罩人扶疎滿身又有一<lb/>
溪環繞清且漣漪一瞬而乾端坤倪軒豁呈露鳥飛不<lb/>
<pb n="KR4d0427_WYG_007-9b"/>
盡虚曠無垠主人與屋同一清也到此談蘆鞭又淺矣<lb/>
先是淳祐已酉屋成遷之日弟義端銓榜適至旗鈴捧<lb/>
擁以入里中人士皆曰此地之靈也是科義山義端聮<lb/>
薦明科又聮薦又明科又聮薦又明科義端又薦又明<lb/>
科義山又薦景定壬戌義山以别頭成事廷對覆考以<lb/>
備前三名同邑人為詳定官以私意抑之墮乙科蘆鞭<lb/>
之説幾驗是年侍親之官二水咸淳乙丑調南安獄掾<lb/>
丁邜自漕幕歸哭先君於斯已巳哭先妣於斯壬申問<lb/>
<pb n="KR4d0427_WYG_007-10a"/>
選得闕邊幕改辟京局攝教外雍贊畫天府又明年有<lb/>
金耀之命進司國子留京凢三年徳祐乙亥半刺永嘉<lb/>
臺評謂某為杭山客以議遷幸併劾亡何江閫有參議<lb/>
之檄至章貢未上至元丙子夏始歸先廬居焉廬之東<lb/>
偏地數畝闢為圃瞰溪而亭之種竹萬箇老梅參錯其<lb/>
間溪外綿亘萬頃如掌晨光熹微兒讀舊書余枕藉以<lb/>
聴客過我無虚日余與弟揖客環坐亭上一觴一詠此<lb/>
興無涯真有怡怡切切偲偲氣象西疇春及時又與老<lb/>
<pb n="KR4d0427_WYG_007-10b"/>
農談田畆間事不二年鄉邦士友白之省省以贄幣聘<lb/>
于先廬俾職教路學至是又挈家寓冷舎明年掌一道<lb/>
學事遂退而老於東湖之上數年之間奔走上下居先<lb/>
廬者亡幾余之心何嘗一日忘哉草塘黄君任伯以移<lb/>
居圖求䟦嘗取容齋之説告之觀此可以知余之心先<lb/>
廬以甲申巨浸幾圯丙戌夏歸省松楸彷徨顧視凄凉<lb/>
斷續恍如先君在焉憮然曰厥考作室厥子乃弗肯堂<lb/>
矧已成之堂而復壊之乎余為人子有餘罪矣乃葺而<lb/>
<pb n="KR4d0427_WYG_007-11a"/>
完之如此一日對吾弟呼惟肖來前命之曰余葺此屋<lb/>
以還先君汝他日葺此屋以還我繼自今子而孫孫而<lb/>
子一日必葺惠徼福於先君俾勿壊西銘云善繼人之<lb/>
志善述人之事是之謂惟肖汝其識之是歲八月望日<lb/>
工畢遂為之記<lb/>
　　全生堂記<lb/>
父母全而生之子全而歸之此全生説也然而洪範九<lb/>
五福與六極對言人不能以皆壽皆康寧皆考終命於<lb/>
<pb n="KR4d0427_WYG_007-11b"/>
是乎有疾有憂有惡有弱以致於凶短折嗚呼甚矣古<lb/>
之聖人之為斯世慮也舉天下人人協于極此聖人心<lb/>
也奈之何聖人之心不能以直遂也始不容以無所寄<lb/>
命焉醫是也醫師掌醫之政令歲終稽其醫事十全者<lb/>
為上十失一次之十失四為下大哉聖人生生之心乎<lb/>
今之醫十失八九者有之矣醫不三世不服其藥清江<lb/>
周仲山累世以醫行至仲山而神聖功巧備大山蕭公<lb/>
嘗大書四字掲之且扁其堂曰全生仲山來徴記於余<lb/>
<pb n="KR4d0427_WYG_007-12a"/>
余曰自神農使岐伯嘗百草而始有藥時未有醫也神<lb/>
農以前人壽皆百有餘歲自神農以後藥愈繁而醫愈<lb/>
衆三代以下壽皆不滿百至以七十為希醫果何恃哉<lb/>
夫人受天地之中以生均有此生宜均能全此生也體<lb/>
其受而歸全者參乎是能全其生矣然而未溥也民吾<lb/>
同胞物吾與也凢天下之疲癃殘疾皆吾兄弟之顛連<lb/>
而無告者也存我所以厚蒼生也又將推而全天下之<lb/>
生然而未溥也為大造立心為生民立命為千萬世開<lb/>
<pb n="KR4d0427_WYG_007-12b"/>
太平又將推而全千萬世之生此其施豈不甚溥哉先<lb/>
儒不云乎醫道行活生人儒道行活天下後世<lb/>
　　臨江章侯心祠記<lb/>
生祠古歟古則三代有之矣非古也三代以前吏皆循<lb/>
不循吏名吏皆良不良吏名班固稱堯舜文武循吏之<lb/>
効固自言耳皆尚書所無有漢傳循唐傳良已不古傳<lb/>
而祠又不古然則祠何始曰自朱邑桐鄉始其後相襲<lb/>
而祠匪惟桐鄉然初郡臨江守微祠三山王始以賑飢<lb/>
<pb n="KR4d0427_WYG_007-13a"/>
功民祠之繼祠潘繼祠張多祠哉有識者曰臨江郡斗<lb/>
大更數十年為守幾為祠幾又幾十年為守為祠又幾<lb/>
以斗大郡著是祠將易市而祠矣易市而祠民奚廬編<lb/>
修章侯之守臨江也獨無祠奚無侯於政惟㢘惟謹惟<lb/>
公惟明匪苛以歛匪虐以刑莫貪匪吏侯去吏如距莫<lb/>
姦匪盗侯刈盗如草士者曰匪侯奚師農者曰匪侯奚<lb/>
父若工若商于旅于肆于侯而生昔窶今富侯以德政<lb/>
召和氣無年使有年奚必王之如縱如侯亦不樂祠王<lb/>
<pb n="KR4d0427_WYG_007-13b"/>
以無年顯其功侯以有年隠其功孰功下是侯其優乎<lb/>
侯非無祠也民非不祠也侯不求祠於民民亦不敢以<lb/>
祠媚侯媚侯則欺侯矣民忍侯之欺誰之欺心之欺昔<lb/>
嘗過前數祠下始祠桷刻楹丹棟嵬宇深像貎肖真冠<lb/>
帶儼煥管絃咿啞爼豆如櫛若誠然為祠者每德色於<lb/>
守為守者多恩其祠迨夫守去矣祠巳矣瓦飛棟頽像<lb/>
塵貎土爐香寢室瘖鐘寂鼓與荒凉野廟等守存祠興<lb/>
守去祠傾祠云豈誠云乎哉雖然侯固未嘗求祠民亦<lb/>
<pb n="KR4d0427_WYG_007-14a"/>
未嘗無祠曰祠於心侯名大醇字景孟婺之永康人登<lb/>
丙戌進士第<lb/>
　　雪月舟記<lb/>
天地中間雪之則清月之則清兼斯二者脱俗超塵自<lb/>
山隂滿載歸後世無此叚竒事幾百年矣予嘗謂山隂<lb/>
之後使雪月主人果能為安道一來特一餉之爽耳安<lb/>
得清名以香萬古耶興盡之舟一返此一叚話至今未<lb/>
了偉哉子猷能買雪月於一時而不能買雪月於千載<lb/>
<pb n="KR4d0427_WYG_007-14b"/>
之下則天地間無盡雪無盡月皆可取之以供吾景何<lb/>
特子猷專其美予居有隙地纔畆雪而雪宜月而月宜<lb/>
視山隂不欠予舟之名或曰舟浮物也不舟之於水而<lb/>
舟之於陸何哉余曰舟寄也雪月吾胷襟也反而觀焉<lb/>
方寸之地皆雪也清明之天皆月也吾一身一虚舟也<lb/>
散此雪萬頃玻璃皆瑩徹光此月一色銀河皆皎潔泛<lb/>
此舟載千古非重受萬象非滿飄飄乎若遺世獨立而<lb/>
逍遥遊乎<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲不然其試於雪月交光之夜朗然四顧<lb/>
<pb n="KR4d0427_WYG_007-15a"/>
萬竅皆音招素娥欵玉妃誦左太冲招隠之賦不知還<lb/>
有半㸃塵俗否謂予不信君其問諸子猷<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0427_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻七<lb/>
</p>
<p>
</p>
  </div>
</body>
</text>
</TEI>
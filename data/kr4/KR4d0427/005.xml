<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻五</head> <lb/>
    <p>
<pb n="KR4d0427_WYG_005-1a"/>
欽定四庫全書<lb/>
　稼村類藁巻五<lb/>
　　　　　　　　　　　　元　王義山　撰<lb/>
　序<lb/>
　　送彭華國北遊序<lb/>
竒哉彭君華國之遊也士生天地間惟竒故逰惟逰故<lb/>
竒嘗愛太史公南遊江淮上㑹稽探禹穴窺九疑浮沅<lb/>
湘北渉汶泗講業齊魯之都觀夫子遺風鄉射鄒嶧困<lb/>
<pb n="KR4d0427_WYG_005-1b"/>
厄蕃薛彭城過梁楚以歸太史公之遊一竒又嘗愛蘇<lb/>
頴濵上韓太尉書有曰求天下竒聞壮觀恣觀終南嵩<lb/>
華之高北顧黄河之奔流慨然想古之豪傑至京師仰<lb/>
觀天子宫闕之壮與倉廩府庫城池苑囿之富且大也<lb/>
而後知天下之巨麗見翰林歐陽公聽其議論之宏辯<lb/>
觀其容貎之秀偉與其門人賢士大夫遊而後知天下<lb/>
之文章聚乎此頴濵之遊又一竒然而太史公之竒竒<lb/>
於頴濱頴濱不特未能盡天下之觀太史公講業齊魯<lb/>
<pb n="KR4d0427_WYG_005-2a"/>
之都觀夫子遺風此一觀乃頴濵所無太史公所以有<lb/>
一部史記而頴濵所以止於頴濵太史公竒而又竒華<lb/>
國不遠萬里將有事乎北遊所到處有太史公蘇頴濵<lb/>
所未經歴者過中原多聖賢遺蹟淡烟衰草中斷碑殘<lb/>
礎往往而有又有騷人墨客濃墨大字浩歌而長吟如<lb/>
怨如怒如泣如訴華國盡取胷中之竒發為文章所至<lb/>
留跡墨汁淋漓龍蛇現動飛走壁間收拾遺藁貯以錦<lb/>
囊歸日與余共讀馬子才送孟邦式序不專美矣華國<lb/>
<pb n="KR4d0427_WYG_005-2b"/>
竒而好遊將行吾語子遊<lb/>
　　送閔節夫遊湖北序<lb/>
閔君節夫今湖北道按察完顔公舊客也先是公按察<lb/>
江西湖東道節夫客其門節夫士林之秀善撫琴書餘<lb/>
挾琴一張鼓有虞氏之南風賡之以文王宣父之操一<lb/>
倡三詠之餘清滿天地人而胷中有琴書亦可人矣公<lb/>
遣子師焉書曰䕫命汝典樂教冑子琴樂中之一也冑<lb/>
子自元子以下至卿大夫子也詩歌以動盪其天教之<lb/>
<pb n="KR4d0427_WYG_005-3a"/>
以中和祗庸孝友之德節夫以古者教冑之樂教公之<lb/>
子所謂樂德教國子者歟公去洪兩年不能忘挽節夫<lb/>
為武昌来將行吾黨之士詩以餞之盛述武昌逰觀之<lb/>
美俾余序之余聞武昌有南樓天下無之句武昌之景<lb/>
此其壮觀也嘗記有詩曰四顧山光接水光凭欄十里<lb/>
芰荷香清風明月無人管倂作南樓一味凉武昌如此<lb/>
之清風明月而無人管可嘆矣今南樓得公為之主清<lb/>
風明月有人管又得節夫携琴而来合清風明月與琴<lb/>
<pb n="KR4d0427_WYG_005-3b"/>
而三之是賔是主此一叚風景又武昌所無到日公問<lb/>
洪士友如何洪百姓休戚如何洪年穀豐歉如何長民<lb/>
者有心撫字否寛征薄賦否且聞四境之内多㓂掠能<lb/>
為剪除否由洪而及西湖東道不一問而止也節夫當<lb/>
歴舉以對且為我道南浦依然東湖如故有厖眉鶴髮<lb/>
杖履其間老鶴導前奚奴背錦囊于後與愛蓮翁相尋<lb/>
於吟風弄月之境者稼村翁也更為道江西湖東之民<lb/>
其所以戀戀而懐去思之情者不勝甘棠之愛且歌曰<lb/>
<pb n="KR4d0427_WYG_005-4a"/>
蔽芾甘棠勿剪勿伐召伯所茇又歌曰蔽芾甘棠勿剪<lb/>
勿敗召伯所憇乃賡載歌曰蔽芾甘棠勿剪勿拜召伯<lb/>
所説<lb/>
　　送宋童子序<lb/>
宋人有資章甫而適越者無所乎售也按察馬公過廬<lb/>
陵宋君鎬夫見其三子焉公竒之扁其所曰三鳯宋之<lb/>
章甫有所乎售矣噫人其可以无子哉昔人嘗過一所<lb/>
見書其壁曰李靖提兵三百萬過此後又有人過其所<lb/>
<pb n="KR4d0427_WYG_005-4b"/>
書其壁曰老蘇携二子過此噫人其可以無子哉更為<lb/>
三童子進一歩敢以昌黎送張童子序為勉<lb/>
　　趙東村希䕫詩集序<lb/>
東坡謂子美䕫州以後詩句法簡易而大功出焉山谷<lb/>
謂子美䕫州以後詩不煩繩削而規矩自合捫虱新話<lb/>
亦云子美䕫州以後詩簡易純熟無斧鑿㾗如彈丸果<lb/>
爾則子美䕫州以前詩句法有未簡易者乎規矩有未<lb/>
合者乎未至於純熟如彈丸乎諸君子之病吾子美也<lb/>
<pb n="KR4d0427_WYG_005-5a"/>
何故嘗愛誠齋謂子美聖於詩夫聖孔子不居詩敢居<lb/>
乎詩至於大而化則聖矣子美䕫州以前詩大而化之<lb/>
之聖也䕫州以後詩聖而不可知之神矣神則天濓溪<lb/>
云士希賢賢希聖聖希天學不可一蹴造也由希賢然<lb/>
後希聖由希聖然後希天東村有志於䕫當自子美䕫<lb/>
州以前之詩入由子美之聖希子美之天進進不已安<lb/>
知東村不䕫州以後詩乎顔何人哉希之則是<lb/>
　　送張士隆赴廣州教授序<lb/>
<pb n="KR4d0427_WYG_005-5b"/>
張君士隆被省命為五羊教將行請以言贈廣為江南<lb/>
巨鎮所産名公鉅卿不多於象犀珠玉唐以来張公九<lb/>
齡余公靖之外無人焉然張與余韶産也五羊之廣則<lb/>
為象犀珠玉之廣詩書禮樂之風未敦也姑以近世言<lb/>
丞相菊坡由上庠取科第廣之士自是而相勵以學菊<lb/>
坡自出仕至帥蜀以歸一琴一鶴如趙清獻廣之士自<lb/>
是而愈知有亷恥菊坡登揆席宋天子遣使即家徴之<lb/>
以老辭廣之士自是而愈知有名節象犀珠玉之廣轉<lb/>
<pb n="KR4d0427_WYG_005-6a"/>
而為詩書禮樂之廣又轉而為干戈之塲干戈之後轉<lb/>
廣之士習而詩書禮樂之如承平之廣獨不在人乎所<lb/>
謂人者士隆而已士隆東平人北方之學者未之或先<lb/>
焉謁選不取熱官取冷官自北而来為東南儒學官者<lb/>
士隆而已北方之士亦未之或先焉余嘗嘆東南號為<lb/>
豪傑有睥睨教授而不敢即非胷中有國監書筆下倒<lb/>
流三峽水疇敢嚮邇士隆敢於犯東南之士所不敢其<lb/>
所負不淺朱文公有言教授之職難矣惟自任重者能<lb/>
<pb n="KR4d0427_WYG_005-6b"/>
之干戈之後轉廣之士習而詩書禮樂之如承平之廣<lb/>
任有重於此者乎到日訪菊坡於先賢堂中以菊坡所<lb/>
以立身行已致君澤民者與諸生楙明之當是臯比第<lb/>
一義或曰繡使李昴英廷試上三名祕書郎張鎮孫魁<lb/>
天下菊坡之後獨無斯人乎或又曰李不以亷稱張有<lb/>
可議者余故不敢以此待廣之士不書<lb/>
　　衡州安仁興德鄉義約序<lb/>
續食漢制也自續食之意不古而士始為聚粮計衡州<lb/>
<pb n="KR4d0427_WYG_005-7a"/>
安仁興德鄉以興德名約義舉也古者三歲大比考其<lb/>
鄉之德行道藝而興其賢者能者士之產扵此鄉者其<lb/>
古所謂有徳而可興者乎嗟乎床頭金盡士無顔色囊<lb/>
不留錢羞澁萬狀彼盖未知道耳吾胷中有耿耿者在<lb/>
何至預以乏粮餒吾氣雪絮馬頭梅花送上司金餞行<lb/>
鹿皮盈篚毋以腰纒十萬貫徳色則噐識宏矣槐黄逼<lb/>
眼青雲在歩武間一鼓作氣勉之哉<lb/>
　　陳國録庚辰以後詩集序<lb/>
<pb n="KR4d0427_WYG_005-7b"/>
甲戌科陳君黄裳試别頭第一時未知陳君也觀其名<lb/>
已知文在中矣後十年陳君来洪以所作庚辰以後詩<lb/>
示余庚辰以後陳君險阻艱難備嘗之矣非若甲戌以<lb/>
前得志塲屋魁蘭省時也昌黎序唱和詩曰和平之音<lb/>
淡薄而愁思之聲要妙讙愉之辭難工而窮苦之言易<lb/>
好也陳君甲戌以前和平之音讙愉之辭也庚辰以後<lb/>
愁思之聲窮苦之言也陳君愈窮詩愈工庚辰以後之<lb/>
詩猶子美䕫州以後之詩也雖然詩各有派子美之詩<lb/>
<pb n="KR4d0427_WYG_005-8a"/>
派審言也陳君之詩派后山也皆當家也世但知后山<lb/>
工於詩不知后山尤工於文后山云古文有三等周為<lb/>
上七國次之漢為下周之文雅七國之文壮偉其失騁<lb/>
漢之文華贍其失緩東漢而下無取焉又言杜之詩法<lb/>
韓之文法也韓以文為詩杜以詩為文論后山者當以<lb/>
詩與文並論不可専謂之能詩也予因是而知陳君工<lb/>
於詩而文在其中矣觀陳君庚辰以後之詩后山所謂<lb/>
以文為詩以詩為文也文不在兹乎<lb/>
<pb n="KR4d0427_WYG_005-8b"/>
　　劉梅南詩集序<lb/>
余嘗愛誠齋云楚之騷人佩芳馨服葩藻盡取天下之<lb/>
嘉木香草芬芳其四體而金玉其言語文章雖江蘺杜<lb/>
若亦在選中而梅不與焉豈梅不幸歟抑偶遺之歟迨<lb/>
何蘇軰拈出而梅遂以花聞天下余因是而考唐宋以<lb/>
來諸公修花品厭桃李之輕薄以少年目之富貴如牡<lb/>
丹亦唾去獨惟尊吾梅如春秋尊王天下無異辭雖蓮<lb/>
花號為君子蘭與菊為幽人逸士亦止許其附庸而不<lb/>
<pb n="KR4d0427_WYG_005-9a"/>
得與梅並峙為與國梅獨無對也詩人惟林逋為梅知<lb/>
己逋自序其三十聮深有取其踈影横斜水清淺暗香<lb/>
浮動月黄昏之句或謂逋詠梅詩不止此雪後園林纔<lb/>
半樹水邊籬落忽横枝此一聮風味不減逋與梅相似<lb/>
清哉吾逋也劉君䕫翁以梅南名人與逋相似詩又與<lb/>
梅相似清哉吾䕫翁也䕫翁常預計偕余以百花頭上<lb/>
期之矣䕫翁以梅南名其吟所豈摽梅之詩繫之召南<lb/>
歟曰非也召南之梅以實不以華䕫翁贑産去庾嶺甚<lb/>
<pb n="KR4d0427_WYG_005-9b"/>
邇注坡詩者云庾嶺梅南枝巳落北枝開豈南枝先煖<lb/>
北枝寒歟一日䕫翁坐梅花下把酒賦詩沉吟索咲至<lb/>
暮夜招邀月來足成四友清而又清吾䕫翁也移南枝<lb/>
之煖春北枝之寒又將移江南之煖春天下之寒毋曰<lb/>
雪中未問和羮事<lb/>
　　題余尹甫詠史詩序<lb/>
詠史有詩人多言胡曾不知左太冲張景陽尤為東莱<lb/>
所取余君尹甫以所作詠史詩示余每一事束以五言<lb/>
<pb n="KR4d0427_WYG_005-10a"/>
四句辭簡而意嚴大著述也噫史豈易評哉或曰司馬<lb/>
公通鑑論斷胡致堂讀史管見范淳夫唐鑑陳季雅兩<lb/>
漢博議吕東莱與近世吕大中大事記諸若此類不一<lb/>
而足皆評史也或累千百言或一二百言多乎哉尹甫<lb/>
束以五言四句不多也余曰理到處累千百言或一二<lb/>
百言不害其為博五言四句不害其為約昌黎云豐而<lb/>
不遺一言約而不失一辭皆是也春秋魯史也聖人以<lb/>
一字定褒貶彼有累千百言或一二百言者五言四句<lb/>
<pb n="KR4d0427_WYG_005-10b"/>
云乎哉如此者惟通鑑綱目<lb/>
　　遵上人南浦詩序<lb/>
詩韻語也自鵞湖禪師作切韻法識者謂其有功於詩<lb/>
余讀遵南浦續藁坡翁所謂發纎穠於簡古寄至味於<lb/>
淡泊唐子西所謂無意於造語而因事以陳辭南浦兼<lb/>
有焉自為一家數韓退之不喜僧每作詩必渉譏誚唐<lb/>
僧見於韓集者七如惠如靈如澄觀如高閑藐視之如<lb/>
大顛頴則不以例待之矣如文暢詩曾經子厚品題退<lb/>
<pb n="KR4d0427_WYG_005-11a"/>
之以能文稱且送之以序惜也南浦此藁不序於退之<lb/>
而叙於余也<lb/>
　　劉宣使秉忠家譜序<lb/>
醫道行則活人儒道行則活天下後世范仲淹不為良<lb/>
相則願為良醫省宣使劉君秉忠厥先祖父某居燕山<lb/>
為金太醫活人多矣金亡徙居平灤家焉子若孫不皆<lb/>
世其業嘗謂人曰道成而上藝成而下藝之不精又下<lb/>
之唐子西所謂注本草誤殺人是也於是刻意教子移<lb/>
<pb n="KR4d0427_WYG_005-11b"/>
其所以活人者活天下後世孫六人秉忠其六也秉忠<lb/>
之長兄秉正業儒仕至王府參謀官秉正之子郁好修<lb/>
能文為行省掾秉忠之兄儒兄之子又儒世有儒其身<lb/>
而不儒其子者有儒其子而不儒其孫者有儒其孫而<lb/>
不儒其曾孫者劉氏一門儒其子儒其孫又儒其曾孫<lb/>
將見自雲而来儒而又儒秉忠之仲兄秉禮以軍功顯<lb/>
惟秉文世其醫秉信秉禮饒於財秉忠初以軍功入仕<lb/>
繼為吏且通於儒兄弟六而儒者三兄之子又儒獨秉<lb/>
<pb n="KR4d0427_WYG_005-12a"/>
信秉禮饒於財得非迂吾儒乎儒不迂也他日劉氏昆<lb/>
弟有以儒術行而天下富者則將問之曰某之業孰與<lb/>
仲多<lb/>
　　李宏道編䝉古韻類序<lb/>
余嘗見唐叚成式歴述自古至今字體之異竊意今之<lb/>
人不復見古之字李君宏道袖䝉古韻編示余字之古<lb/>
莫古於此矣然嘗聞之倉頡為作字之始頡生於禪通<lb/>
之紀在獲麟前二十七萬六千餘年管夷吾取无懐氏<lb/>
<pb n="KR4d0427_WYG_005-12b"/>
封禪之説是文字已在伏羲之前序書者謂文籍生於<lb/>
伏羲何耶要知字始於倉頡至周宣王時始變而字始<lb/>
不古迨秦而八體之字興甄豐作六體書而古文居其<lb/>
一竒字則又與古字異篆書為程邈所作佐書即秦時<lb/>
之𨽻又如繆篆所以摹印鳥蟲書所以書幡信字愈不<lb/>
古矣宏道韻編之作其以古字之古而教今人以古乎<lb/>
姑以今韻觀之上平聲為門廿八下平聲為門廿九上<lb/>
聲為門五十五去入兩聲為門共九十有四多乎哉以<lb/>
<pb n="KR4d0427_WYG_005-13a"/>
古韻求之則特十五門而止四聲可全用者三聲二聲<lb/>
可通用者一聲獨用者皆出於中嗚呼不多也求字於<lb/>
聲者如此又擇字之形相似者為一類總而言之字母<lb/>
止三十二嗚呼歛之則三十二散之則十百千萬字之<lb/>
古莫古於䝉古矣雖然此特論字體之古耳周禮以地<lb/>
官司徒掌邦教保氏𨽻於司徒其職以六書教國子宏<lb/>
道以䝉古韻編教人且欲使今知字者皆知字之古以<lb/>
三十二字而括十百千萬之字括十百千萬之字而教<lb/>
<pb n="KR4d0427_WYG_005-13b"/>
十百千萬之人視保氏之功為優其有功於字學豈小<lb/>
小哉使孔安國生於今不致時人無能知者之嘆嗚呼<lb/>
字言之文也韻言之聲也非字無以成韻非編韻無以<lb/>
徴字雖然宏道教人以韻編更自司馬公切韻法始<lb/>
　　丁退齋詩詞集序<lb/>
后山云子瞻詞如詩少游詩如詞二先生大手筆也而<lb/>
猶病於一偏兼之之難如此余友丁直諒以所作詩詞名<lb/>
退齋集藁示余觀其風雅調度可以諧韶濩沮金石雖<lb/>
<pb n="KR4d0427_WYG_005-14a"/>
不敢謂其兼二先生之長然視他人一偏之長則兼之<lb/>
矣退之兼人之長而以退名果退歟子不云乎由也兼<lb/>
人故退之夫由也兼人而猶待於聖人之退退齋兼之<lb/>
而自處以退雖然難進易退者君子也王輔嗣以知進<lb/>
而不知退為愚人若夫為學之道則如撐上水船一篙<lb/>
不可放緩<lb/>
　<lb/>
　<lb/>
<pb n="KR4d0427_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稼村類藁巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻十三</head> <lb/>
    <p>
<pb n="KR4d0427_WYG_013-1a"/>
欽定四庫全書<lb/>
　稼村類藁巻十三<lb/>
　　　　　　　　　　　　元　王義山　撰<lb/>
　傳<lb/>
　　金少翁傳<lb/>
少翁姓金字元寶麗水人也禹時其先嘗入貢仕於周<lb/>
者以職幣名漢時有名布者著之令甲有為釋氏者明<lb/>
帝夢見之為設伊蒲桑門之饌皆其先世也少翁與魯<lb/>
<pb n="KR4d0427_WYG_013-1b"/>
國人孔方彭城人錢關子剡溪人楮先生友善孔方以<lb/>
罪廢錢關子楮先生坐黨斥獨少翁行於世嘗謂人曰<lb/>
吾道一以貫之言利析秋毫銖兩分釐必辨性不喜入<lb/>
窮乏之家與富商巨賈最相厚每至主人延之上座呼<lb/>
為少翁于胥軰尤莫逆暮夜往訪其徒動以千計偕行<lb/>
穹官貴人雖盛怒見少翁來必改顔接之攜手入房闥<lb/>
與其妻拏相得歡甚人有罪至死少翁一言即解或媒<lb/>
進者必借重少翁乃可少翁方面大耳其色黧與人交<lb/>
<pb n="KR4d0427_WYG_013-2a"/>
其初似崛强然性終軟熟獨於寒士少恩云<lb/>
太史公曰少翁金姓以少名何居其少昊金天氏之裔<lb/>
歟<lb/>
　　香山居士傳<lb/>
居士姓占其先占城國人也所至其名香嘗隨海船至<lb/>
五羊與賈人交最密其族黨甚繁居於泉者如五羊之<lb/>
盛居髙者因姓髙居雷化者皆其支派也號瓊者尤有<lb/>
聲價若沉若檀若木者以醫名人有疾招致之善治氣<lb/>
<pb n="KR4d0427_WYG_013-2b"/>
輒效與姓薷姓丁者皆其類居零陵者非同譜也居士<lb/>
嘗遊蓬萊人仙之號蓬萊翁有老儒先生手執周易一<lb/>
巻與共讀好事者於明窻淨几間列古鼎其上與陳𤣥<lb/>
毛穎楮先生軰相友時召玉川子與瀹茗好佛老有清<lb/>
淨道徳無為之名喜讀老泉木假山記象其巉巖詭特<lb/>
嘗介陳后山見曾南豐為之加禮延之上座然居士無<lb/>
堅守特操為人足恭致書朋儕必三沐三熏九頓首然<lb/>
後遣有設賔筵者居士與俎豆雜陳于前賔醉主人命<lb/>
<pb n="KR4d0427_WYG_013-3a"/>
紅袖奉以進居士於几席間曲盡其禮備諸醜態遇貴<lb/>
介誕日袖詩詞與俱稱觴作遏雲聲助人之歡里有喪<lb/>
亦往吊吉凶無廢禮性亦好圓向婦人脅肩諂笑其徒<lb/>
纍纍如貫珠環繞心胷間又有軟媚者喜趨炎常在人<lb/>
掌握中雖汗浹不恥嗚呼無恥之恥無恥矣曾謂居士<lb/>
為之乎唐長慶間有以此自號又字樂天姓白居易以<lb/>
詩名者非此之云<lb/>
太史公曰居士與后山遊師事南豐惜無堅守特操又<lb/>
<pb n="KR4d0427_WYG_013-3b"/>
其甚為富商臣賈所賣卒至焚其身惜哉<lb/>
　　甘國老傳<lb/>
甘國老汾州人也以草名見於神農氏本草名松名遂<lb/>
兄弟也與松善遂所行輒相反族有二有居山中者白<lb/>
如傅粉多貴重之有依山而居者顔如渥丹人赤其族<lb/>
性惡濕喜負暄有寒疾不可以風常擇燠室居焉初鄧<lb/>
州人有姓鞠者與江南陳吉善國老介以進得通神長<lb/>
年術與黄連盧薈友而不如其苦口上黨人胡麻隨人<lb/>
<pb n="KR4d0427_WYG_013-4a"/>
黄苓石人秦芁其徒百餘軰皆趨附國老以媒其身吾<lb/>
儕有遠志者輒惡之抑之弗使進能毒人如葛生亦為<lb/>
之和解尤與蜀之黄耆五人相得空竭其心論事出肝<lb/>
肺號六一居士人無貴賤有疾以身和藥有阿魏者最<lb/>
熏穢國老與之交亦不郤一日有貴公子欲招致之欣<lb/>
然來及至以利説公子公子怒束縛之不為禮由此跡<lb/>
雖疎然心實愛之延之髙閣其聲價益長公子喜曰吾<lb/>
籠中有人矣國老素無直節唯以甘言媚人投世所好<lb/>
<pb n="KR4d0427_WYG_013-4b"/>
仕至三公號國老云<lb/>
太史公曰甘位至三公爵甚穹無薑桂二子之辣君有<lb/>
過不能苦諌人有以利來者雖賣巳不顧惜哉<lb/>
　　髙御史家傳<lb/>
髙氏渤海人也古者賜姓命氏或以土或以封或以名<lb/>
或以官或以字或以物髙氏出於齊公子髙之後以名<lb/>
也其後有受業孔門者名柴戰國時燕遣使入秦有名<lb/>
漸離者有名允者北朝人也有才度以一代偉器稱有<lb/>
<pb n="KR4d0427_WYG_013-5a"/>
名昻者亦北朝人也幼時負壯氣其父曰大髙氏之門<lb/>
者此兒也唐有封渤海郡王者髙氏代多顯不書書之<lb/>
不盡書也近世有左丞相守太師雲金雲金生右平章<lb/>
政事宗元宗元生工部卿仁路仁路生在班祗候長夫<lb/>
長夫生在班祗候巨由巨由生神射軍都指揮使正徳<lb/>
興正徳興生在班祗候文祐文祐生襄襄生奉御兼園<lb/>
陵令趙兒趙兒生西三縣税同監翥翥生今御史伯元<lb/>
兄弟二人弟大史院監候伯亨併書詳其所同出也初<lb/>
<pb n="KR4d0427_WYG_013-5b"/>
髙氏有女未嫁而孕父惡之杖於家忽一日有道士自<lb/>
外而入問之故有老嫗述其事道士又問此女曾何遊<lb/>
嫗云此幼毓閨房不履户外惟禁烟省松楸時父母俱<lb/>
往此女遊後園由墻而西有禾苗生焉上有枯穗而榖<lb/>
以手挽之取其榖而食巳而有娠道士今钁於禾之所<lb/>
深纔尺得髑髏焉其苗自口而出後生男彌月聚族姻<lb/>
方命名間言者噬而不嗑鄰里皆驚駭未幾又一道士<lb/>
自外來謂坐客曰我與此子名名髙母漢母漢即雲金<lb/>
<pb n="KR4d0427_WYG_013-6a"/>
也嘗聞邰之女履大神拇指之跡如有人道感巳者生<lb/>
稷為農師教民榖詩所謂履帝武敏歆是也又聞有田<lb/>
家女因耘見衆禾中有一穗食之生子其女竟仙去後<lb/>
人為立禾女祠乃知食穗生子天地間有此荖事夫不<lb/>
夫而育恠也生異人則不恠矣母漢以母食榖而生其<lb/>
事恠甚而遇道士尤恠也而其恠卒為祥宋時有李泰<lb/>
伯母無子禱于神夢二道士奕碁往觀之道士取局之<lb/>
一子授焉子子也生太伯為宋名儒母漢之生遇兩道<lb/>
<pb n="KR4d0427_WYG_013-6b"/>
士泰伯之生亦夢兩道士道士其異人歟惟異人識異<lb/>
人母漢仕至左丞相守太師子右平章政事女皇后盛<lb/>
哉渤海之髙天下之髙也謹按髙氏家譜母漢後皆為<lb/>
顯官惟襄不仕襄子趙兒為奉御兼園陵令奉㫖降香<lb/>
道經河南年飢境内民殍多流離趙兒紿所屬官曰我<lb/>
奉宻㫖來賑濟令所在發粟所屬官以其事聞于朝有<lb/>
㫖候還職日究問及還待罪東華門外奏云臣比者奉<lb/>
㫖使外道經河南境内百姓皇皇乏食若俟請於朝然<lb/>
<pb n="KR4d0427_WYG_013-7a"/>
後賑濟則斯民旦夕命也臣聞民者國之本也固則邦<lb/>
寧臣不待奏請令所屬官發粟賑乏臣死罪死罪上嘉<lb/>
其功有㫖無罪可待金天興間后薨<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>封丘門外大兵<lb/>
壓境趙兒伏于附城内夜奉柩以入葬他所嗚呼此何<lb/>
時而一念忠烈至此趙兒可謂不負所職若趙兒者又<lb/>
髙氏之後所謂異人歟今行臺御史按臨江右所至能<lb/>
為萬物吐氣唐髙元裕為御史嘗謂御史紀綱之職其<lb/>
風望峻整迨今有聲元裕之後又一御史是髙一門兩<lb/>
<pb n="KR4d0427_WYG_013-7b"/>
御史也將見持平無私條綱具舉有唐人命御史為宰<lb/>
相故事在用敢述顛末為不朽傳且以告太史氏<lb/>
贊曰於戲盛哉髙氏之為興門也子而孫孫而子子而<lb/>
又孫天之生異人也將大書特書不一書云於戲盛哉<lb/>
　<lb/>
　<lb/>
　<lb/>
　稼村類藁巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>稼村類藁巻二十八</head> <lb/>
    <p>
<pb n="KR4d0427_WYG_028-1a"/>
欽定四庫全書<lb/>
　稼村類藁巻二十八<lb/>
　　　　　　　　　　　　元　王義山　撰<lb/>
　祝誄行狀<lb/>
　　龍興路五學教授告廟文<lb/>
聞之孟軻曰人之患在好為人師某里人也而職教焉<lb/>
非父兄之執友則朋軰之同儕詎敢曰為鄉里師乎某<lb/>
嘗為國子正今又分教於鄉漢胡母生齊人也為博士<lb/>
<pb n="KR4d0427_WYG_028-1b"/>
而歸教於齊學者宗之某無學之可宗而敢援此例將<lb/>
有叱而去之者曰此非子坐<lb/>
　　東湖<lb/>
某聞師之所存道之所存也某聞道也未而敢為人師<lb/>
乎昔胡文定為太學官歸教鄉里文定則可某則不可<lb/>
　　宗濂<lb/>
某聞師者所以傳道授業解惑也三者而無一焉抗顔<lb/>
講席多見其不知量也抑嘗聞之師道立則善人多某<lb/>
<pb n="KR4d0427_WYG_028-2a"/>
不敏請事斯語<lb/>
　　縣學<lb/>
郡有學古也縣有學自宋始惟洪既有郡學又建湖濂<lb/>
二書院於附庸又建學焉聖人之教如水之在地中無<lb/>
所不在譬如鑿井得泉而曰水專在是豈理也哉某何<lb/>
人斯職五學之教敢曰君子之所教者五<lb/>
　　祭實齋劉尚書<lb/>
洪範五福自夀富康寜攸好德至考終命五者備矣先<lb/>
<pb n="KR4d0427_WYG_028-2b"/>
生既夀且康不特德為天下逹尊而齒爵又為天下逹<lb/>
尊然獨不以富稱生平一㢘瑩徹千古殿南海之邦象<lb/>
犀珠玉萃焉曽不手涴富求於先生而先生無求於富<lb/>
欠五福之一他人以為欠而先生則曰吾無欠矣以貴<lb/>
言先生有五福之所無以富言先生無五福之所有富<lb/>
與貴先生何心哉至於命以考終此又今世所難者天<lb/>
之報先生厚矣某病不及嘗藥殮不及撫棺今又以采<lb/>
薪之憂不及修瓣香敬嗚呼痛其甚歟嗚呼痛其甚歟<lb/>
<pb n="KR4d0427_WYG_028-3a"/>
　　祭山居劉候官<lb/>
哀哀山居而止於斯家庭之學曽未及施所學伊何救<lb/>
時之劑公而大用廊廟之器假令萬鍾焉能凂公母謂<lb/>
所到止於一月哀哀山居修短皆數出師未㨗而身先<lb/>
死少陵所以為武侯哀從古如斯獨山居哉愚嘗評公<lb/>
一世之雄卧百尺樓餘子下風珪璋琰璧不假彫琢海<lb/>
鯨天驥不可覊縳其學汪洋淵乎向舒讀盡人間未見<lb/>
之書作為文章翔蛟躍鳯睥睨韓栁越軼屈宋公有英<lb/>
<pb n="KR4d0427_WYG_028-3b"/>
嗣必世其科曽遊廣寒蜚聲巍峩天地中間惟理不朽<lb/>
六藁猶在詔今傳後山居雖死不死其名彼富貴者鳥<lb/>
獸好音山居逝矣欲見無所潔觴一奠隕淚如雨<lb/>
　　祭徐伯康<lb/>
士庻人三月而葬也公以名父之子天靳之夀讀父之<lb/>
書而不得用於世死又後十七年而葬禮歟非禮也豈<lb/>
人子之情有大不忍於心者故廢禮而用情歟雖不合<lb/>
乎禮然亦可諒其情矣嗚呼人子之情天下之至情也<lb/>
<pb n="KR4d0427_WYG_028-4a"/>
聖人縁情制禮得不諒人子之情乎嗚呼<lb/>
　　瑞金知縣愚齋聶先生行狀<lb/>
先生姓聶氏諱嚞字愚仲世居臨江軍清江縣修德鄉<lb/>
石洲里家世儒科天聖間有登進士第者諱言熈寜間<lb/>
有登進士第者諱復先生其裔也聶族望於清江舊矣<lb/>
曽祖諱公彦祖諱侯服父諱次山俱以詩書燕其後先<lb/>
生生嘉定癸酉之癸亥癸卯癸丑義山垂髫時間徃外<lb/>
氏家外祖父令同羣兒角對偶毎試輙弗敵先生齒髪<lb/>
<pb n="KR4d0427_WYG_028-4b"/>
壯刻苦自厲屢試塲屋不偶寳祐乙卯始㧞清江解明<lb/>
年試南宫知舉竹所陳公顯伯定其賦魁天下忠齋留<lb/>
公夢炎讀其論曰此有學識士也䇿微誤竹所以本房<lb/>
副巻朱君值易之竟以第五名賦入等今湖南帥幹鄧<lb/>
君林留京語人曰林得之頥齋鄧公坰省魁初取清江<lb/>
聶嚞因謝有司竹所謂先生曰公為省元七日科第髙<lb/>
下固分定人皆為先生惜先生處之裕如也初筮贑州<lb/>
贑縣西尉再調宜州教授未赴改辟臨安府右司理參<lb/>
<pb n="KR4d0427_WYG_028-5a"/>
軍秩滿辟浙西帥司典市酒庫以考舉及格改合入官<lb/>
㫖授宣教郎差知贑州瑞金縣事先生未及赴病矣暨<lb/>
歸猶力疾哭先君甚哀是日抵舍未暮間冠裳見家廟<lb/>
禮訖又冠裳見族姻如見家廟禮又禮訖觴族姻以下<lb/>
賔退入坐正寢環諸孫四旁相勞苦甚悉夜向晨顧謂<lb/>
左右曰吾在途嗜睡如酣然寢不安席堅忍自扶以迄<lb/>
於歸言訖整襟拱手而逝時咸淳丁卯臈月十有九日<lb/>
也享年五十有五嗚呼曵杖逍遥之歌易簀戰兢之言<lb/>
<pb n="KR4d0427_WYG_028-5b"/>
此聖賢事也非先生學力到處其何以死哉初先生病<lb/>
臨安旅中戒其子曰我母效里中某官病未終丐棺於<lb/>
京尹吾計吾囊俸餘亡㡬僅可棺全吾以歸吾父母嗚<lb/>
呼士窮乃見所守先生病且殆不旦夕死獨不肯向人<lb/>
道乞字此豈窮困所能屈哉是殆與孟郊之食苦薺韓<lb/>
愈之無緼袍陶元亮之不折腰同一堅硬聞先生之風者<lb/>
頑夫廉鄙夫寛薄夫敦懦夫有立志嗚呼人不能窮而<lb/>
天地窮之悲夫葢先生之學所以不為死生得䘮貧賤<lb/>
<pb n="KR4d0427_WYG_028-6a"/>
禍福所恐動者全是飬得剛大之氣故見之行事無非<lb/>
自是氣中發出來世有一等衰颯懾怯又有一等私意<lb/>
纒繞之人其身未死而氣巳先死先生身雖死氣浩然<lb/>
天地間不死也先生自㓜不好弄儼然成人篤志問學<lb/>
家寠甚無貲買書從朋儕借録外祖父伯舅為典衣鬻<lb/>
産教之距所居十數步有小齋先生閉户讀書雖祁寒<lb/>
不爐夏不扇老母歸寜先生入拜堂下羣犬喧吠如生<lb/>
客葢先生昕夕與書俱以至忘歸老母歸語其故先君<lb/>
<pb n="KR4d0427_WYG_028-6b"/>
躩然曰果爾肯屑為兒友否羅致之俾共學焉書同燈<lb/>
坐同席寢同衾窮晝夜之力鑚仰於學者葢十餘年先<lb/>
生學益進遂同就正於前南豐尉金川雲林楊先生攀<lb/>
龍雲林江西賦家哲匠嘗試教官又試博學宏詞科先<lb/>
生自登師門屹然為士林表儒門下髙第屨滿相率而<lb/>
尊之曰愚齋先生服其教者不特為魁岸偉器且薫其<lb/>
德而善良焉先生於燈窓用工最苦今世士子取科舉<lb/>
之文如詩賦論䇿蠅頭細書出於手澤者數十帙類編<lb/>
<pb n="KR4d0427_WYG_028-7a"/>
先儒文集前乎書肆所未有口吟手抄彪分臚列其為<lb/>
帙十四先生曰是未足以恵後學於是窮搜廣覧聚百<lb/>
氏之書㡬充棟取先儒為正宗括其精髓盡五年心力<lb/>
書成凡十有二帙名之曰友録士友互相傳冩為矜式<lb/>
嗚呼先生用力於斯文至矣方其未尉贑西家食需次<lb/>
猶不巳於學反覆考亭四書繙閱本朝名臣言行録采<lb/>
取其可資立身之本編之成書曰士學心録可逹之治<lb/>
人者别而異之曰仕學如是又十餘帙故其行修於家<lb/>
<pb n="KR4d0427_WYG_028-7b"/>
逹於鄉而信於人其學問於師得於心而措之民皆自<lb/>
講貫中來也開慶巳未及𤓰贑守雲西陸公景思以文<lb/>
雄當代於士少許可識先生文墨間以初筮未應舉止<lb/>
以文華上之於朝其詞曰雅器玉温英辭金振葢亦確<lb/>
於許予者是年冬北兵瞰上流所在澒洞贑雖僻一方<lb/>
多㓂警邉塵一關輙圑民兵設烽燧築排柵尉皆身之<lb/>
奔走䟽附曽靡寜日時有以清野之説獻憲守雪村撫<lb/>
公鼎是其議下令撤城西民居先生爭不勝被檄後故<lb/>
<pb n="KR4d0427_WYG_028-8a"/>
緩其事後亦無他虞民居頼以不毁贑民至今德之鄉<lb/>
有殺人者事巳逾年不知殺人者名縣慿寸紙以數人<lb/>
姓名下尉捕先生巳疑其非潜加搜訪得真殺人者縣<lb/>
所指果皆平民或曰尉捕盗有功當上先生曰尉職也<lb/>
以人命易官爵非所志輙巽謝贑境有劉村園頭兩鄉<lb/>
對峙世相讐小有爭輙相屠先生履其地覆其爭之由<lb/>
械其尤無良者致之縣縣欲盡蒐其徒芟之先生不可<lb/>
悉致其人於尉坐之兩廡以義理曉之爭者百餘悉相<lb/>
<pb n="KR4d0427_WYG_028-8b"/>
顧自責曰尉活我也相與釋私憾結歡盟羞前之為持<lb/>
牛酒轉相問勞往還居三年賢勞備至逮事憲使恕齋<lb/>
呉公革一日民有訴邑事不公者十餘狀恕齋叢其事<lb/>
於尉期以五日葢將觀其所處也先生不由吏手如期<lb/>
悉定奪以申皆中肯䋜恕齋竒之遂有造就之意書滿<lb/>
贑民議即某地像而祠焉先生聞之曰尉小吏受容察<lb/>
於䑓府之下免過幸矣顧敢爾繼又聞有私繪其像於<lb/>
家者亟畀之錢巻而蔵之㑹吉之龍泉闕令恕齋以先<lb/>
<pb n="KR4d0427_WYG_028-9a"/>
生辟命將下恕齋建䑓西總再調取宜州令官恕齋尹<lb/>
神臯首白之廟堂辟先生右司理先生介潔髙逺以吏<lb/>
塵困人猛欲就冷職誓不以書生試獄吏牢辭至再恕<lb/>
齋曰公廉明如此何官不可為勉彊祗事恕齋後謂人<lb/>
曰吾為天府得兩獄官謂先生及廬陵許君雷發也庀<lb/>
職以來随事爬剔惟求無愧俯仰官爵不論也禍福不<lb/>
計也獄有二事一則曰冐官爵而戕人命一則曰殘骨<lb/>
肉而據家財其力可通神而吏又舞吾法葢州縣數年<lb/>
<pb n="KR4d0427_WYG_028-9b"/>
不决之獄先生據按推詳姦狀俱白試以利弗動脅以<lb/>
貴弗怵某至含沙肆毒㡬入䑓評後二姦卒正典刑先<lb/>
生之名遂滿天府上下莫不敬其廉能雖閭巷小兒亦<lb/>
知有聶司理克齋徐公復以廉平舉恕齋以亷介舉平<lb/>
齋趙公汝暨以持身端謹舉厥後被㫖薦矣又以先生<lb/>
才學操守聞於上期年間三剡如寄有貴介貪先生名<lb/>
欲以京剡舉謝絶之退謂所親曰吾不敢以父生師教<lb/>
之身而辱於戚畹之門葢其所學正大自貴重其身如<lb/>
<pb n="KR4d0427_WYG_028-10a"/>
圭璧靜見孫公子秀尹京於縉紳間稔其名一見青眄<lb/>
㑹華亭有巨室因糴碎家先生曰華亭為邑嵗糴止十<lb/>
五萬某人一家耳家不大於邑而倍其數三十萬有是<lb/>
哉白之府府轉白於朝卒减半靜見由是期以逺器不<lb/>
數日以學識優長趍嚮端潔舉不閲月而石溪呉公舜<lb/>
龍為之合頴節齋陳公訪以遺賢為憾舉先生善聴獄<lb/>
訟盡公得實科而肯齋李公芾亦以從事郎舉關陞兩<lb/>
考内五削俱圎吾黨皆以先生通籍為賀先生曰吾之<lb/>
<pb n="KR4d0427_WYG_028-10b"/>
心豈祗媒一身苟禄計哉毎書戒其子必以充廣德心<lb/>
力行好事為訓秩滿市民爭綵旗幟以華其去有庖空<lb/>
但酌西湖水及靣上三年無愧容等句杭民駭瞻謂前<lb/>
此所無有六考既書㑹任内有慶因微𤯝法碍通班以<lb/>
典市酒入辟留幕府肯齋政事間凢心力不逮者悉以<lb/>
委之南廂闕求官者十數肯齋曰此非氣魄如夏秋不<lb/>
可卒不他畀攝事期月能聲滿京國識者遂稱其有剸<lb/>
繁治劇之才先生官於桂薪玉粒之地凡四考介峭屹<lb/>
<pb n="KR4d0427_WYG_028-11a"/>
立食止菜無異品西山先儒謂斯民不可一日有此色<lb/>
士大夫不可一日不知此味惟先生可語此葢其安貧<lb/>
樂道毎曰為好官不若為好人故自入仕以來行事之<lb/>
纎悉必記而養廉微俸亦别籍以識意葢曰事不可對<lb/>
人言者不可書則吾不為之矣貨之悖而入者不可記<lb/>
則吾不有之矣此亦清獻露香告天之遺意嘗自賛其<lb/>
真曰仰不愧俯不愧内不愧兢兢此心戴天履地推是<lb/>
心謂造物當滂沛其報而所到止此嗚呼痛哉性儉約<lb/>
<pb n="KR4d0427_WYG_028-11b"/>
弊裘故褐終身不易最友孝方伯舅卒襄大事稱家之<lb/>
有無未嘗等其費於二兄伯舅始娶敖氏生輝森繼徐<lb/>
氏生先生及焱先生處兄弟無間言視二兄急難不啻<lb/>
巳雖兒號妻啼寜弗顧自登第後毎以養不及親為恨<lb/>
其之官也迎兄就養弟焱出為族人後年未三十而死<lb/>
上有垂白之祖母事之如巳母下有垂髫二女撫之如<lb/>
巳女娶同邑楊氏子男三人端與見禮部待省端茂端<lb/>
佑俱秀而文人謂先生有子如此死無憾端茂以父命<lb/>
<pb n="KR4d0427_WYG_028-12a"/>
繼弟焱後女二人長適同邑彭果次適豐城熊以道皆<lb/>
業儒孫男四人孫女四人俱㓜其孤將以咸淳巳巳九<lb/>
月奉柩葬於新淦縣欽風鄉白羊嶺鷓鴣山之原俾義<lb/>
山狀其行將以乞銘焉義山竊惟先生之學自養氣入<lb/>
先儒謂人若有氣魄方做得事成世間禍福得䘮利害<lb/>
方敵得去不被他恐動又謂氣至大初無限量至剛不<lb/>
可屈撓葢天地之氣而人得之以生者惟能得其所養<lb/>
無妄為以害之則本體不虧又謂浩然之氣纔説浩然<lb/>
<pb n="KR4d0427_WYG_028-12b"/>
便有剛果意富貴貧賤威武不能移屈之説皆低不可<lb/>
語此氣先生於養氣上用工最深故死生不為之動肯<lb/>
齋且以氣魄稱而先生自賛亦自信其仰不愧俯不怍<lb/>
葢方困阨時手不書乞米之帖口不誦乞巧之文故其<lb/>
氣不為窮乏餒使其立乎人之朝當大事任汲黯多慾<lb/>
之諌朱雲折檻之忠張綱埋輪之勇王義方對仗彈李<lb/>
義府叚秀實舉笏擊朱泚陽城裂裴延齡麻韓愈上佛<lb/>
骨表孔宗魯扣鐶大呼唐子方論燈籠錦是皆先生所<lb/>
<pb n="KR4d0427_WYG_028-13a"/>
敢為嗚呼言有大而非誇衆人疑焉逹者信之嗚呼安<lb/>
得起先生於九京而與之論養氣之學哉義山痛念㓜<lb/>
從先生遊不特相與厲舉子業於躬行踐履上件件㸃<lb/>
對小有過必靣規無少假借雖情好本兄弟然敬而憚<lb/>
之甚於嚴父哲師之臨其傍凛乎法家拂士之議其後<lb/>
也義山壬戌竊第太常先生有書自贑來以其生平所<lb/>
受用者力行好事充廣德心八字相懋勉嗚呼先生棄<lb/>
義山而徃行而無所詣也疑而無所訂也瑕而莫予攻<lb/>
<pb n="KR4d0427_WYG_028-13b"/>
也怠而莫予鞭也嗚呼巳矣以先生氣節如此而不得<lb/>
傳於史其官守之卑又無言責以洩胷中剛大之氣噫<lb/>
柰何其<lb/>
　　徐侍郎逸事狀<lb/>
宋徳祐甲戌北兵渡江舉朝相顧失色余徃訪正言徐<lb/>
公與論國事聞䑓諌哭聲震天御史中丞陳過庭哭尤<lb/>
慟明日過庭先走又明日監察御史李可走又明日監<lb/>
察御史潘文卿走獨公徬徨不忍去謂余曰自古無走<lb/>
<pb n="KR4d0427_WYG_028-14a"/>
䑓諌閱月除公左史兼權户部侍郎然問過庭可文卿<lb/>
當愧死不死初平章賈似道督師江上自度力不支將<lb/>
議和權也畏公議弗敢欲其議自䑓諌學校出貽書政<lb/>
府逹意於公公毅然不從嗚呼壯矣事亟謀遷幸權也<lb/>
公抗言陳堯叟請幸蜀王欽若請幸金陵皆非惟當固<lb/>
守京城嗚呼又壯矣明年詔守和寜門和亦不及事矣<lb/>
未㡬京城失守遷亦不及事矣公諱卿孫字麟仲一再<lb/>
魁鄉薦壬戌省試高列自初筮潭州善化主簿至正言<lb/>
<pb n="KR4d0427_WYG_028-14b"/>
多可書最是令衡山尤表偉故事作邑最者除察天子<lb/>
以公政聲卓越除公監察御史路𦂳矣等而上何官不<lb/>
可為其所行事又當大書特書不一書雖然忘言可也<lb/>
宋亡士大夫多逸事無以懲勸千萬世取以告太史氏<lb/>
　<lb/>
　<lb/>
　<lb/>
　稼村類藁巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>藏海居士集巻上</head>
    <p>
<pb n="KR4d0183_WYG_001-1a"/>
欽定四庫全書<lb/>
　藏海居士集巻上　　　　　宋　呉可　撰<lb/>
　　五言古詩<lb/>
　　　題馬上元所藏趙墨隱畫淵明四詩<lb/>
我不識趙子見此便得之談笑出丘壑粲然備四時似<lb/>
聞月旦評氣壓淵明詩馬卿宰白下慣作煙雲嬉歸來<lb/>
九衢塵舊好不少移慇懃著懐袖亦足慰夢思我本家<lb/>
北阜一官老京師頗懐月下松披圖覔幽姿正恐林間<lb/>
<pb n="KR4d0183_WYG_001-1b"/>
鶴怨我歸無期那知此心在衡宇終棲遲誰憐阿堵中<lb/>
幾有一斛泥願分溪上山供我笏拄頥<lb/>
　　　呉秀才出示孫尚書詩求鄙作<lb/>
往時家分寧風俗喜追隨挽留杯酒間往往醉如泥比<lb/>
年舍臨汝閉闗無相知牢落三週星淹泊一水湄人事<lb/>
即漸熟鄰曲不復疑聞有長者客清談頗忘疲宗盟晚<lb/>
相遇佳比野鶴姿過我忽長鳴傾倒胷中竒借問所從<lb/>
來半世游京師羣賢共文字聲名冠當時自得固有餘<lb/>
<pb n="KR4d0183_WYG_001-2a"/>
足能攀桂枝上以榮北堂下以光衰遲故山末暇往舊<lb/>
游不足思牆東或可隱便擬營茒茨竒懐傲南牕幽花<lb/>
擷東籬是亦差可樂去此將何為恨未識胥鄧論交尚<lb/>
差池不妨氣類求相與慰渴飢同姓紛在眼邈然棄如<lb/>
遺此道已澆薄君乃敦篤之何當美盛徳老矣徒嗟咨<lb/>
黄嬭厄兵火荒唐廢文辭毛子素偃蹇豈復能發揮誰<lb/>
為國士重自有尚書詩<lb/>
　　　題質龜軒<lb/>
<pb n="KR4d0183_WYG_001-2b"/>
清江料事錯來作刳膓翁不知幾許靈墮此朽骨中時<lb/>
出縱横文隨意侮兒童誰識軒中人本自無吉凶平生<lb/>
不驚俗要與衆客同人言可為鑒試卜來年豐<lb/>
　　　巖齋<lb/>
誰知望雲眼犯此没馬塵故山招不歸定為猿鶴嗔煌<lb/>
煌帝王州喜有東山人頻來雲霧齋閱公碧璘珣要償<lb/>
風月債痛吟巖壑春賢哉萬巻藏膏馥餘八珍空腸借<lb/>
一飽已覺笑語新肯學解頥公鑿壁惱四鄰大勝不求<lb/>
<pb n="KR4d0183_WYG_001-3a"/>
直樂我平生真<lb/>
　　　筠寮<lb/>
解衣一寮上物色太窘束栢禪費酬對松官縛爵禄此<lb/>
君真有道虛心自嵓谷毎以閱世人得之定超俗夜夜<lb/>
幽露寒驚我庭下緑獨出萬物表清蟾映疎玉嘉此煙<lb/>
霧姿本無霜雪辱朔風舞郊野秀氣壓羣木舊根走苔<lb/>
徑新梢出雲屋要令千畞廣㑹待春雨足<lb/>
　　　贈連楚狂<lb/>
<pb n="KR4d0183_WYG_001-3b"/>
誰有畫魚癖詩社尋楚狂真成戲新荷徑欲穿垂楊餘<lb/>
生墮轍中恍然得濠梁寓興亦差樂江湖庶相忘<lb/>
　　　舟中即事<lb/>
四顧彭蠡湖獨知廬阜尊疊嶂逓圍繞拱立猶兒孫扶<lb/>
笻望瀑布玉虹走祇園回步尋虚亭餘流潄瑤琨三峽<lb/>
誇幽險下有萬雷喧龍淵神物家孰敢窺清渾歸來有<lb/>
餘思妙音傳夣魂易舟大孤傍山川出籠樊生平數佳<lb/>
士歡然笑語温殊鄉愛逺客一見如弟昆直有卜鄰意<lb/>
<pb n="KR4d0183_WYG_001-4a"/>
便擬營柴門惜別屢往還遺酒盈瓶盆回首幽居雲忽<lb/>
作聚墨昏岡巒互起伏時為煙霧吞遙知急雨來坐看<lb/>
風水奔浮家若漂泊且繫古栁根晚來喜新霽遙岑淡<lb/>
餘痕岸花自娬媚始怪秋色繁近沙羣鷺驚炯如積雪<lb/>
翻林間問茒屋欲與漁父言想像翠靄中疑有桃花源<lb/>
津子請息肩買醉溪上村我亦睡篷底輾轉吟東屯痛<lb/>
彼日月逺念此骨肉存誰能致薪粲庶幾度寒暄避秦<lb/>
豈本志多病不復論<lb/>
<pb n="KR4d0183_WYG_001-4b"/>
　　　送李四清<lb/>
連侯愛畫魚李侯愛畫山詩情動幽懐摹冩不少閒騷<lb/>
雅移丹青妙寄雲水間翻然欲登涉試尋芷與蘭我不<lb/>
一音解早年便挂冠養拙頹簷下任真亦足歡敵騎踐<lb/>
江浙少長奔荆蠻却行虎狼區益知行路難亂來戰未<lb/>
息老去食轉艱前年治南畞頗喜人牛安力耕日以廣<lb/>
心事日以寛行當遂野性䇿杖尋江干雲深幾茒屋栁<lb/>
映一柴闗扁舟鳴撥刺危亭秀孱顔安得兩玉人隣曲<lb/>
<pb n="KR4d0183_WYG_001-5a"/>
相追攀真賞㑹心處應當謝毫端長哦洗兵馬隨意羅<lb/>
杯盤伯雅要傾倒莫厭數往還願如三徑松餘生同嵗<lb/>
寒<lb/>
　　　送王觀<lb/>
文正活國手頗恨見不及宦遊識其孫想像髙冠岌豈<lb/>
但為交承自是賢友執尤思談性命㣲到鬼神泣吾曹<lb/>
飲滄海百川羮一吸失却大官味巻舌䑛泥汁因依既<lb/>
云久臨別百憂集去去好護持雨荷終不濕<lb/>
<pb n="KR4d0183_WYG_001-5b"/>
　　　避地桂楊山門招友人晚飲<lb/>
荒城住行李故人亦淹留稍遷墟丘間愛此石泉幽長<lb/>
夏晴復雨風氣如清秋開樽茅茨下焉能消百憂客懐<lb/>
滯荆楚念之成白頭今宵理歸夢一棹隨風流<lb/>
　　　過許醉吟痛飲月下戲書<lb/>
塵埃沒我馬掉鞅吟公詩詩中有江山不覺在京師下<lb/>
馬自叩門來尋元紫芝欲掃名利心笑挹丘壑姿東簷<lb/>
坐無氊北風吹酒巵蟹螯互勸酬墜車兩不辭聴公擊<lb/>
<pb n="KR4d0183_WYG_001-6a"/>
節吟悲壯亦自竒看公醉山倒了不遣客歸客歸意亦<lb/>
好月色到處隨詩成月下寫淡墨任傾欹平生不知韻<lb/>
興來聊續之詞達語更正識者未必嗤<lb/>
　　　探梅<lb/>
探春逼殘嵗幽香度寒原欲看枝横水㑹待月掛村誰<lb/>
憐槁木中妙有春風根孤芳自一丘不受煙霧昏飽霜<lb/>
分疎瘦下笑浪蕋繁喜無蜂蝶知那與桃李言要當碧<lb/>
雲暮殷勤賦離魂<lb/>
<pb n="KR4d0183_WYG_001-6b"/>
　　　泰定齋詩<lb/>
寂然數椽下獨耀一宇内脫落山水因妙出仁智外君<lb/>
看鑑中事作止本無礙年來識坐忘唯餘照心在<lb/>
　　　安静齋詩<lb/>
歸來便閒適松檜自儔侣扶疎媚虚堂初無一禽語長<lb/>
哦柴桑詩妙香吐雲縷平生壑源好蓮甌發新乳痛洗<lb/>
朝來忙得意乃如許輪蹄不到門幽壁掛犀麈笑拂維<lb/>
摩床西窻睡秋雨<lb/>
<pb n="KR4d0183_WYG_001-7a"/>
　　　失題<lb/>
熱官惱狂士氷山倚嚴冬此計定不長㑹作須臾空先<lb/>
生踏金門大節孝與忠能事不掛口處之如無功髙隱<lb/>
百僚上妙有淵明風東垣著巖岫南榮著檜松疎窻澹<lb/>
山影雲霧穿玲瓏澄流粲錦石一練搖青紅笑攜玉色<lb/>
醪酌彼千石鍾良時飲文字此興與誰同為君指佳處<lb/>
不落捷徑中從來論丘壑風味過庾公<lb/>
　　七言古詩<lb/>
<pb n="KR4d0183_WYG_001-7b"/>
　　　祕古堂詩<lb/>
羣兒只解祕金玉百嵗作癡空潤屋君家勝味渠不知<lb/>
掉頭歸來北窻讀挿架整整三萬籖誰何有書真不然<lb/>
是中大字到蝌蚪補亡應得由庚篇異錦千囊更妙好<lb/>
中有玉奩藏小草不煩脫帽苦揮毫漫說驚虵雜飛鳥<lb/>
摩挲鼎彛自笑語碧暈堆花久瘞土懸知百好墮兒戲<lb/>
此物一出吞萬古客來錯惡初不解把玩慇懃定為怪<lb/>
我知此老極不淺規模正欲超三代<lb/>
<pb n="KR4d0183_WYG_001-8a"/>
　　　題翹翠軒詩<lb/>
老木拔雲蒼翠起新篁挾雨枝葉美下有數峯莓苔寒<lb/>
先生俯仰一笑喜乘興把書坐秋風超然吐論飛長虹<lb/>
客星忽去璧月上陶陶醉卧玻璃中<lb/>
　　　李氏娛書齋<lb/>
李侯平生無他好眼中黄巻常自娯明窻危坐對賢聖<lb/>
鼓吹不可一日無欣然㑹意便忘食心醉何止勤三餘<lb/>
幾年攜家避盜寇尚得戲綵乗潘輿攝官江外有何好<lb/>
<pb n="KR4d0183_WYG_001-8b"/>
濶步日邊真良圖試求假直亦不惡他年不減行秘書<lb/>
　　　故人來自舂陵出示初寮翰墨感時懐舊輒為<lb/>
　　　長句<lb/>
先生視草白玉堂文章一出自名世分光蓮燭真為榮<lb/>
拭吐龍巾何足擬艮岑夜召趨神霄憐我婆娑百僚底<lb/>
紫禁歡傳拜左轄漫刺走賀城南第羸僮瘦馬堂階下<lb/>
歎我麄官殊少味驚聞一麾出燕山斾旌遽下雲漢間<lb/>
睿思官曹方顧寵笑我翻然歸挂冠金兵南來郡國破<lb/>
<pb n="KR4d0183_WYG_001-9a"/>
二聖北狩天步艱黎元鼎沸死鄉土士夫雲擾奔荆蠻<lb/>
一人甞膽固不易諸將束胷今何難朝來喜見舂陵客<lb/>
問訊先生多翰墨懐古傷時初不忘回首長安淚横臆<lb/>
君不見虎踞龍盤氣象雄王者都此成大功遙知廟堂<lb/>
有髙論似聞天蹕移江東幾年中興要賢俊頗懐仲父<lb/>
安東晉<lb/>
　　　醉鄉詩<lb/>
飲中境界妙四海楚屈未知風俗淳陶然席地已忘載<lb/>
<pb n="KR4d0183_WYG_001-9b"/>
夜縛甕下初不嗔逃禪罵坐本真率時一中之眇萬物<lb/>
縱兵端欲捲愁城樂賢未始忘歡伯佳處風光殊可人<lb/>
好徳懸知必有鄰黄花解勸張季鷹俗婦那識劉伯倫<lb/>
世間萬物敗人意不如常作箇中計<lb/>
　　　山居見梅<lb/>
孤吟梅花望神京澆愁恨無雙玉缾上林顧影一坐傾<lb/>
髙樓忍作昭華聲避兵南州老雲壑風味依然殊不惡<lb/>
嵗暮渾無驛使來一笑天涯共流落行尋嶺頭路幾許<lb/>
<pb n="KR4d0183_WYG_001-10a"/>
欲買幽園歎貧窶清客那知日邊事獨坐茅茨對煙雨<lb/>
　　　夜聞警<lb/>
幾年官軍破郡邑逺客孤村誰脫急卧聴鄰雞三鼓鳴<lb/>
流言敵騎一宵及抱衾攜幼强趨走複嶺重山且深入<lb/>
為聞北人畏和暖安得如今便驚蟄長秋南奔苦嵐瘴<lb/>
翠華連巡犯卑濕顧我飄零豈足念注目寒江忘久立<lb/>
</p>
<p>
</p>
  </div>
<div>
                <head>藏海居士集巻下</head>
    <p>
<pb n="KR4d0183_WYG_002-1a"/>
欽定四庫全書<lb/>
　藏海居士集巻下　　　　　宋　呉可　撰<lb/>
　　五言律詩<lb/>
　　　即事<lb/>
勁敵謀應大春來勢轉雄烽煙驚北闕鼙鼓戰東風雪<lb/>
舞愁雲外花飛淚眼中翠華行樂處戈甲照寒空<lb/>
　　　寄李道夫<lb/>
亂後時通問飄流尚此身干戈傷白髪桃李自青春故<lb/>
<pb n="KR4d0183_WYG_002-1b"/>
國田疇逺殊方盜賊頻知君懐老伴詩酒慰情親<lb/>
　　　遊清涼寺<lb/>
延步石城塢迢迢去興長野田耕晚雪寒樹倚斜陽載<lb/>
酒追狂客論才得漫郎無因遂髙蹈時復借山房<lb/>
　　　養竹<lb/>
渭川分一種親植隱嵓東有實終來鳳無心自化龍疎<lb/>
隂留夜月清韻起秋風待養鼇竿就滄溟作釣翁<lb/>
　　　登臨川城<lb/>
<pb n="KR4d0183_WYG_002-2a"/>
時危傷去國嵗晚强登城過雁書難問窮途淚欲傾江<lb/>
湖歸客夢梅栁故園情倚杖空凝竚行藏竟不成<lb/>
　　　懐歸<lb/>
久客江湖逺頻年道路艱干戈侵海内猿鶴老山間地<lb/>
僻林泉古雲深日月閒餘生猶轉徙清夢遶柴闗<lb/>
　　五言排律<lb/>
　　　次韻曽中父登臨川郡樓書事<lb/>
戈甲何為盛田園已就荒僅能移北阜未暇隱東牆寂<lb/>
<pb n="KR4d0183_WYG_002-2b"/>
寞交親逺漂零道路長歸心隨斷雁離思感埀楊避寇<lb/>
湘江外依劉汝水傍閭閻嗟偪仄登眺喜寛涼逺岫誰<lb/>
能屐寒溪竟欲航氷盤悲玉井風簟愛筠牀地盡妖氛<lb/>
氣春餘草木光寶薫烟霧細仙茗笑談香接武青雲路<lb/>
論文緑野堂虎皮空自恱猿臂定誰攘取友真多益求<lb/>
田苦未藏撑腸披錦繡潄石飽膏肓隱逸追元亮風騷<lb/>
近子昂栖鵶啼古堞幽檻倚斜陽離亂知誰健行藏只<lb/>
自傷舊巢看燕燕今雨任浪浪道勝依鶖子才髙歎夜<lb/>
<pb n="KR4d0183_WYG_002-3a"/>
郎五峯興不淺星漢擬文章<lb/>
　　七言律詩<lb/>
　　　友人恵笋豉<lb/>
野稅那知笋豉香伊蒲淡泊喜初甞自憐老去能忘肉<lb/>
<hi>謂肉豉</hi>誰謂朝來已徹薑<hi>謂薑豉</hi>膾玉有名汙淨供蓴絲無<lb/>
味誑枯腸此君苖裔風流在三韭何須學庾郎<lb/>
　　　謝友人約居横林<lb/>
逺煩招隱費長吟緩急方知故舊心懐土若為家直瀆<lb/>
<pb n="KR4d0183_WYG_002-3b"/>
避喧真欲客横林人材何敢追連璧氣類聊能擬斷金<lb/>
卜築要須孤絶處落花流水恐相尋<lb/>
　　　春雪後寄范長民<lb/>
回首長安淚滿衣東風如舊鬢成絲扶持衰病元無術<lb/>
感歎飄零漫有詩那信夢魂隨北雁忍看霜雪滿南枝<lb/>
幽居只合從公等自笑年來見事遲<lb/>
　　　呈秦楚材<lb/>
倒指煙塵嵗月深引杯看劍漫悲吟平生自歎雕蟲手<lb/>
<pb n="KR4d0183_WYG_002-4a"/>
末路空慙䑛犢心賸喜星郎上雲漢苦憐鶴髮避山林<lb/>
君家伯仲真廊廟痛為中興惜寸隂<lb/>
　　　和人聞笛<lb/>
鄰笛聲哀不自安轉移宫調幾多般夢回飛蝶三千里<lb/>
月照髙樓十二欄別鶴唳長秋露重老龍吟苦夜潭寒<lb/>
清愁一晌知何限待啓菱花向曉看<lb/>
　　　簇翠亭<lb/>
此老作亭蒼翠間定知胷次有東山朝陽破霧烘林影<lb/>
<pb n="KR4d0183_WYG_002-4b"/>
醉袖扶花繞髻鬟露警丹哥傳妙響雲眠碧友自清閒<lb/>
欲専一壑從來事回首塵埃亦厚顔<lb/>
　　　廬山香林訪趙徳麟<lb/>
艤舟星渚得幽尋問訊先生隱翠岑欲禮光明依浄社<lb/>
便隨氣類老香林貂金且換陶潜醉囊錦聊追白傳吟<lb/>
坡客飄零有公在與誰揮淚說知音<lb/>
　　　探梅<lb/>
栁未搖金草未芽尋幽逸興屬詩家不辭山下五六里<lb/>
<pb n="KR4d0183_WYG_002-5a"/>
為愛枝頭三四花噴月清香猶吝惜印溪疎影恣横斜<lb/>
固應羞澁怯寒峭結子成隂已有涯<lb/>
　　　送李秀才為道士<lb/>
聖澤朝來浄世縁不敎仙骨墮儒門金龜換酒當年客<lb/>
白鹿昇天後世孫泉石招君友猿鶴利名憐我醉朝昏<lb/>
麻衣笑著掉頭去何處抱琴追綺園<lb/>
　　　豫章道中<lb/>
僕已疲勞馬已頹忍能日日犯風埃前山斷處後山出<lb/>
<pb n="KR4d0183_WYG_002-5b"/>
舊雨晴時新雨來梅子有情沿路熟麥花無數及時開<lb/>
一春客裏消磨盡舉眼豫章安在哉<lb/>
　　　九日<lb/>
佳節初回苦未涼疎林髙下半青黄佩茱頗喜人猶健<lb/>
採菊還憐蝶尚狂不惜登山聊舉句欲因戲馬漫擎蒼<lb/>
笑欹醉帽歸來晚稍覺幽庭月似霜<lb/>
　　　次韻黄簿九日<lb/>
客裏登髙意若何笑扶藜杖興還多葉金委地誰能布<lb/>
<pb n="KR4d0183_WYG_002-6a"/>
山劔橫天不受磨隨遇可無揮翰手感時空有斷腸歌<lb/>
尚憐把菊煙塵外自鏡衰容半欲酡<lb/>
　　　寄米元暉<lb/>
田廬寂寂近塘坳仕路紛紛久絶交多病未能從五栁<lb/>
避喧端欲老三茒白雲那忍閒歸岫紫燕空慙漫累巢<lb/>
<hi>聞再落致仕</hi>聞道金壇有仙隱夢回清月墮林梢<lb/>
　　五言絶句<lb/>
　　　野歩<lb/>
<pb n="KR4d0183_WYG_002-6b"/>
宻竹藏啼鳥荒村起白煙人行秋色裏家在夕陽邊<lb/>
　　　夜坐<lb/>
索索風搖幕亭亭月過牆晴雷推粉磨夜雨壓槽床<lb/>
　　七言絶句<lb/>
　　　春霽<lb/>
南國春光一半歸杏花零落雨霏微新晴院宇寒猶在<lb/>
曉絮欺風不肯飛<lb/>
　　　春晚<lb/>
<pb n="KR4d0183_WYG_002-7a"/>
門外緑楊啼乳鴉㺯黄梅子壓枝斜殘書讀罷無功課<lb/>
遶徑來尋未落花<lb/>
蜂兒擷蘂趁花心燕子銜泥掠栁隂處處浸秧黄乍吐<lb/>
護田肥水半篙深<lb/>
　　　踏青<lb/>
幽居懶慢養餘生强為春風處處行藉草㺯花終少味<lb/>
尋山愛竹尚多情<lb/>
　　　過巢邑<lb/>
<pb n="KR4d0183_WYG_002-7b"/>
竹杖芒鞋蹋短蓬没篙春水飽帆風兩闗三寺山無數<lb/>
盡在濛濛烟雨中<lb/>
　　　村居<lb/>
鑿井耕田僅萬家農夫農婦畢絲麻夜來得雨陂塘足<lb/>
村北村南罷踏車<lb/>
　　　荒陂<lb/>
荒陂終日水車鳴村北村南共一聲掠面輕風吹小雨<lb/>
鄙夫詩向此時成<lb/>
<pb n="KR4d0183_WYG_002-8a"/>
　　　松<lb/>
秋色何妨陪露菊嵗寒真欲友霜筠只應澗底桃花笑<lb/>
苦愛微官不避秦<lb/>
　　　晚步<lb/>
野樹疎疎透夕陽歸鴉零亂不成行春風可是閒來往<lb/>
時送江梅一陣香<lb/>
　　　書却暑圖後<lb/>
氷柱雪車誰復作礬頭凌面未能摹北窻揮汗渾無奈<lb/>
<pb n="KR4d0183_WYG_002-8b"/>
漫借君家却暑圖<lb/>
　　　偶贈陳居士<lb/>
楚酒困人三日醉園花著雨百般紅憑誰畫出陳居士<lb/>
亭角尋詩滿袖風<lb/>
　　　村巷詩<lb/>
村巷深深桑柘烟園林寂静落花天柴門有客忙相揖<lb/>
搖手低聲蠶大眠<lb/>
　　　田家女<lb/>
<pb n="KR4d0183_WYG_002-9a"/>
兩兩埀髫窈窕娘含羞無語蒔青秧翻思貴室千金女<lb/>
笑倚紅樓抹曉粧<lb/>
　　　初涼<lb/>
初涼宜夜透衣羅時見流星度絳河漸覺露溥金掌重<lb/>
梧桐影外月明多<lb/>
　　　小醉<lb/>
小醉初醒過竹村數家殘雪擁籬根風前有恨梅千㸃<lb/>
溪上無人月一痕<lb/>
</p>
<p>
</p>
  </div>
        </body>
</text>\m</TEI>
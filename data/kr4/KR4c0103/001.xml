<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0103_SBCK_001-1a"/>
唐黃先生文集卷之一<lb/>
　　　　　　　　唐監察御史閩黃淊著<lb/>
　賦<lb/>
　　周以龍興賦<hi>旋服國中位光鱗族</hi>
周以創三十代啓八百年旣鳴鳳以授德復興<lb/>
龍而御乾奔天下之二分豈惟雨驟擎洛中之<lb/>
九鼎寧止波旋當其韜仁聖以表威靈湧禎祥<lb/>
而呈氣色歧梁㸌銜耀之所<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴湛蟠泥之域<lb/>
幾年貪餌吞將吕望之鈎一旦飛天霹破殷辛<lb/>
<pb n="KR4c0103_SBCK_001-1b"/>
之國觀夫或屈或伸非假非眞澤霈六合恩濡<lb/>
兆民以息虞芮作在田之跡以却夷齊爲逆物<lb/>
之鱗掀陸海之波濤固殊鯨浪擴<hi>御名</hi>九重之宫<lb/>
室肯類蛟人則知指縱而或仗爪牙善戰而靡<lb/>
資血肉火兵戈而雖假燒尾鏡今古而未嘗寐<lb/>
日遂使盟津契會此時莫愧於雲從羑里棲遲<lb/>
昔日何傷於魚服下蟄如此高翔曷量子蠻貊<lb/>
而蟲沙附甲忠信而鬐鬛張足以雄飛革命首<lb/>
冠興王駕木德於震宫蒼然被彩應陽精於乾<lb/>
<pb n="KR4c0103_SBCK_001-2a"/>
象赫矣飛光所謂建皇基立寶位模日楷月規<lb/>
天矩地非三聖之尤異焉可以神物取類邈㒺<lb/>
象乘鴻濛奔霆迸電驅雷走風非四靈之感通<lb/>
焉可以與周而同功豈徒角樹臣佐穴居域中<lb/>
拏開粟而攫散財滂沲有截壽九齡而豢十亂<lb/>
振奮無窮懿乎後煥放牛前光播穀愈彰聖德<lb/>
於王者益驗神蹤於介族則老聃之道漢祖之<lb/>
顔永宜雌㐲<lb/>
　　明皇廻駕經馬嵬賦<hi>程及曉畱芳魂顧跡</hi>
<pb n="KR4c0103_SBCK_001-2b"/>
長鯨入鼎兮中原六龍廻轡兮蜀門杳鼇闕而<lb/>
難尋艶質經馬嵬而空念香魂日慘風悲到玉<lb/>
顏之死處花愁露泣認朱臉之啼痕莫不積恨<lb/>
綿綿傷心悄悄逝川東咽以無駐夜戶下扃而<lb/>
莫曉襃雲萬疊斷腸新出於啼猿秦樹千層比<lb/>
翼不如於飛鳥初其漢殿如子燕城若讎驅鐵<lb/>
馬以飛至觸金輿而出遊謀於劒外駐此原頭<lb/>
羽衛參差擁翠蕐而不發天顔愴恨覺紅袖以<lb/>
難畱鴛鷺相驚熊羆漸急千行之珠淚流下四<lb/>
<pb n="KR4c0103_SBCK_001-3a"/>
面之霜蹄踐入神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>表態忽零落以無歸雨露<lb/>
成波巳沾濡而不及棧閣重處珠旒去程玉壘<lb/>
之雲山暫幸金城之煙景旋淸六馬歸秦却經<lb/>
過於此地九泉隔越幾凄惻於平生釵飄彩鳳<lb/>
之蹤鬢蛻玄蟬之跡茫茫而今日黃壤歷歷而<lb/>
當時綺陌雨鈴製曲空有感於宫商龍腦呈香<lb/>
不可返其魂魄空極宵夢寧逢曉粧輦路見梧<lb/>
桐半死煙空失鸞鳳雙翔鏡殿三春莫問菱花<lb/>
之照耀驪山七夕休瞻榆葉之芬芳大凡有國<lb/>
<pb n="KR4c0103_SBCK_001-3b"/>
之尊罕或傾城之遇孰言天寶之南面奚指坤<lb/>
維而西顧然則起兵雖自於靑娥斯亦聖唐之<lb/>
數<lb/>
　　以不貪爲寶賦<hi>不驚他貨士之意哉</hi>
以玉爲寶兮寶之常名以不貪爲寶兮寶其可<lb/>
驚彼空矜其純粹此特稟其淸貞潔已虛中旣<lb/>
處一言而落落飛聲擅價終傾衆寶以鏗鏗宋<lb/>
人獲希代之珍子罕當連城之贄且曰伊我之<lb/>
寶非君莫遺提攜而日月耀手跪拜而丘山屬<lb/>
<pb n="KR4c0103_SBCK_001-4a"/>
意殊不知飮氷勵節如氷之色何煩匪石推心<lb/>
剖石之姿足棄如此則别號瓊瑰得之非荆山<lb/>
者哉獨爲奇美種之乃情田而已莫不掃埃垢<lb/>
於嗜慾擴規模於廉恥器之於國雕鎪皆讓劒<lb/>
之流利之於人貿鬻悉投錢之士繇是煥爛羣<lb/>
目鏘洋一時自叶至珍之比永辭凡口之嗤豈<lb/>
可輕重貴賤<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>議磷緇衒實矜華爾則以琬琰<lb/>
當也輝今映古我則以惇素稱之卒使民知反<lb/>
樸之風俗靡攫金之過豈唯淸白以足謂固亦<lb/>
<pb n="KR4c0103_SBCK_001-4b"/>
溫良而大播所以不潤屋而潤身葢非貨而曰<lb/>
貨則知以非貨而爲寶者少以所貨而爲寶者<lb/>
多少則與珪璋而合美多則與瓦礫而同科故<lb/>
其滌以蕪穢加諸琢磨採於已而不採於彼貴<lb/>
於我而不貴於他縱饒秦氏當時曾欺趙地爭<lb/>
奈楚君昔日薦刖荆和宋人於是辭默而慙顏<lb/>
頳而走斯言旣得以佩服吾寶乃分其妍醜誰<lb/>
能持確論秉貞姿問貪夫之信不<lb/>
　　景陽井賦<hi>擴然舊事國艱人悲</hi>
<pb n="KR4c0103_SBCK_001-5a"/>
臺城破兮煙草春舊井湛兮苔蘚新自亡跡於<lb/>
天子幾興懷於路人葢悲萬乘之尊投身到此<lb/>
豈爲一泓之故舉世驚神叔寶以立作荒君在<lb/>
爲亡國玉樓之絲管宵咽桂岸之兵戈晝逼御<lb/>
天失措且四方之大何從没地無慙顧九仞之<lb/>
深可匿便委鴻業旁㩦綠鬟奔入泓澄之内冀<lb/>
逃吞噬之艱殊不知理昧納隍處窮泉而詎得<lb/>
誠乖馭朽攀素綆而胡顏旣而岀作窮鱗奪歸<lb/>
偏爵一時之覆轍如此千載之遺波儼若陌上<lb/>
<pb n="KR4c0103_SBCK_001-5b"/>
澄澈丘中寂寞暗淘人事以氷釋旁寫江天而<lb/>
鏡擴靑銅有恨也從零落於秋風碧浪無情寧<lb/>
解流傳於夜壑徒觀其蕪没沙逕葳蕤澤葵漁<lb/>
樵汲引荆棘榮衰雖虛中而可鑒終徹底以堪<lb/>
悲寶鏡休分豈有得銅之日雕筵罷設永無投<lb/>
轄之期固以滌盡繁蕐銷平曩舊猶驚鼎沸於<lb/>
餘湧更弔山崩於疊甃荒涼四面花朝而不見<lb/>
朱欄滴瀝千尋雨夜而空啼碧澑斯則堙塞終<lb/>
古蕭條永年半竭而珠璫或岀陸沈而翠葢寧<lb/>
<pb n="KR4c0103_SBCK_001-6a"/>
旋莫可追尋玉樹之歌聲邈矣冣堪惆悵金瓶<lb/>
之咽處依然嗟夫穿鑿豈殊淺深非異葢悲鮒<lb/>
蟄之穴不是龍濳之地所以避匿其中莫比漢<lb/>
高之事<lb/>
　　課虛責有賦<hi>理派空至方明得門</hi>
虛者無形以設有者觸類而呈奚課彼以責此<lb/>
使從幽而入明寂慮澄神世外之筌蹄旣歷垂<lb/>
華布藻人間之景象旋盈昔者陸機賦乎文旨<lb/>
推含毫佇思之道得散樸成形之理雖羣言互<lb/>
<pb n="KR4c0103_SBCK_001-6b"/>
發則歸於造化之中而一物未萌乃鏁在渺茫<lb/>
之始是宜囊括玄牝箕張混元暗造無爲之域<lb/>
濳臻不死之根致彼音塵莫隱於秋毫纖芥令<lb/>
其影響俄通於萬戶千門然後扇作波瀾騰爲<lb/>
氣色無論於遠近高下罔計於飛沉動植如鏗<lb/>
至樂非所聞而遽聞若摘玄珠非所得而遽得<lb/>
則知文本於道道不可量杳韜存而韞亾道散<lb/>
於文文不可當乃飛鋒而耀鋩取之者取之逾<lb/>
遠偶之者偶之不常故其越兎影邁烏光向無<lb/>
<pb n="KR4c0103_SBCK_001-7a"/>
聲無臭之間陶開品彚於岀鬼入神之際定作<lb/>
圓方乃使巧拙應機虧全任器考其始而始則<lb/>
無覩驗其終而終則有自物居恍惚牢籠而俟<lb/>
以眞歸精匿杳冥搜索而期乎實至所謂擺揚<lb/>
恬澹剖判虚空冀其神貺逮彼幽通豈惟率爾<lb/>
邈然散着於山川草木風飛泉湧爭飄於鳥獸<lb/>
昆蟲夫如是則洞啓幽玄曾無險隘流音旣自<lb/>
於扣寂成象還同於畫卦然知文苑之菁華亦<lb/>
冲和之一派<lb/>
<pb n="KR4c0103_SBCK_001-7b"/>
　　送君南浦賦<hi>越空綿目傷妾是君</hi>
南浦風煙傷心渺然春山歷歷春草綿綿那堪<lb/>
送行客啓離筵一時之萍梗波濤今朝惜别千<lb/>
里之秦吳燕宋何日言旋當其繫馬岀船候潮<lb/>
待月低徊而少婦對景愴恨而王孫望闕莫不<lb/>
撚嶰竹以凄楚撥湘絃而激越且當蘋澗把芳<lb/>
酒以畱懽莫被薰風吹片帆而便發君不見陌<lb/>
上塵中奔西走東車輪似水馬足如蓬夜泊而<lb/>
猿啼霜樹晨征而月在煙空爭得枝間比翼更<lb/>
<pb n="KR4c0103_SBCK_001-8a"/>
同於越鳥只應波上離羣便逐於燕鴻莫不太<lb/>
苦行人偏傷别妾龍媒而嘶出金埓鸞扇而持<lb/>
歸玉篋于時莫展歌嚬全沈笑靨郊天路口愁<lb/>
攀夾渡之柳條採蕨山前忍看解維之桂檝是<lb/>
知無人免别有别皆傷使人落顏貌枯肺腸淚<lb/>
成雨鬢侵霜朝悲五嶺暮怨三湘夢去不到書<lb/>
來豈常況一川之煙景茫茫橫衝楚徼兩岸之<lb/>
風濤渺渺直截炎荒無不銷魂如何舉目齎行<lb/>
而寶劒三尺畱下而明珠十斛林駢樛木摧誠<lb/>
<pb n="KR4c0103_SBCK_001-8b"/>
而敢望合懽洲躍嘉魚取信而當期剖腹及夫<lb/>
樂闋人散龜飛日曛遺鞭却取解珮還分玉牕<lb/>
之歸歩愁舉蘭棹之移聲忍聞須知赤帝之江<lb/>
頭兩心似火莫自蒼梧之岸曲一去如雲雖佇<lb/>
錦衾而贈我終摛錦字以醻君巳而誰不别離<lb/>
别離如此誰不相送相送于是則東門與北梁<lb/>
不足云爾<lb/>
　　水殿賦<hi>飜量去日有水空流</hi>
昔隋煬帝幸江都宮制龍舟而礙日揭水殿以<lb/>
<pb n="KR4c0103_SBCK_001-9a"/>
凌空詭狀奇形雖壓洪流之上崇軒峻宇如張<lb/>
丹禁之中當其城苑興闌煙波思起截通魏國<lb/>
之路鑿改禹門之水於是怪設堂殿玅盤基址<lb/>
屛開於萬象之外嶽立於千艘之裏還如玉闕<lb/>
控鼇海以崢嶸稍類雲樓拔蜃江而聳峙皆以<lb/>
綵飾無比雕鑴罕量裝羽毛而搖裔疊瓊璧而<lb/>
熒煌鏡豁四隅遠近之風光寫入花明八表古<lb/>
今之壯麗攢將天子乃縱廵遊極駕馭登巨艦<lb/>
以龍躍擴深扃而虎踞旌旗劒㦸以絡野珠翠<lb/>
<pb n="KR4c0103_SBCK_001-9b"/>
歌鍾而觸處三十六宮之雲雨<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞隨來一千<lb/>
餘里之煙塵冥蒙撲去百幅帆立千夫腳奔上<lb/>
搖烏兎下竄蛟黿天吳邂逅以驚殺地軸參差<lb/>
而軋飜蘭橈桂檝之騈闐行辭洛口鴛瓦虹梁<lb/>
之岌嶪坐徹夷門啓閉詎常登臨罔畢雷訇之<lb/>
竹箭衝過輻湊之木蘭貯岀桺絲兩岸褭爲朱<lb/>
檻之春水調千聲送下淸淮之日旣而遄驚鬼<lb/>
瞰遽及神謀鑾輅而飄成覆轍樓船而墮作沉<lb/>
舟寶祚皇風一傾亾於下國霞牕繡柱大零落<lb/>
<pb n="KR4c0103_SBCK_001-10a"/>
於東流嗟夫駕作禍殃樹爲罪咎穿河彰没地<lb/>
之象泛水示沉泉之醜血化兆庻財殫萬有所<lb/>
以湯武推仁不得不加兵於癸受<lb/>
　　狎鷗賦<hi>釋意與遊遷之汀曲</hi>
海童以泛泛浮浮愛于白鷗遂將窮於賞翫乃<lb/>
相狎以遨遊彼鳥何知茍同心而同德斯人足<lb/>
驗諒不忮而不求當其訪物外之高蹤得沙間<lb/>
之逸致雲心瀟灑以薦往鶴貌飄颻而疊至列<lb/>
爲儔侶肯無求友之聲卻盡猜嫌皆得忘形之<lb/>
<pb n="KR4c0103_SBCK_001-10b"/>
意至若海鏡秋碧天藍霽靑磨開桂月於浩渺<lb/>
畫岀蓬山於杳冥爾乃瞻雪影緬風翎曲得其<lb/>
情此曠蕩而來依别派不言而信彼聮翩而飛<lb/>
下廻汀四目夷猶兩情容與曾無隼撃之患忘<lb/>
到鳩居之所羅列靡慚於交契固類朋遊參差<lb/>
罔愧於弟兄還同鴈序斯則别號羽客叅爲水<lb/>
<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>楊桺之江頭雨夜蒹葭之渡口霜天莫不探<lb/>
此景象窮乎歲年異雞羣之迥處殊鶯谷之高<lb/>
遷掃塵緒以皆空那虞觸網負身弓而不綰詎<lb/>
<pb n="KR4c0103_SBCK_001-11a"/>
肯驚弦則知蟬蛻是非羽翔凡俗豈鷹揚於霄<lb/>
漢之外乃鶚立於煙濤之曲因嗤鴻渚葢春去<lb/>
以秋來飜笑鵲河竟離長而會促其父旣駭於<lb/>
斯爰令執之纔及入籠之念已興登俎之疑潮<lb/>
滿滄洲游泳空期於水際日生丹壑翶翔遽在<lb/>
於雲湄所謂禍機中藏物情外釋且斯鳥之猶<lb/>
爾豈於人而能隔則包含詭紿之流宜覽之而<lb/>
改易<lb/>
　　知白守黑賦<hi>爲後之則跡無顚墜</hi>
<pb n="KR4c0103_SBCK_001-11b"/>
白之能知湏守黑於所爲黑之能守則知白而<lb/>
無咎聖人所以立言於彼垂訓於後將令學者<lb/>
得韜光用晦之機不使來人有衒實矜蕐之醜<lb/>
是宜採厥理扣其辭豈非白也吐耀含輝禀西<lb/>
金而成姿或玄黃而可得或蒼赤而可期知之<lb/>
者必能洞徹萬物昭彰一時故爲禍患之所之<lb/>
黑也光沉影匿漫北水而成色旣視之而不見<lb/>
亦曉之而莫得守之者必能混合羣象冥蒙衆<lb/>
惑故爲安寧之所則繇是任懷霜而懷雪不在<lb/>
<pb n="KR4c0103_SBCK_001-12a"/>
明言縱如璧以如珪終湏默識如此則準繩萬<lb/>
國龜鏡八區俾其擅淸名者若昧抱明智者如<lb/>
愚有於不有無於不無亦猶玉之貫虹以韞石<lb/>
而爲玅珠之象月以蚌胎而爲殊論於物而物<lb/>
且能爾驗於人而人焉忽乎是以釣璜於西渭<lb/>
之濱扣角向南山之夕湏知刖足以招禍莫若<lb/>
漆身而遁跡君不見斗牛烏兔垂大明而或隔<lb/>
隂霾麟鳳龜龍作嘉瑞而常居藪澤則知以白<lb/>
藏黑兮道無不全以白離黑兮理其不然若内<lb/>
<pb n="KR4c0103_SBCK_001-12b"/>
包乎皎皎當外處乎綿綿故懷希代之珍者被<lb/>
褐負不羈之才者草玄然後弘彰典式克免危<lb/>
顚大如是則垂戒無垠推誠觸類靡令受彩之<lb/>
質或爽處蒙之意吾徒也勉之哉佩帶斯言而<lb/>
勿墜<lb/>
　　漢宫人誦洞簫賦賦<hi>淸韻獨新宫娥諷誦</hi>
王子淵兮誰與倫洞簫賦兮淸且新麗藻上聞<lb/>
於天子妍詞遍誦於宫人名價有兹寫札於御<lb/>
牋彤管風流無比吟哦於貝齒朱脣斯賦也述<lb/>
<pb n="KR4c0103_SBCK_001-13a"/>
江南之翠竹生彼雲谷甘露朝灑瑞煙晴撲般<lb/>
斤遽取於貞勁夔律乃知其韞蓄旣而植物惟<lb/>
一樂工惟獨九重聖主俄聆於玉韻金聲兩掖<lb/>
佳人爭致於瑤編繡軸受授相從彤闈絳宮始<lb/>
喧喧而歷覽旋一一以精通十二瓊樓不唱鸞<lb/>
歌於夜月三千玉貌皆吟鳳藻於春風莫不魯<lb/>
殿慙魂巫山破夢應敎墨客以心死解得紅妝<lb/>
之口諷時時桂席驚飄舞雪於羅衣往往蘭臺<lb/>
誤下歌塵於綺棟于時閑趙瑟寢秦箏駐雲雨<lb/>
<pb n="KR4c0103_SBCK_001-13b"/>
咽咸英非春而御苑花拆當夏而幽閨景淸如<lb/>
鷰人人卻以詞鋒而勵吻雕龍字字爰於禁署<lb/>
而飛聲泉噴香喉雲靡綠鬢豈貫珠之歌同調<lb/>
固如簧之言别韻遂使霞牕觸處不吟紈扇之<lb/>
詩樂府無人更重箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>之引斯則琴賦與笛賦<lb/>
奚過才子獲才人詠歌體物之能有是屬詞之<lb/>
道如何一千餘字之珠璣不逢漢帝三十六宫<lb/>
之牙齒詎啓秦娥方今天鑒求文詞人畢用有<lb/>
才可應於妃后工賦足流於嬪從洞簫之作兮<lb/>
<pb n="KR4c0103_SBCK_001-14a"/>
何代無誰繼當時之吟誦<lb/>
　　省試人文化天下賦<hi>觀彼人文以化天下乾寧二年及第</hi>
明彼今古聞諸聖賢易垂言而著在八卦人有<lb/>
文而形于普天用以成章旣驗斯風之肅穆矚<lb/>
之於物乃知厥德之昭宣吾君秉此格言恢乎<lb/>
至理以爲文在天而苟可鑒文在人而誠足視<lb/>
在天則時變從之在人則化成有以故體此以<lb/>
御宇取兹而敎人且文也肇自河龜見洛書陳<lb/>
道德故仁義新岀無爲而入有象齊父子而一<lb/>
<pb n="KR4c0103_SBCK_001-14b"/>
君臣旣而上古遐中古邇苟流播之如此乃弛<lb/>
張而若彼始則六十四位演自周王旋則三百<lb/>
五篇刪於孔氏故得有國之君準繩斯文詩書<lb/>
禮樂以表裏干戚俎豆以區分莫不經天緯地<lb/>
髣髴氤氲布彼寰瀛風行而草偃被於億兆玉<lb/>
潔而蘭薰然後鏗作咸韶散爲風雅調暢動植<lb/>
周通夷夏車書得以合矣貴賤與而同也遂使<lb/>
九州四海皆瞻黼黻於朝端墨客詞人交露鋒<lb/>
鋩於筆下大哉人文之義也煥矣赫矣可名可<lb/>
<pb n="KR4c0103_SBCK_001-15a"/>
觀唯聖朝之所擅豈悖德之能干推其時而時<lb/>
或異論其道而道斯完故將垂百王而作範豈<lb/>
唯充萬國以咸懽者也夫如是則肩比三王威<lb/>
銷五霸弘彰馭馬之成政克俾雕龍之擅價彬<lb/>
彬乎哉郁郁乎哉有以見我唐之至化<lb/>
　　婠娃宮賦<hi>上驚空壕色施碧草</hi>
吳王殁地兮吳國蕪城故宫莫問兮故事難名<lb/>
門外已飛其玉弩座中纔委其金觥舞榭歌臺<lb/>
朝爲宫而暮爲沼英風霸業古人失而今人驚<lb/>
<pb n="KR4c0103_SBCK_001-15b"/>
想夫桂殿中橫蘭房内創丹楹刻桷之殊制釦<lb/>
砌文軒之詭狀如從渤澥徙蓬闕於人間若自<lb/>
瑤池落蘂宫於地上繡柱雲楣飛蛟㐲螭基扃<lb/>
鬱律鈎楯參差碧樹之珍禽夏語綠牕之瑞景<lb/>
冬曦吳王乃波伍相輦西施珠翠族來居玉堂<lb/>
而澒洞笙簧擁出登綺席以逶迤觸物窮奢含<lb/>
情愈惑欲移楚峽於雲際擬鑿殷池於檻側花<lb/>
顔縹緲欺樹裏之春光銀焰熒煌卻城頭之曙<lb/>
色殊不知敵國來攻攅戈耀空虎怒而拏平雉<lb/>
<pb n="KR4c0103_SBCK_001-16a"/>
堞雷訇而擊碎簾櫳甲馬萬蹄卷飛塵而滅没<lb/>
瓊樓百尺爆紅燼之㝠濛悉由修袖舞殃朱唇<lb/>
唱隟瑤堦而便作泉壤玉礎而旋成蘚石恨畱<lb/>
山鳥啼百卉之春紅愁寄壠雲鏁四天之暮碧<lb/>
悲夫往日層構兹辰古壕香逕而同歸寂寂稽<lb/>
山而杳自高高遺堵塵空幾踐羣遊之鹿滄洲<lb/>
月在寧銷怒濁之濤巳而西日悤悤東波浩浩<lb/>
松楸而駢作荒隧車馬而輾通長道彼雕墻峻<lb/>
宇之君宜鑒丘墟於茂草<lb/>
<pb n="KR4c0103_SBCK_001-16b"/>
　　陳皇后因賦復寵賦<hi>言情暮作國黛朝天</hi>
陳皇后一鏁長門蕭條渥恩欲寫退宫之永恨<lb/>
因求體物之嘉言蜀郡才高述遺芳於桃李漢<lb/>
皇心感歸舊職於蘋蘩想夫跡墜城南寵移天<lb/>
顧難期獻蠒於春晝不忍解簪於日暮瓊樓寂<lb/>
寂空高於明月秋風瑤草萋萋莫輾於金輿玉<lb/>
輅于此蓄憤夫何釋情犀浦有多才之著上林<lb/>
推獨步之名沽酒而居每樂當壚之事量金以<lb/>
至爰流擲地之聲於是摛妍詞貌濃黛侔錦字<lb/>
<pb n="KR4c0103_SBCK_001-17a"/>
陳綺態鬱芬馥於茞席悄丁當於珠珮鵲巢入<lb/>
搆翻成别鶴之悲馬首虛瞻不識牽牛之會振<lb/>
動文苑旋彰國朝旣切採蘼於藻麗遂牽連理<lb/>
於桃夭一旦惻聖鑒錫嘉昭巳無爲雨之期空<lb/>
懸夢寐終自凌雲之製能致煙霄莫不傾北園<lb/>
駭南國絲蘿而昨日靡託珠翠而今朝改色玉<lb/>
臺有恨舞鸞之影孤來金闕無恩吐鳳之才雪<lb/>
得設使幸望顒若含情默然擢髮同論於漢殿<lb/>
揮毫莫購於巴川則此日前魚定作小鱗而赴<lb/>
<pb n="KR4c0103_SBCK_001-17b"/>
海寧令破鏡卻成圓月以昇天懿夫掞天之手<lb/>
雖奇麗水之珍可博茍非兹賦之讃詠奚救當<lb/>
時之黜削方今妃后悉承歡不是後賢無此作<lb/>
　　秋色賦<hi>雨作愁成然知興起</hi>
白帝承乾乾坤悄然潘岳乃驚素髮感流年抽<lb/>
綵筆疊花牋驅走羣言寫壹鬱之懷矣搜羅萬<lb/>
象賦蕭條之景焉于時凄凄漠漠零露蒙作杳<lb/>
杳冥冥勁風吹成或靑山兮薄暮或綠野兮新<lb/>
晴昨日金輿天子自西郊而迎入此時火斾祝<lb/>
<pb n="KR4c0103_SBCK_001-18a"/>
融指南極以遄征於是踆烏減赫顧兎添明地<lb/>
上落紅蕖之態煙中吟玉笛之聲華嶽峯高染<lb/>
蓮華而翠活湘川樹老換楓葉以霞生愈碧吳<lb/>
山偏淸漢木松柏風高兮歲寒出梧桐蟬急兮<lb/>
煙翠死衡陽落日和旅鴈以飛來劒閣中宵逐<lb/>
哀猿而嘯起遂使隋堤靑恨吳嶺綠愁廬阜之<lb/>
蟾開石面錢塘之雪入濤頭空三楚之暮天樓<lb/>
中歷歷滿六朝之故地草際悠悠魚美東鱸獸<lb/>
獰西虎送鸞扇之藏篋迎蛛絲之織戶海上而<lb/>
<pb n="KR4c0103_SBCK_001-18b"/>
輕籠皓月皎潔成冰隴頭而惹着隂雲蒼茫欲<lb/>
雨斯則寒暑推移衰榮可知金生火死菊換蘭<lb/>
萎豈惟自遐及邇窮高極卑上澄鵲漢以淸淺<lb/>
東瑩鼇洲而渺瀰數聲之玄鶴驚時九皐搖落<lb/>
一夜之新霜撲處百卉離披是時坐客聞之侔<lb/>
色揣稱咸言此日之摛藻更苦曩篇之秋興<lb/>
　　戴安道碎琴賦<hi>徒候徽響致聚深情</hi>
拔塵俗之能琴其誰不欽戴安道之擅名斯異<lb/>
武陵王之慕義彌深降使殷勤將召來以聆雅<lb/>
<pb n="KR4c0103_SBCK_001-19a"/>
越持誠慷慨爰擊碎以示胷襟想夫名利莫羈<lb/>
煙霞爲賞澗松雖聳於梁棟野鶴不侵乎羅網<lb/>
吳山越水韜物外之淸光蜀軫虞絲播人間之<lb/>
玅響杳杳區區何人戒途白屋忽驚於嘶馬朱<lb/>
門欲俟於啼烏焉有平生探樂府錚鏦之妙爰<lb/>
敎一旦厠侯門戛擊之徒於是賁出月牕毀於<lb/>
蓬戶擲數尺之鸞鳳颯一聲之風雨朱絃併斷<lb/>
類氷泉裂石以丁零玉柱交飄誤隴鴈驚弓而<lb/>
飛聚使者焉知宣言大非且異鍜珠之義寧同<lb/>
<pb n="KR4c0103_SBCK_001-19b"/>
碎斗之譏陌上廻塵走淸風於玉殿堂間釋手<lb/>
章素節於金徽于時野客相高時人或陋梧雕<lb/>
桐斷以寧顧漆解膠離而莫救至若池亭夜月<lb/>
之景巖谷春風之候遙當野岸肯思流水之曾<lb/>
彈靜對庭蕪待從幽蘭之不奏向若投綠綺以<lb/>
無意緬維城而有情亡一時之高躅矜六律於<lb/>
新聲則此日知音但仰躍魚之弄碧山煙霧寧<lb/>
畱藏豹之名則知藝至者不可以簪笏拘情高<lb/>
者不可以王矦致終挺特以驚俗不斯須而辱<lb/>
<pb n="KR4c0103_SBCK_001-20a"/>
志于今人語其風孰不揖當時之事<lb/>
　　融結爲河嶽賦<hi>形質中成人事路復</hi>
象帝以伐岀物我陶開杳冥至精風散元氣雨<lb/>
零一濁一淸旣定乾坤之體或融或結遂爲河<lb/>
嶽之形豈非斷乎鼇足之時剖彼雞黃之日二<lb/>
儀各立以交泰一氣旁流而洋溢於是蒼茫不<lb/>
定奔爲歸國之墟積聚無從疊作干霄之質則<lb/>
令川陸天下江山域中淺深莫極夷險難窮剛<lb/>
柔隨之而洶湧嗜欲繼之而隆崇飜雪浪與霜<lb/>
<pb n="KR4c0103_SBCK_001-20b"/>
濤下吞方厚拔重峯兼疊嶂上列圓空爾乃産<lb/>
鱗介蟲沙植毛羽草木星辰晝夜以明滅烏兎<lb/>
東西而往復則有龜負龍擎文籍其陽九隂六<lb/>
共觸愚移傾缺其天樞地軸如疏朴略波萬壑<lb/>
以派分似截渟和仞千巖而雲矗旋聞大禹鞭<lb/>
神巨靈湧身鑿通浩渺擘斷嶙峋然後惣注滄<lb/>
海爭磨碧旻舟檝風生航利名於世世輪轅雷<lb/>
起駕禍福於人人至今若帶興言如拳設喻牢<lb/>
籠下土以箭急控壓中洲而石固三門九曲競<lb/>
<pb n="KR4c0103_SBCK_001-21a"/>
呈昇没之源太華維嵩交闢奔衝之路誰能究<lb/>
厥理考其情溝瀆曷爲而散作丘陵奚補而攢<lb/>
成致彼至柔灑囘邪而互急俾其峻極干道德<lb/>
以全平吾欲炭鞴隂陽鑪燃天地鼓將邐迤之<lb/>
濬谷寫破連延之積翠令今日之形象復當時<lb/>
之寤寐默默綿綿然郤歸於無事<lb/>
　　魏侍中諫獵賦<lb/>
我太宗之啓聖崇基魏侍中之推誠輔時恐羽<lb/>
獵以失德採風騷而屬詞瞻仰皇情欲止畋遊<lb/>
<pb n="KR4c0103_SBCK_001-21b"/>
之事激揚丹懇爰陳諫諍之詩當其内則雍熈<lb/>
外無攻討閒憶擒飛而逐走靜乃搜林而索草<lb/>
殺傷有度雖知不損於仁心獮狩非時或慮微<lb/>
妨於帝道於是傾素節揣深衷何以闡禹湯之<lb/>
誡莫如刪周召之風願開三面之仁上行君聖<lb/>
遂取二南之義下効臣忠爾乃揮以綵毫流于<lb/>
玅墨文高而簡牘增煥思苦而煙霞動色莫不<lb/>
大罄箴規堅持讜直輝珠耀玉面陳丹陛之前<lb/>
諷古諭今袖獻紫宸之側錯落淸唱錚鏦雅言<lb/>
<pb n="KR4c0103_SBCK_001-22a"/>
敘獲獸爭禽之理述好生惡殺之源之補玄化<lb/>
輕裨至尊字字而請休馳騁篇篇而乞罷驅奔<lb/>
非不能繼子雲操賦而進非不能續司馬裁書<lb/>
以論葢以詩也中律鏘金成章璨綺掬山川氣<lb/>
象於彼載帝王興衰于此以之刺上則上或風<lb/>
從以之化下則下皆草靡所以摛此章句依於<lb/>
典墳希一覽而恩覃羽族冀再觀而惠及毛羣<lb/>
庻幾六藝之妍終資<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>鑒當使三驅之禮不越<lb/>
明文然後甲馬休飛騂弓莫控俾百獸以率舞<lb/>
<pb n="KR4c0103_SBCK_001-22b"/>
致四夷之入貢故其旌逸調賞淸詞錫綵繒而<lb/>
甚衆<lb/>
　　誤筆牛賦<hi>從其誤着異質眞成</hi>
王獻之繢畵彌精變通可驚失手而筆唯誤點<lb/>
應機而牛則眞成用是飾非旣擅一時之玅持<lb/>
功補過爰垂千載之名當其團扇羽輕素繒雲<lb/>
薄搦金管以如勇露秋毫而似削莫不佇思翔<lb/>
鸞澄神丹鵲臨風緬想滿輪之桂月鋪開<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>景<lb/>
嘆嗟一點之松煙飄着隱映瑕匿依稀漆濃旣<lb/>
<pb n="KR4c0103_SBCK_001-23a"/>
黑白之斯異顧東西而曷從南容之玷難磨空<lb/>
傷往事曹氏之蠅可學遂展奇蹤於是逐手摛<lb/>
成隨宜演出斯湏亾墯落之所頃刻見下來之<lb/>
質筆爲鋒也無慙賣劒之年墨作池焉豈愧蹊<lb/>
田之日則知負藝通神呈功駭人遽從無而入<lb/>
有俄背僞以歸眞況乎烏文黛暗駮彩花新兔<lb/>
翰初停㫄起落毛之想鼠鬚尚對遙懷食角之<lb/>
因足令飮穎牽懷飯秦動思坐驚踐葦之處立<lb/>
驗放桃之地手捫而執紖罔殊衣惹而飾繒奚<lb/>
<pb n="KR4c0103_SBCK_001-23b"/>
異經年不去寧生䑛犢之心終日長閑豈有駕<lb/>
車之意所謂取象於斯稱工在兹雖恨纖<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>而<lb/>
到此終持玅跡以加其矧復首尾曲盡毫釐莫<lb/>
遺示不用於秋深之日自無全於縷斷之時桓<lb/>
溫乃拂拭增驚周旋載顧徒見奇於手巧了莫<lb/>
知其筆誤大凡遊藝之人無不郤塵而掃汚<lb/>
　　省試王者之道如龍首賦<hi>龍之視聽有符君德乾符二年</hi>
<hi>下第</hi>
王者以御彼萬國居于九重旣體天而立制遂<lb/>
<pb n="KR4c0103_SBCK_001-24a"/>
如首以猶龍視聽無偏四海自看其波湊聰明<lb/>
罔失兆民咸覩其雲從豈非祖述聖明披陳道<lb/>
德以王者爲天下之大域中之式非澄耳目不<lb/>
可以燭暗通幽非審細微不可以開基建極於<lb/>
是設諭斯異微文特殊以端拱之尊比義取産<lb/>
澤之靈合符則而象之旣不雷同於形質區以<lb/>
别矣爰將首冠於寰區然後則嶽嶽高居顒顒<lb/>
克定翼左右而何慙角聳鏡遠近而宛同神瑩<lb/>
雖云黈纊洪纖之狀咸觀縱使垂旒巨細之音<lb/>
<pb n="KR4c0103_SBCK_001-24b"/>
畢聽則知播雍熈之化爲昭聖之君遽配騰驤<lb/>
於水物葢彰超邁於人羣濬恩波而固類興雨<lb/>
呈瑞氣而非同召雲侔其矯舉之形無幽不鑒<lb/>
嫓彼孤標之貌有象皆分故得迥拔可觀感通<lb/>
自有散皇明而珠耀於頷揚德澤而浪生于口<lb/>
寧同荀爽只擅美於弟兄更異華歆但垂名於<lb/>
朋友所謂表有截播無私乃藹然而同德非蠢<lb/>
爾以呈姿言乎漢祖之顔方能比也念彼伯陽<lb/>
之道未可方之今我后變見乘時飛翔叶理四<lb/>
<pb n="KR4c0103_SBCK_001-25a"/>
方盡入於傾聽陸海無遺於俯視夫如是則龍<lb/>
之首兮未可論功而較美<lb/>
　　白日上昇賦<hi>人習道優玄空舉步</hi>
天上神仙人間得焉靑囊有術白日昇玄能拔<lb/>
跡之如是非稟生之偶然明明而飛出寰區其<lb/>
誰不駭去去而立臻霄漢成道奚先斯人也學<lb/>
至感通質離寒暑揮毫而金簡初載端冕而玉<lb/>
皇有佇綿邈而龜臺鶴浦幾刧勤求參差而羽<lb/>
駕霓裳一朝輕舉當其瑞景融融圓虛碧穹有<lb/>
<pb n="KR4c0103_SBCK_001-25b"/>
煙霞兮蓊鬱數處有鸞鳳兮盤旋半空競矚塵<lb/>
眼誰原道風俄然乘軒后之龍朝辭水上忽爾<lb/>
控王喬之鶴晝入雲中滅没孤飛飄颻莫駐數<lb/>
聲如觸於瓊珮一片漸高於綵霧何門積學換<lb/>
俗骨以輕輕此日登眞躡瑤池而步步莫不極<lb/>
雲路逗天津崑丘入境閬苑尋春瓊樹之煙花<lb/>
有主蘂珠之官闕無塵翹首仰攀便接蓬壷之<lb/>
士仾眸俯視大驚朝市之人得非龍虎專修隂<lb/>
陽久習早成金鼎之九轉迎嚥玉鑪之一粒則<lb/>
<pb n="KR4c0103_SBCK_001-26a"/>
必夙居丹壑冥契浮丘卻歸鼇背之三島遽别<lb/>
羊腸之九州不然者安得從地面昇雲頭當紅<lb/>
塵之午景爲碧落之良遊較美古今列子之乘<lb/>
風固劣論功晝夜姮娥之奔月非優懿夫曦轡<lb/>
亭亭烏光杲杲爰脫屣於方厚驟致身於蒼昊<lb/>
葢以研鍊斯至囂煩克掃愚將蹈玅域以扣玄<lb/>
關學取上昇之道<lb/>
　　御試曲直不相入賦<hi>題中曲直兩字爲韻釋云邪正殊途各有</hi>
<hi>好惡乾寧二年覆試</hi>
<pb n="KR4c0103_SBCK_001-26b"/>
曲也者厥理惟何直也者其詞可屬一則見囘<lb/>
邪之所自一則非平正而不欲故聖人立此格<lb/>
言爲乎懿躅俾有家而有國不與混同令自高<lb/>
而自卑靡相叅觸至如木也或表從繩之直或<lb/>
疊來巢之曲雖則含煙帶雨共呈蒼翠於巖間<lb/>
而聳本盤根各禀規模於山足勿言同地而錯<lb/>
雜固乃殊途而瞻矚所以方能中矩俟良匠之<lb/>
所知勁不爲輪信奇材而可錄莫不分彼邪正<lb/>
鎮於時俗且木之理兮猶不差忒人之道兮切<lb/>
<pb n="KR4c0103_SBCK_001-27a"/>
在忠直直也不可以曲從曲也不可以直飾行<lb/>
於巳而巳有異施於人而人是測繇是屈原在<lb/>
楚餔其糟而不爲比干相殷剖其心而可得顧<lb/>
惟忠讜之受性豈與邪䛕而同域其不相入也<lb/>
理苟如是俗奚以惑小人曲媚或乘造次以得<lb/>
時君子直誠可仗英明而輔國今我后恢睿哲<lb/>
以御乾澄聖心而立極惡似鉤而在物樂如絃<lb/>
而比德惟曲是斥彰萬乘之準繩惟直是求示<lb/>
百王之楷式微臣之獲詠歌敢不佩之於取則<lb/>
<pb n="KR4c0103_SBCK_001-27b"/>
　　御試良弓獻問賦<hi>釋云太宗問工人木心不正則脉理皆邪於理</hi>
<hi>道取五聲字次第用各雙聲爲賦格乾寧二年覆試</hi>
文皇帝以精求要義下訪良弓以木心之邪正<lb/>
旣别將理道之比方乃同木若有邪奚副準繩<lb/>
之一一理如無苟必資國祚之崇崇斯葢體元<lb/>
立制啓聖乘乾與禹湯而接軫將堯舜以差肩<lb/>
覩於物也必有誠焉言念爲弓尚窮玄於脉理<lb/>
豈於有國不注意於英賢否則何以弘丕國於<lb/>
赫赫垂寶祚於綿綿者哉則知黃帝造舟車之<lb/>
<pb n="KR4c0103_SBCK_001-28a"/>
旨其難爲比周武倒干戈之文殊不稱美觀草<lb/>
木而尚此燭幽統寰區而足彰致理遂使度木<lb/>
掄材之子每自依依獻可替否之臣曾非唯唯<lb/>
今吾皇播聲敎以鏘洋濬恩波而浩汗乾坤與<lb/>
之而合德夷夏有之而一貫斯弓不制洞其理<lb/>
以明明斯問克興露其言而粲粲儒有生在江<lb/>
嶺來趨輦轂波濤久慕於化鯤兮<hi>後闕</hi>
<pb n="KR4c0103_SBCK_001-28b"/>
</p>
<p>
唐黃先生文集卷之一<lb/>
<pb n="KR4c0103_SBCK_001-1a"/>
唐黃先生文集附錄<lb/>
　　唐昭宗實錄<lb/>
乾寧二年二月乙未勑高宗夢傅說周公遇子<lb/>
牙列位則三公弼諧則四輔朕纂承鴻緒克紹<lb/>
寶圖思致洽平未臻至化今大朝方興文物湏<lb/>
擇賢良冀於僉選之間以觀廊廟之器今年新<lb/>
及第進士張貽憲等二十五人並指揮取今月<lb/>
九日於武德殿祗候委中書門下准此處分仍<lb/>
付所司丙申試新及第進士張貽憲等於武德<lb/>
<pb n="KR4c0103_SBCK_001-1b"/>
殿東廊内一人盧𢋫稱疾不至宣令舁入又云<lb/>
華隂省親其父渥進狀乞落下分二十五鋪分<lb/>
不許往來内岀四題曲直不相入賦取曲直二<lb/>
字爲韻良弓獻問賦以太宗所問工人木心不<lb/>
正脉理皆邪爲理道取五聲字輪次各雙用爲<lb/>
韻詢于蒭蕘詩囘文正以蒭字倒以蕘字爲韻<lb/>
品物咸熈詩七言八韻成令至九日午後一刻<lb/>
進納丁酉宣翰林學士承旨戸部侍郎知制誥<lb/>
陸扆祕書監馮渥於雲韶殿考所試詩賦各賜<lb/>
<pb n="KR4c0103_SBCK_001-2a"/>
衣一襲氊被等巳亥勑朕自君臨寰海八載于<lb/>
兹夢寐英賢物色巖野思名實相符之士藝文<lb/>
具美之人用立于朝庻禆於理且令每歲鄕里<lb/>
貢士考覈求才必在學貫典墳詞窮敎化然後<lb/>
升於賢良之籍登諸俊造之科如聞近年已來<lb/>
兹道寖壞鷃多披於隼翼羊或服於虎皮未聞<lb/>
一卷之師巳在遷喬之列永言其弊得不以懲<lb/>
昨者崔凝所考定進士張貽憲等二十五人觀<lb/>
其所進文書雖合程度必慮或容請託莫致精<lb/>
<pb n="KR4c0103_SBCK_001-2b"/>
研朕是以召至前軒觀其實藝爰於經史自擇<lb/>
篇題今則比南郭之竽音果分一一慕西漢之<lb/>
辭彩無媿彬彬旣鑒妍媸湏有升黜其趙觀文<lb/>
程晏崔賞崔仁寶等四人才藻優贍義理昭宣<lb/>
深窮體物之能曲盡緣情之玅所試詩賦辭藝<lb/>
精通皆合本意其盧贍韋說封渭韋希震張蠙<lb/>
黃滔盧鼎王貞白沈崧陳曉李龜禎等十一人<lb/>
所試詩賦義理精通用振儒風且躡異級其趙<lb/>
觀文等四人幷盧贍等十一人並與及第其張<lb/>
<pb n="KR4c0103_SBCK_001-3a"/>
貽憲孫溥李光序李樞李途等五人所試詩賦<lb/>
不副題目兼句稍次且令落下許後再舉其崔<lb/>
礪蘓楷杜承昭鄭稼等四人詩賦最下不及格<lb/>
式蕪纇頗甚曾無學業敢竊科名浼我至公難<lb/>
從濫進宜令所司落下不令再舉其崔凝爵秩<lb/>
巳崇委寄殊重司吾取士之柄且乖愼選之圖<lb/>
辜朕明恩自貽伊咎委中書門下行勑處分奏<lb/>
來其進士張貽憲等二十四人名准此處分賜<lb/>
陸扆馮渥銀器分物其落下舉人並賜絹三匹<lb/>
<pb n="KR4c0103_SBCK_001-3b"/>
中書門下覆奏伏以文學設科風化是繫得其<lb/>
人則儒雅道長非其才則趨競者多實在研精<lb/>
仍資澄汰昨者宣召貢士明試殿庭題目盡取<lb/>
於典墳賦詠用觀其工拙果周<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>鑒盡叶至公<lb/>
升黜而懲勸並行取捨而憲章斯在其趙觀文<lb/>
等二十四人望准宣處分崔凝商量别狀奏聞<lb/>
丁未勑國家文學之科以革隋弊歲登俊造委<lb/>
之春官葢欲華實相符爲第一用近寖訛謬虛<lb/>
聲相高朕所以思得貞正之儒以掌其事而聞<lb/>
<pb n="KR4c0103_SBCK_001-4a"/>
刑部尚書知貢舉崔凝百行有常中立無黨學<lb/>
窺典奥文贍菁英洎遍踐淸華多歷年數累更<lb/>
顯重積爲休聲遂輟其憲綱任之文柄宜求精<lb/>
當稍異平常朕昨者以聽政之餘偶思觀閱臨<lb/>
軒比試冀盡其才及覽成文頗多蕪纇豈宜假<lb/>
我公器成彼私榮旣觀一一之吹盡乏彬彬之<lb/>
美且乖朕志宜示朝章尚遵含垢之恩俾就專<lb/>
城之任勉加自省勿謂無恩可貶合州刺史<hi>廣摭</hi>
<hi>言所載一同</hi>
<pb n="KR4c0103_SBCK_001-4b"/>
　　莆陽志<lb/>
黃滔字文江乾寧二年乙卯趙觀文牓進士光<lb/>
化中除四門愽士㝷遷監察御史裏行充威武<lb/>
軍節度推官王審知據有全閩而終其身爲節<lb/>
將者滔規正有力焉中州若李絢韓偓王滌崔<lb/>
道融王標夏侯淑王拯楊承休楊賛圖王倜歸<lb/>
傳懿避地于閩悉主於滔時閩中所爲碑碣皆<lb/>
其文也今浮圖荒隴舊刻猶存<lb/>
　　五代史補<lb/>
<pb n="KR4c0103_SBCK_001-5a"/>
黃滔在閩中爲威武軍推官王審知饋之魚黃<lb/>
滔方與徐寅對談遂請寅代爲謝牋寅援筆而<lb/>
成其略曰銜諸斷索才從羊續懸來列在琱盤<lb/>
便到馮諼食處時人大稱之<lb/>
　　丹鉛總錄　明　楊愼<lb/>
黃滔律賦如明皇回駕經馬嵬云日慘風悲到<lb/>
玉顔之死處花愁露泣認朱臉之啼痕褒雲萬<lb/>
疊斷腸新岀于啼猿秦樹千層比翼不如於飛<lb/>
鳥景陽井云理昧納隍處窮泉而詎得誠乖馭<lb/>
<pb n="KR4c0103_SBCK_001-5b"/>
朽攀素綆以胡顔可喜也<lb/>
<pb n="KR4c0103_SBCK_001-6a"/>
</p>
<p>
</p>
  </div>
</body>
</text>
</TEI>
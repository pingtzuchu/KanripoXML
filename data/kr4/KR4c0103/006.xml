<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0103_SBCK_006-1a"/>
唐黃先生文集卷之六<lb/>
　　　　　　　　唐監察御史閩黃滔著<lb/>
　墓誌銘<lb/>
　　司直陳公墓誌銘<lb/>
姬孔之敎與日月以懸天顏閔之馨作芝蘭而<lb/>
岀地可不誄淸塵於桂苑揭貞石於松阡敘白<lb/>
楊之别生悲風示黃壤之下藏嘉氣者哉漢太<lb/>
丘長二十三世孫南安縣尉諱眞生處士蕘蕘<lb/>
生大理評事齊忠信篤敬不類今世嘗有白雀<lb/>
<pb n="KR4c0103_SBCK_006-1b"/>
巢其庭宇佳蓮産其池塘識者謂其後必大有<lb/>
子九人皆力儒學公其長也諱嶠字延封齠齓<lb/>
好學弱冠能文與高陽許龜圖江夏黃彦修居<lb/>
莆之北巖精舍五年而二子西去復居北平山<lb/>
兩地穴管寧之榻十霜索随氏之珠然後應詔<lb/>
諸矦求試宗伯而以咸通乾符之際龍門有萬<lb/>
仞之險鶯谷無孤飛之羽才名則温岐韓銖羅<lb/>
隱皆退黜不巳故公自丁丑之及丙申高價馳<lb/>
而逸步躓旣而大盜移國德公文行之深者安<lb/>
<pb n="KR4c0103_SBCK_006-2a"/>
州鄭郎中諴孫拾遺泰嘆而勉之久乃持輦下<lb/>
之屈名適蜀中之貢府致鄕士倒屣場席開路<lb/>
淸風旣爾竊爲權官沽諸將求識而薦之公時<lb/>
巳岀經試比言之者<hi>缺一字</hi>筞帋而亡是舉光啓<lb/>
二年收開三年榮登故相滎陽鄭公禮部上第<lb/>
大哉公爲人謹信居家純孝事繼親彌善廬先<lb/>
君墓泣血有聞其所爲文扣孟軻楊䧺戶牖凡<lb/>
三百篇有表奏牘頗爲前輩推工且大唐之設<lb/>
網士得之於是者歲幾人焉矧復有避宦者之<lb/>
<pb n="KR4c0103_SBCK_006-2b"/>
節若走衝虛之車焉滎陽公自以得人其春首<lb/>
門人脫麻攝京兆府叅軍司空太原公帥閩解<lb/>
榻以<hi>缺一字</hi>辟之爲大從事受大理評事兼監察<lb/>
御史今府相繼擁于節旄益賢其參畫奏大理<lb/>
司直兼殿中方期輟從藩屏入踐諫垣不幸寢<lb/>
疾浹辰不起矣享齡七十有五光化二年十月<lb/>
三日嗚呼將來失其龜鏡斵者喪其般倕雖登<lb/>
大年終恨朝露三年庚申正月十七日丙午葬<lb/>
于泉州莆田縣崇敎里北平故山禮也公兩娶<lb/>
<pb n="KR4c0103_SBCK_006-3a"/>
魯國林夫人滎陽潘夫人其子三人仲曰說買<lb/>
石太湖刋文愚與公同邑閩越江山莆陽爲靈<lb/>
秀之最貞元中林端公藻冠東南之科第十年<lb/>
而許員外稷繼翔其後詞人亹亹若陳厚慶陳<lb/>
泛陳黯林顥許温林速許龜圖黃彦修許超林<lb/>
郁俱以夢筆之詞籝金之學半生隨計沒齒銜<lb/>
冤曠乎百年而公追二賢之後七年而徐正字<lb/>
寅捷八年而愚<hi>缺一字</hi>莫不江山之數耶徛歟昔<lb/>
之負高才不以位而碑者襄陽惟孟先生焉今<lb/>
<pb n="KR4c0103_SBCK_006-3b"/>
也累懿德不隆位而碑者以陳夫子始愚沾巾<lb/>
宿草無媿抽毫其辭曰<lb/>
江山之秀鐘乎人純孝高節幷其身掬玆二美<lb/>
摛爲雄文以之登桂科以之列蓮賓斯爲君子<lb/>
誰曰未仁烏乎九原宜樹貞珉<lb/>
　祭文<lb/>
　　祭陳侍御<hi>嶠</hi>
維光化三年歲次庚申正月庚寅朔十五日甲<lb/>
辰將仕郞守國子四門博士黃滔謹以淸酌之<lb/>
<pb n="KR4c0103_SBCK_006-4a"/>
奠敬祭于侍御陳君延封之靈㐲以靈閩之江<lb/>
山莆稱秀絶首武德之科級自貞元之英哲其<lb/>
後繼生碩儒亹亹鴻都交懷荆璞互握隋珠皆<lb/>
指期於拾芥終慟哭於彎弧洎宣皇之後年則<lb/>
夫子之斯岀持曾參之孝行袖孟軻之文帙薦<lb/>
賦諸矦上書聖日射宮而勁挺弦矢藝圃而葳<lb/>
蕤華實難亨者吾道難偶者至公管仲三奔非<lb/>
戰之過孫弘十上葢時未通七千里而辛勤上<lb/>
國二十年而惆悵東風人皆一一以興憤我獨<lb/>
<pb n="KR4c0103_SBCK_006-4b"/>
孜孜而養蒙旣而鳳闕飛塵龜城挂牓儀曹方<lb/>
急於中興權宦輒窺其上賞殊不知楊吟誦於<lb/>
犬子景薦延乎商鞅古爲不然吾肯斯倣誰不<lb/>
奇夫子之節誰不高夫子之名氷霜却汚松柏<lb/>
居貞渭水之釣有守武城之逕寧行逮夫岷峨<lb/>
歲改岐雍煙淸天子復含元謁見有司新都省<lb/>
權衡巍巍令問赫赫嘉聲遂從寰海迥翥蓬瀛<lb/>
振輝光於甲乙開道路於孤平望高而先脫麻<lb/>
衣家遠而湏榮鄕土十二人林君茂躅一百年<lb/>
<pb n="KR4c0103_SBCK_006-5a"/>
莆邑大數君矦設醴以前席里巷拜塵而如堵<lb/>
雷車轞轞鶴駕翩翩初命就門見東周之三語<lb/>
前程不日俟西漢之七遷旋以孔罇引滿徐榻<lb/>
解懸白璧黃金而疊矣玳簮珠履以加焉列藩<lb/>
所得者賢才古人所重者知巳旣將推珍於席<lb/>
上豈獨矜詞於雪裏莊周說劒則韓魏呈鐔郭<lb/>
隗昇臺則樂鄒覯止繡衣曜日驄馬嘶煙飛詔<lb/>
而賓階次第假途而棘寺盤旋莫不漢帷駐䇿<lb/>
薛石畱牋從容渥澤寵異淹延胡言薤露忽敗<lb/>
<pb n="KR4c0103_SBCK_006-5b"/>
椿年嗚呼石火風燭驚波逝川聖賢之不免矣<lb/>
古今之共痛焉滔江鄕則中外親姻帝里則參<lb/>
差硯席于名而後乎一紀論友而仰乎三益蟬<lb/>
槐結念幾同京洛之愁鸎柳看時各署神仙之<lb/>
籍别來輦下歸自甌中塵忝而郄詵桂綠因依<lb/>
而王儉蓮紅斷金益固投漆攸同見行藏於柱<lb/>
史論倚伏於塞翁實期以始者文塲之懿德以<lb/>
邇來使府之淸風伏蒲北省起草南宫更雪當<lb/>
時之冤滯少爲吾黨之隆崇是何天之喪道之<lb/>
<pb n="KR4c0103_SBCK_006-6a"/>
窮悤悤大夜默默玄穹滔復曉夕以思江山之<lb/>
事林君則以合浦垂名夫子以申秦得意高歩<lb/>
斯振宏規靡異前輩曠世後來遂志俱蟠使下<lb/>
之栢俱擅乙中之二<hi>林端公貞元七年首閩越之科第以珠還合浦賦擅</hi>
<hi>名後十年莆邑許員外榮登自此文學之士繼踵而悉不偶時曠百年始鍾於延封其文以申</hi>
<hi>秦續篇擅名後六七年徐正字及第兼滔塵忝林端公曰延封㮄皆第十二人皆開路於後人</hi>
<hi>皆終使府大判官判官皆柏臺林荆南延封閩中也</hi>推是言之豈偶然耳<lb/>
賢哲相望今昔一致嗚呼延封昨日而氷壷仙<lb/>
霧今辰而丹旐芻靈雖死生之理能一終痛傷<lb/>
<pb n="KR4c0103_SBCK_006-6b"/>
之懇罔寧况以平生樹德幽宅刋銘無慙郭泰<lb/>
之賢牋毫曷措爰枉趙歧之寄涕淚交零水咽<lb/>
雲愁風悲日暮精靈一閉於泉壤歲月空蒼於<lb/>
壠樹椒壷略僃蘭俎聊具申永訣於斯言庻冥<lb/>
感其誠素嗚呼哀哉<lb/>
　　祭先外舅<lb/>
㐲以彼蒼者穹禍淫福善噫何斯言之或謬歟<lb/>
錢鏗壽而顔淵夭盜跖牖而嵇康刑屈原冤而<lb/>
文考溺冉惡疾而左喪明胡其然哉胡其然哉<lb/>
<pb n="KR4c0103_SBCK_006-7a"/>
伏惟明靈柳蔥松峭山嶷鶴孤落落君子行行<lb/>
魯儒始者辭鷗西邁希鵬北徂高高蟾桂赫赫<lb/>
鴻都和贄之寧三泣宋盧之俟一呼而以氣直<lb/>
志大數奇道汙大中季之計車奔走咸通際之<lb/>
名路崎嶇於是涕唾聲華毫釐簮笏枕中罷竟<lb/>
於名位壷裏别窺於日月東尋玉籙則龍虎嵳<lb/>
峩南訪金沙則羅浮突屼北固風淸西陵月明<lb/>
蘭舟泊岸金磬飛聲塵埃謝傅之叔姪夢寐茆<lb/>
家之弟兄古觀秋住靈蹤日行松下之齋宮肅<lb/>
<pb n="KR4c0103_SBCK_006-7b"/>
肅雲山之醮火熒熒罏燃北癸鼎化西夷羽人<lb/>
傾葢府帥投誠<hi>說浙西周</hi>體范居陶象端適衛葢㛰<lb/>
嫁之須了匪貨財之所繫愈高雲鶴之逍遙益<lb/>
笑匏瓜之繫滯何武江都蕭墻禍儲羊腸莫守<lb/>
蝸角旋孤<hi>說淮南高</hi>蕭條陳蔡之圍聖賢大困惆悵<lb/>
崑崙之火玉石俄俱綿邈吳山蒼茫閩海遽聲<lb/>
沉而響絶荐時移而歲改絡秀愁積孟光泣倍<lb/>
山頭之鶴駕無覩水底之鯉書空待宅相征輪<lb/>
梁園洛濱見徐甲之移主知伯陽之蛻身海山<lb/>
<pb n="KR4c0103_SBCK_006-8a"/>
失翠煙樹亡春淊竊惟早歲忝拜淸塵蒙以拾<lb/>
靑相器投漆相親鑒羲之必晉朝名士識陳平<lb/>
爲漢代英臣爰將淑女㑭結嘉姻十載不攀於<lb/>
桃李兩誠空貫於松筠愚以感明靈之殊義戴<lb/>
明靈之至仁金重季布枝輕郄詵逡廵東越拖<lb/>
擲西秦實期歸釣嚴灘終棲鄭谷戶外山碧樽<lb/>
中酒綠將仰止於樂氷冀參差於衛玉豈意寂<lb/>
寥音信髣髴幽明聖人之齊始卒君子之一枯<lb/>
榮天上之鵲橋宜度人間之鴛被須成開簾鳥<lb/>
<pb n="KR4c0103_SBCK_006-8b"/>
囀廻轡蜩鳴東牀則黯黯愁色南渭則哀哀哭<lb/>
聲嗚呼哀哉平生氣槩昔日忠貞龜齡曷昧駒<lb/>
隟斯驚在物之理豈人之情愚輒疑道家有形<lb/>
全氣全兵解木解考斯事矣或其義也不然者<lb/>
胡埋南祖之蛇罔念北翁之馬嗚呼哀哉列塜<lb/>
開吁重泉九原古之所制今也斯存伏惟明靈<lb/>
魏夫人遺蓮鋒而所喻葛他翁堘竹枝以爲論<lb/>
固以神遊蓬㠀洞入桃源然則不樹松柏罔貽<lb/>
子孫是用葬喬山之冠劒招湘浦之精魂滕公<lb/>
<pb n="KR4c0103_SBCK_006-9a"/>
啓室宋玉申言曰楚山靑兮淮波綠劉雞飛兮<lb/>
隨鷁覆遺蹤脫屣辭彼俗楊柳霜多不堪矚螺<lb/>
江淺兮甌山隂繼昇天兮徐董任風爲輪兮雨<lb/>
爲轡東歸來兮北追尋陳桂席兮奠椒漿樹馬<lb/>
鬛兮開壽堂千秋萬歲兮舊江鄕魂歸來兮山<lb/>
之陽詞咽淚逬猿悲鳥傷東波送恨西日沉光<lb/>
雪耀霜明而莫覩芝焚蘭爇以空芳孀妻捧奠<lb/>
出女尸喪嗣男而杳杳江嶺鄙子而明明肺腸<lb/>
劒以求心而克許樂以悲吿而寧忘願明靈之<lb/>
<pb n="KR4c0103_SBCK_006-9b"/>
冥感鑒蘋藻於壷觴嗚呼哀哉<lb/>
　　祭崔補闕<hi>道融</hi>
故右補闕博陵崔府君之靈惟靈大唐有進士<lb/>
科無巖穴詔故鵠版之降不易其人元和之起<lb/>
也則有陽諫議城凜凜淸風其不起也則盧諫<lb/>
議仝昭昭高道一以權豪之忌空福道民一以<lb/>
堯舜之世但樂箕穎其後陸君洿以忠勲應召<lb/>
惠君寔以忠諫赴徵未委起草伏蒲何如人也<lb/>
洎博陵崔君之生也迥禀高奇兼之文學近則<lb/>
<pb n="KR4c0103_SBCK_006-10a"/>
繼李飛之蛻隨貢遠則同毛義之志奉親東浮<lb/>
謝公舊州式避戈㦸遁於仙巖濬谷克業經綸<lb/>
而以美酒肉羶澤馨川媚五辟三顧懸榻開樽<lb/>
不辭小國之權葢切高堂之養旣而大君之思<lb/>
夢說四輔之急薦雄繫三詔而就門參七人而<lb/>
列職仲舒謁帝必演春秋呂望投竿定爲師傅<lb/>
奈何龍蛇起陸烏兎無光莫扶劉氏之宗祧空<lb/>
泣袁安之涕泗甌中越絶養素守蒙賢王之結<lb/>
嘉姻時議之期良輔豈意皇天不祐白日無慿<lb/>
<pb n="KR4c0103_SBCK_006-10b"/>
消渴之函茂陵少微之入瑶桂芝焚蘭爇梁壞<lb/>
山頽雖人生之有定期實土德之爲不幸嗚呼<lb/>
閩中二月烟光秀絶脂轄赴闕鯤鳯嘈噆其猶<lb/>
南浦魂斷北梁涕咽而況昨日軒車今朝塗芻<lb/>
唱薤露以出門飛粉旌而戒途五離擇日九泉<lb/>
卜居其在樵蘇其在博沽至於路行尚皆悲吁<lb/>
矧其嶽嶽之曰男子鏘鏘之號魯儒識通龜策<lb/>
握耀蛇珠數百篇有唐之詩數千字中興之書<lb/>
國風騷雅王佐謀訏沉光之猶衝斗埀翼之未<lb/>
<pb n="KR4c0103_SBCK_006-11a"/>
摶扶賫志殁地其痛何如雲物爲之無色剛忍<lb/>
爲之不愉滔飮風永嘉傾葢無諸多君於士元<lb/>
廊廟待我以叔度陂湖交言旣異投分斯殊方<lb/>
俟彈冠仰修程於霄漢誰云執紼悲落景於桑<lb/>
榆豈鬼神之害良善而吉凶之昧賢愚顏囘先<lb/>
死盜跖後殂世之災眚生之毒痡愴恨風燭凄<lb/>
凉隙駒肴匪豐俎酒匪馨壷歎松蒿而永往託<lb/>
蘋藻以聊舒明靈有感鑒而歆歟巳乎巳乎嚱<lb/>
嚱<lb/>
<pb n="KR4c0103_SBCK_006-11b"/>
　　祭陳先輩<hi>鼎</hi>
維光化四年歲次辛酉正月二十七日祭于陳<lb/>
君之靈閩山秀氣魯國淸塵天之授受鍾我仁<lb/>
人卓矣生世學而立身衛玠則旁輝其舅曾參<lb/>
則大孝於親始者隨計歸越上書入秦擅價而<lb/>
矦門傾動呈功而鳳藻精新咸通之年九霄也<lb/>
鷁路乾符之際萬仞也龍津旣而甌嶺經兵蜀<lb/>
川迎帝匪無隨駕之懇實切問安之計肩負燋<lb/>
飯志銷丹桂雖深藏豹之誠難遏化鯤之勢都<lb/>
<pb n="KR4c0103_SBCK_006-12a"/>
堂昔日困一千輩之交鋒大國中興作第二人<lb/>
之登第杏園醉後華表歸時往歲井邑兹辰羽<lb/>
儀旋屬姑蘇積疊勾踐興師於是板輿避地草<lb/>
檄從知百越之江光洶湧四明之山翠參差長<lb/>
鯨旣剔逸足難羈東别朱門南還故里一朝而<lb/>
奄至泣血三載而蔑聞見齒仲由此後千鍾之<lb/>
祿悠哉毛義終身一檄之榮巳矣修程不顧盛<lb/>
德逾馨田園草綠戶牖山靑與蘷龍而抗跡追<lb/>
園綺而忘形且期齊鶴算壽陟龜齡是何修短<lb/>
<pb n="KR4c0103_SBCK_006-12b"/>
之期莫測吉凶之閾難扃明神罔祐大禍斯丁<lb/>
士林慘怛詞苑伶俜淊始自童年至于壯歲江<lb/>
鄕爲竹馬之友京輦作谷鸎之會三朝被刖棲<lb/>
遲泣荆璞之艱十上遭時次第到瑤蟾之内誰<lb/>
言倐忽遽嘆存亡痛人琴之俱絶緬膠漆以空<lb/>
傷嗚呼用新平生德行曩昔文章近則孟浩然<lb/>
雖人間不仕遠則卜子夏乃地下爲郞誠以高<lb/>
科而貞退固從隂騭以舒張遊水東流踆烏西<lb/>
匿昨辰而椒桂獻酬今日而藻蘋滴瀝且彭祖<lb/>
<pb n="KR4c0103_SBCK_006-13a"/>
之延永壽亦至銷磨而巨卿之哭故人得無悽<lb/>
惻况乎東西多故南北程遙不得親隨薤露送<lb/>
别松塋旣闕殷勤而執紼空將嗚呼以沾纓謹<lb/>
以依稀蔬果一二精誠願㝠符於肸蠁申永訣<lb/>
於幽明<lb/>
　　祭林先輩<hi>用謙</hi>
維光化三年歲次庚申十一月日敬祭于林君<lb/>
執光之靈惟靈夫渥洼之足以千里之爲程巳<lb/>
馳之而俄泹嶰谷之音以六律之爲府旣叅之<lb/>
<pb n="KR4c0103_SBCK_006-13b"/>
而忽泯夫不永其終始何痛如之嗚呼林君得<lb/>
以言矣君負相如之詞賦慕郄氏之科名一紀<lb/>
秦城千門禰刺雖衆口大馨其鳳藻人罕如焉<lb/>
而三春累困於鸎喬數何奇也然則女貞而十<lb/>
年必字藥靈而九轉湏成果契至公克昇上第<lb/>
旣巳東堂得意南國言旋龍珠則動彩於握中<lb/>
鴈序則增輝於天際將冀盛淸風於吾道豈期<lb/>
歎逝水於人生屈原之難問者天蔡澤之不知<lb/>
者命螺江煙景方飜丁令之羽毛駒隙光隂俄<lb/>
<pb n="KR4c0103_SBCK_006-14a"/>
啓曾參之手足誠壽夭靡移於夙契且鬼神何<lb/>
害於善人禍福吉凶悠揚曖昧凄凉物理慘怛<lb/>
人情今則壽域斯開貞魂永蟄壠頭水咽山上<lb/>
雲愁鄧攸之繼世無兒語畱身後崔曙之遺孤<lb/>
有女詩在生前雖衰盛之同休亦存亡之至痛<lb/>
滔京關進退硯席參差幸忝先鳴彌欣繼㨗未<lb/>
賀桂枝之入手忽從薤露以傷心修短有兹吁<lb/>
嗟何極靈輀戒路丹旐飜風遠寓丹誠聊陳薄<lb/>
奠願垂冥感鑒歆於斯嗚呼哀哉<lb/>
<pb n="KR4c0103_SBCK_006-14b"/>
　　祭右省李常侍<hi>洵</hi>
惟靈金石呈姿陂湖禀量伊彼昭代生乎德門<lb/>
膺河淸嶽峻之期擅賈虎荀龍之號時稱最怒<lb/>
家謂無雙月中則桂樹連枝日下則鴛行接翼<lb/>
故得隣家醜婦競嚬西子之眉洛下諸生皆掩<lb/>
謝公之鼻爲大廷之領袖定千古之風流旣而<lb/>
魏闕飛塵蜀都迎駕雖則急賢于行在而志作<lb/>
賦於閒居畱連霅水之煙波容與松江之歲月<lb/>
其奈珠以川媚蘭於澤馨從吳苑之琴樽疊堯<lb/>
<pb n="KR4c0103_SBCK_006-15a"/>
天之雨露金臺蒲省驄馬螭頭誠幾三顧以就<lb/>
門猶作八元而在野其後七昇赴命二妙對敡<lb/>
天駟呈材蛟龍得水入鼇山而侍從登鳳閣以<lb/>
優游名由實生位以德舉天子乃擢王褒爲諫<lb/>
議昇孝若於貂璫前彰潤色之功後養爕調之<lb/>
業旋以攙搶未落歧雍多端忘越嶺之崎嶇慕<lb/>
荆州而倚托東閣之畱連斯重北轅之行邁方<lb/>
營誰料彼穹者天俄奪之魄漳濱一鬼驟苦劉<lb/>
禎殷氏兩楹遽鍾夫子山頽梁壞璧碎芝焚雖<lb/>
<pb n="KR4c0103_SBCK_006-15b"/>
人世之死生實七林之摧沮今以湖湘梗澀伊<lb/>
洛迢遙北邙之路連天松楸莫附南巷之號至<lb/>
血丘壠權儀煙雲慘澹於原頭猿鳥悲凉於林<lb/>
際滔曩從上國獲戴殊私近慶外藩薦承厚顧<lb/>
每佇十旬之入拜寧期二竪以來攻彭殤雖謂<lb/>
其同休幽顯其如乎永隔靈輀戒路丹旐飜風<lb/>
昨辰而椒桂獻酬今日而蘋蘩滴瀝人生到此<lb/>
天道何言雙涙空流九泉無曙東波嗚咽西日<lb/>
蒼茫輒寓玆誠謹陳薄奠敢祈冥感髣髴歆斯<lb/>
<pb n="KR4c0103_SBCK_006-16a"/>
　　祭司勲孫郎中<lb/>
惟靈趙璧呈姿隋珠禀價爲乎國器生之德門<lb/>
劉家則三嘏揚芳馬氏則五常擅美故得數枝<lb/>
郄桂交茂鴒原一本田荆分輝雞樹理窟則曲<lb/>
臺得雋寶人則華省垂名繇是迥拔蘭宫騰光<lb/>
水鏡臺推二玅日俟七昇不幸岐雍多艱干戈<lb/>
未偃補傾乏石救濁非膠爰攀鴈序於五湖因<lb/>
轉驥程於百越誰料皇天不祐彌薾斯縈遽折<lb/>
椿齡俄隨薤露山頽梁壞芝爇蘭焚雖脩短之<lb/>
<pb n="KR4c0103_SBCK_006-16b"/>
有定期實簮紱之爲至痛今則江湖梗澀京洛<lb/>
迢遙權卜靈崗寓安壽域川上之東波嗚咽雲<lb/>
間之西日慘悽大夢莫廻下泉長暮滔早於輦<lb/>
轂歷踐軒墻旋振羽於丘門獲陪塵於阮巷顔<lb/>
囘短命旣恨當年温氏㝠裝復從今日人生若<lb/>
此天道何言涕涙空流幽明驟隔嗚呼哀哉輀<lb/>
車明發丹旐晨飛輒憑蘋藻以寓誠用薦塗芻<lb/>
於永訣願垂冥感髣髴鑒歆嗚呼哀哉<lb/>
　　祭宋員外<lb/>
<pb n="KR4c0103_SBCK_006-17a"/>
故軍倅觀察推官檢校主客員外郞廣平宋君<lb/>
希邈之靈惟靈物有盛則有衰人有生則有死<lb/>
古今不易之數毫髪無差之理然則厥壽茍百<lb/>
壽終則滅厥身苟修身殁名畱是以顔子夭而<lb/>
其言不朽原壤老而於道何求吁嗟希邈藹然<lb/>
淸休蘭杜敗而終馥松柏折而終秋德木千㝷<lb/>
人材八尺夐雲鶴於風裁濊陂湖於胷臆旣而<lb/>
臺築黃金禮先白璧爲席上之至珍運幕中之<lb/>
婉畫洛水波淸泉山翠橫優游五府輝映雙旌<lb/>
<pb n="KR4c0103_SBCK_006-17b"/>
兩地之隆崇物望一方之煦姁人情繇是入曵<lb/>
珠履出居武城尊俎克彰於令譽絃歌迥振於<lb/>
嘉聲才業大聞君恩薦至爰從棘寺以寵陟旋<lb/>
慶蘭宫之澤被丹鳳飛詔銀魚受賜雖棠隂葢<lb/>
地能資樹德以行春而醴酒疊觴終以持盈而<lb/>
戒意九仙樹碧八座塘深駐淸源則一府延頸<lb/>
赴無諸則一郡沾襟嗚呼希邈持何道致人如<lb/>
斯之欽豈非秉仁義忠孝以行巳無是非毀譽<lb/>
以萌心者哉奈何晉公二竪漳濱一鬼惡去藥<lb/>
<pb n="KR4c0103_SBCK_006-18a"/>
石之内樂入膏肓之裏冉耕惡疾以相攻長卿<lb/>
消渴而不止艾煙百冗藜杖二年禍被三彭之<lb/>
所迫靈非九轉以寧痊嗚呼哀哉石火風燭驚<lb/>
波逝水誠修短之無改矣奈痛傷之有等焉芝<lb/>
焚桂爇璧碎珠捐至於路行孰不涕漣愚一揖<lb/>
淸塵偏容瑣質初憐淡以如水後乃投而若漆<lb/>
十年之寒暑無變三益之金蘭愈宻洎夫秦城<lb/>
駐跡儉府叨招竊惟上榻幸忝同寮南貳隼旟<lb/>
雖寄懷而稠疊北依龍節終積戀以迢遙沙岸<lb/>
<pb n="KR4c0103_SBCK_006-18b"/>
迎歡津樓送别且言不日之後會誰料終天之<lb/>
永訣人生夢幻夫復何言世路存亡難勝痛咽<lb/>
嗚呼哀哉昨日而牋函寓意今朝而蘋藻興詞<lb/>
駒隙之先隂如此龜臺之學習何斯幽明驟隔<lb/>
音信無期加以道路修阻弓旌縶維慟哭寢門<lb/>
而莫逮呌呼穹碧以奚爲聊馳一奠之椒桂用<lb/>
敘千秋之别離噫嚱噫嚱巳而巳而<lb/>
　　祭錢塘秦國太夫人<lb/>
維天復二年歲次壬戌敬祭于故秦國太夫人<lb/>
<pb n="KR4c0103_SBCK_006-19a"/>
之靈夫生帝王則若文母方鍾至聖生人臣則<lb/>
若陶母方降大賢信夫韜昴㝛之耀於胷襟掬<lb/>
嵩山之氣爲懷抱豈容易哉伏惟明靈天資婦<lb/>
道神授母儀金石不足喻其貞明芝蘭不足表<lb/>
其芬馥訓逾孟織智邁謝圍顏氏子則提育聖<lb/>
人曹大家則師資諸女旣作閨門之上瑞乃生<lb/>
英傑於皇家立曠代之鴻勲擁兩藩之龍節食<lb/>
則萬錢調膳祿則三世及親見綵衣則衣錦之<lb/>
姿見氷鯉則和羮之味騰輝女史興詠國風推<lb/>
<pb n="KR4c0103_SBCK_006-19b"/>
於古今實無倫比乃由懿德致此大榮嗚呼靈<lb/>
藥難求流光易謝本冀霜松而永壽忽驚風燭<lb/>
以斯零竟成舉世之悲傷空切至誠之號慕淊<lb/>
幸攀令嗣獲忝親隣論交旣契於金蘭抹泣乃<lb/>
同於親屬輒陳薄奠用表悲誠敢冀明靈依俙<lb/>
歆鑒<lb/>
　　祭南海南平王<hi>代閩王</hi>
故南平王之靈惟靈五羊奥區畨禺巨壤漢爲<lb/>
列郡唐作雄藩摠百蠻五嶺之殷有出將入相<lb/>
<pb n="KR4c0103_SBCK_006-20a"/>
之盛是故地啓嘉數天生大賢濬六韜三略之<lb/>
才謀韜五袴二天之政術俾其於家受詔衣錦<lb/>
禡牙控二十四州之繁難當二十八齒之美茂<lb/>
光揚千古冠絶一時鍾其明靈其昭昭矣至若<lb/>
恢張霸業揚簸淸波臺陟九層靡慚郭隗劒提<lb/>
三尺授自呂䖍爰持副貳之雄姿遂領節旄之<lb/>
重寄繇是澤施甘露令肅秋霜掀文房武庫以<lb/>
連雲騰逸氣英風而偃草上榻則阮瑀下賢則<lb/>
左車從善則軾閭宣威則斷案故得越㐲波之<lb/>
<pb n="KR4c0103_SBCK_006-20b"/>
銅柱獻欵而來感鄂公之鐵鞭呈祥以見火山<lb/>
改色珠浦生光無煩處默之酌泉大鄙趙陀之<lb/>
累土然後鳴鐘出入調鼎昇聞致交趾之封疆<lb/>
歸石門之敎化九遷渥澤克居浴鳳之池雙立<lb/>
節旄遠過跕鳶之水雖士鮪列第兄三地山簡<lb/>
兼荆湘四州語未同年事推曠世嗚呼是何才<lb/>
德之若彼功業之如此而彼穹者天不壽其齒<lb/>
畢雲龍之契會與龜鶴而等倫矧天子方欲使<lb/>
降皇華恩宣金册表裏東周之盛旌崇南越之<lb/>
<pb n="KR4c0103_SBCK_006-21a"/>
隆胡二竪之亟攻竟三醫之莫救泰山頽壞俄<lb/>
興孔氏之歌漢水凄凉遽罷羊公之市實國家<lb/>
之不幸實藩鎮之不幸某早塵興國旋忝睦隣<lb/>
雖瓊樹之未親若銅盤之巳接方定金蘭之至<lb/>
分豈期幽顯之驟殊况以幸結良姻累交專介<lb/>
幕下崔員外昨馳禮幣嘗詣門墻爰蒙執手之<lb/>
懽弘敘親仁之㫖今則遽悲存殁益歎彭殤故<lb/>
將荐舉征塵躬申薄奠九泉注望於歎逝以難<lb/>
勝五月指期表同盟之必至嗚呼哀哉曩馳羔<lb/>
<pb n="KR4c0103_SBCK_006-21b"/>
應今遣蘋蘩伊人事之有玆顧痛傷而何極然<lb/>
則荀龍賈虎大馮小馮雖嗟松壠之長歸終慶<lb/>
荆枝而繼茂永言歡好寧怠初終幸明靈之一<lb/>
臨鑒此丹赤嗚呼哀哉<lb/>
唐黃先生文集卷之六<lb/>
</p>
<p>
</p>
  </div>
</body>
</text>
</TEI>
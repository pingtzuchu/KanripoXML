<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0103_SBCK_008-1a"/>
唐黄先生文集卷之八<lb/>
　　　　　　　　唐監察御史閩黄滔著<lb/>
　序<lb/>
　　頴川陳先生集序<lb/>
唐設進士科垂三百年有司之取士也喻之明<lb/>
鏡喻之平衡未嘗不以至公爲之主而得䘮之<lb/>
際或失於明鏡或差於平衡何哉俾其負不覉<lb/>
之才藴出人之行殁身名路抱恨泉臺者多矣<lb/>
嗚呼豈天之竟否其至公也抑人之自坎其命<lb/>
<pb n="KR4c0103_SBCK_008-1b"/>
邪頴川陳先生實斯人之謂歟先生諱黯字希<lb/>
孺父諱贄通經及第娶江夏黃夫人賢而生先<lb/>
生無昆仲姊妹十歲能詩十三袖詩一通謁清<lb/>
源牧其首篇詠河陽花時靣豆新愈<hi>瘡之如豆</hi>牧戲<lb/>
之曰藻才而花貌胡不詠歌先生應聲曰玳瑁<lb/>
應難比斑犀定不加天嫌未端正滿靣與裝花<lb/>
繇是聲名大振於州里十七爲詞賦作蘇武謁<lb/>
漢武帝陵廟賦便爲作者推伏二十爲文先生<lb/>
松姿柳態山屹陂注語黙有程進退可法早孤<lb/>
<pb n="KR4c0103_SBCK_008-2a"/>
事太夫人彌孝熈熈愉愉承顔侍膳雖隆雲路<lb/>
之望終確綵衣之戀旣而及其子蔚冠太夫人<lb/>
勉之曰付蔚於潘岳之筵俟爾於郄詵之桂方<lb/>
起於鄕薦求試貢闈巳過不惑之年矣乃㑹昌<lb/>
乙丑逮咸通乙酉其間以寧家兼在疚之斷絕<lb/>
徃來吳楚之江山辛勤秦雍之槐蟬嘆嗟知巳<lb/>
之許與與同郡王肱蕭樞同邑林顥漳浦赫連<lb/>
韜福州陳蔇陳發詹雄同時而名價相上下嗚<lb/>
呼斯八賢皆以不覉之才出人之行懇懇乎進<lb/>
<pb n="KR4c0103_SBCK_008-2b"/>
趨恂恂乎鄕黨而無所成豈天之竟否其至公<lb/>
耶抑人之自坎其命耶俾有司失其明鏡差其<lb/>
平衡之如是結冤氣於名路之中衘永恨於泉<lb/>
臺之下豈不甚歟先生之文詞不尚竒切理也<lb/>
意不偶立重師古也其詩篇詞賦牋檄皆精而<lb/>
切於官試尤工滔即先生之内姪也丱而趨隅<lb/>
頃隨註之歲先生下世後二十五年而忝登甲<lb/>
第東歸之求遺藁其季子蘧泣曰兵火也少得<lb/>
其文三十一首賦若干首他處得詩若干首敬<lb/>
<pb n="KR4c0103_SBCK_008-3a"/>
俟增而後述天復元年滔叨閩相之辟旋使錢<lb/>
塘與羅郎中隱遇隱曰咸通初與先生定交於<lb/>
蒲津秋賦之場賦則五老化爲流星詩則漢武<lb/>
橫汾先生之作也爲試官嚴郎中都之吟諷秋<lb/>
場五十人之降仰今遺藁可叢願序之旣還不<lb/>
及求増謹以所得之文賦詩牋檄分爲五卷抹<lb/>
涙搦管爲之前序將寓正郎爲之後序正郎負<lb/>
宇内之雄名用釋泉臺之永恨時天復工年秋<lb/>
七月也<lb/>
<pb n="KR4c0103_SBCK_008-3b"/>
　讃<lb/>
　　龍伯國人讃<lb/>
國人之釣也一釣聮六鼇而存者一鼇而巳其<lb/>
猶背蓬萊方丈嬉遊神仙偉夫設六者不餌其<lb/>
何如哉洪濤七其洲渚塵世幾其躁妄則以古<lb/>
以今之君皆秦漢也推是言之斯人也不謂無<lb/>
功於有國故追以讃之曰<lb/>
磻溪之釣兮釣更殷周龍伯之釣兮釣减嬴劉<lb/>
腹濬背虛兮一聮月鈎巨骨駢器兮鴻膻疊羞<lb/>
<pb n="KR4c0103_SBCK_008-4a"/>
豈惟一時兮表竒東海抑乃萬祀兮垂祉中洲<lb/>
　　一品冩眞讃<lb/>
夫山嶽之隆莫隆於嵩華江海之大莫大於溟<lb/>
渤故天之生聖賢於百千年也乃禀其竒秀以<lb/>
爲之氣色包其浩蕩以爲之胸襟落落汪汪如<lb/>
龍如鳯然後總兵符於握内懸相印於腰間煦<lb/>
育生靈扶持邦國大矣哉將如是則命良工持<lb/>
筆之精賫墨之妙冩干儀貌移於繒素不可以<lb/>
不叙不述小從事滔職忝文詞齋戒而獻讃曰<lb/>
<pb n="KR4c0103_SBCK_008-4b"/>
嵩華干天氣貌斯然溟渤紀地胸襟靡異謂如<lb/>
龍也至靈謂如鳯也嘉瑞列素在壁良工善移<lb/>
一時丹雘兩靣風姿秋月冩彦囘之質岸寶山<lb/>
分叔則之表儀松森峭壁日映咸池聖君急麟<lb/>
閣之繒明朝當詔㫖之飛索而觀之<lb/>
　雜文<lb/>
　　夷齊輔周<lb/>
列位於朝無言於君曰輔歟抗跡於野有言於<lb/>
君非輔歟麟鳯龜龍王者之嘉瑞朝其庭乎暮<lb/>
<pb n="KR4c0103_SBCK_008-5a"/>
其沼乎武王聖人也周公聖人也召公賢人也<lb/>
天下三分以其二分以火殷辛且致夷齊之扣<lb/>
馬設使盡天下之三分姑至殷幸之自火然若<lb/>
太伯之君吳則百榖合頴於舜耕九鼎同波乎<lb/>
禹珪仲尼之又盡善也寧獨韶乎旣而異諸則<lb/>
周之道首陽之餓乃諌死作夷齊輔周<lb/>
　　吳楚二醫<lb/>
吳人之疾不救其屬善醫憫其家竭其術以治<lb/>
之楚人之疾救其屬善醫欲其家逆其術以治<lb/>
<pb n="KR4c0103_SBCK_008-5b"/>
之君子痛二醫之行若乎治亂比干知殷之不<lb/>
救而救之仍藥之以九竅李斯目秦之救而不<lb/>
救之卒鴆之以二世嗚呼殷之亡也疾之甚矣<lb/>
秦之亡也醫之罪也後之有國有家者得不愼<lb/>
乎醫<lb/>
　　禱說<lb/>
天有日月民無一旦之薦地有江山歲有四時<lb/>
之禱得非彼之至明烏兎無得而私焉此之至<lb/>
大神龍其或權焉是則尊有天下無不日月其<lb/>
<pb n="KR4c0103_SBCK_008-6a"/>
德而億兆之心咸急江山之禱<lb/>
　　綿上碑<lb/>
至忠之爲人臣君不之德怨甚爲忠乎至孝之<lb/>
爲人子親不之德怨甚爲孝乎苟非忠與孝則<lb/>
介推爇若枯株名叅悖德又焉可祠儀忌赫于<lb/>
千春哉且重耳得國之初賞功之際鍾鼎鱗次<lb/>
獨推漏澤覺<hi>夢覺之覺</hi>然而索懇至焚林而推以一<lb/>
時之失爲歿身之怨可乎設終身之失特何加<lb/>
之别使志忠而疑至孝而惡<hi>去聲</hi>又何如哉則周<lb/>
<pb n="KR4c0103_SBCK_008-6b"/>
公宜怨於成王大舜宜怨於瞽叟以功急賞則<lb/>
漁父宜腰於伍劒魯連宜罄於齊粟矧推之且<lb/>
養不志祿其甘乎始事君後急賞豈賣忠而賈<lb/>
爵乎愚謂介推之意不然以重耳之不德愈知<lb/>
其母之賢旣得其與爾俱隱之言從其德則其<lb/>
言晦逃其跡則其言彰其言彰則其母名斯大<lb/>
孝之志也仲尼云立身揚名以顯父母立巳之<lb/>
身揚巳之名猶冀泝流父母豈母賢之未名而<lb/>
巳不名之乎祿親者衆名親者鮮使獲其言若<lb/>
<pb n="KR4c0103_SBCK_008-7a"/>
祿其甘是瀆其賢推是以死其君怨取賢其母<lb/>
名斯介推之意也<lb/>
　　噫二篇<lb/>
或謂聾者曰師曠也瞽者曰离婁也無不悖其<lb/>
辭之戲或謂魯儒曰顏閔也蜀儒曰楊馬也無<lb/>
不喜其辭之矣是何彼以視聽之亡而茍能自<lb/>
鑒此以耳目之貌而反不自知噫<lb/>
芝蘭草也松桂木也喻於君子而榮之桀紂君<lb/>
也李斯大臣也盗跖華胄也踰於小人而耻之<lb/>
<pb n="KR4c0103_SBCK_008-7b"/>
則知蛇克衘珠而奚蛇龍苟醢身而匪龍噫<lb/>
　　文栢<lb/>
仲尼之道顔閔得之爲四科後人得之爲顏閔<lb/>
鳥獸得之爲麟鳯草木得之爲文彩故廟之堂<lb/>
有文栢焉頃爲官于國子者刃一枝器有司得<lb/>
而竄諸噫聖人之道未嘗不缺也若天之西北<lb/>
地之東南日之<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月之虧也故聖人窮於陳蔡<lb/>
宋衛顔夭麟傷皆有以也設使不有陳蔡宋衛<lb/>
之事則何以象天地日月之盈虛乎顔不夭則<lb/>
<pb n="KR4c0103_SBCK_008-8a"/>
何以感子之慟麟不傷則何以明子之道時君<lb/>
缺之也斯栢也不爲其官者刃而竄諸則何以<lb/>
繩後之權者<hi>謂必權者是取之器也</hi>故天以傾西北而拱<lb/>
列宿地以缺東南而朝百谷日以<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>而成早暮<lb/>
月以虧而見盈縮子以陳蔡宋衛而示損顔以<lb/>
慟而益彰麟以憂而示時君斯栢也以刃而後<lb/>
永則知聖人之道不缺則不全于不朽也<lb/>
　　公孫甲松<lb/>
公孫甲善畫松漢武帝時公卿牙求之或旬或<lb/>
<pb n="KR4c0103_SBCK_008-8b"/>
月或季得之如至寶武帝暇顧東方朔曰卿得<lb/>
甲之松乎對曰臣未嘗得之色沮帝怪朔徐而<lb/>
進曰臣見公孫甲之善畫松舉國舉朝之人竒<lb/>
之狂然其所棲鶴其形吟風清韻或森踈澗底<lb/>
或蓊鬰庭際而過者罕不或之目臣痛其假能<lb/>
奪眞故不求之且丹靑其筆物至於是枝葉其<lb/>
口人胡以勝臣敢以陳之昔妲巳之假奪比干<lb/>
之眞靳尙之假奪屈原之眞宰嚭之假奪伍員<lb/>
之眞是三者皆以至眞至誠卒不能制其假矧<lb/>
<pb n="KR4c0103_SBCK_008-9a"/>
不逮者乎武帝悄然改容翌日雪司馬史於旣<lb/>
刑臺戾太子於不及<lb/>
　　唐城客夢<lb/>
客有宿唐城之鄙夢一神曰吾幸以神神之道<lb/>
獲司茲土之休戚饗其二仲之馨今值子之有<lb/>
道得以休焉旦北而徂山之曲乃見蒼翠一林<lb/>
其中則楮煙墨宇椒瀝坎地羣焉胙充飛而不<lb/>
舉入謁廟貌乃夢中之見者也或曰不羞不繆<lb/>
不緍胡跡<hi>句</hi>斯廟也能倒錯倚伏肹蠁生死雖<lb/>
<pb n="KR4c0103_SBCK_008-9b"/>
有道與不善一焉客曰果如是乎思其夢頗憤<lb/>
其神神之言乃爇詞以讓其略曰風雲其力溪<lb/>
壑其心福善禍淫賈茲反覆其神神之道耶前<lb/>
夕荐夢其神蹙容投拜曰㣲子吾乃不日爲上<lb/>
帝譴矣向者悉吾左右蔽爲不之察也幸子之<lb/>
教咸得族而併之矣客逢其里人以廟詢曰近<lb/>
者淫祀而罔應故不祀丘禱而無咎且二仲之<lb/>
馨存焉<lb/>
　　巠比<lb/>
<pb n="KR4c0103_SBCK_008-10a"/>
巠比言妖孽之至於人無不誠而懼士言妖孽<lb/>
之至於國無不逆而怒何哉曰巠能前知妖孽<lb/>
之至不能却明妖孽之由士能前知妖孽之至<lb/>
乃能却明妖孽之由故異也巠言可禳則設淫<lb/>
祀指虗應故誠於可爲懼於所聞士言可禳則<lb/>
殺妲巳活比干故逆於聞怒於不可爲嗚呼設<lb/>
直士世用之如邪巠鯁辭國納之如簧言則有<lb/>
國有家者何逮乎患<lb/>
<pb n="KR4c0103_SBCK_008-10b"/>
</p>
<p>
唐黄先生文集卷之八終<lb/>
</p>
<p>
</p>
  </div>
</body>
</text>
</TEI>
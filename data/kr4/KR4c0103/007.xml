<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0103_SBCK_007-1a"/>
唐黃先生文集卷之七<lb/>
　　　　　　　　唐監察御史閩黃滔著<lb/>
書<lb/>
　　與王雄書<lb/>
蒙示盛文拜納之日焉可無言滔不業文誠可<lb/>
儷偶其辭以贄方寸旣再而思夫儷偶之辭文<lb/>
家之戲也焉可賫其戲於作者乎是若揚優喙<lb/>
干諫舌啼妾態叅婦德得个爲罪人乎是乃掃<lb/>
除聲律直寫一二強名曰書幸垂聽覽頃越之<lb/>
<pb n="KR4c0103_SBCK_007-1b"/>
苧工遊蜀之錦肆錦工以之示肆人皆哂越工<lb/>
曰誠紝雪之與梭霞異諸然其經緯之如此文<lb/>
章之若彼咸言其極滔今獲閤下之文雖莫我<lb/>
知亦庶幾於越工之言蜀錦至如典謨之比寧<lb/>
敢輙言若復韓校書兩寓沈先軰永崇高中丞<lb/>
安邑劉補闕巳上十篇書指陳時病俗弊叙述<lb/>
飭躳處巳講論文學興廢指切知巳可否雖常<lb/>
人俗士聞見之亦宜感動况吾曹乎則知綿十<lb/>
舉而未第者抑有由也夫以唐德之盛而文道<lb/>
<pb n="KR4c0103_SBCK_007-2a"/>
之衰嘗聆作者論近日場中或尚辭而鮮質多<lb/>
閤下能揭元次山韓退之之風故天所以否其<lb/>
道窒其數使若作騷演易皆出於竆愁也復何<lb/>
疑焉今之人皆謂番禺駢寶貨遊者或務所獲<lb/>
滔之來也得閤下之文爲至寶奇貨充所獲豈<lb/>
不厚於它人哉願閤下脂轄躍轡薦計貢闈高<lb/>
取甲乙然後使人人知斯之寶貨異於是也元<lb/>
次山韓退之之風復行於今日也無令鄭濬孫<lb/>
泰季瑞閔廷言陳嶠數公寂寞而巳幸惟志之<lb/>
<pb n="KR4c0103_SBCK_007-2b"/>
不宣滔再拜<lb/>
　　答陳磻隱論詩書<lb/>
隔違之久毎思陸凱之風雅馨香故人秦樹吳<lb/>
江梅花一枝爲之寓滔無陸君之風雅有故人<lb/>
之馨香越山台嶽去年輙以詩八首爲之贄昔<lb/>
陸氏蔑范君之報今滔切希畋之瓊瑶不知何<lb/>
以勝據焉况四始六義之莫僃匪萌是望伏蒙<lb/>
希畋錫以長牋飾之過詞不勝其驚悸而後踴<lb/>
躍也敢一二陳之滔始者匠故交之爲詩<hi>希劉</hi>咸<lb/>
<pb n="KR4c0103_SBCK_007-3a"/>
通季初貢於小宗伯試禹拜昌言賦翌日罷特<lb/>
持斯賦於先達之門忽叨見錢之目<hi>俗云以詩爲末錢而</hi>
<hi>市物以賦爲持錢而市物</hi>是時張喬許彬林希劉皆咸有詩<lb/>
名而退飛不巳滔旣竊其目尤疹二三子落空<lb/>
拳之所不敢俟終日遂更以賦數年以賓榻之<lb/>
無才畫勝景之多餘暇不能忘情於舊輒薦披<lb/>
榛焉于以寓誠敢期希畋之是知乎錫以長牋<lb/>
飾之過辭初捧之而驚悸旋諷之而踴躍踴躍<lb/>
之謂如見古賢焉何也希畋示以先立行次立<lb/>
<pb n="KR4c0103_SBCK_007-3b"/>
言言行相扶言爲心師志之所之以爲詩斯乃<lb/>
典謨訓誥也且詩本於國風王澤將以刺上化<lb/>
下苟不如是曷詩人乎今以世言之者謂誰是<lb/>
如見古賢焉况其籠絡乎天地日月出没其希<lb/>
夷恍惚着物象謂之文動物情謂之聲文不正<lb/>
則聲不應何以謂之不正不應天地籠萬物物<lb/>
物各有其狀各有其態指言之不當則不應繇<lb/>
是聖人刪詩取之合於韶武故能動天地感鬼<lb/>
神其次亦猶琴之舞鶴躍魚歌之遏雲落塵蓋<lb/>
<pb n="KR4c0103_SBCK_007-4a"/>
聲之志也琴之與歌苟爾况惟詩乎且降自晉<lb/>
宋梁陳之來詩人不可勝紀莫不盛多猗頓之<lb/>
富貴疊隋矦之珍不知百卷之中數篇之内聲<lb/>
文之應者幾人乎大唐前有李杜後有元白信<lb/>
若滄溟無際華嶽干天然自李飛數賢多以粉<lb/>
黛爲樂天之罪殊不謂三百五篇多乎女子蓋<lb/>
在所指說如何耳至如長恨歌云遂令天下父<lb/>
母心不重生男重生女此刺以男女不常陰陽<lb/>
失倫其意險而奇其文平而易所謂言之者無<lb/>
<pb n="KR4c0103_SBCK_007-4b"/>
罪聞之者足以自戒哉逮賈浪仙之起諸賢搜<lb/>
九仞之泉唯掬片氷傾五音之府只求孤竹雖<lb/>
爲患多之所少柰何孤峰絕鳥前古之未有咸<lb/>
通乾符之際斯道隟明鄭衞之聲鼎沸號之曰<lb/>
今體才調歌詩援雅音而聽者懵語正道而<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>
者睡噫王道興衰幸蜀移洛兆於斯矣詩之義<lb/>
大矣哉若滔也誠未足與言而巳矣自向叨希<lb/>
畋珠丘金穴口諷心降之言其復家傳奥言身<lb/>
周雄文者乎乃惶惕銘戴之無竆伏惟察而憐<lb/>
<pb n="KR4c0103_SBCK_007-5a"/>
之不宣滔再拜<lb/>
　　與羅隱郎中書<lb/>
故表丈遺文盛序古人之重存殁爰捧諾金感<lb/>
涕之誠實刻肌骨然以郎中十五兄相逢京輦<lb/>
得志金蘭雖僃熟於行文恐未周於平昔而滔<lb/>
以内外之戚始終所詳敢以少才爲之前序誠<lb/>
以麟經下筆諸生而不合措辭而史馬抽毫漢<lb/>
代而還陳别錄伏惟慈造必踐前言西望禱祈<lb/>
可以鑒料<lb/>
<pb n="KR4c0103_SBCK_007-5b"/>
　啓<lb/>
　　南海韋尚書<lb/>
滔伏念高爲碧落詎側管以能窺深作滄溟固<lb/>
持蠡而莫測焉可爰賫瑣智直杖小才叙昴宿<lb/>
之鍾蕭述尼山之降孔旣將越禮誠可加刑然<lb/>
則有曠代之遭逢獲千年之際㑹設若㫄扃辯<lb/>
囿内遏言泉不惟上負於良時抑亦下辜於卑<lb/>
志是致齋身搦管沐髪裁辭伏惟尚書象外三<lb/>
山人間七寶體天地方圓之製法陰陽昇伏之<lb/>
<pb n="KR4c0103_SBCK_007-6a"/>
機自從見作人龍翔爲鳥鳯騰輝瑞諜流慶皇<lb/>
家文章則游夏固遷事業則伊臯周召飛揚天<lb/>
上踐履朝端且自古六官所重莫先於吏部逮<lb/>
今貳職所難無出於侍郎而尚書五陟東西兩<lb/>
司詮管矧復品量庶彚選度羣材載萬乗之安<lb/>
危繫四方之休戚晉魏則大難斯地國朝尤不<lb/>
易其人歷數除書少聞再命朝廷不欲止於鴛<lb/>
省便入鳯池須加分閫之尊用飾作霖之盛特<lb/>
以畨禺巨壤南越名區外控蠻陬㫄通畨貨昔<lb/>
<pb n="KR4c0103_SBCK_007-6b"/>
者石門酌泉之事合浦還珠之風日月遷綿規<lb/>
程革易以尚書勵辭玉留錢之節執投香載土<lb/>
之心用將掲二賢廉潔之波新五嶺崎嶇之俗<lb/>
俾以佩豹韜而直下建龍節以遐征非止鎮臨<lb/>
且申龜鏡昭然足驗儼若可觀然後飛驛騎以<lb/>
徴黃降鵠書而命說恢張帝道陶冶生靈所以<lb/>
知高祖創基太宗纂業更得無疆之祚仍歸有<lb/>
截之風何以言之伏以尚書萬頃包含千㝷峭<lb/>
㧞膺嶽峻河淸之數切飮氷食蘖之誠識洞古<lb/>
<pb n="KR4c0103_SBCK_007-7a"/>
今居無喜慍將以鏘履聲而朝紫殿擴心秤而<lb/>
啓洪釣自然道臻於堯舜羲軒時復於禹湯文<lb/>
武百蠻向化萬國歸心雖在愚蒙亦能辯識而<lb/>
滔器同魏瓠凡若莊樗握無蛇口之珍額有魚<lb/>
身之點今者遽持幽賤獲覲旌幢兢營方忝於<lb/>
拂塵獎遇旋叨於薦賦且凡開場試士就鋪屬<lb/>
詞從物外之課虛向燈前以應限縱若仲宣閣<lb/>
羣公之筆長卿量陳后之金空有所長或聞未<lb/>
至况滔雖勤篆刻且昧精奇張平子固合陋都<lb/>
<pb n="KR4c0103_SBCK_007-7b"/>
陸士衡所宜撫掌寧期尚書親廻嚴重庭賜褒<lb/>
稱變泥沙爲丹雘之姿植菅蒯作芝蘭之秀魯<lb/>
史驟榮於一字晉庭俄採於片言超越㝷常震<lb/>
驚流軰况方今武功草偃文敎風行計奔歲貢<lb/>
於九州牓擢詞人於都省至如生於草澤來自<lb/>
溝塍或能<hi>有闕文</hi>中甲乙求登殊尤選蓋止於同<lb/>
人延舉先達吹嘘未嘗有聖日名矦大朝重德<lb/>
面開金口首借丹梯以此推言便宜自賀瑤枝<lb/>
玉幹虛扃皓月之中羽駕雲裝寧遯碧霄之外<lb/>
<pb n="KR4c0103_SBCK_007-8a"/>
已知蹇歩可造遙程藉以宇内跡單天涯親老<lb/>
一旦有玆殊遇得此吉祥買臣何愧於負薪毛<lb/>
義實榮於捧檄感深唯泣喜極飜驚瀝膽隳肝<lb/>
空寓鄭莊之驛糜軀碎首何禆元禮之門攀謝<lb/>
兢惶罔知所措下情無任戰越悚惕屛營之至<lb/>
　　薛推先軰<lb/>
滔體物非工屬詞無取每欲効嚬於越女常思<lb/>
裂撰於靈光今者先軰提江筆以雲飛擲孫金<lb/>
而羽化賢愚塞望遠近騰聲凡是懷刺來人操<lb/>
<pb n="KR4c0103_SBCK_007-8b"/>
觚學者莫不竟爲市詣爭作鏡窺所以耻不遊<lb/>
門勇於執鞚遂投鄙拙上瀆精奇佇聆架屋之<lb/>
譏莫俟披沙之諭豈料蔑聞撫掌飜獲知音林<lb/>
先軰至伏話仁恩超越涯分<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>彼鸎遷之侶當<lb/>
于鳯集之時遽起蘭言爰開金口大垂激發曲<lb/>
賜吹嘘榮邁序都事逾折簡傾身聳聽跼影瞻<lb/>
風如飛氷雪以清心若韻笙簧而到耳感深旋<lb/>
泣喜極增憂未知腹蟹行蹤巢蚊寓跡獲采片<lb/>
言於叔向何酬一字於仲尼雖切朝暾尤加夕<lb/>
<pb n="KR4c0103_SBCK_007-9a"/>
惕然而伏念近世以科網英髦牓張取捨雖例<lb/>
從都試實採自衆聞故其負藝而來懷才以至<lb/>
是皆閽投哲匠神拜先鳴苟有所稱便馳殊譽<lb/>
然後方冲桂月遞躡蓬山如滔今則有此遭逢<lb/>
受期奬錄來從特異出自非常便可釋疑永將<lb/>
去惑雖慙陋質粗抱丹心旣得地以戴丘倍推<lb/>
誠而倚玉在面陳而莫盡於筆寫以寧周攀感<lb/>
依投不任榮懼謹詣宅祗候起居陳謝<lb/>
　　刑部鄭郎中<hi>二首</hi>
<pb n="KR4c0103_SBCK_007-9b"/>
滔學異生知才非夙搆雖叨進取莫俟遭逢郎<lb/>
中模楷詞林梯航名路每慮或遺於片善常憂<lb/>
不採於一言比者伏蒙曲念虛蕪榮流咳唾誨<lb/>
以磨鈆未至刻楮非工㝠心於雪夜花朝空徵<lb/>
六義屬意於國風王澤罔造二南將令罷課緣<lb/>
情廻從體物伏自穰城去騎㶚岸歸蹄時邁青<lb/>
陽景融朱火於是凝神扣寂閉跡探幽蓋希副<lb/>
非次之恩知非敢切平生之志業昨者伏遇南<lb/>
宮拜命北闕朝天豈唯上賀於高翔仍喜㫄陳<lb/>
<pb n="KR4c0103_SBCK_007-10a"/>
其末藝永期指敎畢願攀依而以淺近懷慙雕<lb/>
䥴積愧前而復郤决以還疑空眷戀於門墻竟<lb/>
遲廻於書幕今則難逃皎鏡須詣平衡冀分妍<lb/>
醜之姿式定重輕之品伏惟特固朝暾之㫖俯<lb/>
憐夕死之心薦賜發言重將辯惑臨風股慄伏<lb/>
𥿄心冲傾寫依投不任激切試賦一軸謹詣宅<lb/>
祗候陳獻<lb/>
　　又<lb/>
伏惟郎中樂府至音儒家上瑞旣負雄文於卓<lb/>
<pb n="KR4c0103_SBCK_007-10b"/>
絕仍搜律韻於精微始者䄂入名場騰於人口<lb/>
以謂若生逢孔氏偃商則失於四科岀值毛萇<lb/>
周召乃慙於二雅實巳當千莫讓而又恥一不<lb/>
能復以餘波濡於體物字字並凌雲之勢篇篇<lb/>
皆擲地之聲大使前哲懷慙專工積愧滔業非<lb/>
精至藝本雕䥴猥蒙仁恩曲賜借示自旬日已<lb/>
來齋心繕寫沐髪吟哦愈盡頭風沉成心醉且<lb/>
杞國廻船之妙千古所稀而泥金禹<hi>缺一字</hi>之奇三<lb/>
篇不偶是何摛華若是飜驚失手於斯則知用<lb/>
<pb n="KR4c0103_SBCK_007-11a"/>
兵而管仲三奔射策而孫弘十退豈戰之過蓋<lb/>
時所違此乃今古玄機聖賢定數契日月虧盈<lb/>
之理等陰陽昇伏之期用以否其道而泰其身<lb/>
窒於前而通於後逮今一人側席四輔求財則<lb/>
煥爛除書飛入雲山之裏昭彰懿德馳歸省闥<lb/>
之中徒恨傷麟終幾失馬若無往歲焉有玆辰<lb/>
遂使一換暄寒三更揚歷頭居東署首列西曹<lb/>
皆是重難無非清顯旣明前事因卜將來佇當<lb/>
潤色絲綸翺翔近密輝飾於典謨訓誥啓陳於<lb/>
<pb n="KR4c0103_SBCK_007-11b"/>
堯舜禹湯鎮壓澆風恢張吾道凡居進取皆切<lb/>
攀祈况處恩知豈任禱祝所歸公望非自私誠<lb/>
賦集謹詣宅起居陳納<lb/>
　　謝試官<lb/>
伏念鬻雞爲鳯有識咸驚投礫叅瓊良知足鄙<lb/>
豈可高懸皎鏡逈揭平衡而乃呈六極之陋容<lb/>
掛一絲之蔑質得不臨風扇面<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>景忡心然巧<lb/>
冶開鑪莫遺鈆鐵精工執斵不問圓方又安可<lb/>
内鑰言樞上辜德宇是敢因依借喻一二披誠<lb/>
<pb n="KR4c0103_SBCK_007-12a"/>
滔蜩甲薄姿蟻封微狀學雖勤於刻汁藝則愧<lb/>
於鏤氷徒以獻豕辭遼賫花躬魏稅駕而旋同<lb/>
飮鼈操弧而果異麗龜遂至千仞禹門額蒙點<lb/>
銳兩朝楚國足被刖空竟於豐獄以沉埋誰以<lb/>
蜀桐而激發伏惟博士鳴歧瑞質歌郢至音蔥<lb/>
籠而張柳風垂逈拔而嵇松雪峭自提攜江筆<lb/>
鏗擲孫金投身而傾動龍宮揮手而震驚蟾窟<lb/>
時爭墊角俗竟嚬睂今則珠履賔堦玉京羽駕<lb/>
欲高飛於魏闕先下歷於虞庠故得槐市三千<lb/>
<pb n="KR4c0103_SBCK_007-12b"/>
杏壇七十依於考擊竊彼飾禠而滔丘錦小才<lb/>
路蒲末學旣非禰鶚大懼温犀固當絕望超隅<lb/>
甘心滅刺然則嘗彈流水罔協鍾聰曾躡浮雲<lb/>
莫廻樂顧是亦難叅雅調不號逸羣矧其器乏<lb/>
正聲價懸駿骨苟叨明試不偶至公則異時何<lb/>
路以致身他日無門而振跡坐爲棄物立謝明<lb/>
時是乃洞寫血誠仰祈風鑒伏惟博士曲垂厚<lb/>
顧猥降隆私將憐其蜯蛤剖胎只自廻旋於皎<lb/>
月螗蜋奮臂無辭殞碎於高車非敢染黿所希<lb/>
<pb n="KR4c0103_SBCK_007-13a"/>
留馬干瀆淸嚴下情不任惶惕屏營之至<lb/>
　　盧員外<hi>潯</hi>
昨輙以近試賦輕黷門墻韻匪擲金理宜誚石<lb/>
豈期轉禍爲福以寸獲長戸部鄭郎中伏話員<lb/>
外仁恩大賜奬錄拜聆嘉耗跪<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>吉辭感惕兢<lb/>
惶進退失措實以從古干時之道至今取第之<lb/>
由莫不路邈鰲頭程懸驥尾苟非先鳴汲引哲<lb/>
匠發揮縱或自強行將安適伏以員外斷籝積<lb/>
學計斗負才龜鏡詞林梯航陸海是故門駢鄭<lb/>
<pb n="KR4c0103_SBCK_007-13b"/>
市俗墊郭巾爭俟栽培互希丹飾而滔牛涔淺<lb/>
狹燕戲微茫豈合攀投徒爲激切員外燕中市<lb/>
駿稷下館人皆使有歸不言無敢猥流厚旨曲<lb/>
降隆私滔是敢引事推言徴文借喻且傑如韓<lb/>
信未歸漢祖以誰知美若西施不入吳宮而孰<lb/>
驗所以蟄劒而凌虛吐耀焦桐而駭耳飛聲然<lb/>
後感動良知遭逢至鑒事雖小異理或大同伏<lb/>
惟稍降尊嚴俯垂惻隱如滔昧爲貢士淺作丈<lb/>
夫方今不右武功大先文敎矯辭人於鸎谷鑰<lb/>
<pb n="KR4c0103_SBCK_007-14a"/>
宗伯於龍門其有負馬之文華韞顏之德行或<lb/>
栖栖以至或嶽嶽而來未嘗不坐馳日下之名<lb/>
立貯彀中之望是何謝玆振發而處彼幽沉頻<lb/>
年厠角逐之場衆口蔑殊尤之譽齊國篲秃荆<lb/>
山眼枯漸覺途竆虛云舌在豈可堅期御李確<lb/>
慕依劉志空切於投林醜難逃於側管伏惟員<lb/>
外魏車委照軒匣揚光儻憐其刻意探幽焦心<lb/>
體物雖則異於披沙之説然略幾於架屋之譚<lb/>
許列書筠令叅撰杖今者或因薦士敢乞編名<lb/>
<pb n="KR4c0103_SBCK_007-14b"/>
所希從數仞牆伴二三子增輝瑣質擅價主人<lb/>
皆由一顧之仁翹竚百金之諾含毫汗下伏𥿄<lb/>
魂驚非切覬覦所憂誅戮叨越干犯下情無任<lb/>
戰懼屏營之至<lb/>
　　侯博士<hi>圭</hi>
滔口諷雄詞心祈藻鑒在他處則早逾一紀來<lb/>
上國則巳建二年常測管以推誠毎持蠡而注<lb/>
念蓋期御李非敢希顏所以竊贄荒蕪薦塵墻<lb/>
仞聳蟻封於丘岳疏蛙渚於陂湖敢望吹嘘佇<lb/>
<pb n="KR4c0103_SBCK_007-15a"/>
聆誚責昨日進士林郁忽傳尊旨遽話殊私伏<lb/>
惟博士曲降恩知俯廻奬錄不置蓋甌之地爰<lb/>
興讀蜺之言事邁常倫榮過始望傾身拜命跼<lb/>
影瞻風若聽咸韶如吞甘醴敢便認爲知巳蓋<lb/>
將决定胷襟實以當今文敎風行詞人輻輳莫<lb/>
不俱陳素業各務所歸而博士負擲地鴻名摽<lb/>
掞天逸勢吐揚雄之五藏陋班固之兩京故其<lb/>
接踵望塵駢肩執刺爭爲秤挂互作鏡窺或聞<lb/>
由也升堂賜之入室是則千門改觀萬戸飛聲<lb/>
<pb n="KR4c0103_SBCK_007-15b"/>
若瑤璧之飾來類金絲而振岀所謂功侔造化<lb/>
言繫慘舒作詞林培埴之家爲陸海梯航之主<lb/>
必當不私其一顧誤彼衆聞以滔數載辛勤一<lb/>
生疑惑唯傾丹<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>翹矚重言冀將卜以妍嗤斷<lb/>
其可否今則出於門舘發自齒牙事旣殊常道<lb/>
方自信㭊同寐覺夐若神通呈材之獲般窺鬻<lb/>
馬之蒙樂顧巳逢哲匠肯愧他人蜀璧端居管<lb/>
牀兀坐旣佩玆謦欬益勵彼顓愚苟無疑於鏤<lb/>
氷則求工於刻楮忭躍兢悚罔知所裁下情無<lb/>
<pb n="KR4c0103_SBCK_007-16a"/>
任感恩激切之至<lb/>
　　蔣先軰<hi>二首</hi>
滔自違門仞㝷達家山拜慈親而聚族生光述<lb/>
弘造而一時泣下蓋以生平事業岀自宗師豈<lb/>
惟特異之恩知仍契非常之事分昨者賫持惡<lb/>
賦刺謁清塵本期劉子俊家待以蓋甌之地陸<lb/>
士衡處置於撫掌之間豈期以寸獲長鬻駑竊<lb/>
價伏蒙校書先軰驚人賞錄越等褒稱篇篇而<lb/>
喻作金聲一一而讀爲蜺字逈施異禮疊錫嘉<lb/>
<pb n="KR4c0103_SBCK_007-16b"/>
言及門則倒屣於仲宣侍座則授經於左氏周<lb/>
旋許與覼縷指揮畢令如蘿附松更使以膠投<lb/>
漆俾從秋賦首出門墻顯示軰流别加援引且<lb/>
古人之慕元禮纔獲御車學者之師仲舒未曾<lb/>
識面以斯修省莫有比倫永言遭逢得謂卓絕<lb/>
矧國朝之設科待士較文取人往歲主司則斷<lb/>
於獨鑒近時公道則採自衆稱繇是重望朝賢<lb/>
有名先達得以主張斯道梯級將來至若有負<lb/>
兼才且非所業或文章而稱詞賦或律韻而譚<lb/>
<pb n="KR4c0103_SBCK_007-17a"/>
古風猶自彼唱此傳影隨響答其况專功與善<lb/>
本面說人又若校書先軰鳯藻凛天鴻名傑俗<lb/>
今時賈馬昔日班張猶在場中多士便瞻於咳<lb/>
唾旣行天上一言何啻於興衰當以調啞使鳴<lb/>
吹寒令暖伏自歸寧膝下駐跡江干白日思惟<lb/>
中宵起坐旣名爲得路當别議感恩况緣家邈<lb/>
東閩路遙北闕一廻逐計數載違親頃者累繕<lb/>
蕪詞歷投碩匠或蒙開口少値動心以此鼓勇<lb/>
無門自疑不暇今則從大藩之賓榻得當代之<lb/>
<pb n="KR4c0103_SBCK_007-17b"/>
主人豁如釋氏之破迷醒若神醫之愈疾一家<lb/>
相賀舉目增輝進取有玆肺肝可察伏以上京<lb/>
迢遞難於獻歲支離須俟新春方議假道進發<lb/>
芸馨酷烈蓮幄淸虛昨陪侍於遊從今綿隔於<lb/>
烟水别無言語倂陳於殷浩函中空有夢魂常<lb/>
遶於燕昭臺下<lb/>
　　又<lb/>
滔伏念希逸知名於靈運不作門人左思擅價<lb/>
於士安非爲弟子雖則清風凛若懿範昭然得<lb/>
<pb n="KR4c0103_SBCK_007-18a"/>
將爲千古高譚未免是一時闕事飜思到此因<lb/>
敢形言滔賫持淺蕪塵觸門仞遽竊披沙之諭<lb/>
爰蒙折簡之知事實驚時榮將越望而又謂前<lb/>
賢之未至垂厚意以特殊將令别議依投用堅<lb/>
恩德資今日顧憐之㫖作它時汲引之由苟開<lb/>
如此之懷豈是偶然之事赫赫昭代鏘鏘衆人<lb/>
榮持哲匠之發揮薦向良時而角逐則何患龍<lb/>
宮之杳杳何憂蟾月之高高足以雪曩歲之湮<lb/>
沉恢張禰刺壯平生之意氣棄擲終繻如此若<lb/>
<pb n="KR4c0103_SBCK_007-18b"/>
不激切擎丘淒涼誓劒豈謂脩文學古何名勵<lb/>
節砥躳伏自<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>侍清塵仰叨殊遇未嘗一夕不<lb/>
將心禱於神明縱極千言難以筆書於丹赤攀<lb/>
謝感激罔知所容<lb/>
　　楊狀頭<hi>贊圖</hi>
滔驟持末學遽竊殊知伏自豫章數旬湓浦一<lb/>
路扄旅舍而夜唯假寐逐征帆而日但沾衣蓋<lb/>
以虔載遭逢仰思情㫖先軰主中興之文學作<lb/>
來者之蓍龜伏蒙採滔所業異於等倫憫滔所<lb/>
<pb n="KR4c0103_SBCK_007-19a"/>
舉困於曩昔大張金口精發瑤函且午火燒空<lb/>
一陰司月面泉石或病乎炎毒處城池而奈彼<lb/>
鬱蒸况土風則竹屋玲瓏煙水則葉舟蕩漾纔<lb/>
曉而烏光赫透欲風而魚沬膻飄雖付於醴酒<lb/>
酕醄或亡杯混又屬其羽書重疊時觸高明誠<lb/>
知不乏餘波爭奈罕聞暇日豈可更抽秘思别<lb/>
運眞蹤每摛一幅之霞牋咸滴千㾗之雨汗雖<lb/>
才過倚馬曽無起草之詞而字悉如蠅幾苦生<lb/>
胝之筆未知單賤何𥙷生成賫行而便是金丹<lb/>
<pb n="KR4c0103_SBCK_007-19b"/>
舉歩而則昇雲漢矧復公言私論要訣神方一<lb/>
一指蹤頭頭傳授將克周於頂踵俾無失於毫<lb/>
釐以此推恩而前古所稀以此行道而方今誰<lb/>
比士林名路一朝有知巳如斯白日青天萬世<lb/>
唯子孫爲誓下情無任感恩泣淚悚謝之至<lb/>
　　代鄭郎中上興道鄭相<lb/>
伏念石甫受知於途中鬷蔑申言於堂下旣情<lb/>
非曩舊復地隔尊卑尚能感動至公遭逢殊禮<lb/>
而滔神資所向天授其時獲曠代之因依得千<lb/>
<pb n="KR4c0103_SBCK_007-20a"/>
年之幸㑹豈可永緘丹赤上負陶釣伏惟相公<lb/>
特降恩慈俯垂惻隱昔年羽化曾陪鸎谷之春<lb/>
今日雲飛俄隔鳳池之路信鶴雞之果異諒牛<lb/>
驥之終懸徒增倚玉之榮幾積續貂之愧况相<lb/>
公負英才而作礪持碩望以登庸始者四海傾<lb/>
心一人側席朝聞坐幄暮見飛霖扇澆薄爲淳<lb/>
風激讒邪歸直道均施鑪冶高揭權衡使鈆汞<lb/>
之不叅令錙銖之各等故得方圓任器高下隨<lb/>
宜黜陟無偏賢愚有序滔早甘退跡忽喜逢時<lb/>
<pb n="KR4c0103_SBCK_007-20b"/>
遽從學省之前銜爰踐蘭宮之峻級巳爲塵忝<lb/>
誠合揣循竊思頃年九陌秋天都堂雪夜常容<lb/>
披霧每許叅瓊逮夫片玉昇科兼金列牓雖登<lb/>
龍羣彦同戴丘山而附鳳一心偏投膠漆旣以<lb/>
宗盟屬意仍從知舊留情重疊依投綢繆奬錄<lb/>
遂使慶鍾末路福逮今辰旣預門墻仍從埏埴<lb/>
宛得御車之便無煩擁篲之勞但以滔弱羽難<lb/>
高么絃易斷始自筮仕及于登朝未嘗暫識清<lb/>
途略遊華貫亦人地之所拘限何窮通之切咨<lb/>
<pb n="KR4c0103_SBCK_007-21a"/>
嗟洎夫郢俗褰帷穰城建隼連叨竹使尤愧棠<lb/>
陰雖皁葢紅旌别過素望而霜臺粉署終繫丹<lb/>
心今則榮竊握蘭幸當襆𬒳馮唐歷踐誠知戴<lb/>
白之年貢禹棲遲且有彈冠之地<lb/>
　　代鄭郞中上靜恭盧相<lb/>
伏以天覆地載縱鬼神之奥皆臻隂伏陽升雖<lb/>
鱗介之㣲必動道旣如此人焉忽諸伏惟相公<lb/>
持重器以爲霖負英才而坐幄傳丹青於直道<lb/>
扇鑪冶於至公致一物之無遺使萬方之有頼<lb/>
<pb n="KR4c0103_SBCK_007-21b"/>
滔顧惟瑣陋獲忝鈞鎔旣契之於無私固施之<lb/>
於不報豈宜遽賫感激竊拜門墻但以事出非<lb/>
常恩從特異若不披於丹赤則終有負於神明<lb/>
伏惟俯降尊嚴暫垂聽察滔才非敏幹性本顓<lb/>
愚自從振跡春闈投身宦路徒綿歲月莫致飛<lb/>
馳却則窮途前皆散地是亦用之則未爲國士<lb/>
捨之則葢類腐儒因自揣循毎加退縮然而竊<lb/>
念古人不逺賢路非遥皇朝自科擢英髦爵昇<lb/>
品秩其或來從草澤生匪簮𥚑亦常列入清途<lb/>
<pb n="KR4c0103_SBCK_007-22a"/>
參爲盛觀所以益持孤孑尤切兢修節勵松筠<lb/>
心傾葵藿常注目於煙霄之上每馳䰟於省闥<lb/>
之中逮夫玄鬢凋空壯心折盡曽無影響空極<lb/>
瞻攀豈期相公纔掲權衡便垂採掇俾遭逢於<lb/>
聖日令允愜於平生所謂材並得宐物無遺性<lb/>
信造化之功不及豈推遷之令能侔義貫古今<lb/>
恩逾卵翼况相公峻于埏埴切彼弼諧當今士<lb/>
兮如林朝稱不乏足得廓其公選擇以良才而<lb/>
滔巳懷耕釣之心近閇雲林之跡設令漏網未<lb/>
<pb n="KR4c0103_SBCK_007-22b"/>
曰遺賢是何特逹開懷周旋軫念靑山在目方<lb/>
將魚鳥以同歸鴻渥連天忽歷煙霞而曲被從<lb/>
杏壇之舊籍踐蘭署之淸資豈是常情諒非小<lb/>
事伏自榮叨幞被幸竊含香未嘗一夕暫安片<lb/>
時不感常若千鈞之在頂每將孤劒以誓誠但<lb/>
以有地受恩無門瀝懇只眄高車而激切空持<lb/>
敝箒以屏營淚則汍瀾心唯恐悚瞻風拜賜對<lb/>
景懷仁涸彼言泉固申陳而未盡託於筆札豈<lb/>
寫載以能周攀謝兢惶罔知所措<lb/>
<pb n="KR4c0103_SBCK_007-23a"/>
　　代鄭郎中上令狐相<lb/>
某今月四日轉授刑部郎中伏蒙相公仁恩特<lb/>
賜寵誨事從非次言異常倫感激兢惶進退失<lb/>
措伏以某材非可採藝不足稱出自門墻樹爲<lb/>
梯級纔榮地部復陟秋曹持鷦鷯决起之姿到<lb/>
鸑鷟曾棲之地相公憐其拙滯忽此騫翔疉降<lb/>
恩輝荐畱手筆指今忝幸叙昔經過始者九遷<lb/>
曾假虞邦之道向來一字爰垂魯史之褒義極<lb/>
生成彩逾丹雘拜窺垂露跪捧隆私汗浹背流<lb/>
<pb n="KR4c0103_SBCK_007-23b"/>
涙盈眥下未知順風弱力撮土㣲形獲叅一日<lb/>
之高蹤何報千鈞之重意唯謹緘於篋笥常誇<lb/>
向於搢紳爲䆠路之遭逢作仕流之卓異攀謝<lb/>
懇切不任下情<lb/>
　　代陳蠲謝崔侍郎<lb/>
某啓戸部鄭郎中伏話鄭隱先輩專傳侍郎尊<lb/>
㫖伏蒙於新除永樂侍郞處特賜薦論跪對吉<lb/>
辭拜聆嘉耗感激兢悚罔知所容某詞學踈蕪<lb/>
進取乖拙一叨貢士累黜名場足間之刖處縱<lb/>
<pb n="KR4c0103_SBCK_007-24a"/>
橫額上之點痕重疉今春伏遇侍郞精求俊彦<lb/>
歷選滯遺某又名礙龍頭跡乖豹變都由薄命<lb/>
飜負至公以此怔忪莫寧惶惑無巳在良時而<lb/>
自失於異日以何歸謂一生而便可甘心歎二<lb/>
紀而徒勞苦節豈料侍郞堅垂記錄確賜憫傷<lb/>
令後人而副取前心指陋質而說爲遺恨將使<lb/>
蔡經之骨終繫仙家士爕之䰟却還人世葢施<lb/>
隂德豈止陽功喜極飜驚感深唯泣明年春色<lb/>
致身雖岀於他門今日恩光碎首須歸於舊地<lb/>
<pb n="KR4c0103_SBCK_007-24b"/>
　　西川高相<lb/>
相公嶽降宏才神資偉望象外而藹然妙㫖人<lb/>
間而凛若清風當以四三傑於漢庭九八元於<lb/>
堯日聖上以南澄鳶水克仗英威西鎮龜城湏<lb/>
資妙略所以未歸台輔且據重難巍峩兩地之<lb/>
勲冠絶一時之盛凢在中外孰不貝瞻<lb/>
　　蔣先輩<lb/>
三吳煙水百越山川兵戈杳隔於音塵門舘乆<lb/>
違於趨覲空自明祈日月暗祝神祗相如徴出<lb/>
<pb n="KR4c0103_SBCK_007-25a"/>
於上林賈誼召來於宣室不然者隱於商嶺棲<lb/>
向傳巖克俟搜羅直膺夢寐焚香稽首以日繫<lb/>
時滔一滯江鄕六更寒燠都由惡命早失良時<lb/>
迢遞一名進取則大朝有難零丁數口退休則<lb/>
故國無家歸蜀還吳言發涕下<lb/>
　　沈侍御<lb/>
侍御麟鳯瑞姿蓬瀛絶境叔度與陂湖比量仲<lb/>
尼將日月齊明自飛翥九霄梯航陸海鄭門若<lb/>
市季諾如金爲學囿之芝蘭作詞林之杞梓今<lb/>
<pb n="KR4c0103_SBCK_007-25b"/>
則提携陳檄登陟燕臺冠張豸角以巍峩幄拆<lb/>
蓮花而照耀假途如此殊拜寧遙凢在人情孰<lb/>
不傾矚<lb/>
　　段先輩<hi>二首</hi>
判官先輩萬頃襟神四科文行比鸞鶴而旣冲<lb/>
霄漢喻龜龍而湏瑞皇王今者賔幕清風士林<lb/>
重價雖欲留歡於五辟其如積望於九遷伏計<lb/>
卽有新榮别膺殊命滔蒙知旣異感德常深辭<lb/>
違遽變於暄寒禱祝敢忘於朝夕<lb/>
<pb n="KR4c0103_SBCK_007-26a"/>
　　又<lb/>
昨於道路累附狀伏計迤邐上逹滔行役近巳<lb/>
到潮州伏以一路經過二年飄泊言則涕下靜<lb/>
而魂銷固非繫情於杯酒笙歌留戀於雲山煙<lb/>
水抛擲進趨之道遲廻温凊之期伏計夙鑒如<lb/>
愚必當知不得巳又安可遠含丹赤莫寓聽聞<lb/>
且聖代近來時風愈正取舍先資於德行較量<lb/>
次及於文章無論於草澤山林不計於簮裾紱<lb/>
冕少有三舉五舉多聞十年廿年而滔自厠跡<lb/>
<pb n="KR4c0103_SBCK_007-26b"/>
其中且迷津不暇况乎來則無終軍意氣動則<lb/>
有楊朱路岐將卜一歸僅闕兩試人事如此光<lb/>
陰幾何先軰特賜恩知殊爲誘誨時或軫念固<lb/>
應動心然亦否極則通彩來自聖他日而若無<lb/>
好命今辰而焉有良知唯當依倚栽培諮詢可<lb/>
否陳琳牋檄寧容久借於外藩夫子門墻䖍俟<lb/>
再趨於上國<lb/>
　　賀正<lb/>
伏以司雞殷朔建虎堯辰仙人則飲栢延齡詞<lb/>
<pb n="KR4c0103_SBCK_007-27a"/>
客則浮椒獻頌伏惟相公<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>茲令節納彼嘉祥<lb/>
邵伯甘棠葢地之芳陰更闊亞夫細柳連天之<lb/>
瑞色長新與靑陽而同發生掲鴻鈞而普播物<lb/>
永貞國柄堅律師壇<lb/>
　　又<lb/>
伏以靑陽變律乃二儀革故之辰獻歲開正是<lb/>
四氣惟新之日伏惟僕射與春符契觸物貞亨<lb/>
迎瑞節於鳯銜榮兼四輔建碧幢於甌越永保<lb/>
千年凢於動植之間長受暄和之賜<lb/>
<pb n="KR4c0103_SBCK_007-27b"/>
　　趙起居<lb/>
滔今月二十日輒以所業賦一軸陳獻淸嚴持<lb/>
腐草之造扶桑鞭欵叚之觸騏驥所宜唾面敢<lb/>
俟囘眸伏以起居爲八韻之咸韶作九流之溟<lb/>
渤凢言進取湏自品題而滔二紀飄零三朝困<lb/>
辱若不仰投門舘䖍佇發揚則永携疑玉以汍<lb/>
瀾長伴啞鍾而泯黙攀託祈禱倍萬等倫<lb/>
　　崔右丞<hi>二首</hi>
滔獻賦命竒食貧計盡難安桂玉湏逐萍蓬伏<lb/>
<pb n="KR4c0103_SBCK_007-28a"/>
念㶚滻行塵周秦去路平言南北猶悄神䰟况<lb/>
今攀託門墻依慿奬顧以坑谷蒼黃之態戴丘<lb/>
山岌嶪之恩得不欲别還留將行復却丹誠聚<lb/>
血雙淚流珠矧當杏苑煙晴柳溝風暖陌上而<lb/>
羣英得意塵中而衰髮傷離設令勇若荆軻固<lb/>
亦慟如阮籍伏以右丞弘施隂德濬哲仁心儻<lb/>
或荑枯肉骨之未忘則膠柱刻舟而敢怠寧言<lb/>
今日唯愓將來遲囘數仭之墻邊移時忍去愴<lb/>
恨九重之城外舉策何之感戀屏營㒺知攸處<lb/>
<pb n="KR4c0103_SBCK_007-28b"/>
滔依棲門舘感激生成頻年忝極薦之書詞逾<lb/>
一鶚累牓以未亨之數愧積遷鶯莫不惕息肺<lb/>
肝兢惶顔面旣兹負累合在棄嫌而又薦以覉<lb/>
遊仰干牋翰雖弘容之不改且循省以何安氷<lb/>
炭交懷芒刺在背今則巳莊行計卽擬出京不<lb/>
唯推戴岳之誠指於皎日抑且切戀軒之志泣<lb/>
向清風攀感屏營㒺知指喻<lb/>
　　韋舎人<lb/>
滔近者輙持齋戒䖍寓牋毫瀝南山待旦之誠<lb/>
<pb n="KR4c0103_SBCK_007-29a"/>
告北陸移暄之律理雖可憫罪或難逃伏惟舎<lb/>
人義路無疆詞源絶岸設鑄顔之鑪冶恢薦禰<lb/>
之牋函今則主文侵入院之期哲匠走致書之<lb/>
日儻蒙枉於公道申以私恩念滔夙䧟義圍薦<lb/>
臨文陣化鯤海闊乗風水以未知爲鯉年深逼<lb/>
雲雷而愈懼特因薦士敢乞編名則獲從金籙<lb/>
以上聞焉有玉皇之不齒立辭坑谷繫在生成<lb/>
攀託禱祠涕淚沾迸<lb/>
　　工部陸侍郎<lb/>
<pb n="KR4c0103_SBCK_007-29b"/>
滔伏念聚蚊響於岀震之音其雖懸越奔羽族<lb/>
於鳴岐之德乃不參差事旣同途理宜瀝懇伏<lb/>
惟侍郎韞縑緗之奥學負詞賦之重名相如則<lb/>
逸格掞天孫綽則英聲擲地播於金石流入典<lb/>
謨竊以滔架屋懷慙披沙莫喻固自循揣豈宜<lb/>
贄投但以水合朝宗雲湏觸石繇是年賫鄙拙<lb/>
首扣門墻實爲舉場之中貢士所業律詩古調<lb/>
詞賦歌篇前則貞元元和之風耳聞其事近則<lb/>
咸通乾符之事目覩其風求知巳則咸禱於兼<lb/>
<pb n="KR4c0103_SBCK_007-30a"/>
功斷否臧則湏歸於本面然後人方必信道逮<lb/>
無疑則滔一生辛勤數載攀祝必若題品不岀<lb/>
於侍郎金口薦揚不出於侍郎瑶函縱能别契<lb/>
亨通固宜終慙暗昧矧以迷津未已泣刖方深<lb/>
比者先輩陳樵早同硯席曽將姓字䖍爲啟聞<lb/>
伏知侍郎猥賜奬容異於倫等其後薦自同志<lb/>
嘗聆玉音而侍郎文學蓍龜朝廷領袖滔不敢<lb/>
以後來舉態近日時情僣瀆尊嚴躬陳一二今<lb/>
則乆摧䰇鬛又近風波溝隍無必出之門肝鬲<lb/>
<pb n="KR4c0103_SBCK_007-30b"/>
在須傾之地免叔向則他日莫議活士爕則神<lb/>
術所能願推恩於留馬埋蛇庻受賜於荑枯翼<lb/>
卵下情無任攀託依投激切惕懼之至<lb/>
　　翰林薛舍人<lb/>
滔伏以十一日纔除主文旋瀝情懇罪責則可<lb/>
言於躁切憫傷則宜恕於單危非不三省九思<lb/>
沉吟牋管而以途窮日暮恐懼風波亦猶抱沉<lb/>
痾者悉將䖍吿於神毉懷至痛者無不上呼於<lb/>
穹碧伏以學士舎人軒銅照膽蜀秤懸心仰惟<lb/>
<pb n="KR4c0103_SBCK_007-31a"/>
燭臨當極幽奥且夫禮司取士寒進昇名若無<lb/>
哲匠以斵成未有良時而自致不然者則安得<lb/>
權懸至鑒代有遺人伏惟學士舍人標表士林<lb/>
梯航陸海凢言進取湏自門墻今以文柄有歸<lb/>
至公弘播則精力固同於造化嘉言乃作於蓍<lb/>
龜而滔折角有年交鋒無託羽毛零落䰇鬛摧<lb/>
殘若不自學士舎人推恩極山岳之隆攘臂到<lb/>
溝隍之底則還慙抱甕難出戴盆兼近者面獲<lb/>
起居親承念錄哀滔昔年五隨計吏刖雙足以<lb/>
<pb n="KR4c0103_SBCK_007-31b"/>
全空今復三歷貢闈救陸沉而未暇許垂敏手<lb/>
拯上重霄謹以誓向鬼神刻於肌骨中興教化<lb/>
一身免沒於風塵下國兒孫百世敢忘於厮隷<lb/>
下情無任攀投懇悃之至<lb/>
　　裴侍郎<lb/>
滔伏念薦孟明則子桑所能免叔向匪祈奚莫<lb/>
議推言及是瀝懇爲宜上瀆清隆敢希容聽伏<lb/>
惟侍郎中丞頃持文柄大闡至公垂爲聖代之<lb/>
凖繩懸作貢闈之日月滔爲後無私之兩榜遂<lb/>
<pb n="KR4c0103_SBCK_007-32a"/>
乖必字於十年伏蒙侍郎中丞曲賜憫傷直加<lb/>
賞錄連歲薦論瑣質傾極重言而以弱植難培<lb/>
么絃易斷且驚負累空費生成旣而不罪龍鍾<lb/>
愈隆恩遇昨者面容跪履親俾窺天仍加琢玉<lb/>
之品題更啟如金之然諾便於此日上翥重霄<lb/>
今則已除主文只祈隂德延頸於溝隍之底瞻<lb/>
恩於丘岳之隆雖龜龍不瑞於匹夫而犬馬合<lb/>
由於本主沾巾墮睫瀝膽披肝不在他門誓於<lb/>
死節下情無任攀託依投懇悃之至<lb/>
<pb n="KR4c0103_SBCK_007-32b"/>
　　楊侍郎<lb/>
伏以羲爻不兆之文何人復演魯史不褒之事<lb/>
曠古誰稱厥理非遥斯言可喻伏以侍郎榮司<lb/>
文柄弘闡至公歷選滯遺精求文行泉下則大<lb/>
臣有感掲起銷沉場中則寒族無差酌平先後<lb/>
所以如滔者曽干衡鏡經定否臧若不蒙指向<lb/>
後人說爲遺恨則宰輔之爲薦舉帝王之作知<lb/>
音而主且不言人誰肯信繇是湏出侍郎金口<lb/>
湏自侍郎瑶函今則論啟無私恩加瑣質錫生<lb/>
<pb n="KR4c0103_SBCK_007-33a"/>
成於此日逈分付於將來早從握内以擠排便<lb/>
是眼前之科第然後念以漸臨風水莫如蓬島<lb/>
之音塵俾拜雲天親吐蘭言而誨諭留心及是<lb/>
自古所希莫不拳跼循涯䦨干抺泣質向神鬼<lb/>
誓於子孫鸎谷乗春雖託他門而振羽糜軀異<lb/>
日湏歸舊地以論恩瀝肝膽以無窮寓牋毫而<lb/>
莫載下情無任感恩懇悃之至<lb/>
　　薛舎人<lb/>
今月二十八日張道古參軍仰傳仁恩伏承舎<lb/>
<pb n="KR4c0103_SBCK_007-33b"/>
人學士不以滔幽沉榮賜論薦初疑夢寐旋認<lb/>
生成不知所容兢惶戰悸伏以舎人學士半千<lb/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>數全碩負才嘉名冠絶於九流逸歩翺翔於<lb/>
四戶頃者重於知巳避以文闈隆行望於聖賢<lb/>
蓄基負於台鼎竊惟薦士豈易其人而滔蹤跡<lb/>
蹉蛇藝能淺薄敢期弘造遽及兹辰金口開時<lb/>
講貫則處其異等瑶函發處推揚則寘彼極言<lb/>
事出殊常榮非所望感深唯泣喜過飜驚不知<lb/>
㣲生何酬厚遇中興教化餘年獲出於溝隍下<lb/>
<pb n="KR4c0103_SBCK_007-34a"/>
國兒孫累世敢忘於厮隷<lb/>
　　趙員外<lb/>
伏以曦轡流輝巳侵窮臘禹門飛浪卽到登時<lb/>
莫不顒多士之精誠佇有司之新命竊惟萌朕<lb/>
巳見昇沉若滔也折角有年爭鋒無主空秉龍<lb/>
鍾之態仰希傷憫之求此亦有類守株其疎若<lb/>
網伏惟員外學士猥隆恩遇克異等倫近者面<lb/>
獲起居親叨然諾自歸旅舎徹坐寒宵歷將往<lb/>
事以思惟洞見今辰之通塞且夫春官取士寒<lb/>
<pb n="KR4c0103_SBCK_007-34b"/>
進昇名若無哲匠之斵成未有良時而自致不<lb/>
然者則安得權懸至鑒代有遺人伏以滔别無<lb/>
知音只投門舘儻或員外學士止推言於公薦<lb/>
不攘臂於私恩則滔也望絶飛馳甘爲簸棄至<lb/>
若白雲巖谷青草汀洲敢辭依舊秉耕踵前沉<lb/>
釣然以來時耆舊别後交親皆謂中興雪先朝<lb/>
之困辱寧期上國看後輩之飛鳴必疑有過於<lb/>
措持無聞於卿士旣顔面而斯乏湏蠻貊而云<lb/>
行是以瀝膽披肝碎身殞首永將死節不誓他<lb/>
<pb n="KR4c0103_SBCK_007-35a"/>
門伏惟員外學士義路連天仁心匪石敢希援<lb/>
拯畢賜生成珠岸盤根始作不枯之草金丹入<lb/>
口能還已逝之䰟祈禱依投啟喻罔盡下情無<lb/>
任攀託懇悃之至<lb/>
<pb n="KR4c0103_SBCK_007-35b"/>
</p>
<p>
黃先生集卷之七<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>極𤣥集巻上</head>
    <p>
<pb n="KR4h0013_WYG_001-1a"/>
欽定四庫全書<lb/>
　極𤣥集巻上　　　　　　　唐　姚合　選<lb/>
　　王維<hi>字摩詰河東人開元九年進士歴拾遺御史天寳末給事中肅宗時尚書右丞</hi>
　　　送鼂監歸日本<lb/>
積水不可極安知滄海東九州何處所萬里若乘空向<lb/>
國唯看日歸帆但信風鼇身映天黑魚眼射波紅鄉樹<lb/>
扶桑外主人孤島中别離方異域音信若為通<lb/>
　　　送丘為<lb/>
<pb n="KR4h0013_WYG_001-1b"/>
憐君不得意況復柳條春為客黄金盡還家白髮新五<lb/>
湖三畝宅萬里一歸人知爾不能薦羞稱獻納臣<lb/>
　　　觀獵<lb/>
風勁角弓鳴將軍獵渭城草枯鷹眼疾雪盡馬蹄輕忽<lb/>
過新豐市還歸細柳營㢠廻看射鵰處千里暮雲平<lb/>
　　祖詠<hi>開元十三年進士</hi>
　　　留别盧象<lb/>
朝來已握手宿别更傷心灞水行人渡商山驛路深故<lb/>
<pb n="KR4h0013_WYG_001-2a"/>
情君且足謫宦我難任直道皆如此誰能淚滿襟<lb/>
　　　蘭峰贈張九臯<hi>集作扈從御宿池</hi>
君王既廵狩輦路入秦亰逺樹低蒼壘孤山出幔城寒<lb/>
疎清禁漏夜警羽林兵誰念迷方客長懐魏闕情<lb/>
　　　蘇氏别業<hi>國秀集作薊門别業英靈集作逰蘇氏别業</hi>
别業居幽處到來生隱心南山當户牖灃水暎園林竹<lb/>
覆經冬雪庭昏未夕隂寥寥人境外閒坐聽春禽<lb/>
　　　夕次圃田店<lb/>
<pb n="KR4h0013_WYG_001-2b"/>
前路入鄭郊尚經百餘里馬煩時欲歇客歸程未巳落<lb/>
日桑柘隂遥村煙火起西還不遑宿中夜渡涇水<hi>本集路刻</hi>
<hi>程村刻林</hi>
　　　題韓少府水亭<lb/>
梅福幽栖處佳期不忘還鳥啼當户竹花繞傍池山水<lb/>
氣侵堦冷藤隂覆座閒寜知武陵趣宛在市朝間<lb/>
　　李端<hi>字正已趙郡人大厯五年進士與盧綸吉中孚韓栩錢起司空曙苗發崔洞耿湋夏侯審</hi>
　　　　<hi>唱和號十才子歴校書郎終杭州司馬</hi>
<pb n="KR4h0013_WYG_001-3a"/>
　　　贈苗員外<lb/>
朱户敞髙扉青槐礙落暉八龍承慶重三虎遞朝歸坐<lb/>
竹人聲絶横琴鳥語稀花慙潘岳貎年稱老萊衣葉暗<lb/>
新櫻熟絲長粉蝶飛應憐魯儒賤空與故山違<lb/>
　　　茂陵山行陪韋工部<lb/>
宿雨朝來歇空山天氣清盤雲雙鶴下隔水一蟬鳴古<lb/>
道黄花落平蕪赤燒生茂陵雖有病猶得伴君行<lb/>
　　　雲際中峰<lb/>
<pb n="KR4h0013_WYG_001-3b"/>
自得中峰住深林亦閉關經秋無客到入夜有僧還暗<lb/>
澗泉聲小荒岡樹影閒髙亭不可望星月滿空山<hi>本集岡作</hi>
<hi>村亭作窗</hi>
　　　蕪城懐古<lb/>
風吹城上樹草沒城邉路城裏月眀時精靈自來去<lb/>
　　耿湋<hi>或作緯寳應二年進士官至左拾遺湋音為</hi>
　　　贈嚴維<lb/>
許詢清論重寂寞住山隂野客投寒寺閒門當古林海<lb/>
<pb n="KR4h0013_WYG_001-4a"/>
田秋熟早湖水夜漁深世上窮通理誰能奈此心<lb/>
　　　贈朗公<lb/>
來自西天竺持經奉紫微年深梵語變行苦俗人歸月<lb/>
上安禪乆苔生出院稀梁間有馴鴿不去為無機<lb/>
　　　早朝<lb/>
鐘鼔餘聲裏千官向紫微冒寒人語少乘月燭來稀清<lb/>
漏聞馳道紅霞暎瑣闈猶看嘶馬處未啟掖垣扉<hi>紅一作輕</hi>
　　　秋日<lb/>
<pb n="KR4h0013_WYG_001-4b"/>
返照入閭巷憂來誰與語古道無人行秋風動禾黍<lb/>
　　　書情逢故人<hi>原題巴陵逢洛陽隣舍</hi>
因君知此事流浪已忘機客久多人識年髙衆病歸連<lb/>
雲湖色逺度雪雁聲稀又說家林盡淒傷淚滿衣<lb/>
　　　沙上雁<lb/>
衡陽多道里弱羽復哀音還塞知何日驚弦亂此心夜<lb/>
隂前侣逺秋冷後湖深獨立汀沙意寜知雪霰侵<hi>本集雪作</hi>
<hi>霜</hi>
<pb n="KR4h0013_WYG_001-5a"/>
　　　贈張將軍<lb/>
寥落軍城暮重門返照間鼓鼙經雨暗士馬過秋閒慣<lb/>
守臨邊郡曾營近海山關西舊業在夜夜夢中還<lb/>
　　　酬暢當<lb/>
同逰漆沮後已是十年餘幾度曾相夢何時定得書月<lb/>
髙城影盡霜重柳條疎且對尊中酒千般想未如<lb/>
　　盧綸<hi>字允言河東人天寳末舉進士不第大厯初王縉奏為集賢學士終户部郎中</hi>
　　　領嶺南故人書<hi>本集作夜中得循州趙司馬侍郎書因寄囘使</hi>
<pb n="KR4h0013_WYG_001-5b"/>
瘴海寄雙魚中宵逹我居兩行燈下淚一紙嶺南書地<lb/>
說炎蒸極人稱老病餘殷勤報賈誼莫共酒盃疎<lb/>
　　　題興善寺後池<lb/>
隔窗栖白鳥似與鏡湖隣月照何年樹花逢幾世人㟁<lb/>
莎青有路苔徑緑無塵願得容依止僧中老此身<hi>本集願得</hi>
<hi>作永願</hi>
　　　山下古木<lb/>
髙林已蕭索夜雨復秋風墜葉鳴荒竹斜根擁斷蓬半<lb/>
<pb n="KR4h0013_WYG_001-6a"/>
侵山影裏長在水聲中此地何人到雲門路亦通<lb/>
　　　送李端<lb/>
故關衰草徧離别自堪悲路出寒雲外人歸暮雪時少<lb/>
孤為客早多難識君遲掩淚空相向風塵何所期<lb/>
　　司空曙<hi>字文明廣平人舉進士貞元中水部郎中終虞部郎中</hi>
　　　耿湋就宿因傷故人<lb/>
舊時聞笛淚此夜重霑衣方恨同懐少那堪相見稀竹<lb/>
煙凝澗壑林雪似芳菲多謝勞車馬應憐獨掩扉<hi>那一作何</hi>
<pb n="KR4h0013_WYG_001-6b"/>
　　　經廢寶慶寺<lb/>
黄葉前朝寺無僧寒殿開池晴龜出曝松暝鶴飛囘古<lb/>
砌碑横草隂廊畵雜苔禪宮亦消歇塵世轉堪哀<lb/>
　　　春日野望寄錢員外<lb/>
草長花落樹羸病强尋春無復少年意空餘白髮新青<lb/>
原髙見水白社靜逢人寄語南宮客軒車不可親<hi>本集白社</hi>
<hi>作華社</hi>
　　　喜外弟盧綸見宿<lb/>
<pb n="KR4h0013_WYG_001-7a"/>
靜夜無四隣荒居舊業貧雨中黄葉樹燈下白頭人以<lb/>
我獨沈久愧君相見頻平生自有分况是蔡家親<hi>蔡或刻霍</hi>
　　　送王閏<lb/>
相送臨寒水蒼茫望故關江蕪連夢澤楚雪入商山話<lb/>
我他年舊看君此日還因將自悲淚一洒别離顔<hi>顔集作間</hi>
　　　新蟬<lb/>
今朝蟬忽鳴遷客若為情漸覺一年謝能令萬感生微<lb/>
風初滿樹落日稍沉城為問同懐者淒涼聽幾聲<hi>本集漸作</hi>
<pb n="KR4h0013_WYG_001-7b"/>
<hi>便謝作老</hi>
　　　望水<lb/>
髙樓晴見水楚色靄相和野極空如練天遥不辨波永<lb/>
無人跡到時有鳥行過况是蒼茫外殘陽照最多<lb/>
　　　哭麴象<lb/>
憶昔秋風起君曾歎逐臣何言芳草日自作九原人<lb/>
　　錢起<hi>字仲文吴興人天寳十載進士歴校書郎終尚書郎太清宮使</hi>
　　　送僧歸日本<lb/>
<pb n="KR4h0013_WYG_001-8a"/>
上國隨縁住東途若夢行浮雲滄海逺去世法舟輕水<lb/>
月通禪觀魚龍聽梵聲唯憐惠燈影萬里眼中明<lb/>
　　　送僧自吳逰蜀<lb/>
隨縁忽西去何日返東林世路無期别空門不住心人<lb/>
煙一飯少山雪獨行深天外猿聲夜誰聞清梵音<hi>本集無期</hi>
<hi>作寜嗟不住作久息夜作處</hi>
　　　送張管書記<lb/>
邊事多勞役儒衣逐鼔鼙日寒關樹外峰盡塞雲西河<lb/>
<pb n="KR4h0013_WYG_001-8b"/>
廣篷難度天遥雁漸低班超封定逺之子去思齊<lb/>
　　　送征雁<lb/>
秋空萬里靜嘹唳獨南征風急翻霜冷雲開見月驚塞<lb/>
長憐去翼影滅有餘聲悵望遥天外鄉愁滿目生<lb/>
　　　寄郎士元<lb/>
龍節知無事江城不掩扉詩傳過客逺書到故人稀坐<lb/>
嘯看潮起行春送雁歸望舒三五夜思盡謝𤣥暉<lb/>
　　　宿洞口觀<hi>或作耿湋詩</hi>
<pb n="KR4h0013_WYG_001-9a"/>
野竹通溪冷秋蟬入戸鳴亂來人不到寒草上階生<hi>本集</hi>
<hi>蟬作泉寒作芳</hi>
　　　裴廸書齋望月<hi>中興集作裴廸書齋翫月○小異</hi>
夜來詩酒興獨上謝公樓影閉重門靜寒生獨樹秋鵲<lb/>
驚隨葉散螢逺入煙流今夕遥天末清輝幾處愁<hi>本集獨上</hi>
<hi>作月滿</hi>
　　　送彈琴李長史赴洪州<hi>中興集小異</hi>
抱琴為傲吏孤棹復南征幾度秋江水皆添白雪聲佳<lb/>
<pb n="KR4h0013_WYG_001-9b"/>
期來客夢幽思緩王程佐牧無勞問心和政自平<lb/>
　　郎士元<hi>字君胄天寳十五年進士與錢起齊名厯拾遺終郢州刺史</hi>
　　　送彭將軍<hi>集作送李將軍赴定州</hi>
雙旌漢飛將萬里授横戈春色臨關盡黄雲出塞多鼔<lb/>
鼙悲絶漠烽戍隔長河莫斷隂山路天驕已請和<hi>本集關作</hi>
<hi>邊戍作火第七句作想到山隂北</hi>
　　　送孫頠<lb/>
悠然富春客憶與暮潮歸擢第人多羡如君獨歩稀亂<lb/>
<pb n="KR4h0013_WYG_001-10a"/>
流江渡淺逺色海山微若訪新安路嚴陵有釣磯<lb/>
　　　贈張南史<lb/>
雨餘深巷靜獨酌送殘春車馬雖嫌僻鶯花不棄貧蟲<lb/>
聲黏户網䑕迹印牀塵聞道山陽㑹如今有幾人<hi>本集聞道</hi>
<hi>作借問</hi>
　　　宿杜判官江樓<lb/>
適楚豈吾願思歸秋向深故人江樓月永夜千里心落<lb/>
葉覺鄉夢鳥啼驚越吟寥寥更何有斷續空城砧<lb/>
<pb n="KR4h0013_WYG_001-10b"/>
　　　送楊中丞和畨<hi>中興集同</hi>
錦車登隴日邊草正萋萋舊好尋君長新愁聽鼓聲河<lb/>
源飛鳥外雪嶺大荒西漢壘今猶在遥知路不迷<lb/>
　　　送長沙韋明府之任<lb/>
秋入長沙縣蕭條旅宦心煙波連桂水官舍暎楓林雲<lb/>
日楚天暮汀沙白露深遥知訟堂裡嘉政在鳴琴<lb/>
　　　送奚賈歸吳<hi>中興集小異</hi>
東南富春渚曾是謝公逰今日奚生去新安江正秋水<lb/>
<pb n="KR4h0013_WYG_001-11a"/>
容清過客楓葉落行舟遥想青亭下聞猿應夜愁<hi>本集水容</hi>
<hi>清作水清迎楓作霜落作伴青作赤</hi>
　　　送友人别<hi>集作盩厔縣鄭礒宅送錢大中興集作别鄭礒○小異</hi>
暮蟬不可聽落葉豈堪聞共是悲秋客那知此路分荒<lb/>
城背流水逺雁入寒雲陶令門前菊餘花可贈君<lb/>
　　暢當<hi>字闕太河東人進士及第貞元初  常博士終果州刺史</hi>
　　　宿潭上<lb/>
夜潭有仙舸與月當水中嘉賓愛明月逰子驚秋風<lb/>
<pb n="KR4h0013_WYG_001-11b"/>
　　　又<lb/>
青蒲野陂水白露明月天中夜秋風起心事坐澘然<lb/>
　　　别盧綸<lb/>
故交君獨在又欲與君離我有新秋淚非闗宋玉悲<lb/>
　<lb/>
　<lb/>
　<lb/>
　極𤣥集巻上<lb/>
</p>
<p>
</p>
  </div>
<div>
                <head>極𤣥集巻下</head>
    <p>
<pb n="KR4h0013_WYG_002-1a"/>
欽定四庫全書<lb/>
　極𤣥集巻下　　　　　　　唐　姚合　選<lb/>
　　韓翃<hi>字君平南陽人天寶十三載進士以寒食詩受知德宗官至中書舍人</hi>
　　　少年行<lb/>
千㸃斕斒噴玉驄青絲結尾繡纒鬃鳴鞭曉出銅臺路<lb/>
葉葉春衣楊柳風<hi>本集噴玉作玉勒曉作晩銅作章</hi>
　　　羽林騎<lb/>
驄馬牽來御柳中鳴鞭欲向渭橋東紅蹄亂踏春城雪<lb/>
<pb n="KR4h0013_WYG_002-1b"/>
花頷驕嘶上苑風<hi>本集驄作駿</hi>
　　　題薦福衡岳禪師房<hi>中興集小異</hi>
春城乞食還髙論此中閒僧臘堦前樹禪心江上山疎<lb/>
簾看雪巻深户暎花關晩送門人去鐘聲杳靄間<hi>本集樹作</hi>
<hi>草去作出</hi>
　　　送孫革及第歸<hi>本集作送李秀才歸江南○中興集小異</hi>
過淮芳草歇千里又東歸野水吳山出家林越鳥飛荷<lb/>
香隨去棹梅雨㸃行衣無數滄洲客如君達者稀<hi>本集林作</hi>
<pb n="KR4h0013_WYG_002-2a"/>
<hi>村洲作江</hi>
　　皇甫曽<hi>字孝常丹陽人天寳十二載進士歴官監察御史與兄冉齊名一時</hi>
　　　尋劉處士<lb/>
幾年人不見林下掩柴關留客當清夜逢君話舊山隔<lb/>
城寒杵急帶月早鴻還南陌雖相近其如隱者閒<lb/>
　　　哭陸處士<lb/>
從此無期見柴扉帶雪開二毛逢世難萬恨掩泉臺返<lb/>
照空堂夕孤城弔客㢠廻漢家偏訪道獨畏鶴書來<hi>本集扉帶</hi>
<pb n="KR4h0013_WYG_002-2b"/>
<hi>作門對</hi>
　　　送人作使歸<hi>本集作送李中丞歸本道○中興集作送杜中丞還京</hi>
上將還專席雙旌復出秦關河三晉路賔從五原人孤<lb/>
戍雲連海平沙雪度春酬恩看玉劔何處有煙塵<hi>本集還專</hi>
<hi>席作宜分閫出作去後聯作碣石山通海滹沲雪度春</hi>
　　李嘉祐<hi>字從一袁州人天寳七載進士大厯中泉州刺史</hi>
　　　和苗員外秋夜省直<hi>中興集同</hi>
乆雨南宮夜仙郎寓直時漏長丹鳳闕秋老白雲司螢<lb/>
<pb n="KR4h0013_WYG_002-3a"/>
影侵階亂鴻聲出苑遲蕭條人吏散小謝有新詩<hi>本集乆作</hi>
<hi>多寓作上老作令</hi>
　　皇甫冉<hi>宇茂政丹陽人天寳十五載進士大厯中為左補闕</hi>
　　　送韓司直<hi>此詩今但見皇甫曾集又見郎士元集又見劉長卿集</hi>
遊吳還適越來徃任風波復送王孫去其如春草何山<lb/>
明殘雪在湖滿夕陽多季子留遺廟停舟試一過<hi>本集山作</hi>
<hi>岸湖作潮</hi>
　　　宿嚴維宅<hi>本集上多秋夜二字</hi>
<pb n="KR4h0013_WYG_002-3b"/>
昔聞𤣥度宅門向㑹稽峰君住東湖下清風繼舊蹤初<lb/>
秋臨水月半夜隔山鐘世路多離别良宵詎可逢<hi>本集路作</hi>
<hi>故</hi>
　　　途中送權曙二兄<lb/>
淮海風濤起江關憂思長同悲鵲繞樹獨作雁隨陽山<lb/>
晩雲和雪汀寒月照霜由來濯纓處漁父愛滄浪<lb/>
　　　西陵寄一公<hi>此詩又見皇甫曽集</hi>
西陵遇風處自古是通津終日空江上雲山若待人汀<lb/>
<pb n="KR4h0013_WYG_002-4a"/>
沙寒事早魚鳥興同新南望山隂路吾心有所親<hi>本集沙作</hi>
<hi>洲同作情吾心作心中</hi>
　　　九日寄鄭愕<hi>本集愕作豐</hi>
重陽秋已晩千里信仍稀何處登髙望知君正憶歸還<lb/>
當采時菊應未授寒衣欲識離居恨郊園晝掩扉<hi>本集晝作</hi>
<hi>正</hi>
　　　酬崔侍郎期蘇道士不至<hi>本集中興集郎作御</hi>
一心求妙道幾嵗候真師丹竈今何處白雲無定期崐<lb/>
<pb n="KR4h0013_WYG_002-4b"/>
崘煙景絶汗漫往來遲君但焚香待人間到有時<hi>本集處作</hi>
<hi>在煙景作景致來作還</hi>
　　　巫山髙<hi>本集髙作峽御覽集中興集同</hi>
巫峽見巴東迢迢出半空雲藏神女館雨到楚王宮朝<lb/>
暮泉聲落寒暄樹色同清猿不可聽偏在九秋中<lb/>
　　　送元晟歸潜山<hi>中興集作送元晟還歸潛山所居</hi>
深山秋事早歸去復何如裛露收新稼迎寒葺舊廬題<lb/>
詩即招隱作賦是閒居别後空相憶嵇康懶寄書<lb/>
<pb n="KR4h0013_WYG_002-5a"/>
　　朱放<hi>字長通襄州人隱居剡溪貞元初召拜拾遺不就</hi>
　　　送張山人歸<lb/>
知君住處足風煙古樹荒村在眼前便欲移家逐君去<lb/>
唯愁未有買山錢<lb/>
　　　送著公歸越<lb/>
誰能愁此别到越㑹相逢長憶雲門寺門前千萬峰石<lb/>
牀埋積雪山路倒枯松莫學白道士無人知去蹤<lb/>
　　嚴維<hi>字正文山隂人至徳一載進士厯諸暨及河南尉終校書郎</hi>
<pb n="KR4h0013_WYG_002-5b"/>
　　　送薛尚書入朝<lb/>
卑情不敢論拜手立轅門列郡諸侯長登朝八座尊凝<lb/>
笳臨水發行斾向風翻幾許遺民泣同懐父母恩<hi>本集民作</hi>
<hi>黎一本敢作可</hi>
　　　題一公院新泉<lb/>
山下新泉出泠泠比法源落池才有響濺石未成痕獨<lb/>
暎孤松色殊分衆鳥喧唯當清夜月觀此啟禪門<hi>本集濺作</hi>
<hi>噴</hi>
<pb n="KR4h0013_WYG_002-6a"/>
　　　哭靈一上人<lb/>
一公何不住空有逺公名共說岑山路今時莫可行舊<lb/>
房松更老新塔草初生經論傳緇侶文章徧墨卿<hi>本集下更</hi>
<hi>有四句云禪林枝幹折法宇棟梁傾誰復修僧史應知傳已成</hi>
　　　自雲陽歸晩泊陸灃宅<lb/>
雪天行易晩前路故人居孤棹所思乆寒林相見初閒<lb/>
燈忘夜永清漏任更餘明後還須去離家嵗欲除<hi>本集雪天</hi>
<hi>作天隂寒林作冒寒餘作疎嵗欲作幾嵗</hi>
<pb n="KR4h0013_WYG_002-6b"/>
　　劉長卿<hi>字文房宣城人開元二十一年進士歴監察御史終隨州刺史</hi>
　　　過張眀府别業<lb/>
寥寥東郭外白首一先生考滿孤琴在家移五柳成夕<lb/>
陽臨水釣春雨向田畊終日空林下何人識此情<hi>本集考滿</hi>
<hi>作解印家移作移家</hi>
　　　餘干旅舍<lb/>
揺落暮天逈青楓霜葉稀孤城向水閉獨鳥背人飛渡<lb/>
口月初上鄰家漁未歸鄉心正欲絶何處搗寒衣<lb/>
<pb n="KR4h0013_WYG_002-7a"/>
　　　送鄭十二歸廬山<lb/>
潯陽數畆宅歸臥掩柴關谷口何人在門前秋草閒忘<lb/>
機賣藥罷不語杖藜還舊筍成寒竹空齋向暮山水流<lb/>
過舍下雲去到人間桂樹花應發因行寄一攀<hi>忘一本作無</hi>
　　　長沙桓王墓下書事别張南史<lb/>
長沙千載後春草獨萋萋流水朝還暮行人東復西苔<lb/>
碑幾字滅山木萬株齊唯有年芳在相看惜解攜<hi>唯有年芳</hi>
<hi>在一本作佇立傷今古</hi>
<pb n="KR4h0013_WYG_002-7b"/>
　　　登思禪寺上方<lb/>
西峰上方處臺殿隱朦朧晩磬秋山裏清猿古木中衆<lb/>
溪連竹徑諸嶺共松風倘許栖林下甘成白首翁<hi>本集西峰</hi>
<hi>上方處作上方幽且暮</hi>
　　　過隱公故房<lb/>
自從飛錫去人到沃州稀林下期何在山中春獨歸踏<lb/>
花尋舊徑暎竹掩空扉寥落東峰上猶堪靜者依<lb/>
　　　送李中丞歸漢陽<hi>中興集作送李中丞之襄州○小異</hi>
<pb n="KR4h0013_WYG_002-8a"/>
流落征南將曾驅十萬師罷歸無别業老去戀明時獨<lb/>
立三邊靜輕生一劒隨茫茫漢江上日暮欲何之<hi>本集邊靜</hi>
<hi>作朝識隨作知欲作復</hi>
　　靈一<lb/>
　　　酬皇甫冉西陵見寄<lb/>
西陵潮信滿島嶼没中流越客依風水相思南渡頭寒<lb/>
光生極浦落日暎滄洲何事揚帆去空驚海上鷗<lb/>
　　　溪行即事<lb/>
<pb n="KR4h0013_WYG_002-8b"/>
近夜山更碧入林溪轉清不知伏牛地潭洞何從横野<lb/>
㟁煙初合平湖月未生孤舟屢失道但聽秋泉聲<lb/>
　　　重還宜豐寺<lb/>
再過招隱寺重㑹息心期樵客問歸日山僧記别時野<lb/>
雲隂逺甸秋雨漲前陂勿謂頻來此吾今不好竒<lb/>
　　　栖霞山夜坐<lb/>
山頭戒壇路幽暎雲巗側四面青石牀一峰苔蘚色松<lb/>
風靜復起月影開還黑何獨乗夜來殊非晝所得<lb/>
<pb n="KR4h0013_WYG_002-9a"/>
　　法振<lb/>
　　　送人遊閩越<lb/>
不須行借問為爾話閩中海島春寒雨江帆來去風道<lb/>
遊𤣥度宅身寄朗陵公此别何傷逺如今關塞通<lb/>
　　　疾愈寄友<hi>或刻皎然集</hi>
哀樂暗成疾臥中方月移西山有清士孤嘯不可追搗<lb/>
藥曙林靜汲泉隂澗遲微蹤與麋鹿逺謝求羊知<lb/>
　　皎然<lb/>
<pb n="KR4h0013_WYG_002-9b"/>
　　　微雨<lb/>
片雨拂簷楹煩襟四座清霏㣲過麥隴蕭散傍莎城靜<lb/>
愛和花落幽聞入竹聲朝觀趣無限髙詠寄閒情<lb/>
　　　題廢寺<lb/>
武原罹亂後真界積塵埃殘月照秋水悲風起古臺居<lb/>
人今已盡栖鴿暝還來不到無生理應堪賦七哀<lb/>
　　　賦得啼猿送客<lb/>
萬里巴山外三聲月峽深何年有此路幾客共霑巾斷<lb/>
<pb n="KR4h0013_WYG_002-10a"/>
壁分重影流泉入苦吟淒涼離别後聞此更傷心<lb/>
　　　思歸示故人<lb/>
桐江秋信早憶在故山時靜夜風鳴磬無人竹掃墀猿<lb/>
來觸淨水鳥下啄寒枝何必關吾事歸心自有期<lb/>
　　清江<lb/>
　　　長安臥疾<lb/>
身世足堪悲空房臥疾時巻簾花雨滴掃石竹隂移已<lb/>
覺生如夢堪嗟夀不知未能通法性詎可見支離<lb/>
<pb n="KR4h0013_WYG_002-10b"/>
　　　宿嚴維宅簡章八元<lb/>
佳期曾不逺甲第即南隣惠愛偏相及經過豈厭頻秋<lb/>
光林葉動夕霽月華新莫話羈栖事平原是主人<lb/>
　　戴叔倫<hi>字幼公潤州金壇人師蕭頴士為門人冠大厯間撫州刺史容管經畧使</hi>
　　　吳眀府自逺而來留宿<lb/>
出門逢故友衣服滿塵埃嵗月不可問山川何處來綺<lb/>
城容弊宅散職寄靈臺自此留君醉相歡得幾迴<lb/>
　　　除夜宿石頭驛<lb/>
<pb n="KR4h0013_WYG_002-11a"/>
旅館誰相問寒燈獨可親一年將盡夜萬里未歸人寥<lb/>
落悲前事支離笑此身愁顔與衰鬢明日又逢春<lb/>
　　　客夜與故人偶集<lb/>
天秋月又滿城闕夜千重還作江南㑹翻疑夢裏逢風<lb/>
枝驚暗鵲露草覆寒蛩羈旅長堪醉相留畏曉鐘<lb/>
　　　送友人東歸<lb/>
萬里楊柳色出關送故人輕煙拂流水落日照行塵積<lb/>
夢江湖闊憶家兄弟貧徘徊灞亭上不語自傷春<lb/>
<pb n="KR4h0013_WYG_002-11b"/>
　　　别友人<hi>上五首俱與中興集同</hi>
擾擾倦行役相逄陳蔡間如何百年内不見一人門對<lb/>
酒惜餘景問程愁亂山秋風萬里道又出穆陵關<lb/>
　　　贈李山人<lb/>
此意靜無事閉門風景遲柳條將白髮相對共垂絲<lb/>
　　　廣陵送趙主簿<hi>中興集作廣陵送趙主簿自歸蜀</hi>
將歸汾水上逺省錦城來已泛西江盡仍隨北雁㢠廻暮<lb/>
雲征馬速曉月故關開漸向庭闈近留君醉一盃<lb/>
<pb n="KR4h0013_WYG_002-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0013_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　極𤣥集巻下<lb/>
</p>
<p>
</p>
  </div>
        </body>
</text>\m</TEI>
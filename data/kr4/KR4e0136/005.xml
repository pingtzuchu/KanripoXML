<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古城集巻五</head> <lb/>
    <p>
<pb n="KR4e0136_WYG_005-1a"/>
欽定四庫全書<lb/>
　古城集巻五<lb/>
　　　　　　　　　　　　　明　張吉　撰<lb/>
　五言古<lb/>
　　讀石齋先生送蘇内翰伯誠詩欲和不能別賦古<lb/>
　　　體一章為贈<lb/>
滄江雨初歇霽我西歸艇醉把石翁詩長吟覺心醒起<lb/>
看西樵月光與秋空迥忽聽鸞鶴聲飛緣彩雲影望之<lb/>
<pb n="KR4e0136_WYG_005-1b"/>
不可見倚棹空引領<lb/>
　　送都憲閔公赴任南京大司冦<lb/>
廟堂經大猶邊政患專恣開府㕘重臣稽謀古三事緬<lb/>
惟貞憲度百責固攸萃冰炭一滿懷談笑成猜忌撩蛇<lb/>
遭毒螫往躅吁可惴我公來何遲德量難窺覬呀然包<lb/>
衆荒滄海論深䆳畢挾所弛張從容歸大義三年白羽<lb/>
扇妥帖當箧笥君王念蘇公邦禁更所寄錯落嶺海間<lb/>
口碑紛莫記作詩歌道傍庶徹觀風使<lb/>
<pb n="KR4e0136_WYG_005-2a"/>
　　風泉閣<lb/>
我愛項子居翬飛翔太虚清飈激幽澗四聽皆笙竽娯<lb/>
人靡昕夕萬鏡喧中寂洞然見真吾了了歸無極<lb/>
　　遊寳蓮寺<lb/>
宦情乖素抱人事困騷屑偶憶塵外踪逍遥此弭節寒<lb/>
僧𨗳迷徑日出烟霏滅衆窽<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>缶繁羣峯劒鋩列狺狺<lb/>
竹間犬吠久聲欲絶端坐意有餘靜言心自悅髙朋講<lb/>
黃唐俗累袪蠓蠛沿林趁瀟爽傍日怡暄熱積水紛有<lb/>
<pb n="KR4e0136_WYG_005-2b"/>
禽喬松不知雪天清羣動息野曠游氛竭不蛻淖濯中<lb/>
何由驅蹇劣情真悲舊想景定痛前轍輕舉逐雲浮靚<lb/>
容輝井渫野芳寒更賒隨意堪采襭采之欲遺誰佳人<lb/>
在巖穴紅顔釣滄海風浪多潎洌冉冉薄暮年妍媸混<lb/>
區別臨風把蕭艾嘆息同銷歇<lb/>
　　與王永錫廖敷錫同遊三洲巖<lb/>
仙巖渺何許宛在碧岑間我來不憚逺鼓枻湘水灣亦<lb/>
有同舟客熒熒俱妙顔舎舟入巖際巖溜方潺潺探幽<lb/>
<pb n="KR4e0136_WYG_005-3a"/>
動野癖窺罅訝天慳雲深隠白日薄寒侵蒯菅時見空<lb/>
洞表悠悠鸞鶴還安知峽山裏吏隠非真閒芳筵湛清<lb/>
酤代舞秉長蕳蒼壁多往躅躋陵忘險艱更聞有仙客<lb/>
煉形依此山去來騎蒼鹿飄忽難追攀我欲見此客敢<lb/>
辭捐珮環再拜問至訣永超生死闗<lb/>
　　舟中讀謝鳴治先生所作伊洛淵源續錄序文其<lb/>
　　　間有曰自是以來猶有竊吾道之名以用於昏<lb/>
　　　濁之世借儒者之言以葢其佛老之真嗚呼先<lb/>
<pb n="KR4e0136_WYG_005-3b"/>
　　　生之言葢有所指我知之矣然先生既引而不<lb/>
　　　發愚亦安敢明言聊布短章以誦其志<lb/>
吾道作配者陰陽與柔剛勲華昔繼作四海䝉休光鴻<lb/>
猷垂萬世象尼獨彰彰孟軻氏既沒欲濟嗟無航世儒<lb/>
味糟粕醉夢紛幾塲墜緒竟莫尋千載空彷徨卓哉程<lb/>
夫子挺生伊洛傍遺經究終始鄒魯風再揚珍重紫陽<lb/>
翁肆力為尤强斯文舊正印截截歸大方奈何百歲下<lb/>
通途忽榛荒偽儒事粉飾周身襲逢章秉圭立朝廷那<lb/>
<pb n="KR4e0136_WYG_005-4a"/>
惜正風亡低心拜二氏正邪一秕穅謝丈上蔡流指摘<lb/>
中膏盲舟中偶披閱雅志薄雲翔欲仗鏌鎁銛為君誅<lb/>
彼狂<lb/>
　　新秋登飛來寺閣有懷祁致和<lb/>
登登如來閣秋色淨如洗傾耳無餘聲幽泉鳴不已塵<lb/>
心笑刋落靜憩花樹底花開不在巔花落不在趾真空<lb/>
本無迹兒女浪悲喜恰恰枝上鶯忽添三兩聲思君不<lb/>
可見望望海雲生<lb/>
<pb n="KR4e0136_WYG_005-4b"/>
　　䝉庵詩<lb/>
周王自東遷龍虎爭㗖噬萬國交鋒銛流血奔川逝皇<lb/>
天為低昻四海看軒輊强嬴下崤函駢首就烹殪是時<lb/>
智謀士舉䇿無遺秘投足重於山奮舌長如臂敗亡竟<lb/>
無救何貴稱材技掩巻忽長嗟揚湯難止沸士茍丁其<lb/>
間醫國抱宏志若復甘棄捐蒼生何所恃請焚諸方書<lb/>
拜領名菴意<lb/>
　　遊勾漏洞<hi>洞在北流相傅葛洪煉丹之處</hi>
<pb n="KR4e0136_WYG_005-5a"/>
涓涓丘中溜寂寂巖下燒嵓扉敞今古㕘錯垂萬竅往<lb/>
稽諸洞天浮世豈同調安知紅塵裏搜抉得雄峭涉江<lb/>
褰我裳昨喜望都嶠竒觀復今日叢冗奮孤嘯曽聞稚<lb/>
川翁皓首慕虚玅乞令此煉丹遺生脫悲弔我擕兩將<lb/>
軍深討逐羣爝石骨冷難噓寒潭深不釣空餘舊牀底<lb/>
尚有碧砂料一醉不願餘旋車逐殘照<lb/>
　　㑹慶寺餞別呉獻臣赴順德令<lb/>
山房閴靜久荒草過人頭我今持一尊送君東海遊東<lb/>
<pb n="KR4e0136_WYG_005-5b"/>
海未云逺君情何悠悠結交結知己氣味貴相投丈夫<lb/>
較分量天地本同流羣兒弄騷墨開口笑伊周伊周亦<lb/>
何損末俗吁可憂昨得王户曹<hi>户部主事王鴻儒獻臣數稱之</hi>譽之不<lb/>
容休明當解䌫去還憶此地不願言樹根本好向卑近<lb/>
求<lb/>
　　葵菴詩<lb/>
此葵公所植艶艷湧紅雲葵心知向日公心知奉君君<lb/>
恩無畔岸日色有朝昏若把葵心比公心深幾分<lb/>
<pb n="KR4e0136_WYG_005-6a"/>
　　陽江館中<lb/>
酒酣拂孤枕夜久風色定荒哉澒洞聲似撼坤輿勁初<lb/>
驚我幽夢敗壁看破鏡再聽轉凄凉愀然憂思併黃徒<lb/>
既烹滅絶塞鉦鼓靜何地吹戰塵喧呼猶響應是時孟<lb/>
冬節木脫江流淨豈有殷其雷行空布春令得非洞庭<lb/>
樂音盪烟濤瞑無乃上黨車轟輵千輛並我今困炎海<lb/>
何自入吾聽輾轉不可明朱欄聊起凭潮雞滿隣壁一<lb/>
笑寒空瑩<lb/>
<pb n="KR4e0136_WYG_005-6b"/>
　　陽春館中<lb/>
寂寥古春州環堞依列岫森嚴類卓錐妥帖如伏獸厲<lb/>
氣一滃渤亭午失清晝猛漢掩袂過肥男堪一痩斂襟<lb/>
思往昨見説即眉皺孰知漂流人山谷幾輻輳見我騎<lb/>
馬來奔波擁先後相公請下馬聽我陳哀疚厥茅雖可<lb/>
誅厥壤雖可耨其如氛祲多一疾輒無救老妻委溝壑<lb/>
洒血空滿袖跳出鬼門闗殘生幸脫漏哀哉胡不歸蹇<lb/>
兎避蒐狩逆順多門途<hi>東廣有逆差順差之別</hi>誅求苦難售衆官<lb/>
<pb n="KR4e0136_WYG_005-7a"/>
樹聲譽割剝戒遲後試用此情推造心何太繆<lb/>
　　新興館中<lb/>
憶昨歲庚戌提兵頓兹境鐵馬嘶長空踏斷雲雷頂<hi>雲稠</hi>
<hi>思雷俱新興山名</hi>長鯨肆誅翦折首投烹鼎仗劒指東隅氣吞<lb/>
滄海猛笙歌集豐屋野店無宵警臨流濯長纓笑逐遨<lb/>
嬉請空門力舂者天地夸同永捲旗入蒼烟幽討期一<lb/>
逞鵲驚藤子落鶴沒松烟迥脩坂絶遺跡寂寞春雲冷<lb/>
沉檀爇孤殿空遶百金鋌<hi>鑄像也</hi>即今三載餘飄忽須臾<lb/>
<pb n="KR4e0136_WYG_005-7b"/>
頃壯士悲戰袍殘僧戀燈影百年一驚電流俗浪驅騁<lb/>
白日照我庭長吟醉還醒泰山與蟬翼輕重忘差等<lb/>
　　登梧州玉皇閣<lb/>
雙川發何許源逺難尋度宛入郡城南並持歸大壑桂<lb/>
林與象郡西望遥㕘錯溟海環其東島夷兼附薄要衝<lb/>
扼兩廣機䒷旋掌握中丞建羽旗元帥張油幕劇賊累<lb/>
猖獗笑談成掎角真分當宁憂豈直増鎖鑰兵家據形<lb/>
便國計專委託赫赫觀軍容淪胥䘮河朔因循昧殷鑒<lb/>
<pb n="KR4e0136_WYG_005-8a"/>
何日當改作非職敢抗言臨風凭髙閣<lb/>
　　呉獻臣邀飲梧州冰井寺因遊吕仙祠<lb/>
呉侯好事者飲我漫泉亭漫郎不復作泉水空泠泠汲<lb/>
引資潄滌塵心嗟頓惺心惺覺超詣漸與上禪并客飱<lb/>
金光草千載遊青㝠遺蹤堪一訪披草入雲汀<lb/>
　　行臺種竹詩答林見素子<lb/>
此君美多儀蒼玉何錯落竦立天地間盤據有根脚軒<lb/>
皇俾厥祖聽鳳鳴阿閣後貢三邦來神禹親採度亦惟<lb/>
<pb n="KR4e0136_WYG_005-8b"/>
睿聖公文彩相照灼國士歌長風繁星動寥廓公徂日<lb/>
已逺道降日已薄典午三四兒醟昏媚狂藥貞姿久汚<lb/>
衊盪滌待公作溔溔湖水東清陰散葵藿邦人困利涉<lb/>
恃此為大笮蜿蜒蟠中臯舒巻恁寛綽感嘆二儀中融<lb/>
風載銷鑠盍作吹參差廣庭諧舜樂<lb/>
　　桂林<lb/>
古桂叢生處嚴城畫角秋嵐烟鑠膚骨仗劒倦登遊旱<lb/>
甚米價踴一飽愧易謀所忻冦盜寧稍見瘡痍瘳夜半<lb/>
<pb n="KR4e0136_WYG_005-9a"/>
宿僧閣露冷風颼颼攬衣起彷徨一水當檻流琮琤觸<lb/>
鳴玉靜聽聲轉幽憶昨隘世網江湖紛百憂孤吟對寥<lb/>
廓四顧更添愁有客聽我吟問我竹扉頭燕歌類慷慨<lb/>
楚聲多怨尤非燕亦非楚胡然今夕謳謝客掩扉臥烈<lb/>
鼾撼重樓天明起飯客別客下全州<lb/>
　　望嶽<lb/>
湘水澹寒波幽懷任孤艇迢迢望衡嶽堅坐移光景中<lb/>
天跨遥岑弭節諸曜騁薄海讋威靈全荆破聲影壯哉<lb/>
<pb n="KR4e0136_WYG_005-9b"/>
七十峯豈即非仙境氣侔鶉火烈功配炎曦炳圭璧走<lb/>
皇王乾坤一何永我行尚峯陰我志超絶頂雲深石道<lb/>
險嘆息空引領<lb/>
　　易菴詩<lb/>
艱哉念大難翥空翽輕翰易易真容易曳踵旋平地抑<lb/>
有易而難請舒眉睫觀亦復難而易渾河寸膠利難易<lb/>
固多門衆議久喧喧君今據其易諸難無足論惑我方<lb/>
在兹再拜叩靈龜一雨復一霽何以決我疑委心坐清<lb/>
<pb n="KR4e0136_WYG_005-10a"/>
夜江月冷相隨對影忽兩忘茫然歌此詩<lb/>
　　次韻桑民懌和晦菴先生讀道書<lb/>
地幽人自罕境寂心轉虛移牀傍松影卧看黄老書一<lb/>
息噓吸間氤氲妙無餘孤雲共來往豈復形迹拘穠纎<lb/>
多異患澹泊有真娯縹緲空中鶴一舉當何如<lb/>
瞢騰慊春睡恍惚夢滄洲嫋嫋吹玉笙安期羨門流十<lb/>
方藏粟粒千歲為春秋厭見風埃裏談諧方謬悠<lb/>
迢迢崆峒客侈袂飄寒涼寳氣驗黄白玉英屑𤣥蒼出<lb/>
<pb n="KR4e0136_WYG_005-10b"/>
入馭鸞鶴俄頃周八方安知有竒占得朋湘水鄉<lb/>
曾聞穉川翁辛苦了𤣥道逺遊熯飛龍端居歇芳草允<lb/>
矣周三光後天長不老我欲問至訣孤琴候秋杪<lb/>
金丹浴何處仙掌露清凄一粒試雞犬便與丹霄期亭<lb/>
亭瑶臺月千古照妍姿得一靡銷毁了了不容思<lb/>
衰周漆園吏去矣不復還放浪多寓言流落天地間妖<lb/>
姬惜𤣥鬢蕩子悲頺顔杯酒際埋地朗吟對雲山<lb/>
　　讀王黄門所贈詩有感而作效子美贈蘇涣體<lb/>
<pb n="KR4e0136_WYG_005-11a"/>
皎皎白面郎三年騎介馬磨刀厚石裂縱䇢蒼逕赭猛<lb/>
虎忍孤豚前卻難即舎疚心痛殘喘獨宿在霜野孤燭<lb/>
耀黄埃腥然一寒灺誓捐螻蟻軀奉答主恩者籌略畢<lb/>
敷舒變更賴陶冶飄飄金石聲偶墜轅門下一唱散鬼<lb/>
魅三軍悉樽斚却怪髙將軍敢嗔文墨假<lb/>
　　與原善話舊<lb/>
天寒羣壑幽客散四壁靜躋攀肯堂餘捕逐而翁影汨<lb/>
汨伊閩波沿流固知迥王明梗時福辛苦嘆脩井土苴<lb/>
<pb n="KR4e0136_WYG_005-11b"/>
把餘馨金珠猶厭秉可堪淚交墮不見論思永先生舊<lb/>
錐囊舉世看脫頴虓虎困耽耽三年惡聲屏古來設機<lb/>
穽天視髙自炳變故等凍炎其如我心整至今髮如漆<lb/>
遐轂念方騁<lb/>
　　弋陽贈鄭夢齡<lb/>
二儀森萬有錯雜難比同窮通與得䘮孰匪真宰功達<lb/>
人會其理委志順鴻濛我昨坐狂悖苦詞騰上穹幸寛<lb/>
鈇鍎威甘逐夷僰風察卒事驅追嚴程敢從容朝命知<lb/>
<pb n="KR4e0136_WYG_005-12a"/>
謂何禍恐不測中親朋斷踪跡音貺亦罕通我公獨無<lb/>
畏朂我全始終別筵炳明燭髙談動簾櫳衆口陳利害<lb/>
哆然競西東公曰是有命心安貌怡融忽忽十三載蠻<lb/>
花看屢紅公當方面寄勲業何崇崇疾驅無後先獨復<lb/>
乖崖翁寵光耀川蜀金空亘長虹北風振霜葉槭槭墮<lb/>
我篷一繫拜公畢撫心載忡忡念昔執別初那卜今再<lb/>
逢離合固前定多計詎為工<lb/>
　　敝帚篇<lb/>
<pb n="KR4e0136_WYG_005-12b"/>
敝帚復敝帚形模真老醜短如竫人軀髠如季孫首瓦<lb/>
礫笑摧殘髑髏嘲腐朽南箕舌尚在奈隔屈伸肘憶昨<lb/>
谿谷間丰茸迷左右嘉卉作芳隣庭柯為直友嵗年徒<lb/>
冉冉寂寞甘自守主人偶甄收束縛聨八九提擕入門<lb/>
庭光彩射鐺臼張樂娱大賓椎牛祝黃耉匪予莫先發<lb/>
次第及登卣每闞曜靈昇徂寅方絶丑主人髪未櫛顧<lb/>
我己入手穉子亦何知含飴狎雞狗百責都未遑我柄<lb/>
必首授如論豁畧功豈落他人後蕭條轉衰謝抛擲惟<lb/>
<pb n="KR4e0136_WYG_005-13a"/>
引咎况免畀焚流主恩猶黙受動靜固常理敢騰咨望<lb/>
口孤逸快新休衆勞悲舊垢日月我明燭雲霞我虚牖<lb/>
髙卧動百年頺然不知久古今一驚電鏗耳何必夀人<lb/>
棄天所憐身單道彌厚寄謝千金資吾於爾何有<lb/>
　　開建館中俟客<lb/>
天風振庭柯槭槭徹孤館公餘偶閒坐紅葉飄來滿茗<lb/>
飲意所便寒涼怯冰盌一杯堪自慰幽獨懽懷短遲爾<lb/>
共佳期青袍休欵欵<lb/>
<pb n="KR4e0136_WYG_005-13b"/>
　　度嶺<lb/>
此峯界夷漢蜿蟺薄層空闗河既隔絶風氣迥難同纎<lb/>
絺賓大蜡寒澗飲長虹古來遭譴斥歴歴竄其中聖世<lb/>
肆陶冶瘴烟歛㝠濛逐客此量移恩私荷優容孤愚亦<lb/>
何幸轍迹許遥通結駟發中夕登軀凌太穹平看半規<lb/>
月黯澹生天東本候清涼至返遭暄暖烘乾坤有常理<lb/>
人力詎為工俯首省愆惡越雞號曉風<lb/>
　　晩宿石螺灘<lb/>
<pb n="KR4e0136_WYG_005-14a"/>
輕橈泛清壑晩泊此溪曲倚棹試徘徊悠然忘拘束微<lb/>
烟藹林外慘澹見脩竹寂寂深巷紆森森芳園簇樹杪<lb/>
花落多隨風㸃茅屋言翁勿輕掃留我還來宿<lb/>
　　閒居雜興<lb/>
秋髙天氣肅庭院游氛少端坐面晴峯興超乾坤表素<lb/>
心愛幽僻久被朱墨擾偶此息煩緣忘言玩昏窈風來<lb/>
花影亂吏散人聲悄曖曖松下雲油油烟際鳥物情各<lb/>
有適兹意誰能了<lb/>
<pb n="KR4e0136_WYG_005-14b"/>
郡舎清且幽閉門掩秋色芙蓉嬈可掇𤓰瓞繁堪摘異<lb/>
物非所欽無求亦無獲焚香味道腴隠几覘鼻白嘯罷<lb/>
山谷駭豪來天壤窄至理諒不違於心良有得如何市<lb/>
朝士衣馬夸榮澤<lb/>
　　和王司諫見寄遊飛來寺用東坡韻<lb/>
衆竅韻秋壑孤禪怡冷灣俄然下仙侣鶴背頳玉顔緱<lb/>
嶺吹笙者一去久未還安知不即此引袂拂天闗冉冉<lb/>
香醖地浮浮雲繪山羾軀己物表髙唱百年間醯雞發<lb/>
<pb n="KR4e0136_WYG_005-15a"/>
吾覆業欲捐珮環伏枕憶孤峭撑空擁翠鬟<lb/>
　　挹翠軒<lb/>
朝來桃李花莫殞東流水艷色難久居金石無銷毁幽<lb/>
軒事髙卧對景忘悲喜涵泳千古心蕩揺空翠裏<lb/>
　　曲阜謁孔廟<lb/>
三才本參列人道鎮無虧克肖二儀者茫茫知為誰帝<lb/>
業至勲華中天揚皎曦寂寞千載後空有髙名垂孤堅<lb/>
更無極卓彼象尼師俯仰均覆載試占諸乳兒乳猶在<lb/>
<pb n="KR4e0136_WYG_005-15b"/>
兒口渾渾亦何知所喻夫子聖天與地髙卑古今同一<lb/>
轍不假教詔為逮自立門户或操爐與錘孰云不師孔<lb/>
克自樹良規我年涉衰邁稍復念兒時徒興望洋嘆奈<lb/>
此鬢成絲靜念熱衷腸拮据殆忘疲宦轍指東魯周遊<lb/>
洙泗涯升堂肅瞻拜懔懍無邪思願言保終始努力復<lb/>
奚疑聖軌固云逺躋攀方自兹<lb/>
　　瞻嶽<lb/>
舊稔岱宗名今躡岱宗巘浮空牣蒼翠巧笑神工淺併<lb/>
<pb n="KR4e0136_WYG_005-16a"/>
倨東龍躔萬古誰能遣天門與日觀登造即仙選終日<lb/>
揚棧車何由巽芳蘚山雲獨相識細傍我舒巻遥拜碧<lb/>
雲君許我自裁剪居為我衾枕行為我輿冕我願本易<lb/>
求仙凡那可辨<lb/>
　　泰安州拜嶽<lb/>
在天有北斗在地有岱宗主當造化窟生氣亘春冬古<lb/>
今秩祀典鼎列三公饔雲車走羣后檢玉競登封議禮<lb/>
猶引經聽者為改容矧兹一巻石偶號玉女峯豈有婀<lb/>
<pb n="KR4e0136_WYG_005-16b"/>
娜姿黙需非正供駿奔靡虛日衰疾亦輿笻傴僂擁道<lb/>
周宻雲朝不濃破產貢金璞殺身備奴傭羣愚固難喻<lb/>
軒冕何憧憧下視宗神祠寂寥空萬松黄冠僅數輩擊<lb/>
鼓兼撞鐘虺蛇本隂類影響踰神龍當有壯士奮枝劒<lb/>
矢相從睠兹冷熱態念彼顛倒蹤習見既積久誰復芥<lb/>
蔕胸我行已窈窕我拜已䖍恭仰視不敢道戚戚哀魚<lb/>
喁引滿輒醉卧草花藉纎穠<lb/>
　　登巾子山作<lb/>
<pb n="KR4e0136_WYG_005-17a"/>
聖孝侔天地勤劬懷母后母后既以徂推恩篤元舅窮<lb/>
陬事搜訪温詔隕南斗恨彼狡獪兒令人眩多口墓門<lb/>
九頓首豈實汾陽後拜官擬殊勲寵賚無比偶古藏隳<lb/>
石獸變制照羣醜蔦蘿施椒房非道竟何有傍窺况奸<lb/>
細舉箭摧鷇㝅繆訴渠有孚安知不盈缶聖心懼猶未<lb/>
詔歴詢耆耉英英臺諫姿微服力奔走嗟我何為者敢<lb/>
愛勤腓肘﨑嶇榛莽間一嘯旋馬首<lb/>
　　慕萱詩為侍御陳秉衡題<lb/>
<pb n="KR4e0136_WYG_005-17b"/>
兒有寸草心揺蕩春風裏春風有時歇兒心悲不已君<lb/>
看湘水頭有魚不可鈎物情避哀怨無復問沉浮<lb/>
　　空夫詩為行人余希周作<lb/>
齋居黜筐篋深炳元化先羣動紛盪摩妙處故依然頑<lb/>
趺憎色相迷惑不可遷長揖謝空夫諸有勿輕捐夫言<lb/>
空乃有固我上乘禪火空炫明彩鑑空察媸妍陽侯抱<lb/>
一空今古納奔川達觀理斯得公執無太偏再拜答空<lb/>
夫授我醯雞篇枵腹卧松月萬壑皆竽絃<lb/>
<pb n="KR4e0136_WYG_005-18a"/>
　　曲江謁張文獻公祠<lb/>
𤣥穹覆仙李奕奕耀靈葩鸚鵡啄其根瓊芬猶載嘉潞<lb/>
車潜死士太清隕妖蟇炎精散暘谷九有熙春霞懸揣<lb/>
浴日功如公能幾家寵光愧深墨直辭終國華薄暮移<lb/>
衆陰江湖空嘆嗟枯稊逐惡湍飄泊天之涯泉原一瞠<lb/>
目萬國風中花挺挺諫諍姿辛苦罕悠遐鄒人述孔業<lb/>
家法允無差三覿邦君既一言終莫加此意固淵永沉<lb/>
思盱逺沙<lb/>
<pb n="KR4e0136_WYG_005-18b"/>
　　遊風洞寺<lb/>
驅車破蒼烟飛壑見此洞絶頂入清寒凡軀斷登羾谺<lb/>
然敞今古青壁色飛動一逕徹丹崖殘碑得捫弄凌虛<lb/>
有髙閣逺目聊一送秋色淡江天跳出幾雲夢錯落解<lb/>
金魚鏗錚鳴鉄鳳慘澹一老僧無言守虚甕捧觴隨地<lb/>
主偶爾逐啽哢嶺南雖髙秋殘暑敵夏仲名區更幽賞<lb/>
絺綌堪一諷志適形乃忘真能變炎凍安得登吾民于<lb/>
于免哀痛<lb/>
<pb n="KR4e0136_WYG_005-19a"/>
　　雞牕績學圖為李少㕘賦<lb/>
公昔妙齡時逺心何迤演屏除聲利習沈浸諸經典聖<lb/>
軌載周旋天機泳深淺茅齋敞虛牖晝靜湘簾捲微風<lb/>
吹落花凌亂㸃蒼蘚四聽轉寂寞萬慮都消遣獨遺咿<lb/>
喔聲長短傍幽顯只今三十年驅轂吁蹇蹇披圖忽髙<lb/>
唱俯仰情已緬拂拭舊牕櫺塵編聊自展<lb/>
　　畫鳳為成都貳守蒼梧呉獻臣題<lb/>
求珠適合浦採玉趨于闐岳瀆氣所鍾精華無比肩我<lb/>
<pb n="KR4e0136_WYG_005-19b"/>
昨求駿馬浪遊鴈蕩堧千金散已盡鼓枻旋舊川舉錯<lb/>
迷向往休誇心力堅邇來握郡符容與蒼梧顛陳芳固<lb/>
仍在菶菶萋萋然對之憶威鳳三年廢飱眠九苞忽在<lb/>
眼嗟爾親逺傳爾飢念竹實爾渴思醴泉何當銜瑞圖<lb/>
飛墜玉樓前靈龜不出櫝已卜道平平<lb/>
　　蒼梧十景次汪憲副韻<lb/>
　　　冰井寒泉<lb/>
漫郎不可作遺跡此陳井敝甕棄道傍閟彼真源冷番<lb/>
<pb n="KR4e0136_WYG_005-20a"/>
番水東老洗心心已醒一掬溉後夫泠然動深省<hi>葉天官盛</hi>
<hi>號水東井其再濬</hi>
　　　火山劒氣<lb/>
龍光萬丈餘畢竟歸良冶固知槖籥功分寸不可假睒<lb/>
睒晦朔間望舒宜在野我心如可照何似垂鈎者<hi>舊有守梧</hi>
<hi>者公暇釣魚</hi>
　　　漾月清亭<lb/>
一鏡了秋毫孤亭聊共倚浮榮等泡沫浪漫流光裏素<lb/>
<pb n="KR4e0136_WYG_005-20b"/>
襪揚玉塵悠然踏清泚風波渺難見澹澹安汝止<lb/>
　　　繫龍孤洲<lb/>
茫茫天壤間物物因維繫聊以永今朝安得號神異神<lb/>
龍誰繫之可繫非龍類山鬼拜我前公言本髙致<lb/>
　　　西嶺嚴闗<lb/>
羣醜怯窺覦險巘仗兹嶺防闗卓孤劒魅魎悉潜屏客<lb/>
舫載鐵衣江津苦猶梗安得置坦途寸寸皆佳境<lb/>
　　　北城新井<lb/>
<pb n="KR4e0136_WYG_005-21a"/>
盗泉不可飲井渫敢辭逺一脈許剖分伐竹躬百本刲<lb/>
㓢豈不勞潔汚懼淆混酌以濯我纓匪圖餴一飯<lb/>
　　　吕亭仙跡<lb/>
我從百粤來蒼梧訪陳迹豈復剝琢聲空餘舊枰石唐<lb/>
運垂三百髙風此仙客冉冉埃壒中何由一相識<lb/>
　　　桂渚虹橋<lb/>
病涉日萬夫奔川莽牢落遥空亘脩蝀衆目堅倚托忽<lb/>
墮水中央為功一何博小狐今畢濟真贋聊可略<lb/>
<pb n="KR4e0136_WYG_005-21b"/>
　　　石岡飛鶴<lb/>
胎仙下天來息此雲深處清夜聞玉笙凌風更飛去我<lb/>
曾凭髙閣凝睇緱山樹被縞巢故枝年餘幾何歲<lb/>
　　　丙穴嘉魚<lb/>
湘川餘幾波灧灧蕩文荇固非沔南派有穴曷名丙腴<lb/>
鮮噓浪花射鮒笑寒井酣歌亂宵雅蜡臘吁不冷<lb/>
　　抑齋詩<lb/>
猛士當用怯睿夫須守愚卑卑固難踰皎皎終易汚物<lb/>
<pb n="KR4e0136_WYG_005-22a"/>
情多倚伏天道有盈虛達人會其理厭豐而喜臞聲華<lb/>
屏觀美神明希内腴韓彭赴葅醢千古一長吁君看齋<lb/>
中客平平躋坦途清風來竹牖明月在蓬廬長歌發金<lb/>
石此樂復何如<lb/>
　　謁桂林舜廟<lb/>
荒哉帝舜祠逺薄虞山下峭石矗垣墉香風襲蘭麝姜<lb/>
侯擕我至八桂清秋暇秋色傷客心往事轉驚訝有洞<lb/>
不聞韶南薰自臺榭是時蒼梧野荒僻堪夢怕崩殞固<lb/>
<pb n="KR4e0136_WYG_005-22b"/>
莫詳廟享配禋蜡人心本至公萬古泣遺化祖龍死沙<lb/>
丘冺冺如長夜豈徒血食廢恨不躬唾罵善惡久彌章<lb/>
有同日燒夏何哉三季主嗜酖忘啖炙再拜出廟門作<lb/>
詩聊慰藉<lb/>
　　一葦軒詩<lb/>
君本幽居士清風揚海濵杪秋一開巻颯沓動吾人臨<lb/>
流嘆河廣揭厲竟誰親安得軒中物昏暾横要津<lb/>
　　與周梁石同訪鎮逺道士不遇因觀梁石所註悟<lb/>
<pb n="KR4e0136_WYG_005-23a"/>
　　　真篇有懷而作贈梁石<lb/>
束帶拜先生郡齋芳樹底渴心慰疇昔婉孌増色喜玉<lb/>
貌澤且温霜髯奮而理髙詞軋金石勁氣㕘碣砥為指<lb/>
烟水東微茫脩竹裏煉形有仙客頗遂虚𤣥㫖挾我往<lb/>
訪之凌晨涉中沚客從清浪去雲竇扃不啓時見巖洞<lb/>
陰芳華耀桃李桃李亦何言忘言相對倚開樽不停手<lb/>
作書動盈紙試問還丹客長生古今幾君材匪庸流聲<lb/>
望滿遐邇願為吾道計兹事宜力觝<lb/>
<pb n="KR4e0136_WYG_005-23b"/>
　　古風懷楊方震<lb/>
我舟戢㠶檣奏疾借雙槳盤旋下洄洑超忽凌漭瀁驟<lb/>
驥方脱羈形神固蕭爽妻孥片雲外相見猶反掌斬恨<lb/>
拔長刀漁歡布新網清風入我懷涼氣快幽賞玉堂有<lb/>
歸客遥憶心養養明當劒水濵握手論昨往<lb/>
　　德慶感懷<lb/>
長流下蒼梧此地當闗節駐兵遏西賊首尾困横決縱<lb/>
有桀驁資難逃死鈇鉞昔人多逺謀戍甲豈虚設承平<lb/>
<pb n="KR4e0136_WYG_005-24a"/>
日既久什伍坐分裂時見村落間殘猺猶草竊殺人無<lb/>
寧歲焚剠蠶犂缺不俟猖獗餘生靈已摧折馳書懇當<lb/>
道撫捕牽多説痛念心欲寒經過指頻嚙從來事姑息<lb/>
冦亂無休歇爝火堪燎原其機當早滅<lb/>
　　戲贈劉少卿<lb/>
　　　歲首與君朝京相對閲月黙無一言君罷官歸<lb/>
　　　章丘歲莫再見色笑斐然因贈是詩<lb/>
昨舉珊瑚鞭拂斷天衢雪視公顔貌苦對客多結舌今<lb/>
<pb n="KR4e0136_WYG_005-24b"/>
擁毳裘深山風帽簷劣視公顔色好談塵揮不徹語黙<lb/>
固有時含思逐寒熱放懷丘壑内畢竟無拘掣我夢敢<lb/>
告公雲深蕨茅桀<lb/>
　　陽朔館中述懷<lb/>
羣峯卓銛錐羅列太虛表飛鳶颺清晝錯認搶榆鳥我<lb/>
投公宇中新旭半扉曉蒼烟淡數抹漸放林廬小脱葉<lb/>
競颼飀漁舟紛縹緲差池幽討心迥與川雲杳瘡痍奈<lb/>
滿目敢獨念輕矯薄暮猶虎聲不風波沸沼何當布羅<lb/>
<pb n="KR4e0136_WYG_005-25a"/>
網此物驅除了括我風月囊歸與春事杪<lb/>
　　慰汪方伯失子<lb/>
阿郎倦埃壒早趂三島遊諸仙喜得朋乃翁悲未休一<lb/>
悲復一喜泯泯暗相投喜去悲不任悲徂喜綢繆翕張<lb/>
在俄頃俄頃白人頭不見古聖人視物等虛舟超然委<lb/>
欣戚獨與天為流問郎今幾齡剛浹二紀秋若把彭喬<lb/>
比脩促良不侔達人試大觀亦復何怨尤䃱磹一電光<lb/>
敢望曦輪周各司天陽柄以慰下土求所求倘偏頗下<lb/>
<pb n="KR4e0136_WYG_005-25b"/>
土為拙謀天人固一理悉此可消憂憂遣理益焞萬有<lb/>
一浮漚作詩寄遐悃莫協公意不川谷帶薄寒葉脱風<lb/>
颼颼<lb/>
　　除夕泊舟釣臺<lb/>
滺滺桐江水赴壑靡歸期蕩舟歲云莫偶泊水之湄上<lb/>
有古釣臺下有樛木枝披衣躡危蹬瞻禮子陵祠子陵<lb/>
不可見子陵道可師浩然抱江月皎潔巢父姿清風濯<lb/>
九有奚以勲業為侃侃鄒孟氏論道宗宣尼聖之清與<lb/>
<pb n="KR4e0136_WYG_005-26a"/>
任屈指尹及夷寂寞千載後遐蹤誰克嗣先生與孔明<lb/>
作配端不虧屣脱浮榮日鼎分危險時驅車值夷尹傾<lb/>
葢復奚疑白鳳與青鸞曠世互來儀孟氏不可作孤吟<lb/>
聊自知<lb/>
　　萍實橋<lb/>
緼哉春秋時萬事俱錯忤血國哀二十僣横靦荆楚稱<lb/>
尊偪周室餘制無復數聖軌倐南轅天覆嗟何溥昭王<lb/>
茍領會變革寧小補蹇蹇東周心或在江漢滸覇功梗<lb/>
<pb n="KR4e0136_WYG_005-26b"/>
王業賤斥等厮虜大義垂遺經雅哇正千古胡能捐素<lb/>
抱迴斡隨世主設有萍實祥兆伊覇中土陽舒復隂慘<lb/>
焉測天肺腑升木教阿猱厚誣我尼父脂流萬人口孰<lb/>
與味甘苦溪水媚曉暉江雲逗秋浦矢詩破浮偽雲水<lb/>
相爾汝<lb/>
　　攄憤詩答毛雲牕見寄<lb/>
含章肇坤美君子恥虛譽牢吾劄脚跟須在超然處庭<lb/>
柯閙山鳥啞啞類含怒孔翠心赤霄何曽少回顧破斧<lb/>
<pb n="KR4e0136_WYG_005-27a"/>
殱撐犂寧論蠻獠懼世情任翻覆天鑒自昭著不見象<lb/>
尼翁麛裘騰毁惡引經折蘇暴讒譖皆邪慮<lb/>
　　新城對雪有感<lb/>
南人見北雪怪雪異南北南雪醖釀初凍色牣區域彤<lb/>
穹<hi>南欲雪則天黄</hi>集厚陣鐵騎攻不克萬瓦錚有聲蒼珠集如<lb/>
織羣兒競歡笑仰盼情何極得雪投母懷瑶華詫胸臆<lb/>
朔北豈固然筮雪剛弛扐輕雲逗晴漢布合全未力雪<lb/>
片遽顛翻擾案淆楮墨閉門養堅素衆竅病難塞憶昨<lb/>
<pb n="KR4e0136_WYG_005-27b"/>
朝京師披雪方退食先聲枉諦聽適鼓多年惑歲晏雪<lb/>
行署再見詎容黙熟覘頻卓穎深念仍屏息寒日澹暉<lb/>
暉已照孤吟色天道嗟靡常人情尤叵測掃除等殘雪<lb/>
皓首崇明德<lb/>
　　遊靈寳觀<lb/>
晩涼蕩輕舟容與落桑渚如聞雞犬聲層觀望何許捫<lb/>
蘿歴太陰<hi>洞名近觀</hi>身世疑輕舉足跡滿寰區勝遊欣載始<lb/>
　　題石鼓書院因寄衡州鄧少府<lb/>
<pb n="KR4e0136_WYG_005-28a"/>
往讀韓公詩遥憶合江勝今登合江浦事事得稽證時<lb/>
雖秋氣髙崖菊開未竟蒸水斷橋隳湘流碧苔淨亭暄<lb/>
日方午葉戰風初勁仰止石鼓祠清宫妥先聖捫蘿躋<lb/>
窈㝠一逕轉深蒨諸賢肅遺像再拜起深敬庶見退之<lb/>
翁峩冠面中正南軒子朱子左右相輝映勝事舞旄倪<lb/>
大烹繁餖飣靈暉燭幽顯艷艷開新鏡夷考武侯初爰<lb/>
居賦邦政中更二李手風氣日以盛三子微一夫兹院<lb/>
何由競緬懷俱冺冺揆理殊未稱先生古良吏惻惻心<lb/>
<pb n="KR4e0136_WYG_005-28b"/>
所病早晩盍經營儀章須考訂重來應不厭更發登臨<lb/>
興<lb/>
　　石鐘<lb/>
我聞石鐘名久欲究其實疾風乖所願舟楫不遑息希<lb/>
聲恨未聆至理欣少測一氣分二儀萬形羅九域有常<lb/>
斯有變變假陽之力石本少陽精其變安可極砮破介<lb/>
夫膽鏡徹佳人飾殞宋經特書浮泗貢專職石鐘葢此<lb/>
類奚怪音可擊更恐多有之埋沒人未識<lb/>
<pb n="KR4e0136_WYG_005-29a"/>
　　送李伯起歸河南<lb/>
　　　伯起名興河南嵩縣人前監察御史謫戍南丹<lb/>
　　　遇革放歸<lb/>
江雨淡霏霏解維送君去寒波盪人影好醜猶可茹鐵<lb/>
面雖少癯鐵心無改慮鬼神事窺闞固己謀黙助我欲<lb/>
勸加飡持贈桄榔箸<lb/>
　　乘便寧親詩為鄒黃門賦<lb/>
茫茫天地心要𦕈難窺闖一殷地中雷剨然如弛禁髙<lb/>
<pb n="KR4e0136_WYG_005-29b"/>
堂燦星帔殊渥浩春浸節撫衣<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>初兒當敢言任念兒<lb/>
忽在眼繫馬㧓梅䕃跪拜讀璽書歡聲動鞶紟羨餘無<lb/>
所獻慈㫖深引飲嶺表雪如金俄驚破氛䘲<hi>鄒既踰嶺偶值大雪</hi>
　七言古<lb/>
　　遊都嶠巖<lb/>
往年耽翫諸仙籙知有洞天三十六蠲心滌念斷鹽醯<lb/>
願躡仙蹤尋壑谷自裂𤣥襟投世網紛吾淟涊隨標榜<lb/>
鈎簾秋月映珊瑚擲筆春雷驅魍魎酒闌擊節忽悲歌<lb/>
<pb n="KR4e0136_WYG_005-30a"/>
舊癖難將藥石磨白沙已試勾漏火紆轡仍從都嶠過<lb/>
都嶠雲深山鬼惡探幽不復然疑作僧噓茶鼎石牀温<lb/>
鳥啄松陰藤子落艷艷桃花夾岸開煖風㸃染無氛埃<lb/>
心知不是桃源路那得神仙接引來桃源路迷終荒忽<lb/>
亦笑漁翁無長物何如此境真絶竒白石粼粼山曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>
古檀一炷清客心峭壁千尋擎佛骨前旌已抗馬首東<lb/>
一望孤撑猶突兀千峯萬壑嗟蕪没<lb/>
　　徐州觀壽王之國<lb/>
<pb n="KR4e0136_WYG_005-30b"/>
溪風獵獵吹旗畫百丈游龍齊上下天東清旭散金鋪<lb/>
帝子樓舡枕臺榭三軍鎧仗侔霜雪天䇿親軍此其亞<lb/>
偃王僣號朝諸侯逆節至今堪唾罵匹夫扛鼎又何取<lb/>
照耀彭城訝伊乍我昨路遶江都亭風帆夜踔淮海星<lb/>
已見先舟列千炬萬夫合沓呼寒汀今見王舟更驚汗<lb/>
舳艫千里猶未斷始信炎劉梁孝王東都宫殿凌霄漢<lb/>
垂衣聖主覃深仁十年穹昊無先春窮髪猶知䝉帝力<lb/>
矧兹介弟同氣親金縢温制垂千裔寳藏崇資兼百珍<lb/>
<pb n="KR4e0136_WYG_005-31a"/>
親親自昔先封建帶礪河山示深眷帝曰於乎小子封<lb/>
越兹西土汝惟殿一來一往自佳政况抱區區臣子願<lb/>
願言永鑑蒼東平作殿無如力為善<lb/>
　　次徐大行許由棄瓢韻<lb/>
都君己為蒼生出慘斷春花與秋月天遺一叟治幽憂<lb/>
萬里㝠鴻托消息潁人莫笑蠏與蝦盪泊烟濤為室家<lb/>
天真自適更何事亦笑乾坤生有涯青山對我寂無語<lb/>
爾瓢何乃聲如許臨流送爾出人間好去當筵侑歌舞<lb/>
<pb n="KR4e0136_WYG_005-31b"/>
　　重經浯溪<lb/>
我舟再楫三吾道李家陳迹悲如掃兩翁辭翰猶依然<lb/>
十丈鐵崖懸至寳土花漬蝕茫穗半猶照清湘舞寒藻<lb/>
西風古樹泫露髙似泣中興多潦草徒令過客張羣議<lb/>
角立俄然費探討有執儲皇軄撫軍亟尸天位乃無君<lb/>
有言彼為社稷計不立危亡當即至耄荒久失率土心<lb/>
那更作人懷敵愾我求二説恐未然義雖有據道終偏<lb/>
無君豈可君天下坐視危亡亦背天當時諸臣在靈武<lb/>
<pb n="KR4e0136_WYG_005-32a"/>
只合合謀操兩疏一祈禪詔降金天一請嗣皇膺厯數<lb/>
艱難百計萃厥躬䑛犢老牛宜内顧但少須臾俟報章<lb/>
正名討賊寧憂莫鄴侯歸國惜太晩鴻漸諸人誰曉悟<lb/>
遂令河北數十州欲覩天日終無路山水三吾素有靈<lb/>
髙歌夜半請深聆<lb/>
　　謁諸葛武侯廟<lb/>
炎精欲墮仍餘煜敢兾瞻烏止誰屋不聞詩紀黍離初<lb/>
蕞爾東周已無祿春秋予奪嚴鈇衮隻字何曽假臣僕<lb/>
<pb n="KR4e0136_WYG_005-32b"/>
威靈不君四海沸龍種翩然躍潜服天猶祚漢卓難誣<lb/>
神鼎窺覦罪當族二荀周陸號英俊却與孫曹作心腹<lb/>
君親大義竟茫然縱有微長烏足錄惟公志在安劉氏<lb/>
𤣥德那知不文叔配天繼統旋舊都不屬公躬更誰屬<lb/>
假遭僣偽雖百顧堅卧惟應老空谷勲名事業等游氛<lb/>
萬古誰明此衷曲紫陽特筆二三䇿昭烈髙光胥瞑目<lb/>
古廟崢嶸八桂隂花間拜謁香滿襟筆誅陳夀恨不早<lb/>
誤彼温公帝魏心<lb/>
<pb n="KR4e0136_WYG_005-33a"/>
　　遊七星巖<lb/>
斗光融融石光爛萬古乾坤同一貫我舟西<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>禪寺陰<lb/>
艮峯垂輝逺相伴含景蒼精久捐棄慚愧紅塵此軀幹<lb/>
使君招我趁幽尋翠壁夤緣出霄漢雲深對面輒相失<lb/>
一往一來嗟浪漫黃冠霧裏跪焚香白叟峯陰執躬㸑<lb/>
十洲三島知何在侈袂誤同仙侣看酒酣身世欲都忘<lb/>
豈有儻來縈計算獨祝東風作惡遲及花更卜延清翫<lb/>
　　陵縣謁顔魯公祠<lb/>
<pb n="KR4e0136_WYG_005-33b"/>
纎柔數撚春衣薄慘澹風埃紛作惡孤城道是古平原<lb/>
感慨興懷涕横落祿山逆節初萌動呀然鋭氣吞河朔<lb/>
賴公兄弟舉義旗始畏諸豪謀掎角兩京逮沒胡雛手<lb/>
識者固知非賊有謂應北顧雄武城恐有如公議其後<lb/>
兵非牽制敵不亡沛公滅楚資彭郎公功豈在李郭下<lb/>
成敗休論孰短長輸金委璧馴虎狼莫知何狀乃麟凰<lb/>
兼陳辭㫖悼耄荒陰霾蔽日魂慘傷嗚呼殷鑒那可忘<lb/>
　　經嚴子陵釣臺<lb/>
<pb n="KR4e0136_WYG_005-34a"/>
炎光翳翳中微日白水潛龍已形質直須暗結知名人<lb/>
豪傑如公固其一驅馳戎馬數年間冦鄧耿賈皆風翰<lb/>
㝠鴻杳杳知何處劉氏寧忘宜再安惟應風節饒孤峻<lb/>
恥事計謀并戰陣中興神器已有歸物色匪勤終不進<lb/>
舊知萬乘莫相疑富貴勲名我不知威鳳豈是籠中物<lb/>
萬里烟江一釣絲<lb/>
　　示長山學諭南漢<hi>長山古於陵也</hi>
　　　漢厲志清苦特甚然賦詩有持已逺宗陳仲子<lb/>
<pb n="KR4e0136_WYG_005-34b"/>
　　　之句懼其勇於背孟終無歸宿作此示之<lb/>
擇術須精守須正一入他蹊即迷穽於陵廉士古推先<lb/>
賴我鄒翁藥其病舊途狂客湖湘兒力稱仲子如君為<lb/>
行路茫茫眯雙目一施一嫫爭妍媸胸中繩墨宜深炳<lb/>
曲直千行俱整整摩娑斗酒老盱江醉殺少年猶不省<lb/>
　　寄別節齋王都憲撫治湖廣地方<lb/>
湖湘漢沔吾隣藪萬艇千艘歲時走枯鱗秕粟動盈倉<lb/>
兒女遮羅開笑口公私仰給百餘年子孫父祖代流傳<lb/>
<pb n="KR4e0136_WYG_005-35a"/>
比遭蝗旱痛連歲田不耕收澤不鮮遥憐餓殍僵中野<lb/>
怒吼豺狼猶不舎誅求移檄苦多門骨髓已乾憂莫冩<lb/>
撒手歸來對人説舌猶未掉心先折獨勞聖主念遺黎<lb/>
簡在貞臣頒節鉞虎口嬰兒念再生崢嶸素抱今施設<lb/>
　　和雙溪杭僉憲謁曹娥廟留題<lb/>
水濱故事堪搜索宓妃枕也湘妃瑟茫茫真偽苦難分<lb/>
遊子相猜非一日蘭芎山下草露零孝女髙風誰復覓<lb/>
雙旌冉冉導雙溪芳醑雅歌相繼出邯鄲古碑久磨滅<lb/>
<pb n="KR4e0136_WYG_005-35b"/>
臨江土木空形質老瞞逆焰已熏天漢鼎多年冺馨飶<lb/>
碑陰隠字揣摩餘猶與徒人較踈宻不思娥心憎犬彘<lb/>
怒氣潛張己盈室娥生𤣥聖作經前直與共姬迭書卒<lb/>
水火無情道本髙千古越峯無峍崪<lb/>
　　西湖曲<lb/>
西湖美麗聲呉楚湛湛澄波照今古紅亭隠霧閃頳虬<lb/>
古木盤隄踞蒼虎大舟樓櫓擁深䡴小艇榔橈疾飛羽<lb/>
春秋冬夏無虛日下土浮沉送歌舞倚風皓齒裊金音<lb/>
<pb n="KR4e0136_WYG_005-36a"/>
傍水輕裾飄玉縷我來歌舞寂不聞狼籍盃盤僅三五<lb/>
酒酣指顧天欲暮泣斷栖霞一坏土憶昨牧馬吸海枯<lb/>
舉國惸惸走無所他時提兵頓梁宋不敢南窺豈無故<lb/>
徒以公軍襄漢間百萬貙貅怯東渡假令中原念已灰<lb/>
公功語及重堪哀坐看魚肉賊臣手偶被冠裳亦念哉<lb/>
嗚呼此水真鴆毒君父相闗溺不回中興大計在定鼎<lb/>
舎旃天府奚規恢伯紀訏謀棄不用嗟公不死眉宇為<lb/>
誰開<lb/>
<pb n="KR4e0136_WYG_005-36b"/>
　　和李茂卿大理見寄<lb/>
湘纍掩袂悲宗國白日無輝天改色幽辭幾曲緒愁心<lb/>
蘭茝千年馨九域諸家步驟必纍君一鶴千雞終不羣<lb/>
夜牕罷誦掩松月半榻齁齁夢楚雲疑纍不死猶聲響<lb/>
叩玉鏘金入吾掌孔鸞互集眩西東神鬼哀吟驚下上<lb/>
紛紛得䘮已茫然古人孰與今人賢不扃破屋貧仍住<lb/>
折足方牀病且眠不願封醉鄉侯傲睨萬物意悠悠糟<lb/>
牀枕籍迷昏曉顛倒乾坤象罔流不願學海上翁南山<lb/>
<pb n="KR4e0136_WYG_005-37a"/>
北斗絜其終飄然一舉超人世出入鞭霆與駕風得仙<lb/>
得酒詫臻此薄説江鄉貧病士大非貧病寧彼知色相<lb/>
聲音咸脱矣荷鋤日日獨出門遇饁相呼田父恩得詩<lb/>
輒引焚其稿心與長江泯泯論<lb/>
　　舊夀鄭先生八旬辱為古體長篇投謝次韻奉答<lb/>
齋居端坐盱乾圓隠隠金聲墜我前焚香拜捧讀數過<lb/>
千花萬草増華鮮所貴論心不論面暌違浹世如驚電<lb/>
鳩藤八尺渺天涯最恨相思不相見埃濤蹩躠秋復春<lb/>
<pb n="KR4e0136_WYG_005-37b"/>
武非武兮文非文蠻烟瘴雨變鬒髪鐵馬金戈銷客魂<lb/>
翻思泮水怡春藻談笑東風杏花老操觚抱槧依斗山<lb/>
所業揆今何醜好半生睥睨眼力疲重累鈞石輕毫釐<lb/>
攫金抵璧同稱賞是詭堅冰作皎熙先生皓首眠滄海<lb/>
露芑雲苓扱衣采祥麟威鳳隠郊坰敢道虞皇得元凱<lb/>
樂山者夀固其常應肩鏗耳凋三光手提爐鞴業鑄我<lb/>
石爛江枯那可忘二郎養就冲霄翼暫引雙雛笑推激<lb/>
願崇令德諧我私萬里鴻逵看偉績老天自昔祐善人<lb/>
<pb n="KR4e0136_WYG_005-38a"/>
豐其𦙍者嗇於身不見于王二公後勲聲烈烈耀嚴宸<lb/>
　　李都閫同登蓬萊閣觀海<lb/>
蒼髯如㦸李將軍平生嗜好在斯文行邉宛轉陰山北<lb/>
望水沉吟東海濆蓬萊暑雨開新霽半落滄潮含曉雲<lb/>
崔嵬閣道墮空濶導吾並葢窮氤氲須臾雲散諸島出<lb/>
二竹三門聨甲乙寸心恍惚共神謀兩目顢頇與天畢<lb/>
却憶太始混沌初隂陽摩盪無形質二儀既闢清濁分<lb/>
洄潏頥中止天一外浮乾象内涵坤倒景神人難致詰<lb/>
<pb n="KR4e0136_WYG_005-38b"/>
坤軒西北輊東南萬派奔趨同一律海市流傳不記秋<lb/>
古今勝事信無儔南多鮫室北蜃室變幻起滅難推求<lb/>
蜃為樓閣鮫為綃往往真與塵世侔雖侔塵世終莫有<lb/>
吁嗟入目不入手是時我與李將軍注目晴空頗良久<lb/>
渺然一碧何所見恍恍徒聞鼇抃蛟龍吼人言海烟映<lb/>
日海市乃露呈孰是神物無依憑空明萬象驚瞶褎伸<lb/>
手誰探波底星<lb/>
　　題劉世熙愛茶巻<lb/>
<pb n="KR4e0136_WYG_005-39a"/>
　　　世熙舊抱宿疾或教其啜茶而愈因有是號時<lb/>
　　　領提舉司事開局臨清<lb/>
陽羨山人骨不凡飡松絶粒棲翠巖愛君不惜致筐篚<lb/>
自詫仙家風味酣歸來畫省青春好落花細細兼幽草<lb/>
數甌啜罷蕭爽多漸覺沉痾去如掃赤箭青芝世所珍<lb/>
寧知此物妙通神神農本草偶遺畧欲著新經開我人<lb/>
一爐一鼎深相結水火中宵猶未滅興闌髙枕神氣清<lb/>
片月孤梅幽夢切<lb/>
<pb n="KR4e0136_WYG_005-39b"/>
　　送人還鄉<lb/>
風吹細栁揺香陌行子蕭條出京國白駒皎皎蹴嚴程<lb/>
霧鬛馬鬃帶晩星栗薪𤓰苦淹中野不見三年憂莫冩<lb/>
憂莫冩兮心自知欲冩憂兮須此時我亦欲歸歸未得<lb/>
送子歸心轉悽惻青袍白馬走天涯看到燕山幾度花<lb/>
丈夫自古輕離別豈是鞲鷹飽飛掣過盡長亭復短亭<lb/>
故園桃李飄香雪<lb/>
　　金莖仙人辭漢歌<lb/>
<pb n="KR4e0136_WYG_005-40a"/>
　　　魏明帝詔宫官牽車西取漢孝武捧露盤仙人<lb/>
　　　欲立置殿前宫官既拆盤仙人臨載乃澘然淚<lb/>
　　　下唐李賀作歌哀之辭甚古徤而義則未盡故<lb/>
　　　復踵其韻而為之<lb/>
燒金餌玉燕齊客霞表心情鬼蹤跡空中沆瀣期奉君<lb/>
十指金仙倚空碧青青草已緜千里阿奴更祝螟蛉子<lb/>
兩都文武遂成灰獨唁劉家舊山水東都却憶茂陵道<lb/>
恨不當初與俱老車輪未轉淚成河白日無光天宇小<lb/>
<pb n="KR4e0136_WYG_005-40b"/>
　　望夫石<lb/>
郎如流水去不歸妾身未死心先灰一朝粉黛隨烟霧<lb/>
郎歸空拜北邙堆辛勤累石明妾志數尺昻然妾無異<lb/>
貞堅莫道本無情淚痕血㸃皆生氣呀鷹暮啄膚蘚癯<lb/>
十年山鬼空揶揄相公請禁樵採路不壞期與天地俱<lb/>
　　續髙州民謡<lb/>
雲盧羣盗如羣虎終歲噬人紛莫數村村野哭沸寒空<lb/>
白骨連雲慘場圃生同虺蜴為巢穴性命纎微等埃土<lb/>
<pb n="KR4e0136_WYG_005-41a"/>
闔門魚肉傷里隣茍活甘心作臣虜刀痕入骨尚流血<lb/>
對面堪聞不堪覩里胥持檄數相過督集殘創操破斧<lb/>
囷倉焚蕩雞犬盡奈此公移日旁午去年官軍駐平定<lb/>
閃閃旌旗耀江滸將軍彈鋏坐笑談頗放殘梟恣翔舞<lb/>
今年元帥披金甲親解吾民倒懸苦閭閻猶恐踵前蹤<lb/>
忍使涸鱗遭數罟我本書生何所知夜闌揜袂風凄凄<lb/>
兩階干羽無消息月色驚看滿戍旗<lb/>
　　梅花圖為舒方伯賦次周憲長韻<lb/>
<pb n="KR4e0136_WYG_005-41b"/>
江妃捧出脱胎龍鱗甲參差動朔風天根一脈竇嚴冬<lb/>
已闖紅爐金鐵融晉楚非富顔非窮敢將腆菲論拙工<lb/>
依稀一覺羅浮夢萬紫千紅處處同<lb/>
　　淮隂追次遜志先生韻先生之詩似咎髙帝而恕<lb/>
　　　信者予略反之各言其志而已<lb/>
咸陽宫闕烟燼黃祖龍死後天地荒彩雲郁郁彌空長<lb/>
芒碭真人升廟堂將軍國士號無雙乳臭羣兒誰可當<lb/>
鼓行東北無分王舉手沐猴肝膽傷少年辱己鉅惠償<lb/>
<pb n="KR4e0136_WYG_005-42a"/>
主恩如海吁敢忘惜哉天道不自量甘逐布越遺留良<lb/>
婦人毒手親觸撞舉族含寃沈鬼鄉功成身退真竒方<lb/>
嗚呼豈有生長無收藏<lb/>
　　八桂傳香詩為李貳守賦<lb/>
瑶臺夜靜冰蟾冷海色如銀秋耿耿金橋霜滑屨音遲<lb/>
大歩健兒期一猛盈盈金粟吹香逺猶記淮南歌偃蹇<lb/>
呉家斧入李家門偃蹇樛枝經幾剪古稱伯達慈明輩<lb/>
謂萃一宗咸俊乂莫怨佳人絶代無渠今舉足堪追配<lb/>
<pb n="KR4e0136_WYG_005-42b"/>
　　追夀武源潔尊翁七十詩<hi>山西人</hi>
十年鼓柂湘南水堯舜遺墟望何許尚聞有客襲遺風<lb/>
擊壤髙歌白雲裏我生好古恒苦心仗劒欲踏梁山岑<lb/>
鵷雛却喜集南國兩翮天香清我襟郵亭碧草三垂井<lb/>
猶記徽言曽拜領元龜告我得長椿七十風光等俄頃<lb/>
門弧旭日喧歌吹縞衣不似褎衣永三年握筆不成章<lb/>
重與喬松説光景<lb/>
　　送刑部主事陳德英赴任南都<lb/>
<pb n="KR4e0136_WYG_005-43a"/>
憶曽首事陳恥庵𤣥霜紺雪咀寒甘繼事䝉庵在南國<lb/>
歜根九節席微酣我非二老幾乾沒業使凡軀有仙骨<lb/>
用師絶利枉勞形却笑陰符為長物每依海月望三山<lb/>
宛在虛無縹緲間或騎黄鶴去不返或擁衾枕相幽潺<lb/>
得朋偶在錢塘滸恥庵伯也䝉庵父呉歈楚舞避清歡<lb/>
笑煮龍團擘麟脯醒心知味憐絶少枕籍糟牀紛莫數<lb/>
手握靈龜入省初刺天羽翮看軒舞<lb/>
　　梧州送土酋岑猛岑瑬往討饒賊<lb/>
<pb n="KR4e0136_WYG_005-43b"/>
權璫鼓臂撼太清九有崩騰如沸羮攫金白晝作歡笑<lb/>
餼養梟獍娯心情苞苴竿牘勢倒海布流成風誰解改<lb/>
潘郎猛心猛於虎萬事不知惟薦賄東郊惡少張赤髯<lb/>
欲取潘郎頭作醢横行蹂踐一萬家曲眉巻髪死如麻<lb/>
踆踆赤子走不輟淚血雙滂殷土花失律誰驅烏合衆<lb/>
狂來跳入姚源洞三千性命等鴻毛快劒長鎗業齎送<lb/>
天寒歲莫霜雪暗浮世空悲一塲夢汝提十萬横磨甲<lb/>
桂海春波覺猶狹虺蛇積血腥鋒鋩蛟蜃殘骸牣唼呷<lb/>
<pb n="KR4e0136_WYG_005-44a"/>
且看鐵騎疾如風䑕怪狐妖捲地空宣尼慘淡居夷志<lb/>
霧釋冰消一嘯中<lb/>
　　贈劉通府<lb/>
昨跨蒼虬恣馳騁曉拂君山莫襄郢飄飄列子御風行<lb/>
出入有無凌倒影十郡宗藩聨戚畹尺步繩趨咸整整<lb/>
乳哺赤子如哺雛抑塞誅求杜干請干請誅求事慘傷<lb/>
犬羊盡化為豺狼仰天㦸手祝來世有身只願生湖湘<lb/>
戚畹如君豈多見投我明珠閃驚電三年不食亦伸眉<lb/>
<pb n="KR4e0136_WYG_005-44b"/>
語及民艱淚如綫<lb/>
　　送彭憲副進表赴京<lb/>
　　　彭乃戴先生門下髙弟嘗與予同入覲相別二<lb/>
　　　年後會于浙<lb/>
純皇豐芑賡歌日御史大夫<hi>戴都憲</hi>初改秩<hi>時以御史陞陜西副使仍</hi>
<hi>提學</hi>入闗多士動雲浮豪邁幾人親入室先生純孝舊聞<lb/>
名蹴雪趨朝執轡情二年夢想空馳戀越水呉山偶相<lb/>
行一朝獨復朝天去延頸吾人觀赤幟經綸自捲還自<lb/>
<pb n="KR4e0136_WYG_005-45a"/>
舒進退從容有餘地<lb/>
　　王母太夫人七十夀詩<hi>南京冢宰毗陵王公之配也</hi>
秋髯短脆那禁撚勝事髙歌興非淺仙娥笑指海揚塵<lb/>
老手親繅如甕繭龍蟠鳳翥舊天珍照耀通家諸縉紳<lb/>
雲牋授我含冰雪惡札縱横敢避嗔紫陽宫下空回首<lb/>
逖矣金盤一巵酒不辭百拜飛羣珍都下省郎方岳叟<lb/>
<hi>伊親白少參段主政為求諸詩</hi>
　　登飛來寺示僧無名<lb/>
<pb n="KR4e0136_WYG_005-45b"/>
山寺瀕江俯江岸遊人今古紛無算我是朝辭濛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>灣<lb/>
投宿空門夜剛半雞聲喔喔度寒流日出烟生曉凌亂<lb/>
着冠束帶躡苔磴道謁山僧來不緩初登凡骨疑可仙<lb/>
再登世態驚冰冸扶倦終登最上頭心知手可捫霄漢<lb/>
聲聲木末轟髙唱脚脚雲頭檢清翫刻玉鋪金法相軀<lb/>
碧獅粉象真宗伴山僧煮茗供我畢肺腑清如挹霜濽<lb/>
聽話蕭梁奉佛年象教輝光尤煥爛不見江寧古佛宫<lb/>
飛來逺翥排空翰梅闗一角今尚在來往行人得竒觀<lb/>
<pb n="KR4e0136_WYG_005-46a"/>
德僧茗飲恥僧言掩面休辭赭面汗下來獨背松陰語<lb/>
看汲清灘事樵㸑歎息山僧苦死迷流沙弱水何漫漶<lb/>
　　題故太保毗陵白公遺阯感物興懷巻<lb/>
太保勲庸垂鼎銘黃鍾大吕一毛輕太保襟懷寄丘壑<lb/>
玉田珠樹相參錯丘壑靈風颯曉昏悠悠過客總啼痕<lb/>
他年學士把書巻還泣名臣白公傳<lb/>
　　露筋烈女祠<lb/>
佳人翠袂映幽竹風鬟霧鬢清如玉﨑嶇一棹長淮曲<lb/>
<pb n="KR4e0136_WYG_005-46b"/>
客子薄莫歌死鹿盍離毒嘬即裀褥此身誓死不受辱<lb/>
天地黯黲鬼神哭羅襦錦帶深結束泉源斷絶貞心暴<lb/>
姓名不假青史錄柔弱在貌剛滿腹幽光萬古照祠木<lb/>
男兒忍使綱常覆過此不知何面目哀哉此輩真禽犢<lb/>
　　望廬山作<lb/>
彭蠡之濱大江滸羣山矗立森珪珇獨有匡廬勢最髙<lb/>
俯視一一如環堵匡廬之峯真絶竒青天割破愁神祇<lb/>
嶄巖百態應難狀鉅衍三軍勞並持我來正值秋氣改<lb/>
<pb n="KR4e0136_WYG_005-47a"/>
濁浪翻空若浮海貪看漸覺眼花添欲上終疑筋力殆<lb/>
却怪𤣥圭奏功後歴紀諸峯此峯漏世儒雖辨敷淺源<lb/>
恐將附贅為膚腠嗟爾猶為神禹之所遺自餘幽𦕈何<lb/>
由知羣山羣山勿相疑此峯微爾誰能窺嗚呼此峯微<lb/>
爾誰能窺<lb/>
　　登岳陽樓<lb/>
巴陵縣前春水生古墻苔色鷓鴣聲主人錦盖團空翠<lb/>
擕我岳陽樓上行樓上古像巾衣淨純陽真人眠未醒<lb/>
<pb n="KR4e0136_WYG_005-47b"/>
曽聞三醉作飛仙頗恨不經微考證明明孔道侔天日<lb/>
敢將伎倆淆心性設有虚空鐵笛聲正宜揜耳防吾聽<lb/>
主人好懷靡休歇清酤白粲杯盤潔一眺平湖萬里寛<lb/>
澧蘭薄暮吹香切緣思帝子下青㝠逍遥極浦聊弭節<lb/>
樹輪茷骫山氣黒蓀壁椒堂愁菀結舉觴欲酹懼非誠<lb/>
願遺我珮捐余玦佩玦琮琤路杳茫深烟宻竹亂蒼黄<lb/>
歌鐘未撤憂思積凭樓一嘯楚天碧<lb/>
　　遊桃川宫<lb/>
<pb n="KR4e0136_WYG_005-48a"/>
板橋腐杇垂傾折痩笻緩度心凄切仙家逺在碧岑間<lb/>
一犬寥寥山雨歇遥看逺樹立如薺上有隂崖下惡溪<lb/>
黄冠説是秦人洞路岐斷絶不可躋秦人種桃滿阡陌<lb/>
東風何事無顔色恐是漁郎一夢餘誤勞數輩迷津客<lb/>
　　九日謾興<lb/>
烏有先生著布袍軀長八尺膽氣豪翩然騎鶴歴九臯<lb/>
笑談霞表超蓬蒿驂麟翳鳳列仙曹不徐不亟帝所褒<lb/>
玉童婉孌鸞笙號月瓢冷浴紫金膏北斗杓星手所操<lb/>
<pb n="KR4e0136_WYG_005-48b"/>
黄流倒㵼滄海濤安期巨棗金母桃攫而食之侔啗芼<lb/>
腰間珌琫金錯刀剸犀執象刲鯨鰲下瞰八極了莫逃<lb/>
秕穅掃蕩輕於毛懸車欹側赤焰韜先驅負弩旋旌旄<lb/>
下來兩腋風蕭颾君不聞龍井山頭萬株菊寒香盡入<lb/>
髙人腹<lb/>
　　贈温推府鄉兄<lb/>
江心微雨棹謳聲倚棹閒看春水生美人遥憶武陵郡<lb/>
戲挽桃梢綰醉纓白紵成衣羽成扇此日江亭卜相見<lb/>
<pb n="KR4e0136_WYG_005-49a"/>
玉髯一別即三霜嘆息流年若驚電君懷洒落與衆殊<lb/>
俯見寒潭秋月孤故人骨瘦舌猶在莫笑今吾非故吾<lb/>
　　黃日昇東樓詩<lb/>
太古神君眼如電悠悠下瞰迷方面鑿開混沌施赤輪<lb/>
楗旋萬古摩天健明星無明黯蒼茫仙山人世俱荒唐<lb/>
忽然碧海生金柱百怪屏迹羣魔藏先生握髪謀端倪<lb/>
非南非北還非西盤據青陽俯生氣棼楣嶄出隳虹霓<lb/>
長風淡沲吹香陌桃葉蓁蓁自春色白雲無數宿簷端<lb/>
<pb n="KR4e0136_WYG_005-49b"/>
長嘯一聲天地窄<lb/>
　　送李文明員外出守岳州<lb/>
春風吹空淨如掃使車緩轢東門草法垣秋月十年孤<lb/>
移向湖南照枯稿湖南山色雨斑斑鐵笛仙人還未還<lb/>
為道相思莫相及鷓鴣叫斷湘靈泣<lb/>
　<lb/>
　<lb/>
　古城集巻五<lb/>
</p>
<p>
</p>
  </div>
</body>
</text>
</TEI>
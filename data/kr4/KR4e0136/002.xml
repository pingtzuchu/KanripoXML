<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古城集巻二</head> <lb/>
    <p>
<pb n="KR4e0136_WYG_002-1a"/>
欽定四庫全書<lb/>
　古城集巻二<lb/>
　　　　　　　　　　　　　明　張吉　撰<lb/>
　　陸學訂疑<hi>并序</hi>
朱陸之學先輩論之詳矣近世儒臣又謂其學始雖殊<lb/>
途終則同歸於一致備摘二家辭㫖近似者類而證之<lb/>
是葢又一説也然陸氏自謂使堯舜禹湯文武數聖人<lb/>
同堂而處其議論必有不合者然則象山復起而覩是<lb/>
<pb n="KR4e0136_WYG_002-1b"/>
書不過揜口一盧胡耳吉少習朱氏諸經傳義漸漬旣<lb/>
久而堯舜周孔之道坦然如在目前非異説所能遷惑<lb/>
矣如適國者之由通衢一啟耳目意會心慊而豈﨑嶇<lb/>
榛莽以取捷疾者所能回其視聽耶竊惟學朱不得猶<lb/>
不失為博達之士學陸不得流為禪釋之歸必矣予惡<lb/>
夫世之從邪而畔正也乃取象山語録反覆玩味有可<lb/>
疑者韻而訂之藏諸篋笥以俟知者擇焉若與其閑邪<lb/>
衛正不失為朱氏忠臣則世之偏執一隅詆訾先哲者<lb/>
<pb n="KR4e0136_WYG_002-2a"/>
亦可以少愧矣正德己巳夏五月旣望後學餘干張吉<lb/>
序<lb/>
　道理只是眼前道理雖見到聖人田地亦只是眼前<lb/>
　道理<lb/>
道在三才如地有水四海聖涯衆溝渠耳鉅細殊形烏<lb/>
有異㫖先哲訓詞健誦無已<lb/>
　唐虞之際道在臯陶商周之際道在箕子天之生人<lb/>
　必有能尸明道之責者臯陶箕子是也箕子所以佯<lb/>
<pb n="KR4e0136_WYG_002-2b"/>
　狂不死者正為欲傳其道旣為武王陳洪範則居於<lb/>
　朝鮮不食周粟<lb/>
唐虞商周道孰不由式陳厥謨式演厥疇式在臯箕孰<lb/>
曰獨修稷契周召力賛皇猷道不領會何異庸流箕封<lb/>
朝鮮匪自竄投不粟之説不經可尤<lb/>
　論語中多有無頭柄底説話如知及之仁不能守之<lb/>
　之類不知所及所守者何事如學而時習之不知時<lb/>
　習者何事非學有本領未易讀也茍學有本領則知<lb/>
<pb n="KR4e0136_WYG_002-3a"/>
　之所及者及此也仁之所守者守此也時習之習此<lb/>
　也説者説此樂者樂此如髙屋之上建領水矣學苟<lb/>
　知本六經皆我註脚<lb/>
先生曰本其本安在鄒孟有言先立其大道散在物伊<lb/>
則炳然種種異形執一難言曰忠而忠曰孝而孝不因<lb/>
君親何以自效專求諸内曰我得之脫竄禪流孰止塞<lb/>
之<lb/>
　天理人欲之言亦自不是至論若天是理人是欲則<lb/>
<pb n="KR4e0136_WYG_002-3b"/>
　是天人不同矣此其原葢出於老氏樂記曰人生而<lb/>
　靜天之性也感於物而動性之欲也物至知至而後<lb/>
　好惡形焉不能反躬天理滅矣天理人欲之言葢出<lb/>
　於此樂記之言亦根於老氏且如專言靜是天性則<lb/>
　動獨不是天性耶書云人心惟危道心惟微解者多<lb/>
　指人心為人欲道心為天理此説非是心一也人安<lb/>
　有二心自人而言則曰惟危自道而言則曰惟微罔<lb/>
　念作狂克念作聖非危乎無聲無臭無形無體非微<lb/>
<pb n="KR4e0136_WYG_002-4a"/>
　乎因言莊子云𦕈乎小哉以屬諸人謷乎大哉獨遊<lb/>
　於天又曰天道之與人道也相逺矣是分别裂天人<lb/>
　而為二也<lb/>
寂然不動乃性之靜感而遂通為情之正情失其正欲<lb/>
乃熾盛禮言性靜未足為病動則為情謂性奚證記宗<lb/>
易繋詞出元聖歸咎老聃徒亂瞻聽心雖無二知覺靡<lb/>
定飲食男女道德性命體騐危微天淵昭映欲持其危<lb/>
在克念敬子謂危者克念作聖滋惑後人奚從考訂<lb/>
<pb n="KR4e0136_WYG_002-4b"/>
　近來論學者言擴而充之須於四端上逐一充焉有<lb/>
　此理孟子當來只是發出人有是四端以明人性之<lb/>
　善不可自暴自棄茍此心之存則此理自明當惻隠<lb/>
　處自惻隠當羞惡處自羞惡當辭遜處自辭遜是非<lb/>
　在前自能辨之又云當寛裕溫柔自寛裕溫柔當發<lb/>
　强剛毅自發强剛毅所謂溥博淵泉而時出之<lb/>
擴充為説發自鄒人厥功甚碩貴騐諸身有士於兹忽<lb/>
見大賓揖遜威容雅雅循循煥然在目有識所珍謂禮<lb/>
<pb n="KR4e0136_WYG_002-5a"/>
止此不笑即嗔百千經曲爛漫輪囷不俟人行曷自具<lb/>
陳若曰心存統攝無垠不假餘力應物自神釋氏守心<lb/>
堅確靡倫不忠不孝紀度隳堙得罪名敎却又何因<lb/>
　夫子問子貢曰女與回也孰愈子貢曰賜也何敢望<lb/>
　回回也聞一以知十賜也聞一以知二此又是白著<lb/>
　了夫子氣力故夫子復語之曰弗如也時有姓呉者<lb/>
　在坐遽曰為是尚嫌少在先生因語坐間有志者曰<lb/>
　此説與天下士人語未必能通曉而呉君通敏如此<lb/>
<pb n="KR4e0136_WYG_002-5b"/>
　雖諸君有志然於此不能及也呉遜謝謂偶然<lb/>
古今大患在篤自信賜不如回颺言不吝此何可及通<lb/>
敏奮迅重言煅煉以驅其進嫌少詆誣不異童齔首頷<lb/>
稱嗟何無少靳<lb/>
　此道與溺於利欲之人言猶易與溺於意見之人言<lb/>
　却難<lb/>
釋老空無楊墨仁義努力前驅不復顧忌皆溺意見誠<lb/>
難與議先生論道每曰簡易啟鑰抽闗非不切至槪以<lb/>
<pb n="KR4e0136_WYG_002-6a"/>
聖謨終岐而二片言自狀黙樹赤幟<lb/>
　居象山多告學者云汝耳自聰目自明事父自能孝<lb/>
　事兄自能弟本無欠闕不必他求在乎自立而已<lb/>
視不思明聽不思聰耳目之則壅閼不通愛敬怡然施<lb/>
於親長雖根於心亦貴相强若都沒事曰本無虧湯武<lb/>
聖人何假修為累德之基固在自立所立無差庶幾有<lb/>
及<lb/>
　或問先生何不著書對曰六經註我我註六經韓退<lb/>
<pb n="KR4e0136_WYG_002-6b"/>
　之是倒做葢欲因學文而學道歐公極似韓其聰明<lb/>
　皆過人然不合初頭俗了或問如何俗了曰符讀書<lb/>
　城南三上宰相書是已至二程方不俗然聰明却有<lb/>
　所不及<lb/>
人之聰明相去絶異明此暗彼比比皆是韓歐所業種<lb/>
學為文二程所得成性存存本末重輕難並收拾寳玉<lb/>
棄珉何謂不及<lb/>
　或問先生之學當來自何處入曰不過切已自反改<lb/>
<pb n="KR4e0136_WYG_002-7a"/>
　過遷善<lb/>
二程夫子造就人才必先格致涵養栽培孔氏家法久<lb/>
欝復開鼎鼒犧象<hi>闕</hi>　瓌瓌傳播累葉統緒不頺逮乎<lb/>
先生別出己見不貴研探力惇行踐切己自反改過遷<lb/>
善崇德條綱敢不自勸懼乏真知久之必變若囓柹屑<lb/>
可當肴臠悦口澤膚孰不歆羨<lb/>
　吾與常人言無不感動與談學問者或至為仇舉世<lb/>
　人大抵就私意建立做事專以做得多者為先吾却<lb/>
<pb n="KR4e0136_WYG_002-7b"/>
　欲殄其私而會於理此所以為仇<lb/>
殄私會理其語甚大其理其私其㫖安在不見孔釋氷<lb/>
炭相背其多私耶轍環不輟聖功烈烈其少理耶聲色<lb/>
屏徹頑空孑孑斯理昭融充周八表鉅萬非多毫芒不<lb/>
少明誠洞徹暉彩必彰本相旣露亦難掩藏<lb/>
　今之論學者只務添人底自家只是減他底此所以<lb/>
　不同<lb/>
學惡孤單孤單無親亦惡駁雜駁雜不純道有因革事<lb/>
<pb n="KR4e0136_WYG_002-8a"/>
有屈伸活人手段推陳致新増減旣異孰偽孰真増所<lb/>
當増肺腑生春損所宜損瘠餒不貧調瑟膠柱伐道揮<lb/>
斤若有捷徑可造聖人伊周孔孟胡不指陳<lb/>
　先生問學者云夫子自言我學不厭及子貢言多學<lb/>
　而識之又却以為非何也因自代對云夫子只言我<lb/>
　學不厭若子貢言多學而識之便是蔽説<lb/>
多材多藝公旦攸稱裒多益寡易象所登説曰多聞孔<lb/>
曰多能於稽多義厯厯可憑先生所貴直截𡨕斤推挹<lb/>
<pb n="KR4e0136_WYG_002-8b"/>
繁簡累有辭徴至是病賜尤闖不宏多學而識浚自師<lb/>
承以開其端以發其瞢歸咎於賜殊乏準繩賜咎安在<lb/>
一唯不曾是非易處塹谷頺陵<lb/>
　可與適道未可與立可與立未可與權唐棣之華偏<lb/>
　其反而豈不爾思室是逺而子曰未之思也夫何逺<lb/>
　之有上面是説階級不同夫子因舉詩中室是逺而<lb/>
　之語因以掃上面階級葢雖有階級未有逺而不可<lb/>
　進者也<lb/>
<pb n="KR4e0136_WYG_002-9a"/>
契勘哲人格言篤論血脉條貫聯屬膚寸茍於其間牽<lb/>
引藤蔓左枘右鑿終不相㢲是章析之詞義俱暢合之<lb/>
不類適増疑障宛轉附會巧隣哲匠細味詳研終為冗<lb/>
長<lb/>
　繫辭首篇三句可疑葢近於推測之辭<lb/>
　吾之深信者書然易繫言黙而成之不言而信存乎<lb/>
　徳行此等處深可信<lb/>
六籍恢恢輿輦斯道聖筆刪修古今共寳説事説天易<lb/>
<pb n="KR4e0136_WYG_002-9b"/>
書皥皥缺文疑義容或懊惱敢布然疑區分醜好首繫<lb/>
淵微渾然天造謂近推測殊顛白皁典貢盤誥精思力<lb/>
討屢降屢殊居然可考盡信無疑恐終潦草易可信者<lb/>
若止三言昭昭衆訓豈盡為諼神徂聖伏蛙黽宵喧<lb/>
　自周衰以來人主之職分不明堯典命羲和敬授人<lb/>
　時是為政首後世乃付之星官厯翁葢縁人主職分<lb/>
　不明所致孟子曰民為貴社稷次之君為輕此却知<lb/>
　人主職分<lb/>
<pb n="KR4e0136_WYG_002-10a"/>
昔在鴻荒民風簡約茹毛飲血巢栖穴托犧皥炎黄應<lb/>
時迭作卦爻書契以陳以拓耒耜舟車室廬棺槨利用<lb/>
周完旣康且樂獨于占候法猶濶略帝不垂情民時奚<lb/>
莫舜命九官已黙欽若豈隳厥職事異今昨君職何居<lb/>
弼亮是度不得則憂得之乃樂憂樂在人胡不寛廓孟<lb/>
氏斯言對疾良藥目為君職恐失之鑿<lb/>
　詩大雅多是言道小雅多是言事大雅雖是言小事<lb/>
　亦主於道小雅雖是言大事亦主於事此所以為大<lb/>
<pb n="KR4e0136_WYG_002-10b"/>
　雅小雅之辨<lb/>
道寓於器器載乎道剖析以言終為潦草四牡鹿鳴唐<lb/>
棣天保反覆吟哦芬腴盈抱公劉后稷板蕩杲杲即顯<lb/>
知微悔讀不早季札所次載稽載考淺深低昻如析鮮<lb/>
槁晦蝕埃氛誰加汛埽<lb/>
　諸公上殿多好説格物且如人主在上便可就他身<lb/>
　上理會何必別言格物<lb/>
所議奏對固冺無聞主身與物似不可分明目達聰天<lb/>
<pb n="KR4e0136_WYG_002-11a"/>
叙人文為暴則滅為德則君所格不越所陳不羣觸類<lb/>
而長匪身曷云知人則哲作室楣芬大學首義敢棄不<lb/>
論<lb/>
　先生在勅局日或問曰先生如見用以何藥方醫國<lb/>
　先生曰吾有四物湯亦謂之四君子湯或問如何曰<lb/>
　任賢使能賞功罰罪<lb/>
醫國醫人必審疾勢勢則不審藥之必厲襄遁筆誅仇<lb/>
復九世魯莊見貶視仇泄泄語宋多難聞者揮涕荼毒<lb/>
<pb n="KR4e0136_WYG_002-11b"/>
衣冠刼遷二帝神州赤子禽獮草薙宗社為墟播越海<lb/>
澨忍恥偷安不思大計浮沉累代一切䝉蔽九法三綱<lb/>
掃地陵替茍以復讐感激自誓血誠上達事當允濟簡<lb/>
任賢能福威明㫼翕張開闔作我凡例勿藥之喜不假<lb/>
占筮<lb/>
　先生云後世言道理者終是粘牙嚼舌吾之言道坦<lb/>
　然明白全無粘牙嚼舌處此所以易知易行或問先<lb/>
　生如此談道恐人將意見來會不及釋子談禪使人<lb/>
<pb n="KR4e0136_WYG_002-12a"/>
　無所措其意見先生云吾雖如此談道然凡有虚見<lb/>
　虚説皆來這裏使不得所謂德行常易以知險常簡<lb/>
　以知阻也今之談禪者雖為艱難之説其實反可寄<lb/>
　託其意見吾於百衆人前開口見膽<lb/>
不伐不矜望道未見神禹聖文萬古歆羨宣尼自視欿<lb/>
然不勝不曰豈敢則曰未能烏有後人侈然自大信已<lb/>
旣篤殆且無奈開口見膽自詫非禪不知失脚墮落井<lb/>
天彦國鋪陳晦叔簡當君實優㳺伯淳條暢如子所詆<lb/>
<pb n="KR4e0136_WYG_002-12b"/>
悉匪好辭號於百衆誰則信之<lb/>
　先生云凡物必有本末且如就樹木觀之則其根本<lb/>
　必差大吾之敎人大槪使其本常重不為末所累然<lb/>
　今世論學者卻不説此<lb/>
棄本逐末舉世滔滔一遇智人錙銖莫逃屏絶百計惟<lb/>
心是操釋氏本相西域稱豪聖門事業獨異此曹表裏<lb/>
一致不遺纎毫日月匪明泰華匪高運參天地簡易無<lb/>
勞回視他術輕眇一毛<lb/>
<pb n="KR4e0136_WYG_002-13a"/>
　劉淳叟㕘禪其友周姓者問之曰淳叟何故捨吾儒<lb/>
　之道而㕘禪淳叟答曰譬之於手釋者是把鋤頭儒<lb/>
　者把斧頭所把雖不同然却皆是這手我而今只要<lb/>
　就他明此手友答云若如淳叟所言我只就把斧頭<lb/>
　處明此手不願就他把鋤頭處明此手先生云淳叟<lb/>
　亦善喻周亦可謂善對<lb/>
懷玉待沽手吾之手不壞金剛鋤視厥肘形骸外物於<lb/>
我何有不操吾斧奮力擊剖詖辭依阿迭有勝負善喻<lb/>
<pb n="KR4e0136_WYG_002-13b"/>
善對胡取二叟<lb/>
　先生居象山多告學者云汝耳自聰目自明事父自<lb/>
　能孝事兄自能弟本無少缺不必他求在乎自立而<lb/>
　已學者於此亦多興起有立議論者先生云此是虚<lb/>
　説或云此是時文之見學者遂云孟子闢楊墨韓子<lb/>
　闢佛老陸先生闢時文先生云此説也好然闢楊墨<lb/>
　佛老者猶有些氣質吾却只闢得時文因一笑<lb/>
耳目聰明實維天則聾瞽滿前伊誰之責孝弟根心<lb/>
<pb n="KR4e0136_WYG_002-14a"/>
世多凶徳弗究弗圖並隳厥職雖無欠缺學敢不力不<lb/>
學求立其仆必亟楊墨佛老惡紫亂朱其色不紫何<lb/>
事驅除居今之世由今之途應舉取第能不文乎躋險<lb/>
捐階則近於愚闢所當闢拊卷嗟吁<lb/>
　惟溫故而後能知新惟敦厚而後能崇禮<lb/>
人非温故固莫知新故而不新奚取陳陳自非敦厚亦<lb/>
莫崇禮厚而無禮亦何足齒知行兼舉内外交修不逺<lb/>
之復庶為我收<lb/>
<pb n="KR4e0136_WYG_002-14b"/>
　有士人上詩云手抉浮翳開東明先生頗取其語因<lb/>
　云吾與學者言真所謂取日虞淵洗光咸池<lb/>
聖言近逺如地如天觀其所處猶自退然餘者立説安<lb/>
保無偏厚自夸詡甚無謂焉執此明道彌欝不宣胡<lb/>
為自况取日虞淵<lb/>
　冉子退朝子曰何晏也對曰有政子曰其事也魯國<lb/>
　無政所行者亦其事而已政者正也<lb/>
政出於國事行於家圜冠句屨截爾無差求所退者季<lb/>
<pb n="KR4e0136_WYG_002-15a"/>
氏私衙謂魯無政獨未思耶所對忍使驊駑同秣聖訓<lb/>
片言潛施抑奪陽舒陰慘生意潑潑萬世之下想見顛<lb/>
末涸轍猶歡枯稊尚活此而未省去道逺濶紫陽微辭<lb/>
端倪軒豁彼疏斯粺孰可<hi>闕</hi>抹<lb/>
　陽一君而二民君子之道也陰二君而一民小人之<lb/>
　道也陽竒陰偶陽以竒為君一也陰以偶為君二也<lb/>
易繫深奥未易研詳粲然明朗不有是章震坎與艮卦<lb/>
體皆陽㢲離屬陰兑亦相當陽竒陰偶牝牡驪黄竒則<lb/>
<pb n="KR4e0136_WYG_002-15b"/>
為君上體乾剛偶為民象柔比坤鄉君寡民衆得道必<lb/>
昌民寡君衆失道必亡六子旣列竒偶旣張其寡其衆<lb/>
不假敷揚以偶為君象數俱荒説輕未瑩終類粃糠<lb/>
　元晦似伊川欽夫似明道伊川蔽固深明道却通疏<lb/>
軻沒學絕長夜漫漫天憫斯人𡨕趨瞀竄篤生二程旭<lb/>
日始旦上接墜緒扶揺霄漢姬孔情文淵思條貫錫謚<lb/>
不虛萬代偉觀伯子之純固不待賛渾渾元氣誕無畔<lb/>
岸叔子之正同本異幹寒氷凍雪凜不可玩夷齊可作<lb/>
<pb n="KR4e0136_WYG_002-16a"/>
必興羨嘆謬摘瑕疵顛覆公案他人為此乃無忌憚奈<lb/>
何先生亦欠詳緩<lb/>
　天下之言性也則故而已矣此段人多不明首尾文<lb/>
　義中間所惡於智者至智亦大矣文義亦自明不失<lb/>
　孟子本㫖據某所見當以莊子去故與智解之觀莊<lb/>
　子中有此故字則知古人言語文字必常有此字易<lb/>
　雜卦中隨無故也即是此故字當孟子時天下無能<lb/>
　知其性者其言性者大抵據陳迹言之實非知性之<lb/>
<pb n="KR4e0136_WYG_002-16b"/>
　本徃徃以利害推説耳是反以利為本也夫子賛易<lb/>
　治厯明時在革之象盖厯本測候常須改法觀革之<lb/>
　義則千嵗之日至無可坐致之理明矣孟子言千嵗<lb/>
　之日至可坐而致也正是言不可坐而致以此明不<lb/>
　可求其故也<lb/>
談性何居惟故與利故則有徴利為之地不見神禹利<lb/>
導百川縱横捭闔一出自然故如厯家先考躔度星逺<lb/>
天髙豈逃乎數是章兩段申解甚明自子引據大易莊<lb/>
<pb n="KR4e0136_WYG_002-17a"/>
生字義隠晦讀者始驚已逝陳迹孰匪故情故而可去<lb/>
古訓須更明目張膽敢昧權衡<lb/>
　所謂誠其意者毋自欺也一段是總修身齊家治國<lb/>
　平天下之要故反覆言之如惡惡臭如好好色乃是<lb/>
　性所好惡非出於勉强也自欺是欺其心慎獨即不<lb/>
　自欺誠者自誠而道自道也自欺不可謂無人知十<lb/>
　目所視十手所指其嚴如此<lb/>
大學是章專釋誠意自慊者充自欺者蔽充則必誠蔽<lb/>
<pb n="KR4e0136_WYG_002-17b"/>
則必偽始終發越莫非二義舍慊言欺何所底至雖修<lb/>
厥徳不足潤身終愧自慊豈曰成人修齊治平固有其<lb/>
要執一以言能無遺漏<lb/>
　惟器與名不可以假人只當説繁纓非諸侯所當用<lb/>
　不可以與此人左氏也説差卻名了是非孔子之言<lb/>
　如孟子謂聞誅一夫紂矣乃是正名孔子謂蒯聵輒<lb/>
　之事乃是正名至於温公謂名者何諸侯卿大夫是<lb/>
　也則失之矣<lb/>
<pb n="KR4e0136_WYG_002-18a"/>
惟器與名似二非二區別太過反害於義盖古謂名潜<lb/>
寓於器大夫歌雍諸侯請隧峻拒嚴誅賴彼聖智大防<lb/>
茍在名未墜地國脉奄奄猶有屬繫繁纓雖小雍隧何<lb/>
殊奈何不恤陰長禍樞聖慮淵深圖難於易逆之則亂<lb/>
循之則治謂此非名終啟異議<lb/>
　或謂先生之學是道徳性命形而上者晦翁之學是<lb/>
　名物度數形而下者學者當兼二先生之學先生云<lb/>
　足下如此説晦翁晦翁未服晦翁之學自謂一貫但<lb/>
<pb n="KR4e0136_WYG_002-18b"/>
　其見道不明終不足以一貫耳吾嘗與晦翁書云揣<lb/>
　量模寫之工依倣假借之似其條畫足以自信其節<lb/>
　目足以自安此言切中晦翁之膏肓<lb/>
道之大原本出於天散在萬物形色自然流行古今滔<lb/>
滔百川播諸六籍因言以宣士志於兹力貴精專駁雜<lb/>
泛濫多岐所牽空寂孤單不覩大全獨有一法孔鑄子<lb/>
淵博文約禮並造兼權未入聖域惜無長年鄒孟而下<lb/>
絶學不傳競取魚兎不操蹄筌終日無獲奚足怪焉卓<lb/>
<pb n="KR4e0136_WYG_002-19a"/>
哉晦翁亞聖大賢孔顔法度宛在目前公惡異已騰口<lb/>
翩翩彼所得者略不推先昧耶私耶孰任厥愆<lb/>
　松又曰智聖雖無優劣却有先後畢竟致知在先力<lb/>
　行在後故曰始終先生曰是<lb/>
先後次第學者梯階天運乾知惟聖與儕豈有程度徃<lb/>
來於懷始終終始更迭相諧區分旣謬㫖趣頓乖其知<lb/>
生知不假思齊其行安行豈俟安排管窺蠡測天海一<lb/>
涯蕩蕩無垠見與孰偕<lb/>
<pb n="KR4e0136_WYG_002-19b"/>
　中心斯須不和不樂而鄙詐之心入之外貌斯須不<lb/>
　莊不敬而易慢之心入之與告子不動心是操持堅<lb/>
　執做孟子不動心是明道之力<lb/>
和樂莊敬養心大方顯微一致表裏兼防希賢門戸入<lb/>
聖梯航其視告子屏絶商量塊守一心自獨俾臧霄壤<lb/>
懸隔亦孔之彰擠為一類於義奚當孟不動心資兼勇<lb/>
智自述所長知言養氣明道之力先生所譽却以知言<lb/>
為心後事又舍養氣不以為言胡逝其梁不入其門九<lb/>
<pb n="KR4e0136_WYG_002-20a"/>
泉可作能無異論<lb/>
　松嘗問梭山云有問松孟子説諸侯以王道是行王<lb/>
　道以尊周室行王道以得天位當如何對梭山云得<lb/>
　天位松曰却如何解後世疑孟子敎諸侯簒奪之罪<lb/>
　梭山云民為貴社稷次之君為輕先生再三稱歎曰<lb/>
　家兄平日無此議論良久曰曠古以來無此議論松<lb/>
　曰伯夷不見此理先生亦云松又云武王見得此理<lb/>
　先生曰伏羲以來皆見此理<lb/>
<pb n="KR4e0136_WYG_002-20b"/>
文王作則保民周矣豈有他圖為商仇矣孟談王道亦<lb/>
兹儔矣心在元元寧無憂矣匪勸齊梁為邪謀矣輕重<lb/>
之分何不侔矣再三歎賞不深求矣奸雄借口沛横流<lb/>
矣我則憂之曷其瘳矣<lb/>
　舜隠惡而揚善説者曰隠藏也此説非是隠伏也伏<lb/>
　絶其惡而善自揚耳在己在人一也為國家者見惡<lb/>
　如農夫之務去草焉芟夷藴崇之絶其本根勿使能<lb/>
　殖則善者信矣故君子以遏惡揚善順天休命也<lb/>
<pb n="KR4e0136_WYG_002-21a"/>
謹按是章意在用中不問不察傷明與聰不事揜覆疵<lb/>
纇靡容不樂揄揚玉偶賤工曷施權度以振皇風先生<lb/>
取譬除草去本斷則有餘遇夬必損矧施諸此尤未深<lb/>
忖<lb/>
　人之其所親愛而辟焉之其所賤惡而辟焉之其所<lb/>
　畏敬而辟焉之其所哀矜而辟焉之其所敖惰而辟<lb/>
　焉辟比量也家中以次之人以我親愛賤惡而比量<lb/>
　之或效之或議之其弊無窮不可悉究要其終實不<lb/>
<pb n="KR4e0136_WYG_002-21b"/>
　足以齊其家<lb/>
親愛賤惡畏敬哀矜情所必有理所必登若畏比量將<lb/>
何所懲必與槁木死灰為朋釋氏捐家猶病罕承風自<lb/>
火出奈愧彼僧亂家之政恐因是増<lb/>
　徐仲誠請敎使思孟子萬物皆備於我矣反身而誠<lb/>
　樂莫大焉一章仲誠處槐堂一月一日問之云仲誠<lb/>
　思得孟子如何仲誠答曰如鏡中觀花答云見得仲<lb/>
　誠也是如此顧左右曰仲誠真善自述者因説與云<lb/>
<pb n="KR4e0136_WYG_002-22a"/>
　此事不在他求只在仲誠身上旣又微笑而言曰已<lb/>
　是分明説了也少間仲誠因問中庸以何為要語答<lb/>
　曰我與汝説内汝只管説外良久曰句句是要語梭<lb/>
　山曰博學之審問之慎思之明辨之篤行之此是要<lb/>
　語答曰未知博學學個什麽審問個什麽明辨個什<lb/>
　麽篤行個什麽<lb/>
子藥仲誠欲先反觀根柢欲固基址欲完名近務本實<lb/>
亦未安心齋坐忘獨回不難曽閔猶未矧後儒酸奚怪<lb/>
<pb n="KR4e0136_WYG_002-22b"/>
仲誠輒語更端學問思辨篤行之説梭山所陳要㫖截<lb/>
截未契子心終被反詰子壽仲誠若能早悟擊節稱嗟<lb/>
不在平素<lb/>
　臨川一學者初見問曰每日如何觀書學者曰守規<lb/>
　矩歡然問曰如何守規矩學者曰伊川易傳胡氏春<lb/>
　秋上蔡論語范氏唐鑑忽呵之曰陋説良久復問曰<lb/>
　何者為規又頃問曰何者為矩學者但唯唯次日復<lb/>
　來方對學者誦乾知大始坤作成物乾以易知坤以<lb/>
<pb n="KR4e0136_WYG_002-23a"/>
　簡能一章畢乃言曰乾文言云大哉乾元坤文言云<lb/>
　至哉坤元聖人賛易却只是個簡易字道了遍目學<lb/>
　者曰又却不是道難知也又曰道在邇而求諸逺事在<lb/>
　易而求諸難顧學者曰這方喚作規矩公昨日來道<lb/>
　甚規矩<lb/>
易簡至徳聖神能事賢如淵騫猶假積肄後生小子踵<lb/>
門委質意趣未見綸緒未比驟而語之聖神地位茫然<lb/>
莫措顧増疑慮古人設敎循矩蹈規有禮有樂有書有<lb/>
<pb n="KR4e0136_WYG_002-23b"/>
詩以育其德以解其疑童而習之長而成之陟遐自邇<lb/>
升髙自卑日積月化成德比比於稽虞周孔孟施為孰<lb/>
有越此別樹旌麾下逮竺僧流入中國直指心性謂超<lb/>
聖域滔滔千古誑誘迷惑得罪名敎童齔所識嗚呼先<lb/>
生暗投其隙嗚呼吾人謹修其慝<lb/>
　厯家所謂朔虛氣盈者葢以三十日為凖朔虛者自<lb/>
　前合朔至後合朔不滿三十日其不滿之分曰朔虛<lb/>
　氣盈者一節一氣共三十日有餘分為中分中即氣<lb/>
<pb n="KR4e0136_WYG_002-24a"/>
　也<lb/>
氣盈朔虛以期為斷理可推知度易考算以月為凖先<lb/>
生公案離合乍分躔度始判精察雖知約求易亂月之<lb/>
有日三十其恒於稽節氣其數必増於稽晦朔數必不<lb/>
登逮夫一年粲然易見増減五日如合契劵盈虚之辨<lb/>
耿于沃燈古訓具在吾意所仍<lb/>
　士不可以不𢎞毅譬如一個擔子盡力擔去前面不<lb/>
　奈何却住無怪今自不近前却説擔不起豈有此理<lb/>
<pb n="KR4e0136_WYG_002-24b"/>
　故曰力不足者中道而廢今女畫<lb/>
𢎞毅為言主賓對待匪𢎞不容匪毅不耐不見小車無<lb/>
以任大不見敝車載輸爾載廢一則偏於道奚望子獨<lb/>
言毅不言𢎞狀設可小成終鮮通暢曽氏遺言中心想<lb/>
像<lb/>
　學者不長進只是好已勝出一言做一事便道全是<lb/>
　豈有此理古人惟貴知過則改見善則遷今各自執<lb/>
　已是被人㸃破便愕然所以不如古人<lb/>
<pb n="KR4e0136_WYG_002-25a"/>
子於晦翁髙喝大罵辭色之間不少假借若曰明道事<lb/>
尤可訝俯仰低昻判如旦夜靡聖管管孰定其價堅執<lb/>
已是欲人莫疑數尺童子恐亦難欺今觀是言最為切<lb/>
實胡乃律人不以自律<lb/>
　須是信得及乃可<lb/>
知之必真信之必篤信而不知燕石良玉蕭衍事佛豈<lb/>
信不酷國破身亡古今大辱不知而信自貽鴆毒<lb/>
　道在天下加之不可損之不可取之不可捨之不可<lb/>
<pb n="KR4e0136_WYG_002-25b"/>
　要人自理會<lb/>
斯道坦坦平鋪面前幽厲不由道何與焉本無加損本<lb/>
無取舍如曰不可終未脫洒<lb/>
　皇極之君斂時五福錫厥庶民福如何錫得只是此<lb/>
　理充塞乎宇宙<lb/>
建極惟皇四海嘉靖民情不擾民性自定壽福康寧好<lb/>
徳終命如川之至如苗之盛不濬而通不扶而俓豈必<lb/>
手授方為錫慶斯理充周其論固正但以説經未免有<lb/>
<pb n="KR4e0136_WYG_002-26a"/>
病<lb/>
　韓退之言軻死不得其傳固不敢誣後世無賢者然<lb/>
　直是至伊洛諸公得千載不傳之學但草創未為光<lb/>
　明到今日若不大段光明更幹當甚事<lb/>
絶學草創乃在濓溪逮夫二程顔孟肩齊千古墜緒兩<lb/>
手提擕千古迷途指示東西俊偉光明孰過乎此子所<lb/>
𡨕司禪門宗㫖汩沒他蹊莫知所止却曰二程未光明<lb/>
耳安知後人乃以病子<lb/>
<pb n="KR4e0136_WYG_002-26b"/>
　某平日未嘗為流俗所攻攻者却是讀語録精義者<lb/>
　程士南最攻道學人或語之以某程云道學如陸某<lb/>
　無可攻者又如學中諸公義均骨肉蓋某初無勝心<lb/>
　日用常行自有使他一個敬信處<lb/>
孔道至大天下莫容絕糧陳蔡匡人見攻伐樹削迹宋<lb/>
衞俱窮功髙堯舜猶遭閔凶何况後儒可休厥躬人心<lb/>
如面種種不同茍非鄉愿孰必我從矧彼羣小多私少<lb/>
公不徳嫉徳無功忌功囂囂讒口曷病晦翁子之學術<lb/>
<pb n="KR4e0136_WYG_002-27a"/>
逃讒固工惜所乏者謙退之風<lb/>
　問作文法先生云讀漢史韓栁歐蘇尹師魯李淇水<lb/>
　文不誤後生<lb/>
　問伯敏云作文如何伯敏云近日讀得原道等書猶<lb/>
　未成誦但茫然無入處先生云左傳深於韓栁未易<lb/>
　入且讀蘇文可也<lb/>
六經包括天地古今道體粲然秋空太陰其氣渾厚其<lb/>
詞雄深萬世所寶合璧兼金韓歐諸子近代所欽各奏<lb/>
<pb n="KR4e0136_WYG_002-27b"/>
其説下上浮沉亦以根據六籍為心長公之文天材逸<lb/>
出大江洪河諸篇一律茍乏其材欲窺其室何異夸父<lb/>
虞淵逐日况其出入佛老百家學步效嚬能保無差先<lb/>
生素業惇本是嘉及觀是訓能不惑耶<lb/>
　伯敏云如何是盡心性材心情如何分別先生云如<lb/>
　吾友此言又是枝葉雖然此非吾友之過蓋舉世之<lb/>
　弊今之學者讀書只是解字更不求血脈且如情性<lb/>
　心材都只是一般物事言偶不同耳<lb/>
<pb n="KR4e0136_WYG_002-28a"/>
我觀聖賢迭作輝映前乎堯舜後乎孔孟所論心學明<lb/>
備中正心體孔圓虛中而應四徳畢具其名為性感動<lb/>
乃情昭昭可証其仁不忍其義不為擴充發越廣大無<lb/>
涯不目曰材其孰以之孟氏旣沒此學陵夷醇如仲舒<lb/>
未免支離曰性質樸曰情私欲懸疣負贅吾體奚屬自<lb/>
餘諸子説尤未精如惡如混三品之稱各出意見自為<lb/>
機軸正學榛蕪久之不復直逮有宋真儒挺生周啟其<lb/>
鑰詳於張程紫陽晩出集厥大成錙銖秒忽必入權衡<lb/>
<pb n="KR4e0136_WYG_002-28b"/>
寥寥絶學至是重明性材心情如何分別伯敏所問非<lb/>
為不切不意先生反施抑折若謂四者不必分區耳目<lb/>
口鼻可通名歟<lb/>
　見道後須見得前時小陋君子所貴乎道者三説得<lb/>
　道字好動容貌出辭氣正顔色其道如此須是暴慢<lb/>
　自逺鄙倍自逺<lb/>
容貌辭氣稟於有生狂迷不減聖哲無増暴鄙之風了<lb/>
不我卽誠意交孚不假矯飾斯乃盡善道固彰彰一有<lb/>
<pb n="KR4e0136_WYG_002-29a"/>
未至即匪周行若於動作正出之間是非善惡弗究其<lb/>
端遽自為道却恐未安人具是形必有天則匪則是由<lb/>
動致顛踣幸而不敗亦必無成豈可濫竿斯道美名<lb/>
　予舉荀子解蔽逺為蔽近為蔽輕為蔽重為蔽之類<lb/>
　説好先生曰是好只是他無主人有主人時近亦不<lb/>
　蔽逺亦不蔽輕重皆然<lb/>
主敬窮理療蔽良藥羣哲攸傳詳於伊洛欲開聰明在<lb/>
力專確鬼神依歸水鑑照灼逺近重輕隨手脱落涣然<lb/>
<pb n="KR4e0136_WYG_002-29b"/>
冰釋融為至樂若不理㑹物理事情曰有主人不假他<lb/>
營似敬非敬似誠非誠所守益堅所失益宏畢竟共㰱<lb/>
禪釋宗盟毫釐千里所係匪輕<lb/>
　吾有知乎哉晦庵言謙辭又來這裏做個道理<lb/>
無而為有憸夫洋洋視有如無君子謙光聖心廣大日<lb/>
月並明却曰無知匪謙奚當惡増樂損先生之常此而<lb/>
可損義則弗彰<lb/>
　　不愛敎小人以藝常敎君子以藝葢君子得之不以<lb/>
<pb n="KR4e0136_WYG_002-30a"/>
　為驕不得不以為歉小人得以為吝敗常亂敎<lb/>
先生曰藝不審謂何若曰六藝固列童科若曰九流役<lb/>
心則訛小人挾藝足以餬口敗常亂敎豈出其手是在<lb/>
吾人宜知自咎<lb/>
　古之君子知固貴於博然知盡天下事只是此理所<lb/>
　以博覽者但是貴精熟知與不知元無加損於此理<lb/>
　若以不知為慊便是鄙陋以不知為慊則以知為泰<lb/>
　今日之慊乃他日之泰<lb/>
<pb n="KR4e0136_WYG_002-30b"/>
庀工鳩材志在作屋繅絲振采期製爾服博洽多聞徒<lb/>
資耳目若遇至人能無慚恧學不知要奚事精熟約必<lb/>
反求德必深蓄孔易軻篇開緘啟匱翊戴以行逺到可<lb/>
卜<lb/>
　理只在眼前只是被人自蔽了因一向悞証他日逐<lb/>
　只是教他做工夫云不得只如此見在無事須是事<lb/>
　事物物不放過磨攷其理且天下事事物物只有一<lb/>
　理無有二理須要到其至一處<lb/>
<pb n="KR4e0136_WYG_002-31a"/>
水必歸海星必麗天萬里森著烏有二原釋氏守空欲<lb/>
照無邊如奩一鑑坐了媸妍咸知不可豈在明賢博而<lb/>
精之靜以俟焉融會貫通終歸渾然斯乃至一昭映天<lb/>
淵二程朱子數以為言豈其獨見古聖流傳先生此論<lb/>
脗合無偏開示後學規矩方圓吾人敢不奉以周旋<lb/>
　問子路死之非只合責當時不合事輒曰此是去册<lb/>
　子上看得來底亂道之書成屋今都滯在其間後云<lb/>
　子路死是甚次第<lb/>
<pb n="KR4e0136_WYG_002-31b"/>
經於蒯瞶書衛世子不斥絕之固有深㫖為輒計者理<lb/>
宜何以聵未歸戚攝位以俟聵旣入戚請君衞氏聵力<lb/>
引咎遜輒不履輒乃嗣立情非得已庶葢前愆亨屯傾<lb/>
否子路仕衛固昧進止大計復乖國議蔑此後雖執義<lb/>
結纓而死徒善其終不善其始册子陳迹有非有是不<lb/>
與考訂奚分惡美成屋諸書固多異指權度在我寧無<lb/>
可紀槪目亂道未之思耳<lb/>
　初敎董元息自立收拾精神不得閒説話漸漸好後<lb/>
<pb n="KR4e0136_WYG_002-32a"/>
　被教授敎解論語却反壞了<lb/>
收拾精神固為學本若匪切磋懼終不稳行必空疎言<lb/>
必邪遁見諸事為不困即蹇論語一書言近指逺譬切<lb/>
於人穿衣喫飯不學牆面後悔恐晩講授容疏寧致壞<lb/>
損元息漸好勉修婉娩脚跟未定安保不反歸咎授書<lb/>
恐未深忖<lb/>
　我無事時只似一箇全無知無能底人及事至方出<lb/>
　來又却似箇無所不知無所不能之人<lb/>
<pb n="KR4e0136_WYG_002-32b"/>
人之有心廣大無垠克充其量斯乃大人方其未發體<lb/>
靜以真沛而為用浩無涯津明參天地幽賛鬼神聖以<lb/>
是聖仁以是仁履謙戒滿孰肯自陳施姿婀娜衆目所<lb/>
珍倘伐厥美見者必嗔<lb/>
　嘗作髙祖無可無不可論誤解了書謂人心人偽也<lb/>
　道心天理也非是人心只是説大凡人之心惟微是<lb/>
　精微纔粗便不精微謂人欲天理非是人亦有善有<lb/>
　惡天亦有善有惡豈可以善皆歸之天惡皆歸之人<lb/>
<pb n="KR4e0136_WYG_002-33a"/>
典謨精義莫過是章三聖授受帝道大綱體驗諸身滋<lb/>
味孔長皮膚摸索終隠弗彰心之為用本異其方飢欲<lb/>
得食寒欲増裳是曰人心亦匪不臧為臣思忠為子思<lb/>
孝道心自然不待詔敎危則易陷微則難較一察秋毫<lb/>
一執勍豹念之惕然千古猶效善惡之分畔經傷巧可<lb/>
聞其聲不覩其貌<lb/>
　與小後生説話雖極髙極微無不聽得與一輩老成<lb/>
　説便不然以此見道無巧只是那心不平底人揣度<lb/>
<pb n="KR4e0136_WYG_002-33b"/>
　便失了<lb/>
聖門設科以待學者軒輊低昻因人髙下如器在陶如<lb/>
金在冶各成其形隨宜用舍若有豪傑深造允升前俯<lb/>
後仰亦因其能公執一説以槪不平後生聽受寧無變<lb/>
更老成枘鑿固亦難憑茍反諸已或筮得朋專持我是<lb/>
殊覺不宏<lb/>
　數即理也人不明理如何明數<lb/>
意言象數以理為宗謂數即理似太渾融必據其理以<lb/>
<pb n="KR4e0136_WYG_002-34a"/>
求其數不雜藝術方免差誤<lb/>
　人而不為周南召南其猶正牆面而立也學者第一<lb/>
　義古之欲明明徳於天下者此是第二孔子志學便<lb/>
　是志此然須要有入處周南召南便是入處<lb/>
自古論書無如大學階布條分旣明且約士子權輿君<lb/>
師矩矱天下明徳學之極功自何而入物我交融二南<lb/>
叙述風化之首修齊明騐燦如星斗目為入處却難下<lb/>
手二者兼收盛美無儔曠古再見有虞成周<lb/>
<pb n="KR4e0136_WYG_002-34b"/>
　漢書食貨志後生可先讀又着讀周官考工記又云<lb/>
　後生好看繫辭皆賛嘆聖人作易<lb/>
食貨辨覈考工精嚴易繫如仙超然不凡後生為學固<lb/>
有次第讀書先此懼非首義<lb/>
　學者不可翻然即改是私意是不長進<lb/>
勇於改過孔門所嘉賢如子路孰不稱嗟聞風而起進<lb/>
徳無涯翻然即改子路流亞病其為私終可疑訝恐彼<lb/>
頑懦因風長價<lb/>
<pb n="KR4e0136_WYG_002-35a"/>
　某觀人不在言行上不在功過上直截是雕出心肝<lb/>
孔孟觀人各有法度尺寸無差分毫不誤其語渾然含<lb/>
蓄不露縱有後人雕出肝肺力議晦翁已為失據自餘<lb/>
得失何足深計<lb/>
　某平生有一節過人他人要會某不會他人要做某<lb/>
　不做<lb/>
當會而會會之為貴當做而做其做不過惟理是視吾<lb/>
何容心乃無滯泥君子所欽<lb/>
<pb n="KR4e0136_WYG_002-35b"/>
　又云孔門弟子如子夏子㳺宰我子貢雖不遇聖人<lb/>
　亦足號名學者為萬世師然卒得聖人之傳者柴之<lb/>
　愚參之魯<lb/>
由喜聞過百世之師先哲定論確然無疑㳺夏四子子<lb/>
路等夷若師萬世先聖何為聖道所屬獨在子淵天不<lb/>
憖遺早嵗夭閼賴有子輿晩得其傳子羔行義固已卓<lb/>
然過譽傳道曾氏齊肩前此未聞乃一家言<lb/>
　先生舉公都子問鈞是人也一章云人有五官官有<lb/>
<pb n="KR4e0136_WYG_002-36a"/>
　其職某因思是便收此心然惟有照物而已他日侍<lb/>
　坐無所問先生謂曰學者能常閉目亦佳某因此無<lb/>
　事則安坐瞑目用力操存夜以繼日如此者半月一<lb/>
　日下樓忽覺此心已復澄瑩中立竊異者遂見先生<lb/>
　先生目逆而視之曰此理已顯也某問先生何以知<lb/>
　之曰占之眸子而已因謂某道果在邇乎某曰然昔<lb/>
　者嘗以南軒張先生所類洙泗言仁書考察之終不<lb/>
　知仁今始解矣<lb/>
<pb n="KR4e0136_WYG_002-36b"/>
子南登樓不踰半月已令眸子瞭然不汩假以嵗年丰<lb/>
神所發當如聖先夜光勃勃莊列伎倆土苴緒餘辛勤<lb/>
收拾見子南且持此適道背馳非歟不施鍼砭病痛曷<lb/>
除<lb/>
　先生曰讀書不必窮索平易讀之識其可識者久將<lb/>
　自明毋耻不知子亦見今之讀談經者乎歴叙數十<lb/>
　家之旨而以已見終之開闢反覆自謂究竟精微然<lb/>
　試探其實固未之得也則何益哉<lb/>
<pb n="KR4e0136_WYG_002-37a"/>
熟讀精思優㳺涵泳讀書良法亦惟主敬若但平易不<lb/>
必窮探義理精㣲何日沉酣漢儒穿鑿唐儒𤨏碎説經<lb/>
病經固莫逃罪程朱晩出折衷羣言下垂軌範上遡淵<lb/>
源試探其實誕無涯涘但恐殊途自生異議<lb/>
　洪範有猷是知道者有為是力行者有守是守而不<lb/>
　去者曰予攸好徳是大有感發者<lb/>
衆人所長不能無異或有謀略或饒幹濟或自矜持恬<lb/>
於勢利隨器甄收固可用世罔知好徳何所底至建極<lb/>
<pb n="KR4e0136_WYG_002-37b"/>
惟皇慮厥流弊俾羞其行不職一藝欲昌乃邦道甚直<lb/>
遂若以三者咸歸道義復使之羞却為疣贅<lb/>
　湯放桀武王伐紂丘民為貴社稷次之君為輕之義<lb/>
　孔子作春秋之言亦如此<lb/>
湯武放伐事非得已順天應人厯數歸止春秋大義明<lb/>
如皎曦尊王賤霸内夏外夷雖其行事假權南面力主<lb/>
宗周何嘗少變迹異湯武居然可見君民輕重有為而<lb/>
言申解甚明不俟引援先生對客累稱其説亂賊流聞<lb/>
<pb n="KR4e0136_WYG_002-38a"/>
恐致心熱三綱攸繫敢廢辨折<lb/>
　誠則明明則誠此非有次第也其理自如此可欲之<lb/>
　謂善知至而意誠亦同<lb/>
誠明明誠性敎分岐雖無次第却有等差善信美大至<lb/>
於聖神大學條目有脊有倫次第懸殊如亷如陛槪而<lb/>
言之似乖本義<lb/>
　天理人欲之私論極有病自禮記有此言而後人襲<lb/>
　之記曰人生而靜天之性也感於物而動性之欲也<lb/>
<pb n="KR4e0136_WYG_002-38b"/>
　若是則動亦是靜亦是豈有天理物欲之分若不是<lb/>
　則靜亦不是豈有動靜之間哉<lb/>
子在洞中深辨義利學者感激至於垂涕理欲區分於<lb/>
是為至發自聖門綽有端緒胡輒忘之歸咎戴記方其<lb/>
靜時冺然無迹烏有是非容窺罅隙動則可尋是非曲<lb/>
直子謂是者其存主乎動靜之間煞有工夫不加檢㸃<lb/>
必入他途<lb/>
　古城集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古城集巻一</head> <lb/>
    <p>
<pb n="KR4e0136_WYG_001-1a"/>
欽定四庫全書<lb/>
　古城集巻一<lb/>
　　　　　　　　　　　　　明　張吉　撰<lb/>
　　星變求言疏<lb/>
工部營繕清吏司主事臣張吉謹奏為修德弭災以回<lb/>
天意等事臣伏覩勅諭云云臣愚有以知陛下是心實<lb/>
悔過遷善之機宗社生靈之福聖子神孫萬世無疆之<lb/>
休臣聞救烈焚者不以杯水拯深溺者不以尺繩弭大<lb/>
<pb n="KR4e0136_WYG_001-1b"/>
患者不以小故塞鉅責者不以細談則臣之奉詔敢不<lb/>
悉心苦口力陳極諫以盡其愚而陛下聽臣所言亦宜<lb/>
虛心採納不以忤已難行而斥之可也陛下即位以來<lb/>
二十一年於兹以聰明睿智之資備孝友慈仁之德存<lb/>
好生惡殺之心然而生民不被其澤四方不得其寧庸<lb/>
可不知所自歟良由近年以來儒臣疏隔政事廢弛每<lb/>
日退朝以後不過與左右近習之人羣居狎處康好逸<lb/>
遊以歌舞為娯樂以珍寶為玩適以佛老為感孚以祈<lb/>
<pb n="KR4e0136_WYG_001-2a"/>
禱為修省以工役為庸作以聚斂為能事以妖書為至<lb/>
言以邪術為正道剝民效獻者名曰順孝迎合意㫖者<lb/>
號為忠欵使諍臣杜口莫敢誰何而祖宗設立䑓諫之<lb/>
意漫不加省凡上章奏者茍有片言隻字干涉時事則<lb/>
必罪其泛言攪擾否則曰事已處置胡為再言甚至嚴<lb/>
加譴讁恨不置之死地而後已於是逺近相戒以言為<lb/>
諱陛下孤立於上危如累卵而左右奸佞之徒兇威日<lb/>
熾略無畏忌鬻用憸邪排擯正直招權植黨虎噬疲氓<lb/>
<pb n="KR4e0136_WYG_001-2b"/>
又乗陛下歡樂之餘造膝頓首甘言軟語以祈其欲陛<lb/>
下偶未之察少從其請而天下之大事去矣如從其乞<lb/>
恩之請則倖進多而名器壤從其採辨之請則漁獵廣<lb/>
而民力殫似此之類不可枚舉其害可勝言乎又引妖<lb/>
僧繼曉賍罪吏典李孜省及一切亡命無賴之人扇為<lb/>
邪法蠱惑聖心出入禁闥備極榮寵雖三尺童子皆知<lb/>
唾罵而陛下獨未之覺職此之故以致災異叠見曠世<lb/>
罕聞山西陜西河南等處連年荒旱居民十死七八横<lb/>
<pb n="KR4e0136_WYG_001-3a"/>
屍布野積骨成丘過者為之掩鼻聞者為之寒心此其<lb/>
可憂之極不待知者而後知也今上天垂象警告深切<lb/>
而陛下惕然憂懼降詔求言此真知天意所在而力求<lb/>
所以挽回之道然臣聞之為治顧力行何如茍踐履之<lb/>
功推行之實一有未至則雖有悔悟之心哀痛之詔亦<lb/>
託諸空言而已果何以允協天心而返其譴告之意乎<lb/>
伏乞自今以始盡絶前日所好盡棄前日所為每退朝<lb/>
尚膳之後日就便殿宣召二三大臣將中外羣臣所上<lb/>
<pb n="KR4e0136_WYG_001-3b"/>
章奏次第檢閲考論是非以求至當歸一之論然後施<lb/>
行茍有未善許令給事中等官指陳得失直言無隠以<lb/>
俟更改不得仍前緘黙以致釀成莫測之禍逮聖躬休<lb/>
暇之餘退居宫禁宜閱尚書春秋及宋儒朱熹所修資<lb/>
治通鑑綱目真德秀所撰大學衍義等書以鑑前代治<lb/>
亂興衰之迹及其稍倦則澄心靜慮涵養本原以為應事<lb/>
接物之基使邪枉之念一毫不萌於内謟諛之言一語<lb/>
不經於耳淫巧之器一物不陳於前而陛下此心常如<lb/>
<pb n="KR4e0136_WYG_001-4a"/>
太空之無雲止水之無波以此照物何幽不燭以此應<lb/>
事何徃非宜而政事之得失臣下之忠邪軍民之利病<lb/>
豈有不得其要而操縱予奪之權可以參之於衆而斷<lb/>
之於獨乎若其他蠧國害民之政則大臣科道必將備<lb/>
舉無遺無俟乎愚論之諄復然臣猶恐陛下狃於故常<lb/>
牽於浮議未能一一聽信舍其舊而圖其新也則當時<lb/>
所宜克己痛革至要而至切者又不可不姑舉一二以<lb/>
例其餘竊惟近年以來以傳奉得官者冗濫無算宜削<lb/>
<pb n="KR4e0136_WYG_001-4b"/>
其禄秩以舒供億之浩繁以賄賂求進者希望無厭宜<lb/>
嚴加禁約以塞奔競之門戸輟盖寺之費以實内帑寛<lb/>
九門之稅以裕小民清鹽課以益邊儲謹刑獄以雪寃<lb/>
氣邊境之虞不可不議其備饑饉之地不可不拯其生<lb/>
貢獻之物不可不卻其來誅求之使不可不絶其去賞<lb/>
賚之需不可不知其節服御之飾不可不抑其奢行伍<lb/>
之士不可不寛其力暴横之黨不可不戢其威强珍董<lb/>
旻成實于大節徐鏞何光輩凡以言事去職者不可不<lb/>
<pb n="KR4e0136_WYG_001-5a"/>
復其官張善吉李孜省繼曉之徒不可不正其罪夫繼<lb/>
曉孜省無足言者善吉本以明經出身備員諫位及其<lb/>
失職遭貶於分固宜為善吉者正當自思薄劣無補聖<lb/>
明奉身求退可也顧乃哀訴乞憐謬仍故職為人若此<lb/>
尚可望其拾遺補闕而有以格君心之非乎臣以善吉<lb/>
不去終無以勵㢘恥之士而來忠諫之言乞正其罪狀<lb/>
放歸田里以抑貪冒無恥之風若夫林俊張黻旣知其<lb/>
寃正宜特加顯擢以旌其直不當置之南京以示陛下<lb/>
<pb n="KR4e0136_WYG_001-5b"/>
本無求言納諫之實不過姑為是舉以應天變而已臣<lb/>
所謂克己痛革至要至切若此數事是已然陛下誠能<lb/>
清心寡欲親近儒臣講求治道孜孜不倦則天下幽𦕈<lb/>
之義隠伏之情尚可觸類而長紬繹敷設以為民休况<lb/>
臣所言昭彰於人耳目而有不可舉行者乎若此而天<lb/>
意不回災異不息邊境不寧民困不蘓乞加臣重譴以<lb/>
懲欺罔臣伏覩勅諭恐大臣科道會本類陳未免詳於<lb/>
庶政而略於君德則陛下前日舉動之失何由得聞今<lb/>
<pb n="KR4e0136_WYG_001-6a"/>
日悔悟之機何由得遂臣聞古人有言曰臣寧言而死<lb/>
於鈇鉞不忍緘黙以負吾君是敢忘其愚陋披瀝肝膽<lb/>
昧死為陛下言之伏乞思祖宗創業之艱難念繼體守<lb/>
成之不易少延睿覽採而用之則臣雖萬死亦無所悔<lb/>
臣不勝戰慄悚懼之至具本親賫謹具奏聞<lb/>
　　甄別善惡疏<lb/>
廣東肇慶府同知臣張吉謹奏為甄別善惡以協公論<lb/>
等事臣伏䝉聖恩待罪肇慶二年於兹每覩中外臣民<lb/>
<pb n="KR4e0136_WYG_001-6b"/>
有所建白茍可以惠益元元必䝉聖情曲賜俞允臣未<lb/>
嘗不咨嗟歎息以為聖主在上太平可延頸而待則事<lb/>
有關於民情人或不以為言而朝廷莫之聞者臣安敢<lb/>
不為皇上陳之臣伏見近差錦衣衞百戸范瑄執總督<lb/>
兩廣軍務都御史秦紘以歸將理栁景之獄臣雖至愚<lb/>
亦知陛下此舉欽恤典型不忍果於誅景而欲求生於<lb/>
紘此即帝舜好生之德文王慎罰之心所以仁景者可<lb/>
謂至矣而所以處紘則臣愚所未解也何則栁景穢德<lb/>
<pb n="KR4e0136_WYG_001-7a"/>
波及無涯紘一旦劾而去之兩廣軍民如脱水火今忽<lb/>
被執以歸聞者莫不相顧駭愕或悽然泣下者有之豈<lb/>
聖心偶未之思乎臣竊計祖宗設立都御史等官固以<lb/>
糾劾百僚肅清庶政為職紘之劾景亦不過舉其職而<lb/>
已以是見執臣恐中外解體而小人恣為奸惡無復忌<lb/>
憚殆非朝廷之福此臣之所以未解也臣謹按給事中<lb/>
等官屈伸等所勘紘景交奏事情紘之罪莫大於誣奏<lb/>
栁景掠殺指揮莊鑑一事然此事實臣所按使紘坐是<lb/>
<pb n="KR4e0136_WYG_001-7b"/>
落職是陛下因臣所按失一碩臣也兩廣生靈因臣所<lb/>
按失其所恃以為安也天下後世因臣所按得以疵議<lb/>
聖政之得失也臣偃然天地間一罪人耳復何顔立於<lb/>
其位而竊祿以自榮乎臣伏讀大明律一欵若告二事<lb/>
以上數事罪等但一事告實者免罪今紘奏景掠殺莊鑑<lb/>
崔綱潘瑜三人而虛止莊鑑一人此法若行紘不宜坐陛<lb/>
下必欲法外黜紘乞視所黜爵級坐削臣秩以贖紘罪<lb/>
可也夫紘在兩廣亦不過以衆人遇臣臣何德紘之有<lb/>
<pb n="KR4e0136_WYG_001-8a"/>
苐以紘旣坐誣抵罪議者必歸獄於臣將無以自白於<lb/>
天下抑紘景曲直昭然可見設並得罪刑賞頗矣何以<lb/>
勸懲將來此臣所以惓惓不能已也使臣始按其事巧<lb/>
為揜覆不証紘誣是不忠也旣証其誣使紘坐黜不思<lb/>
所以贖之是不義也不忠之罪易見不義之罪難知皆<lb/>
非臣之所忍為也陛下纉承祖宗丕緒宜開張聖德進<lb/>
君子退小人培養元氣以垂億萬年無疆之休是雖一<lb/>
時闗繫匪輕伏乞聖慈俯念兩廣生靈少延公論還紘<lb/>
<pb n="KR4e0136_WYG_001-8b"/>
故職以收人心則臣雖坐削復何求焉臣不勝懇切惶<lb/>
懼之至為此具本順差醫生廖興親賫奏聞<lb/>
　　陳言地方疏<lb/>
廣西等處提刑按察司兵備副使臣張吉謹奏為乞恩<lb/>
養病陳言地方事臣本不材誤䝉朝廷作養簡拔厯陞<lb/>
今職自𢎞治十三年六月到任以來拳拳以猥庸薄劣<lb/>
不稱任使為懼所轄桂林平樂二府大率山猺土獞十<lb/>
居八九而版籍良民不過十之二三以此二三當彼八九<lb/>
<pb n="KR4e0136_WYG_001-9a"/>
衆寡不侔强弱懸隔宜乎蠻冦出沒無常生民數被其<lb/>
害矣然以二府較之平樂為甚而平樂所屬州縣則在<lb/>
府江之東者猶民夷參錯混同為生其在府江之西者<lb/>
猺獞多而百姓少寄食虎口朝夕懍焉幸而西民據寨<lb/>
設險結髮習戰能自捍禦非若東岸之民散居平地無<lb/>
險可據故東賊欲出必借西賊為勢西賊旣出必假東<lb/>
賊為家二者合從多累千百少不下數十或横行江面<lb/>
則舟楫不通或暴掠村屯則城門晝閉臣視事之初博<lb/>
<pb n="KR4e0136_WYG_001-9b"/>
詢耆艾皆曰二賊之從不散則地方之患未已然欲散<lb/>
其從必先除東賊東賊旣除乃斷西賊左臂不待深治<lb/>
而少寧矣再審信然乃令府縣申蒙前該總督軍務劉<lb/>
都御史依允施行臣督同知府謝湖指揮裴綱千户霍<lb/>
珍王溥及聽調主簿髙主通等審擇東賊肆惡尤甚者<lb/>
漸次芟夷或撫或誅或擒或縱或設策致其渠魁或伏<lb/>
兵翦其羽翼或檄良猺據其巢穴或嗾讐怨刳其腹心<lb/>
二三年間賴朝廷洪福東賊殘徒殄殱過半前後通計<lb/>
<pb n="KR4e0136_WYG_001-10a"/>
四百七十餘功陸續解赴總府軍門閲騐梟掛於是二<lb/>
賊之從始散生民之業稍寧故先年所謂劇賊之區如<lb/>
東寨南平唐拱喬料膾魚滑石崩沙洛口大源仙陂葛<lb/>
家糯洞岐村周塘雷霹松林員藤歸化等處皆頗安帖<lb/>
無虞其在沿江獨大桐仙回田冲等賊其在鄉村惟魚<lb/>
笱九洞花山等賊數勦數逃累招累叛踰旬浹月或一<lb/>
逞兇賊旣未除臣罪奚逭然使臣事不掣肘少假歲月<lb/>
或可少安奈都御史劉大夏旣去言不見聽而讒口蝟<lb/>
<pb n="KR4e0136_WYG_001-10b"/>
興計無所施而奸謀角奮將臣用事之人羅織煅煉幾<lb/>
陷死地臣雖幸脱實亦何顔於是力請給申以行去年<lb/>
九月内行至湖廣醴陵縣偶患傷寒病症變成痢疾因<lb/>
無明醫恐致道殞乃敢便謁桑梓覔醫調治未痊間有<lb/>
舍人周弼齎捧公文召回視事臣思前疾未瘳旣難赴<lb/>
部而進退尚未明白敢謀自安於是力疾回任尚兾改<lb/>
絃易柱事勢猶或可為而臣節食服藥尚可須臾無死<lb/>
不意理體乖違比昔尤甚而臣疾日深一日累至阽危<lb/>
<pb n="KR4e0136_WYG_001-11a"/>
即日頭風痰飲併攻於上痔毒遺溲交作於下使臣持<lb/>
禄不去是謂妨賢臣疾失今不治必致無救妨賢則廢<lb/>
事無救則亡身廢事亡身之人尚可久汚憲度以干清<lb/>
議耶伏乞將臣放歸田里調理前疾倘或殘喘尚存後<lb/>
當别請極邊一職自效期於以死報國而已臣竊惟經<lb/>
理地方惟在得人而任人之術去讒為急今日可以代<lb/>
臣者以臣所知若知府謝湖同知葉元皆其人也如䝉<lb/>
簡任一人畀之戎務俾得展布四體不為讒口所撓將<lb/>
<pb n="KR4e0136_WYG_001-11b"/>
來事緒必有可觀臣倘未死尚可觀見成功噓鮮凋弊<lb/>
以酬臣知臣今一卒不得請給一事不得專行騰詞布<lb/>
牘動見猜阻正所謂留之一日則為一日之害一月則<lb/>
為一月之害臣仰惟皇上聖德如天覆地載萬一垂憐<lb/>
不誅臣亦安敢猥隨尸素盗躐豐膴不復思有人間㢘<lb/>
恥事耶縁係乞恩養病陳言地方事理未敢擅便為此<lb/>
具本順差司吏廖晏齎捧謹具奏聞<lb/>
　　上時務疏<lb/>
<pb n="KR4e0136_WYG_001-12a"/>
廣西等處提刑按察司兵備副使臣張吉謹奏為陳言<lb/>
時務事臣以菲材忝司戎務幾及六年上賴朝廷威德<lb/>
盗賊雖未盡息而出沒有時瘡痍雖未盡瘳而嵗年粗<lb/>
稔亦旣幸矣獨念衛喇特乘先帝賓天之後侵軼我疆<lb/>
圉殄殱我官軍䖍劉我人民驅掠我財畜含靈之類孰<lb/>
不痛心疾首而况乘車載弁以趨者尚敢顧恤軀命不<lb/>
思卧薪嘗膽以伸敵愾之氣哉臣每閱邸報擁襟獨坐<lb/>
憂慮萬端然思今日有可恃者祖宗列聖豐功偉烈冠<lb/>
<pb n="KR4e0136_WYG_001-12b"/>
絶千古而先帝又以深仁厚澤培植根本垂二十年享<lb/>
國彌久求治彌篤故天下耆年淵德咸萃於朝而陛下<lb/>
即位之始雖邊圉孔棘然朝廷之上君臣輯睦言路開<lb/>
通足以維繫中外人心識者用是卜知强敵之無能為<lb/>
也矧聞言官請詔在廷諸臣各建備邊一策各舉將材<lb/>
一人而陛下特賜俞允施行臣以為此舉之善雖使堯舜<lb/>
復生其施為次第亦莫有先於此者茍推而達諸天下<lb/>
使有智略者各陳所見各舉所知朝廷翕受而敷施之<lb/>
<pb n="KR4e0136_WYG_001-13a"/>
此即揚雄所謂漢屈羣策羣策屈羣力則雖彊如嬴<lb/>
秦慓悍猾賊如項羽皆逡廵逃避之不暇尚何邊警之<lb/>
足憚哉臣聞業專則精事專則成曩者敵勢方張之日<lb/>
羽檄旁午駟介交馳朝廷責任於兵部大臣大臣委成<lb/>
於職方郎署耳目㕘渉朱墨迭揮而且應酬不暇雖有<lb/>
竒謀大勇接踵庭㕘奚暇與之周旋委曲以盡其平日<lb/>
之所長哉莫若選任郎曹有幹局精鑒者二人不復責<lb/>
以吏事俾就敎場寛閒處所將諸臣所建之策所舉之<lb/>
<pb n="KR4e0136_WYG_001-13b"/>
人逐一詳延精究較量揣摩茍有一策可行一夫可用<lb/>
則歸而言諸大臣親加質䆒果可採録然後奏請施行<lb/>
其有跅㢮之士謬悠之談無益於事者亦皆慰諭遣之<lb/>
不加恚譴則羣策畢舉而人樂為用臣竊謂便夫我朝<lb/>
建都北方所恃者大同宣府沿邊諸鎮以為屏蔽又藉<lb/>
紫荆倒馬居庸鴈門黄花肚北諸隘以為喉襟前日敵<lb/>
騎深入内地屏蔽幾危而喉襟可慮兹豈天意或者人<lb/>
事有未盡歟如主事王綸赴敵議事席猶未煖而陰抑<lb/>
<pb n="KR4e0136_WYG_001-14a"/>
黙奪之計已肆行矣設有孫呉韜略倐來忽去畏罪救<lb/>
過之不暇亦難責其成功而况後人乎此人事未盡者<lb/>
一也逰擊等官領兵逐敵旣無偵騎探報又不虞敵設<lb/>
伏冒險輕動墮敵計中卒使隻輪不返聞者寒心其辱<lb/>
國無狀如此而除名追奪之典不加此人事未盡者二<lb/>
也敵至則令大臣帥師以徃敵退則聽大臣請命而歸<lb/>
爭議功級紛紛不決臣恐敵人聞而竊笑之此人事未<lb/>
盡者三也邊闗内外將領當先帝升遐之後敵騎充斥<lb/>
<pb n="KR4e0136_WYG_001-14b"/>
之時忿爭互毆略無顧忌此其狠愎忘哀自為讐敵以<lb/>
張敵勢不忠孰甚焉未聞置諸憲典以懲不恪此人事<lb/>
未盡者四也此四者臣之所知竊謂不可其所未知者<lb/>
葢又難以指數而大敵在前事多舛謬乃欲克詰戎兵<lb/>
伸威邊地其可得耶今大同宣府等府等鎮雖各設鎮<lb/>
廵等官而各保其境土各為其兵民氣勢血脉不相聯<lb/>
屬痛癢不相闗涉倘有擾攘欲其視如己事捲甲疾趨<lb/>
難矣宜倣先朝故事簡命素有材望大臣如周經許進<lb/>
<pb n="KR4e0136_WYG_001-15a"/>
林俊者一人畀以總制之權不數易不遙制不為人言<lb/>
所惑俾得畢力殫慮於諸鎮之間庶事體歸一成功可<lb/>
望臣竊謂便各闗守備將臣承平日久徒以聲色服馬<lb/>
相髙不閑戎務緩急之際不足倚仗衆所咸知倘遇警<lb/>
急宜選各部主事評事等官徃監其軍晝夜操守走探<lb/>
設伏務盡其方其間將有不職事有不便者許陳請更<lb/>
置事定歸朝臣竊謂便臣又謂漢鼂錯論兵以為制勝<lb/>
之道有三一曰得地形二曰卒服習三曰器械利臣竊<lb/>
<pb n="KR4e0136_WYG_001-15b"/>
嘗偃卧轅門深計逺省未嘗不服錯之知兵其言簡而<lb/>
要矣臣足跡未嘗至衛喇特其山川險易皆不能知而布<lb/>
陣團操坐作進退之法擊刺騎射之方諸鎮帥臣亦必<lb/>
頻加督習有可觀者其得地形卒服習二事姑置勿論<lb/>
惟器械一節臣竊以為必先審敵人所長思所以破之<lb/>
又審我之所長思所以用之乃可制勝如金人善用拐<lb/>
子馬横行遼宋之間二國不能博求所以破之之術坐<lb/>
受其困可謂愚矣直至岳飛楊沂中等或以麻札刀入<lb/>
<pb n="KR4e0136_WYG_001-16a"/>
陣苐斫馬足戒勿仰祖或以萬人持長斧如牆而進上<lb/>
揕人胸下斫馬足而敵技始窮使二國亟求其人早行<lb/>
其計則遼固未便覆亡而宋亦豈為南渡偏安之小國<lb/>
哉臣始至府江之時特苦夷賊藥弩中者輒死無救而<lb/>
諸軍見賊輒奔幾不可制臣乃厚募解藥多置挨牌而<lb/>
前患頗熄人無畏心然後敎以勁弓神銃射疏及逺賊<lb/>
不能當斯罕出矣今衛喇特所長者弓馬雖與南蠻不<lb/>
同然求其所以破之之術豈無説耶如逺斥堠以謹敵<lb/>
<pb n="KR4e0136_WYG_001-16b"/>
息望埃氛以騐馬行毒泉源而飲者必死布渠答而蹈<lb/>
者即顚此雖兵家常法然奉行不至徒事虛文無益也<lb/>
臣聞三王五霸制勝之方惟用車戰後世惟漢武帝能<lb/>
知此意其遣衛青霍去病深入朔漠捕斬首虜動以萬<lb/>
計實用武剛車行則為陣止則為營以取勝耳厥後車<lb/>
法旣壊邊患益深復古之議曠焉無聞臣竊病之今之<lb/>
議者不能博謀有識深考古制乃謂車法宜於古而不<lb/>
宜於今則亦何異於彼而又不知欲假何術以制敵騎<lb/>
<pb n="KR4e0136_WYG_001-17a"/>
耶臣舊見都察院經歴李晟頗知車法卒為奸臣所擠<lb/>
奪官以去聞者惜之其人尚在乞賜召用仍懸金購募<lb/>
諳曉車戰之人以車制馬以馬制步而敵氣不奪敵技<lb/>
不窮臣不信也臣又聞敵矢雖强不能射逺我之所以<lb/>
制逺者莫如銃弩二械而銃一發多髙下失中弩不傅<lb/>
藥犯者不斃臣督主簿高主通舍人范容以意創為鴛<lb/>
鴦銃一本兩莖貫二火鎗以藥信纏遶次第延爇初或<lb/>
少差次必竒中又制偏架弩一發兩矢傅以射虎毒藥<lb/>
<pb n="KR4e0136_WYG_001-17b"/>
犯者立死此雖諸蠻所畏然施諸北邊亦足張威謹各<lb/>
獻一具送兵部投進用彰燕石之愚倘䝉依式製造頒<lb/>
諸邊鎮用以擊敵臣竊謂便臣僻處南徼於西邊事體<lb/>
不能詳知但區區愛君憂國之心實懇惻不能自已芻<lb/>
蕘之言固無足取而亦安敢以芹曝之獻見誚遽自沮<lb/>
止耶若夫振紀綱以肅人心明賞罰以作士氣裁冗費<lb/>
抑僥倖以優恤戰士此在皇上親賢逺佞斷而行之上<lb/>
繼先帝之志圖功攸終豈疎逺愚昧微臣所敢與知耶<lb/>
<pb n="KR4e0136_WYG_001-18a"/>
臣徧厯雲貴兩廣二十餘年瘴癘漸染積成痰𠻳頭風<lb/>
二疾療治未痊又以戅直敷陳大計屢忤地方用事大<lb/>
臣終日兾臣有過從而擠之尚可與之共事耶臣伏覩<lb/>
五月十八日詔書一欵欲將兵備等官裁革臣實甘心<lb/>
如蒙聖恩憐憫將臣放歸田里尋醫自便一二年間倘<lb/>
前疾稍愈別請一職自効不與此敵俱生臣不勝戰慄<lb/>
悚懼激切之至為此具本順差平樂府經歴顧濂親齎<lb/>
謹具奏聞<lb/>
<pb n="KR4e0136_WYG_001-18b"/>
　　再上時務疏<lb/>
廣西等處提刑按察司兵備副使臣張吉謹奏為陳言<lb/>
時務以祛邊患事本年二月十一日據平樂守禦千戸<lb/>
所申准平樂府故牒備奉兵部塲字壹千叄拾貳號勘<lb/>
合行取弩手及弩以備沿邊殺敵射用備申到臣欽此<lb/>
欽遵臣竊惟制敵之具惟弓與弩號為長兵自古謀勇<lb/>
將臣以弩張威克敵者誠為不少然臣深考其制正架<lb/>
之弩刳牀卧矢不可持滿以待必俟見敵蹶張乃可一<lb/>
<pb n="KR4e0136_WYG_001-19a"/>
發一鏃不如偏架之弩頗用微蠟登撘絃筈坐作進退<lb/>
持滿移時無乎不可逮其伺便發機二矢並注尤為勁<lb/>
捷故臣嘗具一架命經歴顧濂送兵部投進兾頒沿邊<lb/>
諸鎮以為制勝之助少攄一得之愚然其巧謬遲速係<lb/>
於一機臣竊觀弩之有機猶人之有心自古君天下者<lb/>
心正則事多合道天下可從而理矣茍心有未正事乖<lb/>
乎道而欲收治平之效正猶射者不於其機而於其的<lb/>
厥惟艱哉臣積久兵間偶知一械之微可喻人心之妙<lb/>
<pb n="KR4e0136_WYG_001-19b"/>
獨抱野人芹曝之愚不敢自愛而僭陳之誠以陛下嗣<lb/>
守祖宗洪業欲正天下以正四方亦不過先正其心以<lb/>
為之本耳正心之要必先親近文儒留情經史備考古<lb/>
今成敗得失以為鑒戒而又省事節慾以培之屏邪逺<lb/>
佞以輔之使吾所存所發上可以當天心下可以慰人<lb/>
望近可以養和平之福逺可以銷氛祲之萌則天下之<lb/>
事烏有不可為者而四方何憂其不賓服哉此臣所以<lb/>
惓惓自効之本心也使臣計不出此而徒詫一械之長<lb/>
<pb n="KR4e0136_WYG_001-20a"/>
謂其可以抗禦强敵何異孟津之人□土以塞河流而<lb/>
不知為有識者之所竊笑耶臣以軍人陳紀善製偏架<lb/>
弩謹以所製十架並與其人仍送兵部驗用伏兾以一<lb/>
敎十以十敎百而沿邊諸鎮無不有製弩之匠無不有<lb/>
善射之人安知他日不即獻功奏捷可以助天威於萬<lb/>
一耶然矢必傅藥犯者乃斃以藥言之惟本省那地州<lb/>
所産最善去臣治所尚逺又非該管地方殊為難得乞<lb/>
勅兵部行移兩廣總府大臣毎嵗量取該州善藥二三<lb/>
<pb n="KR4e0136_WYG_001-20b"/>
百瓶入貢京師頒給西方沿邊弩手射用當有資其利<lb/>
者臣逺在萬里之外每虞邊患終日隠憂寢食俱廢葢<lb/>
臣子廹切之至情自不能已如此今據前因雖知事下<lb/>
湖廣廣西兩省所貢必博所擇必精然恐彼以正架為<lb/>
善而不知偏架之尤善彼進善射之人不如製弩之匠<lb/>
可以沿造而無窮也為此具本順差軍匠陳紀親齎謹<lb/>
具奏聞<lb/>
　　乞恩養病再疏<lb/>
<pb n="KR4e0136_WYG_001-21a"/>
廣西等處提刑按察司兵備副使臣張吉謹奏為乞恩<lb/>
養病事臣以駑朽之資遭遇先帝明聖擢列外䑓寵錫<lb/>
璽書俾整飭府江及古田永福理定并西延咸水馬鞍<lb/>
等處戎務臣受命以來夙夜兢惕恐辜任使於今七年<lb/>
夫廣西之賊固為天下有名而臣所轄前項地方又為<lb/>
廣西有名臣見𢎞治六年八年公私大苦江賊侵擾各<lb/>
調數萬目兵窮追極討斬首雖多終不能得其要領欲<lb/>
求旬日稍寧亦不可得臣嘗徧厯其地深求其故良以<lb/>
<pb n="KR4e0136_WYG_001-21b"/>
山川險惡草木暢茂諸夷巢穴星散阻絶非人迹可到<lb/>
故聚而為冦則倐忽成羣散而歸巢則深僻難見大抵<lb/>
窮極變詐隠見出没與鬼魅無異故上世目為鬼方非<lb/>
特風氣所囿亦山川形勢助誘使然無足怪者此而與<lb/>
角一旦之力殆與先年所為無異未見其可故臣數年<lb/>
之間未嘗請調大兵邀功希賞以為民憂惟恪遵制勅<lb/>
成言力求所以區處之術如擇據要害而併兵以守刻<lb/>
定期日而整隊以行芟薙草樹以斥陰幽呼延向化以<lb/>
<pb n="KR4e0136_WYG_001-22a"/>
通耳目長弓勁弩射疏及逺信賞必罰區別功罪又訪<lb/>
諸夷之中果有稔惡不悛者必百計去之而後已於是<lb/>
積年首賊如盤公蘓盤王郎唐公温盤弩婆盤戰婆陸<lb/>
步行陸公堂李公禮王公票等皆次第授首而他賊始<lb/>
懼被害之人鮮矣前該廵按御史顔頥壽以府江賊報<lb/>
絶稀不信特置官簿發哨備録公私過徃按季送院查<lb/>
考終無可詰然一年之内尚有囚犯楊受聰等四人被<lb/>
擄雖經督追畢出而臣亦豈得辭其責哉况夷性貪婪<lb/>
<pb n="KR4e0136_WYG_001-22b"/>
不得於此則求於彼計臣不該管轄地方固有被其害<lb/>
者多矣時或報到臣亦發兵截遏或黏踪以尾之或整<lb/>
陣以摧之或設伏以扼之或抵巢以殱之水陸二賊先<lb/>
後斬首通計七百一十餘功俱解總府軍門閱騐梟掛<lb/>
獲有批廻附巻訖今臣犬馬之齒五十有六舊苦痰𠻳<lb/>
頭風二疾為患近年以來漸衰漸熾發作無時兹者三<lb/>
月初旬領兵出哨回至小結灘值水暴漲鉅浪摧壓臣<lb/>
舟泊溺久之賴軍士陳鳯等舍死拯救幸得復生因憶<lb/>
<pb n="KR4e0136_WYG_001-23a"/>
徃年放船檢校灘誤觸於石破沉不死今又值此厄不<lb/>
數年間幾葬魚腹者再痛定思痛百念俱灰况濕氣所<lb/>
蒸舊疾日苦増劇伏乞聖恩憐憫螻蟻微軀將臣放歸<lb/>
田里俾得尋醫自便調理前疾倘或少延殘喘他日克<lb/>
終天年牖下仰荷聖恩所賜多矣臣不勝懇切悚懼之<lb/>
至為此具本順差軍匠陳紀親齎謹具奏聞<lb/>
　　辨釋誣枉疏<lb/>
貴州等處承宣布政使司左布政使臣張吉謹奏為辨<lb/>
<pb n="KR4e0136_WYG_001-23b"/>
釋誣枉懇乞休致事臣犬馬之齒今年六十有二待罪<lb/>
湖廣按察使三閲月矣誤䝉聖恩拔擢陞臣今職臣雖<lb/>
至愚受恩深厚敢不感激圖報以死自誓但臣自少感<lb/>
患痰𠻳病證治之數十年不愈然臣自覺五十以前血<lb/>
氣剛强精力壯健疾發之時操心調息服藥節食不久<lb/>
自愈近年以來覺得血氣精力日漸衰耗每遇疾發調<lb/>
攝愛養比舊加謹而咆哮喘急嵗甚一嵗臣素無長生<lb/>
久視之術衰疾如此豈能厚望延永哉故臣宜逸而不<lb/>
<pb n="KR4e0136_WYG_001-24a"/>
宜勞宜退而不宜進宜治疾而不宜治民若茍背違必<lb/>
賈殃咎但臣聞之人臣事君務直道不欺為本然所謂<lb/>
欺者豈必䝉蔽罔上而自為身謀之謂耶易曰上交不<lb/>
謟下交不凟曰謟曰凟皆欺也正德三年臣為山東右<lb/>
布政使正德四年正月二十八日接到吏部照會文憑<lb/>
一道除臣廣西左布政使將山東俸糧截日住支二月<lb/>
<hi>闕</hi>　日起程前赴廣西到任去訖時逆瑾用事差官查<lb/>
盤山東錢糧而布政司以擅支修理曽廟銀兩奉承御<lb/>
<pb n="KR4e0136_WYG_001-24b"/>
史胡節事迹敗露左布政使車璽無以自解歸罪於臣<lb/>
坐削二秩降除兩浙運使臣奉命兢惕莫捫其蹤旣而<lb/>
令人訪問乃車璽於三月初九日差人支取前銀旣而<lb/>
事敗則以中傷於臣夫支銀之時臣接憑巳四十一日<lb/>
起程巳三十五日豈復干與山東事耶幸賴皇上神聖<lb/>
逆賊旣誅公道大明不數年間臣亦漸復故職臣日夕<lb/>
自揆惟德薄位尊力小任重是慮豈復有他念哉但思<lb/>
舊為車璽所誣日月俱在蹤跡甚明况彼時奉有勘合<lb/>
<pb n="KR4e0136_WYG_001-25a"/>
修理曾廟公移督促甚嚴臣分守本道不得已而區畫<lb/>
處置豈知後人以為奉承胡節之資耶夫奉承胡節亦<lb/>
不過為其經營免死而已與彼交通賄賂以戕民蠧政<lb/>
者固自殊科然臣思之不安於命而餽遺要路以紓其<lb/>
厄難是即上交而謟也不根於理而稔善下官以利其<lb/>
帑羡是即下交而凟也旣謟且凟欺孰甚焉臣雖不材<lb/>
然賦性簡伉上下交承之分有不及而無過當胡節於<lb/>
臣旣非鄉里親識又非年榜輩流何苦不知自重過為<lb/>
<pb n="KR4e0136_WYG_001-25b"/>
是舉以獲罪於公論耶臣櫽括平生所為淟涊可恥莫<lb/>
甚於斯此事不白臣死不瞑目如蒙皇上溥天覆之仁<lb/>
憫臣誣枉乞勅該部查臣陞遷去任日期於彼有無齟<lb/>
齬而一洗之憐臣老疾放回致仕俾得尋醫自便少延<lb/>
殘喘以終天年臣不勝感激恐懼隕越慚惶之至為此<lb/>
具本順差承差易秀親齎謹具奏聞<lb/>
　　乞恩休致疏<lb/>
貴州等處承宣布政使司左布政使臣張吉謹奏為乞<lb/>
<pb n="KR4e0136_WYG_001-26a"/>
恩休致事臣自正德八年在湖廣拜領貴州新命隨即<lb/>
抱疾而歸仰荷聖恩憐憫容令家居調養於今二年幸<lb/>
而不死得以放浪山林竊觀太平之盛早晩起居無是<lb/>
無非無榮無辱度德揣分自知受賜多矣然再疏乞休<lb/>
未䝉俞允旣而吏部題准移文原籍官司勘臣前疾有<lb/>
無痊可此不忍遽以一疾棄之其待臣厚矣但官司所<lb/>
據者里胥里胥所徴者鄰保是皆平日見臣少瘳而不<lb/>
知臣之病根實未除也雖有勘結回申豈能盡得其實<lb/>
<pb n="KR4e0136_WYG_001-26b"/>
耶臣之為疾舊疏敷陳已盡不敢贅以為言設使盡復<lb/>
無異平時而年踰六十筋力衰微精神耗憊不能驅馳<lb/>
國事明矣况臣疾勢雖退而餘殃發作無時藥餌雖捐<lb/>
而更僕抑搔尤甚所兾畎畝之中掛書牛角且耕且讀<lb/>
以終餘年於臣足矣尚敢首䑕兩端妄有希覬以騰笑<lb/>
於士大夫耶竊惟為人臣者忠貞之節固在自竭而進<lb/>
退之宜尤不可不審徃年故翰林檢討新會陳獻章嘗<lb/>
語臣曰古之人難進而易退今之人易進而難退此古<lb/>
<pb n="KR4e0136_WYG_001-27a"/>
今之人所以異也臣徧歴司府閱人頗多潜味其言真<lb/>
不虚也倘䝉聖情垂念乞明詔許臣致仕使人咸知易<lb/>
進難退之説未必盡然而古人今人亦未必不相及也<lb/>
則臣身雖退而所得頗多事雖微而所闗亦重臣不勝<lb/>
感戴天恩之至為此具本順差從侄張景獻親齎謹具<lb/>
奏聞伏候勅㫖<lb/>
　<lb/>
　<lb/>
<pb n="KR4e0136_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古城集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古城集</head>
    <p>
<pb n="KR4e0136_WYG_000-1a"/>
御題張吉古城集<lb/>
出處惟持正氣純三朝奏議識其人弩車未免泥<hi>去聲</hi>於<lb/>
古<hi>明張吉江西餘干人著古城集第一巻曰三朝奏議第二巻曰陸學訂疑第三巻曰貞觀小斷第四五六</hi>
<hi>巻為詩文吉持身剛正為文章恪守先民矩矱偶閲其三朝奏議巻内上時務疏一篇云三王五霸以車戰制</hi>
<hi>勝後世惟漢武知此意其遣衞青霍去病深入朔漠實用武剛車請懸金購募諳曉車戰之人以車制馬以馬</hi>
<hi>制步云云又謂制逺莫如銃弩二械所言未免泥於古法殊不切事情也</hi>鈇鉞不辭試以身<lb/>
學闢姚江守篤實文殊獻吉尚華新貞觀小斷我心獲<lb/>
<hi>貞觀小斷評論唐太宗規模廣大而亦間有不滿於得失逐加評斷如懷鷂事一節引旅獒明王慎徳不矜細</hi>
<pb n="KR4e0136_WYG_000-1b"/>
<hi>行終累大徳之語謂魏徴爾時當以經意婉辭微諷之上必自悟云云余向嘗書唐太宗懷鷂事後云徵以此</hi>
<hi>事為不宜何不犯顔直諫而故為此譎術以徵平日敢言律之必不出此又如縱囚一事余昔嘗以太宗好名</hi>
<hi>之事不一而莫甚於縱囚又欲觀實録事余嘗以人君言行天下記之茍其謹言慎行雖不觀實録可若恣意</hi>
<hi>妄為雖百觀無益今張吉小斷論列亦以縱囚為非於觀實録以人君兢兢致慎者在不見不聞之地所言頗</hi>
<hi>中體要實於余心有獲也</hi>疵小原無害大醇<lb/>
<pb n="KR4e0136_WYG_000-2a"/>
欽定四庫全書　　　　集部六<lb/>
　古城集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案古城集六巻補遺一巻明張吉撰<lb/>
　　　　吉字克修號翼齋又曰黙庵又曰怡窩晩乃<lb/>
　　　　稱曰古城餘干人成化辛丑進士官至貴州<lb/>
　　　　左布政使是編第一巻為三朝奏議第二巻<lb/>
　　　　為陸學訂疑第三巻為貞觀小斷第四巻為<lb/>
<pb n="KR4e0136_WYG_000-2b"/>
　　　　文畧第五第六巻為詩末有補遺皆雜文明<lb/>
　　　　至正徳初年姚江之説興而學問一變北地<lb/>
　　　　信陽之説興而文章亦一變吉當其時猶兢<lb/>
　　　　兢守先民矩矱髙明不及王守仁而篤實則<lb/>
　　　　勝之才贍學富不及李夢陽何景明而平正<lb/>
　　　　通達則勝之且為工部主事時則盡言極諫<lb/>
　　　　忤武宗謫官為廣西布政使時又以不肯納<lb/>
　　　　賂劉瑾貶秩而為肇慶府同知時力持公議<lb/>
<pb n="KR4e0136_WYG_000-3a"/>
　　　　掊擊柳璟願與都御史秦紘同逮卒白其寃<lb/>
　　　　尤人情所難以剛正之氣發為文章固不與<lb/>
　　　　雕章繪句同日而論矣乾隆四十六年六月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
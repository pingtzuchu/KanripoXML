<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻一</head> <lb/>
    <p>
<pb n="KR4h0090_WYG_001-1a"/>
欽定四庫全書<lb/>
　風雅翼巻一<lb/>
　　　　　　　　　　　　　元　劉履　編<lb/>
　選詩補註一<lb/>
　　漢詩<lb/>
　　　古詩十九首<lb/>
　　　　詩以古名不知作者為誰或云枚乗而梁昭<lb/>
　　　　明既以編諸蘇李之上李善謂其詞兼東都<lb/>
<pb n="KR4h0090_WYG_001-1b"/>
　　　　非盡為乗詩故蒼山曽原演義特列之張衡<lb/>
　　　　四愁之下夫五言起蘇李之説自唐人始然<lb/>
　　　　陳徐陵集玉臺新詠分西北有髙樓以下至<lb/>
　　　　生年不滿百凡九首為乗作而上東門宛洛<lb/>
　　　　等語皆不在其中仍以冉冉孤生竹及前後<lb/>
　　　　諸篇别自為古詩盖十九首本非一人之詞<lb/>
　　　　徐或得其實者也蔡寛夫亦嘗辯之今姑依<lb/>
　　　　昭明編次云<lb/>
<pb n="KR4h0090_WYG_001-2a"/>
行行重<hi>去聲</hi>行行與君生别離相去萬餘里各在天一涯<lb/>
<hi>音冝</hi>道路阻且長㑹面安可知胡馬依北風越鳥巢南枝<lb/>
相去日已逺衣帶日已緩<hi>叶火逺反</hi>浮雲蔽白日遊子不顧<lb/>
返思君令人老歳月忽已晚棄捐勿復<hi>扶又反</hi>道<hi>去聲</hi>努力<lb/>
加餐飯<hi>如字叶父逺反</hi>
　此於六義為賦中有比也行行行而不已也重再也<lb/>
　生别離者言人情之至切也楚詞云悲莫悲兮生别<lb/>
　離蘇子卿亦曰淚為生别滋涯畔道言也　賢者不<lb/>
<pb n="KR4h0090_WYG_001-2b"/>
　得於君退處遐逺思而不忍忘故作是詩言初離君<lb/>
　側之時已有生别之悲矣至於萬里道阻㑹面無期<lb/>
　比之物生異方各隨所處又安得不思慕之乎夫以<lb/>
　相去日逺相思愈痩而遊子所以不復顧念還返者<lb/>
　第以陰邪之臣上蔽於君使賢路不通猶浮雲之蔽<lb/>
　白日也然我之思君不置甚底于老宜如何㢤惟自<lb/>
　遣釋努力加餐而已盖亦巻耳酌金罍不永懐之意<lb/>
　觀其見棄如此而但歸咎於讒佞曽無一語怨及其<lb/>
<pb n="KR4h0090_WYG_001-3a"/>
　君忠厚之至也<lb/>
青青河畔草<hi>叶此茍反</hi>欝欝園中栁盈盈樓上女皎皎當窻<lb/>
牖娥娥紅粉粧纎纎出素手昔為倡家女今為蕩子婦<lb/>
蕩子行不歸空牀難獨守<lb/>
　興而比也欝通作菀茂也詩云菀彼栁斯盈盈姿容<lb/>
　充滿貌當出皆自呈露之意牖穿壁取明之交櫺窻<lb/>
　也娥娥美好也倡女樂也蕩子列子所謂去鄉土遊<lb/>
　四方而不歸者世謂狂蕩之人是也　曽原謂此詩<lb/>
<pb n="KR4h0090_WYG_001-3b"/>
　刺輕於仕進而不能守節者得之言青青之草欝欝<lb/>
　之栁其枝葉非不茂也然無貞堅之操一至歳寒則<lb/>
　衰落而不自保以興世俗輕進之人自衒以求售其<lb/>
　才質非不美也然素無學識不知自修之道一遭困<lb/>
　窮則放濫無恥而欲其固守也難矣且不斥言之而<lb/>
　婉其詞以倡女為比其深得詩人託諷之義歟<lb/>
青青陵上柏<hi>叶卜各反</hi>磊磊澗中石<hi>叶實若反</hi>人生天地間忽如<lb/>
逺行客<hi>叶克各反</hi>斗酒相娛樂聊厚不為薄<hi>叶廹各反</hi>驅車策駑<lb/>
<pb n="KR4h0090_WYG_001-4a"/>
馬游戱宛<hi>於元反</hi>與洛洛中何鬰鬰冠帶自相索<hi>色窄反叶昔各</hi>
<hi>反</hi>長衢羅夾巷王侯多第宅<hi>叶達各反</hi>兩宫遥相望雙闕百<lb/>
餘尺<hi>叶㩽畧反</hi>極宴娱心意戚戚何所迫<hi>叶卜各反</hi>
　興也大阜曰陵磊磊石衆大貌聊粗畧之詞駑馬之<lb/>
　遲鈍者宛漢縣名屬南陽郡即今南陽府也洛洛陽<lb/>
　東都也鬰鬰氣盛貌索求訪也通道四達謂之衢羅<lb/>
　網布之義巷衢中相通之别道第者王侯之居有甲<lb/>
　乙次第也兩宫蔡質漢官典職云南宫北宫相去七<lb/>
<pb n="KR4h0090_WYG_001-4b"/>
　里是也闕門觀也詳見崔豹古今注　人有見陵上<lb/>
　之柏閱歳不凋澗中之石堅貞不朽而人生寄世忽<lb/>
　如行客逺去乃不若二者之長存於是感物興懷欲<lb/>
　以斗酒宴樂聊且相厚而不至於薄也故又言出遊<lb/>
　宛洛之間觀夫王侯第宅宫闕之盛而冠帶之人自<lb/>
　相求索極宴以為樂則人之不能自娛而常戚戚憂<lb/>
　慮者何所驅迫而然乎盖感歎至此則意愈切矣然<lb/>
　彼之極宴豈不過於奢靡而我之斗酒相厚殆不失<lb/>
<pb n="KR4h0090_WYG_001-5a"/>
　性情之正者歟<lb/>
今日良宴㑹歡樂難具陳彈筝奮逸響新聲妙入神令<lb/>
德唱髙言識曲聽其真齊心同所願含意俱未伸人生<lb/>
寄一世奄忽若飇塵何不策髙足先據要路津無為守<lb/>
窮賤轗軻長苦辛<lb/>
　賦也良猶嘉也難具陳者有所自得而難言也奮揚<lb/>
　也逸縱奔之意入神言音聲之妙變化不測也髙言<lb/>
　猶曰髙歌伸舒也寄者不久必歸之謂奄亦忽也髙<lb/>
<pb n="KR4h0090_WYG_001-5b"/>
　足置傳馬也凡傳馬下足為乗傳中足為馳傳髙足<lb/>
　為置傳津濟渡處轗軻車行不利也故人不得志亦<lb/>
　謂之轗軻　士之阨於困窮不茍進取而安守其節<lb/>
　唯與同志宴集相為歡樂而已然其所樂有難具以<lb/>
　語人而但播之音樂歌其德聲在知音者自能審其<lb/>
　真趣焉耳且得時行道之願人人所同今乃未獲申<lb/>
　其志意則人生寄世如飇風飛塵㡬何而不至息滅<lb/>
　耶故又設為反辭以寓憤激之情焉黄文雷曰舍要<lb/>
<pb n="KR4h0090_WYG_001-6a"/>
　津守窮賤豈人情㢤其必有說矣<lb/>
西北有髙樓上與浮雲齊<hi>叶前之反</hi>交䟽結綺窻阿閣三重<lb/>
堦<hi>叶堅夷反</hi>上有絃歌聲音響一何悲誰能為此曲無乃杞<lb/>
梁妻<hi>叶千宜反</hi>清商隨風發中曲正徘徊<hi>叶胡威反</hi>一彈再三歎<lb/>
慷慨有餘哀<hi>叶於希反</hi>不惜歌者苦但傷知音稀願為雙鳴<lb/>
鶴奮翅起髙飛<lb/>
　比也西北乾位君所居也交䟽結綺即漢書所謂綺<lb/>
　䟽盖今之亮格窻刻鏤䟽通而於交綴之處以丹青<lb/>
<pb n="KR4h0090_WYG_001-6b"/>
　飾為綺文也阿隅也閣說文云以<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>承板所以止扉<lb/>
　者以其四隅皆有欄楯可以通行謂之阿閣階梯也<lb/>
　梯三重則閣亦三重以見樓之髙也杞梁妻齊大夫<lb/>
　杞殖之妻即孟子所謂善哭其夫者梁殖之字也事<lb/>
　見孔衍琴操商金行之聲稍清有傷之義焉徘徊舒<lb/>
　遲旋轉之意慷慨謂不得志而内自憤激也　曽原<lb/>
　曰此詩傷賢者忠言之不用而將隠也髙樓重堦比<lb/>
　朝廷之尊嚴絃歌音響喻忠言之悲切杞梁妻念夫<lb/>
<pb n="KR4h0090_WYG_001-7a"/>
　而形於聲此則念君而形於言徘徊而不忍忘慷慨<lb/>
　而懷不足其切切於君者至矣歌者苦而知音稀惜<lb/>
　其言不見用將髙舉而逺去此説得之愚按玉臺集<lb/>
　以此篇為枚乗作豈乗為吳王郎中時以王謀逆上<lb/>
　書極諌不納遂去之梁故託此以寓巳志云爾篇末<lb/>
　有雙鶴俱奮之願意亦可見<lb/>
渉江采芙蓉蘭澤多芳草采之欲遺<hi>去聲後倣此</hi>誰所思在<lb/>
逺道還顧望舊郷長路漫浩浩同心而離居憂傷以終<lb/>
<pb n="KR4h0090_WYG_001-7b"/>
老<lb/>
　賦也水行為渉芙蓉荷華也水所鍾聚曰澤多芳草<lb/>
　者見可采者之非一也舊郷即所思之處因渉江而<lb/>
　還望之漫浩浩皆大水貌言路長無涯際也　客居<lb/>
　逺方思親友而不得見雖欲采芳以為贈而路長莫<lb/>
　致徒為憂傷終老而已詳此豈亦枚乗久遊於梁而<lb/>
　不歸故有是言及孝王薨而乗歸則已老矣未㡬武<lb/>
　帝以安車蒲輪徵之竟死于道<lb/>
<pb n="KR4h0090_WYG_001-8a"/>
明月皎夜光促織鳴東壁玉衡指孟冬<hi>當作秋詩意本平順衆說穿鑿</hi>
<hi>牽引皆由一字之誤識者詳之</hi>衆星何歴歴白露霑野草時節忽復<hi>扶又</hi>
<hi>反下同</hi>易秋蟬鳴樹間𤣥鳥逝安適昔我同門友髙舉振<lb/>
六翮<hi>音歴</hi>不念攜手好<hi>去聲</hi>棄我如遺跡南箕北有斗牽牛<lb/>
不負軛<hi>叶乙得反</hi>良無盤石固虛名復何益<lb/>
　賦而興也促織蟋蟀也玉衡謂北斗杓歴歴逺布之<lb/>
　貌𤣥鳥燕也按春秋考異郵立秋促織鳴月令季夏<lb/>
　蟋蟀居壁孟秋白露降寒蟬鳴仲秋𤣥鳥歸皆記時<lb/>
<pb n="KR4h0090_WYG_001-8b"/>
　物之變也逝往振奮也翻鳥之勁羽凡鳥之善飛者<lb/>
　皆有六翮良之言亮也磐大石也　此詩怨朋友之<lb/>
　不我與也覩時物之變異感節序之流易有志願者<lb/>
　能不動於中乎因思昔者同門之友髙舉自奮乃不<lb/>
　念平生久要之好竟棄我如遺跡然如詩所謂維南<lb/>
　有箕不可以簸揚維北有斗不可以挹酒漿睆彼牽<lb/>
　牛不以服箱是皆虛有其名而不適於用者以興為<lb/>
　朋友者亮無貞固之心而徒事虛名是無益也此雖<lb/>
<pb n="KR4h0090_WYG_001-9a"/>
　不言其所以怨望而責其不援引之意亦可見矣<lb/>
冉冉孤生竹結根泰山阿與君為新婚兔絲附女蘿兔<lb/>
絲生有時夫婦㑹有冝千里逺結㛰悠悠隔山陂思君<lb/>
令人老軒車來何遲傷彼蕙蘭花含英揚光輝過時而<lb/>
不采將隨秋草萎君亮執髙節賤妾亦何為<lb/>
　興而比也冉冉弱貌曲阜曰阿兔絲女蘿草之同類<lb/>
　者女蘿蔓松而生枝正青兔絲則蔓聨草上黄赤如<lb/>
　金附者纒綿之意適理為宜陂水澤也軒曲輈轓車<lb/>
<pb n="KR4h0090_WYG_001-9b"/>
　也來歸也蕙蘭皆香草以比己之德含者初開而未<lb/>
　盡發也既曰含英而又言揚光輝者存諸中而見于<lb/>
　外也亮信也髙節謂執一定之見自以為髙者也<lb/>
　賢者既出仕久而未見親用自傷不得及時行道以<lb/>
　揚名後世將與碌碌庸人俱老死而無聞是以不忍<lb/>
　斥言其君乃託新㛰夫婦為喻而作是詩泰山衆山<lb/>
　之尊有君道焉故以起興言彼孤生之竹則結根於<lb/>
　泰山之阿矣此與君為新婚者則如兔絲之附女蘿矣<lb/>
<pb n="KR4h0090_WYG_001-10a"/>
　夫兔絲之生且有時則夫婦之㑹固有其宜何千里<lb/>
　結㛰之後不由此道乃致逺隔使我思望不置將恐<lb/>
　如芳鮮之花過時不采而與衆草同腐是可傷也然<lb/>
　君亮必自執髙節不復轉移則賤妾亦何為㢤此亦<lb/>
　怨而無可柰何之詞也一説君但信我之能執髙節<lb/>
　以自守亦復何為亦通<lb/>
庭中有竒樹緑葉發華滋攀條折其榮將以遺所思馨<lb/>
香盈懷袖路逺莫致之此物何足貴但感别經時<lb/>
<pb n="KR4h0090_WYG_001-10b"/>
　賦也華滋光澤貌爾雅謂華<hi>同作花</hi>為榮懷謂襟抱之<lb/>
　間致送詣也　此懷朋友之詩因物悟時而感别離<lb/>
　之久也<lb/>
迢迢牽牛星皎皎河漢女纎纎擢素手札札弄機杼終<lb/>
日不成章泣涕零如雨河漢清且淺相去復㡬許盈盈<lb/>
一水間脉脉不得語<lb/>
　比也迢迢髙貌牽牛一名河鼓在河漢之西女織女<lb/>
　也在河漢之東淮南子云烏鵲填河而渡織女道書<lb/>
<pb n="KR4h0090_WYG_001-11a"/>
　亦有牽牛娶織女之說故世俗相傳以為事實擢引<lb/>
　也札札機杼聲杼機之持緯者脉脉字當作眽相視<lb/>
　貌　此言臣有才美善於治職而君不信用不得以<lb/>
　盡臣子之忠猶織女有皎㓗纎素之質勤於所事不<lb/>
　得與牽牛相親以盡夫婦之道也惟其不得相親有<lb/>
　所思係心不専在故雖終日機織不成文章唯有泣<lb/>
　涕而已夫河漢既清且淺相去甚近一水之間分明<lb/>
　盻視而不得通其語是豈無所為㢤含蓄意思自有<lb/>
<pb n="KR4h0090_WYG_001-11b"/>
　不可盡言者爾<lb/>
逥車駕言邁悠悠渉長道四顧何茫茫東風揺百草所<lb/>
遇無故物焉<hi>於䖍反</hi>得不速老盛衰各有時立身苦不早<lb/>
人生非金石豈能長夀考奄忽隨物化榮名以為寶<lb/>
　賦也逥車云者有忽自省悟之意駕言猶興言也渉<lb/>
　猶歴也茫茫廣逺貌立身謂進德修業使有所成立<lb/>
　也化猶死也物化語出莊子　此因逥車渉道顧瞻<lb/>
　時物之變慨然感悟恨立身之不早也且人生非金<lb/>
<pb n="KR4h0090_WYG_001-12a"/>
　石之固豈能久存於世所可保者特榮名而已盖亦<lb/>
　君子疾沒世而名不稱之意<lb/>
東城髙且長逶迤自相屬囬風動地起秋草萋巳緑四<lb/>
時更<hi>平聲</hi>變化歳暮一何速晨風懐苦心蟋蟀傷局促蕩<lb/>
滌放情志何為自結束燕<hi>平聲</hi>趙多佳人美者顔如玉被<lb/>
服羅裳衣當户理清曲音響一何悲絃急知柱促<hi>韻或重用</hi>
<hi>古人不拘如詩六月末章云飲御諸友張仲孝友此類甚多後倣此</hi>馳情整中帶沉吟聊<lb/>
躑躅思為雙飛燕衘泥巢君屋<lb/>
<pb n="KR4h0090_WYG_001-12b"/>
　賦而比也逶迤委曲連延之貌晨風蟋蟀皆詩篇名<lb/>
　躑躅欲行不行之意　此不得志而思仕進者之詩<lb/>
　言見東城之髙且長囬風起而秋草已萋然矣因念<lb/>
　四時更相變化而於歳之云暮獨何速邪然我方以<lb/>
　未見君子如晨風之言心懷憂苦今而歳暮不樂又<lb/>
　恐如蟋蟀所賦徒傷局促盍亦蕩滌其憂慮放肆其<lb/>
　情志何苦乃自致結束而不為樂㢤盖以吾黨之士<lb/>
　才美者衆猶燕趙之多佳人也彼其修德立言壹皆<lb/>
<pb n="KR4h0090_WYG_001-13a"/>
　獨善其身故其言往往悲憤激切而有以知其志氣欝<lb/>
　塞未獲舒展亦猶佳人之被服鮮潔而但當户自理<lb/>
　清曲故其音響悲切而知絃柱之急促也是以我之<lb/>
　馳情整服沉吟而躑躅思與此人同奮才力以入仕<lb/>
　於朝庶㡬得以舒吾苦心而遂其情志焉爾故又託<lb/>
　為雙燕衘泥巢屋以結之於此可見當時賢才之遺<lb/>
　逸者非特一人而已也<lb/>
驅車上東門遥望郭北墓白楊何蕭蕭松柏夾廣路下<lb/>
<pb n="KR4h0090_WYG_001-13b"/>
有陳死人杳杳即長暮潜寐黄泉下千載<hi>上聲</hi>永不寤浩<lb/>
浩陰陽移年命如朝露人生忽如寄夀無金石固萬歳<lb/>
更相送賢聖莫能度服食求神仙多為藥所娛不如飲<lb/>
美酒被服紈與素<lb/>
　賦也上東門東都門名白楊栁屬葉圎而白古者庶<lb/>
　人之墓多樹之蕭蕭悲淒之聲陳故也杳杳深暗無<lb/>
　所見也即就也長暮猶言長夜地中有泉曰黄泉浩<lb/>
　浩水流貌謂陰陽四時運行不息如水之流也醫書<lb/>
<pb n="KR4h0090_WYG_001-14a"/>
　以飲藥為服被服衣之也生繒曰紈白練曰素　此<lb/>
　驅車郭門因所見而感悟謂死者不可復作生者豈<lb/>
　能長存人夀有限雖往古聖賢亦莫能過越於此者<lb/>
　與其逆理以求生不若奉身以自養斯亦不失順正<lb/>
　俟命之義歟<lb/>
去者日以<hi>一作已古通用下同</hi>踈來者日以親出郭門直視但見<lb/>
丘與墳<hi>叶符筠反</hi>古墓犂為田松柏摧為薪白楊多悲風蕭<lb/>
蕭愁殺人思還故里閭欲歸道無因<lb/>
<pb n="KR4h0090_WYG_001-14b"/>
　賦也去謂死者來謂生者髙阜曰丘墓冢塋之地聚<lb/>
　土髙則謂之墳犂耕摧折也閭里門也　此詩大槩<lb/>
　語與前篇相類而此則客逰遐逺思還故里日與生<lb/>
　者相親而不可得故其悲愁感慨見於詞氣有不能<lb/>
　自已者焉按此亦在枚乗九篇之列若與憂傷終老<lb/>
　一篇合而觀之信不虛矣<lb/>
生年不滿百常懷千歳憂晝短苦夜長何不秉燭逰為<lb/>
樂當及時何能待來兹愚者愛惜費但為後人嗤仙人<lb/>
<pb n="KR4h0090_WYG_001-15a"/>
王子喬難可與等期<lb/>
　賦也秉執也兹年也吕氏春秋云今兹美禾來兹美<lb/>
　麥嗤笑也王子喬周靈王太子晉也列仙傳謂其好<lb/>
　吹笙有道士浮丘公接以上嵩髙山後乗白鶴過緱<lb/>
　氏山頭舉手謝時人而去　此勉人及時為樂且謂<lb/>
　仙人難可與並使之省悟盖為貪吝無厭者發也其<lb/>
　亦唐風山有樞之遺意歟<lb/>
凛凛歳云暮螻蛄夕鳴悲凉風率已厲逰子寒無衣錦<lb/>
<pb n="KR4h0090_WYG_001-15b"/>
衾遺洛浦同袍與我違獨㝛累<hi>魯水反</hi>長夜夢想見容輝<lb/>
良人惟古歡枉駕恵前綏願得常巧笑攜手同車歸既<lb/>
來不須㬰又不處重闈亮無晨風翼焉能凌風飛眄睞<lb/>
以適意引領遥相睎徙倚懷感傷垂涕沾雙扉<lb/>
　比也螻蛄<hi>蟲名按本草衍義即五技䑕也至夜則鳴聲如蚯蚓</hi>率皆厲猛也遊<lb/>
　子本婦人指夫而言今託以喻君也曹子建七哀詩<lb/>
　以宕子喻文帝殆亦此意遺猶捐也洛浦宓妃所在<lb/>
　累積也凡婦稱夫曰良人惟思古舊恵授也綏挽以<lb/>
<pb n="KR4h0090_WYG_001-16a"/>
　上車之索古者親迎有壻授婦綏之禮闈閨門也晨<lb/>
　風鸇之别名眄睞旁視睎望也徙倚以見其心不安<lb/>
　於一處也　此忠臣見棄而其愛君憂國之心不能<lb/>
　自已故託婦人思念其夫而作是詩言歳暮蟲鳴以<lb/>
　比世道漸衰而小人得時也凉風厲而逰子無衣以<lb/>
　比陰邪既盛而君無匡輔之者且君雖有賢者而不<lb/>
　能用亦猶錦衾遺於洛浦而不以御如我夙昔與之<lb/>
　同袍者亦相違逺使之獨㝛既久常於夢寐想見而<lb/>
<pb n="KR4h0090_WYG_001-16b"/>
　不敢忘其或精誠感通君懷舊歡而枉顧我願攜手<lb/>
　以同歸然皆夢中所遇不久與處徒虛美耳於斯時<lb/>
　也既不能奮飛以相從則惟瞻望自適不免感傷而<lb/>
　垂涕此可見其愛之深思之切不自知其若此也<lb/>
孟冬寒氣至北風何慘慄愁多知夜長仰觀衆星列<hi>叶力</hi>
<hi>質反</hi>三五明月滿四五蟾兎缺<hi>叶區聿反</hi>客從逺方來遺我一<lb/>
書札<hi>叶之律反</hi>上言長相思下言久離别<hi>叶卑吉反</hi>置書懷䄂中<lb/>
三歳字不滅<hi>叶莫筆反</hi>一心抱區區懼君不識察<hi>叶敇律反</hi>
<pb n="KR4h0090_WYG_001-17a"/>
　比也慘慄寒之甚也三五十五日也禮記云月生三<lb/>
　五而盈三五而闕此云四五謂二十日也蟾兎世言<lb/>
　月中有蟾蠩白兎戰國策則云月魄象蟾兎缺者謂<lb/>
　月缺則蟾兎亦從而不完也札簡也區區小貌謙詞<lb/>
　也　此君子憂世道之日衰審出處之定分以答或<lb/>
　人之詞託言孟冬北風愈寒晝短而夜長豈非陰盛<lb/>
　陽微君子道消小人道長之時乎觀羣小之在朝而<lb/>
　賢者退處亦猶明月既缺則衆星繁列也所謂三五<lb/>
<pb n="KR4h0090_WYG_001-17b"/>
　月滿者乃是追思朝廷全盛氣象歎當時猶及見之<lb/>
　今不然矣盖君子於此則當巻而懷之可也而故舊<lb/>
　榮達之人因逺來之客寄遺我書其言相思久别殆<lb/>
　有相招出仕之意我則非不感其勤厚而敬佩之然<lb/>
　於我區區所抱之懷恐其終不能識察也觀此則其<lb/>
　持身之謹重待物之温恭自可見矣<lb/>
客從逺方來遺我一端綺相去萬餘里故人心尚爾文<lb/>
彩雙鴛鴦裁為合<hi>音閣</hi>歡被著<hi>掌吕/反</hi>以長相思縁<hi>俞見反</hi>以<lb/>
<pb n="KR4h0090_WYG_001-18a"/>
結不解<hi>叶舉里反</hi>以膠投漆中誰能别離此<lb/>
　賦也二丈為端綺文繒也著鄭氏儀禮注謂充之以<lb/>
　絮也按禮韻緜絮裝衣曰楮義與此同則字當通用<lb/>
　縁邊飾也　此言朋友道合不以相去之逺而有間<lb/>
　且即以其所遺之綺為被者盖因其有雙鴛之文而<lb/>
　又製為合歡加以長相思之著結不解之縁如此則<lb/>
　其情親義固愈久而不能離矣然此著此縁皆託言<lb/>
　相思不解而虚標其名非必實有是物也<lb/>
<pb n="KR4h0090_WYG_001-18b"/>
明月何皎皎照我羅牀帷<hi>一作幃</hi>憂愁不能寐攬衣起徘<lb/>
徊<hi>叶胡咸反</hi>客行雖云樂不如早旋歸出户獨彷徨愁思<hi>去聲</hi>
當告誰引領還入房淚下<hi>去聲</hi>沾裳衣<lb/>
　賦也攬手取也彷徨歩逥旋而心不安貌　舊註李<lb/>
　周翰以此為婦人之詩謂其夫客行不歸憂愁而望<lb/>
　思之也曽原以為獨醒之人忤世無儔撫時興悲之<lb/>
　作今詳味其辭氣大概類婦人當以前説為是<lb/>
　　　樂府古辭<lb/>
<pb n="KR4h0090_WYG_001-19a"/>
　　　　吕延濟曰漢武帝定郊祀歌采齊楚趙魏之<lb/>
　　　　聲以入樂府名字磨滅不知作者故稱古辭<lb/>
　　　　也詳此則此辭宜次諸古詩十九首之後<lb/>
　　　飲馬長城窟行<lb/>
　　　　長城戰國時趙燕皆嘗築之以備胡自陰山<lb/>
　　　　止遼東謂之古長城至秦始皇西起臨洮東<lb/>
　　　　入髙麗連亘萬里按酈道元水經注及樂府<lb/>
　　　　廣題謂其南北皆有泉窟漢時征戍之士飲<lb/>
<pb n="KR4h0090_WYG_001-19b"/>
　　　　馬於此乃作是曲王僧䖍伎録以為相和歌<lb/>
　　　　詞之瑟調曲也凡婦人思逺者亦借此題以<lb/>
　　　　寄情焉<lb/>
青青河邊草綿綿思逺道逺道不可思㝛昔夢見之夢<lb/>
見在我傍忽覺在它郷它郷各異縣展轉不可見枯桑<lb/>
知天風海水知天寒入門各自媚誰肯相為言客從逺<lb/>
方來遺我雙鯉魚呼童烹鯉魚中有尺素書長跪讀素<lb/>
書書中竟何如上有加餐食下有長相憶<lb/>
<pb n="KR4h0090_WYG_001-20a"/>
　興而比也青青謂青而又青迤邐不絶之貌綿綿亦<lb/>
　不絶之意也昔夜也宿昔猶言昨夜展轉皆寐不安<lb/>
　席也媚親好也　征夫之婦見河邊之草青青不絶<lb/>
　因思其夫行役逺道又念㝛昔感於夢寐而展轉之<lb/>
　頃已不可見則其情慮有非它人所能知者譬猶枯<lb/>
　桑揺落乃知天風海水曠蕩無障乃知天寒不經離<lb/>
　别之人焉知思逺之苦彼但入門各自媚好誰肯相<lb/>
　與慰問之乎惟頼所思之人逺遺素書使我致敬而<lb/>
<pb n="KR4h0090_WYG_001-20b"/>
　讀之知其勤厚不忘可以自釋耳此篇情思深宛最<lb/>
　宜涵泳其詞雖若間斷意實相屬讀者不為舊註所<lb/>
　惑可也<lb/>
　　　長歌行<lb/>
　　　　此亦相和歌詞之平調曲也按古今注謂長<lb/>
　　　　歌短歌言夀命長短有定分也考之魏武帝<lb/>
　　　　陸士衡及唐人諸篇皆言人運短促當及時<lb/>
　　　　自勉然二曲一致初無彼長此短之分李善<lb/>
<pb n="KR4h0090_WYG_001-21a"/>
　　　　引古詩長歌正激烈魏文帝短歌微吟不能<lb/>
　　　　長等語以為歌聲有長短非言夀命也斯得<lb/>
　　　　名題之本意<lb/>
青青園中葵朝露待日晞陽春布德澤萬物生光輝常<lb/>
恐<hi>去聲後倣此</hi>秋節至焜<hi>胡本反</hi>黄華葉衰百川東到海何時<lb/>
復西歸少壯不努力老大徒傷悲<lb/>
　比也葵菜名常傾葉向日晞暴乾也焜說文云煌也<lb/>
　謂葉變衰而黄色焜煌也　此言人之待時猶葵之<lb/>
<pb n="KR4h0090_WYG_001-21b"/>
　待日當天下有道賢者在位能者在職莫不各遂所<lb/>
　志而功名顯著及世運衰朝不信道則賢者皆擯棄<lb/>
　而銷落譬之春陽和煦雨露膏澤之時萬物莫不暢<lb/>
　茂而光輝至於秋風一起而華葉變衰矣且亨嘉之<lb/>
　運難逄進修之功易沮年與時馳亦猶百川之赴海<lb/>
　而不復囬茍不自奮而幼學壯行則老而傷悲復何<lb/>
　及㢤詳此非惟自勉亦以勉人也<lb/>
　　蘇武字子卿杜陵人武帝天漢元年以中郎將使<lb/>
<pb n="KR4h0090_WYG_001-22a"/>
　　匈奴十九年不屈節初幽置大窖中卧齧雪與旃<lb/>
　　毛并咽之數日不死匈奴以為神徙之北海上使<lb/>
　　牧羝杖漢節卧起不舍節旄盡落㑹昭帝與匈奴<lb/>
　　和親得歸漢拜為典屬國至宣帝神爵二年卒年<lb/>
　　八十餘與功臣圗像麒麟閣<lb/>
　　　詩四首<lb/>
骨肉縁枝葉結交亦相因四海皆兄弟誰為行路人况<lb/>
我連枝樹與子同一身昔為鴛與鴦今為參與辰昔者<lb/>
<pb n="KR4h0090_WYG_001-22b"/>
常相近<hi>去聲</hi>邈若胡與秦惟念當離别思情日以新鹿鳴<lb/>
思野草可以喻嘉賓我有一尊酒欲以贈逺人願子留<lb/>
斟酌敘此平生親<lb/>
　賦也縁連絡之意鴛鴦匹鳥也雌雄偶居而不相離<lb/>
　參辰二星名東西異處而不相比胡秦敵國不相親<lb/>
　者喻譬也　此子卿别昆弟之詩言骨肉之親本同<lb/>
　一體如枝葉之相連本同一樹也彼結交為友者亦<lb/>
　相親依雖四海之人皆得以為兄弟而不為路人矣<lb/>
<pb n="KR4h0090_WYG_001-23a"/>
　况我連枝同體非結交四海比者何乃昔常相近而<lb/>
　今成乖别耶然昔者相近之時玩熟以為常邈然若<lb/>
　無所係及當離别則思念之情有日新而不已者焉<lb/>
　彼鹿鳴相呼思得野草以共食尚可取喻以燕樂嘉<lb/>
　賔今兄弟逺離有酒盈尊且願相留斟酌以叙平生<lb/>
　之親也其委曲盡情亦彷彿常棣之遺意歟<lb/>
結髮為夫妻恩愛兩不疑歡娱在今夕燕婉及良時征<lb/>
夫懐往路起視夜何其<hi>音基</hi>參辰皆已沒去去從此辭行<lb/>
<pb n="KR4h0090_WYG_001-23b"/>
役在戰塲相見未有期握手一長歎淚為<hi>去聲</hi>生别滋努<lb/>
力愛春華<hi>如字</hi>莫忘歡樂時<hi>韻重</hi>生當復來歸死當長相思<lb/>
　賦也結髮李善曰取笄冠之義伊川程子亦曰如結<lb/>
　髪事君結髪與匈奴戰只言初上頭時也燕安婉順<lb/>
　也其語辭滋益也　此子卿出使時别妻之詩其夫<lb/>
　婦之情義臣子之忠誠藹然見于言外曽原曰夫奉<lb/>
　君命以出别其室家即以死誓捐軀報國素志如此<lb/>
　宜邊庭之不屈節也<lb/>
<pb n="KR4h0090_WYG_001-24a"/>
黄鵠一逺别千里顧徘徊<hi>叶胡威反</hi>胡馬失其羣思心常依<lb/>
依何况雙飛龍羽翼臨當乖<hi>叶公威反</hi>幸有絃歌曲可以喻<lb/>
中懷<hi>叶胡威反</hi>請為逰子吟泠泠一何悲絲竹厲清聲慷慨<lb/>
有餘哀<hi>叶扵希反</hi>長歌正激烈中心愴以摧<hi>叶徂為反</hi>欲展清商<lb/>
曲念子不得<hi>一作能</hi>歸俛仰内傷心淚下<hi>去聲</hi>不可揮願為<lb/>
雙黄鵠送子俱逺飛<lb/>
　賦中有比也乖離背也喻開曉也游子吟古曲名琴<lb/>
　操有楚游子龍丘髙者三年出游思歸故鄉而作楚<lb/>
<pb n="KR4h0090_WYG_001-24b"/>
　引恐即此曲也厲猶振也激烈言歌聲如水之激火<lb/>
　之烈也愴傷摧折展轉也揮以手去之不可揮言多<lb/>
　也　此子卿在匈奴時得歸漢而與李陵别之詩故<lb/>
　首以雙飛龍為比後以子不得歸為念盖同在匈奴<lb/>
　十八年其間羈旅之態抑塞之懷相知者惟吾二人<lb/>
　一旦遽别言歸豈忍舍㢤此其衷誠痛怛有不自知<lb/>
　其語之複者後村劉克莊曰願為雙黄鵠送子俱逺<lb/>
　飛者陵雖萬無還理武尚欲㧞之以歸漢忠厚之至<lb/>
<pb n="KR4h0090_WYG_001-25a"/>
　也<lb/>
燭燭晨明月馥馥秋<hi>舊作戒字畫之誤</hi>蘭芳芬馨長<hi>一作良</hi>夜發<lb/>
隨風聞<hi>去聲</hi>我堂征夫懷逺路遊子戀故郷寒冬十二月<lb/>
晨起踐嚴霜俯觀江漢流仰視浮雲翔良友逺别離各<lb/>
在天一方山海隔中州相去悠且長嘉㑹難再<hi>一作兩</hi>遇<lb/>
歡樂殊未央願言<hi>一作君</hi>崇令德隨時愛景光<lb/>
　比也中州中國也殊若詩殊異乎公路之殊猶言却<lb/>
　也央盡也　因逺遊南國將别朋友而歸為賦此詩<lb/>
<pb n="KR4h0090_WYG_001-25b"/>
　晨月以比其儀容之光霽蘭芳以喻其德美之播揚<lb/>
　而芬馨聞我則又以見其交契之同心焉耳夫良友<lb/>
　有如此者今我當還故郷見江漢之流浮雲之翔亦<lb/>
　知已之行邁不止而與其相離日逺矣且朋友之嘉<lb/>
　㑹難再而隨時之歡樂未央故於臨别贈言重以相<lb/>
　勉也　愚謂子卿既能杖節尊漢揚名顯親其於君<lb/>
　臣父子之道可謂盡矣况詩中所述兄弟夫婦之親<lb/>
　朋友之義藹然充溢如此校之其他篇什欲求無虧<lb/>
<pb n="KR4h0090_WYG_001-26a"/>
　於五典如子卿者盖絶無而僅有耳學者不可不審<lb/>
　也<lb/>
　　李陵字少卿隴西成紀人前將軍廣之孫也少為<lb/>
　　侍中建章監善騎射為騎都尉天漢二年將歩卒<lb/>
　　五千擊匈奴轉鬭矢盡遂降敵漢於是族其家單<lb/>
　　于以女妻之立為右校王在匈奴二十餘年卒<lb/>
　　　與蘇武三首<lb/>
良時不再至離别在須臾屏營衢路側執手野踟蹰仰<lb/>
<pb n="KR4h0090_WYG_001-26b"/>
視浮雲馳奄忽互相踰風波一失所各在天一隅長當<lb/>
從此别且復立斯須欲因晨風發送子以賤軀<lb/>
　賦也良時謂君臣際㑹之時須㬰斯須皆少待之頃<lb/>
　屏營惶恐不安貌踟蹰行不進也晨風旦風也　少<lb/>
　卿既失身匈奴思欲復還漢庭不可得矣及蘇武歸<lb/>
　因作詩為贈故首歎良時不再至以起傷别之端也<lb/>
　况又見浮雲之馳奄忽相踰則知人之離散如風波<lb/>
　一失而相去逺矣故其執别戀戀之情不能自已亦<lb/>
<pb n="KR4h0090_WYG_001-27a"/>
　欲乘風而以身俱往也<lb/>
攜手上河梁遊子暮何之徘徊蹊路側恨恨<hi>一作悢</hi>不能<lb/>
<hi>一作得</hi>辭行人難久留各言長相思安知非日月弦望自<lb/>
有時努力崇明德皓首以為期<lb/>
　賦也河北方流水之通名梁橋也弦者月缺其半之<lb/>
　名望者月滿之時與日相望也　初少卿説武降已<lb/>
　謂終不得歸漢矣及和親之後而匈奴又詭言武死<lb/>
　今其歸也誠出少卿之不意宜其握手驚問恨恨而<lb/>
<pb n="KR4h0090_WYG_001-27b"/>
　不能辭也然思舊之情曷已離合之理可推故以日<lb/>
　月弦望為喻而相期於皓首亦自遣釋云耳　李周<lb/>
　翰謂武使匈奴時陵贈此詩而曽原取之非也凡使<lb/>
　者奉君命出疆在朝之臣或有贈言自當慷慨規祝<lb/>
　不應預逆其不歸而有風波失所長從此别及長相<lb/>
　思皓首為期等語况二人素稱相善又豈忍言此㢤<lb/>
　林實夫以此為答武黄鵠逺别之詩得之矣<lb/>
嘉㑹難再遇三載為千秋臨河濯長纓念子悵悠悠逺<lb/>
<pb n="KR4h0090_WYG_001-28a"/>
望悲風至對酒不能酬行人懐徃路何以慰我愁獨有<lb/>
盈觴酒與子結綢繆<lb/>
　賦也三載為千秋猶詩所謂一日不見如三秋之意<lb/>
　長纓非冠纓也馬鞅亦謂之纓終軍請受長纓以羈<lb/>
　南越王者恐即此屬也　因濯纓而念逺行之人望<lb/>
　悲風而舉盈觴之酒其詞氣稍緩與前二詩不同豈<lb/>
　此篇獨為出使時所贈者歟　或疑蘇李詩皆後人<lb/>
　所擬作以為武在長安何為乃及江漢陵詩用盈字<lb/>
<pb n="KR4h0090_WYG_001-28b"/>
　不應觸惠帝諱此殆不必深辨也<lb/>
　　班媫妤<hi>音接予</hi>左曹越騎校尉况之女司空椽彪之<lb/>
　　姑也少有才學成帝選入宫以為婕妤帝嘗遊後<lb/>
　　庭欲與同輦載辭之每進見上䟽依則古禮後趙<lb/>
　　飛燕自微賤興因譛其祝詛考問之對曰妾聞修<lb/>
　　正尚未䝉福為邪欲以何望使鬼神有知不受不<lb/>
　　臣之愬如其無知愬之何益上善其對遂求得共<lb/>
　　養太后長信宫嘗作賦自悼<lb/>
<pb n="KR4h0090_WYG_001-29a"/>
　　　怨歌行<lb/>
　　　　按伎録此相和歌詞之楚調曲也<lb/>
新製<hi>一作裂</hi>齊紈素鮮<hi>一作皎</hi>潔如霜雪裁為合歡扇團圎<lb/>
<hi>一作團團</hi>似明月出入君懐袖動揺微風發常恐秋節至凉<lb/>
飇奪炎熱棄捐篋笥中恩情中道絶<hi>古月薛韻通用</hi>
　比也紈素出齊地荀恱漢紀云齊國獻紈素絹飈通<lb/>
　作猋疾風自下而上者也　媫妤既退處東宫因以<lb/>
　紈扇自喻而作此曲其言新製齊紈鮮如霜雪則修<lb/>
<pb n="KR4h0090_WYG_001-29b"/>
　已有潔白之行矣及合歡成扇圎如明月則事君無<lb/>
　虧缺之儀矣至於承君寵幸又温惠而不驕且専乃<lb/>
　如微風足以洗滌煩熱必待動揺然後應之耳惟常<lb/>
　慮夫時移事變或有邪媚上僭如秋猋暴疾自能移<lb/>
　奪吾君之心則將不免於棄捐而恩情中絶矣今乃<lb/>
　果罹於此其得已於言㢤此晦菴朱子所謂情雖出<lb/>
　於幽怨終不過於慘傷者當與自悼賦兼觀可也<lb/>
　　張衡字平子南陽西鄂人通五經尤善於天文陰<lb/>
<pb n="KR4h0090_WYG_001-30a"/>
　　陽厯筭永元中舉孝亷連辟公府皆不就安帝時<lb/>
　　徵拜為郎中再遷太史令順帝陽嘉中遷侍中宦<lb/>
　　官懼其毁已共讒之出為河間王相三年上書乞<lb/>
　　骸骨徵拜尚書卒<lb/>
　　　四愁詩<lb/>
　張衡不樂久處機宻陽嘉中出為河間相<hi>按後漢書順帝改陽</hi>
　<hi>嘉五年為永和元年又衡出相河間在永和初此云陽嘉中恐即改元之年也</hi>時國王驕奢<lb/>
　不遵法度<hi>河間孝王之子恵王政也漢書謂其慠狠不奉法憲</hi>又多豪右并兼<lb/>
<pb n="KR4h0090_WYG_001-30b"/>
　之家衡下車治威嚴能内察屬縣姦猾行巧刧皆宻<lb/>
　知名下吏收捕盡服擒諸豪俠遊客悉惶懼逃出境<lb/>
　郡中大治争訟息獄無繫囚時天下漸弊欝欝不得<lb/>
　志為四愁詩屈原以美人為君子以珍寶為仁義以<lb/>
　水深雪雰為小人思以道術相報貽於時君而懼讒<lb/>
　邪不得以通其詞曰<lb/>
一思曰<hi>此衍文也下倣此李周翰曰題首曰愁而此為思者愁出於思故也</hi>我所思兮在<lb/>
太山<hi>叶輸旃反</hi>欲往從之梁父<hi>音/甫</hi>艱<hi>叶居賢反</hi>側身東望涕霑翰<lb/>
<pb n="KR4h0090_WYG_001-31a"/>
美人贈我金錯刀何以報之英瓊瑶路逺莫致倚逍遥<lb/>
何為懐憂心煩勞<lb/>
　賦而比也太山在兖州為五嶽之尊故以比時君梁<lb/>
　父太山下小山也以比讒邪小人側身不安之貌翰<lb/>
　未詳其義錯以金縷文也漢書云王莽造錯刀又續<lb/>
　漢書云諸侯王佩刀黄金錯鐶此言美人贈者喻爵<lb/>
　禄之榮也瓊赤玉瑶白玉皆玉之美而有英華者也<lb/>
　路逺亦以喻讒邪所間倚者佇望切切之意逍遥翺<lb/>
<pb n="KR4h0090_WYG_001-31b"/>
　翔自適也<lb/>
二思曰我所思兮在桂林欲徃從之湘水深側身南望<lb/>
涕霑襟美人贈我金<hi>五臣作琴</hi>琅玕何以報之雙玉盤<hi>叶蒲沿反</hi>
路逺莫致倚惆悵<hi>叶丑良反</hi>何為懐憂心煩傷<lb/>
　賦而比也桂林在湘水之南八桂成林其地因名桂<lb/>
　州今為静江府湘水出零陵今全州清湘縣也琅玕<lb/>
　珊瑚之屬按本草具五色生海底網得之古惟雍州<lb/>
　所貢今多産南海惆悵恨望也<lb/>
<pb n="KR4h0090_WYG_001-32a"/>
三思曰我所思兮在漢陽欲往從之隴阪<hi>音反後倣此</hi>長側<lb/>
身西望涕霑裳美人贈我貂襜<hi>蚩占反</hi>䄖何以報之明月<lb/>
珠路逺莫致倚踟蹰何為懐憂心煩紆<lb/>
　賦而比也漢陽隴西天水郡即今秦州也阪山坡可<lb/>
　通車者隴阪秦州有大隴山亦曰隴首其阪九曲貂<lb/>
　䑕屬大而黄黑出東北夷皮可為服飾直裾謂之襜<lb/>
　䄖今蔽膝也明月珠海蚌食月光而生者以為名紆<lb/>
　曲而亂也<lb/>
<pb n="KR4h0090_WYG_001-32b"/>
四思曰我所思兮在鴈門<hi>叶眉貧反</hi>欲往從之雪雰雰<hi>叶字句反</hi>
側身北望涕霑巾美人贈我綿繡叚何以報之青玉案<lb/>
路逺莫致倚増歎何為懐憂心煩惋<hi>烏玩反</hi>
　賦而比也鴈門在今代州衆山相連中有水道如門<lb/>
　鴈出其間故名叚猶言縑匹也玉案器之貴重者楚<lb/>
　漢春秋淮南侯曰漢王賜臣玉案之食惋懊歎也<lb/>
　此詩指意已具本序既思太山而又及於桂林漢陽<lb/>
　鴈門者以見思之不一也四方各有所阻亦以喻君<lb/>
<pb n="KR4h0090_WYG_001-33a"/>
　之左右前後莫非讒間小人也是則雖有愛君憂國<lb/>
　之忠誠而莫之致卒乃付之無可奈何但自遣釋焉<lb/>
　耳世謂七言起於漢武帝柏梁詩盖如今之聨句在<lb/>
　座之人共成之然未見有自為全篇傳至於今者故<lb/>
　録此以備一體云<lb/>
　　酈炎字文勝范陽人酈食其之後也有文才尚志<lb/>
　　氣靈帝時州郡辟命皆不就性至孝舊患風病遭<lb/>
　　母憂復發動妻始産而驚死妻家訟之病甚不能<lb/>
<pb n="KR4h0090_WYG_001-33b"/>
　　理對竟死獄中時年二十八尚書盧植為之誄讃<lb/>
　　以昭其懿德<lb/>
　　　詩二首<lb/>
大道夷且長窘路狹且促修翼無卑棲逺趾不歩局舒<lb/>
吾陵霄羽奮此千里足超邁絶塵驅倐忽誰能逐賢愚<lb/>
豈常類禀性在清濁<hi>叶厨玉反</hi>富貴有人籍貧賤無天録通<lb/>
塞茍由已志士不相卜陳平敖里社韓信釣河曲終居<lb/>
天下宰食此萬鍾禄德音流千載功名重山嶽<hi>叶虞欲反</hi>
<pb n="KR4h0090_WYG_001-34a"/>
　賦也夷平窘迫也趾足指局拘縮貌絶塵莊子註云<lb/>
　去速而不見其塵也籍記載也天録本傳註云謂若<lb/>
　蕭曹見名於圗書之類茍誠也由已如蔡澤謂唐舉<lb/>
　曰富貴吾自取之所不知者夀命是也陳平韓信事<lb/>
　並見漢書　此文勝言志之詩其意謂人禀天地之<lb/>
　氣以生既得其氣之清者而為賢自與愚濁者不同<lb/>
　類矣惟當抗志髙逺以行其道安守窮賤相時而動<lb/>
　則通塞在我不必取决於人盖有志者未嘗無成如<lb/>
<pb n="KR4h0090_WYG_001-34b"/>
　陳平韓信始雖困阨閭里終能享其富貴而垂功名<lb/>
　於無窮也<lb/>
靈芝生河洲動揺因洪波蘭榮一何晚嚴霜瘁其柯哀<lb/>
㢤二芳草不植太山阿文質道且貴遭時用有嘉<hi>叶居何反</hi>
絳灌臨衡宰謂誼崇浮華<hi>叶胡戈反</hi>賢才抑不用逺投荆南<lb/>
沙<hi>叶乗河反</hi>抱玉乗龍驥不逄樂與和安得孔仲尼為世陳<lb/>
四科<lb/>
　興也洲水中可居之地瘁病也絳絳侯周勃灌灌嬰<lb/>
<pb n="KR4h0090_WYG_001-35a"/>
　也衡宰謂權衡之任誼賈誼崇尚也文帝召誼為愽<lb/>
　士議論通達國體帝恱之後欲任以公卿之位絳灌<lb/>
　之屬害之出為長沙王傅沙即長沙也四科謂論語<lb/>
　記弟子德行言語政事文學各有所長也　文勝適<lb/>
　遭漢運衰末權姦柄國之時而懐材抱器不獲施展<lb/>
　故作是詩言芝生失所蘭榮後時以興君子有文有<lb/>
　質而不利於用反見擯斥如玉驥雖良不逄伯樂卞<lb/>
　和誰能别識之者安得孔子復生為世陳列賢才之<lb/>
<pb n="KR4h0090_WYG_001-35b"/>
　科等也　愚按漢詩氣度渾厚興趣悠逺多得三百<lb/>
　篇流風餘韻下至張衡四愁亦未失漢人詞調酈炎<lb/>
　當桓靈時語特矯峻已有曹魏風氣今故録於巻末<lb/>
　可以觀世變矣<lb/>
　<lb/>
　<lb/>
　<lb/>
　風雅翼巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻三</head> <lb/>
    <p>
<pb n="KR4h0090_WYG_003-1a"/>
欽定四庫全書<lb/>
　風雅翼巻三<lb/>
　　　　　　　　　　　　　元　劉履　編<lb/>
　選詩補註三<lb/>
　　魏詩二<lb/>
　　嵇康字叔夜譙郡銍人身長七尺八寸土木形骸<lb/>
　　不自藻飾人以為龍章鳯姿好言老莊而尚竒任<lb/>
　　俠寓居山陽與阮籍山濤向秀籍兄子咸王戎劉<lb/>
<pb n="KR4h0090_WYG_003-1b"/>
　　伶相友善號竹林七賢初居貧鍜以自給與魏宗<lb/>
　　室婚拜中散大夫山濤為吏部舉康自代康荅書<lb/>
　　拒絶自言不堪流俗非薄湯武大將軍司馬昭聞<lb/>
　　之而怒景元三年以鍾㑹譛殺之臨刑自若援琴<lb/>
　　而鼓<lb/>
　　　贈秀才入軍三首<hi>四言</hi>
　　　　秀才李善引本集作兄公穆又按劉義慶集<lb/>
　　　　林公穆名熹舉秀才張銑曰康之從弟未知<lb/>
<pb n="KR4h0090_WYG_003-2a"/>
　　　　何據<lb/>
良馬既閑麗服有暉左攬繁弱右接<hi>測洽反</hi>忘歸風馳電<lb/>
逝躡景<hi>古影字通</hi>追飛凌厲中原頋盻生姿攜我好仇<hi>叶强於反</hi>
載我輕車南陵長阜北厲清渠仰落驚鴻俯引淵魚盤<lb/>
于㳺田其樂只<hi>音止</hi>且<hi>子餘反</hi>
　賦也閑調習也麗服謂戎服鮮麗也繁弱弓名忘歸<lb/>
　矢名劉向新序云楚王載繁弱之弓忘歸之矢接與<lb/>
　挿同亦通作捷陳思王七啟云捷忘歸之矢凌厲承<lb/>
<pb n="KR4h0090_WYG_003-2b"/>
　上二句而言盖有超縱横行之態生姿猶孟子所謂<lb/>
　生色言其意氣自得見於顔面也仇匹載乗也大陸<lb/>
　曰阜褰衣渉水曰厲渠河渠引猶掣也盤樂田獵也<lb/>
　只且語助聲　此詩盖叔夜於秀才從戎後所寄贈<lb/>
　故首述其軍中驍勇之情及盤游漁畋之樂也<lb/>
息徒蘭圃秣馬華山<hi>叶輸旃反</hi>流磻<hi>音波</hi>平臯垂綸長川目送<lb/>
歸鴻手揮五弦俯仰自得游心太𤣥嘉彼釣叟得魚忘<lb/>
筌郢人逝矣誰與盡言<hi>叶倪堅反</hi>
<pb n="KR4h0090_WYG_003-3a"/>
　賦也徒軍衆也秣飼也華山盖借用歸馬華山之意<lb/>
　以石為鏃曰磻流磻猶言流矢臯李竒漢書註云水<lb/>
　邊淤地盖今江岸漲沙地也綸釣緡也太𤣥謂老莊<lb/>
　之道筌取魚竹器得魚忘筌及郢人事並見莊子書<lb/>
　　此言秀才從軍多暇既無事於戰鬭惟以弋釣自<lb/>
　娱或目飛鴻或彈五弦而俯仰之間游心道妙如彼<lb/>
　釣叟得魚而忘筌其自得如此固可嘉矣然在軍旅<lb/>
　之中誰可與論此者正猶莊子之意既無郢人之質<lb/>
<pb n="KR4h0090_WYG_003-3b"/>
　則匠石雖有運斤斵鼻之巧而無所施也<lb/>
浩浩洪流帶我邦畿萋萋緑林奮榮揚輝魚龍瀺<hi>土咸反</hi>
灂<hi>士角反</hi>山鳥羣飛駕言出逰日夕忘歸思我良朋如渴<lb/>
如饑願言不獲愴矣其悲<lb/>
　賦而兼興也近國之地曰畿萋萋盛貌奮發也瀺灂<lb/>
　通作嚵嚼謂衆口呷水而小有聲也　此叔夜自敘<lb/>
　其與秀才别後之情言見洪流尚縈帶而相近緑林<lb/>
　且榮輝而恱人魚龍亦共聚而游山鳥有羣飛之樂<lb/>
<pb n="KR4h0090_WYG_003-4a"/>
　是以覽物興懐思得同趣之人相與逰娛以忘晨夕<lb/>
　今乃不獲所願使我思之不已至于悲傷也魏志稱<lb/>
　其文詞壯麗觀此詩亦可見矣<lb/>
　　阮籍字嗣宗陳留尉氏人司空記室瑀之子容貌<lb/>
　　瓌傑志氣宏放初辟太尉掾及為曹爽㕘軍以疾<lb/>
　　辭歸髙貴鄉公即位徙散騎常侍大將軍司馬昭<lb/>
　　欲為其子炎求婚籍乃醉六十日不得言而止後<lb/>
　　引為從事中郎籍聞歩兵厨多美酒遂求為歩兵校<lb/>
<pb n="KR4h0090_WYG_003-4b"/>
　　尉縱酒昬酣遺落世事嘗著大人先生傳以譏當<lb/>
　　世君子如蝨處禈中又對人能青白眼由是禮法<lb/>
　　之士深所讐疾大將軍常保持之景元四年卒<lb/>
　　　詠懷詩十三首<lb/>
　　　　按晉書籍作詠懷詩八十餘篇文選所録者<lb/>
　　　　不多李善曰嗣宗身仕亂朝常恐罹謗遇禍<lb/>
　　　　因兹發詠故每有憂生之嗟雖志在刺譏而<lb/>
　　　　文多隠避百代之下難以情測也<lb/>
<pb n="KR4h0090_WYG_003-5a"/>
夜中不能寐起坐彈鳴琴薄帷鑒明月清風吹我衿孤<lb/>
鴻號外野翔鳥鳴北林徘徊將何見憂思獨傷心<lb/>
　比也此嗣宗憂世道之昬亂無以自適故託言夜半<lb/>
　之時起坐而彈琴也所謂薄帷照月已見陰光之盛<lb/>
　而清風吹衿則又寒氣之漸也况賢者在外如孤鴻<lb/>
　之哀號於野而羣邪阿附權臣亦猶衆鳥囬翔而鳴<lb/>
　于陰背之林焉是時魏室既衰司馬氏専政故有是<lb/>
　喻其氣象如此我之徘徊不寐復將何見邪意謂昏<lb/>
<pb n="KR4h0090_WYG_003-5b"/>
　亂愈久則所見殆有不可言者是以憂思獨深而至<lb/>
　於傷心也<lb/>
二妃逰江濵逍遥順風翔交甫懐環珮婉孌<hi>力轉反</hi>有芬<lb/>
芳猗<hi>五臣音於綺反</hi>靡情歡愛千載不相忘傾城迷下蔡容好<lb/>
<hi>去聲</hi>結中膓感激生憂思萱草樹蘭房膏沐為<hi>去聲</hi>誰施其<lb/>
雨怨朝陽如何金石交一旦更<hi>平聲</hi>離傷<lb/>
　賦而比也二妃列仙傳云江妃二女出逰江漢之湄<lb/>
　逄鄭交甫乃解珮珠以贈交甫受而懐之行數十歩<lb/>
<pb n="KR4h0090_WYG_003-6a"/>
　女忽不見珮亦隨失婉孌美好貌猗靡謂情意相傾<lb/>
　委也傾城女色之美者李延年歌曰一頋傾人城下<lb/>
　蔡古蔡州其地多荒淫即鄭國溱洧之間也宋玉登<lb/>
　徒子好色賦云惑陽城迷下蔡感激感念而起情也<lb/>
　萱詩作諼食之可以忘憂膏所以澤髮者沭滌首去<lb/>
　垢也其者冀其將然之詞待雨而見朝日以喻懐其<lb/>
　人而不至也此三語並本詩伯兮篇　初司馬昭以<lb/>
　魏氏託任之重亦自謂能盡忠於國至是専權僣竊<lb/>
<pb n="KR4h0090_WYG_003-6b"/>
　欲行篡逆故嗣宗婉其詞以諷刺之言交甫能念二<lb/>
　妃解珮於一遇之頃猶且情愛猗靡久而不忘佳人<lb/>
　以容好結歡猶能感激思望専心靡它甚而至於憂<lb/>
　且怨如何股肱大臣視同腹心者一旦更變而有乖<lb/>
　背之傷也君臣朋友皆以義合故借金石之交為喻<lb/>
　所謂文多隠避者如此亦不失古人譎諌之義矣須<lb/>
　溪劉㑹孟謂從二妃來不謂有此結語盖所謂如截<lb/>
　犇馬者此文詞變化之妙學者亦不可不知也<lb/>
<pb n="KR4h0090_WYG_003-7a"/>
嘉樹下成蹊東園桃與李秋風吹飛藿零落從此始繁<lb/>
華有憔悴堂上生荆杞驅馬舍之去去上西山趾一身<lb/>
不自保何况戀妻子凝霜被野草歳暮亦云已<lb/>
　比也成蹊漢書李廣傳賛云桃李不言下自成蹊荆<lb/>
　杞皆有刺之木所謂荆棘杞棘是也西山首陽也趾<lb/>
　山足也已畢也　此言魏室全盛之時則賢才皆願<lb/>
　禄仕其朝譬猶東園桃李春玩其花夏取其實而往<lb/>
　來者衆其下自成蹊也及乎權姦僣竊則賢者退散<lb/>
<pb n="KR4h0090_WYG_003-7b"/>
　亦猶秋風一起而草木零落繁華者於是而憔悴矣<lb/>
　甚至荆杞生於堂上則朝廷所用之人從可知焉當<lb/>
　是時惟脫身逺遁去從夷齊于西山尚恐不能自保<lb/>
　何况戀妻子乎篇末復謂嚴霜被草歳暮云已者盖<lb/>
　見陰凝愈盛世運垂窮朝廷終將變革無復可延之<lb/>
　理是以情促詞絶不自知其歎息之深也<lb/>
天馬出西北由來從東道春秋非有託富貴焉常保清<lb/>
露被臯蘭凝霜霑野草朝為媚少年夕暮成醜老自非<lb/>
<pb n="KR4h0090_WYG_003-8a"/>
王子晉誰能常美好<lb/>
　興也天馬漢書武帝元狩四年馬生渥洼水中作天<lb/>
　馬之歌有天馬來從西極經千里循東道之句凡稱<lb/>
　尊貴年齒曰春秋史記所謂富於春秋是也非有託<lb/>
　猶言無根蔕也王子晉說見第一巻　此嗣宗見世<lb/>
　變不常而警夫居勢位享寵禄者之不可久恃也言<lb/>
　天馬本出西北而忽來由此東道矣人之夀命本非<lb/>
　有託而富貴之在身者豈能常保耶此詩之本㫖也<lb/>
<pb n="KR4h0090_WYG_003-8b"/>
　其言清露而凝霜亦以興少年之忽成醜老又謂自<lb/>
　非神仙誰能長存此特明夫理之可曉者以證之云<lb/>
　爾若夫言外之意自當潜心領㑹可也<lb/>
平生少年時輕薄好絃歌西逰咸陽中趙李相經過娛<lb/>
樂未終極白日忽蹉跎驅馬復來歸反頋望三河黄金<lb/>
百鎰<hi>音溢</hi>盡資用常苦多北臨太行<hi>户郎反</hi>道失路將如何<lb/>
　比也咸陽漢都長安也趙李顔延年以為漢趙飛燕<lb/>
　李夫人者恐無是理劉㑹孟謂安知非實有此二人<lb/>
<pb n="KR4h0090_WYG_003-9a"/>
　不必求其誰何也蹉跎失足也以喻日落三河謂河<lb/>
　東河内河南嗣宗所居陳留在河南之東故自西而<lb/>
　望㮣稱三河也二十四兩為鎰太行失路戰國筞季<lb/>
　梁謂魏王曰臣見人於太行北面而持其駕言欲之<lb/>
　楚臣謂其北面非之楚之路乃曰吾馬良吾用多吾<lb/>
　善御此數者逾善而離楚逾逺　此嗣宗自悔其失<lb/>
　身也言少時輕薄而好逰樂朋儕相與未及終極而<lb/>
　白日巳暮乃欲驅馬來歸則資費既盡無如之何以<lb/>
<pb n="KR4h0090_WYG_003-9b"/>
　初不自重不審時而從仕服事未㡬魏室將亡雖欲<lb/>
　退休而無計故篇末託言太行失路以寓懊歎無窮<lb/>
　之情焉<lb/>
昔聞東陵𤓰近在青門外連畛距阡陌子母相鈎帶五<lb/>
色曜朝日嘉賔四面㑹膏火自煎熬多財為患害布衣<lb/>
可終身寵禄豈足賴<lb/>
　賦也東陵𤓰秦有東陵侯邵平者秦既破為布衣種<lb/>
　𤓰長安城東𤓰有五色甚美因以得名青門漢書所<lb/>
<pb n="KR4h0090_WYG_003-10a"/>
　謂覇城門以其在東故曰青門畛阡陌皆田間道周<lb/>
　禮溝上有畛說文云南北為阡東西為陌距至也子<lb/>
　母言𤓰之小大相連帶也　嗣宗知魏亡有日不樂<lb/>
　久仕思得如秦故侯種𤓰於青門則志願畢矣故詠<lb/>
　其事以自見既言其𤓰蕃美如此不特可資於已又<lb/>
　足以宴㑹嘉賔焉復言膏火以明自煎人以多財而<lb/>
　致患則以明夫寵禄之易失不若布衣之可以安且<lb/>
　久也按史記世稱東陵𤓰從邵平始盖平所以垂名<lb/>
<pb n="KR4h0090_WYG_003-10b"/>
　者不以侯而以𤓰詩云誠不以富亦祗以異其是之<lb/>
　謂乎<lb/>
炎暑惟兹夏三旬將欲移芳樹垂緑葉青雲自逶迤四<lb/>
時更代謝日月遞差<hi>又宜反</hi>馳徘徊空堂上忉怛莫我知<lb/>
願覩卒歡好<hi>去聲</hi>不見悲别離<lb/>
　比也三旬張銑謂六月一旬欲入於秋是也青雲樹<lb/>
　葉垂蔭之象遞更迭也差次也忉怛心憂懼也　此<lb/>
　篇憂魏祚將移於晉故託喻炎暑陽明之時惟在兹<lb/>
<pb n="KR4h0090_WYG_003-11a"/>
　夏今三旬又欲垂盡意謂若至秋冬則凉冷而陰慘<lb/>
　矣且言芳樹之清蔭猶自逺布以見在朝諸臣受魏<lb/>
　恩寵固有不可忘者然觀其勢猶四時之更代日月<lb/>
　之遞馳殆恐終不能遏耳是時衆人惟事奔競誰復<lb/>
　頋慮而我獨於空堂徘徊而憂懼曽莫之知者焉篇<lb/>
　末復謂願見君臣終於歡好不致篡奪而有乖離之<lb/>
　傷其忠愛懇切至於如此不亦悲㢤<lb/>
灼灼西隤<hi>與頽同</hi>日餘光照我衣逥風吹四壁寒鳥相因<lb/>
<pb n="KR4h0090_WYG_003-11b"/>
依周周尚銜羽蛩蛩亦念饑如何當路子磬折忘所歸<lb/>
豈為<hi>去聲</hi>夸譽名憔悴使心悲寧與燕雀翔不隨黄鵠飛<lb/>
黄鵠逰四海中路將安歸<hi>韻重</hi>
　比也隤下墜也周周鳥名韓非子謂其重頭屈尾飲<lb/>
　於河則顛必以一頭銜它鳥羽然後得飲蛩蛩獸名<lb/>
　按孔叢子北方有獸名蟨者常假足於蛩蛩駏驉食<lb/>
　得甘草必嚙以遺之二獸見人來乃負蟨以走爾雅<lb/>
　作卭卭寧願詞也　此篇責羣臣之附司馬氏者而<lb/>
<pb n="KR4h0090_WYG_003-12a"/>
　因以自厲也言魏室雖微尚皆被其㤙寵比之日雖<lb/>
　西隤而其餘光猶灼灼然照我也迴風寒鳥以比司<lb/>
　馬僣逼之勢既盛猶有卑下小臣知附王室而不敢<lb/>
　違者且謂周周蛩蛩特禽獸耳亦能饑渴相須患難<lb/>
　相濟如何當朝執政之臣率皆趨附權姦而不頋返<lb/>
　爾豈欲誇大其聲譽而然乎殊不知屈已以媚人其<lb/>
　實憔悴而可悲也末章所謂燕雀即上文寒鳥之屬<lb/>
　黄鵠以指司馬晉公言其志大必將一舉冲天而逰<lb/>
<pb n="KR4h0090_WYG_003-12b"/>
　于四海為今之計寧辭尊而居卑庶㡬韜晦以自全<lb/>
　若攀附髙逺一遭篡奪之變則我既為魏臣豈忍復<lb/>
　事於晉此所以慮中路之無歸也史稱籍本有濟世<lb/>
　之志朝議以其名髙欲尊崇之籍以天下多故名士<lb/>
　少有全者乃求為歩兵校尉縱酒昬酣遺落世事大<lb/>
　槩與此詩相合然詩中微意又豈史氏所能悉㢤<lb/>
歩出上東門北望首陽岑下有采薇士上有嘉樹林良<lb/>
辰在河許凝霜霑衣襟寒風振山岡𤣥雲起重陰鳴鴈<lb/>
<pb n="KR4h0090_WYG_003-13a"/>
飛南征鶗<hi>或作鴻鵠並通</hi>鴂發哀音素質㳺<hi>顔延年改作由非是</hi>商聲悽<lb/>
愴傷我心<lb/>
　賦而比也首陽即雷首山之陽在河中府許猶所也<lb/>
　鶗鴂惡聲之鳥楚詞註云即詩所謂七月鳴鵙者陰<lb/>
　氣至則先鳴而草死素質謂秋天也㳺者流徧之意<lb/>
　　此篇託言出望首陽想夫伯夷叔齊采薇而隠者<lb/>
　得其所矣今我遭此風霜侵迫陰雲擁蔽之時而賢<lb/>
　者避去如鴈之南征讒邪得志如鶗鴂之先鳴者焉<lb/>
<pb n="KR4h0090_WYG_003-13b"/>
　逺近所聞莫非若此則我心之悽傷豈得已㢤夫夷<lb/>
　齊之隠當商周革命之際而嗣宗以此興歎意亦逺<lb/>
　矣<lb/>
北里多竒舞濮上有微音輕薄閒逰子俯仰乍浮沉捷<lb/>
徑從狹路僶俛趨荒淫焉見王子喬乘雲翔鄧林獨有<lb/>
延年術可用<hi>一作以</hi>慰吾心<lb/>
　比也北里濮上皆紂都近地按史記紂使師延作新<lb/>
　淫聲北里之舞靡靡之樂正義云武王既伐紂師延<lb/>
<pb n="KR4h0090_WYG_003-14a"/>
　抱樂器投濮水而死後師㳙從衛靈公過濮上夜聞<lb/>
　水中樂音因寫之為晉平公奏焉師曠撫之曰此亡<lb/>
　國之音得此必於桑間濮上乎俯仰浮沉趨時附勢<lb/>
　之態乍忽也捷徑取便之私道僶俛猶専力也鄧林<lb/>
　山海經云夸父與日競逐而渴死其杖化為鄧林淮<lb/>
　南子註云今鄧州之西其地多山林者是也　言北<lb/>
　里之舞濮上之音皆作於亡國以寓魏國將亡之意<lb/>
　輕薄逰子競趨荒淫以比小人之阿附權姦不知所<lb/>
<pb n="KR4h0090_WYG_003-14b"/>
　止當此之時所見率皆如此豈有若王子喬能超世<lb/>
　絶俗全身逺害者㢤然其人已逺其法尚存我雖未<lb/>
　免罹乎世網庶㡬託此得以外絶榮利内保天真自<lb/>
　足慰吾心耳厥後嗣宗卒獲令終者以此亦可謂善<lb/>
　處亂世者矣<lb/>
湛湛長江水上有楓樹林臯蘭被徑路青驪逝駸駸逺<lb/>
望令人悲春氣感我心三楚多秀士朝雲進荒淫朱華<lb/>
振芬芳髙蔡相追尋一為黄雀哀涕下誰能禁<lb/>
<pb n="KR4h0090_WYG_003-15a"/>
　賦而兼比也湛湛澄澹貌馬純黒為驪駸駸驟也春<lb/>
　氣感心言陽氣發動鳥獸孳尾之時人心不能無感<lb/>
　詩言有女懐春亦此意也以上六句並用楚詞招䰟<lb/>
　篇語三楚李周翰曰楚文王都郢昭王都鄂孝平王<lb/>
　都夀春是也朝雲楚襄王夣遇巫山神女宋玉為王<lb/>
　賦其事有朝為行雲等語髙蔡亦楚地戰國筞楚莊<lb/>
　辛謂襄王曰黄雀鼓翅奮翼自以為與人無爭不知<lb/>
　王孫公子挾彈其下晝逰茂樹夕調酸醎蔡聖<hi>當作靈</hi>
<pb n="KR4h0090_WYG_003-15b"/>
　侯不以國家為事左抱幼妾右擁嬖女相與馳騁乎<lb/>
　髙蔡之中不知子發受命于宣王而以朱絲繫已<lb/>
　按通鑑正元元年魏主芳幸平樂觀大將軍司馬師<lb/>
　以其荒淫無度褻近倡優乃廢為齊王遷之河内羣<lb/>
　臣送者皆為流涕嗣宗此詩其亦哀齊王之廢乎盖<lb/>
　不敢直陳逰幸平樂之事乃借楚地而言夫江水之<lb/>
　上草木春榮其乗青驪馳驟而去使人逺望而悲念<lb/>
　者正以春氣之能動人心也彼三楚固多秀士如宋<lb/>
<pb n="KR4h0090_WYG_003-16a"/>
　玉之流但以朝雲荒淫之事導而進之無有能匡輔<lb/>
　之者是其目前情賞雖如朱華芬芳之可恱至於一<lb/>
　遭禍變則終身悔之將何及㢤故以髙蔡黄雀之説<lb/>
　終之亦可謂明切矣<lb/>
懸車在西南羲和將欲傾流光耀四海忽忽至夕㝠朝<lb/>
為咸池暉濛汜受其榮豈知窮達士一死不再生視彼<lb/>
桃李花誰能久熒熒君子在何許歎息未合并瞻仰景<lb/>
山松可以慰吾情<lb/>
<pb n="KR4h0090_WYG_003-16b"/>
　比也懸車已見前巻咸池日出處濛汜日入處也熒<lb/>
　熒明貌景山商所都之山商頌云陟彼景山松柏丸<lb/>
　丸　此篇因悼世變思以自保之詩言魏之將亡猶<lb/>
　日之將傾也何盛衰若此其速國祚且移於晉矣士<lb/>
　既不幸遭此末運雖視彼一時之富貴不能久存然<lb/>
　未遇賢君能撥亂而反正徒為歎息惟瞻仰髙山之<lb/>
　松得以堅貞自持可用慰吾情耳<lb/>
西方有佳人皎若白日光被服纎羅衣左右佩雙璜修<lb/>
<pb n="KR4h0090_WYG_003-17a"/>
容耀姿美順風振微芳登髙眺所思舉𬒮當朝陽寄顔<lb/>
雲霄間揮袖凌虛翔飄颻恍惚中流盼頋我傍恱懌未<lb/>
交接晤言用感傷<lb/>
　賦也西方佳人託言聖賢如西周之王者猶詩言云<lb/>
　誰之思西方美人之意璜佩玉名雙璜者形各半規<lb/>
　在衝牙之兩旁晤對也　此嗣宗思見賢聖之君而<lb/>
　不可得中心切至若有其人於雲霄間恍惚頋盻而<lb/>
　未獲際遇故特為之感傷焉　演義以嵇阮詩係於<lb/>
<pb n="KR4h0090_WYG_003-17b"/>
　魏或者非之盖見世稱竹林七賢名在晉史故爾然<lb/>
　考二人之立心殆與陶靖節畧同史言康娶魏宗室<lb/>
　女拜中散大夫及山濤舉為吏部荅書拒絶終無仕<lb/>
　晉之意籍當髙貴鄉公時仕為常侍知司馬氏欲求<lb/>
　昬以意却之復縱酒昬酣詠詩以見志且康被譛誅<lb/>
　籍以夀終並在景元年中自與建安諸子委身曹氏<lb/>
　者不類今特依演義列於魏詩之後或又言籍不當<lb/>
　為鄭冲作勸晉王牋然攷其文大槩謂褒德賞功<lb/>
<pb n="KR4h0090_WYG_003-18a"/>
　禮典之常不必固讓之意演義論歩兵心乎王室有<lb/>
　同淵明勸進之文醉不欲為而强迫為之非揚雄甘<lb/>
　為美新者比但惜其不能一死而曲自免不得為全<lb/>
　美耳讀者亦不可不知也因附其說於此云<lb/>
　晉詩一<lb/>
　　張華字茂先范陽人强記洽聞撰愽物志晉武帝<lb/>
　　受禪以為黄門侍郎賛伐吳有功封廣武侯遷尚<lb/>
　　書荀朂譛之出都督幽州惠帝即位拜太子少傳<lb/>
<pb n="KR4h0090_WYG_003-18b"/>
　　為太尉楊駿所忌不與朝政及進為侍中中書監<lb/>
　　遂盡忠匡輔加右光禄大夫封壯武郡公元康六<lb/>
　　年拜為司空與趙王倫孫秀有隙永康初少子韙<lb/>
　　以中台星坼勸父遜位乃曰天道𤣥逺惟修德以<lb/>
　　應耳不聴卒為倫秀所害<lb/>
　　　勵志<hi>四言九章</hi>
大儀斡<hi>烏括反</hi>運天逥地㳺四氣鱗次寒暑環周星火既<lb/>
夕忽焉素秋凉風振落熠燿宵流<lb/>
<pb n="KR4h0090_WYG_003-19a"/>
　賦也大儀陰陽也易云太極生兩儀是也斡轉也天<lb/>
　迴天繞地左旋日夜一周也地㳺李善引河圗地有<lb/>
　四㳺之説謂四時升降不止也星火心星大火也夕<lb/>
　以其七月西流漸下而昏也熠燿螢也見王氏本草<lb/>
　流飛行貌　茂先志欲及時進德修業故賦此詩以<lb/>
　自勵而併以勉人首言天運周迴星氣流易忽焉至<lb/>
　此素秋則草木揺落而變衰螢亦化生而宵流矣言<lb/>
　此以起下章之思感也<lb/>
<pb n="KR4h0090_WYG_003-19b"/>
吉士思秋寔感物化日與月與<hi>平聲</hi>荏苒代謝逝者如斯<lb/>
曽無日夜嗟爾庶士胡寧自舍<hi>去聲</hi>
　賦也吉士猶言君子思猶悲也淮南子曰春女思秋<lb/>
　士悲而知物化矣寔與實同與語詞荏苒猶侵尋也<lb/>
　逝者如斯即論語子在川上之詞胡寧皆何也舍止<lb/>
　也　此承上章而兼言天運不已日月寒暑之往來<lb/>
　萬物變化而不窮皆與道為體運乎晝夜未嘗已者<lb/>
　如此嗟爾衆士固當因時感念以自强不息何可以<lb/>
<pb n="KR4h0090_WYG_003-20a"/>
　自止㢤<lb/>
仁道不遐徳輶如羽求焉斯至衆鮮克舉大猷𤣥漠將<lb/>
抽厥緒先民有作貽我髙矩<lb/>
　賦也仁者心之德也遐逺輶輕也猷道也𤣥微妙漠<lb/>
　廣大也抽引繹也緒端也先民謂古之聖賢矩所以<lb/>
　為方之法也　此言仁道在人為甚近求焉而無不<lb/>
　至德之在人為甚輕但衆人少有能舉之者盖道之<lb/>
　本體𤣥漠未易窺測然其端緒發見則有如惻隠羞<lb/>
<pb n="KR4h0090_WYG_003-20b"/>
　惡辭讓是非者焉且將抽繹而擴充之則道雖云大<lb/>
　而為之在我不難矣此盖巳有先覺者出而遺我以<lb/>
　至髙之法如此也<lb/>
雖有淑姿放心縱逸出般<hi>音盤</hi>于游居多暇日如彼梓材<lb/>
弗勤丹漆雖勞樸斲終負素質<lb/>
　賦也梓良材可為器者樸斲既成質而未治精也<lb/>
　言人雖有美質惟自放心逰惰不敏于學安望德業<lb/>
　之有成如彼梓材之良雖勞樸斵而弗加丹漆終不<lb/>
<pb n="KR4h0090_WYG_003-21a"/>
　能成堅美之器以適於用也<lb/>
養由矯矢獸號于林蒲盧縈繳<hi>軄畧反</hi>神感飛禽末伎之<lb/>
妙動物應心研精躭道安有幽深<lb/>
　賦也養由姓養名由基楚大夫善射者也矯揉直也<lb/>
　淮南子曰楚王有白蝯王自射之則搏矢而熙使由<lb/>
　基射之始調弓矯矢則蝯擁柱號矣蒲盧當作蒲且<lb/>
　<hi>音沮</hi>淮南子註亦云楚人縈繳以生絲繫矢而射所謂<lb/>
　弋也汲冢書云蒲且子見雙鳬過之射中其一其不<lb/>
<pb n="KR4h0090_WYG_003-21b"/>
　被弋者亦隨而下研窮也躭謂好之深而學之篤也<lb/>
　　言由基蒲且之射小藝也以其専心篤學至於精<lb/>
　熟則其動物應心之妙有不期而然者矣士之為道<lb/>
　茍能潜心積慮優㳺饜飫於其間至於黙識心融豁<lb/>
　然貫通又安有幽深而不至者㢤<lb/>
安心恬蕩棲志浮雲體之以質彪之以文如彼南畆力<lb/>
耒既勤藨<hi>音鑣</hi>蓘<hi>音衮</hi>致功必有豐殷<lb/>
　賦也恬淡静蕩寛廣也棲猶處也浮雲以喻髙逺體<lb/>
<pb n="KR4h0090_WYG_003-22a"/>
　猶本也彪文貌耒手耕曲木芸草曰藨壅苖曰蓘殷<lb/>
　盛也　承上章而言為學之序有不可缺者茍能安<lb/>
　心恬蕩而不失所養棲志浮雲而不溺於卑近則其<lb/>
　進修自不能已必也至於文質彬彬然後可為成德<lb/>
　也復以農功為喻其丁寧之意切矣<lb/>
水積成川載瀾載清土積成山敲蒸欝㝠山不讓塵川<lb/>
不辭盈勉爾<hi>一作志</hi>含𢎞以隆德聲<lb/>
　比也大波曰瀾歊蒸氣上出也欝㝠䝉勃之貌含包<lb/>
<pb n="KR4h0090_WYG_003-22b"/>
　容𢎞寛大也隆亦大也　此亦承上章言為學當日<lb/>
　進而不已也水積而後成川土積而後成山以比人<lb/>
　之積學而後成德然山既成而不讓塵之益増川既<lb/>
　成而不辭水之益滿人既畜學以成德又當勉其含<lb/>
　𢎞之量以光大其德聲也易大畜之象云君子多識<lb/>
　前言往行以畜其德而彖傳亦云篤實輝光日新其<lb/>
　德既畜矣而又日新焉此所以為畜之大此章其得<lb/>
　大畜之㫖者歟<lb/>
<pb n="KR4h0090_WYG_003-23a"/>
髙以下基洪由纎起川廣自源成人在始累<hi>魯水反</hi>微以<lb/>
著乃物之理纆牽之長實累<hi>力偽反</hi>千里<lb/>
　賦也土積之始曰基水所從出曰源纆兩股索牽縶<lb/>
　而挽之也戰國筞段干越人謂新城君曰千里之馬<lb/>
　不能取千里者纆牽長也纆牽於事萬分之一而難<lb/>
　千里之行　此特申言上章積累之意而又戒以當<lb/>
　謹於始不可小有牽尼而為逺大之累<lb/>
復禮終朝天下歸仁若金受礪若泥在鈞進德修業暉<lb/>
<pb n="KR4h0090_WYG_003-23b"/>
<hi>當依易作輝</hi>光日新隰朋仰慕予亦何人<lb/>
　賦也復禮歸仁語本論語言其効甚速而至大也礪<lb/>
　磨石也金就礪則利鈞陶家制器之具模下圎轉者<lb/>
　是也隰朋齊大夫姓名莊子稱其愧不若黄帝舊註<lb/>
　又言其常慕管仲之德　此末章言能實用其力則<lb/>
　德業照著有不難者且舉隰朋之仰慕聖賢而益以<lb/>
　自勉也　愚謂漢魏以下諸詩未有如茂先此篇能<lb/>
　以聖賢之學自勵其志者且逝者如斯一語程子謂<lb/>
<pb n="KR4h0090_WYG_003-24a"/>
　自漢以來儒者皆不識此義今茂先獨得聖人之㫖<lb/>
　則其知識超詣有非淺學之士可得而儗者焉厥後<lb/>
　茂先負台輔之望立朝盡忠臨危不屈而信史以令<lb/>
　德稱之豈非力學之驗歟<lb/>
　　　雜詩<lb/>
晷度隨天運四時互相承東壁正昬中固陰寒節升<lb/>
繁霜降當夕悲風中夜興朱火青無光蘭膏坐自凝重<lb/>
衾無暖氣挟纊如懷氷伏枕終遥昔寤言莫予應<hi>叶平聲</hi>
<pb n="KR4h0090_WYG_003-24b"/>
永思慮崇替慨然獨拊膺<lb/>
　比也晷日景度周天之躔度也東壁星名月令云仲<lb/>
　冬之月日昏東壁中固堅凝之謂升進也朱火謂燈<lb/>
　也蘭膏以蘭香煉膏也不知所致曰坐挟亦懐也纊<lb/>
　細綿也應荅語也崇替猶言興廢拊膺謂無所申其<lb/>
　憤恨而自擗其胷也　此茂先見魏之將亡而感歎<lb/>
　之歟其意謂世運固有遷易乃借四時為喻而言仲<lb/>
　冬陰盛既極正天道變革陽氣復生之時方且繁霜<lb/>
<pb n="KR4h0090_WYG_003-25a"/>
　悲風交相侵迫而朱火為之無光則君之昏弱從可<lb/>
　知焉于時忍寒伏枕以終長夜亦惟安時處順以待<lb/>
　陽明之來竟無可與語此者矣但永思其興廢之故<lb/>
　則亦不能不慨然而拊膺也<lb/>
　　　答何劭<lb/>
吏道何其迫窘然坐自拘纓緌<hi>如追反</hi>為徽纆文憲焉可<lb/>
踰恬曠苦不足煩促每有餘良朋貽新詩示我以逰娛<lb/>
穆如灑清風奐若春華<hi>音花</hi>敷自昔同寮寀<hi>音/菜</hi>於今比<hi>毗至</hi>
<pb n="KR4h0090_WYG_003-25b"/>
<hi>反</hi>園廬衰疾近辱殆庶㡬並懸輿散<hi>上聲</hi>髮重陰下抱杖<lb/>
臨清渠屬耳聽鸎鳴流目翫鯈<hi>直由反</hi>魚從<hi>七容反</hi>容養餘<lb/>
日取樂於桑榆<lb/>
　賦也吏道吕向曰理人之道也窘囚拘之貌冠糸曰<lb/>
　纓其結餘下垂者曰緌徽三股索憲法也曠寛泰也<lb/>
　穆清美也奂粲爛貌同官為寮同地為宷比近也辱<lb/>
　殆語出老子書知足不辱知止不殆懸輿歸老之事<lb/>
　漢薛廣德乞骸骨以歸懸其所賜安車傳之子孫鯈<lb/>
<pb n="KR4h0090_WYG_003-26a"/>
　魚名也　何敬祖嘗以茂先所居隣並乃贈以詩願<lb/>
　逍遥共適以偕黄髮故茂先以此答之因自述其居<lb/>
　官迫於煩冗衰疾近於辱殆亦庶㡬相與佚樂云爾<lb/>
　然既盡忠所事有志弗遂惜㢤<lb/>
　　　情詩<lb/>
逰目四野外逍遥獨延佇蘭蕙縁清渠繁華蔭緑渚佳<lb/>
人不在兹取此欲誰與巢居知風寒穴處識陰雨不曽<lb/>
逺别離安知慕儔侣<lb/>
<pb n="KR4h0090_WYG_003-26b"/>
　賦也延佇有所待而久立也與猶贈也巢居知風穴<lb/>
　處知雨語出漢翼奉傳如鵲知來歳多風則巢於下<lb/>
　枝天將陰雨蟻先出垤之類吕向謂蟲鳥久處巢穴<lb/>
　性所習知也　此或茂先在外時代述其室家之詞<lb/>
　歟<lb/>
　　司馬彪字紹統髙陽王睦之長子少以薄行不得<lb/>
　　為嗣出後宣帝為政由此不交人事専精學業注<lb/>
　　莊子作九州春秋又以漢中興無良史撰續漢書<lb/>
<pb n="KR4h0090_WYG_003-27a"/>
　　武帝泰始中為祕書郎轉祕書丞後拜散騎侍郎<lb/>
　　　贈山濤<lb/>
　　　　山濤字巨源河内人初為吏部郎武帝受禪<lb/>
　　　　除吏部尚書及遷僕射侍中仍領吏部後拜<lb/>
　　　　司徒<lb/>
苕苕椅桐樹寄生於南嶽<hi>叶虞欲反</hi>上凌青雲霓下臨千仞<lb/>
谷處身孤且危於何託余足昔也植朝陽傾枝俟鸞鷟<hi>食角</hi>
<hi>反叶士促反</hi>今者絶世用倥<hi>音/空</hi>傯<hi>音緫又音綜</hi>見迫束班匠不我<lb/>
<pb n="KR4h0090_WYG_003-27b"/>
頋牙曠不我録焉得成瑟琴何由揚妙曲冉冉三光馳<lb/>
逝者一何速中夜不能寐撫劒起躑躅感彼孔聖歎哀<lb/>
此年命促<hi>此二句意冗氣衰又非知道者之言合刪去使上下語脉自然相貫</hi>卞和潜幽<lb/>
𡨕誰能證竒璞<hi>叶普木反</hi>冀願神龍來揚光以見燭<lb/>
　比也苕苕髙貌椅桐陸璣草木䟽云梓實桐皮曰椅<lb/>
　陶𢎞景曰白桐一名椅桐可作琴瑟霓虹也山之東<lb/>
　曰朝陽凡桐材以孤生向日者為貴鷟鸑鷟鳯屬也<lb/>
　鸞鳯非梧桐不棲倥傯窮困也班與般同公輸子之<lb/>
<pb n="KR4h0090_WYG_003-28a"/>
　名匠即莊子所稱匠石見櫟社樹而不顧者牙伯牙<lb/>
　善鼓琴曠師曠晉樂師也録采記也冉冉猶言漸漸<lb/>
　石中有玉曰璞神龍山海經云赤水之山有神而人<lb/>
　面蛇身其視能燭九隂是謂燭龍　初紹統未仕時<lb/>
　山濤居選軄故贈是詩所以自薦達也其意謂抱負<lb/>
　良材傾俟世用今者不見顧録則所藴無由表著將<lb/>
　恐歳不我與遂沒世而名不稱是以中夜不寐撫劒<lb/>
　躑躅殆有皇皇如也之意焉且濤為吏部凡所甄㧞<lb/>
<pb n="KR4h0090_WYG_003-28b"/>
　人物各為題目時稱山公啓事故又言世無卞和則<lb/>
　雖有珎璞無能識者惟神龍之明照無所不至所以<lb/>
　深有望於巨源也<lb/>
　　何劭字敬祖陳國陽夏人司空曽之子武帝踐阼<lb/>
　　以為散騎常侍遷侍中尚書惠帝即位拜太子太<lb/>
　　師累遷尚書左僕射永康初遷司徒趙王倫篡位<lb/>
　　以為太宰永寧元年薨襲封朗陵郡公諡曰康<lb/>
　　　贈張華<lb/>
<pb n="KR4h0090_WYG_003-29a"/>
四時更代謝懸象迭巻舒暮春忽復來和風與節俱俯<lb/>
臨清泉涌仰觀嘉木敷周旋我陋圃西瞻廣武廬既貴<lb/>
不忘儉處有能存無鎮俗在簡約樹塞焉足摹在昔同<lb/>
班司今者並園墟私願偕黄髮逍遥綜琴書舉爵茂陰<lb/>
下攜手共躊躇奚用遺形骸忘筌在得魚<lb/>
　賦也巻舒謂日月出沒也周旋行周匝也陋隘狹也<lb/>
　廣武茂先舊封邑名今因以稱其廬有無李善引毛<lb/>
　氏詩註有謂富無謂貧此言處冨而能儉如居貧時<lb/>
<pb n="KR4h0090_WYG_003-29b"/>
　也鎮者撫而化之之謂簡不煩也約亦儉也樹塞管<lb/>
　仲僣奢之事見論語摹法也同班司按晉書劭為太<lb/>
　子太師時華為太傅大丘曰墟綜猶理也　史言何<lb/>
　曽窮奢極侈日食萬錢而劭亦有父風然其優游自<lb/>
　足不貪權勢故此詩能稱慕茂先之儉德而布其私<lb/>
　願者如此且言何用遺忘形骸但自相得意如得魚<lb/>
　忘筌可也而茂先答章亦云庶㡬懸輿盖二人之志<lb/>
　未即歸隠於此可見<lb/>
<pb n="KR4h0090_WYG_003-30a"/>
　　傅𤣥字休奕北地人性剛勁亮直州舉秀才除郎<lb/>
　　中武帝即位初置諌官以𤣥為之俄遷侍中轉司<lb/>
　　𨽻校尉每奏劾無所容貴㳺震懾臺閣生風封清<lb/>
　　泉侯卒諡曰剛<lb/>
　　　雜詩<lb/>
志士惜日短愁人知夜長攝衣歩前庭仰觀南鴈翔𤣥<lb/>
景隨形運流響歸空房清風何飄颻微月出西方繁星<lb/>
依<hi>五臣作衣音去聲</hi>青天列宿<hi>息救反</hi>自成行蟬鳴髙樹間野鳥<lb/>
<pb n="KR4h0090_WYG_003-30b"/>
號東廂纎雲時髣髴渥露霑我裳良時無停景北斗忽<lb/>
低昻常恐寒節至凝氣結為霜落葉隨風摧一絶如流<lb/>
光<lb/>
　賦而比也景謂鴈影廂廡也凡正寢東西夾室皆曰<lb/>
　廂髣髴似有似無之貌渥猶濃也低昻逥轉傾側之<lb/>
　勢流光即上文無停景之謂　此休奕傷魏祚之日<lb/>
　蹙慮讒邪之傾危因物感懐而作歟其言觀南鴈之<lb/>
　翔則知其能避寒就暖而人之審時擇處亦當如是<lb/>
<pb n="KR4h0090_WYG_003-31a"/>
　于時魏主昏弱不久淪沒正猶微月之西出晉王設<lb/>
　官分職而羣臣莫不依附亦猶繁星麗天而列宿成<lb/>
　行也其間亦有讒佞小人如蟬鳴鳥號者焉雖其出<lb/>
　沒詭祕若纎雲之髣髴而浸潤之迹已如渥露之霑<lb/>
　衣矣殆恐時移事變陰凝堅沍君子亦將不能保身<lb/>
　如落葉之摧絶也其詞雖若繁複而意實深宻讀者<lb/>
　詳之<lb/>
　　王讃字正長義陽人博學有俊才辟司空掾官至<lb/>
<pb n="KR4h0090_WYG_003-31b"/>
　　散騎侍郎<lb/>
　　　雜詩<lb/>
朔風動秋草邊馬有歸心胡寧久分析靡靡忽至今王<lb/>
事離我志殊隔過商參昔徃鶬鶊鳴今來蟋蟀吟人情<lb/>
懐舊郷客鳥思故林<hi>五臣本多誤</hi>師㳙久不奏誰能宣我心<lb/>
　賦也靡靡猶遲遲也王事王命使為之事離與罹同<lb/>
　猶繫也殊别也鶬鶊黄鸝也師㳙衛靈公時樂師奏<lb/>
　者謂調音樂使有節奏也　正長因行役思歸而作<lb/>
<pb n="KR4h0090_WYG_003-32a"/>
　此詩言朔風既動秋草則邊馬且有歸心而我何為<lb/>
　久離家室至今不得歸耶盖以王事繫于我心不敢<lb/>
　不勤是以自春至秋殊隔逾逺且人物各有思舊之<lb/>
　情世無師㳙誰能為我宣明此心也詳此則我獨賢<lb/>
　勞之意亦可見矣<lb/>
　　孫楚字子荆太原人少負才氣多所陵傲年四十<lb/>
　　餘始出仕及為石苞驃騎㕘軍初至長揖曰天子<lb/>
　　命我㕘卿軍事因此構隙遂湮廢積年後扶風王<lb/>
<pb n="KR4h0090_WYG_003-32b"/>
　　駿以舊好起為征西㕘軍遷衛軍司馬恵帝初拜<lb/>
　　馮翊太守卒<lb/>
　　　征西官屬送於陟陽候作<lb/>
　　　　陟陽地名候斥候也<lb/>
晨風飄岐路零雨被秋草傾城逺追送餞我千里道三<lb/>
命皆有極咄嗟安可保莫大於殤子彭𣆀猶為夭吉凶<lb/>
如糾纆憂喜相紛擾天地為我鑪萬物一何小達人垂<lb/>
大觀誡此苦不早乖離即長衢惆悵盈懐抱孰能察其<lb/>
<pb n="KR4h0090_WYG_003-33a"/>
心鑒之以蒼昊齊契在今朝守之與偕老<lb/>
　賦也三命謂上夀中夀下夀也鄭𤣥禮記註云司命<lb/>
　主督察三命莫大云者莊子曰莫大於秋毫之末而<lb/>
　泰山為小莫夀於殤子而彭祖為夭此借用其語而<lb/>
　意則不同未成人而死者謂之殤彭彭祖商賢大夫<lb/>
　列仙傳謂其歴虞夏至商夀八百歳聃老聃李耳字<lb/>
　伯陽諡曰聃或言其二百餘歳後之流沙莫知所終<lb/>
　紏絞也紛擾互起貌鑪冶鑄之器垂謂據高而視下<lb/>
<pb n="KR4h0090_WYG_003-33b"/>
　也誡者警敕之詞齊一契合也　子荆自征西幕下逺<lb/>
　赴馮翊而同寮官屬傾城出餞故賦此詩以為别因<lb/>
　言人生修短皆有定極安得保其長存以言乎夭則<lb/>
　固莫大於殤子矣以言乎夀則雖如彭聃比之天地<lb/>
　猶以為夭也奈何吉凶憂喜交相纒擾鮮有不為滑<lb/>
　其精魂而損其自然之數者惟達人大觀能知造化<lb/>
　之機所以齊生死輕去就不為外物之所動揺頋我<lb/>
　苦不早誡於此當此乖别未免惆悵盈懐也然揆之<lb/>
<pb n="KR4h0090_WYG_003-34a"/>
　初心本慕此道惟天鑒之當與天地間萬有之不齊<lb/>
　者契合為一自今日始守之終身而不失矣篇中語<lb/>
　多見賈誼服賦亦皆莊周之遺意而子荆乃借此以<lb/>
　自廣耳固未必能䆒夫原始反終之理而真有得焉<lb/>
　然世之鄙夫汲汲以死生得失為患者觀此亦庶㡬<lb/>
　能警悟云<lb/>
　　左思字太冲齊國臨淄人貌寢口訥而詞藻壯麗<lb/>
　　造齊都賦一年乃成復欲賦三都遂構思十年門<lb/>
<pb n="KR4h0090_WYG_003-34b"/>
　　庭藩溷皆著筆紙遇得一句即䟽之復以所見不<lb/>
　　博求為祕書郎及賦成時人競相傳寫洛陽為之<lb/>
　　紙貴齊王冏命為記室督辭不就終於家<lb/>
　　　詠史七首<lb/>
弱冠弄柔翰卓犖<hi>音洛</hi>觀羣書著論准過秦作賦擬子虛<lb/>
邊城苦鳴鏑羽檄飛京都雖非甲胄士疇昔覽穰苴<hi>子余</hi>
<hi>反</hi>長嘯激清風志若無東吳鈆刀貴一割夢想騁良圗<lb/>
左眄澄江湘右盼<hi>匹莧反</hi>定羗胡功成不受爵長揖歸田<lb/>
<pb n="KR4h0090_WYG_003-35a"/>
廬<lb/>
　賦也人年二十曰弱冠柔翰筆也卓犖超絶之意准<lb/>
　亦擬也賈誼有過秦論司馬相如有子虛賦羽檄徵<lb/>
　兵之書說文云木簡長尺二寸為檄魏武帝奏事云<lb/>
　若有急則挿鷄羽於檄言如羽之疾也胄兠鍪也疇<lb/>
　曩也穰苴姓田氏善用兵齊景公尊為大司馬因號<lb/>
　曰司馬穰苴兵法鈆刀謂以鈆為刀但可充一割耳<lb/>
　班超上䟽云臣冀効鈆刀一割之用圗謀畫也眄邪<lb/>
<pb n="KR4h0090_WYG_003-35b"/>
　視盼流目也羗胡西戎也　此太冲因詠史以述已<lb/>
　志之詞是時蜀既亡而吳未平故特氣吞東吳而併<lb/>
　及西羗也至於功成不取長揖歸田其節槩如此可<lb/>
　尚矣夫<lb/>
欝欝澗底松離離山上苖以彼徑寸莖蔭此百尺條世<lb/>
胄躡髙位英俊沉下僚地勢使之然由來非一朝金張<lb/>
藉<hi>音席</hi>舊業七葉珥<hi>仍吏反</hi>漢貂馮公豈不偉白首不見招<lb/>
　興也離離纎踈之貌胄裔也躡登也僚賤稱左氏傳<lb/>
<pb n="KR4h0090_WYG_003-36a"/>
　云𨽻臣僚金張漢書金日磾及弟倫後嗣自武帝至<lb/>
　平帝七世内侍又張湯子孫相繼為侍中中常侍者<lb/>
　凡十餘人二家貴寵比於外戚藉猶頼也葉世也珥<lb/>
　挿也漢貂董巴輿服志云侍中常侍冠武弁貂尾為<lb/>
　飭馮公名唐文帝時為郎中署長至武帝求賢良舉<lb/>
　唐時年九十餘不能就偉竒特也　此篇借以刺朝<lb/>
　廷任人不得其當豈亦傷已之不見用歟<lb/>
吾希叚干木偃息藩魏君吾慕魯仲連談笑却秦軍當<lb/>
<pb n="KR4h0090_WYG_003-36b"/>
世貴不羈遭難<hi>去聲</hi>能解紛功成恥受賞髙節卓不羣臨<lb/>
組不肻緤<hi>私列反</hi>對珪寧<hi>一作不</hi>肻分連璽耀前庭比之猶<lb/>
浮雲<lb/>
　賦也希亦慕也叚干木魏人文侯師之過其閭必軾<lb/>
　諸侯聞之而畏魏班固幽通賦云干木偃息以藩魏<lb/>
　謂為魏之藩屏也魯仲連齊人竒偉倜儻㳺於趙㑹<lb/>
　秦將白起圍邯鄲魏將新垣衍亦來説趙尊秦為帝<lb/>
　仲連謂平原君曰梁客安在吾請為君責而歸之及<lb/>
<pb n="KR4h0090_WYG_003-37a"/>
　見與語而衍再拜請出秦將聞之為却五十里平原<lb/>
　君欲封之復以千金為夀仲連笑曰所貴於天下之<lb/>
　士者為人排難解紛而不取也遂辭去不覊謂不受<lb/>
　人之覊絡也紛亂也卓特立貌組綬緤繫也連璽謂<lb/>
　如蘇秦佩六國印之類　劉良曰此述干木仲連潔<lb/>
　已利物以刺當世之無功而貪爵禄者也<lb/>
濟濟京城内赫赫王侯居冠盖蔭四術朱輪竟長衢朝<lb/>
集金張舘暮㝛許史廬南隣擊鍾磬北里吹笙竽寂寂<lb/>
<pb n="KR4h0090_WYG_003-37b"/>
揚子宅門無卿相輿寥寥空宇内所講在𤣥虛言論准<lb/>
宣尼詞賦擬相如悠悠百世後英名擅八區<lb/>
　賦也濟濟赫赫皆盛貌冠盖貴者出必擁盖所以覆<lb/>
　冠故以為名術邑中道也竟猶徧也許史並漢外威<lb/>
　之家孝宣許皇后父廣漢封平恩侯史良娣亦宣帝<lb/>
　祖母也其兄子髙為車騎將軍領尚書事封樂陵侯<lb/>
　笙竽皆匏屬笙十三簧竽三十六簧揚子名雄字子<lb/>
　雲蜀郡成都人家素貧人希至其門草太𤣥以自守<lb/>
<pb n="KR4h0090_WYG_003-38a"/>
　𤣥虛即太𤣥也雄又譔法言象論語每作賦擬司馬<lb/>
　相如以為式擅専也八區八方也　此言漢京城之<lb/>
　内王侯極其貴盛時人多趨附之惟揚子窮居寂寥<lb/>
　修業以自娛然而名傳百世則在此而不在彼其亦<lb/>
　警當代權貴者歟<lb/>
皓天舒白日靈景耀神州列宅紫宫裏飛宇若雲浮峩<lb/>
峩髙門内藹藹皆王侯自非攀龍客何為歘<hi>讀如忽</hi>來逰<lb/>
被褐出閶闔髙歩追許由振衣千仞岡濯足萬里流<lb/>
<pb n="KR4h0090_WYG_003-38b"/>
　賦也舒者開明之意靈景日光也神州王嬰古今通<lb/>
　論云崑崙東南方五千里謂之神州帝王之宅也紫<lb/>
　宫星垣名一曰紫微喻皇都也攀龍言趨附也揚雄<lb/>
　法言云攀龍鱗附鳯翼閶闔洛陽門名許由堯時逸<lb/>
　士隠於箕山者也　太冲因見髙門氣勢之盛士風<lb/>
　奔競日甚慨然念許由之逸迹而追蹈之且欲振衣<lb/>
　濯足於髙逺之地以去其塵雜者如此其不肻事齊<lb/>
　王冏也宜矣<lb/>
<pb n="KR4h0090_WYG_003-39a"/>
荆軻飲燕市酒酣氣益震<hi>平聲一作振</hi>哀歌和<hi>去聲</hi>漸離謂若<lb/>
傍無人雖無壯士節與世亦殊倫髙盻邈四海豪右何<lb/>
足陳貴者雖自貴視之若埃塵賤者雖自賤重之若千<lb/>
鈞<lb/>
　賦也荆軻燕刺客也與髙漸離及狗屠飲於燕市酒<lb/>
　酣漸離擊筑軻和而歌以相樂已而相泣傍若無人<lb/>
　後為燕太子丹報仇為秦所殺倫比也邈輕視貌豪<lb/>
　右尊貴之稱賤者謂有德而無位者也三十斤為鈞<lb/>
<pb n="KR4h0090_WYG_003-39b"/>
　　荆軻匹夫之勇本無足取特以其能邈視四海輕<lb/>
　勢位而重有德故太冲借以諷當代小人之在髙位<lb/>
　者爾<lb/>
習習籠中鳥舉翮觸四隅落落窮巷士抱影守空廬出<lb/>
門無通路枳棘塞中塗計筞棄不收塊若枯池魚外望<lb/>
無寸禄内頋無斗儲親戚還相蔑朋友日夜踈蘇秦北<lb/>
逰說<hi>輸芮反</hi>李斯西上書俛仰生榮華咄嗟復凋枯飲河<lb/>
期滿腹貴足不願餘巢林栖一枝可為達士模<lb/>
<pb n="KR4h0090_WYG_003-40a"/>
　興而比也習習數飛也落落不相入也後漢書云耿<lb/>
　弇落落難合塊困處貌寸禄猶國語叔向言尋尺之<lb/>
　禄也蔑輕視也蘇秦辯士也說六國為從約長并相<lb/>
　六國後為齊宣王客卿齊大夫與之争寵使刺殺之<lb/>
　李斯亦以善説為秦客卿始皇以為丞相後二世因<lb/>
　趙髙譛下斯就刑咄嗟謂一呼語之頃飲河巢林莊<lb/>
　子曰鷦鷯巢林不過一枝偃䑕飲河不過滿腹　太<lb/>
　冲有志之士與世不合惟窮居以自守正猶鳥在籠<lb/>
<pb n="KR4h0090_WYG_003-40b"/>
　中舉翮有觸者也故以起興且言枳棘塞塗以比小<lb/>
　人布滿朝行賢路為之不通是則雖有抱負無所展<lb/>
　施以致困處窮賤親友踈蔑也然而終安素分不肻<lb/>
　妄求以取危禍故舉蘇秦李斯之徒以自警復借飲<lb/>
　河巢林之喻以自勉云<lb/>
　　　招隠二首<lb/>
　　　　按淮南小山招隠士篇謂深山窮谷非君子<lb/>
　　　　所宜處而欲招其來歸今晉人乃以招尋為<lb/>
<pb n="KR4h0090_WYG_003-41a"/>
　　　　義欲就與之俱隠而所謂招來者王康琚則<lb/>
　　　　以為反招其名題前後不同如此<lb/>
杖<hi>去聲</hi>筞招隠士荒塗横古今巖穴無結構丘中有鳴琴<lb/>
白雪停陰岡丹葩耀陽林石泉潄瓊瑶纎鱗或浮沉非<lb/>
必絲與竹山水有清音何事待嘯歌灌木自悲吟秋菊<lb/>
兼餱糧幽蘭間<hi>去聲</hi>重<hi>平聲</hi>襟躊躇足力煩聊欲投吾簮<lb/>
　賦也杖倚筞杖也丘中謂壤室也尚書大傳子夏曰<lb/>
　弟子受書於夫子者雖退而岩居作壤室向彈琴其<lb/>
<pb n="KR4h0090_WYG_003-41b"/>
　中以歌先王之風瓊瑶美玉石泉之色似之灌叢也兼<lb/>
　猶當也餱乾食也間雜也襟衣之交袵楚詞云夕飡<lb/>
　秋菊之落英又云紉秋蘭以為佩躊躇猶豫也　太<lb/>
　冲厭世溷濁素有箕山之志故此詩託言招尋隠士<lb/>
　於巖林之間見其境趣幽雅人事簡易方且躊躇頋<lb/>
　慮足力煩倦欲棄冠簮而就隠也<lb/>
經始東山廬果下自成榛前有寒泉井聊可瑩心神峭<lb/>
<hi>一作悄</hi>蒨青蔥間竹柏得其真弱華棲霜雪飛榮流餘津<lb/>
<pb n="KR4h0090_WYG_003-42a"/>
爵服無常玩好惡<hi>並去聲</hi>有屈伸結綬生纆牽彈冠去<hi>上聲</hi>
埃塵恵連非吾屈首陽非吾仁相與觀所尚逍遥極<hi>李善</hi>
<hi>作撰非是</hi>良辰<lb/>
　賦也經始謂初營度也叢林曰榛峭蒨青葱並鮮榮<lb/>
　貌真猶貞也孫卿子曰桃李蒨粲於一時時至而後<lb/>
　殺松柏經隆冬䝉霜雪而不凋可謂得其真矣弱垂<lb/>
　貌綬佩印之組纆牽已見張茂先詩恵連栁下恵少<lb/>
　連也首陽指伯夷叔齊而言尚髙尚也　按王隠晉<lb/>
<pb n="KR4h0090_WYG_003-42b"/>
　書謂太冲徙居洛陽城東著經始東山廬之詩乃知<lb/>
　此篇隠居以後所作故言目前所有自可賞適静觀<lb/>
　物理有契吾心當此悖亂之時爵服豈得常玩而専<lb/>
　以好惡為屈伸觀夫結綬而仕自生纆牽之累不若<lb/>
　彈冠隠去以自潔也且如恵連之降志辱身豈非吾<lb/>
　之屈乎夷齊餓於首陽豈非求仁而得仁者乎是以<lb/>
　人當各觀志之所尚逍遥逰宴以盡夫良辰而已<lb/>
　　　雜詩<lb/>
<pb n="KR4h0090_WYG_003-43a"/>
秋風何冽冽白露為朝霜柔條旦夕勁緑葉日夜黄明<lb/>
月出雲崖皦皦流素光披軒臨前庭嗷嗷晨鴈翔髙志<lb/>
局四海塊然守空堂壯齒不恒居<hi>或作若</hi>歳暮常慨慷<lb/>
　賦而比也崖際也皦皦明貌嗷嗷哀鳴也局狹之也<lb/>
　齒年也慨慷感傷之意　此篇首言天氣漸變而寒<lb/>
　凝草木亦因時而變衰矣觀此則人之少壯者安得<lb/>
　不速老耶又言雲際之月出流素光而我開軒視之<lb/>
　乃有哀鴈飛翔而去者以喻陰邪之臣當朝専政是<lb/>
<pb n="KR4h0090_WYG_003-43b"/>
　使賢者方髙舉而遐遁也於斯時也我既不可以仕<lb/>
　則平生髙志阨而不申將恐壯年一去老死無聞故<lb/>
　常於此風霜揺落之時而為之感傷焉是知太冲不<lb/>
　肻就仕者豈其心㢤亦必有道矣<lb/>
　　張翰字季鷹吳郡人有清才縱任不拘時人號為<lb/>
　　江東歩兵齊王冏辟為東曹掾翰知冏必敗乃因<lb/>
　　秋風起思吳中菰菜蓴羮鱸魚鱠遂命駕而歸嘗<lb/>
　　荅人曰使我有身後名不如即時一盃酒其曠達<lb/>
<pb n="KR4h0090_WYG_003-44a"/>
　　類如此<lb/>
　　　雜詩<lb/>
暮春和氣應白日照園林青條若總翠黄華如散金嘉<lb/>
卉亮有觀<hi>去聲</hi>頋此難久耽<hi>叶持林反</hi>延頸無良塗頓足託幽<lb/>
深榮與壯俱去賤與老相尋歡樂不照顔慘愴發謳吟<lb/>
謳吟何嗟及古人可慰心<lb/>
　賦而兼興也總聚束也卉草之總名凡物有可觀者<lb/>
　謂之觀耽樂也良塗猶言亨衢頓駐也　此季鷹退<lb/>
<pb n="KR4h0090_WYG_003-44b"/>
　歸後詠懐之詩言暮春景物鮮榮信有可觀但易至<lb/>
　衰謝未足躭玩亦以興人之榮貴與少壯皆不可以<lb/>
　久恃盖我初企望而進既無可騁之塗於是歛迹以<lb/>
　退而又困悴如此則亦無如之何唯念古人有能處<lb/>
　此而無憂者可用慰吾心焉若季鷹亦可謂善自處<lb/>
　者矣<lb/>
　<lb/>
　風雅翼巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻二</head> <lb/>
    <p>
<pb n="KR4h0090_WYG_002-1a"/>
欽定四庫全書<lb/>
　風雅翼巻二<lb/>
　　　　　　　　　　　　　元　劉履　編<lb/>
　選詩補註二<lb/>
　　魏詩一<lb/>
　　魏武帝姓曹氏諱操字孟德沛國譙人漢舉孝廉<lb/>
　　為郎拜騎都尉獻帝初闗東州郡起兵討董卓時<lb/>
　　為濟南相屯兵河内初平二年袁紹表為東郡太<lb/>
<pb n="KR4h0090_WYG_002-1b"/>
　　守乘黄巾亂入據兖州為刺史建安初入朝為司<lb/>
　　𨽻校尉録尚書事為大將軍十三年自為丞相十<lb/>
　　八年立為魏公二十年進爵為王後文帝即位追<lb/>
　　諡曰武皇帝廟號太祖<lb/>
　　　苦寒行<lb/>
　　　　按伎録此相和歌詞清調六曲之一也後人<lb/>
　　　　或謂之北上行<lb/>
北上太行<hi>户郎反</hi>山艱㢤何巍巍羊腸阪詰屈<hi>區勿反</hi>車輪<lb/>
<pb n="KR4h0090_WYG_002-2a"/>
為之摧<hi>叶徂為反</hi>樹木何蕭瑟<hi>一作索</hi>北風聲正悲熊羆對我<lb/>
蹲虎豹夾路啼<hi>叶田離反</hi>谿谷少人民雪落何霏霏延頸長<lb/>
歎息逺行多所懐<hi>叶胡威反</hi>我心何怫<hi>音佛</hi>鬰思欲一東歸水<lb/>
深橋梁絶中道<hi>一作路</hi>正徘徊<hi>叶胡/威反</hi>迷惑失故路薄<hi>迫各反後</hi>
<hi>倣此</hi>暮無宿栖<hi>叶先齎反</hi>行行日已逺人馬同時饑擔囊行取<lb/>
薪斧氷持作糜悲彼東山詩悠悠使我哀<hi>叶於希反</hi>
　賦也太行山在河内按厚齋王應麟地理攷首自孟<lb/>
　州連亘至幽州凡有八陘是為天下之脊羊腸阪史<lb/>
<pb n="KR4h0090_WYG_002-2b"/>
　記正義云即太行阪道也今沁州有羊腸山石磴盤<lb/>
　紆若羊腸然熊羆皆猛獸色黄赤相似羆尤多力能<lb/>
　㧞樹怫鬱憂滯也東歸指譙郡而言譙即今亳州也<lb/>
　薄迫也斧氷謂天寒水凍碎之以供爨也糜粥也東<lb/>
　山詩周公既東征述其往來之勞在外之久以勞歸<lb/>
　士者也　此盖武帝屯兵河内時登陟太行遇天寒<lb/>
　而賦之也首言道路之險艱次敘景物之變異因歎<lb/>
　吾行旅日逺思欲一歸而不可得末又念及征夫勞<lb/>
<pb n="KR4h0090_WYG_002-3a"/>
　苦迫於饑寒而不得休息也一說水深橋絶以比事<lb/>
　之未濟云　按魏武御軍三十餘年手不舍巻横槊<lb/>
　賦詩皆成樂章然昭明所選此篇之外惟短歌而已<lb/>
　而西山真氏文章正宗又不取焉且曰杜康始釀者<lb/>
　也今云惟有杜康則㡬於謔矣周公吐哺為王室致<lb/>
　士也若操之致士特為傾漢計耳獨苦寒一篇猶有<lb/>
　憫勞恤下之意故録之吁詩豈易為者㢤<lb/>
　　魏文帝諱丕字子桓太祖長子八歳能屬文建安<lb/>
<pb n="KR4h0090_WYG_002-3b"/>
　　十六年為五官中郎將二十二年立為魏太子太<lb/>
　　祖薨嗣位為丞相魏王稱漢禪遂即帝位在位七<lb/>
　　年<lb/>
　　　善㢤行<hi>四言</hi>
　　　　此亦相和歌詞之瑟調曲也李善曰善㢤者<lb/>
　　　　歎美之詞魏明帝歩出夏門行亦曰善㢤殊<lb/>
　　　　復善弦歌樂我情<lb/>
上山采薇薄暮苦饑谿谷多風霜露沾衣野雉羣雊<hi>古豆</hi>
<pb n="KR4h0090_WYG_002-4a"/>
<hi>反</hi>猿猴相追還望故郷欝何壘壘<hi>叶倫追反</hi>髙山有崖林木<lb/>
有枝憂來無方人莫之知人生如寄多憂何為今我不<lb/>
樂歳<hi>一作日</hi>月如馳湯湯<hi>尸羊反</hi>川流中有行舟隨波轉薄<lb/>
<hi>如字一作囬轉</hi>有似客游策我良馬被我輕裘載馳載驅聊以<lb/>
忘憂<lb/>
　賦中有興也薇菜名雊雉求匹之聲詩云雉之朝雊<lb/>
　尚求其雌欝叢宻之貌壘壘重疊貌皆指髙山林木<lb/>
　而言故下文因以起興方定所也湯湯流不息貌轉<lb/>
<pb n="KR4h0090_WYG_002-4b"/>
　薄囬旋也　此文帝因征行勞苦感物憂傷而歌以<lb/>
　自娛也託言上山采薇既不足以療饑而徒為風霜<lb/>
　所侵且物之羣動者尚各求其匹侣今我何獨逺離<lb/>
　所親而勞於征役乎於是還望故郷則欝然壘壘者<lb/>
　又為隔絶使不可見故其憂感之懐反復興歎而不<lb/>
　能已焉湯湯川流以下三語亦以申言嵗月如馳人<lb/>
　生如寄之意宜乎䇿馬被裘以自遣釋也　西山真<lb/>
　氏謂此篇末意類芙蓉池特以其中有可采者故録<lb/>
<pb n="KR4h0090_WYG_002-5a"/>
　之愚按芙蓉池一篇首言乗輦夜行逰逍遥歩西園<lb/>
　末云遨逰快心意保巳終百年則是缺人君𢎞濟之<lb/>
　度縱一已流連之情其不取也宜矣若夫驅馬出逰<lb/>
　聊以寫憂亦人情所不能無者讀者不以詞害意可<lb/>
　也<lb/>
　　　雜詩二首<lb/>
　　　　李善曰不拘流例遇物即言故云雜也<lb/>
漫漫秋夜長烈烈北風凉展轉不能寐披衣起彷徨彷<lb/>
<pb n="KR4h0090_WYG_002-5b"/>
徨忽已久白露沾我裳俯視清水波仰看明月光天漢<lb/>
囬西流三五正縱横<hi>叶胡光反</hi>草蟲鳴何悲孤鴈獨南翔鬱<lb/>
鬱多悲思<hi>去聲</hi>綿綿思故郷願飛安得翼欲濟河無梁向<lb/>
風長歎息斷絶我中腸<lb/>
　賦也漫漫字通作曼長也烈烈猶栗烈也三五謂星<lb/>
　也詩云嘒彼小星三五在東鬱鬱積而不舒之意<lb/>
　按文帝黄初五年八月以舟師伐吳九月遂至廣陵<lb/>
　㑹暴風至龍舟㡬覆今此詩首言秋夜北風烈烈以<lb/>
<pb n="KR4h0090_WYG_002-6a"/>
　至彷徨不寐感物思歸而有向風長歎斷絶中膓之悲<lb/>
　其必作於斯時歟下篇意亦相合<lb/>
西北有浮雲亭亭如車盖惜㢤時不遇適與飄風㑹吹<lb/>
我東南行行行<hi>一作南行</hi>至吳㑹<hi>古外反</hi>吳㑹非我郷安能久<lb/>
留滯<hi>叶直帶反</hi>棄置勿復陳客子常畏人<lb/>
　比也亭亭聳立貌囬風曰飄以喻擾亂之時吳吳郡<lb/>
　㑹㑹稽也莊子釋文云浙江為吳㑹分界是也　此<lb/>
　篇以浮雲自喻言由西北而至東南其作於廣陵無<lb/>
<pb n="KR4h0090_WYG_002-6b"/>
　疑矣且帝實至廣陵而還此云至吳㑹者豈其伐吳<lb/>
　欲入其地而言歟然以末句觀之則知其心事不遂<lb/>
　有難以語人者故常畏人知也<lb/>
　　　燕歌行<hi>七言</hi>
　　　　歌録云燕地名猶楚宛之類按伎録此相和<lb/>
　　　　歌詞之平調曲也<lb/>
秋風蕭瑟天氣凉草木揺落露為霜羣燕辭歸鴈南翔<lb/>
念君客游思斷腸慊慊<hi>苦簟反</hi>思歸戀故郷何為淹留寄<lb/>
<pb n="KR4h0090_WYG_002-7a"/>
他方賤妾㷀㷀守空房憂來思君不敢忘不覺淚下沾<lb/>
衣裳援琴鳴弦發清商短歌微吟不能長明月皎皎照<lb/>
我牀星漢西流夜未央牽牛織女遥相望爾獨何辜恨<lb/>
河梁<lb/>
　賦而兼比也蕭瑟寒凉之意慊慊心有所不足也㷀<lb/>
　㷀獨也援引也爾本指二星而實自謂也辜之為言<lb/>
　故也　此婦人思其君子逺行不歸之詞豈帝為中<lb/>
　郎將時北征在外代述閨中之意而作歟然不可考<lb/>
<pb n="KR4h0090_WYG_002-7b"/>
　矣其曰慊慊思歸者意其必然之詞何為淹留者又<lb/>
　怪而問之之詞也憂來而不敢忘微吟而不能長則<lb/>
　可見其情義之正詞氣之柔至如牽牛織女而下因<lb/>
　賦所見而反以自况含蓄無窮之思焉<lb/>
　　曹植字子建太祖子文帝同母弟也建安十六年<lb/>
　　封平原侯尋徙封臨菑文帝即位命諸侯並就國<lb/>
　　黄初二年貶安鄉侯改封鄄<hi>音絹</hi>城三年立為鄄城<lb/>
　　王四年徙封雍丘明帝太和元年改封浚儀二年<lb/>
<pb n="KR4h0090_WYG_002-8a"/>
　　復還雍丘三年徙東阿六年加封陳王薨年四十<lb/>
　　一諡曰思<lb/>
　　　朔風詩<hi>四言五章</hi>
仰彼朔風用懐魏都願騁代馬倐忽北徂凱風永至思<lb/>
彼蠻方願隨越鳥翻飛南翔<lb/>
　賦也魏都在鄴郡即相州也文帝雖已遷都洛陽又<lb/>
　以鄴為王業之本基故常往來聽治皆為皇都焉代<lb/>
　冀北郡名其地多産良馬凱風南方之風永逺也南<lb/>
<pb n="KR4h0090_WYG_002-8b"/>
　夷曰蠻　文帝多猜忌諸昆弟各就藩國不得以時<lb/>
　朝謁黄初四年子建始得自雍丘入朝上責躬詩是<lb/>
　時待遇禮甚傲法甚峻既而與白馬王彪還國欲同<lb/>
　路欵叙不許遂憤惋而别此詩必還雍丘後作故此<lb/>
　章首懐魏都而兼思兄弟之國按魏志是年彪為吳<lb/>
　王故稱蠻方也<lb/>
四氣代謝懸景運周别如俯仰脫若三秋昔我初遷朱<lb/>
華未希今我旋止素雪云飛<lb/>
<pb n="KR4h0090_WYG_002-9a"/>
　賦也代謝謂更替退去也懸景猶云懸象日月星辰<lb/>
　也俯仰言不多時也脫忽然之詞遷謂自鄄城徙至<lb/>
　雍丘旋謂自京都還至國也希通作稀止語詞　此<lb/>
　因時物之變而知氣運漸周别離易久也<lb/>
俯降千仭仰登天阻風飄蓬飛載離寒暑千仭易陟天<lb/>
阻可越昔我同袍今永乖别<lb/>
　賦也八尺曰仭天阻猶言天險千仞天阻皆指山之<lb/>
　髙險而言載則也離猶言歴也同袍謂兄弟也　言<lb/>
<pb n="KR4h0090_WYG_002-9b"/>
　登髙陟險逺就封國如蓬隨風飄歴歳不返且山之<lb/>
　髙險尚可踰越而不以為難何兄弟同袍之親乃致<lb/>
　阻絶而不得見耶<lb/>
子好芳草豈忘爾貽繁華將茂秋霜悴之君不垂眷豈<lb/>
云其誠秋蘭可喻桂樹冬榮<lb/>
　賦而比也子爾君皆指文帝　子建性簡易不治威<lb/>
　儀不尚華靡惟任性而行文帝往往御之以術矯情<lb/>
　自飾宜其所好有不同者是以邪媚日進親愛愈踈<lb/>
<pb n="KR4h0090_WYG_002-10a"/>
　故借芳草為喻而言此等不足以持久也且謂君不<lb/>
　垂愛於我又豈知我之心而許其為誠㢤然誠偽易<lb/>
　辨譬彼秋蘭雖芳不若桂樹之後凋也<lb/>
絃歌蕩思<hi>去聲</hi>誰與消憂臨川暮思何為<hi>去聲</hi>泛舟豈無和<lb/>
樂游非我鄰誰忘泛舟愧無榜<hi>音迸又音謗</hi>人<lb/>
　賦而比也蕩思謂蕩滌情思可以消憂也何為猶言<lb/>
　誰與鄰如論語言德必有鄰之鄰謂可親比之人也<lb/>
　榜人船長主倡聲而歌者　此章反覆申言懐戀之<lb/>
<pb n="KR4h0090_WYG_002-10b"/>
　情以為與之游者既非所親則雖有絃歌亦不足以<lb/>
　解憂必也兄弟既翕而後和樂且湛故又臨川暮思<lb/>
　亦欲泛舟以相從然無榜人倡聲以進之則亦無如<lb/>
　之何矣盖上眷之不垂下誠之不通皆係乎無人為<lb/>
　之維持調護耳託意深逺讀者宜詳味之<lb/>
　　　雜詩六首<lb/>
髙臺多悲風朝日照北林之子在萬里江湖迥且深方<lb/>
舟安可極離思<hi>去聲</hi>故難任孤鴈飛南游過庭長哀吟翹<lb/>
<pb n="KR4h0090_WYG_002-11a"/>
思慕逺人願欲託遺音形影忽不見翩翩傷我心<lb/>
　比也悲風陰慘之風朝日非大明之日也北林陰翳<lb/>
　之地之子自謂也迥寥逺也方舟徐錯曰今之舫也<lb/>
　謂併兩船而並之故大夫方舟士則特舟而已任堪<lb/>
　也翹舉首貌逺人指君而言　子建逺處藩邦兄弟<lb/>
　乖隔而情念不得以通故詩言髙臺悲風朝日北林<lb/>
　以比朝廷氣象陰慘逺君子而近小人也由小人之<lb/>
　讒蔽日深故兄弟之乖離日逺如江湖萬里方舟安<lb/>
<pb n="KR4h0090_WYG_002-11b"/>
　可極乎夫既失愛於兄而常責躬自悼正猶孤鴈之<lb/>
　失羣而哀鳴也故因其過庭欲就託遺音以達之於<lb/>
　彼庶其能感悟焉而形影忽巳不見則使我心翩翩<lb/>
　不定而至於憂傷也<lb/>
轉蓬離本根飄飄隨長風何意囬飇舉吹我入雲中髙<lb/>
髙上<hi>時掌反</hi>無極天路安可窮類此遊客子捐軀逺從戎<lb/>
毛褐不掩形薇藿常不充去去莫復道<hi>去聲叶如字</hi>沉憂令<lb/>
人老<lb/>
<pb n="KR4h0090_WYG_002-12a"/>
　比也蓬陸佃埤雅云草之不理者葉散生遇風輙㧞<lb/>
　而旋褐毛布賤者之服也藿豆葉可為羮充猶飽也<lb/>
　沉溺也　此篇歎身世之飄轉有類於蓬故賦之以<lb/>
　自比也盖久在逺外政如蓬離本根一得入朝京都<lb/>
　如遇囬飇吹入雲中自謂天路之可窮矣及乎終不<lb/>
　見用轉致零落乃知髙髙無極不可企及反類逰客<lb/>
　從戎而有饑寒之苦者是則且宜安於時命去去勿<lb/>
　言而不至溺於憂傷也此與本傳所載吁嗟此轉蓬<lb/>
<pb n="KR4h0090_WYG_002-12b"/>
　一篇詞意實相表裏<lb/>
西北有織婦綺縞<hi>古老反</hi>何繽紛<hi>叶孚勻反</hi>明晨秉機杼日昊<lb/>
不成文<hi>叶微勻反</hi>太息終長夜悲嘯入青雲妾身守空閨良<lb/>
人行從軍自期三年歸今已歴九春飛鳥遶樹翔噭噭<lb/>
<hi>音呌</hi>鳴索羣願為南流景馳光見我君<lb/>
　比也繒之精白者曰縞繽紛飄動貌太息大聲歎也<lb/>
　嘯蹙口出聲以舒憤懣之氣也噭噭呼號之貌南流<lb/>
　景謂日也　此自言才華之美而君不見用如空閨<lb/>
<pb n="KR4h0090_WYG_002-13a"/>
　織婦服飾既盛而良人從軍久而不歸者也然則雖<lb/>
　秉機杼實何心於効功惟終夜悲歎而已至於感鳴<lb/>
　鳥之索羣則其願見之心為何如㢤張銑曰日光逺<lb/>
　近皆同人無不見故願託為此馳往見君以自明也<lb/>
南國有佳人容華若桃李朝㳺江北岸日夕宿湘沚時<lb/>
俗薄朱顔誰為<hi>去聲</hi>發皓齒俛仰歳將暮榮耀難久恃<lb/>
　比也沚渚也發皓齒者謂與之言笑也一説誰肯啟<lb/>
　齒為結姻好之言也榮耀即榮華之美也　此亦自<lb/>
<pb n="KR4h0090_WYG_002-13b"/>
　言才美足以有用今但逰息閒散之地不見顧重於<lb/>
　當世將恐時移嵗改功業未建遂湮沒而無聞焉故<lb/>
　借佳人為喻以自傷也<lb/>
僕夫早嚴駕吾將逺行逰逺遊欲何之吳國為我仇將<lb/>
騁萬里塗東路安足由江介多悲風淮泗馳急流願欲<lb/>
一輕濟惜㢤無方舟閒居非吾志甘心赴國憂<lb/>
　賦而兼比也嚴整肅也之往也東路指齊地本已屬<lb/>
　魏由從也行也介側畔也楚詞云哀江介之悲風淮<lb/>
<pb n="KR4h0090_WYG_002-14a"/>
　泗二水名悲風急流皆以喻擾亂之象輕便㨗貌赴<lb/>
　趨就之也　此言殉國之志如此惜無兵權以遂所<lb/>
　施也<lb/>
飛觀<hi>去聲</hi>百餘尺臨牖御櫺軒逺望周千里朝夕見平原<lb/>
烈士多悲心小人媮自閑<hi>叶夷堅反</hi>國讎亮不塞<hi>悉則反</hi>甘心<lb/>
思喪元拊劎西南望思欲赴太山<hi>叶翰旃反</hi>絃急悲聲發聆<lb/>
我慷慨言<lb/>
　賦也觀門闕飛棲也三輔黄圗云登之可以逺觀故<lb/>
<pb n="KR4h0090_WYG_002-14b"/>
　謂之觀御猶憑也櫺軒檻也徐錯曰今闌楯下為横<lb/>
　櫺以板為之曰軒通名曰檻烈士剛正之士自謂也<lb/>
　媮茍且也塞猶杜絶也元首也喪元謂赴戰鬭而死<lb/>
　拊按也西南指蜀而言太山與吴接境故思欲赴彼<lb/>
　以鎮禦之李善引責躬詩願蒙矢石建旗東嶽是也<lb/>
　　此因登髙望逺感而多悲惟常以二方未克為念<lb/>
　願捐軀以報國是以目瞻西蜀心向東吳而此志不<lb/>
　遂無以舒吾憤激之懐且如絃之急者其發聲也悲<lb/>
<pb n="KR4h0090_WYG_002-15a"/>
　則我之出言也自不能不慷慨耳<lb/>
　　　七哀詩<lb/>
　　　　七哀吕向曰痛而哀義而哀感而哀怨而哀<lb/>
　　　　耳目聞見而哀口歎而哀鼻酸而哀未詳何<lb/>
　　　　據<lb/>
明月照髙樓流光正徘徊<hi>叶胡威反</hi>上有愁思<hi>去聲</hi>婦悲歎有<lb/>
餘哀<hi>叶於希反</hi>借問歎者誰言是宕<hi>徒浪/反</hi>子妻<hi>叶千宜反</hi>君行踰<lb/>
十年孤妾常獨栖<hi>叶先宜反</hi>君若清路塵妾若濁水泥<hi>叶年其反</hi>
<pb n="KR4h0090_WYG_002-15b"/>
浮沉各異勢㑹合何時諧<hi>叶絃基反</hi>願為西南風長逝入君<lb/>
懐<hi>叶胡威反</hi>君懐良不開<hi>叶祛其反</hi>賤妾當何依<lb/>
　比也宕義與蕩同清路猶言亨衢事遂曰諧　子建<lb/>
　與文帝同母骨肉今乃浮沉異勢不相親與故特以<lb/>
　孤妾自喻而切切哀慮之也其首言月光徘徊者喻<lb/>
　文帝恩澤流布之盛以發下文獨不見及之意焉此<lb/>
　篇亦知在雍丘所作故有願為西南風之語按雍丘<lb/>
　即今汴梁之陳留縣當魏都西南云<lb/>
<pb n="KR4h0090_WYG_002-16a"/>
　　　贈白馬王彪<hi>七章</hi>
　　　　按魏志彪字朱虎太祖子子建弟也黄初三<lb/>
　　　　年封吳王七年徙封白馬太和六年改封楚<lb/>
　　　　王後坐罪自殺<lb/>
謁帝承明廬逝將歸舊疆清晨發皇邑日夕過首陽伊<lb/>
洛廣且深欲濟川無梁汛舟越洪濤怨彼東路長顧瞻<lb/>
戀城闕引領情内傷<lb/>
　賦也承明廬禁中寓直之所漢武帝賜嚴助書云君<lb/>
<pb n="KR4h0090_WYG_002-16b"/>
　厭承明之廬舊疆所封雍丘也皇邑以山川考之指<lb/>
　洛陽也首陽山名在今河南府偃師縣陸璣云在洛<lb/>
　陽東北去洛二十里按此非夷齊所居之首陽也伊<lb/>
　洛二水名同流至滎澤入于河　子建在黄初四年<lb/>
　五月入朝與諸王俱㑹于洛陽時任城威王彰暴薨<lb/>
　既懐友于之痛七月即與白馬王還國而監國使者<lb/>
　灌均等又不許同路止宿遂憤怨賦此而别此章言<lb/>
　初離皇洛而瞻戀之情不能已也<lb/>
<pb n="KR4h0090_WYG_002-17a"/>
太谷何寥廓山樹鬱蒼蒼霖雨泥<hi>去聲</hi>我塗流潦浩縱横<lb/>
<hi>叶胡光反</hi>中逵絶無軌改轍登髙岡修坂造雲日我馬𤣥以<lb/>
黄<lb/>
　賦也太谷東路所經行之山谷也李善作太谷引東<lb/>
　都賦註在洛陽西南者非是雨三日以上為霖按魏<lb/>
　志是年七月大雨伊洛溢流泥濘也大雨漲水曰潦<lb/>
　塗方九軌謂之逵軌轍迹也山脊曰岡坂通作阪造<lb/>
　雲日言其髙也𤣥黄馬病而變色也　既逾洛川乃<lb/>
<pb n="KR4h0090_WYG_002-17b"/>
　舍舟而車雨潦泥塗則其登陟艱苦可知矣章首疑<lb/>
　脫二句如下章承上起下之詞不然何獨簡短若此<lb/>
　也<lb/>
𤣥黄猶能進我思<hi>去聲</hi>鬱以紆鬱紆將何念<hi>一作難進</hi>親愛在<lb/>
離居本圗相與偕中更<hi>平聲</hi>不克俱鴟梟鳴衡軛豺狼當<lb/>
路衢蒼<hi>黽虫</hi>間<hi>去聲</hi>白黑讒巧令親䟱欲還絶無蹊攬轡止<lb/>
踟蹰<lb/>
　賦而比又興也事變其初曰中更鴟梟惡聲之鳥鳴<lb/>
<pb n="KR4h0090_WYG_002-18a"/>
　則為妖衡轅耑横木即所謂車軛也豺狼二獸相類<lb/>
　狀如犬性能害物蹊徑路轡馬韁也　言兄弟親愛<lb/>
　本由天性多為讒佞所間遂致乖離夫小人進讒於<lb/>
　君側猶鴟梟鳴於車前豺狼之當通道故以為比所<lb/>
　謂蒼蠅之汚能變白黒讒巧之言能令親䟱此則興<lb/>
　也大槩為文帝信讒不克與偕故其憂思鬱紆不特<lb/>
　為别彪而言觀其欲還無蹊一語可見矣<lb/>
踟蹰亦何留相思無終極秋風發微凉寒蟬鳴我側原<lb/>
<pb n="KR4h0090_WYG_002-18b"/>
野何蕭條白日忽西匿歸鳥赴喬林翩翩厲羽翼孤獸<lb/>
走索羣衘草不遑食感物傷我懐撫心長太息<lb/>
　賦也蕭條草木衰落貌匿藏也厲猶振起也遑暇也<lb/>
　　方將自釋而又感物如此是則索羣之念雖切而<lb/>
　歸赴之程莫稽安得不傷懐而太息也夫<lb/>
太息將何為天命與我違柰何念同生一往形不歸孤<lb/>
魂翔故域<hi>魏志同此李善作城</hi>靈柩寄京師存者忽已過亡歿身<lb/>
自衰<hi>存者亡沒四字疑錯互</hi>人生處一世去若朝露晞年在桑榆<lb/>
<pb n="KR4h0090_WYG_002-19a"/>
間影響不能追自顧非金石咄唶<hi>上丁兀反下子夜反</hi>令心悲<lb/>
　賦也同生同母兄威王故域威王所封任城也桑榆<lb/>
　間指日薄暮之景以喻人之將老也咄唶大驚歎聲<lb/>
　　此章雖以志願之違委諸天命然又痛威王之暴<lb/>
　薨歎存者之不久於世則於親愛離居念愈切而心<lb/>
　愈悲矣<lb/>
心悲動我神棄置莫復陳丈夫志四海萬里猶比<hi>音毗</hi>鄰<lb/>
恩愛茍不虧在逺分<hi>扶運反</hi>日親何必同衾幬然後展殷<lb/>
<pb n="KR4h0090_WYG_002-19b"/>
勤憂思成疾疢<hi>丑刃反</hi>無乃兒女仁倉卒<hi>蒼沒反</hi>骨肉<lb/>
情能不懐苦辛<lb/>
　賦也心之靈曰神比近也分謂情義厚薄之等分衾<lb/>
　被也幬單帳也一說當作禂禪被也詩云抱衾與裯<lb/>
　此盖用漢姜肱兄弟共被而卧之義展猶申也疢病<lb/>
　也兒女仁猶韓信所謂婦人之仁倉卒急遽之間<lb/>
　此章與白馬王將别乃言相親在心而不在跡誠能<lb/>
　萬里不忘猶同被也憂思成疾徒自苦耳盖雖用以<lb/>
<pb n="KR4h0090_WYG_002-20a"/>
　自遣然於倉卒之間骨肉分離亦終不能忘情也<lb/>
苦辛何慮思天命信可疑虛無求列仙松子久吾欺變<lb/>
故在須臾百年誰能持離别永無㑹執手將何時王其<lb/>
愛玉體俱享黄髪期收淚即長路援筆從此辭<lb/>
　賦也虛無謂老莊之道松子列仙傳云神農時雨師<lb/>
　赤松子也變故謂禍難不測之事持執留也玉體愛<lb/>
　重之稱黄髪老人髪既白而變黄也　又於臨别而<lb/>
　言人之夀夭固不可測神仙虛無自不足信變故須<lb/>
<pb n="KR4h0090_WYG_002-20b"/>
　㬰誰能久於世者未知此去㑹面何時惟相與勸勉<lb/>
　頌禱收淚賦詩以别觀其情詞悲欵可以見其友愛<lb/>
　之篤也　劉克莊曰子建於黄初之世數貶削方且<lb/>
　責躬上表而不敢廢恭順之禮卒以此自全此詩作<lb/>
　於諸王凛凛不自保之時而其憂傷慷慨有不可勝<lb/>
　言之悲詩中所謂蒼蠅間白黒讒巧令親疎盖為灌<lb/>
　均軰發終無一豪怨兄之意處人倫之變者當以為<lb/>
　法<lb/>
<pb n="KR4h0090_WYG_002-21a"/>
　　　贈徐幹<lb/>
　　　　按魏志幹字偉長北海人嘗為司徒軍謀祭<lb/>
　　　　酒掾屬五官將文學恬淡寡慾有箕山之志<lb/>
　　　　後除上艾長以疾不行著中論二十餘篇建<lb/>
　　　　安二十二年卒<lb/>
驚風飄白日忽然歸西山<hi>叶輪旃反</hi>圎景光未滿衆星粲以<lb/>
繁<hi>叶汾沿反</hi>志士榮世業小人亦不閒<hi>叶夷堅反</hi>聊且夜行遊遊<lb/>
彼雙闕間<hi>叶經天反</hi>文昌鬱雲興迎風髙中天春鳩鳴飛棟<lb/>
<pb n="KR4h0090_WYG_002-21b"/>
流猋激櫺軒顧念蓬室士貧賤誠足憐薇藿弗充虛皮<lb/>
褐猶不全慷慨有悲心興文自成篇實棄怨何人和氏<lb/>
有其愆彈冠俟知已知已誰不然良田無晚歳膏澤多<lb/>
豐年亮懷璵璠<hi>音翻</hi>美積久德愈宣親交義在敦申章復<lb/>
何年<lb/>
　比中有興也圎景月也世業謂當世之功業文昌魏<lb/>
　都殿名鬱鬱然髙起貌迎風觀名鳩鵓鴣也天陰則<lb/>
　逐婦或目為背義之鳥激自下而上衝也蓬室士指<lb/>
<pb n="KR4h0090_WYG_002-22a"/>
　徐幹興文言其慷慨悲懐發為文章也和氏楚人卞<lb/>
　和得璞玉楚山中因獻楚王王以為詐而刖其足彈<lb/>
　冠謂振去其塵世稱王陽在位貢禹彈冠盖喜其必<lb/>
　相薦達也璵璠玉之美者宣明著也敦厚也　此子<lb/>
　建閔偉長遭世運之未亨而不究於用姑勉之以待<lb/>
　時也言驚風飄日忽歸西山以比董卓作亂獻帝播<lb/>
　遷漢室由此而傾也圎景未滿而衆星繁以比魏之<lb/>
　基業未集而一時羣臣已翕然輔佐之當是時有志<lb/>
<pb n="KR4h0090_WYG_002-22b"/>
　之士以及卑下之人莫不各有所營而無閒居者焉<lb/>
　我亦聊且乗時出逰其間觀夫宫殿臺觀巍然中天<lb/>
　可見魏都氣象之有成矣然其所用之人或有邪佞<lb/>
　上厠如鳩鳥之鳴棟猋風之激檻乃使有德之士困<lb/>
　處蓬室饑寒呻吟有足憐者且如寶之見棄將怨於<lb/>
　誰和氏誠欲獻之則亦反受其罪此又興彈冠以俟<lb/>
　知已之薦而知已之人亦莫不見疑於君而不自遂<lb/>
　也然德之厚者雖晩成其器必大亦猶田之沃者雖<lb/>
<pb n="KR4h0090_WYG_002-23a"/>
　晩熟其獲必豐盖藴美於中積久而愈著未有不際<lb/>
　遇者故以此勗之末又謂其且當益敦親交之義我<lb/>
　但申意於詩章夫復何言詳此則子建亦不得志於<lb/>
　斯時其所望於晩成者又豈可以常情測㢤<lb/>
　　　贈丁儀<lb/>
　　　　按魏畧儀字正禮沛郡人初太祖欲以愛女<lb/>
　　　　妻之以目眇為五官將所沮及辟為掾與論<lb/>
　　　　議嘉其才朗悔不與女太祖又嘗欲立植為<lb/>
<pb n="KR4h0090_WYG_002-23b"/>
　　　　嗣儀及弟廙<hi>音翼</hi>數共贊之後遂為太子所殺<lb/>
初秋凉氣發庭樹微銷落凝霜依玉除清風飄飛閣朝<lb/>
雲不歸山霖雨成川澤<hi>叶達各反</hi>黍稷委疇隴農夫安所獲<lb/>
<hi>叶黄郭反</hi>在貴多忘賤為恩誰能愽狐白足禦冬安念無衣<lb/>
客<hi>叶克各反</hi>思慕延陵子寶劒非所惜<hi>叶息約反</hi>子其寧爾心親<lb/>
交義不薄<lb/>
　比也依猶著也玉除殿階也狐白狐腋下皮白可為<lb/>
　裘者禦當也延陵子吳季札也將西聘晉帶寶劒以<lb/>
<pb n="KR4h0090_WYG_002-24a"/>
　過徐君徐君不言而心欲之季子為有上國之事未<lb/>
　獻而心許之及反則徐君已死乃解劒掛其墓樹而<lb/>
　去　此詩大意與贈徐幹篇畧同言凉氣初發庭樹<lb/>
　銷落以喻天下肇亂漸見迫奪至于霜依玉除風飄<lb/>
　飛閣則漢室危矣雲不歸山霖雨成川又以比諸豪<lb/>
　之不肯匡輔本朝各據一方是以兵戈日鬭流毒日<lb/>
　深而生民之失利從可知焉當是時儀居貧賤無能<lb/>
　憐念之者故又言人之常情在貴者多忘賤衣暖者<lb/>
<pb n="KR4h0090_WYG_002-24b"/>
　不恤寒然我思慕延陵季子之義彼但一見徐君尚<lb/>
　不惜寶劒而遂其所欲於既死况我與子親交素厚<lb/>
　豈不能振㧞爾乎其言子寧爾心者則所以慰之之<lb/>
　意深矣<lb/>
　　　贈王粲<lb/>
端坐苦愁思<hi>去聲</hi>攬衣起西逰樹木發春華清池激長流<lb/>
中有孤鴛鴦哀鳴求匹儔我願執此鳥惜㢤無輕舟欲<lb/>
歸忘故道顧望但懐愁悲風鳴我側羲和逝不留重<hi>平聲</hi>
<pb n="KR4h0090_WYG_002-25a"/>
陰潤萬物何懼澤不周誰令君多念自使懐百憂<lb/>
　賦而比也羲和日御也　仲宣因西京擾亂乃之荆<lb/>
　州依劉表以其貌寢體弱通恱而不甚重及表卒勸<lb/>
　其子琮歸太祖則是仲宣固有思魏之心矣是時子<lb/>
　建寄贈此詩託言西逰見池中有孤鴛鴦哀鳴而求<lb/>
　侣者我願執之而不可得至於欲歸忘道顧望懐愁<lb/>
　盖深惜其無所依歸而思念之情切焉悲風鳴而羲<lb/>
　和不留亦以喻漢祚之速去而重陰潤物則以比太<lb/>
<pb n="KR4h0090_WYG_002-25b"/>
　祖德澤之廣被言此又以勸其歸魏而勉使勿憂也<lb/>
　或謂太祖名為輔漢而實有頃漢之志此言澤周萬<lb/>
　物者得不害於義乎愚謂子建既無泰伯至德能不<lb/>
　從而逃則惟恭父之命而巳或者之議其亦充類至<lb/>
　義之盡之意歟<lb/>
　　　又贈丁儀王粲<lb/>
從軍度函谷馳馬過西京山岑髙無極涇渭揚濁清壯<lb/>
㢤帝王居佳麗殊百城員闕出浮雲承露槩泰清<hi>韻重</hi>皇<lb/>
<pb n="KR4h0090_WYG_002-26a"/>
佐揚天惠四海無交兵權家雖愛勝全國為令名君子<lb/>
在末位不能歌德聲丁生怨在朝王子歡自營歡怨非<lb/>
貞則中和誠可經<lb/>
　賦也函谷闗名在陜州靈寶縣路由谷中深險如函<lb/>
　故以為名西京長安也涇渭二水名涇濁渭清既合<lb/>
　流則清濁益分員闕門觀之制下方而上圎也承露<lb/>
　仙掌銅盤也在建章宫神明臺上一云在甘泉宫通<lb/>
　天臺詳見三輔黄圗槩平斗斛器言露盤髙擎其狀<lb/>
<pb n="KR4h0090_WYG_002-26b"/>
　似之泰清謂天也皇佐謂太祖為漢丞相權家兵家<lb/>
　也孫子兵法云全國為上破國次之君子指威儀粲<lb/>
　時俱為丞相掾貞正也可法之謂則可常之謂經<lb/>
　建安二十年太祖西征張魯而子建從之因歴覽西<lb/>
　都城闕之壯麗喜見太祖用兵之神速惜乎二子俱<lb/>
　在末位不能樂於其職而頌歌太祖之德聲故贈是<lb/>
　詩以規勉焉考之仲宣從軍詩云籌䇿運帷幄一由我<lb/>
　聖君劉公幹詩亦云昔我從元后整駕至南鄉是時<lb/>
<pb n="KR4h0090_WYG_002-27a"/>
　漢帝尚存其尊太祖皆已如此今子建猶以皇佐稱<lb/>
　之特異二子盖此詩可謂上不失君臣之義下以盡<lb/>
　朋友之道者矣<lb/>
　　　送應氏<lb/>
清時難屢得嘉㑹不可常天地無終極人命若朝霜願<lb/>
得展嬿婉我友之朔方親昵並集送置酒此河陽中饋<lb/>
豈獨薄賔飲不盡觴愛至望苦深豈不愧中腸山川阻<lb/>
且逺别促㑹日長願為比<hi>毗至反</hi>翼鳥施翮起髙翔<lb/>
<pb n="KR4h0090_WYG_002-27b"/>
　賦也我親之之詞昵日相近者水北曰陽中饋婦人<lb/>
　居中所主之饋饌望期望也苦猶甚也長亦逺也比<lb/>
　翼鳥生南方結胷國狀如鳧青赤色一目一翼必二<lb/>
　鳥相兼乃飛故又名鶼見爾雅及山海經施加也<lb/>
　此詩文選本有二首劉良以為送應瑒兄弟也今考<lb/>
　其前篇既傷洛陽被焚荆棘荒穢則清時之難得可<lb/>
　知復言遊子久不歸念我平生居則嘉㑹之不常又<lb/>
　可知矣故於此歎人生之脆促願得常相歡洽而今<lb/>
<pb n="KR4h0090_WYG_002-28a"/>
　親友逺逰北方則其情念當何如㢤於其行也所親<lb/>
　之人莫不出餞而我之所具豈獨薄於衆人柰何離<lb/>
　别傷懐而賔飲不能盡觴也然我於爾情愛既至期<lb/>
　望甚深今乃使之不諧所志而有逺離之苦豈不愧<lb/>
　於中乎故特願為北翼之鳥相輔髙飛以副吾之所<lb/>
　望焉詳此豈子建為平原侯時瑒為庶子心親義宻<lb/>
　其於送别殆不自知其詞之切至歟<lb/>
　　　三良詩<lb/>
<pb n="KR4h0090_WYG_002-28b"/>
　　　按春秋左氏傳秦穆公卒以子車氏之三子<lb/>
　　　奄息仲行<hi>户郎反</hi>鍼<hi>其廉反</hi>虎為殉皆秦之良也<lb/>
　　　國人哀之為賦黄鳥之詩後人亦因而詠歌<lb/>
　　　焉<lb/>
功名不可為忠義我所安<hi>叶於䖍反</hi>秦穆先下<hi>去聲</hi>世三臣皆<lb/>
自殘<hi>叶財先反</hi>生時等榮樂既沒同憂患<hi>叶胡㳙反</hi>誰言捐軀易<lb/>
殺身誠獨難<hi>叶那沿反</hi>攬涕登君墓臨穴仰天歎<hi>叶它㳙反</hi>長夜<lb/>
何㝠㝠一往不復還<hi>音旋</hi>黄鳥為<hi>去/聲</hi>悲鳴哀㢤傷肺肝<hi>叶經</hi>
<pb n="KR4h0090_WYG_002-29a"/>
<hi>天反</hi>
　賦也安心所樂也下世猶言沒世殘亦害也等同也<lb/>
　攬者以手將去之也　此哀三良之不得其死也言<lb/>
　功名不可以强為惟於忠義所在乃吾心之所安也<lb/>
　且秦穆既死彼三臣者皆以身殉徒自害耳盖臣之<lb/>
　於君生既同榮死則同患固其理也人但言捐驅報<lb/>
　國不以為難然究其所以殺身者必欲當理而合乎<lb/>
　忠義使中心安焉無所疑惑則誠獨不易矣今三良<lb/>
<pb n="KR4h0090_WYG_002-29b"/>
　之就死乃不顧其非禮而曲從君命此豈安於忠義<lb/>
　者㢤是以不免臨穴悲歎而有惴慄之意故下文特<lb/>
　為之哀惜也　嘗考黄鳥一詩刺穆公以人從死哀<lb/>
　三良之莫贖而三良之所以為良不過曰百夫之特<lb/>
　百夫之防百夫之禦而已後之人乃從而稱美之如<lb/>
　王仲宣則曰臨沒要之死安得不相隨生為百夫雄<lb/>
　死為壯士規陶靖節亦曰厚恩固難忘君命安可違<lb/>
　臨穴罔惟疑投義志攸希是皆許其死之當矣然魏<lb/>
<pb n="KR4h0090_WYG_002-30a"/>
　武子疾病欲以妾為殉其子顆以亂命不從<hi>左氏傳</hi>陳<lb/>
　乾<hi>音干</hi>昔將死欲使二婢夾我其子尊已以殉葬非禮<lb/>
　弗果殺<hi>檀弓</hi>以此觀之則三良之殉又烏得而許之耶<lb/>
　獨子建此篇持論公正誠有補於世教詠史者冝取<lb/>
　法焉或曰穆公遺命於前康公驅迫於後為三良者<lb/>
　若之何其處之曰是不難死則死矣與其不違亂命<lb/>
　䧟身於非禮之地孰若力陳大義授命於康公之前<lb/>
　豈不為得其所㢤<lb/>
<pb n="KR4h0090_WYG_002-30b"/>
　　　箜篌引<lb/>
　　　　箜篌樂器名其狀如琴按史記封禪書及漢<lb/>
　　　　郊祀志皆云武帝祠太一后土始用樂作空<lb/>
　　　　侯應劭曰帝令樂人侯調造此故吳兢樂府<lb/>
　　　　解題謂其因姓而得名今考諸家韻書字皆<lb/>
　　　　從竹未詳何自引曲也此曲乃相和歌詞六<lb/>
　　　　引之一即所謂公無渡河也詳見崔豹古今<lb/>
　　　　注又按樂府集有箜篌謡與引不同大畧言<lb/>
<pb n="KR4h0090_WYG_002-31a"/>
　　　　結交當有始終今子建所作殆亦此意<lb/>
置酒髙殿上親友從我逰中厨辦豐膳烹羊宰肥牛秦<lb/>
筝何慷慨齊瑟和且柔陽阿奏竒舞京洛出名謳樂飲<lb/>
過三爵緩帶傾庶羞主稱千金夀賔奉萬年酬久要不<lb/>
可忘薄終義所尤謙謙君子德磬折欲何求驚風飄白<lb/>
日光景馳西流盛時不可再<hi>一作再來</hi>百年忽我遒<hi>慈秋反</hi>生<lb/>
存華屋處<hi>上聲</hi>零落歸山丘先民誰不死知命亦<hi>一作復</hi>何<lb/>
憂<lb/>
<pb n="KR4h0090_WYG_002-31b"/>
　賦也豐膳盛饌也宰屠也筝䝉恬所造故曰秦筝瑟<lb/>
　本伏羲所作齊國臨淄之民無不習之<hi>史記蘇秦云</hi>故稱<lb/>
　齊瑟陽阿漢倡優家教坊之名漢書趙飛燕初屬陽<lb/>
　阿主家學歌舞又云成帝過陽阿主作樂奏進也名<lb/>
　謳善歌者之稱庶羞諸牲肉之有滋味者周禮亨人<lb/>
　䟽謂牛羊豕調以五味盛於豆者謂之庶羞千金夀<lb/>
　謂燕賔之時復舉千金為夀猶鹿鳴承筐是將之意<lb/>
　萬年頌禱之詞詩云君子萬年義所尤者言於義為<lb/>
<pb n="KR4h0090_WYG_002-32a"/>
　有罪也磬折足恭之貌言其曲躬如磬之折也遒迫<lb/>
　也零落猶言殂落　此盖子建既封為王之後燕享<lb/>
　賔親而作是曲故言置酒髙殿而極陳烹宰膳羞之<lb/>
　豐聲樂獻酬之盛矣而又謂親交之義但居久要不<lb/>
　忘始終如一何乃過為謙卑若有所求而然耶此可<lb/>
　見其雖處富貴而能以義下交於人寛裕愷悌有以<lb/>
　勸其開懐盡歡也篇末復言嵗不我與終歸於盡順<lb/>
　受其正亦復何憂特以申其相歡之義而於待賓之<lb/>
<pb n="KR4h0090_WYG_002-32b"/>
　情意益勤至矣<lb/>
　　　美女篇<lb/>
　　　　按樂録名都美女皆以篇首二字為名並雜<lb/>
　　　　曲歌詞之齊瑟行也<lb/>
美女妖且閑<hi>叶何堅反</hi>采桑岐路西<hi>叶蕭前反一作間叶經天反</hi>柔條紛<lb/>
冉冉葉落何翩翩攘袖見<hi>音現</hi>素手皓腕約金環<hi>叶胡㳙反</hi>頭<lb/>
上金爵釵腰佩翠琅玕<hi>叶經天反</hi>明珠交玉體珊瑚間<hi>去聲</hi>木<lb/>
難<hi>叶那沿反</hi>羅衣何飄颻<hi>一作/飄飄</hi>輕裾隨風還<hi>音施</hi>顧盼遺光彩<lb/>
<pb n="KR4h0090_WYG_002-33a"/>
長嘯氣若蘭<hi>叶陵延反</hi>行徒用息駕休者以忘餐<hi>叶逡縁反</hi>借問<lb/>
女安居乃在城南端<hi>叶都𤣥反</hi>青樓臨大路髙門結重闗<hi>叶圭</hi>
<hi>𤣥反</hi>容華耀朝日誰不希令顔<hi>叶倪堅反</hi>媒氏何所營玉帛不<lb/>
時安<hi>叶於䖍反</hi>佳人慕髙義求賢良獨難<hi>韻重叶同上</hi>衆人徒嗷<lb/>
嗷安知彼所觀<hi>叶居𤣥反</hi>盛年處房室中夜起長歎<hi>叶他㳙反</hi>
　比也妖少好貌閑雅也道二達謂之岐攘袖猶今人<lb/>
　言捋臂也約纒繞也環通作鐶釧也珊瑚似琅玕紅<lb/>
　潤如玉可為珠生南國海底盤石上木難珠名色黄<lb/>
<pb n="KR4h0090_WYG_002-33b"/>
　生東夷又南越志云金翅鳥沫所成碧色珠也衣之<lb/>
　裔曰裾端發首處結猶構也安置也良猶甚也嗷嗷<lb/>
　衆口喧雜之聲彼指佳人實自謂也　子建志在輔<lb/>
　君匡濟策功垂名乃不克遂雖授爵封而其心猶為<lb/>
　不仕故託處女以寓怨慕之情焉其言妖閑皓素以<lb/>
　喻才質之美服飾珍麗以比已德之盛至於文采外<lb/>
　著芳譽日流而為衆所希慕如此况謂居青樓髙門<lb/>
　近城南而臨大路則非踈逺而難知者何為見棄不<lb/>
<pb n="KR4h0090_WYG_002-34a"/>
　以時而幣聘之乎其實為君所忌不得親用今但歸<lb/>
　咎於媒薦之人盖不敢斥言也且古之賢者必擇有<lb/>
　道之邦然後入仕猶佳人之擇配而慕夫髙義者焉<lb/>
　惟子建以魏室至親義當與國同其休戚雖欲它求<lb/>
　其可得乎此所以為求賢獨難而其所見亦豈衆人<lb/>
　所能知㢤夫盛年不嫁將恐失時故惟中夜長歎而<lb/>
　已孟子所謂不得於君則熱中其子建之謂歟<lb/>
　　　名都篇<lb/>
<pb n="KR4h0090_WYG_002-34b"/>
名都多妖女京洛出少年寶劒直千金被服麗且鮮鬭<lb/>
鷄東郊道走馬長楸間<hi>叶經天反</hi>馳騁未能半雙兔過我前<lb/>
攬弓捷<hi>則叶反</hi>鳴鏑長驅上南山<hi>叶輸旃反</hi>左挽因右發一縱<lb/>
兩禽連餘巧未及展仰手接飛鳶觀者咸稱善衆工歸<lb/>
我妍歸來宴平樂美酒斗十千膾鯉臇<hi>子兖反</hi>胎鰕炮鼈<lb/>
炙熊蹯<hi>音煩叶汾沿反</hi>鳴<hi>去聲</hi>儔嘯匹侣列坐竟長筵連翩擊鞠<lb/>
<hi>渠六反</hi>壤巧捷惟萬端<hi>叶都/𤣥反</hi>白日西南馳光景不可攀<hi>叶普</hi>
<hi>邊反</hi>雲散還城邑清晨復來還<hi>音旋</hi>
<pb n="KR4h0090_WYG_002-35a"/>
　賦也鬭鷄春秋時已有此戲至魏俗尤盛按鄴都故<lb/>
　事明帝太和中築闘鷄臺楸梓屬古者道傍多植之<lb/>
　捷與挿同鳴鏑漢書匈奴冐頓<hi>音墨出</hi>作為鳴鏑音義<lb/>
　云如今之鳴箭也挽引也縱亦發也畋獲飛走皆謂<lb/>
　之禽展盡施也接迎射之也鳶鴟類衆工善射之徒<lb/>
　歸許與也妍好也即詩所謂揖我謂我儇之意平樂<lb/>
　觀名倡優所居凡魚肉之腥聶而切之為膾臇少汁<lb/>
　臛也胎鰕謂有胎在腹者炮亦炙也熊蹯即熊掌也<lb/>
<pb n="KR4h0090_WYG_002-35b"/>
　鳴呼命也嘯亦呼集之聲連翩更續輕捷之貌鞠以<lb/>
　韋為毬可蹴戱一說擊鞠今之打毬也壤按藝經及<lb/>
　周處風土記以木為之前廣後銳其形如履長尺四<lb/>
　寸闊三寸捋戯先側一壤於地遥以一壤擊之中者<lb/>
　為上部　子建見京城之士女佩服盛麗相與逰戲<lb/>
　於郭外而騁其射藝之精極其宴技之樂惟日不足<lb/>
　不自知其為非故賦此以刺之也<lb/>
　　　怨歌行<lb/>
<pb n="KR4h0090_WYG_002-36a"/>
為君既不易為臣良獨難<hi>叶那沿反</hi>忠信事不顯乃有<hi>音又</hi>見<lb/>
疑患<hi>汁胡㳙反</hi>周公佐成王金縢功不刋<hi>叶丘/䖍反</hi>推<hi>吐囬反</hi>心輔<lb/>
王室二叔反流言<hi>叶倪堅反</hi>待罪居東國泣涕當留連皇靈<lb/>
大動變震雷風且寒<hi>叶胡千反</hi>拔木偃秋稼天威不可干<hi>叶經</hi>
<hi>天反</hi>素服開金縢感悟求其端<hi>叶都𤣥反</hi>公旦事既顯成王乃<lb/>
哀歎<hi>叶它㳙反</hi>吾欲竟此曲此曲悲且長今日樂相樂别後<lb/>
莫相忘<lb/>
　賦也患惡也金縢藏書之匱以金緘之也周公嘗以<lb/>
<pb n="KR4h0090_WYG_002-36b"/>
　代武王死之冊納於其中因以為書篇名刋削也不<lb/>
　刋者磨削不去之意二叔管蔡也流言謂播為中傷<lb/>
　之言如水之流注也居東本東征今曰待罪者承鄭<lb/>
　𤣥避居之說亦作詩者自謙之辭也留連猶言留滯<lb/>
　端事之萌也旦周公名其事始末具金縢篇竟終也<lb/>
　　子建在雍丘時常自憤怨抱利器而無所施上疏<lb/>
　求自試明帝既不報及徙東阿復上疏言禁錮明時<lb/>
　兄弟乖絶恩紀之違甚於路人願入侍左右承答聖<lb/>
<pb n="KR4h0090_WYG_002-37a"/>
　問其年冬詔諸王朝此詩之作其在入朝之後燕享<lb/>
　之時乎子建於明帝為叔父故借周公之事陳古以<lb/>
　諷今庶其有感焉惜乎終不見信雖復加封於陳亦<lb/>
　隆奬虛名而已<lb/>
　　王粲字仲宣山陽髙平人有異才漢獻帝西遷因<lb/>
　　徙居長安時年十七蔡中郎邕見而竒之倒屣出<lb/>
　　迎司徒辟詔除黄門侍郎皆不就乃之荆州依劉<lb/>
　　表表卒太祖辟為丞相掾賜爵闗内侯後拜侍中<lb/>
<pb n="KR4h0090_WYG_002-37b"/>
　　建安二十一年從征吳二十二年春道病卒年四<lb/>
　　十一<lb/>
　　　七哀詩二首<lb/>
西京亂無象豺虎方遘患<hi>叶胡㳙反</hi>復棄中國去委<hi>一作逺</hi>身<lb/>
適荆蠻<hi>叶眉堅反</hi>親戚對我悲朋友相追攀<hi>叶普邊反</hi>出門無所<lb/>
見白骨蔽平原<hi>叶魚㳙反</hi>路有饑婦人抱子棄草間<hi>叶經天反</hi>顧<lb/>
聞號泣聲揮涕獨不還<hi>音旋</hi>未知身死處何能兩相完<hi>叶胡</hi>
<hi>拳反</hi>驅馬棄之去不忍聽此言<hi>叶倪堅反</hi>南登覇陵岸囬首望長<lb/>
<pb n="KR4h0090_WYG_002-38a"/>
安<hi>叶於䖍反</hi>悟彼下泉人喟然傷心肝<hi>叶經天反</hi>
　賦也亂無象春秋傳注云國無道則禍亂生初無形<lb/>
　象之可知也豺虎喻作亂之人遘與構同患禍也揮<lb/>
　涕不還謂婦人但有揮涕而去不復顧其子之號泣<lb/>
　也霸陵漢文帝陵名在灞水之上下泉人謂賦下泉<lb/>
　之詩而思念周京之治者也　仲宣以西京肇亂既<lb/>
　不就仕而又避地荆楚因道塗所見感彼在昔遭亂<lb/>
　思治之人哀而作是詩也<lb/>
<pb n="KR4h0090_WYG_002-38b"/>
荆蠻非我鄉何為久滯滛方舟泝大江日暮愁我心山<lb/>
岡有餘暎巖阿増重陰狐貍馳赴穴飛鳥翔故林流波<lb/>
激清響猴猿臨岸吟迅風拂裳袂白露沾衣襟獨夜不<lb/>
能寐攝衣起舞琴絲桐感人情為<hi>去聲</hi>我發悲音羈旅無<lb/>
終極憂思<hi>去聲</hi>壯難任<lb/>
　賦而比也滯淫字出國語淫亦久也逆流而上曰泝<lb/>
　餘暎斜暉也迅疾攝整壯益也　此篇因久淹荆土<lb/>
　感物興哀而作其言日暮餘暎以喻漢祚之微延巖<lb/>
<pb n="KR4h0090_WYG_002-39a"/>
　阿増陰以比僭亂之益盛當此之時或奔趨以附勢<lb/>
　或戀闕以徘徊亦猶狐貍各馳赴穴而飛鳥尚翔故<lb/>
　林也又况波響猿吟風凄露冷其氣象蕭索如此因<lb/>
　念久客羈栖何有終極則憂思至此愈不可禁矣<lb/>
　　　雜詩<lb/>
日暮遊西園冀寫<hi>一作寫我</hi>憂思情曲池揚素波列樹敷丹<lb/>
榮上有特栖鳥懐春向我鳴褰袵欲從之路險不得征<lb/>
徘徊不能去佇立望爾形風飇揚塵起白日忽已㝠囬<lb/>
<pb n="KR4h0090_WYG_002-39b"/>
身入空房託夢通精誠人欲天不違何懼不合并<lb/>
　賦而比也懐春謂鳥感春氣而思儔匹也扱衣曰褰<lb/>
　袵衣襟也　此盖仲宣在荆州時因曹子建寄贈而<lb/>
　以是答之故其詞意終篇相合所謂特鳥喻子建也<lb/>
　向我鳴者謂其贈詩以相歡也風揚塵而白日㝠亦<lb/>
　以喻天道之變革至於託夢通誠此可見其羈旅憂<lb/>
　思之際感子建之情念而歸魏之心已决然矣<lb/>
　　　詠史<lb/>
<pb n="KR4h0090_WYG_002-40a"/>
自古無殉死達人所共知秦穆殺三良惜㢤空爾為結<lb/>
髮事明君受恩良不訾<hi>音貲</hi>臨沒要<hi>讀如邀</hi>之死焉得不相<lb/>
隨妻子當門泣兄弟哭路垂臨穴呼<hi>去聲</hi>蒼天涕下<hi>去聲</hi>如<lb/>
綆縻人生各有志終不為此移同知埋身劇心亦有所<lb/>
施生為百夫雄死為壯士規黄鳥作哀詩至今聲不虧<lb/>
　賦也訾量也不訾言不可為量也垂邊也綆汲井索<lb/>
　縻謂連繫不絶也劇甚虧絶也　其説已俱曹子建<lb/>
　三良詩仲宣此篇抑揚太過有可議者然首四句自<lb/>
<pb n="KR4h0090_WYG_002-40b"/>
　是正論今姑録之吕向謂魏太祖好誅殺賢良故仲<lb/>
　宣託此以諷焉意或近之<lb/>
　　劉楨字公幹東平人太祖辟為丞相椽屬太子嘗<lb/>
　　宴諸文學酒酣命夫人甄氏出拜坐中衆人咸伏<lb/>
　　楨獨平視太祖聞之乃收治罪减死輸作署吏建<lb/>
　　安二十二年卒<lb/>
　　　贈從弟三首<lb/>
汛汛東流水磷磷水中石蘋藻生其涯華<hi>如字</hi>葉紛擾溺<lb/>
<pb n="KR4h0090_WYG_002-41a"/>
<hi>叶乃格反</hi>采之薦宗廟可以羞嘉客豈無園中葵懿此出深<lb/>
澤<lb/>
　比也汎汎水流貌磷磷水清而石見也蘋藻皆水草<lb/>
　名可為葅擾溺水中汎動之貌薦羞皆進獻也懿美<lb/>
　也　公幹之從弟盖能守志勵操不茍進取故贈是<lb/>
　詩以嘉勉焉此篇言石在水中磷磷可見以喻人之<lb/>
　藏修於世不容自隠蘋藻溺於水石之間采之可以<lb/>
　薦宗廟羞嘉客以比從弟之賢才困厄於時有能薦<lb/>
<pb n="KR4h0090_WYG_002-41b"/>
　諸朝廷可以匡輔明君矣且才美可用如葵園者亦豈<lb/>
　無之殆不若得此潛韞待價之士如蘋藻之生於深<lb/>
　澤者尤為可貴也<lb/>
亭亭山上松瑟瑟谷中風風聲一何盛松枝一何勁氷<lb/>
霜正慘悽終歳常端正豈不罹凝寒松柏有本性<lb/>
　比也瑟瑟風聲也慘悽寒氣盛也罹遭凝嚴也　此<lb/>
　以喻從弟遭時多艱雖處困窮而特立不撓盖其本<lb/>
　性然也<lb/>
<pb n="KR4h0090_WYG_002-42a"/>
鳯凰集南嶽徘徊孤竹根於心有不厭奮翅凌紫氛豈<lb/>
不常勤苦羞與黄雀羣何時當來儀將須聖明君<lb/>
　比也鳯凰南方靈鳥為王者之嘉瑞非竹實不食厭<lb/>
　足也猶快慊也凌上干也紫氛近天之氣即紫霄也<lb/>
　來儀謂來見而有威儀也虞舜簫韶九成鳯凰來儀<lb/>
　須待也　此亦以比從弟之動止不茍羞與當世羣<lb/>
　小同處故寧不辭勤苦而髙舉逺遁且又必其待時<lb/>
　而後出也初言蘋藻可充薦羞之用次言松柏能持<lb/>
<pb n="KR4h0090_WYG_002-42b"/>
　節操之堅而末章復以儀鳯期之則其望愈深而言<lb/>
　愈重也如此為其弟者可不感念于中而勉其所未<lb/>
　至㢤<lb/>
　　　雜詩<lb/>
職事相填委文墨紛消散馳翰未暇食日昃不知晏<hi>叶於</hi>
<hi>肝反</hi>沉迷簿領書囬囬自昬亂釋此出西城登髙且遊觀<lb/>
<hi>如字叶去聲</hi>方塘含白水中有鳧與鴈<hi>叶魚肝反</hi>安得肅肅羽從<lb/>
爾浮波瀾<hi>叶郎肝反</hi>
<pb n="KR4h0090_WYG_002-43a"/>
　賦也填委猶言積壓也文墨謂案牘消散零落也馳<lb/>
　翰走筆也日過中曰昃日晩曰晏領録也謂以文簿<lb/>
　記録之也囬囬謂心緒縈亂也含包容不溢之貌鳬<lb/>
　野鶩肅肅飛而整疾也　此必公幹輸作之時所賦<lb/>
　故言文墨簿領之繁馳翰勞苦而至於沉迷昬亂或<lb/>
　且釋此出逰見水中之鳧鴈而歎不能如彼之浮逰<lb/>
　也盖其失於敬身自底于此讀者可不懲創乎㢤<lb/>
　　應瑒字德璉汝南人漢司𨽻校尉奉之孫泰山太<lb/>
<pb n="KR4h0090_WYG_002-43b"/>
　　守劭之從子也魏太祖辟為丞相掾屬轉平原侯<lb/>
　　庶子後為五官將文學建安二十二年卒<lb/>
　　　侍五官中郎將建章臺集<lb/>
　　　　建章臺按魏志無此臺名未詳何所<lb/>
朝鴈鳴雲中音響一何哀<hi>叶於希反</hi>問子遊何郷戢翼正徘<lb/>
徊<hi>叶胡威反</hi>言我塞門來將就衡陽栖<hi>叶先宜反</hi>往春翔北土今<lb/>
冬客南淮<hi>叶胡威反</hi>逺行䝉霜雪毛羽日摧頽<hi>叶徒為反</hi>常恐傷<lb/>
肌骨身隕沉黄泥<hi>叶年夷反</hi>簡珠墮沙石何能中自諧<hi>叶弦基反</hi>
<pb n="KR4h0090_WYG_002-44a"/>
欲因雲雨㑹濯翼陵髙梯<hi>叶天宜天</hi>良遇不可值伸眉路何<lb/>
階<hi>叶堅夷反</hi>公子敬愛客樂飲不知疲和顔既已暢乃肯顧<lb/>
細微贈詩見存慰小子非所宜且為<hi>去聲</hi>極歡情不醉其<lb/>
無歸凡百敬爾位以副饑渴懐<hi>叶胡威反</hi>
　比也塞門鴈門也其地多寒草皆紫色又謂之紫塞<lb/>
　山南曰陽今衡山之陽有囬鴈峰鴈至此不過遇春<lb/>
　而囬簡大諧合陵升也伸眉謂舒其愁態何階謂無<lb/>
　梯媒之可縁也暢充洽貌存恤問也副稱也饑渴懐<lb/>
<pb n="KR4h0090_WYG_002-44b"/>
　謂有所傾望如饑渴之懐飲食也　德璉既遭亂離<lb/>
　有志弗遂而此詩盖作於朔方逺囬之初未領文學<lb/>
　之日乃借旅鴈以自喻言哀鳴雲中歛翼而徘徊殆<lb/>
　將投暄暖之地而栖止焉然向者流離轉徙經渉艱<lb/>
　苦則毛羽日至摧損每恐失身於汙濁卑賤之流如<lb/>
　以大珠雜於沙石豈能與之諧處乎故欲乘雲雨之<lb/>
　㑹洗濯其翼奮飛於天衢之上而不可得今既得侍<lb/>
　公子宴集之歡復蒙顧盼存慰如此豈小子所宜承<lb/>
<pb n="KR4h0090_WYG_002-45a"/>
　此㢤於是且當為之盡醉以奉主人愛賔之情意然<lb/>
　必祝其凡百敬恭爾位則福禄永綏以副我傾望之<lb/>
　懐也　愚謂公讌有詩尚矣在建安間如平原侯王<lb/>
　侍中劉文學諸作盖所謂傑然者也然其詞藻有餘<lb/>
　理義不足或放志以流連或傾情而取悦今皆不録<lb/>
　惟德璉於飄薄羈寓之中預富貴宴酣之樂而能以<lb/>
　敬位一語為獻豈易得㢤<lb/>
　　繆襲字熈伯東海人有才學多所敘述更造魏樂<lb/>
<pb n="KR4h0090_WYG_002-45b"/>
　　府十二曲官至侍中尚書光禄勲<lb/>
　　　挽歌詩<lb/>
　　　　李周翰曰漢髙祖召田横至尸郷自殺從者<lb/>
　　　　不敢哭而不勝哀故為悲歌以寄其情後廣<lb/>
　　　　之為薤露蒿里歌至李延年分為二等薤露<lb/>
　　　　送王公貴人蒿里送士大夫庶人使挽柩者<lb/>
　　　　歌之因呼為挽歌今按此説見譙周法訓及<lb/>
　　　　崔豹古今註伎録亦以此為相和曲也王應<lb/>
<pb n="KR4h0090_WYG_002-46a"/>
　　　　麟曰左傳有虞殯莊子載紼謳則挽歌非始<lb/>
　　　　於田横之客<lb/>
生時遊國都死沒棄中野<hi>叶烏果反</hi>朝發髙堂上暮宿黄泉<lb/>
下<hi>叶户可反</hi>白日入虞淵懸車息駟馬<hi>叶母果反</hi>造化雖神明安<lb/>
能復存我形容稍歇滅齒髮行當墮自古皆有然誰能<lb/>
離此者<hi>叶阻可反</hi>
　賦也虞淵日沒處也懸車喻日入之候淮南子曰日<lb/>
　至悲泉爰息其馬是謂懸車至于虞淵是謂黄昬造<lb/>
<pb n="KR4h0090_WYG_002-46b"/>
　化謂天地生成之妙用稍漸也行從此也　此詩之<lb/>
　意謂死生者畫夜之道也夫日出于暘谷至虞淵則<lb/>
　淪沒于地下人之有生至老必死是皆一定之理誰<lb/>
　能離於此㢤世有營已而不知止者觀此亦可以深<lb/>
　警矣<lb/>
　<lb/>
　<lb/>
　風雅翼巻二<lb/>
</p>
<p>
</p>
  </div>
</body>
</text>
</TEI>
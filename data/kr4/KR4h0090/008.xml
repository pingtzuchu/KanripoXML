<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻八</head> <lb/>
    <p>
<pb n="KR4h0090_WYG_008-1a"/>
欽定四庫全書<lb/>
　風雅翼巻八<lb/>
　　　　　　　　　　　　　元　劉履　編<lb/>
　選詩補註八<lb/>
　　齊梁詩<lb/>
　　謝朓<hi>他彫士了二反</hi>字𤣥暉宋僕射景仁之從孫少有美<lb/>
　　名齊隨王子隆鎮荆州以為文學未㡬求還都除<lb/>
　　新安王記室尋兼尚書殿中郎宣城王鸞輔政以<lb/>
<pb n="KR4h0090_WYG_008-1b"/>
　　為驃騎諮議掌中書詔誥轉中書郎出補宣城太<lb/>
　　守後遷至吏部郎兼衞尉永元初江祐謀立始安<lb/>
　　王遥光引以為黨不從收下獄死年三十六<lb/>
　　　蹔使下<hi>疑當作還</hi>都夜發新林至京邑贈西府同僚<lb/>
　　　　都指丹陽即金陵也新林浦名按山謙之丹<lb/>
　　　　陽記白鷺洲南邊即新林浦西府荆州隨王<lb/>
　　　　府也<lb/>
大江流日夜客心悲未央徒念闗山近終知返路長秋<lb/>
<pb n="KR4h0090_WYG_008-2a"/>
河曙耿耿寒渚夜蒼蒼引領見京室宫雉正相望金波<lb/>
麗鳷鵲玉繩低建章驅車鼎門外思見昭丘陽馳暉不<lb/>
可接何况隔兩鄉風雲有鳥路江漢限無梁常恐鷹隼<lb/>
擊時菊委嚴霜寄言罻<hi>尉蔚二音</hi>羅者寥廓已髙翔<lb/>
　賦而比也曙明貌城五堵為雉宫雉指京城也金波<lb/>
　月光流動貌鳷鵲觀名漢書註云在甘泉宫外建章<lb/>
　亦漢宫名並借以稱京室也玉繩星名按春秋元命包<lb/>
　玉衡北兩星是也鼎門世記云成王定九鼎於郟鄏<lb/>
<pb n="KR4h0090_WYG_008-2b"/>
　因名其南門曰定鼎此亦以喻丹陽城門也昭丘荆<lb/>
　州記云當陽縣東有楚昭王墓王粲登樓賦所謂西<lb/>
　接昭丘是也馳暉蓋謂項刻之時罻亦羅也　𤣥暉<lb/>
　在隨王西府以詞賦深被賞愛乃為長史王秀之所<lb/>
　嫉遂因事還都及至京邑而戀舊之情不能自已故<lb/>
　作是詩以寄同僚焉言見此大江之流不息使我心<lb/>
　悲無窮者蓋自荆州順流而下相去雖近然欲復返<lb/>
　此路則終知其不可得也今秋夜澄明瞻望京室已<lb/>
<pb n="KR4h0090_WYG_008-3a"/>
　一一在目回顧向來歡集之地則彼此隔越而不可<lb/>
　接矣因歎風雲寥廓之間幸有鳥路可容髙舉何江<lb/>
　漢近地乃反不得以通蓋由在府中時常恐讒邪中<lb/>
　傷猶鳥慮鷹隼之搏擊菊畏嚴霜之凋殘耳今我既<lb/>
　得逺避則讒譖之人已無所施其巧矣曾原謂此詩<lb/>
　詞實典麗意亦委折而氣則溢斯言得之<lb/>
　　　酬王晉安<lb/>
　　　　晉安郡名即今福州也按本集作王晉安德<lb/>
<pb n="KR4h0090_WYG_008-3b"/>
　　　　元<lb/>
梢梢枝早勁塗塗露晚晞南中榮橘柚寧知鴻鴈飛拂<lb/>
霧朝青閣日旰<hi>音幹</hi>坐彤<hi>徒宗反</hi>闈悵望一途阻參差百慮<lb/>
依春草秋更緑公子未西歸誰能乆京洛緇塵染素衣<lb/>
　賦也梢梢葉落枝勁之貌塗塗楚詞云白露紛以塗<lb/>
　塗王逸註云厚貌柚橘之大者旰晚也彤丹飾公子<lb/>
　指王晉安而言洛京緇塵蓋用陸士衡詩語　此蓋<lb/>
　𤣥暉在中書時答王晉安之詩其意謂彼此氣候之<lb/>
<pb n="KR4h0090_WYG_008-4a"/>
　寒暖景物之榮悴既皆不同矣况我於此自朝之晚不<lb/>
　得休暇而德元之守郡優㳺玩適至今忘歸是以不<lb/>
　免悵望而興感歎也所謂參差百慮依者不特為與<lb/>
　晉安睽間而言蓋其居中必有齟齬而以補外為樂<lb/>
　焉耳<lb/>
　　　之宣城出新林浦向版橋<lb/>
　　　　宣城郡名即宣州也版橋謂浮橋也<lb/>
江路西南永歸流東北鶩天際識歸舟雲中辨江樹旅<lb/>
<pb n="KR4h0090_WYG_008-4b"/>
思倦揺揺孤逰昔已屢<hi>龍遇反</hi>既懽懐禄情復恊滄洲趣<lb/>
囂塵自兹隔賞心於此遇雖無𤣥豹姿終隠南山霧<lb/>
　賦也揺揺無所定也詩云中心揺揺滄洲海中洲名<lb/>
　仙隠所居之處𤣥豹列女傳云陶大夫答子化陶三<lb/>
　年名譽不興家富三倍其妻諫曰南山有𤣥豹隠霧<lb/>
　雨七日不下食欲澤其毛以成文章今夫子能薄而<lb/>
　官大是謂嬰害無功而家昌是謂積殃言當蔵以逺<lb/>
　害也　𤣥暉始出守宣城而於途中作此詩以寫夫<lb/>
<pb n="KR4h0090_WYG_008-5a"/>
　江路逺景且言既喜得禄而又恊幽隠之趣則囂塵<lb/>
　自此隔絶矣蓋是時明帝方弑君自立而𤣥暉乃有<lb/>
　全身逺害之志故以𤣥豹隠霧之説終之其意逺矣<lb/>
　　愚謂天際歸舟雲中江樹兩語殆與魚戲新荷動<lb/>
　鳥散餘花落日華川上動風光草際浮同一巧媚無<lb/>
　復古人渾厚風氣亦在所當削者然以終篇較之猶<lb/>
　為彼善於此姑特存之以著其説使讀者知所别焉<lb/>
　　　郡内髙齋間坐答吕法曹<lb/>
<pb n="KR4h0090_WYG_008-5b"/>
　　　　郡即宣城郡法曹掌刑法之官吕向曰吕僧<lb/>
　　　　珍為齊王法曹<lb/>
結構何迢遞曠望極髙深窗中列逺岫庭際俯喬林日<lb/>
出衆鳥散山暝孤猿吟已有池上酌復此風中琴非君<lb/>
美無度孰為勞寸心惠而能好我問以瑶華音若遺金<lb/>
門歩見就玉山岑<lb/>
　賦也岫山有穴者此則即指衆山而言無度言不可<lb/>
　以尺寸限量也瑶華音謂所見贈之詩如玉之美也<lb/>
<pb n="KR4h0090_WYG_008-6a"/>
　金門指吕法曹所趨之地揚雄觧嘲云歴金門上玉<lb/>
　堂玉山當是宣城所有山名也　𤣥暉理郡多暇因<lb/>
　吕法曹有贈故答是詩其言景趣幽逺朝夕可娛琴<lb/>
　尊在御自足賞適非僧珍德美無度將復為誰而使<lb/>
　我勞心㢤且以今之愛好兼至遺我佳篇則其情意<lb/>
　之厚何異枉髙步而來就見也<lb/>
　　　在郡卧病呈沈尚書<lb/>
　　　　時沈約為五兵尚書<lb/>
<pb n="KR4h0090_WYG_008-6b"/>
淮陽股肱守髙卧猶在兹况復南山曲何異幽棲時連<lb/>
隂盛農節薹苙聚東菑髙閣常晝掩荒階少詳辭珍簟<lb/>
清夏室輕扇動凉颸嘉魴聊可薦緑蟻方獨持夏李沉<lb/>
朱實秋藕折輕絲<hi>二句冗長字亦重複合刪去且方獨持與良辰何許等語自然相撓</hi>良<lb/>
辰在何許夙昔夢佳期坐嘯徒可積為邦嵗已朞弦歌<lb/>
絲莫取撫枕令自嗤<lb/>
　賦也淮陽漢郡名今陳州宛丘縣即其地也武帝召<lb/>
　汲黯為淮陽太守黯以病辭上曰淮陽吏民不相得<lb/>
<pb n="KR4h0090_WYG_008-7a"/>
　吾徒得君重卧而治之股肱守季布為河東太守文<lb/>
　帝謂曰河東吾股肱郡故特召君南山宣城之陵陽<lb/>
　山也薹一名夫湏即莎草也可為農笠以禦雨田始<lb/>
　耕一歲曰菑珍者貴美之稱魴魚名緑蟻謂酒中浮<lb/>
　粕也劉熙釋名云酒有况齊浮蟻在上洗洗然良辰<lb/>
　謂朋友懽㑹之日夢佳期者言想見之切也坐嘯謂<lb/>
　不任事而自適也張璠漢記云南陽太守岑公孝𢎞<lb/>
　農成瑨但坐嘯朞周一歲也絃歌蓋用子㳺治武城<lb/>
<pb n="KR4h0090_WYG_008-7b"/>
　之事　𤣥暉與沈尚書交契雅厚因卧病治所作詩<lb/>
　寄之以道已之情素焉其意謂淮陽為漢要郡汲黯<lb/>
　猶卧治之今我守此幽静之邦尤為易治且得以養<lb/>
　病矣然但居閒自適不得與朋好懽晤徒積歲月而<lb/>
　絃歌之治終莫可取是以撫枕慨然秪自嗤咲耳觀<lb/>
　其在郡朞年民既安業庭無諍訟而猶以不及古人<lb/>
　之政化為耻亦可謂善於倄職者矣<lb/>
　　　和伏武昌登孫權故城<lb/>
<pb n="KR4h0090_WYG_008-8a"/>
　　　　伏武昌名曼容為武昌太守武昌即鄂州也<lb/>
　　　　孫權嘗徙都於此因更是名<lb/>
炎靈遺劍璽當塗駭龍戰聖期缺中壤覇功興㝢<hi>古宇字</hi>
縣鵲起登吳山鳯翔陵楚甸衿帶窮嚴險帷帟<hi>音亦</hi>盡謀<lb/>
選<hi>去聲</hi>北拒溺驂鑣西龕收組練四海既無波俯仰流英<lb/>
眄裘寃類禋郊卜揆崇離殿釣臺臨講閲樊山開廣讌<lb/>
文物共葳㽔<hi>如佳反</hi>聲明且蔥蒨三光厭分景書軌欲同<lb/>
薦參差世<hi>一作代</hi>祀忽寂寞市朝變舞舘識餘基歌梁想<lb/>
<pb n="KR4h0090_WYG_008-8b"/>
遺轉<hi>一作囀</hi>故林衰木平荒池秋草徧雄圖悵若兹茂宰<lb/>
深遐睠幽客滯江臯從賞乖纓弁清巵阻獻酬良書限<lb/>
間見幸籍芳音多承風采餘絢于役倘有期鄂渚同㳺<lb/>
衍<hi>去聲</hi>
　賦也炎靈謂漢也劍指髙祖斬蛇劍漢故事凡太子<lb/>
　即位中黄門以此劍授之當塗謂魏也漢獻帝紀太<lb/>
　史丞許芝奏曰許昌氣見於當塗蓋當道而髙大者<lb/>
　象魏也魏當代漢龍戰語見周易聖期即五百年必<lb/>
<pb n="KR4h0090_WYG_008-9a"/>
　有王者興之謂寓國四垂也鵲起鳯翔並以喻孫權<lb/>
　言其初治建業後徙都武昌也郊外曰甸衿帶喻山<lb/>
　川之形勝張衡西京賦云嚴險周固衿帶易守小幕<lb/>
　𤣥上曰帟北拒謂周瑜破曹操於赤璧溺驂鑣宋均<lb/>
　春秋感精符註謂戰敗相殺血溺驂馬也西龕謂陸<lb/>
　遜敗劉備於猇亭收取也組漆甲成組文者練練袍<lb/>
　也左氏傳云組甲三百被練三千流英眄者言其意<lb/>
　欲圖中原也裘寃謂權即帝位時郊祭之服類祭名<lb/>
<pb n="KR4h0090_WYG_008-9b"/>
　書云類於上帝禋者精意以享之謂卜謂擇其地揆<lb/>
　謂度日影以定其方位也此言初徙都武昌之事以<lb/>
　其後復遷建業故但云離殿也釣臺樊山並在武昌<lb/>
　水經云袁山即樊山也北背大江江上有釣臺講閲<lb/>
　簡練車馬也廣讌吳志云帝常臨釣臺飲酒大醉令<lb/>
　羣臣共作樂葳蕤葱蒨並華盛貌文物聲明語出左<lb/>
　氏傳祀年符也歌梁博物志云韓娥之齊鬻歌假食<lb/>
　既去而餘響繞梁三日遺轉即餘響也茂宰指伏武<lb/>
<pb n="KR4h0090_WYG_008-10a"/>
　昌弁冠也良書指其揮翰賦詩之事絢文采也鄂渚<lb/>
　鄂州地名衍㳺樂寛縱之意　此亦𤣥暉在宣城時<lb/>
　聞伏武昌登城懐古而有作故遥和之其意謂漢祚<lb/>
　既亡三國鼎峙然魏獨以䜟緯弑奪而得位此蓋聖<lb/>
　王不作而覇功所以興也是時孫權據形勝之地任<lb/>
　謀畧之臣拒敵制勝雄視中原及踐帝位而一時行<lb/>
　事文物聲明可謂盛矣然而天厭分裂將歸於一故<lb/>
　其世代促忽以至於今而陳迹荒凉如此夫以當時<lb/>
<pb n="KR4h0090_WYG_008-10b"/>
　之雄圖而有今日之哀替守兹土者登髙遐覽不能<lb/>
　不深為之感慨而形於賦詠也篇末自以不得從賞<lb/>
　為恨尚期相與逰樂者則亦因和是詩而不免興感<lb/>
　於懐云爾<lb/>
　　　晚登三山還望京縣<lb/>
　　　　三山丹陽記云江寧縣北十二里濵江有三<lb/>
　　　　山相接因以為名<lb/>
㶚涘望長安河陽視京縣白日麗飛甍參差皆可見餘<lb/>
<pb n="KR4h0090_WYG_008-11a"/>
霞散成綺澄江静如練喧<hi>一作暄</hi>鳥覆春洲雜英滿芳甸<lb/>
去矣方滯滛懐㢤罷懽宴佳期悵何許淚下如流霰有<lb/>
情知望鄉誰能鬒<hi>真忍反</hi>不變<lb/>
　賦也㶚涘覇陵岸也京縣指洛陽此二句並借言由<lb/>
　三山而望丹陽京闕也練熟素繒覆者言其多也霰<lb/>
　雪初作撒下如稷粒者鬒黒髮也　𤣥暉在郡既乆<lb/>
　必有所不樂於懐因出臨江登眺而起戀闕之思故<lb/>
　作是詩其言當去矣而且留滯之乆懐念至此寧不<lb/>
<pb n="KR4h0090_WYG_008-11b"/>
　使人罷懽宴耶然是時朝廷擢授非慿勢要無由通<lb/>
　進則是未知佳期又在何許是以不免悲泣而至於<lb/>
　歎傷也觀此則於前篇豹隠之志得無少變乎<lb/>
　　　觀朝雨<lb/>
朔風吹飛雨蕭條江上來既灑百常觀復集九成臺空<lb/>
濛如薄霧散漫似輕埃平明振衣坐重門猶未開耳目<lb/>
蹔無擾懐古信悠㦲戢翼希驤首乗流畏曝鰓動息無<lb/>
兼遂岐路多徘徊方同戰勝者去剪北山萊<lb/>
<pb n="KR4h0090_WYG_008-12a"/>
　賦也倍尋曰常觀闕也張景陽七命云表以百常之<lb/>
　闕成猶層也吕氏春秋云有娀氏二佚女為九成之<lb/>
　臺驤舉也驤首蓋用鄒陽書蛟龍驤首奮翼之詞曝<lb/>
　鰓三秦記云河津一名龍門兩旁有山水陸不通江<lb/>
　海大魚薄集其下上則為龍不得上則曝鰓水次萊<lb/>
　草名葉香可食詩云北山有萊　此殆𤣥暉任内職<lb/>
　時所作其言早起飛雨既集禁門未開未與物接而<lb/>
　　耳目蹔得無擾因懐古人處世之道一何悠㢤今我<lb/>
<pb n="KR4h0090_WYG_008-12b"/>
　欲歛翮而退猶望得意以驤首乗流而進又畏失勢<lb/>
　而曝鰓是以動息兩難惑於多岐而未决方將相與<lb/>
　能以道義自勝者去采北山之萊而歸休焉<lb/>
　　　同謝諮議銅雀臺詩<lb/>
　　　　按𤣥暉集謝諮議名璟銅雀臺在鄴都魏武<lb/>
　　　　帝所作今樂府集有銅雀臺一名銅雀妓亦<lb/>
　　　　相和歌詞之平詞曲也<lb/>
繐<hi>須惠胡桂二反</hi>幃飄井幹罇酒若平生欝欝西陵樹詎聞歌<lb/>
<pb n="KR4h0090_WYG_008-13a"/>
吹<hi>去聲</hi>聲芳襟染淚迹嬋媛<hi>音瑗</hi>空復情玉座猶寂寞况乃<lb/>
妾身輕<lb/>
　賦也繐布之細而疎者幃單帳也井欄曰幹凡臺上<lb/>
　有欄者通謂之井幹西陵武帝𦵏地即魏志所謂髙<lb/>
　陵也嬋媛眷戀牽係之貌玉座指武帝蓋不敢斥言<lb/>
　也　魏武既作銅雀臺臨終遺令於臺上施繐帳設<lb/>
　酺糒月朝作妓望吾西陵墓田𤣥暉此詩蓋同謝諮<lb/>
　議追詠其事以刺夫雖死猶不能忘情於妓樂則亦<lb/>
<pb n="KR4h0090_WYG_008-13b"/>
　徒然而已且以妓妾感歎之詞終焉其警人之意益<lb/>
　深逺矣<lb/>
　　沈約字休文吳興武康人宋秦始中蔡興宗引為<lb/>
　　安西記室參軍入齊為太子家令累遷吏部郎出<lb/>
　　為東陽太守明帝徴為五兵尚書及梁武帝受禪<lb/>
　　以佐命功除僕射歴尚書令侍中封建昌侯卒謚<lb/>
　　曰隠多所撰述而宋書至今行於世<lb/>
　　　應詔樂逰苑餞吕僧珍<lb/>
<pb n="KR4h0090_WYG_008-14a"/>
　　　　樂逰苑按丹陽郡圖經在宫城北三里吕僧<lb/>
　　　　珍字元瑜范陽人事梁武帝官至領軍將軍<lb/>
丹浦非樂戰負重切君臨我皇秉至徳忘已用堯心愍<lb/>
兹區宇内魚鳥失飛沈推<hi>吐雷反</hi>轂二崤道揚斾九河陰超<lb/>
乘盡三屬選士皆百金戎車出細栁餞席樽上林命師<lb/>
誅後服授律緩前禽凾轘<hi>音患</hi>方觧帶嶢<hi>音堯</hi>武稍披襟伐<lb/>
罪芒山曲弔民伊水潯將陪告成禮待此未抽簪<lb/>
　賦也丹浦丹水也六韜云堯與有苖戰於丹水之陽<lb/>
<pb n="KR4h0090_WYG_008-14b"/>
　推轂古者天子遣將親為推車轂送之崤凾並説見<lb/>
　潘尼詩九河在兖州西北河將入海之處超乘能跳<lb/>
　躍上車之人三屬謂甲也如淳漢書註云上身一髀<lb/>
　禈一踁繳一凡三屬也百金史記云選百金之士又<lb/>
　漢書云良士直百金細栁漢將周亞夫屯軍之地樽<lb/>
　謂設酒尊漢郊祀歌云尊桂酒上林漢苑名並借喻<lb/>
　也律法也緩前禽謂前來降者緩而勿誅也此亦借<lb/>
　用易三驅失前禽也轘轘轅洛坂名在河南府偃師<lb/>
<pb n="KR4h0090_WYG_008-15a"/>
　縣嶢武二闗名並在商州襟帶已見前觧披者言其<lb/>
　將弃險而來降附也芒山伊水時北魏遷都洛陽故<lb/>
　指言之　武帝天監四年大舉北伐時僧珍為冠軍<lb/>
　將軍前軍司馬於是出餞樂逰以遺之復命官僚賦<lb/>
　詩以送焉休文此詩謂堯征有苖非樂於戰闘也以<lb/>
　其頑弗率服所係甚重迫於不得已而親臨之今武<lb/>
　帝用堯之心憂天下民物不得其所故有是舉蓋將<lb/>
　發迹河南長驅海濵悉戡定之而後已是以嚴備器<lb/>
<pb n="KR4h0090_WYG_008-15b"/>
　械精選士卒命將出師皆有禮法凡闗險之處聞其<lb/>
　威德自將披觧出降而伐罪弔民之功可立待矣我<lb/>
　將奉陪大告武成之禮故未敢為退休計也然則休<lb/>
　文以混一區宇期於武帝人臣之心固當如此且以<lb/>
　壯僧珍攻伐必克之志云<lb/>
　　　别范安成<lb/>
　　　　按梁書范岫字懋賔濟陽人仕齊為安成内<lb/>
　　　　史安成即安城也<lb/>
<pb n="KR4h0090_WYG_008-16a"/>
平生少年日分手易<hi>以豉反</hi>前期及爾同衰暮非復别離<lb/>
時勿言一樽酒明日難重<hi>去聲</hi>持夢中不識路何以慰相<lb/>
思<lb/>
　賦也易輕忽也夢中路蓋用韓非子語其言六國時<lb/>
　張敏與髙惠為友毎相思不得見敏便於夢中徃尋<lb/>
　但行至半道即迷不知路　此休文與范内史老年<lb/>
　相别故其感念顧慮之情自有不容已者然非交誼<lb/>
　　之深亦未必能至此也<lb/>
<pb n="KR4h0090_WYG_008-16b"/>
　　　冬節後至丞相第詣世子車中作<lb/>
　　　　舊註齊豫章王嶷髙帝第二子也薨贈丞相<lb/>
　　　　世子豫章王長子亷也蔡邕獨斷云諸侯適<lb/>
　　　　子稱世子<lb/>
亷公失權勢門舘有虛盈貴賤猶如此况乃曲池平髙<lb/>
車塵未滅珠履故餘聲賔階緑錢滿客位紫苔生誰當<lb/>
九原上欝欝望佳城<lb/>
　賦也亷公亷頗也説見曹顔逺詩曲池平雍門周説<lb/>
<pb n="KR4h0090_WYG_008-17a"/>
　孟嘗君之詞言其死後變遷如此也珠履史記云楚<lb/>
　春申君客皆躡珠履緑錢古今註云室無行跡則生<lb/>
　苔蘚一名緑錢九原晉卿大夫所𦵏之地見禮記鄭<lb/>
　氏註佳城墓域也漢滕公掘得石槨有銘云佳城欝<lb/>
　欝　史稱豫章王寛仁忠謹有珪璋之質且又謚曰<lb/>
　文獻可謂賢矣宜乎在朝諸臣所當崇敬者也及薨<lb/>
　未㡬而門舘頓虛休文獨至其第感古傷今不能自<lb/>
　已退還車中而作是詩末章謂今已若此則自爾寖<lb/>
<pb n="KR4h0090_WYG_008-17b"/>
　乆豈復有人能思念而望其丘墓者㢤此可見當時<lb/>
　士風率皆趨附權門而不顧道義故休文刺之也<lb/>
　　　逰沈道士舘<lb/>
秦皇御宇宙漢帝恢武功懽娛人事盡情性猶未充鋭<lb/>
意三山上託慕九霄中既表祈年觀復立望仙宫寧為<lb/>
<hi>去聲</hi>心好道直由意無窮曰余知止足是願不湏豐遇可<lb/>
淹留處便欲息微躬山嶂逺重疊竹樹近䝉蘢開衿濯<lb/>
寒水觧帶臨清風所累非外物為念在𤣥空朋來握石<lb/>
<pb n="KR4h0090_WYG_008-18a"/>
髓賔至駕輕鴻都令人徑絶唯使雲路通一舉凌倒景<lb/>
無事適華嵩寄言賞心客歲暮爾來同<lb/>
　賦也秦皇謂始皇御統也漢帝武帝也恢廓大之也<lb/>
　鋭意猶言切意三山指海上三神山表者因其舊而<lb/>
　明之之謂祈年觀在咸陽城外秦穆公所造望仙宫<lb/>
　在華陰漢武所造𤣥空謂道也石髓袁宏竹林名士<lb/>
　傳云王烈服食養性入山得石髓柔滑如飴自服其<lb/>
　半餘以與嵇康皆凝而為石倒景如淳漢書註云在<lb/>
<pb n="KR4h0090_WYG_008-18b"/>
　日月之上日月反從下照故其景倒也華嵩二嶽山<lb/>
　名　梁書言約乆居端揆有志台司而武帝終不用<lb/>
　於是稍知止足陳情老病欲謝事而歸休焉此因逰<lb/>
　沈道士舘作詩以見志大槩欲託迹山林屏去塵累<lb/>
　唯與朋好賞適以終餘年而已非若秦皇漢帝貪慕<lb/>
　無窮者比也所謂通雲路凌倒景亦不過寄興而言<lb/>
　以極夫登陟逰觀之樂而未至於神仙輕舉之事故<lb/>
　篇末且望知已之人投老而來同意亦可見<lb/>
<pb n="KR4h0090_WYG_008-19a"/>
　　江淹字文通濟陽考城人初仕宋為鎮軍㕘軍領<lb/>
　　南東海郡丞黜為逺安吳興令齊髙帝既受禪始<lb/>
　　置史館命淹居之累遷中書侍郎尚書左丞後為<lb/>
　　御史中丞多所彈劾時稱獨步洎入梁為散騎常<lb/>
　　侍遷金紫光禄大夫封醴陵侯卒謚曰惠<lb/>
　　　雜體詩三首<lb/>
　　　　劉太尉傷亂<lb/>
皇晉遘陽厄天下横氛霧秦趙值薄蝕幽并逢虎據伊<lb/>
<pb n="KR4h0090_WYG_008-19b"/>
余荷寵靈感激徇馳騖雖無六竒術冀與張韓遇寗戚<lb/>
扣角歌桓公遭乃舉荀息冐險難實以忠貞故空令日<lb/>
月逝愧無古人度飲<hi>去聲</hi>馬出城濠北望沙漠路千里何<lb/>
蕭條白日隠寒樹投袂既憤懣撫枕懐百慮功名惜未<lb/>
立𤣥髮已改素時㢤茍有㑹治亂惟㝠數<hi>薄音慱揖上聲</hi>
　賦也皇大也陽厄漢書律厯志註云厄㑹也氛霧喻<lb/>
　㓂亂秦趙幽并並劉聰石勒及叚匹禪所據之地六<lb/>
　竒術漢書誦陳平凡六出其竒計張韓張良韓信也<lb/>
<pb n="KR4h0090_WYG_008-20a"/>
　扣角歌三齊畧記云寗戚飯牛車下扣角而歌齊桓<lb/>
　公召以語説之以為大夫荀息晉大夫荀叔也初獻<lb/>
　公使傅太子奚齊乃曰臣竭股肱之力加之以忠貞<lb/>
　不濟則以死繼之濠城下池也㝠數猶言天數後漢<lb/>
　書烏丸論云天之㝠數　按晉懐帝初即位以劉琨<lb/>
　為并州刺史是時㓂賊縱横道路斷塞琨募兵上黨<lb/>
　得五百人轉闘而前至晉陽府寺焚毁邑野蕭條而<lb/>
　而民多流散文通擬此篇正述其事且謂負陳平之<lb/>
<pb n="KR4h0090_WYG_008-20b"/>
　志逢寗戚之時加以荀息死難之忠貞惜乎功名未<lb/>
　立而有愧於古人也然時來有幾治亂有數皆不可<lb/>
　以逆料但當竭心以待一聼於天而已其真得越石<lb/>
　之心者矣<lb/>
　　　陶徴君田居<lb/>
種苖在東臯苖生滿阡陌雖有荷鋤倦濁酒聊自適日<lb/>
暮巾柴車路闇光已夕歸人望烟火稚子候檐隙問君<lb/>
亦何為百年㑹有役但願桑麻成蠶月得紡績素心正<lb/>
<pb n="KR4h0090_WYG_008-21a"/>
如此開徑望三益<lb/>
　賦也巾覆之也柴車車之麤者㑹者期必之詞三益<lb/>
　謂友也　此篇詞稍平淡近似淵明故人多稱誦之<lb/>
　或乃竄入陶集而不疑然論者謂開徑望三益一語<lb/>
　不類又似牽綴且種苖與桑麻前後意雜終非自然<lb/>
　讀者不可不察<lb/>
　　　休上人怨别<lb/>
　　　　上人沙門之稱本名惠休姓湯氏善屬文宋<lb/>
<pb n="KR4h0090_WYG_008-21b"/>
　　　　孝武命之還俗仕至揚州從事<lb/>
西北秋風至楚客心悠哉日暮碧雲合佳人殊未來露<lb/>
彩方泛豔月華始徘徊寶書為君掩瑶琴詎能開相思<lb/>
巫山渚悵望陽雲臺膏鑪絶沉燎綺席生浮埃桂水日<lb/>
千里因之平生懐<hi>叶呼壊反</hi>
　賦也西北蓋自桂水望巫山陽臺而言鑪熏鑪也李<lb/>
　善曰取其芬香故加之曰膏有烟無燄故謂之沉也<lb/>
　桂水在桂州臨桂縣因猶託也鍾㑹懐士賦云託逺<lb/>
<pb n="KR4h0090_WYG_008-22a"/>
　　念於興波　此述惠休怨朋友乆别覩景物而興逺<lb/>
　　念之詞也　曾原曰詩自靈運已後氣日益漓下至<lb/>
　　𤣥暉漸致巧麗以胚晚唐之風休文軰又多靡淺而<lb/>
　　文通獨欲追魏晉諸公逸駕其志似亦可尚然古作<lb/>
　　體製至此極已寄之巻終識者必有感焉噫斯亦可<lb/>
　　謂知言也矣<lb/>
　<lb/>
　<lb/>
<pb n="KR4h0090_WYG_008-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　風雅翼巻八<lb/>
</p>
<p>
</p>
  </div>
</body>
</text>
</TEI>
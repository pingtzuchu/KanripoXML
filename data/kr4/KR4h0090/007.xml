<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻七</head> <lb/>
    <p>
<pb n="KR4h0090_WYG_007-1a"/>
欽定四庫全書<lb/>
　風雅翼巻七<lb/>
　　　　　　　　　　　　　元　劉履　編<lb/>
　選詩補註七<lb/>
　　宋詩二<lb/>
　　謝瞻字宣逺六歲能屬文與從叔混族弟靈運俱<lb/>
　　有盛名晉義熙中為安城太守宋初建國除中書<lb/>
　　侍郎以弟晦當朝權勢過盛非門戸之福乃求出<lb/>
<pb n="KR4h0090_WYG_007-1b"/>
　　守豫章猶以憂懼遇病臨終遺晦書曰吾得啓體<lb/>
　　幸全亦何所恨弟宜思自勉勵遂卒年三十五<lb/>
　　　張子房詩<lb/>
王風哀以思<hi>去聲下同</hi>周道蕩無章卜洛易隆替興亂罔不<lb/>
亡力政吞九鼎苛慝暴三殤息肩纒民思靈鑒集朱光<lb/>
伊人感代工聿來扶興王婉婉幕中畫輝輝天業昌鴻<lb/>
門銷薄<hi>音愽</hi>蝕垓下隕攙搶爵仇建蕭宰定都䕶儲皇肇<lb/>
允契幽叟翻飛指帝鄉惠心奮千祀清埃播無疆神武<lb/>
<pb n="KR4h0090_WYG_007-2a"/>
睦三正裁成被八荒明兩燭河陰慶霄薄汾陽鑾旌歴<lb/>
頽寢飾像薦嘉嘗聖心豈徒甄<hi>貞堅二音</hi>惟德在無忘逝者<lb/>
如可作揆子慕周行<hi>户郎反</hi>濟濟屬車士粲粲翰墨塲瞽<lb/>
夫違盛觀<hi>去聲</hi>踈踊企一方四達雖平直蹇歩愧無良飡<lb/>
和忘微逺延首詠太康<lb/>
　賦也王風謂周既東遷黍離之詩列於國風者是也<lb/>
　蕩無章詩序云厲王無道天下蕩蕩無綱紀文章卜<lb/>
　洛言周公卜洛邑以朝㑹諸侯也力政謂秦也吞九<lb/>
<pb n="KR4h0090_WYG_007-2b"/>
　鼎史記謂秦昭襄王取周九鼎而遷西周苛慝暴三<lb/>
　殤蓋用檀弓苛政猛於虎之事以其舅夫及子皆死<lb/>
　於虎故曰三殤纒繫也靈鑒猶言天鑒朱光指漢火<lb/>
　德而言工事任也代工書云天工人其代之聿遂也<lb/>
　婉婉曲盡其美之意鴻門見劉越石詩薄蝕喻髙祖<lb/>
　為項羽侵迫也垓下髙祖滅項羽之地攙搶彗星指<lb/>
　羽也爵仇謂雍齒與髙祖有故怨謂先封之建蕭宰<lb/>
　謂勸立蕭何為相國也定都謂從婁敬所説西都長<lb/>
<pb n="KR4h0090_WYG_007-3a"/>
　安儲皇太子也髙祖欲廢太子立趙王如意子房使<lb/>
　太子禮致四皓為輔遂不易此數事並詳見漢書幽<lb/>
　叟謂黄石公嘗使子房取履圯下因授書一編且曰<lb/>
　讀是當為王者師已而不見帝鄉仙都也睦敬也三<lb/>
　正子為天正丑為地正寅為人正也裁通作財易云<lb/>
　后以財成天地之道八荒八表也明兩日相繼之象<lb/>
　易云明兩作離大人以繼明照於四方河陰河南也<lb/>
　舜避堯之子於南河之南是時宋公未受禪故以為<lb/>
<pb n="KR4h0090_WYG_007-3b"/>
　喻汾陽堯徃見四子之處亦以喻宋公經行之地寢<lb/>
　謂子房廟嘉嘗薦祭之物甄表也周行毛氏詩註謂<lb/>
　周之列位此借以言宋朝也屬車從車也瞽夫莊子<lb/>
　叔連曰瞽者無以與乎文章之觀四達通衢也無良<lb/>
　謂足有疾左氏傳云孟勢之足不良飡和蓋用莊子<lb/>
　謂聖人不言飲人以和之意大康至治之稱猶禮運<lb/>
　所謂大順也　舊説義熙十三年宋公北伐秦引水<lb/>
　軍發彭城經下邳見張良廟頽毁為之脩飾并命官<lb/>
<pb n="KR4h0090_WYG_007-4a"/>
　僚賦詩以頌美之時宣逺守豫章遥聞其事而追和<lb/>
　焉言自王風變衰周道蕩盡以周之徳業尚易興廢<lb/>
　如此而况苛暴之秦以力為政併吞天下安有不亡<lb/>
　者乎於時民情患苦之極猶負重擔而思息肩故天<lb/>
　監在下用集大命於漢於是子房感天人之嘉㑹出<lb/>
　扶髙祖運籌决勝以昌帝業至若觧急難於鴻門滅<lb/>
　勍敵於垓下封仇怨以息衆疑立賢相以安社稷定<lb/>
　都關中調䕶儲嗣皆出子房之謀其功盛矣且其始<lb/>
<pb n="KR4h0090_WYG_007-4b"/>
　信得黄石異書而為帝者師迨乎功成乃翻然願從<lb/>
　赤松而輕舉則其出處又非常人所能及者以此順<lb/>
　天順人之心奮乎千載之上故其清塵逺播至今使<lb/>
　人歆羡也今宋公以神武之德敬奉天時裁成輔相<lb/>
　功被遐表所至無不光照而慶雲亦從為之依覆焉<lb/>
　及過子房遺廟乃為飾像而薦祭者豈但表明之而<lb/>
　已蓋思其德不忘其人欲用之而不可得設若死者<lb/>
　可起而使之仕度子房之心亦必感慕我宋之朝行<lb/>
<pb n="KR4h0090_WYG_007-5a"/>
　矣當時扈從文翰之士乃能發揚其事而我逺隔一<lb/>
　方不獲與此盛觀徒為竦企然我分甘退守譬猶通<lb/>
　道雖無險曲而蹇歩者自愧足之無良惟當飲此雍<lb/>
　熙之和忘其徴逺之迹引領詠歌以樂夫治安之世<lb/>
　也愚謂宋公雖有傾晉之勢為其臣者正當陳善閉<lb/>
　邪以匡救之不應豫述天子之事而為容悦蓋宣逺<lb/>
　之心有所憂患務求免禍是以䧟於逢君之惡而不<lb/>
　自知矣悲夫<lb/>
<pb n="KR4h0090_WYG_007-5b"/>
　　　於安城答靈運<hi>本五章今取一章</hi>
　　　　安城郡名即今吉州也<lb/>
跬<hi>犬蘂反</hi>行安歩武鎩<hi>所介反</hi>翮周數仞豈不識髙逺違方<lb/>
徃有吝歲寒霜雪嚴過半路逾峻量已畏友朋勇退不<lb/>
敢進行矣勵令猷寫誠酬來訊<lb/>
　比也跬半歩武足迹也羽傷曰鎩吝差也畏友朋者<lb/>
　畏其議已也　按李善引靈運贈宣逺詩序别宣逺<lb/>
　作守安城在義熙十一年正月其年夏以詩贈問故<lb/>
<pb n="KR4h0090_WYG_007-6a"/>
　有是答言足之窘者行必循其歩武羽之傷者飛僅<lb/>
　周乎數仞以喻巳之才德蹇劣必慎所守而不敢踰<lb/>
　越也夫豈不知髙逺之可企及㢤茍違道而妄進則<lb/>
　亦徒取羞吝而已且世道艱危渉歴至此尤為難處<lb/>
　正猶凝寒之時行路過半而愈經險絶是以量已畏<lb/>
　議而甘分踈外更當從此而去惟以善道自勉故直<lb/>
　冩此𠂻誠以答來問云耳<lb/>
　　　王撫軍庾西陽集别<lb/>
<pb n="KR4h0090_WYG_007-6b"/>
　　　　王撫軍名𢎞為撫軍將軍江州刺史庾西陽<lb/>
　　　　名登之為西陽太守即今黄州也時登之被<lb/>
　　　　召還京𢎞送至溢口適宣逺亦將赴豫章三<lb/>
　　　　人於此集别<lb/>
祗召旋北京守官反南服方舟析舊知對筵曠明牧舉<lb/>
觴矜飲餞指塗念出㝛來晨無定端别晷有成速頽陽<lb/>
照通津夕陰曖平陸榜人理行艫<hi>音盧</hi>輶軒命歸僕分手<lb/>
東城闉發擢西江澳離㑹雖相親<hi>一作雜非</hi>逝川豈徃復誰<lb/>
<pb n="KR4h0090_WYG_007-7a"/>
謂情可書盡言非尺牘<lb/>
　賦也南服南方五服之地反南服者宣逺自謂蓋初<lb/>
　守安城今復來豫章也舊知指登之而言曠違闊之<lb/>
　意明牧謂江州刺史矜猶喜也成亦已定之謂艫船<lb/>
　頭刺棹處一曰舟名闉城内重門徐鍇曰若今甕城<lb/>
　門也牘書版也　此篇特叙其離㑹之情言故人祗<lb/>
　召還京我則守官赴郡偶來並舟已不忍遽離析矣<lb/>
　况對送别之筵將併違此明牧乎且舉觴雖矜飲餞<lb/>
<pb n="KR4h0090_WYG_007-7b"/>
　而指途已念出㝛來㑹之晨未期而别去之晷何速<lb/>
　耶今兹日落將昬僕役之人各理舟車而東西背馳<lb/>
　於此焉始是則因離而㑹雖蹔相親如逝川一徃何<lb/>
　時能復興言及此則友誼情感為何如㢤若謂此情<lb/>
　可書亦非一尺之牘所得而盡也<lb/>
　　謝惠連丹陽尹方明之子十歲能屬文州辟主簿<lb/>
　　不就元嘉元年始為彭城王法曹參軍作雪賦見<lb/>
　　稱於世然徳薄多尤累故官不顯年三十七卒<lb/>
<pb n="KR4h0090_WYG_007-8a"/>
　　　西陵遇風獻康樂<hi>本五章今取一章</hi>
　　　　西陵一曰西興在今蕭山縣<lb/>
靡靡即長路戚戚抱遥悲悲遥但自弭路長當語<hi>去聲</hi>誰<lb/>
行行道轉逺去去情彌遲昨發浦陽汭今㝛浙江湄<lb/>
　賦也浦陽江名酈道元謂其自剡東北經始寧蓋今<lb/>
　曹娥江上流是也水曲曰汭浙江今錢塘江也　其<lb/>
　説已具靈運所答篇此可見惠連綢繆懐戀之意而<lb/>
　章末直以㝛處相告者欲使兄知我今夕之所在又<lb/>
<pb n="KR4h0090_WYG_007-8b"/>
　自歎其離去之漸逺也<lb/>
　　　擣衣<lb/>
衡紀無淹度晷運倐如催<hi>叶倉夷反</hi>白露滋園菊秋風落庭<lb/>
槐<hi>叶胡威反</hi>肅肅莎雞羽烈烈寒螿<hi>音/將</hi>啼<hi>叶杜夷反</hi>夕陰結空幕<lb/>
宵月皓中閨<hi>叶涓韋反</hi>美人戒裳服端飾相招攜<hi>叶儇規反</hi>簪玉<lb/>
出北房鳴金歩南階<hi>叶堅夷反</hi>櫩<hi>簷同</hi>髙砧響發楹長杵聲哀<lb/>
<hi>叶於希反</hi>微芳起兩䄂輕汗染雙題<hi>叶杜夷反</hi>紈素既已成君子<lb/>
行未歸裁用笥中刀縫為萬里衣盈篋自余手幽緘候<lb/>
<pb n="KR4h0090_WYG_007-9a"/>
<hi>一作俟</hi>君開<hi>叶祛其反</hi>腰帶凖疇昔不知今是非<lb/>
　賦也衡北斗第五星名漢天文志謂衡殷南斗興杓<lb/>
　　魁分建以定諸紀紀謂日月所會之次舍月令云季<lb/>
　冬月窮於紀是也肅肅羽動貌莎雞絡緯也能振羽<lb/>
　作聲烈烈聲悲切也寒螿髙誘淮南子註云水鳥也<lb/>
　戒者以言相戒偹也楹柱題額也幽宻也　此惠連<lb/>
　詠美人擣衣之詩言其感天運之速時物之變思念<lb/>
　　君子行役未歸用戒衣裳以為禦寒之備於是乘此<lb/>
<pb n="KR4h0090_WYG_007-9b"/>
　月夕招攜同侣相與從事於碪杵不憚用力勤勞如<lb/>
　此及衣既成將以寄逺且謂腰帶寛窄但以舊時尺<lb/>
　寸為則不知今日肥瘦又為何如言念至此則閨房<lb/>
　懐逺之情切矣　唐子西以宣逺詩不工而推惠連<lb/>
　與靈運𤣥暉合為三謝鍾嶸評惠連才思富徤秋懐<lb/>
　擣衣雖靈運無以加而文章正宗亦專録秋懐一篇<lb/>
　而已以愚觀之惠連才氣不逮宣逺秋懐一詩尤無<lb/>
　足取即其首云平生無志意殆將何以為人至如夷<lb/>
<pb n="KR4h0090_WYG_007-10a"/>
　險難預謀倚伏昧前算未知古人心且從性所玩則<lb/>
　其智識淺狹而自棄可知且謂頽魄不再圓傾曦無<lb/>
　兩旦其失理又如此竊恐學者尊所聞而忽所見猶<lb/>
　未免於顧惜故附著其説焉<lb/>
　　顔延之字延年琅邪臨沂人性疎誕不䕶細行而<lb/>
　　文章冠絶當時初為宋公豫章世子參軍及公即<lb/>
　　帝位補大子舍人廬陵王待之甚厚執政以其構<lb/>
　　扇異同因帝崩出為始安大守文帝元嘉三年徴<lb/>
<pb n="KR4h0090_WYG_007-10b"/>
　　為中書侍郎未幾復出守永嘉孝武登阼以為金<lb/>
　　紫光禄大夫卒贈特進謚曰憲子<lb/>
　　　還至梁城作<lb/>
　　　　梁本古宋國之地即睢陽也漢文帝以封其<lb/>
　　　　子孝王武後孝王有功廣睢陽城七十里故<lb/>
　　　　稱梁城今為歸德府<lb/>
眇黙軌路長憔悴征戍勤昔邁先<hi>去聲</hi>徂師今來後<hi>去聲</hi>歸<lb/>
軍振䇿睠東路傾側不及羣息徒顧將夕極望梁陳分<lb/>
<pb n="KR4h0090_WYG_007-11a"/>
故國多喬木空城凝寒雲丘壟填郛郭銘志滅無文木<lb/>
石扃幽闥黍苖延髙墳惟彼雍<hi>去聲</hi>門子吁嗟孟嘗君愚<lb/>
賤同堙滅尊貴誰獨聞曷為乆逰客憂念坐自殷<lb/>
　賦也眇黙逺而無窮之貌楚詞云路眇眇而黙黙先<lb/>
　謂行時啓之於前後謂歸時殿之在後也傾側路險<lb/>
　而車不正也羣謂偕行者陳亦國名在梁之西南即<lb/>
　今陳州也郛亦郭也銘即志也凡死者志其官爵行<lb/>
　事之實刻諸墓門則謂之銘扃閉塞也幽闥墓門也<lb/>
<pb n="KR4h0090_WYG_007-11b"/>
　雍門孟嘗君並見張孟陽詩堙猶塞也殷憂貌詩云<lb/>
　憂心殷殷　義熙十二年冬晉太尉劉裕北伐始有<lb/>
　宋公九錫之授諸府遣使徃慶殊命時延年為豫章<lb/>
　世子參軍奉使至洛陽還過梁城而作是詩言道路<lb/>
　險逺征役勤勞而於息徒將夕之時瞻望故國空城<lb/>
　已不勝其慘愴况見丘壟之多又皆荒頽若此能不<lb/>
　為之感傷焉因思雍門固對孟嘗君之言則知千秋<lb/>
　萬歲以後賢愚貴賤同一堙滅豈獨尊貴而能永存<lb/>
<pb n="KR4h0090_WYG_007-12a"/>
　者乎今我何為乆逰逺道而自致憂念㦲史言延之<lb/>
　使洛道中作二詩文詞藻麗為謝晦傳亮所賞然其<lb/>
　北使一篇但懐怨歎曾無王事靡盬之憂故不録若<lb/>
　此篇之覩景增懐感今興喟自有人情之所不能無<lb/>
　者况其詞之可觀也<lb/>
　　　始安郡還都與張湘州登巴陵城樓作<lb/>
　　　　始安即桂林今廣西静江府也張湘州名邵<lb/>
　　　　時為湘州刺史巴陵岳陽也<lb/>
<pb n="KR4h0090_WYG_007-12b"/>
江漢分楚望衡巫奠南服三湘淪洞庭七澤藹荆牧經<lb/>
塗延舊軌登闉訪川陸水國周地險河山信重複<hi>方六反</hi>
却倚雲夢林前瞻京<hi>當作荆</hi>臺囿<hi>叶于六反</hi>清氛霽岳陽曾暉<lb/>
薄瀾澳悽矣自逺風傷㢤千里目萬古陳徃還百代勞<lb/>
起伏存沒竟何人炯<hi>古逈反</hi>介在明淑請從上世人歸來<lb/>
藝桑竹<lb/>
　賦也漢水名由荆山之北東流至漢陽入江分别也<lb/>
　望方望也左氏傳云江漢睢漳楚之望也衡巫二山<lb/>
<pb n="KR4h0090_WYG_007-13a"/>
　名衡山南嶽也在衡州衡陽縣巫山在䕫州巫山縣<lb/>
　奠定也三湘郭璞山海經註云江湘沅三水共㑹於<lb/>
　巴陵之洞庭故稱三湘淪猶入也七澤子虗賦云楚<lb/>
　有七澤其一曰雲夢未聞其餘藹草木叢茂貌郊外<lb/>
　曰牧經塗都邑中直道也周禮云國中經塗九軌複<lb/>
　亦重也却退後貌荆臺在今荆州監利縣説苑云楚<lb/>
　昭王逰於荆臺囿者蕃育鳥獸之所霽開明貌岳陽<lb/>
　今岳州也居天岳山之陽故名瀾澳指洞庭而言陳<lb/>
<pb n="KR4h0090_WYG_007-13b"/>
　謂存其迹也起伏猶言興廢炯光明介貞特也淑善<lb/>
　也上世人語見王充論衡謂質朴之人也　元嘉三<lb/>
　年延年既有中書之召自始安還都因登巴陵城樓<lb/>
　有感而作是詩其言楚國山川形勢之勝瞻眺遐曠<lb/>
　而萬古徃還之迹百代興廢之端盡在目矣即思當<lb/>
　時之人一存一沒今日竟安在㢤要其炯介而不泯<lb/>
　者惟在乎德之明淑也我既無能及之不若請從質<lb/>
　朴之人歸樹桑竹以樂夫閒居云耳<lb/>
<pb n="KR4h0090_WYG_007-14a"/>
　　　五君詠五首<lb/>
　　　　按宋書延之既入中書復領歩兵校尉好酒<lb/>
　　　　踈誕每犯權要劉湛言於彭城王義康出為<lb/>
　　　　永嘉太守延之憤怨乃述竹林七賢作五君<lb/>
　　　　詠以自况而山濤王戎以貴顯黜焉<lb/>
　　　阮歩兵<lb/>
　　　　阮籍事見第三巻<lb/>
阮公雖淪跡識宻鑒亦洞沉醉似埋照寓辭類託諷長<lb/>
<pb n="KR4h0090_WYG_007-14b"/>
嘯若懐人越禮自驚衆物故不可論途窮能無慟<lb/>
　賦也識知識宻猶精也鑒燭洞深也埋照韜光也寓<lb/>
　辭謂作詠懐詩八十餘篇多託意諷刺長嘯魏氏春<lb/>
　秋云籍少時逰蘇門山與隠者談太古無為之道及<lb/>
　論五帝三王蘇門生蕭然若不經聼籍乃對之長嘯<lb/>
　焉越禮謂籍居䘮無禮為何曽靣質以為敗俗又嘗<lb/>
　與嫂相見與别或以禮譏之答曰禮豈為我設耶物<lb/>
　事也故者已然之迹物故曾原以為世故是也　言<lb/>
<pb n="KR4h0090_WYG_007-15a"/>
　阮公處雖沉晦而内實精深然其託酒昏㝠寓辭諷<lb/>
　詠或長嘯若懐人或踰禮以驚衆者蓋見世道變故<lb/>
　已甚不可具論是以不得不如此耳正猶行者之遇<lb/>
　途窮能不為之深慟乎故籍每率意獨駕不由徑路<lb/>
　車迹所窮輙慟哭而返是豈無其意㢤<lb/>
　　　嵇中散<lb/>
　　　　嵇康事亦見第三巻<lb/>
中散不偶世本是餐霞人形觧驗黙仙吐論知凝神立<lb/>
<pb n="KR4h0090_WYG_007-15b"/>
俗迕流議尋山洽隠淪鸞翮有時鎩龍性誰能馴<lb/>
　賦也餐霞仙人服食之事形觧即尸觧謂仙去也顧<lb/>
　凱之嵇康贊云東海徐寧夜聞鮑靚室中琴聲因恠<lb/>
　問為誰靚曰嵇叔夜寧曰臨命東市何得在兹靚曰<lb/>
　叔夜迹雖示終而實尸觧黙者言使人莫之測也吐<lb/>
　論謂康著養生論凝者静定之謂立猶處也流議流<lb/>
　俗之議竹林七賢論云康非湯武薄周孔所以迕俗<lb/>
　洽親比也隠淪指王烈也神仙傳云王烈年已二百<lb/>
<pb n="KR4h0090_WYG_007-16a"/>
　三十八歲康數與入山逰戲採藥馴擾也　言中散<lb/>
　與世不合者本自神仙中人故其語黙交際皆與人<lb/>
　異所以多迕流俗如鸞翮有時而見傷然其形雖被<lb/>
　誅實則仙去豈非龍性之不可馴者乎<lb/>
　　　劉參軍<lb/>
　　　　劉伶字伯倫沛國人嘗為建威參軍<lb/>
劉伶善閉關懐情滅聞見鼔鐘不足歡榮色豈能眩韜<lb/>
精日沈飲誰知非荒宴頌酒雖短車深𠂻自此見<hi>形甸反</hi>
<pb n="KR4h0090_WYG_007-16b"/>
　賦也閉關即下文懐情滅聞見之謂史言伶潜嘿少<lb/>
　言殆亦此意懐韜皆蔵也眩惑也沈飲謂耽於酒伶<lb/>
　妻嘗以其飲酒太過泣諫斷之伶使妻具酒肉祝鬼<lb/>
　神以誓乃曰天生劉伶以酒為名一飲一斛五斗觧<lb/>
　酲婦兒之言誓不可聼仍引酒衘肉塊然復醉頌酒<lb/>
　伶嘗作酒德頌𠂻方寸所藴也人言伶善於内閉則<lb/>
　情欲自銷而外物不足以為累故但韜光沈酒假此<lb/>
　以自適誰知本非縱欲而為荒耽也觀酒徳頌所言<lb/>
<pb n="KR4h0090_WYG_007-17a"/>
　則其中心所藴亦可見矣<lb/>
　　　阮始平<hi>始平晉郡名即今京兆府興平縣也</hi>
　　　　阮咸字仲容籍之兄子也為中䕶軍長史時<lb/>
　　　　中書監荀朂掌樂事每與咸論音律自以為<lb/>
　　　　不及因疾之出為始平太守<lb/>
仲容青雲器實禀生民秀達音何用深識微在金奏郭<lb/>
奕已心醉山公非虛覯屡薦不入官一麾乃出守<hi>叶舒救反</hi>
　賦也青雲言髙逺也器者有用之材生民秀禮記云<lb/>
<pb n="KR4h0090_WYG_007-17b"/>
　人者五行之秀氣是也達通曉也金奏傳暢晉諸公<lb/>
　贊云咸唱議謂荀勗所造樂聲髙則悲金聲不合雅<lb/>
　頌必古今尺長短所致後掘地得古銅尺<hi>文獻通考作周玉尺</hi>
　度之則今尺短四分郭奕太原人有識量少所推先<lb/>
　惟見咸心醉不覺歎服山公山濤也濤典選職薦咸<lb/>
　為吏部郎曰咸若在官人之職必妙絶於時章三上<lb/>
　武帝不能用覯見也麾以手指使也　言仲容材髙<lb/>
　質美而又妙觧音律郭奕見之已不覺心服而山公<lb/>
<pb n="KR4h0090_WYG_007-18a"/>
　之推舉豈虛見耶然薦者再三而不能用權要一麾<lb/>
　乃遽出守竟何以㢤此蓋延年借以舒憤怨之詞也<lb/>
　　　向常侍<hi>向式亮反</hi>
　　　　向秀字子期河内人為散騎常侍<lb/>
向秀甘淡薄深心託毫素探<hi>平聲</hi>道好淵𤣥觀書鄙章句<lb/>
交吕既鴻軒攀嵇亦鳯舉流連河裏逰惻愴山陽賦<lb/>
　賦也毫筆素帛也以帛代簡書字故稱毫素探道謂<lb/>
　其好老莊之學嘗觧莊周内外篇鄙厭薄之也交吕<lb/>
<pb n="KR4h0090_WYG_007-18b"/>
　謂與東平吕安灌園於山陽也軒飛舉貌攀嵇謂與<lb/>
　嵇康友善每一相思輙千里命駕康寓居山陽秀與<lb/>
　之偶鍜流連猶留連也河裏即河内今懐州也山陽<lb/>
　河内縣名今之倄武縣也賦謂思舊賦蓋嵇吕既皆<lb/>
　被誅秀經山陽舊廬聞鄰人笛聲有感而作者也<lb/>
　言向秀甘守淡薄専心文詞之間探道必造其精㣲<lb/>
　觀書不泥於章句其為人如此宜若無所累於外矣<lb/>
　然其素與交好之人今皆逝去因經舊逰之地追想<lb/>
<pb n="KR4h0090_WYG_007-19a"/>
　曩昔之歡則亦不免感傷而形於賦詠也　愚謂五<lb/>
　君率皆負才放誕輕蔑禮法縱酒昬酣遺落世事當<lb/>
　時士大夫莫不以為賢謂之曠達延年蓋亦有取焉<lb/>
　此五詠者其實自叙大槩為一麾出守而發也雖復<lb/>
　不免以詞㫖不遜得罪於衆然欲觀五君一時之風<lb/>
　致殆亦不出此詠也夫<lb/>
　　　秋胡詩<hi>九章</hi>
　　　　列女傳云魯秋胡子納妻五日而去官於陳<lb/>
<pb n="KR4h0090_WYG_007-19b"/>
　　　　五年乃歸未至家見路傍有美婦人方採桑<lb/>
　　　　悦之下車謂曰力田不如見豐年力桑不如<lb/>
　　　　見國卿吾有金願與夫人婦郤之秋胡子遂<lb/>
　　　　歸以其金遺母母使人呼其婦既至乃向採<lb/>
　　　　桑者婦曰辭親徃仕乆始得還且悦路傍婦<lb/>
　　　　人而忘其母是不孝也妾不忍見不孝之人<lb/>
　　　　遂自投河而死按樂府觧題謂後人哀其事<lb/>
　　　　為賦秋河行延年此詩蓋擬作也<lb/>
<pb n="KR4h0090_WYG_007-20a"/>
椅梧傾髙鳯寒谷待鳴律影響豈不懐自逺每相匹婉<lb/>
彼幽閑女作嬪君子室峻節貫秋霜明豔侔朝日嘉運<lb/>
既我從欣願自此畢<lb/>
　興也傾猶待也椅梧傾鳯説見司馬彪詩寒谷劉向<lb/>
　别録云燕有谷寒不生五穀鄒衍吹律而温氣至遂<lb/>
　生黍懐張銑曰猶顧也幽静閑雅也嬪婦也貫猶連<lb/>
　也侔等也　此章首述其始嫁之意言椅梧傾鳯寒<lb/>
　谷待律猶影響之顧形聲故雖在逺必以類應以興<lb/>
<pb n="KR4h0090_WYG_007-20b"/>
　女之待聘而嫁既遂有家則歡願自此畢矣<lb/>
燕居未及好<hi>一作歡</hi>良人顧有違脱巾千里外結綬登王<lb/>
畿戒徒在昩旦左右來相依驅車出郊郭行路正威遲<lb/>
存為乆别離沒為長不歸<lb/>
　賦也燕居歡燕之時顧者有眷戀之意脱巾猶言釋<lb/>
　褐王畿未詳所指戒嚴飭也昩旦將曉而晦明未辨<lb/>
　之際威遲回逺也　此章言良人相處未及歡好而<lb/>
　遽有千里之違其來歸之日則亦未可預期也<lb/>
<pb n="KR4h0090_WYG_007-21a"/>
嗟予怨行役三陟窮晨暮嚴駕越風寒觧鞍犯霜露原<lb/>
隰多悲凉迴飊巻髙樹離獸起荒蹊驚鳥縱横去悲㢤<lb/>
逰宦子勞此山川路<lb/>
　賦也三陟蓋用詩巻耳陟崔嵬陟髙岡陟彼砠之詞<lb/>
　嚴亦戒也　此述秋胡行役既逺不免登陟險艱越<lb/>
　歴風霜感物傷懐而悲逰宦之勞苦也<lb/>
超遥行人逺宛轉年運徂良時為此别日月方向除孰<lb/>
知寒暑積僶俛見榮枯歲暮臨空房凉風起座隅寢興<lb/>
<pb n="KR4h0090_WYG_007-21b"/>
日已寒白露生庭蕪<lb/>
　賦也超遥歴逺之貌宛轉流行循環之意良時謂少<lb/>
　年除去也僶俛勉强也蕪草也　此述其妻感時懐<lb/>
　逺之詞言行者既逺年運不留歎良時之易失昩寒<lb/>
　暑之屡更今復值此歲暮荒凉而益不堪於獨處也<lb/>
勤役從歸願反路遵山河昔辭秋未素今也歲載華<hi>叶胡</hi>
<hi>戈反</hi>蠶月觀時暇桑野多經過佳人從所務窈窕援髙柯<lb/>
傾城誰不顧弭節停中阿<lb/>
<pb n="KR4h0090_WYG_007-22a"/>
　賦也歲華謂春也觀時暇者言此時閒暇多逰觀之<lb/>
　人也援扳也弭按也止也節以毛為之凡使逺外持<lb/>
　以為信者　此言秋胡觧任而歸適值蠶桑之月見<lb/>
　婦人採桑於道旁悦其美色按節停歩而顧盻之也<lb/>
年徃誠思勞路逺闊音形雖云五載别相與昧平生捨<lb/>
車遵徃路鳬藻馳目成南金豈不重聊自意所輕義心<lb/>
多苦調<hi>去聲</hi>宻比金石聲<lb/>
　賦也鳬藻班彪冀州賦云感鳬藻以進樂吕延濟曰<lb/>
<pb n="KR4h0090_WYG_007-22b"/>
　如鳬鳥得水草歡趨而進也目成楚詞云滿堂兮美<lb/>
　人忽獨與余兮目成言相盼以成親好也南金荆揚<lb/>
　之金苦猶苦節之苦調音調樂律也宻近也　此言<lb/>
　歲徃則思念實勞路逺則音形隔闊理之常也豈意<lb/>
　秋胡為别離乆而遽昩平生夫婦之倫至於如此然<lb/>
　不知婦人節義之苦猶金石之音克諧律調自有不<lb/>
　可紊者凡八音惟金石最為難諧故以為比<lb/>
髙節難乆淹朅<hi>綺列反</hi>來空復辭遲遲前塗盡依依造門<lb/>
<pb n="KR4h0090_WYG_007-23a"/>
基上堂拜嘉慶入室問何之日暮行來<hi>一作采</hi>歸物色桑<lb/>
榆時美人望昬至慙歎前相持<lb/>
　賦也朅去也來如歸去來之來劉向有朅來歸耕之<lb/>
　語嘉慶謂母也行者相將之詞物色謂相度其顔色<lb/>
　也列仙傳云闗令尹知老子將過物色而遮之桑榆<lb/>
　時謂桑間相見之時前相持謂以金持贈之事　此<lb/>
　言秋胡既不得與之再語而還至家且知其妻採桑<lb/>
　未回則此心固已猜度而不自安及至見靣又安得<lb/>
<pb n="KR4h0090_WYG_007-23b"/>
　不為之慙歎也<lb/>
有懐誰能已聊用申苦艱<hi>叶經天反</hi>離居殊年載一别阻河<lb/>
闗<hi>叶圭𤣥反</hi>春來無時豫秋至恒早寒明發動愁心閨中起<lb/>
長歎<hi>叶它涓反</hi>慘悽歲方晏日落逰子顔<hi>叶倪堅反</hi>
　賦也殊變異也日落者吕向以為顔貌日就銷落也<lb/>
　　此述其妻對秋胡怨訴之詞既自歎其離居之愁<lb/>
　苦又常念夫行者之勞瘁也<lb/>
髙張<hi>音帳</hi>生絶絃聲急由調起自昔枉光塵結言固終始<lb/>
<pb n="KR4h0090_WYG_007-24a"/>
如何乆為别百行<hi>去聲</hi>愆諸已君子失明義誰與偕没齒<lb/>
愧彼行露詩甘之長川汜<lb/>
　比也張絃曰張髙張謂琴瑟之絃以柱張之使急也<lb/>
　揚雄觧嘲云絃者髙張急微枉光塵謂其來親迎也<lb/>
　行露詩召南國風蓋貞女能以禮自守不為滛亂之<lb/>
　俗所汚者也　此則述其妻自誓之詞以終之琴瑟<lb/>
　髙張必至絶絃以比人之立節期於盡命聲急由於<lb/>
　調起以喻詞苦出於情切也因言昔者相與結言自<lb/>
<pb n="KR4h0090_WYG_007-24b"/>
　謂終始不渝今乃不意為别之乆而竟失其素行也<lb/>
　以君子之不義若此豈可復與之偕老耶與其含汚<lb/>
　而茍生能不有愧於行露之詩不若赴水而死之為<lb/>
　自安也噫古之賢婦能守其節義有如此夫後人或<lb/>
　有詠歌之者詞多不傳獨延年此詩叙述周折足以<lb/>
　發其情志雖若繁衍而不流於靡麗亦可使人吟諷<lb/>
　而有以哀夫死者之不幸云<lb/>
　　袁淑字陽源陳郡陽夏人少有風氣元嘉中彭城<lb/>
<pb n="KR4h0090_WYG_007-25a"/>
　　王起為祭酒累遷尚書吏部郎御史中丞從母兄<lb/>
　　劉湛欲其附已淑不為改意再遷太子左衞率太<lb/>
　　子劭將行弑逆呼淑及中庶子蕭斌等相與戮力<lb/>
　　斌曰謹奉令淑叱之曰卿便謂殿下貴有是耶力<lb/>
　　諫不隨邵命殺之孝武登阼追贈侍中太尉謚曰<lb/>
　　忠憲<lb/>
　　　效曹子建白馬篇<lb/>
　　　　按伎録乃雜曲歌詞之齊瑟行也<lb/>
<pb n="KR4h0090_WYG_007-25b"/>
劍騎何翩翩長安五陵間<hi>叶經天反</hi>秦地天下樞八方湊才<lb/>
賢荆魏多壯士宛洛富少年意氣深自許肯事郡邑權<lb/>
藉藉<hi>音與籍同</hi>關外來車徒傾國鄽五侯競書幣羣公亟為<lb/>
言義分明於霜信行直如弦交歡池陽下留宴汾隂西<lb/>
<hi>叶蕭前反</hi>一朝許人諾何能坐相捐彯<hi>音飄</hi>節去函谷投珮出<lb/>
甘泉嗟此務逺圖心為四海懸但營身意遂豈校耳目<lb/>
前俠烈良有聞<hi>音問</hi>古來共知然<lb/>
　賦也五陵漢髙祖長陵惠帝安陵景帝陽陵武帝茂<lb/>
<pb n="KR4h0090_WYG_007-26a"/>
　陵昭帝平陵並在西京之北因名其地曰五陵藉藉<lb/>
　　言其聲名之盛關外指荆魏宛洛而言鄽市也王侯<lb/>
　漢成帝悉封其舅王譚等五人為列侯權勢日盛世<lb/>
　謂之王氏五侯池陽屬左馮翊汾陰屬河東郡並漢<lb/>
　　縣名彯文彩飄動貎俠烈言俠客人所畏憚而有威烈也<lb/>
　　舉世多尚㳺俠而不知其非君子之道陽源此詩<lb/>
　蓋刺之也言長安天下樞要賢才所聚而㳺俠之士<lb/>
　意氣豪盛自逺而來從者甚衆貴戚侯門莫不招聘<lb/>
<pb n="KR4h0090_WYG_007-26b"/>
　而羣公又數相稱薦於是交歡留宴殆無虛日一旦<lb/>
　許人以赴急難則奮身勇徃雖死不顧其心專欲圖<lb/>
　遂乆逺聲名而一時議論是非不復計校觀夫嗟此<lb/>
　但營等字則黜之之意深矣篇末復言俠烈之人甚<lb/>
　有聲聞如此且自古知其為然已非一日則其感嘆<lb/>
　世道之非意在言外所宜詳味也題云效曹子建今<lb/>
　考子建白馬篇未免狃於俗習而以㳺俠為賢又如<lb/>
　鮑明逺結客少年塲行至以俠客自居然則陽源所<lb/>
<pb n="KR4h0090_WYG_007-27a"/>
　見殆有卓然度越諸子者矣<lb/>
　　　效古<lb/>
訊<hi>一作誶</hi>此倦逰士本家自遼東昔𨽻李將軍十載事西<lb/>
戎結車髙闕下極望見雲中四面各千里從<hi>音縱</hi>横起嚴<lb/>
風寒燠豈如節霜雨多異同夕寐北河陰夢還甘泉宫<lb/>
勤役未云已壯年徒為空乃知古時人所以悲轉蓬<lb/>
　賦而比也訊問也遼東漢郡名在今遼陽隸附屬也<lb/>
　李將軍李廣也事如有事之事西戎匈奴也結謂交<lb/>
<pb n="KR4h0090_WYG_007-27b"/>
　接莊子曰車軌結於千里之外髙闕北塞山名雲中<lb/>
　亦漢郡名即雲州也北河徐廣史記註云戎地之河<lb/>
　甘泉漢宫名　按宋書彭城王義康為司徒録尚書<lb/>
　事適文帝寝疾積年不愈而義康專秉朝權勢傾逺<lb/>
　近又兼劉湛之徒阿意推崇相與謀傾宰輔<hi>殷景仁</hi>誣<lb/>
　殺功臣<hi>檀道齊</hi>將謂大業終歸義康不復存君臣之禮<lb/>
　陽源歴仕其間殆有倦逰之志故託為邊塞征役之<lb/>
　士以賦是詩其言邊地曠逺嚴風四起者以比朝廷<lb/>
<pb n="KR4h0090_WYG_007-28a"/>
　内外莫非陰謀之交通也寒煖失莭霜雨異同者以<lb/>
　喻義康之威權不測生殺由已也夕寐北河而夢還<lb/>
　宫闕者以喻已處此背亂之朝既無可奈則惟一念<lb/>
　忠誠不忘於君而己然又嘆於此勤役未已而壯年<lb/>
　空為之失因思古人已有遭時艱難乃以蓬之飄轉<lb/>
　者自况今我身親歴之然後知其所以悲者為不虛<lb/>
　矣愚觀宋之詩人能以憂國為心者惟陽源一人而<lb/>
　已故其詞氣髣髴類陶靖節云<lb/>
<pb n="KR4h0090_WYG_007-28b"/>
　　鮑照<hi>一作昭</hi>字明逺東海人文詞贍逸尤長於樂府<lb/>
　　始謁臨川王義慶貢詩言志擢為國侍郎遷秣陵<lb/>
　　令文帝選為中書舍人上方以文章自髙頗多忌<lb/>
　　由是賦述不敢盡其才後臨海王子頊鎮荆州以<lb/>
　　為前軍叅軍時江外諸王皆拒命子頊敗遂遇害<lb/>
　　　東武吟<lb/>
　　　　東武本漢縣名在齊地屬琅邪郡即今宻州<lb/>
　　　　諸城縣也左思齊都賦註云東武大山皆齊<lb/>
<pb n="KR4h0090_WYG_007-29a"/>
　　　　土風絃歌謳吟之曲名伎録作東武吟行乃<lb/>
　　　　相和歌詞之楚調曲也<lb/>
主人且勿諠賤子歌一言僕本寒鄉士出身䝉漢恩始<lb/>
隨張校尉占<hi>去聲五臣作召誤</hi>募到河源後逐李輕車追虜窮<lb/>
塞垣宻途亘萬里寧歲猶七奔肌力盡鞍甲心思<hi>去聲</hi>歴<lb/>
凉溫將軍既下世部曲亦罕存時事一朝異孤績誰復<lb/>
論少壯辭家去窮老還入門腰鎌刈葵藿倚杖牧雞㹠<lb/>
<hi>豚同</hi>昔如韝上鷹今似檻中猨徒結千載恨空負百年怨<lb/>
<pb n="KR4h0090_WYG_007-29b"/>
<hi>平聲</hi>棄席思君幄疲馬戀君軒願垂晉主惠不愧田子魂<lb/>
　賦也僕亦賤者之稱張校尉漢張騫以郎應募使月<lb/>
　氐而至大夏窮河源後為校尉占募吳志中郎將周<lb/>
　祗乞於鄱陽占募謂自隠度而應募也李輕車漢李<lb/>
　廣從弟蔡也元朔中為輕車將軍擊匈奴右賢王有<lb/>
　功垣即城也宻近也亘方言云竟也七奔用左氏傳<lb/>
　子重一歲七奔命之詞部曲司馬彪續漢書云大將<lb/>
　軍營五部部有校尉一人部有二曲曲有軍候一人<lb/>
<pb n="KR4h0090_WYG_007-30a"/>
　鎌刈鈎亦名鍥<hi>音結</hi>韝駕鷹臂捍檻養獸櫳也晉主晉<lb/>
　文公韓非子曰文公歸至河上欲捐籩豆席蓐咎犯<lb/>
　哭曰籩豆所以食也席蓐所以卧也而君棄之臣不<lb/>
　勝其哀公乃止田子韓詩外傳云田子方出見御者<lb/>
　將棄其老馬於道喟然曰少盡其力老棄其身仁者<lb/>
　不為也束帛而贖之窮士聞之知所歸心焉　按樂<lb/>
　府觧題謂東武吟率皆傷悼時移事變之詞明逺此<lb/>
　篇殆亦有所為而擬作歟觀其首言主人勿諠而後<lb/>
<pb n="KR4h0090_WYG_007-30b"/>
　歌者欲其聼之審而感之速也故下文歴叙征役逺<lb/>
　塞之勞窮老還家之苦至篇末復懐戀主之情而猶<lb/>
　有望於垂惠然不知其為誰而發也<lb/>
　　　出自薊北門行<lb/>
　　　　薊故燕國之地即秦漢之漁陽郡也樂府觧<lb/>
　　　　題謂此曲與從軍行同致古詞多言燕薊風<lb/>
　　　　物及突騎勇悍之狀伎録以為雜曲歌詞也<lb/>
羽檄起邊亭烽火入咸陽徴騎屯廣武分兵救朔方嚴<lb/>
<pb n="KR4h0090_WYG_007-31a"/>
秋筋竿<hi>讀如簳古旱反</hi>勁敵陣精且强天子按劒怒使者遥相<lb/>
望鴈行縁石徑魚貫度飛梁簫鼓流漢思<hi>當作颸</hi>旌甲被<lb/>
胡霜疾風衝塞起沙礫自飄揚馬毛縮如蝟<hi>音胃</hi>角弓不<lb/>
可張時危見臣節世亂識忠良投軀報明主身死為國<lb/>
殤<lb/>
　賦也徴召也廣武漢縣名屬太原郡今代州鴈門也<lb/>
　朔方漢郡名在長城外西北即夏州也嚴秋筋竿勁<lb/>
　言弓矢至秋而勁也蘇林曰秋氣至膠可折弓弩可<lb/>
<pb n="KR4h0090_WYG_007-31b"/>
　用匈奴常以為候而出軍按撫也魚貫如以條穿魚<lb/>
　而駢頭相次也鴈行魚貫皆言其陣勢似之簫短簫<lb/>
　軍中鼓吹之樂按禮圖二十一管流傳聲也被䝉也<lb/>
　礫小石蝟蟲似䑕有刺觸之則踡縮而毛刺攢起國<lb/>
　殤謂死於國事者　此言漢時邊塞警急出師征戰<lb/>
　正當嚴秋弓矢堅勁敵陣精强之時而其冐犯風霜<lb/>
　不避辛苦如此大抵危亂之際方見臣子之懐忠殉<lb/>
　節能棄其身而不顧也豈亦因時多難有所激勸而<lb/>
<pb n="KR4h0090_WYG_007-32a"/>
　言之歟<lb/>
　　　東門行<lb/>
　　　　東門劉良曰長安城門即東都門離别之地<lb/>
　　　　伎録云東門行相和歌詞之瑟調曲也<lb/>
傷禽惡弦驚倦客惡離聲離聲斷客情賔御皆涕零涕<lb/>
零心斷絶將去復還訣一息不相知何况異鄉别遥遥<lb/>
征駕逺杳杳落日晚居人掩閨卧行子中夜飯<hi>扶逺反</hi>野<lb/>
風吹秋木行子心膓斷<hi>叶多逺反</hi>食梅常苦酸<hi>叶荀/縁反</hi>衣<hi>去聲</hi>葛<lb/>
<pb n="KR4h0090_WYG_007-32b"/>
常苦寒絲竹徒滿坐<hi>去聲</hi>憂人不觧顔<hi>叶倪堅反</hi>長歌欲自慰<lb/>
彌起長恨端<hi>叶都𤣥反</hi>
　興也傷禽傷弓之禽戰國䇿謂更羸發虛弓而下鴻<lb/>
　鴈且曰此孽也故創未息驚心未忘聞弦音而隕<lb/>
　明逺乆倦客逰將復逺行惡聞離别之聲故以傷禽<lb/>
　之惡驚弦者起興而為是曲備述逺塗辛苦中心憂<lb/>
　傷以明夫不忍遽别之情也其言日落昬暮家人已<lb/>
　卧而行者夜中方飯所謂不相知者如此且以食梅<lb/>
<pb n="KR4h0090_WYG_007-33a"/>
　衣葛為喻則其憂苦自知有非聲樂所可得而慰者<lb/>
　其情意悲切音調抑揚讀者宜詠歌而自得也<lb/>
　　　白頭吟<lb/>
　　　　西京雜記云司馬相如將聘茂陵一女為妾<lb/>
　　　　卓文君作白頭吟以自絶相如乃止其詞云<lb/>
　　　　淒淒重淒淒嫁女不須啼願得一心人白頭<lb/>
　　　　不相離按伎録乃相和歌詞之楚調曲也<lb/>
直如青絲繩清如玉壺氷何慙㝛昔意猜恨坐相仍人<lb/>
<pb n="KR4h0090_WYG_007-33b"/>
情賤思舊世議逐衰興毫髪一為瑕丘山不可勝食苖<lb/>
實碩䑕玷白信蒼蠅鳬鵠逺成美薪芻前見陵申黜褒<lb/>
女進班去趙姬昇周王日淪惑漢帝益嗟稱心賞猶難<lb/>
恃貌恭豈易慿古來共如此非君獨拊膺<lb/>
　賦而比也朱絲繩謂琴瑟之絃玉壺氷言清澈也毫<lb/>
　髪喻少丘山喻多也碩大也詩云碩䑕碩䑕無食我<lb/>
　苖逺成美韓詩外傳田饒謂魯哀公曰雞有五徳若<lb/>
　猶㵸而食之以其所從來近也黄鵠一舉千里止君<lb/>
<pb n="KR4h0090_WYG_007-34a"/>
　園池啄君稻梁無五德而君貴之以其所從來逺也<lb/>
　芻禾稈也前見陵蓋用汲黯謂武帝用羣臣如積薪<lb/>
　後來者居上之意申周幽王后申國之女襃襃姒也<lb/>
　幽王得襃姒而黜申后班趙事已見班媫妤詩註君<lb/>
　明逺自謂也　此殆明逺為人所間見棄於君故借<lb/>
　是題以喻所懐言我既直且清而㝛昔相與之意無<lb/>
　可愧者不知何縁而致此猜恨耶蓋世降俗薄人情<lb/>
　背馳徃徃遺舊逐新隨時俯仰見人稍有微隙則張<lb/>
<pb n="KR4h0090_WYG_007-34b"/>
　而大之譬猶碩䑕之傷苖蒼蠅之汚白鳧鵠自逺而<lb/>
　至方為貴美而新芻之積前者必見覆壓也其舉申<lb/>
　后班媫妤之事又以見君主溺於寵新遂至變替且<lb/>
　謂心所親賞者猶難乆恃而况於貌恭者豈可以深<lb/>
　託之㢤亦以寓規諷之意云耳篇末復言古皆來已<lb/>
　如此非獨爾為然者以自寛也衞詩云我思古人俾<lb/>
　無訧兮其是之謂乎<lb/>
　　　放歌行<lb/>
<pb n="KR4h0090_WYG_007-35a"/>
　　　　歌録云孤子行一曰放歌行亦相和歌詞之<lb/>
　　　　瑟調曲也<lb/>
蓼蟲避葵蓳<hi>音謹</hi>習苦不言非<hi>五臣作/排誤</hi>小人自齷<hi>音/握</hi>齪<hi>測泊</hi>
<hi>反</hi>安知曠士懐<hi>叶胡/威反</hi>雞鳴洛城裏禁門平旦開<hi>叶扶其反</hi>冠<lb/>
蓋縱横至車騎四方來<hi>叶陵之反</hi>素帶曵長飊華纓結逺埃<lb/>
<hi>叶於布反</hi>日中安能止鐘鳴猶未歸夷世不可逢賢君信愛<lb/>
才<hi>叶前西反</hi>明慮自天斷不受外嫌猜<hi>叶千西反</hi>一言分珪爵片<lb/>
善辭草莱<hi>叶陵之反</hi>豈伊白璧賜將起黄金臺<hi>叶田黎反</hi>今君有<lb/>
<pb n="KR4h0090_WYG_007-35b"/>
何疾臨路獨遲迴<hi>叶胡虧反</hi>
　比也蓼蟲食蓼之蟲孔叢子有蓼蟲賦言其生長於<lb/>
　蓼不以為辛蓳有二種此即内則所謂蓳荁<hi>音九</hi>之蓳<lb/>
　根如薺葉如細栁味甘可蒸食小人小器之人齷齪<lb/>
　局陿貌素帶禮記云大夫帶素夷世平時也天指君<lb/>
　而言草萊謂田野之間白璧賜史記虞卿説趙孝成<lb/>
　王一見賜白璧一雙黄金臺燕昭王所築置千金於<lb/>
　上以延天下之士者　此殆明逺自中書舍人以後<lb/>
<pb n="KR4h0090_WYG_007-36a"/>
　　退歸當孝武之時重於仕進故作是曲以見志歟首<lb/>
　　言蓼蟲避葵堇而集於蓼由其慣於食苦不言非甘<lb/>
　　以喻已之謝禄仕而窮居安於處困自以為髙也然<lb/>
　衆人所見者小乃為之不堪其憂安知曠士之懐隨<lb/>
　時出處視窮達為一致者㢤下文歴言京城達官之<lb/>
　　人四方逺集而朝夕不止况乎時不可失而賢君愛<lb/>
　才進用如此其易今爾有何所病乃獨臨路遲迴而<lb/>
　　不進耶蓋明逺之所不進有難以語人者故特設為<lb/>
<pb n="KR4h0090_WYG_007-36b"/>
　它人之詞以詰之此即所謂不知曠士者也<lb/>
　　　代君子有所思<lb/>
　　　　按伎録雜曲歌詞有君子有所思行代猶擬<lb/>
　　　　也<lb/>
西出登雀臺東下<hi>去聲</hi>望雲闕層閣肅天居馳道直如髮<lb/>
繡甍結飛霞璇題納行月築山擬蓬壺穿池類溟渤選<lb/>
色遍齊代徴聲帀<hi>作答反</hi>卭越陳鐘陪夕燕笙歌待明發<lb/>
年貌不可還身意㑹盈歇蟻壤漏山河絲淚毁金骨器<lb/>
<pb n="KR4h0090_WYG_007-37a"/>
惡舍滿欹物忌厚生沒智㢤衆多士服理辨昭昩<hi>叶莫結反</hi>
<hi>樂府集作晰</hi>
　賦也雀臺即銅雀臺在魏都西北肅肅然髙聳貌馳<lb/>
　道天子之道漢書云太子不敢絶馳道甍棟之翹起<lb/>
　者或曰簷阿軒翔如鳥翼也玉飾椽頭曰璇題納稽<lb/>
　留也言其圓白如日之留也蓬壺二仙山名溟渤並<lb/>
　海名也齊東國代北郡卭西蜀之地越南國也徴取<lb/>
　也帀亦遍也陳設也楚詞云陳鐘按鼓蟻壤漏山河<lb/>
<pb n="KR4h0090_WYG_007-37b"/>
　言當謹其微也孔融臨終詩云言多今事敗器漏苦<lb/>
　不宻河潰蟻孔端山壊田猿穴絲淚毁金骨李善謂<lb/>
　讒譖人者但下如絲之淚則雖堅如金骨亦必為之<lb/>
　傷毁也鄒陽書云衆口鑠金積毁銷骨欹謂傾覆家<lb/>
　語云孔子觀於魯桓公之廟有欹器焉注水實之中<lb/>
　則正滿則覆服習也　此篇戒富貴之人當慮患而<lb/>
　防微也言出見其宫闕臺池之盛聲色伎樂之繁而<lb/>
　但朝夕娛宴無有窮已然不知壯年豈得長存樂意<lb/>
<pb n="KR4h0090_WYG_007-38a"/>
　豈能長有一言不謹則易成大患讒毁一生則易致<lb/>
　傷害可不思所以豫防之乎大抵器滿者必傾物盛<lb/>
　者必滅理之當然宜常戒懼明智之士服習事理而<lb/>
　於明暗㡬㣲之際尤當審察也詳夫天居馳道等語<lb/>
　蓋為時君過奢不能自謹故特以此規諷之且不敢<lb/>
　指斥故借多士為言耳<lb/>
　　　擬古二首<lb/>
幽并重騎射少<hi>一作小</hi>年好馳逐氈帶佩雙鞬<hi>居言反</hi>象弧<lb/>
<pb n="KR4h0090_WYG_007-38b"/>
挿彫服獸肥春草短飛鞚<hi>音□</hi>越平陸朝逰鴈門上暮還<lb/>
樓煩㝛石梁有餘勁驚雀無全目漢敵方未和邊城屢<lb/>
翻覆留我一白羽將以分虎竹<lb/>
　賦也幽并二州名舜以冀州地廣而分為之氈帶以<lb/>
　氊為佩帶鞬盛弓矢器魏志云董卓雙帶兩鞬左右<lb/>
　馳射弧弓也象弧語出考工記謂其象天上弧星也<lb/>
　一説以象骨飾弓弰也彫畫也服所以蔵矢今言弧<lb/>
　互文耳鞚馬勒也樓煩故胡地趙武靈王取以置縣<lb/>
<pb n="KR4h0090_WYG_007-39a"/>
　漢屬鴈門郡今太原之崞<hi>音郭</hi>州也石梁闞子曰宋景<lb/>
　　公使工人為弓九年乃成景公登虎圈之臺射之矢<lb/>
　踰於西霜之山集於彭城之東其餘力逸勁猶飲羽<lb/>
　於石梁蓋指吕梁也雀無全目者世記云吳賀使羿<lb/>
　射雀之左目羿誤中其右白羽矢也虎竹漢符也當<lb/>
　發兵遣使至郡用銅虎符與郡守用竹符　此亦託<lb/>
　古以諷今之詩言北方風氣剛勇俗尚騎射故其人<lb/>
　自㓜肄習所以馳騁捷疾技藝精妙如此且曰方今<lb/>
<pb n="KR4h0090_WYG_007-39b"/>
　漢虜未知邊城警急正當留我一矢用以立功而分<lb/>
　符守郡也此可見當時朝廷多尚武功茍能精於騎<lb/>
　射則刺史郡守不難得矣<lb/>
魯客事楚王懐金襲丹素既荷<hi>去聲</hi>主人恩又蒙令尹顧<lb/>
日晏罷朝歸鞍馬塞衢路宗黨生光華賔僕逺傾慕富<lb/>
貴人所欲道得亦何懼南國有儒生迷方獨淪誤伐木<lb/>
清江湄設罝<hi>子斜反</hi>守毚<hi>音讒</hi>兔<lb/>
　賦也金謂金印揚雄法言云紆朱懐金是也衣單複<lb/>
<pb n="KR4h0090_WYG_007-40a"/>
　具曰襲丹素以丹朱飾素衣盛服也主人謂君也令<lb/>
　尹楚之上卿儒生明逺自謂也方向也伐木蓋用詩<lb/>
　伐檀之義謂伐檀以為車而行陸今乃寘之河干而<lb/>
　無用罝兔罟也守兎韓非子曰宋有耕者見兎走觸<lb/>
　株折頸而死因釋耕守株冀復得兎毚狡也　此明<lb/>
　逺自嘆其守道而無所遇託言有魯客來事楚王者<lb/>
　其佩服之盛寵顧之榮及退食而鞍馬僕從之衆如<lb/>
　此是以親疎逺近無不歆慕之者且富與貴人所同<lb/>
<pb n="KR4h0090_WYG_007-40b"/>
　欲茍以其道得之亦何所懼而不處焉今南國之儒<lb/>
　生乃獨迷其所向而自致淪誤猶伐木者寘之江湄<lb/>
　而望其為車設罝於此而待狡兎之自至奚可得㢤<lb/>
　其詞若自貶責其實乃自許也<lb/>
　　　學劉公幹體<lb/>
胡風吹朔雪千里度龍山<hi>叶輸旃反</hi>集君瑶䑓上<hi>文選作裏</hi>飛舞<lb/>
兩楹前兹晨自為美當避艷陽天<hi>文選作年今依本集</hi>艷陽桃李<lb/>
節皎潔不成妍<lb/>
<pb n="KR4h0090_WYG_007-41a"/>
　比也龍山即楚詞言北有寒山逴龍者是也瑶臺亦<lb/>
　　見楚詞　此亦明逺被間見疏而作乃借朔雪為喻<lb/>
　　詞雖簡短而託意微婉蓋其審時處順雖怨而益謙<lb/>
　然所謂艷陽與皎潔者自當有辨<lb/>
　　　詠史<lb/>
五都矜財雄三川養聲利百金不市死明經有髙位京<lb/>
城十二衢飛甍各鱗次仕子彯華纓逰客竦輕轡明星<lb/>
晨未稀軒蓋已雲至賔御紛颯<hi>悉今反</hi>沓<hi>達合反</hi>鞍馬光照<lb/>
<pb n="KR4h0090_WYG_007-41b"/>
地寒暑在一時繁華及春媚君平獨寂寞身世兩相棄<lb/>
　賦也五都謂雒陽邯鄲臨淄宛成都也財雄以多財<lb/>
　為雄豪班固自叙云班壹當孝惠髙后時以財雄邊<lb/>
　三川河南之地有河洛伊故秦置三川郡聲名也不<lb/>
　市死言金多者不死於市京城謂長安十二衢按西<lb/>
　都賦云立十二之通門則知衢亦十二也竦猶振也<lb/>
　颯沓衆盛貌君平姓嚴名遵西漢人賣卜於成都市<lb/>
　日閲數人得百錢足自養則閉肆下簾而授老子<lb/>
<pb n="KR4h0090_WYG_007-42a"/>
　此篇本指時事而託以詠史故言漢時五都之地皆<lb/>
　尚富豪三川之人多好名利或明經而出仕或懐金<lb/>
　而來逰莫不一時駢集於京城而其服飾車徒之盛<lb/>
　如此譬則四時寒暑各異而今日繁華正如春陽之<lb/>
　明媚當是時惟君平之在成都倄身自保不以富貴<lb/>
　累其心故獨窮居寂寞身既棄世而不仕世亦棄君<lb/>
　　平而不任也然此豈亦明逺退處既乆而因以自况<lb/>
　歟<lb/>
<pb n="KR4h0090_WYG_007-42b"/>
　　　行樂至城東橋<lb/>
　　　　行樂六臣並作行藥且謂因疾服藥行而宣<lb/>
　　　　導之然與詩意畧不相渉詳此特字畫之誤<lb/>
　　　　今正之城謂京城也<lb/>
雞鳴闗吏起伐鼓早通晨嚴車臨逈陌延轍歴城闉蔓<lb/>
草縁髙隅倄楊夾廣津迅風首旦發平路塞飛塵擾擾<lb/>
逰宦子營營市井人懐金近從利撫劍逺辭親争先萬<lb/>
里途各事百年身開芳及稚節含彩吝驚春尊賢永照<lb/>
<pb n="KR4h0090_WYG_007-43a"/>
灼孤賤長隠淪容華坐消歇端為誰苦辛<lb/>
　賦也闗吏猶所謂晨門伐擊也隅城隅首先也稚節<lb/>
　　謂少年春亦以喻盛年也　此明逺因行樂有感而<lb/>
　　作言侵晨將出逰眺逺郊至城東門方且延覽景物<lb/>
　　而行者之塵已飛塞於路矣觀夫逰宦從利之徒擾<lb/>
　　擾營營争先萬里莫不各為百年之身所累而然殊<lb/>
　不知百年之内倐忽無㡬惟當及此少壯以進德倄<lb/>
　業開布芳榮何乃徒自含章羞驚盛年之失且尊貴<lb/>
<pb n="KR4h0090_WYG_007-43b"/>
　而有德者雖不免於形役猶得以揚名後世若此孤<lb/>
　賤無聞之人乃亦奔走其間坐見衰老不知端為誰<lb/>
　而辛苦哉蓋亦勉人及時自樹不可徒為淪沒也<lb/>
　曾原曰明逺之詩詞氣俊偉而之渾涵然未至流於<lb/>
　靡麗下此則皆靡麗矣讀者詳之<lb/>
　<lb/>
　<lb/>
　風雅翼巻七<lb/>
</p>
<p>
</p>
  </div>
</body>
</text>
</TEI>
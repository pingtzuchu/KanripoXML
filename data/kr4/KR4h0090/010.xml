<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻十</head> <lb/>
    <p>
<pb n="KR4h0090_WYG_010-1a"/>
欽定四庫全書<lb/>
　風雅翼巻十<lb/>
　　　　　　　　　　　　　元　劉履　編<lb/>
　選詩補遺下<lb/>
　　漢魏晉<lb/>
　　　漢安世房中歌<lb/>
　　　　漢書禮樂志云漢房中祠樂髙祖唐山夫人<lb/>
　　　　所作凡樂樂其所生禮不忘其本髙祖樂楚<lb/>
<pb n="KR4h0090_WYG_010-1b"/>
　　　　聲故房中樂楚聲也惠帝二年更名安世樂<lb/>
　　　　夾漈鄭氏曰本周樂秦改曰壽昌蓋婦人禱<lb/>
　　　　祠於房中者故惟宫中用之<lb/>
大孝備矣休德昭清髙張四縣<hi>懸同</hi>樂充宫庭芬樹羽林<lb/>
雲景杳冥金支秀華庶旄翠旌七始華始肅唱和聲神<lb/>
來宴娭<hi>嬉同</hi>庶幾是聼粥粥音送細齊<hi>則背反</hi>人情忽乗青<lb/>
𤣥熙事備成清思<hi>去聲</hi>眑眑<hi>音窈</hi>經緯冥冥<lb/>
　縣謂虡栒芬草生分布貌羽林謂樹采羽於崇牙之<lb/>
<pb n="KR4h0090_WYG_010-2a"/>
　上其盛若林也金支言樹羽以金為枝旄旌亦皆樂<lb/>
　縣之飾七始尚書大傳言八音七始鄭氏曰黄鍾太<lb/>
　蔟林鍾南吕姑洗應鍾蕤賔也華始未詳一説華明<lb/>
　貌猶論語言皦如之意言七者更相為始而不雜也<lb/>
　孟康謂七始為天地四時人之始華始為萬物英華<lb/>
　之始恐未必然粥粥鄭氏禮記註云謙卑貌蓋亦敬<lb/>
　謹之意乘升也青𤣥謂天熙與禧同清思眑眑言細<lb/>
　齊之時如此也經緯謂神靈忽升忽降經緯天地而<lb/>
<pb n="KR4h0090_WYG_010-2b"/>
　不可測也　此章言髙祖作樂以備孝享至於送神<lb/>
　而其餘敬愈不忘也<lb/>
王侯秉德其鄰翼翼顯明昭式清明鬯<hi>暢同</hi>矣皇帝孝德<lb/>
竟全大功撫安四極海内有奸紛亂東北詔撫成師武<lb/>
臣承德行樂交逆簫勺羣慝肅為濟㢤蓋定燕國<lb/>
　鄰謂左右之臣書曰臣㢤鄰㢤翼翼敬輔也式法也<lb/>
　暢達也言達於上下也成師語出左氏傳言各置部<lb/>
　校授以律也簫舜樂勺周公樂晉灼曰言以樂征伐<lb/>
<pb n="KR4h0090_WYG_010-3a"/>
　顔師古曰制定新樂教化流行則逆亂之徒盡交歡<lb/>
　也蓋覆冐也　此言髙祖秉清明之德一時佐命功<lb/>
　臣相與翼賛以成帝業至於出師之際武臣亦能承<lb/>
　其德意行樂以化逆亂使之服從也按髙祖之世自<lb/>
　匈奴和親邊境安靖終無窮兵黷武之事信乎此歌<lb/>
　非虛頌矣<lb/>
大海蕩蕩水所歸髙賢愉愉民所懐<hi>叶胡威反</hi>大山崔<hi>俱回遵經</hi>
<hi>二反</hi>百卉殖民何貴貴有德<lb/>
<pb n="KR4h0090_WYG_010-3b"/>
　愉愉和而有容之貌崔髙貌此章有規勉之意<lb/>
大莫大成教德長<hi>展兩反下同</hi>莫長被無極雷震震電燿燿<lb/>
<hi>耀同</hi>明德鄉<hi>音/向</hi>治本約<hi>叶一/笑反</hi>加被寵咸相保<hi>叶補/茍反</hi>德施<hi>去聲</hi>
大世曼壽<hi>叶殖酉反</hi>
　雷電以興天子之威令易行言但明示以德之方嚮<lb/>
　使趨從之乃治本之要也曼壽延乆也大槩亦申言<lb/>
　上章之意<lb/>
嗚呼孝㢤案撫戎國蠻夷竭歡象來致福<hi>叶筆力反</hi>兼臨是<lb/>
<pb n="KR4h0090_WYG_010-4a"/>
愛終無兵革<hi>叶訖力反</hi>嘉薦芳矣告靈饗矣<hi>虚辰下同</hi>告靈既饗<lb/>
德音孔臧惟德之臧建侯之常永保天休令問不忘<lb/>
　案通作按象譯福貢常乆也此章大指在惟德之臧<lb/>
　　一語<lb/>
皇皇鴻明蕩侯休德嘉承天和伊樂厥福<hi>叶筆力反</hi>在樂不<lb/>
荒惟民之則浚則師德下民咸殖令問在舊孔容翼翼<lb/>
　鴻大也蕩廣被貌侯維也天和休德感召之和氣也<lb/>
　浚益深也師顔師古曰衆也師德言日新而多蓄也<lb/>
<pb n="KR4h0090_WYG_010-4b"/>
　舊乆也翼翼敬德之容蓋乆而愈謹也在樂不荒亦<lb/>
　一章之大指<lb/>
孔容之常承帝之明<hi>叶謨郎反下同</hi>下民之樂子孫保光孔容<lb/>
之常承帝之明下民安樂受福無疆<lb/>
　帝之明謂天之明命此反復推言敬天安民則子孫<lb/>
　永保其福意謂不然則四海困窮天禄永終矣其為<lb/>
　戒不亦深乎　愚按漢郊廟樂歌至武帝定郊祀禮<lb/>
　專立樂府命司馬相如等造歌詞如練時日以下至<lb/>
<pb n="KR4h0090_WYG_010-5a"/>
　天馬齋房白麟赤鴈凡十九章而五郊迭奏之可謂<lb/>
　盛矣然究其詞㫖不過直賛其美而已求其所謂優<lb/>
　㳺反復有能感動人者殆闕然也今觀唐山夫人所<lb/>
　作不特詞格髙古音韻鏗鏘其於形容盛德之中有<lb/>
　委曲警敕之意可以格於鬼神垂法後世故元城劉<lb/>
　忠定公稱其駸駸乎商周之頌而竹竿載馳不足以<lb/>
　方之者豈溢美㢤此歌舊云十七章顧乃混其所施<lb/>
　未免詞有重複義或難通今妄意畧加刪次合為七<lb/>
<pb n="KR4h0090_WYG_010-5b"/>
　觧庶幾條理而明潔博雅君子幸恕其僣<lb/>
　　　漢鼓吹鐃歌三首<lb/>
　　　　漢鼓吹曲短簫鐃歌軍樂也其後分為二部<lb/>
　　　　有鼓角者為横吹軍中馬上所奏有簫笳者<lb/>
　　　　則為鼓吹角之朝㑹道路亦以給賜而非軍<lb/>
　　　　樂矣按古今樂録漢鼓吹鐃歌十八曲其六<lb/>
　　　　曰戰城南十曰君馬黄十六曰臨髙臺者今<lb/>
　　　　録如左其餘詞調皆古而字多訛誤義或未<lb/>
<pb n="KR4h0090_WYG_010-6a"/>
　　　　馴不得盡取也<lb/>
　　　戰城南<lb/>
戰城南死郭北野死不葬烏可食為<hi>去聲</hi>我謂烏且為客<lb/>
豪野死諒不𦵏腐肉安能去子逃水深激激蒲葦冥冥<lb/>
梟<hi>音澆</hi>騎戰闘死駑馬徘徊鳴梁築室何以南何以北<hi>一作</hi>
<hi>梁何北誤</hi>禾黍不獲君何食願為忠臣安可得思子良臣良<lb/>
臣誠可思朝行出攻暮不夜歸<lb/>
　客豪言其得意如俠客之豪也諒者信其必然之詞<lb/>
<pb n="KR4h0090_WYG_010-6b"/>
　激激波騰躍貌冥冥擁蔽貌皆因所見以喻昏亂之<lb/>
　象梟通作驍良馬也梁川梁可通南北者築室其上<lb/>
　則無由通矣禾黍不獲亦以喻賢者棄而不用子謂<lb/>
　君也　此篇歎朝廷不能用賢蓋有非所當使而使<lb/>
　之戰闘以死者不復收𦵏是棄之也賢者棄而駑劣<lb/>
　存是使賢路蔽塞君既無所資益而忠良之士亦將<lb/>
　絶意於仕進矣故特為之反復思念而歎惜之也<lb/>
　　　君馬黄<lb/>
<pb n="KR4h0090_WYG_010-7a"/>
君馬黄臣馬蒼二馬同逐臣馬良易之有騩<hi>歸愧二音</hi>蔡有<lb/>
赭<hi>此韻未詳疑有脱誤</hi>美人歸以南<hi>叶尼心反</hi>駕車馳馬美人傷我心<lb/>
佳人歸以北駕車馳馬佳人安終極<lb/>
　騩馬淺黑色蔡未詳赭赤色也　此蓋忠臣見君不<lb/>
　從諫率意妄行不知止極雖欲進以善道而不可得<lb/>
　故託以其乘馬不良恐致顛踣而為之憂傷也<lb/>
　　　臨髙臺<lb/>
臨髙臺以軒下有清水清且寒江有香草目以蘭<hi>叶陵延反</hi>
<pb n="KR4h0090_WYG_010-7b"/>
黄鵠髙飛離㢤翻<hi>叶乎鳶反</hi>闗<hi>音彎</hi>弓射鵠令我主壽萬年<lb/>
　髙臺以比朝廷之尊水清且寒喻政事之未和江有<lb/>
　香草以比君子稍逺但可目之而不得采用黄鵠以<lb/>
　下則以比大臣權力强盛而有叛逆之勢故欲去之<lb/>
　而使吾君得享其永祚也此詩人憂國嫉邪之忠義<lb/>
　藹然見於言詠之中篇末或有收中吾三字其義未<lb/>
　詳疑特曲調之餘聲如樂録所謂羊吾夷伊那何之<lb/>
　類<hi>按鄭夾漈系聲樂此作不存此三字</hi>
<pb n="KR4h0090_WYG_010-8a"/>
　　　東門行<lb/>
　　　　按伎録漢相和歌詞之瑟調曲也<lb/>
出東門不顧歸來入門悵欲悲盎中無斗儲還視桁<hi>下浪</hi>
<hi>反</hi>上無懸衣㧞劍出門去舍中兒母牽衣啼<hi>叶山調反</hi>它家<lb/>
但願富貴賤妾與君共餔糜共餔糜上用倉浪<hi>平聲</hi>天故<lb/>
下為<hi>去聲</hi>黄口小兒今時清亷難犯教言君復自愛莫為<lb/>
非樂<hi>奏目今時至此再疊</hi>吾今為遲<hi>去聲</hi>平慎行望君歸<lb/>
　用以也倉浪言清也倉浪天婦人謂夫言依戴之如<lb/>
<pb n="KR4h0090_WYG_010-8b"/>
　天也教言法令也　吳競樂府觧題云士有窮不安<lb/>
　其居者㧞劍將去其妻留之如此愚謂婦人於此既<lb/>
　能守約處常且又不忘警戒勸勉而有忠愛和平之<lb/>
　氣可謂得性情之正者矣<lb/>
　　　豔歌何嘗行二章<lb/>
　　　　古豔歌行及此曲並與東門行同調何嘗二<lb/>
　　　　字<lb/>
飛來雙白鵠乃從西北方十十五五羅列成行<hi>户郎反</hi>妻<lb/>
<pb n="KR4h0090_WYG_010-9a"/>
卒<hi>倉沒反</hi>被病行不能相隨<hi>今人多讀如推與下徊開頽叶</hi>五里一反顧<lb/>
六里一徘徊吾欲銜汝去口噤不能開<hi>叶慧袪反</hi>吾欲負汝<lb/>
去毛羽何摧頽樂㢤新相知愛來生别離躊躇顧羣侣<lb/>
淚下不自知<lb/>
　此蓋新婚之人將有逺行妻病不得與俱徘徊顧戀<lb/>
　而不堪於離别之懐<lb/>
念與君别離氣結不能言各各重自愛逺道歸還難<hi>叶那</hi>
<hi>反</hi>妾當守空房閉門下重闗<hi>叶居𤣥反</hi>若生當相見中者㑹<lb/>
<pb n="KR4h0090_WYG_010-9b"/>
黄泉今日樂相樂萬歲期延年<lb/>
　此章乃其妻答之詞情義切至雖以死誓終無怨傷<lb/>
　且以延年為祝其忠厚和平之氣藹然可見<lb/>
　　　箜篌引<hi>一作公無渡河</hi>
　　　　崔豹古今注云朝鮮津卒霍里子髙晨刺船<lb/>
　　　　於河見一白首狂夫被髪提壺亂流而渡遂<lb/>
　　　　堕死其妻隨而止之不及乃歌云云亦投河<lb/>
　　　　而死子髙歸語其妻麗玉麗玉引箜篌冩其<lb/>
<pb n="KR4h0090_WYG_010-10a"/>
　　　　聲聞者莫不墮淚因名之曰箜篌引伎録以<lb/>
　　　　為相和歌曲也<lb/>
公無渡河公竟渡河墮河而死當奈公何<lb/>
　　　白頭吟<lb/>
　　　　西京雜記云司馬相如將聘茂陵人女為妾<lb/>
　　　　文君作白頭吟以自絶相如乃止<lb/>
皚如山上雪皎若雲間月聞君有兩意故來相訣絶今<lb/>
日斗酒㑹明旦溝水頭躞蹀向溝上溝水東西流凄凄<lb/>
<pb n="KR4h0090_WYG_010-10b"/>
復凄凄嫁女<hi>一作妻誤</hi>不須啼願得一心人白頭不相離<hi>叶音</hi>
<hi>黎</hi>竹竿何嫋嫋魚尾何簁簁<hi>山冝反</hi>男兒重意氣何用錢<lb/>
刀為<lb/>
　皚白貌皚皎皆言相如之心易見如此也躞蹀歩行<lb/>
　也嫋嫋簁簁並揺動貌以比相如之心不定又將它<lb/>
　圖也刀亦錢之别名其形如刀按食貨志有契刀錯<lb/>
　刀契刀直五百錯刀以黄金錯直五千此指女家之<lb/>
　資裝而言茂陵人多富故云然　初相如客臨卭卓<lb/>
<pb n="KR4h0090_WYG_010-11a"/>
　王孫家其女新寡竊從戸窺相如相如以琴心挑之<lb/>
　迺夜亡奔遂與馳歸成都其失身背理如此雖果見<lb/>
　棄亦無足恤然今所録之詞特以其格韻不凡託意<lb/>
　婉切殊可諷詠後世多有擬作方其簡古未有能過<lb/>
　之者視相如琴歌歸鳯求凰之詞不掩醜惡者自不<lb/>
　侔矣觀者不以人廢言可也<lb/>
　　　拊缶歌<lb/>
　　　　漢楊惲答孫㑹宗書云田家作苦歲時伏臘<lb/>
<pb n="KR4h0090_WYG_010-11b"/>
　　　　烹羊炰羔斗酒自勞家本秦也能為秦聲婦<lb/>
　　　　趙女也雅善鼓瑟奴婢歌者數人酒後耳熱<lb/>
　　　　仰天拊缶而呼烏烏其詩曰<lb/>
田<hi>音甸</hi>彼南山蕪穢不治種一頃豆落而為箕人生行樂<lb/>
耳須富貴何時<lb/>
　萁豆莖也　按漢書惲司馬遷之甥也當孝宣時封<lb/>
　平通侯遷中郎將以亷潔公平見稱於朝好發人陰<lb/>
　伏由是多怨為太僕戴長樂誣告免為庶人兄子譚<lb/>
<pb n="KR4h0090_WYG_010-12a"/>
　謂曰侯罪薄且有功當復用惲曰有功何益縣官不<lb/>
　足為盡力未幾有日食之變言者乃以歸咎於惲遂<lb/>
　被誅公論為之不平初失位家居治産業以財自娛<lb/>
　㑹宗以書戒之故有是答其言南山蕪穢比朝廷之<lb/>
　多讒邪也豆落為萁喻已無辜而見黜也如此尚有<lb/>
　仕乎故有末句之歎詞雖簡短殊不失託諷之義云<lb/>
　　　黄雀童謡<lb/>
　　　　漢書五行志成帝時童謡云云<lb/>
<pb n="KR4h0090_WYG_010-12b"/>
邪徑販良田讒口亂善人<hi>叶如延反</hi>桂樹華不實黄雀巢其<lb/>
顛故為人所羡今為人所憐<lb/>
　桂赤色漢火德之象華不實言成帝無繼嗣也黄爵<lb/>
　指外家王氏而言其後莽簒位自稱土德應黄䜟也<lb/>
　　陽朔二年劉向因王氏專國勢燄日盛以為必危<lb/>
　劉氏乃上封事極諫而成帝惑於杜欽谷永之讒邪<lb/>
　終不信悟卒致傾奪之禍為斯謡者亦豈無所見耶<lb/>
　　　東都詩三首<lb/>
<pb n="KR4h0090_WYG_010-13a"/>
　　　　班固孟堅既賦兩都復系五詩於東都之後<lb/>
　　　　以頌美光武之盛德大業賦中有觀明堂臨<lb/>
　　　　辟雍揚緝熙宣皇風登靈臺考休徴云者實<lb/>
　　　　此三詩之題意也<lb/>
　　　明堂<lb/>
於昭明堂明堂孔陽聖皇宗祀穆穆煌煌上帝宴享五<lb/>
位時序誰其配之世祖光武普天率土各以其職猗歟<lb/>
緝熙允懐多福<hi>叶華力反</hi>
<pb n="KR4h0090_WYG_010-13b"/>
　　　辟雍<lb/>
乃流辟雍辟雍湯湯<hi>音商</hi>聖皇莅止造舟為梁皤皤<hi>音婆</hi>國<lb/>
老乃父乃兄<hi>叶虛王反</hi>抑抑皇儀孝友光明<hi>叶譁郎反</hi>於赫太上<lb/>
示我漢行<hi>叶七郎反</hi>洪化惟神永觀厥成<hi>叶辰羊反</hi>
　太上上帝也行道也<lb/>
　　　靈臺<lb/>
乃經靈臺靈臺既崇帝勤時登爰考休徴<hi>叶陟隆反</hi>三光宣<lb/>
精五行布序習習和風祁祁甘雨百糓蓁蓁庶草蕃廡<lb/>
<pb n="KR4h0090_WYG_010-14a"/>
<hi>漢書作蕪</hi>屢惟豐年於皇樂胥<hi>叶上聲</hi>
　祁祁舒徐貌廡茂也胥語辭　後村劉克莊論詩四<lb/>
　言尤難以有三百五篇在前故爾今此詩詞意雖亦<lb/>
　不免間有蹈襲然其平實温雅簡而有則非若文選<lb/>
　所載王仲宣陸士衡贈送諸篇之泛演詞章者比云<lb/>
　　　武溪深行<lb/>
　　　　崔豹古今注云馬援南征有門生袁寄生善<lb/>
　　　　吹笛援作歌令寄生吹笛以和之按後漢書<lb/>
<pb n="KR4h0090_WYG_010-14b"/>
　　　　武陵五溪蠻反援為伏波將軍時年六十二<lb/>
　　　　自請擊之蓋武溪即武陵溪杜子美吹笛詩<lb/>
　　　　云武陵一曲想南征是也<lb/>
滔滔武溪一何深鳥飛不度獸不敢臨嗟㢤武陵多毒<lb/>
滛<lb/>
　　　小麥童謡<lb/>
　　　　後漢書五行志桓帝時天下童謡云云<lb/>
小麥青青大麥枯誰當穫者婦與姑丈夫何在西擊胡<lb/>
<pb n="KR4h0090_WYG_010-15a"/>
吏買馬君具車請為諸君鼓嚨胡<lb/>
　鼓動也嚨胡喉肮也謂不敢公言但私謁語耳　按<lb/>
　桓帝元嘉中凉州諸鬼一時俱反大為民害中國益<lb/>
　遣兵而調發重及有秩者即其事也<lb/>
　　　塘上行<lb/>
　　　　鄴都故事云魏文帝甄皇后袁紹中子熙之<lb/>
　　　　妻也太祖破紹文帝時為太子遂納為夫人<lb/>
　　　　生明帝後為郭后所譛賜死後宫臨終為詩<lb/>
<pb n="KR4h0090_WYG_010-15b"/>
　　　　云云今詳其詞氣蓋初見棄在後宫所作非<lb/>
　　　　臨終時語也<lb/>
蒲生我池中其葉何離離傍能行人義<hi>一作仁義一作人義</hi>莫若<lb/>
妾自知衆口鑠黄金使君生别離念君去我時獨愁常<lb/>
苦悲想見君顔色感結傷心脾念君常苦悲夜夜不能<lb/>
寐莫以賢豪故棄捐素所愛<hi>叶背既反</hi>莫以魚肉賤棄捐䓗<lb/>
與薤<hi>叶胡既反</hi>莫以麻枲賤棄捐菅<hi>居顔/反</hi>與蒯<hi>叶苦對反</hi>出亦復<lb/>
苦愁入亦復苦愁邊地多悲風樹木何倄倄<hi>一作蕭蕭叶同</hi>從<lb/>
<pb n="KR4h0090_WYG_010-16a"/>
軍致獨樂延年壽千秋<lb/>
　傍指文帝蓋方言也禮運以夫義婦德謂之人義衆<lb/>
　口鑠金語出鄒陽書言金為衆口毁疵屢致銷鑠也<lb/>
　莫者疑辭猶言莫不也枲麻之有子者菅蒯並茅類<lb/>
　可為索左氏傳云雖有絲麻無棄菅蒯　其言君之<lb/>
　去我乃讒口使然非君本意又想君能念我不置我<lb/>
　至悲愁而今從軍邊地當復如何且以獨樂延年為<lb/>
　祝終無怨意忠厚之至也<lb/>
<pb n="KR4h0090_WYG_010-16b"/>
　　　浮萍篇<lb/>
　　　　魏陳思王植所作一日蒲生行取塘上行篇<lb/>
　　　　首二字為題<lb/>
浮萍寄清水隨風東西流結髪辭嚴親來為君子仇恪<lb/>
勤在朝夕無端獲罪尤憶昔䝉恩惠和樂如瑟琴何意<lb/>
今摧頽曠若商與參茱萸自有芳不若桂與蘭新人雖<lb/>
可愛無若故所歡行雲有反期君恩倘中還慊慊仰天<lb/>
歎愁心將何愬日月不恒處人生忽若寓悲風來入懐<lb/>
<pb n="KR4h0090_WYG_010-17a"/>
淚下如垂露發篋造衣裳裁縫紈與素<lb/>
　此篇大意雖本塘上行殆亦思王不得於君而作結<lb/>
　語出人意表蓋不特善自遣釋且有以深望君恩之<lb/>
　復還也<lb/>
　　　野田黄雀行<lb/>
　　　　此亦思王所作乃相和歌之瑟調曲也<lb/>
髙樹多悲風海水揚其波利劍不在掌結友何須多不<lb/>
見籬間雀見鷂自投羅羅家得雀喜少年見雀悲㧞劒<lb/>
<pb n="KR4h0090_WYG_010-17b"/>
捎羅網黄雀得飛飛飛飛摩蒼天下來謝少年<lb/>
　建安之間朝廷衰亂而羣雄競起天下賢才徃徃失<lb/>
　身自䧟不獲遂其所志思王於此時欲收納以為己<lb/>
　輔惜乎有所扼腕而權力不足以拯㧞之故作此以<lb/>
　自見觀其詞氣縱逸幾失古雅遺韻稽之性情頗有<lb/>
　任俠之偏本非可取然其間亦有感動人者故特存<lb/>
　之而并著其説以為學詩者之鑒<lb/>
　　　悲歌<lb/>
<pb n="KR4h0090_WYG_010-18a"/>
　　　　按樂録但稱雜曲古詞不知何人所作今詳<lb/>
　　　　其格力絶類建安故次於此<lb/>
悲歌可以當<hi>去聲下同</hi>泣逺望可以當歸思念故鄉役役壘壘<lb/>
<hi>叶平聲</hi>欲歸家無人<hi>叶如/正反</hi>欲渡河無船心思不能言<hi>叶魚載反</hi>
膓中車輪轉<hi>叶去聲</hi>
　　　詠懐三首<lb/>
　　　　魏阮步兵籍所作<lb/>
楊朱哭岐路墨子悲染絲揖讓長離别飄飄難與斯豈<lb/>
<pb n="KR4h0090_WYG_010-18b"/>
徒燕婉情存亡誠有之蕭索人所悲禍釁不可辭趙女<lb/>
媚中山謙柔愈見欺嗟嗟塗上士何用自保持<lb/>
　言世道多端而易變將揖讓而永離去之然於此一<lb/>
　時情念豈但眷戀惜别而已殆恐别後存亡誠有不<lb/>
　可測者蓋據目前景象已可見矣趙女中山事未詳<lb/>
　以趙女喻司馬氏中山喻君也塗上士嗣宗自謂因<lb/>
　别去而言也用以也此實憂君而後憂已也<lb/>
於心懐寸陰羲陽將欲冥揮袂抗長劍仰觀浮雲征雲<lb/>
<pb n="KR4h0090_WYG_010-19a"/>
間有𤣥鶴抗志揚哀聲一飛冲青天曠世不再鳴豈與<lb/>
鶉鶊逰連翩戱中庭<lb/>
　懐寸陰憂魏祚之將傾也揮袂抗劍蓋用虞公以劍<lb/>
　指日使不落之意浮雲所以蔽日觀浮雲者言雖欲<lb/>
　指日而不可得𤣥鶴嗣宗自况曠世不再鳴以見决<lb/>
　無仕晉之志也<lb/>
夏后乗靈輿夸父為鄧林存亡從變化日月有浮沉鳯<lb/>
凰鳴參差伶倫發其音王子好簫管世世相追尋誰言<lb/>
<pb n="KR4h0090_WYG_010-19b"/>
不可見青鳥明我心<lb/>
　此篇大意謂古人雖亡而其神靈變化猶有不亡者<lb/>
　存如日月之有浮有沉未可以魏之衰末而遽絶之<lb/>
　鳯凰鳴於治世雖王子晉好吹簫亦相感應而來下<lb/>
　誰謂終不可見耶况我願見之者甚切庶㡬青鳥徃<lb/>
　來為我明此心也意嗣宗猶望魏之復興與<lb/>
　　　　按文獻通考阮歩兵詩集四巻其中五言凡<lb/>
　　　　八十首總謂之詠懐然世罕傳之可見者唯<lb/>
<pb n="KR4h0090_WYG_010-20a"/>
　　　　文選所載十七篇爾始余偶得其集乃是鈔<lb/>
　　　　本而訛缺不全以故補註所録十有三首校<lb/>
　　　　之昭明選外僅得二首近見板本因得遍閲<lb/>
　　　　而精考之又獲此三篇意甚深逺尤宜諷詠<lb/>
　　　　今雖不及類入補註而别録於是庶使觀者<lb/>
　　　　無滄海遺珠之歎<lb/>
　　　晉拂舞歌獨漉篇<lb/>
　　　　晉書樂志云拂舞出自江左舊云吳舞也殆<lb/>
<pb n="KR4h0090_WYG_010-20b"/>
　　　　亦周禮帗舞之遺意獨漉疑地名<lb/>
獨漉獨漉水深泥濁<hi>叶厨五反</hi>泥濁尚可水深殺我雍雍雙<lb/>
鴈<hi>叶魚汗反</hi>逰戲田畔我欲射鴈念子孤散翩翩浮浮得風<lb/>
遥輕我心何合與之同并空林低帷誰知無人夜衣錦<lb/>
繡誰知偽真刀鳴削<hi>音笑</hi>中倚林無施父寃不報欲活何<lb/>
為猛虎斑斑<hi>叶早遷反</hi>逰戲山間<hi>叶經反反</hi>虎欲嚙人不避豪賢<lb/>
　此篇大意以父既遭害無能為之辨明已獨覊寓思<lb/>
　欲報寃而未可得故其心不遑處常若猛虎之欲嚙<lb/>
<pb n="KR4h0090_WYG_010-21a"/>
　人其詞氣激壯兼得比興之義且有漢魏風格在晉<lb/>
　樂府中尤不易得也<lb/>
　　　琴歌<lb/>
　　　　晉書載記太元四年秦王堅以諸氐種類繁<lb/>
　　　　滋分三原九嵕武都汧雍氐凡五萬户使諸<lb/>
　　　　宗親各領之散居方鎮秘書侍郎趙整因侍<lb/>
　　　　宴援琴而歌堅笑而不納<lb/>
阿得脂阿得脂慱勞舊父是仇綏尾長翼短不能飛逺<lb/>
<pb n="KR4h0090_WYG_010-21b"/>
徙種北人留鮮卑一旦緩急語<hi>去聲</hi>阿誰<hi>通鑑作當語誰</hi>
　阿得脂鳥名蓋竊脂之類愽勞伯勞也一名梟能攫<lb/>
　鳥而食寄巢生子長則食其母綏未詳按爾雅恐當<lb/>
　作緌與𦙍嗣同釋鮮卑東胡謂慕容也　按苻堅本<lb/>
　亦氐戎於五胡為最盛既破慕容燕遷燕主曜及其<lb/>
　王公百官并鮮卑四萬餘户於長安况慕容垂父子<lb/>
　弟姪皆見親用趙整嘗因明光殿有妖聲大呼魚羊<lb/>
　食人而固請誅之矣至是分氐種於逺外不復以鮮<lb/>
<pb n="KR4h0090_WYG_010-22a"/>
　卑為虞故整又託呼阿得脂而告之曰博勞之父舊<lb/>
　與爾為仇敵今其子雖若不能飛一旦羽翼稍長則<lb/>
　有反食之患當如何㢤詳此詞格氣韻雖漸逺於漢<lb/>
　魏然託諷懇切有可采者况自是以後古道愈降而<lb/>
　流靡日滋復欲求一二合作如前所録不可得矣姑<lb/>
　存此篇於巻末以為之凖焉<lb/>
　<lb/>
　<lb/>
<pb n="KR4h0090_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　風雅翼巻十<lb/>
</p>
<p>
</p>
  </div>
</body>
</text>
</TEI>
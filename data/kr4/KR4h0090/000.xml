<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>風雅翼</head>
    <p>
<pb n="KR4h0090_WYG_000-1a"/>
欽定四庫全書　　　　　　集部八<lb/>
　風雅翼　　　　　　　　　總集類<lb/>
　　提要<lb/>
　　　　<hi>臣</hi>等謹案風雅翼十四巻元劉履編履字坦<lb/>
　　　　之上虞人入明不仕自號草澤間民洪武十<lb/>
　　　　六年詔求天下博學之士浙江布政使强起<lb/>
　　　　之至京師授以官以老疾固辭賜鈔遣還未<lb/>
　　　　及行而卒浙江通志列之隠逸傳中是編首<lb/>
<pb n="KR4h0090_WYG_000-1b"/>
　　　　為選詩補注八巻取文選各詩刪補訓釋大<lb/>
　　　　抵本之五臣舊注曽原演義而各㫁以已意<lb/>
　　　　次為選詩補遺二巻取古歌謡詞之散見諸<lb/>
　　　　書者選録四十二首以補文選之缺次為選<lb/>
　　　　詩續編四巻取唐宋以來諸家詩詞之近古<lb/>
　　　　者一百五十九首以為文選嗣音其去取大<lb/>
　　　　㫖本於真徳秀文章正宗其銓釋體例則悉<lb/>
　　　　以朱子詩集傳為凖其論杜甫三吏三别太<lb/>
<pb n="KR4h0090_WYG_000-2a"/>
　　　　迫切而乏簡逺之度以視建安樂府如典謨<lb/>
　　　　之後别有盤誥足見風氣變移云云不知諷<lb/>
　　　　諭之語必含蓄乃見優柔叙述之詞必真切<lb/>
　　　　乃能感動王粲七哀詩曰出門無所見白骨<lb/>
　　　　蔽平原路有飢婦人抱子棄草間顧聞號泣<lb/>
　　　　聲揮涕獨不還未知身死處何能兩相完此<lb/>
　　　　何嘗非建安詩與三吏三别何異又如孤兒<lb/>
　　　　行婦病行上留田東西門行以及焦仲卿妻<lb/>
<pb n="KR4h0090_WYG_000-2b"/>
　　　　詩之類何嘗非樂府詩與三吏三别又何異<lb/>
　　　　此不明文章之正變而謬為大言也又論塘<lb/>
　　　　上行後六句以為魏文帝從軍而甄后念之<lb/>
　　　　不知古者采詩以入樂聲盡而詞不盡則刪<lb/>
　　　　節其詞詞盡而聲不盡則摭他詩数句以足<lb/>
　　　　之皆但論聲律不論文義樂府詩集班班可<lb/>
　　　　考塘上行末六句忽及從軍蓋由於此履牽<lb/>
　　　　合魏文帝之西征此不明文章之體裁而横<lb/>
<pb n="KR4h0090_WYG_000-3a"/>
　　　　生曲解也至於以漢魏篇章强分比興尤未<lb/>
　　　　免刻舟求劍附合支離朱子以是註楚詞尚<lb/>
　　　　有異議况又效西子之顰乎以其大㫖不失<lb/>
　　　　於正而亦不至全流於膠固又所箋釋評論<lb/>
　　　　亦頗詳贍尚非枵腹之空談較陳仁子書猶<lb/>
　　　　在其上固不妨存備参考焉又按葉盛水東<lb/>
　　　　日記稱祭酒安成李先生於劉履風雅翼常<lb/>
　　　　别加注釋視劉益精安成李先生者李時勉<lb/>
<pb n="KR4h0090_WYG_000-3b"/>
　　　　也其書今未之見然時勉以學問醇正人品<lb/>
　　　　端方為天下所重詩歌非其所長考證亦非<lb/>
　　　　其所長計與履之原書亦不過伯仲之間而<lb/>
　　　　已乾隆四十五年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>風雅翼巻九</head> <lb/>
    <p>
<pb n="KR4h0090_WYG_009-1a"/>
欽定四庫全書<lb/>
　風雅翼巻九<lb/>
　　　　　　　　　　　　　元　劉履編<lb/>
　選詩補遺上<lb/>
　　唐虞三代<lb/>
　　　康衢謡<lb/>
　　　　列子曰堯治天下五十年不知天下治與不<lb/>
　　　　治與億兆願戴已與不願戴已與乃微服逰<lb/>
<pb n="KR4h0090_WYG_009-1b"/>
　　　　於康衢聞兒童謡云云<lb/>
立我烝民莫匪爾極不識不知順帝之則<lb/>
　立建烝衆也極即所謂皇極帝謂堯也則法也今其<lb/>
　詞見詩思文皇矣篇中而意各不同<lb/>
　　　擊壤歌<lb/>
　　　　王充論衡云堯時有五十之民擊壤於塗觀<lb/>
　　　　者曰大㢤堯之德也擊壤者答之云云日出<lb/>
　　　　上本有吾字豈後人因以為歌而去之與按<lb/>
<pb n="KR4h0090_WYG_009-2a"/>
　　　　逸士傳作八九十老人<lb/>
日出而作日入而息鑿井而飲耕田而食帝何力於我<lb/>
㢤<hi>以力字叶韻</hi>
　論語言大㢤堯之為君蕩蕩乎民無能名於此可見<lb/>
　　　南風歌<lb/>
　　　　樂記云舜作五絃之琴而歌南風家語亦云<lb/>
　　　　舜彈五絃之琴造南風之詩<lb/>
南風之薫兮可以觧吾民之慍<hi>叶糾云反</hi>兮南風之時兮可<lb/>
<pb n="KR4h0090_WYG_009-2b"/>
以阜吾民之財<hi>叶前西反</hi>兮<lb/>
　慍心所緼積而含怒也阜厚也　太史公曰南風者<lb/>
　生長之音也舜樂好之樂與天地同意得萬國之歡<lb/>
　心故天下治也<lb/>
　　　卿雲歌<hi>三章</hi>
　　　　樂府集載尚書大傳云舜將禪禹於是俊乂<lb/>
　　　　百工相和而歌卿雲帝唱之八伯咸進稽首<lb/>
　　　　而和帝乃再歌<lb/>
<pb n="KR4h0090_WYG_009-3a"/>
卿雲爛兮糺縵縵<hi>莫半反</hi>兮日月光華旦復旦兮<lb/>
　史記天官書云若烟非烟若雲非雲郁郁紛紛蕭索<lb/>
　輪囷是謂卿雲卿雲見喜氣也鄭氏曰卿當作慶縵<lb/>
　縵禮文交錯不雜之意蓋言卿雲之狀似之此帝唱<lb/>
　之之詞也<lb/>
明明上天<hi>叶辰因反</hi>爛然星陳日月光華𢎞于一人<lb/>
　此八伯進和而歸美於帝之詞<lb/>
日月有常星辰有行<hi>叶户郎反</hi>四時順經<hi>叶居/良反</hi>萬姓允誠<hi>叶辰</hi>
<pb n="KR4h0090_WYG_009-3b"/>
<hi>羊反</hi>於子論樂配天之靈<hi>叶龍/張反</hi>遷於賢善<hi>一作聖</hi>莫不感聼<lb/>
<hi>叶生良反</hi>鼚<hi>叶良/反</hi>乎鼓之軒乎舞之精華已竭褰裳去<hi>叶上聲</hi>
之<lb/>
　鼚鼓聲精華竭者即書之言耄期倦於勤也此蓋帝<lb/>
　因八伯之和而再歌以示禪禹之意按尚書大傳<lb/>
　四祀載前二章唱和之後繼之曰帝乃載歌而無其<lb/>
　詞説者疑之至十五祀始見此一章乃錯簡之誤而<lb/>
　汲冡書亦以此章誤在伊尹祠桐宫之下今依樂府<lb/>
<pb n="KR4h0090_WYG_009-4a"/>
　集編次不惟詞意相屬而再歌一語亦不虛矣<lb/>
　　　夏人歌<hi>一日醉歌一章</hi>
　　　　韓詩外傳云桀為酒池糟隄縱靡靡之樂一<lb/>
　　　　鼓而牛飲者三千人羣臣皆相持而歌劉向<lb/>
　　　　新序所載亦同尚書大傳以為夏人飲酒醉<lb/>
　　　　者持不醉者不醉者持醉者而歌<lb/>
江水沛<hi>叶普祭反</hi>兮舟楫敗<hi>叶薄/寐反</hi>兮我王廢兮趣<hi>音促</hi>歸于亳<lb/>
<hi>一作薄</hi>亳亦大<hi>叶徒帝反</hi>兮<lb/>
<pb n="KR4h0090_WYG_009-4b"/>
　沛水流不止貌此上兩句興第三句亳湯所居也<lb/>
樂兮樂兮四牡蹻<hi>渠畧反</hi>兮六轡沃<hi>叶欝鎛反</hi>兮去不善而從<lb/>
善何不樂兮<lb/>
　蹻壯貌詩云四牡蹻蹻此歌言將去桀而歸於湯殆<lb/>
　有時日曷喪之意<lb/>
　　　麥秀歌<lb/>
　　　　史記云箕子朝周過故殷墟咸生禾黍箕子<lb/>
　　　　傷之欲哭則不可欲泣則近婦人乃作麥秀<lb/>
<pb n="KR4h0090_WYG_009-5a"/>
　　　　之歌以詠之民為流涕書大傳以為㣲子作<lb/>
麥秀漸漸<hi>一作蘄</hi>兮禾黍油油彼狡童兮不我好仇<lb/>
　狡童指紂也箕子紂諸父故斥言之謂其不我善好<lb/>
　而至於如此也<lb/>
　　　采薇歌<lb/>
　　　　史記云武王克殷伯夷叔齊義不食周粟隠<lb/>
　　　　於首陽山采薇而食乃作歌云云<lb/>
登彼西山兮采其薇矣以暴易暴兮不知其非矣神農<lb/>
<pb n="KR4h0090_WYG_009-5b"/>
虞夏忽焉沒兮我安適歸矣吁嗟徂兮命之衰矣<lb/>
　按仁山金氏<hi>履祥</hi>謂史記載采薇之歌詞怨而氣弱<lb/>
　絶與孔孟所言夷齊氣象不同蓋疑其為後人擬作<lb/>
　者太史公亦云覩軼詩可異焉然即此而觀既曰無<lb/>
　適與歸而委之命衰終餓以死則其貞介之氣豈有<lb/>
　可得而屈者尚何怨之有㢤况其詞調之古又非商<lb/>
　山紫芝歌淺俚者之比故不得不録<lb/>
　　　虞箴<lb/>
<pb n="KR4h0090_WYG_009-6a"/>
　　　　左氏傳魏莊子謂晉侯曰昔周辛甲之為太<lb/>
　　　　史命百官官箴王闕於虞人之箴云云按古<lb/>
　　　　史辛甲武王時太史也<lb/>
芒芒禹跡畫為九州經啓九道<hi>叶徒口反</hi>民有寢廟獸有豐<lb/>
草<hi>叶比茍反</hi>各有攸處德用不擾<hi>叶忍九反</hi>在帝夷羿冐于原獸<lb/>
<hi>叶始九反</hi>忘其國恤而思其麀牡武不可重<hi>去聲</hi>用不恢于夏<lb/>
家<hi>叶吠乎反</hi>獸臣司原敢告僕夫<lb/>
　經亦畫也寢所以居廟所以祀也夷羿之氏冐貪也<lb/>
<pb n="KR4h0090_WYG_009-6b"/>
　恤謂事之當憂者麀牝恢大也　愚謂有窮后羿簒<lb/>
　夏代立後為家衆殺而烹之其兇逆至此而周之虞<lb/>
　人猶以帝稱之者非尊之也蓋特以戒夫君天下者<lb/>
　不可以不慎而有從獸無厭之心也<lb/>
　　　黄澤謡<hi>二章</hi>
　　　　穆天子傳云天子東逰於黄澤使宫樂謡云<lb/>
　　　　云<lb/>
黄之陁其馬歕<hi>鋪魂反</hi>沙<hi>叶果/和反</hi>皇人威儀<hi>叶牛/句反</hi>黄之澤<hi>叶達</hi>
<pb n="KR4h0090_WYG_009-7a"/>
<hi>各反</hi>其馬歕玉<hi>叶音珏/訖岳反</hi>皇人壽糓<hi>叶音珏</hi>
　陁陂阪也歕沙未詳疑即漢天馬歌所謂沫流赭之<lb/>
　意歕玉按劉禹錫説驥謂無事而噓吸也李太白詩<lb/>
　言口噴紅光即此之謂糓善也　此樂工承命因人<lb/>
　馬之美盛而頌祝之也又按穆王西逰崑崙與王母<lb/>
　宴於瑶池和白雲之謡南逰獵於華山天寒雨雪作<lb/>
　黄竹之詩蓋不特黄澤而已然惟此詞格韻髙古有<lb/>
　不可及者故録之<lb/>
<pb n="KR4h0090_WYG_009-7b"/>
　　　祈招詩<hi>招音韶</hi>
　　　　左氏傳楚右尹子革曰昔穆王欲肆其志周<lb/>
　　　　行天下將皆有車轍馬迹祭公謀父作祈招<lb/>
　　　　之詩以止王心王是以獲沒於祗宫<lb/>
祈招之愔愔式昭德音思我王度式如玉式如金形民<lb/>
之力而無醉飽之心<lb/>
　祈祈父官名周之司馬招其名也愔愔安和貌形者<lb/>
　謂量其力而賦役之如制噐者各隨其形也家語作<lb/>
<pb n="KR4h0090_WYG_009-8a"/>
　刑言以法也　穆王逺逰供億之繁不無傷財害民<lb/>
　故指司馬以諷王言祈父掌甲兵從王出逰當安和<lb/>
　而不驚擾用自明其德音又當思我王度用如金玉<lb/>
　之珍重不可過用民力縱一已之欲以困傷之也仁<lb/>
　山金氏曰冏命之書作祈招之後蓋穆王深悔造父<lb/>
　八駿之御導君於侈而能聞善言以自克也朱子亦<lb/>
　曰不有祈招詩徐方御宸極言不因此而速悟則周<lb/>
　祚幾移於徐偃王矣然則此詩有功於人君其可少<lb/>
<pb n="KR4h0090_WYG_009-8b"/>
　㢤<lb/>
　　　商歌<hi>一曰飯牛歌</hi>
　　　　淮南子曰寗戚欲干齊桓公困窮無以自達<lb/>
　　　　乃為商旅將任車㝛於齊郭門外桓公郊迎<lb/>
　　　　客夜開門戚飯牛車下擊牛角而疾商歌桓<lb/>
　　　　公聞之曰異㢤非常人也命後車載之因授<lb/>
　　　　以政<lb/>
南山矸<hi>音岸叶魚戰反</hi>白石爛<hi>叶都聲反</hi>生不逢堯與舜禪短布單<lb/>
<pb n="KR4h0090_WYG_009-9a"/>
衣適至骭<hi>音幹叶同矸</hi>從昬飯<hi>去/聲</hi>牛薄<hi>迨各/反</hi>夜半<hi>叶彼春反</hi>長夜<lb/>
漫漫何時旦<hi>叶都巻反</hi>
　矸山有石貌骭脛骨也長夜以比時之昬亂　樂府<lb/>
　集又一首云滄浪之水白石粲中有鯉魚長尺半弊<lb/>
　布單衣裁至骭清朝飯牛至夜半黄犢上坂且休息<lb/>
　吾將舍汝相齊國觀此詞亦是古作結語尤激切有<lb/>
　足動人聼者因附録於此云<lb/>
　　　扊扅歌<hi>扊音剡扅音移</hi>
<pb n="KR4h0090_WYG_009-9b"/>
　　　　風俗通云百里奚為秦相堂上樂作所賃澣<lb/>
　　　　婦自言知音因呼之援琴撫絃而歌問之乃<lb/>
　　　　其故妻還為夫婦<lb/>
百里奚<hi>叶絃姬反</hi>五羊皮憶别時烹伏<hi>扶又/反</hi>雌<hi>叶于移反</hi>炊扊扅<lb/>
今日富貴忘我為<lb/>
　百里姓奚名虞人也亡之秦為楚鄙人所執穆公以<lb/>
　五羖羊皮贖之授以國政號五羖大夫伏雌母雞扊<lb/>
　扅門闗也<lb/>
<pb n="KR4h0090_WYG_009-10a"/>
　　　侏儒歌<hi>左傳作朱</hi>
　　　　左氏傳襄公四年邾人莒人伐鄫臧紇救鄫<lb/>
　　　　侵邾敗於狐駘國人誦之云云<lb/>
臧之狐裘<hi>叶須之反</hi>敗我於狐駘<hi>叶盈之反</hi>我君小子朱儒是使<lb/>
朱儒朱儒使我敗於邾<lb/>
　臧魯大夫臧武仲名紇狐裘大夫之服狐駘邾之地<lb/>
　名小子謂襄公時方七歲朱通作侏侏儒短人言武<lb/>
　仲形貌短小也邾小國名章末反復痛切亦可見其<lb/>
<pb n="KR4h0090_WYG_009-10b"/>
　怨之深也<lb/>
　　　鼎銘<lb/>
　　　　左氏傳云宋正考父佐戴宣武三命而益恭<lb/>
　　　　故其鼎銘云云<lb/>
一命而僂再命而傴三命而俯循墻而走<hi>叶予與反</hi>亦莫余<lb/>
敢侮饘於是鬻<hi>粥同</hi>於是以餬余口<hi>叶孔五反</hi>
　僂傴俯並曲躬貌言鼎之形如此以喻已之益恭也<lb/>
　循墻莫侮言鼎雖置諸幽側皆知其為有用之器以<lb/>
<pb n="KR4h0090_WYG_009-11a"/>
　喻已雖謙卑亦必見用也饘粥餬口亦以見其無它<lb/>
　烹炰唯儉約自將而已　按正考父宋閔公之裔孔<lb/>
　父嘉之父也歴事三君體一器而終身行之言愈巽<lb/>
　而德愈著其賢矣㢤<lb/>
　　　獲麟歌<lb/>
　　　　孔叢子曰叔孫氏之車子鉏商樵於野而獲<lb/>
　　　　麟衆莫之識以為不祥弃之五父之衢冉有<lb/>
　　　　告曰麋身而肉角豈天之妖乎夫子徃觀焉<lb/>
<pb n="KR4h0090_WYG_009-11b"/>
　　　　泣曰麟也麟仁獸出而死吾道窮矣乃歌曰<lb/>
唐虞世兮麟鳯逰今非其時來何求麟兮麟兮我心憂<lb/>
　　　接輿歌<lb/>
　　　　論語楚狂接輿歌而過孔子蓋知尊孔子而<lb/>
　　　　譏其不能隠去以避亂也<lb/>
鳯兮鳯兮何德之衰徃者不可諫來者猶可追已而已<lb/>
而今之從政者殆而<lb/>
　　　滄浪歌<hi>浪平聲</hi>
<pb n="KR4h0090_WYG_009-12a"/>
　　　　孟子曰有孺子歌云云孔子曰小子聼之清<lb/>
　　　　斯濯纓濁斯濯足矣自取之也<lb/>
滄浪之水清兮可以濯我纓滄浪之水濁<hi>叶厨生反</hi>兮可以<lb/>
濯我足<lb/>
　　　曵杖歌<lb/>
　　　　禮記云孔子蚤作負手曵杖消揺於門而歌<lb/>
　　　　云云既而謂子貢曰予夣坐奠於兩楹之間<lb/>
　　　　夏后氏殯於東階之上殷人殯於兩楹之間<lb/>
<pb n="KR4h0090_WYG_009-12b"/>
　　　　某也殷人夫明王不興天下其孰能宗予予<lb/>
　　　　殆將死矣寢疾七日而終<lb/>
泰山其頽<hi>叶徒威反</hi>乎梁木其壊<hi>叶胡威反</hi>乎哲人其萎乎<lb/>
　<lb/>
　<lb/>
　<lb/>
　<lb/>
　風雅翼卷九<lb/>
</p>
<p>
</p>
  </div>
</body>
</text>
</TEI>
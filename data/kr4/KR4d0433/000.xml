<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>飬䝉集</head>
    <p>
<pb n="KR4d0433_WYG_000-1a"/>
欽定四庫全書　　　　集部五<lb/>
　飬䝉集　　　　　　　别集類四<hi>元</hi>
　　提要<lb/>
　　　　臣等謹案飬䝉集十巻元張伯淳撰伯淳字<lb/>
　　　　師道嘉興崇徳人宋末舉童子科至元二十<lb/>
　　　　三年以薦除杭州路教授大徳中官至翰林<lb/>
　　　　侍講學士虞集序其集述其生平甚悉以漢<lb/>
　　　　賈誼比之鄧文原序亦擬以陸贄然所稱論<lb/>
<pb n="KR4d0433_WYG_000-1b"/>
　　　　事數十條者今皆不載於集中葢召對面陳<lb/>
　　　　未具疏也文原又稱其為文耻尚鉤棘而舂<lb/>
　　　　容紆徐鏗乎如金石之交奏然不喜以藻翰<lb/>
　　　　自名殁後無成稿其子河東宣慰副使采長<lb/>
　　　　孫武康縣尹炯訪求遺逸釐為十巻今觀其<lb/>
　　　　文源出韓愈多謹嚴峭健得立言之體文原<lb/>
　　　　以舂容紆徐稱之不甚相似其詩則鄙拙殊<lb/>
　　　　甚古體尤劣王士禎居易録深詆其膚淺顧<lb/>
<pb n="KR4d0433_WYG_000-2a"/>
　　　　嗣立元詩選亦稱其古詩少合作集中有題<lb/>
　　　　鮮于伯機所藏黄庭經一首語較古健乃趙<lb/>
　　　　孟頫作誤入又稱其近體率皆應酬之作其<lb/>
　　　　言皆允惟嗣立所摘佳句九聫則多所未安<lb/>
　　　　如出郊詩云瘦笻支彳亍狭路寫之元此何<lb/>
　　　　等語而顧以為佳乎皇甫湜李翺諸集皆不<lb/>
　　　　載詩不害其為湜與翺正不必曲為回䕶也<lb/>
　　　　其集刋板乆佚輾轉傳抄殘缺頗甚此本凡<lb/>
<pb n="KR4d0433_WYG_000-2b"/>
　　　　文六巻詩三巻詞一巻乃錢塘厲鶚鈔自繡<lb/>
　　　　谷呉氏者鶚頗為較正然脱簡終弗能補考<lb/>
　　　　顧嗣立元詩選中闕字與此本並同則嗣立<lb/>
　　　　所見亦即此本矣乾隆四十四年二月恭校<lb/>
　　　　上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>　陸　費　　墀<lb/>
<pb n="KR4d0433_WYG_000-3a"/>
欽定四庫全書　　　　　集部五<lb/>
　養䝉文集目録　　　　　别集類四<hi>元</hi>
　　巻一<lb/>
　　　冊<lb/>
　　　詔<lb/>
　　　制<lb/>
　　　表<lb/>
　　巻二<lb/>
<pb n="KR4d0433_WYG_000-3b"/>
　　　序<lb/>
　　巻三<lb/>
　　　記<lb/>
　　巻四<lb/>
　　　碑銘<lb/>
　　巻五<lb/>
　　　頌<lb/>
　　　銘<lb/>
<pb n="KR4d0433_WYG_000-4a"/>
　　　贊<lb/>
　　　箴<lb/>
　　　説<lb/>
　　　題<lb/>
　　　跋<lb/>
　　巻六<lb/>
　　　祭文<lb/>
　　　疏<lb/>
<pb n="KR4d0433_WYG_000-4b"/>
　　巻七<lb/>
　　　古詩<lb/>
　　巻八<lb/>
　　　絶句<lb/>
　　　五言律詩<lb/>
　　巻九<lb/>
　　　七言律詩<lb/>
　　巻十<lb/>
<pb n="KR4d0433_WYG_000-5a"/>
　　　詞<lb/>
<pb n="KR4d0433_WYG_000-6a"/>
養䝉文集原序<lb/>
養䝉先生文集若干巻者故翰林侍講學士嘉興張公<lb/>
諱伯淳字師道之所著也公至元中用薦者言除閩憲<lb/>
幕又有為天子言此人非直憲幕才也即日遣馹騎五<lb/>
自海隅召至闕侍見上論事數十條皆當世急務辭意<lb/>
剴切上為動容聴之命就中書執政以次議舉行其一<lb/>
曰罷定官方條具其事而大官貴人已不恱曰何物逺<lb/>
人欲奪吾官使健者候諸途要詰之㡬不得免而事亦<lb/>
<pb n="KR4d0433_WYG_000-6b"/>
浸罷公遂留翰林大徳中天子命近臣修時祀於嶽瀆<lb/>
必老成慎重者公在遣中公以老病辭行久之遂不起<lb/>
昔賈生為漢文帝陳治安之策太息不足以起之繼以<lb/>
痛哭可謂切至其言雖不盡行於當時而其說如衆建<lb/>
諸侯子弟之類皆稍稍采而舉行之而公之亡至于今<lb/>
三十有餘年中外大夫士多能誦公所為世祖言者思<lb/>
見其議論而想其風采邈乎㡬就泯没未嘗不為之慨<lb/>
嘆今其子采輯其文而傳之使來者知公之才可見者<lb/>
<pb n="KR4d0433_WYG_000-7a"/>
猶在于此此固孝子之心亦大夫士之意也故為序其端<lb/>
云至順三年四月望日奎章閣侍書學士翰林侍講學<lb/>
士通奉大夫知制誥同修國史蜀郡虞集序<lb/>
至元庚辰間文原侍先人側獲識檇李張公師道時江<lb/>
南達宦者多中州文獻故老而南士裸将之餘屏居林<lb/>
谷者往往而在交遊中雅器重公薦牘交馳為杭郡文<lb/>
學掾遇事不然不可撼以私與上官不合去薦者益知<lb/>
公可授以政居浙東閩海憲幕徵入遂直詞林陪講席<lb/>
<pb n="KR4d0433_WYG_000-7b"/>
而文原以供奉忝司譔著情義益欵洽不以僚屬遇我<lb/>
也自公至京師友道日廣酬接無少懈暇則伸紙濡毫<lb/>
作為詞章以應四方之求時時為文原誦之盖恥尚鈎<lb/>
棘而舂容紆餘鏗乎金石之交奏也士論咸以斯文屬<lb/>
公而公病矣檇李故多文士昔唐陸宣公為學士居中<lb/>
多所叅決時號内相有論諫數十百篇至今讀者尚挹<lb/>
其髙風而興起公受知聖主䝉被顧問敷對剴直皆經<lb/>
國之要務惜不果大用而世以文字知公者特緒餘耳<lb/>
<pb n="KR4d0433_WYG_000-8a"/>
自古瑰傑之士勲業不得表見而僅以文字傳者皆可<lb/>
惜也而况不盡傳也公之子采輯公遺藁若干篇期以<lb/>
昭白于世可謂賢也已遺藁不特詞林時所作而文原<lb/>
云爾者欲使後之人知公之大節如此夫泰定三年八<lb/>
月哉生明翰林侍講學士中奉大夫知制誥同修國史<lb/>
鄧文原序<lb/>
　　諡文<lb/>
故翰林侍講學士張伯淳行踐篤誠學通今古早擢晏<lb/>
<pb n="KR4d0433_WYG_000-8b"/>
楊之科第已膺班馬之才名養以謙撝恬於仕進黌宮<lb/>
教育䝉薫芹藻之香憲幕澄清夙厲氷霜之操被明時<lb/>
之顧問造宣室以陳謨嘗紬金匱之成書編摩青史久<lb/>
宜玉堂之揮翰黼黻皇猷展也真儒允為耆徳謹按諡<lb/>
法徳美才秀曰文布徳執義曰穆請謚曰文穆<lb/>
<pb n="KR4d0433_WYG_000-9a"/>
先公文穆在宋世由童子科及第逮事聖朝復以詞臣<lb/>
錫封受爵然不喜以藻翰自能既没無成藁命男炯訪<lb/>
求遺逸僅得若干篇釐為十巻刋之右塾使無忘前人<lb/>
之徽烈其藏諸人散於四方者未能兼收並録則中心之<lb/>
深歉也至正六年正月望日中議大夫河東宣慰副使<lb/>
致仕男采拜手謹識<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>養䝉文集卷五</head> <lb/>
    <p>
<pb n="KR4d0433_WYG_005-1a"/>
欽定四庫全書<lb/>
　養䝉文集卷五<lb/>
　　　　　　　　　　　　元　張伯淳　撰<lb/>
　　頌<lb/>
　　　隂徳頌<lb/>
猗歟徳人李公道源學而不仕遂沈潛乎岐黃之編自<lb/>
昔醫道毎與良相並言窮達雖殊濟世則一公於治疾<lb/>
十不一失心薄於利人厚其徳一傳而子傳數已赫善<lb/>
<pb n="KR4d0433_WYG_005-1b"/>
慶有餘将子子孫孫其千億我聞在漢活千人者封髙<lb/>
大門閭治獄之功禍福此心幽明此理所難必者應有<lb/>
逺邇維是李公廣平良醫非求知於人而天已知匪求<lb/>
報於天而福已隨為善未嘗無勸人何憚而不為於乎<lb/>
施徳於不知不報之地乃見其真孰開慶源猗歟徳人<lb/>
　　銘<lb/>
　　　賜扇銘<lb/>
於赫王公被遇三殿彰厥有功錫之便面惟直惟方其<lb/>
<pb n="KR4d0433_WYG_005-2a"/>
徳足當霜貂霧縠濡染恩光彼仁吾揚凉埽炎彼塵吾<lb/>
障人莫已汙如公所持何施不宜可清乎八極可行乎<lb/>
四時不羡殷朝雉尾之規制真無媿漢相白羽之指麾<lb/>
　　贊<lb/>
　　　圓嶠贊<lb/>
李君士𢎞卓犖并産抱孔孟之學而與世為無瑕於雅<lb/>
故合於俗或簡如月斯霽如山斯立丰度翩其蕭散隨<lb/>
牒半生圖史左右不改吾清有位於朝集賢學士何志<lb/>
<pb n="KR4d0433_WYG_005-2b"/>
乎浮榮匪榮是慕維清是尚固将與郡仙上下乎蓬瀛<lb/>
仙人所居方壺𤣥嶠緑髮碧瞳於焉笑傲舍方就圓人<lb/>
謂斯何亦從吾好於乎惟清故髙髙則絶俗非世所樂<lb/>
聞與物無競毋汨於物展也李君<lb/>
　　　宋悦齋夀真贊<lb/>
以醫名家以悦名齋有時深衣大帶有時竹杖芒鞋盖<lb/>
其醫出乎詩書而匪藝術之誇悦本乎理義而不知芻<lb/>
豢之為佳故能造物之與遊而古人之與偕之人也所<lb/>
<pb n="KR4d0433_WYG_005-3a"/>
謂友赤松肩洪厓者耶<lb/>
　　　單吉父畫像贊<lb/>
其貌臞其言迂其行孤而於道味則腴於民氣則舒於<lb/>
應事接物盖恢乎其有餘故能閱千帆而弗競厯九牧<lb/>
而長驅也與<lb/>
　　　隠求贊<lb/>
馮君茂叔鍾岷峨之秀而息影乎浙水之湄濟濟佩衿<lb/>
肅肅領袖為吴學士論之歸方其未仕晨忩夜檠毎志<lb/>
<pb n="KR4d0433_WYG_005-3b"/>
乎有為及其仕也充其所學志則如未仕時隠見其蹟<lb/>
行藏其心詎可視為兩岐挾此以往大江之西増重皋<lb/>
比人岐而二我則一之馮君何居<lb/>
　　箴<lb/>
　　　必葺齋箴<lb/>
學貴日新習防苟且進修及時無漏無鏬彼不爾思自<lb/>
求逸暇以之處家撓棟顛厦以之効官襃城傳舍靡常<lb/>
其徳學斯為下君子若人理明欲寡心寓於齋出入非<lb/>
<pb n="KR4d0433_WYG_005-4a"/>
假豈惟日葺終食非懈豈惟晝存思繼以夜締室事小<lb/>
省身功大勉哉所必墨卿司戒<lb/>
　　說<lb/>
　　　王眉叟溪月説<lb/>
昔人有言君子不求有功而功自成不求有言而言足<lb/>
法由是觀之非所謂自然之理也耶方外友王眉叟自<lb/>
號月溪或謂更為溪月而質於余夫以名義求之一也<lb/>
究其所以為名為義則二盖月本無溪特溪上有月耳<lb/>
<pb n="KR4d0433_WYG_005-4b"/>
月無假乎溪清光所照故溪以月得名至若溪之有月<lb/>
固待於照也無心於相求不期於相值則一出自然矣<lb/>
猶之雲焉無往不在偶出雲岫而謂之雲岫固其出者<lb/>
得之至謂岫雲盖不過因所見而名之無所必乎雲也<lb/>
噫道本自然有以使之然者非道也以眉叟胷懷澄徹<lb/>
得於天者如此然則號為溪月誰曰不宜於是嘉興張<lb/>
伯淳為作溪月説以復之<lb/>
　　　靜上人寂然説<lb/>
<pb n="KR4d0433_WYG_005-5a"/>
越夀昌觀堂靜上人訪余都門刺字甚度望而知為不<lb/>
凡亦既見止其意象甚閒雅議論瀟灑以寂然自號求<lb/>
余為説此固緣名以取不動之義余竊有惑焉曩余從<lb/>
事東浙憲府治於越凡兩載上人黙坐觀室未嘗越門<lb/>
閾謂寂可也今數千里來都門雖有遊覽名山瞻禮梵<lb/>
像之外無他為然覩宫闕之壯麗人物之阜蕃能不洞<lb/>
心駭目否乎上人曰惡是何拘之甚也達磨面壁九年<lb/>
寂矣逺支義學非寂乎余聞其語是於感而遂通之義<lb/>
<pb n="KR4d0433_WYG_005-5b"/>
有合焉然則上人知道者也因記先儒論經緯星以為<lb/>
緯外若從橫而本體之光不動益信在外者不足易吾<lb/>
之寂也語竟遂記寂然説<lb/>
　　題<lb/>
　　　題湯靜學所藏先世夀詞<lb/>
至元己丑余隨牒東淛桐川湯君隆吉長稽山書院遂<lb/>
獲締交然非公事未嘗過余靜者也後二載仲春邂逅<lb/>
於錢塘一日袖巨軸及門乃其五世祖監州公所得國<lb/>
<pb n="KR4d0433_WYG_005-6a"/>
子録周公希稷夀詞時公年登九袠即其詞㫖有以知<lb/>
公聰明人也留心經訓者也騁其餘力於文者也流風<lb/>
餘韻尚可相見於盈尺紙中嗚呼其可敬也夫故家喬<lb/>
木不一再傳而就摧落往往而是房杜子孫當時已不<lb/>
無可憾矧十數年來文獻家所可致其深惜者盖總總<lb/>
也今隆吉得此於故篋獨能表而出之故家文獻不朽<lb/>
之傳從可知已監州之才之美使後人得以仰髙闡幽<lb/>
實於此有攷焉不然格未應傳遺芳遂泯詎可惜哉嗚<lb/>
<pb n="KR4d0433_WYG_005-6b"/>
呼若隆吉者於揚名之義庶㡬無憾不以靜學謂君古<lb/>
也<lb/>
　　　題俞㡬先山水<lb/>
雲容樹色隠約有無此墨戯所以妙太分明則妙意失<lb/>
矣雖然不特畫也<lb/>
　　　題陳忠肅公墨蹟<lb/>
此帖證日録之失事指王介甫而歸過蔡卞此事劉元<lb/>
城嘗論之以為瑩中用權道伯淳因記公當持衡試文<lb/>
<pb n="KR4d0433_WYG_005-7a"/>
時吾意公必盡用史學而斥通經之士以此語卞卞欲<lb/>
乘此擠公也而所取前名皆經學嘗謂人曰當時若無<lb/>
矯揉則勢必相激而史學廢矣矯揉亦權之説也盖公<lb/>
與張天覺諸公從事禪學故其機鋒過人帖尾可以概<lb/>
見夫當竄謫顛頓之際自分生還無日家庭簡牘一不<lb/>
及其私切切惟以國事為先尊君之義為重非忠愛之<lb/>
至能爾耶繼顯㢘訪珍藏此帖盖亦有取於此肅容展<lb/>
誦之餘謹述所聞而歸之<lb/>
<pb n="KR4d0433_WYG_005-7b"/>
　　　題張兄燕石詩集<lb/>
鄉舉里選降而科目取士其弊則專意舉子業文未嘗<lb/>
弊也而弊之者人雖然工於舉子業者非學焉何以為<lb/>
本桞子謂本之書詩易禮春秋叅之穀梁孟荀莊老等<lb/>
書而後可以為文若是廣莫要之雖舉子業亦必頗渉<lb/>
獵乃可信紙行筆今評詩而與舉子文並論固可鄙笑然<lb/>
賦頌文誄等凡二十四體皆詩之流詩未易言也苟無<lb/>
驅駕轉旋組織之素一旦摹冩風月而以詩自名政恐<lb/>
<pb n="KR4d0433_WYG_005-8a"/>
未能自信台士友張少府蚤稱名舉于中年坎壈不偶<lb/>
盤屈壯氣而歸於詩抄一巻示余標曰燕石其間寄情<lb/>
狀物率多意度水有源故支分派别而莫禦木有根故<lb/>
條葉華采敷腴暢茂而不可遏要非一朝夕所能為此<lb/>
去藁益富選益精采詩者將有取焉<lb/>
　　　題范雷卿二卷<lb/>
知瀘溪縣范君今江浙儒學提舉曾大父也細書宻行<lb/>
叙廼翁通判公世系及生平出處及所交游下至妾媵<lb/>
<pb n="KR4d0433_WYG_005-8b"/>
幹力甚悉盖将狀公之行觀乎此有以知為好善急義<lb/>
之士夫毁家人所甚靳公以交友坐落魄失官物至罄<lb/>
所有田宅質於官而求釋匿逃人所甚憚公同卿之士<lb/>
自俘囚脱歸獨能館致且奮身出力圗利之是皆人所<lb/>
難者而見義必為如此其可書之事不一嗚呼狀行例<lb/>
屬中表與門生故吏時之相去固甚遐邈在中表豈無<lb/>
後當有大書其事者雖然公賢矣而知縣之賢似之其<lb/>
言歸之初換授品秩已則欲因人言轉囑堂吏干榮進<lb/>
<pb n="KR4d0433_WYG_005-9a"/>
而以不欺君父歸之公南來無所於依己則欲買田宅<lb/>
自安而以不事産業歸之公寧屈己以彰先美此知縣<lb/>
所以過人者愚故併發之<lb/>
范氏故園有花一本先白次緑而緋而紫以文官得名<lb/>
稼軒辛公為賦長短句殆與麻姑壇所記紅蓮變白變<lb/>
碧者同一竒也魯公之記稼軒之詞皆非烟火食語范<lb/>
令尹於稼軒翁為外孫能追記於真蹟散落之後令尹<lb/>
之詞雷卿又能表而出之噫故家文獻日就凋零手澤<lb/>
<pb n="KR4d0433_WYG_005-9b"/>
存焉寳藏弗墜流芳餘美暢茂敷腴豹變當從今始<lb/>
　　　題李仲芳墨戲<lb/>
唐李宋郭皆以畫名世後其子購遺墨千金不靳也仲<lb/>
芳嘗為仲賓作此墨戲襲藏且數載今仲芳已矣復初<lb/>
乃不費而得之手澤猶潤當與青氊並傳<lb/>
　　　題管寧濯足圗<lb/>
幼安濯足意度與馬賓王新豐洗脚上船同一曠邁然<lb/>
幼安以獨行聘詣行在拜疏陳情浮雲軒冕賓王徒歩<lb/>
<pb n="KR4d0433_WYG_005-10a"/>
至卿相凡所建白足以粉飾治具二公出處異轍各行<lb/>
其志亦彼此一時也而曠邁意度則異代同符故併及<lb/>
之<lb/>
　　　題王竒峯明秀圖<lb/>
觀王君此圖胸次不止一丘一壑而已當至元戊子己<lb/>
丑間識君於越後八年重逢知君道賈日起然則圖豈<lb/>
徒哉漢劉子政谷子雲諸子深究隂陽變化之理皆世<lb/>
名儒周少卿論著五行史臣不能舍儒林而寘他傳君<lb/>
<pb n="KR4d0433_WYG_005-10b"/>
儒者挾此以往固當有遇<lb/>
　　　題黃景杜所藏馬性齋詩巻<lb/>
蜀士黃君景杜舊藏今江浙右丞性齋馬公贈詩盖公<lb/>
同知浙東宣慰時也以部使者於一縫掖拳拳交際如此<lb/>
白屋下士之風不過是夫以景杜二十年間為校官者<lb/>
再由縣官厯筦庫更嘗甚久當公坐廟堂進退百官之<lb/>
際未嘗一望聲光而冀容接景杜亦賢矣公翰墨不多<lb/>
得展巻不忍釋手景杜曰苟有俸餘當刻而藏之而以<lb/>
<pb n="KR4d0433_WYG_005-11a"/>
墨本見遺<lb/>
　　　題無礙居士卷<lb/>
觀無礙居士生平出處大畧盖有子房為韓報仇之忠<lb/>
而所依則異有徐庶念母之孝而其復合也不待失身<lb/>
濃墨大書忠義激烈指金而言也風猷逺矣余獲識公<lb/>
之孫遂見手澤嗚呼陵谷非舊故家文獻淪落往往而<lb/>
是使手澤厯世故而猶存公之名托手澤而不朽臧孫<lb/>
於是為有後忠孝之報盖不虚也<lb/>
<pb n="KR4d0433_WYG_005-11b"/>
　　　題陳鎮撫卷<lb/>
余於敬愍王侯有疇昔寅協之雅侯欲為皇朝以片言<lb/>
息兵端奮身往諭日本人所難者其行也余送以詩尚<lb/>
記二聨云數日南風傳號令一時東海識衣冠人知蘇<lb/>
子持旄去我作康功買磬看盖日覬其生還而中流遇<lb/>
害悲夫今觀諸公所賦陳鎮撫事多所援据余則以為<lb/>
晉王尼去其主而獲離於兵微有同者政未可以得失<lb/>
禍福論也余獨以死生契濶之餘得見侯所親䁥如見<lb/>
<pb n="KR4d0433_WYG_005-12a"/>
侯焉寧不撫巻三嘆<lb/>
　　　題宣師卷<lb/>
我聞宣公學有悟門始於見性終以立言見性非簡立<lb/>
言非繁口傳心㑹同出一原一徹萬融而溉善根萬山<lb/>
之陽佛日長存<lb/>
　　　題陳汝資送行詩卷<lb/>
汝資於余為通家子至元己丑嵗以來多留余家比長<lb/>
浦江之月泉書院㑹有求復其身者鵜梁半席遂欲奪<lb/>
<pb n="KR4d0433_WYG_005-12b"/>
而有之使汝資三年間無寜跡禄又不堪仰亦良苦今<lb/>
既及代歸装所有惟送行詩卷盖是邑能言之士盡在<lb/>
是所謂鄉人之善者好之非與士患無所立不患人之<lb/>
不我知當汝資棲棲乎斗升之謀且皇皇乎室廬之窘<lb/>
宜若不能以頃刻居者而戸外之屨滿瓶中之粟繼遂<lb/>
得全其自養以及終庚嗚呼難矣然則汝資所得豈止<lb/>
如序詩者所云坐致風月而已緇衣好武公之賢館而<lb/>
授之餐衣敝而為之更非善於其職有得於人其可強<lb/>
<pb n="KR4d0433_WYG_005-13a"/>
而致哉武公有父詩人並美今本堂先生雖逺在數百<lb/>
里外出處不同而汝資之賢固有所自來也余知之素<lb/>
期之逺而所以勉之者尚拳拳焉<lb/>
　　　題胡古泉畫像<lb/>
貌不殊於常人而神獨全心不欺乎老天而法可傳余<lb/>
雖無從接識而得信其事於儒先覩其像於後數十年<lb/>
此盖有道之士超軼乎世縁者也<lb/>
　　　題周雲厓燕山集<lb/>
<pb n="KR4d0433_WYG_005-13b"/>
余與金華周師為同朝其登畿也實相暌後得觀所為<lb/>
詩文富矣哉余南還五年當大徳己亥師謁告蹔還赤<lb/>
松道于杭又得觀續藁辭愈贍氣愈老平易中時吐竒<lb/>
語與唐白傅玉川宋康節意度有合至於上進篇章尤<lb/>
為詩之遇也前修鉅儒意度至矣未必飽挹燕雲翠氣<lb/>
而詩文之遇又未知視師為何如<lb/>
　　　題陳蒼山太極對觀圗<lb/>
天地間對待之理盖有不期然而然者錢塘陳君理學<lb/>
<pb n="KR4d0433_WYG_005-14a"/>
融貫取大極圗㕘以人事作圗曰對觀所以自警則在<lb/>
敬肆之㡬先儒有言敬者一心之主宰萬事之本根敬<lb/>
與肆對修之悖之所由待也可不懼哉<lb/>
　　　題謝春塘舉業<lb/>
舉業業舉子之文也世以科舉取士士不得不以時文<lb/>
自見時文亦豈易哉經必通義賦必蓄料論必抑揚頓<lb/>
挫而後可以商訂古今之事至於策非通達時務稍識<lb/>
前言往行則未易展布此其概也謂時文足以盡天下<lb/>
<pb n="KR4d0433_WYG_005-14b"/>
之文不可然為文而不於此入門終恐疑辭決辭不免<lb/>
如栁子所誚世之非時文者未嘗工於時文者也延平<lb/>
謝用和錢塘邂逅得觀廼翁春塘先生舉業一編有本<lb/>
者如是夫以若機軸進而古文可也天不假年齎志泉<lb/>
下遺芳餘馨在其子孫<lb/>
　　　題孝經首章圖<lb/>
孝經圖始於龍眠居士此仲尼居曽子侍之像當時倣<lb/>
龍眠之意而為之者弟子坐師側或謂起於復坐一語<lb/>
<pb n="KR4d0433_WYG_005-15a"/>
然石經固已明言仲尼閒居曽子侍坐特非踞榻之坐<lb/>
耳按禮盡後盡前皆為坐與跪不相逺若必有榻而後<lb/>
謂之坐古制未必爾也聖賢問答氣像隠然見眉睫間<lb/>
繪畫日月安能彷彿其髙明但知景仰而已<lb/>
　　䟦<lb/>
　　　䟦家岷麓手書<lb/>
嗚呼此余故人家岷麓手書也嵗在丙子君佐幕永嘉<lb/>
余客路過之語竟夕不休明年余狼狽南歸再過其處<lb/>
<pb n="KR4d0433_WYG_005-15b"/>
城郭如舊而君有地治矣慰藉牢落視昨加厚相與數<lb/>
月余始之括依同年生施古釋又數月而後還故里時<lb/>
則戊寅春也此書乃是時永嘉所遺毎寓目如夢中鯨<lb/>
波何許浩𣺌昬㝠交情斷金生死乃見或謂君不永嘉<lb/>
雖至今存可也其然乎其數乎烏乎識之<lb/>
　　　䟦楊有之北遊集<lb/>
至元戊子秋讀余友楊君有之北遊吟卷使人意行其<lb/>
間卷中為詩凡百二十首始甲申二月離吳終是嵗九<lb/>
<pb n="KR4d0433_WYG_005-16a"/>
月還家觸景遇之感物肆筆輙成往往有深意自昔紀<lb/>
行此為詳盡吾夫子轍迹最廣西行尚不到秦觀有之<lb/>
自叙平生所厯文豈止北遊而巳名山大川足壯文氣<lb/>
此卷特其緒餘士而懷居余也視有之為可媿云<lb/>
　　　䟦蘇公海外十扇<lb/>
觀東坡海外題扇真跡與少陵䕫府以後詩同一老氣<lb/>
不規規乎尺度而橫逸自不可及由今觀之一扇當不<lb/>
減百金之直特恐當時老姥無愠色爾<lb/>
<pb n="KR4d0433_WYG_005-16b"/>
　　　䟦梁中砥畫卷<lb/>
觀子昻所畫梁中砥茅山送客詩景如行靈鷲道中商<lb/>
㩁月中桂子一段情事又如楓落吴江得句時此意超<lb/>
然塵外固将物我兩忘道耶釋耶吾不得而知也詩耶<lb/>
畫耶吾亦不得而知也子昻余所親中砥又新知之可<lb/>
敬者是宜書<lb/>
　　　䟦周子英遊燕藁<lb/>
台城周君子英於余為文人行以文鳴於時數十年矣<lb/>
<pb n="KR4d0433_WYG_005-17a"/>
盖其學自師友淵源中出故發而為文於性理則必探<lb/>
其精微於議論古今則必得所根据於偶儷吟賦則必<lb/>
求為典麗之歸大概隨其體製各有合焉固不待周覽<lb/>
山川而文氣始壯亦不必䕫府以後而後見少陵翁之<lb/>
句為橫逸也今觀遊燕藁特一時紀行之作未足究君<lb/>
所長余毎謂天下苑囿相望臺榭之華敝名華竒卉之<lb/>
蕃富苟極人力所至足以焜燿心目有餘乃若老梅巨<lb/>
松非積嵗月飽雨露盖未易至此惟其然是以為花必<lb/>
<pb n="KR4d0433_WYG_005-17b"/>
膄為幹必昻竦或以封或以題品則其遇也君遇矣泮<lb/>
宫專席之選清廟朱弦之儲尚渾睫以伺因其行書以<lb/>
歸之<lb/>
　　　䟦水竹先生摘藁<lb/>
水竹先生摘藁伯淳童年侍側嘗得肅容拜觀時雖不<lb/>
知詩而鏗金佩玉之韻度固已使人意消渭陽云逺滄<lb/>
海既塵此藁不可復見吾弟提舉顧能於羣從離索之<lb/>
餘就其所為而未遂者特約撙浮重使板行於世嗚呼<lb/>
<pb n="KR4d0433_WYG_005-18a"/>
故家文獻日就淪謝豈無孝子順孫往往亦觀文墨之<lb/>
事為不急今乃急其所緩而不朽是圖揚名之義孰大<lb/>
於此徐師川為山谷甥故知山谷之詩為最深至今詩<lb/>
名表表江西派中如伯淳荒陋雖勉焉贊一辭亦何足<lb/>
為舅氏重雖然所不心降有如白水<lb/>
　<lb/>
　<lb/>
　<lb/>
<pb n="KR4d0433_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　養䝉文集卷五<lb/>
</p>
<p>
</p>
  </div>
</body>
</text>
</TEI>
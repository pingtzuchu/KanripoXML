<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>養䝉文集巻十</head> <lb/>
    <p>
<pb n="KR4d0433_WYG_010-1a"/>
欽定四庫全書<lb/>
　養䝉文集巻十<lb/>
　　　　　　　　　　　　元　張伯淳　撰<lb/>
　　詞<lb/>
　　木蘭花慢<lb/>
　　　題<hi>闕</hi>
載西山爽氣添不重月船輕記前度今朝瓊花爛漫管<lb/>
領歌聲今嵗濃華深處羡衮衣還看彩衣榮人世雲萍<lb/>
<pb n="KR4d0433_WYG_010-1b"/>
相遇嵗寒松栢長青　行行催覲朶雲明曉色上觚棱<lb/>
看春去春來依然黃閣移近家庭浮雲儻來軒冕算古<lb/>
今久逺是功名尚有寒崖枯卉東君也解留情<lb/>
　　　送李治書<lb/>
羡高標雅量忩八面更玲瓏毎風日佳晴湖山清處抱<lb/>
錦從容不把雲霄自隔向尊前看我嘯吟中人世流光<lb/>
易老古來知己難逢　青驄來往太匆匆呵䕶有紗籠<lb/>
想當道豺狼先聲到處膽落英風南樓暫容橫榻算覽<lb/>
<pb n="KR4d0433_WYG_010-2a"/>
觀有限興無窮别後相思何處心期付與飛鴻<lb/>
　　　夀張可與<lb/>
對黃花爛漫能㡬日又重陽問眼底湖山新春緑甚别<lb/>
是風光三台近臨吴地映奎躔明處紫薇郎人道當年<lb/>
豸角這回收歛秋霜　笑談幕府晝偏長何事最為忙<lb/>
但覺取一分一分方便亦足流芳人人敢攀宗衮為東<lb/>
南民命秉心香更借南陽菊水殷勤滿注瑤觴<lb/>
　　　夀劉東崖<lb/>
<pb n="KR4d0433_WYG_010-2b"/>
記當年客裏是今日奉霞觴任厨傳荒凉風林震撼<lb/>
樂自難量别來嵗華電走又都門剪袂幾星霜我半<lb/>
百年已老兄多四嵗偏强　玉堂滿袖惹天香鳯閣<lb/>
様詞章看采帖題春椒盤草頌蓬矢開張金甌御屏<lb/>
簡記賦蓬萊壽域奏明光他年再逢今日伴兄緑野<lb/>
尚羊<lb/>
　　　夀邵抑齋<lb/>
儘江南江北誰不慕抑齋名羡夢草才華粲花談論喬<lb/>
<pb n="KR4d0433_WYG_010-3a"/>
木佳聲重尋玉堂舊歩喜今畨天語重叮嚀云是儒家<lb/>
領袖居然史筆權衡　相逢便覺眼長青相對話羇情<lb/>
正緑暗園林朱明時候瑞靄騰騰期公久長名節大羮<lb/>
中還看五侯鯖此去明堂一柱當年玉樹階庭<lb/>
　　　夀陳介軒<lb/>
問家傳舊物有清節與高風任野色充庭俗塵掃迹談<lb/>
笑從容生涯但隨分足比孟嘗襟度只差窮曽是貞元<lb/>
朝士本來湖海元龍　且評推許介軒翁萬口一詞同<lb/>
<pb n="KR4d0433_WYG_010-3b"/>
喜漸近希年從教白髪目炯雙瞳蟾鈎又還乍吐對荷<lb/>
香莫放酒尊空砌下芝蘭競爽年年家慶圖中<lb/>
　　　贈彈琵琶者<lb/>
愛長蘆年少將雅調寄幽情儘百喙春和羣喧夜寂老<lb/>
鳯孤鳴都來四條弦裏有無窮舊譜與新聲冩出天然<lb/>
律吕掃空眼底秦箏　落紅天氣煖猶輕洗耳為渠聴<lb/>
想闗塞風寒潯陽月色似醉還醒軒忩靜來偏好到曲<lb/>
終懷抱轉分明相見今朝何處語溪乍雨初晴<lb/>
<pb n="KR4d0433_WYG_010-4a"/>
　　　次唐格齋韻<lb/>
儘交游滿眼嵗寒友果誰與羡錦綉為心氷霜作操仁<lb/>
義蘧廬門前埽清俗軌自熈然甕牖與繩樞記我蓬弧<lb/>
時候寓情翰墨歡娱　驅車特地致函書髙義渺江湖<lb/>
悄夢斷鴛鴦盟深鷗鷺閒適從渠槐隂漸成翠幄看庭<lb/>
前鸎過引新鶵嵗嵗期君一醉相忘非我非魚<lb/>
　　滿江紅<lb/>
　　　夀張繡江<lb/>
<pb n="KR4d0433_WYG_010-4b"/>
省闥彌綸早傳到和羮消息無限事但從綱領認教端<lb/>
的囬省平生游宦處那曽些箇由人力算知心惟有好<lb/>
湖山秋澄碧　從此去開壽域緣底事催行色傍重陽<lb/>
時候且排瑤席何待殷勤斟菊水底須托興青松栢願<lb/>
年年濃醮繡江波供詞筆<lb/>
　　　次韻夀澗兄<lb/>
七日新秋還又記生申初度清夢到小橋流水翔蓬深<lb/>
處去嵗灤京尤望逺今年談燕知誰與想荷飜翠盖飽<lb/>
<pb n="KR4d0433_WYG_010-5a"/>
凉颸時掀舞　何待吸擎盤露何必頌長明炬更何須<lb/>
伊吕何須巢許但有金丹消息在待将銅狄摩挲去儘<lb/>
西湖山水四時皆宜晴雨<lb/>
　　臨江仙<lb/>
　　　壽程雪樓<lb/>
白雪樓頭青晝永新來喜事連綿朱明緑暗麥秋天綉<lb/>
衣何日去丹荔已香傳　前夜團團明月好清光留照<lb/>
華筵錦嚢隨處地行仙庭椿闗望眼同慶八千年<lb/>
<pb n="KR4d0433_WYG_010-5b"/>
　　糖多令<lb/>
　　　夀王肯堂<lb/>
前日是中秋嬋娟為我留畫圗間主勸賓酧𦂳處偷閒<lb/>
誰得似真意度淡交游　薇省老叅謀三召一舉頭魯<lb/>
祥麟増重儒流今嵗綵衣還有伴方衮衮慶公侯<lb/>
　　　寄吴間閒<lb/>
移住近瀛洲天槎去莫留數歸期已過中秋上界羣仙<lb/>
官府足雲不礙水長流　酒令與詩籌依然記舊㳺倚<lb/>
<pb n="KR4d0433_WYG_010-6a"/>
斜陽分付羇愁應與鰲峯人共語還不減去年否<lb/>
　　齊天樂<lb/>
　　　夀王伯起<lb/>
庭柯一葉炎曦淡秋光宦情相佀駟馬爭馳千帆競送<lb/>
不羡紛紛時軰隨緣禄賦慶官府清明紀綱興起暇日<lb/>
吟鞍湖山公案更兼理　將軍猶是未老舊時供奉曲<lb/>
還有風致拄笏西山蟠螭北海却是君家盛事佳辰雅<lb/>
聚且滿引霞觴坐看芝砌富貴長年四時談笑裏<lb/>
<pb n="KR4d0433_WYG_010-6b"/>
　　　送馬徳良<lb/>
人生南北如岐路相逢自憐不早傾盖班荆分燈並壁<lb/>
吟巻筆床茶竈交情古道怕催詔翩翩好風吹到聚久<lb/>
别離砌蛩那更碎懐抱　臨行誰勸駐馬待將塵土事妨<lb/>
我吟嘯小住雖佳還堪就否催得雲帆縹緲官梅正好<lb/>
比前度孤山賸開多少兩處心旌倚樓同晩照<lb/>
　　　次韻謝勌翁<lb/>
班荆傾盖當時事囬頭屢更寒暑倦翼才還蒼顔易得<lb/>
<pb n="KR4d0433_WYG_010-7a"/>
零落江陵千樹相逢冷署且莫訝儒冠解将人誤記我<lb/>
生朝采箋新調映紅炬　投閒誰道太早人生行樂耳<lb/>
何地非旅緑暗書眸紅生醉臉聊對簷花細雨移尊共<lb/>
語問何日扁舟嫩荷香處坐待蟾光四更猶未吐<lb/>
　　摸魚兒<lb/>
　　　次韻抱甕<lb/>
采黃花自斟清醑南山人在何許浮生聚散雲萍似消<lb/>
得㡬畨寒暑些箇路不斷情悰惟有春天樹停歌罷舞<lb/>
<pb n="KR4d0433_WYG_010-7b"/>
更說甚悲歡從教白首心事付摧櫓　鈞天夢忘却當<lb/>
年宦譜吟蛩休怨休訴如今世味更嘗慣但見青山多<lb/>
嫵清對苦是我誤儒冠還是儒冠誤西湖勝處且趂取<lb/>
佳時不寒不暖同泛小舟去<lb/>
　　賀新郎<lb/>
　　　次韻<lb/>
囬首章臺路又一畨春事闌珊滿簾風絮郭外誰家間<lb/>
院落别是壺天意趣判一日來游一度除却憂愁風雨<lb/>
<pb n="KR4d0433_WYG_010-8a"/>
外肯容他野馬埋雙履行樂地更何處　人生忍把佳<lb/>
期誤况今朝滿座春風怎禁不去蓮社蘭亭當日話便<lb/>
合從今委付算此語非縁嬰譽飲少歡多還覺醉看歸<lb/>
途叠嶂青無數情未足日催暮<lb/>
　　婆羅門引<lb/>
　　　送徐容齋<lb/>
容齋平日一身用舍繫安危兒童走卒皆知誰料鱸魚<lb/>
江上忽憶故山薇任西風别酒月正圓時　性齋有詩<lb/>
<pb n="KR4d0433_WYG_010-8b"/>
道掃舍待吾歸二老相招如此公論疇依人生行樂對<lb/>
佳水佳山何必歸公笑曰歸去來兮<lb/>
　　玉漏遲<lb/>
　　　夀張右丞<lb/>
太平元夜好鰲山宴徹祥烟凝曉端正嬋娟為我玳筵<lb/>
留照曾侍龍潛舊邸更欣際鴻圖初造人盡道兩宫柱<lb/>
石元貞廊廟　天轉右轄星躔儘向上勲名厯階須到<lb/>
商鼎周彜時奏退朝吟嘯賸有塤箎韻雅况庭户纎塵<lb/>
<pb n="KR4d0433_WYG_010-9a"/>
如掃經濟了長醉遂初春早<lb/>
　　　夀馬右丞<lb/>
浙江囬棹處急流勇退冥鴻高舉出晝遲遲不為虎丘<lb/>
留住姑待春和水漲旋乘個月明船去天未許雲歸又<lb/>
出依然霖雨　熟路小隊輕車想司馬重來聚觀如堵<lb/>
暇日西湖㸃檢舊題詩句冷落江南倦翼但惟有心香<lb/>
一縷長記取毎嵗仲春端午<lb/>
　　栁梢青<lb/>
<pb n="KR4d0433_WYG_010-9b"/>
　　　賦枯梅寄張郎中馬同知<lb/>
冷淡根荄小春時候兩蕊三花栽向西湖移來東閣一<lb/>
任安排　絶憐瘦影横斜但宜在山顛水涯苑裏平安<lb/>
嶺頭孤秀榮悴爭些<lb/>
　<lb/>
　<lb/>
　<lb/>
　養䝉文集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>養䝉文集卷九</head> <lb/>
    <p>
<pb n="KR4d0433_WYG_009-1a"/>
欽定四庫全書<lb/>
　養䝉文集卷九<lb/>
　　　　　　　　　　　　元　張伯淳　撰<lb/>
　七言律<lb/>
　　　夀右平章<lb/>
經濟規模本六經紫微垣下㤗階明一身長繫國元氣<lb/>
萬事元從心太平此日槐庭賓席滿經旬葭琯穉陽生<lb/>
道中自有乾坤在嵗序推遷品物亨<lb/>
<pb n="KR4d0433_WYG_009-1b"/>
愛日如春樂嵗豐佳時心事與天通蒼生福澤令狐相<lb/>
苦節清修司馬公曽見繫麟呈綉紱底須放鴿祝金籠<lb/>
請賡聖主賢臣頌四海熙熙夀域中<lb/>
　　　夀梁㕘政<lb/>
唐有梁公柱石臣白雲飛處毎思親爭如政瑟均調日<lb/>
長奉安輿一笑春慶事㳫來聞好語新陽此去恰盈旬<lb/>
請賡夀域洪鈞句不羡莊周指大椿<lb/>
　　　夀馬右丞<lb/>
<pb n="KR4d0433_WYG_009-2a"/>
圖書四壁是生涯勲業身名玉不瑕右轄留躔吴分野<lb/>
左弧呈瑞魯儒家鹽梅異好難為味桃李無言自有花<lb/>
願為東南民力計莫將霖雨換烟霞<lb/>
印鎮黃金退食餘清風苔逕履痕踈頗容都下登門客<lb/>
時對忩前挿架書天送綵衣娱宴㑹春融花氣滿庭除<lb/>
更看夀域開天下嵗嵗歌謠二月初<lb/>
　　　夀周僉省<lb/>
江浙三年二品官東南民力一分寛已傳北闕除書近<lb/>
<pb n="KR4d0433_WYG_009-2b"/>
且對西湖戲綵歡赤舄衮衣留宦譜朱顔緑鬢立朝端<lb/>
年年燕子來時節花下壺觴慶夜䦨<lb/>
　　　夀張右丞<lb/>
户外鞭鞾莫敢前朝囬圖史日周旋位登右轄班行峻<lb/>
身荷東宫委任專春意偏于天上早月華長似夜來圓<lb/>
吾宗逺邁晉宗衮翊贊皇家億萬年<lb/>
　　　夀楊威卿<lb/>
當年旌節尚垂芳江浙重來姓字香解適同堂金鼎味<lb/>
<pb n="KR4d0433_WYG_009-3a"/>
共推行省紫微郎天生經濟風猷雅節近中和春晝長<lb/>
從此八荒開夀域倘容退士借餘光<lb/>
　　　夀田大使<lb/>
攬轡重來浙水濱綉衣増壯舊精神共談二十年前事<lb/>
又祝八千春裡人靜看槐隂移晩照預斟蒲酒對芳晨<lb/>
氷霜雨露隨時見四海熙熙夀域民<lb/>
　　　夀何㕘政<lb/>
疋馬新從舊隠來紫微垣下逼三台進難退易平生操<lb/>
<pb n="KR4d0433_WYG_009-3b"/>
並畜兼收公輔才管領早春歸鼎鼐流連明月伴尊罍<lb/>
萬錢日用非公志四海從今夀域開<lb/>
　　　夀董承㫖<lb/>
年開八袠歩如飛清白傳家世所希寳帶疊紋新寵渥<lb/>
玉鞶増餙舊朝衣此時汗簡提綱重後日春花揷㡌歸<lb/>
且把野莊圖卷却鼇扉咫尺是黃扉<lb/>
　　　夀何右丞<lb/>
循環甲子纔周日際㑹元貞第一春天啓皇圗新景運<lb/>
<pb n="KR4d0433_WYG_009-4a"/>
時游廊廟舊儒臣結來桃實踰千嵗此去花朝恰兩旬<lb/>
向日勲名皆分内願開夀域納斯民<lb/>
　　　夀陳北山學士<lb/>
共事知君意味真八磚晴日易為春還朝猶帶庭萱喜<lb/>
分夀長逢嵗籥新寵叠宫袍唐禁從祥開綉紱魯儒臣<lb/>
雁行出處雖云異家慶年年鶴髪親<lb/>
　　　夀董中丞<lb/>
左轄當時位不虚錢塘囬首十年餘重來更覺襟期好<lb/>
<pb n="KR4d0433_WYG_009-4b"/>
相見何妨履迹疎嵗晚江空風力勁氷凝雪重土膏舒<lb/>
崆峒日月汾陽老總在庭槐種徳初<lb/>
　　　夀何平章<lb/>
當代耆英柱石臣廟堂髙議起經綸生辰恰慰中書老<lb/>
半月纔開上國春搢笏垂紳關徳量飲氷食蘗出天真<lb/>
須知桃李無言意丹桂叢中拱大椿<lb/>
　　　夀東崖<lb/>
去年曽祝詞垣夀恰占新元兩日前今嵗尚為京國客<lb/>
<pb n="KR4d0433_WYG_009-5a"/>
又曕瑞彩五雲邊班行天上星辰近節操嵗寒松栢堅<lb/>
底用北方南極老本來太乙照青編<lb/>
　　　夀靜得<lb/>
日上天衢治象明兩朝開濟足勲名笑嚬毎為民休戚<lb/>
去住深闗國重輕玉樹芝蘭隂徳種蒼松翠栢嵗寒情<lb/>
明年此日江南路遙望三台寄頌聲<lb/>
　　　夀王中齋就次所賡韻<lb/>
臨風標格玉壺寒自昔相期大耐官炯炯使星隨境換<lb/>
<pb n="KR4d0433_WYG_009-5b"/>
悠悠人海覺天寛萊公生旦中元近魏國修名晩節看<lb/>
更有當家佳話在碧蓮池色照仙壇<lb/>
　　　夀唐樂山<lb/>
占得中秋三日前嫩凉庭户納嬋娟玉堂未至燕鴻裡<lb/>
寳署清班雨露邊宦路閒忙誰可必人生才徳此為全<lb/>
樂山自有靜中夀何假莊椿嵗八千<lb/>
　　　夀吴閒閒<lb/>
悟徹南華第二篇從容自得本神全典刑有韻傳書出<lb/>
<pb n="KR4d0433_WYG_009-6a"/>
綱紀更新教法傳夀酒霜天思對菊𤣥門陸地計開蓮<lb/>
黃鍾漸應陽生候愛日添長近御筵<lb/>
　　　夀張松軒<lb/>
客裏論文千載餘是翁矍鑠祇如初同時交口推前軰<lb/>
暮景娱情在古書花底朝囬家慶集松間晝永俗縁踈<lb/>
年年記取懸弧日二月堦蓂一葉舒<lb/>
　　　夀金尹<lb/>
小春消息到花封天為中牟駐魯恭七葉蟬冠家譜盛<lb/>
<pb n="KR4d0433_WYG_009-6b"/>
雙飛鳬舄宦情濃排冬喜氣催綸詔闔境歡聲溢酒鐘<lb/>
久逺功名還分内底須托物指春松<lb/>
　　　次蔡復齋韻<lb/>
昔年辛苦映螢嚢振挾相期千仭岡往事轉頭如逝水<lb/>
浮生隨處是吾鄉相逢栢馬情文厚更覺蓴鱸氣味香<lb/>
一笑出門烟水濶輕舟卧聴雨浪浪<lb/>
　　　送盛魯山赴廣西㢘訪副使<lb/>
清臺參錯用儒臣公以南儒入選掄瀕海得州曾最績<lb/>
<pb n="KR4d0433_WYG_009-7a"/>
去天逺處儘疲民金章紫綬皇華使大帶深衣名教身<lb/>
萬里行行驅瘴霧滿庭榕葉四時春<lb/>
　　　送鄧行父無為教授<lb/>
向年東浙班荆數彼此公餘拂麈絲今日西淮呼棹往<lb/>
溪中深處著皋比人生聚首雲萍似客路驚心嵗月遲<lb/>
天地久長功業富鄧林杞梓看他時<lb/>
　　　次韻雪澗兄<lb/>
閒中睡覺日忩紅生看庭花轉影重千里風郵啣棣蕚<lb/>
<pb n="KR4d0433_WYG_009-7b"/>
一篇雲錦被蒿蓬身疑夢裡同清境喜到眉間展碧峯<lb/>
賢者是兄愚者弟頗聞心廣尚顔童<lb/>
　　　送王廷用<lb/>
滿城風雨怕催租賴有諸賢素望孚農邑載頒新號令<lb/>
毘陵猶頌舊規模江山入眼馬蹄疾南北闗情雁影孤<lb/>
客裏不堪斟别酒夢隨流水到西湖<lb/>
　　　送王士能赴衢州同知<lb/>
客裏陽闗首重囬爛柯山下好風催纔從國子先生出<lb/>
<pb n="KR4d0433_WYG_009-8a"/>
曽是分司御史來郡境歡迎新五馬家聲留得舊三槐<lb/>
東南民力年來竭對此薫絃播阜財<lb/>
　　　寄焦達卿<lb/>
别後蹉跎白髮侵闗情日暮碧雲深諸公飽挹湖山趣<lb/>
倦客銷殘鐵石心身世百年渾是夢交游四海要知音<lb/>
浙間久雨傷農否自古陽明可勝隂<lb/>
　　　送王臣卿御史<lb/>
三槐堂下接芳塵收歛風霜滿坐春口角新詩追老杜<lb/>
<pb n="KR4d0433_WYG_009-8b"/>
篋中古刻出先秦縱知湖海襟期别况是芝蘭氣味真<lb/>
極目江空嵗年晚典刑還屬老成人<lb/>
　　　送顧東圃<lb/>
鄉校年來未易支玲瓏八面此心期一㢘宜得能官譽<lb/>
垂去還如始至時芹泮又看雲路直枌隂不趂月舟移<lb/>
斯文留取春長在𤣥圃崑崙景更竒<lb/>
　　　送白湛淵赴太平<lb/>
白傅風流照汗青耳孫早嵗以詩鳴謾資微禄培清選<lb/>
<pb n="KR4d0433_WYG_009-9a"/>
共喜斯文見太平采石江頭醒舊夢凌歊臺上攪吟情<lb/>
我今南邁君東上一笑出門秋氣清<lb/>
　　　次東厓錢塘留别韻<lb/>
八磚聲價擅三長扛鼎從知筆力強孤館秋風重對語<lb/>
長檠夜雨㡬髙張新愁飛逐湖山夢舊句留為篋笥光<lb/>
趂取菊花螃蟹月不論醒醉且持觴<lb/>
客裏方知白日長可人清話意差強菊花晚節秋九月<lb/>
栁絮浮雲琴一張時到鈴齋忘世慮歸來寒壁借隣光<lb/>
<pb n="KR4d0433_WYG_009-9b"/>
待君尋得新篘酒盡把離愁付此觴<lb/>
　　　送蔣栢心<lb/>
又駕南轅指去途懸知栁淡已梅疎江湖到處推耆舊<lb/>
吴越為隣等里閭六籍百家談麈裏千巖萬壑客氊餘<lb/>
東州朋友如相問為説神交不以書<lb/>
　　　與杜公<lb/>
魯邸經年計轉賖由來痼疾已烟霞無能空蠧侏儒粟<lb/>
有用多慚藝術家萬里客途歌鵲月二分春事付鶯花<lb/>
<pb n="KR4d0433_WYG_009-10a"/>
杜公善斷輝唐史餘論何妨借齒牙<lb/>
　　　與郝㕘政<lb/>
京華邂逅各歡然似結三生石上緣執政大臣經濟暇<lb/>
集賢學士笑談邊羡君夜雨添情話老我春風攪客眠<lb/>
傾盖白頭他日見且将心事托詩篇<lb/>
　　　送董僉院<lb/>
家傳相譜出詩書經緯全才世所無笑指鳯䑓尋鶴料<lb/>
却從鴟閤轉鴻樞野花橋畔清時好細栁營中素望孚<lb/>
<pb n="KR4d0433_WYG_009-10b"/>
送客江南雲日薄夢隨流水到枌榆<lb/>
　　　送徐雲山<lb/>
㡬度家山入夢驚羡君秋思滿歸程自天優詔増儒重<lb/>
此日寒氊較昔榮五桂竟芳椿未老二川擇勝水同清<lb/>
東西相望曽何逺囬首三年客帝城<lb/>
　　　題張氏積善堂<lb/>
累世同居公藝忍見金不取㓜安亷古今為善豈求報<lb/>
造物虧盈毎益謙春滿蘭堦無限好年侵蔗境有餘甜<lb/>
<pb n="KR4d0433_WYG_009-11a"/>
堂成更許門髙大還得天家雨露霑<lb/>
　　　送尹國賓赴財賦總管<lb/>
古號江淮財賦淵唐人此語似虚傳提綱振領看今日<lb/>
竭澤焚林難往年長樂思濃君適越陽闗歌散我留燕<lb/>
丐閒倘及花時去湖上風光共畫船<lb/>
　　　送林徳隠<lb/>
同年君是早歸人多羡乾坤自在身客舍歌殘朝雨後<lb/>
扁舟興盡雪溪濱淵明入社何妨酒摩詰懷鄉祗為親<lb/>
<pb n="KR4d0433_WYG_009-11b"/>
若㑹東州諸故舊莫將羊酪配羹蓴<lb/>
　　　寒食<lb/>
春雨松楸望眼賖春城楊栁舞腰斜四千里地江南客<lb/>
百五風光陌上車兒為歸遲稀遣信僕多慍見苦思家<lb/>
公餘少慰淒凉意蓓蕾一庭紅杏花<lb/>
　　　題冀郎中需軒<lb/>
為郎非速亦非遲世上從渠疾走兒取義雲天闗逺業<lb/>
放懷風月付新詩橫飛直上初何力既往方來各有時<lb/>
<pb n="KR4d0433_WYG_009-12a"/>
我亦頗知消息理玉堂茅舍等南枝<lb/>
　　　次韻安副使送行<lb/>
相逢㡬度醉流霞紅葉怕聴蘓幕遮行李知君将届道<lb/>
虛舟偏我未還家傳來天上芝催檢歸去霜餘菊上花<lb/>
樂是新知愁是别他時佳話亦堪誇<lb/>
　　　送吕仁溥簿尉<lb/>
太平歌頌起毫端萬里歸來識量寛不出修門膺再命<lb/>
雖云矮屋有兼官吾鄉正及蓴鱸美此意還将栢馬看<lb/>
<pb n="KR4d0433_WYG_009-12b"/>
親舊相逢須問訊莫因所易不知難<lb/>
　　　洪同僉座上次韻<lb/>
萬里同晴八月秋耆英想像洛中游相逢筆底翻三峽<lb/>
共詫人間有十洲舞袖巻囬雲又過禁鐘催散月還留<lb/>
将詩醻酒吾何敢早已輸公第一籌<lb/>
　　　東山泉隠<lb/>
客裡相逢意倍親别時曾記栁眉顰君南我北分殊轍<lb/>
暑往寒來又小春山在東邊留晩照泉于清處隠吟身<lb/>
<pb n="KR4d0433_WYG_009-13a"/>
從今可踐西湖約共買扁舟載幅巾<lb/>
　　　呈右平章<lb/>
客中嵗月等駒隂霜雪緣愁鬢影侵小草可慚非逺志<lb/>
焦桐何意得知音事於民便行須力恩恐人知感自深<lb/>
陸氏一莊荒到了但存松栢嵗寒心<lb/>
　　　送馬性齋<lb/>
為儒作相早投閒囬首舊逰真險灘苦節清脩天自定<lb/>
急流勇退古為難暫将緑野酬裴度終恐蒼生望謝安<lb/>
<pb n="KR4d0433_WYG_009-13b"/>
我亦春風一桃李夕陽㡬度倚欄杆<lb/>
　　　送江東谷奉母南歸<lb/>
五千里外賦融融倫紀情深性所鍾龎儉得翁佳話在<lb/>
夀昌念母異鄉逢去來曽記遼東鶴離合休誇劍浦龍<lb/>
薄俗聞風深可愧汗青舍此復何從<lb/>
　　　題髙唐王萬巻堂<lb/>
龍飛朝㑹藹簪裳曽向詞林望景光維翰豈同周列土<lb/>
崇儒復見漢宗王金章盭綬羣公表玉軸牙籖萬巻堂<lb/>
<pb n="KR4d0433_WYG_009-14a"/>
頌語自憐才思劣但能想像賦髙堂<lb/>
　　　送張可與㕘政<lb/>
堂堂政地趣公歸猶及和鸞未駕時不日可承三接寵<lb/>
此官已較十年遲朝廷毎向才中選江浙應添去後思<lb/>
一動兩酬忠孝志肯同兒女别離悲<lb/>
　　　寄栁老<lb/>
旅食京華兩載同錢塘邂逅苦匆匆曽將漫刺投鈴下<lb/>
又報危檣過浙東天濶雲飛俱暮景雪凝氷沍易春風<lb/>
<pb n="KR4d0433_WYG_009-14b"/>
闗情總在䦨干曲明月雙溪徙倚中<lb/>
　　　張御史<lb/>
青驄小駐古餘杭似為名山發舊藏瑞世皆知為鸑鷟<lb/>
鋤姦只合問豺狼六橋風月文書暇萬壑雲烟翰墨香<lb/>
顧我同庚又同姓欵門相對說閒忙<lb/>
　　　次韻桂軒宣慰<lb/>
出山何事忽登畿趂得年年好景時象緯光芒依北極<lb/>
陽春消息到南枝訪尋老桂慚無暇踏破晴苔賸有詩<lb/>
<pb n="KR4d0433_WYG_009-15a"/>
邂逅他鄉良可喜此心應許嵗寒知<lb/>
　　　寄吴博文<lb/>
别來冀北欲空羣無復橋邊待博文豈是室家為巳累<lb/>
自縁衣袂有時分醯酸蚋聚終傷味木腐蟲生謾解紛<lb/>
相與寸心如雪月忩前梅發倍思君<lb/>
　　　次韻游憲二首<lb/>
白頭不改締交時變態從渠薄俗漓榮木闗情何采采<lb/>
山苖滿眼自離離遂初老我今猶徤招隠從公計已遲<lb/>
<pb n="KR4d0433_WYG_009-15b"/>
遙想山城風月好出塵髙致未為卑<lb/>
玉堂客我綴行間史筆何堪企二班塵染衾裯良自笑<lb/>
雪侵髭鬢不禁刪蓬忩雖陋堪容膝菊徑猶存粗解顔<lb/>
出處行藏還在我底須倦翼始知還<lb/>
　　　題范氏所得平江李總管舊藏文正公書伯夷頌<lb/>
長白山中名相出首陽山下若人賢古今如此能多少<lb/>
嵗月相望越二千遺墨來從新畫㦸故家復取舊青氊<lb/>
偉哉君子無窮澤留得餘芳百世傳<lb/>
<pb n="KR4d0433_WYG_009-16a"/>
　　　送郭耕道還京<lb/>
心在修門夢欲飛不知行色為誰遲曽聞藥籠儲材久<lb/>
應動宸旒側席思别恨已隨楊栁絮歸程正及藕花時<lb/>
若将康濟規模論自昔惟稱相與醫<lb/>
　　　賀良輔得孫<lb/>
五倫竟夕㡬徘徊一旦家庭笑語回乍屏岐黃為子喜<lb/>
俄聞孔釋送孫來詩書一脈泉方達枝葉單傳花賸開<lb/>
玉雪可人應衮衮衣冠盛事付庭槐<lb/>
<pb n="KR4d0433_WYG_009-16b"/>
　　　謝右丞下訪<lb/>
古道輕身下匹夫鳴騶深巷止傳呼僕于相國傲何敢<lb/>
時則維摩病未甦海納川容知雅量天開地闢有真儒<lb/>
魯齋心印親傳得願借微言為砭愚<lb/>
　　　送徐㢘訪<lb/>
宇宙聲名日月長四方上下毎相望乞身始遂登龍願<lb/>
未面曽聞薦鶚章完取璧歸看晩節賣將劍去有甘棠<lb/>
午橋暫得清吟暇夢裡西湖㶑灧光<lb/>
<pb n="KR4d0433_WYG_009-17a"/>
　　　送張彦髙之宜興<lb/>
與翁契誼久相親有子皋比坐上人此日絲綸來北闕<lb/>
向年閥閱派西秦冷官當暑氊還暖舊學縁州扁更新<lb/>
囬首家庭才一水問安常得寄書頻<lb/>
　　　送張子仁<lb/>
氣誼過從眼倍明客中别酒若為傾三年政府能無謂<lb/>
一道賓筵定有聲魚稻羡君遊處樂鱸蓴發我故鄉情<lb/>
邊民所貴寛民力官府於今號太平<lb/>
<pb n="KR4d0433_WYG_009-17b"/>
　　　賈氏望梅樓<lb/>
寂寞千巖萬壑秋欲窮望眼更登樓曽觀海者難為水<lb/>
自出山來無此遊前代衣冠隨世運故園草木染春愁<lb/>
重門深閉閒庭院難掩當年富貴羞<lb/>
　　　次韻辭牟憲招<lb/>
契濶重逢寂寞賓相看霜鬢兩陳人鷄聲猶記五更月<lb/>
羊酪何如千里蓴此去欵門還有日不須把酒苦留春<lb/>
過從肯負秋冬約䝉彼松楸省二親<lb/>
<pb n="KR4d0433_WYG_009-18a"/>
　　　送范丈赴無錫教授<lb/>
江湖猶誦葯莊名有子青衫拜寵榮衿佩歡迎新博士<lb/>
塤箎相重兩難兄惠泉茗供公餘樂泮水詩脾分外清<lb/>
寄語徳齋賢太守好将廣厦納儒生<lb/>
　　　送趙橘隠過嚴陵<lb/>
少傅親傳有殿中當年蘭茁舊家風近來轉覺江湖窄<lb/>
此去應求氣味同鵲樹無依嗟月冷燕簾重卷趂泥融<lb/>
人生百計閒中好莫負灘頭老釣翁<lb/>
<pb n="KR4d0433_WYG_009-18b"/>
　　　拱北樓<lb/>
縹緲樓臺十二䦨舉頭人在鳯池班天風不隔尋常眼<lb/>
辰極長依咫尺顔更㸃分明闗政事規模雄麗壓江山<lb/>
東南民物曕堯日乞得餘光萬里還<lb/>
　　　贈趙治中<lb/>
要教嶺海瘴塵清膽氣凌空身可輕北闕肆頒溫詔語<lb/>
南州欣見老書生馬卿諭蜀惟傳檄裴相平淮不血兵<lb/>
論賞雲中雖未竟秋香晚節是功名<lb/>
<pb n="KR4d0433_WYG_009-19a"/>
　　　題賈都事母夫人詩卷<lb/>
徳備三從著義方艱難世故早更嘗克家嚴似巴寡婦<lb/>
有子賢于漢望郎官路氷霜堅蘗撡天朝雨露到萱堂<lb/>
起居曽記囬班例娱奉朱顔白日長<lb/>
　　　劉文質母八十<lb/>
人生富貴有時得家慶檀欒自古稀四子承顔聨棣蕚<lb/>
諸孫繞膝奉萱闈隣封指日看森㦸母訓當年記斷機<lb/>
從此夀齡加百倍大椿還可答春輝<lb/>
<pb n="KR4d0433_WYG_009-19b"/>
　　　題耶律公慶九十詩巻<lb/>
簪笏名家奕葉傳一經賸有子孫賢掉頭榮刺宜多福<lb/>
屈指期頥尚十年綘縣老人神算衍集賢學士綵衣鮮<lb/>
秋風堂上瞻家慶笑指莊椿頌八千<lb/>
　　　寄王㢘訪過於潛<lb/>
漠漠江空嵗晚時山城古道轡如絲埽清蠧宂求民瘼<lb/>
珍重傳家作吏師花縣豈無潘令譜筠軒重和老坡詩<lb/>
襟塵萬斛憑誰洗把筆臨風寄所思<lb/>
<pb n="KR4d0433_WYG_009-20a"/>
　　　贈王元帥<lb/>
竒絶曽聞海外遊瘴鄉安適等中州六韜三畧傳書出<lb/>
二廣重湖宦轍周唐将來從元帥府杜陵吟到岳陽樓<lb/>
公餘莫恨登臨少民瘼須将念慮求<lb/>
　　　寄司性之<lb/>
别來况味復何如欲寄相思不暇書當日提綱儒學事<lb/>
祗今分席廣文居闗情湖上風光處極目江東日暮餘<lb/>
聞道桐川多故舊此行為計未全疎<lb/>
<pb n="KR4d0433_WYG_009-20b"/>
　　　送鄭盤隠<lb/>
驛栁枯條尚可攀由今視昨兩蒼顔十年玉署如錐脫<lb/>
七品緋袍當錦還目斷飛鴻仍客館夢隨歸騎即鄉闗<lb/>
沿途漸近梅消息去去臨民轉不閒<lb/>
　　　題布薩夫人詩巻<lb/>
蚤從夫子事戎官三十年來巴蜀間閫範有人為内則<lb/>
藁砧無計可生還植萱致養難留景更石為塋不動山<lb/>
旌表在門傳在子他時彤史尚班班<lb/>
<pb n="KR4d0433_WYG_009-21a"/>
　　　送宣使赴省<lb/>
百里棲遲别駕才好風飛下鶴書催扁舟揚子江頭去<lb/>
雙舄禦兒溪上來驛路相望秋月照邦人專待使星回<lb/>
臨岐不作陽闗想聊寫心期付酒杯<lb/>
　　　次韻<lb/>
客中嵗晩正天寒㡬度行藏獨倚闌忩眼奏竿風借隙<lb/>
簷牙間玉雪留殘同門合志成三益剪燭論文羡二難<lb/>
空作孤山香影夢此君相對祇蒼官<lb/>
<pb n="KR4d0433_WYG_009-21b"/>
　　　上按察使沙卜珠仲清<lb/>
夾道歡迎御史驄平反心事與天通共稱官府刑無濫<lb/>
更喜儒家道未窮天下庇寒惟廣厦人間執熱有清風<lb/>
書生不作依憑想願托詩情冷淡中<lb/>
　　　寄王桐廬<lb/>
昔日班聯文字官重逢未覺舊盟寒不求花縣弦歌樂<lb/>
聊奉萱堂菽水歡異政倚看馴雉樹髙風猶想釣魚竿<lb/>
東南民力年來竭凡事當于窄處寛<lb/>
<pb n="KR4d0433_WYG_009-22a"/>
　　　送潛江南<lb/>
湖學諸生得範模棹頭金榖近人無盡心不願名歸已<lb/>
衛道惟憂没及儒山澤一寒侵暮景風霜萬里指亨衢<lb/>
中朝諸老如相問為說年來病轉癯<lb/>
　　　送張從之臺郎<lb/>
又報天邊好語催烏臺移近鳯凰臺幙中頗見此客否<lb/>
江左喧傳某掾來到處氷霜凝簡牘公餘風月入尊罍<lb/>
他人不似吾同姓歌出陽闗首重囬<lb/>
<pb n="KR4d0433_WYG_009-22b"/>
　　　送卜外郎<lb/>
當年琴調響嚴灘墨綬歸來盍廌冠猶借文章資幙辨<lb/>
還教風采振臺端清明官府光華逺佳麗江山境界寬<lb/>
别後相思何處在故園花竹日平安<lb/>
　　　送張孝先<lb/>
萬人海裏得吾宗傾盖論文冷淡中快覩氷壺映寒露<lb/>
又催霧鬛趂秋風鳯凰悮喜臺如昨猿鶴才知帳已空<lb/>
折栁津頭重囬首暮雲碧處是江東<lb/>
<pb n="KR4d0433_WYG_009-23a"/>
　　　送王中丞<lb/>
學海波源識老龍人生聚散苦匆匆愛閒易得過從懶<lb/>
臨别還將姓氏通白簡綘騮凌曉色空城故國鎻秋風<lb/>
當家宦譜傳江左勲業憑髙指顧中<lb/>
　　　送王御史<lb/>
客裏忘形是笑歌西風吹恨落庭柯不禁逺别情懷惡<lb/>
況是中年感慨多熟路馬蹄偏馺<graphic n="KR2341" url="https://raw.githubusercontent.com/kanripo/KR-Gaiji/master/images/KR2341.png" mimeType="image/png"/>舊時豸角轉嵯峨<lb/>
從今側耳朝陽鳳時借餘輝到澗阿<lb/>
<pb n="KR4d0433_WYG_009-23b"/>
　　　送王子慶承省委過東浙<lb/>
等閒乗傳一何忙整頓輿圖上職方天氣轉添行色好<lb/>
秋花猶似舊時香百年事蹟多沿革七郡人情有否臧<lb/>
厯覽歸來江路冷載將竒石壓輕航<lb/>
　　　送趙夀卿赴廣西書吏<lb/>
客中尊酒足清歡驄馬驚飛白鷺閒向上儘多清歩武<lb/>
極南更有好溪山扁舟桂海氷天處健筆紅蓮緑水間<lb/>
人到中年偏惜别不禁對雨聴陽闗<lb/>
<pb n="KR4d0433_WYG_009-24a"/>
　　　送燕僉省<lb/>
度越拘攣到鳯池片言曽結九重知紫薇垣底新僉署<lb/>
玉筍班中舊羽儀歸衮獨酬平日志離觴長記小春時<lb/>
君家蓮漏銘猶濕平治規模更屬誰<lb/>
　　　送劉光裔<lb/>
客裏相逢意味投自憐無地可依劉及民不問官髙下<lb/>
奉檄難從我去留春事已隨流水逝湖光未卜㡬時遊<lb/>
悠悠千里共明月别後相思付倚樓<lb/>
<pb n="KR4d0433_WYG_009-24b"/>
　　　送趙懷玉<lb/>
倚門白髪望悠悠全璧言歸古冀州喜色不縁毛義檄<lb/>
壯心欲效子長遊㡬年湖海滋吟筆萬里風霜入敝裘<lb/>
臨别莫為兒女語琴書滿載更何求<lb/>
　　　次韻伯成<lb/>
竟日消閒學少年草深門巷盡翛然天邊忽委文光照<lb/>
几上空留墨色鮮恨欠買羊同醉酒懸知騎馬似乗船<lb/>
何時並轡春風裡界破蘇隄栁外烟<lb/>
<pb n="KR4d0433_WYG_009-25a"/>
　　　次韻馬徳昌<lb/>
臨風我欲駕輕輈先借人間十日秋但願偷閒延嵗月<lb/>
誰能觸熱闖王侯門無俗跡塵如掃衣得新凉汗不流<lb/>
想見襟懷同此快未輸太一汎蓮舟<lb/>
　　　送吴博文赴平江學正<lb/>
知君水到自成渠最喜華宗恰在吴孟氏誨人先己正<lb/>
淵明逐禄為飢驅交遊隨處春風滿契濶闗情夜月孤<lb/>
我軰中年偏惜别時看雁影落平蕪<lb/>
<pb n="KR4d0433_WYG_009-25b"/>
　　　送潘尉<lb/>
巻藏黃綬賦閒居百里爭攀少府車老去雅懷輕出處<lb/>
生來道眼識乗除栁隨風轉絲難繫花待春深氣更舒<lb/>
禦水松江同一葦勤勤别後故人書<lb/>
　　　次韻羅蛻軒<lb/>
從來朝市總囂塵但作乾坤一散人野草閒花從滿地<lb/>
白衣蒼狗付浮雲辛勤愧我為謀拙剥啄知君得句新<lb/>
相見不須談許事雨中呼酒且論文<lb/>
<pb n="KR4d0433_WYG_009-26a"/>
　　　次韻曹山長二首<lb/>
未能忘禄從三仕應悟浮榮等六如不向賈區陳寳貨<lb/>
特尋理窟貯琴書清聲麈尾從容際樂意皋比誦說餘<lb/>
自是冷官能破熱卜隣况自仲尼居<lb/>
匆匆又報趣装囬小徑難施逸驥才青草忩前隨意好<lb/>
桃花觀裡㡬時來利名莫問尤超卓人已相忘孰忌猜<lb/>
畢竟本來珍貴在胷中玉斚與瓊杯<lb/>
　　　送元美維揚省親<lb/>
<pb n="KR4d0433_WYG_009-26b"/>
輕航一葦即家庭肯效尋常兒女情相見便須談實用<lb/>
此行不是為虛名闗心淮水雲逾白囬首西湖水自清<lb/>
我有欲言言不盡倚樓時數往來程<lb/>
　　　送王耕存使日本<lb/>
要将談笑息兵端此舉能為世所難數日南風傳號令<lb/>
一時東海識衣冠人言蘇武持旄去我作康公買磬看<lb/>
名遂願公身早退送行不特勸加餐<lb/>
　　　次韻葉亦愚<lb/>
<pb n="KR4d0433_WYG_009-27a"/>
堦染苔痕履跡疎底須更著絶交書雖無隙地栽花竹<lb/>
幸免傍人窘室廬隣燭肯容身衣被詩筒多謝意勤渠<lb/>
翻思杭秀相望日徒有空函問起居<lb/>
　　　何大使<lb/>
出處由來不自期公于養志動無違半生毛檄非營進<lb/>
萬里潘輿又賦歸浙水載將秋月滿天城自在白雲飛<lb/>
野人一見還輕别轉眼秋髙隼更威<lb/>
　　　次韻陳介軒<lb/>
<pb n="KR4d0433_WYG_009-27b"/>
逺地高人未易招傾心學海百川朝誰開士庇千間厦<lb/>
身絶軍聲半夜潮閉戸不将秋葉埽開渠漸覺土花消<lb/>
羡君家慶圗中樂此去相從諒匪遙<lb/>
　　　送李仲常運使<lb/>
從來足國在寛民公是江南有脚春自古豈無鹽鐵使<lb/>
祇今政待老成人風帆囬首湖山逺天仗催班雨露新<lb/>
是處芳題華匾在不将謠頌托堅珉<lb/>
　　　題楊墳<lb/>
<pb n="KR4d0433_WYG_009-28a"/>
為求閒曠訪雲林觸目亂愁多上心澗水似鳴千古恨<lb/>
墓門空鎻一庭隂穹碑短碣摩挲久舊草寒烟感慨深<lb/>
青眼主人山共碧杖藜何日重登臨<lb/>
　　　與杜南谷<lb/>
洞門長閉碧忩寒往事憑誰問計然可是主人偏避客<lb/>
想應凡骨自難仙養生未悟黃庭景適口宜㕘玉板禪<lb/>
檣燕岸花雖有意趂情且盍理歸鞭<lb/>
　　　呈田副使移治平江<lb/>
<pb n="KR4d0433_WYG_009-28b"/>
三年心事付西湖門外遊塵一㸃無已報紫泥來北闕<lb/>
暫移翠節過東吴城狐膽落秋霜凛枝鵲情深夜月孤<lb/>
歌罷陽闗重囬首淡雲斜照落平蕪<lb/>
　　　送㢘僉事<lb/>
憲府清秋易地開天移明月過蘇臺行装柏塞惟詩巻<lb/>
祖帳殷勤付酒杯才大便應黃閤去政繁須待繡衣來<lb/>
懸知别後相思處極目長空鴈影回<lb/>
　　　送楊飛卿按察歸建康<lb/>
<pb n="KR4d0433_WYG_009-29a"/>
萬里闗山半屐痕宦游増壯子長文從來勁氣凌松栢<lb/>
到處清吟入藻芹河水無情舟漸逺津亭回首袂難分<lb/>
相思總在䦨干曲漠漠江東日暮雲<lb/>
　　　次韻張郎中<lb/>
學海年來得指歸靜中觀物悟深㡬清風儘可伴明月<lb/>
蒼狗從教變白衣但守官常從落寞稍知世味近依違<lb/>
故人千里雲霄上㡬度孤燈夢欲飛<lb/>
　　　次韻完顔經厯<lb/>
<pb n="KR4d0433_WYG_009-29b"/>
碧幢威望曉霜寒還是清朝耳目官憲府持将三尺在<lb/>
儒家乞與一分寛竟傳錦綉珠璣富便作青黃黼黻看<lb/>
傾盖相逢苦不早更于何處覔詩壇<lb/>
半年傲兀客氊寒多愧侏儒蠧縣官飲少獨憐書味好<lb/>
愁多不覺帶圍寛從教蒼狗浮雲過留取黃花晩節看<lb/>
但借餘光聊自佚終無夢想到登壇<lb/>
　　　題止得<lb/>
五雲閣去舊題存審雨堂空幻境新又向夢中閒說夢<lb/>
<pb n="KR4d0433_WYG_009-30a"/>
底須身外更求身天高地下分已定風靜波平見最真<lb/>
何待覺來方有悟園林鐘鼔總游塵<lb/>
　　　次韻光裔<lb/>
為民那肯為身謀嵗月蹉跎志士羞砌下有蟲還促織<lb/>
眼前何草解忘憂湖光收入千軍筆世事催成兩鬢秋<lb/>
但願豐年同一飽巴歈正不減齊謳<lb/>
黒白分明祇自勞從渠麟鳯與䲭梟相忘更覺人情好<lb/>
聚首能令俗意消油幙風流千載合醉鄉物色四時饒<lb/>
<pb n="KR4d0433_WYG_009-30b"/>
病夫瞻望門如海惟有心香趂水潮<lb/>
　　　送張元美<lb/>
片帆風引去蓬萊收拾離愁付酒杯翁季一門今契濶<lb/>
湖山十里重徘徊北闗古栁難為折東閣官梅自在開<lb/>
莫遣書筒輕抵禁豈無公事可重來<lb/>
　　　次韻陳介軒<lb/>
未老即懸神武冠政緣宦業欠清閒曽觀滄海難為水<lb/>
豈為終南不出山里社情親頻入夢江湖翼倦久知還<lb/>
<pb n="KR4d0433_WYG_009-31a"/>
好風吹落珠璣句翰墨餘香到馬班<lb/>
　　　次韻廖平川送端硯<lb/>
筆耕那復有豐年至寳橫陳古道邊但守剛腸經燥濕<lb/>
斷無媚骨逐醲鮮深藏博得千金價餘潤分將一勺泉<lb/>
明月夜光心目駭盍歸老手助雲烟<lb/>
　　　禹廟<lb/>
像設森嚴冠百王髙陵草木自蒼蒼身扶天地山川運<lb/>
祠列君臣父子綱遺迹到今存窆石神功何事托梅梁<lb/>
<pb n="KR4d0433_WYG_009-31b"/>
悠悠往古憑誰問冷落殘碑倚夕陽<lb/>
　　　馮副使招飲不赴<lb/>
春風坐上笑吟邊兩度招要馬不前顧我生非肉食相<lb/>
與君結得喜歡緣青山獨樂五畆地曲水蘭亭三月天<lb/>
傍栁隨花無限意未妨暇日著輕鞭<lb/>
　　　次韻陳秋山<lb/>
曽于滄海識靈鰲巨眼那能局小舠逸興孤標唐李白<lb/>
高風雅量晉山濤功名我已辟三舍詩酒君當踵二豪<lb/>
<pb n="KR4d0433_WYG_009-32a"/>
忙裡更思閒處樂早尋歸計最為髙<lb/>
　　　送王治書<lb/>
官業身謀不兩強朝陽鳴鳯見高岡風波平地丹心在<lb/>
日月中天正氣昌江左岸花猶戀戀臺端古栢自蒼蒼<lb/>
一翔一蟄雖云逺秋圃相期晩節香<lb/>
　　　寄張可與<lb/>
好風詩巻寄郵音囬記錢塘舊盍簪萬里友情經嵗别<lb/>
兩章性體大中吟鹽梅同味陽和徧桃李無言造化深<lb/>
<pb n="KR4d0433_WYG_009-32b"/>
珍重昔人宗衮貴時留餘潤到山林<lb/>
　　　次韻方虚谷<lb/>
市隠何嫌局趣駒閒中談笑儘鴻儒忽看尺素來雙鯉<lb/>
絶勝銅盤引巨鱸有酒但教如北海無船亦可對西湖<lb/>
瓣香還祝斯文夀今有門人似此無<lb/>
　　　次韻蔡復齋<lb/>
㑹盖何時許辟堂睛櫩照眼得篇章淵眀有句緣親友<lb/>
元子當年亦漫郎老我生涯在丘壑憑誰歌舞按伊凉<lb/>
<pb n="KR4d0433_WYG_009-33a"/>
囬頭喬木濃隂處拂子臨風語意長<lb/>
　　　次韻雪澗兄<lb/>
嚢錦翩翩豹霧文源流班馬有餘薫一枝爭似依全樹<lb/>
大爵安知對此君自古熊魚難並得隔江鷄犬喜相聞<lb/>
願言老去心還壯别岸香風入藻芹<lb/>
　<lb/>
　<lb/>
　<lb/>
<pb n="KR4d0433_WYG_009-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　養䝉文集巻九<lb/>
</p>
<p>
</p>
  </div>
</body>
</text>
</TEI>
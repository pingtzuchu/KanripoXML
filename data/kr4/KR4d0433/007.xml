<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>養䝉文集卷七</head> <lb/>
    <p>
<pb n="KR4d0433_WYG_007-1a"/>
欽定四庫全書<lb/>
　養䝉文集卷七<lb/>
　　　　　　　　　　　　元　張伯淳　撰<lb/>
　　古詩<lb/>
　　　黃雅山彈琴詩<hi>并序</hi>
黃君依然自號雅山與余邂逅都門問何自曰山谷<lb/>
　先生九世孫書暇以琴自娱和平而不俳騷逸而不<lb/>
　縱都人多從之遊余因琴而知其為人也中尚監張<lb/>
<pb n="KR4d0433_WYG_007-1b"/>
　君率同志賦之余為叙其事而系之以詩曰<lb/>
菀彼雅山來從豫章積厚脈衍九世其芳寄意絲桐遺<lb/>
音孔揚侯涂侯趙心手詎忘昵昵爾汝變為軒昻傳古<lb/>
授今户屨相望匪藝之誇惟詩是昌寧不遇知南風巖<lb/>
廊<lb/>
　　　送楊中齋三首<lb/>
庭中有喬木上與雲天齊嵗暮北風涼根深發靈枝勁<lb/>
節羞春妍翠氣清詩脾才大用末周雨露宏其施昔敷<lb/>
<pb n="KR4d0433_WYG_007-2a"/>
桑梓隂今徧牛斗湄我有微妙訣亦欲行所知安得百<lb/>
斯人六合皆熙熙<lb/>
寒暑相代謝泰階何時平位髙望亦深出處繫重輕豈<lb/>
無青精飯可以求長生豈無珊瑚鈎可以發幽情重望<lb/>
苦難塞道路長營營千年亦如寄廊廟等浮榮鼻祖清<lb/>
白翁長留不朽名<lb/>
憶在山中時逍遙欲終老誰授大隠篇又踏紅塵道縹<lb/>
緲雲錦嚢悠悠隔蓬島神交未見先相逢苦不早光輝<lb/>
<pb n="KR4d0433_WYG_007-2b"/>
被韋素忘形以為好秋風吹袂去聚散何草草舉翮不<lb/>
可攀菀結我中抱<lb/>
　　　雨中呈馬徳昌<lb/>
美人在何許盈盈屋角西我欲從之遊暑雨日𡨕迷門<lb/>
巷苦翛寂況乃地勢低霖霪竈産鼃積潤侵繒綈民情<lb/>
未必咨客懷多栖栖風月光霽少天運苦不齊何以冩<lb/>
所思膠喈聴鳴鷄<lb/>
　　　與中丞<lb/>
<pb n="KR4d0433_WYG_007-3a"/>
正氣天地間景星鳯凰瑞人為萬物靈鍾此乃善類正<lb/>
邪難並立薫蕕不同器君侯今星鳯浩然塞天地玉立<lb/>
殿陛間可以決大議稂莠去太甚嘉榖頻生意報國寸<lb/>
心丹不以夷險二貪賢若饑渴不以南北異水從上源<lb/>
清末流湛無滓因清遂悟空頓解止足義世人不知足<lb/>
所以進不止于焉獨知趣得失安足計人無患失想而<lb/>
能行好事僕生江之南所尚惟正氣昵昵女兒態生平<lb/>
深所耻位卑言謾髙心逮力不至何必求人知俯仰差<lb/>
<pb n="KR4d0433_WYG_007-3b"/>
無媿奔走盛名下一識今始遂初冬朔風勁雪華及時<lb/>
墜𤣥景閟窮隂草木日已瘁物情瘁還榮土脈縮斯起<lb/>
四時長是春化機似淺易瞻言䑓上栢挺挺㕘天翠歛<lb/>
此氷霜姿散則雲雨施江空嵗云晩聊進禰生刺逺大<lb/>
以為期妙在言語外<lb/>
　　　賦雪分韻得灑字<lb/>
憶昔少年時西園對瀟灑相逢一笑春不惜千金買年<lb/>
來老色催陡覺歡悰改今夕知何夕開尊有北海滕六<lb/>
<pb n="KR4d0433_WYG_007-4a"/>
趁陽囬喜氣増百倍客騎縮毛蝟簷聲行沙蟹儵忽迷<lb/>
天涯空濶見光彩豪興生醉餘樂事付歌罷兆開豐年<lb/>
瑞一飽還可待悄悄憂時心聊足以自解<lb/>
　　　延祥餞夢符行<lb/>
古交重氣誼不為勢位隔㑹少别離多志士深所惜驄<lb/>
馬東南來來暮去何亟留連苦無計杯酒聊永日絶嫌<lb/>
城市喧一舸訪寞寂孤山芳意歇青子漸堪摘凄凄風<lb/>
雨橫黯黯楊桞碧天公豈有意助我動愁色重來定何<lb/>
<pb n="KR4d0433_WYG_007-4b"/>
時慰此長相憶<lb/>
　　　答王舍人苦雨<lb/>
秋霖接埜潦巨浸彌埏坯㳺目田野間髙原亦蒿萊嵗<lb/>
事欲無秋農功良可哀錢塘多賢牧官儲便宜開所以<lb/>
百萬戸不知水為菑我亦一廛氓黍谷春頓囬卧病維<lb/>
摩室古砌長蒼苔讀君苦雨吟疊韻聨瓊瑰追蹤杜陵<lb/>
老句法有自來有倡固有和慙非七歩才效尤吾豈敢<lb/>
徘徊復徘徊救時苦無策散愁且啣杯吾詩殊未佳莫<lb/>
<pb n="KR4d0433_WYG_007-5a"/>
遣雲雨催<lb/>
　　　答杜元浩<lb/>
久病伏衡門相過有佳士駸駸向古人碌碌任餘子氣<lb/>
誼天下同風流江左似忘形真自佳誰彼復誰此<lb/>
　　　次韻馬性齋賦紅蓮建蘭<lb/>
楚澤有佳人衣荷佩秋蘭悠然世不偶枯槁醉濁間羡<lb/>
此聖明時官髙身似閒紫薇文書靜色香境界寛亭亭<lb/>
東林社千齡映朱顔冉冉南州根封培古所難蟾蜍視<lb/>
<pb n="KR4d0433_WYG_007-5b"/>
飛黃攀附空蹣跚<lb/>
　　　次韻李治書賦辱井<lb/>
宴安毒江左百年不知兵酣歌溺魚貫荒游媿盧令羽<lb/>
書撤牀下暖帳猶春酲主辱不繫井壘耻固在瓶流芳<lb/>
與遺臭等是百世名所以賢聖君厲階無由生興亡雖<lb/>
有數禍釁人所成三代亦亡國此理似難明千里讀公<lb/>
詩堂陛如親登安得全吾真勿使猨鶴驚<lb/>
　　　題杜氏巻<lb/>
<pb n="KR4d0433_WYG_007-6a"/>
人皆有兄弟其初本一人世降俗趨薄翻使疏愈親豈<lb/>
無同居者相視如越秦杜子東平望事兄與父均賓鴻<lb/>
江南來卧疾㑹稽濱兄以公事出異地同酸辛懷哉兄<lb/>
藥餌恨不羽此身減筭為延生對越辭情真安危固有<lb/>
數非天孰與因取義寧舎生史傳曽具陳遇盜或爭死<lb/>
姜趙何其仁兄疫氣方熾骨肉亦逡廵叔褒獨抱持勞<lb/>
瘁餘十旬子犹憂弟疾欲代事鬼神古今一天理所以<lb/>
敦人倫為善匪求名餘慶自無垠吾知杜氏門子孫定<lb/>
<pb n="KR4d0433_WYG_007-6b"/>
詵詵<lb/>
　　　題太初夀星<lb/>
北方有名畫吾愛馬雲章昔年遭亂離流落向武昌孟<lb/>
氏授館粲游戯翰墨塲作此夀者相瞳碧鬢毛蒼瑞芝<lb/>
生坐石清心炷妙香珍襲知㡬年上射斗牛光車書混<lb/>
一後發此屋壁藏吾宗夢符君得之猶珪璋思與博雅<lb/>
共傳冩入縑緗伊誰㑹筆意述者趙子昻毫髮無少差<lb/>
後先相頡頏太初天下士展卷懐故鄉持此安所施素<lb/>
<pb n="KR4d0433_WYG_007-7a"/>
壁映髙堂人事有分合精藝足流芳托物尚可傳況廼<lb/>
名譽彰願言斯文夀天地同久長<lb/>
　　　子入京<lb/>
我昔到京師㡬度望清光日食太倉米亦有大官羊承<lb/>
恩直翰苑竊禄三載強絲毫無補報轉頭松菊荒我歸<lb/>
為丘隴駒隙雙九忙及瓜不求代日星垂條章求閒遂<lb/>
得閒初志或小償未老苦多病倦翼甘囬翔箕裘汝當<lb/>
勉弓冶本非良去去都門道絶勝鑑湖凉土深氣候齊<lb/>
<pb n="KR4d0433_WYG_007-7b"/>
不同瘴癘鄉然于飲食間過多亦為殃揚沙風力勁外<lb/>
邪襲空腸迷惑匪一端蕩則流於狂此行求寸進造化<lb/>
在廟堂奔走形勢途無益多所傷交游不厭審非類宜<lb/>
深防計日需汝歸秋風蓴鱸香顧歩毋小差所到未可<lb/>
量<lb/>
　　　送陳格山赴髙郵教授<lb/>
憶昔少年日從事浙西幕四方知名士雲㑹錢塘學某<lb/>
文利科塲某文可臺閣某于吟賦工某于問辨博旦評<lb/>
<pb n="KR4d0433_WYG_007-8a"/>
等鑑衡誰能濫南郭君文七閩竒蚤嵗聲聞卓同宗中<lb/>
山老襟期足礌落當時玉堂藁毎與君商畧中山派後<lb/>
村格調一脈絡師友淵源逺良玉經切琢詞章推左様<lb/>
落筆駭衆作俯仰二十年新豐甘索莫君客余之鄉余<lb/>
信君尤確盤桓芹藻間無料堪供鶴修門五千里天風<lb/>
助行脚一官文學掾聊以慰疇昨雖云斗大州何妨揚<lb/>
教鐸載書親夜檠擁被對秋柝公餘訪幽勝秦鄉正不<lb/>
惡方今治具張儒教不為薄大則國棟梁小弗棄榱桷<lb/>
<pb n="KR4d0433_WYG_007-8b"/>
達士深所養而豈計人爵蓄久發必洪中有名教樂未<lb/>
應三年淹逸翮奮寥廓衣綉戒夜行蓴羮勝羊酪<lb/>
　　　送友人赴新安<lb/>
三年客㑹稽兄弟交情厚弟著從事衫兄衣使者綉相<lb/>
與驅兔狐豈不鋤稂莠當時風波惡東浙尚如舊並轡<lb/>
郊原春商句簾櫳晝出門各西東何堪重囬首痼疾已<lb/>
烟霞絶意登几綬人事勿可期脩門忽邂逅清時擇良<lb/>
牧此印詎輕授而況紫陽里山水亦明秀長官一笑嚬<lb/>
<pb n="KR4d0433_WYG_007-9a"/>
戚休翻覆手役均賦易輸儒專俗不陋公餘足坐嘯清<lb/>
風入吟袖此行良可人㑹面何時又南風歌薰時正入<lb/>
虞弦奏徳意勤布宣袴襦騰萬口别緒難具陳掛一念<lb/>
萬漏從教鬼揶揄送人作太守俯仰昔與今有今復有<lb/>
後底須男女語身名共長久<lb/>
　　　題董承㫖野莊圖<lb/>
古人志道義但覺利禄輕朝市亦足隠何必求郊坰論<lb/>
心不論迹乃稱人物評董公廊廟器一門富簪纓石張<lb/>
<pb n="KR4d0433_WYG_007-9b"/>
漢世冑崔郭唐家聲筆下翻波瀾胷中韜甲兵黄閣政<lb/>
柄舉烏臺公道行任謀與治法和氣與威稜隨施無不<lb/>
宜因物以賦形詞林日月閑班高地望清公餘掃俗軌<lb/>
窻草階苔青樓臺雖無地詩禮勝金籝田園雖荒薄松<lb/>
菊還欣榮有時論國事膽張目増明使公遯江湖秉公<lb/>
亦朝廷所志真在隠非必身歸耕野荘視緑埜他年定<lb/>
齊名<lb/>
　　　題郭僉省愛菊卷<lb/>
<pb n="KR4d0433_WYG_007-10a"/>
人情各有嗜遽數不能終雅嗜在花木品色隨纎洪子<lb/>
猷宅中竹阮郎齋前松林梅周子蓮所好亦各從淵明<lb/>
獨愛菊今見汾陽公隠逸特一節他節更可宗陽春廼<lb/>
敷腴紛紛紫與紅此獨以秋華恱茂風霜中枝殘英固<lb/>
存不逐零落踪根葉還足餐于人良有功或飲南陽水<lb/>
身輕欲凌空豈惟色香態自壯老圃容耆好古難齊況<lb/>
乃三世同殿後最貞秀行軰宜推崇庭槐與甘棠奕代<lb/>
留髙風<lb/>
<pb n="KR4d0433_WYG_007-10b"/>
　　　題王仲輝仁夀堂<lb/>
天所賦為命人人可百年一為嗜欲汨善端何由全外<lb/>
邪乘罅入動是失節宣所以古良醫匕劑日以痊人力<lb/>
可到處而得全其天倘無惻隠心物我将判然躋民仁<lb/>
夀域醫術等相權王君卞名家唐棣英華聨去年客灤<lb/>
江一見如宿縁相忘人海裏迹逺心拳拳遙想堂中景<lb/>
風月浩無邊所托不在物知君有足傳<lb/>
　　　題文氏白石山<lb/>
<pb n="KR4d0433_WYG_007-11a"/>
五色曽補天獨愛此粲者束荆不堪煑我心同泚泚平<lb/>
泉復何在蘇氏非徒假中有不可轉請質之詩雅<lb/>
　　　陵母伏劍圗<lb/>
陵母不顧身勉子為臣忠滂母壯子行願以令名終漢<lb/>
家四百載節義将毋同全身辱名者媿死丈夫雄<lb/>
　　　贈沈秋田<lb/>
古琴本五絃迨周乃七之撡從南風後絃歌必有辭爾<lb/>
來調雖工無復古意遺七絃各一音此義抑何居聲律<lb/>
<pb n="KR4d0433_WYG_007-11b"/>
十二管宫則還相為某音號某曲無辭何以知某調屬<lb/>
某宫能無混淆時琴為樂之統凡此余深疑沈君雖素<lb/>
昧旦評共所推鳯鳴喧啾間鷄羣孤鶴竒何以發幽思<lb/>
吾将北面師<lb/>
　　　過分水嶺<lb/>
上嶺如登天下嶺如拾芥難易本乘除達者不為怪重<lb/>
來分水關閩越於此界山從開闢來髙低亦殊態或赤<lb/>
如丹砂或青如翠黛或如連𤓰瓞或如駕車盖巧匠斵<lb/>
<pb n="KR4d0433_WYG_007-12a"/>
山骨來往通隙罅重岡接複嶺一解勝一解躋攀不可<lb/>
上驥力坐疲憊去險須就夷此理相對待因思順水船<lb/>
一迅千里快忽轉打頭風寸進還尺退人當意得時處<lb/>
已無自泰囬視失勢人未可論成敗吾聞之羲經有否<lb/>
亦有泰郵亭紀所厯聊為世俗戒<lb/>
　　　謝何右丞送杞實<lb/>
八磚影過少公事柴門隂扃挾書睡門前剥啄道恩勤<lb/>
相君分我長生劑解包顆顆含天真明目輕身有足貴<lb/>
<pb n="KR4d0433_WYG_007-12b"/>
當時逐犬事𣺌茫道書流傳豈無義種之千嵗具犬形<lb/>
松下茯苓同一意草木之實天地精正味迥與金石異<lb/>
知公欲使凡骨仙故使倦客䝉此賜何相元無方丈供<lb/>
庾郎慣識三丸味鏗鍧賦筆追坡仙拜賜盤桓良可<lb/>
媿瓣香還公千嵗期夀域八荒宏所施江南杞菊秋正<lb/>
多我欲采之安得快羽生兩臂<lb/>
　　　古風<lb/>
古來四民士首推三教鼎峙儒先之吾道功用天地並<lb/>
<pb n="KR4d0433_WYG_007-13a"/>
人才世運相扶持古今此道未嘗泯貴肆莫如成周時<lb/>
距今三千有餘載儒風凡厯㡬盛衰爾來車書文軌一<lb/>
道脈如綫誰張維諸賢以道為己任無復於此求瑕疵<lb/>
所以章甫逢掖軰安肆尚徴成周遺有士有用固不廢<lb/>
粟米桑枲何敢私特于車塵馬足間其視編氓略等夷<lb/>
人品粹駁古不免百世宗主皆宣尼閉門甘心與世隔<lb/>
安能執御為驅馳如史遷之牛馬走寧不貽笑黃與緇<lb/>
孝弟力田復其身漢法尚爾今何疑儒生繫命造化筆<lb/>
<pb n="KR4d0433_WYG_007-13b"/>
請誦公家大庇寒士歡顔詩<lb/>
　　　送葉亦愚<lb/>
天生竒才為世用竒才間出如星鳯景星鳯凰不自昡<lb/>
光彩所被觀瞻竦古今福禍況無形有心避就非知勇<lb/>
牽裾折檻孤忠激刀鋸在前曽不恐當時詎有要名心<lb/>
汗青千載猶傳誦公當甲子斥權姦情甚洛陽年少痛<lb/>
囚山瘴海十二秋户外風塵日澒洞化弦才改召環頒<lb/>
一官未足示光寵某水某丘公素志轉眼輿圖恢一統<lb/>
<pb n="KR4d0433_WYG_007-14a"/>
綉衣使者趣出山直指青𡨕迭吹送九天飛下五品服<lb/>
傲兀皋比談周孔浮雲舒卷元無定閒中吟嘯足清供<lb/>
君門萬里無陛通忽報鶴書來赴隴公以直氣結主知<lb/>
吾黨贈言方總總勉君言事必無隠期與古直相伯仲<lb/>
勸君遇事必謹言吾恐媕阿類傝冗要須語黙隨時機<lb/>
二者胸中自折𠂻無事勿以言為髙事有當言言必中<lb/>
生平出處本無心任運何拘靜與動合則雲霄禄萬鍾<lb/>
不然山林虀百甕少郤何妨對薇藥寵施亦是為梁棟<lb/>
<pb n="KR4d0433_WYG_007-14b"/>
由來富貴與名節蟬翼千鈞孰輕重得本不求失奚患<lb/>
蕉鹿槐蟻等春夢出門空曠暑氣薄凉颸時入青絲鞚<lb/>
倚樓日夕數歸程異地相望明月共休唱陽闗三叠詞<lb/>
但賡聖主得賢頌<lb/>
　　　見王景伯宣慰<lb/>
相知何必曽相識同聲同氣無南北從來一節可觀人<lb/>
知公不欺從暗室有弟前年仕湖州手持家書動喜色<lb/>
書中辭㫖竟何如不冩加餐與相憶自言從軍二十年<lb/>
<pb n="KR4d0433_WYG_007-15a"/>
俸餘分毫無苟得安貧亦不至饑寒就使饑寒我遑恤<lb/>
家庭寄意一紙書不求人知乃真實僕㳺湖州得竊觀<lb/>
當時如立嚴師側仲淹書付姪三郎温公丁寧五通直<lb/>
或勸清心勿營私或恐不公能累徳表裏一致方是清<lb/>
前有二公後景伯髙山景行炯炯心不圗受㕓在今日<lb/>
登堂相對談慨慷非為身謀為民力力到方便公勉之<lb/>
齊家規模可治國<lb/>
　　　次韻夢符<lb/>
<pb n="KR4d0433_WYG_007-15b"/>
凌厲空明舒藴結笑渠聴事鋪木屑寒光霽色滿湖山<lb/>
人似梅花梅似雪分來瑞氣從燕山移得奎躔聚西浙<lb/>
朗吟氷桂憶劉义恍對白圭同傅爕寒縮土脈春始敷<lb/>
清入詩脾泉共冽懸知景物總瑰竒想應天地為造設<lb/>
閉門髙卧亦自佳錦囊到手心開發此地此㳺誰最宜<lb/>
堂堂御史面如鐵<lb/>
　　　送夢符侍郎<lb/>
聖賢用世非虛談席不暇暖突不黔泰山巖巖四海望<lb/>
<pb n="KR4d0433_WYG_007-16a"/>
何止獨繫魯邦瞻自從車書文軌共轍迹㡬遍天東南<lb/>
前年繡衣照浙水遄歸曽不數月淹只今驄馬識舊路<lb/>
清風足使頑夫㢘相期萬物一吐氣又報飛詔催囬驂<lb/>
道途驅馳良亦苦甘棠留䕃心無慙此行應有濟時䇿<lb/>
典章法度公所諳萬世綱常禮為大可定國是昭民嚴<lb/>
真儒公用重九鼎坐使文武熙且恬古來大望未易塞<lb/>
願推念慮周閭閻野人不作攀附想而況百拙無一堪<lb/>
臨岐捧袂天地濶驛亭楊栁還毿毿<lb/>
<pb n="KR4d0433_WYG_007-16b"/>
　　　夀葉亦愚<lb/>
先生較我長一年相與不翅兄弟然山粟雖分鼇與爨<lb/>
天淵靡間魚於鳶曽聞函書忤相國力指楮幣反公田<lb/>
罪言誰鑒心鐵石樂道不知身鍼氈彼哉升髙附驥尾<lb/>
有類黏壁枯蝸涎真儒有用今即昨斯文如器缺復全<lb/>
博取聲名當揭日況乃才思過湧泉獨憐伐木久廢雅<lb/>
何異鬻豆苦相煎急流勇退本素志好事儻來付前縁<lb/>
祇今欣逢蓬萊旦願我新托枌隂連三月又當三十日<lb/>
<pb n="KR4d0433_WYG_007-17a"/>
尺札僱覲尺五天且樂壺中日月永更看郲下玉雪妍<lb/>
寄語金吾為弛禁笑歌到晩那能眠<lb/>
　　　題程雪樓黃庭經<lb/>
雪樓之中有至人手持一巻黃庭經閒居無事心太平<lb/>
審能行之可長生䑕須吐英玉螭蟠山隂書仙脫塵凡<lb/>
傳之琬琰堅且完拓以繭素資陳𤣥白黒粲粲久可觀<lb/>
雙瞳炯炯常凝注天君泰定掃俗慮自然神全守深固<lb/>
門中五城十二樓粉黛當前身之蟊被服黃庭急囬頭<lb/>
<pb n="KR4d0433_WYG_007-17b"/>
長生之方勿外求古今日月車兩輪崑崙蓬萊無晨昏<lb/>
深藏巾笥悟靈根君能寳之可長存<lb/>
　　　送吳石塘赴海南憲幕<lb/>
四海一家堯同仁綉衣四出皇華新仁風所及大無外<lb/>
尚念海表多疲民遂由隴右分使節詔㫖丁寧何諄諄<lb/>
一時人物稱妙選佳話未數湖南賓具公治平有家學<lb/>
持平荆楚曽選掄當年姦黨急聚歛逺之則怨近則嗔<lb/>
囬思往事孰難易大抵無瑕可戮人况今吏治務責實<lb/>
<pb n="KR4d0433_WYG_007-18a"/>
交相糾正非無因剛柔在吾不在勢惟公惟正罔不伸<lb/>
榕葉夾道驄馬疾平反一笑供慈親臨别底須兒女語<lb/>
此行一洗瘴海塵豈惟一洗瘴海塵要使宇宙皆陽春<lb/>
　　　題洪同僉頤軒<lb/>
兩朝貴近熊豹姿才兼文武官稱之學㕘箕子九疇外<lb/>
一身自有真靈龜龜靈于物為最夀不羡松堅與栢茂<lb/>
聖賢取象觀所養歛之掌握散宇宙軒忩八面玉玲瓏<lb/>
左圖右史身其中研朱滴露神功發坐令四海皆春風<lb/>
<pb n="KR4d0433_WYG_007-18b"/>
　　　題張宗師十八鶴圗<lb/>
孤標瘦骨來青田赤壁羽衣何翩翩變白為蒼蒼又𤣥<lb/>
幻化去來動千年何人持獻桂堂仙縑緗絢爛彩筆鮮<lb/>
振翅如欲上青天引吭應不飲盜泉想當月夜聲清圓<lb/>
巖花飄香入微弦青田赤壁在眼前瀛州佳話将並傳<lb/>
此卷宜伴長生篇<lb/>
　　　贈小龍洲<lb/>
龍洲談星天下竒定人禍福如蓍龜古來名下無虚士<lb/>
<pb n="KR4d0433_WYG_007-19a"/>
猶記精藍邂逅時淛水東西江南北囬首舊㳺總陳跡<lb/>
秖今又識小龍洲弓冶箕裘所傳的柏移平地馬廐中<lb/>
湖海歸來眼欲空問子行色何匆匆亂山木葉正秋風<lb/>
　　　題雙蓮圖<lb/>
我生未識唐伯榮秦川曽見君之兄棣華韡韡二競爽<lb/>
和氣所感禎祥生時維七月日既望池蓮雙葩叢一莖<lb/>
錢塘傳誇為盛事詩人狀物誠難名湘江二妃漢皋女<lb/>
當時儼美曽聫英集我徳門良不偶化作此花還競秀<lb/>
<pb n="KR4d0433_WYG_007-19b"/>
金陵嘉話元嘉年明時便看根葉茂<lb/>
　　　送張伯起<lb/>
鶯花二月光風妍吾宗伯起登燕然師傳正需老成彦<lb/>
況乃庠序尊髙年嗟嗟人物混玉石錢塘真才晩方出<lb/>
摩空賦聲記當時渭水遭逢良可必我昔三年直翰林<lb/>
定價不輕予南金中朝諸公知此心抱琴去去有知音<lb/>
　　　題周節婦<lb/>
人生饑餓非所羞世皆節婦無柏舟夫君早棄二兒㓜<lb/>
<pb n="KR4d0433_WYG_007-20a"/>
自誓聞有鄄城周年二十五匪曰獨更及許時寧就木<lb/>
潘輿圗得暮景安舎此伊誰堪給復我是朝家舊史臣<lb/>
當年此事惜未聞有子榮進殊未巳他日彤管豈無文<lb/>
　　　送延陵童子入都<lb/>
當年九齡張童子祇今髭鬢雪霜似眼眀見此英妙童<lb/>
口誦手題如流水楊宴不作科目賖七閩山水孤年華<lb/>
山須泰華水黃河柏移平地馬駕車去去穏汎銀潢槎<lb/>
應有雨露來天家<lb/>
<pb n="KR4d0433_WYG_007-20b"/>
　　　贈陳仲謙山長<lb/>
官無崇卑各有職爾來所至褒城驛陳君仕學喜方新<lb/>
能以棟宇易瓦礫恢拓土田餘頃半院之百費從此出<lb/>
世方紛紛䑕雀壯此地衿佩何秩秩盛時交養皆若人<lb/>
美化豈惟江漢域<lb/>
　　　贈劉思可<lb/>
劉君玉潤如氷清我從菊邊眼為明去去橫經弦歌地<lb/>
繡衣曽識能文聲輕袍短㡌山城道黃葉滿林人不掃<lb/>
<pb n="KR4d0433_WYG_007-21a"/>
青青惟有嵗寒松管領春風入芹藻<lb/>
　　　送張㓜度<lb/>
吾家㓜度金玉姿太白供奉官不卑為親聊乞監州去<lb/>
黃鷄白酒秋深時此州同曹多才彦我向扈山詩中見<lb/>
文章政事非兩途近民凡事求民便<lb/>
　　　贈毛愚泉<lb/>
我昔都門留滯久多識宗家名勝友祇今客裡對愚泉<lb/>
異代同符栁州栁知愚繫人不繫泉江海浩蕩由㳙㳙<lb/>
<pb n="KR4d0433_WYG_007-21b"/>
出門一笑𤣥又𤣥修程九萬風泠然<lb/>
　　　贈薛教諭<lb/>
薛君自是名家駒賸有芬芳傳鳯鶵何人驅我空蕙帳<lb/>
燕寢賢侯澄清車客中邂逅留不住束書又向江東去<lb/>
胷藏一卷廣大書九萬修程當有遇<lb/>
　　　題鮮于伯機所藏黃庭經<lb/>
琴心玉文洞𤣥𤣥金鈕朱錦乃汝傳子能得之可長年<lb/>
黃素縝㮚完且堅橫理如髪納兩邊從有赤道如朱弦<lb/>
<pb n="KR4d0433_WYG_007-22a"/>
文居其間走𤣥蟻飛雲舒卷相終始大道甚夷非力使<lb/>
無為自然有至理誰能精專換骨髓掃除俗塵不瑕穢<lb/>
目中有神乃識真白玉為軹装車輪裡以天上翠織成<lb/>
仙人樓居儼長生鸞鶴翔舞猿猱輕子能得之慎勿驚<lb/>
宫室之中夜月明上清真人楊與許焚香清齋接神女<lb/>
手作此書留下土千年流轉子為主東方蒼龍右白虎<lb/>
㢘不子求貪勿予<lb/>
　　　題唐人書南鄉子<lb/>
<pb n="KR4d0433_WYG_007-22b"/>
有客示我唐人書雲飛鸞翔俗意無為誰孤負春花約<lb/>
吟到花箋與恨俱殷勤寄調南鄉子㡬度江流曾獨倚<lb/>
風流定應文雅人自有豪端倒流水<lb/>
　<lb/>
　<lb/>
　<lb/>
　<lb/>
　養䝉文集巻七<lb/>
</p>
<p>
</p>
  </div>
</body>
</text>
</TEI>
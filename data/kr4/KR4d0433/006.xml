<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>養䝉文集巻六</head> <lb/>
    <p>
<pb n="KR4d0433_WYG_006-1a"/>
欽定四庫全書<lb/>
　養䝉文集巻六<lb/>
　　　　　　　　　　　　元　張伯淳　撰<lb/>
　　祭文<lb/>
　　　祭布呼蜜平章文<lb/>
嗚呼古所謂知己不必乎交遊之素也固有壤地不相<lb/>
接聲迹不相聞而一旦邂逅之相遇不然何以厯白頭<lb/>
而如新一傾盖而如故伯淳之識公始於朝路當至元<lb/>
<pb n="KR4d0433_WYG_006-1b"/>
壬辰之冬時則先皇帝在御召赴闕廷訪以當世之務<lb/>
舎引進之近臣而以喉舌之司於公乎使伯淳得空臆<lb/>
盡言䝉清光委顧微公撫存何恃不懼既而賜衣拜寵<lb/>
演綸竊禄何莫非㳺揚之助得吿南還囬首者屢曽<lb/>
嵗月之㡬何隔幽明於千古維公學紹師傳識本天賦<lb/>
使得究其設施足以肩房杜而踵伊傅位不究才年不<lb/>
稱徳盖造物亦難逃乎數何當勒彛鼎冩丹青庶有永<lb/>
於終譽雲山茫茫莫展鷄絮知已之悲心香一炷<hi>原缺</hi>
<pb n="KR4d0433_WYG_006-2a"/>
　<lb/>
　<lb/>
　<lb/>
　<lb/>
　<lb/>
不繫乎炎凉惟公詩書發身意氣慷慨居韋布而有垂<lb/>
紳搢笏之量雖撡觚弄翰而緼經濟之長故能奮自民<lb/>
庸即僉署於廟堂再轉大農外叅大政有以副化弦之<lb/>
<pb n="KR4d0433_WYG_006-2b"/>
改張至於超進右轄特被寵光繇汴梁而湖廣如二陜<lb/>
分任之政青州全活之濚留所至之甘棠君還有自何<lb/>
命未皇胡然一疾木稼堪傷嗚呼世固有懷材抱道老<lb/>
死山林者不少如公以非常之品亦可謂際遇之非常<lb/>
當其得時行志乘機納約所進皆便民及物之方已矣<lb/>
夫天知吉徳相在後人庶有衍於餘慶伯淳久䝉知愛<lb/>
義均對床記往事之厯厯悵去紼之茫茫叙情無文有<lb/>
涕其滂<lb/>
<pb n="KR4d0433_WYG_006-3a"/>
　　　祭趙松游文<lb/>
嗚呼塵世皆客也何必乎故鄉考終即福也又何必乎<lb/>
富且康以公家聲宦業固将照汗青於不朽至若命與<lb/>
時違而全活生人一念可質乎蒼蒼疇昔之嵗公道由<lb/>
崇徳伯淳則越在逺方間嵗公以召節來杭也洎伯淳<lb/>
有閒趨走行宇而風引去帆兩開㑹逢之便曾不得一<lb/>
望履舃之光付十年於栩栩悵千古其茫茫忝為公門<lb/>
桃李之舊亦多愧一庄之素荒時雖間於今昨義不隔<lb/>
<pb n="KR4d0433_WYG_006-3b"/>
於存亡春水斯逝銘旌逺揚致酹鷀首語短情長<lb/>
　　　祭葉詳議文<lb/>
嗚呼人莫親于母黨重以再世之盟别莫苦於中年況<lb/>
乎永訣之情以兄之沉毅篤厚好義樂善謂冝享於修<lb/>
齡遽止于斯聞之若驚追記童年就學家庭兄方冠軍<lb/>
業詩有聲相逢問難雄辨如爭兩翁聞而動喜似深期<lb/>
他日之有成既而丙子之嵗相勞苦於台城歸來故里<lb/>
時一合併兄過崇徳必叩柴扃嵗一再至舟為我停吾<lb/>
<pb n="KR4d0433_WYG_006-4a"/>
家豚犬乃玷雀屏雖未成於宅相今已詵詵乎諸甥壬<lb/>
辰北上河滸見迎既留連而惜别且鄭重而贐行伯淳<lb/>
十年宦路風雲水萍遣子欵門曠日未能毎念擺脫塵<lb/>
事一對笠澤之清庶㡬論心談麈聚首清燈曽此願之<lb/>
未償悵忽隔於幽明嗚呼哀哉心折涕零然而人世皆<lb/>
客彭殤並稱心或媿於俯仰亦何羡於久生如兄之鄉<lb/>
里稱善人詩禮有真傳故雖少嗇於夀而未嘗不豐於<lb/>
名伯淳匍匐之敬淟汨因仍攀號瞻望丹旐央央嗚呼<lb/>
<pb n="KR4d0433_WYG_006-4b"/>
哀哉有淚如傾<lb/>
　　　祭曹陽岡文<lb/>
嗚呼人孰不死也莫難乎身後之名已有足貴也何計<lb/>
乎目前之榮先生之學之文固嘗領袖六館而模範諸<lb/>
生至於挺然有立卓然有為盖表表月旦之評謂榮名<lb/>
足以易其志當不待皓首而後結綬於天京省臺貪賢<lb/>
薦書交上聊復一行人或議其迂已則泊然而無營故<lb/>
雖待公車之詔元不改山林雅澹之情三年備嘗於艱<lb/>
<pb n="KR4d0433_WYG_006-5a"/>
阻一疾遽隔於幽明行年五十有五豈天地之數欲逃<lb/>
而莫能嗚呼他鄉之月相逐乎歸程西江之水似鳴其<lb/>
不平此出可無憾者使北方學者亦知誦陽岡之典刑<lb/>
悠悠去紼臨風涕零<lb/>
　　　祭陳秋巖文<lb/>
嗚呼白頭如新傾盖如舊不必衾裯之同所同者蘭心<lb/>
之臭囬首都門能㡬邂逅凡其掀髯抵掌論心握手皆<lb/>
将空八極而隘九州折羣啾而騰雅奏師雖以道法遇<lb/>
<pb n="KR4d0433_WYG_006-5b"/>
知乎明時而其品則謫仙賀監之抱負此固伯淳心契<lb/>
而神友毎欲拍洪厓之肩而挹浮丘之袖萬里歸雲昕<lb/>
夕占候曽謂舊隠在跬歩間而隻鶴遽凌空於清晝嗚<lb/>
呼夢與春而同歸巖經秋而隕秀留不朽之詩名長充塞<lb/>
乎宇宙英爽所次有懷莫究一奠傾誠辭以為侑<lb/>
　　　祭黃景杜文<lb/>
嗚呼墓有宿草吊固不可廢也始聞景杜之訃尚疑其<lb/>
為夢寐君毎自宣來杭必一過徳清而後還所治去冬<lb/>
<pb n="KR4d0433_WYG_006-6a"/>
之來既了公事尚再見之可期俄訃音之忽至聞與親<lb/>
友日娱宴㑹云乎不疾奄然長逝惟君色莊氣和學專<lb/>
行粹施於宦業見於事為㒺不超詣僕嘗以逺到為期<lb/>
安知遽止於是世固有少壯至老不見是於清議如君<lb/>
之亡真所謂疎者嗟惜而親者霣涕僕自去臘熏心憂<lb/>
悴子舎積疾事不如意繼以治行殊費撥置一奠将誠<lb/>
深愧匍匐之義舟次淮北隃致薄酹雲山茫茫心旌搖<lb/>
曵<lb/>
<pb n="KR4d0433_WYG_006-6b"/>
　　疏<lb/>
　　　崇徳州儒學修建疏<lb/>
邑校升為州學必廣其居儒家出自聖門不勸而率有<lb/>
更新之氣象因求舊所記聞宋紹興壬戌遷建以來今<lb/>
至元丙子歸附之後雖隨宜整頓亦直補苴罅漏之為<lb/>
将不日經營盖有久逺規模者在繇禮殿至兩廡迨齋<lb/>
堂與仭墻度材料工糜金費穀非無公廩仰給二丁等<lb/>
用頗多端倘以傳舎存心一日必葺果何義㑹耆英於<lb/>
<pb n="KR4d0433_WYG_006-7a"/>
洛社集多士於泮宫知橈棟之可憂忍括嚢而坐視我<lb/>
軰固當念門戸免征徭之故夫人孰不知倫紀及字畫<lb/>
以行況梵宇琳宫競相輝乎金碧如檀家施主豈盡出<lb/>
於緇黃肯於吾道獨遺必也衆力同濟美哉輪美哉奐<lb/>
倚看夫子廟之翬飛采其藻采其芹益衍禦兒溪之芳<lb/>
潤樂成盛事亟請大書<lb/>
　　　杭州四聖延祥觀抄化疏<lb/>
正一通三材而立教祝夀告天延祥乃四聖之妥靈遷<lb/>
<pb n="KR4d0433_WYG_006-7b"/>
居得地幻出神仙之境界轉為城市之山林重新琳宇<lb/>
觀瞻欽奉玉音標撥珠既還合浦斤欲運郢人何必問<lb/>
經之營之悠也久也王侯将相慕道者固多士農工商<lb/>
輕財者不少有志可以成事作善自然降祥慶輯家庭<lb/>
名標仙籍開明道紀洞見玉局經微妙𤣥通擁祐皇元<lb/>
還有金甲神左右前後回向結縁施主同聲保命天尊<lb/>
　　　慶元𤣥妙觀抄化疏<lb/>
丹山赤水洞天這𤣥妙難同他郡金闕黎陽寳殿要規<lb/>
<pb n="KR4d0433_WYG_006-8a"/>
模還似舊時蒙恩叨領住持連嵗毎當扈從鞭雖長若<lb/>
為馬腹之及水未激其如鮒轍之枯官僚祝聖萬民禱<lb/>
祈何莫由此梓人畫宫百工興作夫豈易然倘捐金指<lb/>
廩有人使廣甃層簷改觀助成勝境増壯皇圖蓬萊方<lb/>
丈即四明載揚道紀洪範九疇曰五福普及檀家凡所<lb/>
見聞慨然舎施<lb/>
　　　朝元宫重建藏殿疏<lb/>
觀曰朝元欽奉皇元香火地殿空法藏首尊老子道徳<lb/>
<pb n="KR4d0433_WYG_006-8b"/>
經維上棟下宇之未完於疊嶂雙溪而豈稱忝係住持<lb/>
羽士兹來䝉被綸音扈從頻年繕修缺典美哉輪美哉<lb/>
奐若為改作而新有其禮有其財誰謂不求而得井深<lb/>
莫嫌綆短水到自然渠成保藏蕊笈琅函法隆𤣥教祝<lb/>
延瑤圗寳運福及檀家大書特書無在不在<lb/>
　　　請西雲長老住慶夀寺疏<lb/>
大慶夀禪寺宻依虎豹九重關舎衛城比丘願聴龍象<lb/>
第一義矧虛席之既久可駐錫者為誰西雲大和尚安<lb/>
<pb n="KR4d0433_WYG_006-9a"/>
公曲暢旁通捷得頓悟蚤㕘釋氏之學亦渉儒家者流<lb/>
法雨慈雲隨縁應現圓覺海清風明月有時遊戯翰墨<lb/>
場均為引蔓布條何妨舎彼就此雖則善男信女皈敬<lb/>
宗風畢竟國王大臣外䕶佛法贊祝萬年之筭報答兩<lb/>
宫之恩<lb/>
　<lb/>
　<lb/>
　<lb/>
<pb n="KR4d0433_WYG_006-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　養蒙文集巻六<lb/>
</p>
<p>
</p>
  </div>
</body>
</text>
</TEI>
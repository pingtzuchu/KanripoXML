<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻十二</head>
    <p>
<pb n="KR4h0101_WYG_012-1a"/>
欽定四庫全書<lb/>
　中州名賢文表巻十二　　　明　劉昌　編<lb/>
　　姚文公<lb/>
　　　神道碑<lb/>
　　　　中書左丞姚文獻公神道碑<lb/>
姚公諱樞字公茂事世祖潛邸十年左右宸極十有九<lb/>
年居近宻之地受尊寵之任可謂必世之久惟其不固<lb/>
富貴進退禮敬窮逹一節不易寒士故不取恥當時明<lb/>
<pb n="KR4h0101_WYG_012-1b"/>
哲保身以薨帝為震悼賻楮泉為千者千五百閔惟子<lb/>
煒生十五年未授之室賜聘財如所賻明年官以禮部<lb/>
郎中皆異數也既没世而名聲日延後十九年當元貞<lb/>
二年裕聖太后以嘗侍講裕宗言之成宗贈諡榮祿大<lb/>
夫少師文獻公至大三年武宗追號嘉猷程世舊學功<lb/>
臣太師開府儀同三司魯國公諡仍其舊又推恩再世<lb/>
考仲宏贈太保儀同三司魯國康懿公祖錡銀青榮祿<lb/>
大夫大司徒魯國惠靖公妣張氏祖妣李氏皆魯國夫<lb/>
<pb n="KR4h0101_WYG_012-2a"/>
人惟姚氏為神明之後歴三代秦漢魏晉宋齊傳次或<lb/>
絶或續與梁陳隋唐可譜究者别載世錄惟本五季梁<lb/>
唐六鎭節度使勍生金吾將軍漢英周廣順初太祖遣<lb/>
之使遼見留事世景聖三宗加安時制節𢎞化翊亮功<lb/>
臣開府儀同三司樞宻使檢校太師兼政事令上柱國<lb/>
東陽郡公生中書門下平章事北面宣徽使衡之生給<lb/>
事中同中書門下平章事居政生太師左金吾衞上將<lb/>
軍䖍州節度使景祥生太子洗馬企華生金東上閤門<lb/>
<pb n="KR4h0101_WYG_012-2b"/>
使金州團練使玢生閤門祗候武徳將軍佺生武徳將<lb/>
軍獲嘉令錡生安逺大將軍慶陽安化丞淵後更仲宏<lb/>
生公及弟楨格公自稚弱一力於學晝則經紀其家嚮<lb/>
晦則讀書夜分不輟魯國夫人恐傷耽苦每止之乃塞<lb/>
牕不使見燭就枕必盡三鼔聞將遷關中康懿公錄事<lb/>
判官於許俾取師氏姑及姑之夫子昌以來公徒行懐<lb/>
書困休於樹宿止於邸亦出以誦自期甚髙宋内翰九<lb/>
嘉少登科甲時有重名方閒居許雅折行位與之游一<lb/>
<pb n="KR4h0101_WYG_012-3a"/>
日召賓㑹錄事名召公内翰怒曰公茂負王佐之略豈<lb/>
可若是易之先祖曰同僚呼兒軰宜然猶竟席不樂其<lb/>
為前軰見推如此壬辰許城被圍州版公軍資庫使與<lb/>
副夜直四鼓聞牕外歎曰人獻東門出索之無得副曰<lb/>
吾嘗遇兵河朔鬼物云然宜捄吾家乃相與歸街陌横<lb/>
鈴索㫁行見其懷印若赴州計事者至家乃盡出金銀<lb/>
酒具奩飾裹餱糧為逃死謀日出而東門果破邀軍將<lb/>
蕭姓者入家盡付所出蕭曰吾嘗受丘眞人敎汝軍中<lb/>
<pb n="KR4h0101_WYG_012-3b"/>
惟救人無殺吾捄乃死公聞太宗詔學士十八人即長<lb/>
春宫敎之俾楊中書惟中監督則往依焉中書少公六<lb/>
年兄稱之與偕北覲時龍庭無漢人士夫帝喜其來甚<lb/>
重之乙未詔二太子南征俾公從楊中書即軍中求儒<lb/>
道釋毉卜酒工樂人㑹破棗陽併公所招將盡阬之大<lb/>
將幕竹林間公前辯析眀詔如此他日將何以復命乃<lb/>
蹙數人逃入竹中潛歸其營匿嚴侯軍中纔脫死數十<lb/>
人繼㧞德安得江漢先生趙復仁甫見公戎服而髯不<lb/>
<pb n="KR4h0101_WYG_012-4a"/>
以華人遇之至帳中見陳琴書駭曰西域人知事此乎<lb/>
公為一莞與之言信竒士出所為文數十篇以九族殫<lb/>
殘不欲北與公訣蘄死公留宿帳中旣覺月皓而盈惟<lb/>
寢衣存乃鞍馬號積尸間求至水裔脫屨被髪仰天而<lb/>
號欲投溺而未入也公曉以徒死無益汝存則子孫或<lb/>
可傳緒百世保吾而北無他也遂還盡出程朱二子性<lb/>
理之書付公江漢至燕學徒從者百人北方經學自茲<lb/>
始歲辛丑賜錦衣金符以郎中伊囉斡齊行臺於燕時<lb/>
<pb n="KR4h0101_WYG_012-4b"/>
惟事貨賂天下諸侯競以掊克入媚以公幕長必分及<lb/>
之乃一切拒絶人有以銀二笏來見既謝却乃出置氊<lb/>
簾間遣人追及與之遂徙家來輝墾荒雲門糞田數百<lb/>
畞脩二水輪誅茅為堂城中置私廟奉祠四世堂龕魯<lb/>
司宼容傍垂周兩程張邵司馬六君子像讀書其間衣<lb/>
冠荘肅以道學自鳴佳時則鳴琴百泉之上遁世而樂<lb/>
天若將終身後生薄夫或造庭除出語人曰幾禠吾魄<lb/>
又汲汲以化民成俗為務自版小學書語孟或問家禮<lb/>
<pb n="KR4h0101_WYG_012-5a"/>
俾楊中書版四書田和卿尚書版聲詩折衷易程傳書<lb/>
蔡傳春秋胡傳皆於燕又以小學書流布未廣教弟子<lb/>
楊古為沈氏活版與近思錄東萊經史論說諸書散之<lb/>
四方時先師許魏國文正公魯齋在魏出入經傳子史<lb/>
泛濫釋老下至醫卜筮兵刑貨殖水利算數靡所不究<lb/>
公過魏與竇漢卿相聚茅齋聽公言義正粹先師遂造<lb/>
蘇門盡錄是數書以歸謂其徒曰曩所授受皆非今始<lb/>
聞進學之序若必欲相從當盡棄前習以從事於小學<lb/>
<pb n="KR4h0101_WYG_012-5b"/>
四書為進德基不然當求他師衆皆曰惟先生命則魏<lb/>
國公由窮理致知反躬實踐為世大儒者又公所梯接<lb/>
云歲庚戌盡室來輝相依以居㑹上在潛邸遣托克托<lb/>
故平章趙璧驛至彰德恐公避逃托克托留璧獨至輝<lb/>
以過客見審其為公始致見徴之旨公曰天下之人同<lb/>
是姓名何限恐使者悞徴不敢妄應璧曰汝非棄伊囉<lb/>
斡齊隱此者乎公曰是則然矣璧曰良是乃偕往彰德<lb/>
受命遂行旣至上大喜日客遇之俾居衞從後列惟不<lb/>
<pb n="KR4h0101_WYG_012-6a"/>
直宿時召與語隨問而言久之詢及治道公見上聰明<lb/>
神聖才不世出虛已受言可大有為感以一介見信之<lb/>
深見問之切乃許捐身驅馳宣力盡其平生所學敷心<lb/>
瀝膽為書數千百言首以二帝三王為學之本為治之<lb/>
敘與治國平天下之大經彚為八目曰修身力學尊賢<lb/>
親親畏天愛民好善逺佞次及其救時之弊為條三十<lb/>
曰立省部則庶政出一綱舉紀張令不行於朝而變於<lb/>
夕辟才行舉逸遺愼銓選汰職員則不專世爵而人才<lb/>
<pb n="KR4h0101_WYG_012-6b"/>
出班俸祿則贓穢塞而公道開定法律審刑獄則收生<lb/>
殺之權於朝諸侯不得而專丘山之罪不致茍免毫髪<lb/>
之過免罹極法而冤抑有伸設監司明黜陟則善良姦<lb/>
窳可得而舉刺閣徴斂則部族不横於誅求簡驛傳則<lb/>
州郡不困於需索脩學校崇經術旌節孝以為育人才<lb/>
厚風俗美教化之基使士不媮於文華重農桑寛賦稅<lb/>
省徭役禁游惰則民力紓不趨於浮偽且免習工技者<lb/>
歲加富溢勤耕織者日就飢寒肅軍政使田里不知行<lb/>
<pb n="KR4h0101_WYG_012-7a"/>
營往復之擾攘賙匱乏恤鰥寡使顛連無告者有養布<lb/>
屯田以實邊戍通漕運以廪京都倚債負則賈胡不得<lb/>
以子為母如㹀生㹀牛十年千頭之法破稱貸之家廣<lb/>
儲蓄復常平以待凶荒立平凖以權物估却利便以塞<lb/>
倖塗杜告訐以絶訟源各疏張弛之方其下本末兼該<lb/>
細大不遺文不具述上竒其才由是動必見詢使授太<lb/>
子經以太師淇陽王之兄故丞相摩多格爾故右丞布哈<lb/>
濟勒丹今司徒買努為之伴讀日以三綱五常先哲格<lb/>
<pb n="KR4h0101_WYG_012-7b"/>
言薫陶徳性明年憲宗即位詔凡軍民在齊拉衮山南<lb/>
者聽上總之大為張宴羣下罷酒將出遣人止公頃者<lb/>
諸人皆賀汝獨黙然豈有意耶對曰臣欲陳之他日不<lb/>
謂遽問且今天下土地之廣人民之殷財賦之阜有加<lb/>
漢地者乎軍民吾盡有之天子何為異時庭臣聞之必<lb/>
悔見奪不若惟手兵權供億之須取之有司則勢順理<lb/>
安上曰慮所不及者遣人入聞願總兵與國戮力報可<lb/>
公䇿太祖承天大命兵取天下功未及竟而遂陟遐太<lb/>
<pb n="KR4h0101_WYG_012-8a"/>
祖平金遣二太子總大軍南伐降唐鄧均徳安四城㧞<lb/>
棗陽光化留軍戍邊襄樊壽泗繼亦來歸而壽泗之民<lb/>
盡於軍官分有由是降附路絶雖歲加兵淮蜀軍將惟<lb/>
利剽殺子女玉帛悉歸其家城無居民野皆榛莽何若<lb/>
以是秋去春來之兵分屯要地㓂至則戰㓂去則耕積<lb/>
穀髙廪邊備旣實俟時大舉則宋可平上善之始置屯<lb/>
田經略司於汴西起穰鄧宿重兵與襄陽制閫掎角東<lb/>
連陳毫清口桃源列障守之又置都運司於衞轉粟於<lb/>
<pb n="KR4h0101_WYG_012-8b"/>
河繼餽諸州陜西則移隴右汪義武公戍利州劉忠惠<lb/>
合哈喇爾于成都割河東解之鹽池歸陜西置從宜所中<lb/>
粮興元猶懼不繼置行部秦州順嘉陵漕漁關沔池轉<lb/>
粟入利其年大封同姓敕上於南京關中自擇其一公<lb/>
曰南京河徙無常土薄水淺潟鹵生之不若關中厥田<lb/>
上上古名天府陸海上願有關中帝曰是地户寡河南<lb/>
懐孟地狹民夥可取自益遂兼有河内壬子夏入覲受<lb/>
命征大理至察遜諾爾夜宴羣下公為陳宋祖遣曹彬<lb/>
<pb n="KR4h0101_WYG_012-9a"/>
取南唐敕無效潘美伐蜀嗜殺及克金陵未嘗戮一人<lb/>
市不易肆以其主歸明日早行上據鞍呼曰汝昨夕言<lb/>
曹彬不殺者吾能為之吾能為之公馬上賀曰聖人之<lb/>
心仁明如此生民之幸有國福也明年夏瑪雅陸盤大<lb/>
張敎條俾公以王府尚書身至京兆置宣撫司以楊中<lb/>
書為使奏諸千夫長不法奪有人室者旬月之間民大<lb/>
和浹道不拾遺師行留裕宗後謂曰姚公茂吾不能離<lb/>
恐廢汝學今遣竇漢卿教汝先遣三使入大理諭招許<lb/>
<pb n="KR4h0101_WYG_012-9b"/>
不殺掠大軍經吐蕃刋木求塗以前三使先至諭㫖彼<lb/>
以為誑磔其尸於樹大師及城其相髙祥登陴望之見<lb/>
吾軍威之盛駭愕口張不收飭公盡裂橐帛為幟書止<lb/>
殺之令分號街陌由是其民父子完保軍士無一人敢<lb/>
取一錢直者惟急求三使之首或曰投洱水中遣漁者<lb/>
網之無得也俾公為文以祭賜其家人數千户世無有<lb/>
與及歸馬多道死公惟一馬瘠不可乗則牽之襟穀<lb/>
數升時揺木盂以飼雪深三尺軍馬所經踏為冰梯惟<lb/>
<pb n="KR4h0101_WYG_012-10a"/>
旄牛負橐以從徒歩僅千里而中原馬至分賚之始免<lb/>
繭足上駐六盤公疾求居關中教使勸農身至八州諸<lb/>
縣諭上重農之㫖凡今關中桑成列者皆所訓植歲丙<lb/>
辰公入見或讒王府得中土心帝遣阿拉克徳勒大為勾<lb/>
考置局關中惟集經略宣撫官吏下及征商無遺羅以<lb/>
百四十二條曰俟終局日入此罪者惟劉史兩萬户以<lb/>
聞餘悉不請以誅上聞不樂公曰帝君也兄也吾弟且<lb/>
臣事難與較逺將受禍未若盡是邸妃主以行為久居<lb/>
<pb n="KR4h0101_WYG_012-10b"/>
謀疑將自釋復初好矣上難之翌日語再及曰臣過是<lb/>
無策思久之曰從汝從汝先遣使以來覲告時帝在河<lb/>
西聞不信之曰是心異矣曰來詐也再使至詔許馳二<lb/>
百乗傳棄輜重先及見天顔始霽大㑹之次上立酒尊<lb/>
前帝酌之拜退復坐及再至又酌之至再帝泫然上亦<lb/>
泣下竟不令有所白而上敕罷關西鈎考廢行部安撫<lb/>
經略宣撫都漕諸司帝規自將南伐與上閲地圗俾公<lb/>
跽指瀕江州郡津歩要地可舟越者遂復上兵遣由鄂<lb/>
<pb n="KR4h0101_WYG_012-11a"/>
入歲己未秋及江而憲廟陟遐問至上猶濟江駐兵結<lb/>
層樓蒙以臯比日居其上臨攻鄂城東北賈似道聞公<lb/>
諮謀軍中比為王猛城垂㧞前茅上及長沙下及隆興<lb/>
聞叛王將為非覬於家追前茅還遂振旅斷浮梁以歸<lb/>
帝即大位以王文統為平章盡出藩府舊臣立十道宣<lb/>
撫使諸侯惟嚴忠濟為强横難制乃以公為東平至居<lb/>
庸北制下受命即南或勸無行當入覲陛辭公曰文統<lb/>
新當國彼将以我為奪其位至治郡置勸農檢察二人<lb/>
<pb n="KR4h0101_WYG_012-11b"/>
以監之推物力以均賦役罷鐵官居三月大駕北征天<lb/>
后留燕遣使召公兒軰幼時汝授之書何人留彼時摩<lb/>
多格爾為丞相惟專從衞宫閫諸事疑則見謀二年拜<lb/>
太子太師公曰皇太子未立安可先有太師還制中書<lb/>
改大司農公奏在太宗世詔孔子五十一代孫元措仍<lb/>
襲封衍聖公卒其子與族爭求嗣為訟及潛藩帝時曰<lb/>
第往力學俟有成德達才我則官之又聞曲阜有太常<lb/>
雅樂命東平守臣輦其歌工舞郎與樂色俎豆祭服至<lb/>
<pb n="KR4h0101_WYG_012-12a"/>
日月山帝親臨觀飭東平守臣員闕充補無輟肄習臣<lb/>
宣撫東平嘗閔先聖大賢之後詩書不通義理不究與<lb/>
凡庶等版洛士楊庸選孔顔孟三族諸孫俊秀者授之<lb/>
經而學夫禮盍眞授庸教官以成國家育才待聘風動<lb/>
四方之美又詳議王鏞亦善士錬習故實宜令提舉禮<lb/>
樂庶其歲久不致敗壊皆從之又具奏八事曰舉老成<lb/>
以輔皇子重省臣以振朝綱定法制以齊庶政立銓選<lb/>
以轉百官其四如兵衞屯田學校農桑皆所屢陳又具<lb/>
<pb n="KR4h0101_WYG_012-12b"/>
四事保民守信强幹弱枝脩内治外敦本抑末於兵衞<lb/>
又申奏曰内地之民不習武事不耐勞苦第可使出財<lb/>
賦以資國用西京北京諸路之民習武耐勞可盡復其<lb/>
差賦充本路保甲屯田使進有取而出有歸可鎭内竊<lb/>
以禦外侮漢軍除守禦南邊可選精勇富强三萬燕京<lb/>
東西分屯置營以壮神都此左右中三衞起本者詔赴<lb/>
中書議事講定條格其勉諭曰姚樞辭避台司朕甚嘉<lb/>
焉省中庶務湏賴一二老成同心圖贊仰與左三部尚<lb/>
<pb n="KR4h0101_WYG_012-13a"/>
書劉肅往盡乃心其尚無隱條成與丞相史忠武公奏<lb/>
之帝深嘉納後詔中書右丞相安圖同知樞宻院事巴<lb/>
延翰林學士承㫖哈喇哈遜近史天澤姚樞講定新格<lb/>
朕巳親覽可行於今卿等聞否亦當一一參攷速行其<lb/>
間一二可增損者記録以聞李璮召其質子彦簡竊歸<lb/>
反有迹矣帝問卿料如何對曰使璮乗吾北征之釁留<lb/>
後兵寡瀕海搗燕閉關居庸惶駭人心為上䇿與宋連<lb/>
和負固持久令數擾邊使吾罷於奔救為中䇿如出兵<lb/>
<pb n="KR4h0101_WYG_012-13b"/>
濟南待山東諸侯應援此成擒耳帝曰若是賊將何出<lb/>
對曰出下䇿三年文統伏誅西域之人為所壓抑者伏<lb/>
闕羣言回回雖時盗國錢物未若秀才敢為反逆帝曰<lb/>
在昔潛藩商訂天下人物亦及文統姚公茂言此人學<lb/>
術不純以游說干諸侯他日必反去年竇漢卿上書累<lb/>
數千言亦發其必為亂首秀才豈盡皆斯人然文統之<lb/>
相參知政事商公挺實譽之至是費寅以九事中時恚<lb/>
忌訟商公為文統西南之朋引陜西郎中行宣撫使趙<lb/>
<pb n="KR4h0101_WYG_012-14a"/>
良弼為徵幽商公上都以良弼多智略疑為文統流亞<lb/>
械繫於獄㑹遣阿陶行院成都而無輔行俾省擇人公<lb/>
奏惟商挺可陛下寛其前罪責成斯行遂出而遣之公<lb/>
又入奏方踐阼之初非良弼詗事關中恐後事㑹寧身<lb/>
負矯擅誅東西川兩帥之罪以寛陛下西顧之憂推是<lb/>
為心忠純皎然安得與文統蓄異志者比臣請質闔門<lb/>
百口必其無他帝悟出之四年拜中書左丞至元之元<lb/>
出省臣三罷世侯置牧守遷轉河東山西河南山東官<lb/>
<pb n="KR4h0101_WYG_012-14b"/>
吏公行省河東山西明年而歸或言中書政事大壞帝<lb/>
怒天降大臣罪有入不測者公上言太祖開創跨越前<lb/>
古施治未遑自後數朝官盛刑濫民困財殫陛下天資<lb/>
仁聖自昔在潛聽聖典訪老成日講治道如邢州河南<lb/>
陜西皆不治之甚者為置安撫經略宣撫三司其法選<lb/>
人以居職頒俸以養廉去汚濫以清政勸農桑以富民<lb/>
不及三年號稱大治諸路之民望陛下之治已如赤子<lb/>
之求母先帝陟遐國難竝興天開聖人纘承大統即用<lb/>
<pb n="KR4h0101_WYG_012-15a"/>
厯代遺制内立省部外設監司自中統至今五六年間<lb/>
外侮内叛繼繼不絶然能使官離債負民安賦役府庫<lb/>
粗實倉廪粗完鈔法粗行國用粗足官吏轉換政事更<lb/>
新皆陛下克保祖宗之基信用先王之法所致今陛下<lb/>
於基業為守成於治道為創始正宜息聖心答天心結<lb/>
民心睦親族以固本建儲副以重祚定大臣以當國開<lb/>
經筵以格心脩邊備以防虞蓄糧餉以待歉立學校以<lb/>
育才勸農桑以厚生是可以光先烈可以成帝德可以<lb/>
<pb n="KR4h0101_WYG_012-15b"/>
遺子孫可以流逺譽以陛下才略行此有餘邇者伏聞<lb/>
聰聽日煩朝廷政令日改月異如始栽之木生而復移<lb/>
旣架之屋起而復毁逺近民臣不勝戰懼惟恐大本一<lb/>
廢逺業難成為陛下之後憂國家之重害帝恚為釋五<lb/>
年用兵襄陽立河南行省經理屯田以公僉省八年入<lb/>
覲十年拜昭文館大學士詳定禮儀事其年襄陽下問<lb/>
其事宜公對吕文煥以江淮一使兼上路總管生劵軍<lb/>
縱還熟劵徙之河北皆可十一年初議大舉奏如求大<lb/>
<pb n="KR4h0101_WYG_012-16a"/>
將非中書右丞相安圖同知樞宻院事巴延不可七月<lb/>
左丞相巴延陛辭付敕書惟逆戰者如軍律餘止殺掠<lb/>
古之善取江南者惟曹彬一人汝能不殺是亦一彬也<lb/>
旣濟江下鄂使至夜召見公帝憂見色曰自太祖戡定<lb/>
天下列聖繼之豈固存之令久帝制南國邪蓋天命未<lb/>
絶朕昔濟江而家難作天不終此大惠而歸今巴延雖<lb/>
濟江天能終此與否猶未可知是家三百年天下天命<lb/>
未在吾家先在於彼勿易視之其有事宜可書以進公<lb/>
<pb n="KR4h0101_WYG_012-16b"/>
言嚴兵守鄂無使荆閫斷陽羅渡先遣使責負歲幣留<lb/>
行人之罪明年公又言由陛下降不殺虜之詔伯顔濟<lb/>
江兵不踰時西起蜀川東薄海隅降城三十户踰百萬<lb/>
自古平南未有若此之神㨗者然自夏徂秋一城不䧏<lb/>
皆由軍官不思國之大計不體陛下之深仁利財剽殺<lb/>
是致降城四壁之外縣邑丘虛曠土無民國將安用比<lb/>
聞揚州焦山淮安人殊死戰我雖克勝所傷亦多宋之<lb/>
不能為國審矣而臨安未肯輕下好生惡死人之常情<lb/>
<pb n="KR4h0101_WYG_012-17a"/>
蓋不敢也惟懼吾招徠止殺之信不堅詐其來耳是用<lb/>
力拒宜申遣公幹官專輔巴延宣布止殺之詔有犯令<lb/>
者必誅無赦若此則賞罰必立恩信必行聖慮不勞軍<lb/>
力不費老氏有曰大兵之後必有凶年疾疫隨之軍雖<lb/>
不試而民止得其半况今民去南畞來歲之食將安所<lb/>
仰帕手腰刀必唱為亂袒臂一呼數十萬衆不難集也<lb/>
雖非勁軍壁山柵水卒未易平是一宋未亡復生一宋<lb/>
又南方官府以情破法鞭背文面或盛竹絡投諸江中<lb/>
<pb n="KR4h0101_WYG_012-17b"/>
又鹽鐵酒酤𣙜自漢代其後因之不廢今方新附若復<lb/>
徵之人必離散制曰鞭背黥面及諸濫刑宜急除之𣙜<lb/>
酤後議十三年罷昭文館拜翰林學士承㫖仍詳定禮<lb/>
儀宋平凡其侍從之臣以士子入見者必令見公詢其<lb/>
學行而官之九月享廟拜大禮使明年上以自九月不<lb/>
雨至於三月問可以惠利斯民者公曰靡穀之多無若<lb/>
醪醴麴蘖京師列肆百數日釀有多至三百石者月已<lb/>
耗穀萬石百肆計之不可勝算與祈神賽社費亦不資<lb/>
<pb n="KR4h0101_WYG_012-18a"/>
宜悉禁絶皆從之初公方奏事得疾忽跽不能言帝急<lb/>
命從臣扶出登車至家未甦百日而愈後三年疾再至<lb/>
昬黙三日薨壽七十八京師士夫哭祭如失親戚曰自<lb/>
今帝側圗回天下者豈復有斯人者邪惟僉宻院趙良<lb/>
弼賻俸半歲為位祭其家終䘮時孤姪燧仕安西燉僉<lb/>
淮西提刑煒獨舉其柩藁葬京城東南别墅後十八年<lb/>
當元貞二年五月煒徙葬卜於西洛金門山祖塋别兆<lb/>
於輝菊山之陽公天資含𢎞而仁恕恭敏而儉勤理生<lb/>
<pb n="KR4h0101_WYG_012-18b"/>
惟務本實不事末作未嘗疑人欺已有負其德亦不留<lb/>
怨胸中憂患之來不見言色魏國公每譽其善於順受<lb/>
人莫可及在京晚屢輟禄雖奉朝請假質劵劑盈束視<lb/>
貧甘心不一出言恃其久故干人聞不足於上有來即<lb/>
謀必反覆忠告惟恐吾言之不盡及秉筆中書或咎公<lb/>
獨遺門牆故人公曰用人威權當出天子果若賢材烏<lb/>
避不聞其瑣尾者烏敢藉權樹親賔市私恩乎他善衆<lb/>
多今惟表其大益斯世者四其一倡鳴斯道使今天下<lb/>
<pb n="KR4h0101_WYG_012-19a"/>
鄉校童蒙之師猶知以小學四書為先雖戴惠文身為<lb/>
刀筆筐篋之行與非華人亦手披口誦是書求厠士列<lb/>
者往往多然故中書左丞之制有曰德全天懿學得聖<lb/>
傳㫖固有在於斯也再則中土士夫不知為廟作主以<lb/>
奉先祀自公始輝人多化之而祖考妥靈有所三征西<lb/>
南夷為陳曹彬取南唐兵不血刃贊神武以不殺四當<lb/>
世祖淵龍規一幅員之判裂也請開屯田淮蜀移兵戍<lb/>
之固已起平宋之本及議南伐而難大將又上言非中<lb/>
<pb n="KR4h0101_WYG_012-19b"/>
書丞相安圖同知宥宻巴延兩人不可宋平又與諮謀<lb/>
其新國圗任其降臣隨有兩王作難海隅當十五年炎<lb/>
燼撲滅而公始薨古以揆之晉羊祜首䇿平吳吳平而<lb/>
身不及見樂毅有曰善作者不必善成蓋當其時自明<lb/>
其身不終所事於燕惠數百年後猶能取必於祜今焉<lb/>
不效於公歟四夫人惟王氏先公卒繼宋氏後公七年<lb/>
卒公贈少師贈吳興郡夫人及公國魯與完顔氏李氏<lb/>
皆從封魯國夫人後公三十四年完顔亦卒故三夫人<lb/>
<pb n="KR4h0101_WYG_012-20a"/>
皆祔煒李出今中奉大夫河南北廉使其忠厚清慎有<lb/>
克繼先烈之譽二女姊宋出娣完顔出姊卒娣繼皆嫁<lb/>
為開府忠武公中子杞淮東肅政廉訪使妻皆卒孫尚<lb/>
孩嗚呼燧生三歲而孤公卵翼之不知其蒙闇教督而<lb/>
急其成俾粗有聞承乏翰林復世公官恐公事業不能<lb/>
詳盡不敢干他詞臣故惟自述文不過華質不至俚而<lb/>
摭其實焉耳矣銘曰<lb/>
惟天聰明視聽自民沃天子心啟莫匪臣舜察邇言昌<lb/>
<pb n="KR4h0101_WYG_012-20b"/>
言禹拜稱聖萬世臣何與在粤若世祖方龍躍淵載牽<lb/>
徵車遐蒐逸賢即輝起之爰置左右授太子經事靡不<lb/>
叩公感一介盡其平生所學與知傾敷悃誠書首八事<lb/>
脩身以始賢親畏天愛民以次申以卅條捄弊之方施<lb/>
治所宜如紀在綱上總兵民公請民去上受封國公擇<lb/>
地所上征南詔公陳遏劉上曰汝言吾行優優展也神<lb/>
武操旣有要天下定一於時已兆移兵戍邊首蜀尾淮<lb/>
免夫春秋剽殺去來汴置經略秦以宣撫三年其民歌<lb/>
<pb n="KR4h0101_WYG_012-21a"/>
舞樂土治效若斯公於之時一出為猷不無贊彌又從<lb/>
濟江内難方蹶帝遄其歸大統入繼移昔已試施諸萬<lb/>
方帝思舊人台衮用章公拜稽首元良未建臣何力有<lb/>
太師顧先改為大農尋拜左丞申以責難書存可徵南<lb/>
土既平諮謀新國昭文禁林必首見及後聖相承言行<lb/>
其生没為法程諡以諱名旣又進加功臣開府莫尊太<lb/>
師莫尊國魯哀榮若斯大書穹碑比其生全千祀可貽<lb/>
　　　　參知政事賈公神道碑<lb/>
<pb n="KR4h0101_WYG_012-21b"/>
賈氏之顯在金叔世由大考銀青榮禄大夫上柱國尚<lb/>
書右丞河東郡襄獻公諱守謙相宣廟故曾大父衍金<lb/>
紫光禄大夫曾妣實嘉夫人焦皆從封河東郡夫人考<lb/>
頤武節将軍兵部主事蔡州觀察推官生公鄭州年十<lb/>
五汳亂已失兵部奉妣夫人孫踰河依舅氏居天平甫<lb/>
及冠入官行臺於時法制寛簡凡受事者惟以賄先或<lb/>
餽黄金為兩半百峻絶不取太宗聞之稱其清愼特敕<lb/>
有司月給白金為兩百世祖淵龍驛致諸邸與語合意<lb/>
<pb n="KR4h0101_WYG_012-22a"/>
俾董城上都竟工丁妣夫人憂去及踐天位首以為中<lb/>
書左右司郎中不名惟官命之坐政事堂位宰相下他<lb/>
為郎者莫之與班由善國言小大庶政不資舌人皆特<lb/>
入奏其冬帝自将討叛王漠北漢人惟丞相史忠武公<lb/>
及公二人者從歸賜西錦服賞其周旋莽閴皸瘃之鄉<lb/>
不懈益勤也帝問卿郎俸幾何公如數對則曰何薄如<lb/>
是敕増之公曰品制宜然後太保劉文正公奏公參知<lb/>
政事公又曰他日必有由郎援例求執政者將何為禦<lb/>
<pb n="KR4h0101_WYG_012-22b"/>
皆不許至元始元官朝請參議中書省事詔同燧先世<lb/>
父太師文獻公時以中書左丞行省河東山西罷世侯<lb/>
置牧守五年再為左右司郎中者三年盗殺臣為平章<lb/>
欲擅利權病其束手中書不得肆欲奏求分六曹繁務<lb/>
立尚書省授公中書給事中丞相惟署制敕而已隨同<lb/>
兩丞相史公耶律公潤色國史翰林十年襄陽下詔令<lb/>
即汰生熟劵軍隨授知襄陽府府隨陞路官太中襄陽<lb/>
路總管虎符明年詔淮安忠武王巴延時以中書右丞<lb/>
<pb n="KR4h0101_WYG_012-23a"/>
相河南王阿珠以平章楚公阿爾哈雅以右丞行中書<lb/>
省將圍襄諸軍濟以新籍之兵合數十萬衆平宋授公<lb/>
宣撫使議行省事浮漢濟江下鄂大師其東留右丞及<lb/>
公戍鄂明年授僉行中書省事荆閫遣安撫使髙世傑<lb/>
來襲右丞出禦敗之降世傑乗鋭下岳進㧞江陵又移<lb/>
軍圍潭獨公留戍士民求見者前其人而却其贄金帛<lb/>
一錢不入其門酒茗之微亦絶戢吏卒無入鄉敢縱暴<lb/>
者刑以重典發庾賑飢宋宗室仰食官者仍廪之不變<lb/>
<pb n="KR4h0101_WYG_012-23b"/>
其服而行其楮幣弛湖荻禁聽民漁樵東南未下之州<lb/>
商旅滯此者給繻歸之剏舟百數十艘操以水軍免括<lb/>
商民置藥局遣醫更視疾瘻婁安邦以信陽來歸從其<lb/>
子入覲矣禆將陳思聰屠其家逆端則見或議加兵公<lb/>
曰為是益堅其叛惟可計致遣朱千户從十人往使戒<lb/>
無操兵好謂之曰汝與安邦同功有怨盍明之省何俟<lb/>
其出而屠其家或仇黨夙夜甘心於汝奈何宜身至省<lb/>
告余以故余則直汝不然少猶豫則以叛加兵興誅矣<lb/>
<pb n="KR4h0101_WYG_012-24a"/>
思聰果來隨徵其妻子其徒至數以戕賊主帥家與未<lb/>
受使言迎射殺其從二人罪併肆其子諸為亂於市幼<lb/>
主旣降其相陳宜中文天祥挾益衞兩王逃之閩廣爵<lb/>
人號年東南大蠢覬倖之徒相煽以動大或數萬小或<lb/>
千數在在為羣蘄宼起司空山剽黄及夀昌夀昌距鄂<lb/>
尤邇鄂屬縣傅髙亦集衆跳梁為應公多為檄曉曰汝<lb/>
皆平民為賊驅脅至此俘殺之獲子女貨財渠惡悉有<lb/>
汝何利焉捐父母妻子徒受叛逆之名以取族為鄉里<lb/>
<pb n="KR4h0101_WYG_012-24b"/>
所醜今能投兵返其居者復齒平民不蹤跡其既往有<lb/>
斬賊首至者以級多少受賞以渠首至者官之言中其<lb/>
情上下猜沮稍稍離渙壓以官軍遂盡株橛翦平無留<lb/>
髙亡之江西武寧公又檄敢舎匿者誅及其鄰窮無所<lb/>
歸變姓名返家為尉吏縳致磔死初遣萬户某者討是<lb/>
賊其人顧以髙為辭請急盡殲鄂之豪傑大姓以絶禍<lb/>
本公曰應賊者髙䑕子何為旋就梟夷豪傑大姓初無<lb/>
與知奈何以髙誣誅逆天欺君以禍民夫誰敢然汝第<lb/>
<pb n="KR4h0101_WYG_012-25a"/>
往吾能必其無他其人出留所善部將戒曰聞吾還軍<lb/>
汝舉烽城樓内外合發必盡殲是㑹其戰不利水死其<lb/>
始事彰鄂人大恐轉益徳公恃為司命時精兵盡於圍<lb/>
潭居守半老疾乃雜新民乗城民相誓曰設宼誠至吾<lb/>
曹二三千人必無四顧其家專擁衞賈相十四年官中<lb/>
奉湖北宣慰使明年授參知政事無幾時遷江西行省<lb/>
參知政事民素父母愛而神明敬之號送其去像事於<lb/>
學先聲至江西民有迎訴千里外者時其省收海隅偽<lb/>
<pb n="KR4h0101_WYG_012-25b"/>
命甚急有者坐以連賊無者謂為靳匿將為後用誅論<lb/>
巨室踰三百家猶有幽獄未斷者公至出其非辜下令<lb/>
凡宋告身以城來者朝廷既加其舊官之矣自餘蓄此<lb/>
無所敘復徒自取禍其悉投水火敢有以索兵仗為名<lb/>
俠入民家㒺為收匿以起獄取貨與取妾人子女痛繩<lb/>
以法明年大水壊民廬室藏蓋者發粟以賙其逃登屋<lb/>
木者遣吏具舟載糜粥糗糒以食脫沈溺數萬家宰相<lb/>
出入以甲士導從至省班立庭下其冬大雪堕地旋消<lb/>
<pb n="KR4h0101_WYG_012-26a"/>
移時不能滿寸右丞托爾楚勲貴胄也顧謂公曰南方竝<lb/>
有北寒減三月公曰相公襲貂裘熾炭其前而張幄於<lb/>
後言是則宜彼庭立者必以為加三月矣右丞屬觴於<lb/>
公謝其失言休士於廡由是知其為心斯須不忘恤下<lb/>
也事必資決不敢友視而師之明年李梓發盗據南安<lb/>
公虞他將往則為暴堅其不下請身往平纔從兵千營<lb/>
於城北為檄推誠招懐梓發度其猖獗日久勢不敢歸<lb/>
以其徒知公有素或貳其操戰不為用懼左右竊取其<lb/>
<pb n="KR4h0101_WYG_012-26b"/>
首為功乃閉妻子一室自焚死衆皆散還其鄉不戮一<lb/>
人平南安歸江東饒之屬縣都昌杜萬一挾左道媚人<lb/>
有衆萬數狂僭置相公曰都昌與吾南康止限彭蠡此<lb/>
宼不馘將亂南康乃調兵戍遏彭蠡西瀕别遣方招討<lb/>
將其軍伏仗舟中偽為商農徑造茇舎生擒萬一與其<lb/>
相曹者以歸磔龍興市其徒散駭復其民居後有列巨<lb/>
室姓名百數來上云與賊連公曰大慝誅矣延求何為<lb/>
火之而江東宣慰使某者媢其成功遣使入讒公不俟<lb/>
<pb n="KR4h0101_WYG_012-27a"/>
江東兵至惟遣南將往討私有其藏以八日屠禁日殺<lb/>
人㑹公亦遣使至制責江東使曰賈郎中為者何有過<lb/>
差且是賊非羊豕人也雖殺以朔日猶可十七年詔再<lb/>
征日本賦江浙江西湖廣三省造海艦公極言如是將<lb/>
亂江南欲身任入聞陳其過舉他相以為不可廢閣詔<lb/>
令異同之間其年七月二十日年六十三薨於豫章而<lb/>
始成戰艦遣宣慰某者總致於軍東征丞相憤失軍興<lb/>
將以是日斬使忽詔下既江西海艦後期罷兵君子謂<lb/>
<pb n="KR4h0101_WYG_012-27b"/>
公薨猶利國如古尸諫以其冬十有二月歸葬威州井<lb/>
陘牛山先塋嘗㝡其平生家居事妣夫人曲極孝敬迨<lb/>
薨移是以養寡姊夫人李氏信氏雍睦無間言視政之<lb/>
休未嘗廢書從戎亦橐駞負書以行從討叛王度漠有<lb/>
暇猶為世祖陳說資治通鑑納君於善延師私塾毓徳<lb/>
諸子日或至其舎出門交友貌粹而言温侃侃易直無<lb/>
有城府機穽尤篤故舊故第邇太室歳常以十月剛日<lb/>
大享其日每風雪沍寒非執豆籩聞鐘鼔振發不敢安<lb/>
<pb n="KR4h0101_WYG_012-28a"/>
臥其室冠服庭立至乎已享積學其躬如是施諸用世<lb/>
事世祖二十有一年其居中當睿聖大有為之時與二<lb/>
三元臣上以毗贊其經國下以燮熙其子民者十有三<lb/>
年出而經理南紀謀猷大軍於襄陽於湖廣於江西新<lb/>
造之邦嚮化未純安而集之喣而濡之如恐一夫不獲<lb/>
其所一有海隅之難盗賊附起禍譬而賞勸徳綏而威<lb/>
撻徐革其面而浹其心俾方三數千里之氓一喙同辭<lb/>
稱其仁人求能推守大帝諭忠武王以曹彬取南唐不<lb/>
<pb n="KR4h0101_WYG_012-28b"/>
殺之訓者無公亞疋嗚呼後公之薨廿有九年今聖言<lb/>
念盡瘁大帝功加生民贈推忠輔義功臣銀青榮禄大<lb/>
夫平章政事定國公諡曰文正哀褒之典無一遺者恩<lb/>
重書棺公而歆茲可作於九原矣五子鐸淮東宣慰使<lb/>
鈞中書省參知政事鉞不禄鏞令曹之禹城鍔知鹽官<lb/>
州二女適臨湘令劉彧僉山東道肅政廉訪司事王遂<lb/>
男孫五汝玉行臺監察御史汝立汝礪餘未名女孫五<lb/>
有從者三吉州校官許崇慶戍守眞陽萬户劉遂壽武<lb/>
<pb n="KR4h0101_WYG_012-29a"/>
庫使劉復餘幼男曾孫五女曾孫一皆幼銘曰<lb/>
定公筮仕於顧成世弱齡卑官潔慎已至世祖淵龍謂<lb/>
治須賢蒐以自毗如渇繘泉公焉其時先後胥附及踐<lb/>
天位大正百度以公為郎左右中書凡我庶政丞相共<lb/>
圗日月入告天顔諟顧不恇於威不愉於豫垂十五年<lb/>
政治隆平維帝之明公猷是經將一文軌襄漢其始出<lb/>
公軍諮為烈益偉旣下江夏人暴而仇公則緩之敷澤<lb/>
優優粟飢藥疾於賦於役勝國厲民靡不與黜大盗劻<lb/>
<pb n="KR4h0101_WYG_012-29b"/>
勷動萬為曹以言為兵訓枿其豪民視曰公予父予母<lb/>
胡不像之事以豆俎聞遷省洪出涕齎咨洪聞其來人<lb/>
抃以嬉既繫岸獄載糗與粥舟取溺逃於彼登木南安<lb/>
勦狂不缺斧斨僭偽都昌生致用方惠懷其仁兩省千<lb/>
里聞其告凶號啼婦子疇非位相死而罵長伊疇若公<lb/>
没世不忘諡於太常傳以太史矧世其德衆多令子有<lb/>
毖巋山螭石劘穹神保焉依期古與終<lb/>
　　　　僉書樞宻院事董公神道碑<lb/>
<pb n="KR4h0101_WYG_012-30a"/>
公諱文忠字彥誠眞定藁城人曾大父哲大父昕父俊<lb/>
材而略太祖兵金由農畞將鄉民萬衆來歸官以龍虎<lb/>
衞上將軍右副元帥知中山府事時太尉史忠武公兄<lb/>
河北西路都元帥天倪開閫眞定其倅武仙殺元帥一<lb/>
家百口據眞定叛而臣金太尉集兄散卒復之仙走壁<lb/>
雙門夜又襲入太尉唯與故侍衞親軍都指揮李伯祐<lb/>
投城渉塹奔藁右副聞亂已艤舟滹沱即馬入槀合力<lb/>
再復之仙走壁抱犢旋踰河太宗以太尉為眞定河間<lb/>
<pb n="KR4h0101_WYG_012-30b"/>
東平濟南大名五路萬户右副長千夫從追義宗歸德<lb/>
薄北門而陳金縱兵夜擊我師敗績右副死事夫人李<lb/>
氏九子公次居八憲宗即位明年壬子年二十有二始<lb/>
入侍世祖潛藩承旨王文康公鶚言詩敎問公能乎對<lb/>
曰臣少讀書唯知入則竭力以事父母出則致身事君<lb/>
而已詩非所學癸丑從征南詔己未伐宋王師臨江與<lb/>
兄忠獻公文炳翰林承旨文用率勇士乗鵃䑠求先濟<lb/>
敎遣他將舟師繼之三戰三㨗得敵艨艟百艘遂進圍<lb/>
<pb n="KR4h0101_WYG_012-31a"/>
鄂上正宸極中統之元置符寶局以公為郎後官奉訓<lb/>
大夫居益近宻上嘗不名唯第呼董八亦異數也而不<lb/>
為容悦隨事獻納中禁事祕外多不聞舉所可知如至<lb/>
元二年安圖以右丞相伐宋中書建陳十事言忤天聽<lb/>
公曰丞相由勲閥王孫夙以賢聞今其始政人方延佇<lb/>
傾耳而所請若是後何以為乃從㫄代對<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃詳切如<lb/>
置符疏者始俗開可八年侍講徒單公履欲行貢舉知<lb/>
上於釋崇敎抑禪乗是隙言儒亦有是科書生類敎道<lb/>
<pb n="KR4h0101_WYG_012-31b"/>
學類禪上怒已召先少師文獻公司徒許文正公與一<lb/>
左相廷辨公自外入上曰汝日誦四書亦道學者公曰<lb/>
陛下每言士不治經究心孔孟之道而為賦詩何關脩<lb/>
身何益為國由是海内之士稍知從事實學臣今所誦<lb/>
皆孔孟言烏知所謂道學哉而俗儒守亡國餘習求售<lb/>
已能欲錮其説恐非陛下上建皇極下脩人紀之賴也<lb/>
事為之止君子以為善於羽翼斯文十一年以大師南<lb/>
伐民困供億奏蠲常歲他名之征後燕見降將問宋所<lb/>
<pb n="KR4h0101_WYG_012-32a"/>
由以亡皆曰賈似道當國薄武人而唯文儒之崇武人<lb/>
怨之後大師至外而疆場内而京都莫有鬬志釋甲投<lb/>
戈歸命恐後上問公之言何如公曰似道薄汝而君則<lb/>
爵以貴汝禄以富汝未嘗汝薄也而以有憾而相移怨<lb/>
而君不戰而坐視亡國如臣節何似道薄汝豈以逆知<lb/>
汝曹不足恃為一旦用乎上深善之詔徙大都獵户郢<lb/>
中奏止還貧弱者弛收官鬻田器之稅聽民自為以勸<lb/>
本富俗㑹患多盗敕茍犯者殺無赦在在繫纍充牣犴<lb/>
<pb n="KR4h0101_WYG_012-32b"/>
獄公言今殺人於貨與竊一錢直上均死一斷不屬憯<lb/>
黷莫甚恐於陛下致祥之氣好生之徳多所干傷敕革<lb/>
之或告漢人毆國人傷又或告太府屬盧某盗斷監布<lb/>
上命殺以懲衆公言今刑曹於囚罪入死者已有服辭<lb/>
猶必詳讞是事未可因人一言遽置重典宜付有司簿<lb/>
責閲實以俟後命乃遣近臣圖們覈毆傷公覈監布告<lb/>
毆得誣杖遣之監布葢太府始受端外皆有羡尺適尚<lb/>
方工宫有需其入惜毁成端斷羡以給非身利而為也<lb/>
<pb n="KR4h0101_WYG_012-33a"/>
降㫖原之責侍臣曰方朕怒際卿曹皆結喙非董八啟<lb/>
沃朕心則殺是非辜必竊竊取議中外矣賜金尊曰用<lb/>
旌卿直儲皇亦曉宫臣曰方壓以雷霆而容止話言暇<lb/>
不失次卒矯以正實人臣難能者太府屬摯而泣謝曰<lb/>
鄙人腰領賴公以全公曰吾雅非知子其必拯濟諸阽<lb/>
危者葢與國平刑非期子見德也其返而摯自安圖北<lb/>
伐犯法臣哈瑪爾獨用盗弄威福衆立親黨懼平章廉<lb/>
希憲復相必妨其私表以右丞江陵者踰年公奏希憲<lb/>
<pb n="KR4h0101_WYG_012-33b"/>
昭代名臣今端揆虚席不可久使居外以孤人望宜早<lb/>
賜環從之十六年十月乙亥還自萬壽宫祝釐所奏曰<lb/>
陛下始以燕王為中書令樞宻使纔一至中書後冊儲<lb/>
皇累使明習軍國事者十有餘年終守謙抑非不奉明<lb/>
詔也亦朝廷處之未極其道夫事已奏裁而始啟白為<lb/>
人臣子惟有唯黙避在不敢以令可否制敕而已以臣<lb/>
所知盍令有司啟而後聞其有未安斷以制敕則理順<lb/>
而分不踰必不敢辭責元良矣其日盡前省院臺臣将<lb/>
<pb n="KR4h0101_WYG_012-34a"/>
百人上面諭曰自今庶務其聽皇太子臨決而後入聞<lb/>
尋語儲皇董八崇植國本者其識勿忘禮部謝昌元請<lb/>
立門下省封駮制敕以絶中書風曉近習奏請之源上<lb/>
銳欲行之詔廷臣雜議怒承㫖少保王文忠公盤曰如<lb/>
是益事汝不入告而使南土後至之臣言之用學何為<lb/>
必今日開是省廷臣三日始奏公為侍中兼其屬多至<lb/>
數十人其臣弗便也入言陛下將别置省斯誠其時得<lb/>
人則可寛聖心以新民聽今聞盗詐之臣與居其間言<lb/>
<pb n="KR4h0101_WYG_012-34b"/>
多目公公恚辯曰上每稱臣不盗不詐今汝顧臣而言<lb/>
意實在臣其顯言盗詐何事上出奏者公猶愬不止且<lb/>
攻其賊國之姦上曰朕自知之彼不汝言也然終忌公<lb/>
得君清愼無過莫可指以為報者乃以楮鏹萬緡為夀<lb/>
求交驩擯棄不取忠獻公卒官中書左丞故太傅巴延<lb/>
公表其可相上使嗣為公曰臣兄有戡定南土之勞位<lb/>
是則可臣給事居中宣何力焉而可嗣為十八年陞局<lb/>
為典瑞監郎為卿階以正議大夫俄受資德大夫僉書<lb/>
<pb n="KR4h0101_WYG_012-35a"/>
樞宻院事卿如故始不從蹕留居大都凡宫籞城門直<lb/>
舎徼道環衞屯營禁兵太府少府軍器尚乗等監皆領<lb/>
焉兵馬司舊隸中書併付公將權臣累請奪還中書不<lb/>
報是冬十月二十有五日雞鳴將入朝忽踣家庭氣息<lb/>
奄奄上遣中使持藥投捄不及遂絶傷怛不已猶覬其<lb/>
息敕勿速斂五日乃匶且知公圗書外無他居積賻錢<lb/>
數千萬儲皇等是以十二月六日歸葬其鄉髙里先塋<lb/>
最始至終實三十年征伐蒐田無地不從凡乗輿衣服<lb/>
<pb n="KR4h0101_WYG_012-35b"/>
鞶帶藥餌小大無慮百數十橐靡不司之中夜有需不<lb/>
以燭索可立至前風雨寒暑饑渇駿奔心無怠萌口絶<lb/>
勩語屬屬乎惟以執事不恪獲譴為懼故能滋久眷寵<lb/>
彌深為臣則然其在家出門弟弟敦宗賢賢信友淵懿<lb/>
而明炳孫㳟而易直倫理之間人文燦然元臣故老奉<lb/>
朝請者上所存問及有欲言皆由公傳逹權倖不敢讒<lb/>
危之及是則皆出涕几筵曰哀或若人曾未中夀而不<lb/>
淑自兹君側失正人矣一貴戚獨曰天乎世無吾曹千<lb/>
<pb n="KR4h0101_WYG_012-36a"/>
人誠不加少而奪公歸耶下至傭人販夫亦失聲投業<lb/>
後廿有二年當大德辛丑天子言念其功贈光祿大夫<lb/>
大司徒封夀國公諡忠貞配顧氏從封夀國夫人男五<lb/>
人士珍資善大夫御史中丞士良同知開州士㳟正議<lb/>
大夫典瑞太監士信蚤卒士能未仕女三人長適中書<lb/>
左丞史彬次適集賢學士張晏次適王某男孫七人長<lb/>
守中内供奉次守庸利用監資用庫提㸃次守恪内供<lb/>
奉守遜守簡守常守讓女孫六人長適左藏庫大使史<lb/>
<pb n="KR4h0101_WYG_012-36b"/>
燮次適劉文鐸幼姆士珍將銘墳道持遼陽行省參政<lb/>
王公思廉之狀逺走江東而以訪燧義有二焉一以其<lb/>
伯仲父忠獻與翰林承㫖與公由先少師儲邸舊學命<lb/>
之不官必曰先生一以燧嘗同受學司徒文正公且與<lb/>
今忠獻子其兄江淛行省左丞士選相好實再世契奚<lb/>
言而辭銘曰<lb/>
在易六位以爻居四上承五君多懼之地於皇前聖與<lb/>
天巍巍神明其變雷霆其威公三十年日侍帷幄出入<lb/>
<pb n="KR4h0101_WYG_012-37a"/>
起居不辱於數初匪知計其身包周臣職克脩敬愼無<lb/>
尤人膚其觀曰郎典寶其自任重引君當道不剛悻悻<lb/>
不柔容容揆義為中闕焉彌縫或攻聖學異敎之似公<lb/>
曰其言由孔孟氏彼去其實務華辭章為利達資何關<lb/>
綱常足明其心斯道力衞病為朋黨彌禍於未父子之<lb/>
間進說多艱庶政既先國本泰山其入告内無是為大<lb/>
他随事陳㒺遺於外其非廷尉獄由平反施令必臧等<lb/>
乎納言姦窳滔天庭伐其慝雖未即誅中劇矛㦸黄髪<lb/>
<pb n="KR4h0101_WYG_012-37b"/>
番番致臣而家歲時存問天語柔嘉晚書宥宻瑞監仍<lb/>
柄何天不弔年過知命前聖忠之賻以送終嗣聖功之<lb/>
追爵上公人臣龍光至是焉極矧子廊廟清劭執徳無<lb/>
石維年竹帛豈夷賴垂休聲其以是詩<lb/>
　<lb/>
　<lb/>
　<lb/>
　中州名賢文表巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻十五</head>
    <p>
<pb n="KR4h0101_WYG_015-1a"/>
欽定四庫全書<lb/>
　中州名賢文表巻十五　　　明　劉昌　編<lb/>
　　馬文貞公<lb/>
　　　五言古詩<lb/>
　　　　壯遊八十韻<lb/>
十五讀古文二十舞劍器馳獵溱洧間已有丈夫氣裹<lb/>
糧上嵩高靈竒發天祕爍爍三秀枝爲我擢粲翠空青<lb/>
丹銀品伏龜鏤文貝駢羅星辰精附麗日月㑹紫鳯友<lb/>
<pb n="KR4h0101_WYG_015-1b"/>
朱鷺翩翩劇翔戲飛閣舒鳥翼懸泉瀉珠琲摩崖見古<lb/>
刻應是列仙記捫蘿欲登觀苔滑阻凌厲煙霞薈蔚隮<lb/>
霧雨蕭䬃至余時戴籜冠緑壁照縞袂檀欒有磐石眞<lb/>
人每同憩北臨黄河水濁流觸天沸蛟龍逐黿鼉鱗介<lb/>
滿水裔衝波崩金堤萬夫廢穡事官家憂且勞玉馬歳<lb/>
沈祭江淮畫鷁船夜上歌嘒嘒魚鹽不直錢寡婦豈拾<lb/>
穗釀酒相呼飲傾倒再拜跪中心忘嗔訶縱談詆漢魏<lb/>
三十能歌詩鄙薄雕蟲技不肯學仕宦慷慨負高義持<lb/>
<pb n="KR4h0101_WYG_015-2a"/>
錢送酒家觴至即一醉羮芼嶰谷筍飯煮山陽穄峨冠<lb/>
擬魯儒短衣眞楚製逺行探禹穴六月剖丹茘巫峽與<lb/>
洞庭彷髴蒼梧帝江左佳麗區幼婦蛾眉細唱歌攪人<lb/>
心不可久留滯沿淮達汶泗摩挲泰山礪聖鄉有亡書<lb/>
求道亦容易童子操觚牘價重麒麟罽京國天下雄豪<lb/>
英盡一世舞羽肅文教櫜甲飾武備馬迹見騰塵車轍<lb/>
聞戛轊翬騫天觀起鱗雜井屋綴千畝開靈潢馴象浴<lb/>
其汭我皇拓文場羣髦咸戰藝洎予黔婁生言辭罔絺<lb/>
<pb n="KR4h0101_WYG_015-2b"/>
繪但幸鼂董死收拾在等第臚唱下閶闔恩澤承滂沛<lb/>
春雲覆林塘雜花懸火齊詞垣正舒華吹竽獨無喙執<lb/>
筆御史府羞縮如牡蠣彈評則春秋齟齬失剞劂問俗<lb/>
西夏國馹過流沙地馬齧苜蓿根人衣橐駝毳雞鳴麥<lb/>
酒熟木柈見乾薺浮圖天竺學焚身取舍利安定昆戎<lb/>
居貪鄙何足貴返途歴邠岐原田表古綴宛宛陶穴民<lb/>
艱難謀樹藝驪山葬秦魄茂陵迷漢竁黍離悲故宮脩<lb/>
竹徧清渭日入狐貍驕天隂螮蝀翳温泉出津陽古瓦<lb/>
<pb n="KR4h0101_WYG_015-3a"/>
識唐字關河隔山東華岳秋更霽首陽餓夫薇霜露已<lb/>
顦顇鑄牛挽河梁恍惚水所噬晉俗棗齒黄冀馬電蛇<lb/>
駛井陘阨坤維大行逼象緯煌煌日圍近赫赫天人瑞<lb/>
田舎植汶篁郵亭擷呉桂優游逢化國俯仰詠樂歳豈<lb/>
用百二險乃自十一稅北都上時巡扈蹕浮雲騎宴鎬<lb/>
帳殿移拜洛周盧衛巖空山櫻䋣川曲紅藥膩列障敕<lb/>
勒塞萬里靜烽燧九節菖蒲良貢篚充藥餌疇昔閉户<lb/>
居耽讀未見試三年不窺園自謂五經笥四十得俸禄<lb/>
<pb n="KR4h0101_WYG_015-3b"/>
僅可給羮饎誰能薄淮陽不作鴻臚寺簡書畏懷歸弧<lb/>
矢示初志振鷺方擢質冥鴻忽垂翅感歎對囊螢興言<lb/>
友荷蕢諒非廊廟具頗異市井輩當曵鄒陽裾願擁文<lb/>
侯彗<lb/>
　　　　贈客<lb/>
疊巘擢薈蔚䋣英粲紛葩銀繭霰已積翠幢柏方遮劇<lb/>
飲肆豪縱清談宴賓嘉叫嘯虎當巖趨蹌鶴行沙聯娥<lb/>
聘趙女貫珠唱吳娃露庭泛蘭藂風閨透窗紗魚泳文<lb/>
<pb n="KR4h0101_WYG_015-4a"/>
波圓禽翔矞雲斜逸樂諧金石清眞況煙霞洗藥秋汲<lb/>
澗種秫春燒畬寓言託莊列潛心著羲媧所貴丘園賁<lb/>
終然心匪遐<lb/>
　　　　讀陶潛詩<lb/>
伯夷恥粟餓屈原避讒死獨有柴桑翁一不失張弛所<lb/>
以百世下風流激頽靡遐觀八極表衰榮何足數<lb/>
　　　　送袁伯長歸浙東<lb/>
龍角不如犀常不生馬廏麟趾不如牛終當在君囿我<lb/>
<pb n="KR4h0101_WYG_015-4b"/>
行泰山阿日觀望潮候見子被雲服家居夾靈鷲揖之<lb/>
不得近跂慕塵光後<lb/>
　　　　貢待制文修撰王都司同賦牡丹分得色字<lb/>
名都擅穠華竒葩紛翕赩頰暈紅紛豔囊垂挂蠹蝕初<lb/>
凝沆瀣氷漸展蒲萄織仙綬曳雙環么鳯盤六翼粲粲<lb/>
春奩瑩皛皛風燈直可憐昭容袖縹緲見顔色<lb/>
　　　　齋宿太社署<lb/>
朱門屹南起金水經北流繚垣外旁達周屋内廣修圭<lb/>
<pb n="KR4h0101_WYG_015-5a"/>
玉承璅藉碧鏤飾衣篝中壇土五色夏松露浮浮改容<lb/>
事明神豈謂兹淹留<lb/>
　　　　古意<lb/>
秋羅畫雙蝶涼練透紅綃攀紆翠襞積騰挐鳯盤翹公<lb/>
子高宴集水閣芙蓉搖來禽丹砂紅石蜜春氷消歡情<lb/>
光景洽壯意風雲飄所期國士知豈謂虞人招<lb/>
　　　　苦寒<hi>三首</hi>
肅肅歳已晏冽冽氷霰集寒雲光不流槁木鳴日夕挾<lb/>
<pb n="KR4h0101_WYG_015-5b"/>
纊處南户嚴稜坐相襲端然成離居企念穉陽復<lb/>
南户日頗暄居獨意亦適觀物契妙道含情想眞識靜<lb/>
囂理雖殊造定趣乃一古人不可求兹焉寄游息<lb/>
日精赫重光午景延冬暄眞見煦物功始覺陽道尊𤣥<lb/>
冥歛時肅衣被元氣温鼻端有消息守此觀化原<lb/>
　　　　報春堂<lb/>
青陽布仁德萬品含景滋人道貴有報天施終匪私遲<lb/>
遲春暉和寸草爲生資聊觀孟氏詠載攷生民詩<lb/>
<pb n="KR4h0101_WYG_015-6a"/>
　　　　古詩<lb/>
繾綣憂腸興觴至不能釂高飇揚塵沙倐倐滿户竅冠<lb/>
屨對孔經蠅亦集堂窔淹留藉君子相與一晤嘯<lb/>
　　　　擬古<lb/>
崇臺拂䋣雲阿閣䕃廣路上有彈琴女文采被煙霧玉<lb/>
食薦翠盤渴飲瑤草露鄙薄貧士妻終歳弄機杼<lb/>
　　　　春寒<hi>二首</hi>
叶風應青陽羲御南其輈生榮兆植物民氣趨和柔三<lb/>
<pb n="KR4h0101_WYG_015-6b"/>
農興歳功銚鎛日以修云胡司寒神正月行歛收獵獵<lb/>
驚飇來壯士晝索裘氷梁阻沃漑龜坼横大疇穡事忽<lb/>
愆時誰與饑餓謀得見吹律衍吾將迎道周<lb/>
歳律啟璇室天家授人時嘉生達勾萌厚德宣靈祗𤣥<lb/>
功旣旁被吾人亦咸宜曩在閉關日商旅車不脂瑟縮<lb/>
謹蓋藏宛宛如蚌龜兹遇孟陬月遲日載景熹春酒續<lb/>
古意游子求履綦豈恱草木華所貴陽道施陽道一以<lb/>
施衆美俱無疵<lb/>
<pb n="KR4h0101_WYG_015-7a"/>
　　　　送幼度御史南游<lb/>
辭官亦有道諧世亦有窮君子尚高義賤物不賤躬含<lb/>
情適夷曠潛心入𤣥中弓旌或南出求子江水東<lb/>
　　　　田間<lb/>
中田蒔柔桑周垣列菀栁居然成農耕林盧頗完好朋<lb/>
從時往過牀頭出尊酒意氣每酣適仰視北有斗豈知<lb/>
念湘纍那復嗟漢叟丈夫貴立志文字託永久<lb/>
　　　　王維輞川別業詩圖<lb/>
<pb n="KR4h0101_WYG_015-7b"/>
野水已不流野田已無塍日夕華子岡狐貍上丘陵高<lb/>
人兹爲土畫墨飛塵凝空餘古韻語髣髴金石興<lb/>
　　　　飲酒<hi>二首</hi>
簡編有重譌折衷無權衡黎庶有重困救藥無持平昔<lb/>
者聖賢出屯蹇躓其身躓身不躓道龍蛇果能伸棄置<lb/>
姑飲酒陶然㑹天眞萬物各遂性雜沓向我陳<lb/>
嗟哉寡諧合蒼髪秃不齊觴至即飲釂猶恐逢訶詆衆<lb/>
人以儒進我不限吏資入官養交譽惟恐不合時含笑<lb/>
<pb n="KR4h0101_WYG_015-8a"/>
作雅詠遭罵亦詭隨出入踐華要諈諉成其私積階踐<lb/>
崇貴剽獵章句辭鼓頰說古今證據稱云爲斯世豈可<lb/>
誣小夫甘自欺興言發喟嘆飲者終不知<lb/>
　　　　蔓草不除<lb/>
大夏萬物長蔓草多華滋勾芒發苕穎苞實各及時頼<lb/>
爾有野意使我情恱怡誰云田中殖嘉穀亦如兹<lb/>
　　　　端午效六朝體<lb/>
脩篁發秀林圓荷疊芳池采絲擷露縷紗縠含風漪蕤<lb/>
<pb n="KR4h0101_WYG_015-8b"/>
賓應樂律端陽正歳時馥馥蘭湯浴灩灩蒲酒持漢宮<lb/>
鬬草戲楚船張水嬉江心鑄龍鏡好用照湘纍<lb/>
　　　　田居二詩寄元參議<hi>二首</hi>
積潦被原田瀦水滿陂塘具我錢鎛器剉稭飼牛腸周<lb/>
垣無不完南東植柔桑欣欣條枝發向日欲奮張衆草<lb/>
還芊芊朝雉鳴陽岡始旦荷畚去取糞城邑旁敢辭作<lb/>
勞苦但願筋力强<lb/>
上馬作將軍下馬作博士服賈眞無良蓐食勤穡事王<lb/>
<pb n="KR4h0101_WYG_015-9a"/>
朝列公卿田稅豈十二同里相勞勉牛種更貸貰雖無<lb/>
凍餒憂未可恱親志親志在光榮禄養乃始貴爲詩獻<lb/>
儒宗秋獲見稔歳<lb/>
　　　　初日詩<hi>二首</hi>
初日照我樹我樹日華滋檀欒緑隂合四顧無曲枝盛<lb/>
暑熾煩歊其中有涼颸成林䕃千畝棲息任所宜<lb/>
初日照我書我書在東牖赫矣先聖言天地相永久秦<lb/>
火雖燎原其灰爲世壽人文待兹成老死學敢後<lb/>
<pb n="KR4h0101_WYG_015-9b"/>
　　　　飲田家留題<lb/>
田家酒初熟邀予坐籬根我復不辭飲喧譁輒傾樽耳<lb/>
熱歌擊缶雜坐忘卑尊論古似嘲謔顚倒羲與軒禮容<lb/>
或稍稍愛此情義敦丘原正春意歸路花栁䋣翻翻鳥<lb/>
飛去悠悠寄情言<lb/>
　　　　史館閒題<hi>二首</hi>
騎馬到書省冠佩趨几筵豈但文字美所樂長官賢京<lb/>
國足府寺金穀相百千飛書日雜遝奔命愳不先肅肅<lb/>
<pb n="KR4h0101_WYG_015-10a"/>
館閣嚴操觚績簡編上有日月光下有草木妍森羅大<lb/>
象列俟此言語宣蹇予昧儒學羣髦辱官聯遭逢頼明<lb/>
世益喜身悠然<lb/>
畫省眞仙居華屋映丹樹青石倚闌干松髮沐雲霧綺<lb/>
疏刻連錢承塵畫翔鷺中有河漢文夜深寶光聚玉函<lb/>
黄金鑰太史自侍御河上一豎儒伊吾誦章句偶趨彤<lb/>
庭詔詞林邇天路雖樂文雅懿終慙紬繹誤<lb/>
　　　　奉和王儀伯參議龍門<lb/>
<pb n="KR4h0101_WYG_015-10b"/>
衆鎭列方國兹山入叢霄隱雷鬰夜壑奔潨劇春潮跛<lb/>
鼈不可升負鼇詎能超媧鍊役萬神禹鑿勞百僚我行<lb/>
當晨興雞鳴馬蕭蕭巋焉見閶闔煙雲限紛嚻所樂鎬<lb/>
京從敢賦淮南招摛詞造鵷行藻思芳年彫飲酒輒亦<lb/>
醉泛泛風鷗飄日畿芙蓉衢玉輈九天遙高詠青霞篇<lb/>
翹首扶桑朝<lb/>
　　　　擬古<lb/>
驅車上疾阪六馬汗滿溝解航下急瀧百夫不能留微<lb/>
<pb n="KR4h0101_WYG_015-11a"/>
機有逆順無用卜筮謀車遲或可安航速或覆流<lb/>
　　　　送別李彥方憲副之官<lb/>
昔在翰林日與子同官聯出入文史間篇章雜朱𤣥飲<lb/>
酒學士家走馬大道邊各不識時貴浩氣超八埏今兹<lb/>
兩秃翁短髪咸被肩睽違諒不樂國憲屬持宣八州多<lb/>
疲氓豪吏爭控拳擊搏并喣嫗所施務兼全期子上報<lb/>
政慰我心惓惓<lb/>
　　　　種桃<lb/>
<pb n="KR4h0101_WYG_015-11b"/>
種桃南山麓三歳不得實種𤓰東郊園擷之在百日豈<lb/>
於思遲暮終焉有常食如何種瑤草千歳始一獲<lb/>
　　　　王繼學同張學士壽寧宮祠宿奉寄一首<lb/>
永日坐虛館晏然有餘清迤邐違世嚻沖融叶道情修<lb/>
管文賦成歌詩藻思生涼颸入書幌逍遙命觴酒披拂<lb/>
有庭花山石可繫拊下階就步武布席思我友我友不<lb/>
可思方與神仙期峨峨華陽巾左右委佩垂夜半登𤣥<lb/>
壇象緯光陸離天門倘有遇爲我含景滋<lb/>
<pb n="KR4h0101_WYG_015-12a"/>
　　　　潁郡<lb/>
孤城介汝潁四野盡衍沃梁楚異風氣沈頓錯封域畇<lb/>
畇墳壤美宜我稼稻粟居民尚樸儉遺邦頗文物邈哉<lb/>
宋兩公當年擅高躅至今風月夜西湖有鳴玉朅來載<lb/>
淮舟登高恣遊矚古老不可問聲華竟誰續<lb/>
　　　　昌平道中次繼學韻<lb/>
清朝富文物冠蓋塞兩京角藝百技並論經千儒并下<lb/>
才沗供奉肅肅齋館清朝出都門道羣山愜幽情聮鑣<lb/>
<pb n="KR4h0101_WYG_015-12b"/>
有髦士海内馳英聲白馬嘶南風羅袍映田塍笑我如<lb/>
培塿自比山崢嶸<lb/>
　　　　度居庸關次繼學韻<lb/>
飛鞚陟雲巘<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>眥盡圖畫天風吹高寒山雨灑長夏冥<lb/>
冥白鳥去寂寂松子下陸行石當塗水舂泉繞舎高與<lb/>
蜀道齊深廼盤谷亞筍輿約重來羸馬苦常跨朋從詠<lb/>
連疊酬應給閒暇得見王子喬吾將驂鶴駕<lb/>
　　　七言古詩<lb/>
<pb n="KR4h0101_WYG_015-13a"/>
　　　　所過<lb/>
張良廟前流水聲歌風臺下曉雞鳴行人舟中寐復起<lb/>
此生亦欲成功名白髪可憐升斗禄持歸不足求田屋<lb/>
揮杯㸔劍獨長嘯萬里朝雲見晴木<lb/>
　　　　淮安路池山<lb/>
淮浦蒲花秋渺渺淮岸楊花春褭褭白魚初下酒船來<lb/>
十里風煙隔飛鳥吾生欲向淮南居更聞池山好田廬<lb/>
濯足滄浪箕踞坐不問朝家來聘車<lb/>
<pb n="KR4h0101_WYG_015-13b"/>
　　　　寄鄉友<lb/>
河邊老父念我出逺寄京華書一行謂言白髪今多少<lb/>
又報南園竹樹荒門前石田秔秫熟犢子新生走如鹿<lb/>
莫戀官家有俸錢長年作客身如束<lb/>
　　　　送周南翁之官池陽<lb/>
霏微桂藂緑霧深集仙書殿秋沈沈九華山影墮酒醆<lb/>
便欲起挹青楓林青楓林高霜葉赤遙遙連雲鴈行急<lb/>
蜀麻吳鹽來往時閒坐城樓聽江笛<lb/>
<pb n="KR4h0101_WYG_015-14a"/>
　　　　宿興化縣界<lb/>
去年七月淮水發獨乗扁舟觀禹迹今年七月天又雨<lb/>
躍馬南上閩嶺石蹉跎歳時身老大𤨏𤨏茍禄慙莫述<lb/>
白髪山中抱孔經㑹見青藜下太一<lb/>
　　　　上京書懷<lb/>
燕子泥融蘭葉短疊疊荷錢水初滿人家時節近端陽<lb/>
繡裌羅衫雙珮光共笑江南五雜組畫鷁浮波供角黍<lb/>
沙苑射栁追風駒古來北地爲名區<lb/>
<pb n="KR4h0101_WYG_015-14b"/>
　　　　上京效李長吉<lb/>
龍沙秋淺雲光薄畫羅宮衣侵曉著吳娃楚娘侍團扇<lb/>
象輿鳯輦明珠絡椒花染紫風雨香三十六盤天路長<lb/>
南都北都望行幸千秋萬歳迎君王<lb/>
　　　　李夫人<lb/>
未央天子香熏骨夫人不貯黄金屋水銅無光澀秋月<lb/>
留得當年舊蛾緑瑤臺夜佩聲闌珊沈雲叫鴈沙泉寒<lb/>
二十五絃彈鳯皇玉釵小燕飛春山<lb/>
<pb n="KR4h0101_WYG_015-15a"/>
　　　　蔡州伎趙氏墜崖以死自誓作詩諷俗<lb/>
鱗鱗汝水氷碧光汝之左右百草芳紅蘭紫桂媚長晝<lb/>
鉤輈鳥子囘銀塘茭蒲無數菱葉小西家鞦韆屬年少<lb/>
燕泥霽雨風景酣簾箔依稀有歌笑趙氏母子邯鄲倡<lb/>
綵絲繡履踏春陽心思宛轉縈雲縷羞對兒郎唱鳯皇<lb/>
樂山嵯峨石生雨鄉人迎神奏歌舞婆娑起向神祠前<lb/>
祝願生身事鍼組野風吹目雙淚零泉聲松韻相泠泠<lb/>
誰言女子情愛癖誓死命輕如鳥翎鳥翎飛上合歡樹<lb/>
<pb n="KR4h0101_WYG_015-15b"/>
開花夜夜無愁苦秋香不斷相思浦小釵玉股埋黄土<lb/>
　　　　秋意<lb/>
銀牀墜露下高桐竹練含氷留麝籠蒲萄酒作碼碯紅<lb/>
湘娥江邊采芙蓉月華流影天漢東素商淒清颺微風<lb/>
草根知秋有鳴蛩<lb/>
　　　五言律詩<lb/>
　　　　固始縣南岳行祠<lb/>
往歳曽登眺今朝又謾來山禽鳴獨樹石壁漬荒苔水<lb/>
<pb n="KR4h0101_WYG_015-16a"/>
淺沙痕亂天低雁影廻春風吹白髪有酒且銜杯<lb/>
　　　　送人之陜省幕和韻<lb/>
綬帶驚沙鶴紗巾逐海鷗驪山泉未冷華岳樹先秋路<lb/>
出汾陽里家仍晏子裘風流蓮幕美君豈歎淹留<lb/>
　　　　謁告書懷<lb/>
先子桐鄉地年來憶舊游山春花競發沙晚水閒流石<lb/>
屋青霞夜藤牀碧樹秋防身龍具在强欲問呉鈎<lb/>
　　　　送董仁甫之西臺幕<lb/>
<pb n="KR4h0101_WYG_015-16b"/>
西南萬里地詔屬大行臺秦樹浮天去巴江帶雪來山<lb/>
河無用險邦國正須才檐幕風流美書籤想盡開<lb/>
　　　　送周南翁待制<lb/>
雞曙辭宮漏鷗天趁客船帝書鸞紙瑩母侍版輿鮮林<lb/>
壑煙霞舊松楸雨露偏儒臣文藻劇瀧表勒高阡<lb/>
　　　　華清宮故基<lb/>
開元人物盡兹地尚華清古道風塵急溫泉日夜生碑<lb/>
詞惟石蘚宮樹有春鶯過客知王建題詩不記名<lb/>
<pb n="KR4h0101_WYG_015-17a"/>
　　　　舟中<lb/>
藂灌縈雲曲岡巒引霧深舟輕風燕疾衣薄水螢侵夜<lb/>
久江喧瀬秋清竹滿林閒情任飄泊到處欲登臨<lb/>
　　　　再從浙入閩<lb/>
積雨關河溼今朝日始晴浮船下夜瀬覓酒近春城鵝<lb/>
鴨將雛出牛羊傍母行獨憐無似客萬里又南征<lb/>
　　　　崇眞宮西棃花<lb/>
春日棃花下相逢把臂行香痕憐粉薄酒暈惜紅輕影<lb/>
<pb n="KR4h0101_WYG_015-17b"/>
動簾穿燕聲來樹度鸎共當拚一醉莫待鬢華生<lb/>
　　　　明日在羅中官園池自次韻<lb/>
帝里春光媚花前可獨行額黄團蔕小睂緑畫痕輕蕩<lb/>
槳波浮鷁裁衣粉妒鸎却愁風信惡明日樹隂生<lb/>
　　　　武當山道士贈行<lb/>
幽居鑿石楹仙路接青城印字苔行鶴梭金樹度鸎飛<lb/>
光無短景上壽有長生星斗何曾闇𤣥壇夜夜明<lb/>
　　　　贈廬州黄孝子<lb/>
<pb n="KR4h0101_WYG_015-18a"/>
我家淮水上孝義夙多聞邑屋封華表丘園聘束纁久<lb/>
嗟毛義檄更歎董生文白石山中去吾將問隱君<lb/>
　　　　出都<lb/>
長城懷古處身在日華東水出盧龍塞山連碣石宮沙<lb/>
鷗終日白霜樹忽然紅雲海鴻濛氣歸飄杳靄中<lb/>
　　　　紫芝不用事<lb/>
霞纈盤華蓋天葩擢矞雲孕靈非有種掞藻忽成文冠<lb/>
矗仙裁羽纓垂女製帬原田多衆草獨爾擅絪縕<lb/>
<pb n="KR4h0101_WYG_015-18b"/>
　　　　贈楊洞天道人<lb/>
我自不入俗君今又欲仙鳥啼百花裏屋住萬山邊密<lb/>
樹雲難過空潭月易圓題詩秋巻了爲説小行年<lb/>
　　　　贈彈琴道人<lb/>
苦竹到階深雲房豈易尋倚松聞磬韻對石振塵襟芒<lb/>
屩𤣥壇曲瓊冠紫殿隂仙翁嫌我俗不肻坐彈琴<lb/>
　　　　用韻上繼學時祠禱天寶宮<lb/>
𤣥關松桂深長晝客來尋撫石雲生手弄泉風滿襟鶴<lb/>
<pb n="KR4h0101_WYG_015-19a"/>
巢連屋角蝸迹上碑陰須信祠官美烹茶更鼓琴<lb/>
　　　　徐州弔蘇睂山<lb/>
城角黄樓壯蘇公骨已仙亂流無齧石宅土有居廛才<lb/>
大爲時忌名髙得世傳舟中臥讀賦臨水一琅然<lb/>
　　　　五言<hi>七首</hi>
大行東北去形勢自天分一葦航呉越千車輓朔雲衣<lb/>
冠今復盛豪傑古猶聞欲獻三都賦茫然媿不文<lb/>
不作還山夢因吟李杜詩平生無飽飯抵死只憂時事<lb/>
<pb n="KR4h0101_WYG_015-19b"/>
實兼唐史風流揖楚辭山川舊遊處千載有餘悲<lb/>
王子不耐俗還山應恐遲挑燈同此夜把臂憶當時愛<lb/>
我常懸榻逢人只語詩買田吾已<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>莫負耦耕期<lb/>
好去春山路騎驢罨畫中徜徉紫芝客顦顇鹿皮翁得<lb/>
酒寧辭醉逢人莫話窮乾坤皆古意人自不相同<lb/>
古意在睂宇新詩應口哦無錢賒酒得有屋喜人過宇<lb/>
宙千年事功名一曲歌執鞭吾亦可稅駕欲如何<lb/>
聞道光山縣城南十里賒人家依翠竹野水亂梅花應<lb/>
<pb n="KR4h0101_WYG_015-20a"/>
有仙燒藥寧無客艤槎行當問田畝結屋貯煙霞<lb/>
又是蒺藜秋浮槎繫旅輈古城空石堞平野半沙邱自<lb/>
笑滄洲客還期汗漫遊明朝入衛國淇上買扁舟<lb/>
　　　　次韻石<lb/>
老石何年有依稀滿路傍無人愁飲羽有客坐忘羊戒<lb/>
世能言晉傳書豈姓黄補天成五色何獨柱明堂<lb/>
　　　　石田山居<hi>五首</hi>
甲子人愁雨河田麥已丹歳凶捐瘠衆天逺禱祠難賈<lb/>
<pb n="KR4h0101_WYG_015-20b"/>
客還酤酒王孫自飽餐更憐黧面黒征戍出桑乾<lb/>
積雨衣裳溼愁人是麥田泥將深沒馬霧欲墮飛鳶爨<lb/>
火勞薪盡家居老屋穿牆根雜蛙蚓擬買繫籬船<lb/>
光山楓製錦潢浦荻飛綿秫熟何論酒魚來不計錢卜<lb/>
鄰多野老求藥有神仙爲客留羮筍清晨步石田<lb/>
作客何多意淮南即是家自牽蘿屋小不正葛巾斜書<lb/>
嬾眠尤熟詩來酒更賒春天雲嫵媚相對坐鷗沙<lb/>
淮南窮僻地先世有林廬花曙鳴山鳥芹春躍岸魚鼓<lb/>
<pb n="KR4h0101_WYG_015-21a"/>
琴仙度曲錬杏客傳書朋舊如相覓休嗔禮法疎<lb/>
　　　五言排律<lb/>
　　　　春行南郊<lb/>
緑樹連城合蒼藤入澗懸作橋分野路取竹縛溪船載<lb/>
酒誰留客看花我欲顚歌詩諧故老笑語屬神仙自鑿<lb/>
蒲萄井人開苜蓿田銜櫻黄鳥哢窺藻白鷗翩狎坐欣<lb/>
時俊隨行喜妙年山隂知寂莫春服且雲煙<lb/>
　　　　應制壽王少傅<lb/>
<pb n="KR4h0101_WYG_015-21b"/>
皇極敷多福臣工保壽耆禔身名愈茂佚老眷殊彌疏<lb/>
廣金無幾祁奚子更竒堯尊霑露醴齊服剪氷絲几杖<lb/>
隨春到冠巾與野宜珊瑚生海石琥珀出松脂西掖清<lb/>
光徧東朝寵渥私仁風初煦煦化日自遲遲宸詔徵歌<lb/>
曲仙音被樂詞乞言方有待莫去采靈芝<lb/>
　　　　送文著作往鄂州諭南使<lb/>
大化均天施皇圖象岳寧宣風依日月發號布雷霆貔<lb/>
虎嚴分鎭鵷鸞蔚在迋芝莖連孔廟蓂葉茂堯庭珠米<lb/>
<pb n="KR4h0101_WYG_015-22a"/>
圓圓白樓桑箇箇青謳吟興隴畝游衍及郊坰楚俗那<lb/>
三户滇童信六經已知含煦育復此仰儀刑使得皇華<lb/>
美歌應湛露聽賜衣裁錦段官醖溢瑤缾上國崇懷服<lb/>
熙朝尚德馨魚書閒粉蠹雞卜枉軺星鶚渚翔鸚鵡燕<lb/>
臺念脊令歸途囘四牡楓樹失江汀<lb/>
　　　　伯長内翰與繼學内翰聯句賦畫松詩清壯<lb/>
　　　　偉麗僃體諸家祖常實不能及後塵也仍作<lb/>
　　　　詩美之<lb/>
<pb n="KR4h0101_WYG_015-22b"/>
呉絹氷絲白秦封石髮青沐華浮鶴露戢景蔽鶉星刻<lb/>
畫風雲狀雕鑱鳥獸形哦詩鏘玉署集句燦珠經奕奕<lb/>
舒光氣沈沈逐杳冥離歌三曡送凱奏萬鐃聽肅穆官<lb/>
師位雍容樂舞庭江花春豔豔山竹雪亭亭自笑如塵<lb/>
俗懷慙似酒醒無因題琥珀有去對鵁鶄<lb/>
　　　　送劉侍儀祠祭北鎭<lb/>
名鎭坤維左雄藩碣石邊宵明觀海日春媚禊河川塞<lb/>
道迷沙磧郵亭過玉田驌驦憐驛騎襏襫費羊氊亦有<lb/>
<pb n="KR4h0101_WYG_015-23a"/>
鮫人室應無蜑户船山椒雲物異天角斗樞偏望美祠<lb/>
官貴時清祀事專祝禧孚感格錫福待敷宣<lb/>
　　　　輓饒國呉公<lb/>
泣雨纏丹旐靈風攪素帷番君歸廟日饒國表阡時穹<lb/>
石鑱仙籙華編綴誄辭山原松漏月墓道櫟生芝諧世<lb/>
資清福全天樂壽耆孫聯書殿列兒侍竹宮祠執紼嗟<lb/>
何及居廬願莫私明王崇秩祀歛錫待敷施<lb/>
　　　　送王伯𢎞平章<lb/>
<pb n="KR4h0101_WYG_015-23b"/>
衮職華蟲燦台階象緯明世須先穀帛治理後章程所<lb/>
貴求儒效何勞得論衡退公無候吏飲介有諸生楓陛<lb/>
都俞密槐庭屬望清助耕千畞籍謝絶五侯鯖疏傅專<lb/>
高節韋賢擅令名臣工商相重鄉國魯公榮汶水春跳<lb/>
鮪徂松夏囀鶯來宜思舜慕去合體堯情尚醖隨飛驛<lb/>
宮衣賜滿籯曹裝應再趣莫擬種黄精<lb/>
　　　　秋谷平章生日<lb/>
上宰儒宗重中台位望隆承天施坱圠捧日照曈曨汾<lb/>
<pb n="KR4h0101_WYG_015-24a"/>
路精靈合文章運㑹通酇侯初亦昴周翰降維嵩姬正<lb/>
逢陽復羲車舎斗中睂毫齊紺髪仙骨炯方瞳鸞鳯翔<lb/>
千仞貂蟬侍兩宮天池浮畫鷁公衮煥華蟲造命毗元<lb/>
化書思沃帝聰山河尊社稷禮樂頼臣工韓國蕃宣永<lb/>
髙皇報施崇從來黄閣貴只屬紫芝翁檻竹沈沈翠庭<lb/>
花灼灼紅道山藏畫象詞館轉詩筒洛下耆英盛人間<lb/>
壽域同君王自養老何羨菊潭東<lb/>
　　　　泉南孫氏園亭<lb/>
<pb n="KR4h0101_WYG_015-24b"/>
鑿石通歸汐浮梁看浴暾鴨闌萍上甃鹿柵蘚生垣薝<lb/>
蔔垂梔子篔簹長竹孫書香芸辟蠹席煖錦裁鵷交客<lb/>
登仙籍承家荷帝恩氷甌蠭蜜溜酒榼茘漿翻吹籥花<lb/>
圍屋彈琴鶴舞園海雲春有態閩雪夜無痕誰謂衣裳<lb/>
嬾余今杖屨煩捋鬚歌月地翹首望天門<lb/>
　　　　次韻繼學<hi>三首</hi>
金爵層霄外銀猊曲檻邊含香俱國士持槖半神仙豈<lb/>
有遮塵手應無見麯涎地青天似水席煖罽如綿客送<lb/>
<pb n="KR4h0101_WYG_015-25a"/>
蒲萄酒人分苜蓿田書思趨豹省掞藻賦龍船<hi>時上京自大都</hi>
<hi>移舟至</hi>誰念馮唐老爲郎白首年<lb/>
雞塞西寧外龍沙北極邊有天皆入貢無地不生仙鵲<lb/>
玉光含水驪珠溼帶涎香清堪閉閣衣薄豈勝綿珥筆<lb/>
遊鼇禁扶犂占鶴田酒來揚子宅人上剡溪船自信篇<lb/>
章貴能歌擊壤年<lb/>
丞相晨趨漏元戎夜拓邊碧雞崇漢畤丹藥監秦仙敢<lb/>
謂鼇頭選初逃虎口涎栁詞方濯錦雪賦已抽綿豔豔<lb/>
<pb n="KR4h0101_WYG_015-25b"/>
金爲屋輝輝玉滿田客身隨楚製鄉夢逐吳船所賴三階<lb/>
正螭坳記有年<lb/>
　　　　送可升法師祠武當山<lb/>
華芝三曲蓋靈馭九龍車人喜仙官至誰云帝闕賒山<lb/>
神驅黑虎眞侶耀朱蛇石髪松膏霧天衣雨織霞澗青<lb/>
春舞藻巖紫晝垂花醮席羅星斗賓筵競鼓笳乘槎過<lb/>
博望噀酒問欒巴竭澤無魚罟施逵有兔罝熙熙歸化<lb/>
域遲汝報重華<lb/>
<pb n="KR4h0101_WYG_015-26a"/>
　　　　送楊仲禮江淛提舉儒學<lb/>
江海雄南服衣冠重北門仗雲移振鷺船霧送翔鵷酒<lb/>
屢招人飲文多與客論名高依日月道大信乾坤官拜<lb/>
儒臺貴班聯㑹府尊齋廚還筍蕨賓所盡蘭蓀佐吏言<lb/>
猶雅公庭禮不煩過家歡上冢去國戀承恩田埭觀魚<lb/>
子鄰牆撫竹孫光榮休負弩歌鼔樂鄉邨<lb/>
　　　　送宋誠夫太監祠海上諸神<lb/>
上聖崇明祀元臣屬有文内香開寶炷制幣出𤣥纁授<lb/>
<pb n="KR4h0101_WYG_015-26b"/>
節臨前殿傳臚聽後軍酒清黄木廟魚祭武夷君颶母<lb/>
應囘雨天妃却下雲不勞風有隧猶願楚無氛漕粟琅<lb/>
邪見還珠合浦聞穹蒼天坱漭溟渤氣絪緼龍户編魚<lb/>
賦鮫人織霧紋畤祠光炯炯宣室語欣欣鵬運連番舶<lb/>
軺歸願冀羣觀書曾拜洛歌賦不横汾越水琉璃靜閩<lb/>
花茉莉熏伏波封莫請宵旰念華勛<lb/>
　　　　贊御書雪林二字爲趙伯寧中丞作<lb/>
聖主敷文化臺臣得寶書方員河洛出次舎日星居禹<lb/>
<pb n="KR4h0101_WYG_015-27a"/>
畫州圻古羲爻物象初克勤資負扆躋敬頼儲胥王錫<lb/>
非鞶帶天光豈器車傳家恩有渥訓德義無餘浩浩氷<lb/>
華潔亭亭木本疎山輝因玉潤雲氣是龍噓瑩爽才尤<lb/>
峻裁培力不虚明良須慶㑹動植樂舒徐眷遇榮金匱<lb/>
謳歌媿石渠賤微叨下列瞻拜舞階除<lb/>
　　　　虞伯生學士畫像<lb/>
韋相傳經業楊門世講官箕裘君自得文字我知難汲<lb/>
冢朱塗誤秦灰墨補殘黄流凝玉瓚仙露滴金盤不肻<lb/>
<pb n="KR4h0101_WYG_015-27b"/>
投漫刺偏宜戴小冠近林聽竹雨臨澗看風湍詔入蒲<lb/>
輪軟訶歸釣石團青山連蜀國白石照長安擬卜龜呈<lb/>
兆將書鶴借翰風流圖畫裏方目見神完<lb/>
　　　　寄舒眞人<lb/>
金闕來華蓋琳壇集羽衣石因鐘乳膩松爲茯苓肥劑<lb/>
墨香翻杵修琴玉布徽天低臨象緯日近逼光輝竹裏<lb/>
開長徑池邊敞小扉紅迷霞綺錯緑漲水環圍仙杏旉<lb/>
凝赤蟠桃萼翦緋龍來還獨宿鶴去更知歸割蜜蠭先<lb/>
<pb n="KR4h0101_WYG_015-28a"/>
避銜書鳯自飛祠雷陳古磬符鬼掣靈旂丹井泉偏冽<lb/>
銅盤露未晞俗人那得識詩客盡相依伊我逢休澣從<lb/>
兹詠浴沂憑師消鄙吝猶可采山薇<lb/>
　　　　送華山隱之宗陽宮<lb/>
江閤魚龍近山房霧雨多地清天不暑池曲水無波筍<lb/>
籜迎書帶櫻桃送錦窠呦呦呼伴鹿唼唼換經鵝養素<lb/>
行編屨消閒坐織蓑幾篇餐玉法一帙醮星科香灺沉<lb/>
銀葉衣裾佩紫荷丹光留海月絳景出松蘿醉憶泉㳅<lb/>
<pb n="KR4h0101_WYG_015-28b"/>
乳幽憐石爛柯神君攀緑桂天女蹋青莎邀客登山頂<lb/>
尋眞入澗阿洞簫吹道曲雲紙寫漁歌予髪今如此君<lb/>
心可柰何高壇見明月爲我問婆羅<lb/>
　　　　登雨花臺<lb/>
積翠生層巘凝光浴巨濤呉城花覆井楚舸竹裁篙地<lb/>
近魚龍逼天空鶴鸛高野橋皆螮蝀溪水盡蒲萄雨石<lb/>
逢芝箭風林得鳯毛臙脂兒女小罨畫鬼神饕六代都<lb/>
銜璧三山尚戴鼇故宮猶荏苒古樹漫周遭仙洞歌瑤<lb/>
<pb n="KR4h0101_WYG_015-29a"/>
草人家宴碧桃飯香非接淅酒好不篘糟緑霧春連閣<lb/>
丹霞曉暎袍攀躋忻境勝跋涉憚人勞老我才還劣清<lb/>
資媿重叨采詩今有使問俗似無曹佳麗千年最聲名<lb/>
一世豪歳時休澣日擕手可遊遨<lb/>
　<lb/>
　<lb/>
　<lb/>
　<lb/>
<pb n="KR4h0101_WYG_015-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻十五<lb/>
</p>
<p>
</p>
  </div>
</body>
</text>
</TEI>
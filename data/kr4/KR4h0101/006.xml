<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻六</head>
    <p>
<pb n="KR4h0101_WYG_006-1a"/>
欽定四庫全書<lb/>
　中州名賢文表巻六　　　　明　劉昌　編<lb/>
　　許文正公<lb/>
　　　附録<lb/>
　　　　贈榮禄大夫司徒諡文正制<lb/>
上天眷命皇帝聖㫖惟昔聖祖圖任相臣思與真儒共<lb/>
成治效故資善大夫中書左丞集賢大學士兼國子祭<lb/>
酒教領太史院事許衡以天民之先覺膺巖石之具瞻<lb/>
<pb n="KR4h0101_WYG_006-1b"/>
聖學方湮惟洙泗之源是泝嘉謨入告非堯舜之道不<lb/>
陳斥姦志靖於熈朝辭禄不忘於耕野迎推日䇿明厯<lb/>
象以授人時樂育英才居成均而教胄子乃眷鈞樞之<lb/>
列益昭模範之功允為裕考之賓師冝副慈皇之渥命<lb/>
爰申䘏典用賁𤣥扄道德博洽斯謂文中立不倚斯謂<lb/>
正既嘉名之載易仍公秩之榮頒尚期有知服茲無斁<lb/>
可贈榮禄大夫司徒諡文正主者施行大德元年十月<lb/>
日<lb/>
<pb n="KR4h0101_WYG_006-2a"/>
　　　　左丞許衡贈官制　　　　姚　燧<lb/>
天非繼聖學之墜緒則不生命世之大才國欲與王道<lb/>
以比隆肆用為烝民之先覺何物故之巳久尚人思之<lb/>
未忘故資善大夫中書左丞集賢大學士兼國子祭酒<lb/>
教領太史院事許衡玉裕而金相凖平而繩直出處則<lb/>
惟義所在言動亦以禮自持休休焉有容屬屬乎其敬<lb/>
人能𢎞道惟朝聞夕死之是期我欲至仁匪晝誦夜思<lb/>
而不得行巳似秋霜烈日化人如時雨和風來席下之<lb/>
<pb n="KR4h0101_WYG_006-2b"/>
摳衣滿户外者列屨達簡在帝心者率多丞弼窮固守<lb/>
師説者不失善良鶴鳴九皋而聲聞於髙鳯翔千仞必<lb/>
德輝乃下爰立相以堯君舜民之志所告上皆伊訓説<lb/>
命之言丹扆斥姦少不避雷霆之軋擊青臺治厯本於<lb/>
筴日月而送迎繇理窮而智益明隨任使而職斯舉今<lb/>
旣亡矣誰其嗣之於戲在爾身有垂沒世之名於朕心<lb/>
有失同時之恨雖成廟納書以命諡固巳振木鐸之髙<lb/>
風而功臣胙土則未加用申錫蜜章於下地光靈如在<lb/>
<pb n="KR4h0101_WYG_006-3a"/>
寵數其承可贈正學垂憲佐運功臣太傅開府儀同三<lb/>
司追封魏國公仍諡文正<lb/>
　　　　中書左丞許公制　　　　王　惲<lb/>
朕究觀世數灼見天心粤惟有不世出之君然後得大<lb/>
有為之士運符千載道濟一時中書左丞許衡爰自師<lb/>
儒遂拜左相用之不惟不重學之不惟不深貞一乃心<lb/>
執持苦節謀謨善㫁精識造㣲既逢堯舜之明用安社<lb/>
稷為悦君聖臣直理明道尊庶幾夷夏之安風以詩書<lb/>
<pb n="KR4h0101_WYG_006-3b"/>
之教衣冠萬國雍容叔孫之儀仁義一家剴切魏徵之<lb/>
諫在中統至元之治有永淳貞觀之風此其效焉功可<lb/>
忘耶而復養英材於國學齊七政於璿璣白首南歸尚<lb/>
深北顧憂來夢奠歔欷柱石之衰人去鑑亡瀟洒風雲<lb/>
之契感時懷德想像其人忍惜䘏章俾疏身後可贈某<lb/>
官某諡尚期窀穸不昧欽承<lb/>
　　　　大元敕賜故中書左丞集賢大學士國子祭<lb/>
　　　　酒贈正學垂憲佐運功臣太傅開府儀同三<lb/>
<pb n="KR4h0101_WYG_006-4a"/>
　　　　司追封魏國文正公許先生神道碑<lb/>
　　　　　翰林直學士中大夫知制誥同修國史國<lb/>
　　　　　子祭酒臣歐陽𤣥奉敕譔<lb/>
　　　　　翰林侍講學士通奉大夫知制誥同修國<lb/>
　　　　　史知經筵事臣張起巖奉敕書<lb/>
　　　　　奎章閣學士院承制學士中大夫兼經筵<lb/>
　　　　　官臣尚師簡奉敕篆額<lb/>
洪惟聖元度越千古世祖皇帝以天縱之資得帝王不<lb/>
<pb n="KR4h0101_WYG_006-4b"/>
傳之學上接伏羲神農黄帝堯舜禹湯文武以來數聖<lb/>
人之道統而為不世出之君河内許先生以天挺之材<lb/>
得聖賢不傳之學上接周公孔子顔曽思孟以來數君<lb/>
子之道統而為不世出之臣君臣遇合之契堂陛都俞<lb/>
之言所以建皇極立民命繼絶學開太平者萬世猶一<lb/>
日也猗歟盛哉先生既歿之三十三年為皇慶二年仁<lb/>
宗皇帝詔暨宋九儒從祀宣聖廟庭明斯道之所自傳<lb/>
矣又二十三年為元統三年今上皇帝敕詞臣𤣥文其<lb/>
<pb n="KR4h0101_WYG_006-5a"/>
神道之碑以賜其子師敬使刻之于是臣𤣥再拜稽首<lb/>
以復明詔曰論世祖之為君而稱述許先生之為臣則<lb/>
見我元朝廷之間有唐虞明良之氣象論許先生之為<lb/>
臣而推本世祖之為君則見我元國家之初當貞元㑹<lb/>
合之氣運故善言先生必以道統為先而後及功業則<lb/>
上可以稱塞聖天子命臣作碑之初志下可以厭服天<lb/>
下後世學者景慕之盛心也臣謹按先生家乗及嘗私<lb/>
淑於父師者序而銘之先生以金泰和九年己巳九月<lb/>
<pb n="KR4h0101_WYG_006-5b"/>
丙寅生於新鄭邑中幼有異質八嵗入學従師問讀書<lb/>
欲何為師曰應舉取第耳曰如是而已乎師大奇之謂<lb/>
其識趣非常他日必有大過人者自顧章句儒非其師<lb/>
遂辭去年十餘有道士過門見之驚曰骨清神完目光<lb/>
射人茍非命世大賢即當神超八表人間富貴不足道<lb/>
也稍長嗜學如饑渴而精强絶人世亂家貧無従得書<lb/>
聞有善本冒險數百里就而鈔之讀之有疑即能有所<lb/>
折衷嵗壬辰天兵渡河為遊騎所得其萬夫長酗酒殺<lb/>
<pb n="KR4h0101_WYG_006-6a"/>
人為嬉先生従容曲譬卒革其暴久乃信其言如蓍龜<lb/>
人賴全活者無算萬夫長南征乃東去隠徂徠山遷泰<lb/>
安之東館鎮尋遷大名扁其齋曰魯世因號曰魯齋先<lb/>
生國家既有河朔遣官分道以試選士中者得占籍為<lb/>
儒魏人力勸應試既中選留魏三年自挽鹿車載書還<lb/>
河内魏人致僕馬不聽入洛求弟衎得之自洛適魏聞<lb/>
河内政虐還止蘇門十餘年間雖顛沛流離行不愧影<lb/>
其與人交中剛外和一介取與必揆於義人與之居雖<lb/>
<pb n="KR4h0101_WYG_006-6b"/>
有忮求馴致俱化所至學者翕然歸之察其誠至始留<lb/>
館下既留誘掖忘倦身教屬屬言教循循于是師道日<lb/>
立友道日親在魏友竇黙蘇門友姚樞相與論辯探幽<lb/>
析微詣者慴伏既得伊洛性理之書及程子易傳朱子<lb/>
論孟集註中庸大學章句或問小學等書言與心㑹召<lb/>
向所從游教以進德之基慨然思復三代庠序之法甲<lb/>
寅世祖受地秦中聞先生名遣使者徵赴京兆教授先<lb/>
生避之魏使者物色偕行亷希憲宣撫陜右傳教令授<lb/>
<pb n="KR4h0101_WYG_006-7a"/>
以京兆提學卜居雁塔之東與同志講井田之制買園<lb/>
為義桑㑹得請還世祖即阼建元中統召先生於家既<lb/>
至謁歸既歸復召至上京入見上問所學以學孔子對<lb/>
留上所無㡬以疾還燕明年自上京召數有敷對時相<lb/>
王文統用事而先生及姚樞竇黙日被顧問黙在上前<lb/>
屢斥其學術不正樞尤以才見嫉葢竇言本出於先生<lb/>
文統亦頗疑之乃奏姚為太子太師竇為太子太傅先<lb/>
生為太子太保外示尊禮内欲擯使疏逺姚竇拜命將<lb/>
<pb n="KR4h0101_WYG_006-7b"/>
入謝先生獨毅然辭謂二公曰禮師傅見太子位東西<lb/>
向師傅坐太子乃坐今能遽復此禮乎否則師道自我<lb/>
廢也二公懷制闕下辭文統聞斯言遂寢其命改授先<lb/>
生為國子祭酒竇為翰林侍讀學士姚為大司農先生<lb/>
亟辭以疾乆乃予告還河内既而上京使狎至應命至<lb/>
燕病弗能往至元元年自燕復還先是有詔即家為校<lb/>
以業來學及躬耕里中未嘗以詔示人至是召入省議<lb/>
事旋踵求去丞相安圖來謁欲勉留之退謂人曰時流<lb/>
<pb n="KR4h0101_WYG_006-8a"/>
皆欲輩行許先生吾見相去千百尋有詔趣赴省遂北<lb/>
行見上檀州諭之曰安圖少不更事卿無負所學悉以<lb/>
傅之有嘉謀嘉猷語使入告對曰聖人道極髙逺學者<lb/>
所得有淺深然當罄所知如聖詔其所不知不敢強也<lb/>
安圖明敏有操守告以古人格言往往領悟苐恐有間<lb/>
之者則難行耳自是預國大議時至都堂扈行上京諮<lb/>
訪日廣宿衛之士見先生入對舉手加額相慶曰是欲<lb/>
澤被生民者上書陳五事曰立國規模曰中書大要曰<lb/>
<pb n="KR4h0101_WYG_006-8b"/>
為君難曰農桑學校曰慎㣲累數千百言讀奏未徹上<lb/>
乆聽微有倦色先生即歛巻求退上肅然正襟危坐先<lb/>
生乃再讀讀訖上嘉納之其餘論諫多削其稿世罕得<lb/>
聞有頃辭疾聽五日一詣省賜西域名藥善酒俄許其<lb/>
還繼召與太保劉秉忠左丞張文謙議朝儀官制多所<lb/>
詳定阿哈瑪特請建尚書省總六部與中書角立上特用<lb/>
先生為中書左丞先生求面辭不得見者再越數日奏<lb/>
所議事畢自陳曰臣有三冝辭一非勲舊二蔑才德三<lb/>
<pb n="KR4h0101_WYG_006-9a"/>
所學迂恐於聖謨神算未能盡合上曰用卿出朕意毋<lb/>
事多讓先生辭不已上命從官掖之起有㫖曰出既出<lb/>
及閾還奏曰陛下令臣出省耶上改容曰出殿門耳明<lb/>
日又辭遣近臣哈喇哈遜先諭止之强出視事至上京<lb/>
奏論阿哈瑪特㒺上不道事不報因移疾謝機務丞相難<lb/>
之御史中丞博囉為之請上惻然召子師可諭使舉代<lb/>
對曰用人冝出上意臣下舉代恐開市恩覬覦之漸尋<lb/>
有㫖以國人世胄子弟就學遂篤意教事奏門生王梓<lb/>
<pb n="KR4h0101_WYG_006-9b"/>
劉季偉韓思永耶律有尚吕耑善姚燧髙凝白棟蘇郁<lb/>
姚燉孫安劉安中十二人為伴讀被㫖咸驛致之以先<lb/>
生為集賢大學士兼國子祭酒先生之為教精粗有序<lb/>
張弛有冝而必本諸聖賢啟迪後學之方踰年諸生涵<lb/>
飬薰陶周旋中禮講貫適用上喜其業成時自程之越<lb/>
三嵗以改𦵏親䘮謁歸屬召赴行在遂請朝辭以行上<lb/>
命諸老議其去留姚樞謂先生出處有闗世運冝成其<lb/>
志更命張文謙問所以告歸之意其對如初始允十四<lb/>
<pb n="KR4h0101_WYG_006-10a"/>
年召議改厯法仍拜集賢大學士兼國子祭酒教領太<lb/>
史院事十七年授時厯成以疾屢告上禮貌隆至路朝<lb/>
賜杖内殿賜坐疾少劇裕皇在東宫聞之為言於上以<lb/>
驛送還師可以河東按察副使改懷孟路總管以便養<lb/>
皆東宫請也且使宫臣諭曰先生善醫藥自輔無以道<lb/>
不行為憂十八年三月戊戌薨於私第之正寢易簀不<lb/>
變年七十三是日大雷電風㧞木城中無貴賤少長哭<lb/>
於門商唁於塗農弔於野天下識與不識聞訃慨歎四<lb/>
<pb n="KR4h0101_WYG_006-10b"/>
月乙酉𦵏李封村先塋之南既𦵏四方學者來㑹為位<lb/>
哭墓次而去先生真知力行實見允蹈齋居終日肅如<lb/>
神明嘗遇迅霆起前泰宇凝定不喪執守其為學也以<lb/>
明體達用為主其修已也以存心養性為要其事君也<lb/>
以責難陳善為務其教人也以灑掃應對進退為始精<lb/>
義入神為終雖時枘鑿不少變其規矩也故君召輒往<lb/>
進輒思退方世祖急於親賢而先生篤於信巳以是終<lb/>
無枉尺直尋之意及夫仕不受禄人以為髙則喟然歎<lb/>
<pb n="KR4h0101_WYG_006-11a"/>
曰甚矣余之不幸而有是名也仕豈有不食君禄者哉<lb/>
食求無忝而巳伐宋之舉一時名公卿人售攻取之畧<lb/>
先生言惟當修德以致賓服若以力取必戕兩國之生<lb/>
靈以決萬一之勝負及宋旣平未嘗以失計為慊世祖<lb/>
亦未嘗以是少之臣嘗觀三代而下漢唐君臣未聞以<lb/>
道統繫之者當世儒宗或智足與知仁未足與居也宋<lb/>
濓洛數公克續斯道然未聞有得君者世祖龍潛諸儒<lb/>
請上其號曰儒教大宗師嗚呼漢唐宋創業之主烏得<lb/>
<pb n="KR4h0101_WYG_006-11b"/>
而有是號哉此天以道統屬之世祖也先生出際斯運<lb/>
一時君臣心以堯舜為心學以孔孟為學中外如出一<lb/>
喙號公魯齋先生嗚呼魯者曽子傳道之器歴代佐命<lb/>
之臣雖欲為此號豈可得也非天以道統屬之先生乎<lb/>
先生之謀國譬之工師受命作室既得大木不肯斲而<lb/>
小之是以寧不受宫師之命而必使學焉後臣之道無<lb/>
愧於伊尹寜不預平宋之功而必使以德行仁之言無<lb/>
負於孟子故中統至元之治上有不世出之君能表章<lb/>
<pb n="KR4h0101_WYG_006-12a"/>
其臣繼述往聖之志下有不世出之臣能贊襄其君憲<lb/>
章往聖之心於是我元之宏規有非三代已下有國家<lb/>
者之所可及矣及夫元貞大德髙第弟子彬彬輩出致<lb/>
位卿相為代名臣皇慶延祐之設科子師敬參預大政<lb/>
以通經學古之制一洗隋唐以來聲律之陋致海内之<lb/>
士非程朱之書不讀又豈非其家學之效見諸已試者<lb/>
歟先生平時頗病文籍之繁嘗曰聖人復出必大芟而<lb/>
治之斯則周衰以來文勝之弊猶將有以正救於其間<lb/>
<pb n="KR4h0101_WYG_006-12b"/>
是豈淺之為志者乎先生諱衡字仲平其先河内人父<lb/>
通避地河南隠德弗耀今贈銀青榮禄大夫大司徒追<lb/>
封魏國公諡恵和妣李氏追封魏國夫人子男四師可<lb/>
師遜師孚追封魏國夫人敬氏子師敬封魏國太夫人<lb/>
賀氏子先生閨門有禮中饋皆賢事公甚敬師可由河<lb/>
東按察副使歴衛輝襄陽路總管終通議大夫廣平路<lb/>
總管贈禮部尚書諡文簡志趣端正惜未究用有文集<lb/>
貽後師遜師孚未仕卒師敬由監察御史踐敡中外歴<lb/>
<pb n="KR4h0101_WYG_006-13a"/>
治書侍御史吏部尚書中書參知政事國子祭酒太子<lb/>
詹事中書左右丞兩為翰林學士承㫖知經筵事今由<lb/>
西臺中丞拜御史中丞階光禄大夫明經務誠學尚節<lb/>
概肖父風女三長適于章儒者餘早世孫男六長從憲<lb/>
以䕃累遷湖廣行省理問以歸德知府致仕次東孫夭<lb/>
次從宸積官山南憲僉監察御史終河東憲副乃先生<lb/>
之嫡宗孫也次從宜太史院經歴中書省照磨今翰林<lb/>
國史院經歴次從宣太保府長史中書右三部照磨官<lb/>
<pb n="KR4h0101_WYG_006-13b"/>
次從宗章佩監異珍庫提㸃孫女五長適廣東宣慰使<lb/>
都元帥寗居仁封覃懷郡夫人次適太禧院管句覃質<lb/>
次適翰林應奉蕭璘次適寜陵簿張構次適阜城尉張<lb/>
恕曽孫六長崇祖次紹祖祕書著作從宸之嫡子也次<lb/>
書童文童禮童武童曽孫女四皆㓜先生有魯齋集及<lb/>
中庸語意門人記載語録行於世昔王文忠公磐論先<lb/>
生曰吾年八十閱人多矣平生力學不知聖道之所在<lb/>
非天與幸㡬失此人大德元年贈大司徒諡文正制詞<lb/>
<pb n="KR4h0101_WYG_006-14a"/>
有曰聖學方湮惟洙泗之源是泝嘉謨入告非堯舜之<lb/>
道不陳至大三年加贈太傅追封魏國公制詞有曰天<lb/>
非繼聖學之墜緒則不生命世之大才國欲與王道以<lb/>
比隆肆用為烝民之先覺姚文公燧作祠堂記則謂五<lb/>
百年必有王者興其間必有名世者出惟公足以當之<lb/>
蓋太祖皇帝建國丙寅而先生生於己巳上距宋慶元<lb/>
庚申朱子之卒纔十年當興王之㑹續傳道之業必有<lb/>
數存焉世祖嘗稱其論事多與太祖之言合至取祖訓<lb/>
<pb n="KR4h0101_WYG_006-14b"/>
示之𤣥生晚學陋何以知先生然嘗誦諸儒之説而想<lb/>
望其餘光焉先生之於道統非徒託諸言語文字之間<lb/>
而已蓋自慎獨之功充而至於天德王道之蘊故告世<lb/>
祖治天下之要惟曰王道及問其功則曰三十年有成<lb/>
是以啟沃之際務以堯舜其君堯舜其民為己任由其<lb/>
真積力乆至誠交孚言雖剴切終以無忤至于其身之<lb/>
進退則凜然萬夫之勇何可以利禄誘而威武屈也晚<lb/>
年義精仁熟躬備四時之和道出萬物之表無事而静<lb/>
<pb n="KR4h0101_WYG_006-15a"/>
則太空晴雲卷舒自如應物而動則雷雨滿盈草木甲<lb/>
拆事至而不凝事過而無迹四方之人聞之而知敬望<lb/>
之而知畏親之而知愛逺之而知慕求其所以然則惟<lb/>
見其胷中磅礴浩大人慾浄盡天理流行動静語黙無<lb/>
往而非斯道之著形也又嘗竊論之先生天資之髙固<lb/>
得不傳之妙於聖賢之遺經然純篤似司馬君實剛果<lb/>
似張子厚光霽似周茂叔英邁似邵堯夫窮理致知擇<lb/>
善固執似程叔子朱元晦至於體用一源顯㣲無間超<lb/>
<pb n="KR4h0101_WYG_006-15b"/>
然自得於不動而敬不言而信之域者又有濓洛數君<lb/>
子所未發者焉宜夫抗萬鈞之勢而道不危擅四海之<lb/>
名而行無毁近代元豐之異論淳熈之紛争先生處之<lb/>
寜有是哉臣𤣥拜手稽首銘曰<lb/>
世降邃古太樸日雕天吏不作治教寂寥帝恫我民眷<lb/>
求有德世祖齊聖作其建極臣有許公身任斯道為仁<lb/>
肫肫制行慥慥昔公在野世難薦臻精義致用屈蠖之<lb/>
伸心樂則顔志任則伊朝思夕惟天將啟之朋來逺方<lb/>
<pb n="KR4h0101_WYG_006-16a"/>
以辯以問㑹融一貫冰釋理順世祖居潛時號儒宗多<lb/>
士既歸功德日崇召公起家斯世將泰灼知俊心天地<lb/>
正大旣握乾符尊履五位利見大人乃在九二覃懷之<lb/>
居軺車十來屢進亟退求福不囘論議上所德容休休<lb/>
獻可替否言直以遒上曰仲平汝左朕丞其悉爾學資<lb/>
朕股肱惟誠惟一以結主知惟明惟哲其止也時初問<lb/>
伐國對不以兵上逺公猷不在宋平官盛既稟公恥素<lb/>
餐敬事後食匪為茍難近臣貴胄世荷國寵我淑以道<lb/>
<pb n="KR4h0101_WYG_006-16b"/>
國收其用小學功隳大學陵節我教多術循循無越維<lb/>
聖有模載範其驅以步以趨疇敢侮予自古在昔氣化<lb/>
推移仁人之興為世盛衰凡今有生孰司榮悴惟道為<lb/>
大與天罔墜世祖繼天惟天生賢道統有在民彛賴焉<lb/>
有德有言有子有孫皇命作誄貽厥永存至元元年嵗<lb/>
次乙亥冬十一月己夘朔二十六日甲辰第四子光禄<lb/>
大夫御史中丞師敬立石<lb/>
　　昌初至懷慶府儒學還見一碑道側大書深刻曰<lb/>
<pb n="KR4h0101_WYG_006-17a"/>
　　大元贈正學垂憲佐運功臣追封魏國公諡文正<lb/>
　　許先生之里遂下輿以趨纔百步則公祠也肅拜<lb/>
　　而後登祠三楹中肖公像道德之光儀猶充然可<lb/>
　　挹公之逺孫倫時習業于官端凝朴實先賢之後<lb/>
　　此固其可重歟因其相禮於謁祠也示之詩禮庭<lb/>
　　殖殖見諸孫雅度依然似玉溫二百餘年遺澤在<lb/>
　　光風長滿里中門天順六年八月既望劉昌在河<lb/>
　　北道書<lb/>
<pb n="KR4h0101_WYG_006-17b"/>
　　清化鎮去河内四十里居民千餘家前臨沁水<lb/>
　　後倚太行山麓引泉灌田疇樹藝豐美甚足<lb/>
　　也昌至之日有父老數十輩來迎且云里中有文<lb/>
　　廟昌遂趨謁則禮殿僅存殿中設宣聖像四配十<lb/>
　　哲皆具門有三碑一已斷裂一剥陊惟一可誦<lb/>
　　乃許文正公子師可為懐孟路總管時所建昌<lb/>
　　因集里中子弟得警敏俊偉者百人置兩師<lb/>
　　使讀書其中且戒其父老完繕其門廡既踰年<lb/>
<pb n="KR4h0101_WYG_006-18a"/>
　　昌再至則煥然備矣又作講堂於殿後以處其教<lb/>
　　者學者時昌所提學奚止百餘區其庸俗吏雖督<lb/>
　　責猶視為迂緩弗加葺而清化之父老纔一戒飭<lb/>
　　則完繕恐後文正公德化之逺不益有徵於是哉<lb/>
　　三歎景仰用記于籍成化紀元之四月昌在修武<lb/>
　　昌修河南郡邑志令郡邑小學師求山鐫野刻悉<lb/>
　　録之在河内得里社中廟學碑凡六七蓋當時許<lb/>
　　文正公居河内鄉人化之其建廟學以事教養者<lb/>
<pb n="KR4h0101_WYG_006-18b"/>
　　遂致多如此古謂賢者有益於人之國家豈虚語<lb/>
　　哉昌拜手題於河北道㕔壁<lb/>
　　許文正公神道碑銘歐陽文公作碑髙丈四五廣<lb/>
　　六尺厚及廣之半四面皆刻文㡬五千言以世祖<lb/>
　　之明文正公之賢而得歐陽文公大手筆以發之<lb/>
　　此皆曠世所甚難者蓋君聖或不得乎臣臣之賢<lb/>
　　或不遇遇矣其功業在朝廷德澤在民庶而作者<lb/>
　　或暗劣不能發其大以究其㣲使其俊偉之烈無<lb/>
<pb n="KR4h0101_WYG_006-19a"/>
　　以光史冊垂後世此則可慨也而是碑既備矣不<lb/>
　　謂之三絶哉昌在周南驛書<lb/>
　　遺書六巻大德十年安成尹蘇顯忠刻梓當時已<lb/>
　　謂殘編斷簡多所失遺况昌所得者乃録本尤多<lb/>
　　缺誤故重加訂定為五巻復以制詞神道碑為附<lb/>
　　録一巻其缺誤之無考者並用畧去蓋十之四云<lb/>
　　昌識<lb/>
　<lb/>
<pb n="KR4h0101_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻六<lb/>
</p>
<p>
</p>
  </div>
</body>
</text>
</TEI>
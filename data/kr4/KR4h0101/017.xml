<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻十七</head>
    <p>
<pb n="KR4h0101_WYG_017-1a"/>
欽定四庫全書<lb/>
　中州名賢文表巻十七　　　明　劉昌　編<lb/>
　　馬文貞公<lb/>
　　　騷賦<lb/>
　　　　發淮浦<lb/>
發淮浦兮遡黄流鼓船舷兮極浮游雲英英兮天已秋<lb/>
攬芙蓉兮艤芳洲酌吾酒兮樂無憂懷佳人兮結綢繆<lb/>
　　　　我思操<lb/>
<pb n="KR4h0101_WYG_017-1b"/>
八風兮渢渢政宣兮音通律節兮應同臣商兮君宫龜<lb/>
之山兮松有枝羑之里兮田有萊天不喪兮何悲願復<lb/>
願兮令我思<lb/>
　　　　傷已賦<lb/>
嗟余生之多憂兮幾顚踣而數窮誓纘言以自見兮力<lb/>
遲古之高風呼䒶龍以駕我兮伻䒶使使爲期何九稼<lb/>
之不一獲兮尚偃蹇而如兹豈剞劂之有不善兮將世<lb/>
德之下賢薦芻茭於宗器兮綴履綦以璣璿封敦旄以<lb/>
<pb n="KR4h0101_WYG_017-2a"/>
塊泰岱兮謂汎濫其莫涯冠髫童以弁冕兮問禮意而<lb/>
莫支決大疑於淫鬼兮憑巫傅以度揆願聖言之鞿靷<lb/>
兮指綱維爲械意憫相道之無朋兮去一髪之幾希柅<lb/>
吾車之莫騁兮膠吾口而難辭懲前悔之不憚兮配古<lb/>
道其或可思一旦舎此而改圖兮念後余之病我日浚<lb/>
惡以啓堙兮患世之屏經而好權邅岐蹊之多迷兮世<lb/>
或謂其固然抱昌辭以適與我兮俟來學以偕行辨百<lb/>
家之糺紛兮孰察余之衷情亂曰我涉大波孰爲航兮<lb/>
<pb n="KR4h0101_WYG_017-2b"/>
我載大塗孰爲箱兮古聲喤喤金石之揚兮世無倀兮<lb/>
　　　　悠然閣賦<hi>爲周南翁作</hi>
舒吾眺之落落兮覿寥廓之無跡會冥冥之遐思兮契<lb/>
萬品之攸職擬大化而罔象兮悼世德之囿形聿逍遥<lb/>
而容與兮泊乎游乎泰清是有當於吾衷兮表吾廬以<lb/>
自肆騁余馬於析津兮崇吾屋乎江汜掲高躅於古道<lb/>
兮追前修其或然偉一世之君子兮又贈之以蘭荃曰<lb/>
余未有知兮何私意之彷彿懿夫子之悠然兮殆反余<lb/>
<pb n="KR4h0101_WYG_017-3a"/>
乎空谷<lb/>
　　　制誥<lb/>
　　　　遣使巡行詔<lb/>
朕祗承洪業夙夕惟寅凡所以圖治者悉遵祖宗成憲<lb/>
曩者屢詔中外百司宣布德澤蠲賦省刑賑恤貧乏思<lb/>
與黎元共享有生之樂尚慮有司未體朕意庶政或闕<lb/>
惠澤未洽承宣者失於撫治司憲者怠於紏察俾吾民<lb/>
重困朕甚憫焉今遣使宣撫分行諸道案問官吏不法<lb/>
<pb n="KR4h0101_WYG_017-3b"/>
詢民疾苦審理冤滯凡可以興利除害速宜舉行有罪<lb/>
者四品以上停職申請五品以下者就便處決其有政<lb/>
蹟尤異暨晦跡於丘園才堪輔治者具以名聞咨爾臣<lb/>
庶體予至懷<lb/>
　　　　太保左丞相封贈三代制<lb/>
匡時靖難資大䇿於元臣崇德報功覃湛恩於累葉奉<lb/>
常議禮奥壤定封具官某故曽祖服勤侍衞秉信功臣<lb/>
太傅銀青榮禄大夫上柱國梁國公諡敬簡塔瑪噶圖<lb/>
<pb n="KR4h0101_WYG_017-4a"/>
秉質無華詒謀有永早僃鈎陳之列式昭析木之祥衍<lb/>
善慶於曽孫篤忠貞於熙代使宅百揆光於前人於戲<lb/>
開國浚郊具儀文於鈇鉞承家新鄭紹世美於衣冠錄<lb/>
我絲綸告爾窀穸可追封陽翟王<lb/>
朕論功定賞念扞衞之多艱推慶行封俾覃延於三世<lb/>
懿彼靜女配予先臣具官某故曽祖母梁國夫人呼圖克<lb/>
章早飭壼儀克承宗事不假詩書圖史之戒素嫺織紝<lb/>
組紃之功迪美萃於曽孫發祥殷於令族新廟奕奕斲<lb/>
<pb n="KR4h0101_WYG_017-4b"/>
松柏於析津原田每每畫封圻於梁土龍章有赫象服<lb/>
來歆可追封陽翟王夫人<lb/>
朕奬元勲恩推舊德濟其世美詒厥孫謀屬大業之中<lb/>
興賴名藩之外援追封奕葉實著彞章具官某故祖父<lb/>
守忠翊正效節宣力功臣太師金紫光禄大夫上柱國<lb/>
梁國公諡莊順青海質稟淳龎躬行愷悌櫜鞬宿衞久<lb/>
服勞於王家弓冶承傳遂開先於相閥方乾坤之清謐<lb/>
俾綸綍之渙頒用禮勸忠書功旌善於戲伊洛瀍澗樂<lb/>
<pb n="KR4h0101_WYG_017-5a"/>
哉魂魄之遊山川土田衍爾烝嘗之奉昭兹來裔祐我<lb/>
丕基可追封河南王<lb/>
命婦朝后彤管著於女箴令妻相夫鞶絲陳於内則亶<lb/>
惟淑德嬪於名門具官某故祖母梁國夫人呼喇章毓<lb/>
質柔嘉修容婉娩久襲祥於世業當擢秀於孫枝爲國<lb/>
懷材贊予茂烈雲翔鸞誥俾澤漏於泉臺飈轉魚軒想<lb/>
神遊於梁苑尚貽多祐福爾後人可追封河南王夫人<lb/>
惟王建國必崇德以報功自天降康乃生賢而靖難兹<lb/>
<pb n="KR4h0101_WYG_017-5b"/>
眷元臣之懿宜推先正之褒具官某故父懷忠濟美積<lb/>
德崇慶功臣大師開府儀同三司上柱國特進河南王<lb/>
諡忠懿濟濟哩藴善弗彰紹謀斯永爲郎執㦸夙多宣<lb/>
力之勤有子克家益勵敎忠之訓定中興之大䇿立不<lb/>
世之殊勲匪衍王封曷稱朕意於戲河山帶礪式藏盟<lb/>
府之書乾坤珍符期篤熙朝之祐格思英爽歆此寵光<lb/>
可追封鄭王<lb/>
朕惟元臣克相中興之業母有令子宜膺崇秩之封稽<lb/>
<pb n="KR4h0101_WYG_017-6a"/>
諸彝章廣我孝治具官某故母河南王夫人揚珠濟農<lb/>
夙嫺姆訓綽著婦功奉筐筥於烝嘗節珩璜於夙夜内<lb/>
政素勤於在饋慈訓尤切於斷機德啓閨門光資邦國<lb/>
倬兹鄭圃乗翟茀以來遊嘉彼召南賦鵲巢以行化俾<lb/>
頒綸誥用賁泉扄可追封鄭王夫人<lb/>
　　　　平章伊蘇德爾封贈三代制<lb/>
夫用之紓者積必厚行之徐者力弗殆斯道之常匪曰<lb/>
責報也平章伊蘇德爾曽祖父贈定威佐運功臣榮祿<lb/>
<pb n="KR4h0101_WYG_017-6b"/>
大夫司徒柱國追封曹國公諡忠定布色出於華族夙<lb/>
奮材武從我太祖皇帝親屬櫜鞬崛起戎列威行方國<lb/>
戰功良多及定隴陜斬將搴旗臨敵致死大節赫然傳<lb/>
不云乎活千人者有後兹爾數世之逺傳家孫曽愈碩<lb/>
大光顯又得議封於禮官博士非用兵有活人之德而<lb/>
然乎命頒異數開國曹南中土奥壤襲慶濟美可示爲<lb/>
將者之勸可贈定威佐運功臣光禄大夫司徒上柱國<lb/>
追封曹南王諡忠定<lb/>
<pb n="KR4h0101_WYG_017-7a"/>
古外命婦朝后是則婦官尚矣平章伊蘇德爾曽祖母<lb/>
追封曹國夫人塔本劬勞慈育生子克家戰勝攻取丕<lb/>
佐興運議禮制度于爾有封從夫之爵曹國小君象服<lb/>
翟茀歆兹追寵可追封曹南王夫人<lb/>
朕稽古爲治立國以禮故臨御四海永慕祖宗創業之<lb/>
艱難美其興運佐命之臣厚厥世賞以訓臣鄰矧其𦙍<lb/>
裔又有能全其終始者乎平章伊蘇德爾祖父贈宣忠<lb/>
靖逺功臣光禄大夫中書右丞相柱國追封曹國公諡<lb/>
<pb n="KR4h0101_WYG_017-7b"/>
桓毅額里根蚤僃宿衞分從賢王前驅先登戡定河外<lb/>
俾金爲墟而宋社遂以屋者蓋爾戰多之力焉異姓封<lb/>
王於爾爲寵矣英爽不亡尚保爾世哉可追封宣忠靖<lb/>
逺佐運功臣金紫光禄大夫中書右丞相上柱國追封<lb/>
曹南王諡桓毅<lb/>
夫恩禮覃於百官則先近臣漏澤施於九原則觀來者<lb/>
平章伊蘇德爾祖母追封曹國夫人黙哷早嬪高門無<lb/>
違宫事克相君子爲王虎臣又有聞孫贊予景運俾有<lb/>
<pb n="KR4h0101_WYG_017-8a"/>
司議封乃追命爾爲王夫人以曹南之田爲脂澤之賦<lb/>
尚歆寵渥益衍廟食可追贈曹南王夫人<lb/>
先王有崇德報功之制豈曰觀美蓋以旌善而勸忠也<lb/>
平章伊蘇德爾父光禄大夫中書左丞相先贈恊謀定<lb/>
逺佐理功臣太師開府議同三司上柱國曹國公諡宣<lb/>
武阿喇罕生長富貴宴安而無子弟之習勝衣荷戈奮<lb/>
身前驅維時世廟觀兵江滸貔虎百萬之衆謀臣如雲<lb/>
乃能立功名於其間北征叛王轉戰千里南殄奔君樹<lb/>
<pb n="KR4h0101_WYG_017-8b"/>
旗海嶼勲勞顯著寵賚便蕃我國家於君臣之道可謂<lb/>
至矣朕不聞鼓鼙猶思將帥況爾有後爲予藎臣中興<lb/>
之初率兩河將士戮力介胄之間大臣以聞乃隆推恩<lb/>
之禮上及於爾三世焉曹南之郊桑穀沃壤開國稱王<lb/>
人臣極位爾克有靈歆我綸命可贈推誠宣力定逺佐<lb/>
運功臣太師開府儀同三司上柱國追封曹南王諡忠<lb/>
宣<lb/>
我家經營南國之初尚賴膂力之士材武之臣克成大<lb/>
<pb n="KR4h0101_WYG_017-9a"/>
業勲勞之蹟皆已銘於太常矣又且尊顯其身以至於<lb/>
室家之有慶者兹非典禮之懿乎平章伊蘇德爾母曹<lb/>
國夫人托多淑慎端惠夙配君子尊召南之化而象服<lb/>
是稱施孟母之敎而訓忠有言卓兹令器爲朕虎臣臨<lb/>
御之際褒錫宜先開國曹南以衍脂澤之賦煒其榮哉<lb/>
賁爾窀穸可追封曹南王夫人<lb/>
君子不昵於宴安之私以能成其功名者亦嘗資於内<lb/>
助焉平章伊蘇德爾妻曹國夫人庫庫倫幽閑端懿雞<lb/>
<pb n="KR4h0101_WYG_017-9b"/>
鳴而起相其宗事婦德有稱没從夫爵啓封曹土魚軒<lb/>
象服裕爾後昆可追封曹南王夫人<lb/>
　　　　太傅圖嚕封諡制<lb/>
帝垣台位象已著於上元太傅師臣官尤崇於常秩有<lb/>
懷舊徳追錫眞王太傅圖嚕蚤陟華階懋脩素履小心<lb/>
翼翼文昭持櫜之班終日乾乾勞著屬櫜之績宗親入<lb/>
覲儐相是資酎金不罸於諸侯英蕩悉同於元會樞機<lb/>
宥府奠軍國於乂寧鼎鼐台司贊陰陽於化育踐<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>禁<lb/>
<pb n="KR4h0101_WYG_017-10a"/>
近閱歴歳年持風紀於臺端肅官箴於朝著天不憖遺<lb/>
朕用䀌傷思答茂勲爰申䘏典於戲胙爾茅土俾開國<lb/>
於廣陽播予絲綸尚流澤於幽壤諒兹靈爽服此寵章<lb/>
可贈懷忠秉義昭宣弼亮功臣太師開府儀同三司上<lb/>
柱國追封廣陽王諡清獻<lb/>
男位正家恒有資於内助女師結帨庸作配於上公奬<lb/>
我舊勲迨於佳儷太傅秃魯妻輝和氏幽閑毓德婉孌<lb/>
賦姿象服是宜奉蘋蘩於祭祀彤管有煒謹珩瑀於箴<lb/>
<pb n="KR4h0101_WYG_017-10b"/>
規懋著婦功克相宫事痛所天之先殞誨厥嗣以益嚴<lb/>
石窌啓封賜廣陽之大國容臺議禮贊召南之夫人享<lb/>
爾高年欽此異數可封廣陽王太夫人<lb/>
　　　　右丞阿勒坦封謚制<lb/>
朕以崇德報功之制聖王建國之皇圖論名立諡之稱<lb/>
昭代褒賢之鉅典用光綏寵俾洽臣鄰右丞阿勒坦少稟<lb/>
晬姿蚤登膴仕周廬星列入陳扈蹕之勞專驛飈馳來<lb/>
上屯田之奏恩威襲蠻夷於冠帶忠孝擴詩禮其箕裘<lb/>
<pb n="KR4h0101_WYG_017-11a"/>
錫類著乎家邦浚明勤乎夙夜貂蟬七葉飾躬不瀆於<lb/>
華鮮弧矢四方迪德彌彰於懿美篤生令器丕佐明時<lb/>
聿殫嘉猶晉參大政横經内殿矢兹宻勿之言熙載外<lb/>
朝體朕都俞之意有司考禮於汝推恩爰頒渙號之辭<lb/>
式副光榮之志於戲丞相一品英靈尚克以歆承泰階<lb/>
六符善慶益延於似續錄諸告第欽我贊書可贈秉義<lb/>
效忠著節佐治功臣太保開府儀同三司上柱國追封<lb/>
特進趙國公中書左丞相諡貞孝<lb/>
<pb n="KR4h0101_WYG_017-11b"/>
周南正始敎化被於閨門趙國疏封寵榮光於泉壤爰<lb/>
稽彝典用奬有官右丞阿勒坦妻唐古氏毓質柔嘉脩儀<lb/>
婉娩來嬪閱閥蚤乗翟茀之車克相夫君益著鵲巢之<lb/>
德篤生令器褒作名臣服慈訓之不忘迪嘉謀之入告<lb/>
推恩追錫體人子報本之私考禮飾終示我朝廣孝之<lb/>
治尚昭懿範歆此告詞可封趙國夫人<lb/>
　　　表牋<lb/>
　　　　賀元旦表<lb/>
<pb n="KR4h0101_WYG_017-12a"/>
皇極建中賁嘉生於世運乾元資始衍嗣歳於人時叶<lb/>
氣開先純陽肇德中叙道全居正功洽體仁坐宣室以<lb/>
受釐百神奉職御明堂而布政萬國咸寧勾陳環列於<lb/>
端門庭實駢羅於文陛臣某等塵聮烏府迹簉鵷行進<lb/>
封事於銀臺慙稽衮補紀卜年於寶厯欣對嵩呼<lb/>
　　　　正旦賀興聖宫表<lb/>
帝厯開天祥發貞元之會母儀法地源疏河海之涵百<lb/>
物順嘉四時叶序中叙陰功庀世懿德承乾肇聖緒於<lb/>
<pb n="KR4h0101_WYG_017-12b"/>
姜嫄彌䖍祖武刑徽音於太姒益衍孫謀茂綏獻歳之<lb/>
祥膺保履端之吉臣某等遭逢世泰綴列朝行官備中<lb/>
臺王朔願敷於錫福慶隆長信民功仰荷於資成<lb/>
　　　　賀建儲表<lb/>
伏以天潢毓德聿開聖嗣之隆廟祐承祧爰啓儲闈之<lb/>
慶祥臻泰道福集昌朝中叙迪德堯仁躬親舜孝日麗<lb/>
乎天而明兩益紹重華帝出乎震而洊雷彌嚴繼體乃<lb/>
眷元良之懿式膺監撫之崇臣某等備立烏臺趨朝雞<lb/>
<pb n="KR4h0101_WYG_017-13a"/>
曙前星奏瑞載瞻青輅之旂太極含元第衍黄圖之籍<lb/>
　　　　賀春宫箋<lb/>
甲觀儲祥肇泰始含章之慶春宫正位受少陽體德之<lb/>
尊神器有歸宗祧是賴中叙生知忠孝夙稟温文躬問<lb/>
侍之勤德已昭於帝胄膺監撫之重道允叶於皇猷承<lb/>
華克紹於丕基建本方隆於大寶臣某等忝居侍從喜<lb/>
際文明鶴禁景遲願早親於四學雲門樂奏期介祉於<lb/>
三宫<lb/>
<pb n="KR4h0101_WYG_017-13b"/>
　　　　監修國史賀正表<lb/>
瑶圖撫運紹開致福之祥寶厯乗時肇序體元之始大<lb/>
鈞播物淑氣迎和中敘道洽古今性資文武潛心帝王<lb/>
之學聖敬日躋合德天地之仁皇猷允塞歳事啓成於<lb/>
農扈治功端本於王正臣某等辱備台司監綜史氏觴<lb/>
稱萬歳樂快覩於龍光書載三墳期永垂於狐筆<lb/>
　　　　賀立后建儲表<lb/>
冊建中宫體黄裳之居正祧承長器仰蒼震之儲祥國<lb/>
<pb n="KR4h0101_WYG_017-14a"/>
本以寧壼儀攸敘中敘聖資神武𤣥德欽明美敎化厚<lb/>
人倫允叶相成之業奉宗廟承祭祀丕昭繼照之明慶<lb/>
洽三宫懽騰八表臣某等職塵仙館班簉帝廷運值上<lb/>
元盛典並行於吉日天開泰定顯謨已著於初年<lb/>
　　　箴銘<lb/>
　　　　書櫝銘<lb/>
農善銚鎒匠利斧斤其器既精其績惟勤以食以居可<lb/>
必於懵士不農匠崇文著書濟濟閒燕明世所須秘冊<lb/>
<pb n="KR4h0101_WYG_017-14b"/>
於櫝經史百家内沭其澤外芬其華漆梓勒銘以告弟<lb/>
子我承庭訓敢不礪爾惟天精明不嗇於人惟物淫昏<lb/>
乃迷厥眞匪聖匪賢曷先我覺匪訓匪辭我孰從學曰<lb/>
我祖考奕葉顯揚革我世俗維文是將迨兹百年士而<lb/>
不民我辭諄諄庶大爾身<lb/>
　　　　書几銘<lb/>
木也材漆也堅工之良其成器也完吾克有之利於燕<lb/>
閒之觀<lb/>
<pb n="KR4h0101_WYG_017-15a"/>
　　　　居室銘<lb/>
茍居室也敬則疇之可訂茍學古也專則疇之不傳有<lb/>
幽者神有穹者天將寵綏之爾益勉旃<lb/>
　　　　辴然亭銘<lb/>
維兹世人時化物遷雜沓紛至攻於吾前吾乃應之而<lb/>
一辴然其辴者何不呉不敖不震不謨順受維嘉豈嘻<lb/>
笑之怒者耶<lb/>
　　　　龔友輔纘古齋銘<lb/>
<pb n="KR4h0101_WYG_017-15b"/>
古有道載諸辭我績之徵於斯維友輔篤古學予爲銘<lb/>
聽毋藐<lb/>
　　　　舟箴<lb/>
伐木於山既斧既鎊於綴以頴金於屋以編菅杵堊縷<lb/>
枲研桐之脂塗於木間以禦外波不觚而刳不趾而趨<lb/>
南國利之以載以居不車不廬越紀彌章矢溺溷濁汙<lb/>
海若之宫馮夷乗顛軒輊上下萬縆千纒不施其功卒<lb/>
不思改圖由是言之水豈不仁哉<lb/>
<pb n="KR4h0101_WYG_017-16a"/>
　　　題䟦<lb/>
　　　　書翟太素彈琴詩序後<lb/>
古堂上樂皆亡獨琴在今之琴雖盡非古意然猶愈於<lb/>
亡也省菴周先生謂余言汴士翟太素雅善鼔琴羣髦<lb/>
方聲其工被歌詩間子盍賦之予悼道不傳纘綴事方<lb/>
殷不能爲韻語俾太素絃之省菴周先生其無庸病我<lb/>
　　　　䟦夫子擊磬圖<lb/>
天地日月不容繪畫而松雪翁寓意於翰墨之中吾固<lb/>
<pb n="KR4h0101_WYG_017-16b"/>
知其歎荷蕢之非眞知聖者也<lb/>
　　　　記御史臺題名後<lb/>
天厯初有制命御史臺具石題名聖言渾灝有訓有戒<lb/>
天聽明達照知物情而文字簡易蓋堯舜都俞之音也<lb/>
天地之大日月之明何德以象之臣趙世延既承詔爲<lb/>
文至順三年九月日臺臣等謹敷宣德意列載如上維<lb/>
時長貳曹屬之次仍列於下後之來者尚徴於始而繼<lb/>
之也且人之善惡咸在是亦懲勸之義不可廢也嗚呼<lb/>
<pb n="KR4h0101_WYG_017-17a"/>
慎之哉<lb/>
　　　　題松㕔事槀略後<lb/>
昔祖常承乏察院初官未熟時事往往篤信古道動輙<lb/>
得咎言秦州山移之變則得奉祠太社論特古斯丞相廢<lb/>
法擅權則謫官開平嬰虎口之毒擯斥五年幸遭遇天<lb/>
日清明更張化絃凡是同惡姦狀顯露善類彚進衆賢<lb/>
登朝而祖常忝備召用待罪詞垣暇日偶繙閱書簏見<lb/>
有章疏舊槀數十紙因繕寫成一編祖常詎敢賣直要<lb/>
<pb n="KR4h0101_WYG_017-17b"/>
譽庶亦存愛君憂時之萬一云耳名之曰松㕔事槀略<lb/>
者明其與同官論列者皆不記也至治三年端陽日浚<lb/>
儀馬祖常識<lb/>
　　　　䟦誠求堂詩<lb/>
得龍之嗜龍可以豢知馬之畏馬可以舞彼含氣之不<lb/>
靈而我得其精寔用乎誠況靈於彼者可不以兹求邪<lb/>
　　　章疏<lb/>
　　　　請慎簡宫寮疏<lb/>
<pb n="KR4h0101_WYG_017-18a"/>
伏覩延祐三年十二月十九日皇太子正位春宫百司<lb/>
上箋稱賀禮畢欽惟列聖繼統治功大洽文恬武熙百<lb/>
年於兹矣聖天子高覽古今軍國之幾蚤建天下之本<lb/>
日月之明無以比德皇太子殿下温文仁孝天賦美資<lb/>
急宜招延天下碩德雅望文采博通之士朝夕起居以<lb/>
侍左右輔養懿美薫陶沖和三代紹述厥要惟兹傳云<lb/>
成王始爲太子也太公爲師周公爲傅召公爲保伯禽<lb/>
唐叔與遊目不閱淫豔耳不聞優笑居不近邪庸及爲<lb/>
<pb n="KR4h0101_WYG_017-18b"/>
君也血氣既定游習已成雖有放心不能奪已成之性<lb/>
今皇太子殿下春秋鼎盛神明日彊道德之言禮樂之<lb/>
事當豫講而速親其方不過求賢而已伏乞今後議行<lb/>
建立宫寮之時公集大臣覈求名實相副端能調護羽<lb/>
翼儲闈之才以係四海之望所謂下官臣僕亦冝精擇<lb/>
而不可雜以商賈冗瑣之流天下休戚之源實在於此<lb/>
卑職草萊賤士誤被㧞擢敢不盡言少紓重責<lb/>
　　　　請量移流罪<lb/>
<pb n="KR4h0101_WYG_017-19a"/>
禮樂刑政治國之具有一不修則㢮法度欽惟國朝有<lb/>
天下以來不嗜殺人仁覆生齒涵濡煦育洽然太和而<lb/>
於用刑尤切慎重然伏見近年頒降德音中間屢無量<lb/>
移流徙之文竊慮聖人愛物之仁推恩未悉有傷至化<lb/>
夫大辟死罪或被赦原釋然歸保妻子而減死流罪竟<lb/>
無寛宥不得生還里閭此豈法之平允哉乞今後如有<lb/>
例合長流罪惡别請定擬長流條例其不長流者亦請<lb/>
驗情輕重度地善惡每遇恩澤輒行量移如䝉檢舉典<lb/>
<pb n="KR4h0101_WYG_017-19b"/>
故施行則天下生靈幸甚<lb/>
　　　　辨王左丞等<lb/>
竊聞傳云王臣蹇蹇匪躬之故國家實賴焉夫便佞辨<lb/>
給徒利一已視國與民漠然如無情者國家何補哉伏<lb/>
見中書左丞王伯宏前中書平章政事拜珠曩在政府<lb/>
常以直言正色力持公平與權臣特穆爾德爾抗論可否<lb/>
若此二人其國家緩急之際剛毅不屈信可倚仗宜從<lb/>
憲臺聞奏將二人擢寘機要不令外補實社稷之計<lb/>
<pb n="KR4h0101_WYG_017-20a"/>
　　　　論執弓矢禁例<lb/>
近承奉照會該欽奉奏准禁約漢人百人以上執弓箭<lb/>
打圍處重刑百人以下流逺方微及一兔之獲罪各有<lb/>
差竊謂作法有名垂訓無弊且今日見行條例已有禁<lb/>
漢人弓矢之科又有禁諸人聚衆之制若復以上項打<lb/>
圍處重刑等例錯綜而網羅之誠恐愚氓舉足䧟罪難<lb/>
避易犯實爲可憐而朝廷受禁人捕獸兔之名尤爲非<lb/>
美宜從合干部分檢舉禁籞囿地舊規遵守施行不勝<lb/>
<pb n="KR4h0101_WYG_017-20b"/>
幸甚<lb/>
　　　　論秦州成紀縣等處山移事<lb/>
伏見議遣大臣馳驛陜西賑恤災異祈謝岳鎮卑職叨<lb/>
冐言路敢有愚昧謹用敷請夫山移大變實惟天譴是<lb/>
爲不動之物而動大臣以下各宜辭避官位推議賢能<lb/>
畏懼修省表奏待罪庶乎對越上帝而爲緜延丕基非<lb/>
但遣使祈謝賑恤一方一隅而可彌災也竊又聞之應<lb/>
天以實不以文昔師曠對晉平公石言之語載在方冊<lb/>
<pb n="KR4h0101_WYG_017-21a"/>
世世爲監今山移之譴理無虚示豈非在野有當用不<lb/>
用之賢在官有當言不言之佞所以感召不動之物而<lb/>
動毒延庶民甚可哀痛且端本首善在乎幾微萬物咸<lb/>
遂百職共宜然後高下奠位山川宅寧伏乞憲臺早爲<lb/>
敷奏任用賢才相應<lb/>
　　　　舉翰林待制袁桷等<lb/>
上件官學問究極乎羣經文章粲著乎當世修國史則<lb/>
足以宣揚聖業代王言則足以潤色皇猷久次翰林屬<lb/>
<pb n="KR4h0101_WYG_017-21b"/>
官誠爲淹抑翰林修撰陳觀性稟端方操履嚴慎使之<lb/>
居糾察之地必能振舉職業不茍於事前國子司業呉<lb/>
澄知經博古學術淳深求之海内可謂名儒如䝉擢置<lb/>
兩院以備訪問相應<lb/>
　　　記序<lb/>
　　　　小石山記<lb/>
岳鎮之列居四方其間出雲氣神物變化靈異以之順<lb/>
成年穀滋益品類者大矣至於巒壑之美巖穴之秀木<lb/>
<pb n="KR4h0101_WYG_017-22a"/>
榮泉清珍禽異獸之所託依往來仙眞高人之所棲宿<lb/>
是皆有以寓游觀樂放逸在君子之所不可廢者也淮<lb/>
以南諸山石礦而不瑩余得小如盎者一鑿器實水植<lb/>
之其中亦磊落峻㧞含蓄雄偉可喜也彼雖不能如岳<lb/>
鎮之大出雲氣光景神物變化要受封祭然世或欲揵<lb/>
淇竹以塞河決錬五色以補天漏則予斯石也其能無<lb/>
尺寸之功歟<lb/>
　　　　石田山房記<lb/>
<pb n="KR4h0101_WYG_017-22b"/>
桐柏之水發爲淮東行五百里合溮潢山谷諸流左盤<lb/>
右紓環繚陵麓其南有州曰光土衍而草茂民勤而俗<lb/>
樸故贈騎都尉開封郡伯浚儀馬公實嘗監焉公之子<lb/>
祖常少賤而服田於野以給饘粥鄉之人思慕郡伯之<lb/>
政念其子之勞而將去也迺爲之卜里中地函其葺屋<lb/>
而俾就家焉屋之側有崇丘可六七丈溪水旁折而出<lb/>
岸碕之上嘉樹苞竹薈蔚蔽虧前爲木梁梁溪而行周<lb/>
垣悉編菅葦門屋覆之以茨歳里鄰酒食往來牛種田<lb/>
<pb n="KR4h0101_WYG_017-23a"/>
器更相貰貸寒冬不耕其父老各率子若孫持書笈來<lb/>
問孝經論語孔子之說其耕之土雖磽瘠寡殖不如江<lb/>
湖之沃饒然猶愈於無業也祖常者因樂而居焉於是<lb/>
名其屋曰石田山房且自爲記與圖以屬當世能言之<lb/>
士請爲賦詩異日使淮南人歌之<lb/>
　　　　小圃記<lb/>
余環堵中治方一畛地横縱爲小畦者二十一塍崑崙<lb/>
奴頗善汲晝日縆水十餘石井新浚土厚泉美灌注四<lb/>
<pb n="KR4h0101_WYG_017-23b"/>
通陽春土脈亦墳起古所謂滋液滲漉何生不育者信<lb/>
矣哉雜蘆菔蔓菁蔥薤諸種布分其間柵以稭薪限狗<lb/>
馬越入蹂躪圃在前時爲故主馬廐土有糞合水之膏<lb/>
澤併漬之後菜熟芼羮以侑廩米之饙餾吾於世資蓋<lb/>
寡取也如是可日計矣學子汪琯曰鑄鐵作齒綴於横<lb/>
木使土平細尤宜菜余謂不然土之力完則殖繁若力<lb/>
盡則亦不殖矣因爲小圃記<lb/>
　　　　上都翰林分院記<lb/>
<pb n="KR4h0101_WYG_017-24a"/>
天子歳省方畱都丞相侍省中率百官咸以事從或分<lb/>
曹釐務辨位考工或陪扈出入起居供張設具或執櫜<lb/>
鞬備宿衞或視符璽金帛尚衣諸御物惟謹其爲小心<lb/>
寅畏趨走奉命罔敢少怠而必至給沐更上之日迺得<lb/>
一休也惟詞臣獨無它爲從容載筆給軺傳道路續食<lb/>
持書數囊吏空牘旬日不一署文書夙夜雖欲求細勞<lb/>
微勤以自効而亦無有然後知上之人不欲役其心使<lb/>
之研精於思慮而專以文字爲職業非如衆有司務之<lb/>
<pb n="KR4h0101_WYG_017-24b"/>
集事爲賢者也至治三年汶陽曹公子真分直學士院<lb/>
實應從行祖常攝官待制聮屬以偕上日懼譾薄無以<lb/>
稱其官幸遭逢國家治康内外清謐臣鄰廉恥不煩訓<lb/>
誨蠻夷懷柔不待約束所以敷宣播告之辭猶慎且簡<lb/>
間爲民爲歳而祠其詞之祝亦不誣神而夸故其意質<lb/>
而文又寡是以益積其藴蓄而不得肆發而爲歌詩以<lb/>
形容國家太平之功乃更相與樂其秩之美而憙其被<lb/>
光寵於明世也吾徒之服是選者良亦榮矣夫良亦貴<lb/>
<pb n="KR4h0101_WYG_017-25a"/>
矣夫可不研精於思慮以俟上之召必蹈渾噩之實而<lb/>
列陳之則庶乎不戾於躬也不戾於躬則於古也近矣<lb/>
志諸壁因以存故實云<lb/>
　　　　禮部合化堂題名記<lb/>
凡職事官悉有司也惟六官𨽻丞相府分領庶務頒降<lb/>
文書春官典禮古秩宗之職或謂之南省或謂之儀曹<lb/>
其視五官非獨有司之事焉天子祠郊廟則贊相中書<lb/>
論制度則與議朝覲會同之班簿聲名文物之品節咨<lb/>
<pb n="KR4h0101_WYG_017-25b"/>
辨位之名數稽載籍之推本莫不於是詳定焉褒崇旌<lb/>
異勸善成俗報德尚賢尊右儒學之義咸敦大而涵煦<lb/>
之優柔而裕養之生而不殺之道存焉與夫饔膳醴齊<lb/>
之薦於上餼牽牲牢之饋於下以仁睦親以德體物分<lb/>
吏以上四方之職貢專官以比四方之賔興嘉穀靈獸<lb/>
獻禎奏祥皆附以達彬彬乎華要之地而大夫士之高<lb/>
選矣天厯己巳皇帝御極之明年飭百官修職禮部奉<lb/>
命惟謹乃相告戒不敢怠於事登公堂而更相命曰傳<lb/>
<pb n="KR4h0101_WYG_017-26a"/>
所謂禮樂合天地之化者豈不謂兹類耶請用合化爲<lb/>
禮部公堂之名記堂之始遂亦署官名之員聮屬之次<lb/>
於左方云令甲尚書三員侍郎二員員外郎二員主事<lb/>
二員令史十九人通事一人國字譯史二人西域譯史<lb/>
二人知印二人奏差十二人官並載其姓氏序遷之由<lb/>
令史以下因制以具名俾後之人有徴焉<lb/>
　　　　察院題名記<lb/>
審官之法既壞仕者雜出而天下始不治矣或因縁時<lb/>
<pb n="KR4h0101_WYG_017-26b"/>
貴以取進或多資以交結變易詭詐佞媚側辟一朝居<lb/>
位而臨民民烏能償其積貪乎世祖皇帝至元五年立<lb/>
御史臺設監察御史振肅庶官糾劾貪邪以繩吏牘以<lb/>
除民瘼當是時宋尚未納土餽饟供給羽書四馳中原<lb/>
數十百州日以飛輓爲事自唐漢之主觀之當以軍府<lb/>
爲急矣而我世祖皇帝憂民方深不俾瘝官毒我黎庶<lb/>
則雖堯舜明四目達四聰者豈過是哉列聖相承成法<lb/>
具在天厯皇帝登極顧御史大夫特穆爾布哈若曰内<lb/>
<pb n="KR4h0101_WYG_017-27a"/>
外非臺察則官以墨敗者無由而知貪何以懼姦何以<lb/>
發乎汝可於臺院殿院察院刻石以題名焉嗚呼天厯<lb/>
皇帝丕承世祖之謨烈詔臺臣三院題名者臣祖常才<lb/>
雖譾薄不識帝王之度要非夸以示人必勸之以善而<lb/>
懲之以不善也名既刻矣後來者有目爲材御史者有<lb/>
否者則爲御史者可不慎哉臣祖常於是而知天厯皇<lb/>
帝帝王之度也守院御史托克托王德新請曰石既具矣<lb/>
請以爾言爲察院題名記起自至元五年至至順三年<lb/>
<pb n="KR4h0101_WYG_017-27b"/>
監察御史姓名咸列於左方云<lb/>
　　　　送崔少中序<lb/>
談者謂近世治賦之臣率多弄刀筆畫籌䇿日夜屑屑<lb/>
析毫毛利害飛文舞書陽與陰掇一有豪傑魁偉之士<lb/>
學古之人以仁義爲説者則羣笑目譏指號狂惑斥去<lb/>
恐後太師長史燕國崔君以今年春提舉山東鐵冶將<lb/>
行天山馬祖常曰子好仁義説久矣持仁義説往治東<lb/>
賦是舞干羽而戰也是擊鐘磬而田也或曰不然夫操<lb/>
<pb n="KR4h0101_WYG_017-28a"/>
戈以入人之室雖三尺童子亦將召徒而拒之使之端<lb/>
委執綏揖讓下車而問館焉則盜跖有所不敢辭道之<lb/>
於天下如是哉遂系以詩曰<lb/>
衣之華兮雖絅而章道之華兮雖闇而光有美一人兮<lb/>
佩鏘鏘捨我而他其何可忘<lb/>
　　　　國語類記序<lb/>
結繩不施書契有作科斗鳥獸之迹籀篆𨽻分及今之<lb/>
書雜然並傳觀乎黄帝帝嚳而下迨晉楚列國其間貨<lb/>
<pb n="KR4h0101_WYG_017-28b"/>
錢刀布鼎彝敦簠誌記銘刻文字形畫之殊極六書制<lb/>
作之變曽不少相襲體而其聲文音義相生相成百世<lb/>
一道我國家造䝉古書因天地自然之數以成一代之<lb/>
書求合乎先王之意而不柅於人宜乃列之學士置博<lb/>
士弟子員敎授不廢是以近世之士鼓篋而游學宫者<lb/>
嘗比於孔氏之徒焉太僕經歴持廣平張大卿所著國<lb/>
語類記若干巻來請曰是書實古轉注之義爲多切講<lb/>
此有年矣大卿乃能綴緝本末成一家言凡國語之引<lb/>
<pb n="KR4h0101_WYG_017-29a"/>
物連類假借旁通者班班具焉子盍爲我序之祖常曩<lb/>
讀曲臺所記及漢急就章諸篇等知世之古今文字論<lb/>
列辨博纖悉畢載何則其資寡者其中窳其籍厚者其<lb/>
内充則大卿之爲是書後世稽古者尚有考焉<lb/>
　　　　游經歴字序<lb/>
游氏爲河南望族河南祖常父母邦也宜知游氏爲甚<lb/>
悉始辨章公起家以清德素業敎諸子皆恭儉守家法<lb/>
傳數十年不殄而愈熾以及其孫僎僎年弱冠即筮仕<lb/>
<pb n="KR4h0101_WYG_017-29b"/>
爲監修國史叅軍宣政院經歴僎曰子知吾家世吾且<lb/>
有請先是翰林姚公名予曰僎矣而字則未有也願有<lb/>
以字我祖常曰惟古之道冠而字於阼階禮之意以責<lb/>
成人也今子官於朝有年矣庸藉乎字爲也雖然子有<lb/>
命所不敢辭請字曰嘉賔夫僎主人之貳也古之人相<lb/>
見而讌飲也主有僎而賓有介焉僎能修主人之辭以<lb/>
致乎賔賔以授介介亦有以復焉於是乎宣禮節合文<lb/>
章觀辭命整容體油油然大順生人道成矣嗚呼其義<lb/>
<pb n="KR4h0101_WYG_017-30a"/>
顧不深哉是則曰嘉賓如之何不可尚思有以實之<lb/>
　　　　王夫人貞節序<lb/>
集賢待制兵部郎中喀爾庫庫之外祖姑王氏故贈上護<lb/>
軍琅琊郡公之女故御史中丞薊國文正公女弟陜西<lb/>
行省郎中劉天瑞之夫人也夫人十四歳嫁劉天瑞又<lb/>
十六年而夫死又二十六年在所有司上其事於丞相<lb/>
府旌其門焉嗚呼甚矣禮之可以善俗也古者婦人夫<lb/>
死已稱曰未亡人則是欲從而死也今王夫人始爲顯<lb/>
<pb n="KR4h0101_WYG_017-30b"/>
官女與婦也則夙夜敬事修飭工容及其夫之没也則<lb/>
疏布被體號泣若將終身嗚呼婦人之行盡如王夫人<lb/>
則俗豈有不善者乎然善俗之道視其上之禮如何爾<lb/>
上之禮既已敷錫導揚表異褒美書在官府名在州里<lb/>
凡所以善俗之道者亦云至矣而縉紳學士讀古詩周<lb/>
知先王善俗之意相屬而爲之詩以宣昭天子人倫之<lb/>
化且使民有所歌詠而觀感焉是亦縉紳學士之懿德<lb/>
也爲義固不偉歟<lb/>
<pb n="KR4h0101_WYG_017-31a"/>
　　　　送聶道元詩序<lb/>
少之時隨親提攜往來宦游江淮之交纘古績文視世<lb/>
之進取不屑也及官浮光祖常年已二十矣旦夕侍出<lb/>
入吏來白事嘗從㕔事後竊聽吏多以名呼私甚薄之<lb/>
獨聶君道元先子毎特稱其字焉私又疑之請曰聶君<lb/>
持筐篚曹屬獨字之何先子顧祖常而敎之曰兒來前<lb/>
立吾誨汝言聶君異他吏當休沐下直跡他吏皆縱酒<lb/>
叫號市中道元服澣衣而講律義於家不出也斯可敬<lb/>
<pb n="KR4h0101_WYG_017-31b"/>
矣汝無忘吾言後其名日大彰灼淮西山南部使者並<lb/>
檄聘之貢地官掾轉登臺郎奮迅騰㧞出贊淮東憲府<lb/>
而祖常承大宗伯之職於朝道元喜且命曰先大夫知<lb/>
我我之行子豈無言乎縉紳之士咸已賦詩爲贈矣子<lb/>
宜爲序若夫壯詩人之情性惜執手之别離則詩序之<lb/>
製也因情性之所由以達乎人之親慨别離之相慕推<lb/>
今日以至於當時則兹序之所起也敢以是爲道元送<lb/>
别詩序<lb/>
<pb n="KR4h0101_WYG_017-32a"/>
　　　　臥雪齋文集序<lb/>
夫人之有文猶世之有樂也樂之有高下節奏清濁音<lb/>
聲及和平舒緩焦殺促短之不同因以卜其世之休咎<lb/>
象其德之小大人之於文亦然然不能强爲也賦天地<lb/>
中和之氣而又充之以聖賢之學大順至仁浹洽而化<lb/>
然後英華之著見於外者無乖戻邪僻忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>淫哇之辭<lb/>
此皆理之自然者也非惟人之於文也雖物亦然華之<lb/>
大豔者必不實器之過實者必不良必也稱乎求乎稱<lb/>
<pb n="KR4h0101_WYG_017-32b"/>
也則舎詩書六藝之文吾不敢它求焉袁君德平之文<lb/>
可謂美矣優柔而不譁典則而不質可以施之宗廟告<lb/>
之朝廷而今已死無及也其子杲游於國學以余嘗從<lb/>
其兄伯長甫官史館而伯長甫又好余甚者也請重序<lb/>
其父之文焉噫德平之文世雖無知者抑何傷乎子杲<lb/>
兹又槖而歸於越山之下一日太史占候言南方有光<lb/>
氣上達於天者其必德平之文在其下也夫<lb/>
　　　　周剛善文集序<lb/>
<pb n="KR4h0101_WYG_017-33a"/>
六經之文尚矣先秦古文雖淳駁龎雜時戾於聖人然<lb/>
亦渾噩弗雕無後世誕詭骫骳不經之辭司馬遷耕牧<lb/>
河山之陽得中州布帛菽粟之常著而爲史其言雄深<lb/>
唐韓愈挈其精微而振發於不羈嘻文亦豈易言哉栁<lb/>
宗元駕其說忿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>恚怨失於和平淮西雅歌晉問諸篇<lb/>
馳騁出入古今天人之間蔚乎一代之製而學士大夫<lb/>
皆宗師之宋以文名世歐王曽三氏降而下天下將分<lb/>
裂道不得全業文之士咸澆漓浮薄不足以經世而載<lb/>
<pb n="KR4h0101_WYG_017-33b"/>
道焉皇元隆平宣布文化姚燧元明善褎然在廷以文<lb/>
致位光顯而於今傳之周剛善彚其文數十篇俾余觀<lb/>
之質實而不窳藻麗而不華殫其思以志於文而未已<lb/>
者也兹將官南方故書以爲文序而略告之<lb/>
　　　　送雅勒呼参書之官靜江詩序<lb/>
奎章閣参書雅勒呼字正卿取高科登朝廷以文學才諝<lb/>
遇知於天子出貳郡治以宣上德而修百姓之務亦可<lb/>
謂榮矣然而有爲不懌者謂正卿宜在館閣華要與諏<lb/>
<pb n="KR4h0101_WYG_017-34a"/>
訪獻納發謀議佐政事而事效於靜江荒逺僻側隅山<lb/>
洑海之地孰失之歟余爲之言曰中州大夫士吏南越<lb/>
者往往不樂其土其仕皆有茍且而無憂勤之心以故<lb/>
其政事解弛莫致其治敎之意而蠻民與猺合盜廣西<lb/>
數郡罹其暴天子宰相以靜江重鎮守臣未易稱任又<lb/>
知正卿嘗家衡鄂壁於其壤識其山川巇坎之勢市里<lb/>
田土風謡習尚話言之變害利詭冐憸良之形制其傾<lb/>
揺跳躪而導其善心必有素計也他日正卿以親老乞<lb/>
<pb n="KR4h0101_WYG_017-34b"/>
高郵便養而天子宰相特有是命焉夫以嘗仕於朝出<lb/>
入禁籞爲文學之臣而治其所居已安所有事之宜否<lb/>
皆已習熟之士專思一慮以勞其職以宣布上德而無<lb/>
茍且以憂勤百姓之務余知其必能成在官之政爲後<lb/>
來可守之法矣此正卿所當自致其治敎之意而天子<lb/>
宰相之所以命正卿者也又孰失之歟然余聞往時廣<lb/>
西憲臣帥守嘗併力以勝盜勝則削骸戮孥撟䖍毒民<lb/>
使荆湘衡鄂兵以萬數卒殮焉正卿其特將除是而已<lb/>
<pb n="KR4h0101_WYG_017-35a"/>
邪抑用之爲小異也豈亦制而導之之素計猶不免爲<lb/>
是也天子宰相任之之意其然耶孔子曰天下有道盜<lb/>
其先變乎亦嘗思於其言否耶繇鄂泝湘過衡麓抵靜<lb/>
江吏者多中州大夫士正卿爲余諗其賢者曰受命爲<lb/>
吏大者專方鎮小者一郡一州起居靡有所失食飲不<lb/>
侈以妄雖越南與中州不大異也豈當以不樂而置官<lb/>
以不事利進襮耶儻曰余之言可豈得蠻猺之爲盜哉<lb/>
噫亦其民之幸也已於是不懌者與館閣僚友及京師<lb/>
<pb n="KR4h0101_WYG_017-35b"/>
聲明之士各欣然爲文章以美其行而勸其無久於外<lb/>
以致其去處之情而請余爲之序正卿固喜任事者故<lb/>
次第其言以送之<lb/>
　<lb/>
　<lb/>
　<lb/>
　<lb/>
　中州名賢文表巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻八</head>
    <p>
<pb n="KR4h0101_WYG_008-1a"/>
欽定四庫全書<lb/>
　中州名賢文表巻八　　　　明　劉昌　編<lb/>
　　姚文公<lb/>
　　　碑文<lb/>
　　　　中書左丞李公家廟碑<lb/>
燧嘗觀人臣私廟之祭易乎古而難乎今三代不論也<lb/>
漢之時功臣侯者土地人民傳及子孫故嗣侯得以致<lb/>
隆數於其祖宗世世無有所殺後封功臣皆虚邑無有<lb/>
<pb n="KR4h0101_WYG_008-1b"/>
土地人民子孫或官卑力微往往不能為廟與雖為廟<lb/>
以記曰父為大夫子為士葬以大夫祭以士祭既用生<lb/>
者之禄勢有必不能致隆者姑借先宋氏言之如文潞<lb/>
國作廟洛西其先未嘗將相也顧受祭將相潞國嘗將<lb/>
相者其及子甫惟得祭以大夫禄是於不為將相者致<lb/>
隆其真為將相者復加殺也如斯者㡬何人哉惟吕正<lb/>
獻惠穆於文靖范忠宣恭獻於文正世其將相者史冊<lb/>
二百年間纔十三見事亦曠世而希有者也然自中元<lb/>
<pb n="KR4h0101_WYG_008-2a"/>
以來漢人父子將相者故丞相史忠武公與今資善大<lb/>
夫中書左丞贈銀青榮祿大夫平章政事諡武愍公二<lb/>
家重輝襲芳震耀一時豈獨為之子者信敬於昭昭厥<lb/>
考亦足以慰靈於㝠㝠矣惟李氏家隴西成紀者實秦<lb/>
將信諸孫漢至六朝門閥甚峻惟與崔盧鄭氏姻不連<lb/>
他族唐李王西夏甚盛强雖宋金嘗加兵終莫能服我<lb/>
太祖始平之其宗有守兀納城者獨戰死不下子惟忠<lb/>
尚少求從父死為今分土淄州諸侯王所得於公為考<lb/>
<pb n="KR4h0101_WYG_008-2b"/>
後以金符監淄州有子十三人公次居四王妃愛其頴<lb/>
異嘗子之在先朝故事凡諸侯王各以其府一官入參<lb/>
決尚書事公代其兄為之李璮為逆有迹淄州君獨從<lb/>
公馳聞璮繫闔門獄中璮誅得出上盡賜償所亡失授<lb/>
公淄萊路奥魯總管後改宣武將軍益都淄萊路新軍<lb/>
萬户與城夾寨圍吕文煥於襄陽四年而下之加明威<lb/>
將軍虎符丞相巴延南征宋兵戍郢十萬城西郢鎻戰<lb/>
艦絶隘為陣我舟不可越乃渠黄灣拖舟泛藤湖以出<lb/>
<pb n="KR4h0101_WYG_008-3a"/>
唐港棄郢去留公後拒敗其追兵行㧞新城沙洋下復<lb/>
破夏貴陽邏口下鄂漢陽從故丞相阿里公時以左丞<lb/>
戰荆口禽高世傑下岳進阬沙市下荆南傳檄歸峽辰<lb/>
沅靖澧常德諸州皆下之又徙鎮常德左丞徇地湖南<lb/>
丞相兵及浙西以地逺援疏詔公與宋都統張茂實吕<lb/>
師䕫闢都元帥府江右公為左副都元帥破劉槃軍下<lb/>
隆興禽熊飛建昌撫瑞吉贑與廣閩諸州皆下㑹宋幼<lb/>
主出降其將相張世傑陳冝中挾益王昰衞王昺浮海<lb/>
<pb n="KR4h0101_WYG_008-3b"/>
趨福立益王元以景炎閩廣諸州應者十五郡縣豪傑<lb/>
亦争起兵公出定反地大破呉浚軍十萬南豐浚走如<lb/>
張文虎復合兵十萬又破之兠港伏屍三十里浚走合<lb/>
其相文天祥瑞金又大破之天祥走據汀别將孔遵窮<lb/>
追并破趙孟瀯軍復其州而還隆興守帥覬利巨室罪<lb/>
以隂與賊連已誅夷百三十家公還白其非辜出其未<lb/>
盡誅者獄中帥府改宣慰司加昭勇大將軍同知江西<lb/>
宣慰司事尋加鎮國上將軍福建宣慰使又改江西宣<lb/>
<pb n="KR4h0101_WYG_008-4a"/>
慰使天祥復陷汀行收兵出興國又擊走之追四百里<lb/>
及之空坑散降其衆廿餘萬禽趙時賞以下文武將吏<lb/>
數百人拜參知政事行中書省江西益王殂廟以端宗<lb/>
世傑復立衞王元以祥興移柵海中崖山近去廣治四<lb/>
百里授䝉古漢軍都元帥經畧廣東進復梅循英德與<lb/>
廣之清逺走王道夫擊凌震海上獲船三百艘禽將吏<lb/>
宋邁以下二百人又破其餘軍茭塘江淮省亦遣都元<lb/>
帥張𢎞範至自漳與共圍崖山勢計窮蹙度不能國資<lb/>
<pb n="KR4h0101_WYG_008-4b"/>
致陸秀夫抱衞王蹈海死獲其金璽其將吏死焚溺者<lb/>
十萬餘人翟國秀凌震皆降世傑遁去風壞舟死海凌<lb/>
港南海平朝京師上勞苦之其將佐與錫宴者二百功<lb/>
陞者千授資善大夫中書左丞移省荆湖凡虜男女奴<lb/>
鬻之者皆罪而正之常德辰澧沅靖五州大荒民至易<lb/>
子以糴為發廩賑之所活為口亡慮十萬計征占城詔<lb/>
使給糧仗造舟海南取得其冝黎儋之民勸趨之疾還<lb/>
詔從皇子鎮南王征交趾敗其兵天長府其王遂舉國<lb/>
<pb n="KR4h0101_WYG_008-5a"/>
航海將舟師追之敗諸洋中獲海艦三百始公䇿城天<lb/>
長儲穀待賊敓衆議不果盛夏軍士疾作漲潦冒營遽<lb/>
議旋軍賊躡敗吾後拒王以公殿賊閉永平闗傅藥弩<lb/>
矢射公貫膝負創奪闗出境以毒發薨思明州年止五<lb/>
十最其平生小大百戰下城邑百有五為户三百萬嗚<lb/>
呼其亦勤巳後薨七年而贈官賜諡封公之命始下玉<lb/>
音仁煦恩重書棺人臣獲此哀榮極矣公雖不可作巳<lb/>
安知其不肉骨九京耶公諱恒字德卿自號長白篤孝<lb/>
<pb n="KR4h0101_WYG_008-5b"/>
純至淄州君卒方擊兩王閩廣淄州君顧言我死必無<lb/>
訃吾兒使㑹喪縱敵南海平始克銜哀摧慟屢絶且泣<lb/>
謂所從曰為我語諸昆弟妻子吾不得以時喪先公既<lb/>
抱恨以終天今復棄養太夫人而身先朝露於是遐夷<lb/>
吾目不瞑下泉矣其謹事之夫人王氏視分土諸侯王<lb/>
之妃姑也訃至夫人秘不敢聞之姑惟發哀私室公則<lb/>
再見夢太夫人曰兒今死戰日南矣太夫人泣言吾再<lb/>
夢如是豈誠然耶夫人始情告曰婦無以安君姑氏心<lb/>
<pb n="KR4h0101_WYG_008-6a"/>
也覆是久矣始發哭服喪嗚乎死而精魂猶惓惓其親<lb/>
可哀也巳可哀也巳子二人世安以監廣州從朝京師<lb/>
授新軍萬户同知江西宣慰司事再嗣公益都淄萊本<lb/>
軍萬户後以正議大夫仍將本軍僉江西行中書省事<lb/>
再陞中奉大夫參知政事行尚書省江西尚書省罷今<lb/>
以上官參知政事行中書省仍江西嗚呼六官而三踐<lb/>
公武已可見其才之無羞子職者自其既相亦解兵其<lb/>
弟世雄以宣武將軍將之乃作河洪之詩使歌以祀公<lb/>
<pb n="KR4h0101_WYG_008-6b"/>
其辭曰<lb/>
李氏之在與水細大河洪姑臧有夏而王越三百年傳<lb/>
歴既長極崇而墮亦天之道日月作矣衆星匿耀王孫<lb/>
始卑徂東自西淄水幽幽束楚之流曰職不豐猶監一<lb/>
州有蟊吾民有梟吾土吾力不能天子肆汝從父奔告<lb/>
帝嘉為心迺陟潛沈寖向用公泱泱漢水南紀所恃為<lb/>
池襄陽金湯陛陛公將萬夫長圍四禩而竟下之岷江<lb/>
失藩沿流列城振落摧乾至莫難一文軌判裂萬里收<lb/>
<pb n="KR4h0101_WYG_008-7a"/>
功九重授䇿惟是武庚狂志復殷爵人號年大蠢甌閩<lb/>
終兄弟及公膺奮擊與鬬四年崕山翦克血其䲔鯢南<lb/>
海無波廐馬笥衣其賚如何帝曰汝烈冝置左相授兵<lb/>
而子西䕶湖廣公拜稽首天子萬年帝德聖神臣何力<lb/>
焉湖廣聽命壤三千里陰翕陽施賞刑自已及兵占城<lb/>
轉粟黎儋歸佐皇子致討日南不測風洋冒履而三由<lb/>
淄而漢由江而海其涉日深蜚聲日大蕞爾南夷曰尺<lb/>
箠笞狃勝者家輕于出危賊䇿我師不能炎暑敦弓綿<lb/>
<pb n="KR4h0101_WYG_008-7b"/>
力犀甲敗雨避來弗迎邀歸以争既犇先偏左廣亦傾<lb/>
孰作士氣公殿奮武斬輻短兵援枹鼔鼓格鬬比死冠<lb/>
纓不顛裹轊馬革踐迹文淵維昔禡時皂纛有翩迺今<lb/>
還歸粉篆丹旃兆夢悠悠魂魄遼逺致身移忠維孝其<lb/>
本黼扆思之録其庸勞寵幽上公可謂曰遭公亡不亡公<lb/>
有良子亦秉國鈞實法實似有嚴作廟簠簋維時神容<lb/>
與耶去此奚之維淄維漢維江維海其流或枯廟主斯<lb/>
毁何以麗牲樂石峩峩太史詩之以侑以歌<lb/>
<pb n="KR4h0101_WYG_008-8a"/>
　　　　長春宫碑銘<lb/>
元貞之始年秋九月七日皇帝御香殿守司徒臣諤爾<lb/>
根薩里集賢大學士臣布哷齊奏輔元履道𤣥逸真人<lb/>
臣張志僊言臣之曽師長春子丘處機為全真學於寧<lb/>
海之崑崙山太祖聖武皇帝當<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>金之十年方事西域<lb/>
聞其有道自奈曼俾近臣劉仲禄持詔求之又急其見<lb/>
而遲其來繼伻以迓之抽兵以衞之與語雪山之陽帝<lb/>
之所問師之所對如敬天愛民以治國慈儉清静以修<lb/>
<pb n="KR4h0101_WYG_008-8b"/>
身帝大然之曰天遣仙翁以寤朕命左史書其言又以<lb/>
訓諸皇子者世祖聖德神功文武皇帝已敕臣徐世隆<lb/>
載諸靈應之碑惟是太祖格天之年丁亥夏五詔因其號<lb/>
易所届太極為大長春宫猶未有碑至是六十九年人<lb/>
已無知受名所自不及今焉陛下昭代曉之詞臣俾刻<lb/>
金石則益不白於將來也敢昧死請制曰可十月十日<lb/>
事下翰林臣燧實以其日直筆故得兢惕以奉明詔臣<lb/>
聞老子曰取天下者常以無事用是究觀歴古受命之<lb/>
<pb n="KR4h0101_WYG_008-9a"/>
君規規務取止乎禹迹之舊其所後服固非兵不能讋<lb/>
故萃衆智驅羣雄謀而鬬之櫛沐風雨露處暴衣審彼<lb/>
已以效成敗或累嵗踰紀耘鋤未平可謂紛紛事至殷<lb/>
也矧我太祖天戈所直無敢傃仞視徹四海之土疆墟<lb/>
萬國之社祧與臣妾億兆蒼蒼以生之黔首不啻疾風<lb/>
之振林槁非囿夫祝㮚䝉汜燭龍不照而馬足所及其<lb/>
勢猶不是止焉庸以較夫聲教不出禹迹者正如耳之<lb/>
在面有不能居其十一可曰自有生民以來所無惟所<lb/>
<pb n="KR4h0101_WYG_008-9b"/>
有逺故后服益多惟為猷大故乆焉而成功其事之殷<lb/>
有百十於古先者於是之時乃遑旁求方外之士從容<lb/>
暇豫猶功成治定束干戈無所於試之世不知垂統之<lb/>
艱苦不待長春之告顧於老子取天下者嘗以無事之<lb/>
言巳陰契其説而冥㑹其機嗚呼聖哉然考仲禄之行<lb/>
其年己卯長春承命絶宋金使幣從其徒十八人者以<lb/>
行明年馳表謝之猶宿留山北辛巳㑹趣使再至始發<lb/>
軔撫州經數十國為地萬有餘里蹀血於戰塲避冦乎<lb/>
<pb n="KR4h0101_WYG_008-10a"/>
叛城絶糧于莽閴之沙漠自崑崙四年而至雪山馬上<lb/>
舉䇿試之未及積雪之半觸寒溧裹皸瘃寜其身之不<lb/>
恤以憂軫斯世計是勞勩有不在開國諸勲之下故帝<lb/>
錫之虎符副以璽書不斥其名惟曰神仙凡為是學復<lb/>
其田租蠲其征商癸未至燕年七十六矣而河之北南<lb/>
已殘首䑕未平而鼎魚方急乃大闢𤣥門遣人招求俘<lb/>
殺於戰伐之際或一戴黄冠而持其署牒奴者必民<lb/>
死賴以生者無慮二三鉅萬人其推厚德植深仁致吾<lb/>
<pb n="KR4h0101_WYG_008-10b"/>
君於羲軒者歴古外臣當受命之初能為是乎匹夫一<lb/>
言鄉人信之赴訟其門聼直其家為有司者猶罪以豪<lb/>
傑以武自斷而渙其羣以二三鉅萬之人散處九州統<lb/>
馭其手帝不疑之斯必有以豈屈子所謂名不可以虚<lb/>
作者耶有遇其時未必見隆于后世祖嘗語其嗣道者<lb/>
曰乃丘祖僊翁朕及識之加贈長春演道主教真人二<lb/>
祖之見而知者然已陛下以聞而知顧為碑以表所由<lb/>
則長春之名藉三聖以乆垂者毋惑也臣又思之官之<lb/>
<pb n="KR4h0101_WYG_008-11a"/>
與碑宜一其時太定憲三宗日不暇給嗣教真人尹志<lb/>
平李志常不請則冝以世祖之聖在位之乆其培樹擁<lb/>
衞斯學之力而張志敬王志坦祁志誠不一言焉及僊<lb/>
今請而輒報可豈天固存列聖未究以待陛下為終之<lb/>
耶矧即位踰月為壇夀寜宫凡日月列星風雨雷電百<lb/>
神之親上山川社稷林藪走飛諸祇之親下莫不奏假<lb/>
赤章以禋致之十一月與改元端月才九閱月實三為<lb/>
壇其後壇之延春閣天步一再親以戾止其為國與民<lb/>
<pb n="KR4h0101_WYG_008-11b"/>
介祉導和受釐請命者文亦極矣又虞自經厄以還禁<lb/>
為醮祠今雖開之京師而外未白也乃下詔萬方其㫖<lb/>
若曰先皇帝令江之北南道流儒宿衆擇之凡金籙科<lb/>
範不涉釋言者在所聽為若然先皇之開醮祠者有成<lb/>
命也為犯法臣所不愛竟抳而止自今其惟以先皇成<lb/>
命從事是世祖獨未究者陛下又終之也嗚呼事之開<lb/>
也有門而來也有途其就也有時而成也有候方是詔<lb/>
下四海之人感激奮言始吾以為經厄之餘丘氏之學<lb/>
<pb n="KR4h0101_WYG_008-12a"/>
熄矣陛下噓而然之俾屯者以亨塞者以通梗其道者<lb/>
除之取其業者還之叢是數美于僊之身又冠之以寶<lb/>
冠薦之以玉珪被之以錦服皆前嗣教者所亡嗚呼仙<lb/>
之求以報盛德圖以酬至恩其子若孫與雲礽其來亡<lb/>
極者為陛下祈永永萬年當何如也臣燧敢拜手稽首<lb/>
而詩之曰<lb/>
於赫我祖帝縱其武俾肅將之劗平下土既奠南邦西<lb/>
陲未疆迺鼔迺桴龍旗載揚何水不亂亡山不越萬國<lb/>
<pb n="KR4h0101_WYG_008-12b"/>
弱草剛風斯㧞踰十暑寒振凱未曰六飛之騁确确其<lb/>
艱孰灼帝心休其益閒繼夕以朝黄呉尚友方詔外臣<lb/>
道德資取崑崙載牽于于其來及之雪山年已徂摧瀝<lb/>
厥腎腸為告悃悃莫匪至言身國之本維帝孚之曰天<lb/>
覺予飭無怠忘子訓史書虎符寵綏璽書誕告凡為爾<lb/>
學其復亡撓又曰長春而所宿號即名而宫歸主其教<lb/>
假以澤物宏帝之仁于死于存必拯以全旋還其真子<lb/>
孫衆有一絶一繼孰世其守有惑其道而否臧之人曰<lb/>
<pb n="KR4h0101_WYG_008-13a"/>
不然太祖皇之矧我世祖封植益力曰爾長春朕幼及<lb/>
識太祖皇之維朕將之増諡四言煥其唐之有嚴今皇<lb/>
乃聖乃哲身先孝治祖塗孫轍爰詔下臣伐石劘穹臣<lb/>
拜稽首三祖之功豈人不忘維帝欽崇驅馬飛亷屬車<lb/>
豐隆或從上帝陟降斯宫靡祥不臻奚祉弗届於皇我<lb/>
皇萬禩攸賴<lb/>
　　　　延釐寺碑<lb/>
大德八年蒼龍甲辰之秋制移江東憲使臣燧于江之<lb/>
<pb n="KR4h0101_WYG_008-13b"/>
西參行省政十月而至裁再閱月嘉平兌弦王相塔齊<lb/>
自軍中啟遣開成路總管府判官常謙數千里驛致安<lb/>
西王教于燧曰吾繇不忘世祖聖德神功文武皇帝順<lb/>
聖皇后深恩大惠嘗請於帝求即六盤興慶池園為寺<lb/>
用資兩聖㝠福以永帝之億萬斯年制可加賜黄金兩<lb/>
計者二百五十楮幣貫計者五萬米石計者千四百五<lb/>
十規制一以都城勅建諸寺為師而小之又虞衆役顓<lb/>
俾有司緩則後功急將罷力命王相阿爾輝身綱維之<lb/>
<pb n="KR4h0101_WYG_008-14a"/>
而時其饔勞節其休作經始于元貞丙申省成于大德<lb/>
癸卯非託金石將無以白始此者吾之心成此者帝之<lb/>
力也汝製寺名而文之碑其令集賢學士劉愻書徴士<lb/>
蕭㪺篆額燧敬受而伏思之今焉詞垣之臣雲蒸林立<lb/>
教不是徴而燧之命實繇燧者嘗以文學及侍先王烏<lb/>
乎可辭敢上本所自而言曰在昔憲廟大封宗室以世<lb/>
祖母弟國之闗中于後立極之十三年當至元九年詔<lb/>
立皇子為安西王以淵龍所國國之明年至長安營於<lb/>
<pb n="KR4h0101_WYG_008-14b"/>
素滻之西毳殿中峙衞士環列車間容車帳間容帳包<lb/>
原絡野周四十里中為牙門譏其入出故老望之眙目<lb/>
怵心齎咨嘖嘖以為有國而來名王雄藩無有若是吾<lb/>
君之子威儀盛者其時揵河之外秦固内地教令之加<lb/>
於隴於涼於蜀於羌諸侯王郡牧蕃酋星羅棋錯於是<lb/>
間者靡不輿金篚帛效馬獻琛輻輳庭下勃蹊竭蹷如<lb/>
恐於後其大如軍旅之振治爵賞之予奪威刑之寛猛<lb/>
承制行之自餘商賈之征農畆之賦山澤之産鹽鐵之<lb/>
<pb n="KR4h0101_WYG_008-15a"/>
利不入王府悉邸自有又明年詔益封秦王綰二金印<lb/>
易府在長安者為安西六盤者為開成皆聽為宫邸用<lb/>
不足取之朝廷嵗或多至楮幣貫計者百三十萬裁七<lb/>
年而棄其國明年詔遣今王嗣國之四年當十九年益<lb/>
封江西吉州實食之户六萬五千嵗入楮幣貫計者十<lb/>
萬三千春秋之服紵縑為疋各千嗚呼斯又歴古展親<lb/>
之未聞者於吉王未始至嵗維闗中夏則樂其髙寒即<lb/>
六盤居稽諸地志實漢北地郡之略畔道道下于縣其<lb/>
<pb n="KR4h0101_WYG_008-15b"/>
吏長而不令後廢隋義寜中置樂蟠縣既譌略畔矣六<lb/>
盤又樂蟠之譌然以其地介乎涼隴羌渾之交時平則<lb/>
列置監牧攻駒而蕃息之有警則命將出禦無有常制<lb/>
四海無所為而至者惟世祖淵龍之加兵大理也既嘗<lb/>
禡牙於茲及平而歸又飲至焉最其駐驆三易寒暑夫<lb/>
既乆此必遺澤餘波深浹他邦而王父子再世受之古<lb/>
稱河潤九里海潤百里信如斯言則發源天潢衍溢涵<lb/>
濡將不千里其藩輔天子寛西顧憂者又不百世而止<lb/>
<pb n="KR4h0101_WYG_008-16a"/>
也亦竊思之王之有國二十有六年克自卑抑恒逺其<lb/>
宫而弗遑處為天子援枹鼔進退諸軍于外以捍侮西<lb/>
北其忠勤如何於此之地心焉慺慺欲祈年今聖於昭<lb/>
昭追福往聖于冥冥王考妣亦與薦焉為宇事佛猶不<lb/>
率作得可而行其孝恭如何枚是數者善美孰與大書<lb/>
之言曰天道福善又曰作善降之百祥易又曰積善之<lb/>
家必有餘慶燧學儒者未嘗知為佛氏之言如佛亦眎<lb/>
是忠勤而孝恭者為善而福之則其教與儒可殊塗而<lb/>
<pb n="KR4h0101_WYG_008-16b"/>
同歸也禮諸侯祭其封内山川華之為嶽實王封内嶽<lb/>
祠之門掲為宣釐則表寺之名莫延釐為冝也銘曰<lb/>
於昭列聖事佛盡敬爰質之書古無有並土木之工雕<lb/>
楹繪墉朱塵綺疏匹帝之宫金莖一氣頡頏上下静供<lb/>
之修乗輿必駕佛逝悠久其言斯存孰為其言百世梵<lb/>
孫帝度其孫而教善治無間邇逺京師必致匪徒致之<lb/>
曰時予師坐而袵連出轡並馳有如今王於親則懿制<lb/>
地千里規為時寺頥指其相展若易然矧錫金粟帝開<lb/>
<pb n="KR4h0101_WYG_008-17a"/>
其先面勢略畔八稔成績巋然都城勅建遺式帝師京<lb/>
師時寺門楣以長以雄匪弟子誰鼓鐘之音梵唄之力<lb/>
釐帝之餘必王見及帝億萬年王年斯千為磐石宗以<lb/>
固以綿燧作是詩刻時樂石尚憑佛乗垂示無極<lb/>
　　　　崇恩福元寺碑<lb/>
大德十有一年先帝立極親祼太室乃慨然曰予曽予<lb/>
祖世祖聖德神功文武皇帝裕宗文惠明孝皇帝至元<lb/>
三十有一年成宗既祔廟矣而惟皇考實誕眇躬未大<lb/>
<pb n="KR4h0101_WYG_008-17b"/>
尊顯肆類上帝誄行定諡曰順宗昭聖衍孝皇帝琢玉<lb/>
寶冊納諸廟中尊皇太后以儀天興聖慈仁昭懿夀元<lb/>
之號邇之為子逺之為孫其孝以慈可謂致極而於宸<lb/>
心猶若未然明年至大之元詔羣臣曰昔朕萬里撫軍<lb/>
北荒險阻踐踰躬擐甲胄北冦厎平實艱實棘時有願<lb/>
言皇曽考妣皇祖考妣之豐功茂德皇考太后之厚澤<lb/>
深仁圖以報塞必俟他日振旅而南大建寶刹憑依佛<lb/>
乗上為往聖薦福冥冥慈闈祝釐昭昭下而億兆臣民<lb/>
<pb n="KR4h0101_WYG_008-18a"/>
休祥䝉賴初非有求年千世百專利一已卿曹其灼是<lb/>
懷惟以其日鑾輅親巡胥地所宜于都城南不雜闤闠<lb/>
得是吉卜敕行工曹甓其外垣為屋再重踰五百礎門<lb/>
其前而殿于後左右為閣樓其四隅大殿孤峙為制正<lb/>
方四出翼室文石席之玉石為臺黄金為趺塑三世佛<lb/>
後殿五佛皆範金為席臺及趺與前殿一諸天之神列<lb/>
塑諸廡皆作梵像變相詭形怵心駭目使人勸以趨善<lb/>
懲其為惡有不待繙誦其書已悠然而生者矣至其榱<lb/>
<pb n="KR4h0101_WYG_008-18b"/>
題梲桷藻繪丹碧縁飾皆金不可貲算楯檻衡縱捍陛<lb/>
承宇一惟玉石皆前名刹所未曽有榜其名曰大崇恩<lb/>
福元寺用實願言外為僧居方丈之南建為行宁屬之<lb/>
後殿庫廐庖湢井井有條所置隆禧院比秩二品守以<lb/>
相臣割田外郡收其租入以給祝髮日廩月餼坤維為<lb/>
殿乗輿時臨留必信宿久或旬浹其急其成為如何哉<lb/>
功垂什八期以四年正月八日大慶贊將徧賚工官下<lb/>
及役夫何意其日奄以奉諱羣臣進勸宜如故事即踐<lb/>
<pb n="KR4h0101_WYG_008-19a"/>
天位皇帝未忍宅恤經時而始受朝稱天誄曰武宗仁<lb/>
惠宣孝皇帝恭抑之道亦云至矣又哀先志之弗竟懼<lb/>
成功之將墜飭敦匠臣益䖍乃職罷行工曹入於留鑰<lb/>
曰凡修營石木陶繪百工衆技汝實司之與煩文移人<lb/>
取汝所何若從汝自為則易為力而程蚤集矣且敕臣<lb/>
燧汝文之碑臣管以闚天子以四海為家何適非鄉而<lb/>
獨不忘其生所者人情之同漢祖西都闗中若忘沛矣<lb/>
及平英布歸過其鄉賦大風使子弟歌之曰朕千秋萬<lb/>
<pb n="KR4h0101_WYG_008-19b"/>
嵗後魂魄猶思沛太祖奮迹龍庭斯固其鄉由世祖都<lb/>
燕宫室池籞百官府庫根柢乎此一嵗乗輿留居者半<lb/>
以故武宗巡幸以還蒐田而歸必于是焉大饗飲至若<lb/>
鄉然矧建大刹位置行列棊錯星羅出其睿畫為往聖<lb/>
今聖薦福祝釐者尤所惓惓陟遐之日有未訖工在天<lb/>
之靈懐乎故都他日過之睹是翦然而完粲然而新必<lb/>
甚懌曰畢吾願者真嗣皇為賴哉臣燧載拜稽首為之<lb/>
頌曰<lb/>
<pb n="KR4h0101_WYG_008-20a"/>
鈞之為地匪福不異其異維何由建而寺且地之有於<lb/>
開闢初何千萬年混為民廬何於其時曽不䝉福而至<lb/>
今也梵宫大築曰不難知譬人之身正氣周流隨日而<lb/>
新嗟若梵宫相方視址授其成規維昔天子寫材於江<lb/>
伐石於山言出風行草靡庶頑又假相臣汝往敦匠易<lb/>
衣寒暑飢俟汝餉於兹三年大立細捐垂欲落之而陟<lb/>
配天皇帝曰噫朕兄所志有銜未究其在傳次乃勅攸<lb/>
司無替爾程其用則取邦賦之經佛宇敕為前古有是<lb/>
<pb n="KR4h0101_WYG_008-20b"/>
而其所無兩聖之治前聖往矣於佛焉依今聖萬年與<lb/>
日齊輝濡軌長江拳石喬嶽善頌之存梵唄攸託<lb/>
　　　　普慶寺碑<lb/>
大承華普慶寺者皇帝為皇祖妣徽仁裕聖太后報德<lb/>
作也裕聖以嵗戊午來嬪越三年大帝建極當至元乙<lb/>
酉方廿有八年裕祖陟天在疚㷀㷀茹茶與蓼上以慰<lb/>
安大帝於倦勤中以惠鞠晉邸順考成廟之不天皆俾<lb/>
不大䀌傷乃心下為皇孫武宗聖上擇師取友督勸于<lb/>
<pb n="KR4h0101_WYG_008-21a"/>
學俾知先王禮樂刑政以為治國平天下之具若曰乃<lb/>
裕祖獲心九有者正由乎斯外接宗親之㑹見内飭宫<lb/>
臣之率職致孝極慈敦睦示嚴如是而善韜智晦明以<lb/>
藏其用大帝才之闗政於家則曰於婦是謀投大遺艱<lb/>
不言意喻廿九年順考陟方又二年大帝登遐柱傾於<lb/>
天維絶于地急變秋也徐為圖囘未嘗大聲以色益示<lb/>
暇豫經時無君四表不聞枹鼓一鳴召至成廟于撫軍<lb/>
萬里之外授是神鼎易天下岌岌者為泰山之安俾聖<lb/>
<pb n="KR4h0101_WYG_008-21b"/>
子神孫得以乘承今億萬年大德二年詔武宗復撫軍<lb/>
于北日侍慈闈者惟今皇上一焉耳故情不分而愛彌<lb/>
篤怡言煦之摩手撫之食焉而羮息焉而牆又伺有無<lb/>
而増益之㑹太官答難監龍興還由老無子自簿臧獲<lb/>
數千指牛羊馬駞蹄角亦數千田屋貲貨猶不與存盡<lb/>
獻之隆福宫裕聖則曰吾何庸斯其賜今皇上四年裕<lb/>
聖上僊撤是獻屋為殿三楹事佛妥靈以盡孝思由前<lb/>
順考之國河内未至而還乃與今皇太后克成先志出<lb/>
<pb n="KR4h0101_WYG_008-22a"/>
居二年成廟登遐馳歸京師内難謀作兆緒滋章先事<lb/>
奪之殄殱大慝清宫以待武宗之至既踐天位惟以其<lb/>
月授皇太子寶中書令樞宻使誕告萬方明年至大之<lb/>
元視昔所作圖報弗稱乃慨歎曰德一也時則二焉始<lb/>
之報也吾未出閣惟其身今也登兹元良可不為天下<lb/>
報乃市民居倍售之估跨有數坊直其門為殿七楹後<lb/>
為二堂行宁屬之中建殿堂東偏仍故殿少西疊甓為<lb/>
塔又西再為塔殿與之角峙自門徂堂廡以周之為僧<lb/>
<pb n="KR4h0101_WYG_008-22b"/>
徒居中建二樓東廡通庖井西廡通海㑹市為列肆月<lb/>
收僦贏寺須是資大扺撫擬大帝所為聖夀萬安寺而<lb/>
加小其盤礎之安陛戺之崇題栥之騫藻繪之輝巧不<lb/>
劣焉亦大役也未嘗發民一夫皆傭工為之其費一出<lb/>
宫帑既其落止浄供之修薦福冥冥或者裕聖乘風御<lb/>
雲陟降自天歆兹崇報必反而酬陰隲于下降福穰穰<lb/>
者理則有之何難灼見焉惟今皇握黄圖以負丹扆其<lb/>
大則天其威則雷霆其不測則神明推是報德而上之<lb/>
<pb n="KR4h0101_WYG_008-23a"/>
將不裕聖一世而止其孝思逺及烈祖者何窮已哉崇<lb/>
祥院臣請礱石以頌功德勅命臣燧臣伏思之佛氏之<lb/>
言為書數千巻博大閎肆學佛之徒猶有白首不能遍<lb/>
觀儒生未嘗夙一經目雖勦為説終爾膚近不能深造<lb/>
其微故惟如勅所教惟詩報德其辭曰<lb/>
有岑其宇有踐其廡有楹惟旅金鋪雕礎瞿瞿其瞻劌<lb/>
劌其亷秩秩其正於粲其嚴伊誰考斯帝宫亞匹則今<lb/>
皇帝覺皇氏即其圖以進薦福於幽於我裕聖報德是<lb/>
<pb n="KR4h0101_WYG_008-23b"/>
求惟我裕聖為烈無競大帝遐征儲席虚正時我成廟<lb/>
撫軍龍荒惟朝委裘三月皇皇萬里召赴天位畀據其<lb/>
神而明孰測為度如是拱黙宫居深安陋昔后母簾政<lb/>
僣干惟撫慈孫於學知勵又開太平大業今繼始為之<lb/>
小其報猶私今焉一人以天下為以天下為誰專裕聖<lb/>
嘉與慈闈實普其慶往聖已矣慈闈萬年翼翼綿綿悠<lb/>
乆如天皇上之心初豈以巳覺皇貞之其錫繁祉<lb/>
　中州名賢文表巻八<lb/>
</p>
<p>
</p>
  </div>
</body>
</text>
</TEI>
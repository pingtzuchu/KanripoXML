<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻二十</head>
    <p>
<pb n="KR4h0101_WYG_020-1a"/>
欽定四庫全書<lb/>
　中州名賢文表巻二十　　　明　劉昌　編<lb/>
　　許文忠公<lb/>
　　　古賦<lb/>
　　　　迷樓賦<lb/>
予總鹺政廣陵禱雨雷塘掾曹汝霖從歸途說江都廢<lb/>
興荒煬始末周覽山川闤闠樓居之盛而又及迷樓焉<lb/>
傷而賦之其詞曰<lb/>
<pb n="KR4h0101_WYG_020-1b"/>
有樂不縣積塵斷絃有美不御老醜備前於是前星晻<lb/>
乎其無光少海一變而為田矣天厭隋祚憂不在敵胎<lb/>
於心腹成於肘腋以五子一母列據雄鎮為可恃而不<lb/>
知大都偶國為禍之尤劇方荒煬之好學接士也固莫<lb/>
辨其真偽及其留麗華而怒高熲則惡緒已暴於中外<lb/>
惜猛虎之不知竟為毛間蟲之所噬黄腸甫湊金合已<lb/>
賜麀聚居廬龍飛天位弛然自放於九重之上天地萬<lb/>
物無一物之可畏遂肆心於廵狩傅粉深宫笑江東之<lb/>
<pb n="KR4h0101_WYG_020-2a"/>
諸帝車轍馬跡將徧九州北廵榆林既讋其酋耀兵河<lb/>
右瀆武東陬引汴水開䢴溝置離宫造龍舟伊江都之<lb/>
勝麗詎一豫而一遊天亦厭乎我民欲一旦而盡劉百<lb/>
萬億之蚩蚩乃生項昇之巧萃倕般於心匠委財幣於<lb/>
電掃按圖締構不日成之璇室愧陋摘星笑卑傾宫謝<lb/>
侈阿房讓竒章華姑蘇撮土何施建章柏梁廣猶可稽叔<lb/>
寳三閣華而不微軼古㒺後舉莫我夷於牣靡曼於粲<lb/>
珍瑰寳帳散愁而延月復有酣香而忘歸亂晝夜於多<lb/>
<pb n="KR4h0101_WYG_020-2b"/>
景鬱煙霧之霏霏晶熒奪目孰辨逺邇縈紆掎足曷明<lb/>
東西巢燕亦惑乎網户車羊尤眩乎竹枝弄臣肆誤以<lb/>
資笑阿㜮雖習而猶疑入者罔識其所從出者莫省其所<lb/>
蹊一蟻逐肉林之臭一蜂憊花島之飛蠅遭拍浮而醉<lb/>
不可解舟入溟涬而維無所施又如鷦鷯不能悉鄧林<lb/>
之樹小鮮豈暇窮滄海之涯俊娥孰何妥之車錫名寔<lb/>
來夢之兒下俚稚女孰究其姓字如侯夫人之死者蓋<lb/>
漫不知吁嗟獨夫心蕩神疲尚能名之可謂曰迷昔在<lb/>
<pb n="KR4h0101_WYG_020-3a"/>
帝堯法宫是作舜闢四門以撤壅遏明堂政令辟雍禮<lb/>
樂究義資訓德修罔覺逺不軌與不物寔儀刑之攸託<lb/>
三苖羲和昏迷致兵政教不迷在書可徴威儀卒迷詩<lb/>
且刺懲盤盂几杖微且有銘異哉兹樓以惡著稱謂真<lb/>
仙亦迷於此地何䖍通突至不迷於厥行向使中原無<lb/>
叛天復假齡殆將作七千五百里之臺而盡糜天下之<lb/>
蒼生矣人不知過或肆無忌茍知其非敢作而遂觀其<lb/>
引鏡念頭頸之且斫觀天識圖儂之將至既灼然而自<lb/>
<pb n="KR4h0101_WYG_020-3b"/>
知乃確乎其自弃蓋柔終而無改過之勇厚極而有難<lb/>
開之蔽迷於心者若是其大迷於樓特其細也高岸為<lb/>
谷深谷為陵樓傾土平傷哉蕪城乃為之歌曰蕪城蕭<lb/>
蕭兮草離離繁華澌盡兮瓦礫不遺昔之迷不可復兮<lb/>
無俾世迷<lb/>
　　　　鬬駞賦<lb/>
元統甲戌九日上幸後苑觀鬭駞有壬適有奏對遂獲<lb/>
一觀退而為之賦曰<lb/>
<pb n="KR4h0101_WYG_020-4a"/>
于嗟乎駞爾軀孔碩爾能實多龍斯夭矯山斯嵯峨生<lb/>
鄯善之絶域邈流沙而迅過日三百猶跬步輕千斤之<lb/>
負䭾方炎風之煽毒劇殲人於札瘥爾乃即沙滅口警<lb/>
候匪譌度磧渴水口塵莫呿迹蹋而鑿涓涓盈科其或<lb/>
修程阻艱芻秣罔繼溲麫茹銜糾纏堅閉浹辰無饑萬<lb/>
里不㚄校地用之凡兹寔氣禀之尤異者也蹏不介甲<lb/>
踣鐵其堅肉鞍㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>雙峰矗聯復有傑出一峰巋然力<lb/>
倍恒品直當萬千其穹莫扳抑之即從彌耳伏地屈足<lb/>
<pb n="KR4h0101_WYG_020-4b"/>
漏空累乗駢坐奚婢塞童毳繩掣鼻自西自東昂首噴<lb/>
穢呼<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>生風翠釡之珍其忍取供流潼甘馥馬酒釀醲<lb/>
墮毳紉緝褐被域中風土既習字育日豐板襁其雛稚<lb/>
紫茸茸冶銅象形僅得其槩疥不嫵媚劉文適類景純<lb/>
著贊論功遺大厯唐及宋紀述未備皇元御天西北首<lb/>
賓天笠效貢泉渠空羣魚魚連連列廐雲屯千乗萬騎<lb/>
灤水嵗巡負鼓先聲服箱後塵背錦糢糊絡珠璘霦鈴鐸<lb/>
殷地旌旓盪雲開闢而下有國之有駞者未有若我朝<lb/>
<pb n="KR4h0101_WYG_020-5a"/>
之殷也牧槖分職秩浮令丞負重致逺人知其能有知<lb/>
其出拔之竒搏擊之精者乎苑草未凋風日清美九重<lb/>
機暇鳳輦莅止俯察品彚縱觀物理虎賁執繮兩兩相<lb/>
睨騰蹙傾奔<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>歘徙倚待怒氣之既盈俄侵凌之漸邇<lb/>
脫羇發縱勢邁角觝始齧頸而躑躅復摩肩如委靡乍<lb/>
分立以卭隙遽挑釁於駓騃飄忽若風燕盤旋如磨蟻<lb/>
劃然踴躍人立對起波<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>土墳雷轟電駃持久跕跕勝<lb/>
負未決貂璫聲援陛楯眥裂餘勇雖鼔虛驕已竭嗟兩<lb/>
<pb n="KR4h0101_WYG_020-5b"/>
雄之相戹卒不逭乎一蹶勝者植立揚揚自慊主矜調<lb/>
擾望拜蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>天為嚂噓賜沓繒帛嘗聞單于祭三龍祠<lb/>
以是為樂龜兹觀七日戲以占耗息今始得以驗其說<lb/>
鄙哉季郈介金其雞杜鄠走馬時在側微開元南面何<lb/>
取於斯顧羽毛之𤨏𤨏瀆黼扆之巍巍而登牀之舞馬<lb/>
亦不過示異於宴嬉又孰若大逾犀兕猛軋虎貙可以<lb/>
鼓佽飛之士激羽林之孤者哉小臣在列顧瞻震栗悸<lb/>
定而懌氣塞而釋目隘而豁足痿而力歸來人間塵土<lb/>
<pb n="KR4h0101_WYG_020-6a"/>
坌集袋馴白唐<hi>闕</hi>　促織黄雀山鷓種種有敵下里何<lb/>
知小兒方劇觀於海者難為水曾何辱乎目擊然臣有<lb/>
芻蕘之言增渤澥以涓滴大小雖殊玩物則一惟吾皇<lb/>
遊六藝之囿徴勝負於往昔愚臣一第非手搏而得視<lb/>
試卞為期門之徒亦粗可以備顧問而陳得失也<lb/>
　　　　三臺賦<lb/>
至正三年九月二十四日有壬偕明初馬徴君遊三臺<lb/>
明初有長句既次其韻永歌不足又作是賦其詞曰<lb/>
<pb n="KR4h0101_WYG_020-6b"/>
歲癸未秋九月霜清寒薄天宇澄澈塗無長泥庭有積<lb/>
葉高陽子逸興作呻畢輟趣膏秣事登涉壺清露之芳<lb/>
醖從白睂之佳客乃渡清洹稅駕乎鄴覽山川之形勝<lb/>
弔陳迹之未滅客乃指顧而告曰子亦見夫三臺之嶻<lb/>
嶭者乎冰井峙北金虎距南銅爵巖巖中立而三若稽<lb/>
作者振古所慙欲祛我銜不能縷談子亦欲聞其凡乎<lb/>
高陽子曰嘻昔有塗巷話古事及漢季小兒聞曹敗則<lb/>
大喜劉蹶則顰蹙而出涕蓋人心天理之所同况怒其<lb/>
<pb n="KR4h0101_WYG_020-7a"/>
人而履其地因其跡而聲其罪不亦宜哉客乃言曰吉<lb/>
利之生姓不自知由嵩已冒夏侯何稽舞㦸禦捕啖葛如<lb/>
飴誑叔以疾拒客以泥睥睨一世岸然肆欺雖橋何之<lb/>
見異卒莫逃子將之譏謂興義以寧國致羣材之景隨<lb/>
爾乃刼遷乗輿地尊天卑彞倫攸斁大厦以墮及乎袁<lb/>
尚既敗審配亦摧黄星斯應赤精遂微入鄴領冀州之<lb/>
牧中天植不臣之基慮幾人之稱王乃居之而不疑幾<lb/>
簣幾杵成兹崔嵬子午梁貫愈出愈竒三山鼇戴雙闕<lb/>
<pb n="KR4h0101_WYG_020-7b"/>
鳳飛連甍複道相為蔽虧累棟山積周軒雲齊陽宫冬<lb/>
熙淩室夏淒審曲面勢有巧無遺衡漳浩浩乎其北隆<lb/>
慮靡靡乎其西收千里於寸眸萃萬景於一時巻山河<lb/>
而匪席指風霆其在頤應劉王徐倡酬諏咨登高能賦<lb/>
家有陳思父子放志欲長若斯天道惡盈樂極則悲撫<lb/>
冲弱之季豹顧娩孌之娥睂語託人而哽塞惟泣血之<lb/>
漣洏痛富貴之長違遽盡露其情狀彼一牀之八尺容<lb/>
幾許之繐帳要脯糒於朝晡競聲樂於朔望分香衣而<lb/>
<pb n="KR4h0101_WYG_020-8a"/>
造履組舉瑣瑣於屬纊其横槊賦詩之雄發壁弑后之<lb/>
威奄忽而俱喪匪不及乎簒代丕蓋黙定於主鬯鎖諸<lb/>
妓於幽闃望西陵之莽蒼念舊寵而興悲抑茹怨而自<lb/>
愴霜鴈訴秋露花泣春宰木行拱几筵有塵哀絃急管<lb/>
其聞不聞事往跡存如惡不泯夫以精舍二十年之規<lb/>
欲媒蘖萬年之為君不知司馬家兒已瞠乎其側而恥<lb/>
於附其翼攀其鱗也徒為趙燕魏齊之張本因之增侈<lb/>
重困乎吾民幸疊障之不鏟俾表惡於無垠今吾與子<lb/>
<pb n="KR4h0101_WYG_020-8b"/>
效小兒之顰蹙申欺孤之公議傾壺中之清醇澆胸次<lb/>
之磈磊且以酹漢室征西之將軍魏家創業之武帝子<lb/>
以為何如髙陽子聞而笑曰瞞乎瞞乎如客之言則爾<lb/>
之罪窮天地亘萬世而不可貰矣然誅則以心論言不<lb/>
以人廢乃歌其歌曰對酒當歌人生㡬何憂思難忘唯<lb/>
有杜康於是引滿竭壺興盡而返回望三臺𣺌蒼茫乎<lb/>
醉眼<lb/>
　　　五言古詩<lb/>
<pb n="KR4h0101_WYG_020-9a"/>
　　　　神山避暑晚行田間用陶淵明平疇交逺風<lb/>
　　　　良苖亦懷新為韻<hi>十首</hi>
田塍晚獨策及此時雨晴東畦與西疃泱泱流水聲豐<lb/>
年已足歡清風復多情歸來藉草坐濁酒還自傾不用<lb/>
澆磈磊我懷無不平<lb/>
寢迹非絶世雅志便林丘青山足一至勝處靡不游意<lb/>
適輒忘返兹焉夏已秋遥遥目力窮青青盡田疇迷復<lb/>
幸不逺歸歟無異謀<lb/>
<pb n="KR4h0101_WYG_020-9b"/>
脫身豪俠窟里氓締新交愛其心無穽不較醉語譊生<lb/>
兒更有教治地盡肥墝禾黍已在眼𤓰蔬早登庖愧子<lb/>
良已多況敢希由巢<lb/>
浮生苦無悰道近人自逺重外樂徇身遺世幾赫咺老<lb/>
農初不知遑遑歲年晚清晨負耒出日夕行歌返悠悠<lb/>
千載心它人莫予忖<lb/>
落日照我影頎然溪水中凉飇動絺衣勢欲凌虛空顧<lb/>
之一大笑與爾將無同昔也爾何逹兹焉爾何窮莫道<lb/>
<pb n="KR4h0101_WYG_020-10a"/>
山林陋乃有黄虞風<lb/>
昔人植松柏映蔚彌崇岡不為朝夕利千載當自長植<lb/>
槿非不榮我圃因之荒白髮走畏途途修馬非良桑榆<lb/>
賴非晚此樂且無央<lb/>
静念少日事躁中劇揠苖欲令千載淳反之在一朝斥<lb/>
鷃不自量上欲搏扶揺世怒任盲俗林譏愧清謡傲骨<lb/>
日已長及辰事逍遥<lb/>
淵明昔歸休開歲纔五十我雖年近似我道慙什百兼<lb/>
<pb n="KR4h0101_WYG_020-10b"/>
金與尺璧敢取儕瓦礫緬焉動真想迅往孰誘亦庶幾<lb/>
歸田園千載可同迹<lb/>
我聞昔桃源民風近無懷兹山亦深窈中有讀書齋但<lb/>
絶車馬迹不惜雲煙埋旁圍靡靡山上䕃高高槐聊以<lb/>
永今朝得酒從無膎<lb/>
我髮日以變山色日已新舉杯試問山古今閲幾人我<lb/>
非山主人聊為山之賓杖可入幽險詩能寫清淳但恐<lb/>
我它適山乎爾誰鄰<lb/>
<pb n="KR4h0101_WYG_020-11a"/>
　　　　宿臨湘贈誠之監縣<lb/>
北風櫓聲乾晚泊斷磯下雲岫浮修蛾霜空入平埜鳴<lb/>
鴈無處尋落日不可畵重岡護巖邑百里寄民社籍甚<lb/>
賢大夫居然魯恭化豐年足粳稻沃壤滿桑柘我如無<lb/>
心雲底事勞候迓爛醉得詩歸江山非傳舍<lb/>
　　　　李伯徴中丞奉東宫命作椎結請紀其故以<lb/>
　　　　百字頌而祝之<lb/>
總角習義方結髮事明主櫛縱豸且貂勤勞幾寒暑青<lb/>
<pb n="KR4h0101_WYG_020-11b"/>
皇一顧中遂與國人伍區别垂鬒雲岐分戢鴉羽昔我<lb/>
秋谷公爬搔浄寰宇象賢實無愧冠服儼前矩願言壽<lb/>
而康三握勿為苦它年麟閣上雪鬢照簪組何用拭肝<lb/>
石道貴隨所處老我任飛蓬謌詩美繩武<lb/>
　　　五言律詩<lb/>
　　　　荻港早行<lb/>
水國宜秋晚羇愁感歲華清霜醉楓葉淡月隱蘆花漲<lb/>
落髙低路川平逺近沙炊煙青不斷山崦有人家<lb/>
<pb n="KR4h0101_WYG_020-12a"/>
　　　　夜行潤陂<lb/>
蕩蕩唐虞世區區蝨蟻臣露餐烏攫肉夜渡馬知津危<lb/>
棧依山盡微行到水頻風霜儘䝉犯庶用答涓塵<lb/>
　　　　横浦登舟<lb/>
南征殊不惡樂事總相闗馬上行思句舟中卧看山盡<lb/>
收煙景去滿載月明還何往不自得浩歌天地間<lb/>
　　　七言律詩<lb/>
　　　　登岳陽樓<lb/>
<pb n="KR4h0101_WYG_020-12b"/>
半空輪奐壯巴丘消得騷人一繫舟雲氣逺攜湘雨至<lb/>
湖光寒入蜀江流山川信美非吾土天地無窮有此樓<lb/>
三十四年如夢過可憐華髮賦重遊<lb/>
　　　　過湘潭<lb/>
江邊楊栁翠縈回栁外人家罨畵開一夜東風花落盡<lb/>
千年華表鶴歸來暮雲山出逺浮黛春雨水添濃潑醅<lb/>
莫艤扁舟訪陳迹白頭懷抱易生哀<lb/>
　　　　祝融峰與廷鎮觴詠有懷歐陽原功蓋嘗約<lb/>
<pb n="KR4h0101_WYG_020-13a"/>
　　　　同遊而予不能待其歸也<lb/>
載酒窮躋最上峰嘯歌聲撼海濤風得陪五馬二千石<lb/>
獨少三生六一翁為問北門紅日下何如南嶽白雲中<lb/>
寄詩幾欲申前約無奈人生似燕鴻<lb/>
　　　　閒居雜詩<lb/>
鬢髮蒼蒼齒動摇自知宜退待誰招茶餘引鶴消春晝<lb/>
酒醒聞雞記早朝肥截玉肪羮縮項香翻雲子飯長腰<lb/>
尚嫌門有徴詩客時與山人破寂寥<lb/>
<pb n="KR4h0101_WYG_020-13b"/>
　　　　和傅汝礪寄來韻<lb/>
春紅園圃眩西東花下縈紆一逕通不向雷門操布鼓<lb/>
要從人海見珠宫多言浪負三千牘老夢都忘十八公<lb/>
珍重吾宗有成訓人間何似在山中<lb/>
　　　七言絶句<lb/>
　　　　杜子美像<lb/>
刪後騷餘代有聞集成惟許杜陵人憑誰寄語㳂流者<lb/>
流到江西不是春<lb/>
<pb n="KR4h0101_WYG_020-14a"/>
　　　　和康里子山韻<lb/>
洞深春早透蘭芽牕曉雲香亂海霞萬丈紅塵飛不到<lb/>
紫簫吹綻碧桃花<lb/>
　　　　李陵臺<lb/>
李陵臺下駐分臺紅藥金蓮徧地開斜日一鞭三十里<lb/>
北山飛雨逐人來<lb/>
　　　　令狐學士金蓮圖<lb/>
九天光彩動金閨輦路風香樹影齊却笑漢家恩數薄<lb/>
<pb n="KR4h0101_WYG_020-14b"/>
只教天禄待青藜<lb/>
　　　　董仲逹送予至湘隂别後順風比晚行三百<lb/>
　　　　里悵然有懷作一絶付其僕之逺送者持歸<lb/>
江蘺杜若滿汀洲騒國春來亦可愁一日順風三百里<lb/>
故人何處望歸舟<lb/>
　　　　即事<lb/>
㡬家門繫釣魚船一陣風香燎麥煙畵出太平村落景<lb/>
酒旗多在緑楊邊<lb/>
<pb n="KR4h0101_WYG_020-15a"/>
　　　歌行<lb/>
　　　　題友人所藏明妃圖<lb/>
臂香骨沁守宫虐金鎖重門怨銀鑰深宫有眼不識春<lb/>
晝長時聽雲間樂平生所見惟監宫今朝豈期見畵工<lb/>
君王知畵不知妾薄命已分如秋蓬黄沙漫漫天無窮<lb/>
驚飇吹老紅芙蓉穹廬明日又何處此生遂負南歸鴻<lb/>
和親納侮號上策建議詒謀婁敬責妾身雖苦免主憂<lb/>
猶勝專寵亡人國闗山寥落夢亦迷嫁雞正爾隨雞飛<lb/>
<pb n="KR4h0101_WYG_020-15b"/>
人間生女莫望貴只可近作田家妻琵琶聲斷霜天月<lb/>
青塚至今青不歇後來却有蔡文姬千古胡笳辱哀拍<lb/>
　　　　喜逢口<hi>并序</hi>
　灤陽驛東北四十里有雙塚世傳昔有久戍不歸者<lb/>
　其父求之適相遇此山下相抱大笑喜極而死遂葬<lb/>
　於是俗因謂之喜逢口亦猶望夫之有石也雖莫究<lb/>
　其世代姓氏而其言有足感人者故作是以紀之<lb/>
兒寒解衣重撫摩兒饑推食孰忍訶長成與國逺負戈<lb/>
<pb n="KR4h0101_WYG_020-16a"/>
一去不返當如何去時云戍東北鄙直出榆闗度遼水<lb/>
白頭郎罷與影俱豈憚山川千萬里天教此地適相逢<lb/>
父曰從天墜吾子笑疲樂極俱殞身誰謂情鍾遽如此<lb/>
官家開邊方未巳同生又别寧同死山雲漠漠風颼颼<lb/>
山頭雙塚知幾秋當時不忍一朝喜今日翻成千載愁<lb/>
猶勝貞女化為石終古孤身雙不得清江寒影日悠悠<lb/>
行人一去無消息<lb/>
　　　　赤壁<lb/>
<pb n="KR4h0101_WYG_020-16b"/>
孽瞞禍水劇趙女漢火餘光能幾許蜀方傳薪嘘未然<lb/>
吳偶束緼成一炬萬艘枯葦沃以膏空江如韛長風鼓<lb/>
九淵鼎沸羮魚龍連營熾炭膰貔虎雄圖南紀成畵餅<lb/>
匹馬華容作窮鼠坡翁乗興賦赤壁爛漫天機湧毫楮<lb/>
偶從雪裏寫芭蕉又似驪黄不毛舉考圖求故此其地<lb/>
疾惡千年若躬睹江山蕭條歲華晚興廢人間幾今古<lb/>
買魚沽酒弔阿瞞醉和漁歌短蓑舞<lb/>
　　　　哀棄兒<lb/>
<pb n="KR4h0101_WYG_020-17a"/>
雪霜載途風裂肌有兒鶉結行且啼問兒何事乃爾悲<lb/>
父母棄之前欲追木皮食盡歲又饑夫婦行乞甘流離<lb/>
負兒逺道力已疲勢難俱生灼可推與其㚄尾莫我隨<lb/>
不如忍割從所之今夕曠野兒安歸明朝道殣非兒誰<lb/>
父兮母兮豈不慈天倫遽絶天實為十年執政雖咸腓<lb/>
發廪有議常堅持昔聞而知今見之倉皇援手無所施<lb/>
兒行不顧寒日西哭聲已逺猶依稀<lb/>
　　　　李惟中學士自西臺侍御召入以未央宫瓦<lb/>
<pb n="KR4h0101_WYG_020-17b"/>
　　　　硯為貺作此謝之<lb/>
漢家作宫法紫微金鋪玊户明華榱甄官陶瓦極能事<lb/>
鉛丹細𢷬咸陽泥一朝神雀去不返秋風禾黍驚離離<lb/>
谷陵且變此宜盡一二時出農夫犂人間購求作珍玩<lb/>
洗刷篆籀分毫釐西臺執法好事者礱磨為硯尤瑰竒<lb/>
體呈全璧徑尺許沼開新月才一睂堅如鐵石潤如玊<lb/>
墨聲瑟瑟松風吹惠然匣送感高義但惜所與非所宜<lb/>
公才真是謫仙裔善事利器方相資嗟予蕪學忝詞館<lb/>
<pb n="KR4h0101_WYG_020-18a"/>
雖有此器無能為世傳銅雀亦佳品搜刔黄壤今無遺<lb/>
高皇垂統四百載老瞞何物敢等夷愛人屋上烏亦好<lb/>
况兹適用逾端溪楮生毛頴賀得友坐令几案増光輝<lb/>
代言揮制固多愧玊堂風月猶能詩<lb/>
　　　贊<lb/>
　　　　文文山畫像贊<hi>并序</hi>
　有壬早慕文山公風節與其孫富逰嘗序公傳而未得<lb/>
　拜公像意其雄傑峭異若太史公疑張子房為魁梧竒<lb/>
<pb n="KR4h0101_WYG_020-18b"/>
　偉也富弟實奉像求贊始遂瞻拜乃温其如玊焉然<lb/>
　其栗而亷者不可揜也仁者必有勇公之謂也贊曰<lb/>
精金不蝕貞玊不磷昆岡火炎乃流乃焚不流不焚孰<lb/>
為其真摧抑百至而力不衂間關萬狀而氣益振我公<lb/>
之心有如此水我人我民我疆我理獨有入海萬一振<lb/>
起天實厭宋臣力竭矣慷慨就俘氣言益厲談笑燕市<lb/>
取義得義一言一動足為人師若曰父母有疾不可以<lb/>
難愈而不藥則百世之訓彝厚顔鄙夫偷生一時死何<lb/>
<pb n="KR4h0101_WYG_020-19a"/>
所遺壤腐氷澌公乃不死孰得而死之予今見公圖繪<lb/>
固嚴霜烈日之梗槩而景星鳳凰尤足以慰後世快覩<lb/>
之思也<lb/>
　　　題跋<lb/>
　　　　題歐陽文忠公告<lb/>
文與道一而天下之治盛文與道二而天下之教衰經<lb/>
籍而下士之立言力非不勤也辭非不工也施之於用<lb/>
卒害其政者與道二焉爾昔蘇子以韓愈配孟子而以<lb/>
<pb n="KR4h0101_WYG_020-19b"/>
歐陽子配韓愈天下以為知言後世無敢有異議者韓<lb/>
也歐陽也推而達於孔氏之道也歐陽子曰三代而上<lb/>
治出於一而禮樂達於天下三代而下治出於二而禮<lb/>
樂為虚名又曰我所謂文必與道俱嗚呼此歐陽子之<lb/>
所以為文而先儒謂自荀揚以下皆不能及者也有壬<lb/>
幼讀其書即知好之見其紆餘委備容與間易初若易<lb/>
入望洋而嘆而後知其大且至也翰林直學士兼國子<lb/>
祭酒𤣥原功其後也登延祐乙夘進士第名能為古文<lb/>
<pb n="KR4h0101_WYG_020-20a"/>
潁州後子孫散而四方能世其學者原功爾出所藏至<lb/>
和元年五月告身示有壬曰太師為龍圖閣直學士尚<lb/>
書吏部郎中留守南京時罹太夫人憂服除以舊職除<lb/>
此其告也陵谷變遷巋然獨存傳而至𤣥𤣥也厯胄館<lb/>
奎閣奉常太史幸不至墜世業子吾同年其為識其左<lb/>
又曰子以叅議中書省事母憂去官服除亦以前職召<lb/>
古今事有相契者其併記之有壬早讀歐陽子得與其<lb/>
後同年而又相好故敢以謏聞識之若夫德業之不究<lb/>
<pb n="KR4h0101_WYG_020-20b"/>
而以迹之粗類者委之豈原功私我之深遂忘其擬人<lb/>
以倫而傷其知人之明邪將原功警我以希賢之學邪<lb/>
警我以希賢之學也則不敢不勉<lb/>
　　　　題李士誠持信手巻<lb/>
說文曰印執政所持信也劉氏釋名曰印信也所以封<lb/>
物為驗也亦言因也封物相因付也大抵皆有官者所<lb/>
用隨其職給於上後世人始自為今易水時有得大不<lb/>
過三五分其文率不同他出諸土者班班可見皆私作<lb/>
<pb n="KR4h0101_WYG_020-21a"/>
持以為信者也然莫盛於近代士大夫簡牘題詠既書<lb/>
姓名必繼以印哆然標榜以為粉澤予素疎但書姓名<lb/>
乃有刻而見贈因求印其上者甚至有假為者厥後馴<lb/>
習積至盈篋蓋不能免俗焉時之所尚若是雖近文事<lb/>
其亦文之末也夫世稱圖書甚無謂實印爾其椌用銅<lb/>
若象若木之堅緻者惟舉世尚之故製作日精然皆出<lb/>
江南北工未聞也吾鄉李士誠是藝之精無愧南工蓋<lb/>
其翁學於江右文生而士誠傳其家法焉求扁室顔本<lb/>
<pb n="KR4h0101_WYG_020-21b"/>
之說文以持信扁之且使知其槩庶不為俗工<lb/>
　　　　跋織成宣和御書清浄經<lb/>
唐安樂公主出降益州獻碧羅為花鳥大如黍米眼鼻<lb/>
觜甲皆備瞭視者方見之陸龜䝉紀錦𥚑謂其禽鳥花<lb/>
卉諦視條段斬絶分畫縝緻不可狀雖不可見想像不<lb/>
過景物精絶而亦疑其夸也若夫字畫見諸組織者大<lb/>
率僅能成字而筆意則未易得宜相張君藏織成宣和<lb/>
御書常清浄經一巻筆意之精不失毫髮機軸之異又<lb/>
<pb n="KR4h0101_WYG_020-22a"/>
有不可名言者面文背質判然二文而吻然一層不知<lb/>
當時之工何以施其功於機軸之間也因知碧羅錦裾<lb/>
非夸而又有不及者雖然竒則竒矣特一物爾而予因<lb/>
是深有感焉宣和間萬事已墮清浄經謂神好清而心<lb/>
擾之心好清而欲牽之遣其欲而心自浄澄其心而神<lb/>
自清嗚呼斯言足以為國矣知而不能踐徒從事組織<lb/>
之末秪增其多欲爾故予不暇論組織之工而深有感<lb/>
於是焉是巻出没之詳同年歐陽原功叙之矣其已夘<lb/>
<pb n="KR4h0101_WYG_020-22b"/>
冬與予同觀蓋庚辰冬也<lb/>
　　　　跋重刻羊祜碑<lb/>
墮涙碑在天地間與元氣相為無窮昔之亡也有不亡<lb/>
者存蓋立德立功立言有一於此足以不亡况備之者<lb/>
乎太傅之未就交辟也郭奕以為今之顔子其德之著<lb/>
見者若此委質而後大勲偉績史不勝書其功懋矣若<lb/>
夫論三年之喪欲革漢魏之薄而興先王之法以敦風<lb/>
俗其於立言蓋有儒者之風焉使及孔氏其殆庶幾乎<lb/>
<pb n="KR4h0101_WYG_020-23a"/>
陸抗謂樂毅諸葛孔明不能過未足以盡之也李商隱<lb/>
因韓子淮西碑有言湯盤孔鼎有述作今無其器存其<lb/>
辭辭之精絶者不託於器且不可泯况德之浹人肌骨<lb/>
者乎昔太傅造峴山言自有宇宙便有此山余謂但有<lb/>
峴山便有太傅且人皆因碑而傳是碑由梁及今至于<lb/>
四刻則因有以著不亦異乎訪舊文而刻之石由京師<lb/>
而致之峴首者編修官楊伊志卿也<lb/>
　　　序<lb/>
<pb n="KR4h0101_WYG_020-23b"/>
　　　　文丞相傳序<lb/>
宋養士三百年得人之盛軼唐漢而過之逺矣盛時忠<lb/>
賢雜遝人有餘力及天命已去人心已離有挺然獨出<lb/>
於百萬億生民之上而欲舉其已墜續其已絶使一時<lb/>
天下之人後乎百世之下同知君臣大義之不可廢人<lb/>
心天理之未嘗泯其有功於名教為何如哉丞相文公<lb/>
少年趠厲有經濟之志中為賈沮徊翔外僚其以兵入<lb/>
援也大事去矣其付以鈞軸也降表具矣其往而議和<lb/>
<pb n="KR4h0101_WYG_020-24a"/>
也冀萬一有濟耳平生定力萬變不渝父母有疾雖不<lb/>
可為無不用藥之理公之語公之心也是以當死不死<lb/>
可為即為逸于淮振於海真不可為矣則惟有死爾可<lb/>
死矣而又不死非有他也等一死爾昔則在己今則在<lb/>
天一旦就義視如歸焉光明俊偉俯視一世顧膚敏祼<lb/>
將之士不知為何物也推此志也雖與嵩華争髙可也<lb/>
宋之亡守節不屈者有之而未有有為若公者事固不<lb/>
可以成敗論也然則收宋三百年養士之功者公一人<lb/>
<pb n="KR4h0101_WYG_020-24b"/>
爾孫富為湖廣省檢校官始出遼陽儒學副提舉廬陵<lb/>
劉岳申所為傳將刻之梓俾有壬序之有壬早讀吟嘯<lb/>
集指南録見公自述甚明三十年前遊京師故老能言<lb/>
公者尚多而訝其傳之未見於世也伏讀感慨惜京師<lb/>
故老之不及見也公之事業在天地間炳如日星自不<lb/>
容泯而史之取信世之取法則有待於是焉若富也可<lb/>
謂能後者已<lb/>
　　　　大一統志序<lb/>
<pb n="KR4h0101_WYG_020-25a"/>
至元二十三年歲丙戌江南平而四海一者十年矣集<lb/>
賢大學士中奉大夫行秘書監事扎瑪里廸音言方今尺<lb/>
地一民盡入版籍宜為書以明一統世皇嘉納命扎瑪<lb/>
里廸音洎奉直大夫秘書少監虞應龍等蒐輯為志二十<lb/>
八年辛夘書成凡七百五十五巻名大一統志藏之秘<lb/>
府應龍謂比前代地理書似為詳備然得失是非安敢<lb/>
自斷尚欲網羅遺逸證其同異焉至正六年歲又丙戌<lb/>
十二月二十一日中書右丞相伯勒齊爾布哈率省臣奏<lb/>
<pb n="KR4h0101_WYG_020-25b"/>
是書國用尤切恐久湮失請刻印以永於世制可明年<lb/>
丁亥二月十七日皇上御興聖便殿中書平章政事特<lb/>
穆爾達實傳㫖命臣有壬序其首臣聞春秋所以大一<lb/>
統者六合同風九州共貫也然三代而下統之一者可<lb/>
考焉漢拓地雖逺而攻取有正譎叛服有通塞况師異<lb/>
道人異論百家殊方指意不同亡以持一統議者病之<lb/>
唐腹心地為異域而不能一者動數十年若夫宋之畫<lb/>
于白溝金之局於中土又無以議為也我元四極之逺<lb/>
<pb n="KR4h0101_WYG_020-26a"/>
載籍之所未聞振古之所未屬者莫不渙其羣而混于<lb/>
一則是古之一統皆名浮于實而我實協於名矣且統<lb/>
之為言昉見於易乾之彖曰大哉乾元萬物資始乃統<lb/>
天説者謂天也者形也統也者用形者也象曰天行健<lb/>
君子以自强不息則又示人以體乾之道蓋天為萬物<lb/>
之祖君為萬邦之宗乾以至健而為萬物始乃能統理<lb/>
於天皇上體乾行健以統理萬邦所謂一統萬類可以<lb/>
執一御而六合同風九州共貫之機括繫焉九州之志<lb/>
<pb n="KR4h0101_WYG_020-26b"/>
謂之九丘周官小史掌邦國之志外史掌四方之志志<lb/>
之由來尚矣况一統之盛跨軼漢唐者乎是書之行非<lb/>
以資口耳博洽也垂之萬世知祖宗創業之艱難播之<lb/>
臣庶知生長一統之世邦有道穀各盡其職於變時雍<lb/>
各盡其力上下相維以持一統我國家無疆之休豈特<lb/>
萬世而已哉統天而與悠久矣<lb/>
　　　　秋谷文集序<lb/>
相國李韓公秋谷先生薨之二十七年子獻由叅議中<lb/>
<pb n="KR4h0101_WYG_020-27a"/>
書省事拜治書侍御史進侍御史有壬實中丞一日出<lb/>
先生文集俾序其端昔蘇子瞻恨不及一見范文正公<lb/>
與其季子德孺同官于徐序文正遺藁以挂名文字中<lb/>
自托門下士之末為幸而有壬之擢第也先生寔座主<lb/>
接餘光親誨益不少視子瞻之於范文正則有壬之幸<lb/>
多矣序其敢辭先生以雄邃之學為帝者師功勲在王<lb/>
室聲名滿天下自九重以至於里巷皆以字稱才氣跌<lb/>
宕落筆縱横歌詩流播荒陬下邑傳郵逆旅往往大書<lb/>
<pb n="KR4h0101_WYG_020-27b"/>
于壁然世知歌詩而不知其文知其文而墓碑未出不<lb/>
知其功勲之大之詳也國初因仍吏治日就媮窳士氣<lb/>
奄奄僅屬先生在潜邸日久啟沃謂儒可與守成一旦<lb/>
當國即行貢舉蓋倡於草昧條於至元議於大德沮尼<lb/>
百端而始成於延祐亦戞戞乎其艱哉三十年來得人<lb/>
之列於庶位者可枚指也士風之隆替治化之樞紐在<lb/>
焉大德之末丁國勢危疑神器杌隉之㑹猶操舟灔澦<lb/>
三峽遇排山倒海之風而能力贊秘策卒底平濟非社<lb/>
<pb n="KR4h0101_WYG_020-28a"/>
稷之臣乎若夫名爵掃地而削其尤錫予空帑而復其<lb/>
舊太官恃不鉤檢而覈其濫宿衞依憑城社而沃其宂<lb/>
貴近世臣莫敢議及乃挺身任之灼知將來之危不恤<lb/>
也國家用儒者為政至元而後炳炳有立者先生一人<lb/>
而已有壬因襮其槩使讀是集者知有德有言且以見<lb/>
功勲之出有原柢也皇上追念勲德贈舊學同德翊戴<lb/>
輔治功臣太保儀同三司上柱國追封魏國公諡文忠<lb/>
獻字伯徴世濟其美詎可量也哉<lb/>
<pb n="KR4h0101_WYG_020-28b"/>
　　　　忍經序<lb/>
衡陽高士栖碧羅巨海嘗從文山海上歸終身宋衣冠<lb/>
交接稱許尤不茍有壬讀書衡泮居與之隣乃辱與進<lb/>
聞其稱海北道㢘訪使榕寓孫公之賢不容口蓋公往<lb/>
來過衡衡士大夫多慕而見之巨海則交處最宻者有<lb/>
送行序若詩在栖碧文集今尚能記其槩公金源烏古<lb/>
部人征宋有功厯官所至皆有惠政長憲海北民懷吏<lb/>
畏太夫人年高上疏歸養泝沿湖湘士大夫無不熟公<lb/>
<pb n="KR4h0101_WYG_020-29a"/>
者今中書左丞大司農良楨榦卿其子也時望所屬公<lb/>
累贈推忠靖逺著節功臣榮禄大夫中書平章政事柱<lb/>
國追封魏國正憲公某不及拜下風猶欲識其子孫以<lb/>
酬平日景行先哲之意而榦卿仕早有聲日踐華要承<lb/>
乏政府實嘗同寅都城僦屋又得為鄰一日出書曰忍<lb/>
經以示某曰先子平生有得於此輯而為書子其序之<lb/>
某識榦卿但知其世有積德而不知其所得之源也及<lb/>
讀是書為之三歎曰孫氏子孫之賢閥閲之大豈徒然<lb/>
<pb n="KR4h0101_WYG_020-29b"/>
哉公之言忍有正義有變義有衍義使人人有見乎此<lb/>
則修身齊家涖官之道盡在是矣夫以刃加心上而能<lb/>
受之非易事也易之懲忿窒慾書之以禮制心乃其下<lb/>
手要法公皆舉以示人自傳記子史以至佛書道書百<lb/>
家雜著詩賦凡有闗於忍經者靡不收入古今之言忍<lb/>
者無以復加矣榦卿既叅大政尋拜左丞分省外藩復<lb/>
入政府廟堂以其久勞機務聽辭中書俾專明農士論<lb/>
猶未釋也讀父之書得效若此不惟一身一家又將傳<lb/>
<pb n="KR4h0101_WYG_020-30a"/>
之天下後世也某賦性𥚹躁仕途五十年濱於危殆者<lb/>
屢矣使早得伏讀此書庶不至若是之殆也雖然衞武<lb/>
公年九十有五尚求箴警於國某雖七十有一茍未死<lb/>
一日有一日之事此書尚有資焉<lb/>
　　　　春秋集義序<lb/>
春秋由三傳而下世之存者可考也范氏探經而為集<lb/>
解啖趙考三家短長為統例伊川以傳考經之事跡以<lb/>
經别傳之真偽皆號精當而世之讀者無幾及胡氏傳<lb/>
<pb n="KR4h0101_WYG_020-30b"/>
出學者翕然宗之聖朝設科遂與三傳竝用諸家之說<lb/>
幾無聞焉向㑹試以五經發策至有不知名家名氏者<lb/>
況有考其短長而折衷為書者乎且聖人之意當時門<lb/>
人有所不知世傳左氏時代不一要非親受於聖人者<lb/>
宜其辭勝而失誣也公羊穀梁傳聞逾逺諸家之説各<lb/>
尊所聞其能盡合聖人之意乎朱子謂春秋大㫖誅亂<lb/>
臣討賊子内中國外夷狄貴王賤伯而已未必如先儒<lb/>
所言字字有義也如此則傳註之説可泥于一偏乎豫<lb/>
<pb n="KR4h0101_WYG_020-31a"/>
章張君立擇諸家之論或全或略疏於三傳胡氏之後<lb/>
名曰集義擷衆長萃于一歴歴精至觀其自序蓋欲學<lb/>
者因是以求諸家之全戒其厭煩務簡而取足於此則<lb/>
君立所得與夫所以敎人者可見矣欲觀君立之集義<lb/>
當先觀君立之自序徧取諸家優游涵泳交暢旁通一<lb/>
旦有得自知去取廻觀集義心目瞭然與聞人之説襲<lb/>
而取之者異矣康節云春秋盡性之書也傳註而已乎<lb/>
　　　　文過集序<lb/>
<pb n="KR4h0101_WYG_020-31b"/>
丁丑分省予以五月二日發京師八日達上京大臣日<lb/>
侍帷幄時陪論奏退則入省治常事軍國機務一決於<lb/>
中而京師留省百事所萃必疑不決暨須上聞者始咨<lb/>
報故分省簿書常簡叅議左右曹非有疑禀不至都堂<lb/>
日長吏退恒兀兀獨坐間得朋游歌詩率爾賡和心有<lb/>
感觸亦形詠歌乗興有一二十首而無心營度一字亦<lb/>
復動涉旬日七月十七日奏歸日定有司次第治行予<lb/>
亦諭僮僕槖衣以俟諸生李冕掇拾繆作得百二十首<lb/>
<pb n="KR4h0101_WYG_020-32a"/>
予視歎曰夫士之窮者乃工于詩予竊禄逾涯人不謂<lb/>
窮也謂予不窮則昔人以道不行為窮方今𤣥象示儆<lb/>
獠夷弄兵浙人號饑中州告水官瘝民疲財殫粟耗而<lb/>
予靦顔執政道果行乎悲夫予蓋窮者也窮者詩宜工<lb/>
而復不工何哉彼之窮歛其心力一寓於詩予之窮雖<lb/>
疲精竭神於所當為而識淺才劣卒不能為至於詞章<lb/>
小技亦遂俱廢彼之窮猶有詩予之窮併詩而無有而<lb/>
不工猶無也予其窮之尤者乎而不工之語時託箴諷<lb/>
<pb n="KR4h0101_WYG_020-32b"/>
滕口譊譊者又小人之文過也因題文過集以識予過<lb/>
因以見小人之志又有不在於詩者焉<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻二十<lb/>
</p>
<p>
</p>
  </div>
</body>
</text>
</TEI>
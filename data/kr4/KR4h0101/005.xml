<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻五</head>
    <p>
<pb n="KR4h0101_WYG_005-1a"/>
欽定四庫全書<lb/>
　中州名賢文表巻五　　　　明　劉昌　編<lb/>
　　許文正公<lb/>
　　　詩章<lb/>
　　　　觀物<hi>二首</hi>
裸袒遊市門逢人遽侵侮俄而被捶撻號痛淚如雨若<lb/>
輩懵不靈妄動招危傾云何大夫士亦甘此由行行路<lb/>
細如縷間關何權數乆乆成拙謀一往竟不悟我始窺<lb/>
<pb n="KR4h0101_WYG_005-1b"/>
其端居寛尚盤桓盤桓非懦怯後事當無難<lb/>
事物形雖同中間勢各異推遷無寧期倐忽㡬易位智<lb/>
者識機微安焉處平易人生貴無私莫使見聞累<lb/>
　　　　遊黄華<lb/>
我生愛林泉俗事常鞅掌十年苦煩劇一念愈傾仰峰<lb/>
巒㸔畵圖雲煙入想像心已乆成癖欲忍不可强荷有<lb/>
敬齋公恒以善相長擕我遊黄華一洗塵慮爽行行歎<lb/>
竒絶舉目皆勝賞鏡臺聳百嶮瀑布落千丈石苔積重<lb/>
<pb n="KR4h0101_WYG_005-2a"/>
㾗溪風動幽響使我躁競息豁爾心志廣恍如夢中身<lb/>
翺翔千古上回首聲利塲誰能脫塵網還家擬鄰居求<lb/>
田冀接壤便許樸鈍資於此静中養<lb/>
　　　　有感<lb/>
嬌兒未成人病苦不肯退憂傷動中懷慘慘心欲碎老<lb/>
妻情更惡中夜泣相對何如早還歸山陽墳壠在生平<lb/>
所願心輾轉不得遂十年誤同遊回首只多愧病連肝<lb/>
肺深因覺妻子累悠悠故鄉情滴滴眼中淚狐死知首<lb/>
<pb n="KR4h0101_WYG_005-2b"/>
丘人生戀鄉土我心乆焦勞宿疾安能愈所貴還故鄉<lb/>
遺骸近先祖他事足歎嗟西風動寰宇歸興不可遏歸<lb/>
程待何時悠悠故鄉心一夕千里馳西風動霄漢慘慘<lb/>
令人悲況我多病身天涯乆棲遲交遊義難忘豈忍輕<lb/>
别離重念丘壠逺嬌兒正愚痴因循死異邑後世將何<lb/>
遺所願經營日及此未全衰樹桑墻以下開畦水之湄<lb/>
既得紓困難且可為鎡基幼無孝悌稱老無恩澤施唯<lb/>
有近先塋一死乃其宜諸君苦留連雅意金蘭期我自<lb/>
<pb n="KR4h0101_WYG_005-3a"/>
無遐福形骸變焦萎生平尚求友得友還差池中懷起<lb/>
愁歎欲别難為辭試將問吾廬何日當西之緩急有擬<lb/>
議行止更無疑作詩叙悃款為報吾親知<lb/>
　　　　送竇清叔<lb/>
初來識君面此行見君心匡時有長策慮逺憂且深俗<lb/>
情取近效雅意入幽沈人生貴所依所依貴知音我本<lb/>
貧賤士多君逺相尋未得辦一飯胡為遽分襟征鴻出<lb/>
逺塞西風動踈林去去渺萬里何年酒同斟含情望無<lb/>
<pb n="KR4h0101_WYG_005-3b"/>
極白雲障孤岑<lb/>
　　　　讀東門行<lb/>
貴德德乃顯尚力力為優二者各有時天運非人謀方<lb/>
其貴德時貧賤固可羞及其尚力世聲譽將何求人生<lb/>
茍辨此出處皆無憂但恐利欲困由非所當由足躡虎<lb/>
狼尾手撩虺蛇頭一觸禍患機相尋未能休所頼天挺<lb/>
才砥柱岌中流處義曲而盡責身重以周報復不至起<lb/>
寃恨無停留<lb/>
<pb n="KR4h0101_WYG_005-4a"/>
　　　　别西山<lb/>
大山如蹲龍小山如踞虎煙嵐鬰蒼翠逺近互吞吐我<lb/>
來蘇門居遨遊成樂土䇿杖望朝雲捲簾㸔暮雨佳意<lb/>
豁塵腥勝概入談麈使我鬰陶消使我勞瘵愈生平鄙<lb/>
吝心一洗出千古囘首聲利人何殊坐囹圄逺役非素<lb/>
懷況有䟦渉苦吟鞭裊東風遲遲如去魯芳菲二三月<lb/>
追遊盛梅塢歸來願無違一觴期對舉<lb/>
　　　　林慮山<lb/>
<pb n="KR4h0101_WYG_005-4b"/>
我愛林慮山不處要路津兹焉㡬千古絶彼朝市塵我<lb/>
來成素交澹澹日益親形骸兩相忘誰主復誰賓充然<lb/>
樂我饑怡然樂我神朝光連暮色佳意含餘春衆物欣<lb/>
有托吾廬行亦新詩書詠而歸況有耆德鄰<lb/>
　　　　訓子<lb/>
干戈恣爛漫無人救時屯中原竟失鹿滄海變飛塵我<lb/>
自揣何能能存亂後身遺芳藉逺祖隂理出先人俯仰<lb/>
意油然此樂難擬倫家無甔石儲心有天地春況對汝<lb/>
<pb n="KR4h0101_WYG_005-5a"/>
二子豈復知吾貧大兒願如古人淳小兒願如古人真<lb/>
平生乃親多苦辛願汝苦辛過乃親身居畎畆思致君<lb/>
身在朝廷思濟民但期磊落忠信存莫圖茍且功名新<lb/>
斯言殆可書諸紳<lb/>
　　　　和呉行甫雨雹韻<lb/>
山雲突起凌碧虚怪狀竒態成須臾驚風急雨送飛雹<lb/>
飄驟散落千萬珠半空光冷掣電火平地聲走轟雷車<lb/>
神龍奮怒乃若此不識造物將何如黙知嘉禾半漂沒<lb/>
<pb n="KR4h0101_WYG_005-5b"/>
坐㸔積潦横穿窬小民咨嗟起愁歎謾執俗議尤當途<lb/>
當途於今藐房杜機略自知天下無有財足使人羡慕<lb/>
有勢足使人奔趨不考隂陽論調爕肯紓徴歛矜號呼<lb/>
今年金繒滿千䭾明年好上登封書<lb/>
　　　　觀物<lb/>
萬物備吾身身貧道未貧觀時見物理主敬得天真心<lb/>
爽星辰夜情欣草木春自憐斵喪後能作太平人<lb/>
　　　　北門觀漲<lb/>
<pb n="KR4h0101_WYG_005-6a"/>
雨水添新漲陂湖沒舊痕人迷堤口路船上樹頭村歲<lb/>
事知全誤秋耕未可論誰憐徭役外天亦恡深恩<lb/>
　　　　憶賈君玉<lb/>
賈君清介士吾輩鮮能羣守志王元伯甘貧范史雲銅<lb/>
臺書廢讀東郡酒方醺何日尋先約青燈共夜分<lb/>
　　　　病卧<lb/>
一病連三載孤身萃百憂干戈良未已妻子若為謀生<lb/>
可陪諸弟歸當老故丘難忘終始意忍死更遲留<lb/>
<pb n="KR4h0101_WYG_005-6b"/>
　　　　不寐<lb/>
秋宵初感慨展轉不成眠老況青燈外羇愁白髪邊蹉<lb/>
跎嗟往事安稳憶歸年却起開門望霜清月滿天<lb/>
　　　　戲學老杜去蜀詩<lb/>
十載他鄉寓千山故國賒如何虚度日不肯去還家往<lb/>
事知難及餘生度可涯願言心益競無用苦傷嗟<lb/>
　　　　别友人<lb/>
良朋不易得此去復誰羣别酒無勞勸濃愁已自醺間<lb/>
<pb n="KR4h0101_WYG_005-7a"/>
關花外鳥冷淡日邊雲莫唱陽闗徹離聲忍更聞<lb/>
　　　　喜秋晴<lb/>
苦雨傷秋稼朝雲忽放晴碧虚雲盡捲滄海日初升乆<lb/>
客天涯興耕夫隴上情雞豚并社酒處處是歡聲<lb/>
　　　　喜晴<lb/>
曉色開晴望春風破客顔緑紆東去水青起北來山魏<lb/>
府方期往共城巳夢還芳菲梅塢盛要醉竹花間<lb/>
　　　　趙氏南莊<lb/>
<pb n="KR4h0101_WYG_005-7b"/>
曉起北窓凉清談戢羽觴入簾花氣重落地燕泥香夢<lb/>
裏青山好吟邊白日長秋風載書籍相對築茅堂<lb/>
　　　　夜雨<lb/>
苦雨變秋霖瀟瀟入夜深亂敲驚葉脫清響雜蛩吟往<lb/>
事十年夢故鄉千里心西風助凄切不管客難任<lb/>
　　　　登城西故臺<lb/>
薰風不解愠凉氣欲生秋往事都成夢離心秪自愁蒼<lb/>
皇原上草寂寞水邊丘却憶家山好言歸未有由<lb/>
<pb n="KR4h0101_WYG_005-8a"/>
　　　　病中<hi>二首</hi>
花透香風入短櫺草抽新緑倚柴荆正憂多病作身累<lb/>
還喜幽居見物情花為可觀遭夭折草因無用得欣榮<lb/>
世間巧拙多相半不許區區智力争<lb/>
春來秋去客中情轉首光隂十歲經學苦鍊成心上赤<lb/>
愁多消却鬢邊青眼前世事番棋局夢裏家山憶畵屏<lb/>
何日歸同林下友笑談書史挹餘馨<lb/>
　　　　中秋不見月繼竇先生韻<lb/>
<pb n="KR4h0101_WYG_005-8b"/>
撥去塵機得暫閒秋蟾思比去年㸔誰知黯黯隂雲合<lb/>
故作凄凄夜色寒好友不來傾醁蟻詩人徒想凭闌干<lb/>
世間萬事難前定付與無心却較安<lb/>
　　　　游孫氏别墅<lb/>
聞道孫家别業新招呼諸子共尋春紅韜痩蕾花初動<lb/>
黄染輕梢栁未匀興況便為生意好風光殊比畫圖真<lb/>
閒遊對此懽無極慰我年來老病身<lb/>
　　　　病中有感<lb/>
<pb n="KR4h0101_WYG_005-9a"/>
十載天涯客寄身今年憔悴不堪聞病來與死傳消息<lb/>
老去無家遺子孫故里歡游頻入夢春城凝眺獨銷魂<lb/>
如何藉我知音力五畆歸耕沁北村<lb/>
　　　　游黄華<lb/>
聞道黄華山水好我來一覽氣増豪鏡臺對聳千峰起<lb/>
瀑水驚噴萬仞髙曉色雲煙生洞府霽天霏靄散林臯<lb/>
慿誰早遂終焉計日日登臨不憚勞<lb/>
　　　　七月望日思親<lb/>
<pb n="KR4h0101_WYG_005-9b"/>
憑却千思與萬思音容無復見當時草窓夜静燈前語<lb/>
蔬圃春深膝下嬉將謂百年供色養豈期一日變生離<lb/>
太山為礪終磨盡此恨綿綿未易衰<lb/>
　　　　桃溪歸隱<lb/>
果肯歸來學隱淪閒中别有一乾坤可人碧草自生意<lb/>
入枕朱絲醒醉魂花滿春風㸔錦浪水明凉月話黄昏<lb/>
此中意趣知多少莫向簪纓取次論<lb/>
　　　　贈竇先生行<hi>二首</hi>
<pb n="KR4h0101_WYG_005-10a"/>
西山山下覔幽村水竹鄰居擬卜君豈意天書下白屋<lb/>
便収行李入青雲功名准與英賢立得失防因去就分<lb/>
萬里風沙渺南北請歸消息㡬時聞<lb/>
莫謝風沙老不禁斯民乆巳渇商霖願推往古明倫學<lb/>
用沃吾君濟世心甫治㸔將變長治呻吟亦復化謳吟<lb/>
千年際㑹真難得好要先生著意深<lb/>
　　　　謝梁安撫惠田<lb/>
晚年幽興入幽居擬即君侯置一區令德乆思親慷慨<lb/>
<pb n="KR4h0101_WYG_005-10b"/>
佳田今許乞膏腴太行西對千峰玉淇水東窺萬斛珠<lb/>
幸著此身於此老願從樂正五人俱<lb/>
　　　　用行甫韻<lb/>
蛟鼉不肯脫淵深鳥雀還知宿茂林笑我羈孤成蹇蹇<lb/>
於今衰老復駸駸困來未易追前事病乆猶當屈壯心<lb/>
聞道西溪田可得安棲從此有佳音<lb/>
　　　　晚歩西溪<lb/>
拉友西溪晚歩聯西溪佳景麗秋天日廻林影蒼煙外<lb/>
<pb n="KR4h0101_WYG_005-11a"/>
風轉灘聲白鳥前迅走雙輪機磨巧連安獨木小橋偏<lb/>
老年活計尋幽隱須擬岡頭置一廛<lb/>
　　　　偶成<lb/>
屈指年華四十三歸來憔悴百無堪逺懷未得生前遂<lb/>
俗事多因困後諳百畆桑麻負城邑一軒花竹對煙嵐<lb/>
紛紛世態終休論老作山家分亦甘<lb/>
　　　　荅董端卿<hi>二首</hi>
性鈍難開似石堅可當名與士人連中懷負赧逃無地<lb/>
<pb n="KR4h0101_WYG_005-11b"/>
老日歸休幸友賢但想諸兒傳世業豈虞千載綴民編<lb/>
區區力穯何堪道不是顔家郭外田<lb/>
钁劘胼起掌中堅檐稳椎髙與項連渉世更誰如我拙<lb/>
保身從昔慕君賢青山有約期終老白日無功閲舊編<lb/>
慚負新詩未能謝且容竭力趁耕田<lb/>
　　　　和姚先生韻<lb/>
去去迷途莫問津問來還恐不知真因時用舍固有命<lb/>
與道卷舒宜在人百尺竿頭愁據險一菴林下樂為鄰<lb/>
<pb n="KR4h0101_WYG_005-12a"/>
孰輕孰重何須論夢想故園桑柘春<lb/>
　　　　登天王臺<lb/>
樓閣荆榛㡬變更登臨因見古今情當年盛跡無從問<lb/>
依舊春風草又生<lb/>
　　　　宿卓水<hi>四首</hi>
腹餒衣單坐未温可堪開口話犧文西風更動瀟瀟竹<lb/>
清徹先生十一分<lb/>
寒缸挑盡火重生竹有清聲月自明一夜客窓眠不稳<lb/>
<pb n="KR4h0101_WYG_005-12b"/>
却聽山犬吠柴荆<lb/>
水有清聲竹有風我來端欲豁塵䝉明朝杖履西城路<lb/>
悵望家山翠靄中<lb/>
山水年來滿意㸔只無幽竹伴幽閒從君願乞龍孫去<lb/>
栽向西城空隙間<lb/>
　　　　大暑登東城<hi>四首</hi>
雲間畏日不肯下天際好風殊未來安得盆傾三尺雨<lb/>
暑天一洗絶塵埃<lb/>
<pb n="KR4h0101_WYG_005-13a"/>
三丈危城日暮登暑威殊不霽憑陵何時太華髙峰上<lb/>
細嚼松隂六月氷<lb/>
本期蕭散築幽深豈慮煩蒸苦見侵五夜懊憹眠不得<lb/>
㡬乎消絶愛山心<lb/>
瘴癘蟠空乆不開壟苗枯死旱成災蒼生夢寐思霖雨<lb/>
誰有當年傅説才<lb/>
　　　　風雨圖<lb/>
南山已見霧昏昏便合潛身不出門直到半塗風雨横<lb/>
<pb n="KR4h0101_WYG_005-13b"/>
倉皇何處覔前村<lb/>
　　　　别友人<lb/>
永懐不得遂偃卧惜分隂沁北田園計山東故舊心<lb/>
　　　詞調<lb/>
　　　　沁園春<lb/>
自笑平生一事無成險阻備經記丁年去國干戈擾攘<lb/>
舊遊回首蹤跡飄零魯道塵埃齊封景物旅況悠悠百<lb/>
恨増斜陽裏對西風灑淚魂斷青冥　家園未得躬耕<lb/>
<pb n="KR4h0101_WYG_005-14a"/>
又十載覊棲古魏城念拙謀難遂丹心耿耿韶華易失<lb/>
兩鬢星星五畆桑田一區茅舍快與溪山理舊盟橋邊<lb/>
栁安排青眼待我歸程<lb/>
　　　　鷓鴣天<lb/>
土榻侵尋半夜風眼羞無睡强䑃朧新詩暗琢拳攣裏<lb/>
往事都思展轉中　膚起粟脊彎弓須知玉汝是天衷<lb/>
墦間也去隨人乞怎立當年濟世功<lb/>
　　　　滿江紅<lb/>
<pb n="KR4h0101_WYG_005-14b"/>
親友留連都盡道歸程匆逼還可慮干戈揺蕩路途囏<lb/>
厄萬事豈容忙裏做一安惟自閒中得便相將妻子抱<lb/>
琴書青山側　行與止吾能識成與敗誰能測但糲飡<lb/>
餬口小窓容膝桑梓安排投老地詩書准備傳家䇿便<lb/>
蘇張從此論從横心難易<lb/>
　　　　沁園春<hi>墾田東城</hi>
月下簷西日出籬東曉枕睡餘唤老妻忙起晨餐供具<lb/>
新炊藜糝舊醃藍蔬飽後安排城邊墾斸要占蒼煙十<lb/>
<pb n="KR4h0101_WYG_005-15a"/>
畆居閒談裏把從前荒穢一旦驅除　為農换却為儒<lb/>
任人笑謀身拙更迂念老來生業無他長䇿欲期安稳<lb/>
敢避﨑嶇達士聲名貴家驕蹇此好胷中一㸃無歡然<lb/>
處有膝前兒女几上詩書<lb/>
　　　　滿江紅<hi>别大名親舊</hi>
河上徘徊未分袂孤懷先怯中年後此般憔悴怎禁離<lb/>
别淚苦滴成襟畔濕愁多擁就心頭結倚東風搔首謾<lb/>
無聊情難説　黄巻内消白日青鏡裏増華髪念歳寒<lb/>
<pb n="KR4h0101_WYG_005-15b"/>
交友故山煙月虚道人生歸去好誰知飬事難雙得計<lb/>
從今佳㑹㡬何時長相憶<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻五<lb/>
</p>
<p>
</p>
  </div>
</body>
</text>
</TEI>
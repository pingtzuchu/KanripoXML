<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻十一</head>
    <p>
<pb n="KR4h0101_WYG_011-1a"/>
欽定四庫全書<lb/>
　中州名賢文表巻十一　　　明　劉昌　編<lb/>
　　姚文公<lb/>
　　　神道碑<lb/>
　　　　湖廣行省左丞相神道碑<lb/>
初公以中書右丞下江陵驛聞大帝為大燕三日曉近<lb/>
臣曰巴延東兵阿爾哈雅孤軍戍鄂朕甞深憂或荆蜀<lb/>
連兵順流而東人心未牢必飜城為應根本斯蹶孰謂<lb/>
<pb n="KR4h0101_WYG_011-1b"/>
小北庭人能覆全荆江浙聞是肝膽落矣而吾東兵可<lb/>
無後虞朕喜以此御筆為北庭書昔羅羅格西地所生<lb/>
阿爾哈雅爲大將有功信實聰明而安詳其加卿為阿<lb/>
古爾阿古齊徳濟伊勒噶齊廸津平章求今億萬維臣<lb/>
之中降是宸翰昭乎雲漢之章藹如天語之温崇功襮<lb/>
徳匪夸一時可華及子孫百世者纔公一家視古丹書<lb/>
鐵劵出臣子手者何足道也即江陵民封之千家始公<lb/>
微時侍燕惟席地坐後特置榻班諸侯王愛實拉下賜<lb/>
<pb n="KR4h0101_WYG_011-2a"/>
之金罍曰竢至而省必合樂鼓某曲飲是他雜以青白<lb/>
縹色龍鳯御服御帽金玉珠帶白貂裘西錦珠衣海東<lb/>
白鶻凡所以侈服貴近用娛其心者靡不及公嗚呼盛<lb/>
哉公北庭人妣夫人都濟爾呼爾都華胞生剖而出公考<lb/>
額森呼爾察弗善也將棄之夫人未忍益謹鞠視幼聰頴<lb/>
而辯長躬農耕喟然曰大丈夫當樹勲國家何至與細<lb/>
民勤本畎畞釋耒求去讀北庭書一月而盡其師學甚<lb/>
為舅氏錫喇岱達爾罕所異歎曰而家門户其由子大<lb/>
<pb n="KR4h0101_WYG_011-2b"/>
及從事大將布拉吉達俾其子故中書右丞相和爾布<lb/>
哈從受北庭書又薦其忠謹得宿衞大帝潛藩己未從<lb/>
濟江帝射虎未殪公舎馬而徒挺矛舂殺之攻鄂先衆<lb/>
而登禽一人還流矢貫喉出項帝勇之賜銀為兩半百<lb/>
先是聞吐蕃有貯甘露寶函石室藏山穴者凡再使求<lb/>
之皆為大蛇竒獸所懼莫至最後遣至其所無所見竟<lb/>
與俱歸勸進之初諸侯王議未一惟一王塔齊爾甞有<lb/>
書帝忘其誰在也顧左右問公曰臣所有之書出而决<lb/>
<pb n="KR4h0101_WYG_011-3a"/>
兩事皆甚合㫖中統三年制以爲中書省郎中褒曰久<lb/>
侍禁庭已著勞蹟至元改元加朝請大夫參議中書省<lb/>
事發言惟以當可事宜爲心不憚伯相而阿其所志人<lb/>
有小疵必白帝前衆畏其口明年進嘉議大夫僉南京<lb/>
河南大名順徳洺磁彰徳懐孟等路行中書省事始罷<lb/>
世侯而易置其地又明年轉亷訪使虎符領鷹坊凡鳥<lb/>
獸皮角筋羽悉征輸官尋領諸路鷹師獵户再兼中都<lb/>
路䦨遺又明年進中議大夫僉制國用使司使又明年<lb/>
<pb n="KR4h0101_WYG_011-3b"/>
故中書左丞劉武敏公拯為䇿襄陽吾故物由棄弗戍<lb/>
使宋得竊築為彊藩復此浮漢入江則宋可平帝大然<lb/>
之徵天下兵領以元帥府觀武襄陽城白河别開行中<lb/>
書省以我少師文獻公僉省公為同僉凡襄鄧唐申裕<lb/>
在太宗世所殘漢上諸州之民避荒汴洛間與下户賦<lb/>
寡者悉徙而南屯田給餉尋罷帥府又明年詔故平章<lb/>
合丹開府儀同三司平章軍國重事贈太尉史忠武公<lb/>
天澤來莅師宋遣人餽鹽茗襄陽乃築長圍起萬山包<lb/>
<pb n="KR4h0101_WYG_011-4a"/>
百丈楚山盡鹿門以絶之又城峴首開省其上兵興事<lb/>
劇星火公專入奏能日馳八百里敗宋殿帥今平章范<lb/>
文虎於灌灘又明年分中書省為尚書拜中奉大夫參<lb/>
知河南等路行尚書省事又明年兼漢軍都元帥分將<lb/>
新軍四千六十及廢尚書復以為河南等路行中書省<lb/>
事宋遣都統張貴張順將舟師從上㳺送袍甲犒師自<lb/>
萬山接戰二十里斬順殺溺過所當貴獨以餘衆入後<lb/>
水暴漲慮貴乗出下令軍中舟置燈篝岸積薪槱貴果<lb/>
<pb n="KR4h0101_WYG_011-4b"/>
結戰艦為陣宵遁盡然燈薪戰四十餘里斬之櫃門關<lb/>
又明年遂請以西域礟攻樊城㧞而屠之無噍類遺襄<lb/>
陽甚慘移攻具臨之且曉守臣吕文煥君以孤軍禦我<lb/>
數年今鳥飛路絶帝實嘉能忠而主信降必尊官重賜<lb/>
以勸方來終不仇汝置死所也文煥感而出降十年二<lb/>
月也詔公偕以入覲眞拜參知政事明年授資徳大夫<lb/>
中書右丞同忠武公行荆湖等路樞宻院公䇿能籍民<lb/>
為兵十萬合舊軍或丞相安圖巴延一人將之南伐宋<lb/>
<pb n="KR4h0101_WYG_011-5a"/>
社必墟制皆從之故太傅巴延與忠武時皆以左丞相<lb/>
贈開府儀同三司太保并國武宣公阿珠以平章與公<lb/>
及故平章文煥以參政行省將大軍發襄陽將至郢忠<lb/>
武疾還敵宿兵數萬築新郢夾江為城横鐵絙鏁戰艦<lb/>
江中巢礟彍弩遏我舟師郢北黄灣岸西去江三里所<lb/>
港通藤湖逹漢敵壁其上攻㧞之拖舟入港丞相惟以<lb/>
公數十騎覘新郢趙范兩都統鼔伏兵發葭林諸將倉<lb/>
卒有未甲者人人奮先殄其一軍兩將之首皆致公割<lb/>
<pb n="KR4h0101_WYG_011-5b"/>
趙腦膚撓酒飲之行克沙洋新城以臨復守臣翟貴逆<lb/>
降大軍去而復叛及漢陽故平章夏貴以制置舟師陳<lb/>
漢口水軍千户馬成為導由己未濟江沙武口塗入江<lb/>
㧞陽邏青山白湖諸壁走貴軍鄂守臣張晏然王該王<lb/>
勝以城下遂徇州民衣冠關㑹仍其服行鄉郭帖然無<lb/>
有奪菜秉者民争徳吾元仁政義聲恨服化晚檄下漢<lb/>
陽壽昌信陽徳安大兵既東分四萬人戍鄂咨公留後<lb/>
尋進官榮祿大夫自陽邏置驛以便行商至蔡方請移<lb/>
<pb n="KR4h0101_WYG_011-6a"/>
師江陵而荆閫安撫髙世傑將艨艟千六百艘卒二萬<lb/>
規襲鄂公分兵禦之大敗之荆江口降諸洞庭桃花灘<lb/>
下岳承制以守臣孟之紹為安撫使即西師至公安誓<lb/>
曰自今功者健兒陞長百夫百夫長千夫千夫長萬夫<lb/>
萬夫取進止因南風大沙市戰城上又戰城中屠之江<lb/>
陵精鋭於是焉盡制置使朱䙫孫辭疾髙節度逹出降<lb/>
下令安集如鄂岳傳檄歸峽澧常徳辰沅靖荆門随郢<lb/>
復皆下之官其守臣如岳除宋苛法衣食<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>嫠詔故平<lb/>
<pb n="KR4h0101_WYG_011-6b"/>
章亷希憲以右丞行省江陵以世傑窮而來歸棄江陵<lb/>
市䙫孫徴至京師死猶没入其妻子還公於鄂移兵長<lb/>
沙行㧞湘隂潭守臣植滉柱江中自喬口至城凡十五<lb/>
所皆斷之又㧞城西柵射書招其守帥李芾速下以活<lb/>
州民不然㧞城屠矣不答乃令諸將畫地分圍決隍水<lb/>
以樹梯衝礮鐵壩石心臺百日公中流矢創甚責戰益<lb/>
急申命諸將凡所由久頓兵者卒伍前驅諸將安行其<lb/>
後也自今萬夫千夫百夫之長皆居前列有退衂者定<lb/>
<pb n="KR4h0101_WYG_011-7a"/>
以軍興法從事三日而㧞謀諸將曰國家為制城㧞必<lb/>
屠是州生齒繁夥口數百萬悉魚肉之非大帝諭巴延<lb/>
以曹彬不殺旨也其屈法生之發倉以賑餓人傳檄郴<lb/>
全道桂陽永衡武岡寶慶江西袁連皆下之幼主面縛<lb/>
公入覲賀始庭拜平章政事還移兵靖江破嚴關敗馬<lb/>
都統臨川陳張兩總管小溶江諭經略馬暨不下凡攻<lb/>
三十餘日而㧞公以靖江逺中土非長沙匹民性驁囂<lb/>
易叛難服不重典刑之廣西它州不可言以綏徠其阬<lb/>
<pb n="KR4h0101_WYG_011-7b"/>
之市斬暨傳檄下柳鬱林横邕廉象潯藤梧貴昭融賔<lb/>
宜賀化髙容欽雷為州二十廣東肇慶徳慶封為州三<lb/>
特磨農土貴南丹牧莫大秀皆請内屬乃牐全之湘水<lb/>
三十六所以通逓舟承制以萬户史格行宣慰司靖江<lb/>
還潭宋餘孽益衞兩王改元海中㗖人以爵規復其舊<lb/>
全永諸州與潭屬縣之民文才喻周隆張虎羅飛之倫<lb/>
大或集衆數萬小亦千數在在為羣與江之北黄蘄相<lb/>
煽以動皆削平之偽將張世傑傳欲襲肇慶雷詔公討<lb/>
<pb n="KR4h0101_WYG_011-8a"/>
之且略地海外無為賊巢過栁州嶺時暑軍士病渇所<lb/>
乗馬蹄地出泉人資沃飲至今名馬蹄泉而偽安撫趙<lb/>
與珞己戌海南白沙港公航海五百里不崇朝而至撃<lb/>
與珞并獲偽使冉安國黄之紀皆磔之諭降瓊南寧萬<lb/>
安吉陽聞偽王陷南恩公還襲走之降方經略㑹衞王<lb/>
死崖山乃還復諭降八番以其酋龍文貌入覲置宣慰<lb/>
司從鎮南王伐交趾其君蹈海去得文毅昭國兩王以<lb/>
歸後二年入覲上都庭拜光祿大夫湖廣等處行中書<lb/>
<pb n="KR4h0101_WYG_011-8b"/>
省左丞相再月而疾敕尚醫四人診視求見登馬而劇<lb/>
歸即與夫人訣當廿有三年丙戌五月廿五日薨上都<lb/>
享年六十葬都城西髙梁河公元配特哩帝既才公敕<lb/>
陳亳潁元帥郝謙女為亞妃前卒敕復以其妹為繼自<lb/>
陳三召傳至京師順聖皇后為加幗服白金為兩二千<lb/>
五百男六人特里生故資善大夫湖廣行中書省左丞<lb/>
和碩哈雅長郝生正奉大夫湖廣行中書省參知政事<lb/>
虎符監兩淮軍貫哲格繼郝生輔國上將軍湖南道宣<lb/>
<pb n="KR4h0101_WYG_011-9a"/>
慰使虎符監潭州軍賜玉帶一品服華善如夫人者蕭<lb/>
生巴圖爾哈雅阿爾實斯哈雅媵生圖嚕黙色哈雅女五<lb/>
人一適故嘉議大夫同知廣西道宣慰司事齊哩克薩巴<lb/>
一適承務郎大司農少卿僧嘉努一適中書省斷事官<lb/>
埓爾錦一適昭勇大將軍監平陽太原軍巴延一適傳詔<lb/>
必雅男孫三人碩裕實哈雅呼圖克哈雅和塔拉哈雅女<lb/>
孫六人一適郝某一適平章克埓濟蘓子博雅一適監<lb/>
平陽太原軍子徳希餘幼後公薨十四年今正奉輔國<lb/>
<pb n="KR4h0101_WYG_011-9b"/>
以神道未碑出公凡受制書與御筆及公平生行實請<lb/>
燧曰徵是為銘嗚呼兄弟爭與昭揚先徳於其子職責<lb/>
已塞矣嘗讀望諸君書善作者不必善成善始者不必<lb/>
善終未嘗不興慨歎於武敏開用兵視南國為竒貨<lb/>
思圖形丹青垂譽竹帛於今日後者如取諸懷及襄陽<lb/>
下方戍淮西功已不出乎已大師南伐復分兵淮東渡<lb/>
江㨗聞一失聲而死豈先福始禍者誠如道家所忌邪<lb/>
而公鼓其孤軍留戍所餘不能倍萬名城通都身至力<lb/>
<pb n="KR4h0101_WYG_011-10a"/>
取利盡海表圖地籍民半宋疆理其時將相雖瞠後塵<lb/>
猶不可望公少見最所下州荆之南十四淮西四湖南<lb/>
九江之西二廣西二十有一廣東海南各四凡五十八<lb/>
自餘洞夷山獠荷氊被毳大主小酋棊錯輻裂連數千<lb/>
里受縻聽令者猶不與存其依日月之末光張雷霆之<lb/>
餘威以㑹其成功者亦一世之䧺哉今列其由省幕戎<lb/>
麾與所受降登宰相者丞相二蒙古帶阿里罕平章十<lb/>
二鄂囉齊呼圖克特穆爾阿爾實克吕文煥特穆爾布哈<lb/>
<pb n="KR4h0101_WYG_011-10b"/>
李庭李順張𢎞範劉國傑程鵬飛史弼右丞四索多完<lb/>
顔諾海塔齊鈕嚕伊努左丞四塔齊哈唐古岱劉深趙<lb/>
修已參政十三賈文備鄭也可何瑋張鼎樊楫朱國寶<lb/>
張榮實囊嘉特烏瑪喇博囉喀達爾髙逹馬應龍雲從<lb/>
龍都元帥宣慰使總管萬夫千夫之長又什伯是觀出<lb/>
其門衆多又足徵公善推勞人也初北上田租畞取三<lb/>
升户調嵗惟四兩及定湖廣税法畞取三升盡除宋他<lb/>
名徵後征海南度不足於用始權宜抽户調三之一佐<lb/>
<pb n="KR4h0101_WYG_011-11a"/>
軍時以為虐今較江浙諸省槩增倍蓰獨西南賴以輕<lb/>
平其境館傳修潔亦甲他省生祠所在岳潭栁雷公安<lb/>
興安皆一而嚴關與全獨二銘曰<lb/>
疇曰江漢南北之限天裂幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>可恃為捍天混皇輿其<lb/>
險則那古以求之同軌不多秦漢茲降吳平於晉陳兼<lb/>
於隋矧趙遺𦙍曜靈生東有炎朱光爝火之微宜爾滅<lb/>
藏於皇大帝神武不世行所睿思效若龜筮由夫潛藩<lb/>
自將六師鵃䑠浮江亦既越之歸正丹扆羣策明試加<lb/>
<pb n="KR4h0101_WYG_011-11b"/>
兵襄陽五稔克止公曰乗勝籍民授兵將以大臣南國<lb/>
用平帝曰俞哉惟爾恊朕假爾以鉞誅彼干禁大師克<lb/>
鄂鼓行而東四萬其徒留後畀公公乃按圖吾與吾守<lb/>
待敵伺先孰與進取自鄂而岳自岳而荆長沙桂林皆<lb/>
劗以兵餘州數十雖定傳檄勢讋言綏心亦孔棘又鋤<lb/>
武庚於海之南左右皇子交州是戡疇知公勞大帝簡<lb/>
在衣裘禽隼靡有遺賚不事故常墮其奎章㨗㨗翩翩<lb/>
龍騰鳳翔又錫金罍合樂而飲臣鄰之家寵未有甚猶<lb/>
<pb n="KR4h0101_WYG_011-12a"/>
若未然丞相是崇與太傅公同元元功甲子二終𤣥閭<lb/>
是宅壽止名垂晰晰竹帛北方諸流所王維河九里漸<lb/>
濡尚其餘波宜公有子匪相伊使不專美虞賞克延世<lb/>
其北居庸盧溝在西有碑斯豐流峙與齊<lb/>
　　　　平章政事䝉古公神道碑<lb/>
燧持憲節使江之東三年當大徳癸卯光祿大夫上柱<lb/>
國江浙行省平章政事公之三子山東宣慰使琨都與<lb/>
江東建康道肅政廉訪副使巴圗及行河南省參知政<lb/>
<pb n="KR4h0101_WYG_011-12b"/>
事額森特穆爾譜其系状其事以請曰先公三宿墳莽<lb/>
矣其忠以事國孝以繩家光大而䧺偉者不及今焉鑱<lb/>
之金石將日逺日忘奚以眎遺胄於無窮敢屬筆子燧<lb/>
以與憲副聫事此道義不可辭乃序之曰公䝉古氏諱<lb/>
博爾歡威達爾公之曾孫特穆爾公之孫索隆噶圖<lb/>
公之子始輝和爾與兄威俱事太祖時達春盛彊威<lb/>
謀徃歸之輝和爾苦止曰帝何負汝而為是竟去追之<lb/>
不復雪泣而歸請獨宣力帝貳之曰汝兄與衆皆徃獨<lb/>
<pb n="KR4h0101_WYG_011-13a"/>
留何為無以自明乃折矢誓曰所不終事帝者有如此<lb/>
矢帝感其誠易名希禅約為諳達蓋明炳㡬先與友同<lb/>
死生之稱帝後與王罕陳於哈喇章彼衆我寡敕烏嚕<lb/>
一軍先發其將珠且岱玩鞭馬鬛不應希禪請曰戰猶<lb/>
鑿也匪斧不入我先為鑿諸軍斧繼顧帝訣曰臣萬一<lb/>
不還三黄頭兒將軫聖慮者辰入疾戰大敗其軍晡猶<lb/>
逐北敕使止之乃旋師免胄為殿腦中流矢帝傷之曰<lb/>
朕戒卿早休兵竟創而歸親為傅藥寝與同帳踰月而<lb/>
<pb n="KR4h0101_WYG_011-13b"/>
卒帝曰曩哲勒錦為敵將實禦希禪其以哲勒錦民百<lb/>
户屬希禪子世世歲賜勿絶其族散亡者收完之即封<lb/>
北方萬家太宗以其子䝉克為郡王又俾貴臣歡托和<lb/>
大料漢民分城邑以封功臣割泰安州民萬家封郡王<lb/>
歸奏帝問䝉古之民何如是少對曰臣今差次惟視太<lb/>
祖之舊舊多亦多舊少亦少帝曰不然舊民少而戰績<lb/>
則多其増為二萬户與十功臣同為諸侯者民異其編<lb/>
王罕争之䝉古舊兵不及臣半今封顧多於臣帝曰汝<lb/>
<pb n="KR4h0101_WYG_011-14a"/>
忘而先玩鞭馬鬛事耶後諸侯王與十功臣既有土地<lb/>
人民凡事干其城者各遣斷事官自司聽直於朝公年<lb/>
十六為斷事官世祖正宸極以從攻叛王額哷布格功<lb/>
賜其軍騬馬四百匹金銀幣帛稱是尋詔入宿衞曉近<lb/>
臣曰是勲閥諸孫從其出入禁闥無輙誰何李璮反詔<lb/>
將䝉古一軍圍濟南鈔益都萊州賊平决獄燕南人稱<lb/>
明允賜衣一襲雲南王虎哥赤為其省臣寶合丁軰毒<lb/>
殺事聞敕中書擇可治其獄者凡四奏人皆不當㫖丞<lb/>
<pb n="KR4h0101_WYG_011-14b"/>
相先眞舉公且言敗事臣請從坐帝曰之人則可公辭<lb/>
臣不愛死第年少目不知書帝曰朕方恃卿求皇子尚<lb/>
書拜特穆爾知書誰可使之簿責其事是否一委自卿<lb/>
明日愼無歸咎輔行也且聞卿不善飲彼地多瘴宜少<lb/>
飲敵之未至四五驛所布呼丹遣人負金六籝來迓公<lb/>
曰雲南去朝廷遼邈省臣握兵不安其心將懼而變乃<lb/>
好為語遣之既至盡以金歸省而竟其獄得置毒情殺<lb/>
之而還奏可顧色珍曰卿舉得人賜兼金為兩五十武<lb/>
<pb n="KR4h0101_WYG_011-15a"/>
備寺奏令入筋角惟䝉古以時夥於常歲帝曰其報賜<lb/>
之自今凡䝉古事無大細如扎拉喇事統安圖者悉統<lb/>
於博爾歡八年授昭勇大將軍右衞親軍都指揮使虎<lb/>
符大都則專右衞上都則三衞兼總十一年授金吾衞<lb/>
上將軍中書右丞大師南伐分軍為兩制曰其右受巴<lb/>
延阿珠節度左悉委卿指一犯法臣曰如伯竒楞黙色<lb/>
朕不責也俄受兼淮東都元帥軍於下邳公䇿諸將曰<lb/>
清河居宋北鄙城小而固與泗州昭信淮安實相掎角<lb/>
<pb n="KR4h0101_WYG_011-15b"/>
當水陸衝未易卒㧞可頓大兵為疑海州東海石秋違<lb/>
此數百里其守必懈吾將輕兵倍程而東其守臣可襲<lb/>
虜也師至海州丁安撫果下石秋東海随下清河史安<lb/>
撫聞之亦下不一月而下四城宋主既降而淮東諸州<lb/>
猶城守故太傅巴延入覲還宻詔公進兵㧞淮安南堡<lb/>
戰白馬湖又戰寶應棄髙郵不攻由西小河逹漕河據<lb/>
灣頭堡斷通泰援竟㧞揚州斬其制帥李庭芝淮東諸<lb/>
州悉下賜西域藥及蒲萄酒介胄弓矢鞍勒㑹分江南<lb/>
<pb n="KR4h0101_WYG_011-16a"/>
之州隸諸侯王及十功臣又益封公桂陽州十四年遣<lb/>
平叛王珠爾噶岱於應昌賜玉鞶帶幣帛與博羅斯同<lb/>
署樞宻院事未久授北京右丞既至召還㑹南土多反<lb/>
者詔募民能從大軍進討者俾自為軍其百夫千夫惟<lb/>
聽其萬夫長節度不役他軍制命符節一與正同已行<lb/>
矣公疾不能自陳令董司徒文忠入言今者日所出入<lb/>
勝兵何啻百萬何假此曹無賴僥倖之徒以壮軍威臣<lb/>
恐一踐南土肆為貪虐斬伐平民妾其婦女橐其貨財<lb/>
<pb n="KR4h0101_WYG_011-16b"/>
民畏且仇反將滋衆非便召輿疾入帝視其色瘁然賜<lb/>
坐與語重陳董奏可之適常德入愬唐古岱一軍殘暴<lb/>
其境如公所策敕斬以徇諸是軍皆罷之十六年哈喇<lb/>
斯博囉斯鄂囉罕錫哷根皆彊宗也勢不相一求遣大<lb/>
臣來莅詔令公徃凡居是二年十八年以右丞行省甘<lb/>
肅時大軍駐西北仰哺省者十數萬人自陜西隴右河<lb/>
湟皆不可舟惟車輦而畜負之塗費之餘十石不能致<lb/>
一米石至百緡公經畫得方供億不乏賊不敢窺邊者<lb/>
<pb n="KR4h0101_WYG_011-17a"/>
二年二十有一年授龍虎衞上將軍御史大夫江南諸<lb/>
道行御史臺事黄華反徴内地戍兵進討未能平賊多<lb/>
奴良民以歸公令監察御史提刑按察司随在糾覈皆<lb/>
止還之以疾歸㑹諸侯王巴延反帝欲自將征之公曰<lb/>
始太祖分封東諸侯王及侯其地與户臣始知之以二<lb/>
十率之彼得其九䝉古烏嚕扎拉爾鴻吉哩伊齊嚕斯<lb/>
五諸侯得其十一彼力滋多吾亦滋多吾有衰耗彼亦<lb/>
衰耗然要其歸五侯之力終多彼二惟責徴兵五侯自<lb/>
<pb n="KR4h0101_WYG_011-17b"/>
足當之何煩乗輿臣昔疾今愈請事東征制可賜介胄<lb/>
弓矢鞍勒命公董是五諸侯兵以行與巴延接戰屢摧<lb/>
其鋒再與其黨一王塔布岱戰淫雨不止軍以乏食求<lb/>
却公曰兩陣之間勿作事先已而彼軍先動公悉衆乗<lb/>
之逐北二日身中三矢禽塔布岱斬和掄軰後與伊囉<lb/>
勒太師合力始誅之賜銀為兩四百五十幣帛九不再<lb/>
月其黨一王哈丹復叛公再請往詔與諸侯王鼐瑪岱<lb/>
討之公狃於屢勝一日不虞賊游兵卒至止從三騎返<lb/>
<pb n="KR4h0101_WYG_011-18a"/>
走有壑絶前廣二丈深加廣半追兵且及獨公䇿馬能<lb/>
越三人後者皆見殺人以為天相忠義後逐北極於東<lb/>
海之壖哈丹自引去獲其二妃斬其子魯徳於陣凡戰<lb/>
四年所俘金銀悉散將士以故人致死力賊平敕一妃<lb/>
賜鼐瑪岱一妃賜公陳金銀器延春閣召東征諸侯王<lb/>
及公至將分賜之問公汝家是器幾何鞶帶有無公曰<lb/>
以陛下威徳奉身之物亦畢備矣帝曰朕出此物本酬<lb/>
卿曹之勞在人則伐其能以幸多取朕問猶曰既有可<lb/>
<pb n="KR4h0101_WYG_011-18b"/>
謂謙挹不眩於貨者豈令其徒手歸姑賜是器五百兩<lb/>
廿八年改河南宣慰司為行中書省求可首是省平章<lb/>
者凡三奏皆不允末乃及公制可授榮禄大夫平章政<lb/>
事淮鹽為引歲六十五萬前政多逋至公如額而集賜<lb/>
異幣一開封監縣特穆爾告廉訪使胡某不戢其民昬<lb/>
集曙散縣簿陳勣置巡屋器械於村又周劉光店為墻<lb/>
四其門扄鐍司夜出入詔公按之皆誣杖而徙戍南邊<lb/>
後詔天下括馬不當及公等之家公曰吾家有馬羣連<lb/>
<pb n="KR4h0101_WYG_011-19a"/>
郊坰不思佐國無以為方三千里官民之倡其入騬馬<lb/>
十有八疋河水遷流無常民訟退灘連歲不絶或以其<lb/>
地投獻諸侯王求為佃民自蔽公奏正之仍著為令河<lb/>
後泛濫堤埽横潰歸德睢州汴梁水及城下漭為巨浸<lb/>
公親行視督有司捍完之皇上元貞二年遷公平章陜<lb/>
西未行而改復為河南入覲奏䝉古一軍戍北歲久衣<lb/>
率故弊請以臣泰安州五户歲入絲一斤積四千斤盡<lb/>
輸内帑易為匹帛分賚諸軍上以為益敕逓車送逹軍<lb/>
<pb n="KR4h0101_WYG_011-19b"/>
中賜銀為兩百五十幣帛三陛辭之日上諭之曰卿今<lb/>
白鬚世祖德言實足聽聞事更加愼中書平章琳沁宣<lb/>
政院使達實宻合奏始者伐宋世祖分軍為兩右則屬<lb/>
之巴延阿珠左屬之博爾歡今巴延阿珠皆有田民而<lb/>
博爾歡獨無可後上曰何久不言豈彼恥自白耶其於<lb/>
淮東所嘗戰地髙郵已籍之民賜五百户以上中下率<lb/>
之上一而中下各二及圈背銀倚比再至汴踰年凡流<lb/>
外官久滯不銓旅食道宫者旬月皆出之大德之元叛<lb/>
<pb n="KR4h0101_WYG_011-20a"/>
臣約木呼爾鄂拉巴哈來歸公遣使驛聞始是諸王叛<lb/>
由其父是軰小弱若無與知今焉來歸宜棄前惡以勸<lb/>
未至上曰是奏深契朕衷改平章湖廣賜金鞍勒至汝<lb/>
寧合福建省於江浙授公光祿大夫上柱國江浙等處<lb/>
行中書省平章政事賜白玉腰帶夏旱随禱而雨杭之<lb/>
豪民十家入賂於官大為醸務髙其估而專其利酒日<lb/>
醨惡公變其法張省四憑其富蓄凌轢府縣肆為姦利<lb/>
自刻木牌與交鈔雜行民間實侵貨幣與國争利又盗<lb/>
<pb n="KR4h0101_WYG_011-20b"/>
隄海之石墻其私居公欲斬之而中書刑曹當以杖然<lb/>
亦由是大姓始重足立矣以大德庚子五月二十有二<lb/>
日薨於臨安寓舎年六十有<hi>闕</hi>以其年七月八日葬於<lb/>
檀州西北太行山不封最其平生典兵則右衞都指揮<lb/>
使都元帥樞宻院風紀則御史大夫宰相則三為右丞<lb/>
四為平章與夫四十七年馬足所及西南雲南西北金<lb/>
山東北海隅東髙句驪東南吳閩再討叛臣四征叛王<lb/>
其間事平而疾聞變請行惟以有國艱虞為憂視轉鬬<lb/>
<pb n="KR4h0101_WYG_011-21a"/>
乎萬里之逺厯歲之久若堂奥之朝夕焉雖風雪皸瘃<lb/>
其膚鋒矢交集其躬飲食飢渴不時其口體皆不避恤<lb/>
必致㓂首戲下歸報終事而止眞凛凛有曽考風上尤<lb/>
眷重之若世祖身御櫜鞬弓矢皆百世傳寶不以賜臣<lb/>
下者惟以賜公海東青雜鶻先朝多或十賜惟至白鶻<lb/>
觜爪玉如聖語曉曰是禽惟朕及鷹師所鞲以卿世臣<lb/>
諸孫宣力之力日桑榆矣無以娛心河南治地平衍而<lb/>
逺且多陂澤鵝鸛所集時出縱之使民得見昭代春秋<lb/>
<pb n="KR4h0101_WYG_011-21b"/>
蒐田之盛不敢萌啟邪心皆殊錫也夫人某氏男四人<lb/>
宣慰憲副參政季博囉公於庭臣居家最名有法夜分<lb/>
不寐諸子列侍其前聽談祖宗故實母敢或歸私室宴<lb/>
奉樽爼迭歌舞以娛賓亦無有酒失者女六人長適國<lb/>
戚本布次適蘇察罕平章子僉書樞宻院事旺扎勒次適<lb/>
國王弟布哷齊次適伊徹察喇太師弟克哷楚次適山<lb/>
東宣慰使璸咱雅幼在室銘曰<lb/>
皇矣太祖肇造方夏右之左之惟十<hi>闕</hi>者公之曾考展<lb/>
<pb n="KR4h0101_WYG_011-22a"/>
一其中折矢瀝告帝視友同敵陳來加挺戈而出大奔<lb/>
其軍免胄而入五兵之長無矢不仁由賊叩輪懋功是<lb/>
創帝惻其心百俘償死顧成嘉止既王其子迨分茅土<lb/>
帝自等差國以泰安二萬其家公祖王季勤勣克類再<lb/>
傳而公世祖之事勲閥遺苗帝植以培而獨於公嘗譽<lb/>
其材聽於禦闈無止入出翼翼其心彌謹自律随遇而<lb/>
安利患靡干承命即往奚逺奚難東北海隅西南六詔<lb/>
甌閩炎陬金山遐徼聞有艱虞必請赴趨大獄叛藩無<lb/>
<pb n="KR4h0101_WYG_011-22b"/>
一漏誅人臣憲憲曰省臺院平章大夫宥宻鈞踐先聖<lb/>
今聖賚予優優良駟天閑豪隼御鞲櫜鞬介胄鞍帶衣<lb/>
裘黄白之金委家如丘皇矣太祖于疆于理惟公曽考<lb/>
實成其始遺厥大艱畀之神孫神孫世祖闢乾翕坤考<lb/>
其皇輿南北猶判孰是浙右嬴鬼歆祼大興師征嶻嶪<lb/>
百城㒺不簞壺竭蹷義聲傳其國都孱王銜璧蕞爾淮<lb/>
東諸州猶壁詔公進攻盪殱渠兇九域攸同公焉成終<lb/>
將天之意悠悠或在成始之孫宜際斯㑹益封桂陽江<lb/>
<pb n="KR4h0101_WYG_011-23a"/>
嶺外内於乃先烈克光以大嘗聞古先誓侯功臣㤗山<lb/>
如礪國以永存嗟公王孫國㤗山下權輿礪如其自今<lb/>
也<lb/>
　　　　平章政事徐國公神道碑<lb/>
公揚珠濟達氏諱徹爾曾祖塔爾楚初将突騎百夫宿衞<lb/>
從太宗戡定中夏又劗平宋彭義斌淑擾山東太宗分<lb/>
土功臣由徐邳再刳於兵户不足萬故國以兩州祖納<lb/>
呼憲宗伐宋師由蜀入從攻合之釣魚山戰疾力考掬<lb/>
<pb n="KR4h0101_WYG_011-23b"/>
旅局監其國以世祖建極中統之年庚申夏五月十有<lb/>
二日生公六歲而孤母夫人冨察君介介自持動以禮<lb/>
節親戚不敢干以非義敎子讀書天質粹美不勤外傅<lb/>
六經二氏悉渉源委以故聰明開益日多才略兼人恒<lb/>
以匡君經國自期至元十有八年軀幹異常襲其祖衣<lb/>
長不能勝則知其先益魁傑也其年入見帝賜之問而<lb/>
竒其對進侍帷幄湛露龍光汪濊涵濡絶其等夷時詢<lb/>
民情細微敷告無隱一諸侯王稱兵東北帝自將征入<lb/>
<pb n="KR4h0101_WYG_011-24a"/>
其地矣軍中夜驚公出撫遏人識言音喧咈一寂跳梁<lb/>
既平為奏兵餘之民艱窶剥膚不賑恤之將不生活賴<lb/>
賜穀帛牛馬脫寒飢者亡慮數十萬人歸擢利用監古<lb/>
武庫也匪簡在帝心人者不以付之二十有三年詔求<lb/>
逸遺於江之南且省其俗時相方急治賦鬻民學田官<lb/>
有其直令旣行矣公則止還諸學用為完廟養賢之須<lb/>
歸以事聞制甚嘉可明年僧格分中書庶務立尚書省<lb/>
初為平章後為丞相凡昔盗殺臣為領部為制國用使<lb/>
<pb n="KR4h0101_WYG_011-24b"/>
為尚書省所逋錢粟併歸中書舉誣為中書失徴殺其<lb/>
二相大為計局鉤考毫釐諸省承風鄂省已劇浙省尤<lb/>
酷延蔓以求失其主者逮及其親又失代輸其鄰追繫<lb/>
收坐岸獄充牣㮄掠百至或關夫三木責妻市酒以償<lb/>
民不堪命自經裁與瘐死者已數百人虐熖熏天諸王<lb/>
貴戚亦莫誰何無不下之獨公奮然數其奸贓帝初未<lb/>
然益犯威顔言色俱厲帝以為醜詆大臣失幾諫禮怒<lb/>
遣左右批其頰辯不為止曰臣非有仇於彼而然直不<lb/>
<pb n="KR4h0101_WYG_011-25a"/>
忍其㒺上自私敢因雷霆一擊遂爾結舌使明帝有不<lb/>
受言之名臣實憤恥帝意始解命將衞士百人控鶴倍<lb/>
之入籍其家得金寶衍溢棟宇他物可資計者將半内<lb/>
帑罪既彰白始鈐其人諸繫計局者皆出之又命籍黨<lb/>
惡浙省諸臣平章左右丞叅政烏瑪喇黙哷實都王濟等<lb/>
家併僧格之姻鄂省要束木皆醢以謝天下以成其獄<lb/>
凡四過徐不入其家為帝所忠怒御史臺臣不善癉惡<lb/>
坐觀致此其自當汝罪皆曰奪職追祿杖三者惟命江<lb/>
<pb n="KR4h0101_WYG_011-25b"/>
浙平章夙有怨於臺乗其憑怒自傍激之謂湖北廉使<lb/>
功臣諸孫盗燒鈔八百定堂帖二十下容姦數年贓終<lb/>
未入抱案帝前示曰稽是可見悞裂巻為兩縫留半印<lb/>
公曰縫用印者以杜罔欺汝為宰相持半印案以訟人<lb/>
餘半烏在其人言塞帝顧罵而起臺辯始釋明日拜御<lb/>
史中丞無幾時拜榮祿大夫平章政事行省福建賜為<lb/>
兩金五十銀五千令行禁止民便安之惟汀漳劇盗積<lb/>
歲未平公身將諸戍之兵申明約束不貪勝不蹂禾稼<lb/>
<pb n="KR4h0101_WYG_011-26a"/>
不入民舎惟張皇武威過栅不攻示以整暇晝則合圍<lb/>
山中夜則稅野偃旗仆鼓賊或偽䧏覘其何為乃豐酒<lb/>
肉飲食曉曰汝昔由不堪汙吏侵暴潛逃居此能棄險<lb/>
而還耕桑則平民矣吾安忍被汝反名而加誅夷寡人<lb/>
之妻孤人之子獨人父母而利其財悉縱歸之他栅聞<lb/>
者相率以出其渠歐狗日浸南犇大兵随之偷生隖中<lb/>
其黨縛致於軍血鋒刃者纔是一馘自是方三千里枹<lb/>
鼓不鳴正席其堂畫諾而已聞帝不豫馳歸京師嘗藥<lb/>
<pb n="KR4h0101_WYG_011-26b"/>
晨夕俄然賓天與諸侯王大臣定䇿禁中遣使逆成宗<lb/>
龍庭入踐天位大德之元拜江南諸道行御史大夫一<lb/>
日召其都事賈鈞今參議中書者謂曰明詔責使肅清<lb/>
宣明風俗教化而刀筆流為御史者肆為苛虐惟急徴<lb/>
贓以多為功至迫子證父妻證夫弟證其兄奴告其主<lb/>
敗風教者我實行之汝宜以是出訓其屬帝聞之以為<lb/>
得職風紀大體微意柏臺七年改浙省平章政事其治<lb/>
如臺門無私謁以轉粟京師多資東南居天下什六七<lb/>
<pb n="KR4h0101_WYG_011-27a"/>
而松江塡淤歲久富民利之當水出塗築為圍田以故<lb/>
瀰漫浸灌沮洳廣逺民不可稻公發卒數萬浚決揵石<lb/>
堤之導水入海使復其故凡身董役經時而成民得良<lb/>
田若千萬頃至今賴之九年召入平章中書<hi>闕</hi>
　<lb/>
　<lb/>
　<lb/>
　<lb/>
<pb n="KR4h0101_WYG_011-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻十一<lb/>
</p>
<p>
</p>
  </div>
</body>
</text>
</TEI>
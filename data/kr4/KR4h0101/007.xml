<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻七</head>
    <p>
<pb n="KR4h0101_WYG_007-1a"/>
欽定四庫全書<lb/>
　中州名賢文表巻七　　　　明　劉昌　編<lb/>
　　姚文公<lb/>
　　　詩賦<lb/>
　　　　烏木杖賦<lb/>
去年史仲威得烏木杖大徑咫髙可過顙嘗析一杖遺<lb/>
余許為賦報之其秋仲威疾歴三時未勿藥也今年余<lb/>
生朝使人肩木之半相夀且促曰吾疾所以嬰綿者豈<lb/>
<pb n="KR4h0101_WYG_007-1b"/>
思不償賦致耶不佞誠得一誦其辭或可釋杖而起矣<lb/>
余勤其言而賦曰<lb/>
或曰炎海之山珍木産焉金為之聲石與其堅魋結伐<lb/>
荷投諸瀧淵依居蛟蜃潄沫濡㳄嵗月俟之化而為𤣥<lb/>
要出人為非得自天此島夷假以售利于中土之㣲權<lb/>
也抑齋聞而笑之曰昔賈鬻鞭梔蠟其膚市者一濯巳<lb/>
呈蒼枯胥是黝材裏表一如從可占知乃受形其本初<lb/>
者也胡子以由彼而然乎今夫中土之山有衆其植斧<lb/>
<pb n="KR4h0101_WYG_007-2a"/>
取觀之内各異色樟柞稠文杜棗栵赤檀柏柘黄蒲檭<lb/>
棫白與爾萬里遐裔絶域瀘巂杉紫儋黎沈褐罽賓鷄<lb/>
舌相半白黒一隅斯舉三可反賾茲庶品之爛爛果孰<lb/>
漚以何澤况於兩問滋雨噓風敷吐華耀為白為紅深<lb/>
淺濃淡萬不齊同令人感之欣心悦瞳問誰為之能然<lb/>
皆著妙於化工夫其見諸柯葉之外者如此又何惑理<lb/>
質於其中哉且水火之赤黑不一其色者雖童子猶能<lb/>
知之至語其相賊而為用有戴白之老所未思維男丁<lb/>
<pb n="KR4h0101_WYG_007-2b"/>
之婦壬實雄黒而赤雌始若悍而難馭終為夫之所移<lb/>
今其色之幽幽迺昔赤之由基是何資於逺譬只煬竈<lb/>
亦可闚彼炎赩而烈者焰也其煙液為煤必黔而緇因<lb/>
以曉夫巧繪之棄鉛朱亦懼其歴乆漫漶而為黟又以<lb/>
信道書坎盛之侵離也不然南服之洲祝融之宅也歊<lb/>
金石而焦流蓋火熾之巳極非盛其水以滅之則物將<lb/>
不能以生活故伊人之睟面不渥赭而深黒示火色之<lb/>
索藏惟獨見夫水德而已矣其木理之如漆者又足惑<lb/>
<pb n="KR4h0101_WYG_007-3a"/>
乎哉史鰌之孫其畏可象析而杖之奔走相餉輟矛廬<lb/>
於猛士配几屨於席上試扶衰以起䇿觸爪甲而鏗響<lb/>
思巻鐵而含簧陋栁侯之為匠必求同於所異纔黒蛇<lb/>
之彿彷噫物之變化不可期兮猶足以乗雲霧而騰往<lb/>
也<lb/>
　　　　姚嗣輝南榿堂<lb/>
彼榿有土性生植惟峨岷欒欒干雲姿才與樗散鄰匠<lb/>
石過不睨煬夫取為薪所貴故山樹寜計世莫珍一别<lb/>
<pb n="KR4h0101_WYG_007-3b"/>
十畆陰清溪俄㡬春筆名堂楣上如對故鄉親請事小<lb/>
弁詩桑梓亦惟寅盛德古自卑木惡何闗人不見樗里<lb/>
疾智囊終相秦君才負棟柱未許溝㫁均無以榿自期<lb/>
上孤明堂晨<lb/>
　　　　寄暢純父治中<lb/>
欲聞真息耗無使梓潼來烽火平時報田疇亂後開徒<lb/>
歌王粲賦不直士元才遥憶牛頭寺思親日㡬迴<lb/>
　　　　輿病髙崖道中作<lb/>
<pb n="KR4h0101_WYG_007-4a"/>
役役乾坤逺栖栖道路頻五年三入蜀十夢九歸秦瘧<lb/>
鬼偏凌客山英定笑人無勞問前渡秖覺白頭新<lb/>
　　　　舟達黄溪<lb/>
草木隨寒暑殊方榮悴同葦花兼露白檉葉未霜紅日<lb/>
月雙飛鳥江湖一病翁晚來沙嶼上愁坐獨書空<lb/>
　　　　發舟青神縣<lb/>
青神開百丈江岸轉荒涼薜茘縁松起蒹葭並竹長深<lb/>
披豺虎徑毒犯虺蛇鄉何莫非王事牽夫可惋傷<lb/>
<pb n="KR4h0101_WYG_007-4b"/>
　　　　感事<lb/>
致位丞疑地䕫龍伯仲間星當朝北斗日巳薄西山取<lb/>
謗因讐惡貪權失丐閒此行雖鐵甲未足比慙顔<lb/>
　　　　畱别和杜紫微韻<lb/>
身世支離似敗衣有戈難却魯陽暉不知此日公車召<lb/>
又復何時野服歸花信正愁風駘蕩麥苗還喜雨霏㣲<lb/>
分㩦江上休迴首恐見檣烏作背飛<lb/>
　　　　癸巳九日<lb/>
<pb n="KR4h0101_WYG_007-5a"/>
去嵗君山孤棹遊如今盡室石城州明年白髪桑榆日<lb/>
何地青山萸菊秋客氣已為強弩末宦情空遶大刀頭<lb/>
果成問舎求田䇿未讓元龍百尺樓<lb/>
　　　　次韻時中<lb/>
多君聞道粗知歸雲霧何人識少微爾後驊騮終獨步<lb/>
目前鷙鳥不羣飛淮南數日將寒食客裏三春尚臘衣<lb/>
安得鑾坡同給札不妨苜蓿對朝暉<lb/>
　　　　别王良輔<lb/>
<pb n="KR4h0101_WYG_007-5b"/>
只聞官罷尚荆州不謂相逢郢水秋如我避賢三退舎<lb/>
與君為客一登樓人才妄自金嗚冶世事從渠劒刻舟<lb/>
明日分攜武昌去應須南夢到滄洲<lb/>
　　　　黄門飛鞚圖<lb/>
太平無有羽書塵局促龍鱗萬里身不著圉人時騁騖<lb/>
天閑驕悍若為馴<lb/>
　　　　賞花<lb/>
出門京國事無涯虚擲東風五物華却謝病歸催不起<lb/>
<pb n="KR4h0101_WYG_007-6a"/>
故園今見碧桃花<lb/>
　　　代言<lb/>
　　　　至大三年十月赦<lb/>
朕自嗣守丕基致孝太室奉上玉冊寳加諡太祖為法<lb/>
天啓運聖武皇帝光獻翼聖皇后睿宗仁孝景襄皇帝<lb/>
顯懿莊聖皇后世祖聖德神功文武皇帝昭睿順聖皇<lb/>
后裕宗文惠明孝皇帝徽仁裕聖皇后順宗昭聖衍孝<lb/>
皇帝成宗欽明廣孝皇帝貞慈静懿皇后於斯之時冝<lb/>
<pb n="KR4h0101_WYG_007-6b"/>
降德音誕告天下猶恐數赦或賊良民今因西北叛王<lb/>
不受正朔五十餘年其子徹伯爾蓋愆前人盡率部衆<lb/>
歸命闕庭及庫庫楚謀為非覬未忍置理刑以輕典與<lb/>
夫崇建大刹上為列聖報德冥冥下為生民祈福昭昭<lb/>
者亦既成功皆我聖母之德之致已於此月五日奉玊<lb/>
冊至寶上尊號曰儀天興聖慈仁昭懿夀元皇太后屬<lb/>
大慶禮成冝敷渙號以新民聽於戯凡在有司一乃心<lb/>
力以輔予治期厎隆平<lb/>
<pb n="KR4h0101_WYG_007-7a"/>
　　　　即位詔<hi>至大四年三月</hi>
惟昔先帝事皇太后撫朕眇躬孝友天至由朕同託順<lb/>
孝遺體重以母弟之嫡加有削平内難之功於其踐阼<lb/>
曽未踰月授以皇太子寶領中書令樞密使百揆機務<lb/>
聽所總裁於今五年先帝奄棄天下勲戚元老咸謂大<lb/>
寶之繩既有成命非與前聖賓天而始徴集宗親議所<lb/>
冝立者比當稽周漢晉唐故事即正宸極朕以國恤方<lb/>
新誠有未忍是用經時今則上奉皇太后勉進之命下<lb/>
<pb n="KR4h0101_WYG_007-7b"/>
徇諸王勸戴之勤三月十八日於大都大明殿即皇帝<lb/>
位凡尚書省誤國之臣先巳伏誅同惡之徒亦已放殛<lb/>
百司庶政悉歸中書命丞相特們徳爾平章政事旺扎勒<lb/>
李道復等從新振治其可為今法程拯民急者具如左<lb/>
方於戯凡爾有官君子皆古所謂治天職食天禄者冝<lb/>
一心力欽乃攸司無替朕命<lb/>
　　　　皇帝尊號玉冊文<lb/>
維至大二年正月乙酉朔越七日辛卯皇太子中書令<lb/>
<pb n="KR4h0101_WYG_007-8a"/>
樞宻使臣某謹率中外文武百僚頓首頓首謹言昔我<lb/>
世祖既平炎趙質之於書幅員廣長振古無倫覆幬之<lb/>
下八紘萬國莫敢不庭何獨一王西北岸然憑道阻脩<lb/>
方命正朔德綏之而不摯威董之而不讋夫豈不能聲<lb/>
罪致罰深入其地終以聖仁親其宗親包荒有年成宗<lb/>
繼序憤久驁頑天鑒昭明於裕皇孫獨異陛下授以太<lb/>
祖皇帝信寶撫軍漠北是固以張足付神器之本時未<lb/>
及冠承命即行其視萬里莽閴寒冽之鄕不逺不難如<lb/>
<pb n="KR4h0101_WYG_007-8b"/>
堂適庭至則奬厲諸軍脩明法制簡抜果毅均苦分勞<lb/>
解衣燠寒推食飫饑洸洸汔汔士氣日作睿算伐謀得<lb/>
㓂嵗至奪人以先身踐戎行霆馳電擊大北其羣虚已<lb/>
不矜日慎一日始終十年不狃屢勝狂狡不懲悉鋭來<lb/>
加當以選鋒伺間出奇盡襲輜重彷徨無歸度不能軍<lb/>
耄倪纍纍羣口百萬致茲敉寧平四十年未靖之梗成<lb/>
兩祖宗未究之志天下之人聞其風聲思覩天光者顒<lb/>
顒翹翹九圍一心握是乾符歸正宸極弛武事之夙習<lb/>
<pb n="KR4h0101_WYG_007-9a"/>
洽新化以文治立愛自親曽未旬浃上尊太后問安以<lb/>
時下建儲宫庶政是先又舉列聖未遑之典欽崇元祀<lb/>
玉瓚黄流薦祼太室還蹕龍興徘徊太祖龍旂九斿劗<lb/>
金於斯肇基帝業為城中都又以孔子垂範百王將二<lb/>
千年而顯諡未稱加大成於至聖文宣王上立勞於軍<lb/>
與凡庭臣悉大賚之間嵗不登既賑既恤虞施未博民<lb/>
罹罪罟再肆大宥至德難名赫赫巍巍惟天為大挂一<lb/>
漏萬井觀如斯求可盡臣下歸美報上者惟是徽稱謹<lb/>
<pb n="KR4h0101_WYG_007-9b"/>
奉玉冊玉寶上尊號曰統天繼聖欽文英武大章孝皇<lb/>
帝欽惟陛下立心天地立極生民茂對鴻名於億萬年<lb/>
　　　　皇太后尊號玉冊文<lb/>
維至大三年嵗次庚戌冬十月甲辰朔越五日戊申嗣<lb/>
皇帝臣某臣伏思顯考順宗未臨海㝢眇眇小子託其<lb/>
遺體顧踐丕基惟事聖母養以天下何無不有何欲不<lb/>
臻而隆名盛典辭未見俞非臣所以表㣲忱酬大德也<lb/>
欽惟皇太后陛下貞順而齊肅淵哲而剛明居常處變<lb/>
<pb n="KR4h0101_WYG_007-10a"/>
愛威異施臣在先朝受詔漠北往撫諸軍可謂逺役以<lb/>
義割恩從臾其行迨<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>河陽永懷彌切親至五臺禱於<lb/>
佛乗尚憑陰隲早遂振旅殿閣是崇靈貺用昭旋聞國<lb/>
恤併日馳赴邪謀方興授䇿儲皇曽不再日掃清宫掖<lb/>
待臣以來畀付神器自非睿㫁安敉内訌往嵗鑾輅再<lb/>
<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>五臺浄供大脩以畢夙願極心為臣天燾地持日居<lb/>
月諸其大其明非言所喻詩之言曰母氏劬勞推之眇<lb/>
末咻仁喣慈百倍為艱圖以報塞惟崇顯號者强而名<lb/>
<pb n="KR4h0101_WYG_007-10b"/>
之庶㡬聖德昭明天下是用類於上帝禋於太室奉玉<lb/>
冊玉寶上尊號曰儀天興聖慈仁昭懿夀元皇太后欽<lb/>
惟皇太后陛下慶躋莫上之尊福衍無疆之厯菲躬是<lb/>
保慈訓是承<lb/>
　　　　元帥烏葉爾封諡制<lb/>
惟太祖之基命龍遂乗雲有良臣以樹勲魚猶得水展<lb/>
我同姓豈伊異人故金紫光禄大夫北京等路兵馬都<lb/>
元帥烏葉爾氣鍾光嶽之純全誠貫金石之堅確智足<lb/>
<pb n="KR4h0101_WYG_007-11a"/>
謀國勇則冠軍佐天運之維新憤人心之未定既降復<lb/>
叛必煩以行故自北而徂南首遼尾魏亦攘左而塞右<lb/>
膺齊背秦語其跋履於四方數豈戎衣之百襲為庸已<lb/>
懋其報冝豐可當非劉氏之不王姑啟若魯侯之大宇<lb/>
併申褒典少慰英靈噫佳城之鬱年三千名固已昭乎<lb/>
白日分國於肇州十二澤期不斬於黄河可贈某官追<lb/>
封營國公諡忠勇<lb/>
　　　　元帥紐掄贈諡制<lb/>
<pb n="KR4h0101_WYG_007-11b"/>
朕聞率土之臣莫如同姓干城之將尤可異恩故逺稽<lb/>
於禮經用厚加乎愍冊具官某其在弱冠嘗為選鋒迅<lb/>
與鷹揚號為萬人之敵虓如虎視隠然千里之威屬鉅<lb/>
冦之及郊乏總戎之制閫求可居此孰有異然其為人<lb/>
心所歸不待君命之至推使秉鉞辭拒循牆即下令於<lb/>
轅門已折衝於尊俎握機旗建四川之草木知名開壁<lb/>
鼓行三峽之星河動影勇頗牧之非匹䇿孫呉之可方<lb/>
入阽危則膺衆所不先分賜與則如士之最下勁騎所<lb/>
<pb n="KR4h0101_WYG_007-12a"/>
蹙堅城每摧如斯宣力於兩朝何止出奇於百戰嗚呼降<lb/>
年弗永為烈則多雖狀不及識之亦心未嘗忘者置户<lb/>
以守何樵牧可侵馬鬛之墟故壘即封或魂魄猶思蠶<lb/>
叢之國可贈某官追封蜀國公諡忠武<lb/>
　　　　丞相阿勒塔台封諡制<lb/>
臣為委贄勞於同軌之間國以念功恩及襚衣之後雖<lb/>
飾終其時有所未及在追恤今日烏可或遺爰寵幽褒<lb/>
用昭異數故光禄大夫江西等處行中書省左丞相阿<lb/>
<pb n="KR4h0101_WYG_007-12b"/>
勒塔台力齊嶽負量與川涵託開國將種之苞根挺明堂<lb/>
工師之大木受任閫外賈勇籌邊為憲宗入蜀之前鋒<lb/>
因殘百粤非世祖投江以尺箠不返三苖報効之私寤<lb/>
寐不置百其身以奚恤一迺心之是期㑹師征險順而<lb/>
貞得夬剛決柔之兆考版圖之幅裂秉旄鉞以鼔行將<lb/>
削尊號於偏方必使義聲以先路勢乗破竹名正包茅<lb/>
有不待陣風蛇之蟠而已飛塵星驛之捷如震如怒袵<lb/>
金革北方之强於理於疆盡江漢南國之紀羣黎壺漿<lb/>
<pb n="KR4h0101_WYG_007-13a"/>
而崩角幼主席藁以泥頭瘁事匪伊成功能爾凡十年<lb/>
為丞于行省奄一旦違世於先朝白雲杳歸於青山清<lb/>
風空遺於黄閣像未麟臺之貌服先龍衮之升既進師<lb/>
垣又建王國俾大書於神路過者式焉示絶等於臣鄰<lb/>
忠斯勸矣尚膺茂渥少慰營魂可贈推忠翊運宣力功<lb/>
臣開府儀同三司太師上柱國追封順昌郡王諡武敏<lb/>
　　　　妻扎拉喇氏封王夫人制<lb/>
大帝立極之十五年嘗曰昔我太祖戡定中夏日不暇<lb/>
<pb n="KR4h0101_WYG_007-13b"/>
給由天未厭宋德而帝制偏方命將出師一家天下今<lb/>
惟其時曽不三年墟其廟社雖曰睿算萬舉萬全亦大<lb/>
臣奉辭宣力死職忘身有以致茲厥功茂哉用是追崇<lb/>
故光祿大夫江西等處行中書省左丞相阿勒塔台為推<lb/>
忠翊運宣力功臣開府儀同三司太師上柱國順昌郡<lb/>
武敏王其故妻扎拉喇氏在父母家幽閑而禮其移天<lb/>
也淑慎有聞所可䀌傷在不夀考以語嫓德不及見夫<lb/>
丞相建希世之功以語娠賢不得食子大夫糾官邪之<lb/>
<pb n="KR4h0101_WYG_007-14a"/>
禄非賁𤣥壤曷慰貞魂可封順昌郡王夫人<lb/>
　　　　丞相塔喇台追封淇陽王制<lb/>
出入帷幄人十能而已則千訏謀廟堂相一年而疾居半竟<lb/>
邦家之殄瘁宜王禮以追崇故開府儀同三司中書右丞<lb/>
相監修國史太保太子太師知樞密院徽政使中政使宣<lb/>
徽使左都威衛指揮使塔喇台維昔開國之遺苗乃今太<lb/>
師之元嗣由爾世胄為我親臣事世祖至今也凡三朝職<lb/>
食官而久者非一日灼其亷明而忠亮與夫恭遜而温文<lb/>
<pb n="KR4h0101_WYG_007-14b"/>
眷兹中書出庶政之原居以右相絶百僚之席使加中政機總<lb/>
六軍善調䕶而長宫師監纂修以成國史如此重責皆所裕<lb/>
為一德可以寛鄙夫片言奚止簡繁務思過榮之可懼<lb/>
視倖利以不貪同綰銀艾者十人爾先辭免其太尉均受錫<lb/>
田以萬畝爾獨還致于司空觀父子之並相一門求聖賢與<lb/>
尚友千古改為改作緇衣何賴乎武桓拜後拜前赤舄未慚<lb/>
于周魯方歌功于清廟倐委魄于幽閭豈意少者殁而老者<lb/>
存益信神難明而理難測憐乃公獨傷于漠北誓爾後均胙<lb/>
<pb n="KR4h0101_WYG_007-15a"/>
乎淇陽嗚呼何但上下牀盡餘子可束之髙閣如失左<lb/>
右手慨正人不作於下泉咨爾靈明歆朕休命可特贈<lb/>
封諡為懷忠昭德佐治功臣開府儀同三司太師上柱<lb/>
國淇陽惠穆王<lb/>
　　　　妻德斯穆爾公主封王夫人制<lb/>
朕自踐阼於今三年洪惟天地祖宗之佑陰陽和平星<lb/>
緯咸若民物豐阜邊鄙不聳朕是用大賚於羣工凡嘗<lb/>
執政柄理者必追錫及於三世而伉儷之賢亦與嘉褒<lb/>
<pb n="KR4h0101_WYG_007-15b"/>
於戱是曠代之典也具官塔喇台妻某毓秀朱邸作配<lb/>
相門少習儀訓閑於婦道貞順著稱垂範閨閫相厥夫<lb/>
子為世英宰而芳蘭早萎不終榮顯懿彼宗戚失此女<lb/>
師開吉壤於淇陽正邦君之顯位服我新寵妥爾幽靈<lb/>
　　　　耶律鈞贈官制<lb/>
臣克厥艱而始民敏其德子焉能仕皆由父教之忠眷<lb/>
予問義之人師實漢僕射之位長固求還笏難㫁抗章<lb/>
是用追崇其先庶以垂裕乃後昭文館大學士中奉大<lb/>
<pb n="KR4h0101_WYG_007-16a"/>
夫國子祭酒耶律有尚之考提領東平路工匠所長官<lb/>
鈞中書猶子丞相從兄宗承遼室之遺苗襧死金源而<lb/>
全節尚論其世孰踰爾家而又誨嗣續善詩書之敦於<lb/>
以見平生戛紈袴之習自夫共工之謝晏然同俗之安<lb/>
争饋肆乎五漿振衣岡於千仞奉先惟孝雖耆耋於禴<lb/>
祠也親焉接下以恭其臧獲之久故者民耳匪直入官<lb/>
而知止抑展在家而必聞惜棄世於九齡負為國之三<lb/>
老於乎神遊安往定徘徊乎故鄕衮寵即封用昭章於<lb/>
<pb n="KR4h0101_WYG_007-16b"/>
疑墓嘉誄以副殊渥罔遺可特贈昭文館大學士資德<lb/>
大夫追封漆水郡公諡莊慎<lb/>
　　　　髙麗國王封曽祖父母父母制<lb/>
昔我太祖皇帝之奮舉漠北也東旌西斾分甸南服昭<lb/>
德示威所向臣妾惟時三韓境壤相聮天戈一臨開府<lb/>
儀同三司太子太師上柱國駙馬都尉瀋陽王征東行<lb/>
中書省右丞相高麗國王王璋之曽祖故髙麗王王㬚<lb/>
深察機運舉國内嚮事㑹之來間不容髪自非秉志端<lb/>
<pb n="KR4h0101_WYG_007-17a"/>
慤明識逺慮疇克如是哉又屬遼民餘孽僭竊島嶼狂<lb/>
肆弄兵陸梁假息重煩命將致討于時冰雪沍寒饋餉<lb/>
不通而㬚乃能供待轉輸師皆宿飽軍興器仗資助無<lb/>
闕復濟師徒徃殄殘冦其於肇造開基立勲王室保民<lb/>
興邦莫之與比故得守土享年殆將四紀澤及後昆流<lb/>
慶斯永傳子若孫與國連戚不其韙歟是宜追崇上爵<lb/>
仍易嘉名魂而有知歆兹異數可贈敦信明義保節貞<lb/>
亮濟美翊順功臣太師開府儀同三司尚書右丞相上<lb/>
<pb n="KR4h0101_WYG_007-17b"/>
柱國高麗國王諡忠憲<lb/>
崇徳報功法舉追榮之典分邦列爵恩頒及内之章酬<lb/>
我舊勲同兹顯號具官高麗國王王璋曽祖母栁氏傳<lb/>
芳令族作配高門屬皇祚之興隆偕名藩而臣附明賢<lb/>
所化貞信無頗傳子至孫極富與貴三韓保國位同異<lb/>
姓之侯王五等疏封名亞寡君之宗室聿新殊渥庸慰<lb/>
淑靈可追封高麗王妃<lb/>
朕觀今天下有民社而王者惟是三韓及我祖宗而臣之<lb/>
<pb n="KR4h0101_WYG_007-18a"/>
殆將百載厥父菑而子復肯播曰我舅則吾謂之甥既勲<lb/>
以親宜貴與富禮克先於事大典可後於追崇具官高麗<lb/>
國王王璋之考純誠守正推忠宣力定逺保節功臣太尉<lb/>
開府儀同三司征東行中書省右丞相上柱國駙馬高麗<lb/>
國王王昛移孝為忠易威以惠禮樂刑政之修者典章文<lb/>
物皆粲然惟大猷之是經與小心之以翼初由世子已帝<lb/>
女之降釐旋俾嗣王非公孫之復始遂罷時貢其方物顧<lb/>
同嵗賜於宗親責秉鈞以東征期奠枕於南面追叛王挺<lb/>
<pb n="KR4h0101_WYG_007-18b"/>
身於遼水出選兵壓卵以泰山戰踵未旋逆首已授雖居<lb/>
位未周於三紀而享年實過乎七旬中夀共言今代希有<lb/>
矧其子式榖之是似則斯人没世為不忘自官階而進之<lb/>
至師垣而極矣夫既封𤣥菟之墓表滄渤以為襟何必刑<lb/>
白馬以盟誓黄河之如帶尚期貞魄庸服恤章可贈純誠<lb/>
守正推忠宣力定逺保節寅亮𢎞化奉慶功臣太師開府<lb/>
儀同三司尚書右丞相上柱國駙馬高麗國王諡忠烈<lb/>
三韓為國五季巳王雖居東溟之濱實享南面之樂由其<lb/>
<pb n="KR4h0101_WYG_007-19a"/>
先有功於太祖許帝室以連姻故季女鍾愛於世皇即<lb/>
公宫而命醮方穠青軒之桃李俄凄白露於蒹葭眷懐<lb/>
懿親用隆恤典具官高麗國王王璋之妣皇姑安平公<lb/>
主高麗王妃發祥坤掖分派天潢以舜妃癸比之霄明<lb/>
為古公亶父之姜女善於嫓徳車服不矜其夫家樂有<lb/>
娠賢茅土巳纘其父服可謂全妻道之終始允堪作母<lb/>
儀於家邦爰進大封用彰尊屬嗚呼最遥疆之道里距<lb/>
北闕以五千移近甸之河山盡東秦其十二明靈可作<lb/>
<pb n="KR4h0101_WYG_007-19b"/>
殊報是膺可追封皇姑齊國大長公主高麗王妃<lb/>
　　　銘辭<lb/>
　　　　簡儀銘<lb/>
舊儀昆侖六合包外經緯從横天常衺帶三辰内循黄<lb/>
赤道交其中四遊頫仰鈞簫凡今改為皆析而異繇能<lb/>
疏明無窒於視四遊兩軸二極是當南軸攸沓下乃天<lb/>
常維北欹傾取軸榘應鏤以百刻及時初正赤道上載<lb/>
周列經星三百六十五度竒贏地平安加立運所履錯<lb/>
<pb n="KR4h0101_WYG_007-20a"/>
勒干隅若十二子五環三旋四衡挈焉兩綴闚矩隨捩<lb/>
留遷欲知出地究茲立運去極㡬何即遊是問赤道重<lb/>
衡四弦牙張上結北軸移景相望測日用一推星兼二<lb/>
定距入宿兩候齊視巍巍其髙莫莫其遥蕩蕩其大赫<lb/>
赫其昭步仞之間肆所頥考明乎制器運掌有道法簡<lb/>
而中用宻不窮歴校古陳未與侔功猗歟皇元發帝之<lb/>
藴畀厥羲和萬世其訓<lb/>
　　　　仰儀銘<lb/>
<pb n="KR4h0101_WYG_007-20b"/>
不可形體莫天大也無競惟人仰釡載也六尺為深廣<lb/>
自倍也兼深廣倍挈釡兊也振漑不洩繚以澮也正位<lb/>
辨方日子卦也横宿度中平斜再也斜起南極平釡鐓<lb/>
也小大必用入地畫也始周浸㫁浸極外也極入地深<lb/>
四十太也北九十一赤道齘也列刻五十六時配也衡<lb/>
竿加卦巽坤内也以負縮竿子午對也末旋㡬杖窽納<lb/>
芥也上下懸直與鐓㑹也視日漏光何度在也暘谷朝<lb/>
賓夕餞昩也寒暑發斂騐進退也薄蝕終起鑒生殺也<lb/>
<pb n="KR4h0101_WYG_007-21a"/>
以避赫曦奪目害也南北之偏亦可概也極淺十七林<lb/>
邑界也深五十二鐵勒塞也淺赤道髙人所載也夏短<lb/>
冬永猶少差也深故赤平冬晝晦也夏則不没永短最<lb/>
也二天之書曰渾蓋也一儀即揆何不悖也以指為告<lb/>
無煩喙也闇資以明疑者沛也智者是之膠者怪也過<lb/>
者巧厯不億輩也非讓不為思不逮也將窺天朕造物愛<lb/>
也其有俟然昭聖代也泰山礪兮河如帶也黄金不磨<lb/>
悠久賴也鬼神禁訶庶勿壞也<lb/>
<pb n="KR4h0101_WYG_007-21b"/>
　　　　漏刻鐘銘<lb/>
靈臺設簴巍以尊元間大吕非其晜摯曠善鼔手自煩<lb/>
宫商良諧等釡盆請無以聲以功論一日之中兩昕昏<lb/>
一鳴一刻有度存九圍一圃折柳樊黔首時作時饔飱<lb/>
日月如是相告敦三辰聽命循軌垣四序不忒迭寒暄<lb/>
萬物生翕盈乾坤何獨治厯逌此源凝熈帝績髙羲軒<lb/>
積世而運㑹而元吉金之舌慎莫捫輟響誰其代天言<lb/>
　中州名賢文表巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻二十四</head>
    <p>
<pb n="KR4h0101_WYG_024-1a"/>
欽定四庫全書<lb/>
　中州名賢文表巻二十四　　明　劉昌　編<lb/>
　　王文定公<lb/>
　　　奏議<lb/>
　　　　論政事書<lb/>
臣近䝉禮部符承中書省劄該憲臺欽奉聖㫖召臣惲<lb/>
馳傳赴闕庭者臣惲伏自欽承明命風夜祗懼不知所<lb/>
為意者憲臺過舉俾備顧問庶有所發明因自忖量國<lb/>
<pb n="KR4h0101_WYG_024-1b"/>
家之事日有萬幾非愚下所能識然臣自中元迄於今<lb/>
日久叨仕進區區管窺不無一見輙敢以時務所宜先<lb/>
者數事昧死上聞臣聞自古創業垂統之君必定制畫<lb/>
法傳之子孫俾遵而守之以為長世不㧞之本欽惟皇<lb/>
帝陛下聖文神武以有為之資膺大一統之運長策撫<lb/>
馭區宇民數逺邁漢唐其所渴者特治道而已然三十<lb/>
年間勵精為治因時制宜良法美意固已周悉今也有<lb/>
更張振勵講明畫一若懸象而昭布之使臣民曉然知<lb/>
<pb n="KR4h0101_WYG_024-2a"/>
其法之所以豈不便哉故臣以立法定制為論治之始<lb/>
一曰議憲章以一政體傳曰法者輔治之具一日闕則<lb/>
　不可君操於上永作成憲吏承於下遵為定式民曉<lb/>
　其法易避而難犯若周之三典漢之九章是也今國<lb/>
　家有天下六十餘年小大之法尚逺定議内而憲臺<lb/>
　天子之執法外而廉司州郡之法吏是具司理之官<lb/>
　而無所守之法猶有醫而無藥也至平刑議斷旋旋<lb/>
　為理未免有酌量准擬之差彼此輕重之異臣愚謂<lb/>
<pb n="KR4h0101_WYG_024-2b"/>
　宜將已定律令頒為新法或有不通行未盡該者如<lb/>
　累朝聖訓與中統迄今條格通行議駁叅而用之與<lb/>
　百姓更始如是則法無二門輕重適當吏安所守民<lb/>
　知所避而難犯天下幸甚<lb/>
二曰定制度以抑奢僭夫制度者明尊卑别貴賤法天<lb/>
　道而立人極也故古者衣服飲食輿馬屋廬皆有恒<lb/>
　制至於庶人僕妾其禁尤嚴惟在君人者制節謹度<lb/>
　率先化下為務何則上之動靜為人勞逸之本上之<lb/>
<pb n="KR4h0101_WYG_024-3a"/>
　奢儉為人富貧之源可不鑒哉欽惟皇帝陛下御極<lb/>
　以來躬先儉素思復淳風如輕紵衣而貴紬繒去金<lb/>
　飾而朴鞍履至衣服等物銷織鍍砑之類一切禁止<lb/>
　以奉行漸逺不無㢮緩今也臣民衣飲踰於公侯婦<lb/>
　女衣著等於貴戚以致聘財過於卿相男女不能婚<lb/>
　姻正以用之無制僭越暴殄有不能供億者故物價<lb/>
　不得不踴而貴錢幣不得不虚而輕上下困弊日甚<lb/>
　一日假若巨室之家親屬奴𨽻衣飲等差若例而一<lb/>
<pb n="KR4h0101_WYG_024-3b"/>
　之寧不困乏臣愚以謂宜一切定奪大行禁止使民<lb/>
　志定而不少僭越用既有度物自豐饒恐亦實楮幣<lb/>
　殺物價之一端也<lb/>
三曰節浮費以豐財用夫一世之財足周一世之用不<lb/>
　必專豐其財去其害財者可也今國家財賦方之中<lb/>
　統初年歲入何啻倍蓰而毎歲經費終不阜贍者豈<lb/>
　以事勝於財過有所費故也為今之計正當量入為<lb/>
　出以過有舉作為戒除饗宗廟供乘輿給邊備賞戰<lb/>
<pb n="KR4h0101_WYG_024-4a"/>
　功捄荒歲外如冗兵妄求浮食冗費及不在常例者<lb/>
　宜撿括一切省減以豐其財財豐事勝食足氣充以<lb/>
　攻則取以戰則勝以柔則服將何為而不成何求而<lb/>
　不獲古之善為國者君不必富富藏於民故用雖多<lb/>
　而取不竭孔子曰百姓足君孰與不足此之謂也且<lb/>
　財非天來皆自民出竭澤焚林其孰禦之但力屈財<lb/>
　殫非所以養民而强國也昔亡金世宗諸王有以不<lb/>
　給而請告者世宗曰汝輩何騃殊不知府庫之財乃<lb/>
<pb n="KR4h0101_WYG_024-4b"/>
　百姓之財耳我但總而主之安敢妄費迄今稱説以<lb/>
　為君人至言可不鑒哉<lb/>
四曰重名爵以攬威權古人稱官爵謂之天秩王者代<lb/>
　天爵人鼓舞一世使天下之人奔走為吾用者此也<lb/>
　惟爵與祿不輕以付人曰賢曰材迺能得之蓋以為<lb/>
　礪世磨鈍之具若得之輕則視之輕視之輕則人不<lb/>
　重人不重將見君子逺小人至此必然理也惟其磨<lb/>
　礪轡馭之權世主操於上不輕授人與當其材何患<lb/>
<pb n="KR4h0101_WYG_024-5a"/>
　氣之不振力之不竭事之不成者哉今四海一家權<lb/>
　宜假借之舉日漸希闊正國家收攬威權之時如近<lb/>
　年委任稍重者罔考平素即授崇品激之建功立事<lb/>
　固是駕馭英雄大權茍非其人不無叨竊不安之懼<lb/>
　今中外無事朝廷宜重而惜之昔有唐使職或帶相<lb/>
　衘然止行見職曾無分省實權<lb/>
五曰議廉司以勵庶官臣聞古之善為國者不使人有<lb/>
　怠惰不振之氣若作於心而害於政茍非以徳振起<lb/>
<pb n="KR4h0101_WYG_024-5b"/>
　之湏度時宜本人情齊之以法故得小大畢力上下<lb/>
　勞而衆事舉今州郡之官品流殽雜既無選舉甄別<lb/>
　止循常資紛紛藉藉聚散於吏部例得一官誰不因<lb/>
　循茍且以歲月養資考而已欲望承流宣化趨事赴<lb/>
　功卓有惟新之政亦已難矣嘗觀漢唐之馭吏也能<lb/>
　者増秩賜金公卿缺則補之以表其賢否者放田里<lb/>
　而不事事唐則召七品以上官集於闕庭親與訪問<lb/>
　究得失而進退之然二者不過爵祿為勸爵祿極則<lb/>
<pb n="KR4h0101_WYG_024-6a"/>
　意滿足意滿足則怠心生亦有無如何者故持斧直<lb/>
　指採訪黜陟等使歲相望於道而本朝之舉高出前<lb/>
　代比者廉司之設初氣甚張中外之官悚然有改過<lb/>
　自新之念大姦巨猾致畏懾而不自安庸人懦夫將<lb/>
　卓爾而有所立行無幾何法禁稍寛使監視者勁挺<lb/>
　之氣不息而自歛聽從者姦弊之萌潛滋而復枿恐<lb/>
　徒易其名而不能革州縣之故習夫刑罰崇寛固是<lb/>
　國家美政然分别善惡以示勸懲豈得專務寛恤昔<lb/>
<pb n="KR4h0101_WYG_024-6b"/>
　亡金大定間尚書省奏順州軍判崔伯時受贓不枉<lb/>
　法准制當削官停職世宗曰受財不至枉法以習知<lb/>
　法律故也所為奸狡習與性成後復任用豈能自悛<lb/>
　雖所犯止於追官非奉特㫖無復錄用以致犯禁者<lb/>
　鮮此先事之明驗也今風俗澆薄遇有所犯茍免無<lb/>
　恥臣愚為法宜稍重以權一時其要在人法並任精<lb/>
　擇官僚優加吏祿憲綱既立公道大行官有作新之<lb/>
　氣吏無餬口之虞我之氣既伸彼安得不振我之政<lb/>
<pb n="KR4h0101_WYG_024-7a"/>
　既肅彼安敢或私所謂上行下效源清流長將見風<lb/>
　采百倍有登攬澄清之望矣<lb/>
六曰議保舉以覈名實方今親民與參佐官莫縣令經<lb/>
　歴為重縣令迺百姓師帥師帥賢則徳澤宣參署為<lb/>
　一路紀綱紀綱振則政務舉今例出常流安取殊績<lb/>
　臣愚以為若行品官保舉法庶得其人其法品量舉<lb/>
　主與所保者資歴相應既皆兩可復精加磨勘無謬<lb/>
　妄私意然後許令入狀相小大之才授繁簡之任限<lb/>
<pb n="KR4h0101_WYG_024-7b"/>
　以歲月<hi>如唐制釐務出二百日者是也</hi>課其殿最升黜舉主得人者<lb/>
　受知賢之賞不職者坐不當之罰舉官自然盡心受<lb/>
　保者常恐相累如此庶立功而寡過矣其南選尤宜<lb/>
　施用此法何則江南比至平定諒為不易凡所𨽻附<lb/>
　秋毫無犯可謂仁義之師只以前省調官賄而海放<lb/>
　行省注擬尤為濫雜侵漁掊克慘於兵凶至盗賊竊<lb/>
　發指此為名仰賴天恩幸其無事今宜委官分揀以<lb/>
　行此法其停革人員不至罷黜者降之邊逺邊逺見<lb/>
<pb n="KR4h0101_WYG_024-8a"/>
　職委有聲迹者使之内遷亦激勸一法兹蓋自漢唐<lb/>
　五代迄於亡金皆遵而行之當時號稱得人然必湏<lb/>
　内設審官考功等職專掌其事<lb/>
七曰設科舉以收人材方今名儒碩徳既老且盡後生<lb/>
　晚進既無進望例多不學州府鄉縣雖立教官講書<lb/>
　㑹課祗皆虚名畧無實効以致非常之材未聞一士<lb/>
　州郡政治苦無可稱思得大儒碩徳難矣臣愚以謂<lb/>
　不若開設選舉取驗之速也夫進士選歴代號取士<lb/>
<pb n="KR4h0101_WYG_024-8b"/>
　正科將相之材皆從此出前代講之熟矣理有不可<lb/>
　廢者若限以歲月而考試之將見士爭力學人材輩<lb/>
　出可計日而待也論者必曰今以員多闕少見行壅<lb/>
　滯若復此舉是愈壅而滯之也臣謂不然蓋科舉之<lb/>
　設本以覈實學而取多士清仕途而息雜流庶得將<lb/>
　相全材為國論治道備大用也豈不愈於學校徒設<lb/>
　汗漫而無所成乎<lb/>
八曰試吏員以清政務前代取吏之法條目甚嚴如宰<lb/>
<pb n="KR4h0101_WYG_024-9a"/>
　相子辟舉令取充省雜終塲舉人試補臺掾品官子<lb/>
　孫吏員班祗閣門等人出身者試補六部令史夫令<lb/>
　者明法令曰令史者通經史曰史今府州司縣應用<lb/>
　一切胥吏多自帖書中來官無取材勢湏及此所習<lb/>
　既凡聞見或寡欲望明刑政識大體務清弊革難矣<lb/>
　臣愚以謂為今之計莫若將合歲貢吏人以吏員法<lb/>
　試之中選者仍許上貢補充隨朝身役外州府郡見<lb/>
　役者從廉司以校法試驗庶幾激之積漸肯學其月<lb/>
<pb n="KR4h0101_WYG_024-9b"/>
　請俸給亦合定奪能使得餬其口然後可責以廉何<lb/>
　則今廉司專抑吏權察非違少有貪鄙不計養廉即<lb/>
　按而治之是縱之竊而責以何盗之為豈理也哉<lb/>
九曰恤軍民以固邦本近命新省整治以來一切事務<lb/>
　盡從簡靜可謂不嚴而治不肅而成者也中外熙熙<lb/>
　翕然有拭目太平之望兹蓋皇帝陛下屏去姦慝保<lb/>
　合太和嘉靖邦本專任責成之効也然猶有當軫慮<lb/>
　者夫為治之道政貴均一不少偏重否則必更而張<lb/>
<pb n="KR4h0101_WYG_024-10a"/>
　之使至公均被國家且自攻圍襄陽以來簽取軍役<lb/>
　蓋四舉矣將著中物力等户盡充軍站中間抛下上<lb/>
　户其能有幾皆貧難下戸而軍興百色所湏皆仰供<lb/>
　辨江南甫下遭值前省和顧和易急徵暴歛侵漁不<lb/>
　法又將軍站閃下差税不問多寡止除四兩餘者分<lb/>
　洒見戸其逃亡差税又行毎歲陪納數年之間編氓<lb/>
　已是靠損其小戸困苦不較可知臣以時屬方殷其<lb/>
　代輸差税宜令蠲免涵養存恤小康若一旦别有征<lb/>
<pb n="KR4h0101_WYG_024-10b"/>
　求易為責辦其軍站戸富者至有田畆連阡陌家資<lb/>
　累巨萬丁對列什伍貧者日求生活有儲無甔石田<lb/>
　無置錐者今也不辨難易一體應役又至元十一年<lb/>
　簽充到軍役者多是近下户計當時起遣已是生受<lb/>
　臣愚謂俱合分揀定奪庶不致困乏逃竄有悮臨時<lb/>
　調遣不均之弊莫此為重<lb/>
十曰復常平以廣蓄積常平倉設自至元八年隨路收<lb/>
　貯斛粟約八十餘萬今倉廪具存起運久空甚非朝<lb/>
<pb n="KR4h0101_WYG_024-11a"/>
　廷救荒恤民本意夫常平之法歲豐增價以糴之則<lb/>
　農重穀而敦本歲荒則減價以糶之故民倚安而無<lb/>
　菜色如往年定時估以平物價竟不克行殊不若常<lb/>
　平之有粟也蓋低昂權在有司兼併利無專擅故也<lb/>
　若復實常平倘遇凶歉出糶三二千石榖價自平楮<lb/>
　弊亦復加重且勉賑濟破用軍國正儲實為古今良<lb/>
　法<lb/>
十一曰廣屯田以息逺餉臣聞邊儲逺餉自古未有良<lb/>
<pb n="KR4h0101_WYG_024-11b"/>
　法如飛輓負載賣爵贖罪引種和糴未免弊困多不<lb/>
　能行俱未若留兵屯田為古今之長策也臣試以唐<lb/>
　振武事言之憲宗元和七年李綘言天徳振武<hi>今豐州等</hi>
　<hi>處</hi>左右良田約四千八百頃收粟四十萬斛歲省度<lb/>
　支錢二十餘萬緡兹非明驗歟今振武豐州界河兩<lb/>
　傍除營帳百姓耕占外其餘荒閒尚多若大治屯田<lb/>
　自非水旱田功稍集國儲必有所濟唐陸贄所謂緣<lb/>
　邊土沃而久荒所收必厚又近歲山後流移戸多將<lb/>
<pb n="KR4h0101_WYG_024-12a"/>
　見抛地土時暫借令營屯亦是一法<hi>富弼曾言此事</hi>及撿括<lb/>
　冒占仍招募願户者聽外邊屯已置營屯去處亦宜<lb/>
　差强果為國盡心有為能臣重與撿勘其間一切可<lb/>
　行未舉已行不盡者極人為而盡地力仍將迤南一<lb/>
　切置屯見閑户數併徙邊防以捄一時此急於治外<lb/>
　之意也<lb/>
十二曰息逺畧以撫已有臣嘗聞老子以恬淡為宗孔<lb/>
　宣父戒及其在得二聖人垂教以天理當然為言非<lb/>
<pb n="KR4h0101_WYG_024-12b"/>
　徒設也欽惟皇帝陛下聖神文武臨御天下三十餘<lb/>
　年昭丕天之功接千歲之統三五已來未有若斯之<lb/>
　盛其於太祖聖武皇帝垂創之業可謂大集厥成然<lb/>
　有其有者安務廣徳者强審今之勢譬猶蓄牧大家<lb/>
　川量谷計數已殷富正在牧圉擇人芻豢得所而已<lb/>
　如此則牛羊茁壯日蕃而無耗不然罔恤見有又務<lb/>
　多得將見復求者未獲則已有瘠而耗之可不惜哉<lb/>
　伏願陛下息逺畧撫已有以恬淡為心以在得為戒<lb/>
<pb n="KR4h0101_WYG_024-13a"/>
　頤養聖壽配天無極此宗廟神靈四海臣民之願也<lb/>
　臣又嘗觀天地之氣四時行萬物生皆自然而然又<lb/>
　其升降止三萬里之中其範圍不出三十萬里之内<lb/>
　餘則混淪旁礴雖聖人有置而不論者伏惟陛下憲<lb/>
　天體道財成輔相功已不能殫紀尚何言而何慮哉<lb/>
十三曰感和氣以消水旱夫兵者凶器戰者危事不得<lb/>
　已而用之且以强勝為戒我國家以神武戡定海宇<lb/>
　日月所出没霜露所霑墜莫不臣而主之然地廣物<lb/>
<pb n="KR4h0101_WYG_024-13b"/>
　衆不無孽芽其間故三十年之久十有餘舉如征大<lb/>
　理雲南渡鄂渚平内難討賊璮取江南破襄漢駕洋<lb/>
　海下占城定高麗問罪交州掃清遼甸皆除暴固存<lb/>
　彼動此應不得已而用之之舉也然士卒愁苦死傷<lb/>
　暴露邊郡困乏中外憂勞之氣不得不傷陰陽之和<lb/>
　而致水旱之報是以聖人重之畏之故老子曰大軍<lb/>
　之後必有凶年師之所處荆棘生焉故比年以來水<lb/>
　旱無時霜災屢作山崩地震變出非常姦臣柄用盜<lb/>
<pb n="KR4h0101_WYG_024-14a"/>
　賊竊發百姓嗸嗸日趍於困臣常讀中元以來國書<lb/>
　詔條未嘗不以生靈為念弃捐細故講信修睦以用<lb/>
　兵為重此堯舜好生之徳禹湯克寛不自滿假之仁<lb/>
　也願陛下躬體𤣥黙頤養聖壽與天無極以初元之<lb/>
　心為心以恬澹之慮為慮為民祈天請命災害不生<lb/>
　禍亂不作使黎庶知其無好兵之心天地鬼神諒其<lb/>
　不得已之意庶幾天回哀眷易乖戾而為和平變荒<lb/>
　歉而為豐稔歛時五福敷錫庶民咸躋仁壽之域天<lb/>
<pb n="KR4h0101_WYG_024-14b"/>
　下幸甚<lb/>
十四曰崇教化以厚風俗自昔風俗美好由禮義所生<lb/>
　今也禮義既衰故日趍於薄一法出則衆姦作一令<lb/>
　下則百詐起何則民所欲而生者歲不加益我過為<lb/>
　之求者日有所增所謂救生而不贍奚暇治禮義哉<lb/>
　有司釋此不念毎以厚風俗為務如孝行復役節婦<lb/>
　有旌議婚姻立學師表淑慝忠臣義士歲有常秩之<lb/>
　類非不家至户曉然終無分寸之効者徒文具虚名<lb/>
<pb n="KR4h0101_WYG_024-15a"/>
　而已夫天下之事有本有末知所先後則教立而化<lb/>
　行臣愚以為風化之行莫國家若先以四教為本曰<lb/>
　仁以養之義以取之禮以安之信以行之何為仁父<lb/>
　愛子育懐生樂業温飫以養其心何為義輕徭薄賦<lb/>
　取歛合宜寛裕以暢其氣何為禮上下有分毋妄侵<lb/>
　辱誅責以當其功罪何為信發號施令一出不易忱<lb/>
　誠以明其約束是也而前政者<hi>謂桑葛也</hi>曾不務此專以<lb/>
　威虐肆心督責為令取辦一時流毒四海不知陵遲<lb/>
<pb n="KR4h0101_WYG_024-15b"/>
　偏詖有不可救藥至於今為厲者如逋負差徭有已<lb/>
　蠲未蠲者貧難軍人有已間未間者民出祗應不䝉<lb/>
　撥降反復償其不應民辦和買雖䝉官還曾何敷其<lb/>
　元價杖刑重責不上大夫崇卑之品曾不少間悉被<lb/>
　戮辱夫如是將何以責民心之近厚風俗之淳粹者<lb/>
　哉惟其四者本立而天下悚然有忠厚廉恥之心而<lb/>
　後敦之以禮讓謹之以庠序觀之以鄉飲教之以冠<lb/>
　婚喪祭民將目擊而心諭安行而有得二三大臣匡<lb/>
<pb n="KR4h0101_WYG_024-16a"/>
　直輔翼於上時從而振徳之孰有子遺其親臣後其<lb/>
　君者哉所謂父子有親君臣有義不曰風恬俗美將<lb/>
　安歸乎臣惲草茅一介遭遇明時違逺闕廷八年於<lb/>
　兹雖越在草野乃心未嘗一日不在王室今復䝉被<lb/>
　寵召㧞起於泥塗之中犬馬之力思欲報効而愧其<lb/>
　孱弱不材然愚衷内激情有不能已者干犯天威罪<lb/>
　在萬死伏惟少寛鈇鉞示有可取使四方大賢大徳<lb/>
　之士聞之曰如臣者且䝉採擇將<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>而來皆為陛<lb/>
<pb n="KR4h0101_WYG_024-16b"/>
　下用矣臣不勝俯伏待罪憂恐之至臣惲昧死再拜<lb/>
　謹言<lb/>
　　　　貢舉議<lb/>
貢舉人材肇自唐虞而法備於周漢興乃用孝廉秀才<lb/>
等科策以經術時務以州郡大小限其歲貢之數以賞<lb/>
罰責長吏極其人材之精猶古貢士法也歴魏至於後<lb/>
周中間因時更革固為不一要之不出漢制之舊迨隋<lb/>
始設進士科目試以程文時勢好尚有不得不然者至<lb/>
<pb n="KR4h0101_WYG_024-17a"/>
唐有明經進士等科既明一經復試程文對策中者雖<lb/>
鮮號稱得人至有龍虎將相之目其明經立法膚淺易<lb/>
於取中當時亦不甚重又别設制科以待天下非常之<lb/>
士故前宋易明經為經義其賦義法度嚴備考較公當<lb/>
至亡金極矣後世有不可廢者然論程文者謂學出剽<lb/>
竊不根經史又士子投牒自售行誼蔑聞廉恥道喪甚<lb/>
非三代貢士之法伏遇聖天子臨御之初方繼體守文<lb/>
以設科取士為切若止用先皇帝已定格法與時適宜<lb/>
<pb n="KR4h0101_WYG_024-17b"/>
可舉而行如邁隆前代創為新制可不詳思揣其本末<lb/>
酌古今而論之惟古貢士率從學而出後世不詢經行<lb/>
徒採虚譽因循薦舉狃為私恩不顧公道此最不可者<lb/>
也莫若取唐楊綰宋朱熹等議叅而用之可行於今綰<lb/>
之法曰令州郡察其孝友信義而通經學者州府試通<lb/>
所習經業貢於禮部問經義十條對時務策三道皆通<lb/>
為上第其經義通八策通二為中第其論語孝經孟子<lb/>
兼為一經熹之議曰分諸經史如易詩書周禮二戴禮<lb/>
<pb n="KR4h0101_WYG_024-18a"/>
經春秋三傳各為一科將大學中庸論孟分為四科並<lb/>
附已上大經逐年通試及廷試對策兼用經史斷以已<lb/>
意以明時務得夫愚謂為今之計宜先選教官定以明<lb/>
經史為所習科目以州郡大小限其生徒揀俊秀無玷<lb/>
汚者充員數以生徒員數限歲貢人數期以歲月使盡<lb/>
修習之道然後州郡官察行考學極其精當貢於禮部<lb/>
經試經義作一塲史試議論作一塲<hi>題目止於三史内出</hi>廷試策<lb/>
兼用經史斷以已意以明時務如是則士無不通之經<lb/>
<pb n="KR4h0101_WYG_024-18b"/>
不習之史進退用舍一出於學既復古道且革累世虚<lb/>
文妄舉之弊必取實學適用之效豈不偉哉外據詩賦<lb/>
立科既久習之者衆亦不宜驟停經史實學既盛彼自<lb/>
絀矣翰林學士王惲謹議<lb/>
　　　記序<lb/>
　　　　殷太師廟重建外門記<lb/>
廟有外門舊矣金泰和四年節度使孟公鑄易而新之<lb/>
近代以來廢撤不復者蓋三紀焉維皇朝至元元年郡<lb/>
<pb n="KR4h0101_WYG_024-19a"/>
侯渤海王復命汲縣令葛祐作新太師之祠奉明詔而<lb/>
緝廢典也越明年春二月神宇甫完移治令下逮夏五<lb/>
月郡人韓澍來令兹邑奠謁祠下顧瞻臺門未克完具<lb/>
殆無以稱新宫而揭䖍敬明年秋七月迺經始焉順歲<lb/>
成而樂民用也九月初吉告成厥功輪奐爽塏神遊敞<lb/>
然風馬雲車肅焉來臨左林右泉奕奕動色既而主縣<lb/>
簿高顯洎其屬願以事文諸廟石遂再拜請書於惲惲<lb/>
曰太師之墓在衞境聖蹟也按祭秩常祀也自殷迄今<lb/>
<pb n="KR4h0101_WYG_024-19b"/>
二千有餘歲矣神之所以凛然如生血食不絶者豈非<lb/>
忠義之氣粹而為喬嶽融而為列星窮天地亘萬古作<lb/>
大賢為民極故也孔子稱殷有三仁焉蓋至誠惻怛之<lb/>
心其揆一也太師之進諫不去箕子之法授聖也太師<lb/>
之殺身成仁㣲子之志存宗也前代以二賢配饗廟庭<lb/>
亦見夫顯異尊崇之禮宜矣然一門之役不可不謂全<lb/>
功重嘉令之為縣民安政簡而復致敬恭於明神繼成<lb/>
前功可謂能也已故詳書本末以俟來哲至元丁卯秋<lb/>
<pb n="KR4h0101_WYG_024-20a"/>
九月重九日謹記<lb/>
　　　　孔履記<lb/>
孔子没千有八百餘歲小子惲獲拜履綦於先進趙公<lb/>
學舍吁可敬也履制極古長尺有二寸其圈以絲藉則<lb/>
以枲為之紋作古方花角結駢羅紕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如畫不可端倪<lb/>
厥首几几似圓而方狀若物鈎勢欲上達循口有衣如<lb/>
罾可相掩覆傍綴繩鈎長約數寸殆欲拘縛以歛口哆<lb/>
環脣之周中貫繶紃疊踵之后辮結方舒犢鼻穿徹色<lb/>
<pb n="KR4h0101_WYG_024-20b"/>
蒼艾無光枲之纎尫者逮弊絲之堅凝者不變也於是<lb/>
拂拭睇眎起敬起愛怳如升君子之堂仰高風攀逸駕<lb/>
而聆足音之跫然也若夫履者禮也君子所履小人所<lb/>
視况吾夫子踐履之物哉吾儕小人可不敬而視之且<lb/>
夫子相魯七日誅卯也於兩觀之下如由賜之徒尚愕<lb/>
然而驚况魯人乎然視其所履其詳可得而考也夾谷<lb/>
之㑹齊以萊兵刼公孔子履階而上不盡一等是履也<lb/>
凝然山立兵却魯張其無嚴諸侯之勇可得而見也然<lb/>
<pb n="KR4h0101_WYG_024-21a"/>
後退而閒居從容中道與三千之徒翩翻於洙泗之間<lb/>
接武於杏壇之上其素履之往坦坦幽人之貞可得而<lb/>
觀也俾後之君臣父子兄弟夫婦順而履之者昌捨而<lb/>
違之者亡宜乎吾夫子萬世之下凝旒被衮履帝位而<lb/>
不疚其道光明者焉嗚呼當崇奉者聖人之功也當踐<lb/>
履者聖人之跡也茍知其功而不踐其跡與嗜古物為<lb/>
耳目之玩者等矣是誠不可不知其所當履也中統三<lb/>
年夏五月同宣撫徐世隆都司劉郁幽陵張著觀汲郡<lb/>
<pb n="KR4h0101_WYG_024-21b"/>
王惲拜手稽首而為之記<lb/>
　　　　新井記<hi>有銘</hi>
水之滋人至矣予城居三十年口衆而無井亦一苦也<lb/>
蓋飲食酒茗之用日不暇數十斛率以僕奴逺汲取足<lb/>
誠可憫也中統四年夏六月朔召井工鑿井於舍南隙<lb/>
地告成於是月上旬之戊午凡用錢布四千五百役傭<lb/>
三十六甃甓三千二百其深四尋有二尺既汲果食冽<lb/>
而多泉味之莫餘井若也且夫汲之為郡一咽㑹也吾<lb/>
<pb n="KR4h0101_WYG_024-22a"/>
聞生聚繁夥之地水率鹹苦井而得美泉者百不一二<lb/>
數何則腐濊滲漉之餘故也予生也多疾鹹苦之味尤<lb/>
所禁忌今新泉若是而甘且冽天其或者湔浣我心肺<lb/>
滌濯我五贜沛然助往來生生之資而供無窮之用也<lb/>
是宜銘銘曰<lb/>
四年季夏日戊午鑿井得泉甘勝乳古云飲之疾可愈<lb/>
朝來汲引已堪覩金沙離離流百股一泓寒碧蒼煙吐<lb/>
黑知灣澴瀠水府劇郡之水率斥鹵此泉扶衰殆天與<lb/>
<pb n="KR4h0101_WYG_024-22b"/>
我嬰重潔繘修組尚飲來者無窮數<lb/>
　　　　遊王官谷記<lb/>
山之與水相胥而後勝山非水則石悴而雲枯水非山<lb/>
則勢夷而氣泊二者雖具得其人而後名中條山王官<lb/>
谷其萃美之尤者也山闖首河曲連亘北騖為雷首為<lb/>
栖巖為萬固運肘而東為五老又東而得王官谷谷漢<lb/>
故壘名有唐司空表聖之别業至今遺構休休亭在焉<lb/>
至元甲戌夏六月予以撿括牧田㑹虞已而奔命旬暇<lb/>
<pb n="KR4h0101_WYG_024-23a"/>
取道於虞王官諸峰指顧東邁後八日因恙小休暑雨<lb/>
向霽遐想風煙晴逸雲上遂幡然來游始自固氏西南<lb/>
行約四五里抵山門歴磴平坦無顛頓推挽之勞不百<lb/>
許步已入山堂隩中矣其窈而曲深而容垂蘿灌木磐<lb/>
石美蔭草香而土肥環磎疊嶂碧壺瑶甕濃淡覆露内<lb/>
曠而外掩無擁遏薄愠之氣蓋谷由中高狀作層陛勢<lb/>
相覆壓耐辱而翳其下方者是也東西兩山曰壺門夕<lb/>
陽青壁矗然正色如削中峰曰天柱秀㧞特起如鼇鼻<lb/>
<pb n="KR4h0101_WYG_024-23b"/>
噓空高齴雲表不與衆峰聯絡真奇觀也峰半有石突<lb/>
然曰落鶴臺又西有石拱立曰雙人左右斷崖水作瀑<lb/>
流下瀉如仙人解佩天紳未收西則泉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出縮以乾溢<lb/>
為度東則飛灑噴薄陰壑恒雨砰崖激石下注幽磵是<lb/>
謂貽溪者是也山藉以潤人仰以清物滋以榮也王子<lb/>
於是歛袵薦茗謁司空祠下退觀休休亭諸詩既高公之<lb/>
名節且詫谷之深秀也青鞋竹杖扶掖上征抵天柱峰<lb/>
足望東嵓瀑布䃲礴三詔亭上因留宿焉時月出山豁<lb/>
<pb n="KR4h0101_WYG_024-24a"/>
萬籟沉寂凉露洗空失暑所在青嶂瑶光非復塵世其<lb/>
東溪水聲如逺鼔奫奫隠動林壑顧謂兒子孺曰此山<lb/>
靈張樂喜其來而作予氣也深夜久聞毛髪森竪山人<lb/>
李珏出司空一鳴集相與披讀於露幌風簷之際顧瞻<lb/>
林影如見須眉乃酌水再酹乞靈於公詠休休之歌思<lb/>
考槃之樂安得黄金買堪乘之鶴追仙遊於寥廓也邪<lb/>
不然掃江山之筆吸撑霆之氣貯濯詩脾以增益其未<lb/>
至庶幾列名於王駕李生之次亦所願也日既昃徘徊<lb/>
<pb n="KR4h0101_WYG_024-24b"/>
久之出山林霏煙翠漠然四合回望谷口無復所見庚<lb/>
伏中旬后三日共溪雲隠記<lb/>
　　　　西山經行記<lb/>
至元乙亥秋七月被藩府檄偕來伻盧君採文石於晉<lb/>
丙申如襄陵董治厥事館許氏東堂八月庚子次西梁<lb/>
質明致祭黄崖山下遂命工即役借榻普照僧舍凡再<lb/>
宿有以義成石為言者壬寅馬北首旁山行入臨汾界<lb/>
過侯氏四水等峪踰山尾得王莊峪峪口敞豁夷衍北<lb/>
<pb n="KR4h0101_WYG_024-25a"/>
連白陵呰脚既夕宿龍子祠南晉掌里癸卯下井峪渡<lb/>
麻栅澗自獅子鼻登山越石門是為姑峪西山諸峪凡<lb/>
一百八處下井王莊實為之要蓋南達吉鄉北走紫川<lb/>
道也前臨渃岸觀陰定關關形峽束若石門然僅通人<lb/>
過想夫秋潦澮汾羣壑來注掀騰勃怒萬馬東駛遽阨<lb/>
兹口激而為飛流銀濤雪浪百丈湍瀉亦壯觀也躡澗<lb/>
西騖歴馬蹄纏山雨奄至且作且止指望仙臺眺玉女<lb/>
樓望生馬壇頂諸峰煙霏翠濕空濛無際磎磴縈紆盤<lb/>
<pb n="KR4h0101_WYG_024-25b"/>
十有八折抵神居洞下洞腹寛肆窿穹巉嚴仰視欲墜<lb/>
後有竅逶邃山之噫氣穴也遂解衣盤礴憇洞閣上尋<lb/>
復開霽山紅澗碧景氣爛漫凉風吹靣自逺而至煩襟<lb/>
翛然如夢仙府雖遇四子於汾水之陽不足以喻其樂<lb/>
也因留題壁間且辯其誕少焉游太一洞觀陰罅玉柱<lb/>
蓋石鍾乳也稍西騗馬鞍嶺上弱羊坂坂長約七八里<lb/>
極峻折艱於登陟馬力不能勝抵暮宿西陶謝氏林屋<lb/>
甲辰由鄭谷入義成分循澗槽西行逕嶮狹草木䝉茂<lb/>
<pb n="KR4h0101_WYG_024-26a"/>
歩履錯迕過水磑折而東北上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶺視石之所在石陛<lb/>
砌覆壓隠山之半腹𤣥質白章又有三其色若雲然者<lb/>
尤秀潤奇特降横崗石溜間得枯枿一株矯如龍騰奇<lb/>
崛可愛於是按行澗道眎輦運所經西東入深峽亂澗<lb/>
水峽形曲折中藏堂隍其根足沙水奇曲似口似圈似<lb/>
窪呀焉而頥張突焉而角出者不可勝記兩崖峻削嶄<lb/>
嶄壁立高入雲表大石阜如齟齬左右勢犖确殆不能<lb/>
騎造愈深而峽愈奇又東行十餘里碧崖横截水潨瀉<lb/>
<pb n="KR4h0101_WYG_024-26b"/>
石甕中鏘然如環珮鳴兩山間峻絶不可越矣遂自南<lb/>
脚嶺攀援北上峰囘路轉行可六七里至岡東陶山冢<lb/>
乙巳復自羊坂東降取姑射北道過龍堂澗望仙門謁<lb/>
王母洞道人致酒山閣以軟脚仍飲余浮大白者三世<lb/>
傳北山中復有玉蓮古洞下與此穴暗相通連旁有水<lb/>
泉曰漉錢名者事渉誕怪不復紀遂由側嶺白石溜下<lb/>
叅峪抵西叚里午飯郭氏田舍日昃還府吁天壤間山<lb/>
水佳處惟幽人勝士得徜徉其間與顥氣造物俱游而<lb/>
<pb n="KR4h0101_WYG_024-27a"/>
共樂不圖官守急遽中而獲兹遊雖不能窮幽極勝弄<lb/>
雲煙而狎魚鳥亦非常之舉也歸筆所覩以志且見夫<lb/>
因事機攄煩滯而不為徒然也<lb/>
　　　　平陽府臨汾縣新廨記<lb/>
平陽當河汾間為鉅鎮屬邑五十餘城臨汾劇而最要<lb/>
經界纔百里占籍者幾萬五千户凡丘賦之重徭役之<lb/>
煩十常居其二而風聲氣習勤儉果譎宛然雜唐晉餘<lb/>
俗惟其物浩壤狹且不相能故人嚚於訟必直曲迺已<lb/>
<pb n="KR4h0101_WYG_024-27b"/>
聽約束俟審辨者動填里閈縣舊署在府右廂康寧坊<lb/>
之南城易代來為工人氏豪據有司假老屋隙舍寓理<lb/>
曹務一歲間輙三五易處簿書儀具坌集委積棼不可<lb/>
曋奔趣執事者當夏熾冬冽赭汗僵立尤實艱苦前政<lb/>
狃故常盻𤓰代日復一日漫不加省庶幾赫令尹之威<lb/>
具眎瞻之媺清承宣風化之源其惟艱哉逮今縣監某<lb/>
洎尹某稔其如是適時和訟理嚮化有漸迺以其故詢<lb/>
諸衆僉曰念兹在兹竊有年矣第率先無自訖于今唈<lb/>
<pb n="KR4h0101_WYG_024-28a"/>
唈也既度其人之樂所遂經辦焉應直得景行里次氏<lb/>
之故第凡成室一十有五楹畧不加易其來如歸㕔事<lb/>
適中吏舍兩列彤閎前啟衡達里逵於是逺湫溢處高<lb/>
明委蛇安舒各有攸叙中外竦然大易觀仰既而史亢<lb/>
淵曰其興滯易弊之勞趍事樂成之懇公倡私應共濟<lb/>
厥美匪劖書珉石代而縣者烏能究根據而見經始贄<lb/>
禮幣來謁文予以歴官内外固知天下之治在於宰相<lb/>
師帥得人而已佐天子理百官發號施令以遂物宜者<lb/>
<pb n="KR4h0101_WYG_024-28b"/>
宰相也推君治宅民生供事取决㑹歸有極撫字百里<lb/>
間者師帥也是則宰相與師帥勢雖霄壤以本末體要<lb/>
而言實相須成化耳故前代選重其人眘柬於清流冊<lb/>
授於軒陛疏名殿屏蓋繇是也今國家條章具舉百度<lb/>
惟貞顓任責成垂寄殊切作縣者茍非恪勤官守推忠<lb/>
及物何以稱經緯相需之望今一縣之署置固匪政之<lb/>
大者類能若是尚何患仕之不優俗之弗易責罔塞而<lb/>
績用不章於時哉予特喜縣僚屬達於從政有志於民<lb/>
<pb n="KR4h0101_WYG_024-29a"/>
得春秋憫雨之義故以所繫重者告焉幸來者毋忽至<lb/>
元丙子三月日記<lb/>
　　　　蘭亭石刻記<lb/>
蘇門盧君茂之得玉色碑石中斷塈酒壚間偶見眎之<lb/>
乃禊飲序也即懇求得之予自穉年留心翰墨閲是本<lb/>
無慮十數此帖極清勁有神而不龎雜與定武石本畧<lb/>
同其背有勅書字塗以黄金光彩尚煥下復刻祁公字<lb/>
二豈裕陵賜宰相衍家物也嘗謂二王墨妙雖片言隻<lb/>
<pb n="KR4h0101_WYG_024-29b"/>
字如寸珠尺璧見者皆當寳惜不可使混泥沙今一旦<lb/>
為吾所遇免夫淋洿嚙蝕委弃劘滅之厄果神物䕶持<lb/>
時有授受然耶異時歸來當臨溪之亭位置壁間扳長<lb/>
吏齋新例榜其亭曰右軍且讓鄒賢曰此乃吾王氏真<lb/>
行之祖也庶幾有摳衣而請益者其於奎璧兩間不無<lb/>
煌煌者焉但未知在幾年後耳又諺云室無滯貨不為<lb/>
潤屋矧吾儕以多文為富乎然物之堅者莫金石若也<lb/>
兹刻也豈敢保其必壽抑不敢矜其長為已有特記焉<lb/>
<pb n="KR4h0101_WYG_024-30a"/>
以付子孺庶王氏來者能弓而箕之是所謂薪有盡而<lb/>
火無窮之傳也十年歲在癸未夏五月十七日謹記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0101_WYG_024-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻二十五</head>
    <p>
<pb n="KR4h0101_WYG_025-1a"/>
欽定四庫全書<lb/>
　中州名賢文表巻二十五　　明　劉昌　編<lb/>
　　王文定公<lb/>
　　　記序<lb/>
　　　　祥露記<lb/>
先母夫人平時顧惲讀書作言辭喜見於色曰好此吾<lb/>
殁且無憾若汝長仍能辦日飯一盂啖我過於鼎餗榮<lb/>
矣亡後十有四祀方得廪食於官而菽水自供之養曾<lb/>
<pb n="KR4h0101_WYG_025-1b"/>
不少及第新婦推代中饋勞者僅六年風樹之慼其何<lb/>
有涯故每讀文正范公饗若曹之歎未嘗不撫巻流涕<lb/>
也甫十年不幸先君亦捐館以治命建新阡於河西鄉<lb/>
用明年百五日奉遷二親藁殯於沁曲𤣥堂纔開有二<lb/>
黄蝶飛出其先妣柩蓋珠露凝綴晶明煥爛駢羅角結<lb/>
殆寳幢纓絡䝉覆其上旦聞清香襲人觀者異焉天日<lb/>
照臨移刻乃晞嗚呼夫人自己酉秋棄養至是整十祀<lb/>
矣在窀穸間祥見如此恐非偶然也昔人有夢持炬下<lb/>
<pb n="KR4h0101_WYG_025-2a"/>
入祖禰壙中識者謂光昭先世之兆兹夢也或有異不<lb/>
異焉今野蔭之氣化為真露露膏澤也復聯綴而成雯<lb/>
華意者先妣之徳有幽光而未發耶不然將澤及子孫<lb/>
有以文而興起者邪開先之慶固當有在惲固不得而<lb/>
知也至元廿一年歲舍甲申正月二十有八日中議大<lb/>
夫山東東西道提刑按察副使男惲百拜泣血追記<lb/>
　　　　清蹕殿記<lb/>
維衞州太一廣福萬壽宫伏為憲天述道仁文義武大<lb/>
<pb n="KR4h0101_WYG_025-2b"/>
光孝皇帝赫臨之盛易常然丈室大起行殿邇天威而<lb/>
貯寵光焉既落成嗣師蕭全祐以其事上聞賜名曰清<lb/>
蹕全祐將文諸貞石以傳不朽謂臣嘗忝屬太史於法<lb/>
得書乃具其本末來請臣謹按初上之在潛也思得賢<lb/>
俊以俾至理聞太一四代度師蕭輔道𢎞衍博大則其<lb/>
人也於是以安車來聘既至上詢所以為治者師以愛<lb/>
民立制潤色鴻業用隆至孝者數事為對上喜甚錫之<lb/>
重寳辭不受曰真有道士也賜號中和仁靖真人冠帔<lb/>
<pb n="KR4h0101_WYG_025-3a"/>
尊崇之禮前後有加迨已未春鑾輅南駕次牧之野時<lb/>
師仙游已邈上以隠居所在特枉駕來幸周覽殿廡儀<lb/>
享丈室詢慰夙昔者久之所以欽挹真風懐思不忘且<lb/>
從五代嗣師居壽之請也及登天寳復降璽書追寵師<lb/>
徳有清而能容光而不曜富文學知變通嚮朕在潛與<lb/>
之同處何音容乍逺冠履遽遺殊用悵然之歎居壽等<lb/>
以遭際聖明顯異家教其臨幸之榮又為前代希闊之<lb/>
遇顧惟丈室罔稱淵躍思丕御天之構者念兹在兹繼<lb/>
<pb n="KR4h0101_WYG_025-3b"/>
承詔住燕之齋宫致有待而未遑焉建六代度師全祐<lb/>
既主法席首以繼述先志為切始克丕建實至元廿三<lb/>
年丙戌歲冬十一月也桓楹松桷孔㬅且碩藻棟文榱<lb/>
龍鸞交映内拱宸居穆穆中闢應門應門鏘鏘玉宇開<lb/>
于前方壺翊於後蒼官鉅竹儼侍左右其宏麗靖深宛<lb/>
然帝者之居望雲就日奕奕動色于以焚修頌禱仰介<lb/>
萬壽無疆之祉其於貯寵渥廣敬恭報恩徳而圖不朽<lb/>
者亦以勤矣載顧載瞻中外咸若轔轔焉如聽屬車之<lb/>
<pb n="KR4h0101_WYG_025-4a"/>
音肅肅焉若覩羽旄之美千古而下焜燿煒煌何啻振<lb/>
碧霞之孤風為郡國之盛事也臣以為自昔聖帝明王<lb/>
崇𤣥重道以萬乘之尊求一言之要者不過體尚𤣥黙<lb/>
企慕貞純載其清淨躋民壽域擴充無為之化耳如軒<lb/>
后訪道於崆峒漢文受經於河上是也以今方之越光<lb/>
顯有加焉異時史臣有鋪張洪休揚厲無窮之美者因<lb/>
蹟以求聖皇睿意之所在其于斯宇亦將有所取焉至<lb/>
元廿五年戊子歲夏四月廿有五日謹記<lb/>
<pb n="KR4h0101_WYG_025-4b"/>
　　　　堆金冢記<lb/>
國朝癸酉歲天兵北動奄奠中夏明年分道而南囘亘<lb/>
河朔衞乃被圍粤三日城破以州旅拒不即下悉驅民<lb/>
出泊近甸無噍類殄殱初星妖下流淇上羣兒氣吐成<lb/>
謡閧歌里陌間曰團欒冬半破年寒食節絶人煙之䜟<lb/>
尋罹厄實貞祐二年春正月十有二日也時太一度師<lb/>
蕭公當危急際以智逸去是年冬十一月師自河南來<lb/>
歸見其城郭為墟暴骨如莽師惻然哀之遂刮衣盂所<lb/>
<pb n="KR4h0101_WYG_025-5a"/>
有募人力歛遺骸至斷溝眢井攓逵破塞掇拾罔漏迺<lb/>
卜州西北二里許故陳城内地鑿三坎瘞而丘之復設<lb/>
醮祭以妥厥靈游魂禠魄薤露莙蒿同歸一竁其深林<lb/>
暮夜之號陰壁枯血之火熒沉啾寂無復光怪蓋因冥<lb/>
薦而脱異滯之幽依道廕而復坤靈之厚幽冥雖殊存<lb/>
殁兩有慰焉而師之掩覆仁心於鄉梓之義極矣今其<lb/>
封俗呼為堆金冢<hi>言人骨久而化金石也</hi>每歲清明後一日邦人<lb/>
聚奠以信些孺本宫為尸而祝之六代師全祐懇予文<lb/>
<pb n="KR4h0101_WYG_025-5b"/>
紀其事以昭先徳嗚呼三代而下以智力相角其勢不<lb/>
干戈血肉而莫之已何天地生物之仁反如是其盭哉<lb/>
豈周天之運厄㑹有時中來而不可逭邪豈立極之道<lb/>
仁義迹熄自取陵遲而然邪豈蒼茫兩間關係物盛而<lb/>
衰自然而然邪皆不可而必也第嘉師生平以道濟衆<lb/>
力茍可及不忍以一物失所類如此初師既葬主祐之<lb/>
延祥觀壬辰冬大兵至城下師懲前日河朔兵兇之慘<lb/>
復以一言活萬家於鋒鏑之下古稱澤及枯朽矧生人<lb/>
<pb n="KR4h0101_WYG_025-6a"/>
乎師之謂也向使師遭時得位其仁民愛物之功豈如<lb/>
是而已耶因併及之師諱道輔字公弼甫冠嗣主宗教<lb/>
後加諡號中和仁靖真人云至元十九年龍集壬午窮<lb/>
臘日謹記<lb/>
　　　　表忠觀碑始末記<lb/>
至元庚寅冬予自福唐得告北歸前次臨安客有以表<lb/>
忠觀碑為言者字作擘窠大書殊偉麗也詢之馬御史<lb/>
徳昌如所聞云觀在龍井不十里逺能一到其下豁先<lb/>
<pb n="KR4h0101_WYG_025-6b"/>
覩為快何如予以長淮迫凍為謝適鮮于生在坐屬伯<lb/>
機他日打一本惠及足矣曰諾既而杳然明年辛卯秋<lb/>
吾友傅君士開赴官兩浙仍託以取逮壬辰夏六月傳<lb/>
自杭特令人付來其碑作四巨軸裝演如法蓋亡宋故<lb/>
家物也噫坡書在霄壤間忠義之氣鬱鬱然秋色爭高<lb/>
雖片言隻字不可遺逸宜其世寳而力致之也故心存<lb/>
夢想求以三歲之久跨越江湖至自二千里之逺一旦<lb/>
高堂素壁如天球河圖𢎞璧琬琰對越左右誠可貴也<lb/>
<pb n="KR4h0101_WYG_025-7a"/>
左山云古人不可復作所得見者筆蹟而已况公斯文<lb/>
關繫世教令人讀之油然有忠孝之勸烏可祗以翰墨<lb/>
為之論乎然一一較之蓋即印泥折釵股之法也是月<lb/>
廿八日書於春露堂之扶疎軒<lb/>
　　　　創建伊洛五賢祠堂記<lb/>
大徳丁酉春洛陽薛君友諒即邵氏安樂窩故址起祀<lb/>
屋中設康節迂叟明道伊川横渠肖像庸致歲時香火<lb/>
之奉榜曰伊洛五賢祠神嵩清洛光動户庭明年秋來<lb/>
<pb n="KR4h0101_WYG_025-7b"/>
京師屬不肖為之記迺告之曰二帝三王修己治人之<lb/>
道待孔孟而後明立極垂憲貽則無窮不幸厄於秦雜<lb/>
於漢歴六朝隋唐雖有名公碩士間作迭出其氣量恢<lb/>
𢎞至道闢除異端奈智識不能直窺聖賢要奥擇焉不<lb/>
精語焉不詳又局夫章句文辭之末亂以功利禍福之<lb/>
説故學者汗漫支離莫知統紀時則有違道之士而無<lb/>
傳道之儒陵遲至於五季其斵喪可謂極矣伊洛諸公<lb/>
奮起百世綰持道樞探窮淵源克紹絶學内有以究聖<lb/>
<pb n="KR4h0101_WYG_025-8a"/>
賢規模之大外有以備踐履節目之詳故孔孟之教復<lb/>
明斯文得歸於正後學知所適從蓋二百年於兹矣然<lb/>
科舉利祿之習既久遽未丕變以極夫功用之至伏遇<lb/>
我世祖文武皇帝資挺上聖運啓休明崇尚儒術尊禮<lb/>
賢俊於是許竇王姚諸公宗伊洛學陳説孔孟立極垂<lb/>
憲之教以致二帝三王所以修己治人要道蓋已收明<lb/>
徳新民殊効於中統至元之際今内而贊助經綸外而<lb/>
佐理政化多前日執簡傳經之士推原本自則伊洛諸<lb/>
<pb n="KR4h0101_WYG_025-8b"/>
賢發明維持之功不為鮮矣雖配享學宫天下通祀可<lb/>
也况二程世家河南康節迂叟横渠聿來胥宇相從至<lb/>
數十年之久聚精㑹神推明訂正莫匪修齊治平之方<lb/>
性命道徳之理至於談笑遊衍亦皆格物致知之餘篤<lb/>
志力行清修苦節專以移易風俗勉勵學者為主今讀<lb/>
遺書按故迹其英邁純粹氣象尚可髣髴復廟而貌之<lb/>
俾向之景仰高風者足以致其誠懇今而後瞻拜清光<lb/>
者可以感其善心尚何俟贅蕪陋於其間哉敢以不敏<lb/>
<pb n="KR4h0101_WYG_025-9a"/>
辭友諒曰昔潮人修韓文公廟東坡有碑南雄起三先<lb/>
生祠晦庵作記謹歲月以示來者不為無例曰若扳援<lb/>
昔賢則不肖年迫衰老懶於筆研又瞠乎其後惟友諒<lb/>
先世為洛中名士其讀書慎行名簉仕版可謂不墜箕<lb/>
裘矣前任常徳府推復九賢祠今又剙兹宇庶幾有志<lb/>
於修已治人者非特邀取美名而已也是不可不書大<lb/>
徳戊戌歲冬十二月臘日記<lb/>
　　　　唐建昌陵石麟記<lb/>
<pb n="KR4h0101_WYG_025-9b"/>
唐昭慶陵在新隆平縣南十有三里使相鄉王尹里其<lb/>
石儀一十八事儼然具在内二石麟身首蹄鬛一與馬<lb/>
同第題顛有觡突出肉葳蕤其端所謂示其武而不用<lb/>
者也兩膊雲豔光拂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鬛尾上揭類牛而短雖雨蘚模<lb/>
糊雯華剝裂而制度精絶可愛傳曰麟四靈之瑞麕身<lb/>
牛尾一角五彩色備王者至仁則被應而出又云視明<lb/>
禮修則至今刻像列諸陵闕豈顯夫祖宗生有至徳殁<lb/>
備盛飾以表其仁厚故耶既而入東南招提讀開元十<lb/>
<pb n="KR4h0101_WYG_025-10a"/>
三年縣尉楊晉所撰碑頌蓋知為唐皇兄宣簡公懿王<lb/>
陵墓也儀鳯元年高宗追諡尊號宣簡曰宣皇帝陵曰<lb/>
建昌懿王曰光皇帝陵曰延光仍配守衞者三千人勅<lb/>
象成令專知檢校州刺史歲别一巡其石儀之制固當<lb/>
追尊崇建歲作也寺即總章間立額曰光業由是而觀<lb/>
其夤奉之嚴守衞之盛累聖明禋之禮郊歌時薦之儀<lb/>
固云極矣今陵圍夷滅無復所見有荒煙野田而已嗚<lb/>
呼盛極則隨衰藏侈則厚發自必然理也上世葬之中<lb/>
<pb n="KR4h0101_WYG_025-10b"/>
野不封不樹何摸金暴骼之有文質中判古不能復然<lb/>
則何為而可漢之灞陵其中制乎至元十九年壬午歲<lb/>
夏六月十九日秋澗王惲記<lb/>
　　　　投壺引<lb/>
古之人心正意誠之學無或不在也予於投壺見之矣<lb/>
壺之義三代之遺制也自諸侯至於卿大夫靡不行焉<lb/>
或堂或庭野外軍中必設兩階以明賔主之禮置壺楹<lb/>
間取其中也北靣受矢尊其賔也兩黨相嚮比其誠也<lb/>
<pb n="KR4h0101_WYG_025-11a"/>
絃以貍首殺其等也鼓以魯薛節其事也勝飲不勝養<lb/>
弗能也司射申誠儆其慢也若夫左右盍簪臨壺荷矢<lb/>
身跛倚則壺不相直也氣渙散則志不能碇也手不端<lb/>
則矢弗能順也必也心正意誠神凝於内坐與壺相當<lb/>
扶與矢相應故的然而中無過不及之差豈非誠心正<lb/>
己之道歟且古之為學怠惰之氣不設於身其或少焉<lb/>
必有休息之具曽不以奇技滛巧令人心蕩而狂也故<lb/>
壺之義有足尚焉然壺亦兵象也與射禮畧同蓋兵凶<lb/>
<pb n="KR4h0101_WYG_025-11b"/>
戰危人情之所惡燕飲娛賔人心之所欲也先王因其<lb/>
所欲而寓其所惡於其中俾樂為之不厭則平日之所<lb/>
尚乃異時之所用也且漢唐以來博戲之事多矣獨奕<lb/>
之技行於今不廢然迹其用心傾危抵巇一著一機司<lb/>
明以之眊亂靈臺為之攙搶必决其存亡而后已傳曰<lb/>
性相近也習相逺也術之不善擇也如此悲夫予自憲<lb/>
臺秩滿居閒不出者動渉旬朔時雨霽堂廬清停披之<lb/>
餘無以休息用此以佐雅歌之樂庶幾動靜周旋其心<lb/>
<pb n="KR4h0101_WYG_025-12a"/>
一出於正方之既飽而嬉莫知所嚮者其賢乎哉其賢<lb/>
乎哉至元辛未夏六月望日序<lb/>
　　　　文府英華序<lb/>
僕自弱冠時從永年先生問學先生以科舉既廢士之<lb/>
特立者當以有用之學為心於是日就通鑑中命題或<lb/>
有其義而亡其辭或存其辭而意不至者課之以為日<lb/>
業雖云此何時也然觀多事之際斯文有不可廢焉者<lb/>
小子其勉旃及長年以來綿歴世故愈知先生之言為<lb/>
<pb n="KR4h0101_WYG_025-12b"/>
有徵至元三年予自魯返衞居閒痛悼墮窳日以書史<lb/>
振勵厥志因覩古人臨大節處大事征伐號令渙汗云<lb/>
為之際含章時發以之功業成而聲名白者良竊慨慕<lb/>
焉遂斷自戰國已上迄于金取其文字粲然適用於當<lb/>
世觀法於後來者得若干首題曰文府英華非敢妄意<lb/>
去取第類集以廣怡説其或從事力列屬辭比事庶有<lb/>
効於時實自先生之教之中來也是不可不序四年丁<lb/>
卯秋孟三日引<lb/>
<pb n="KR4h0101_WYG_025-13a"/>
　　　　博古要覽序<lb/>
予性澹癖無他嗜好獨於古彛器愛而不置雖造次必<lb/>
摩挲瞪視辨其名欵為何代何物間有所得則悚然起<lb/>
敬想見當時氣象令人有不能已者第所見不廣究其<lb/>
義未詳耳十四年春余入翰林四十有七日侍左丞相<lb/>
耶律公於玉堂坐間出宣和博古圖三十巻示予因假<lb/>
以歸與院史趙復取鍾鼎韻歐陽子薛尚功欵誌吕氏<lb/>
博古李羣舒考古等圖參讀而節約之觀其制作之精<lb/>
<pb n="KR4h0101_WYG_025-13b"/>
微錫用之所以篆籀之古而不苛文章之雅而不迫取<lb/>
物象形垂儆萬世其為法深且逺矣因念三代吾不得<lb/>
而見之得見是器斯可矣矧微辭奥㫖引據攷證於粲<lb/>
昭著生平所疑前賢或闕而莫可致詰者一覽而盡得<lb/>
怡然理順渙焉冰釋筆削既已從其類而作若干巻題<lb/>
之曰博古要覽客有過而笑曰子之學弃俗尚從寂寞<lb/>
惟恐其不古也其如適越而冠章甫何予應之曰不然<lb/>
方今明天子御極神聖慈武撫四海而有之禮器縟典<lb/>
<pb n="KR4h0101_WYG_025-14a"/>
將維新是圖一日告功神明郊祀饗獻之禮行有每事<lb/>
而問者據所得而告之曰此鼎也彛也卣也匜也爵也<lb/>
罍也犠也象也如是而已其於魯兩生間安知無一日<lb/>
之長乎客笑而退於是乎書以為序<lb/>
　　　　潔古老人注難經序<lb/>
醫之有難素猶六經之有春秋易也書雖盡言言不極<lb/>
意神而化之存乎其人潔古張先生醫師之大學也以<lb/>
是書注釋雖博未免有仁智殊見體用不同之間於是<lb/>
<pb n="KR4h0101_WYG_025-14b"/>
研思凝神探索𤣥奥發遺意於太素之初出妙理於諸<lb/>
家之表使體用一源得失兩判復隨其應證附以禁忌<lb/>
方論述經解廿四卷先生高弟東垣老人以其書授羅<lb/>
君謙甫兵後文多墜簡及得田氏口傳易水遺㫖百餘<lb/>
條苴補脱漏遂為完書予嘗觀其㫖要顧天下之事未<lb/>
有不極其理而能臻於妙者矧醫術精微主司萬命惟<lb/>
其至精非一世之所能備惟其至微非一賢之所能窮<lb/>
故軒岐開天如大易之畫其卦越人撮要猶三傳之贊<lb/>
<pb n="KR4h0101_WYG_025-15a"/>
其經迨潔古講解古今之善傳注之能事畢矣誠生民<lb/>
之命脉醫學之淵㑹也嗚呼醫固難事學即能至至於<lb/>
提挈造化㑹歸一身如秦扁闚五臟而洞癥結察形聲<lb/>
而辨死生推原本自心融手應坐收神聖康濟之功要<lb/>
以理明學博精詣其極有不期然而然者其功用之實<lb/>
咸在是書學者宜盡心焉而太史公稱扁之術得於餌<lb/>
桑君之藥飲池上之水特以診視為名恐未之思耳謙<lb/>
甫將板行以壽其傳求題諸篇端予嘉其學術及物之<lb/>
<pb n="KR4h0101_WYG_025-15b"/>
外能光昭師道如是可謂知本也已先生諱元索易水<lb/>
人潔古其自號云至元十七年歲次庚辰中伏日記<lb/>
　　　　新修調元事鑑序<lb/>
士之有志於道者當以聖人為則有志於天下者當以<lb/>
宰相自期降是夫何言焉然宰相者輔天子坐廟朝經<lb/>
綸一世豈偶然哉是在彼者得之為有命而在我者烏<lb/>
得而不盡之哉况相之為任正己以格君心之非進賢<lb/>
以盡知人之鑑理物以代天地之化盡誠以成天下之<lb/>
<pb n="KR4h0101_WYG_025-16a"/>
務尤需以學術而為之先若不學無術則闇於政體是<lb/>
最大臣之所深敝故賢如傅説典學初終聖若周公思<lb/>
兼四事逮夫叔世多故大學之道不明於上爕理化為<lb/>
權衡論思變成機務相之徳業其所存而不亡者幾希<lb/>
矣此事鑑之所以作也嗚呼三代而上如禹益稷契其<lb/>
謨猷徳業光極臣道日星麗天尚何議擬故斷自殷周<lb/>
已來終之近代上下千有餘載間其相之賢否具列無<lb/>
遺俾歴朝之用舍一代之安危前後鱗差易於即見至<lb/>
<pb n="KR4h0101_WYG_025-16b"/>
若善或當與詳其所可法惡或可奪書其所由然凖以<lb/>
夔契伊周之所行斷以孔孟諸儒之正論間以臆見附<lb/>
之要本徳學材識公明正大以道事君為事業經綸之<lb/>
最至如遭際聖傑不善更化祗以權謀功利為尚雖濟<lb/>
一時而不可多得終非鑑之所先務也僕老矣壯而所<lb/>
期見於世者百不能一必故朝夕覃思是編庶成一書<lb/>
亦畎畆不忘之心也俾後之君子有志於斯民者識前<lb/>
言而明治體稽往行而處事機其於衮職不無少有補<lb/>
<pb n="KR4h0101_WYG_025-17a"/>
焉至元二十年歲次癸未夏六月十有七日序<lb/>
　　　　顔魯公書譜序<lb/>
古人以書學名家者甚衆今獨取魯公而譜之者重其<lb/>
人以有關於風教故也兼公之書上則窺三蒼之餘烈<lb/>
中則造二王之微妙下則極古今書法之變復濟之以<lb/>
文章氣節之美故後人作之終莫能及東坡云評書兼<lb/>
論其平生茍非其人雖工不貴昔莆陽鄭樵嘗集公代<lb/>
有金石刻得七十有五予之耳聞目覩洎有其名而亡<lb/>
<pb n="KR4h0101_WYG_025-17b"/>
其書者得六十有二備錄家藏實有五十有一只以澹<lb/>
僻酷愛營求三十年之久纔所得如是念其嗜之無力<lb/>
自非夤緣物聚於所好亦已難矣嗚呼公之書今存於<lb/>
世者無幾加之歲刓月敝有劘滅而已可勝惜哉若夫<lb/>
千金之璧為世重寳人能碎而不靳者以求而可復有<lb/>
也若公之書寧復載得邪故余作譜按公春秋與所書<lb/>
碑刻歲月官封詳考而次第之俾觀者知公之書因物<lb/>
賦形變態百出其胷中忠義之氣葱葱鬱鬱散於筆墨<lb/>
<pb n="KR4h0101_WYG_025-18a"/>
之間者至終老而不少衰所謂止見性情不見文字令<lb/>
人想見當時氣象有興起而不能已者是不亦關於風<lb/>
教者乎譜既成客有過予而問曰二王乃真行之祖顔<lb/>
陳縱横曾不踰矩曷若即而為法乎余曰不然孔子吾<lb/>
徒之願學也然升堂入室固當有序若即此而求臨池<lb/>
之妙則思過半矣客謝而退至元癸未得伏日序<lb/>
　　　　上巳日林氏花圃㑹飲序<lb/>
四序言讌氣有慘舒不無哀樂從違之間維暮春元巳<lb/>
<pb n="KR4h0101_WYG_025-18b"/>
物華澹豔極夫舒樂者也故昔之人迓續維新祓不祥<lb/>
於川流之上其來逺矣然例以三日為節緣不克與已<lb/>
㑹者蓋尋常焉今歲人和氣稔適與己契又可重也不<lb/>
揆援永和之舊例嗣舞雩之清音徵賢合友禊飲林氏<lb/>
花圃尋盟而至者凡一十二人於是登野彴酹清波折<lb/>
栁脱窮秉蕳即宴歌絲間發羽觴交獻不數行四座紛<lb/>
然迭為賔主酒既酣秋澗老人繼以栁圈新唱詠四者<lb/>
之來并喜三樂之同集揚觶娱賔傾冠倒佩不知其不<lb/>
<pb n="KR4h0101_WYG_025-19a"/>
可也已而客有稱於坐者曰昔㑹稽諸賢禊集雖雅未<lb/>
免因述梗懐俯仰今昔動終期歸盡之感今吾與子一<lb/>
攄底滯增暢老懐顧知己而無雜賔聆歌聲而免詩苦<lb/>
以此方彼疑若可繼樂有所踰也是不可以不志明日<lb/>
弟沈輩來解醒首賦佳篇乃以其序屬余余亦以㑹鮮<lb/>
離多樂之不易再也筆泚餘酣率爾而作時至元二十<lb/>
四年歲在丁亥甲午日也謹序<lb/>
　　　　編年紀事序<lb/>
<pb n="KR4h0101_WYG_025-19b"/>
史書浩博殆藥山然用之不盡取之不竭弟掇之者不<lb/>
易區别編紀之書有不得不作者然務博者或詳其不<lb/>
必書從簡者至畧其所當取斯蓋漫然中無所主故也<lb/>
大抵觀史者湏當見其一代興衰之自要本不出君與<lb/>
相好尚治忽而已如賢否之用舍治亂之所由生刑政<lb/>
之寛虐民情之所從易安危之機截若影響此理之必<lb/>
然也是皆吾儒法之而為明時治平之具者得不詳且<lb/>
備歟若筆之而無所用則上下數千載之事績特斷爛<lb/>
<pb n="KR4h0101_WYG_025-20a"/>
朝報耳廿一年余解印西歸休焉而無所事日纘相務<lb/>
為業編年者尤不可斯湏而去手遂與韓生𢎞因其舊<lb/>
編增而廣之事備於前統明於舊若夫世主之御天接<lb/>
統輔相之登庸宅揆前後繫屬一不敢闕所謂該夫運<lb/>
之盛衰者則思過半矣明年冬既斷手生曰增輯之意<lb/>
不可不序諸篇端吁吾年向耄前日所進今日不覺其<lb/>
忘小子其秘之於以備吾家藥籠中用可也時則二十<lb/>
四年丁亥歲夏仲日序<lb/>
<pb n="KR4h0101_WYG_025-20b"/>
　　　　禮部尚書趙公文集序<lb/>
至元丙子夏五月予考試河南道出臨汝館望崧樓者<lb/>
再宿歴覽後圃總為塵迹所謂汝海虚舟者於蒼煙老<lb/>
樹間巋然獨存因得防禦趙公亭記於壁間倚杖披讀<lb/>
者久之令人想見承平官府之盛惜公遺文不多見也<lb/>
後七年予自齊還衛日與公孫維𢎞杖履倘佯言笑者<lb/>
無時一日出耐辱集一編示余曰此先祖通奉君之遺<lb/>
藁也予請而讀之者數日得辭賦古律詩及雜著樂府<lb/>
<pb n="KR4h0101_WYG_025-21a"/>
等篇若干首其氣渾以厚其格精以深不雕飾不表襮<lb/>
遇事遣興因意達辭畧無幽憂憔悴尖新囏險之語信<lb/>
乎太平君子假樂有餘而神明與祜者也維𢎞遂以集<lb/>
序見屬予曰以遺山先生之論之詳此固以為之足矣<lb/>
然士君子之學文章徳業名為兩涂其實一致有以事<lb/>
業而垂世有以文章而名家者傳曰我欲載之空言不<lb/>
如見諸行事之深切著明也吾儕孰不欲得時行道使<lb/>
利澤施於人名聲昭於代蓋有幸不幸遇不遇者焉如<lb/>
<pb n="KR4h0101_WYG_025-21b"/>
仕宦利達復擅文雅以事業盛而揜其所謂文者從其<lb/>
重焉可也若文彩絺紩竟不得以片善及物者其或曰<lb/>
若何克為一文士而已此真為妄人尚何知兩塗一致<lb/>
之理者哉既為其序且寓夫予之所感云先生諱思文<lb/>
字庭玉明昌五年進士官至通奉大夫禮部尚書初河<lb/>
朔雲擾公流離兵間挺身歸國遂為徳陵所知故其仕<lb/>
宦通顯而為兩朝名徳一世之龍門者云至元戊子秋<lb/>
八月朔旦謹序<lb/>
<pb n="KR4h0101_WYG_025-22a"/>
　　　　星丸漏詩序<lb/>
司錄判官趙㝢到任之明年置星丸木漏於衞之汲門<lb/>
上仍繪采為圖擕之來謁再拜請題辭於後予以為政<lb/>
有緩而似亟事有微而實著者更漏是也雖因象制器<lb/>
特挈壺氏一士之職也然天地朝昏我則司之官民勤<lb/>
息我則警之上而日月運行於三百六十度之中外而<lb/>
二氣渾侖磅礴於三十七萬里之表使不出於三尺之<lb/>
幈百有餘丸之數非格物善政者其能之乎予嚮官平<lb/>
<pb n="KR4h0101_WYG_025-22b"/>
陽亦嘗創此其攷述測驗知為匪易今司錄小秩也首<lb/>
此為務舉行廢典其儀物有足觀者是欲勤政率先因<lb/>
器警民者矣然年少氣鋭當從仕之初能推廣是心始<lb/>
終罔間則張希顔以夜漏嚴明等數事得稱為好官員<lb/>
者恐他日不難至矣至元二十五年戊子夏六月入伏<lb/>
三日題<lb/>
　　　　老子衍義序<lb/>
壬辰冬余應聘至都既館壽宫嗣教𤣥逸張公與一杖<lb/>
<pb n="KR4h0101_WYG_025-23a"/>
者相陪來謁䰅眉皓白氣貌魁偉敦兮其若樸聽其言<lb/>
冲冲然殆有所深藴隨見所賦詩顧非澹泊忘言者尋<lb/>
西還求辭方知君為重陽宫主𤣥學師也既而其徒執<lb/>
老子書請見稽首再拜為致師求序取重之懇避席拱<lb/>
立需命而退因勉為説云天下所謂聖人者以其理之<lb/>
所在治從而出焉舍是何所望於著書立言者哉然聖<lb/>
道溥博該貫羣倫其為用也為天地立極為世主明道<lb/>
要不過以靜制躁以簡御繁以直黜偽以樸還淳以正<lb/>
<pb n="KR4h0101_WYG_025-23b"/>
息妄以公去私以理勝慾以法防亂而已惜也老𥅆氏<lb/>
潛輝柱下不出於文武周召之時當王道中微禮壊樂<lb/>
崩仁殘義缺之後萬偽並作猝莫能觀其復思逺駕流<lb/>
沙高出物表抉天機體𤣥化吐辭為經過為奇憰憤激<lb/>
自成一家之言庶幾廓清澆偽再造堪輿之意歟雖然<lb/>
矯枉者必過其正迨夫末流仁智異見戸牖各開曲暢<lb/>
旁通肆為駕説養生者以久視為心尚𤣥者以清談為<lb/>
樂宜乎晉史譏王政之虧知幾㸃河公之注今玉丈蜀<lb/>
<pb n="KR4h0101_WYG_025-24a"/>
産皓首𤣥學獨能㧞出衆流間索正岐根於治平者為<lb/>
多無乃見幾而作由儒而逃墨者邪故特樂而序云<lb/>
　　　　紫山先生易直解序<lb/>
紫山胡公年未强仕應奉翰林潔居官舍者幾十載致<lb/>
力讀書究明義理期於逺大取易卦辭徧書屋壁時不<lb/>
肖忝在言列過而見焉詢其故曰吾朝夕洗心將範模<lb/>
四聖人庶幾言行適宜而寡尤悔焉非特説夫言奇而<lb/>
法也識者已以通材有用許之爾後郎地官佐省幕總<lb/>
<pb n="KR4h0101_WYG_025-24b"/>
尹大郡提憲外臺平生藴藉見諸施設其至公正大之<lb/>
論卓異特達之舉固不可枚數要之伸吾道行吾志不<lb/>
阿合取容於時不俯仰勉從於衆可行即行不可即止<lb/>
又其晚節脱屣軒冕笑傲林泉進退兩間知命隨時從<lb/>
容中道蓋棺論定皆曰紫山曠達英邁士也稽驗疇昔<lb/>
諗其得於易者為多初不知其有所著述公没之三載<lb/>
嗣子伯馳擕所著易解懇題其端公與僕自弱冠定交<lb/>
氣義契合互為知己今雖衰懶撫其遺書忍無一言發<lb/>
<pb n="KR4h0101_WYG_025-25a"/>
越潛輝夫易聖人憂世書也純粹精深通貫三才理包<lb/>
萬彚其用心須見於開物成務之實然通其變必當達<lb/>
其辭達其辭欲見諸用者不於先覺躬行踐履之實跡<lb/>
而取法焉未見能造其窔奥也昔宋名儒劉斯立作學<lb/>
易堂記但序日用常行事而曰金學易矣論者以為得<lb/>
體况紫山踐履功夫形諸事業復推已所得纂而成書<lb/>
啓廸後人可謂得聖賢忠恕之道矣學者復能考公平<lb/>
昔操履得其端倪以之尋繹隠賾奥妙之㫖則思過半<lb/>
<pb n="KR4h0101_WYG_025-25b"/>
矣大徳二年冬十月八日謹序<lb/>
　　　　遺安郭先生文集引<lb/>
關輔天下形勝地有終南太華洪河涇渭為之襟帶姬<lb/>
周之所積累漢唐之所經營雖時異事改彼忠厚雄傑<lb/>
之餘風山川英靈之萃秀而在於人也意其必有瓌奇<lb/>
文雅之士生乎其間僕嘗思一遊求其人與之縱奇觀<lb/>
歴遺跡羡河山之良是歎興亡之無窮豁達芥蔕以忘<lb/>
吾憂寤寐平生未遂斯願至元乙亥冬猥判晉幕夤緣<lb/>
<pb n="KR4h0101_WYG_025-26a"/>
迎謁抵華陰東歸殊悵然也爾後每自秦雍來者必為<lb/>
訪問雖得其髣髴而士之隠見初不知也大徳庚子春<lb/>
方謝事不出有客叩門剥啄自稱奉先郭良弼嵒甫攜<lb/>
示先世遺安先生文集請引其端細為披讀蓋信道篤<lb/>
燭理明攻詩文為顓門之業者也豈非向所謂瓌奇文<lb/>
雅之士乎雖未西遊其山川人物已在吾目中矣奈何<lb/>
衰老懶於論載請益勤乃勉為之説曰文章雖推衍六<lb/>
經宗述諸子特言語之工而有理者爾然必需道義培<lb/>
<pb n="KR4h0101_WYG_025-26b"/>
植其根本問學貯蓄其穰茹有淵源精尚其辭體為之<lb/>
不輟務至於圓熟以自得有用為主浮艶陳爛是去方<lb/>
能造乎中和醇正之域而無剽切撈攘滅裂荒唐之弊<lb/>
故為之甚難名家者亦不多見惟周卿先生天資冲粹<lb/>
内守峻潔自幼力學為健舉子中年流離不易所業故<lb/>
徳望彌高文學益富致逺近尊禮又少日以外孫行接<lb/>
際蘭泉先生所交麻叚孟李諸公皆秦晉名士其資之<lb/>
深學之博與夫淵源講習可謂有素矣故詩文温醇典<lb/>
<pb n="KR4h0101_WYG_025-27a"/>
雅曲盡已意能道所欲言平淡而有涵蓄雍容而不迫<lb/>
切類其行已靄然仁義道徳之餘孔子曰有徳者必有<lb/>
言信乎其有言也所可惜者連蹇塲屋不遂一第侍謀<lb/>
省幕道弗大行然化乎今者不必傳於後晦其始者其<lb/>
終必顯曰顯與晦必時之待揚雄氏所謂五百年必得<lb/>
其人然寥寥四海豈無知音者恐瓌奇之言乃為通論<lb/>
况有賢子孫為之揚顯者哉今文治蔚興學者日衆異<lb/>
時板本一出有序關右之宗派究蘭泉之命脉者則於<lb/>
<pb n="KR4h0101_WYG_025-27b"/>
是集知所崇尚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表卷二十五<lb/>
</p>
<p>
</p>
  </div>
</body>
</text>
</TEI>
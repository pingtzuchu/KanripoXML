<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻二十二</head>
    <p>
<pb n="KR4h0101_WYG_022-1a"/>
欽定四庫全書<lb/>
　中州名賢文表巻二十二　　明　劉昌　編<lb/>
　　許文忠公<lb/>
　　　碑志<lb/>
　　　　大元故翰林學士資善大夫知制誥同修國<lb/>
　　　　史賜推忠守正亮節功臣資政大夫河南江<lb/>
　　　　北等處行中書省左丞上護軍追封魏郡公<lb/>
　　　　諡文肅暢公神道碑銘<lb/>
<pb n="KR4h0101_WYG_022-1b"/>
泰定丙寅翰林學士資善大夫知制誥同修國史暢公<lb/>
薨十年矣制贈資政大夫河南江北等處行中書省左<lb/>
丞上護軍追封魏郡公諡文肅又十年加賜推忠守正<lb/>
亮節功臣官勲如故伯子江東道㢘訪副使篤將侈君<lb/>
之賜灼公之善範後之承也諗其友許有壬叙而銘之<lb/>
碑敘曰公諱師文字純甫上世居汴公生洛陽大父淵<lb/>
贈中順大夫上騎都尉魏郡伯配田氏贈魏郡太君父<lb/>
訥叅汴侯幕一府服其賢注地理指掌圖有詩名公幼<lb/>
<pb n="KR4h0101_WYG_022-2a"/>
警悟貧無書手抄口誦甫十五博覽經史弱冠謁魯齋<lb/>
許先生先生賓遇之髙弟若姚公端甫髙公道凝皆相推<lb/>
友善中原底定慨然有志於世上時政十六策受知丞<lb/>
相安圖補右三部令史丞相巴延南征選為省掾從攻<lb/>
揚州常州下蘇秀臨安歸裝獨載書籍無一長物編平<lb/>
宋實蹟上之初官承事郎行樞宻院都事重慶叛竭謀<lb/>
畫諾諸城相率内附安西王承制改四川北道宣慰司<lb/>
經厯尋除承直郎潼川路治中拔寒畯王朝綱王伯寧<lb/>
<pb n="KR4h0101_WYG_022-2b"/>
韓伯昌為府史後皆至達官修府治發地得白金五十<lb/>
鋌同僚分公十鋌公獨不受以修廟學傳舍餘作酒器<lb/>
給公用承制改同知保寧路事治尚平簡反側以安擢<lb/>
僉四川道按察司事世皇知其賢詔所至毋敢沮撓給<lb/>
三傳赴上至則擿姦雪冤興學除弊風采一變有㫖若<lb/>
曰暢純甫不貪佳士也其令與臺臣伊蘇特穆爾為侣<lb/>
遂拜監察御史糾劾權貴憲綱肅然上所纂農書遷陜<lb/>
西漢中道廵行勸農副使置義倉教栽植闢荒田農事<lb/>
<pb n="KR4h0101_WYG_022-3a"/>
以興俄僉陜西道按察司事時按察改㢘訪司精汰舊<lb/>
官獨副使盧公處道暨公仍舊興元監軍怙勢虐肆得<lb/>
其贓奏決之移僉山南道枝江歲防水役衆往返四百<lb/>
里供給尤苦公以江水安流悉罷其役亦都護駙馬之<lb/>
徒大為民害繩其尤者流之改僉山東道入為國子司<lb/>
業教育有規諸生服焉除陜西行省理問始至決滯訟<lb/>
三百餘事若右丞圖們岱爾之訟家財宣使鞏士安之<lb/>
箠折民齒開成同知張德昭之利女財而奪之歸皆强<lb/>
<pb n="KR4h0101_WYG_022-3b"/>
悍有恃官不能制者併寘於法引疾歸遷太常少卿轉<lb/>
翰林侍讀學士知制誥同修國史成宗賓天武宗撫軍<lb/>
朔方仁宗淵潛覃懷而中宫屬意安西宰相知其不可<lb/>
乃集館閣議以察向背公與焉即颺言曰此宗社重事<lb/>
詎宜茍且衆皆黙然又曰余病矣請歸調治遂拂衣而<lb/>
起仁宗入京始出視事草至大改元詔修成宗實録賜<lb/>
中統楮弊為定一百加少中大夫請郡除太平路總管<lb/>
兼勸農事歲旱當禱公曰聞先旱必裒於民天可欺乎<lb/>
<pb n="KR4h0101_WYG_022-4a"/>
乃捐俸致禱不日沾足當塗民坐殺牛祈雨囚械者六<lb/>
十餘人公惻然曰雨暘愆期守令責也民殺牛致雨爾<lb/>
縱不愧於心尚忍聽其訟乎即破械出之舟有泝流觸<lb/>
沿流之舟致溺其人累讞不決公亦縱之吏持不可上<lb/>
其議憲司卒是公議秩米收貯盈屋公曰吾家人能盡<lb/>
此乎呼寒士小民恣其取去分憲至郡必謁公曰公治<lb/>
内無事此來行故事爾至屬内曰暢先生治内何敢久<lb/>
留後守為之立祠於學召為翰林侍讀學士階中奉大<lb/>
<pb n="KR4h0101_WYG_022-4b"/>
夫奉敕撰王勃成道記序等文賜白金兩鋌不受尋除<lb/>
燕南河北道肅政㢘訪使視事五月歸中書遣編修官<lb/>
冨珠哩翀奉翰林學士之命以請起至汴以疾歸延祐<lb/>
四年丁巳秋主河南鄉試歸次襄縣西顧長安發丘壟<lb/>
之歎因感疾十月朔薨於縣之傳舍某年某月某日葬<lb/>
於襄縣峴山之原配伊喇氏上世遼貴族佩金虎符萬<lb/>
户某之女先公二十年卒兩封魏郡夫人三子長篤也<lb/>
廕淮安路判官轉將作院經厯拜西臺御史移南臺陞<lb/>
<pb n="KR4h0101_WYG_022-5a"/>
都事除江浙行省員外郎改僉山東道㢘訪司事入為<lb/>
監察御史階太中大夫為今官娶李氏子六人勉國子<lb/>
上舍生年二十七卒勤劼勵勣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆幼女五人次曰騫<lb/>
不仕娶成氏子勛女一人次曰駿娶蒙古氏子四人朂<lb/>
勍助勝篤駿魏郡夫人生騫曹氏出也至元之初際興<lb/>
王之運得賢為盛而文學之士措諸有政拔出流俗藉<lb/>
其在世若魏公者混一來可數也公制行孤潔足以俯<lb/>
視一世立志高逺足以上追古人天下之人莫不驚歎<lb/>
<pb n="KR4h0101_WYG_022-5b"/>
以為異人而不知者造訕騰議公亦不恤也若夫從南<lb/>
征而垂槖歸得地藏而用諸官屢辭上請盡揮禄入雖<lb/>
公小節而其胸次為何如哉高公彦敬為山南副使移<lb/>
文言不可居公上者三謂公官五品先十餘年不可犯<lb/>
積薪之誚渡江孰不富貴至今家僮僅數口寒士無異<lb/>
勢利無一動其心高節清風殆不可及且兄事三十年<lb/>
義雖朋友愛如同生一旦岸然其上實不自安犯此三<lb/>
不義何以糾人之非即日辭去觀此則當時俗化之美<lb/>
<pb n="KR4h0101_WYG_022-6a"/>
士大夫風節之高公之所以致此者可知已朝為侍吏<lb/>
暮徼倖躐數級傲然為長吏為同列者聞二公之風亦<lb/>
可少愧哉公作守得古循吏體執憲有古遺直風至於<lb/>
立朝抗論不恤利害則其較著者也其為學宜專館閣<lb/>
備顧問而中外十轉始為國子司業又出為陜西理問<lb/>
入翰林才一轉官尋又出守再除翰林則老矣豈一時<lb/>
人才之多邪抑當時名爵之重雖如公者亦若是而已<lb/>
邪一技一能與不能操觚而專局至通貴未止者則又<lb/>
<pb n="KR4h0101_WYG_022-6b"/>
有命也邪然而列聖知遇多士推服太史有録太常有<lb/>
諡加贈有號而又承家有子則天於公亦厚矣讀書一<lb/>
過目即不忘假友人宋長編不浹日反之友訝其易公<lb/>
曰予舊熟之有忘者申之爾友記僻事數十騐之應答<lb/>
如響為文力追古作盧公處道以為似太史公而姚公<lb/>
端甫亦稱純甫實善文著述多而不存藁副使所萃才<lb/>
十一爾其見於世者不專於文也銘曰<lb/>
魏公之出際時浡興挾策見世淵儲遂騰宋木斯拔蜀<lb/>
<pb n="KR4h0101_WYG_022-7a"/>
蔓有艿簡牘既資贊益惟𢎞陶之不摦撫之不搄以隄<lb/>
厥潰以擏厥弸壁求簡編土視金繒皇皇使車爰七其<lb/>
乗善則爾揚愆乃爾繩學政聿修郡績載凝掌帝之制<lb/>
適天之夢大議不屈長江可淜名日山重家不縷增歸<lb/>
來自樂飲水曲肱有介如石有潔如冰峻如絶壁孤如<lb/>
秋鷹弛張翫世中别淄澠夷考其行不渝九徴聞公之<lb/>
風貪懦自懲宰木已拱恩光日昇漢江汪洋峴首峻嶒<lb/>
元凱多事慮及谷陵惟德惟神有憺威稜景而前修昌<lb/>
<pb n="KR4h0101_WYG_022-7b"/>
而後承登世于千物莫我敢輘<lb/>
　　　　武昌路武當萬夀崇寧宫碑銘<lb/>
武當均州山先名太和道流謂其峻極秀絶非𤣥武神<lb/>
不足當故更名武當勝國端平甲午兵摇襄漢均民走<lb/>
鄂深神德不能忘鳴於官行武當祠於鄂為冲霄壇制<lb/>
使孟珙禱於神有齊安之捷易壇為觀蓋復崇寧額也<lb/>
我皇元至元庚寅升武當萬夀崇寧宫地據雄峻鶴山<lb/>
亘其後大江朝其前雲闗扃深石磴梯危大殿髙堂傑<lb/>
<pb n="KR4h0101_WYG_022-8a"/>
閣危亭長廊縈帶通樓環匝百神胥宇羽流栖息壇壝<lb/>
鼔鐘學館庖廥轇轕錯布仰觀樓閣玲瓏在五雲絶頂<lb/>
俯瞰萬間鱗集煙靄蔽虧若洞庭觀波濤目為之眩而<lb/>
山川形勝闤闠盛麗金碧丹雘高下相輝玊京十二樓<lb/>
不得而見之此亦人境之洞天也泰定甲子又改作玊<lb/>
皇閣凡十二丈深廣相若由甲午迄至正甲申一百一<lb/>
十一年壇而觀觀而宫若葺故若建新㡬人㡬日㡬工<lb/>
㡬木而甲申之二月戊午掃於一炬洞真明道冲妙真<lb/>
<pb n="KR4h0101_WYG_022-8b"/>
人住持提㸃兼領諸宫觀事羅君大震職宫事餘四十<lb/>
年勞瘁已至時當弛擔而彼所謂刼運乃丁其㑹常情<lb/>
體解氣沮方偕其徒曹大坤等以已貲率衆力任其復<lb/>
而威順王寔鎮是邦主贊尤恪重起兩廡甲子樓三十<lb/>
一間以其下内半為雲房歲丁亥三清殿成深廣十尋<lb/>
高九丈加舊制三之一又建𤣥天上帝殿聖像侍從供<lb/>
器靡不僝功而又作亭礱石以紀綸綍運機為藏以待<lb/>
禬禳餘凡締構日以就緒矣昔閣之成嘗屬予記亡友<lb/>
<pb n="KR4h0101_WYG_022-9a"/>
𤣥教大宗師閑閑吳公亦屢為言時待罪政府多事因<lb/>
循遂至今日乃己丑八月書來告其掇拾煨燼有成仍<lb/>
命予志夫所謂刼運者吾儒所謂數也天地且有數人<lb/>
力之盛神靈之託其能出天地之外者乎其成其毁有<lb/>
不必究者已𤣥武之祠昉宋真宗我朝至元己巳龜蛇<lb/>
見於髙梁河以為𤣥武之祥為築昭應宫於是武當之<lb/>
山若増而髙矣是宫之名雖主𤣥帝而巍然南面朝五<lb/>
帝者實主玊皇𤣥帝五帝之一也若夫北方七宿為水<lb/>
<pb n="KR4h0101_WYG_022-9b"/>
之神寓形龜蛇者世飫聞矣主之大者盍鬯厥旨玊皇<lb/>
禮家所謂昊天上帝也以形體言之謂之天以主宰謂<lb/>
之帝以功用謂之鬼神以妙用謂之神主宰者不離乎<lb/>
功用而能妙用者也日月之運行風雷之鼓舞山川之<lb/>
流峙人物之生息皆功效之著者闔且闢於斯往且來<lb/>
於斯視之而不見聽之而不聞則有妙用存焉先王之<lb/>
有天下也以為萬物本乎天故祀於郊圜丘以象其形<lb/>
蒼璧以象其色樂九變以著其數猶曰維天其右之其<lb/>
<pb n="KR4h0101_WYG_022-10a"/>
之為言不敢必之辭也不特此也羣祀亦然或求諸隂<lb/>
或求諸陽不可方數徴形狀索也自神仙好樓居之説<lb/>
行遂有作崇臺傑觀以候之者嵩呼之聞巨跡之見真<lb/>
若可以形聲相接而像設濫觴於此矣其始也施之羣<lb/>
祀其卒也於上帝亦冠裳而宫室之矣聖人以神道設<lb/>
教上智昭昭無幽不通下愚蚩蚩既顓而蒙孰為民彞<lb/>
孰為帝衷可使由之而不能使之知也今號於衆曰帝<lb/>
以主宰言其不啞然笑者㡬希孰與樹中天之華構揭<lb/>
<pb n="KR4h0101_WYG_022-10b"/>
上帝之髙居使瞻而仰之者舉手加額曰上帝臨汝無<lb/>
貳爾心由是而舍惡從善之心油然而生矣是宫之建<lb/>
顯命靈躅祝釐芘民者固自有在而使民觀感日遷於<lb/>
善聖教之助不又多矣乎銘曰<lb/>
岷江東涘鄂城西壁疊巘嶟嶟崇宫仡仡天闗失守灰<lb/>
飛瞬息剥𦙍碩果復根定力嘘蜃倏樓琢璇俄室三華<lb/>
屹崪九光赫奕雕梁龍矯文瓦鱗集棟吻雄鼇䦨腰雌<lb/>
霓疎櫺綺結飛簷翠濕碧霞騰虛流雲洞闢屛翳擁幢<lb/>
<pb n="KR4h0101_WYG_022-11a"/>
豐隆列㦸桂漿釃素蕙肴蒸碧靈霜清厲廣樂翕繹瑶<lb/>
草肥露玊華酣日紫芝已甲蟠桃行實祥鸞朝朝瑞麟<lb/>
夕夕𤣥龜左顧靈蛇右翼山川開朗神人愉懌物具阜<lb/>
康世允寧謐丕冒神休永奠人極<lb/>
　　　　元故右丞相克哷公神道碑銘<hi>并序</hi>
天厭宋金之不能君其民也篤生大有為之君以君之<lb/>
我太祖聖武皇帝順天應人龍飛朔方豪傑雲從四傑<lb/>
而下僝功輩出若丞相鎮海蓋較著者也五世孫僉河<lb/>
<pb n="KR4h0101_WYG_022-11b"/>
北河南道肅政㢘訪司事哈斯狀其故請曰丞相奮庸<lb/>
天造名具秘史世莫得聞子孫席世少文封諡稽諸古<lb/>
麗牲有石而無銘封諡在官銘不在子孫乎敢再拜請<lb/>
愚昔長史館與修功臣傳家報疏列至有炳炳在人子<lb/>
孫不能具一言一事者竊嘗譙其後而悲其先也僉憲<lb/>
殖華學穎出羣從思𢎞世德嘉其能後故不讓而筆之<lb/>
丞相名鎮海即稱海系出克哷氏或曰本田姓至朔方<lb/>
始氏克哷曰實克哷族時同名者三因主屯田故加田<lb/>
<pb n="KR4h0101_WYG_022-12a"/>
别之有勇略善騎射從征屢有功歲丙寅長百夫從宗<lb/>
王百官於班珠爾烏納噶河同盟恭上太祖青吉斯皇帝<lb/>
尊號倚注日宻晝不釋鞍夜不解帶為扎爾固齊征太<lb/>
陽國賜御馬一破庫楚國汪國魯國賜珠旗金虎符銀<lb/>
印為色勒必總屬官金符十人銀符五十人征塔塔爾<lb/>
欽察唐古哲衮回回契丹女直皆有功承命丕烏里楊<lb/>
歡地為屯田且城之因公名名其地曰鎮海又曰稱海<lb/>
俾公守焉局所俘萬口居作後以其半不能寒者移𢎞<lb/>
<pb n="KR4h0101_WYG_022-12b"/>
州孫塔噶勒察襲監𢎞州及其局風宜春䅘屑供天庖若<lb/>
諸樹藝為設提舉以司之亦以公子孫世其職時諸蕃<lb/>
略定遂南牧至撫州與金將呼察和斯戰流矢中右脅<lb/>
紿其衆謂不傷裹瘡復戰竟拔其城賜白金俾為後證<lb/>
既拔燕都命公登大悲閣環射四矢所至市舍悉以賜<lb/>
之尋受顧命奉太宗登極收天下符節獨公聽留復以<lb/>
貴戚金符官𨽻麾下拜中書丞相偕塔齊爾蘇布特取<lb/>
汴京河南河中裕均蔡得九龍旗乗輿椅蓋悉以賜公<lb/>
<pb n="KR4h0101_WYG_022-13a"/>
中原既定錫恩州三百户為實封世食其賦為置官守<lb/>
始立中書省尚左公為左丞相繼尚右改右相歲乙未<lb/>
八月二十一日薨於家上惜悼不已賜金幣治喪命百<lb/>
官致祭葬𢎞州北阜立祠其上憲宗嘗拊髀嘆曰使吾<lb/>
得鎮海江淮何憂惜其亡矣世祖立極又以公舊部及<lb/>
降虜千人為珪齊命公之孫章嘉為千户曽孫伊埒布<lb/>
哈為百户世所謂十七投下此其一也在干戈中每以<lb/>
進賢為急河西得伊勒吉齊匠官得崔後其子皆為名<lb/>
<pb n="KR4h0101_WYG_022-13b"/>
臣隂陽得田仕至大司徒得儒十三人後皆知名夫人<lb/>
黙爾吉特章太祖所賜嬪妃也初克蔡俘金公主某亦以<lb/>
賜公子男一十二人曰約蘇穆爾為扎爾固齊佩金符札<lb/>
魯花赤之曾孫托和齊婁貴齊千户𤣥孫保保襲中衞<lb/>
千户曰博郭斯從世皇有功雲南為濟南益都宣慰使<lb/>
曰庫哩濟蘇僉憲髙祖也孫若干人曰帕克斯巴僉河東<lb/>
道㢘訪司事阿勒坦布哈淮東㢘訪副使曽孫托哷靖州<lb/>
路達嚕噶齊僉憲大父也子孫繁衍碑不具載世有恒<lb/>
<pb n="KR4h0101_WYG_022-14a"/>
言飲水黑河最為勲舊公實與焉國史曰托卜齊雅至<lb/>
秘也非有功不紀公名在焉錫户樹官傳之子孫祖宗<lb/>
來可屈指公則二焉即是觀之豐功盛烈雖家乗紀述<lb/>
容有逸略而其皭然大者不可掩也銘曰<lb/>
雲雷經綸屯將作解元氣鼓動大塊斯噫豐隆屏翳相<lb/>
為後先亭之毒之以基我元於赫代工開天伊始同盟<lb/>
黒河有如白水轍環扈征何堅不摧戰功曰多我實有<lb/>
之珠旗揚揚金符煌煌從官如雲君賜以彰天荒既㽦<lb/>
<pb n="KR4h0101_WYG_022-14b"/>
有城翼翼樹藝告成百工以集郢律回春奏食靡艱俾<lb/>
爾子姓世尸厥宫族鋒雖利吾忘吾脅恬然不傷嬰鋒<lb/>
蹀血㧞燕論功旌以殊禮四矢所至悉公之邸帝曰汝<lb/>
賢其長中書汴蔡底平金社遂墟眎功頒賞賜户三百<lb/>
世掌食采有官永額不懲首離優游考終九重震悼賻<lb/>
腆祭豐𢎞惟桐鄉庸昭崇報有穹其封有侐其廟秘史<lb/>
紀名永終不墜顧是刻文益示揚厲<lb/>
　　　　大元故贈光禄大夫江浙等處行中書省平<lb/>
<pb n="KR4h0101_WYG_022-15a"/>
　　　　章政事柱國追封趙國公阿勒坦哈雅公神<lb/>
　　　　道碑<hi>并序</hi>
江南行臺御史大夫阿斯蘭哈雅致政家居遣其子都<lb/>
水少監摩歡奉家乗請曰老夫賴先世餘澤竊禄位有<lb/>
年而吾父平章公墓尚未表非慢也顧盛滿難居功名<lb/>
鮮終恒懼不克負荷遺羞丘壠君恩如天幸賜骸骨養<lb/>
癃田里年且八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>吾知免夫子知我其銘之有壬讓不<lb/>
獲本其狀序曰平章公諱阿達哈雅輝和爾氏世為高<lb/>
<pb n="KR4h0101_WYG_022-15b"/>
昌望族祖裕嚕阿斯蘭托達托達華言巨室也贈中奉<lb/>
大夫河南江北等處行中書省叅知政事護軍范陽郡<lb/>
公祖妣伊特戬追封范陽郡夫人考諱哈喇阿斯蘭托<lb/>
達當太祖皇帝肇建區宇國主邑都護發兵攻金斬其<lb/>
長史聞摩勒齊哩有異遣將命偕察喇四人馳告行在且<lb/>
具款誠上曰果如爾言其告爾主以方物來對曰皇帝<lb/>
幸生活髙昌髙昌身且不敢有何有方物復命輦寳貨<lb/>
金織段以獻由是髙昌内附因留宿衞從太祖南征卒<lb/>
<pb n="KR4h0101_WYG_022-16a"/>
於栁城贈資善大夫湖廣等處行中書省右丞上護軍<lb/>
范陽郡公妣雅克塔納封范陽郡夫人公宿衞積勞除<lb/>
塔善屯田打捕提舉不就卒於京師昭回里第年七十<lb/>
一葬城西小南莊之原贈光禄大夫江浙等處行中書<lb/>
省平章政事柱國趙國公配巴爾呼圖克封栁城郡太<lb/>
夫人卒於濟南年八十四大夫時長憲山東護柩歸袝<lb/>
子男二長大夫也次賽音哈雅同僉宣徽院事早卒嗚<lb/>
呼世臣大家上有啟而下有承得以世濟其美者公一<lb/>
<pb n="KR4h0101_WYG_022-16b"/>
門其庶幾乎公性恂恂而志趣超詣由近侍出官非其<lb/>
志也嘗曰我先人有大造於高昌氏子孫必有興我不<lb/>
必為也夫以右丞之賢明畏天之義一介往來舉危亡<lb/>
之國而措之安遇知太祖夫茍引年居高位享厚禄必<lb/>
矣乃鬱而不發蓄而不泄至公又植而不食必再世而<lb/>
後顯是蓋遲速之有時非人力之所能及而啟之於前<lb/>
者固已逢涌而不可遏公卒時大夫已拜南臺御史流<lb/>
澤之來浩乎其沛然矣其浮雲富貴優游以老宜哉大<lb/>
<pb n="KR4h0101_WYG_022-17a"/>
夫以卓越之才起家監縣為良吏入臺為材御史出㢘<lb/>
諸道為剛明使者入中書分南臺為天子重臣歴九朝<lb/>
官二十七轉天下識與不識皆知其名而又躬服儉素<lb/>
衣無錦繡居無華飾榮寵方至退然若虛文皇嗣位聖<lb/>
眷益隆玊帶上尊錫賚相望至為玊刻署押以示殊遇<lb/>
當是時茍假寵於上為先世要美諡作豐碑亦何求不<lb/>
得顧乃自抑若不能加於其先有於其身者必遲回以<lb/>
待於致事又遲囬以至於今日不請於上不謁於太常<lb/>
<pb n="KR4h0101_WYG_022-17b"/>
擇所宜為者自為之視世之朝暴貴而夕礱賜碑者有<lb/>
間矣二子長少監也次伊埒哈雅少監二子寳格寳善<lb/>
俱宿衞内廷公生世為賢子為賢父殁而享其寵嘉出<lb/>
於尋常身大官無聞者萬萬也其可銘也夫銘曰<lb/>
於維趙國作德於逸而小心以繹不柔以忮不競以亟以<lb/>
承其先烈以裕其𦙍息其先伊誰實為右丞孑孑其征屬<lb/>
屬其盈髙昌之望曰命靡常主命不辱而天威肅將輦<lb/>
其金珍篚厥𤣥黄歸我聖皇以敉寧一方大夫繩武不<lb/>
<pb n="KR4h0101_WYG_022-18a"/>
逺伊邇右丞有孫趙國有子坦坦如砥矯矯如矢維天<lb/>
子使靡不極所止宜爾錫爾山峙川委繄來世之祉城<lb/>
西之原有樹有封刻銘豐碑百世可宗<lb/>
　　　　故承務郎江西等處儒學副提舉葉先生墓<lb/>
　　　　碑<lb/>
承務郎江西等處儒學副提舉致仕葉先生諱瑞字宗<lb/>
瑞逺祖祖洽宋熙寧間廷對魁天下曽孫廷秀由邵武<lb/>
徙建昌新城春秋擢第官至朝請大夫知桐州言事忤<lb/>
<pb n="KR4h0101_WYG_022-18b"/>
㫖仰藥卒子逺宣教郎奉柩歸次采石而溺孫茂祖甫<lb/>
四歲母饒夫人抱以依姑趙趙居而教育之因為金溪<lb/>
人中鄉貢進士舉娶趙生四子先生其叔子也幼尚氣<lb/>
節致力經學以及百家皆得㫖要其為舉子業不蹈時<lb/>
習或戒以希有司㫖先生曰吾為是區區而悖吾師說<lb/>
乎益篤志為己之學進士公卒先生甫冠貲産悉分弟<lb/>
妹而躬耕以食趙夫人卒兄弟四出先生獨力營治久<lb/>
幡然曰昔親在不敢離親亡矣充吾學為揚顯者不力<lb/>
<pb n="KR4h0101_WYG_022-19a"/>
可乎歴甌越㑹稽瑯琊渉汶泗過洛入秦道晉以逹幽<lb/>
朔無所遇最後至遼東世臣洪氏以好儒聞闡義學方<lb/>
難其師有以先生文行言於平章君祥右丞重喜者及<lb/>
見大恱館而師焉諸子彬彬以文學濟其世美遼東之<lb/>
人翕然知向學者先生力也朝廷以右丞薦授遼陽路<lb/>
儒學教授再調大寧路陞將仕郎江州路湖口縣主簿<lb/>
攝尉事盜人逸者皆獲之憲司檄按德化縣疑獄即得<lb/>
其情覈虛糧決滯訟縣以治聞轉撫州樂安務提領俄<lb/>
<pb n="KR4h0101_WYG_022-19b"/>
請老授前官至順二年十一月二十五日以疾終於家<lb/>
夀八十有五某年某月某日葬某處娶趙氏生子順女<lb/>
適孔景仰繼黄氏生子升寧都州夏河寨廵檢女適湖<lb/>
口縣典史杜復享繼王氏生子大有廕宜春揚橋務提<lb/>
領女適高安白沙寨廵檢孫鐵柱孫男三人縝綱繹女<lb/>
三人先生年五十始出卒能致官而行其學迹徧海内<lb/>
乃得返鄉里至於休致而終於正寢雖用不盡其施而<lb/>
教之振於東善之淑於人者多矣遺文四十巻庸學提<lb/>
<pb n="KR4h0101_WYG_022-20a"/>
要六巻周易釋疑十巻於虖博矣哉中原貢舉廢將九<lb/>
十年江南亦四十年有壬少時先公教之曰金源分裂<lb/>
且事貢舉國家之大未有不行但遲速有時爾力學以<lb/>
俟當有際也時混一才二十年故老尚多幸及從學粗<lb/>
有得也尋以校職從事山北憲貢舉詔下乃棄而應薦<lb/>
先生實主文遼陽科制廢久内地有所不悉遼陽在東<lb/>
僻有司一切昧於奉行先生纖悉教之蓋江南内附時<lb/>
年已三十餘矣習於場屋條制者也監試僉憲田時佐<lb/>
<pb n="KR4h0101_WYG_022-20b"/>
曰微先生幾不能奉詔有壬既獲薦文入禮部經問之<lb/>
奥策問之切見者莫不駴異先生在湖口方鳴金鼔行<lb/>
江有壬歸省臨江遇之中流歡甚至順庚午有壬為兩<lb/>
淮轉運使先生惠然肻來年八十四矣飲食起居猶昔<lb/>
也手寫大學中庸二書注字如蠅頭以與小兒留月餘<lb/>
歸明年遂没又八年升來武昌請銘將刻之阡兹銘也<lb/>
其誰宜為銘曰<lb/>
於虖先生志壹學醇友善行道恥為鄉人昔隘分裂佔<lb/>
<pb n="KR4h0101_WYG_022-21a"/>
畢茍安四海既一我轍乃環有韞未襮賈用不售爾不<lb/>
我知我不爾覯晚慕幼安片帆遼東有命自天臯比畀<lb/>
公俊造賓興墜緒孰繹紹逺選公張此東僻樂育嘉惠<lb/>
侏離伊吾糾邑司征曷究我書八十五年口不藥劑禔<lb/>
身所遺根茂實遂旅無所容道路屛營歸來正首於虖<lb/>
先生<lb/>
　　　　有元功臣曹南忠宣王祠堂碑<lb/>
至正元年二月乙酉中書臣僚言敕建曹南王阿喇哈祠<lb/>
<pb n="KR4h0101_WYG_022-21b"/>
禮官議視淮安忠武王而祠於集慶縣官給其費且請賜<lb/>
田千畝以奉祭祀制曰可既月王之子托歡由中書平章<lb/>
政事拜御史大夫行臺江南臺治集慶又得躬相厥役以<lb/>
迄於成貽書有壬曰子嘗承詔銘先王知先王莫如子祠<lb/>
落矣願有紀也讓不可乃本其碑擷其家世履歴勲庸之<lb/>
槩曰蒙古扎拉喇氏有贈定威佐運功臣光祿大夫司徒<lb/>
諡忠定諱布色者王祖也贈宣忠靖逺佐運功臣金紫光<lb/>
祿大夫中書右丞相諡桓毅諱額里根者王考也勲皆上<lb/>
<pb n="KR4h0101_WYG_022-22a"/>
柱國爵皆曹南王身皆死於戰有大功祖妣塔本妣穆爾<lb/>
皆封王夫人此其家世王沈毅善戰襲桓毅職中統四年<lb/>
錫銀章虎節仍上萬户至元十二年擢昭毅大將軍以上<lb/>
萬户權行中書省進中奉大夫行中書省叅知政事明年<lb/>
以叅知政事行江東道宣慰使明年入覲陞資善大夫行<lb/>
中書省左丞十六年進資德大夫行中書省右丞仍宣慰<lb/>
江東十八年入覲拜中書左丞相行中書省事階光祿大<lb/>
夫征日本次明州而薨壽四十九葬曹州濟隂縣郭邨累<lb/>
<pb n="KR4h0101_WYG_022-22b"/>
贈推誠宣力定逺佐運功臣太師開府儀同三司上柱國<lb/>
追封曹南王諡忠宣此其履歴嵗己未渡江破宋師於隆<lb/>
興北山中統初討阿勒達爾琿塔罕於河西明年扈征額<lb/>
哷布格於幕北明年從宗王平李璮於濟南四役皆有竒<lb/>
功賜黄金金箙金鞍文錦恩數稠疊至元四年觀兵襄陽<lb/>
明年圍之越六年克之始走宋師安陽灘中綴宋師百丈<lb/>
山卒與策勲焉十一年略地江北奪郢州南門堡獻盪舟<lb/>
之策渡沙蕪取鄂州泝江陵至鎮江十二年與淮安忠武王<lb/>
<pb n="KR4h0101_WYG_022-23a"/>
右丞相巴延分道取宋王發建康道與宋師戰屢敗之<lb/>
破東壩砦抜溧陽建平廣德西安長興闗獨松闗前後<lb/>
斬首一萬五千級殺其將杜總管吳奉使許吳二總制<lb/>
及騎將二人俘谷總制張知府禆將祝亮等四十二人<lb/>
十三年三軍㑹於杭宋亡徇浙東降趙提刑等五百餘<lb/>
人追播福安僵尸四十里殺步帥李世達俘秀王與擇<lb/>
監軍趙由<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>防禦使林德降安撫使王吉分軍興化禽<lb/>
宋相陳文龍降宋官二百餘人淮兵三千人江南遂平<lb/>
<pb n="KR4h0101_WYG_022-23b"/>
此其勲庸配脫端闊闊倫忽都臺竝封王夫人子男二<lb/>
長也速迭兒銀青榮禄大夫山東河北䝉古軍大都督<lb/>
集賢大學士次大夫也女五俱適望族有壬惟古者功<lb/>
臣受封之國先建宗廟於路寢之東所以廣孝而勸忠<lb/>
也諸侯之制二昭二穆與太祖之廟而五太祖百世不<lb/>
遷昭穆則視親盡而逓遷之自漢以來諸侯鮮及十世<lb/>
身享崇爵而子孫不能保也廟制由是而不講矣其有<lb/>
德及生民功施社稷者在朝廷則有圖形以寓其思賢<lb/>
<pb n="KR4h0101_WYG_022-24a"/>
念功之意在其臣吏則有建祠以盡其事亡如存之心<lb/>
亦因時制宜之義也諸葛武侯之没所在求為立廟又<lb/>
請立之成都後主皆不聽民至私祭陌上以武侯之功<lb/>
尚何靳於一廟豈欲黜私祭以崇正禮邪夫所在立廟<lb/>
若汎立之成都亦復不聽何哉至習隆向充之請始聽<lb/>
立廟沔陽則武侯之得廟亦戛戛乎其難哉皇上於忠<lb/>
宣既立之祠又錫之田思賢念功之盛德豈區區蜀主<lb/>
之所知哉大夫祗順德意克篤前徽勸孝勸忠於是乎<lb/>
<pb n="KR4h0101_WYG_022-24b"/>
在皆可歌以薦者也乃為之詩俾歌以徹豆籩其辭曰<lb/>
乾元統天乗六龍宏材碩德如雲從忠宣天挺間世雄<lb/>
父菑子播昬作農帝曰來汝汝世忠奮戈無往不奏功<lb/>
方城雒雒際皇風分兵掎角乗其墉沙蕪飛渡星月蒙<lb/>
順流震擊無遺鋒義旗禮干趣獨松趙孤銜璧吳山空<lb/>
萬邦玊帛四海同台司兩轄昭報功虎符龍節行江東<lb/>
倭奴何物勞蒙衝魂升海隅心九重揚顯有子能始終<lb/>
哀榮典冊備且隆衮裳旒冕曹南封石頭城髙江流潨<lb/>
<pb n="KR4h0101_WYG_022-25a"/>
新廟奕奕摩蒼穹主田千畞畝且鍾維糜維芑紛穋穜<lb/>
舂揄釋烝簋有饛醇醲載祼牲特豐樂備舞兮明禮容<lb/>
神保假兮福禄降象賢世美垂無窮<lb/>
　　　附録<lb/>
　　　　有元贈中奉大夫湖廣等處行中書省叅知<lb/>
　　　　政事護軍追封魯郡公許公神道碑銘<hi>有序</hi>
安陽公居政府之五年一日得請於朝既釋機務將歸<lb/>
省其先塋於洹水之陽以顯考魯公行狀命其友歐陽<lb/>
<pb n="KR4h0101_WYG_022-25b"/>
𤣥文諸神道之石𤣥惟方今公卿大臣辭翰擅美無以<lb/>
右安陽公兩都有大營繕諸臣僚家先世碑板咸以奏<lb/>
請屬筆安陽公為榮於法當援吾宗兖文忠公例自表<lb/>
厥考崇公之阡又自書之為宜安陽公堅辭以為不可<lb/>
乃勉叙其行實而銘之魯公諱熙載字獻臣姓許氏生<lb/>
七歲孤太夫人挈之依外家公幼有異質處羣髫中終<lb/>
日持重寡言稍長攻讀書習為儒二十能舉子業有儁<lb/>
譽年及受室娶里中名家外舅仕湖廣行省公欲就學<lb/>
<pb n="KR4h0101_WYG_022-26a"/>
東南因往焉遂為當道所知以行省檄辟德慶路提控<lb/>
案牘由是以本職歴永衡兩路湘潭一州凡三考成資<lb/>
調長沙稅使遷臨江撫州兩路總管府照磨進將仕郎<lb/>
湖廣行中書省理問所知事改從仕郎㑹福院照磨兼<lb/>
管句承發架閣庫位不滿德而所至稱職吏服其能民<lb/>
懷其惠不可悉數其一二存諸簡書略見始末者若在<lb/>
德慶時鄰獠軼境州將趙往督捕府無它官以次攝事<lb/>
公料丁壯輸糗糧髙城深池備禦有法㑹城中民饑比<lb/>
<pb n="KR4h0101_WYG_022-26b"/>
馳狀請粟而先以賑貸民用無它虞將士俘鹵有愬非<lb/>
辜宣慰部使者雜譏之渠帥利所獲從㫄執争公駁之<lb/>
云冦徒脅從猶當理出王民躪入賊衆又從而臧獲之<lb/>
可乎上官用其議薄有左騐皆免為民先是公以新進<lb/>
下僚代總郡寄一切興發事皆已出當道意頗諅之冦<lb/>
平吏民咸稱其應變方略有餘又見其面折元戎脫民<lb/>
於殍乃更賞嘆共剡薦之在永永尚巫鬼里社舁土木<lb/>
偶相昏因服食共具以侈相夸民坐凋敝公辠樊侯毁<lb/>
<pb n="KR4h0101_WYG_022-27a"/>
淫祠數百區以窒其妄又撤其材以給黌舍公廨倉庫<lb/>
之府公私便之在衡安仁盗袁舜一怨苦播州餉負險<lb/>
挺亂既誅朝廷宥其餘黨甚衆民有越軍砦為竊攘者<lb/>
有司得之獨以强論不赦公曰彼從盗為亂猶貰殊死<lb/>
此因亂為盗乃服上刑不平請併彼舍之議上卒從其<lb/>
言在湘潭時有范重二者嘗過友家乗虛撢其供佛鑞<lb/>
器以歸友蹤跡甚急范慚怖而返之物游徼發擿之拘<lb/>
范及友於官公推讞得實既而有赦吏欲墨范臂景跡<lb/>
<pb n="KR4h0101_WYG_022-27b"/>
其身公謂詞未送官物先入主法不湼亦不當錮范卒<lb/>
為良民在長沙征算不苛羡増秋毫歸官在撫州豪民<lb/>
有龔胡者偽造楮幣十餘年轉鬻閩浙聲已狼藉計蹙<lb/>
自首官疑有隠索之闕地得宿用板印繦數皆倍所首<lb/>
獄輸朝廷遣使分道處決龔厚資祈免姻族又助其營<lb/>
捄已議減死公持不可曰首寡隱多去末存本與未首<lb/>
同衆莫能蔽乃寘諸法末奉祠在京祠禄優暇而年近<lb/>
休致諸子又皆顯榮力請謝事未報得痞疾薨於官生<lb/>
<pb n="KR4h0101_WYG_022-28a"/>
以中統二年辛酉十一月丁亥薨以泰定四年丁卯二<lb/>
月癸酉夀六十有七葬以是年十一月壬午祔安陽武<lb/>
官原新塋許氏世居許昌曽髙巳上金亂失譜祖考隱<lb/>
德曠僚諱信考贅彰德湯隂因從家焉初贈亞中大夫<lb/>
彰德路總管輕車都尉追封髙陽郡侯再贈嘉議大夫<lb/>
僉書樞宻院事上輕車都尉追封魯郡侯諱毅妣以孫<lb/>
婦趙氏讓封初追封湯隂縣君再封髙陽郡君累封髙<lb/>
陽郡夫人進封魯郡夫人姓宋氏公初贈嘉議大夫禮<lb/>
<pb n="KR4h0101_WYG_022-28b"/>
部尚書上輕車都尉追封髙陽郡侯進贈中奉大夫湖<lb/>
廣等處行中書省叅知政事護軍追封魯郡公配髙氏<lb/>
萬寧縣尹榮之女初封恭人再封湯隂縣君累封髙陽<lb/>
郡君進封髙陽郡太夫人追封魯郡夫人恭謹令淑孝<lb/>
敬事姑惠慈睦婣性多愍惻尤樂施予聞故舊家有䘮<lb/>
致廢飲食拯閭里貧病如捄溺焚魯公待客好豐諸子<lb/>
隆師蓄書嘗鬻簪珥以繼其資雖居中饋經營彌縫能<lb/>
使夫子處約之久不失令名有古賢媛之風焉至順二<lb/>
<pb n="KR4h0101_WYG_022-29a"/>
年辛未五月庚子卒於揚州夀六十有七由僉樞而下<lb/>
皆以安陽公貴推恩伯子有恒大寧路儒學正調大理<lb/>
路軍民總管府知事䔍於養志力於幹蠱魯公年四十<lb/>
不親細故内獲夫人儉勤之助外藉伯子開敏之資日<lb/>
能安居樂道專致教子以有今日先魯公祥之二日卒<lb/>
年四十有五時論惜之娶李繼狄集賢直學士文忠之<lb/>
女仲子有壬是為安陽公登延佑二年進士第初授同<lb/>
知遼州事歴山北㢘訪司經歴吏部主事南臺内臺監<lb/>
<pb n="KR4h0101_WYG_022-29b"/>
察御史詹事院中議中書左司員外郎右司左司兩郎<lb/>
中兩淮都轉運鹽使兩為叅議中書省事治書侍御史<lb/>
陞中奉大夫兼奎章閣學士院侍書學士同知經筵事<lb/>
拜中書叅知政事轉通奉大夫以本官知經筵事在位<lb/>
有相業臨事決議不愧古人以封讓祖姑者其初娶景<lb/>
州儒學教授永平趙兼善女金源世科進士家也繼室<lb/>
趙氏銀青榮禄大夫中書平章政事魯國公世延女也<lb/>
竝封魯郡夫人叔子有儀經筵檢討武昌水陸事産副<lb/>
<pb n="KR4h0101_WYG_022-30a"/>
提舉娶劉平江知州傑之女季子有孚國學上舍生登<lb/>
至順元年進士第授承事郎湖廣等處儒學副提舉改<lb/>
湖廣行省檢校官娶張繼賈安慶總管汝立女也女二<lb/>
長巽貞適江西行省都事趙彞次安貞未嫁而卒孫男<lb/>
四寳山燕山白耉黒耉孫女五小茶三茶增茶順茶相<lb/>
茶公器識深長學問篤實内行慎獨外交盡忠性不能<lb/>
酒長夏盛暑衣冠儼然書不釋手為貧謀養不擇禄仕<lb/>
間闗外補四十餘年僦屋以居糴市以食親故嘗靳之<lb/>
<pb n="KR4h0101_WYG_022-30b"/>
曰君位劣禄薄親年又髙何狷介至是公笑曰為臣當<lb/>
㢘何有大小之别記獨不云小臣㢘乎宋夫人年二十<lb/>
八居嫠守節自誓迄公成人教育甚至公逮事終身子<lb/>
職無闕司征長沙作綵衣堂以志其樂宋夫人病利力<lb/>
求去職侍疾寢食為廢初喪號慟絶而復蘇旅殯原上<lb/>
苫凷廬墓者三年每晝端坐木下狀如泥塐樵夫牧豎<lb/>
廹而視之始驚為公年踰五十時祭必哭哭必致哀喪<lb/>
禮倣古不用緇黄人始議其儉及送終之厚祀事之豐<lb/>
<pb n="KR4h0101_WYG_022-31a"/>
莫不願習行之既祥非疾病蔬麫不御臨江之除訝吏<lb/>
再四必後其妻孥守丘壠乃去今長沙人即公廬墓之<lb/>
地作書院以表其孝請於中書得永額所植松栢愛護<lb/>
之成林晚歲硏精理學易簀之年正月朔日命諸子講<lb/>
周子太極圖說至原始反終慨然而歎因論人世修短<lb/>
有若將終焉之意舅氏宋君寳蚤年擇師訓公遇若已<lb/>
子公迎養以禮有子為娶令族俸入盡以資之始生彰<lb/>
德之東程岡因以東岡為號後更號真拙著經濟録四<lb/>
<pb n="KR4h0101_WYG_022-31b"/>
巻女敎六巻尤長於詩有東岡小藳傳於世仁廟初策<lb/>
進士漢人賜緋者十有一人唯安陽公年財二十有九<lb/>
父母具慶時人歆之每以為義方之勸公在㑹福安陽<lb/>
公官已卿士而公身敎嚴厲安陽公出入必咨凛然前<lb/>
修家法公疾禱神謁醫靡不極至公薨貧不能治斂又<lb/>
思得美檟哀慕不知所為朝廷聞而厚賻之始克歸葬<lb/>
公葬墓土未燥安陽公數遷遂至宰輔故贈親之典備<lb/>
極哀榮惟公生平種德行義自厚於躬而逡廵退託未<lb/>
<pb n="KR4h0101_WYG_022-32a"/>
嘗有㡬㣲責報於天求上於人之意迨夫積善之報在<lb/>
理必然則人固莫之與京天亦莫之或違也狀公行者<lb/>
為今南臺侍御史濟南張公起巖志公壙者為今御史<lb/>
中丞浚儀馬公祖常至𤣥為神道碑三人皆安陽公同<lb/>
年進士嗚呼斯亦他貴臣家所難而魯公有焉銘曰<lb/>
允矣魯公生而敦厖為儒則通治吏不尨儒通不窮若<lb/>
歲徒杠吏尨則䝉乃昏然釭發聲粤禺初武之跫嬰身<lb/>
事衝不震不摐憂民有忡遇事無𢥠或縱爾於罿或逸<lb/>
<pb n="KR4h0101_WYG_022-32b"/>
爾於鏦或觿爾倥侗或鞣爾幻哤世涂憧憧公志悾悾<lb/>
蒍於渢渢與俗異腔且行且<graphic n="KR3867" url="https://raw.githubusercontent.com/kanripo/KR-Gaiji/master/images/KR3867.png" mimeType="image/png"/>孰搏孰控盤桓令終德<lb/>
厚信矼荆士景從鹿隱維龎江夏向風黄孝無雙釃河<lb/>
為灉導岷為江㴑源之鴻沿流漎漎髙陽豐彤庭堅尨<lb/>
降仲才棟隆仲力鼎扛公也亢厥宗仲也爽我邦洹水<lb/>
浺瀜太行崆㟅偭山為雄厭水勿浲若堂其封堅珉如<lb/>
玒石人載礱其樹如幢仲詞舂容銘諉友憃公當如崇<lb/>
仲盍表於瀧<lb/>
<pb n="KR4h0101_WYG_022-33a"/>
　翰林侍講學士通奉大夫知制誥同修國史兼國子<lb/>
　　祭酒歐陽𤣥撰<lb/>
　翰林學士承旨榮禄大夫知制誥兼修國史趙孟頫<lb/>
　　書篆能静處士茅紹之集勒<lb/>
　至元四年歲在戊寅八月吉日建<lb/>
　　　　圭塘小藳序<lb/>
昔人論文章貴有館閣之氣所謂館閣非必掞藻於青<lb/>
瑣石渠之上揮翰於髙文大冊之間在於爾雅深厚金<lb/>
<pb n="KR4h0101_WYG_022-33b"/>
渾玊潤儼若聲色之不動而薫然以和油然以長視夫<lb/>
滯澁恠僻枯寒褊迫至於刻畫而細放逸而豪以為能<lb/>
事者徑庭殊矣故識者往往以是槩觀其人之所到有<lb/>
足徴焉本朝自至元大德以訖於今諸公輩出文體一<lb/>
變掃除儷偶迂腐之語不復置舌端作者非簡古不措<lb/>
筆學者非簡古不取法讀者非簡古不屬目此其風聲<lb/>
氣習豈特起前代之衰而國紀世教維持悠久以化成<lb/>
天下者實有係乎此也集賢大學士兼太子左諭德安<lb/>
<pb n="KR4h0101_WYG_022-34a"/>
陽許公自進士髙等接武而上歴侍從膺藩宣典内制<lb/>
佐政府出入中外四十有餘年其牢籠萬象潄滌芳潤<lb/>
總攬山川之勝與夫推之經濟當世者何莫非學其所<lb/>
取數多其用物𢎞故其所發筆力有莫窺其倪而邐迤<lb/>
曲折且不它蹈則夫冠冕佩玊之氣象信得而徴之矣<lb/>
公大全集凡若干巻簡而出之為詩文樂府若干公題<lb/>
曰圭塘小藳圭塘安陽别業也公之所休逸也花竹泉<lb/>
石超然林壑故以命編云契生翰林學士承旨榮禄大<lb/>
<pb n="KR4h0101_WYG_022-34b"/>
夫知制誥兼修國史張翥書<lb/>
　　　　中書叅知政事許公文過集序　歐陽𤣥<lb/>
本朝儒者叅預大政而以詩鳴者吾得三人焉其一金<lb/>
進士其仕當南北混一之交其風猶有金源之風其一<lb/>
齊魯世家子所與居游又多京國華腴其詩自有富貴<lb/>
之氣及南渡江漢詩乃清厲其一家本梁趙流寓荆楚<lb/>
筮仕幷營其詩蓋負豪爽之資每北渡居庸詩益竒儁<lb/>
蓋安陽公也三叅預皆有治才詩其餘事而以鳴者人<lb/>
<pb n="KR4h0101_WYG_022-35a"/>
多其有餘力也至元三年之夏安陽公扈從上京賦詩<lb/>
百二十餘首名曰文過集向余所謂竒㒞者殆山川之<lb/>
助歟公才刃縱横無少凝滯氣機出入雜以譏評用之<lb/>
於政於文皆然獨是集題曰文過余未然之明良賡歌<lb/>
昉於臯陶聲律依永教於后䕫世稱相業莫先臯䕫曽<lb/>
是以過乎公屬余識之題而歸其集<lb/>
　　　　圭塘小藳序<lb/>
圭塘小藳者即至正集而不具録者也圭塘者先生別<lb/>
<pb n="KR4h0101_WYG_022-35b"/>
墅也先生幼頴悟先公自敎之趨庭應對詩文立成嘗<lb/>
侍游見古碑命往讀輒背誦以復同行驚歎謂偶然故<lb/>
試之始信甫冠入京名譽日起未㡬擢高科登顯仕著<lb/>
述不廢精敏絶人門生彚為至正集歐内翰謂雄渾閎<lb/>
雋不可以淺見闚有孚仕南臺見江湘間得片文隻字<lb/>
十襲傳玩至有假託以衒者遐方好事不憚請求然巻<lb/>
帙浩瀚諸生應酬不給有孚得先生所輯名圭塘小藳<lb/>
即至正集而不具録者繕寫以應之其居禁近省臺論<lb/>
<pb n="KR4h0101_WYG_022-36a"/>
天下事凡見章疏嘉言讜論具至正集方貴顯時何求<lb/>
不獲而獨留意於文翰今年七十四杜門却掃聖上念<lb/>
老臣優全禄任子官俾得安閑至於親朋懇求亦有不<lb/>
免孔子曰不知老之將至云爾其識趣為何如昔子由<lb/>
序東坡和陶詩曰轍少而無師子瞻既冠學成先君命<lb/>
轍師焉夷考其後宦遊四方中被誣斥睽離之時多從<lb/>
兄之日少如有孚者不敢竊比前賢然亦承命而師三<lb/>
十年不去左右開發成就固已不少而憒憒庸庸學不<lb/>
<pb n="KR4h0101_WYG_022-36b"/>
加進年將耳順跧伏祠官步武且不敢仰視而况文章<lb/>
道德之懿哉他日將何以見先公於地下日月逝矣雖<lb/>
悔可追託名集端因以志愧至正庚子中秋弟中憲大<lb/>
夫同僉太常禮儀院事有孚序<lb/>
　　昌初至安陽與政府叅議同試士一生偉然其姿<lb/>
　　而拙於文叅議將黜之昌顧以士之立於世獨文<lb/>
　　乎哉矧其習於楷法是亦有可取者乃從臾就貢<lb/>
　　列明日生抱兩畫像詣昌泣而拜曰此吾祖文忠<lb/>
<pb n="KR4h0101_WYG_022-37a"/>
　　公與太常公像也使昨者見黜則辱吾兩公多矣<lb/>
　　昌為懸像於堂再拜授生而慰遣之夫事固有偶<lb/>
　　然者抑孰知其遂及兩公哉士以行為本氣節為<lb/>
　　輔文固所以飾夫二者孔子不云質勝文則野文<lb/>
　　勝質則史先民有言與其史也寧野劉昌在銅雀<lb/>
　　臺書<lb/>
　　昌欲謁安陽公墓以事不果從吏云墓有公神道<lb/>
　　碑髙丈二尺餘四面各可四尺皆有字趙文敏公<lb/>
<pb n="KR4h0101_WYG_022-37b"/>
　　書也昌使之拓墨本以來乃安陽公之父魯郡公<lb/>
　　墓碑歐陽文公為文茅紹之集文敏公書刻之安<lb/>
　　陽公終乃無為文刻之碑者蓋是時故老凋謝而<lb/>
　　子弟亦散遺而遂至此今其諸孫孟敬起進士擢<lb/>
　　守建康名稱燁然其必能料理其事者安陽公之<lb/>
　　德澤真逺哉昌在滏陽驛識<lb/>
　<lb/>
　中州名賢文表巻二十二<lb/>
</p>
<p>
</p>
  </div>
</body>
</text>
</TEI>
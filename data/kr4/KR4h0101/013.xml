<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表卷十三</head>
    <p>
<pb n="KR4h0101_WYG_013-1a"/>
欽定四庫全書<lb/>
　中州名賢文表卷十三　　　明　劉昌　編<lb/>
　　姚文公<lb/>
　　　神道碑<lb/>
　　　　平章政事史公神道碑<lb/>
史氏自癸酉我太祖蹙金南播之歲尚書都元帥父子<lb/>
相繼轉鬬河北十年元帥死武仙亂故開府儀同三司<lb/>
平章軍國重事中書左丞相贈太尉諡忠武公收其兄<lb/>
<pb n="KR4h0101_WYG_013-1b"/>
兵轉鬬河北又十年㧞相衞薄金北門金主奮銳自將<lb/>
踰河衞實受其鋒太尉再戰再敗其兩帥之衆十有八<lb/>
萬金主度不能國走死蔡太宗大其勛以為萬户俾將<lb/>
眞定河間東平濟南大名五路之兵憲宗以戰迹著衞<lb/>
封以衞之汲胙城新鄉獲嘉蘇門五縣繇是故榮禄大<lb/>
夫平章政事公以太尉元子得節度衞憲宗征蜀詔太<lb/>
尉以公從㑹其陟遐太尉還一王召公偕北絶漠留謙<lb/>
州依其儲氏姑居五年而歸先是李璮反誅太尉請裁<lb/>
<pb n="KR4h0101_WYG_013-2a"/>
强諸侯權自今兵民之家父死而子始繼兄終而弟可<lb/>
及其子弟同時竝官者無以職掌小大皆罷之請由臣<lb/>
家以始併辭衞封制曰可太尉一門一日解虎符金銀<lb/>
符者十七人而太尉故所將兵自先朝已解授兄子江<lb/>
漢大都督權戍鄧及是亦解隸他將公無以為者數年<lb/>
㑹故中書左丞劉武敏公拯請伐襄陽張平宋本大集<lb/>
天下兵於漢之南而太尉亦謝政公請立勞軍中朝議<lb/>
猶避鄧之舊軍俾與張蔡公子𢎞範易將始授懷逺大<lb/>
<pb n="KR4h0101_WYG_013-2b"/>
將軍亳州萬户虎符太尉飭之曰戰無後人與築夾寨<lb/>
始猶回逺包山絡野綿亘百里三進薄城應中援外息<lb/>
耗一絶其將張貴突圍出公斬之盡有其舟仗攻樊城<lb/>
先登㧞之襄陽隨下賜白金衣裘鞍馬弓矢從大軍南<lb/>
征越郢下復夏貴鎻戰艦絶漢為陣我舟不可越公戲<lb/>
下馬千户嘗隸都督萬衆從上已未渡江請為導拖舟<lb/>
出沙武口入湖達江故丞相阿珠公將二十五萬户為<lb/>
前五萬户擇一人帥公其一帥先諸軍濟江後繼未集<lb/>
<pb n="KR4h0101_WYG_013-3a"/>
與宋將今中書右丞程鵬飛遇殺傷相當公被三創鵬<lb/>
飛七創肩輿走鄂鄂隨下丞相請以輕進撓法罪公詔<lb/>
録其勞賜白金五百兩大軍旣東從故丞相阿爾哈雅<lb/>
時以平章分兵圍潭州攻鐵壩百日礮激柵木傷肩流<lb/>
矢貫掌先登㧞之以軍民安撫留戍招摩逋殘既集既<lb/>
安入覲加定逺大將軍以太尉玉帶賜物也人無敢服<lb/>
請上之制曰太尉所服汝服何嫌即賜之自是公班諸<lb/>
將獨一品服從攻静江衆皆轒輼自蔽鑿城將穿公分<lb/>
<pb n="KR4h0101_WYG_013-3b"/>
地獨居礮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所集轒輼不可嚮伺有怠隙樹鈎援攀堞<lb/>
蟻附而登㧞之平章北還以公元勲貴胄威名非他將<lb/>
可軰留治静江初城旣兵得剽殺之餘官舎民屋盡於<lb/>
焚毁公賦戲下其視吾為師隙為居第市為列肆必完<lb/>
無茍學校祠廟大其故制猶不能實畫地募民又賦鄉<lb/>
縣之豪析族城居而所居第宏最静江曰示吾久此不<lb/>
為去計亦制越一竒也民始勞之斷手則屋取傭鬻直<lb/>
已相什百旋為通都民男女為人所奴從主北者或思<lb/>
<pb n="KR4h0101_WYG_013-4a"/>
鄉亡歸拘之有司可籍究者三千人省議欲一切徙來<lb/>
公曰至鄂必分為勢家有託以徙必道亡不達且生他<lb/>
變旣止不徙以男女齒相偶皆籍民之乃無敢覬取者<lb/>
行徇定昭賀梧潯藤容象貴鬱林柳融賓邕横廉欽髙<lb/>
化廣西之州十八肇慶徳慶封廣東之州三皆除三年<lb/>
田租發倉稻以丐貧民遣鄭何朱國寶劉克剛趙珪趙<lb/>
修已五萬户戍賀昭梧融邕馬天麟宋景劉君進哈里<lb/>
完顔世英李榮張武鄒瑛閻國順托歡十千户戍潯賓<lb/>
<pb n="KR4h0101_WYG_013-4b"/>
横容象柳廉欽髙化又以十千户不兼職民則任分而<lb/>
令不專皆便宜假以軍民總管事聞制皆為眞當靜江<lb/>
受兵溪洞諸夷旣降雲南公曰邕容視左右兩江猶身<lb/>
之有手足今歸雲南度吾不能制必輕為宼入則吾禦<lb/>
歸則吾備是吾不遑一日息兵其界也遣使諭曰汝捨<lb/>
朝發夕至之邕容乃逺託數千里經數夷地不至之雲<lb/>
南何以應緩急或他日爾越界為市諸戍必以入宼加<lb/>
誅爾矣且朝京師路迂皆非計之得者溪洞聞之飜雲<lb/>
<pb n="KR4h0101_WYG_013-5a"/>
南來者五十州後雲南爭之其省平章為書讓公曰吾<lb/>
與先大尉久共政汝不可有吾成功各驛以聞公使先<lb/>
至詔聽公節度陞昭勇大將軍廣西宣撫使尋罷宣撫<lb/>
改鎭國上將軍廣南西道宣慰使宋既亡也其將相張<lb/>
世傑陳宜中挾益王昰衞王昺浮海趨福州立益王傳<lb/>
檄海嶺之州曰余復廣之東西豪傑㗖其爵賞争起為<lb/>
應裂裳為旗荷矜為兵者動萬為羣公戒諸將盗至以<lb/>
時降斬不得使牢根窟能以衆來者官之盗去不敢求<lb/>
<pb n="KR4h0101_WYG_013-5b"/>
迹平民而深為延誅時方乏鹽發庾下令斬首來者以<lb/>
鹽為購諜言夏貴已復瀕江之州江路既絶不可復北<lb/>
諸將求還静江計事實欲合勢公曉之曰君軰亦揺敵<lb/>
懼耶就貴能復江不能踰嶺審不可北猶與諸君取塗<lb/>
雲南歸矣今無輒棄戍也省議棄肇慶徳慶封併兵戍<lb/>
梧公曰委地徹備適示敵怯増兵戍之劇賊蘇仲集潭<lb/>
之潰軍萬人自王鎭龍山俟嵗事作官軍毒暑不可入<lb/>
外肆為刼而植稼其内歲事畢聞将加誅則偽出降仍<lb/>
<pb n="KR4h0101_WYG_013-6a"/>
嵗為是大為横象賔貴四州之梗公令四州為堡其界<lb/>
守以土豪日嚴警斥官軍行前縱火廬栅隨以民夫具<lb/>
擔芟禾仲窮來歸猶官以賓之嶺方令走王新立古縣<lb/>
斬李應辰李福潯州由静江北全永皆城守潭州路絶<lb/>
而永尤急羅飛圍之七月其府判官潘澤民間請濟師<lb/>
公又分歩騎赴之大殄其衆永境遂謐後益王死衞王<lb/>
繼立趨廣州壁海中崖山曽淵子以叅政開督府雷州<lb/>
公再諭降不可進兵逼之淵子奔碙州獲其兩都統驛<lb/>
<pb n="KR4h0101_WYG_013-6b"/>
送京師遣萬户劉仲海戍雷世傑將萬衆至仲海出竒<lb/>
擊走後羞墮其詐計悉衆來圍城中絶食士皆煑草為<lb/>
糧公抽兵漕穀欽廉高化諸州再破走之用兵海南詔<lb/>
公親戍雷式遏西突㑹衞王蹈海死南海平廣東之户<lb/>
十耗八九而廣西獨完不殘及户賦酒酢算公以嶺南<lb/>
地險而民寡俗悍而産貧征之適急其為盗省是其説<lb/>
蠲之故今廣西並湖南不困後𢎞範入覲請復将亳州<lb/>
兵制可還公鄧之舊軍拜參知政事行廣南西道宣慰<lb/>
<pb n="KR4h0101_WYG_013-7a"/>
使入覲拜資徳大夫中書右丞行省湖廣用兵日本詔<lb/>
督造戰艦六百仍送揚州用兵安南詔給糧仗廣西師<lb/>
還廿二年約蘇穆爾以中書左丞來而湖廣囂然多事民<lb/>
䘮其遂生之心矣以公嘗督海艦費計巨萬大為鉤考<lb/>
毫推縷剔求可中公者無所得乃責償軍民三萬定明<lb/>
年移省江西仍中書右丞又明年拜中書左丞俄復右<lb/>
丞還之湖廣其人已平章恃有援藉怒詈同列辯詐鷙<lb/>
刻師心而行聲勢張甚以公結聖知固謙抑不報强禦<lb/>
<pb n="KR4h0101_WYG_013-7b"/>
者獨不忍以言色侵之凡與處四年拜榮禄大夫平章<lb/>
政事㑹大料民州縣賦紙為籍渠以户率如干為十五<lb/>
萬定可官有之令州縣别方為籍集吏計局程督日嚴<lb/>
將有首償者而赦令下渠猶曰第可原裒求罪耳錢不<lb/>
可貰公以鴻恩之餘宜無深誅不從公則曰最今籍用<lb/>
當十萬定而悉徵之吏將重賦之民民益殫矣渠曰吾<lb/>
徵其餘責償五萬定其逆憑怒當大紛一言從容十救<lb/>
一二民丐其利者此類元惡伏辜可以得為而公亦薨<lb/>
<pb n="KR4h0101_WYG_013-8a"/>
實至元廿有八年秋七月十有五日年止五十八性友<lb/>
愛喜施有積必分之諸父諸姑昆弟羣從空橐不愛焉<lb/>
甥姓男女孤者鞠之時其婚嫁力不足猶稱貸為之閨<lb/>
壺不敢干外事與人交襟懐曠夷雖踈且賤不峻陛級<lb/>
不留門廡㳺意絲竹尚友東山者老而不衰焉公諱格<lb/>
字晉明聚書萬巻鼎彝圗畵一室號曰裕齋其先大興<lb/>
永清人曾祖成珪晦徳其鄉生行部尚書諱秉直實生<lb/>
太尉諱天澤妣夫人穆延氏夫人劉氏儲氏兩張氏子<lb/>
<pb n="KR4h0101_WYG_013-8b"/>
七人燿榮餘未名女二人在室男女孫皆一人公未有<lb/>
子子都督子即燿也篤其愛曰是他日可虞者以從戰<lb/>
廣西勞授静江同知遷廣東宣慰副使換淛西宣慰副<lb/>
使前薨一年朝議不欲宰相兼將許其子弟世公累請<lb/>
將燿未報㑹以其䘮來明年命下授燿虎符鄧州舊軍<lb/>
萬户即舉公柩與四夫人䘮以其年十一月廿七日葬<lb/>
眞定之眞定縣太保荘太尉兆次甫封以榮入覲曰是<lb/>
臣所後父先臣格之子生十四年矣宜代臣將制可授<lb/>
<pb n="KR4h0101_WYG_013-9a"/>
榮仍故虎符昭勇大將軍萬户别授燿虎符拜榮禄大<lb/>
夫平章政事行省福建歸過鄂人故公者感是二子一<lb/>
世平章一世長萬夫符節相煥麾蓋相逐至為隕泣嗚<lb/>
呼可曰良子已客有李裕者嘗以理問官事公江西數<lb/>
千里畢公之葬又奔走京師營立二子其盡義故吏者<lb/>
如何燧亦故公者隧首之碑其可辭銘曰<lb/>
乾文言曰聖作物覩以類從親雲龍風虎廼今觀之匪<lb/>
古專然天於皇輿将畀其全亦匪一聖能同軌轍聖武<lb/>
<pb n="KR4h0101_WYG_013-9b"/>
我祖劗金河北而宋畫守猶江之南留大遺艱待帝之<lb/>
戡孰有有君無其臣者太尉父子佐一函夏父平河北<lb/>
子江之南佩訓其庭無後事慚故横江流揚楫先濟鼓<lb/>
其孤軍嘗敵全銳及從移兵潭桂兩州登陴兩先兩後<lb/>
戍留均之為勩而桂尤瘁基屋火餘以完府市走檄所<lb/>
下廿有四州胡難而安旋化而仇䲔鯢騰海狐猘陸起<lb/>
威柔四年平始再底捐我庾儲復而田繇方户廣東十<lb/>
纔一凋湖廣再相元惡再友吾潔是求孰湼而黝一日<lb/>
<pb n="KR4h0101_WYG_013-10a"/>
霣首公壓宜信天不□遺一疾不振難偶者時難立之<lb/>
事難令之名難終之位時天之為餘非人邪易世之難<lb/>
匪哲曰何矧其惟孝不忝世徳太尉旣老平章軍國公<lb/>
世平章太尉之光燿復世公祖孫相望榮未成童亦矕<lb/>
龍虎歸偃斧丘奚憾之茹載烈茲碑石獸衞之與滹河<lb/>
流相永無期<lb/>
　　　　便宜副總帥汪公神道碑<lb/>
便宜副都總帥忠讓公諱忠臣字漢輔便宜都總帥隴<lb/>
<pb n="KR4h0101_WYG_013-10b"/>
西義武公之冡嗣便宜都總帥忠烈公徳臣中書左丞<lb/>
忠惠公良臣四川行樞宻副使清臣之兄故副都總帥<lb/>
惟益之考中書左丞忠肅公惟正今平章政事惟賢中<lb/>
書右丞惟孝參知政事惟勤宣慰使便宜都總帥惟和<lb/>
同知宣慰權總帥惟純屯田萬户上萬户惟簡惟允上<lb/>
千户惟弼知階西和州惟敬惟㳟之伯考今懐逺大将<lb/>
軍便宜都總帥安昌為質永昌王必昌之祖宣慰使元<lb/>
昌副萬户朝昌便宜都總帥夀昌之伯祖也卒以至元<lb/>
<pb n="KR4h0101_WYG_013-11a"/>
丙寅四月五日受諡於元貞二年丙申推至義武卒年<lb/>
癸卯實五十四年祖孫一門三世五公又許連姻王室<lb/>
自餘將相使牧為質猶十八人此吾元有國而來所無<lb/>
者嗚呼不曰世臣之家謂之何哉公王姓由大父彥忠<lb/>
世汪骨族故汪姓金主以甲午正月死蔡義武時即險<lb/>
移鞏治石門山猶行天興正朔明年乙未始下太宗義<lb/>
為其主後來仍金官官以便宜都總帥俾從皇子庫屯<lb/>
征蜀公留質帝所忠烈質皇子所制後令公從征蜀以<lb/>
<pb n="KR4h0101_WYG_013-11b"/>
管軍總領從破文階州大安軍從攻成都入其郛義武<lb/>
䧟伏中急公疾戰殺傷數十人竟衞翼而出壬寅以破<lb/>
土番疉州功賜銀符明年義武卒有子七人皇子擇宜<lb/>
世帥者意在忠烈謂公曰汝宜世吾欲帥汝弟而得無<lb/>
後其心乎公曰王未有言臣欲推授為之與兄有異邪<lb/>
王髙其行以公鞏昌元帥知府事丙午以前茅忠南功<lb/>
換金符故事祖宗賔天取授符節悉收還之故公金符<lb/>
亦歸之官憲宗二年壬子償賜之俾權都總帥事明年<lb/>
<pb n="KR4h0101_WYG_013-12a"/>
癸丑世祖以大弟總天下兵既移忠烈一軍戍利州㑹<lb/>
將軍南詔瑪雅臨洮公來趨覲俾督漕嘉陵繼利州餽<lb/>
公造舟棧塗水陸兼行足缺兵籍而恤乏民力始益昌<lb/>
不以饑告戊午憲宗自將討蜀忠烈集諸將問計樓上<lb/>
曰吾州凋傷之餘玉帛無所於得一旦乗輿至左右近<lb/>
貴之臣需求何以為資公則曰吾曹㧞身健兒惟有能<lb/>
奬率士衆效死前驅何至為是媚人定死前驅公惟恤<lb/>
吾妻子其責忠烈泫然灌酒地曰兄與諸將薰心誓是<lb/>
<pb n="KR4h0101_WYG_013-12b"/>
德臣何言所孤兄諸將託者有如此酒大駕至利廵所<lb/>
治樓壁橋隍歎曰使非吾戍此敵先之則四川領喉之<lb/>
地可能必歳月平哉遂移師西南攻劒關關之西隘曰<lb/>
苦竹隆慶府治其上西北東三面嶄絶深可千尺猿猱<lb/>
不能縁以上下者也其南一塗一人側足可登不可竝<lb/>
行敵盡銳禦者惟此而帝敕諸軍攻未至某地無張汝<lb/>
幟自伐鼔督之公前登帝望幟張倡為歌呼六軍和之<lb/>
聲動天地隘之兵民飛崖如蝶前是獲敵張都統仗為<lb/>
<pb n="KR4h0101_WYG_013-13a"/>
蜀導反紿帝曰吾能誘此栅令降遣入行則反為敵用<lb/>
且泄吾軍何地强弱何倉豐餒敎使勿下帝為書繫筒<lb/>
箭三射入柵令必生致獲之磔以徇賚銀為兩四百五<lb/>
十潼川府治長寧山攻復先登賚銀如苦竹數加以金<lb/>
幣為疋二十七復移軍東即嘉陵為舟行計輿礮竿鉅<lb/>
絙以從公奏無所事此此前塗所不乏者不若舟米數<lb/>
千石蓋此去多稻而求粟無有宜虞以廪病者時蓬州<lb/>
壁運山閬州壁大獲順慶壁清居廣安壁大梁平破竹<lb/>
<pb n="KR4h0101_WYG_013-13b"/>
皆下東南抵合壁釣魚山渠江水㑹其下石邑入雲其<lb/>
帥王堅據不即下礮矢不可及也梯衝不可接也帝欲<lb/>
乗拉槁勢不棄去而必㧞之故久蹕此時暑我師疫矣<lb/>
忠烈卒於軍公泣集將佐議曰吾季卒軍馬革裹屍與<lb/>
國責塞子惟正雖未弱冠宜世衆曰公言是公言是願<lb/>
奉以代為帥其秋世祖中統之元制以公為副都總帥<lb/>
從所志貳貞肅同戍清居去順慶平土二十里西北東<lb/>
三面環江北江殊回逺不可為池南依山而壁平可馬<lb/>
<pb n="KR4h0101_WYG_013-14a"/>
上無大艱﨑其南即合敵出入吾界無時於兵法為交<lb/>
地公又孑身受之開屯田練軍實遥候斥詗强鄰入必<lb/>
摧壊其軍不令棄去後詔貞肅還鞏昌公獨保戍三年<lb/>
璽書褒大之又換金符三年秋抄䕫府獲其團練使鮮<lb/>
恭知府張甲及路分二人斬刈千馘獲遺甲仗寶幣不<lb/>
可貲計入覲賚以虎符銀章銀幣如長寧之數而加金<lb/>
為兩五十副以鞍勒弓矢衰其從者且以久勞於邊代<lb/>
以忠惠還之鞏昌俾副都總帥由行省受命還得疾秦<lb/>
<pb n="KR4h0101_WYG_013-14b"/>
亭歸至古漳故第而卒年止四十八其年六月從葬古<lb/>
漳先域為性安恬出言質直如其心事隴西郡夫人母<lb/>
包以孝聞友諸季終其身竭力彈才羽翼之人無可間<lb/>
總帥府屬郡二十四事至殷也身自為與從父副弟副<lb/>
猶子三世時得專殺未嘗妄笞殺一吏一人然至臨敵<lb/>
決戰上馬挺槍離陳先次巧㨗若神當者紛披莫有我<lb/>
禦其弓矢竒中可方古人憲廟出畋遇虎命射之一發<lb/>
斷其吭帝喜至解所御金鞍為賜夫人故金蘭定西㑹<lb/>
<pb n="KR4h0101_WYG_013-15a"/>
德順五州帥張雲之女惟益纔世副都總帥二年而卒<lb/>
一女適鎮撫帥府張文煥老將之從公者每曰公為人<lb/>
信厚安昌必昌復信厚可曰善世其家者由安昌求銘<lb/>
公碑燧思於公與貞肅所戍之地無不至焉淸居之不<lb/>
可恃為固者前所以言楊氏張氏蒲氏皆行帥府大獲<lb/>
運山大梁平故地與便宜其時目曰四帥府淸居南迫<lb/>
合獨受敵鋒為三帥扞蔽他日專劉帥戍移貞肅南九<lb/>
十里夾嘉陵東西築武勝軍毋德章兩城距合為犄角<lb/>
<pb n="KR4h0101_WYG_013-15b"/>
然晝則出邏設伏嘗待進戰夜則畫地分守衽革枕戈<lb/>
篝火照城達曙以防竊入一話一言無敢忘戒况敢抽<lb/>
兵邀利他求為哉惟是軍當其衝衛故三帥反得歲以<lb/>
㧞敵柵壘掠敵府庫劉其人民逞志於忠涪䕫黔萬施<lb/>
雲安之間上功朝廷用事之臣第知三帥立勞之多而<lb/>
是府獨寥寥也終未有能明其然者又貞肅去清居敵<lb/>
夜大至火民居縛劉帥去鑒夫人之失如此則兩公戍<lb/>
而克完者功不大哉凡此或者貞肅碑所逸故發之此<lb/>
<pb n="KR4h0101_WYG_013-16a"/>
銘曰<lb/>
椒聊逺條求今之世方漢金張纔有汪氏隴西開國義<lb/>
武肇之義武之為不怍倫彞忠讓忠烈忠惠貞肅逓芟<lb/>
川凉力協謀一繼繼其來將相之多不符垂躬必斧手<lb/>
柯歸覲私廟庭笏駢羅公以其序大宗義武於弟以子<lb/>
宜不降俯乃推儁功潛不自張等翊吾家聞命即行安<lb/>
流洋洋如水就防所由不年其盡瘁致子而夭閼歸以<lb/>
何戾彼蒼者穹監下而公惟我皇上心靡不同疇德未<lb/>
<pb n="KR4h0101_WYG_013-16b"/>
報未隆何功三紀後公一朝哀崇公有令孫人曰公似<lb/>
雖華其年已踐公位古者大宗合族恃之祭求其膰尊<lb/>
祖之思胥是冡㫄可萬家邑表阡有碑車過者式<lb/>
　　　　興元行省𤓰爾佳公神道碑<lb/>
元貞二年二月資善大夫河南江北等處行中書省右<lb/>
丞臣戬香言往歲臣待罪於外伏奉明詔㫄求勲舊臣<lb/>
僚封拜奏對各上其事以備纂脩世祖皇帝實録資用<lb/>
刪取者臣喜伏思陛下先孝四海發揚前休皆使下臣<lb/>
<pb n="KR4h0101_WYG_013-17a"/>
依光日月誠曠代之希遇謹已次寫臣祖昌格臣考䝉<lb/>
古岱出處始終為一帙上史館而臣之先汗馬微勞其<lb/>
槩已此何敢上比磐石宗臣勲舊自名惟與劉氏布琳<lb/>
哈瑪爾再世父子來比之初義同一體今焉二臣已各受<lb/>
諡忠順忠惠增賁墟墓臣不援陳恐使聖澤獨漏臣家<lb/>
敢昧死請制曰可萬户招討使昌格贈龍虎衞上將軍<lb/>
封定襄郡公諡貞敏妻奥敦氏從封定襄郡夫人興元<lb/>
行省䝉古岱贈榮禄大夫封沔國公諡忠靖妻耶律氏<lb/>
<pb n="KR4h0101_WYG_013-17b"/>
從封沔國夫人制下山南之民聞者咨嗟泣下曰公卒<lb/>
明年興元屬縣及州若洋成固南鄭吏民伏進德茍德<lb/>
炎張自顯李顯軰若干人疏公平生立秦憲庭願一上<lb/>
聞許廟事之而竟未下豈天以是忠靖為賜額耶嗚呼<lb/>
有待哉公𤓰爾佳姓女直人其地古肅愼氏之國譌爲女<lb/>
眞避遼興廟宗眞諱改為直太祖之加兵金也歲壬申<lb/>
五月劉忠順公與定襄公將兵千二百人來降詔以其<lb/>
衆即守威寧十二月金主遣使啗以大官冀其或貳可<lb/>
<pb n="KR4h0101_WYG_013-18a"/>
復失地定襄縛使以聞詔嘉之擢為萬户招討使人有<lb/>
擾爾民殺之傍郡縣未至者諭使急下事有便宜不待<lb/>
上聞一以詔行之凡鎭威寧四年以歲丙子卒沔國公<lb/>
嗣萬户金符生十四年矣戊子太宗詔從太師國王戰<lb/>
河東山東庚寅睿宗㧞鳳翔明年從破宋大散關夾嘉<lb/>
陵漢水如鳳沔褒大安興元洋金東抵均諸城皆㧞壬<lb/>
辰大破金兵鈞之三峰山不能國矣詔徙六州民留田<lb/>
威寧時天下荒饑獨山北為樂土四方之人其來如歸<lb/>
<pb n="KR4h0101_WYG_013-18b"/>
乙未詔從塔海堪布征蜀田事宜遣官屬何人攝治者<lb/>
以其名聞乃表今湖廣僉省髙安之祖額圖琿代領明<lb/>
年凡四川府州數十殘其七八明年公上言興元形勢<lb/>
西控巴蜀東扼荆襄山南諸城無要此者自始取道滅<lb/>
金漢中無歲無兵其地與民吾棄不有敵不敢復城郭<lb/>
隳而弗完田野薉而輟耕民窘艱食時吾兵來扶戴白<lb/>
以負嬰黄偷蹔生活竄栖太白窮谷之間吾去則壮者<lb/>
出為盗賊肆相奪攘甚者仇而殺之而生齒益耗誠能<lb/>
<pb n="KR4h0101_WYG_013-19a"/>
留兵戍守招徠未降民見父子不分貨財之得有也其<lb/>
至恐後為擇良腴便水之田授以耕耒假與種牛俟秋<lb/>
穀收什稅四三儲之於庾守之以吏征蜀之師朝至而<lb/>
夕廪諸校以資糧關中荷擔千里十石不能致一者勞<lb/>
費大省實制蜀一竒也制可詔都元帥量留漢軍其新<lb/>
至之民及田事可無時藉數具效以聞仍錫虎符是月<lb/>
制諭令安撫興元軍民制又以為安撫使一月之間二<lb/>
制併下定宗詔行省興元公至行之如所奏筞城塹内<lb/>
<pb n="KR4h0101_WYG_013-19b"/>
治堡壘外增鼓柝烽煙傳警日夜千里不絶市肆村舎<lb/>
民廬數萬區悉起於盪焚之餘墾田數千頃灌以龍江<lb/>
之水收皆畞鍾敖庾盈衍矣官舎居第皆髙榱巨棟重<lb/>
楶牡瓦宏壮竒麗可百承平舊宇之上亦志不茍然也<lb/>
其土豪傑如洋之趙再興成固張廣南鄭伏興褒城薛<lb/>
仕成西縣楊濟廉水韓仲炳小黄栁智徳潘水薛閏皆<lb/>
割裂自霸昔為吾宼者也至是皆入所據於郡縣宋邊<lb/>
驍毅之將馬仲自閬張文貴自巴李繼之自廣王安斌<lb/>
<pb n="KR4h0101_WYG_013-20a"/>
自開達亦挺身歸公腹心仗之指臂使之或說曰反虜<lb/>
無親宜有以虞未可日置左右公曰彼哉人也未必狙<lb/>
詐或如爾言誠狙詐也吾仁結而義激禮接而信示何<lb/>
有於不可化宋害其來反時放兵動吾四境屢戰殲之<lb/>
辛亥四川制置使余玠輕我師寡身率兵入宼敗我利<lb/>
路元帥王進於金牛壁其軍中梁山兠零夜燭城為之<lb/>
赤潛遣禆將燒絶棧道遏我援繼自率大軍圍而攻之<lb/>
鈎礮梯衝環城數匝謂為孤危期日必㧞新集之民還<lb/>
<pb n="KR4h0101_WYG_013-20b"/>
叛與敵公誓死拒守督戰益急殺傷過當城中將吏晝<lb/>
或荷甲傳食夜則畫地分守㑹都元帥圖薩來援無從<lb/>
得塗值三人自軍所逃還許貰其死令導由他山刋道<lb/>
出陳倉玠聞兵大至焚圍遁去公襲戰悉止還所俘亡<lb/>
故事祖宗賔天所授臣下制書符節悉收還之太宗嘗<lb/>
賜虎符已歸之官及是憲宗授以軍民萬户再賜虎符<lb/>
詔敘平金戰勞蓋睿宗所聞太宗者今賊玠至汝共事<lb/>
臣皆避逃獨汝戰疾力斬敵十五勞苦至矣自是凡千<lb/>
<pb n="KR4h0101_WYG_013-21a"/>
夫長百夫長十夫長下及僚吏敢有違其節度者罪死<lb/>
丁巳詔與故劉忠惠公哈瑪爾立成都七日而樓堞隍塹<lb/>
皆具戊午同故元帥紐掄南征踰馬湖江戰皆㨗蓋先<lb/>
是乙卯世祖以大弟總天下兵公奏漢中之田闢已十<lb/>
七而稅入恒病於逋懸其故惟在軍民之官豪有恃者<lb/>
率頑驁負而不輸顧臣力莫如何也下敎若曰自今軍<lb/>
民之官田不稅者無廪糧是年下教若曰徃者興元軍<lb/>
民俱受買住與汝節度今買住征蜀比其還也汝專節<lb/>
<pb n="KR4h0101_WYG_013-21b"/>
度之中統三年改授虎符制仍軍民萬户四年請以今<lb/>
左丞戬香嗣致仕家居十一年以至元壬申九月七日<lb/>
終於興元其第正寝春秋七十肇於南鄭味溪之白雲<lb/>
嶺為兆以其年十一月九日窆之壬舎男十人女十人<lb/>
男孫十一人女孫八人嘗聞太祖賜威寧之詔裂熟羊<lb/>
革而書之揆以漢氏功臣之誓曰使河如帶太山如礪<lb/>
國以永存爰及苗裔而已無有事不上聞聽以其言為<lb/>
詔行者及定襄卒而公嗣克光前人轉鬬太山之左右<lb/>
<pb n="KR4h0101_WYG_013-22a"/>
濁河之南北﨑嶇數千里間者十九年非睿宗奏是功<lb/>
太宗太宗不知非憲宗舉而揚之於克完漢中之詔則<lb/>
是奏天下不聞且他人樹勲於開國之際其桓銘私傳<lb/>
皆出一時史氏之手其間有善於紀述者後者猶掇其<lb/>
蹟刪為一代之典况祖宗垂法萬世之顯謨乎則公父<lb/>
子身荷二祖三宗及今皇帝生榮死哀六朝之殊遇何<lb/>
如也又漢氏功臣子孫冒守先烈者惟一人侯獨長沙<lb/>
王支庶一門數侯然或先後受封非必昆弟竝時今公<lb/>
<pb n="KR4h0101_WYG_013-22b"/>
諸子或拜亞相於中或列藩方於外或總戎旅於邊冠<lb/>
紳之蟬嫣符鉞之焜煌則縣官覆䕶之俾流慶遺𦙍者<lb/>
又何如也銘曰<lb/>
維公早特童子植植旣失定襄荷其殳斨與老戎行右<lb/>
頡左頏於河之外於關之内突而前茅無少挫退金社<lb/>
墟矣庸蜀是劉掉鞅之遥九圍半周再鎮雄藩益蹔梁<lb/>
久金穀穰穰斧資在手施陽翕隂舒慘自口為艱為勤<lb/>
列聖不㤀報之富貴倍蓰其當大府如城雲屋邃邃朱<lb/>
<pb n="KR4h0101_WYG_013-23a"/>
塵綺疏歌鍾清吹矊目脕顔頤使趨風良庖致餼胎豹<lb/>
蹠熊酒酏介驩䔲荈雪滯紈衣四序為聲綷䌨昧者安<lb/>
之耽不知還公時白日未薄西山解兵其子時稅於野<lb/>
毳廬氊車勝地即舎維嶓之麓與沔之水徃往禽魚識<lb/>
其杖几乃知喬松可召與逰徜徉十年歸安兹丘評者<lb/>
異之於古未有紛華寂寞枘鑿不受公而兼之始愼終<lb/>
全由哲其身匪隲自天人之蓋棺旋踵朽息公有哀褒<lb/>
於沔開國生平之名赫其益昭矧子維翹丞弼兩朝無<lb/>
<pb n="KR4h0101_WYG_013-23b"/>
久維石莫信者史一刋不磨用告無止<lb/>
　　　　眞定新軍萬户張公神道碑<lb/>
公旣卒於戍所衡州之明年而夫人亦卒其中子世其<lb/>
眞定等路新軍萬户塔爾禅者將歸葬其鄉先塋由是<lb/>
軍受湖廣省節度請告數數終以故事職兵之臣無聽<lb/>
䘮葬之文不得命乃曰父子之有在君臣先其敘則然<lb/>
未有責其能忠而禁其為孝者吾今何恤俟終二䘮畢<lb/>
葬小從而奪虎節大置於理一惟命竟窆而還凡聞者<lb/>
<pb n="KR4h0101_WYG_013-24a"/>
莫不稱咨其能㧞流俗善於子職無少老一喙焉又曰<lb/>
公之遺烈今雖在人口耳不鑱之石久或遺忘來者或<lb/>
不聞託以計事至鄂持興國校官陳松年之状來請銘<lb/>
燧思昔貳荆憲由糾郡常徳公時戍是暇則相過年已<lb/>
六十五脩幹魁顔白鬚蝟張虎目虎吻大掌鉅踵望之<lb/>
森然氣欲搏人談其平生蹈危奮先大小之戰數十嗚<lb/>
呼俾聞風飇鼓鼙闐闐矢石餘軀老而不懲者從可知<lb/>
哉則於公為知死今懷逺以佳公子侍傍又為知生在<lb/>
<pb n="KR4h0101_WYG_013-24b"/>
古人皆當傷與弔者乃三復是狀嘗善松年之能史惟<lb/>
末憾曰濟江將臣功者皆相而獨後公方人固然於及<lb/>
天之厚公者則若未也蓋列聖之制職兵民者死其子<lb/>
孫皆世之變自世祖奪職民者符節易其故所死其子<lb/>
孫廕而不世惟職兵之臣萬夫千夫百夫長者父死子<lb/>
繼兄終弟及世其符節雖漢祖侯功臣之誓曰黄河如<lb/>
帶㤗山如礪國以永存爰及苗裔何以尚諸其有相而<lb/>
兼將萬夫者詔俾自擇為之欲將棄相欲相棄將故其<lb/>
<pb n="KR4h0101_WYG_013-25a"/>
時有寧棄相而專將者豈不以相能振耀一時未若旣<lb/>
將可傳子孫繹繹無䆒乎幸公未相相而亦蹈是轍矧<lb/>
他人之家世纔一人而懷逺元兄忠顯校尉管軍總把<lb/>
珠音從公戰鄂之通城獲於敵死之及子和實特陞千<lb/>
户仲兄史閭亦懷逺大將軍戍瑞州等處萬户獨一門<lb/>
三人金符虎節千里連州相煥以華則天獨厚公者豈<lb/>
不多且遐哉松年憾者恐復為公九原所幸也公諱興<lb/>
祖姓張氏中山無極人曾大父大父不仕父林趙州觀<lb/>
<pb n="KR4h0101_WYG_013-25b"/>
察使改節度判官丞相贈太尉史忠武公為萬夫日𨽻<lb/>
其戲下太宗賜金符千户老以公世從大將詧韓征淮<lb/>
南能以少兵擊破其軍虎頭關大將壮之賚銀為兩百<lb/>
聞公於廷賜人馬介胄装具宋開山南東道制閫於襄<lb/>
陽反宼洛西殘盧氏永寧殺縛其守長憲宗詔以漢地<lb/>
兵專受命世祖潛藩始置經略司於汴屯田河南諸州<lb/>
以忠武為使忠武兄之子江漢大都督權為屯田總管<lb/>
萬户宿重兵於鄧去襄不二百里兵信宿至城下鄧甓<lb/>
<pb n="KR4h0101_WYG_013-26a"/>
其城塞西南二門不闢吾袍甲車道屬縣新野西港盡<lb/>
鈔於敵府摘公將兵三百騎與歩半追之及之栲栳潭<lb/>
令騎負一歩敵奮殳斧謀折馬足推歩下騎為陣以待<lb/>
分騎為左右翼合擊敵錯愕無所於應盡殲之完得所<lb/>
鈔戰次馬嬰横屍而顛復騰而上不知左股之折已戰<lb/>
流血滿鞾裹創輿歸府迎賚銀為兩百錦二端曰未足<lb/>
旌勞資市藥也後敵攻新野又大破之白河口中統建<lb/>
元從史經略樞援東川假以總管戍東安虎嘯一年還<lb/>
<pb n="KR4h0101_WYG_013-26b"/>
鄧戍光化州漕安陽灘禽唐都統㑹中書左丞劉武敏<lb/>
公拯開用兵端大集天下兵圍襄陽從城鹿門江西諸<lb/>
壁戍焦山敗宋援將張順江中殺溺過所當攻樊城督<lb/>
造梯衝又戰江中火其戰艦斷襄陽援樊㧞移攻襄陽<lb/>
城東南當至元十年凡圍六年襄陽下功陞總管再官<lb/>
懷逺大將軍副萬户明年詔故太傅巴延以左丞相贈<lb/>
開府儀同三司太保幷國武宣公阿珠以平章左丞相<lb/>
阿爾哈雅以右丞將大軍南伐浮漢而下郢治漢東築<lb/>
<pb n="KR4h0101_WYG_013-27a"/>
新郢漢西鎖戰艦兩城下夾以礮弩横鐵絙江中大軍<lb/>
擊㧞郢北黄灣壁公實先登矢貫左股丞相手傅藥拖<lb/>
舟入藤湖逹漢越郢去從攻沙洋新城㧞而殲之皆負<lb/>
創先登矢又中額三㨗功聞錫虎符從戰漢陽之沙武<lb/>
口陽羅堡生獲其將鄭信矢汰左臂漢鄂既下太傅將<lb/>
大師東右丞留後抽十六翼兵俾公帥戍漢陽公曰吾<lb/>
戰是求而顧責守誰不能守則無所施吾所為矣右丞<lb/>
則曰漢鄂乗輿所至視為衝地非材武足以先衆者不<lb/>
<pb n="KR4h0101_WYG_013-27b"/>
可使撫安之不得已往戍聞荆閫遣安撫高世傑將兵<lb/>
規復鄂從右丞逆擊走之荆江口世傑窮䧏詔移軍江<lb/>
陵從攻沙市因南風縱火樓柵皆然前登戰城上又戰<lb/>
城中蹀血濡跌殲其軍江陵精銳於是焉盡安撫高達<lb/>
以江陵降制置朱䙫孫不出詔以世傑戰而後降非其<lb/>
始志斬江陵市䙫孫死京師猶没入妻子為官奴婢而<lb/>
籍其財右丞功拜平章政事移軍潭州公為鄂分省計<lb/>
事潭留使督攻西北凡三月破石心臺敵植木柵自蔽<lb/>
<pb n="KR4h0101_WYG_013-28a"/>
或曰火之可入公曰火易沃滅柵必復植且吾師暴處<lb/>
城下三月士咸仗兵立寐不如礮之使敵不能隊立得<lb/>
廣途期盡十日肉薄而登可以逞志平章是所䇿十日<lb/>
公果前登樹旗陴墻諸軍呼聲動天地平章抃賀謂諸<lb/>
將曰非用張某言而屬猶坐城下安撫李芾殺妻子火<lb/>
廨舎倉庫而死潰軍集城西陳江岸公渉淺方仰擊飛<lb/>
石出城傷頰墜水面血及足出戰益疾竟走其軍功聞<lb/>
進官安逺大將軍略地衡永全桂陽諸州撫其來歸而<lb/>
<pb n="KR4h0101_WYG_013-28b"/>
誅其弗率又從平章移軍静江四十日㧞之宋餘孽益<lb/>
王爵人號年海中曰余復海嶺諸州相煽以叛潭之羣<lb/>
盗在在螽起平章謂公衡永全桂陽諸州與潭屬縣汝<lb/>
昔略定盗今復蔓汝其芟之殲文才諭七寨斬祁陽令<lb/>
羅飛主常寧簿黄必達磔周隆張虎新化降其黨蕭隆<lb/>
劉監軍凡馘受偽命二千九百七人縛從賊百五十人<lb/>
安集刼脅二萬三千九百家常德路總管謀應偽先事<lb/>
亦縛斬功聞進昭勇大將軍招討使監歸州位總管上<lb/>
<pb n="KR4h0101_WYG_013-29a"/>
又移監常德仍招討位總管上西南夷為梗初詔征羅<lb/>
氏鬼國㑹其旣降未至而還後征亦奚卜薛降之以其<lb/>
王阿哩入覲賜衣服弓矢鞍勒公平生射虎數十一日<lb/>
遇虎一發而踣語其友曰生虎之髭剔齒疾可已風㧞<lb/>
之虎怒爪鞾裂賴其氣息垂盡不能傷足由是人名公<lb/>
者則加殺虎於姓上至是以國言賜名巴圖尋詔萬户<lb/>
各解使職故公罷招討惟以萬户將眞定新軍省檄戍<lb/>
衡茶陵耒陽常寧兼督平永寶慶武岡盗馘其跳梁者<lb/>
<pb n="KR4h0101_WYG_013-29b"/>
二百四十五而伍其汙民責使屯田故來者不失業公<lb/>
尚氣重諾剛不可以威强屈平章始終相從西南者見<lb/>
其不可衆直之醉或腰刀行酒平章避入後閤曰公醉<lb/>
矣戒左右善扶出遇契已者視意所欲與之不少愛焉<lb/>
其時諸將或集皆下之無有位其上者卒以元貞元年<lb/>
乙未冬十有二月七日年七十五夫人卒以明年夏四<lb/>
月十有七日年七十七葬以大德之元丁酉於其鄉宋<lb/>
邨九男長忠顯次戍瑞州萬户次鵬翼僉嶺北湖南道<lb/>
<pb n="KR4h0101_WYG_013-30a"/>
提刑按察司事次眞定萬户皆夫人李出餘皆幼一女<lb/>
適常某五男孫長武略將軍世千户者金符餘幼六女<lb/>
孫亦幼銘曰<lb/>
詩歌虎臣闞如虓虎不聞㧞鬚視等麀麈以之膽膂秉<lb/>
旄遐荒宜一西南百年未疆荆州之域連城數十襄陽<lb/>
武昌岳及江陵長沙桂林取皆以兵餘郡傳檄反虜起<lb/>
伏介胄九年晝夜弗釋登危摧完戰必前列荆域底寧<lb/>
移兵夷洞來其降王槃瓠遺種矢石瘢躬元戎奏功大<lb/>
<pb n="KR4h0101_WYG_013-30b"/>
帝一聞一官以庸迨其入覲嘉名天訓乃省在笥華其<lb/>
衣裳又敕尚方叢矢象房魚服韔弓雕鞍金勒歸馬蹮<lb/>
蹮亦爛其飾雖古方伯得專征伐錫命之多將不是越<lb/>
憲憲其勞授報既多蓋棺龍光遺𦙍尚荷二長萬夫一<lb/>
千夫長今代一門三將誰兩矧是萬夫一戍燉煌一殘<lb/>
闍波鯨海是航雖基公陛亦遐以勩無羞前人亦曰克<lb/>
世兩間之堅莫石惟年可磨不磷載銘以傳<lb/>
　　　　潁州萬户邸公神道碑<lb/>
<pb n="KR4h0101_WYG_013-31a"/>
公邸姓保定行唐人諱澤字潤之曽祖亨祖義生考府<lb/>
君諱琮金符總押眞定大名河間西京保定洺磁濵棣<lb/>
七州之兵戍睢州以卒公年十一世將是軍七年去城<lb/>
亳鹿邑避河流齧移戍潁州城久掃葉翦荆以茇隍塹<lb/>
樓堞官舎民廬皆所經始宋黥將夏貴夜悉鋭攻東南<lb/>
壁公將射士當之大呼疾戰矢下雨注又虞士氣久用<lb/>
將奪戒司更促其漏丙夜伐五鼔敵以為旦出竒騎擊<lb/>
不利客兵騰藉奔潰積骸如京創此大治始不輕犯戍<lb/>
<pb n="KR4h0101_WYG_013-31b"/>
是十四年世祖即位如故事盡收臣下先朝制書符節<lb/>
故公金符亦入之官明年制賜還之至元入覲賜錦衣<lb/>
弓矢鞍勒用兵襄陽將是七州兵半以行太保幷國武<lb/>
宣公時以都元帥鈔鴉山㧞平塞砦功最幕府賚白金<lb/>
為兩五十金衣一從城長圍襄陽六年當十年癸酉乃<lb/>
下明年從太傅巴延公時以中書右丞相督大軍南伐<lb/>
至郢初宋遣殿帥范文虎將兵援襄陽度不得進為城<lb/>
郢備鎖戰艦江中列礮於岸遏我舟師下令盪舟黄灣<lb/>
<pb n="KR4h0101_WYG_013-32a"/>
逹藤湖入漢越郢去從㧞新城沙洋下復師由沙武口<lb/>
入江從戰青山磯多所俘馘鄂隨下行省論功行賞賚<lb/>
白銀為兩三百明年留故左丞相阿爾哈雅時右丞分<lb/>
省守鄂大師其東從右丞分兵下荆南功進武徳將軍<lb/>
管軍總管又從攻潭州流矢貫肘汰股裹創復戰城㧞<lb/>
進顯武將軍明年從攻静江礮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傷首岑岑垂絶已日<lb/>
乃蘇旣㧞從省還湖南其年宋亡陳宜中挾益衞兩王<lb/>
浮海據閩爵人號年規為興復倖利之徒在在起應而<lb/>
<pb n="KR4h0101_WYG_013-32b"/>
羅飛張虎周隆尤其梟桀屠殺長吏刼民為兵動萬為<lb/>
羣阻山為砦以抗官軍衡永路絶公從酇平生致三渠<lb/>
褫皮以獻進懐逺大將軍萬户虎符俾將其軍監郴州<lb/>
位總管上至則平郡賊蕭良弼刳兵之餘城中户纔四<lb/>
百布檄招徠安集之内則基屋火餘外各復產其鄉期<lb/>
年將倍萬家孔廟尚茅屋擢進士左元龍為校官佐其<lb/>
工材俾任興葺稍如平時州界韶<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>遏韶宼不窺宜章<lb/>
而興寧之民效惡<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>盗聞宣慰司將調兵萬人加誅未<lb/>
<pb n="KR4h0101_WYG_013-33a"/>
啟行公衝焉摯金帛即說曰今盗始起而從徒未繁官<lb/>
軍遽入民懼俘殺必出逋逃無所適歸勢與盗合是驅<lb/>
使為逆也請歸身任致討許之乃歸召父老豪傑曉曰<lb/>
吾止官軍不使得暴吾境汝佃民有從亂者不以相坐<lb/>
聽執送余自贖得五百人惟誅首事二十人餘悉縱還<lb/>
南畞連三大役始得占城之師人以深蹈死地忿怨無<lb/>
施所經城市肆行剽奪瀕道居民十室九空六耰種絶<lb/>
至郴亦然公捕得為暴數十人械送軍中詰其部將威<lb/>
<pb n="KR4h0101_WYG_013-33b"/>
令不伸皆市杖之其徒一夕潛遁踰境再以日本之師<lb/>
責造海艦十五艘度費楮幣為貫七十五萬取材有制<lb/>
戢吏侵牟用未能半事已告集後以交趾之師賦餽米<lb/>
千石入桂公曰自是入桂陸行千里負擔之民人勝五<lb/>
斗而止已二千人為擔夫負装糧者半是行未中道委<lb/>
負而逃可前知也乃集丁之家謀曰吾將出家貲責諸<lb/>
縣即桂如數糴入上不失軍興而下可紓民力何如衆<lb/>
歡呼稱願他日比貸錢加子來歸公悉還其贏又請罷<lb/>
<pb n="KR4h0101_WYG_013-34a"/>
淘坑銀鐫户賦酒醋歲荒發廪而後聞皆良政也又遷<lb/>
廬州䝉古漢軍萬户郴民耄倪號呼遮留如去親戚未<lb/>
至改潁州萬户戍無為軍至是七路之兵全集戲下而<lb/>
軍容並盛盗起江東省以公威信著譽檄公以其軍討<lb/>
之饒信先譬以禍福皆不煩兵而從宣徽怙惡乃夷萬<lb/>
人於南陵旌徳涇縣又鋤萬人於績溪績溪尤劻勷壁<lb/>
何秧塘山山周十里峻二百丈省臣以六萬衆攻之數<lb/>
月不能下者因留戍徽兼拜都萬户之一軍徽民方安<lb/>
<pb n="KR4h0101_WYG_013-34b"/>
之尋還無為省議餘杭勝國故都非得如公老將一軍<lb/>
遏而閑之綏而安之不可故移戍杭以廿有八年其歲<lb/>
辛卯夏六月二十有一日卒年六十三平生忠直沈毅<lb/>
讀書專經左氏春秋故能謀成而事立臨財不恡施予<lb/>
有積則均之昆弟姻戚其再至潁故人部曲捐金委帛<lb/>
致殷家及疾或在告計日辭禄後卒十三年子武德將<lb/>
軍潁州萬户戍杭元謙紹介其友劉致持事狀為書燧<lb/>
曰先公之匶藁藏潁濵今將舉歸先塋數宜有碑不得<lb/>
<pb n="KR4h0101_WYG_013-35a"/>
君銘恐勲勞不足以信來世敢泣血請故銘敘此嘗聞<lb/>
國初以二萬户鎭撫中夏右則劉巴林軍秦左則鈕祜禄<lb/>
重山軍燕顧成則益太尉忠武史公天澤為眞定河間<lb/>
濟南東平大名五路萬户於中後强諸侯頗以力夷惡<lb/>
相下屬皆求各將其軍而千夫之長亦覬得焉由是萬<lb/>
户布列天下其權雖分然父死子繼兄終弟及相傳虎<lb/>
節一命三品世世不絶則未始變不若治民治賦之臣<lb/>
者死子孫以門功官自下而高如升階然所可儕比則<lb/>
<pb n="KR4h0101_WYG_013-35b"/>
國家責以捍侮四方勸忠而收其死力者豈不至且逺<lb/>
哉觀公造家譬則為山嗣睢總押其覆簣也於時是官<lb/>
未必視長千夫何以言之從下荆南勞亦夥矣授以總<lb/>
管得以千夫之長同禄轉而西南勍敵是膺堅城是臨<lb/>
莫不賈勇奮其前殳顧以是身干鹵三軍入百死而一<lb/>
幸生遂長萬夫比德開國大藩諸侯殆成功九仞者其<lb/>
為丈夫亦壮烈矣然非憑夫大帝赫怒有是南國用武<lb/>
之地技安施哉此太史公贊蕭曹輩為依日月末光隂<lb/>
<pb n="KR4h0101_WYG_013-36a"/>
符所謂天人合發者也三夫人元配郄氏嚴於持家前<lb/>
卒廿有一年繼配兩王氏姊娣也前卒十年姊顧為繼<lb/>
後卒九年三男元謙以佳公子旣世虎節好學而文雖<lb/>
居時平營柵部署器械車馬凛如在敵又識世務省訟<lb/>
難惑多資平之次元泰元恒四女適郄長官子璧閻令<lb/>
子齡鄭元帥子端仁萬户賈榮祖三男孫長禥幼未名<lb/>
二女孫銘曰<lb/>
嗟若邸公初由羇童嗣秉父節睢及鹿邑凡戍十年强<lb/>
<pb n="KR4h0101_WYG_013-36b"/>
敵尚逖城潁而南地交壤隣黥將未嘗時已能軍寡謀<lb/>
輕襲大北其羣㑹帝考貢曰是南紀於何菁茅曠入包<lb/>
匭乃畀丞相百萬烝徒江漢滔滔鼓枻以浮分徇坤隅<lb/>
置公前驅登陴長沙桂林入郛大惽小悖剪無稽逋從<lb/>
戰萬里清楚以吳歸撫其軀矢石遺餘嘗曰臣子居則<lb/>
有異移孝為忠其道豈二當在父側子職焉恭寸膚之<lb/>
傷盡心瘝恫及身而將三軍奬率鼓鼓以前顛首奚恤<lb/>
維公懋功其賚何如虎節皇皇雄長萬夫上昭祖考下<lb/>
<pb n="KR4h0101_WYG_013-37a"/>
傳旄綮子孫其承世守無止匪直克忠孝疇大斯以語<lb/>
燾後幾何其慈宜爾有子踵武之踐四十已聞愼保垂<lb/>
憲爰發潁匶歸從先丘烈勲於碑貽久是謀<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0101_WYG_013-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻十三<lb/>
</p>
<p>
</p>
  </div>
</body>
</text>
</TEI>
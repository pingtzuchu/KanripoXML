<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻十四</head>
    <p>
<pb n="KR4h0101_WYG_014-1a"/>
欽定四庫全書<lb/>
　中州名賢文表巻十四　　　明　劉昌　編<lb/>
　　姚文公<lb/>
　　　神道碑<lb/>
　　　　同知廣東宣慰司事王公神道碑<lb/>
三十一年將仕郎同知新州事王弻練服持一書過燧<lb/>
龍興客舍拜言曰此弼先人懐逺大將軍同知廣東道<lb/>
宣慰司事出處大凡與受代所由也中具嵗上戰功自<lb/>
<pb n="KR4h0101_WYG_014-1b"/>
生二十五年世吾祖長千夫戍膠州以及至元三十年<lb/>
年五十六六月四日卒廣州在官三十二年膠州内地<lb/>
無事戰禦自四年用兵襄陽十三年宋亡與宋臣戰未<lb/>
嘗日釋介胄宋亡至十六年與兩王戰未嘗月釋介胄<lb/>
南海平矣與反虜劇賊戰未嘗嵗釋介胄合是三者之<lb/>
戰凡廿七年中十八年三入廣嗚呼勞矣而官已是命<lb/>
也今將以某嵗月日還𦵏吾鄉霸之大城孟村先塋得<lb/>
善史者銘其碑我先人將不恨其無聞於地上且懐<lb/>
<pb n="KR4h0101_WYG_014-2a"/>
德地下也敢以是哀鳴公乃序之曰王氏其籍大城者<lb/>
不可世求曾若祖皆失其諱祖令大城考英故參政張<lb/>
公榮實所將水軍百夫長世祖録其從濟江功賜銀符<lb/>
升長千夫李璮反戰死濟南二子守信守禄公以死事<lb/>
臣子之長故世銀符長千夫戍膠州從築夾寨襄陽戰<lb/>
疾力功換金符登最樊之外郛省旌楮緡百戰江中斷<lb/>
横江鐵絙葘楗獲船三十艘㧞樊生致都統徐麟省又<lb/>
旌楮緡百從今太傅南伐戰㝡郢之栁林署省鎭撫攻<lb/>
<pb n="KR4h0101_WYG_014-2b"/>
新城沙洋獲船二艘戰夏貴鄂之陽羅獲船二艘首功<lb/>
三百賜白金二百兩再以都鎭撫從都元帥府定江西<lb/>
諸州授宣武將軍管軍總管於時宋亡其將相更立益<lb/>
衛兩王故廣東不下從破韶州又敗方安撫廣之石門<lb/>
授明威將軍從擊文天祥於贑之興國之空坑止其妻<lb/>
子散降其衆略盡禽前鋒趙時賞帥府改行省從右丞<lb/>
至廣張經略集戰艦二千海珠寺擊大破之獲其艦百<lb/>
八十斬首不可級計再授明威將軍衛王死入覲授宣<lb/>
<pb n="KR4h0101_WYG_014-3a"/>
武將軍虎符還戍廣取葛岸洞崖石砦殲李梓發兵南<lb/>
安別降林桂芳昆弟新㑹蹙南海軍三千人生致其帥<lb/>
潘舎人歐將軍僞署置官自王清逺遣馬帥陸帥徐相<lb/>
襲廣州皆擊破之斬是三人及其軍千平十數壁歐走<lb/>
如新㑹合黎德德已集綱船數千艘衆號二十萬其別<lb/>
將呉林以八百艘圍馮村先是公嘗抽工於軍伐材於<lb/>
山不資公帑爲戰艦三百五十烏船五十載是戰艦德<lb/>
林衆大潰沉死海洋生致黎德歐王與僞都督丞相兵<lb/>
<pb n="KR4h0101_WYG_014-3b"/>
馬鈐轄二十四人皆磔之椎其僞符璽召入賜衣服弓<lb/>
矢鞍勒加懷逺大將軍同知廣東宣慰司事三敗東筦<lb/>
盜張強三千餘人首功三百歸所掠人畜其主廣盗少<lb/>
戢其使入覲恐公受代以歸預乞尚書宜留再授懷逺<lb/>
大將軍同知廣東道宣慰司事降循盗古尾郎長樂自<lb/>
宋亡十四年招不能至者版頼勝立興寧廢縣以宅流<lb/>
民又斬汀盗轉入梅循者鍾明亮官幷呉禽三首而壞<lb/>
其羣最斬盗爲起二十九二百七十一人今著其尤魁<lb/>
<pb n="KR4h0101_WYG_014-4a"/>
驍者皆隣省連兵頻年不能加誅必公取之廣之屬州<lb/>
皆山險不可馬至梯崖縋谷逐索水則乘烏船游擊之<lb/>
不盡不已其爲什爲伍殺人以剽財之倫皆削棄凡事<lb/>
諸盗名若可易而顧難成功至今有未靖者老將論者<lb/>
曰丈夫死登陴䧟陣尤足爲名澤及吾妻子今横尸草<lb/>
竊手與經溝瀆不異亦足羞哉此觀望不屑蔓盗所以<lb/>
也反究公心忠勞何如廣之屬州若士與民及聞今代<lb/>
爭狀於宣慰亷訪兩司功其盗弭民安願留公使以殿<lb/>
<pb n="KR4h0101_WYG_014-4b"/>
南荒行省擬聞代踰一時而卒惜也夫人石氏子三人<lb/>
弼也知彰其親者非文不逺亦旣克子矣餘未名男女<lb/>
孫皆一人幼銘曰<lb/>
北海生濱卒堧南溟萬里歸棺低昻絳旌維之南溟至<lb/>
險不測其北嶺嶠羣盗攸宅嶺嶠何如峻削劘空羣盗<lb/>
利之自王自公凡在勝國敢曰難令與今吾元跳踉豪<lb/>
勁公有砧斧腰領汝膏十八年中無有幸逃或曰公哉<lb/>
始勞襄漢終覆武庚椒洋無畔不是之書逐盗諄諄大<lb/>
<pb n="KR4h0101_WYG_014-5a"/>
棄録微奚示後人曰訖炎趙遺爾兩孽嘘爾死灰乍然<lb/>
已熄公與樹功帥從相從貪人所同公羞有躬維祝融<lb/>
墟實漢南越大兵艱施小兵弗讋劗無賊良公功之私<lb/>
廣人户知今思永悲白潛昭幽烝太史職載銘不忘有<lb/>
穹斯石<lb/>
　　　　戍守鄧州千户楊公神道碑<lb/>
楊公諱彥珍世汴之杞人曾祖考某祖考某考某皆不<lb/>
仕金垂亡也鄉里及旁縣豪傑以公質而義沈而信修<lb/>
<pb n="KR4h0101_WYG_014-5b"/>
幹有力馳馬引強犇走服屬之至有二萬衆將之來歸<lb/>
授萬户徙河内定興思立戎勞不樂民治宋將彭義斌<lb/>
侵山東東方諸侯皆壁不出犯其鋒或聞風景附始將<lb/>
百人從故張蔡公戰淮北復徐邳兩州勞陞將千夫戰<lb/>
淮南破光廬兩州及安豐軍戰漢上㧞光化棗陽先登<lb/>
又破信陽軍戰襄陽走生總管牛首山斬張太尉鹿門<lb/>
從今中書平章奥魯公之父破荆南沙市初鄧旣降以<lb/>
歳荒盡遷其民就食洛西留軍戍守㑹故中書左丞劉<lb/>
<pb n="KR4h0101_WYG_014-6a"/>
公來襲戰墖橋古村黔陂屢北之其後西山逋民由雕<lb/>
磵故宅岡將趨襄陽率歩騎遮止之假種牛曰吾在此<lb/>
汝可去父母邦而南邪與故中書平章游公築楚鐵狗<lb/>
兩堰以灌屯田歳收粟爲石亡慮若干萬活饑羸爲口<lb/>
亦亡慮若干萬歳甲寅以平生小大數十戰身被三創<lb/>
老厭苦兵子珪能荷殳矣請憲宗朝求嗣已授副千户<lb/>
得休居十三年以至元乙丑春正月十有八日卒年七<lb/>
十其月二十有九日葬州西北十二都之靈德鄉蒼龍<lb/>
<pb n="KR4h0101_WYG_014-6b"/>
潭壖夫人同縣盧氏後公卒之二十五年當至元二十<lb/>
六年歳己丑年九十不恙珪及其三季秀成玉與男孫<lb/>
十有六人興祖世榮欽祖光祖述祖崇祖儀祖遵祖協<lb/>
祖繼祖孚祖襲祖康祖恭祖由祖亨祖女孫十有八人<lb/>
男曾孫五人儼仔侃偁僎女曾孫八人最三世子孫曾<lb/>
孫男女已五十人男婦女夫甥孫猶不列也朝夕若歳<lb/>
時問安爲壽其前堂宇隘不能容班之庭下人之望之<lb/>
蔚爲盛門非天辛公潛徳昌熾𦙍裔而何况珪克對前<lb/>
<pb n="KR4h0101_WYG_014-7a"/>
修有光乃爾耶始由副千户江漢督府版令將突騎千<lb/>
時宋宿兵襄陽與均掎角臨鄧督府度房有恃而虛別<lb/>
遣將以萬人襲之反爲均兵遏絶令將所突騎爲援戰<lb/>
分道口斬其副將杜胡又戰馬嘶山通道出之從史經<lb/>
略援蜀之開達兩州戰李義聖耳諸山又戰同波砦萬<lb/>
石壩晉城寺獲生口五百城母得章以拒合州又城大<lb/>
軍平以闞廣安軍歸從故中書左丞相阿珠公圍襄陽<lb/>
戰小堰堡南漳鴉及八瓣凌三山禽解都統樊提轄湖<lb/>
<pb n="KR4h0101_WYG_014-7b"/>
城砦馬軍趙總管野鵝池劉總管肨山問探司王總管<lb/>
狢子川又禽無名將樊城戰六年襄陽乃下勞授敦武<lb/>
校尉從中書右丞相巴延公越安陸戰新城降黄宣慰<lb/>
阬沙洋邊都統火死下沔陽攻漢陽先登㧞之戰鄂之<lb/>
陽羅歩獲船五十五艘遂濟江下鄂又從故中書左丞<lb/>
相阿里公分兵而西戰荆口降髙安撫下岳攻荆南沙<lb/>
市先登阬之徇地峽州下之鄉民多趨險奔馳擇峽屬<lb/>
縣宜都富民言能動衆聽者駱升署爲邑令追還五千<lb/>
<pb n="KR4h0101_WYG_014-8a"/>
户從圍潭州戰西門鐵壩三先登進武略將軍千户金<lb/>
符從下衡永全道四川㧞靜江進宣武將軍總管虎符<lb/>
下栁西融州徇地海外未至召還進明威將軍副萬户<lb/>
再遷廣威將軍眞爲萬户戍襄陽最其受任至今三十<lb/>
三年所援㧞破阬下名城三十而縣不與禽都統一人<lb/>
總管三人斬州副將一人降安撫都統各一人討湖南<lb/>
叛寇生降渠首四十五人所全脅從及城㧞而當殲言<lb/>
之大將而脫者不可以鉅萬計小大之戰七十餘身被<lb/>
<pb n="KR4h0101_WYG_014-8b"/>
五十創矢分石巨擘洞肩汰股貫踵先登壓礧而顚血<lb/>
嘗口出積是勞勛位踐三品力有可至數所得爲伐石<lb/>
人獸樹列神道又悼公平生與國立家之多艱也不銘<lb/>
之碑無以白悠久自襄走鄧託筆於燧嗚呼臣之事君<lb/>
猶子事父雖出蘇武告李陵之言而千載以爲得然事<lb/>
父敬身事君致身道固有不悖竝行者曾參將死召門<lb/>
弟子啟手足以示全歸其平居則又以戰陳無勇爲非<lb/>
孝夫小而殘形大而隕元至不旋晷孰速戰陳茍於是<lb/>
<pb n="KR4h0101_WYG_014-9a"/>
而曰吾全歸吾全歸則天下無授命之臣君何頼以守<lb/>
邦人子惟無事戎行不善將身以死者是誠不孝而執<lb/>
援抱以死固其所也況戰不必創創不必死與雖死而<lb/>
名日延哉嘗讀史氏書見鬬將之登陴陷陳折馘搴旗<lb/>
大者百戰小者數十其身所存鋒鏑遺餘必慷慨感發<lb/>
思有若人者生今之世得奮筆大叙其雋功亦志士千<lb/>
古之一快也觀公父子踴躍金革視身外物再世一轍<lb/>
庶其人焉惜吾文之未稱副也銘曰<lb/>
<pb n="KR4h0101_WYG_014-9b"/>
世曰文士武弁之易謂勇無謀似而非世讀人物志論<lb/>
第英雄英之精秀草木華同雄譬健獸逸羣振迅天於<lb/>
恒人此與彼吝或畀其全萬邦表貞英故明智雄則勇<lb/>
能人才文武異用胥附武遏亂略文太平具亦旣太平<lb/>
忘戰必危猛士赴敵生死斯須彼文維臣何有是戚執<lb/>
簡之評其可輕出於鑠維公鄉豪始宗無基於前造大<lb/>
今躬金厯祝斷有衆二萬來歸太宗獨河是亂棄民而<lb/>
戎轉鬬淮漢戍鄧空郛招逋立閈鄧人病饑我往耕之<lb/>
<pb n="KR4h0101_WYG_014-10a"/>
鄧人聞戒我往戰夷丐老而休年宜延夥而止七十𤣥<lb/>
宅長臥生子如公亦毅能兵克越蜀荆三十名城金石<lb/>
所創凡十五嬰虎符以庸鐵鉞專征曰是徴效先人之<lb/>
敎五鼎三牲不享榮報發其幽光葬令存章庶幾子心<lb/>
少慰䀌傷切雲之碑蛟拏龜負史臣是銘滋久無斁<lb/>
　　　　鄧州長官趙公神道碑<lb/>
有虞臣柏翳佐舜調馴鳥獸賜嬴姓其後費昌去夏歸<lb/>
商爲湯御孟戲中衍爲大戊御至周造父爲穆王御服<lb/>
<pb n="KR4h0101_WYG_014-10b"/>
盗驪驊騮緑耳之驥西巡樂而忘歸徐偃王反復御日<lb/>
馳千里破徐賜趙城爲趙氏其子孫散居可望傳次幾<lb/>
何至公者不可稽然由所記憶其先家代之繁畤金亡<lb/>
去其鄉凡再徙始爲冀之衡水人又爲蔡之平輿人天<lb/>
興癸巳之棄汳播蔡也公以善射足力材兼衆難倡義<lb/>
兵數千爲帥聞天兵圍蔡急城中糧絶乃率部曲發平<lb/>
輿富室藏粟負擔疾戰百死突圍上餽召見行闕嘉其<lb/>
忠勞敕銀符提控復潰圍還保平輿明年甲午金亡將<lb/>
<pb n="KR4h0101_WYG_014-11a"/>
戲下步騎數千下宋時襄陽開制閫改信效左軍統制<lb/>
制閫後厭降將多恐聚此叵測謾爲受犒欲致盡阬之<lb/>
太尉江海䇿曰且人窮而來歸誅之不義又吾閫所節<lb/>
度四十五軍半北人今此加誅則吾軍北人各有心矣<lb/>
徒足啟猜長亂漢北之州獨鄧近去吾閫程再日耳北<lb/>
與敵鄰乗彼虛棄未戍盍遣是衆先之在彼有生降之<lb/>
德在我有復地之利一舉而得兩者也閫然之別遣路<lb/>
鈴呼延實將若干千人爲監來戍至則與實不相善益<lb/>
<pb n="KR4h0101_WYG_014-11b"/>
憤前吾所好相下而顧不容將以計誅又將軍譁譟皆<lb/>
言制閫不足爲盡力㑹明年乙未十月天兵略地漢上<lb/>
集將佐南門商戰守宜公扼劍前衆曰始吾下宋正求<lb/>
活我戲下數千人與若妻孥而制閫欲一切以計殲之<lb/>
情露而事迫者數矣今幸出戍不獨任吾別將監之一<lb/>
旦誣以他罪盡無吾噍類覆掌不難爲也誠不忍與若<lb/>
泯泯膾脯冦手心歸皇元後應者斬統領徐海獨不可<lb/>
立斷其首以徇一軍皆呼抃受命馳造實營執以出盟<lb/>
<pb n="KR4h0101_WYG_014-12a"/>
令呼宋兵投仗脫甲吾不犯若一人盡歸之襄陽如輒<lb/>
肆動皆誅死實駭汗失常目眙瞠舌橋然不能下頃不<lb/>
得已乃親呼其軍如所敎者於是皆受命復與將佐爲<lb/>
約是州生齒十萬今日之事將求生之非固苦之將思<lb/>
完之非固離之衆曰生完之耳離苦何爲公曰若既相<lb/>
許矣其無殺人父兄而臣妾其子女以利貨財與懷復<lb/>
私怨衆又曰不越公命也乃開門納吾元兵事成終朝<lb/>
肆不變市爲具車馬遣實令將其軍盡還之襄陽少不<lb/>
<pb n="KR4h0101_WYG_014-12b"/>
怨制閫昔者圖已而甘心此軍也居再月太宗爲太子<lb/>
南征還過敎以是城甚近襄陽虞力孤不能自完且歳<lb/>
荒與均唐三州民徙雒陽之西三縣鄧治長水均治永<lb/>
寧唐治福昌許公權宜行省事乃先勞分苦佐乏藥疾<lb/>
翦棘墾萊府寺田廬於粲一始明年丙申襄樊亦徙雒<lb/>
陽其年公入覲特賜金符錦衣許出戰督軍入守字民<lb/>
別降銀符八十金符八以酬從公將佐同力者奏雒西<lb/>
歳又荒乞歳得大名軍儲米爲石四萬五千陜州鹽爲<lb/>
<pb n="KR4h0101_WYG_014-13a"/>
觔若干萬以廪餓人制可如是資食二州三年後歳登<lb/>
乃止辛丑授鄧州長官奏以弟將州兵亦可而是州兵<lb/>
民始分後十二年癸丑在先朝今上以太弟之重命故<lb/>
丞相史忠武公經略河南始屯田漌上張平宋本盡還爲<lb/>
徙鄧均唐襄樊五州民實南公始復鄧時宋已築襄樊<lb/>
均皆㝛重兵徙民各歸其州惟是三州還者無所於歸<lb/>
襄樊僑治州北均僑治西皆倚公爲援南州數十里淪<lb/>
爲盗區戰外耕内四年之間積穀石七十餘萬丙辰乞<lb/>
<pb n="KR4h0101_WYG_014-13b"/>
骸骨不報明年疾卒實丁巳春二月十有四日年六十<lb/>
有一其月二十有四日肇塋州東南之曲專里以葬自<lb/>
䘮及窆祭哭聲振城野數萬人昔受公生之死地者公<lb/>
諱祥字天麟魁貌碩躬望之威如孝親友弟及有地方<lb/>
數百里秉鉞垂符常布衣韋帶麤冠弊鞍江漢大都督<lb/>
爲言衣冠貴賤章也何乃爲是過儉下自同庶服邪不<lb/>
恤也與將佐言公府則吾節度汝不可不嚴名分之守<lb/>
私處則汝皆少所從起相習者豈可遽修邊幅改度平<lb/>
<pb n="KR4h0101_WYG_014-14a"/>
日也必齒坐序飲其疏簡目節直坦與人不疑如此考<lb/>
贇妣李生子二人長公弟彥即將州兵者大考仔曾大<lb/>
考康三世連不仕饒貲樂施夫人霍以賢聞子一人昭<lb/>
勇大將軍保甲萬户侃今鎭衢州男孫三人伯元仲亨<lb/>
叔利女孫四人適耶律弼李友端劉仲温季幼槩公之<lb/>
始遭金季年出無受知託援之臣入無素勛可藉於家<lb/>
奮其孤身百戰前驅積勞而加數千健武之上亦何壯<lb/>
也且人之才相爲十百千萬不能齊同以一人當一人<lb/>
<pb n="KR4h0101_WYG_014-14b"/>
爲衆人以一人絶出千萬人之上是曰俊傑方天定命<lb/>
昭昭而昧者疑所適歸彼千若萬人犇走爲依求以自<lb/>
全其受是依者内揆無可出險反正之才豈以一身貿<lb/>
貿先衆徒死則依人者猶不難於爲人依而受者也金既<lb/>
隕祚而後將十餘旅之衆下宋其志仁此人也及宋不<lb/>
察將快其肆毒已乃北戍鄧州爲置監將防虞而戎備<lb/>
之其伺釁竊發不保其終何如也非公謀斷灼知改玉<lb/>
安能轉禍爲福侯食此州哉然由公而上不仕三世潔<lb/>
<pb n="KR4h0101_WYG_014-15a"/>
實儉勤積累悠長能散宿居芘後之功旣碩旣豐而始<lb/>
大興此勢之必至理之固然者今侃也即基堂之龍盾<lb/>
虎符列名平宋功臣非公作則之報而誰諸孫繼繼脩<lb/>
偉則是澤也夫豈一再傳而可遽艾之邪後葬三十有<lb/>
二年至元二十五年戊子侃自衢遣叔利五千里持衢<lb/>
學官鄭怡所譔行狀走鄧請述墓碑燧哀其志在揚厲<lb/>
先烈又嘗家雒西與我先人居相邇而游相好也故不<lb/>
終辭銘曰<lb/>
<pb n="KR4h0101_WYG_014-15b"/>
穰之南東有堂其封下爲平輿趙公幽宮返是之年周<lb/>
甲子一束髮樹名古人自必翊將衰祚偶方興時如鬬<lb/>
孺子賁獲是支金鼎沈淪提是窮旅曰犇與國渉漢南<lb/>
騖來戍是州始脫危禍乃棄衆星日月載瞻甫少康蘓<lb/>
熯螽薦沴徙北就豐於洛之汭雒凶亦然移粟大名以<lb/>
及還南保甲戰耕與是州民耄稚十萬形影相附千里<lb/>
往返厚深之仁崇阜增川宜是州民戴爲二天朱邑桐<lb/>
鄉古弗是過卜置冢傍萬家且夥有子將軍方耀烈光<lb/>
<pb n="KR4h0101_WYG_014-16a"/>
虎節斯皇孰曰公亡匪銘伊白匪石安邈我筆載滋後<lb/>
來者賾<lb/>
　　　　山南廉訪副使馮公神道碑<lb/>
公以至元廿八年年五十九九月六日卒官朝請大夫<lb/>
山南江北道肅政廉訪副使於襄陽燧遊呉㑹還過行<lb/>
臺廣陵得訃於故御史中丞魏初所遂出涕相弔後三<lb/>
年始拜其墓指桓楹誓曰公平生交友間文惟我怡者<lb/>
他日當銘是爲報子休復亦已叙所履歴見求因記前<lb/>
<pb n="KR4h0101_WYG_014-16b"/>
卒六年嘗叙馮氏三世遺文有曰以中議年五十九卒<lb/>
官同知山東西路轉運使故中順方年六十以同知臨<lb/>
海軍節度使致事至通議亦以同知集慶軍節度使六<lb/>
十致事三世皆止同知亦理之不偶然事之可異者公<lb/>
抵掌曰若是同知不善吾家耶吾它日有避而不爲耳<lb/>
今公之壽僅齊中議校所卒官廉副班序正與轉運節<lb/>
度同知者等六命四世卒致皆不逾六十嗚呼造物之<lb/>
迹人果可以意智闚耶中議中順通議爲高曾祖諱仲<lb/>
<pb n="KR4h0101_WYG_014-17a"/>
尹子翼璧考中書右部郎中諱渭世稱馮孝子公之先<lb/>
諱由通議築松庵崧山曰崧後更岵字壽卿童子聰警<lb/>
於書博觀強識賞於中書忠肅公許妻以季之子闕幘<lb/>
由貧試吏征商屹屹自飭不盪華墮中統建元時年未<lb/>
壯入掾中書職奏事曹䇿識沈明得失先事日從丞相<lb/>
造膝清光右部爲郎自丞相辯章而下皆友諮之父子<lb/>
竝政法制未苛不嫌也人榮耀焉或讒禁中省曹多徒<lb/>
顓庸在列庭加汰擢公以風度脩凝敷對有次留後一<lb/>
<pb n="KR4h0101_WYG_014-17b"/>
故相長左右幕喜氣排人諸曹讋縮公不下之故事諸<lb/>
曹出皆總管判官獨抑公眞定轉運經歴換衛輝總管<lb/>
經歴官承事郎令眞定之無極事治考最換令洺之曲<lb/>
周狀其簿貪懦黜之圍襄陽急發民益兵河之北公惟<lb/>
視丁地入中甲者户抽一人籍之請託不行苞苴不入<lb/>
形勢富室施計無所凡竄名它役者皆出僚吏無所姦<lb/>
利其間江南旣一陞奉議大夫僉山南湖北道提刑按<lb/>
察司事換僉嶺北湖南道提刑按察司事二境皆錯壤<lb/>
<pb n="KR4h0101_WYG_014-18a"/>
夷蠻人所憚行公冐阻凌歊瘴鄉蠱俗上下山谷至不<lb/>
可馬或轎以杖殆數千里刺舉周治簡削冗長官吏數<lb/>
百臺臣勞之移近畿甸換河北河南道提刑按察司僉<lb/>
事官市民物不輒與直責悉還之罪去官吏三百積没<lb/>
賕賂且三千定霜摧電擊蠧朽皆折唐之監州諱發其<lb/>
伏逃訟於朝顧列公實田湖陽三十頃禁殺日殺紆塗<lb/>
乗傳多燒驛薪不法十餘事詔御史問之無絲髪得抵<lb/>
其誣辠陞朝請大夫江西湖北道提刑按察副使未代<lb/>
<pb n="KR4h0101_WYG_014-18b"/>
棄歸㝷仍前官換山北遼西道提刑按察副使以疾辭<lb/>
行臺臣終曰舉職風紀求歸者其私不可釋也擇其去<lb/>
家近在十舎外者以便之再換山南江北道肅政廉訪<lb/>
副使命下數日卒僑葬檀溪之東筮仕至是三十餘年<lb/>
恬忽時榮退易進難數命皆家受之臨繁處劇暇豫而<lb/>
集遭佳林泉野服珮寳璐鳴琴賦詩忘反移日觀所號<lb/>
雪崖亦可得其嗜尚已俸入盡於及故家之孤嫠與娯<lb/>
賓購鼎彞書畫故遺產不盈十金所標襮其閥甚高跬<lb/>
<pb n="KR4h0101_WYG_014-19a"/>
步恒以羞親爲心迨氣息奄奄猶大書松菴墓馮孝子<lb/>
墓雪崖墓賜休復曰各伐石表之阡亦自喜其善全歸<lb/>
也遺文千篇晚而筆力愈進辭多雄剛深古卑於文者<lb/>
不能句求凡再配前夫人楊氏即忠肅公妻者今夫人<lb/>
王氏其母休復與休復母之兩致其道不知者不以爲<lb/>
前夫人之生觀行有家爲德如何女温香幼三男孫鶴<lb/>
齡龜齡彪齡二女孫皆下殤銘曰<lb/>
公生自孱見靈竒也蔥衡鏘然妙爲辭也人一善偏已<lb/>
<pb n="KR4h0101_WYG_014-19b"/>
兼之也其藴淵淵介介持也其履平平循循施也入司<lb/>
奏牋出縣爲也同不俗牽異不離也責言言宣責事治<lb/>
也憲府所躔吏不欺也風行嶺堧江之湄也幾耳順年<lb/>
不云耆也厚夜長眠寤何時也聞之幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>多舊悲也曰<lb/>
良弓傳子爲箕也揉木不弦世業卑也獨公青氊守不<lb/>
移也世德陶甄不外師也子於父田播其菑也父材楠<lb/>
楩子構基也有華蟬嫣冠雙綏也與乃祖肩官醜夷也<lb/>
皆不持銓衮職裨也豈天爲懸座右巵也不盈其泉斯<lb/>
<pb n="KR4h0101_WYG_014-20a"/>
不欹也信彼微權馮氏私也滹沱之川浩瀰瀰也苗胄<lb/>
必賢餘波滋也毋折楚篿以筮疑也麗牲有穿徴銘詩<lb/>
也<lb/>
　　　　浙西廉訪副使潘公神道碑<lb/>
公潘姓諱澤字澤民宣德府人府在金惟州曾祖嘗爲<lb/>
州孔目而逸其諱祖禄考得用生行軍萬户府提控渙<lb/>
及濤與公伯仲氏皆善厚殖其家資公讀書壯而遊先<lb/>
師魯齋左丞許公之門盡戛故習而氣質大變養親不<lb/>
<pb n="KR4h0101_WYG_014-20b"/>
違其志事兄愛以敬閨闥有閑及出門庭卑以下人語<lb/>
恐惴之遇夙無所厚薄者於塗必謙謹戀嫪令盡所言<lb/>
不峻謝別用太保劉文貞公薦由從事太府監擢監知<lb/>
事轉貳左藏庫使出再提舉織染局金符在順天路官<lb/>
承直郎宣德府則奉訓大夫課皆最陞奉議大夫知𢎞<lb/>
州兼諸軍奥魯始有土民以行所學郡旱徧禱其境百<lb/>
神已乃詣郭西泉投文祝曰山川之神其所司者惟在<lb/>
能興雲雨以水下土耳今旱暵如是不能膏澤之神固<lb/>
<pb n="KR4h0101_WYG_014-21a"/>
已不得其職使州刺有罪幸漏譴於明天子必將殃之<lb/>
宜止其身吾民何辜横罹斯毒則爾神又佚罰矣敢恐<lb/>
恐退俟終不得命當自劾去其夜有光如星騰泉明日<lb/>
大雨爲屋祠龍泉上自公未至州之南竝山風爲災又<lb/>
爲文禱曰風者天之號令順四時溫燠淒凜之氣發達<lb/>
遂成萬物者也時自爲惠反之而已災況暴厲無節穴<lb/>
涌谷起飄翔塵沙偃揠禾稼以病民哉禾民恃以生上<lb/>
以出縣官租賦下乃仰以粢盛報事乎眀神今使之貧<lb/>
<pb n="KR4h0101_WYG_014-21b"/>
窘無所於食目其顰苦之顔耳乎愁歎之聲神亦安所<lb/>
利之必州刺之是矜其收是憑怒自爾風災衰息民頼<lb/>
至今尤究心用獄前政繫疑盜八人榜掠百至求迹無<lb/>
所公明其非辜皆出之刼家訟公故縱無幾時而盜果<lb/>
得西京械成獄令待命他郡過治囚號市曰此州之人<lb/>
神明公以爲包拯復生獨不能相活耶公將召問同列<lb/>
謂宜發卒衛出吾界而已讞非吾事也公曰人求直其<lb/>
枉烏可陽爲充耳不聞卒問之蓋太原民輸稅西京慮<lb/>
<pb n="KR4h0101_WYG_014-22a"/>
倉吏不以時受入鈔貴家奴令代其輸旣如約矣奴與<lb/>
僞爲鈔者友陽悔之有我善鈔而歸所僞爲我急其得<lb/>
不詳視也出而用之而事始露有司鍛成之謂我利賤<lb/>
而買之僞爲首當以見知法公列上之竟雪其誣而抵<lb/>
奴與僞爲者法賦州市牛公懲他郡驅牛至官擇可受<lb/>
直聽命旬浹犇走煩勞廢其穡事令持價即鄉民自爲<lb/>
市吏無所姦利駔儈亦不得上下其直轉知興中州入<lb/>
爲監察御史刑部主事恃當國臣知多行不法察院召<lb/>
<pb n="KR4h0101_WYG_014-22b"/>
按不能致公從卒至部捕之一訊而貪墨皆出論如律<lb/>
轉僉山北遼東道提刑按察司事治有田民殺其主者<lb/>
獄已結矣公詳讞之則其妻與所私夫爲之乃昭田民<lb/>
當二人法又有訟爲豪室奴其一家十七人有司觀顧<lb/>
數年不能正公以凡今鬻人皆畫男女左右食指横理<lb/>
於劵爲信以其疎密判人短長壯少與獄辭同其索劵<lb/>
視中有年十三兒指理如成人公曰僞敗在此爲召郡<lb/>
兒年十三十人以符其指皆密不合豪室遂屈毁劵民<lb/>
<pb n="KR4h0101_WYG_014-23a"/>
之或言高麗王有逆意集將吏將徙故都詔近臣偕公<lb/>
即治公以王今尚主王設舉事主安不知知安不上變<lb/>
聞而噎嘿以從他臣治獄希意深鷙求竟公獨輕平王<lb/>
果馳使明王無有事從中變制使多得罪獨還公憲尋<lb/>
入都事御史臺剖白羣疑商訂時才自其口出人所畏<lb/>
縮皆身任爲無少顧讓然不專已博咨之人嘗曰君子<lb/>
小人喜以朋從觀受薦何人得過半矣又致察其間有<lb/>
失而不中哉今曰必吾所識則識有盡不足於列職中<lb/>
<pb n="KR4h0101_WYG_014-23b"/>
外況未必盡賢人曰可者審可不必囿以資格故評臺<lb/>
臣者皆曰自公都事察院監司一時翕翕勝職最衆出<lb/>
爲江北淮西道提刑按察副使按宣慰家兒怙勢抑買<lb/>
民物不償直與償而不滿者皆比贜論後改提刑按察<lb/>
爲肅政亷訪轉江南浙西道肅政亷訪副使方分司杭<lb/>
州以至元壬辰秋七月一日卒年五十五仲氏子希善希<lb/>
達五千里輿柩歸鄉明年八月始葬先域夫人任氏三<lb/>
男希大希成希安大成皆前卒希永他室李出三女適<lb/>
<pb n="KR4h0101_WYG_014-24a"/>
任徐張氏皆士族公旣貴矣進伯氏子希明事裕宗於<lb/>
東宮今出知隰州後葬二年伯氏懼公平昔之善泯其<lb/>
不聞乃身入山敦工伐石求其同門友祕書少監楊桓<lb/>
狀其事俾燧銘之碑燧曰公之爲人桓爲行實文何尚<lb/>
焉念今之世子弟爲父兄求託金石爲傳者或多有之<lb/>
如提控以兄能反復致意其季者纔獨一人嗚呼豈不<lb/>
若是不足爲愛敬報歟銘曰<lb/>
維公生資粹其民彝加及先師北面事之仁義微詞道<lb/>
<pb n="KR4h0101_WYG_014-24b"/>
德盛儀日耳以闚如垣厚基增崇其卑如田有鎡多榢<lb/>
離離尊聞行知始由家推慈孝幼耆閨闥枲絲秩秩其<lb/>
宜出焉郡治視民如兒調均賦夷仁柔膚肌何有創罷<lb/>
其穰其祈山川百祗如指以頤雨渥風衰誠之格思罪<lb/>
入髠耏有少枉疑猶已渴饑不身之私竭蹶解纍必出<lb/>
是期發摘吏欺大法小笞戢威顔眉衣繡斧持遼浙江<lb/>
涯皆所往釐在在歌思曰到逺而如何數竒中塗其萎<lb/>
識不識悲中郎諸碑泰無媿爲斯銘如斯琢石以垂信<lb/>
<pb n="KR4h0101_WYG_014-25a"/>
夫他時<lb/>
　　　　故宋太常少卿陳公神道碑<lb/>
大德戊戌燧舟遊湖湘而陳公元凱方持憲節使湖之<lb/>
南旣求追撰妣夫人李氏埋銘爲粗叙陳姚同爲有虞<lb/>
遺裔矣後五年燧持憲節使江之東而公以總管來蒞<lb/>
建康馳書請曰吾八世祖宋太常少卿公以治平二年<lb/>
卒葬洛陽其後子孫以官爲家死不返葬顧於太常墓<lb/>
失其地所曾祖少中公訪而得之筆地之名與距城幾<lb/>
<pb n="KR4h0101_WYG_014-25b"/>
何里步以詔後昆志亦勤哉㑹薦離大兵終無有能至<lb/>
者七十餘年矣元凱始成其志如所筆發墓驗之果得<lb/>
范公鎭所撰誌銘摹以蠟紙副吾家乗願爲銘樹石以<lb/>
表墓道燧受讀之其先潁川人唐遷於京兆廣明中違<lb/>
亂於蜀家眉之青神其可系者瓊生延禄延禄生贈兵<lb/>
部侍郎顯忠兵部生希亮即太常公太常生京東轉運<lb/>
使忱轉運生簡州司士參軍揮司士生金儒林郎灝儒<lb/>
林生國子監丞克基國子生耀州三白渠規措使仲謙<lb/>
<pb n="KR4h0101_WYG_014-26a"/>
規措生皇東平勸農使膺農使生嘉議大夫建康路總<lb/>
管兼管内勸農事則元凱也子敬立最之凡十二世聞<lb/>
者慨息以爲非清風素望之門孰能完有家乗得其傳<lb/>
次如是之多哉燧曰是足爲多乎哉茍推其世德而上<lb/>
之之十二世者又十二世而一耳嘗讀太史公書至其<lb/>
敘傳於司馬氏受姓所從上起顓頊子孫官居功烈文<lb/>
辭下及其身而止豈顯親者不嫌自明宜然耶故燧例<lb/>
之由譜姚氏亦逺本曰黄帝生昌意昌意生髙陽是爲<lb/>
<pb n="KR4h0101_WYG_014-26b"/>
顓頊顓頊生窮蟬窮蟬生敬康敬康生橋牛橋牛生瞽<lb/>
叟瞽叟妻握登見大虹意感而生舜姚墟故姚姓舜三<lb/>
妃堯二女娥皇無子女英生商均一妃癸比生二女宵<lb/>
明燭光禹受舜天下封商均虞城以奉先祀服其服禮<lb/>
樂如之以客見天子示不敢臣傳夏歴商三十二世書<lb/>
可見者虞思箕伯直柄虞遂伯戲五世耳至虞閼父爲<lb/>
周陶正武王頼其利器用妻以元女太姬生滿賜嬀姓<lb/>
而封諸陳以備三恪是爲胡公胡公卒子申公犀立申<lb/>
<pb n="KR4h0101_WYG_014-27a"/>
公卒弟相公臯羊立相公卒子釐公孝立釐公卒子孝<lb/>
公突立孝公卒子愼公圉戎立愼公卒子夷公説立夷<lb/>
公卒弟平公燮立平公卒弟文公圉立文公卒長子桓<lb/>
公鮑立桓公卒弟五父佗其母蔡女故蔡人殺太子免<lb/>
而立佗生子完周太史過陳使以周易筮之遇觀之否<lb/>
是爲觀國之光利用賓於王此其代陳有國乎不在此<lb/>
其在異國非此其身在其子孫若在異國必姜姓姜太<lb/>
岳之後山岳則配天物莫能兩大陳衰此其昌乎佗取<lb/>
<pb n="KR4h0101_WYG_014-27b"/>
蔡女數如蔡太子免之三弟躍林杵臼共令蔡人誘殺<lb/>
佗而立躍是爲厲公厲公卒弟莊公林立莊公卒弟宣<lb/>
公杵臼立殺其太子禦寇完與禦寇相愛恐禍奔齊桓<lb/>
公使爲工正齊懿仲欲妻完卜之占曰是爲鳯凰于飛<lb/>
和鳴鏘鏘有嬀之後將育於姜五世其昌竝於正卿八<lb/>
世之後莫之與京卒妻完以陳字爲田氏聲之近也或<lb/>
曰食采田完諡敬仲生田穉孟夷孟夷生湣孟莊孟莊<lb/>
生文子須無文子生桓子無宇桓子生武子開與釐子<lb/>
<pb n="KR4h0101_WYG_014-28a"/>
乞釐子生成子恒及楚滅陳而恒得政於齊生襄子盤<lb/>
襄子生莊子白莊子生太公和遷齊康公貸於海上食<lb/>
一城太公㑹魏文侯於濁澤請天子求爲諸侯天子命<lb/>
之是爲田齊太公卒子桓公午立桓公卒子威王因齊<lb/>
立威王卒子宣王辟彊立宣王卒子湣王地立燕齊楚<lb/>
三晉合謀各出銳師伐齊敗之濟西燕將樂毅盡取齊<lb/>
寶藏器湣王出亡及莒楚將淖齒殺之莒人立其子法<lb/>
章是爲襄王田單大敗燕軍迎襄王入臨淄齊故地盡<lb/>
<pb n="KR4h0101_WYG_014-28b"/>
復爲齊襄王卒子建立秦始皇帝兼天下滅齊虜王建<lb/>
遷之共自商均國虞至是千九百六十三年矣此吾姚<lb/>
與陳始同爲虞中同爲嬀卒同爲田之末分者後建三<lb/>
子桓稱王氏軫稱陳氏而不及昇豈昇仍氏田耶自是<lb/>
田或多失傳次王莽自以桓裔追封完爲敬王以田豐<lb/>
爲世睦侯奉敬王後莽死豐子恢辟亂過江居吳興改<lb/>
姓嬀五世孫敷復改姓姚惟陳可以世求軫生秦東陽<lb/>
令史嬰嬰生成安君餘餘生軌軌生審審生安安生恒<lb/>
<pb n="KR4h0101_WYG_014-29a"/>
恒生願願生四子清察齊尚齊生源源三子寔崱邃寔<lb/>
字仲弓後漢大將軍掾屬文範先生六子紀䕫洽諶休<lb/>
光諶字秀方獻文先生生青州刺史忠二子佐和佐二<lb/>
子準徽準字道基晉太尉黄陵元公生伯眕建興中渡<lb/>
江居曲阿新豐湖生匡二子赤松世達世達長城令徙<lb/>
居長城下若里生丞相掾康康生盱眙大守英英生尚<lb/>
書郎公弼公弼生步兵校尉鼎鼎生散騎侍郎髙髙生<lb/>
懷安令詠詠生安成太守猛猛生太常卿道巨道巨生<lb/>
<pb n="KR4h0101_WYG_014-29b"/>
文讚文讚三子談先霸先休先談先梁東宮直閣將軍<lb/>
義興昭烈公霸先代梁猶以姓號國曰陳諡武談先子<lb/>
曇倩繼立諡文子伯宗繼立崩文弟曇頊繼立諡宣傳<lb/>
子叔寶亡陳凡五陳三十二年叔寶四子莊𢎞徽某某<lb/>
㑹稽郡司馬司馬生某晉陵郡司功參軍司功生兼右<lb/>
補闕翰林學士翰林三子監察御史當大理評事萇祕<lb/>
書少監京少監以從子鹽官令褒繼鹽官生高安丞灌<lb/>
高安二子伯宣伯黨伯宣著作郎生旺旺生機伯黨生<lb/>
<pb n="KR4h0101_WYG_014-30a"/>
元史元史生徽温州司户參軍其自軫至機三十九世<lb/>
晜弟列者止書其傳然自廣明至治平實百八十七年<lb/>
以三十年一易世率之爲六世太常而上四世其不可<lb/>
推知者二世耳嗚呼籍載以來不隕其世德者惟獨一<lb/>
門吾姚氏則自梁高平令可系而至今者廿有六世其<lb/>
上則或絶或續匹夫之家其可少覬哉嗚呼亦有甚可<lb/>
感者古人爲誌納之壤下必載其世次官勲實用備或<lb/>
世變時遷人有竊發知爲何代大賢君子揜之不忍及<lb/>
<pb n="KR4h0101_WYG_014-30b"/>
其匶焉初不預爲裔孫克念其祖求徴而謀也今元凱<lb/>
悼陳氏入蜀中微太常公始震而耀之亦其家之鼻祖<lb/>
也故旣發視𤣥石而得其眞大封樹之碑表墳道刻石<lb/>
人獸如其始窆於三易代八世之後亦古未聞者故燧<lb/>
感之且敬焉推吾逺本三千嵗之上皆有稽於竹帛者<lb/>
詳次授之非足止慰元凱於生死而有知亦必曰吾同<lb/>
姓表章及此其庶幾乎孝子不匱永錫爾類者邪因爲<lb/>
楚人之辭歳時上冢使歌以祀其言曰<lb/>
<pb n="KR4h0101_WYG_014-31a"/>
峻南峙兮崧高阻西騖兮函崤趾北邙兮坡陀壖洛水<lb/>
兮波滔滔堂封兮偃斧古爲藏兮幾何所旣夷兮已焉<lb/>
有不夷兮疇焉主將帝私兮之家俾鬼護兮神訶待裔<lb/>
孫兮爲告頼𤣥石兮不磨維裔孫兮思愼其守不忍嘿<lb/>
兮求牛馬走曰先志兮其成庶階兹兮來𦙍可䆒余亦<lb/>
虞兮遺苗匪妄胄兮華遥其統緒兮可尋具方冊兮昭<lb/>
昭年數千兮世踰百生民祖兮或幾及豈伊神明之後<lb/>
兮不與他族而中絶於何孟氏一言遽必五世而斬君<lb/>
<pb n="KR4h0101_WYG_014-31b"/>
子之澤坐令自今讀其書兮亦取二三武城之䇿重曰<lb/>
往者兮垂芳來者兮是望勿替兮休聲與嬀水兮齊悠<lb/>
長<lb/>
　　　　故提舉太原監使司徐君神道碑<lb/>
至大三年中奉大夫僉樞密院事徐毅慼言於燧吾先<lb/>
人以雅善故御史中丞王博文當其爲河東山西提刑<lb/>
丐銘先祖提舉府君墓碣中丞不讓而援翰昔毅與子<lb/>
嘗受業太傅許文正公於胄學爲同門今子長翰林毅<lb/>
<pb n="KR4h0101_WYG_014-32a"/>
僉宥密爲同朝吾先人於中丞無是也又子亦識吾先<lb/>
人古所謂知死知生者兼有之其遺善可筆以示雲仍<lb/>
者非子誰頼哉乃序之曰君諱德舉字進之曾祖澤妣<lb/>
郭祖閏妣郅世農平陽趙城以本富聞石明里考玉材<lb/>
武爲皇帥府提控提領崞縣岢嵐州長官後馬公行刑<lb/>
部奏提舉河東南路常平倉妣夫人高以歳丙戌生公<lb/>
數歳撫而謂曰是吾父登金詞科令岐山出也身敎之<lb/>
書及長又資使學仕俾歳偕計吏趨龍庭甚爲參尚書<lb/>
<pb n="KR4h0101_WYG_014-32b"/>
省議樂齊賢馬文玉二人者知擢以爲掾已未遣迎世<lb/>
祖於江北陽邏且徴兵山之東西中統壬戌省調平陽<lb/>
路轉運司經歴以妣夫人憂去官後六年又居考提舉<lb/>
府君憂安西王國秦凡河東河南山之南與陜西食解<lb/>
池鹽地皆置使督其賦入悉輸王府以君爲太原舊由<lb/>
其地多鹵民盜煮食有司雖密其禁犯者終不衰止而<lb/>
賦日益不登遂弛其禁聽民煮食惟户責輸賦漕司行<lb/>
習久矣至是都漕欲變其法復轉鹽鬻民君以爲若然<lb/>
<pb n="KR4h0101_WYG_014-33a"/>
是驅是邦人納罪罟也若仍弛其禁惟衆遣吏巡迾不<lb/>
使賤估盜販出境而加賦其舊三之一焉民便安之而<lb/>
績亦最陞提舉棄而不仕其平生履歴已此不可謂達<lb/>
而名傍聞四方士夫從之游公侯用其言而人亦樂以<lb/>
急難見求者在夫重諾而趨義負氣而尚俠其事如李<lb/>
璮將爲亂自益都傳檄求臣叛王而平陽總管李毅不<lb/>
思移文太原爲忻之監州阿巴齊所發故兩總管皆誅<lb/>
論毅子青童尚孩坐徙遼海君哀之帥毅家僮訟之宥<lb/>
<pb n="KR4h0101_WYG_014-33b"/>
密以爲祖宗之法父子罪不相及且昔檄事青童何知<lb/>
與禍至兹甚非昭代罪人不孥之旨宥密遂奏還之今<lb/>
戍西川長萬夫襄陽旣下之明年將平宋詔籍中户爲<lb/>
兵民甚駭愕至有自戕求脫者總管烏舍患之迫君詣<lb/>
宥密受其成法得於三户抽一遂懷檄歸虞吏爲姦教<lb/>
侯取籍閉府幕道院身自差第三户優劣優者爲兵劣<lb/>
資其力令出人稱爲平有泣謝者初世祖征雲南師未<lb/>
及境書遣三使諭招三人者言祖宗之法殺詔使者城<lb/>
<pb n="KR4h0101_WYG_014-34a"/>
拔必屠萬一蠻夷怙惡或賊殺臣願無以臣而使是城<lb/>
噍無遺類至則彼以爲誕皆磔之懸尸於樹大師旣至<lb/>
求其首或謂投洱水中遣漁人網取無所得火其骨函<lb/>
送三家復其門徭田租中一人秦州士子王姓分蠻口<lb/>
數十於州俟其子壯付之後三十年當歳丙戌詔西省<lb/>
臣訪求其家在亡蠻口已爲郡豪張某者冐有王氏子<lb/>
顧受其人傭直君言之憲府坐郡豪以罔受上恩官吏<lb/>
見知蔽匿者皆罪黜而還正其口王氏子民奴有嚴姓<lb/>
<pb n="KR4h0101_WYG_014-34b"/>
者主利多直鬻其六七男女於商胡君憤然曰奴有男<lb/>
女若是衆多則知頼其爲力也久忍重奴商胡分鬻他<lb/>
地哉白其府曰主旣有名郡籍則奴亦郡民烏可不告<lb/>
所由而輒鬻之縱不損吾户數實損吾口府是其言行<lb/>
已數舍遂追還之代贖爲民猶其外者至語其家衣止<lb/>
大布大帛食無兼味飲酒不數龠事繼妣石有孝譽分<lb/>
田以恤女弟孀居爲子擇師俾齒胄學其知親賢又如<lb/>
何也恒言以飭諸子曰立身本學治生本力穡儉勤羨<lb/>
<pb n="KR4h0101_WYG_014-35a"/>
以周匱急無多積以自災取友不可茍合勢利臧獲久<lb/>
故旣火其券多至千指自今事汝久者其縱民之當不<lb/>
恙時伐石爲槨穴地倍常有半曰他日無厚藏明器用<lb/>
陶無法流俗侈靡崇事浮屠以大德癸卯八月六日卒<lb/>
年七十有八九月廿有八日葬石明里先塋以前卒廿<lb/>
有一年元配同里毅母盧夫人祔置毅爲治書廉使風<lb/>
紀中外刑曹惟觀今爲内總六師外制諸軍逺及萬里<lb/>
爲贈祖玉嘉議大夫上輕車都尉平陽郡侯妣高侯太<lb/>
<pb n="KR4h0101_WYG_014-35b"/>
夫人考德舉太原鹽使司提舉贈中奉大夫護軍平陽<lb/>
郡公妣盧妣邢皆公太夫人非文賢而能之乎繼妣邢夫<lb/>
人生穀杸轂㲄濟杸宿衛成廟轂掾河東憲司穀大都<lb/>
永濟倉使與㲄濟皆不禄女歸江南諸道行御史臺治<lb/>
書裴居安男孫四人女孫四人銘曰<lb/>
嗟古君子許友以死非父母存曾不有已後世不然輕<lb/>
合權輿橈酒以金矢死不渝小棘見告聞已掩耳大而<lb/>
去之逺若讐耻允義徐君閔其故侯世業塗地而身亦<lb/>
<pb n="KR4h0101_WYG_014-36a"/>
劉童子何知亦遐以置曰是聖代開罰及嗣敎訟於庭<lb/>
萬里還之俾克再家䖍秉將戲民有不幸爲勢壓抑無<lb/>
待籲求我則往直謂爲非俠力善砥名謂之爲俠不蹈<lb/>
難行其居而家井有條理施以裕人自俸則菲伊誰無<lb/>
子無不欲賢師匪其人學則滯偏俾毅齒胄從許文正<lb/>
耳其嘉言目其善行故出用世尊聞行知爲民所望宥<lb/>
密贊毗不昌其身而昌爾後逾信百年種德始茂子貴<lb/>
而碑令甲得爲可恃以傳太史友辭<lb/>
<pb n="KR4h0101_WYG_014-36b"/>
　　附錄<lb/>
　　　姚文公諡議　　　　　　　　柳　貫<lb/>
天地眞元之氣一㑹則聖神代作揚熙秉耀承華協瑞<lb/>
以開太平而必有不世出之臣挺生其間攬結粹精敷<lb/>
爲制述於以增煥盛德大業而聳之五三載籍之上蓋<lb/>
數百年而得一二人焉其有關於氣運者如是豈徒文<lb/>
乎哉乃若先正許魏文正公之在吾元實當世祖皇帝<lb/>
拻拓基圖之始倡道明宗振起來學一時及門之士獨<lb/>
<pb n="KR4h0101_WYG_014-37a"/>
稱集賢大學士姚公燧爲能式纂厥緒以大其承然觀<lb/>
公之言而考夫文正公之學則其機籥之相須殆不啻<lb/>
山鳴而谷應雲興而龍翔也故大德至大皇慶之間三<lb/>
宗繼照天下乂寧而公之文章蔚爲宗匠典冊之雅奥<lb/>
詔令之深醇固已抉去浮靡一返古轍而銘誌箴頌之<lb/>
雄偉光潔凡鏤金刻石昭德麗功者又將等先秦兩漢<lb/>
而上之以闖夫作者之域排沮詆訾不一二而家傳人<lb/>
誦已十百雖欲掩之孰得而掩之哉他日良史執筆以<lb/>
<pb n="KR4h0101_WYG_014-37b"/>
傳儒林則公在文正之門豈直儕之游夏而已也易曰<lb/>
黄裳元吉文在中也然則以之節惠公奚慊焉謹按諡<lb/>
法博聞多見曰文敬直慈惠曰文請諡曰文<lb/>
　　　牧庵姚文公文集序　　　　　張飬浩<lb/>
皇元宅天下百許年倡明古文財牧庵姚公一人而已<lb/>
蓋常人之文多剽陳襲故窘趣弗克振拔惟公才驅氣<lb/>
駕縱横開闔紀律惟意其大略如古勁將率市人戰彼<lb/>
雖素不我習一號令之則鼓行六合所向風從無敵不<lb/>
<pb n="KR4h0101_WYG_014-38a"/>
北雖路絶海嶽亦莫不迎銳而開猶度平衍視彼選兵<lb/>
而陣擇地而途纔一再敵輒衰焉且老者相萬矣走年<lb/>
二十四見公京師時公直學士院每有所述於醼酣後<lb/>
岸然瞑坐辭致砰隱書者或不能供章成則雄剛古邃<lb/>
讀者或不能句尤能約要於繁出竒於腐江海駃而蛟<lb/>
龍拏風霆薄而元氣溢森乎其芒寒皜乎其輝燁一時<lb/>
名勝靡不鰓鰓焉自閟所有伏避其路而將相鼎族輦<lb/>
金篚幣託銘先世勲德者路謁門趨如水赴壑厥問之<lb/>
<pb n="KR4h0101_WYG_014-38b"/>
崇學者仰之山斗矣每往來江湖間贐餞宴勞月無虛<lb/>
朝二千石趨翼下風吟嘯自若巷陌觀者謂神君仙人嘗<lb/>
謂唐三百年其文爲世所珍者李邕韓愈二人或所蔇<lb/>
若市或酬金牣門最其凡論之公蓋兼有至其外榮達<lb/>
喜施與宏逸高朗中表惟一年愈艾而氣節愈隆顧有<lb/>
前人所未備然則公之竒侅瑰異者獨文乎哉公没之<lb/>
十一年當泰定改元江西省臣求所述於家凡如千篇<lb/>
將板行世郎中賈煥華甫走書濟南以文序請竊惟韓<lb/>
<pb n="KR4h0101_WYG_014-39a"/>
昌黎文李漢氏序歐陽文公蘇軾氏序公與二子代雖<lb/>
不同要皆間氣所鍾斯文宗匠振古之人豪也走何人<lb/>
敢於焉置喙辭不獲因紀平昔所嘗得諸心目者姑副<lb/>
所懇公諱燧字端甫仕至翰林學士承旨榮禄大夫集<lb/>
賢大學士太子賓客牧菴其自號云<lb/>
　　　姚文公牧菴集五十巻其刻本松之士人家有<lb/>
　　　之昌嘗聞李中舎應禎云然南北奔走竟莫能<lb/>
　　　致今所得乃錄本多殘缺視刻本不啻十之二<lb/>
<pb n="KR4h0101_WYG_014-39b"/>
　　　文公之文如朝紳引班氣肅色正步趨有序佩<lb/>
　　　玉鏘鳴又如戰陣相持紀律不紊雄威逺被坐<lb/>
　　　懾萬人其辭類宋景文而理之得於許文正公<lb/>
　　　者非景文所及也昌特嗜好之故僣爲之評天<lb/>
　　　順甲申昌在湧金亭書<lb/>
　　　輝縣有百泉焉即詩所云泉源是也泉上有湧<lb/>
　　　金亭蘇文忠公所題昌至輝課士畢乃過百泉<lb/>
　　　尋蘇門山孫登游嘯處見穹碑道側趨讀之則<lb/>
<pb n="KR4h0101_WYG_014-40a"/>
　　　姚文獻公神道碑銘公之姪文公燧譔元史文<lb/>
　　　獻公列傳多取諸此因問從行儒官其家其子<lb/>
　　　孫何爲都無知者有一郵舎卒前言曰姚相家<lb/>
　　　去此三日程其子孫今猶有存皆業農無他所<lb/>
　　　好昌惟文公燧已遷洛此當是文獻公子燉之<lb/>
　　　後爲留三日使卒招致之果來則鄙野質實不<lb/>
　　　復事儒藝有文獻公手書碧色箋特寶愛紙墨<lb/>
　　　如新一子年十七復淳厚予爲名之曰重使習<lb/>
<pb n="KR4h0101_WYG_014-40b"/>
　　　業於官三年學粗通又五年莫能加蓋其賦質<lb/>
　　　然也重乃見其二子纔四五歳皆秀朗夙慧天<lb/>
　　　之申祐姚氏此當有所成哉昌書於麗澤書院<lb/>
　<lb/>
　<lb/>
　<lb/>
　<lb/>
　中州名賢文表巻十四<lb/>
</p>
<p>
</p>
  </div>
</body>
</text>
</TEI>
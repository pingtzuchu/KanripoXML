<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州名賢文表巻四</head>
    <p>
<pb n="KR4h0101_WYG_004-1a"/>
欽定四庫全書<lb/>
　中州名賢文表巻四　　　　明　劉昌　編<lb/>
　　許文正公<lb/>
　　　書牘<lb/>
　　　　與竇先生書<lb/>
老病侵尋歸心急廹思所以上請未得其門也邇來相<lb/>
從實望見教不意復有引薦之言<hi>意一作圗</hi>聞之踧踖且驚<lb/>
且懼邸舎中懇陳所以不可之故至於再三始䝉惠許<lb/>
<pb n="KR4h0101_WYG_004-1b"/>
違别三數日復慮他說間之不終前惠是用喋喋重陳<lb/>
向來懇禱不可之意嘗謂天下古今一治一亂治無常<lb/>
治亂無常亂亂之中有治焉治之中有亂焉亂極而入<lb/>
於治治極而入於亂亂之終治之始也治之終亂之始<lb/>
也治亂相循天人交勝天之勝質揜文也人之勝文勝<lb/>
質也天勝不已則復而至於平平則文著而行矣<hi>一作平則</hi>
<hi>斯文可以行矣</hi>故凡善惡得失之應無妄然者世謂之治治非<lb/>
一日之為也<hi>一作治一日之為乎</hi>其來有素也<hi>一作漸矣</hi>人勝不已則<lb/>
<pb n="KR4h0101_WYG_004-2a"/>
積而至於偏偏則文没不用矣<hi>一作偏則斯文不足以紀矣</hi>故凡善<lb/>
惡得失之迹若謬焉者而世謂之亂亂非一日之為也<lb/>
<hi>一作亂豈一日之為乎</hi>其來有素也析而言之有天焉有人焉究<lb/>
而言之莫非命也命之所在時也時之所向勢也勢不<lb/>
可違時不可犯順而處之則進退出處窮達得喪莫非<lb/>
義也古之所謂聰明睿智者惟能識此也所謂神武而<lb/>
不殺者惟能體此也或者横加已意欲先天而開之拂<lb/>
時而舉之是揠苖也是代大匠斵也揠苖則害稼代匠<lb/>
<pb n="KR4h0101_WYG_004-2b"/>
則傷手是豈成已成物之道哉即其違順之多寡乃其<lb/>
吉凶悔吝之多寡也生平拙學認此為的信而守之罔<lb/>
敢自異今先生直欲以助長之力擠之傷手<hi>一作不救</hi>之地<lb/>
是果相知者所為耶<hi>一無此一句有是區區者所望耶像然畫餅居之自若又豈區區者</hi>
<hi>所敢耶二十三字</hi>無益清朝徒重後悔豈交遊之汎不足為之<lb/>
慮耶抑真以樗散為可用之材也<hi>一作助</hi>相愛之深未應<lb/>
乃爾<hi>一作何必乃爾</hi>若夫春日池塘秋風禾黍夏未雨蠶老麥<lb/>
收冬將寒囷盈箱積門喧童稚架滿琴書山色水光詩<lb/>
<pb n="KR4h0101_WYG_004-3a"/>
懐酒興拙謀或可以辦此也是以心思意嚮日日在此<lb/>
安此樂此言亦此書亦此百周千折必期得此而後已<lb/>
先生不此之助而彼之助是不可其所可而可其所不<lb/>
可也其可哉將愛之實害之萬惟恕察言不能櫽括悚<lb/>
息待罪<lb/>
　　　　荅耶律惟重書<lb/>
書奉寄耶律生乆别不得㑹見豈勝懐想王之竒來審<lb/>
聞尊丈以下皆安良慰西山詩說與文公詩傳異同此<lb/>
<pb n="KR4h0101_WYG_004-3b"/>
非區區所能辨然夙昔愛生勤學似不欲虛其所問雖<lb/>
自知淺陋猶喜一言之春秋壊於三傳此説固矣然盡<lb/>
去三傳而不讀吾恐擬議之失又甚於三傳書義壊於<lb/>
漢儒之序此説固矣然盡欲去之而不讀吾恐臆度之<lb/>
差又甚於漢儒之序程朱以來講明究析其可疑可信<lb/>
亦畧有説蓋自焚滅之後歴千餘嵗其間變故又復不<lb/>
少遺脱舛誤焉能盡如洙泗之舊雖語孟二書亦有可<lb/>
疑學者但當求其㫖意<hi>温柔敦厚經夫婦成孝敬</hi>以身體之日積月<lb/>
<pb n="KR4h0101_WYG_004-4a"/>
累庶或有益至於此等疑議姑闕之可也舊見西山文<lb/>
字平實簡易不意此論急廹慢罵殊無温柔敦厚含蓄<lb/>
氣象抑其少日之為耶抑或他人為之而傳者之誤耶<lb/>
觀其考覈辨難出人意表未易折衷容胥㑹時更論鄙<lb/>
見如此未識果是否也因風附意惟愛是望不悉<lb/>
　　　　與楊元甫論梁寛甫病證書<lb/>
梁寛甫證候右脇肺部也嗽而唾血舉動喘促者肺胗<lb/>
也發熱脉數不能食者火來刑金肺與脾俱虛也肺與<lb/>
<pb n="KR4h0101_WYG_004-4b"/>
脾俱虛而火乗之其病為逆如此者例不可補㵼蓋補<lb/>
金則慮金與持而喘咳益増㵼火則慮火不退位而痃<lb/>
癖反盛正宜補中益氣湯先扶元氣少以治病藥加之<lb/>
聞已用此藥而不獲效意必病勢苦逆而藥力未到也<lb/>
當與寛甫熟論逺期秋凉庶就平復蓋肺病惡春夏火<lb/>
氣至秋冬則退也止宜於益氣湯中隨四時隂陽升降<lb/>
浮沉温凉寒熱及見有證増損服之<hi>升降浮沉則順之温凉寒熱則反之</hi>
<hi>順其理和其氣為治之大方也</hi>或覺氣壅間服加減枳术丸或有飲間<lb/>
<pb n="KR4h0101_WYG_004-5a"/>
服局方枳术湯數月後庶逆氣少回逆氣回則治法可<lb/>
施但恐今日已至色青色赤及脉弦脉洪則無及矣近<lb/>
世論醫有主河間劉氏者有主易州張氏者張氏用藥<lb/>
依凖四時隂陽升降而増損之正内經四氣調神之義<lb/>
醫而不知此妄行也劉氏用藥務在推陳致新不使少<lb/>
有怫鬱正造化新新不停之義醫而不知此無術也然<lb/>
而主張氏者或未盡張氏之妙則瞑眩之劑終莫敢投<lb/>
至失㡬後時而不救者多矣主劉氏者或未悉劉氏之<lb/>
<pb n="KR4h0101_WYG_004-5b"/>
藴則刼效目前隂損正氣遺禍於後日者多矣能用二<lb/>
家之長而無二家之弊則治庶㡬乎寛甫病候初感必<lb/>
深所傷物當時消導不盡停滯淹延變生他證以至於<lb/>
今恐亦宜倣劉氏推陳致新之意少加消導藥於益氣<lb/>
湯中庶有漸緩之期也鄙見如此未敢以為必然惟吾<lb/>
才卿元甫子益共商論之<lb/>
　　　　與子師可<lb/>
小學四書吾敬信如神明自汝孩提便令講習望於此<lb/>
<pb n="KR4h0101_WYG_004-6a"/>
有得他書雖不治無憾也今殆十五年矣尚未成誦問<lb/>
其指意亦不曉知此吾所以深憂也髙凝來聞汝肯自<lb/>
勉勵勝於前日我心甚喜未識其果然乎韓遵道今在<lb/>
此言論意趣多出小學四書其註語或問與先儒格言<lb/>
誦之甚熟至累數萬言猶未竭此亦篤實自强故能爾<lb/>
爾我生平長處在信此數書其短處在虛聲牽制以有<lb/>
今日今日之勢可憂而不可恃也汝當繼我長處改我<lb/>
短處汝果能篤實果能自强不患學不至不能篤實自<lb/>
<pb n="KR4h0101_WYG_004-6b"/>
强我雖貴顯適足禍汝萬宜致思比見且専讀孟子孟<lb/>
子如泰山巖巖可以起人偷惰無恥之病凝也相與輔<lb/>
導之至元三年十二月二十九日與子師可<lb/>
　　　　與子聲子義<lb/>
比年諸幼多病不勝憂苦近方收拾一二小者為讀書<lb/>
計政恐擾動不安聞令親傳道雅意甚非所望衡之愚<lb/>
陋先生之所知也得受共成一㕓與老妻稚子竭力耕<lb/>
鉏暇日㑹二三學者讀古人書則至願足矣且西去丘<lb/>
<pb n="KR4h0101_WYG_004-7a"/>
壠不逺尤為快便日夜思此至熟也夫尊榮貴顯固人<lb/>
之所甚欲然鶴之乗軒隼之乗墉豈惟取謗怒於天下<lb/>
彼挾矢者交㑹圜至殆其生之不能保將愛之實害之<lb/>
先生不慮及此邪區區之意冀䝉照察是以不避抵冒<lb/>
之罪極意盡言衡䝉賢王誤采虛名曲垂召㫖以學官<lb/>
之職降付鄙人逃去則不敢聽命則不能夙夜憂惶莫<lb/>
知所處聞二君子還王府矣有解釋之路願賜教約夫<lb/>
尊榮顯貴人之所愛然鶴之乗軒隼之乗墉反足以賈<lb/>
<pb n="KR4h0101_WYG_004-7b"/>
禍而召怨曽不若安守貧苦之為愈也亂後雖守小庠<lb/>
實出僭妄比年竭力經營田廬庶覆前日之非何意虛<lb/>
聲展轉至於如此二君子最知衡者萬願為意衡頓首<lb/>
再拜子聲子義二執事<lb/>
　　　　與仲晦仲一<lb/>
衡頓首再拜仲晦仲一兩君子執事將春敬惟雅况清<lb/>
裕衡山野鄙人虛名過實不勝愧負仲一過京兆以稠<lb/>
人中不克欵附所懐繼荷仲晦公特書慰勉使衡寛而<lb/>
<pb n="KR4h0101_WYG_004-8a"/>
居安而待其時巳為士君子家託二三子相從正句讀今<lb/>
復十數矣其束脩之供綽有餘裕恩㫖益之以俸給是魚<lb/>
肉而又熊掌也以義制之不容有受且仲可遵道之生理<lb/>
未治其事體自是不同再四辭於宣撫亷公左右未見從<lb/>
允静言思之將茍避矯激之嫌必難免士林之誚託所以<lb/>
解之非二君子其誰可而弗獲即有不安明公必能見察<lb/>
於言意之外也區區不已重附從宜李公幸矜亮<lb/>
恩㫖令衡充京兆提學衡之寡陋先生素知使依先所降<lb/>
<pb n="KR4h0101_WYG_004-8b"/>
恩命教人家子弟巳愧不稱况提學之職必習於舉業<lb/>
塲屋有聲可得為之而衡蹇淺昏昧一無所曉何以當<lb/>
此茍强顔為之不惟取笑四方為士友所責亦恐用非<lb/>
其人為當路諸公之累是以傾輸悃愊冒凟陳説仲晦<lb/>
仲一二君子所願奉致此意何由使衡得守先命少緩<lb/>
士林之議便風伏賜誨藥邇者從宜李公來傳道二君<lb/>
子雅意佩感但病中不及作書為謝<lb/>
　　　　與把仲輝<lb/>
<pb n="KR4h0101_WYG_004-9a"/>
把仲輝具悉日來所履良用憮然衡也與子為師與令<lb/>
親為友不能善誘善導使入孝慈顧相怨交惡反出衰<lb/>
俗之下益自知平日區區初無小補德之凉薄其誤人<lb/>
乃如此可勝負愧勸道之言非有固吝但疇昔事㡬方<lb/>
來嘗面陳可否猶黒白然且不見信今業已為之豈咫<lb/>
尺之書所可回邪雖然故舊之情不忍遂已擬托韓遵<lb/>
道過蘇門欵叙所懐雖知强聒㒺濟以愚懇無他庶或<lb/>
有一中耳汝今日所處固為甚難然天下公議必責備<lb/>
<pb n="KR4h0101_WYG_004-9b"/>
於臣子必責備於賢者父之過即子之過也正當反躬<lb/>
自克百倍其勇令親之失亦汝之失也此若不悟勢將<lb/>
滔滔有無窮之悔矣重思重思<lb/>
　　　　與王濟川詳議<lb/>
濟川詳議友兄執事之用春來㑹見無恙也别去不知<lb/>
遽為永訣追念徃者相從之舊豈勝哀痛少者致養老<lb/>
者待養人之常理吾兄春秋髙生業未遂巳為憂苦不<lb/>
知何以堪此也凶變之來莫測以為天耶人耶要必勉<lb/>
<pb n="KR4h0101_WYG_004-10a"/>
自寛解逺為後人慮庭玉回草叙區區之竒任重尤當<lb/>
自力餘不及盡言之<lb/>
　　　　與韓總判邦傑<lb/>
總判邦傑舊友相别之乆相去之逺公務匆冗中乃不<lb/>
能忘相從之舊殊慰懐想而無競又論為學為政皆有<lb/>
進長尤可喜也衡臥病僅一月未能出門無補公私徒<lb/>
增愧恐區區之念想諸公可憐也比㑹見望以時加愛<lb/>
加勉不能悉<lb/>
<pb n="KR4h0101_WYG_004-10b"/>
　　　　與提學先生<lb/>
提學先生執事顯之來審文况安適為慰嚮來㑹晤俱<lb/>
以怱怱不遂挽留之願别後寓此又復一年無補公私<lb/>
徒増憂懼念昔相期鄰居接壤督兒輩種田讀書徜徉<lb/>
山水間以盡餘生此志竟得遂否病中草草奉候未間<lb/>
千萬保練是祝區區不能既<lb/>
　　　　與李仲實總管<lb/>
總管友兄執事太夫人捐舘既不克奔慰又無便風以<lb/>
<pb n="KR4h0101_WYG_004-11a"/>
奉區區可勝惆惘關中之别迨今㡬十年不獲寧處風<lb/>
疾纏綿重重憂患鬚髪白已盡矣何時一見細道乆别<lb/>
之懐因風敬附謝懇未間天氣尚熱萬祈以禮自愛不<lb/>
宣<lb/>
　　　　與孫謙甫<lb/>
謙甫友兄執事逺承恵問且知别後尊况佳安喜慰之<lb/>
至秀才德性可愛及此妙齡肯為學不輟其成就當有<lb/>
過人者今日所期雖未即遂或者天命未欲小成乎事<lb/>
<pb n="KR4h0101_WYG_004-11b"/>
既偶然惟宜緩待不知以為如何㑹見時當更論秋凉<lb/>
保練是祝區區不宣<lb/>
　　　　與趙輔之<lb/>
宣撫公契舊執事托梁寛甫奉書想今已逹秋凉逺惟<lb/>
文候康裕少事輒復干凂某人某之甥聞為國儕所苦<lb/>
執事肯為區處得就安便甚望竹頭木屑或可量材用<lb/>
之又出望外也國務方殷不暇言此瑣細豈勝愧悚然<lb/>
親戚之求有不獲已焉者萬乞照亮未間惟為國為民<lb/>
<pb n="KR4h0101_WYG_004-12a"/>
自愛重<lb/>
宣撫公舊契執事一别忽復許乆豈惟交遊之舊日積<lb/>
馳情向來定亂破姦為天下賴此又欽服之意不容已<lb/>
也某來辱恵音承起居佳勝太夫人亦康健感慰可量<lb/>
衡自去嵗得脚氣近日始緩餘皆無可言者因風奉報<lb/>
此比良晤萬冀為斯民自愛區區不宣<lb/>
　　　　與友人<lb/>
向來報書想已聞達人行重附鄙意衡自前年得患脚<lb/>
<pb n="KR4h0101_WYG_004-12b"/>
甚思吾友相與鄰居方將終營復此出今燕居燕城日<lb/>
就衰朽何别離之易而㑹集之難如此也區區拙迹某<lb/>
人能道其實不足煩吾友慮比㑹晤惟祈以善自重不<lb/>
宣<lb/>
　　　　與君瑞先生<lb/>
君瑞先生侍側某來辱誨簡審聞尊况動止康裕甚慰<lb/>
逺懐衡即此旅寓日益無聊某人歸能道其實外人或<lb/>
傳曽受職任正由不知己者相玩戲也掛齒且不可况<lb/>
<pb n="KR4h0101_WYG_004-13a"/>
筆之書乎千萬乞照亮未間惟冀以道自愛重區區不<lb/>
宣<lb/>
　　　　與扈正之<lb/>
正之鄉兄執事向在關中得幸相近以墳壠之故不遂<lb/>
相守吾兄逺臨潼關哭泣為别可見故愛之情如此其<lb/>
别後日復一日馳驅道路間憶昔者相從之樂可勝悵<lb/>
惘秋凉逺惟尊候洎仙集各安裕即此區區無足道者<lb/>
未間惟調䕶即前髙大不宣<lb/>
<pb n="KR4h0101_WYG_004-13b"/>
　　　　與扈正之<lb/>
向在關中得親近才卿文逺輩有講習之樂自有切磋<lb/>
之益東還入紛擾冗中所接聞殊不如意加以衰病繼<lb/>
作旅寓逺道憶昔相從優游自得豈勝悵惘秋凉敬惟<lb/>
尊况洎玉集各安順人行草草附問㑹晤未涯切冀以<lb/>
時自愛區區不宣<lb/>
　　　　與許仲常<lb/>
自約鄧州迴即寄書來今不聞一信何耶生事當著實<lb/>
<pb n="KR4h0101_WYG_004-14a"/>
自力不須更求勾當慮日後愈無涯際悔不可及也當<lb/>
深思之比見惟勉勵不悉<lb/>
　　　　與孫伯玉<lb/>
伯玉友舊執事春初逺惟福履清佳老得吾友相與鄰<lb/>
居實夙昔所願方率兒輩結茅樹桑為讀書計不意有<lb/>
此行也今雖寓此請歸之念無日去心新居草剏計多<lb/>
勞要當安心勉力庶可必成也因風示報為幸人行敬<lb/>
附鄙意<lb/>
<pb n="KR4h0101_WYG_004-14b"/>
向來㑹見以相愛之故故不敢不盡所言然其辨折可<lb/>
否頗傷急廹將謂獲罪於吾兄也違别未㡬遽辱誨音<lb/>
知吾兄襟度寛綽或見區區之意本無他也感慰感慰<lb/>
敬生還草附意懇正逺惟千萬保練不宣<lb/>
　　　　與張仲謙左丞<lb/>
左相心契執事十九日承手書且聞起居康勝喜慰不<lb/>
可量衡之拙學無足言者而執事虛心每每問及尚果<lb/>
未知果不足用也雖然盛意不可虚辱竊謂父子君臣<lb/>
<pb n="KR4h0101_WYG_004-15a"/>
實天所命能順而不失則人道備矣其利與鈍成與否<lb/>
雖古人不能必吾其豈可不聽天命而茍為哉區區只<lb/>
此為是是所以為拙學也材木盤費極厚感意因風奉<lb/>
答兼謝比晤對千萬慎愛不宣<lb/>
　　　　與文子真<lb/>
向託劉孝叔附書不意就此沉滯靳生行復令附信已<lb/>
不及矣今觀之正宜慎言克己安心静守紛紜之議不<lb/>
須辨也比夏或得還家當細話此未間惟好自愛重不<lb/>
<pb n="KR4h0101_WYG_004-15b"/>
悉<lb/>
　　　　與吕伯充<lb/>
書奉伯充秀才不意凶變令尊丈奄棄榮養可勝驚怛<lb/>
舊聞伯充途路中偶與相從及相别心為不忍今罹此<lb/>
難咎何以堪處葬禮遵用遺言依倣古制信道力行至<lb/>
於如此楊元甫之亞也敬歎敬歎路逺不及一往慰問<lb/>
悵惘曷可言未間惟以禮自盡區區不宣<lb/>
　　　　與孫伯玉<lb/>
<pb n="KR4h0101_WYG_004-16a"/>
伯玉友兄執事犬子來知有幼孫之憂而生理又復不<lb/>
遂可勝動念人生所遇或厚或薄理有當然故聖人教<lb/>
戒正要於此益堅益壯不可怯懦安也積學力行始亨<lb/>
之端惟千萬自愛不宣<lb/>
　　　　與張仲謙左丞<lb/>
左相心契執事犬子於六月二日病殁衡罪逆深重不<lb/>
見佑於神明使禍延所愛肝腸痛慘猶鈍刀割裂仰天<lb/>
長號不知所以為言但犬子初還家飲食猶日進二升<lb/>
<pb n="KR4h0101_WYG_004-16b"/>
時欲持行四月初聞妻子不來病遂日増醫者診之鬰<lb/>
證也由心氣不足親友亦咎衡當時不即挈引還家故<lb/>
致如此病且革果惟不得舒暢使然胸膺之氣不得上<lb/>
下以致於死事已往矣萬悔何及人生修短固有定數<lb/>
不可改易然淺懐俗見終未能無恨於此也望以是意<lb/>
達之焦氏良親㓜孫在襁褓使日得承吾兒後萬謝萬<lb/>
感雪齋侍講郎中三執事皆不及另書望道此意壬辰<lb/>
後憂苦無若今日殆不可生存矣因風幸示教<lb/>
<pb n="KR4h0101_WYG_004-17a"/>
自大名遷居蘇門其大喜有三親善人也近鄉土也得<lb/>
佳山水也是以藝麻樹桑圖為老計三數年雖所幹未<lb/>
果而志慮愈堅於向時矣<lb/>
衡頓首再拜啓蘇門之來此廹於明㫖俾教授子弟衡<lb/>
以嘗為小庠故不敢昧而不敢辭已聞四方之傳形於<lb/>
謗言聲聞過情之恥宜被一身惟有玷乎諸公之明悚<lb/>
懼無既兹復頒以提學之命恩則厚矣憂如之何累辭<lb/>
納於宣撫亷公未承見允憂懼薰心感疾如舊不能起<lb/>
<pb n="KR4h0101_WYG_004-17b"/>
者旬日矣其不安之勢可以意曉且提學主司之職京<lb/>
兆學官日望考校賦詩義論積年於是將使無素業者<lb/>
易而尸之於公議自不容安故敢上冒威命陳辭於左<lb/>
右冀復言於仲晦仲一望諸君子因大用而附片言隻<lb/>
字以論撫司得伸卑懇不勝拜賜<lb/>
衡頓首再拜啓邇來草率奉書想不為浮沉然區區所<lb/>
求至甚切故有喋喋京兆舊有提學每旦望考校賦詩<lb/>
論是為所職而衡於學業初不能攻習嚮者雖守小庠<lb/>
<pb n="KR4h0101_WYG_004-18a"/>
僅能與童子正句讀釋音訓而已令代領其職是羸夫<lb/>
負為烏獲之任也雖骨折筋絶其可勉强累復求於宣<lb/>
撫㢘公冀為回奉未見允許憂懼薰心至於臥病其不<lb/>
安之勢可想見也恃愛舊願致此意於仲晦仲一二君<lb/>
子若獲專奉元受恩命教授子弟則駑蹇之資可以勉<lb/>
勵庶㡬小安也<lb/>
衡頓首再拜啓復十六日承誨簡知邇日宿疾尚未全<lb/>
愈可勝憂想桑根煎固治肺疾然須從升降浮沉多加<lb/>
<pb n="KR4h0101_WYG_004-18b"/>
時藥少加治藥以待秋凉雖旦暮未有顯效而他日奏<lb/>
長也氣漸有生發則神祕湯輩可一兩服便驗斯理也<lb/>
嘗與遵邑論之甚不可以迂濶淺近不之信也未知先<lb/>
生以為如何<lb/>
　　　　與某郎中<lb/>
郎中心契執事别後南歸得守丘壠巳遂所願老來情<lb/>
思苦厭喧雜課督兒童種田讀書雖知拙謀心自喜幸<lb/>
農夫野叟日夕相遇與之話言固不盡曉要其中無甚<lb/>
<pb n="KR4h0101_WYG_004-19a"/>
險阻是可尚矣逺辱存記兩枉書教且承雅意肯屬鄉<lb/>
閭迂濶之為亦有同者喜不能寐佇俟好音鄙人有幸<lb/>
須得㑹合切望切望<lb/>
　　　　與趙宣撫相公<lb/>
宣撫相公執事比日車從過覃懐不獲一見可勝悵惘<lb/>
時暑敬惟起居安裕友兄楊元甫隠士也篤信好學操<lb/>
履不茍實我輩所仰重執事時肯眷顧美事也劉成之<lb/>
舊從姚司農今將還家謹托附意比良晤惟千萬為國<lb/>
<pb n="KR4h0101_WYG_004-19b"/>
為民自愛區區不宣<lb/>
　　　　代李和叔與兄子書<lb/>
叔書付兄子天敏吾先本名族自兵亂以來衰頽不振<lb/>
諸子且孱弱未見可以繼復先人之舊者獨汝沉静敏<lb/>
慧度越諸子我是以﨑嶇宛轉求託於王公文秉也既<lb/>
從學有稱於同輩至慰所望比年以親事隔逺不得躬<lb/>
加勸督殊使人動心吾意汝之進學不類於前日耶則<lb/>
本質深沉遽變於嵗月之頃吾意汝之進學果類於前<lb/>
<pb n="KR4h0101_WYG_004-20a"/>
日耶則行人絡繹了不聞勤苦之言因念家業陵替使<lb/>
汝婚娶之禮不如宿昔之舊可歎也可愧也三數年來<lb/>
吾以目疾失明凡曰交遊曰故舊莫不傷悼矜憫有不<lb/>
逺百里而慰問者昔子夏聖門之髙弟其失明猶曰天<lb/>
乎今况我淺薄之資處憂患之餘能無動於中乎先人<lb/>
之業欲墜未墜望所以興復吾門者惟汝耳汝而肯學<lb/>
則吾李氏之後廕其餘輝矣汝而不學則吾李氏之後<lb/>
為工歟為商歟為牛童歟為馬疋歟蓋有不忍論者此<lb/>
<pb n="KR4h0101_WYG_004-20b"/>
吾所以重傷隔别之逺而愈益失明之恨也吾先代皆<lb/>
以官業名世原其所自蓋積於勤學學之於人大矣父<lb/>
子之親與君臣之義夫婦長幼朋友亦莫不各有當然<lb/>
之則此人倫也茍無學問以明之則違逺人道與禽獸<lb/>
殆無少異以禽獸無異之材汲汲焉求處人之表吾見<lb/>
其謬悠荒唐足陷於自欺而後已也吾衰且老重以疾<lb/>
廢平時所期於汝者自是愈切不知汝之處心亦果如<lb/>
吾之處心乎欲話所懐竟未有便庭除至近也欲挾引<lb/>
<pb n="KR4h0101_WYG_004-21a"/>
乃能出入千里之逺計㑹聚於何時<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0101_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州名賢文表巻四<lb/>
</p>
<p>
</p>
  </div>
</body>
</text>
</TEI>
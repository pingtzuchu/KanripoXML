<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>鳳池吟稿巻一</head>
    <p>
<pb n="KR4e0007_WYG_001-1a"/>
欽定四庫全書<lb/>
　鳳池吟稿巻一　　　　明　汪廣洋　撰<lb/>
　　五言古體<lb/>
　　　大祀<lb/>
維皇建有極庚戌値時康二氣迭敷宣允若協雨暘季<lb/>
秋成物際報祀禮有常掃地事明薦穹廬列兩行鼓<lb/>
鐘宿在懸玉帛燦成筐陶匏湛醴齊大登具牛羊匪侈<lb/>
禮物豐貴在誠意將今夕乃佳夕天髙露氣凉微雲散<lb/>
<pb n="KR4e0007_WYG_001-1b"/>
晻靄衆星羅縱横濟濟百執事念兹靡或忘金門少焉<lb/>
闢和鸞鳴聲揚旂常紛左右燔燎彌耿光宸旒儼祗肅<lb/>
對越位中央八音倡律吕佾舞節趨蹌所舉靡不修所<lb/>
及靡不臧川嶽永流峙風雲儵低昂神靈符肸響鑒假<lb/>
達羶薌錫福何簡簡降福何穰穰既灌𨽻雍徹精誠合<lb/>
一堂願祈億萬年禴祀及蒸嘗載歌周頌篇庸擬被樂<lb/>
章<lb/>
　　　大饗<lb/>
<pb n="KR4e0007_WYG_001-2a"/>
諸侯謹述職方伯敬來同後世尚斯典往古有遺風維<lb/>
兹獻嵗始大鈞妙化工川泳雲飛間罔不被薰融至尊<lb/>
埀衣裳雋髦蔚景從土宇日已廣民物日已豐匪文莫<lb/>
附逺匪武孰成功不有勸賚美恩意何由通乃命行大<lb/>
饗禮數極雍雍三公相左右百辟叙西東祥飇臨宁來<lb/>
旭日當天紅佳肴薦修脯㫖酒酌春缸舞干何孑孑擊<lb/>
鼓何鼕鼕麗曲被朱絃清磬和考鐘尊卑同一讙遭遇<lb/>
靡易逢豈惟浹和樂厚在肅儀容自昔周室時君臣期<lb/>
<pb n="KR4e0007_WYG_001-2b"/>
令終頌歌詠鳬鷖錫予賦彤弓其慶何綿綿其音何渢<lb/>
渢所以億萬載慨念思無窮小臣奏雅章稽首對九重<lb/>
　　　别知已<lb/>
北風吹征帆飄飄西南馳山川聿修阻霜露忽凄其今<lb/>
我逺行邁豈不念嵗時嵗時豈不念簡書良在兹翩彼<lb/>
晨飛鴻翺翔亦何之感我同袍友慼慼懐仳離仳離雖<lb/>
可懐觴酒當載持各言崇令徳金石以為期<lb/>
　　　明發<lb/>
<pb n="KR4e0007_WYG_001-3a"/>
膏車待明發逶迤上河梁親朋羅祖餞冠盖燦成章遲<lb/>
予良繾綣都門猶在望條風被原隰春日當載陽鳴鳥<lb/>
餘好音雜葩紛衆芳魴魚始登薦㫖酒屢充觴既醉復<lb/>
贐言欲去故徬徨維周仲山甫王命愼所将夙夜無有<lb/>
懈庶幾終允臧斯言啟深省朂哉何日忘<lb/>
　　　君子愼所擇<lb/>
君子愼所擇結交當結心茍不易所守憂患實相任在<lb/>
昔管鮑氏友愛殊獨深意氣一見許乃能輕萬金桓桓<lb/>
<pb n="KR4e0007_WYG_001-3b"/>
松與栢托根泰山隂𤣥冬氷霰集鬱鬱自成林維澤有<lb/>
蘭茝苾芬思可紉豈比榛枿叢凋瘁易相尋所以君子<lb/>
交愈久愈足欽吐詞罄肝膽炯然同照臨夫何庸俗徒<lb/>
徇習等浮沈兹意邈難寫浩歌彈素琴<lb/>
　　　朝日何曈曈<lb/>
朝日何曈曈澄輝麗華嶼衆鳥欣已集交交互鳴語緬<lb/>
懐當來㳺旌麾戒炎暑樓船渡烟霧弭節章之渚章渚<lb/>
隘卑濕夕氣暝蒸雨偃仰憑危閣何以浣襟宇適兹涼<lb/>
<pb n="KR4e0007_WYG_001-4a"/>
飇至髙蟬振鳴羽清芬散川原微瀾動浦溆誰云披景<lb/>
光寧不感時序獨立暢余懐馳思更延佇<lb/>
　　　對菊答友生<lb/>
江郭秋已闌風氣日餘肅虫鳴徧衰草音響亦何促閒<lb/>
處積素抱無以娯心目喜君林壑彦遺我柴桑菊把玩<lb/>
開晴軒芳枝動幽馥靡靡含朝暉疎疎間寒緑缾罌置<lb/>
美酒相命屢往復吐詞不在繁累觴須再續寧云乏珍<lb/>
羞聊因薦芳蓛持此宣冲襟愛之比良玉掇英知永年<lb/>
<pb n="KR4e0007_WYG_001-4b"/>
殷勤為君祝<lb/>
　　　壯㳺奉柬諸閣老<lb/>
壮㳺呉楚外揚舲遡天風名山浮紫翠大江走蛟龍歴<lb/>
覽思超越毛骨生氷雪脫巾漉清湍舉手弄明月明月<lb/>
懸青銅古人難再逢牛渚委陳迹峩眉斂愁容九華舞<lb/>
傞傞窺見滄溟底小孤立亭亭徘徊女蘿裏流宕番湖<lb/>
湄峰巒愈出竒幽深搆樓閣峭絶挂猿獼放意自陶寫<lb/>
援筆灑秋泚神怪<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>窅𡨕魚鳥覺欣喜路逢丹丘生來<lb/>
<pb n="KR4e0007_WYG_001-5a"/>
自赤霞城麻姑後飛舄子晉迭吹笙湖光瀲灧開雲壓<lb/>
蒲萄緑狂引黄金罍笑歌紫芝曲左蠡素相得當湖忽<lb/>
見迎揚瀾平一掌中有黿鼉行振衣扳鵲巢捫蘿踐苔<lb/>
石厓氣凌空青松花墜階白舉首匡廬下調笑烟霞間<lb/>
屢㑹復屢往今往幾時還叢蘭被路蹊芳草縈磵谷長<lb/>
飇和鳴鸐迸泉驚飲鹿須㬰面五老邀我山之陽授我<lb/>
長生訣兼遺洞𤣥章問我從東來迢遥泛鯨波三山得<lb/>
無恙十洲近如何傍招廣成子俯挹山中老鯉魚躍大<lb/>
<pb n="KR4e0007_WYG_001-5b"/>
江鵷鸞下天沼待以青精飯酌以白玉漿乖龍左耳潤<lb/>
吠犬靈苖香渴烏漸斂翼拭目增晚碧朶朶金芙蓉憑<lb/>
虚落胸臆西南挺竒異江湖馳偉觀披披古蘭若丹靈<lb/>
燿巑岏嘗聞逺法師堅坐東林下還許陶淵明共結白<lb/>
蓮社又聞李太白酷愛香爐峯長安缷塵鞅欲歸巢雲<lb/>
松往事既云逺顧我復來此濯泉坐樹隂下洗巢由耳<lb/>
緑髪雙青瞳採芳留我行我行欲不行月髙猿夜聲西<lb/>
山招我逰明日過湖水笑隔南浦雲遥謝數君子<lb/>
<pb n="KR4e0007_WYG_001-6a"/>
　　　奉㫖講賔之初筵<hi>并序</hi>
　　　　臣廣洋忝在諫垣初上銳意扵圖治蒐武餘<lb/>
　　　　暇延訪遺老從容賜坐討論古今鑒觀興廢<lb/>
　　　　兢兢業業惟恐有弗迨與夏禹惜寸隂殷湯<lb/>
　　　　日新其徳周文望道未見之意實同符而合<lb/>
　　　　轍也頃者博士臣梁貞用古詩三百十一篇<lb/>
　　　　輯成巨帙進供睿覽原之秦先生良卿周先<lb/>
　　　　生侍坐上躬親檢閱以賔之初筵一詩命臣<lb/>
<pb n="KR4e0007_WYG_001-6b"/>
　　　　廣洋直言講觧顧念學問迂疎曷足發揚古<lb/>
　　　　作者之微㫖據經引註敬為演繹上亦為之<lb/>
　　　　興感乃曰衛武公一諸侯也九十衰耋尚能<lb/>
　　　　令人作詩自儆復令人朝夕諷詠期扵不忘<lb/>
　　　　矧今以可為之年當有為之日何不激昻黽<lb/>
　　　　勉耶仍命臣廣洋繕寫數十本頒賜文武大<lb/>
　　　　臣俾揭扵髙堂欲常接乎目應乎心以古賢<lb/>
　　　　侯為自期視武公初意尤昭著而浹洽矣竊<lb/>
<pb n="KR4e0007_WYG_001-7a"/>
　　　　惟方今文武並興賢哲彚進其間老扵文學<lb/>
　　　　者或皓首一經朝温暮習行詠坐思似若有<lb/>
　　　　所得也然片言隻字之奥猶不能不窒扵懐<lb/>
　　　　况當經緯萬㡬感悟一語渙然氷釋發為昭<lb/>
　　　　代美事其濬哲文明得非天縱者與臣廣洋<lb/>
　　　　適際斯時敢不拜手稽首敷陳萬一顒俟後<lb/>
　　　　日風雅君子扵是乎書<lb/>
維周臨九有運祚何其昌本支既蕃衍道化亦流行粤<lb/>
<pb n="KR4e0007_WYG_001-7b"/>
若衛武公展也令譽彰耄年儆畏深㒺敢貽怠荒反躬<lb/>
益淬厲托言敷雅章朝夕冀相接寤寐耿弗忘爰思庸<lb/>
為詩燕饗禮極臧茍不究終始曷能鬯抑揚時維肆筵<lb/>
日冠盖來煌煌秩然賔主分蔚然鵷鳳翔俎豆陳左右<lb/>
肴核薦馨香旅酬倡讙虞八音迭鏗鏘惟云在和樂毋<lb/>
以踰太康請觀嘉㑹初靡不罄所饗史臣相我右監官<lb/>
佐我傍容止愼有節語言矜有常終希蹈榘矱勿為德<lb/>
之涼所以古君子勉勉念自强迨兹禮物既寧莫懐所<lb/>
<pb n="KR4e0007_WYG_001-8a"/>
往三爵稍不識主賔實傍徨峩峩弁傾側傞傞舞趨蹌<lb/>
喧笑四座起謔浪殊未央遽俾出童羖而為中心傷所<lb/>
以古君子兢兢恒自将矧今創造始風雲<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>八方凡我<lb/>
百執事豈不負責望般樂誠怠傲流連乃荒亡屏翰既<lb/>
有托啟居在不遑至尊宵旰間文武翕弛張攬轡奠民<lb/>
庶駐車問賢良匱抽金石封取鑒法殷湯上以繼神聖<lb/>
下以息搶攘芻蕘亦何幸培植紆寵光焉知作者意諷<lb/>
詠悉其詳據經掇訓詁庶幾扵彿彷天容儼埀霽諸老<lb/>
<pb n="KR4e0007_WYG_001-8b"/>
賦顒卬拜手稽首書愚𠂻見毫芒彤庭扇微飇白楮浮<lb/>
清霜晴槐轉午影堯日正舒長<lb/>
　　　書泣麟圖後<lb/>
麒麟素不出出則世道寅世道久不寅爾出胡不辰爾<lb/>
出胡不辰吁嗟乎麒麟麒麟果何物允矣獸之仁天性<lb/>
實賦予信靡豢與馴有角㒺扺物抵物物不隕有趾罔<lb/>
踐物踐物物亦伸牛羊匪爾類麋鹿匪爾鄰誰俾脫扵野<lb/>
大駴魯野民野民疑為怪不以爾為珍苦罹物所戕棄<lb/>
<pb n="KR4e0007_WYG_001-9a"/>
捐道路塵皇皇宣尼父道逢古城堙城堙天四埀蒼茫<lb/>
愁殺人徘徊念獨往凄風吹日曛捫心靜躊蹰慟哭非<lb/>
爾聞野民反貽誚孰與究其因吁嗟麟之厄此道何由<lb/>
信夫何姬轍東王綱日以淪春秋二百年托之南面尊<lb/>
辭嚴愼予奪朂哉萬世馴亂臣及賊子趼足走逡巡不<lb/>
有宣尼父誰将息紛紜吁嗟麟之死此道何復云嘅念<lb/>
周室初君聖臣亦賢鳳鳥下千仞皇風蕩極垠騶虞美<lb/>
庶物品類實蕃殷囿以道義方培以仁義根斯民幸弗<lb/>
<pb n="KR4e0007_WYG_001-9b"/>
墜愈久愈不泯迨兹日益逺世道遂莫振所以宣尼父<lb/>
感歎難為言披圖百拜餘識此眉目真靡敢事綺麗聊<lb/>
以慰斯文<lb/>
　　　省中秋夕<lb/>
流火遵西陸新秋屆在兹羣英罷趨謁夕漏滴多時肅<lb/>
肅繁露降飄飄涼風吹蘭蕤翳金井梧葉下彤墀徙倚<lb/>
待清問張燈照薄帷六經浩茫海悠悠遺所思<lb/>
　　　奉簡兩司諸公<lb/>
<pb n="KR4e0007_WYG_001-10a"/>
夙昔被寵遇寝興恒不遑况膺喉舌司寧不懐慨慷雞<lb/>
鳴奮臂起顛倒攬衣裳謨謀慮未周諮詢患未詳興言<lb/>
策我馬載月冐嚴霜于以思補報于以思贊襄顧瞻銀<lb/>
臺門衆星羅耿光長松結翠盖疊閣峙鸞翔皇皇多士<lb/>
集孰不希令望如麟瑞郊藪如鳳出朝陽舒徐大廷下<lb/>
珂珮鏘琳琅讜論備原委亹亹各有章方兹勵圖治昭<lb/>
哉崇俊良彌綸貴有道慚愧非我長憂與事交至惕然<lb/>
熱中腸展也古君子示我以周行一言勤在公載言歆<lb/>
<pb n="KR4e0007_WYG_001-10b"/>
對揚聲教由此宣風氣由此張用是慎黽勉稽首終激<lb/>
昻勿為甘素飱中心徒永傷<lb/>
　　　用王璛登山詩韻<lb/>
層臺凌空青盤距亦非隘偶兹寄𤣥想髙朗足所快繁<lb/>
條翳青隂雙林儼相帶靈鼇峙雲中踈鐘起天外于以<lb/>
干景精于以聆梵唄焉知澒洞間適與意相㑹在在山<lb/>
之陽凝颸振行斾<lb/>
月出湖水明雲澄楚山碧涼飇動地來蒼茫思何極遐<lb/>
<pb n="KR4e0007_WYG_001-11a"/>
哉金銀闕臺構越千尺彤霞湛昭回白羽仰飛歴重逰<lb/>
感遲莫勝賞諧今昔云胡穹壤中而為物所役眷兹澹<lb/>
夷猶得酒聊自適<lb/>
　　　習静齋為鎦秀才賦<hi>鎦古劉字</hi>
蜂蟻竟喧雜營營胡為生蘭苕媚景光靡靡安足榮若<lb/>
人達至理冲然彌自貞汎覽頫仰間端居念慮清終然<lb/>
得所適放歌南山行南山佳遊遨亦足暢幽情涼風吹<lb/>
衣裳流泉濯冠纓樂哉忘嵗年焉知外物嬰<lb/>
<pb n="KR4e0007_WYG_001-11b"/>
　　　送叅政蔡思賢奉使西蜀<lb/>
酌君白玉杯贈君黄金鞭君當逺行邁聽我歌短篇維<lb/>
蜀控西土相去何綿綿銅梁倚白日巫峽横青天周原<lb/>
開沃壤萬壑成奔川文翁昔領校風俗為之遷武侯繼<lb/>
秉國綱紀乃秩然由來蜀故老念之如在焉君今肅将<lb/>
命禮義重所專冠盖宛相逺照耀江之邊澄江上新鯉<lb/>
碧樹當離筵君行壮逺别慷慨薄雲烟兹事信足美髙<lb/>
誼良可宣聊因寫餘興浩歌秋風前<lb/>
<pb n="KR4e0007_WYG_001-12a"/>
　　　觀種蔬人<lb/>
種蔬不滿畦畦大蔬亦長𤓰瓠荂修條韭薤被腴壤耘<lb/>
耔勵昕夕灌溉益培養新苗抽露莖巨葉覆雲掌生意<lb/>
日已敷闢土日已廣溝澮漸疏豁螟螣在祛攘靡靡充<lb/>
盤盂稍稍積缾盎乃知天地間服力足有仰茍不苦心<lb/>
志胡能奉餘饗為爾罄空言聊以寄幽想<lb/>
　　　題梁氏偕老詩巻<lb/>
　　　　寳應梁氏博雅人也與其妻洪氏俱年八十<lb/>
<pb n="KR4e0007_WYG_001-12b"/>
　　　　餘一日同死鄉里嘆羨求為賦詩<lb/>
在昔有夫婦隱居隨岩巔饑食岩中芝渴飲岩下泉一<lb/>
朝化雙鶴飄飄上九天蹇予好事者覽兹懐古先邇來<lb/>
安宜生叙述梁氏賢交㳺崇信義舉指節周旋雍容家<lb/>
室間琴瑟協鳴絃賔客敬相待子孫羅其前秋霜照白<lb/>
髮消遥各忘年世慮素超越一日同棄捐鄉里悉驚羨<lb/>
詩賦多流傳我思人之死𣺌如風中烟偕歡尚莫遂偕<lb/>
老難必然王國道化行仁風被八埏俾民生無虞俾民<lb/>
<pb n="KR4e0007_WYG_001-13a"/>
死獲全我歌汝墳章再賡偕老篇一為梁所重一為聖<lb/>
所宣<lb/>
　　　送陳克明陪師進淛與孫伯融各賦五言贈别<lb/>
　　　分得蛟龍得雲雨五韻<lb/>
轟霆撼鞞鼓飛霧揚旌旄元戎事西淛大饗行南郊羣<lb/>
舞士氣作抜劍揮長蛟<lb/>
栁色何依依鳥鳴何嗈嗈陳師諒及時觀者為改容引<lb/>
領待神捷歸騎看游龍<lb/>
<pb n="KR4e0007_WYG_001-13b"/>
謝安本偉人樂毅乃豪客出處貴有時論議重有益君<lb/>
看汗竹間勲庸匪輕得<lb/>
武林古都㑹冠盖㳺繽紛念此喪亂中孰不思汝墳願<lb/>
言崇慰止庶以集如雲<lb/>
回風來樹顛旭日麗江渚臨别贈長歌歌竟暫容與君<lb/>
知大旱秋嗸嗸望霖雨<lb/>
　　　明發<lb/>
迂拙本所尚謬膺時見知髙車踵華要豈不日求思徂<lb/>
<pb n="KR4e0007_WYG_001-14a"/>
春歴西垣托以國藩維兹辰遡東魯重以民命司撫已<lb/>
揆中素憂感積如絲簡書遽臨門我何敢遲遲僕夫具<lb/>
行装明發大江湄朋情念逺别臨餞難為辭好風吹楊<lb/>
舟旭日麗彩旗流波𣺌東注緬懐當若斯聖明極髙厚<lb/>
疎淺諒何為<lb/>
　　　遡沙河<lb/>
輕舟遡河流信宿忘少暇委蛇遵大堤荏苒歴初夏晴<lb/>
光汎流沬川漲益湍瀉㳺子念逺行假寐待明夜方經<lb/>
<pb n="KR4e0007_WYG_001-14b"/>
鎦渡灣倐過鶴丘下嚶嚶山鳥鳴的的水花謝愛此堤<lb/>
上栁緒風一披洒櫂師力張帆中流去如馬孤烟隔渚<lb/>
生偶見捕魚者相顧不得言長歌恣陶寫<lb/>
　　　宿慈雲寺<lb/>
悟生本無象所設誠幻境覽兹古蘭若稍獨眷脩整金<lb/>
碧開焜煌荘嚴麗髙迥開士彌天秀見趣一何穎跏趺<lb/>
暢鴻音種種得要領我昔聞馬祖說法最馳騁空青雨花<lb/>
落鉢盂豢龍醒迨今古道塲屹屹萬山頂信美二三子<lb/>
<pb n="KR4e0007_WYG_001-15a"/>
冲素抱孤耿于馬憩微涼兼遂扣綮肯掃地燃妙香汲<lb/>
泉試竒茗擴哉聞未聞融液在俄頃長松掛寶月坐見<lb/>
浮圖影蝠出簷溜深蛩鳴砌隂冷宵分始就寐怵然發<lb/>
幽省<hi>馬祖寺在寺東南前有出水寺泉極清洌傳云自惠山泉來</hi>
　<lb/>
　<lb/>
　<lb/>
　<lb/>
<pb n="KR4e0007_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻一<lb/>
</p>
<p>
</p>
  </div>
<div>
                <head>鳳池吟稿巻二</head>
    <p>
<pb n="KR4e0007_WYG_002-1a"/>
欽定四庫全書<lb/>
　鳳池吟稿巻二　　　　　明　汪廣洋　撰<lb/>
　　七言古體<lb/>
　　　過義烏拜顔孝子祠<hi>名烏秦人</hi>
顔孝子爾雖生不遇時死有可模嬴秦虎視吞八區阿<lb/>
房作宫咸陽都築城萬里非久圖吮民骨髓民骨枯鳳<lb/>
凰不鳴賢者逋虎狼在肘嬴識無當時孝子靡所夃閉<lb/>
門讀書懐逺謨有親在堂埀白顱朝食橡粟暮采荼山<lb/>
<pb n="KR4e0007_WYG_002-1b"/>
空谷底誰與徒悲歌慷慨聲嗚嗚歸來堂上親已殂白<lb/>
日慘淡天糢糊捫心向天哭不蘇愁雲在樹棺在途對<lb/>
面非朋友側身寡妻孥出門暴風吹裂膚哀哀求人誰<lb/>
肯徂人不汝從從者烏烏傷烏傷日就晡繼之以血將<lb/>
其雛以喙助土不告痡至今故塚生春蕪嗟嗟顔孝子<lb/>
特立太華孤秦日苦短不可扶王風斵喪世道汙衣冠<lb/>
毁裂淪泥塗君父視之如豢芻荒涼古廟森雙梧飢鳶<lb/>
下啄驚愁狐何人為子陳清酤我今下馬拜義烏義烏<lb/>
<pb n="KR4e0007_WYG_002-2a"/>
義烏空萬夫<lb/>
　　　題孫植所畫馬圖為徳明何㕘政賦<lb/>
烟氛四塞山河裂海内人心望昭晰赤龍飛渡東南來<lb/>
摩盪乾坤開日月當時際㑹乗風雲左之右之皆駿犇<lb/>
騏騮寧數月氐種驪黄况是滎河孫朝蹴鯨波上荆楚<lb/>
莫踏燕塵過齊魯固知逸足誇騰驤實是雄才燿竒武<lb/>
将軍稟賦雄武姿攀鱗每獨争先馳十年跨馬事雄戰<lb/>
乃復得此龍媒竒紫絲埀韁金絡腦慣向都門踏清曉<lb/>
<pb n="KR4e0007_WYG_002-2b"/>
體如疋練氣如虹舉手真堪接飛鳥梨花吹雪東風香<lb/>
蘭筋鳳臆森開張鏡瞳的皪瑩鉛水竹耳揮霍批秋霜<lb/>
将軍歸來重追憶緩轡從容花下立故令毫素為揮灑<lb/>
肯忘當初戰征日君不見長安昔數曹將軍畫馬愛畫<lb/>
骨與神天閑十二總名馬意度經營殊絶倫又不見汾<lb/>
陽亦有獅子花霜蹄卓鐵盤風沙潼闗蜀道屢來往展<lb/>
轉百戰開京華予亦平生事竒絶按圖對馬心神恱不<lb/>
須更論畫者工且以汾陽為君說<lb/>
<pb n="KR4e0007_WYG_002-3a"/>
　　　五老峯<lb/>
五老峯吾不知出扵幾千萬載貌何古頭何童上有一<lb/>
老摩太空儼然長庚貫當中傍有四老何龍鍾彷彿南<lb/>
山之隱翁雲為衣天為盖彭蠡㣲茫一杯大小孤大孤<lb/>
鬱相望五老笑談如拾芥嗟余太倉一稊米屢向峯前<lb/>
弄烟水明日東遊登泰山長挹諸翁碧雲裏<lb/>
　　　歌風臺<lb/>
古臺秋風吹野蒿大江直下奔驚濤塊然崛起不數仞<lb/>
<pb n="KR4e0007_WYG_002-3b"/>
意氣尚欲憑雲髙在昔六王戰争已鮑魚風腥祖龍死<lb/>
崤函以西羣虎生豐沛之間一人起手提三尺風塵中<lb/>
敢與楚霸分雌雄入闗先遂父老願屈身反比臣妾同<lb/>
楚霸炙手勢已極漢髙虚心未安席喑嗚豈是興王謀<lb/>
寛厚却有回天力烏江合戰由一麾韓彭之功實在兹<lb/>
後來處置稍失序毋乃大醇而小疵故鄉故鄉歸去來<lb/>
槌牛釃酒臨髙臺鄉中故老見天子嘅想昔遊今壮哉<lb/>
酒酣抜劍大風裏自舞自歌隆準起願以猛士守四方<lb/>
<pb n="KR4e0007_WYG_002-4a"/>
山川草木從風靡惜哉漢髙之慮在目前於變時雍恐<lb/>
未然此風徑開四百載那似周家八百年江湖小臣牛<lb/>
馬走落日登臺重回首悵望長陵塵坱間還酌彭城一<lb/>
杯酒<lb/>
　　　雙栢篇贈陳景仁<lb/>
桐川官舍有雙柏嵗久蒼髯森森立蜿蜒古幹蟠蛟龍<lb/>
礧砢蜷根錯金石長風萬里海嶠來怒挾鯨濤撼虚碧<lb/>
萬木已就衰百卉亦改色轇轕𤣥隂互開闢爾乃不受<lb/>
<pb n="KR4e0007_WYG_002-4b"/>
霜雪迫使君獨好事十月南省還駐車官舍頗清暇起<lb/>
坐正在雙柏間天空鶴巢雲𣺌𣺌月冷子落秋斑斑况<lb/>
當桐川嵗時晏農務告成官事閒黙然冠帶憩晴日對<lb/>
此想像緩民難豈惟耽彼樂聊復怡爾顔君不聞召公<lb/>
美化行南國手撫甘棠重游息後來歌詠思不忘愛樹<lb/>
眞如愛其徳又不聞潘岳出宰河陽城種花滿城花晝<lb/>
明河陽小治亦稍輯尚有簡牘書令名君才逺抱嵗寒<lb/>
節逸氣孤騫凜氷雪明堂大開需棟梁引領相期繼前<lb/>
<pb n="KR4e0007_WYG_002-5a"/>
轍只今兵革<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>四方天地蒼茫日流血朝廷求治安丞<lb/>
相攬英傑君乎君乎當勉㫋毋以哦松事清絶為君長<lb/>
歌雙柏篇白露蕭蕭滴涼月<lb/>
　　　萬家湖<lb/>
萬家湖湖水活濁浪排空噴流沫黄河不與淮河通瀦<lb/>
蓄洪濤際空濶昨日大船無好風推挽力與湖争雄小<lb/>
船尾尾蕩雙槳超如脱兔輕如鴻今朝忽喜南風作大<lb/>
船中流肆騰躍小船退縮莫敢行盡向黄蘆岸西泊萬<lb/>
<pb n="KR4e0007_WYG_002-5b"/>
家湖水空潺潺四顧不見隄與山但願長風不驚浪不<lb/>
惡大船小船俱往還<lb/>
　　　繁昌夾<lb/>
繁昌夾繁昌夾口江流狹波濤洶洶雲𡨕𡨕蘆葦蕭蕭<lb/>
風颯颯棹郎三日無北風背牽百丈行澤中前歌未斷<lb/>
後歌發野烟孤没驚飛鴻繁昌夾流深幾許繁昌人民<lb/>
夾前住苦竹截篙蘆縛舟打魚燒山自成趣人生處世<lb/>
何為榮一褐足以安其生但得有溪可漁有土可耕何<lb/>
<pb n="KR4e0007_WYG_002-6a"/>
用出入誇肥輕君不聞五陵公子多豪舉甲第連雲燿<lb/>
飛翥朝聞鼉鼓擊春風暮見彤扉鏁秋雨<lb/>
　　　山有湫<lb/>
山有湫雲蓊鬱風颼颼乃在章貢之陽崆峒之幽湫波<lb/>
氷浸石骨底隂森樹木相綢繆上有千丈之翠壁下有<lb/>
百尺之蒼虬神竒鬼怪變恍惚驅逐雷雨無停留今年<lb/>
五六月稻禾乾欲死嗸嗸章貢民束手坐待斃嗟哉兵<lb/>
困餘何以復如此山湫有靈聽我言爾虬宅兹久蜿蜒<lb/>
<pb n="KR4e0007_WYG_002-6b"/>
安危同境憂樂然寧不一出為我民周旋坐令膏澤遍<lb/>
四海力挽凶嵗成豐年山有湫生雲烟<lb/>
　　　珠湖篇<hi>在髙郵西亦名甓社中有珠夜現</hi>
湖光倒浸玻瓈冷湖水瀰漫幾千頃中有峯頭玉井蓮<lb/>
靚理凝粧照秋影湖邊老翁塵外仙鶴髪蕭蕭埀滿肩<lb/>
手扶蘭槳暫容與為我拊髀陳當年當年四海無虞日<lb/>
桴鼓不鳴風浪息老蚌啣珠髙射天夜夜寒芒燿奎璧<lb/>
奎璧聨輝清夜長美人亭上掬珠光春秋一經究終始<lb/>
<pb n="KR4e0007_WYG_002-7a"/>
重在黜霸先尊王江淮風俗近淳古米穀年豐賤如土<lb/>
驚犬何曾吠暮村多材已覺登天府<hi>孫莘老湖上構玩珠亭夜對珠光讀</hi>
<hi>書與弟覽皆登科註春秋行扵世</hi>後來明珠歸海東野鷗揺蕩月朦朧<lb/>
畫船盡日載歌舞滿眼嬌雲花鬬紅嬌雲滿眼觀不足<lb/>
緑栁新蒲戱雙玉公子新裁描繡衣館娃學寫連珠曲<lb/>
曲譜漸繁愁漸多夕陽流水竟如何一朝萬事隨轉燭<lb/>
伐鼓鳴鉦戰艦過戰艦飛來截湖水綵幟牙檣半空起<lb/>
列郡摧殘灰燼餘生民痛死溝壑裏老翁既言長嘆嗟<lb/>
<pb n="KR4e0007_WYG_002-7b"/>
側身揺望日西斜殺氣憑陵氛翳合散為愁雲東向遮<lb/>
我聞老翁如此語暫爾停舟坐修渚聖人有作朝明堂<lb/>
五日一風十日雨古來治亂信有時天運豈以人力為<lb/>
終見明珠出海底致彼俗尚還熙熙翁聞我言不肯住<lb/>
浪採蘋花入雲去回看天地兩茫茫欸乃酣歌隔烟樹<lb/>
　　　題滄洲圖<lb/>
南宫校里東吳客手把滄洲畫盈尺相逢江左求我歌<lb/>
我豈深知畫無敵但憶昔人臨畫時彷彿盡日凝神思<lb/>
<pb n="KR4e0007_WYG_002-8a"/>
峯巒隨意出萬仞㸃綴到處生秋思隂厓磅礴老樹死<lb/>
怒流濆激蒼虬悲瀟湘𤣥圃在眼底石門劍閣相參差<lb/>
乃知好畫不易得令我一見三嘆之君不聞王維愛畫<lb/>
入骨髓筆勢東傾九江水開元年間數畫師維也差肩<lb/>
獨竒偉後來宣和収畫圖片紙落手千金沽輞川遺製<lb/>
妙天趣識者至今稱絶無我家逺在東湖曲朝服晴霞<lb/>
飲春緑何當著我雙樹間卧聽松風撼羣玉<lb/>
　　　凌歊臺<lb/>
<pb n="KR4e0007_WYG_002-8b"/>
姑溪城北西風起臺構荒涼俯秋水美人罷粧鸞鏡塵<lb/>
宫樹長年落紅紫我思宋祖行樂時五雲不盡來軿輜<lb/>
錦筝銀瑟度華月碧紗翠羽生微颸當時美人坐臺上<lb/>
緑水青山互相向野禽曾遂烟際來翻得叢中數聲唱<lb/>
美人扵今去不還白雲夜夜愁空山空山唯有石泉水<lb/>
彷彿清泠鳴佩環臺前野老頭如雪但云臺構民脂血<lb/>
請君當歌慷慨辭毋俾今人繼前轍<lb/>
　　　香溪渡<lb/>
<pb n="KR4e0007_WYG_002-9a"/>
香溪渡頭春雨時溪風吹青楊栁枝溪頭死者苦無數<lb/>
白骨纍纍知是誰舟中老人向人語此徒乃是良家子<lb/>
一身去家充海軍劄砦香溪渡頭水大軍萬馬西南來<lb/>
赤幟白日青天開奈此縱横肆血氣至今白骨堆青苔<lb/>
君不聞聖人用兵不得已伐暴勝殘濟時起鋒鏑之下<lb/>
不可容要在人心識天理<lb/>
　　　寓史相故宅用郭奎夜吟韻<lb/>
金張第宅連雲樹鳳筦鵾絃語春霧尊前月落人未眠<lb/>
<pb n="KR4e0007_WYG_002-9b"/>
門外烏啼天欲曙秋風蕭蕭吹客衣堂上主人胡不歸<lb/>
雕垣粉剥野䑕竄夾道草深官馬稀嗚呼蜉蝣朝生悲<lb/>
暮死荆卿長歌手挾匕鹿門乃有龎徳公白頭採芝近<lb/>
鄉里<lb/>
　　　題僧巨然層嵐春霽圖<lb/>
袁一無滄海客瀛洲仙貌如秋鶴照野田手持層嵐春<lb/>
霽圖云出畫師僧巨然筆蹤茫昧不可識但見粉墨剥<lb/>
落生雲烟青鞋布襪者誰子一琴一鶴相後先山中酒<lb/>
<pb n="KR4e0007_WYG_002-10a"/>
熟鳴夜泉碧桃流水春風前朗吟一醉三千年不知何<lb/>
處有此景興來欲放西津船與君笑傲金焦巔與君笑<lb/>
傲金焦巔<lb/>
　　　題卜子敬所畫脩竹軒圖為夏仲南賦<lb/>
道人家在南山巔長日罷讀秋水篇邇來種竹不數本<lb/>
稍覺忩户生雲烟龍稍交交翠欲舉恍疑泊近湘江渚<lb/>
鸞鳳翻影雲背來髙處風驚夜深語東湖隱者亦好歌<lb/>
手把緑玉披紫荷清晨梳頭踏曙色到此徙倚聆秋珂<lb/>
<pb n="KR4e0007_WYG_002-10b"/>
卜君之畫迥不俗卜君之容美如玉明朝擬買好東絹<lb/>
請君寫我篔簹谷<lb/>
　　　幽逺亭<lb/>
曲陽城外佳林苑翠竹蒼松夾清淺誅茆飛構凌窅㝠<lb/>
佇目幽觀極深逺李侯伯仲神仙人棣花輝映蘭玉春<lb/>
當時起坐此亭上揮灑翰墨成天真一别流光去如水<lb/>
亭榭荒涼日傾圮松楸偃蹇雙墓間狐兔縱横夕陽裏<lb/>
邇來感慨江之東白雲知子來秋空神悽意愴思莫極<lb/>
<pb n="KR4e0007_WYG_002-11a"/>
為把濁酒臨北風<lb/>
　　　田將軍<lb/>
田將軍爾能武爾能文年未三十思致君丹衷耿耿貫<lb/>
白日逸氣矯矯横秋雲雕弧二石不足挽有如驊騮一<lb/>
出空其羣我歌将軍行将軍聽我歌漢家名将二十八<lb/>
㓂恂至今徳者多㓂恂獨何為愛民不忍咤遂令河内<lb/>
安以徳不以力後來論功數晉陽文武劍佩參翺翔将<lb/>
軍無乃踵其事異日何慚輔漢唐<lb/>
<pb n="KR4e0007_WYG_002-11b"/>
　　　過通許<hi>乙未年廣西軍戰敗扵此迨今人馬朽骨迷滿堤岸</hi>
廣西少年輕學文學武游逺從北軍檄書催渡蔡河水<lb/>
廣西少年同日死黄沙滂滂河水渾髑髏鎖血埋腥魂<lb/>
惟有當時戰殘鐵夜夜寒芒燭華月<lb/>
　　　梁山磯<lb/>
東梁山西梁山兩山掎角江之灣江流到山勢轉束銀<lb/>
潢直瀉當天闗蛟龍宅其幽鷹隼巢其間沈雄詎能測<lb/>
峭拔難為扳旭日洞射青紅殷秋風刮地吹狂瀾拏舟<lb/>
<pb n="KR4e0007_WYG_002-12a"/>
上遡力愈艱長篙脫手退即易巨纜曲脊行何難使人<lb/>
髪可化為白臂莫可以翰烟霏林㝠𡨕石磴泥盤盤悒<lb/>
鬱坐此長悲嘆山邊老翁如石頑懸厓挿木坐碧菅釣<lb/>
絲萬丈墜波底問我西去何當還勸我且艤舟稍為半<lb/>
日留討論身外事拂拭心上愁向夜風雨磯上頭䕫巴<lb/>
有客過我㳺請言蜀道險外此非所憂蜀山之髙髙不<lb/>
可與侔青天相去不盈尺猿獼夜號蛇倒泅蜀江之深<lb/>
深不可𡨕搜陽侯謔浪騎黄牛白帝來時駟蒼虬人生<lb/>
<pb n="KR4e0007_WYG_002-12b"/>
毋乃困羈絆到此亦復從所由世間夷險本一致我心<lb/>
坦坦成安流我心坦坦成安流俛首謝翁言銘刻在肝<lb/>
肺遲明采蘭葉中流漾晴霽回望梁山磯烟深兩眉翠<lb/>
　　　戱馬臺<lb/>
咸陽宫中驚走鹿海内豪强起争逐髙才疾足誰得之<lb/>
楚霸埀涎几上肉彭城南面髙髙臺吐氣揚眉躍馬來<lb/>
攬轡翻疑迸星電據鞍了不動塵埃行人側目髙臺路<lb/>
底信君王戱馳騖寧知酷意事鞭箠要取乾坤歸獨歩<lb/>
<pb n="KR4e0007_WYG_002-13a"/>
憶昨馳向鴻門中張樂左邀隆準翁凡馬誰令俱辟易<lb/>
眞龍天實啟英雄項荘抜劍當筵喜百二山河酒杯裏<lb/>
焉知旁有樊将軍怒髪衝冠壮心起翩然得勢騰蒼鷹<lb/>
坐使鵰鶚笑不譍手中玉斗碎如雪帳底貔貅冷若氷<lb/>
事機一去竟莫舉盖世拔山皆謬語虞姬痛别難再逢<lb/>
烏騅欲逝從何許老我平生懐古心觸目興嗟愛逺臨<lb/>
西遊七澤雲夢水東踐三齊泰華岑北來獨立髙臺上<lb/>
范增之墳屹相向黄河到海不復清此意令人絶悲愴<lb/>
<pb n="KR4e0007_WYG_002-13b"/>
　　　珠湖隱者篇<lb/>
李白醉著宫錦袍倒騎長鯨鞭怒濤笑歌濯足九江水<lb/>
睥睨萬象輕鴻毛先生早已避名譽逺棹孤舟弄雲去<lb/>
夜深手把明月光更訪龍圖讀書處<lb/>
　　　趙仲穆山水圖為郎中董君美賦<lb/>
吳興山水稱竒絶欲往見之不可得山如㳺龍水如練<lb/>
寤寐神交久相識去年東征震澤歸偶向吳興泛夕暉<lb/>
浮玉山前酒初熟碧浪湖中魚正肥徑從買魚酌白酒<lb/>
<pb n="KR4e0007_WYG_002-14a"/>
短篷繫在滄洲栁看山飲水無了期雪花飛來大如手<lb/>
山蒼蒼雲茫茫别去懐思山水長今年觸熱上齊魯直<lb/>
駕天風辭豫章江湖蛟鼉宅淮蔡魚龍鄉黄河下瀉神<lb/>
激揚一息泰山青在望比來宴坐觀清濟却憶雄飛數<lb/>
千里東掖郎官尤好竒酌我春風紫薇底手提名畫山<lb/>
水圖派出呉興松雪裏求我試作山水歌為我素知山<lb/>
水美展圖累日怡心神水緑山青太逼真聨鑣二子謾<lb/>
馳騁我亦况是丹青人吳興書法妙天下筆意尋常寓<lb/>
<pb n="KR4e0007_WYG_002-14b"/>
圖畫一水一山蟠籀文裴迪來時絶驚訝君不見司馬<lb/>
遷生平足跡半山川主經奴史走百氏迴得山川一氣<lb/>
先愧我長年事奔走耿耿胸中復何有雕蟲刻楮殊未<lb/>
工黙對江山玩星斗<lb/>
　　　捕魚圖為蕭楚芳賦<lb/>
落花溶溶江水春江上好山如故人兩髯跼蹐事辛苦<lb/>
舉網截江遮巨鱗容儀頗亦類古雅匪特臨流羨漁者<lb/>
天機妙發毫素間畫師豈是無心寫一髯長操百尺竿<lb/>
<pb n="KR4e0007_WYG_002-15a"/>
一髯屹立當風湍後先指示若為語得失所繫何其難<lb/>
緑髪小兒殊不癡解帶黙黙臨清漪偶然一飲坐樹下<lb/>
鱣鮪有無初不期君不見任公子汎汎揚州弄雲水六<lb/>
鼇駕出海上來未必竿頭能致此又不見張志和嘯歌<lb/>
紫芝坐緑莎一絲風月亘終古眼底屑屑浮雲過覽君<lb/>
此圖動深省世間萬事魚戱鼎唯有渭川姜子牙直鈎<lb/>
下釣蒼波冷<lb/>
　　　登㑹盟臺<lb/>
<pb n="KR4e0007_WYG_002-15b"/>
金戈四塞烟塵裏㳺說縱横日蠭起喜則連和怒則攻<lb/>
瑣瑣㑹盟何足齒澠池城西百尺臺落落瀟瀟吹草萊<lb/>
白頭父老走相告此處秦王㑹趙來往年譎易連城璧<lb/>
已憾當初留未得一朝又約西河地勢欲平吞弱强敵<lb/>
秦王虎視函谷東海内諸侯皆向風邯鄲伊邇彈丸地<lb/>
秦擬取之猶彀中趙家賴有相如在肯與恵文增氣槩<lb/>
左右侍立如堵墻張目叱之如芥蔕秦王倚酒何見欺<lb/>
豈以聲音趙所知轉柱撥絃未終曲抽毫伸紙已多時<lb/>
<pb n="KR4e0007_WYG_002-16a"/>
相如一顧聞秦樂瓦缶髙擎侑王勺請王一擊為趙王<lb/>
頸血濺王心不怍酒䦨㑹罷當澠池兩國陳兵目送之<lb/>
後來登臺念遺事慟及西周王道衰我思趙璧非為寳<lb/>
相如病後廉頗老季世焉知用郭開反手邯鄲跡如掃<lb/>
　　　班枝花曲<lb/>
班枝花光韡曄照耀交州二三月交州人家花滿城滿<lb/>
城花開未抽葉焜煌隔水散雲彩羃䍥縁空張錦纈信<lb/>
非韓郎丹染根恐是杜宇啼成血啼成血著樹枝㸃綴<lb/>
<pb n="KR4e0007_WYG_002-16b"/>
穠芳也自竒嶺南到處足種此嶺北居人稀見之穠芳<lb/>
曉落花時雨東家西家具雞黍當門笑拾瑪瑙鍾持向<lb/>
城南踏春去交州地暖春歸早一夕東風為誰老翠苞<lb/>
半拆漸吐綿雪花填滿行人道越娃攜筐争采綿采綿<lb/>
盈筐勝萬錢搓就瓊簪膩如蠒絲成氷縷細如烟細如<lb/>
烟千萬縷綿綿到㡳知幾許的的燈煤夜結花軋軋機<lb/>
聲暗相語停梭掩袂那得眠吉貝相将下機杼并刀裁<lb/>
剪秋江雲與郎為衣白且新鄉社年豐載春酒郎試新<lb/>
<pb n="KR4e0007_WYG_002-17a"/>
衣賽海神從今只種班枝樹開花結子兩成趣勸郎切<lb/>
莫種埀楊引惹長條繫愁緒<lb/>
　　　題僧巨然長江萬里圖<lb/>
老禪好畫如好禪不到覺悟不肯息一朝縱筆恣揮洒<lb/>
萬里長江落胸臆我聞大江之水出岷山漢江之水出<lb/>
嶓冡兩江合流東向趍霧滃雲蒸變俄頃此圖乃獨見<lb/>
源委豈與尋常畫師比地形筆勢俱兩全白璧黄金謾<lb/>
堆几又聞瞿塘之險天下無江水倒瀉山糢糊烏石灘<lb/>
<pb n="KR4e0007_WYG_002-17b"/>
髙浪濤急白帝城荒古木疎枯藤挂壁下猿狖苦竹縁<lb/>
江啼鷓鴣展圖不得一見此令我扼腕長嗟吁世間好<lb/>
畫豈易得討論應須待裴迪欲追太史賦逺逰直上岷<lb/>
峩看晴碧<lb/>
　　　從軍樂<lb/>
從軍樂右插忘歸左繁弱天子有詔征不庭重選前鋒<lb/>
掃幽朔出門萬里不足平宛駒照耀黄金絡去年鏖戰<lb/>
葱嶺東今年分戍蓬婆中蓬婆城外一丈雪半夜紫駞<lb/>
<pb n="KR4e0007_WYG_002-18a"/>
號北風少年忽憶慷慨事便起酌酒澆心胸酒酣耳熱<lb/>
聲摩空手舞三尺青芙蓉前将軍右都䕶壮士在榮不<lb/>
在富一朝手格樓蘭歸人擁都門看馳騖朝承恩暮承<lb/>
顧出入三軍稱獨步都門富兒空萬數人生豈被從軍<lb/>
誤<lb/>
　　　楊白花<lb/>
楊白花爾何白蕩漾春心易南北美人深宫愁捧心擊<lb/>
碎珊瑚為誰惜大江東流烟霧深欲往從之思如織<lb/>
<pb n="KR4e0007_WYG_002-18b"/>
　　　涉江采荷花<lb/>
郎騎白馬臨江滸妾采荷花涉江浦郎情若比藕絲長<lb/>
妾心勝似蓮心苦藕絲長難綰結蓮心苦莫如妾天長<lb/>
地久此心存花落花開任情絶<lb/>
　　　長歌行<lb/>
貧不干升斗粟富不欲方丈飱古來窮達等細事何用<lb/>
屑屑摧心肝萬金鑄寳劍千金買雕鞍出門得意青雲<lb/>
端五花照耀春雪乾石家金谷果何在落花衰草秋漫<lb/>
<pb n="KR4e0007_WYG_002-19a"/>
漫君不見長安市上李謫仙十千取酒醉即眠有時長<lb/>
歌動八極往往鼓吹三百篇一朝掉臂滄江前眼底富<lb/>
貴浮雲然眼底富貴浮雲然<lb/>
　　　哀蛩吟<lb/>
西風院落無人語白露泠泠滴秋宇仰見明月河漢髙<lb/>
咿軋哀蛩弄機杼咿軋咿軋機杼鳴綺窻飛度玉梭輕<lb/>
同聲合奏思無限萬緒千端織不成芳蘭夕氣浮金井<lb/>
寳鴨沉烟翠衿冷蕩子從軍去不歸妾身抱恨愁孤影<lb/>
<pb n="KR4e0007_WYG_002-19b"/>
此時此夜聞此聲更長夢短難為情銀釭暗擊玉釵碎<lb/>
錦瑟斜移金鴈横金鴈斜横飛不起漫索餘音滿人耳<lb/>
梨雲化作陽臺夢家書望絶湘江鯉湘江水流東復深<lb/>
蕩子不歸勞妾心故将鮫人萬斛淚寫入哀蛩腸㫁吟<lb/>
　　　狂歌行為葉宗海賦<lb/>
西磵生文中虎人中龍身披紫雲口生虹九江秀色剪<lb/>
瞳子出門一笑天為風十五即汗漫壮逰滄海東仰超<lb/>
鴻濛凌太空俯拾雲夢吞心胸似非隴西之長吉何以<lb/>
<pb n="KR4e0007_WYG_002-20a"/>
結交皆巨公我才况是燕臺客深托黄金鑄龍骨長風<lb/>
吹來天際㳺與君相逢若相識君方解以狐白裘質以<lb/>
銀驄馬得錢即沽趙州酒挽起明河一傾瀉醉呼平原<lb/>
君大酌花樹下瑶枝挼香熏羽衣碧寶盤流接杯斚君<lb/>
先舞我當歌天為幙雲相和金罍倒挹春浩蕩玉冠倒<lb/>
挂氷嵯峩滁陽小兒走驚笑笑我與君将為何将為何<lb/>
誰知音白雲忽來知我心不見山公後習家池草深此<lb/>
翁放浪有真意大道汙隆無古今罷歌回舞思莫極一<lb/>
<pb n="KR4e0007_WYG_002-20b"/>
鶴飛下瑯琊岑<lb/>
　　　四禽言<lb/>
不如歸去㳺子天涯斷腸處瞿塘峽口風浪喧祈連山<lb/>
頭氷雪聚不如歸去<lb/>
提葫蘆沽美酒富貴扵人復何有人生行樂不及時坐<lb/>
見朱顔成白首提葫蘆沽美酒<lb/>
蠶老乏婦舍北舍南春已暮小麥漸漸大麥黄繰車挂<lb/>
壁塵生釜蠶老乏婦<lb/>
<pb n="KR4e0007_WYG_002-21a"/>
行不得也哥哥巫山路遥湘水多桂樹叢幽啼虎豹桃<lb/>
花浪濶喧蛟鼉行不得也哥哥<lb/>
　　　江隂老人謡贈吳指揮<lb/>
江隂城中頭白翁面皺腰曲雙耳聾手扶竹杖官道側<lb/>
向人欲語捫心胸自言往昔承平日老夫城中家富實<lb/>
一從淛右干戈興官稅民差日繁劇大兒從戎行小兒<lb/>
當賦役縱有老夫存連年避兵革元戎既退海寇來江<lb/>
隂城中生緑苔人心洶洶樂變易殺人何異除蒿萊去<lb/>
<pb n="KR4e0007_WYG_002-21b"/>
年自逢呉總兵與民為主民獲生官軍不擾民樂耕大<lb/>
開濠塹堅築城老夫甘分守困寡不忘作詩謌太平<lb/>
　　　農家樂示寧國縣官<lb/>
農家樂農家有田負城郭枯桑回青楊栁黄手把犁鋤<lb/>
事東作城中近有能長官官稅民徭務從薄吾農但願<lb/>
風雨時打鼓催耕轉村落千倉萬倉輸到官躋彼公堂<lb/>
獻康爵三冬閉門喫飽飯誰人得似農家樂<lb/>
　　　憎王孫<lb/>
<pb n="KR4e0007_WYG_002-22a"/>
王孫爾為何代客陵谷變遷歸不得衣冠毁裂不似人<lb/>
放浪形骸恣飄忽春山髙髙春樹蒼爾乃結黨成跳踉<lb/>
山下有田多百穀爾復蹂踐不得将喧呼萬状絶可惡<lb/>
見人䙝狎乃所長我獨嗟爾類不如狗與彘狗彘猶能<lb/>
依附人爾何為乎自輕棄<lb/>
　　　野禽鳴<lb/>
告天兒何獨悲脊令原上春風吹雄雌頡頏羽䙰褷路<lb/>
旁行人愁見之驀然撅起數百丈以聲叩天将為誰其<lb/>
<pb n="KR4e0007_WYG_002-22b"/>
音嘈嘈其尾佳佳喉乾口燥無了期使人聽之心膽摧<lb/>
中原板蕩十餘載五兵血戰三精虧黄沙漫漫草離離<lb/>
髑髏如霜骨如雪彼蒼髙髙知不知匪風下泉感扵斯<lb/>
念汝微物知安危告天兒何獨悲<lb/>
　　　啄木<lb/>
啄木啄木爾何為乎碌碌朝飛茂林夕飛叢麓倚利觜<lb/>
而斧堅索䖝螘以充腹其役何勞其得何足秋風烟隴<lb/>
嘉禾熟胡不從之啄金粟<lb/>
<pb n="KR4e0007_WYG_002-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0007_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻二<lb/>
</p>
<p>
</p>
  </div>
<div>
                <head>鳳池吟稿巻三</head>
    <p>
<pb n="KR4e0007_WYG_003-1a"/>
欽定四庫全書<lb/>
　鳳池吟稿巻三　　　　明　汪廣洋　撰<lb/>
　　五言長律<lb/>
　　　淛右苗帥率猺獠來歸右司王愷往慰之因其<lb/>
　　　回作詩以贈<lb/>
昭代埀洪業皇風被逺人三苗馴禮化五嶺净烽塵况<lb/>
值來歸際宜加撫慰諄兹行闗國政重選得儒臣陸賈<lb/>
曾通越張儀毎到秦秖應談寸舌孰與布深仁羽檄通<lb/>
<pb n="KR4e0007_WYG_003-1b"/>
宵下星麾介曉陳冐雲扳石磴乗月渡溪津崖氣沾衣<lb/>
濕藤枝刺眼新野人争共看屬吏候相親逺道經踰月<lb/>
遐征未浹旬只今全補報曷敢後艱辛外閫趨迎久初<lb/>
筵禮數頻片言埀懇懇百諾進循循上日回丹斾髙秋<lb/>
擁畫輪麒騮驚過電猺獠集懸鶉歸拜彤庭曉徐回玉<lb/>
殿春啟居親顧問獻納賴諮詢將命功堪賦來宣事絶<lb/>
倫為君歌雅頌想像畫麒麟<lb/>
　　　贈孫炎<lb/>
<pb n="KR4e0007_WYG_003-2a"/>
拜命趨侯府持書出省曹宦逰千里外公論一時髙曉<lb/>
日鳴珂珮晴天簇羽旄暫為東楚别且醉太平臯祖席<lb/>
陳麟脯賔筵集鳳毛清歌來窈窕名酒挹葡萄好奮雲<lb/>
中鵠須持海上鼇贈言良在耳極意對揮毫野色薰青<lb/>
草瀾光灔碧桃徘徊瞻鵲喜彷彿及蠶繅疇昔成戎服<lb/>
陪行擁戰艘每同登虎帳恒得進龍韜况復膺新寵休<lb/>
云任獨勞漢廷思賈誼晉室望山濤多事煩經濟羣情<lb/>
慰鬱陶撫摩深見托佐理未為叨周道期回轍强弓擬<lb/>
<pb n="KR4e0007_WYG_003-2b"/>
載櫜豺狼終見化蜂蠆亦何逃陋巷騰歡笑交衢絶慟<lb/>
號九華應逺待飛翠照恩袍<lb/>
　　　送蔡元善之官銅陵<lb/>
白面黄華使朱衣紫府仙儀容追典雅進退合周旋捧<lb/>
檄長觀國宣威毎到邊風塵雙鬢㡳江漢一㠶前上相<lb/>
憐多藝諸公念獨賢銅陵開舊治玉案喜新遷拜命兼<lb/>
恩寵躬行在勉㫋好扳潘岳駕莫後祖生鞭旦日催鳴<lb/>
珮春華簇舞筵從來枳棘地鸞鳳豈留連<lb/>
<pb n="KR4e0007_WYG_003-3a"/>
　　　豫章南樓<lb/>
適意縁清景馳思屬早秋眷焉臨勝地暫爾憩南樓楚<lb/>
岫雲中出章江樹杪流涼蟬汎聲響細草沒歸愁鼓角<lb/>
三邊壯襜帷五月留誰知放歌者脉脉寄滄洲<lb/>
　<lb/>
　<lb/>
　<lb/>
　<lb/>
<pb n="KR4e0007_WYG_003-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻三<lb/>
</p>
<p>
</p>
  </div>
<div>
                <head>鳳池吟稿巻四</head>
    <p>
<pb n="KR4e0007_WYG_004-1a"/>
欽定四庫全書<lb/>
　鳳池吟稿巻四　　　　　明　汪廣洋　撰<lb/>
　　五言律詩<lb/>
　　　月夜登豫章南樓<lb/>
酷熱不可敵起登江上樓焚香就華月援琴彈素秋髙<lb/>
梧宿鳥下芳蕙夕螢流覽物感時序清笳發暝愁<lb/>
　　　九日<lb/>
長劍客千里一杯歌七哀晚節忽已至秋芳殊未開平<lb/>
<pb n="KR4e0007_WYG_004-1b"/>
沙誰戯馬落日自登臺西北天埀逺滄江聞鴈來<lb/>
　　　寄孔博士<lb/>
疇昔同趨召雞鳴候啟扉聨章門下進並馬月中歸掖<lb/>
樹啼烏早風花委路微相望隔千里目斷楚雲飛<lb/>
　　　寄西掖諸友<lb/>
玉簫吹鳳凰闗月寫滄浪故國㡬時到髙樓今夜長候<lb/>
虫啼露壁涼葉下銀牀無限懐人意裁詩逺寄将<lb/>
　　　忠勤樓諸老夜直余時守省作詩寄之<lb/>
<pb n="KR4e0007_WYG_004-2a"/>
西掖延秋爽髙樓倚太清玉繩當坐轉銀漢近人明上<lb/>
相思經濟諸公任老成不知前席夜曽語及蒼生<lb/>
畫省夜不寤起行雙樹間遥聞唳孤鶴清響落空山涼<lb/>
露徐徐下秋雲故故還從來事幽覽頗與意相闗<lb/>
耿耿衆星白漫漫長夜寒萬方猶事武一榻豈容安零<lb/>
露沾琴席髙梧下井闌永懐何以托詩罷動猗蘭<lb/>
　　　露坐<lb/>
愁極覺宵永坐深知露涼遣時聊命酒愛月屢移牀北<lb/>
<pb n="KR4e0007_WYG_004-2b"/>
斗回杓近髙城下漏長用非疏附者撫事即蒼茫<lb/>
　　　小孤山<lb/>
海門第一闗蒼翠五雲間隂雨蛟龍出晴天鸛鶴還江<lb/>
聲舂夜寂草色帶春殷欲往臨危頂因之望故山<lb/>
　　　月夜同諸友酌<lb/>
休撥紫檀槽且傾黄濁醪涼天兼得月我輩復持螯彭<lb/>
蠡一杯大匡廬半壁髙竹林瀟灑地應有醉山濤<lb/>
　　　登徐孺子亭<lb/>
<pb n="KR4e0007_WYG_004-3a"/>
髙士不可得兹亭幸爾留偶來當暇日况復及清秋湖<lb/>
水當門落松雲傍枕浮幾時閒歴覽乗月放扁舟<lb/>
　　　晚晴江上<lb/>
江水鴨頭緑楚山螺髻青鷓鴣啼不盡花發樹𡨕㝠微<lb/>
風汎蘭槳落日過松亭勝境思彌愜漁歌隨處聽<lb/>
　　　西掖聞鸎<lb/>
粉署春已晚黄鸝時復鳴落花蕩輕吹繁木翳新晴好<lb/>
語多聨續餘音入紫清鳳凰池上客一曲送新聲<lb/>
<pb n="KR4e0007_WYG_004-3b"/>
　　　清風亭對酒<lb/>
二月雨中盡一尊亭下開青山望不極白雲招可來啼<lb/>
鳥合芳樹落花委蒼苔遥知舊㳺者歌詠鳳凰臺<lb/>
　　　寄陳僉事<lb/>
露白團秋草天涼悲晚蛩懐人當永夜看月上疎桐邊<lb/>
候烽傳息畬田嵗喜豐了知巡歴罷雙斾引歸驄<lb/>
　　　秋日憶故園<lb/>
素得故園趣逺如南澗阿衆芳時既集啼鳥秋復多對<lb/>
<pb n="KR4e0007_WYG_004-4a"/>
竹不及晦酌酒屢當歌去鄉僅十載懐之可奈何<lb/>
　　　郡齋秋日<lb/>
帷幙公事簡齋居文墨閒開簾坐白日拄笏對青山謬<lb/>
拙占微宦疎慵覺厚顔空令懐舊業心逐鳥飛還<lb/>
　　　歸畊叟<lb/>
軒冕若為累田園信可耕寧知静者意不類曠達情過<lb/>
江逢雨歇穿林聞鳥鳴得酒亦復醉陶然終此生<lb/>
　　　秋樹<lb/>
<pb n="KR4e0007_WYG_004-4b"/>
牆頭兩好樹翠碧積隂隂落日風濤起滿庭秋意深繁<lb/>
條委砌石涼葉下衣襟况有行歌者聞之亦散心<lb/>
　　　登鳳凰臺懐孫伯融<lb/>
故人不可見逺懐良未開烟樹暮雲合江帆春雨來含<lb/>
情望三益撫巻歌七哀聊以酒一斗攜上鳳凰臺<lb/>
　　　征婦詞<lb/>
夫當戍闗塞妾重事姑嫜見月驚離别裁衣欲寄将淚<lb/>
先金剪落心逐蠒絲長想得倉庚語歸時日載陽<lb/>
<pb n="KR4e0007_WYG_004-5a"/>
　　　柬葉滙<lb/>
子獨抱逺器澹然陶至情素無圭組繫緬有林壑情園<lb/>
涉愛嘉樹觴詠掇芳英余亦忘機者世紛非所嬰<lb/>
　　　宿浦江錢氏山居<hi>宋尚書錢適後</hi>
喬木蒼然者如君有幾家安居忘嵗月適意在烟霞對<lb/>
客開春酒當門掃落花萬方從戰伐全不廢生涯<lb/>
四壁暮山紫千章春樹齊若人忘世故築室住岩西静<lb/>
日看雲出開簾聽鳥啼客來攜子侄隨意閱新題<lb/>
<pb n="KR4e0007_WYG_004-5b"/>
　　　贈孫伯融之官池陽<lb/>
江浦晚霞明桃花春水生來攜建業酒送子池陽城臨<lb/>
發贈寳劍開筵彈玉筝况當理新國珍重在斯行<lb/>
　　　夜泊臨江城下<lb/>
維舟近清樾坐愛江水深飛雨忽沾席涼風吹滿林當<lb/>
歌發慷慨訪舊縱登臨聊以寫緑綺因之清我心<lb/>
　　　曉經豫章城東<lb/>
忽忽嵗年暮感我去鄉思臨軒梳短髪緩轡過方池野<lb/>
<pb n="KR4e0007_WYG_004-6a"/>
曠秋雲淡天涼露氣滋澹臺遺塚在誰與薦江籬<lb/>
　　　送欒架閣督運宣徽<lb/>
江色浄如洗白門三月春愁來别知己况乃是鄉人積<lb/>
雨暮雲合東風芳草新宣徽耆舊在相見重諮詢<lb/>
蕭何餽餉日漢業經營時一旦見圖繪千年埀令儀因<lb/>
君當逺發倚馬贈行辭預擬旋歸斾丹青滿鳳池<lb/>
　　　排悶<lb/>
布衣不任事恒似涉風波况値經營際其如㑹計何長<lb/>
<pb n="KR4e0007_WYG_004-6b"/>
官憂見罵小吏厭相過翻憶秋池上臨書換白鵞<lb/>
　　　登鳳凰臺<lb/>
久㳺龍虎國每上鳳凰臺一水浮衣帶三山落酒杯東<lb/>
南形勝在空濶畫圖開有感風雲㑹從天五馬來<lb/>
　　　清夜<lb/>
月林栖羽白露草啼蛩清秋帶銀河瀉涼隨氷簟生彈<lb/>
琴送逸響酌酒散幽情賴有同袍者俱為江海行<lb/>
　　　寄省中諸老<lb/>
<pb n="KR4e0007_WYG_004-7a"/>
台衡森列宿伊邇紫薇垣諸老臨清地匡時在直言醴<lb/>
泉方浩瀚鳳鳥任騰騫我獨南征久年來憶故園<lb/>
　　　贈李士良之官宜興<lb/>
近美除州牧多言用舊臣正須宜令徳毋乃為斯民沙<lb/>
暖潮痕淺城春栁色新應思陽羨路日日望車塵<lb/>
　　　柬孔都事<lb/>
一日不趨省寸心何以安開門偶自適力疾强加餐廣<lb/>
野衆星出髙城暝鼓殘思君進謁後歸騎北風寒<lb/>
<pb n="KR4e0007_WYG_004-7b"/>
　　　西施灘<lb/>
東越國已泯西施灘尚存天埀芳草地漁唱夕陽村荇<lb/>
帶牽舟楫羅衣拂酒尊杜鵑縁底事只管下啼痕<lb/>
　　　宴建徳南樓<lb/>
綺席張新宴華裾縱合歡蔗漿調碧盌魚鱠縷氷盤髙<lb/>
閣宜開晚輕衣不受寒坐聞彈錦瑟涼月在䦨千<lb/>
　　　秋日用張都事㳺田墳詩韻<lb/>
命駕來游日看碑數歴年紺雲籠浄刹碧草上遺阡野<lb/>
<pb n="KR4e0007_WYG_004-8a"/>
興三山外秋聲萬竹邊應逢大小朗煮茗試新泉<lb/>
　　　登蒋山望江亭次韻二首<lb/>
絶頂出華構有時來一登曾将六朝事閑問百年僧寓<lb/>
目誠多感投身愧未能暫留林下夕江浦散漁燈<lb/>
毎到蒋山日令人老眼青溜泉深處落獨客静中聽蘿<lb/>
徑依禪榻苔函鎖佛經更須臨絶頂一上望江亭<lb/>
　　　九日答郭生詩韻<lb/>
眺望思彌愜况當秋序殫微烟澹遥水落日下平巒毎<lb/>
<pb n="KR4e0007_WYG_004-8b"/>
喜疎花發得逢知己讙壺觴且清話聊樂復何歎<lb/>
　　　送院判俞子茂進兵番陽<lb/>
江東風日晴把酒送君行好慰三千士将収七十城烟<lb/>
花催疊鼓雲騎擁連營山越人争喜殊方自此清<lb/>
　　　和主敬陶員外詩韻<lb/>
相國深圖治郎官早見親毎膺前席夜曾屬後車塵種<lb/>
竹思儀鳳将書究獲麟憂時生白髪逈比向來新<lb/>
　　　贈歴陽令<lb/>
<pb n="KR4e0007_WYG_004-9a"/>
縣宰張公子能官且好文擬將清白節報答聖明君撫<lb/>
巻歌秋水揚舲帶夕曛雞山何處是西望碧絪緼<lb/>
　　　豫章秋日聞鶯<lb/>
杞樹葉半脱不禁黄鳥啼興闌縁夢斷愁盡覺聲低南<lb/>
浦涼雲薄章江碧草萋終非舊聞處花發鳯池西<lb/>
　　　贈卜明府<lb/>
聨轡出東野長歌贈貳車要知勤庶績方不負新除好<lb/>
日開春酒晴江上白魚明當有嘉政取次為君書<lb/>
<pb n="KR4e0007_WYG_004-9b"/>
　　　送李員外徃臨川議事<lb/>
四牡動鳴鑣雙旌擁使軺省郎臨政日郡吏候來朝送<lb/>
别當秋野行吟過浦橋煩將經國事細語霍嫖姚<lb/>
　　　贈周卿徃臨江<lb/>
秋風動庭闈游子賦無衣謾托青雲想空令白日飛江<lb/>
流來浩蕩樹色帶依微西郡多朋達停驂候逺歸<lb/>
　　　奉㫖詠五明馬<lb/>
九尺風神異五花春色明璠璵裝絡腦珠貝結繁纓霧<lb/>
<pb n="KR4e0007_WYG_004-10a"/>
滃來天沼星馳過石城千金逢伯樂一顧未為輕<lb/>
　　　答友人夜直詩韻<lb/>
碧樹秋聲滿彤庭月色髙故人待清漏永夜直東曹聽<lb/>
履鳴瑶珮飛觴看寶刀猶能臨素壁和霧㸃霜毫<lb/>
　　　野興<lb/>
野興自不淺秋聲何復來樹深寒易作門僻曉慵開擬<lb/>
寫江掩恨慚非宋玉才素琴多雅調稍理向池臺<lb/>
　<lb/>
<pb n="KR4e0007_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻四<lb/>
</p>
<p>
</p>
  </div>
<div>
                <head>鳳池吟稿巻五</head>
    <p>
<pb n="KR4e0007_WYG_005-1a"/>
欽定四庫全書<lb/>
　鳳池吟稿巻五　　　　明　汪廣洋　撰<lb/>
　　五言律詩<lb/>
　　　合江亭晚眺<lb/>
二水澄白練一亭延素秋聊為庾公嘯因效子長逰月<lb/>
色瀉尊俎劍光衝斗牛更須舒老眼西北有髙樓<lb/>
　　　月夜<lb/>
黙坐百感集髙城初漏過起行明月底静看落葉多候<lb/>
<pb n="KR4e0007_WYG_005-1b"/>
蟲啼砌石涼蛤沸池波懐抱無由寫其如此夜何<lb/>
　　　七夕<lb/>
七夕無盈刻雙星有定期明河徴素色靈鵲待多時簾<lb/>
幙清歌度罘罳結綺埀媺人新月底拜語向蛛絲<lb/>
　　　贈友生<lb/>
幙府求才俊髯參早見招春江懐解纜秋日喜聨鑣白<lb/>
紵辭偏好青雲路正遥十年戎馬内老氣逸天驕<lb/>
與子十年故去鄉千里遥艱難悲晉楚慷慨薄雲霄起<lb/>
<pb n="KR4e0007_WYG_005-2a"/>
舞月光出長歌露氣飄秋風玉闗外曾是老班超<lb/>
　　　賦江上停雲送周生省親<lb/>
落日敞朱樓江雲暝不流密依荆樹暗遥帶晉陵秋鳥<lb/>
外生歸思天涯念舊逰亦知親舍近早晚放孤舟<lb/>
　　　寄崔元初<lb/>
晴軒種竹罷好月到忩時坐我長松下歌君流水詩墓<lb/>
田歸野雀疎雨落山葵偶値南來使殷勤寄所思<lb/>
　　　送髙廷琇之揚州<lb/>
<pb n="KR4e0007_WYG_005-2b"/>
君家賢伯仲理櫂上揚州一别懸知逺幾時還共逰暮<lb/>
雲生楚樹涼雨過䢴溝後夜遥相憶月髙人倚樓<lb/>
　　　贈李府尹<lb/>
太守承新澤諸公贈好辭近聞初度日正値上官時園<lb/>
棣聨春蕚庭梧長玉枝比來歌二美聊以慰相思<lb/>
　　　送州判劉秩之徐州<lb/>
彭城必争地兵後竟如何庶事煩經畧羣情在撫摩江<lb/>
雲埀暝逺楚樹入秋多感慨臨岐别持觴發嘯歌<lb/>
<pb n="KR4e0007_WYG_005-3a"/>
　　　題凝翠軒<lb/>
都㑹稱江左山川勝洛中小軒開静日積翠倚晴空雲<lb/>
卧巢松鶴泉流飲澗虹公餘宜引眺秀色在心胸<lb/>
　　　學静齋為鎮撫易貴賦<lb/>
唯我習静者登君學静齋竹隂籠小徑草色上閑階黙<lb/>
對芳春景漸消逺客懐吟餘清興愜鳴鳥更喈喈<lb/>
　　　交州南樓<lb/>
久負烟霞想多為汗漫逰誰知嶺外客獨上斗南樓碧<lb/>
<pb n="KR4e0007_WYG_005-3b"/>
樹蔵蠻邏清歌發蜑舟西山餘爽氣早晚是新秋<lb/>
　　　嶺南新秋<lb/>
繁吹動秋聲天涼海氣清深杯行竹葉髙枕傲桃笙晚<lb/>
樹依微出晴波瀲灧明醉來還自得覺我在蓬瀛<lb/>
　　　嶺南道中<lb/>
過盡梅闗路灘行喜順流潖江元到海横石不容輈嶺<lb/>
樹埀紅果汀沙聚白鷗從來交廣地還是古揚州<lb/>
　　　春日聞鶯<lb/>
<pb n="KR4e0007_WYG_005-4a"/>
旭日麗寳樹微風生綺羅竹深涼翠合鶯轉落紅多岑<lb/>
寂懐人處間闗奈爾何嶺南天氣好二月轉清和<lb/>
　　　題方塘<lb/>
輕烟浮野色淺緑動秋渠好鳥時飛至令人心自如浣<lb/>
花紅日浄夢草碧忩虚更有扵中趣閑來學釣魚<lb/>
　　　喜友得除<lb/>
拜命榮何極來旬事絶難中天移列宿西郡得能官露<lb/>
重蘭蕤碧風髙柏子寒思君舊逰地誰與更盤桓<lb/>
<pb n="KR4e0007_WYG_005-4b"/>
　　　中秋對雨<lb/>
百年多勝逰得意在中秋月白露華滿天空海氣浮深<lb/>
杯行緑酒短棹發滄州此夜兼風雨令人有所愁<lb/>
　　　訪劉外史題詩見山堂兼美同行諸友<lb/>
<hi>闕二字</hi>劉外史今代蔡中郎結屋縁溪曲開軒待月光竹<lb/>
圍琴席潤花傍酒船香見說陂南去何時有報章<lb/>
醖藉稽中散才名阮仲容良時不易得有暇即相從溪<lb/>
静魚依藻天涼鶴在松坐開金谷酒酌向寳珠峯<lb/>
<pb n="KR4e0007_WYG_005-5a"/>
　　　喜平蘇州兼得家書二首<lb/>
五年煩睿思萬國繫安危訓武修文日擒充戮竇時卿<lb/>
雲埀爛漫彩鳳下葳蕤更喜河南北壺漿待六師<lb/>
京國書來報蘇州事已完慈親膺夀考諸弟喜平安稽<lb/>
首瞻天舞焚香對日觀聖恩何以答銘刻在忠肝<lb/>
　　　看山<lb/>
沿江多好山孤絶勢難扳鷹隼飛騰上雲霞出沒間崖<lb/>
巔摩太古石脚浸蒼頑東下連滄海如渠有幾闗<lb/>
<pb n="KR4e0007_WYG_005-5b"/>
　　　夜過落星石<lb/>
今夕興不淺月髙湖水平穩乗白鷂子直到豫章城山<lb/>
酒開孤寂洞簫聞數聲匡廬青未了相近眼偏明<lb/>
　　　過昌邑山<lb/>
解帶臨江渚移舟近薜蘿岸沙留醉卧山鳥答行歌浪<lb/>
静天容濶雲低雨脚多年年事行役此地屢經過<lb/>
　　　青山<lb/>
獨立眺空明夜涼河漢横林疎容月色溪静納泉聲興<lb/>
<pb n="KR4e0007_WYG_005-6a"/>
到詩堪詠愁寛酒易傾徘徊山露下雲水有餘情<lb/>
　　　再過西省<lb/>
雲集欵芳渚星言送去軺敢煩君命重不憚宦途遥故<lb/>
邑将期到西山復見招簿書如易就當别在明朝<lb/>
　　　白髪<lb/>
聖朝頻見取報效近如何名厠清時列憂深白髪多江<lb/>
淮移省檄鄒魯尚絃歌自愧才疎淺那能遂撫摩<lb/>
　　　長夏<lb/>
<pb n="KR4e0007_WYG_005-6b"/>
涼挹溪山爽翬飛省署新鶯聲清過耳草色緑愁人濁<lb/>
酒傳杯重烏絲界紙勻吾儒公事畢聊復暫怡神<lb/>
　　　得杭州從侄璧書<lb/>
自我離鄉井于今十六年汝親罹喪亂諸叔困顛連痛<lb/>
哭春江樹将書暮雨前幾時㩦汝輩歸種水西田<lb/>
　　　風雪大作子敬寘酒喜朱伯徽尋魯志敏囘<lb/>
天寒棲鳥定野濶暮雲多奈可山城寂其如風雪何感<lb/>
時将白髪處世尚彤戈賴有王都督徐徐動雅歌<lb/>
<pb n="KR4e0007_WYG_005-7a"/>
凍雪迷山屐寒風襲毳袍干戈猶未弭吾輩豈辭勞大<lb/>
字傳飛檄深杯送濁醪老懐殊自喜早晚問包茅<lb/>
　　　題𤣥同子巻贈考功葛元徳<lb/>
吾愛𤣥同子鬚眉氷雪清一言辭職去九轉煉丹成句<lb/>
曲陶𢎞景涔陽竇子明相望隔千里松鶴倍増榮<lb/>
　　　憶建業<lb/>
江城秋宴日公館雨來時縱得陶潛酒難澆宋玉悲浦<lb/>
雲寒易濕汀草暝先知何以長干道悠悠我所思<lb/>
<pb n="KR4e0007_WYG_005-7b"/>
　　　得風<lb/>
拜命趨歸日沿流喜順風雨帆皆得意直下大江東神<lb/>
物潛幽宅靈妃敞閟宫嘯歌横短槊歴覽氣何雄<lb/>
　　　馬當山<lb/>
江畔山無數馬當青出羣坡陀搘急水盤礴抗浮雲怪<lb/>
木懸春雨幽花麗夕曛緬思開闢際光岳肇初分<lb/>
　　　京口<lb/>
江水白如練楚山青可人晴光生北固暮雨隔西津雲<lb/>
<pb n="KR4e0007_WYG_005-8a"/>
霧帆檣合金銀殿閣新眷兹天塹險直與海為隣<lb/>
　　　揚州<lb/>
憶昔曾逰地于今有幾家濕雲纒戍鼓髙栁聚城鴉𤣥<lb/>
鶴去無跡緑蕪愁更賖盈盈江上月何處照瓊花<lb/>
　　　淮安<lb/>
薄宦逰齊魯去鄉知幾千東流淮水急直下楚城連濁<lb/>
浪横衝海斜陽半在船我為官府繫長是涉風烟<lb/>
　　　洪澤屯<lb/>
<pb n="KR4e0007_WYG_005-8b"/>
兵農古為一耕戰兩無妨重在人經理終期國富强服<lb/>
勤遵徃轍較藝得遺方灌溉尤多利雲山白水長<lb/>
　　　過泗州旴𣅿<lb/>
泗水開名郡旴𣅿擁大山雲林與城郭都在畫圖間淮<lb/>
楚鍾靈異烟霞恣徃還從來形勝地造化黙相闗<lb/>
　　　神女山<hi>又名玉環山</hi>
神女去云逺名山依舊存珮環空寂寞岩壑閱晨昏雲<lb/>
木深蔵廟淮流直到門無因停桂檝和露挹蘭尊<lb/>
<pb n="KR4e0007_WYG_005-9a"/>
　　　浮山<lb/>
禹功疏鑿逺淮泗奠安流秀出岡巒好看來紫翠浮傳<lb/>
聞仙境異軒豁洞門幽松栢蕭森處隂隂長似秋<lb/>
　　　五河縣澮沱漴沙入淮<lb/>
一縣控衝要五河當合流生民逢喪亂治日免需求築<lb/>
地栽蔬短編茅住宅幽叮嚀單父宰慎勿事優悠<lb/>
　　　釣魚臺<lb/>
溜急沙隄險張帆蕩槳過計程知逺近趨事恐蹉跎蘆<lb/>
<pb n="KR4e0007_WYG_005-9b"/>
葦千層合河流百折多釣魚臺下客空憶扣舷歌<lb/>
　　　夜分<lb/>
好雨滌煩暑夜分渾是秋沙明疑見雪月上可行舟涼<lb/>
氣侵床榻清風入柁樓浣花村裏客只合住滄州<lb/>
　　　過潁州廢境<lb/>
倡亂伊誰始頻年戰未休風雲隨變態淮水尚安流緑<lb/>
野彌荆棘黄沙慘髑髏移舟暫臨眺掩涕不勝憂<lb/>
　　　寓興<lb/>
<pb n="KR4e0007_WYG_005-10a"/>
落日一樽酒壮歌淮蔡間停杯愛雲水解帶對溪山野<lb/>
曠月初出鳥鳴心自閒稍晴湍瀨急百丈費躋攀<lb/>
　　　陳州<lb/>
淮蔡奠平野桑麻翳夕隂土風仍自古城郭尚扵今世<lb/>
亂人家少年饑草澤深適當開創始綏撫在經心<lb/>
　　　離汴京渡口<lb/>
衮衮天河水雄奔際海涯一官辭帝闕六月上星槎平<lb/>
地俄興浪中流忽湧沙瞿塘與巫峽神變不須誇<lb/>
<pb n="KR4e0007_WYG_005-10b"/>
　　　黄陵岡<hi>元尚書賈魯塞河之處</hi>
坤寧信足美河決豈為常重在修宸徳方能合彼蒼波<lb/>
濤來洶湧畚鍤謾隄防感嘆秋風客蕭蕭愁白楊<lb/>
　　　曹州<lb/>
河北生靈苦曹州最可哀兵興多在難水溢屢為災蒿<lb/>
草侵城合狐狸上塚來傷心寥落地一顧一徘徊<lb/>
　　　鉅野縣<lb/>
廢邑開新治招來近百家未應供賦役聊可藝桑麻鄰<lb/>
<pb n="KR4e0007_WYG_005-11a"/>
里更相弔悲讙覺倍加徐徐訪遺落亦復事生涯<lb/>
　　　望嘉祥山<lb/>
放溜數百里悠然纔見山涼風吹雨過好鳥背人還河<lb/>
水翻銀浪岡巒擁翠鬟不知幽谷底能得幾家閒<lb/>
　　　宿嘉祥縣<lb/>
落日臨兹境蕭條太古初十年逢水溢一縣盡巢居地<lb/>
迥魚龍盛山空草木疎𣺌無涯涘處何以事耕鋤<lb/>
　　　離濟寧汎舟北行<lb/>
<pb n="KR4e0007_WYG_005-11b"/>
楊栁娉婷緑荷花旖旎紅魚逰華盖底人在鑑湖中太<lb/>
白拈春酒輕衣受晚風龜蒙與鳬繹只隔片雲東<lb/>
　　　鞍山泊<lb/>
纔入鞍山泊河流徒覺寛晴波來浩浩空翠鬱盤盤鸂<lb/>
鶒眠沙穩芙蕖挹露寒天然開勝境總在畫圖看<lb/>
　　　梁山泊<lb/>
河水滔滔濶梁山奕奕雄洪流連海外巨鎭擁齊東石<lb/>
洞含晴靄楊林進晚風無因躡飛屩髙處望龜蒙<lb/>
<pb n="KR4e0007_WYG_005-12a"/>
　　　在省晚涼<lb/>
濕熱愈炎熾端居念逺游雷霆催急雨海岱入清秋素<lb/>
魄雲中出微涼葉底浮汲泉供暝酌掃地坐來幽<lb/>
　　　公餘<lb/>
政劇理常簡公餘宜咏歌移床避階草和月盼庭柯露<lb/>
下縁秋重螢飛向夕多銅池涼可掬蕭爽動蒲荷<lb/>
　　　歴下秋夕<lb/>
掖垣嘉禾秀秋實何其蕃天迥月争彩風涼露漸繁疎<lb/>
<pb n="KR4e0007_WYG_005-12b"/>
蛩鳴唧唧驚鵲去翻翻坐久愈岑寂幽懐誰共言<lb/>
　　　秋日濟南聞鶯<lb/>
簾幙捲秋晴間闗聞囀鶯栁邊迷過影花外度新聲簧<lb/>
舌調來穩歌喉汎出清碧雲浮綺榭疑在錦官城<lb/>
　　　漁樵清㑹圖<lb/>
烟溆収歸棹雲山罷采薪相逢岑寂處總是畫圖人野<lb/>
蕨供芳蔌江魚得細鱗瀼西村酒熟此㑹最情真<lb/>
　　　中秋寫懐<lb/>
<pb n="KR4e0007_WYG_005-13a"/>
前年合江上去年南浦中沿流愛明月挂席任西風秫<lb/>
酒酌不醉林花看更紅姮娥應笑我今夜客山東<lb/>
　　　濟南喜得家書<lb/>
阿丈憐余甚家書寄八行且云添驥子還可慰蘐堂自<lb/>
念十四載壮逰征戰塲寸心無所昧出處任穹蒼<lb/>
　　　又<lb/>
一心憂國事何事更闗情慈母憐埀老癡兒想學行久<lb/>
違甘㫖奉遥隔四千程感慨秋風裏隂蛩勞夜鳴<lb/>
<pb n="KR4e0007_WYG_005-13b"/>
　　　鷗<lb/>
人言海鷗白我愛海鷗閒野水際空濶溪雲帶往還素<lb/>
心終自得機事不相闗鷹隼獨何物鶱騰狐兔間<lb/>
　　　荅張徵士韻<lb/>
斗南曾獨步白下早聞名飄逸晉三謝威儀魯兩生春<lb/>
杯黄秫酒野飯碧芹羮擾擾風塵者誰能得此清<lb/>
　　　贈鄧司計煥<lb/>
層氷出幽壑清見古人心念子久相别知予何獨深偶<lb/>
<pb n="KR4e0007_WYG_005-14a"/>
逢齊魯地共醉松栢林細把白駒詠毋為金玉音<lb/>
　　　贈張典簿璿<lb/>
伯樂過冀北人言冀北空固知神駿出不與凡馬同世<lb/>
路驅馳外天閑十二中從來明聖日駕馭必英雄<lb/>
　　　宿宣城山家<lb/>
委曲疑無路幽深别有天偶披青嶂入得與白雲眠樹<lb/>
密巢歸鳥溪迴響暗泉草堂終夜寂髙枕聽鳴絃<lb/>
　　　過㤗山<lb/>
<pb n="KR4e0007_WYG_005-14b"/>
絶頂望神州淋漓紫翠浮天低衆山小星拱一峯秋雲<lb/>
氣成龍虎嵐光蕩斗牛北恒與西華引領日東頭<lb/>
　　　雲亭山<lb/>
飄飄學仙子遺跡閟空青欲往尋芝草因之采茯苓數<lb/>
松晴雪在孤嶂暮雲停應是蛟龍語山靈夜出聽<lb/>
　　　大汶口<lb/>
傳云大汶口秋夏水平洲一雨稍成滯衆山皆合流我<lb/>
來閑飲馬誰謂不容舟無數盤陀石衝波回萬牛<lb/>
<pb n="KR4e0007_WYG_005-15a"/>
　　　嶧山<hi>在鄒陽縣南</hi>
言從邾子國行過嶧易山地迥烟霞古天低紫翠殷紀<lb/>
城人已去遼海鶴應還聞道秦碑在顚崖老樹間<lb/>
　　　嶧州<hi>古鄒子國</hi>
世亂遭多難斯民苦屢遷山圍鄒子國草上漢儒阡王<lb/>
事催歸日寒天逢暮年二疏遺廟在不得久周旋<lb/>
　　　滕州<hi>自曲阜魯國至邾子國滕國薛國山川相望不逺二百餘里</hi>
有周開列國聨絡太行東控制三邊外遨逰數日中山<lb/>
<pb n="KR4e0007_WYG_005-15b"/>
川存古迹草木尚遺風予亦東之楚長歌意氣雄<lb/>
　　　梁城道中<lb/>
平原遺巨壘云是古梁城樹木童童出䲭鳶帖帖鳴澄<lb/>
空來急吹何處委芳英往事隨流水凄然傷我情<lb/>
　　　桃源郭外<lb/>
驅車大隄上四顧多草萊嚴吹崇朝止層凌蔽岸來行<lb/>
行思古道故故立荒臺滿目皆陳跡聊将濁酒開<lb/>
　　　過澠池憫旱<lb/>
<pb n="KR4e0007_WYG_005-16a"/>
風沙撲面吹疲馬厭行遲迢遞經函谷﨑嶇上澠池遺<lb/>
民遭喪亂久旱轉流移不有甘霖降何能脫死危<lb/>
　　　望嵩山<lb/>
鞏洛縱逰觀嵩山勢鬱盤三呼開澒洞四岳壮維翰松<lb/>
偃彤霞古雲凝紫盖團應當作霖雨沾足救時難<lb/>
　　　過鼎湖得雨<hi>南陜久旱御香一至甘霖大降</hi>
好雨來天闕層雲覆鼎湖九農承厚澤四海慰來蘇豐<lb/>
稔行将見炎蒸坐覺無老夫殊有喜狂舞動三呼<lb/>
<pb n="KR4e0007_WYG_005-16b"/>
　　　贈張主事闗中講究運道回<lb/>
闗中兵旱久黎庶竄亡多重感朝廷徳頻煩使者過舟<lb/>
車資餽餉田野動謳歌寄語諸朋達遐方在撫摩<lb/>
　　　嶺南喜得家書<lb/>
稽首開書札傾心想面顔一官居嶺徼萬里别鄉闗最<lb/>
喜慈親健都忘兩鬢斑尤聞小兒女日日望回還<lb/>
　　　登海角亭<lb/>
海角固云逺人生罕見聞一亭開澒洞四壁動塵氛月<lb/>
<pb n="KR4e0007_WYG_005-17a"/>
暗魚龍伏天晴島嶼分比來舒老眼浩蕩氣淩雲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0007_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻五<lb/>
</p>
<p>
</p>
  </div>
<div>
                <head>鳳池吟稿巻六</head>
    <p>
<pb n="KR4e0007_WYG_006-1a"/>
欽定四庫全書<lb/>
　鳳池吟稿巻六　　　　明　汪廣洋　撰<lb/>
　　七言長律<lb/>
　　　上夀<lb/>
節鉞專征握帝符東南黎獻望來蘇長驅白日浮雲浄<lb/>
直掃滄江積翳無紫極髙秋逢電繞彤霞清曉聽嵩呼<lb/>
諸侯玉帛承筐篚殊譯河山入版圖五福載陳昭往昔<lb/>
百男重頌溥歡娛不期赫赫銘彜鼎况乃乾乾究典謨<lb/>
<pb n="KR4e0007_WYG_006-1b"/>
虚席每延多士語解衣終見逺人孚周家仁厚流芳盛<lb/>
端與明時作範模<lb/>
　　　大祀圜丘喜甘露降應制<lb/>
至節圜丘祀顥穹先期法駕幸齋宫山紆紫氣排雙闕<lb/>
日射紅雲擁六龍八表清明羣動喜一誠感格百靈從<lb/>
露埀甘液凝珠顆松偃香蕤合翠幪凡物均霑神物化<lb/>
天心允與帝心通絶勝寳甕陳終夕奚待金莖倚半空<lb/>
漢苑醴泉非㫖美梁園瑞雪謾形容小臣際遇承恩澤<lb/>
<pb n="KR4e0007_WYG_006-2a"/>
涓滴何能答九重<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0007_WYG_006-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻六<lb/>
</p>
<p>
</p>
  </div>
<div>
                <head>鳳池吟稿巻七</head>
    <p>
<pb n="KR4e0007_WYG_007-1a"/>
欽定四庫全書<lb/>
　鳳池吟稿巻七　　　　明　汪廣洋　撰<lb/>
　　七言律詩<lb/>
　　　范蠡廟<lb/>
越王去國将危日范蠡歸心用計時千古君臣難再遇<lb/>
百年耆老尚興思空簷暮雨巢乾雀遺廟春風哭子規<lb/>
惟有西施灘下水浪聲東向不勝悲<lb/>
　　　讀呉越春秋<lb/>
<pb n="KR4e0007_WYG_007-1b"/>
口血纔乾又復讐總無誠意為東周夫差只愛容狂佞<lb/>
勾踐殊能用智謀檇李郡還輿土廣姑蘇臺就鹿麋遊<lb/>
髙情獨羨陶朱子萬頃滄波一葉舟<lb/>
　　　姑蘇臺有感<hi>丙午秋大軍圍蘇州余奉命計議軍務感而賦此</hi>
何事夫差日漸滛都将興廢付登臨霸圖反手歸嘗膽<lb/>
醉魄流涎屬捧心臺土尚存芳草合鹿麋空卧古苔深<lb/>
唯應胥口波濤急百折東流感至今<lb/>
　　　夜過江州偽漢故都<lb/>
<pb n="KR4e0007_WYG_007-2a"/>
此地當年建翠華歌鐘雲沸五侯家眼前誰是池中物<lb/>
身後徒為井底蛙午夜長風催桂檝滿江明月浸蘆花<lb/>
琵琶哀怨今安在惟有荒城寄宿鴉<lb/>
　　　泊舟左蠡寺<hi>王師與偽漢戰于此</hi>
鳴鴈嗈嗈集野田白沙如雪照行船秋風一阻經三日<lb/>
客子重遊已二年左蠡碧流烟雨外匡山青落酒杯前<lb/>
空林老衲猶思治解說王師奏凱旋<lb/>
　　　送魯志敏往番陽兼諷諭呉徳廣<lb/>
<pb n="KR4e0007_WYG_007-2b"/>
江左誰為保障臣感時臨别重敷陳蘭陵大饗千秋祀<lb/>
越國終全六郡民莫倚峻闗嚴虎豹好圖髙閣畫麒麟<lb/>
燈前預擬旋歸日聨轡鶯花二月春<hi>陳霛銧歸陳為蘭陵太守汪華歸唐</hi>
<hi>封越國公皆歙人也廟食俱存</hi>
　　　豫章中秋<lb/>
丹桂吹香玉宇寒緒風如水月如盤空傳許遜驂黄鵠<lb/>
不見文簫逐綵鸞樂奏廣庭雲外落山連章渚鏡中看<lb/>
賔筵有酒君當酌莫待秋霜滿鬢端<lb/>
<pb n="KR4e0007_WYG_007-3a"/>
　　　初夏<lb/>
紈扇盈盈剪越羅麥秋時候轉清和雲飛城郭烟中逺<lb/>
星散漁家水際多小樹暮天收白蠟平蕪晴日放新鵞<lb/>
南州髙士亭前客尤愛滄浪第一歌<lb/>
　　　和子常趙聘君詩韻<lb/>
聖人予奪嚴書法曾托春秋二百年世道久嗟鳴鳳後<lb/>
王網深著獲麟先閉門纂述無虚日直筆光華動燭天<lb/>
還憶低頭拜東野紫陽山色落忩前<lb/>
<pb n="KR4e0007_WYG_007-3b"/>
　　　癸夘秋大軍圍武昌予極欲一登黄鶴樓不數<lb/>
　　　日復命還建業莫遂所懐乃賦七言以寄予興<lb/>
武昌城頭黄鶴樓爽塏迥挹西南州嶓江岷江扵此合<lb/>
古人今人無限逰天際一㠶懸宿雨雲邊萬木下髙秋<lb/>
賦詩横槊慷慨事笑指闌干近斗牛<lb/>
　　　雨晴<lb/>
䕶龍河頭春雨晴黄鳥白鳥相兼鳴重來髙閣寓幽目<lb/>
一望故園銷客情野花羃䍥照江浦官樹依微繞石城<lb/>
<pb n="KR4e0007_WYG_007-4a"/>
想見六朝全盛日紫宫樓觀碧雲横<lb/>
　　　召赴京師别豫章<lb/>
天子圖全念用兵國公承命任專征<hi>丁未年信鄂二國公平山東</hi>不<lb/>
煩麾下驅馳日已定山東七十城自古廟堂求勝算只<lb/>
今河洛遂歡迎小臣愧乏旬宣力願竭愚𠂻答聖明<lb/>
五年三復被綸音倚注唯專感激深<hi>甲辰冬開諭贑州丙午夏以中書叅</hi>
<hi>議召還是年冬叅議西省戊申夏月開省山東又召故詩中并紀之</hi>充國豈疎屯塞策馬<lb/>
周終許報君心風雲際㑹成今古日月昭融實鑒臨歴<lb/>
<pb n="KR4e0007_WYG_007-4b"/>
歴楚山遙在目壮歌明發大江潯<lb/>
　　　贈劉秀才歸理鄉校<lb/>
江浦風髙木落稀江天雲濶鴈飛遲正憐張翰思歸日<lb/>
况值文翁領校時左蠡廟前山隱隱宜春臺口栁依依<lb/>
經行得意多題詠莫惜鸞牋寄鳳池<lb/>
　　　趙待制致仕還㑹稽<lb/>
新開湖水水如雲三十年前憶見君京國相逢增感舊<lb/>
辟雍長得細論文白頭喜遂林泉約紫誥欽承雨露恩<lb/>
<pb n="KR4e0007_WYG_007-5a"/>
遥想到家尋賀老泊船來去棹晴曛<lb/>
　　　宋景濂承㫖致仕還金華<lb/>
力操鉛槧代櫜鞬贊翊無如子獨賢璧水屢㳺來後學<lb/>
瀛洲髙步領羣仙乞歸際遇明良日近侍從容二十年<lb/>
况有兒孫能繼武鳳凰池上羽毛鮮<lb/>
巾車久不到潛溪溪上篔簹箇箇齊玉檢金封勞紀述<lb/>
石田茅屋稱幽棲賀公共喜榮歸老疏傅誰言早見幾<lb/>
此去東南形勝處知君一一有新題<lb/>
<pb n="KR4e0007_WYG_007-5b"/>
　　　贑上<lb/>
兩江流出萬山溪雲霧蒸蒸動鼓鼙沙暖迥回鴻鴈到<lb/>
草青偏有鷓鴣啼霜餘榕葉凋何晚雪裏梅花綻已齊<lb/>
物候固殊聲教逺㑹詢蠻獠及雕題<lb/>
　　　錢博士致仕還㑹稽贈别兼柬趙待制<lb/>
翰林待制近辭老國學博士今旋歸二賢出處不易得<lb/>
<hi>自注同召至京同年告老</hi>一代文章屬有為祖席都門羅餞禮大鏞<lb/>
東序足生輝若耶溪上春如海詩筆還當對客揮<lb/>
<pb n="KR4e0007_WYG_007-6a"/>
　　　題宋徽宗寒江歸棹圖<lb/>
怪石竒花擁汴都上皇行樂在蓬壺不将深慮防侵侮<lb/>
却把閒情托畫圖野艇風髙晴雪重江天水濶暮雲孤<lb/>
斷鴻一去無消息啼殺延秋頭白烏<lb/>
　　　韓國公曹國公暨中山侯等官奉㫖詣嶽鎮海<lb/>
　　　瀆行報祀禮早朝賦詩呈别<lb/>
天仗初齊曙色分筍班玉立候金門國家報祀循常典<lb/>
海岳儲祥表厚坤龍篆重緘雲外去鳳韶九奏月中聞<lb/>
<pb n="KR4e0007_WYG_007-6b"/>
此行端為通幽顯倚注唯應屬老臣<lb/>
　　　嶺南殘臘遣懐<lb/>
一麾長憶出南京萬里車書載筆行驛路通闗疑隴蜀<lb/>
人家瀕海似蓬瀛三冬地暖花争發半夜雞鳴潮又生<lb/>
公館莫言岑寂甚草虫啾唧到天明<lb/>
　　　題清逺峽飛來寺<lb/>
峽裏金銀佛寺開老僧傳是昔飛來菩提子落雲間石<lb/>
薝蔔香飄月下臺江湧靈源通海嶠山横古翠接蓬萊<lb/>
<pb n="KR4e0007_WYG_007-7a"/>
願詢往事觀碑刻閒向松隂掃緑苔<lb/>
　　　舟次横石贈同行崔檢校陳宜武<lb/>
嶺外将軍如虎貔揷旌撾鼓錦征衣夕陽在船客未醉<lb/>
春水滿江魚自肥歸路逺趨丹闕召寸心長逐白雲飛<lb/>
笑歌厯覽思何愜兩岸鳥鳴深翠微<lb/>
　　　赴召留題英徳驛<lb/>
英徳縣前多好山山峯擁翠出雲間人家星散盜賊少<lb/>
官舍日長文字閒江水舂容涵夕景岸花紅白帶春殷<lb/>
<pb n="KR4e0007_WYG_007-7b"/>
愧無宋璟匡時策也自交州奉召還<lb/>
　　　再過曲江九成臺有感<lb/>
聞說重華巡狩日六龍遥駐九成臺山川髙下難為險<lb/>
風氣淳龎自此開𣺌𣺌蒼梧雲在望嗈嗈丹穴鳳曾來<lb/>
令人不盡懐思處一道澄江碧似苔<lb/>
　　　楊瀾阻風夜坐<lb/>
北風吹浪阻歸舟偶為楊瀾數日留几席清寒生薄暮<lb/>
江湖長夏即深秋天低星斗光芒出月暗魚龍自在逰<lb/>
<pb n="KR4e0007_WYG_007-8a"/>
坐待平明攀曲磴逺從匡阜望神州<lb/>
　　　答西域班右丞詩韻應制<lb/>
聞君逺在氐羌北露宿風飡志不磨老去豈忘思故里<lb/>
悲來惟復動髙歌三冬沙磧層氷烈六月天山積雪多<lb/>
對此何為甘寂寞聖明人物正蒐羅<lb/>
　　　答右大夫陳静齋詩韻<lb/>
䕫龍接武㑹風雲珍重麒麟閣上人徑國正期行素志<lb/>
讀書端不事虚文交逰有道陳雷在公論無私賈董存<lb/>
<pb n="KR4e0007_WYG_007-8b"/>
預擬暮年尋舊約草堂下近浣花村<lb/>
　　　題日本畫扇應制<lb/>
戎装兩兩控驊騮沙瀨風髙碧海頭畫袴輕衣馳白日<lb/>
雕弓長箭射清秋軍容炫耀争先出地勢縈迴取次逰<lb/>
保守固知宜講武當思安集在和柔<lb/>
　　　又<lb/>
騶從如雲列滿塗囊盛櫜載走諠呼信知島嶼多殷富<lb/>
故擬丹青入畫圖海底珊瑚光耀出松根琥珀等閒無<lb/>
<pb n="KR4e0007_WYG_007-9a"/>
緬懐楚國何為寳珍重遺編作範模<lb/>
　　　鑾輿春日幸鍾山寺<lb/>
道林靈刹擁祥光法駕來臨日載陽五色雲中環霧斾<lb/>
萬年枝上發天香風傳鳴鳥笙竽合石䕃埀蘿紫翠涼<lb/>
擬對明時歌勝事愧無詞賦續班楊<lb/>
　　　題鍾山勝景應制<lb/>
北山佳氣鬱葱葱髙處深蔵七佛宫松下鷴眠無客到<lb/>
洞中龍出有雲從茶煎紫荀逢支遁藥煉丹砂羨葛洪<lb/>
<pb n="KR4e0007_WYG_007-9b"/>
更欲躡鳬凌絶巘扶揺大塊鼓雄風<lb/>
　　　中秋寫懐兼柬諸省幕再用過字韻<lb/>
爛醉新豐市上過馬周豈意有常何中朝自古徵求重<lb/>
諸老扵今際遇多病起風流殊不減詩成鬚鬢定應皤<lb/>
東南餽餉蒙恩賜强欲行聞撃壤歌<lb/>
　　　又<lb/>
玉門闗外笑談過百戰寧論萬里何定逺収功誰得似<lb/>
樓蘭遺類苦無多賦詩己慰三年别覽鏡曾聞一夕皤<lb/>
<pb n="KR4e0007_WYG_007-10a"/>
傳道兩階千載舞豈應專羨大風歌<lb/>
　　　闗中懐古<lb/>
駐車豐邑鎬池東想像周家帝業隆紫鳳碧梧棲正穩<lb/>
朱絃清廟奏何工分藩終擬蠻畿服治象初懸魏闕崇<lb/>
習俗更聞勤稼穡只今誰不頌豳風<lb/>
　　　又<lb/>
繚繞阿房觀闕崇旌旗五丈建當中萬人曾和千人唱<lb/>
一世焉知二世終水落石鯨埋碧草露寒金狄泣秋風<lb/>
<pb n="KR4e0007_WYG_007-10b"/>
酒池炙樹皆塵土無復離宫複道通<lb/>
　　　又<lb/>
未央宫殿七年成武庫宏開列繡楹髙祖不忘嘗苦戰<lb/>
酇侯終欲厭羣情平籠鳳闕當秦嶺覆壓鯨波撼渭城<lb/>
後世莫加難逆料建章纔就又承明<lb/>
　　　又<lb/>
唐宫聞説是隋宫一竭勤勞一享功始信經營能取儉<lb/>
後來締構轉為工翔鸞棲鳳連雲表拾翠承香結綺同<lb/>
<pb n="KR4e0007_WYG_007-11a"/>
風景不殊朝市變短沙零亂語秋蛩<lb/>
　　　偕王伯安登凌歊臺<lb/>
客子不樂登江臯江上古臺百尺髙雲深輦路竄雀䑕<lb/>
藤蔓翠壁愁猿猱已聞紫皇駐玉節况乃白日來秋濤<lb/>
罷歌撫劍下臺去松樹滿山啼伯勞<lb/>
　　　答曹秀才<lb/>
曹君與我近相得還可訪我西城隂固知把臂即為友<lb/>
最喜識面能論心彈琴屢愛白日静酌酒一笑青春深<lb/>
<pb n="KR4e0007_WYG_007-11b"/>
况復牀頭有珠玉寄聲愧乏雙南金<lb/>
　　　夜泊昌邑逢程照磨<lb/>
兩年不見程廣陵一見照人眉宇青念亂每嗟魚鴈隔<lb/>
談詩還喜蛟龍聽白門酒好不易得昌邑山多曽屢經<lb/>
夜分舟子忽長徃令我相憶愁復醒<lb/>
　　　病中次陳檢校見寄韻<lb/>
茂陵客子怕逢秋百嵗長懐千嵗憂六代雲山歸老眼<lb/>
一江烟水送羈愁西風古調誰家篴落日輕帆何處舟<lb/>
<pb n="KR4e0007_WYG_007-12a"/>
莫向鳳凰臺畔立碧梧鳴鳥不勝幽<lb/>
東湖把酒看明月勝㑹扵今有幾人鄉國已非前日富<lb/>
乾坤空寄一身貧竹西歌吹經年斷江上蓴鱸入夢頻<lb/>
偶向建龍闗北望碧雲秋樹擁儀真<lb/>
　　　題胡子徵春暉堂詩巻<lb/>
三月好風江上歸心旌長共白雲飛輕舟晝泊慈母廟<lb/>
芳草煖薫逰子衣呼名杜宇為誰泣入饌鯉魚空自肥<lb/>
無復登堂拜家慶祇慚對爾歌春暉<lb/>
<pb n="KR4e0007_WYG_007-12b"/>
　　　答友人軍中詩韻<lb/>
石城清旦發蒙衝龍虎旗開劍㦸雄鶚渚瘴烟終見掃<lb/>
呉門佳氣亦何隆曹瞞勢迫須㬰際宋祖功歸指畫中<lb/>
㑹擬勞還行大賚百川成酒吸長虹<lb/>
樓船江上馭飇輪豈但西南解戰塵錦幟揷天分列霧<lb/>
鐵衣環日燦披銀襄樊只合歸王土雅頌終當賦藎臣<lb/>
幕下從官誰得意陳琳草檄最清新<lb/>
倚天長劍砍祅星排斥風雲氣愈精四海正思來鳳鳥<lb/>
<pb n="KR4e0007_WYG_007-13a"/>
一軍深喜詠倉庚澄江白日傳飛艦伐鼓鳴鉦撼列營<lb/>
想到匡廬延五老功成應解乞長生<lb/>
　　　廣陵懐舊<lb/>
官栁隂隂鎖汴橋暖催晴緑上蘭橈花吟后土依然在<lb/>
人去東風不可招紫陌漸稀春試馬青樓殊絶夜鳴簫<lb/>
回看烽火連雲起應使江淹笑寂寥<lb/>
　　　贈丹陽令白謙<lb/>
曾聞李白遨逰地多在雲陽古縣中詩筆夜題丹井月<lb/>
<pb n="KR4e0007_WYG_007-13b"/>
酒船晴棹練湖風人家隔水深深見驛路看花處處同<lb/>
今日宦逰非昔日野蒿烟草蔓晴空<lb/>
　　　寄權都事<lb/>
憶昔池頭倡和詩相逢曾是去年時每慚司馬恒多病<lb/>
不及揚雄善屬辭積雨山城凝悵望青春幕府重論思<lb/>
想應珂珮珊珊日芍藥當階午影遲<lb/>
　　　中夜寫懐寄歙郡諸老<lb/>
凍墨團鴉賦未成松堂重掩不勝清天寒鸚鵡聞孤寂<lb/>
<pb n="KR4e0007_WYG_007-14a"/>
月黒蝦蟇報二更擁篲正須諸閣老投簪休擬羨門生<lb/>
朝陽無限梧桐樹丹鳳何如為一鳴<lb/>
　　　使歙諭番陽<lb/>
五嶺蒼蒼劍揷天肩輿髙下似乗船殘年止有二十日<lb/>
沽酒豈無三百錢野碓暝舂喧急水山樵寒雨隔孤烟<lb/>
秖慚将命恒馳逐安得雄才配馬遷<lb/>
　　　到星源聞子敬王指揮得衆心且番陽有歸附<lb/>
　　　意賦詩為贈<lb/>
<pb n="KR4e0007_WYG_007-14b"/>
歙山羣倚翠雲梯仰見長城堞雉齊陸抗已聞羊祜徳<lb/>
伏波安受子陽稽松堂夜色揺書幌板屋寒更送鼓鼙<lb/>
還憶肩輿舊逰地江東形勝似巴西<lb/>
　　　奉㫖詠白兔<lb/>
桫欏隂裏搗靈砂不使黄塵一㸃加立向月中霜脫穎<lb/>
行過桂底雪生花赤烏翔集非專美丹鳳來儀足並誇<lb/>
解得長生保貞素潔身長近玉皇家<lb/>
　　　奉㫖賦天澤潤兵渡江之初<lb/>
<pb n="KR4e0007_WYG_007-15a"/>
采石磯頭一葦過逺驅雲霧逐星河九江水濶魚龍盛<lb/>
萬國春初雨露多香挹旗旄紛綵色恩流草木藉光和<lb/>
洗兵㑹値崇文教那用重賡夜宿歌<lb/>
　　　過雲屯灘<lb/>
蘿月紛紛星斗髙雲屯灘上聽飛濤莫傷蜀鳥多啼血<lb/>
且喜呉儂慣刺篙風逆溪聲懸碧樹雨深崖氣入青袍<lb/>
夜長把燭頻看鏡只恐年來變二毛<lb/>
　　　過犬牙灘<lb/>
<pb n="KR4e0007_WYG_007-15b"/>
犬牙灘上浪喧豗好似瞿塘灔澦堆雲木蘢䓤含暝雨<lb/>
石門開豁殷晴雷沙禽引子排船過野獺銜魚趂水迴<lb/>
惆悵無因慰寥廓越山相對碧崔嵬<lb/>
　　　送唐師宗歸金華<lb/>
桐樹花殘春晝遲星源門外送君時到家已是三月盡<lb/>
别路休辭十日期南省故交煩寄語東垣遺範慎論思<lb/>
山杯縱飲終難醉謾托長吟寫素絲<lb/>
　　　過故宫<lb/>
<pb n="KR4e0007_WYG_007-16a"/>
毁垣遺跡在烟霞麋鹿羣羣下淺沙山嶺浄銷龍虎氣<lb/>
野人猶紀帝王家春風玉砌埋荒草夜月銀塘沸亂蛙<lb/>
歌徹黍離情未泯小禽衝落刺桐花<lb/>
　　　别劉希敬<lb/>
與君同理揚州棹卧看長天入翠㣲何事杜陵傷逺别<lb/>
不如范蠡賦東歸春風小店梨花發宿雨疎林燕子飛<lb/>
惆悵臨溪一杯酒鑾江江上日暉暉<lb/>
　　　過徽州别魏府尹<lb/>
<pb n="KR4e0007_WYG_007-16b"/>
與君攜手鳳池東題徧春階芍藥紅況復雲山千里别<lb/>
豈知風雨一尊同少陵老去憂多病王粲年來喜事戎<lb/>
二十五灘烟水急幾時歸棹月明中<lb/>
　　　聞鄧僉院得徽歙民心喜賦短章兼美魏知府<lb/>
鄧禹經營攬俊良魏徴匡濟事文章二賢徃日尊伊吕<lb/>
厯代扵今數漢唐圖像星聨華閣曉諫書春滿御爐香<lb/>
明時况喜雲仍在列傳應知倍有光<lb/>
　　　夜坐用郭奎韻<lb/>
<pb n="KR4e0007_WYG_007-17a"/>
江城子夜動悲歌海内交逰近若何愁到寒蛩啼露草<lb/>
喜占乾鵲下庭柯謝安好為圖經濟王粲虚勞嘆轗軻<lb/>
與子出門天欲曙馬頭斜月淡銀河<lb/>
　　　答呉左丞見寄登滕王閣詩韻并序<lb/>
　　　　壬午年正月十有四日王師抵江西偽漢守<lb/>
　　　　臣降附政行令肅野不釋畊市不易肆雖老<lb/>
　　　　臣宿将㒺敢干犯乃大㑹扵滕王閣縱觀燈<lb/>
　　　　火懽逰連夕居氓扶老挈幼出入軍旅中綽<lb/>
<pb n="KR4e0007_WYG_007-17b"/>
　　　　有太平氣象余適持文墨佐戎事重念孟軻<lb/>
　　　　氏所謂不嗜殺人而一旦形容扵今日寧不<lb/>
　　　　踴躍感激耶繼而以逆徒叛離師復壓境予<lb/>
　　　　亦将命往焉綏懐之暇求向之所登滕王閣<lb/>
　　　　者但見瓦礫紛披基址傾覆矣九月五日呉<lb/>
　　　　左丞自臨川以詩見寄予勉强用韻仍書此<lb/>
　　　　以識所見之畧云<lb/>
繡閣披雲倚暮寒江城雨雪徧峯巒半空撾鼓三軍樂<lb/>
<pb n="KR4e0007_WYG_007-18a"/>
五夜燒燈萬姓懽相國旌旄來隱隱賔筵珂珮響珊珊<lb/>
重臨謾憶追逰日獨有陽春和轉難<lb/>
雉堞巖巖江水頭芙蓉香浄浦雲収舊時歌舞空遺跡<lb/>
此地襜帷重久留歴歴鳥鳴秋苑樹斑斑人上夕陽舟<lb/>
數峯老翠簷前落想見當初帝子逰<lb/>
　　　題許旌陽祠答呉左丞韻<lb/>
劍氣稜稜夜不韜混涵江水戴靈鰲至人身後勲庸在<lb/>
新廟雲邊結構牢荆鄂烟氛終見掃湘潭魑魅豈容逃<lb/>
<pb n="KR4e0007_WYG_007-18b"/>
春風簫管騰騰日多士瞻依莫憚勞<lb/>
　　　過禇磯有感<lb/>
舳艫談笑竟成塵兵氣憑陵尚未湮楚霸自知空四海<lb/>
炎劉誰識定三秦潭心月黒魚龍伏岩穴風清虎豹馴<lb/>
唯有經行舊逰處淡烟衰草重愁人<lb/>
　<lb/>
　<lb/>
　鳳池吟稿巻七<lb/>
</p>
<p>
</p>
  </div>
<div>
                <head>鳳池吟稿巻八</head>
    <p>
<pb n="KR4e0007_WYG_008-1a"/>
欽定四庫全書<lb/>
　鳳池吟稿巻八　　　　明　汪廣洋　撰<lb/>
　　七言律詩<lb/>
　　　過黄州有感<lb/>
甲郡繁華控上流郡中多半竹為樓楚茆巴橘通王貢<lb/>
越管秦筝貯客㳺萬竈顛危烟久滅幾人離散骨初収<lb/>
移船夜讀眉山賦一鶴横江月滿舟<lb/>
　　　快閣<lb/>
<pb n="KR4e0007_WYG_008-1b"/>
西昌傑閣連城闕勝日登臨足快哉楚嶺重遮嵐氣合<lb/>
贑江遥遞浪聲來涪翁詩思排雲漢坡老詞華被草萊<lb/>
欲把一尊酹明月夜深還上最髙臺<lb/>
　　　使贑諭熊天瑞<lb/>
舟行到贑數千里江聲瀉碧山綢繆将湮未湮斷岸出<lb/>
欲雨不雨晴雲浮謝公自足平生願司馬眞成汗漫逰<lb/>
明日旬宣應有暇鬱孤臺上望南州<lb/>
　　　風雨舟次萬安聞贑城未附<lb/>
<pb n="KR4e0007_WYG_008-2a"/>
汨汨寒江照碧蕪隂隂官樹噪童烏一篷風雨留行色<lb/>
萬里雲山入壮圖馬武㧞身終仕漢周瑜仗劍早從呉<lb/>
閉門尊大成何事慙媿公孫畫此謨<lb/>
　　　登鬱孤臺<lb/>
傳報東門槖鑰開緩乗單騎陟層臺連營喜動旌旗捲<lb/>
遮道懽迎父老來雲擁龍驤通百越天埀象緯麗三台<lb/>
贑江流水深千尺願激餘波遍草萊<lb/>
　　　題瑞菊詩巻後并序<lb/>
<pb n="KR4e0007_WYG_008-2b"/>
　　　　穆爾薩元之故帥也嘗仕扵呉鄉種菊數百<lb/>
　　　　本秋芳爛開一本有二色詩友咸作詩稱其<lb/>
　　　　美余亦綴書巻末後密理公宦逰海上兵革<lb/>
　　　　四起奔走南北聲問各無聞焉甲辰冬余承<lb/>
　　　　王命開諭贑州乙巳春守臣熊天瑞附順兩<lb/>
　　　　軍遂解入城召父老故官宣以上㫖有龎眉<lb/>
　　　　皓首年幾八十者立扵衆人中扣其從來乃<lb/>
　　　　知為密理公公亦不記余為誰何訪故篋得<lb/>
<pb n="KR4e0007_WYG_008-3a"/>
　　　　詩文一軸出示扵余悵然追思己二十年矣<lb/>
　　　　巻中詩文名字炳然手蹟如故但不知存者<lb/>
　　　　今幾人臨風拜觀涕泗交集遂賦此以紀嵗<lb/>
　　　　月云<lb/>
我對青山倦著鞭君埀白髮賦歸田偶來把臂三千里<lb/>
却憶題詩二十年零落親朋逢亂日蕭條松菊委荒烟<lb/>
臨風展玩長揮淚謾想當時思惘然<lb/>
　　　南韶<lb/>
<pb n="KR4e0007_WYG_008-3b"/>
皇恩曠蕩被南陲嶺徼間闗遂坦夷諭俗正詢司馬傳<lb/>
觀風當見召公詩山厨和殻蒸粳稻驛路含漿食荔枝<lb/>
故老不忘鄉丈徳年年來祭曲江祠<lb/>
　　　逺懐<hi>五月三日舟次雷港復有西省之行</hi>
老親獨往京城日賤子復上西江槎菽水暫雖離膝下<lb/>
闗河可奈𣺌天涯千巖古木啼鵑鳥一路東風過楝花<lb/>
遥想小兒初學語月終應是望回家<lb/>
　　　懐陳教授并序<lb/>
<pb n="KR4e0007_WYG_008-4a"/>
　　　　余自甲午寓太平獲交扵永嘉陳君天祥别<lb/>
　　　　後音問寥絶戊申年得來書且云于湖一别<lb/>
　　　　十有五載每思送舍弟子盛歸覲詩有曰朝<lb/>
　　　　出乗金鞍暮入坐錦茵人生固云樂不如歸<lb/>
　　　　見親此賤子遽還鄉里者誠有感扵此也龍<lb/>
　　　　泉楊縣丞至方知入贊皇猷出秉大政為吾<lb/>
　　　　道增重如賤子父母俱亡鬢髮盡白状如六<lb/>
　　　　七十嵗人言之可為於悒余披誦再四夜忩<lb/>
<pb n="KR4e0007_WYG_008-4b"/>
　　　　寂然不能無感君名善前鄉貢進士<lb/>
于湖春日草萋萋十五年前憶舊題幸際盛時開幙府<lb/>
愧無長策及青齊江城四月楊花過公館三更杜宇啼<lb/>
念子不眠增感慨越山迢遞水雲低<lb/>
　　　過髙郵有感<lb/>
去鄉已隔十六載訪舊惟存四五人萬事驚心渾是夢<lb/>
一時觸目總傷神行過燬宅尋遺址泣向東風弔故親<lb/>
惆悵甓湖烟水上野花汀草為誰新<lb/>
<pb n="KR4e0007_WYG_008-5a"/>
　　　荆山<hi>即懐逺縣舊誌九澗八河旁繞此山</hi>
荆山有玉名天下玉去山存縣治幽九澗直從松頂落<lb/>
八河旁繞石根流椒花委路東風歇雲氣彌空紫盖浮<lb/>
兵後可傷民物盡幾家星散住林陬<lb/>
　　　舟次塗山拜禹王廟<lb/>
堯舜深嗟浲水流禹王専任八年憂力排漢泗歸溟壑<lb/>
威逐龍蛇出海陬胼胝竟能安萬國衣裳端合㑹諸侯<lb/>
小臣再拜塗山下瞻望餘光在上頭<lb/>
<pb n="KR4e0007_WYG_008-5b"/>
　　　下蔡縣<hi>周世宗駐蹕之所</hi>
傳聞下蔡開新邑曾是當年古夀州羣嶺坡陀圍楚野<lb/>
十城環璅控淮流風雲散盡豪華歇狐兔來逰草木稠<lb/>
落日臨髙倍惆悵八公山逺暮生愁<lb/>
　　　過夀州望八公山有感<lb/>
八公草木晚離離彷彿成人似設竒老氣逼雲含霧雨<lb/>
空青抜地鎮淮夷謝𤣥歸奏平戎日王猛徒勞料敵時<lb/>
淝水不闗興廢事夕陽西下浪聲遲<lb/>
<pb n="KR4e0007_WYG_008-6a"/>
　　　太和縣<lb/>
淮河西與蔡河接八百里程無一家廢邑經年埋草莽<lb/>
遺民何處夢桑麻蟬聲嗚咽沿堤栁狼跡縱横匝路沙<lb/>
唯有傷心舊時物毁垣髙倚夕陽斜<lb/>
　　　許家窩<lb/>
兩隄削立數千仞坡脚纔晴見曝黿河水到灣喧去馬<lb/>
櫂郎牽纜走驚猿桑畦不辨蘆花渚麥隴翻成祗樹園<lb/>
若比舂陵凋瘵處許家窩上更難言<lb/>
<pb n="KR4e0007_WYG_008-6b"/>
　　　霸王城<lb/>
重瞳往昔矜無敵故壘扵今只有名大抵喑嗚非帝徳<lb/>
由來寛厚合民情皇風已蕩妖氛氣隂雨猶聞鬼哭聲<lb/>
念此膏腴淮楚地幾時田畯勸農畊<lb/>
　　　黄河<hi>曹州抵濟寧周村河流横潰茫無涯際古云桑田變滄海不誣矣</hi>
發跡崑崙最上峯滙流奔突勢舂容天闗直下無留隘<lb/>
地軸潛回有定蹤石激浪痕蹲虎豹船經桑罅走蛟龍<lb/>
欲求縮地忘驚險正恐竒人不易逢<lb/>
<pb n="KR4e0007_WYG_008-7a"/>
　　　歴下亭臨眺<lb/>
海子山頭厯下亭舊時臺榭倚空青濟南山水多佳麗<lb/>
工部文章最典型繞徑落花風瑟瑟隔牕啼鳥樹㝠𡨕<lb/>
素琴擬待横秋月看取㳺魚夜出聽<lb/>
　　　趵突泉<lb/>
濟南泉有七十二趵突泉當第一流山谷幽深開虎穴<lb/>
水心明白現鼇頭月升銀海波濤湧露濕金莖沆瀣浮<lb/>
騎馬逺來閒洗耳怕聞絲竹沸清秋<lb/>
<pb n="KR4e0007_WYG_008-7b"/>
　　　過故翰林李慨之天心水面亭遺址<lb/>
供奉歸來已浪㳺大明湖上貯清秋十千美酒傾山雨<lb/>
半百閒身對海鷗水面風生楊栁岸天心月過藕花洲<lb/>
自從爛醉吹簫去誰解臨亭汎夕流<lb/>
　　　題王明府歴下秋興圖<lb/>
㸃綴秋容亦費思芙蓉泉上晚晴時景扵佳處煩清賞<lb/>
興到無聲絶有詩天外好山來隱隱雲邊歸鳥去遲遲<lb/>
更憐箕踞哦松者多是長安杜拾遺<lb/>
<pb n="KR4e0007_WYG_008-8a"/>
　　　新秋用贈省中諸友<lb/>
畫㦸森嚴粉署開沛然靈雨洗氛埃數峯晚翠雲邊出<lb/>
萬斛秋濤樹杪來齊魯衣冠逢治日國家文武萃英才<lb/>
欲憑髙處舒吟嘯還憶年時上鳳臺<lb/>
　　　梅杖為西霞霍維肅賦<lb/>
錚錚古榦鏘鳴鐵拄到西湖淺水涯素質可能韜玉潤<lb/>
溜皮猶自著霜華臨風倚竹幽香在和月敲門瘦影斜<lb/>
一段陽春舊清致等閒來伴老西霞<lb/>
<pb n="KR4e0007_WYG_008-8b"/>
　　　柬宣城俞用中兼貽郡守<lb/>
聞君旅寓宣城日絶似拾遺殊可憐瘦蹇騎從官道側<lb/>
苦吟書徧草堂前孤撐老氣陵嚴武特立貧交許鄭䖍<lb/>
郡中况有賢知己應是時時送酒錢<lb/>
　　　詔下諭平幽薊兼喜復唐時衣冠<lb/>
日射卿雲擁建章内官催謁簉鵷行已聞河朔平全薊<lb/>
更喜衣冠遇盛唐露奏定隨丹鳳下天書猶帶紫泥香<lb/>
朝回花底鳴珂珮不特凌烟獨有光<lb/>
<pb n="KR4e0007_WYG_008-9a"/>
　　　奉㫖行冬至朝賀禮<lb/>
寳扇初開雉影圓雞人唱徹聽臚傳兩京雲集千官擁<lb/>
萬國春從一氣先酒進玉杯承湛露樂當金闕奏鈞天<lb/>
小臣際遇慚無補願擬南山頌萬年<lb/>
　　　自夀<lb/>
腐儒今年四十二幸當堯舜聖明時堂中白髪慈親健<lb/>
膝下紅顔二子竒竹葉香浮春拍拍棣花輝映日遲遲<lb/>
寸心為國雖無補不愧皇天后土知<lb/>
<pb n="KR4e0007_WYG_008-9b"/>
　　　梅信<lb/>
雙江十月尋君處記得巡簷索笑歌往事依稀常在念<lb/>
暗香消息近如何閒憑南鴈傳氷雪試扣東風向薜蘿<lb/>
來復定期當七日政縁驛使寄聲多<lb/>
　　　梅魁<lb/>
纔聽東風第一聲状元髙出冠羣英氷霜嵗月殊先得<lb/>
桃李園林取次榮春到玉堂傳視草香凝瓊宴賜和羮<lb/>
御溝楊栁含青眼應許樊兄是老成<lb/>
<pb n="KR4e0007_WYG_008-10a"/>
　　　曲阜縣<lb/>
　　　　拜軒轅少昊墓扵郭外謁先聖廟扵魯城遂<lb/>
　　　　與衍聖公孔士行歴郊原披荆棘訪周公廟<lb/>
　　　　址靈光殿基扵荒烟杳靄間及觀顔子廟望<lb/>
　　　　孔林蒼翠藂蔚使人悲感交至不能自己扵<lb/>
　　　　懐乃賦詩紀所見云<lb/>
狐兔縱横走夕陽斷籬荒徑入牛羊可憐東魯成焦土<lb/>
曾是西周奠故疆汶泗尚餘春寂寂龜䝉遥對晚蒼蒼<lb/>
<pb n="KR4e0007_WYG_008-10b"/>
偶披荆棘懐前古獨有絃歌思激揚<lb/>
　　　立春日過邳州<lb/>
紅日曈曈出海東扶桑枝上曉雲融九農已兆三時業<lb/>
萬國均䝉一視同原鳥飛鳴乗淑氣隄楊揺曳受和風<lb/>
古邳城下河凌積誰俾銷沉頃刻中<lb/>
　　　夜過寶應縣<lb/>
滿湖風浪拍隄沙雪壓黄蘆沒釣槎卧聽隔船歌白苧<lb/>
起來和月岸烏紗故鄉近别無多地歸夢應知己到家<lb/>
<pb n="KR4e0007_WYG_008-11a"/>
何日弟兄攜子侄海天烟雨藝桑麻<lb/>
　　　曉過髙郵喜鄉人迎餞<lb/>
賀監南歸酒正香一斑纔露鬢毛蒼最憐傾葢逢知己<lb/>
曾敢揚眉過故鄉風約凍雲開野色月兼晴雪動湖光<lb/>
舊時親友多零落長是教人憶斷腸<lb/>
　　　過河陰觀楚漢遺壘<hi>鴻溝在縣南接汜水東有楚城西有漢城</hi>
廣武山前望虎牢淡烟衰草沒城臯鴻溝豈限長江險<lb/>
楚壘何如漢壁髙此日登臨悲鳥道當時南北混鯨濤<lb/>
<pb n="KR4e0007_WYG_008-11b"/>
河陰老樹森幢葢猶似鑾輿駐白旄<lb/>
　　　過杭州覽古<lb/>
淛江亭下水如苔曲几閒牕面面開山勢不移天闕在<lb/>
潮頭偏逐海門來梅從和靖祠前見栁繞蘇公隄上栽<lb/>
知是國初全盛日滿城絲竹沸樓臺<lb/>
　<lb/>
　<lb/>
　鳯池吟稿卷八<lb/>
</p>
<p>
</p>
  </div>
<div>
                <head>鳳池吟稿巻九</head>
    <p>
<pb n="KR4e0007_WYG_009-1a"/>
欽定四庫全書<lb/>
　鳳池吟稿巻九　　　　明　汪廣洋　撰<lb/>
　　三言詩<lb/>
　　　短歌行贈别一首<lb/>
歌停雲酌春酒送君發為君夀彈青萍鼔素瑟何以贈<lb/>
雙白璧車兒膏馬兒秣時載陽鳴鶬鴰戒僕夫肅徂征<lb/>
陟逺道揚飛旌慰爾民崇爾徳君子心我無忒<lb/>
　　四言詩<lb/>
<pb n="KR4e0007_WYG_009-1b"/>
　　　采薇<hi>甲午春渡江館扵姑熟潘氏東軒作詩以寓意耳</hi>
采薇采薇山髙路危采之盈掬聊以充飢薄暮無人踽<lb/>
踽獨歸其歸伊何路逺莫致焉得羽翰乗風而去念我<lb/>
母氏懐我兄弟日月遄邁其如憂悴翩彼晨風集于藂<lb/>
木載飛載鳴載生載育人故不能而罹惸獨用作是歌<lb/>
以寫心曲<lb/>
　　五言絶句<lb/>
　　　對竹<lb/>
<pb n="KR4e0007_WYG_009-2a"/>
我家湖水上長與竹為隣今夜月明裏相看如故人<lb/>
　　　挾彈圖<lb/>
宫樹已聞鶯王孫挾彈行金丸非愛惜為爾好音聲<lb/>
　　　寫興<lb/>
彭蠡驚濤急匡廬積翠重東林瀟洒地只合卧雲松<lb/>
　　　太華竒蹟三首<lb/>
仙人白玉掌半出五雲間好去尋芝草移栽王屋山<lb/>
華岳萬年松盤盂小可容清泠一勺水蒼翠起蛟龍<lb/>
<pb n="KR4e0007_WYG_009-2b"/>
玉井落青天天開五色蓮自從采華實又是幾千年<lb/>
　　　贈孫炎<lb/>
建業孫公子文如李謫仙江頭看明月醉枕酒缾眠<lb/>
　　　灘行五首<lb/>
花底住鳴鞭曉行灘上船上流風較穩百丈不須牽<lb/>
上峽灘水急下峽灘水平隣船夜相語兩日到嚴陵<lb/>
聞道沙溪酒春來如蜜香買将千百斛取醉到東陽<lb/>
灘上水平沙梭舟蕩落花呉儂不相識對面浣春紗<lb/>
<pb n="KR4e0007_WYG_009-3a"/>
三百六十灘相逢相見灣舟師憐逺客數問幾時還<lb/>
　　　過呉城山<lb/>
夜過呉城下不眠閒倚牕遡流雙櫓健揺月下西江<lb/>
　　　觀後堂秋燕<lb/>
喃喃若為語栖栖猶戀巢烏衣故鄉近好去莫辭勞<lb/>
　　　灘行五首<lb/>
灘行逆上船楊栁畫橋邊正恐風湍急勞将百丈牽<lb/>
雲壑生清籟松蘿掛紫烟沿流待月出徐放賀家船<lb/>
<pb n="KR4e0007_WYG_009-3b"/>
章貢水流急舟行不覺寒櫂郎烟雨外争折小桃看<lb/>
上灘如上天曾買越溪船倚櫂閒追憶扵今第六年<lb/>
灘水粼粼碧蒲芽短短青僕夫忘記念却道過嚴陵<lb/>
　　　江上<lb/>
昔從江上去今從江上還家僮笑相語又過小孤山<lb/>
　　　大港口<lb/>
夜宿大港口月林聞露蟬穩抛船尾纜莫近淺沙邊<lb/>
　　　雪中渡河<lb/>
<pb n="KR4e0007_WYG_009-4a"/>
薄霧寒容慘殘年歸思多南京親舍逺衝雪過青河<lb/>
　　　過鴈門有感<lb/>
淋漓杯酒邊虎跡出龍泉神物終呵衛将門四百年<lb/>
　　　五花澗<lb/>
桑麻生暝烟沙磧露晴雪盡日不見人涼蟬自嗚咽<lb/>
　　　過池陽三首<lb/>
山空雲氣収風定水聲歇雙髯發短歌輕舟蕩斜月<lb/>
放舟秋浦月揚舲秋浦風年年逺行邁徃來秋浦東<lb/>
<pb n="KR4e0007_WYG_009-4b"/>
每思貴池魚曾涉貴池水美人不招來松栢秋風起<lb/>
　　　畫虎<lb/>
虎為百獸尊罔敢觸其怒惟有父子情一步一回顧<lb/>
　　　夕景<lb/>
水樹和烟生人家傍沙語孤帆何處來驚鳬去如雨<lb/>
　　六言絶句<lb/>
　　　山行<lb/>
溪光静如白練山色碧似朝霞最是一春好處雨晴人<lb/>
<pb n="KR4e0007_WYG_009-5a"/>
採新茶<lb/>
　　　讌㑹清堂<lb/>
勝日大開東閣臨池旋取鮮鱗只為梅花合醉不須風<lb/>
雨留人<lb/>
　<lb/>
　<lb/>
　<lb/>
　<lb/>
<pb n="KR4e0007_WYG_009-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鳳池吟稿巻九<lb/>
</p>
<p>
</p>
  </div>
<div>
                <head>鳳池吟稿巻十</head>
    <p>
<pb n="KR4e0007_WYG_010-1a"/>
欽定四庫全書<lb/>
　鳳池吟稿巻十　　　　明　汪廣洋　撰<lb/>
　　七言絶句<lb/>
　　　過叢山闗觀孫炎題壁<lb/>
空翠深深啼竹雞叢山塞口日沈西數行大字光如漆<lb/>
知是孫炎醉後題<lb/>
　　　句曲山中<lb/>
聞說昌陽可引年便從句曲種秋烟茅家兄弟如相識<lb/>
<pb n="KR4e0007_WYG_010-1b"/>
贈我明珠百顆圓<lb/>
　　　汪口渡捕魚者<lb/>
芳草渡頭歌竹枝晴天小艇放鸕鷀比鄰為報春醪熟<lb/>
自起持魚貫栁絲<lb/>
　　　宿寧國山家<lb/>
夾路蒼松鎖暮霞滿溪流水帶寒沙荆扉不掩雲長住<lb/>
此是山中静者家<lb/>
　　　蘇溪亭<lb/>
<pb n="KR4e0007_WYG_010-2a"/>
蘇溪亭上草漫漫誰倚東風十二䦨燕子不歸春事晚<lb/>
一汀烟雨杏花寒<lb/>
　　　送僧歸越中二首<lb/>
白下門前黄葉飛楚人來送越僧歸遥知到日春初暖<lb/>
應是霜林筍蕨肥<lb/>
越中舊識梁開士說法曾無一語聞惟有手培雙樹在<lb/>
至今蒼翠倚秋雲<lb/>
　　　贈張巨源老人<lb/>
<pb n="KR4e0007_WYG_010-2b"/>
毿毿素髪僅埀領落落老懐殊過人七郡江山宛如故<lb/>
有誰曾不受風塵<lb/>
　　　山行三首<lb/>
前村後村溪水涸大樹小樹梅花開一雙野鶴避人去<lb/>
四壁雲山傍馬來<lb/>
米家圖畫不易得今日見山如見之偶上層巒縱㳺目<lb/>
不知駐馬已多時<lb/>
曾聞東掖郎官說七郡好山如米多松風吹衣水流急<lb/>
<pb n="KR4e0007_WYG_010-3a"/>
疑在王官谷裏過<lb/>
　　　再過江隂觀鎦琪寫竹<lb/>
鎦琪素得洋州譜寫竹眞如寫草書尚憶澂江舊㳺地<lb/>
雨中燒筍食鰣魚<lb/>
　　　臨溪橋<lb/>
面面溪山小畫圖山行不盡翠糢糊深林遺廟知誰祀<lb/>
烟雨東風啼鷓鴣<lb/>
臨溪橋畔栁毿毿橋下溪流碧似藍烟雨畫圖行七日<lb/>
<pb n="KR4e0007_WYG_010-3b"/>
不知春夢繞江南<lb/>
石磴盤盤卧濕雲山深瑶草不知春馬頭忽見梅如雪<lb/>
縱有輕寒不著人<lb/>
空谷無人響暗泉隔溪茅屋見炊烟東風故遣飛花出<lb/>
知是桃源别有天<lb/>
　　　宿寧國縣<lb/>
寧國城中聽雨眠元龍樓閣半青天翻疑句曲山中夜<lb/>
萬壑松濤落枕邊<lb/>
<pb n="KR4e0007_WYG_010-4a"/>
　　　遊金華山三首<lb/>
空翠盤盤下鶴羣仙家雞犬静中聞東風忽遣廉纎雨<lb/>
吹落松稍幾片雲<lb/>
𤣥都静者學仙處說在金華小洞天偶憶騎鯨滄海去<lb/>
石田瑶草自年年<lb/>
濕霧空濛啼畫眉滿山黄竹雨埀埀隔溪亂石如羊白<lb/>
想是初平去後遺<lb/>
　　　夜過叢山闗<lb/>
<pb n="KR4e0007_WYG_010-4b"/>
山黑怕聞猿嘯哀闗門魚鑰報重開健兒把燭更深立<lb/>
争道前年使客來<lb/>
　　　宿井山廢寺四首<lb/>
一井深藏數百家半宜榛栗半宜茶可憐兵後誰為主<lb/>
唯有長松寄宿鴉<lb/>
四壁雲山擁翠屏上方零落鎖寒扃祇縁喪亂無虚日<lb/>
顛倒琅函貝葉經<lb/>
澗水泠泠響石溪舊時亭館半髙低杜鵑儘有傷春淚<lb/>
<pb n="KR4e0007_WYG_010-5a"/>
啼到山深不忍啼<lb/>
破屋哀哀啼老孀祗因兵後又年荒一家十口存無二<lb/>
廢盡門前陌上桑<lb/>
　　　宣城道中二首<lb/>
雨花臺下承明發盡日王維畫裏行到此溪山愈幽絶<lb/>
令人想見謝宣城<lb/>
萬壑長風吹老髯輕雲時送雨廉纎暫停候館拈春碧<lb/>
愛殺春盤野薺甜<lb/>
<pb n="KR4e0007_WYG_010-5b"/>
　　　過茶園三首<lb/>
竹雞花外弄輕烟桑柘深深雨後天過客曾聞逺人說<lb/>
嚴州風土半宜綿<lb/>
打鼓發船灘上去健兒羣立候晴暉明朝又是嚴陵道<lb/>
無數青山尚客衣<lb/>
　　　讀陳都事贈術士鐵硬斷詩用韻<lb/>
新逢逆旅酒家仙濯足常揮子母錢袖得元龍詩句在<lb/>
數行行草似張顚<lb/>
<pb n="KR4e0007_WYG_010-6a"/>
醉中往往賦巢雲顚倒林宗折角巾却喜老懐多放逸<lb/>
敢将竒語動時人<lb/>
歙中右族老雲孫半百年來住鹿門三日山城好風雪<lb/>
可能來訪浣花村<lb/>
　　　席中用趙子常詩韻贈魯志敏<lb/>
白髮近如春草生可恨十年成底名雞鳴拔劍背燈舞<lb/>
風雨草堂銷客情<lb/>
山城駐馬四十日斗酒日飲飛将軍龍居近報有鳴鳳<lb/>
<pb n="KR4e0007_WYG_010-6b"/>
詎可不往求一聞<hi>龍居地名也</hi>
紫陽隱者卧癯鶴大雪閉門書獲麟魯連髙誼在老眼<lb/>
極意放歌俱絶塵<lb/>
　　　過浦江縣<lb/>
官樹㝠㝠啼早鴉雨晴山縣蹋春沙誰家故宅無烟火<lb/>
一葉松扉鏁落花<lb/>
　　　與唐徳昭論舊<lb/>
新聞湖上春水生可慣蘭州載酒行偶遇鄉人論舊事<lb/>
<pb n="KR4e0007_WYG_010-7a"/>
小忩晴日坐聞鶯<lb/>
　　　又<lb/>
春風吹花落客愁湖上酒家多起樓醉斫鯉魚歌白雪<lb/>
翻憶十年曾此遊<lb/>
　　　題宋徽宗雙鴛圖<lb/>
蘆葉青青水滿塘文鴛晴卧落花香不因羌管驚飛起<lb/>
三十六宫春夢長<lb/>
　　　寫興寄諸友<lb/>
<pb n="KR4e0007_WYG_010-7b"/>
小字蠅頭枉費辭祗将田賦較公私秋風江館聞雞起<lb/>
不是青綾夜直時<lb/>
版籍披尋百兩餘職方諸史進徐徐不眠終夜坐風雨<lb/>
争似揚雄校魯魚<lb/>
　　　寒食過桃花潭觀拜掃者<lb/>
桃花潭上錦糢糊號泣青天海欲枯愧我親塋在淮土<lb/>
五年不得洒松酤<lb/>
　　　柬朱伯徽<lb/>
<pb n="KR4e0007_WYG_010-8a"/>
紫陌山下朱徴士白髪近來埀滿肩清晨拄杖出門去<lb/>
為斸昌陽求引年<lb/>
隱君縛屋萬山幽一日不見如三秋閉門髙枕了世事<lb/>
肯信人間有列侯<lb/>
　　　秋思<lb/>
黄牛洲前黄葉飄棹人歌斷浦雲遥栁枝絡馬閒居士<lb/>
憶著揚州廿四橋<lb/>
　　　聞歌<lb/>
<pb n="KR4e0007_WYG_010-8b"/>
江上草色碧纎纎我獨近來華髪添誰人唱歌多古調<lb/>
莫是當初昔昔鹽<lb/>
　　　毗陵道中二首<lb/>
四境荒涼半是營百年憔悴幾麾兵獨騎瘦馬長吟者<lb/>
落日蕭蕭過吕城<lb/>
塵合官橋雪作沙落殘楓葉見梅花短籬破宅臨流水<lb/>
狼藉毗陵賣酒家<lb/>
　　　江上十首<lb/>
<pb n="KR4e0007_WYG_010-9a"/>
廬山萬八千丈髙江水日夜送波濤看山飲水自成趣<lb/>
何用長竿釣巨鼇<lb/>
大山小山松樹齊千聲萬聲子規啼攬衣起舞夕露下<lb/>
三更月落吳城西<lb/>
禇磯口濶浪如山官船客船前後灣明日天晴大家喜<lb/>
看我鼓枻中流還<lb/>
象牙灘上百花開參差時復見樓臺翠香芹菜縁沙出<lb/>
雪色鰣魚上水來<lb/>
<pb n="KR4e0007_WYG_010-9b"/>
大姑廟前花草香女兒港口江水長江水江花思無限<lb/>
目斷鞋山又夕陽<lb/>
江上四月雨綿綿連日北風何太顚且買活魚炊晚飯<lb/>
皖城對岸泊歸船<lb/>
英英白雲多在山媿我幾曾如此閒贑江東下數千里<lb/>
祇許拏舟十日還<lb/>
蛾眉今日為君開一色青天絶㸃埃浩想往年經濟事<lb/>
赤龍風雨過江來<lb/>
<pb n="KR4e0007_WYG_010-10a"/>
昔曾將命觧戈鋋一客雙江又二年瞻望蓬萊雲咫尺<lb/>
寸心長繫片帆前<lb/>
内班清切侍金鑾深媿無能負好官萬里長風開霽色<lb/>
舉頭紅日是長安<lb/>
　　　梅花圖<lb/>
贑江去國數千里曾對梅花憶故人今日歸來看圖畫<lb/>
一枝寒玉更精神<lb/>
　　　百舌<lb/>
<pb n="KR4e0007_WYG_010-10b"/>
簧舌琤琤巧萬端轉令聽者覺多般争知阿閣春風裏<lb/>
曉日嗈嗈語鳳鸞<lb/>
　　　望梁昭明松林<lb/>
兩江笳鼓競分争城郭全非草樹平十里茂林無恙色<lb/>
貴池今日祀昭明<lb/>
　　　寄王益<lb/>
獨立汀洲采白蘋暖風晴日正愁人江東倘有平安字<lb/>
早晚攜書願卜鄰<lb/>
<pb n="KR4e0007_WYG_010-11a"/>
　　　寫興<lb/>
謝豹花開滿嶺紅空濛曉雨濕春藂看山不盡行人意<lb/>
處處東風啼郭公<lb/>
　　　江上十首<hi>戊申夏奉召回京</hi>
月射汀沙如雪明野禽驚聒草虫鳴叮嚀今夜看風水<lb/>
且放官船著岸行<lb/>
歸路貪行不覺多舘夫連日棹江波滿船争唱湖州調<lb/>
兩岸雲山側枕過<lb/>
<pb n="KR4e0007_WYG_010-11b"/>
小姑南岸對彭郎天劈雲厓峙兩傍日暮驚濤沒沙尾<lb/>
江流較比去年强<lb/>
吉陽洑裏採魚舟採得鮮魚為日謀倘見官船忽撐去<lb/>
却如鳬鴨不回頭<lb/>
順風全不費䉡牽把柁沿江穩放船指㸃大龍山色近<lb/>
皖城只在水雲邊<lb/>
李陽河畔有人家鵞鴨雞豚聚淺沙應是久居生計熟<lb/>
大張濶網取魚蝦<lb/>
<pb n="KR4e0007_WYG_010-12a"/>
櫂歌齊發浪聲喧池口東邊又換船秫酒發醅偏醉客<lb/>
鰣魚出網不論錢<lb/>
大通港口栁如烟簇簇人家賽輞川候吏頗諳巡邏事<lb/>
插旗撾鼓送行船<lb/>
王事方殷敢後程抗舟力與北風争烏紗港裏檣如棘<lb/>
直待波平自在行<lb/>
牛渚磯頭江月明倚歌閒答洞簫聲夜涼老子興不淺<lb/>
自把濁醪時一傾<lb/>
<pb n="KR4e0007_WYG_010-12b"/>
　　　兩梁山<hi>采石蛾眉亭正望北山</hi>
兩梁雄跨大江湄髙出雲霄控碧漪天遣騎鯨人去後<lb/>
淡烟恒似鎖蛾眉<lb/>
　　　慈湖磯<lb/>
溪山素與人事絶勝地何縁得美名大抵一誠能格物<lb/>
昆蟲草木總為榮<lb/>
慈湖磯上白雲飛慈湖磯下㳺子歸祇為年年事奔走<lb/>
寸心何以報春暉<lb/>
<pb n="KR4e0007_WYG_010-13a"/>
　　　次清河縣<lb/>
淮河水流汨汨清到縣都無二里程兵後人家頗相得<lb/>
採魚屯種日為生<lb/>
　　　過臨濠十八里灘<hi>宋太祖戰勝於此</hi>
蘆荻蕭蕭吹晚風白沙如雪陣雲空翻思宋祖麾兵後<lb/>
百二山河破竹中<lb/>
　　　峽石口<lb/>
斬斷靈鼇劈兩崖湯湯淮水自西來信非天遣神工助<lb/>
<pb n="KR4e0007_WYG_010-13b"/>
大禹何縁鑿得開<lb/>
　　　次定陶縣<lb/>
滔滔急水來西北落落飢鳶噪晚晴井邑已荒民物盡<lb/>
行人猶辯定陶城<lb/>
　　　偶題主敬陶叅政所論詩經小序後<lb/>
二十年前絶可嗤逢人啜啜便言詩只今羞澁無多語<lb/>
政恐門前匡鼎來<hi>音梨</hi>
前賢已往後賢來掇拾遺編要釋疑便使李黄今日在<lb/>
<pb n="KR4e0007_WYG_010-14a"/>
也須三嘆有餘師<lb/>
詩從刪後更無詩美刺還他熟慮思若止誇多名物辨<lb/>
古人餘憾不無遺<lb/>
大手文章不費辭眼明理到自無疵客忩三復忘休寢<lb/>
細酌清泉夜半時<lb/>
　　　濟南八月一日聞鴈<lb/>
苦無髙閣送晴暉翰翰階前柿葉稀我有慈親在京國<lb/>
憐渠一一向南飛<lb/>
<pb n="KR4e0007_WYG_010-14b"/>
　　　山中清隱圖<lb/>
王屋山前雲氣多濯濯水流幽澗阿青松白石有如此<lb/>
嵗久不歸生薜蘿<lb/>
　　　題徽宗御製小景<lb/>
夢覺涼生水殿秋起拈毫素寫滄洲西風底故無情思<lb/>
吹得黄蘆也白頭<lb/>
　　　書綿蕝圖後<lb/>
鼎沸纔清席未温肯将禮樂奏君門後來牽合虚文者<lb/>
<pb n="KR4e0007_WYG_010-15a"/>
未必無疑到叔孫<lb/>
扶植綱維明大節折衝俎豆去繁蕪今人健羨麒麟書<lb/>
曾及當時斫柱無<lb/>
　　　朱伯徽自溪南攜酒至婺源山中兼示埀絲海<lb/>
　　　棠醉中求賦七言<lb/>
一自朝雲委路岐春風吹夢托㳺絲内家叢裏分明見<lb/>
彷彿盤旋立舞時<lb/>
東家蝴蝶愛悠揚不肯輕飛過短牆賸買麝煤千百斛<lb/>
<pb n="KR4e0007_WYG_010-15b"/>
暖薫濃抺到沉香<lb/>
舞罷霓裳不奈嬌口脂微動酒初潮玉䦨西畔春如海<lb/>
擬倩東風整翠翹<lb/>
　　　使闗中經過鴻溝<hi>在汜水縣西</hi>
一雙秋水佩吳鈎百二山河屬壮遊往事消沈遺跡在<lb/>
斷鞭斜日過鴻溝<lb/>
　　　曉度闗山<lb/>
嶺頭叢木碍烟扉石角枯藤掛客衣杜宇為誰傷逺别<lb/>
<pb n="KR4e0007_WYG_010-16a"/>
滿山都道不如歸<lb/>
　　　夜泊楊子橋<lb/>
楊子橋頭夜泊船水波纔定月初圓不眠細數經行日<lb/>
笑隔東風又一年<lb/>
　　　過虎牢闗<lb/>
衮衮河流隔太行盤盤闗路接滎陽曹瞞已去温侯死<lb/>
贏得悲歌古戰塲<lb/>
　　　過潼闗喜得長安<lb/>
<pb n="KR4e0007_WYG_010-16b"/>
闗陜喉襟在必争一呼誰敢抗前旌華隂父老頭如雪<lb/>
觧道黄河此日清<lb/>
　　　函谷闗<lb/>
樹木隂森虎夜號行人愁殺路嶢岰誰家雞唱寒烟裏<lb/>
舉首東方太白髙<lb/>
　　　老君谷<lb/>
老君谷裏無人到雲氣上天成鶴飛落日長風飛過雨<lb/>
萬松深處有龍歸<lb/>
<pb n="KR4e0007_WYG_010-17a"/>
　　　逰𤣥都觀<lb/>
曲江東畔栁絲長金碧樓臺耀夕陽惆悵種桃人已去<lb/>
更從何處問劉郎<lb/>
　　　逰開元寺<lb/>
咽咽山蜩噪古槐隂隂香積鎖空齋翻經臺上無人到<lb/>
不見天花下寳階<lb/>
　　　重逰華清宫<lb/>
霧斾霓旌去不來隂廊風雨長蒼苔宫前只有閒花木<lb/>
<pb n="KR4e0007_WYG_010-17b"/>
還向驪山脚下開<lb/>
　　　長安曉起聞鵲<lb/>
簾幙輕風度早春樹枝乾鵲噪清晨若非邊報収遺㓂<lb/>
定有家書寄逺人<lb/>
　　　再過崤闗<lb/>
盡說崤陵路最艱一年猶得兩回還姚崇片石孤撐立<lb/>
寂寞蒼烟杳靄間<lb/>
　　　寳雞縣<lb/>
<pb n="KR4e0007_WYG_010-18a"/>
渭河霜滿水如苔一縣人家半草萊唯有秋風酸棗木<lb/>
淡烟深鎖鬬雞臺<lb/>
　　　宿益門鎭<lb/>
横雞嶺木撼清秋闗隘連雲控益州指㸃烟深最髙處<lb/>
驛程将近草涼樓<lb/>
　　　過茂陵<lb/>
落日茂陵衰草寒馬嘶塵起北風酸可憐此地埋仙骨<lb/>
不見金莖捧露盤<lb/>
<pb n="KR4e0007_WYG_010-18b"/>
　　　咸陽道中<lb/>
五陵原上路漫漫瘦馬行吟日半竿歸思好如南去鴈<lb/>
强衝風色過長安<lb/>
　　　月夜過馬嵬坡<lb/>
闗月明明良夜何秋風腸斷馬嵬坡也應不為真妃惜<lb/>
祇憾當初白骨多<lb/>
　　　九日觀太白山雪<lb/>
日日登髙賦逺逰偶逢九日轉多愁青山也觧行人意<lb/>
<pb n="KR4e0007_WYG_010-19a"/>
遥對黄花共白頭<lb/>
　　　過岐山古城<lb/>
桑柘隂隂盖甫田駐車安敢任旬宣山城父老來相見<lb/>
尚道周家八百年<lb/>
　　　過古桃林<lb/>
氛翳纔消海岳清萬方誰不願歸耕北來喜見桃林野<lb/>
黄犢斑斑暮雨晴<lb/>
　　　中條山<lb/>
<pb n="KR4e0007_WYG_010-19b"/>
平沙漠漠草蕭蕭一劍寧論萬里遥猶愧未償山水願<lb/>
暮衝寒雨過中條<lb/>
　　　曉發睢陽<lb/>
霜重清寒透紫貂睢陽城外發行軺西風滿目蘆花白<lb/>
疑是秋江上早潮<lb/>
　　　過北邙山<lb/>
北邙山上多青楸北邙山下有荒丘青楸揺落荒丘在<lb/>
風雨凄凄狐兔愁<lb/>
<pb n="KR4e0007_WYG_010-20a"/>
　　　過梅闗<lb/>
春深長憶出秦闗寒擁貂裘馬上還今日入闗春更淺<lb/>
野花紅白草斕斑<lb/>
　　　曉發凌江<lb/>
苦竹坡頭啼鷓鴣淡烟踈雨暗平蕪過闗喜得江風便<lb/>
日日推篷看畫圖<lb/>
　　　黄塘驛<lb/>
天際孤峯生紫烟江頭好月向人圓館夫争道黄塘近<lb/>
<pb n="KR4e0007_WYG_010-20b"/>
撾鼓燒燈又換船<lb/>
　　　湞陽峽<lb/>
灑面涼風吹酒醒野猿長嘯樹㝠㝠短篷已過湞陽峽<lb/>
兩岸雲山不斷青<lb/>
　　　灌溪上<lb/>
蘭葉青青水滿溪繞溪花落有鶯啼天南莫訝無霜雪<lb/>
二月漸漸麥秀齊<lb/>
　　　横石口<lb/>
<pb n="KR4e0007_WYG_010-21a"/>
江水東流猿夜哀愀無人跡到蒼苔懸崖唯有千章木<lb/>
時見猿獼抱子來<lb/>
　　　連江口<hi>舟人云水通湖南</hi>
楊栁依依春水生畫船穩載越中行白沙黄竹啼雙鳥<lb/>
相隔湖南又幾程<lb/>
　　　清逺峽<lb/>
山酒吹香緑滿瓢轉回隨峽放蘭橈年來不奈愁成緒<lb/>
都與春風付栁條<lb/>
<pb n="KR4e0007_WYG_010-21b"/>
　　　夜過迴岐驛<lb/>
亂石灘頭發櫂歌斷猿啼月夜如何白頭司馬青衫濕<lb/>
應比江州淚更多<lb/>
　　　鏁峽<lb/>
峭壁摩空轉怒雷江流如束浪如堆東風連日桃花雨<lb/>
葉葉灘船樹杪迴<lb/>
　　　登胥江驛亭<lb/>
小閣開簾望逺岑暖風晴日囀幽禽胥江流水清無底<lb/>
<pb n="KR4e0007_WYG_010-22a"/>
較比春愁一様深<lb/>
　　　曲江城<lb/>
曲江門外駐蘭舟目送行雲獨倚樓風雨滿城榕葉暗<lb/>
嶺南二月似三秋<lb/>
　　　西城鎭<lb/>
水際漁家星散稀沙棠艇子漾晴暉恰如烟外忘機鳥<lb/>
來去将雛自在飛<lb/>
　　　登南海驛樓<lb/>
<pb n="KR4e0007_WYG_010-22b"/>
海氣空濛日夜浮山城纔雨便成秋馮唐頭白偏多感<lb/>
倚遍天南百尺樓<lb/>
　　　嶺南雜録三十首<lb/>
一劍南來兩鬢星肩輿隨處看丹青那知庾嶺梅邊客<lb/>
却上交州海角亭<lb/>
島嶼潮來日欲曛聱牙蠻蜑動成羣拏舟盡入沙灣泊<lb/>
為避犁頭海上雲<lb/>
海濵朝夕易炎涼濕氣蒸人沁薄裳昨日崖州有船到<lb/>
<pb n="KR4e0007_WYG_010-23a"/>
滿城争買白檳榔<lb/>
石鼎微熏茉莉香椰瓢滿貯荔枝漿木綿花落南風起<lb/>
五月交州海氣涼<lb/>
牂牁流水碧潺潺潮落潮生草木閒一片海雲吹不起<lb/>
越人遥指是山厓山<lb/>
春意亭涼酒滿杯昔人遺刻尚崔嵬亭前幾樹黄皮熟<lb/>
日日鶯啼數百回<lb/>
鴈翅城東湧怒濤外洋水長蜑船髙莫言昨夜南風急<lb/>
<pb n="KR4e0007_WYG_010-23b"/>
今日登盤有海蠔<lb/>
吉貝衣單木屐輕晚涼門外蹋新晴相逢故舊無多語<lb/>
觧說邊罏骨董羮<lb/>
山磎欵獞愛喧譁垢面文身到處家試問年年事何事<lb/>
强弓勁弩舊生涯<lb/>
倔强馮陵距海垠半為魚鱉半為塵只今編户聞聲教<lb/>
遺類何由辨馬人<hi>馬援伐林邑留不去者千户昌黎詩曰上日馬人來</hi>
魚鹽蠻蜑托為生狹路逢人便弄兵見說官曹巡邏急<lb/>
<pb n="KR4e0007_WYG_010-24a"/>
賣刀買犢也歸耕<lb/>
誰跨鯨鯢斬斷虹海波飛立瘴雲空闍婆眞蠟船収澳<lb/>
知是來朝起颶風<lb/>
謾把金釵品價髙荔枝端不讓櫻桃若教李白諳風味<lb/>
甘分南州脫錦袍<hi>陳村有荔枝實大核小其味甘香名金釵子相傳以為昔人有解金釵而得其種</hi>
澹白輕紅鬬剪裁紫薇終不占先開如今爛漫炎天裏<lb/>
賸有春風座上來<lb/>
番禺南望渺烟波怪底魚龍出沒多頃刻風霆飛白晝<lb/>
<pb n="KR4e0007_WYG_010-24b"/>
黑龍拖雨過牂牁<lb/>
南海廟前花草新波羅埀實雨頻頻遐荒只愛求竒氣<lb/>
兩兩來看種樹人<lb/>
雲色蠻牋傲薛濤斗南樓上海天髙都将陸賈千年事<lb/>
付與江淹五色毫<lb/>
涼風吹雨海門來一洗蠻烟瘴霧開回望帝京家萬里<lb/>
懶教人下越王臺<lb/>
花覆禪房刻漏遲妙香浮動碧蓮池月明風細菩提落<lb/>
<pb n="KR4e0007_WYG_010-25a"/>
想是南能出定時<lb/>
海上安期去不來石門花落又花開㡬時相約騎黄鵠<lb/>
爛醉秋風玉鏡臺<hi>臺在湑江</hi>
白雲山上白雲飛騰達年來與願違鶴髪慈親應記憶<lb/>
嶺南遊子幾時歸<lb/>
嘯彈長鋏出秦川又入蠻鄉掃瘴烟寄語鳳凰臺上客<lb/>
别來五見月團圓<lb/>
榕樹隂隂集暮鴉竹深人静似仙家芭蕉小苑埀雙實<lb/>
<pb n="KR4e0007_WYG_010-25b"/>
茉莉南州壓萬花<lb/>
玉液池邊夏木青石屏臺上晚風輕道人心静不知暑<lb/>
黙坐焚香待月明<lb/>
越鹽如雪賽呉鹽藷蕷初肥竹筍甜何事眉山蘇太守<lb/>
只将雙蠏較團尖<lb/>
羅浮山下葛洪家遺履軒前尚種花鄧嶽早能參妙契<lb/>
也從勾漏覔丹砂<lb/>
村圑社日喜晴和銅鼓齊敲唱海歌都道一年生計足<lb/>
<pb n="KR4e0007_WYG_010-26a"/>
五収蠶繭兩収禾<lb/>
海隅風俗似朱陳嫁娶從來只近隣椰子檳榔供納采<lb/>
祖孫頭白每相因<lb/>
不輸租稅不憂貧縛屋邊崖淺洞人争捕蚦蛇邀逺客<lb/>
旋澆糟粕送比隣<lb/>
蠻落人家厭食魚兒孫生長不知書桄榔滿種縁山邏<lb/>
翡翠新收越海墟<lb/>
　　　涼州曲<lb/>
<pb n="KR4e0007_WYG_010-26b"/>
琵琶初調古涼州萬壑風泉指下流好是開元無事日<lb/>
玉宸宫裏按新秋<lb/>
　　　登清逺峽飛來寺四首<lb/>
暫擬蘭舟訪隱淪子規何事勸行人滿山松柏雲來往<lb/>
誰道王維畫逼眞<lb/>
入峽隂隂出峽晴峽流端似鏡般平玉環玩世誰収得<lb/>
萬壑千岩月自明<lb/>
纔到生公講後經蛟龍夜出石潭聽驪珠正照維摩室<lb/>
<pb n="KR4e0007_WYG_010-27a"/>
優鉢花香蘭葉青<lb/>
幾年不上雨花臺勝景尋常入夢來如此江山好樓閣<lb/>
峽中圖畫自天開<lb/>
　　　樵逸詩二首為徐徵士賦<lb/>
石室棋殘鶴夢醒自添沈水註茶經山中嵗晚知無事<lb/>
還傍松根斫茯苓<lb/>
手把枯桐倚緑蘿白雲深處少人過春風一曲猗蘭操<lb/>
應是牛山美木多<lb/>
<pb n="KR4e0007_WYG_010-27b"/>
　　　竹枝詞三首<lb/>
澗水泠泠清見沙妾心如水諒無他願言莫學楊花薄<lb/>
一逐東風不戀家<lb/>
守近東忩弄玉梭織成濶幅翠絞羅殷勤持贈裁春服<lb/>
莫遣纒頭買笑歌<lb/>
三百六十灘水清桃花春漲近來生催歸不待臨岐語<lb/>
昨夜子規啼到明<lb/>
　　　淳安棹歌二首<lb/>
<pb n="KR4e0007_WYG_010-28a"/>
淳安縣前江水平越女唱歌蘭葉青山禽只管喚春雨<lb/>
不道愁人不願聽<lb/>
鏡裏青山畫不如臨溪日日望郎書數間茅屋住近水<lb/>
十個松舟時打魚<lb/>
　　　東吳棹歌四首<lb/>
太湖茫茫水拍天吳儂只慣夜行船竹枝敲罷燈将滅<lb/>
風雨瀟瀟人未眠<lb/>
艇子搶風過太湖水雲行盡是東吳阿誰坐理青絲網<lb/>
<pb n="KR4e0007_WYG_010-28b"/>
遮得松江巨口鱸<lb/>
玻璃冷浸洞庭山霜竹攢攢橘柚斑垂髪呉娃笑相語<lb/>
官船不似釣船閒<lb/>
畫槳經過碧浪湖水晶臺閣翠雲鋪藍田空老王摩詰<lb/>
肯信江南有畫圖<lb/>
　　　蘭溪棹歌三首<lb/>
涼月如眉掛栁灣越中山色鏡中看蘭溪三日桃花雨<lb/>
夜半鯉魚來上灘<lb/>
<pb n="KR4e0007_WYG_010-29a"/>
野鳬晴蹋浪梯平越上人家住近城箬葉裹魚來換米<lb/>
松舟一箇似梭輕<lb/>
棹郎歌到竹枝詞一寸心腸一寸絲莫倚官船聽此曲<lb/>
白沙洲畔月生時<lb/>
　　　舟次濛<graphic n="KR2712" url="https://raw.githubusercontent.com/kanripo/KR-Gaiji/master/images/KR2712.png" mimeType="image/png"/>
濛<graphic n="KR2712" url="https://raw.githubusercontent.com/kanripo/KR-Gaiji/master/images/KR2712.png" mimeType="image/png"/>灘頭六七家野蒿成樹竹如麻兒孫不解躬耕耨<lb/>
日日烟波理釣槎<lb/>
　　　夜過寳應驛<lb/>
<pb n="KR4e0007_WYG_010-29b"/>
短篷風急雨聲多濃墨堆雲水拍河坐久不聞鐘鼔報<lb/>
向人數問夜如何<lb/>
　　　晚過青河驛<lb/>
溯流西望渺如煙黄㡌齊將百丈牽日暮雨來風浪惡<lb/>
隔河撾鼓換官船<lb/>
　<lb/>
　<lb/>
　鳳池吟稿巻十<lb/>
</p>
<p>
</p>
  </div>
<div> <lb/>
    <p>
<pb n="KR4e0007_WYG_011-1a"/>
鳳池吟稿原跋<lb/>
汪先生當草昧之初力挽宋元舊習為明朝詩學正宗<lb/>
所著鳳池吟稿膾炙人口不啻夜光和璧嘗考儲文懿<lb/>
集中有寄葛庭光侍御書云承恵鳳池吟稿汪公名迹<lb/>
久湮聞扵後者賴有文字之懿自非執事表章先哲則<lb/>
并此集散失之矣甚盛舉也忻忭忻忭但僕所得抄本<lb/>
后集有胡仲子標註末有三序聞前集亦有標註惟今<lb/>
閣老丘公家所収本有標註不可並得但此三序不可<lb/>
<pb n="KR4e0007_WYG_011-1b"/>
不刋謹録上乞付之梓也余查葛公以成化十四年登<lb/>
曾彦榜進士𢎞治初年始改山東道御史其刻先生集<lb/>
正此時也至今上改元纔七八十年耳勿論板刻弗存<lb/>
即印本亦不多見先君子嘗以蔵本示不佞兄弟曰楓<lb/>
落呉江冷其誰能逭後死者之責乎手為校訂將欲就<lb/>
梓而倐捐館舍留之篋中又二十年矣然其集全無序<lb/>
文亦不分前後字様不知果即侍御刋本否耶儲公所<lb/>
寄三序豈竟未付之梓耶抑已梓而今復失之耶余向<lb/>
<pb n="KR4e0007_WYG_011-2a"/>
過海陵訪求抄本扵柴墟先生諸孫而竟不可得其扼<lb/>
腕可勝道哉今年秋李孝廉𠂻素從焦弱侯太史家覔<lb/>
得廣右刻本前有宋承㫖一序盖先生嘗左遷扵此故<lb/>
廣中亦有是刻也因相與兊閱更訂二十四字以付剞<lb/>
劂九原有知亦庶幾少慰先人之初志矣至若考求舊<lb/>
序及胡公註本則尚有望扵博物君子云丁巳穀日後<lb/>
學王百祥仲善父謹跋<lb/>
</p>
<p>
</p>
  </div>
<div> <lb/>
    <p>
<pb n="KR4e0007_WYG_012-1a"/>
辨疑<lb/>
吟稿中有題虎絶句曰虎為百獸尊㒺敢觸其怒惟有<lb/>
父子情一步一回顧嘗閱殿閣名臣記及灼艾集皆以<lb/>
為解大紳學士之作且云成祖素不喜仁宗學士盖借<lb/>
虎為喻卒之前星克耀此詩之力也其言似若有據然<lb/>
余考之學士集中絕無此作别有題虎七言一首曰老<lb/>
大𤣥文壓舊斑蕭蕭藜藿滿空山明朝再入麒麟隊坐<lb/>
與君王鎭九闗使前詩亦出解手刻中當并載之何獨<lb/>
<pb n="KR4e0007_WYG_012-1b"/>
遺也今按學士之詩亦自有諷意豈當時所指者即此<lb/>
作而誤書汪詩耶抑學士當時曾並舉汪詩以為諷而<lb/>
後人遂誤傳為學士詩耶不然則洪武三年汪公已進<lb/>
封忠勤伯而集亦刻扵是年至二十一年學士始成進<lb/>
士相去不啻數十年矣安得預有此詩而汪公掠其美<lb/>
耶觀吟稿序文出自濓溪宋公之手彼時同居館閣聞<lb/>
見必眞豈亦未之察耶即如國朝館課刻有汪公白鴈<lb/>
詩一首而集中實無此作先君子嘗手自校訂而白鴈<lb/>
<pb n="KR4e0007_WYG_012-2a"/>
詩不収入咏虎詩不刪去故集中無見獨恨趨庭時未<lb/>
及面証耳吟稿久無善本更欲付之梨棗恐耳食者不<lb/>
察将令汪公之疑不白扵天下後世矣因辨之如此後<lb/>
學王百順謹識<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>徐孝穆集箋注巻二</head>
    <p>
<pb n="KR4b0019_WYG_002-1a"/>
欽定四庫全書<lb/>
　徐孝穆集箋注巻二　　　　陳　徐陵　撰<lb/>
　　　　　　　　　　　　　吴江吴兆宜註<lb/>
　　書<lb/>
　　　為貞陽侯與太尉王僧辯書<hi>梁宗室傳蕭明字靖通長沙王懿之</hi>
　　　　<hi>子也封貞陽侯王僧辯納之改承聖四年為天成元年及陳霸先殺僧辯復奉晉安王以</hi>
　　　　<hi>明為太傅明年齊人徴明霸先遣使送明疽發背死後齊文宣遣兵納永嘉王荘主梁祀</hi>
　　　　<hi>追謚明曰閔皇帝南史王僧辯字君才承聖三年二月詔以僧辯為太尉車騎大将軍</hi>
<pb n="KR4b0019_WYG_002-1b"/>
昔自天狼炳曜非無戰陣之風參虎揚芒便有干戈之<lb/>
務<hi>天官書參為白虎三星直者是為衡石下有三星兌曰罰為斬艾事其東有大星曰狼狼角變色多盜賊</hi>
至於夏鍾夷羿<hi>左傳魏荘子曰昔有夏之衰也后羿自鉏遷於窮石因夏人而代夏政</hi>周<lb/>
厄犬戎<hi>周本紀申侯與繪西夷犬戎攻幽王殺之驪山下索隠曰在新豐縣南故驪戎國也</hi>漢委<lb/>
珠囊<hi>初學記鄭𤣥注日月遺其珠囊云珠謂五星遺其珠囊者日月失度也</hi>秦亾寳鏡<hi>尚書</hi>
<hi>考靈耀秦失金鏡鄭𤣥注金鏡喻明道也</hi>彰於史籍可得而聞未有國家殲<lb/>
危遂若當今者也我大梁膺龍圖而受命<hi>帝王世紀神農本起烈山</hi>
<hi>故曰烈山氐一曰厲山氏黄帝代之於時河出龍圖</hi>御鳳邸以承天<hi>見勸進表</hi>軒頊比<lb/>
<pb n="KR4b0019_WYG_002-2a"/>
於諸侯<hi>五帝本紀黄帝居軒轅之丘而娶於西陵之女是為嫘祖嫘祖為黄帝正妃生二子其後皆有</hi>
<hi>天下其一曰𤣥囂是為青陽降居江水其二曰昌意降居若水注索隠曰降下也言帝子為諸侯</hi>湯武<lb/>
方於兒戲<hi>漢書文帝曰向者霸上棘門如兒戲耳</hi>三光有乂<hi>見勸進表</hi>四海無<lb/>
波<hi>韓詩外傳成王時有越裳氏重三譯而朝曰天之不迅風雨海之不波溢也三年於兹矣意者中國有聖</hi>
<hi>人乎盍往朝之</hi>靈貺咸臻<hi>後漢光武贊/靈貺自甄</hi>表裏禔福<hi>顔延年詩序上膺萬壽下</hi>
<hi>禔百福</hi>非日非月蒼生仰其照臨<hi>詩日居月諸照臨下土</hi>如雲如雨<lb/>
天下蒙其恩䕃<hi>易雲行雨施天下平也</hi>而屯亨有數<hi>易屯剛柔始交而難生</hi>
剥極為災<hi>後漢董卓傳贊過剥成災</hi>梟獍豺狼<hi>晉崔懿之傳懿之謂靳準曰汝心如梟獍</hi>
<pb n="KR4b0019_WYG_002-2b"/>
<hi>必為國患後漢書張綱遷侍御史埋車輪於洛陽都亭曰豺狼當道安問狐貍遂奏大将軍梁冀兄弟罪惡京</hi>
<hi>師震悚</hi>肆逞兇逆後主誕資上聖光啓中興大翦仇讎<hi>左傳</hi>
<hi>今令尹不尋諸仇讎</hi>方平宗社<hi>謂元帝/滅侯景</hi>雖復瀟湘舉斧<hi>梁元帝集敕王僧辯</hi>
<hi>曰黒泰違盟忽便舉斧部樹穀曰南史王琳為湘州自疑及禍使長史陸納率  曲赴州身詣江陵王下琳吏</hi>
<hi>納據湘州以叛王僧辯蕭循等討平之</hi>庸蜀彎弓<hi>漢匈奴傳士能彎弓炯曰南史武陵王紀武帝</hi>
<hi>第八子也大寳二年僭號於蜀率衆東下王僧辯陸法和等討平之</hi>凡厥兇徒誰不殲撲<lb/>
豈圖天未悔禍䘮亂薦臻羌虜無厭乗此多難虔劉我<lb/>
南國蕩覆我西京<hi>謂于謹陷江陵</hi>奉聞驚號肝膽崩潰雖復金<lb/>
<pb n="KR4b0019_WYG_002-3a"/>
行版蕩火政淪亾<hi>見勸進表</hi>綠林青犢之羣<hi>後漢書王莽末新市人王匡王</hi>
<hi>鳳及馬武王常成丹等起兵藏於綠林山中又鄧禹說大司馬曰今山東未安赤眉青犢之屬動以萬數</hi>黒<lb/>
山白馬之卒<hi>魏志張燕慓悍捷速過人軍中號為飛燕衆至百萬號曰黒山英雄記公孫瓚每聞</hi>
<hi>邊警輒厲色作氣常乗白馬又選數十白馬為騎射之士號曰白馬義從胡人甚畏之相告曰避白馬長史</hi>
八王故事曾未混殽<hi>八王故事書名也紀載晉事按晉書司馬氏骨肉相殘政亂朝危如</hi>
<hi>汝南王亮楚王瑋趙王倫齊王冋長沙王乂成都王穎河間王顒東海王越</hi>九州春秋誰云<lb/>
禍亂<hi>司馬彪作九州春秋紀漢末事</hi>昔隆周徙播皆憑晉鄭之功<hi>左傳周之</hi>
<hi>東遷晉鄭焉依</hi>彊漢阽危終假虛牟之力<hi>漢髙五王傳朱虚侯章東牟侯興居欲從</hi>
<pb n="KR4b0019_WYG_002-3b"/>
<hi>中與大臣為内應誅諸吕</hi>今者武皇之子無復一人藐是孤孫<hi>北史于謹</hi>
<hi>傳初梁元帝於江陵嗣位其兄子岳陽王詧時為雍州刺史以梁元帝殺其兄譽遂結隙據襄陽來附乃命謹</hi>
<hi>出討</hi>還同三叛<hi>周本紀周公當國管叔蔡叔羣弟疑周公與武庚作亂畔周</hi>等子頽而<lb/>
為暴<hi>左傳衛師燕師伐周立子頽鄭伯遂以王歸處於櫟鄭伯将王自圉門入虢叔自北門入殺王子頽</hi>
<hi>遂納王</hi>同劉芳而入闗<hi>漢紀劉芳安定三川人本姓盧王莽末天下咸思漢芳由是詐自稱</hi>
<hi>武帝後變姓名為劉文伯後與三川屬國羌胡起兵北邊</hi>乞命諸戎勢何支久孤宗<lb/>
室之長爰自布衣<hi>南史宣武王懿東昏賜藥與弟融俱殞又宣武之難業與二弟俱逃匿免</hi>
皇運之初彌承天徳何則據鞍輟哭雖紹霸圖<hi>吴書孫䇿為許</hi>
<pb n="KR4b0019_WYG_002-4a"/>
<hi>貢客所害權悲號未見事張昭曰孝廉此寜哭時邪乃易權服扶上馬使出巡軍按䇿追謚長沙桓王</hi>獨<lb/>
居掩涕終討家怨<hi>後漢書光武長兄縯字伯升為更始所害光武自縯死每獨居輒不御酒</hi>
<hi>肉枕席有涕泣處</hi>孤二三昆季<hi>按南史懿長子業字静曠業弟藻字靖藝藻弟猷猷弟朗字靖</hi>
<hi>徹朗弟明也</hi>方矢戴天<hi>禮記父之讎弗與共戴天</hi>被此恩慈如何酬荅所<lb/>
以徐彭之役不吝輕軀<hi>梁蕭淵明傳武帝既納侯景大舉北侵詔督諸軍趣彭城淵明</hi>
<hi>師次吕梁十八里作寒山堰以灌彭城水及於堞不沒者三版</hi>哀荷之誠久聞朝聽<hi>南史</hi>
<hi>魏人求和親以貞陽侯換侯景</hi>況復邦家不造<hi>見勸/進表</hi>至此横流<hi>孟子當堯之時</hi>
<hi>天下猶未平洪水横流詳巻四</hi>宗社無依何所逃責<hi>班固諸侯王表有逃責之臺被竊鈇</hi>
<pb n="KR4b0019_WYG_002-4b"/>
<hi>之言然天下謂之共主强大弗之敢傾</hi>因以提戈負劒<hi>晉中興書桓温父被害温枕戈泣血</hi>
<hi>經年乃提刀直進手刃仇人刺客傳王負劒</hi>卧泣行號<hi>說文泣無聲出涕也左傳號而出之注號</hi>
<hi>哭也</hi>言念荆巫<hi>張載詩西瞻岷山/嶺嵯峨似荆巫</hi>志雪讎恥<hi>史記自序為弱燕報强齊</hi>
<hi>之讐雪其先君之恥</hi>大齊觀書有洛輯瑞榮河<hi>尚書中候成王觀於洛河沈璧禮畢</hi>
<hi>王退俟至於日昧榮光並出休氣塞河青雲浮洛青龍臨壇銜圓甲之圖吐之而出</hi>功格蒼旻徳<lb/>
滿天地慈孝之道通於百靈<hi>抱朴子黄帝役使百靈</hi>仁信之風覃<lb/>
於萬國<hi>易萬國咸寜</hi>是以日月所照舟車所通<hi>見中庸</hi>候海水<lb/>
以來賓<hi>注見上</hi>瞻蒼雲以奉貢<hi>十洲記天漢三年月氐獻神香使者曰國有常占東</hi>
<pb n="KR4b0019_WYG_002-5a"/>
<hi>風入律百旬不休青雲干吕連月不散意中國有好道君故捜竒異而獻神香</hi>自昔軒農炎昊<lb/>
曾無宣國之規虞夏商周非有伐戎之略豈知華夷仰<lb/>
徳逺近同心穀價無堯湯之憂<hi>漢鼂錯論貴粟堯禹有九年之水湯有七年之</hi>
<hi>旱</hi>糧儲同水火之賤<hi>孟子聖人治天下使有菽粟如水火</hi>精兵利器勢勇<lb/>
雷霆<hi>漢英布傳布兵精甚别樹敏曰後漢虞詡傳不遇盤根錯節無以  利器詩如霆如雷</hi>天馬<lb/>
龍媒量比山谷<hi>漢禮樂志天馬徠龍之媒戎樹聲曰貨殖傳烏氏求竒繒物間獻  王戎王予</hi>
<hi>畜畜至用谷量牛馬</hi>斯固開闢以來未之有也至於親鄰之道夙<lb/>
契逾深無改曩懐増感彌篤以為興亾繼絶<hi>見論語</hi>事炳<lb/>
<pb n="KR4b0019_WYG_002-5b"/>
前經推擇庸虛命守宗禩方欲仰憑神武清我寇讎㫖<lb/>
喻難違諸懐更恧明公誕膺時運光贊本朝勒瑞姜璜<lb/>
<hi>尚書中候王至磻溪之水吕尚釣于崖王下拜尚答曰得玉璜刻曰姬受命吕佐檢徳來昌來提撰爾雒鈐報</hi>
<hi>在齊及佐周克殷封于齊</hi>書名何鼎<hi>梁虞荔鼎銘蕭何為丞相鑄一鼎自表其功其文曰紀功鼎</hi>
故以通期管樂<hi>蜀志諸葛亮琅邪人躬耕南陽自比管仲樂毅好為梁父吟先主凡三顧乃見</hi>
<hi>先主曰孤之有孔明猶魚之有水</hi>冥契風雲<hi>世說支道林䘮法虔之後謂人曰冥契既逝  兆宫</hi>
<hi>曰魏呉質牋臣幸得値風雲之㑹</hi>戮不世之渠兇殲滔天之巨冦<hi>堯典共工</hi>
<hi>象恭滔天</hi>重以三湘放命<hi>寰宇記湘潭湘鄉湘源是為三湘書鯀方命圯族</hi>七國連<lb/>
<pb n="KR4b0019_WYG_002-6a"/>
從<hi>見勸進表</hi>征旅東西必翦妖逆雖復棧道木閣田單之奉<lb/>
舊齊<hi>戰國策貂勃謂齊王曰棧道木閣而迎王與后於城陽今國已定民已安矣王乃曰單單且嬰兒之</hi>
<hi>計不為此</hi>綰璽将兵周勃之扶隆漢<hi>漢書薄太后謂文帝曰絳侯始誅諸吕綰皇帝</hi>
<hi>璽将北軍</hi>中宗佐命俱畫丹青<hi>漢書宣帝以戎狄賓服思股肱之美乃圖畫其人於麒麟</hi>
<hi>閣霍光至蘇武凡十一人</hi>光武功臣皆懸星象<hi>後漢書明帝思中興功臣乃圖二十八将</hi>
<hi>於南宫雲臺范曄論前世以為上應二十八宿</hi>非貔非虎之封<hi>書尚桓桓如虎如貔如熊如羆</hi>
<hi>于商郊</hi>同心同徳之勞<hi>書予有臣三千同心同徳</hi>校彼功庸曾何髣髴<lb/>
但與存與亾期於體國<hi>書仲虺之誥推亡固存邦乃其昌</hi>䘮君有君寜<lb/>
<pb n="KR4b0019_WYG_002-6b"/>
庸無主<hi>左傳吕甥曰征繕以輔孺子諸侯聞之䘮君有君</hi>夙承所立猶則孱䝉<lb/>
天步方難<hi>詩天步艱難</hi>寜可𢎞濟自淹留大國志荷恩私朝<lb/>
夕宫闈預奉顏色黄河白日亟亶誠言<hi>左傳晉公子曰所不與舅氏同</hi>
<hi>心者有如白水投其璧於河又殖綽顧曰為私誓州綽曰有如日</hi>分災卹患事非虛㫖<lb/>
<hi>左傳凡諸侯救患分災討罪禮也</hi>但善相小國終資大賢<hi>左傳君子謂合左師善守</hi>
<hi>先代子產善相小國</hi>定我邦家繄公是賴淮流不竭豈獨琅邪<hi>晉書</hi>
<hi>淮發源屈曲不類人工王導使郭璞筮之曰淮水絕王氏滅</hi>望能喻此衷懐思之無<lb/>
忽近陸居士有啓陳其禍亂<hi>北史陸法和傳法和不稱臣其啓文朱印名上自稱</hi>
<pb n="KR4b0019_WYG_002-7a"/>
<hi>居士初仕梁元帝江陵陷入齊</hi>朝㫖即命河東<hi>疑作清河按齊書清河王岳字洪略髙祖從父</hi>
<hi>弟也太昌初封清河郡公天保初進封清河郡王</hi>王岳等勒率熊羆便相抵赴<lb/>
道阻且長<hi>見詩</hi>雖無之及所聞西浮夏首<hi>楚辭哀郢過夏首而西浮</hi>便<lb/>
當險隘之衝南扞巴陵方拒窺窬之宼<hi>魏書公孫淵上書曰方今二敵</hi>
<hi>窺窬</hi>上黨王皇齊寵弟是號宗英<hi>漢書序傳禮樂是脩為漢宗英</hi>親御戎<lb/>
軒逺於将送<hi>詩逺于将之北史齊文宣帝紀天寳六年春清河王岳度江克夏首梁司徒郢州刺</hi>
<hi>史陸法和請降詔以貞陽侯蕭明為梁主遣尚書右僕射上黨王渙送之江南  尚玠曰齊神武諸子傳上黨</hi>
<hi>剛肅王渙字敬夀神武第七子也力能扛鼎材武絶倫讀書頗知梗槩而不甚耽習隋書冀州上黨郡上黨縣</hi>
<pb n="KR4b0019_WYG_002-7b"/>
<hi>注舊置上黨郡</hi>裴侍中英起淮南貴族兼事戎行躍冀馬者千<lb/>
羣<hi>後漢劉表傳冀馬雲屯</hi>披燕犀者萬隊來自河陽曾不旬日持<lb/>
節徐武潼三州諸軍事散騎常侍明逺将軍東徐州刺<lb/>
史始興郡開國侯湛海珍等<hi>梁書武帝紀太清三年東徐州刺史湛海珍舉州附</hi>
<hi>於魏隋書徐州彭城郡注舊置徐州下邳郡夏丘縣注後齊置并置夏丘郡尋立潼州下邳郡下邳縣注舊曰</hi>
<hi>歸政置武州下邳郡梁改縣為下邳置郡不改改州曰東徐</hi>竝前朝舊将夙著勲庸<lb/>
推轂海邊<hi>漢馮唐傳上古王者遣将也跪而推轂</hi>屬是䘮亂<hi>詩天降䘮亂</hi>雖復<lb/>
投身有道志雪朝怨咸預戎行共指鄉國江淮舊𨽻悉<lb/>
<pb n="KR4b0019_WYG_002-8a"/>
已招攜<hi>左傳管仲曰招攜以禮</hi>方稟英謨共翦讐難去月将晦便<lb/>
届壽春<hi>隋書揚州淮南郡領壽春縣</hi>巳具舟師将臨江浦使人入境<lb/>
行陳所懐撥日覘光<hi>未詳</hi>遲在還牘當使宗祊有主余同<lb/>
小白之勲<hi>左傳宋司馬子魚曰齊桓公存三亡國以屬諸侯</hi>家國無虞公保阿<lb/>
衡之貴<hi>詩商頌實維阿衡實左右商王</hi>何其美也豈不休哉言念此私<lb/>
但以號咽<lb/>
　　　為貞陽侯答王太尉書<lb/>
姜常侍暠至復枉去月三十日告具公所懐良以慨息<lb/>
<pb n="KR4b0019_WYG_002-8b"/>
孤雖庸薄不及通賢猶曰生民寜無心識自皇家禍亂<lb/>
亟積寒暄九州萬國之人蟠木流沙之地<hi>史記顓頊紀西至於流沙</hi>
<hi>東至於蟠木動静之物大小之神日月所照莫不砥厲</hi>莫不行號卧泣想望休平<lb/>
何況乎孤預在宗室家荷報雪之恩身蒙鞠養之愛者<lb/>
先皇之慈也<hi>南史武帝兄長沙宣武王懿為東昏所殺信至武帝便舉義兵史臣曰梁武帝時逢</hi>
<hi>昏虐家遭冤禍既地居勢勝乗機而作</hi>烝嘗不絶於私廟<hi>詩顧予烝嘗</hi>子弟得<lb/>
嗣於南藩者後主之惠也<hi>南史蕭韶傳韶字徳茂懿之孫也初封上甲某都鄉侯湘</hi>
<hi>東王改韶繼宣武王封長沙王遂至郢州刺史</hi>朱方之地<hi>漢地理志㑹稽郡丹徒縣注師古曰即春</hi>
<pb n="KR4b0019_WYG_002-9a"/>
<hi>秋云朱方也</hi>建業之都<hi>宋州郡志晉武帝太康二年丹陽移治建業</hi>誰家丘陵誰<lb/>
家宫廟豈有為人臣子荷此恩靈親執干戈自殉家國<lb/>
<hi>檀弓戰于郎公孫禺人與其鄰重汪踦往皆死焉魯人欲勿殤重汪踦仲尼曰能執干戈以衛社稷雖欲勿殤</hi>
<hi>也不亦可乎</hi>公之忠孝信感人神公之盟誓事同懸象<hi>繫辭懸象</hi>
<hi>著明莫大乎日月</hi>雖復宗盟不造<hi>左傳周之宗盟異姓為後</hi>骨肉為讎安可<lb/>
相期盡如蕭詧邪<hi>梁元帝紀雍州刺史岳陽王詧自稱梁王藩於魏二年九月魏使柱國萬</hi>
<hi>紐于謹來攻十月魏軍至襄陽梁王詧陷帝被執如詧營甚見詰辱十二月辛</hi>　<hi>衆㑹之城魏人戕帝</hi>古<lb/>
者天子六軍是為萬乗今日凶荒致闕斯禮偏裨将校<lb/>
<pb n="KR4b0019_WYG_002-9b"/>
尚握精兵州郡官曹各有交吏未有居稱扆座<hi>明堂位天子負</hi>
<hi>斧依南向而立</hi>行曰乗輿<hi>後漢輿服志殷瑞山車金根之色漢乗秦制御為乗輿所謂孔子乗殷之</hi>
<hi>輅者也</hi>遂無五尺之童<hi>孟子雖使五/尺之童適市</hi>髙謝千夫之長<hi>書千夫長</hi>
於公明允<hi>舜典惟明克允</hi>意復云何國家凋荒既乏屯衛皇齊<lb/>
與睦幸惠優矜何乃自起趦趄<hi>易其行次且</hi>茍違鄰徳克戡<lb/>
禍亂欲立功名咸自軍師豈在芻𨽻湛海珍等前朝舊<lb/>
将差匪齊人分給羸兵即是梁甲非云背信<hi>左傳慶鄭曰棄信背</hi>
<hi>鄰患孰恤之</hi>豈曰渝盟<hi>左傳公及鄭伯盟曰渝盟無享國</hi>朝野羣雄何所攜<lb/>
<pb n="KR4b0019_WYG_002-10a"/>
貳且公天資命世再造皇家梁代之桓文蕭宗之伊管<lb/>
誰其逺近不稟英謨如有姦囘正速齊斧<hi>見移文</hi>尚何憂<lb/>
于共工<hi>疑作驩兜</hi>何畏于有苗哉<hi>見皋陶謨</hi>所覧來書既為疑難<lb/>
上黨王恭承朝㫖不敢相同方篤鄰和不容全異如須<lb/>
減損更遲行人張廷尉種等所具<hi>見讓表</hi>此無多及<lb/>
　　　為貞陽侯重與王太尉書<lb/>
席威卿等還枉此月十四日告披覧未周良深慨息昔<lb/>
長平建䇿猶聞蝕昴之徵<hi>漢鄒陽傳注蘇林曰白起為秦伐趙破長平軍欲遂滅趙</hi>
<pb n="KR4b0019_WYG_002-10b"/>
<hi>遣衛先生說昭王益兵糧為應侯所害事用不成其精誠上達於天故太白為之蝕昴</hi>疎勒效忠<lb/>
時致飛泉之感<hi>後漢耿㳟傳恭以疏勒城傍有澗水可固五月乃引兵據之於城中穿井十五</hi>
<hi>丈不得泉乃整衣冠再拜為吏士禱有頃水泉奔出</hi>豈在余涼徳<hi>左傳史嚚曰虢多涼徳</hi>書<lb/>
不盡言<hi>見繫辭</hi>遂使吾賢猶迷所執斯故銜哀掩淚仍復<lb/>
披陳者也孤以庸薄寜有霸圖侯服于周<hi>見詩</hi>常懼盈滿<lb/>
<hi>易人道惡盈而好謙書滿招損謙受益</hi>豈望身居黄屋<hi>班固典引子嬰度次得嗣冠玉冠佩</hi>
<hi>華紱車黄屋蔡邕曰黄屋者天子車翠羽蓋以黄繒為裹是為黄屋</hi>手御青綸<hi>後漢輿服志百石青</hi>
<hi>紺綸一采宛轉繆織長丈二尺</hi>揖讓而對三靈<hi>見勸/進表</hi>端委而朝百辟<hi>左傳</hi>
<pb n="KR4b0019_WYG_002-11a"/>
<hi>子貢曰泰伯端委以治</hi>詢知圉牧莫不皆知<hi>左傳芋尹無宇辭曰王臣公公臣大夫大</hi>
<hi>夫臣士士臣皁皁臣輿輿臣隷𨽻臣僚僚臣僕僕臣臺馬有圉牛有牧以待百事</hi>爰誓神明固<lb/>
自無爽<hi>左傳公孫舍之曰昭大神要言焉若可改也大國亦可叛也</hi>但大齊仁信之<lb/>
道闗於至誠睦鄰之懐由於孝徳遂蒙殊奨歸嗣本朝<lb/>
拜首陳辭敦誘彌廣既而仇讐未殄<hi>見前書</hi>方憑大國之<lb/>
威宗祏阽危<hi>左傳原繁對曰命我先人典司宗祏</hi>尤仰親仁之徳<hi>左傳五父諌曰</hi>
<hi>親仁善鄰國之寳也</hi>僶俛恩寄號靦惟深而敕諭分明信誓殊重<lb/>
<hi>詩信誓旦旦</hi>乃云邦家有乂社稷無虞凡廣陵歴陽<hi>隋書揚州江都</hi>
<pb n="KR4b0019_WYG_002-11b"/>
<hi>郡江陽縣注舊曰廣陵後齊置廣陵江陽二郡歴陽郡歴陽縣注舊置歴陽郡</hi>皆許見還白水<lb/>
黄河屢奉然諾<hi>漢書廷尉以貫髙辭聞泄公曰此固趙國立名義不侵為然諾者也詳與王僧</hi>
<hi>辯書</hi>至於夏藩衝要控遏上流且命强兵為我臨據若其<lb/>
自有精甲能扞醜徒竝用還梁皆如前㫖以孤頻經忝<lb/>
竊屢守淮淝門生故吏徧於江右<hi>後漢袁紹傳袁氏樹恩四世門生故吏徧</hi>
<hi>於天下</hi>凡諸部曲竝使招攜<hi>漢書音義大将行有五部部有曲也</hi>投赴戎行<lb/>
<hi>陸機辯亾論拔吕蒙於戎行</hi>前後雲集霜戈雪㦸<hi>左思呉都賦霜刃染</hi>無非武<lb/>
庫之兵<hi>洛陽記建始殿東有太倉倉東有武庫藏兵之所</hi>龍甲犀渠<hi>古詩解佩襲犀渠</hi>
<pb n="KR4b0019_WYG_002-12a"/>
皆是雲臺之仗<hi>晉書武帝太元八年翟斌克雲臺戍收萬餘人甲仗</hi>文物以紀之<lb/>
聲名以發之<hi>見左傳</hi>斯實不世之隆恩寜曰循常之恒禮<lb/>
則公固天所授𢎞濟本朝曲阜同功營丘等烈<hi>史記成王封師</hi>
<hi>尚父於齊營丘封周公旦於魯曲阜</hi>若夫伊尹庖厨賤宰<hi>殷本紀伊尹負鼎爼以滋味説</hi>
<hi>湯致於王道</hi>霍光階闥小臣<hi>漢霍光傳贊霍光起結/<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>内侍起於階闥之間</hi>諸葛亮<lb/>
無應變之才<hi>蜀諸葛亮傳陳壽評曰應變将畧非其所長</hi>管夷吾非王者之<lb/>
佐<hi>論語管仲之噐小哉</hi>論其世業較彼勤勞書契以來罕有明徳<lb/>
且程嬰之義自古為難<hi>史記晉程嬰抱趙氏孤匿山中十五年韓厥言於晉景復立趙</hi>
<pb n="KR4b0019_WYG_002-12b"/>
<hi>氏後是為趙武武既冠嬰曰下宫之難我非不能死欲存趙後也今宜下報宣孟杵臼遂自殺</hi>荀息之<lb/>
忠良以喜慰<hi>左傳晉獻公使荀息傅奚齊公疾召之稽首而對曰臣竭其股肱之力加之以忠貞</hi>
<hi>其濟君之靈也不濟則以死繼之</hi>但先朝乗玉鏡之符<hi>尚書帝命期桀失玉鏡用其噬</hi>
<hi>獸注玉鏡喻清明之道</hi>御金輪之寳<hi>法華經優曇華鉢名瑞應三千年一現現則金輪王出</hi>
菩薩之化行於十方<hi>樓炭經有十品菩薩</hi>仁壽之功霑於萬國<hi>漢王</hi>
<hi>吉傳敺一世之民躋之仁夀之域</hi>兇人侯景遂亂邦家何況於今亦有<lb/>
吴㑹江東如掌差匪虛言<hi>後漢岑彭傳辛臣諌田戎曰洛陽地如掌耳不如按甲以</hi>
<hi>觀其變</hi>淮陽在面方此非局<hi>漢賈誼傳淮陽之比大諸侯厪如黒子之著面</hi>不稼<lb/>
<pb n="KR4b0019_WYG_002-13a"/>
不穡<hi>見詩</hi>多歴嵗時大東小東全無機杼<hi>詩小東大東杼軸其空</hi>闗<lb/>
中醜虜寜非冒頓之鋒<hi>漢書匈奴單于有太子名冒頓作鳴鏑習勒其射騎而令之曰</hi>
<hi>鳴鏑所射而不悉射者斬</hi>齊國强兵便是軒轅之陣<hi>史記五帝本紀軒轅氏敎熊羆</hi>
<hi>貔貅貙虎以與炎帝戰於阪泉之野三戰然後得志</hi>西南當扼喉之勢東北承撫<lb/>
背之機<hi>漢書婁敬傳敬説曰夫秦地披山帶河所謂扼天下之亢而撫其背也</hi>首尾交侵<lb/>
華夷俱騁而中人數歳復子方賒<hi>書洛誥周公拜手稽首曰朕復子明辟</hi>
徳未感於黎烝威不加於将帥斯等鞅鞅非少主臣<hi>漢書</hi>
<hi>景帝目送周亞夫曰此鞅鞅非少主臣也</hi>安有碌碌因人成事<hi>見表後啓</hi>公之才<lb/>
<pb n="KR4b0019_WYG_002-13b"/>
具<hi>晉書髙崧時謝萬方卧在室崧為叙刑政之要萬起呼崧小字曰阿酃有才具</hi>雖復明允勢<lb/>
何如於天監時何若於大同<hi>俱梁武帝年號</hi>乗與國之隆㤙<hi>孟子</hi>
<hi>我能為君約與國</hi>當滔天之猛冦<hi>見前書</hi>匡救之徳翻有未從忠<lb/>
許之謀誰其相曉卧薪待火方此弗危<hi>賈誼傳譬猶厝火置之積薪而</hi>
<hi>寝其上</hi>繫草從風儔之非切<hi>書君陳爾惟風下民惟草</hi>若能思其上策<lb/>
審此英圖見引軨獵之車<hi>漢霍光傳太僕以軨獵車迎曽孫就齋宗正府入未央宫</hi>
<hi>見皇太后封為陽武侯已而光奉上皇帝璽綬謁於髙廟是為孝宣皇帝</hi>還向長安之邸<hi>見勸</hi>
<hi>進表</hi>一則二則惟在大賢<hi>呉張昭傳䇿笑曰昔管子相齊一則仲父二則仲父而桓公為</hi>
<pb n="KR4b0019_WYG_002-14a"/>
<hi>霸者宗</hi>外相内相<hi>未詳</hi>終當相屈正當攜諸舊𨽻率我賓游<lb/>
朝服簪纓直拜園寝梁人望國俱登赤馬之舟<hi>漢劉熙釋名輕</hi>
<hi>疾者曰赤馬舟其體正直赤如馬也</hi>齊帥臨江仍轉蒼龍之斾<hi>考工記龍旂九斿以</hi>
<hi>象大火鳥旟七斿以象鶉火大火蒼龍宿之心鶉火朱鳥宿之柳</hi>分袂南浦<hi>江淹别賦送君南浦</hi>
<hi>傷如之何</hi>揚鞭北風民不疲勞軍無怨讟<hi>見左傳</hi>如其執事尚<lb/>
秉前言将恐戎旄便濟江表何則西浮夏首<hi>水經夏水在江夏西</hi>
<hi>冬竭夏流故名夏水詳與王僧辯書</hi>已據咽喉東進彭波<hi>禹貢東匯澤為彭蠡</hi>次指<lb/>
心腹廣陵京口𤇺烟相望魯柝聞邾方之尚逺<hi>左傳魯伐邾及</hi>
<pb n="KR4b0019_WYG_002-14b"/>
<hi>范門猶聞鐘聲大夫諌不聽茅成子請告於吴不許曰魯擊柝聞於邾吴二千里不三月不至何及於我</hi>胡<lb/>
桑對薊匹此為遥<hi>曹植艷歌出自薊北門遥望胡地桑枝枝自相値葉葉自相當</hi>水陸<lb/>
争前龍虎交至則揚都蕩定<hi>晉文苑傳庾闡作揚都賦</hi>功自齊師江<lb/>
左臣民非闗梁國豈不追慙後主崇寄之恩還負齊朝<lb/>
親鄰之意東門黄犬固以長悲<hi>史記李斯顧謂中子曰我欲與若復牽黄犬出</hi>
<hi>上蔡東門逐狡兔豈可得乎</hi>南陽白衣何可復得<hi>諸葛亮出師表臣本布衣躬耕南陽</hi>
<hi>茍全性命於亂世不求聞達於諸侯</hi>立兹幼弱非曰大勲滅我宗枋何所<lb/>
逃釁今復遣前吉州刺史馬嵩仁至彼更具往懐想不<lb/>
<pb n="KR4b0019_WYG_002-15a"/>
逺而復無貽祗悔也<hi>見易</hi>若英謨有在方興祀夏之功<hi>左傳</hi>
<hi>伍員諌吴子曰少康復禹之績祀夏配天不失舊物</hi>明監如違便等過殷之歎<hi>尚書</hi>
<hi>大傳微子朝周過殷故墟見麥秀之蔪薪兮禾黍之蠅蠅也曰此故父母之國乃為麥秀之歌</hi>存亾社<lb/>
稷一在於公臨紙崩號不復多及<lb/>
　　　為貞陽侯答王太尉書<lb/>
姜嵩至枉示具公忠義之懐家國䘮亂於今積年三后<lb/>
蒙塵<hi>左傳臧文仲對曰天子蒙塵於外敢不奔問官守</hi>四海騰沸<hi>詩百川沸騰</hi>天命<lb/>
元輔匡救本朝𢎞濟艱難建我宗祏至於丘園版築<hi>易賁</hi>
<pb n="KR4b0019_WYG_002-15b"/>
<hi>于丘園孟子傅說舉於版築之間</hi>尚想來儀公室皇枝豈不虛遲聞孤<lb/>
還國理㑹髙懐但近再命行人或不宣具公既詢謀卿<lb/>
士訪逮藩維㳂泝往來理淹旬月使乎届止殊副所期<lb/>
便是再立我蕭宗重興我梁國億兆黎庶咸蒙此恩社<lb/>
稷宗祧曾不相媿近軍次東闗頻遣信裴之横處示其<lb/>
可否答對驕凶殊駭聞矚上黨王陳兵見衛欲叙安危<lb/>
無識之徒忽然逆戰前旌未舉即自披猖驚悼之情彌<lb/>
以傷惻上黨王深自矜嗟不傳首級更蒙封樹飾棺厚<lb/>
<pb n="KR4b0019_WYG_002-16a"/>
殯務從優禮<hi>見裴使君墓志</hi>齊朝大徳信感神明方仰藉皇威<lb/>
敬憑元宰討逆賊於咸陽<hi>謂北周</hi>誅叛子於雲夢<hi>謂後梁</hi>同<lb/>
心協力克定邦家覧所示權景宣書<hi>北史周權景宣傳孝閔帝踐阼除基</hi>
<hi>鄀硤平四州五防諸軍事江陵防主</hi>上流諸将本有忠略棄親向讐庶當<lb/>
不爾防奸定亂終在於公今且頓東闗更待來信未知<lb/>
水陸何處見迎夫建國立君布在方䇿入盟出質<hi>左傳宣公</hi>
<hi>十二年楚子圍鄭潘尫入盟子良出質</hi>有自來矣若公之忠節上感蒼旻<lb/>
羣帥同謀必匪攜貳則齊師返斾義不陵江如致爽言<lb/>
<pb n="KR4b0019_WYG_002-16b"/>
誓以無克韜旗側席<hi>漢陳湯傳谷永疏曰臣聞楚有子玉得臣文公為之仄席而坐</hi>遲<lb/>
復行人曹沖奉表齊都即押送也渭橋之下惟遲叙言<lb/>
<hi>漢文帝紀使宋昌先之長安觀變昌至渭橋丞相以下皆迎昌還報代王乃進至渭橋羣臣拜謁稱臣</hi>汜<lb/>
水之陽預有號懼<hi>漢髙帝紀二月甲午上尊號漢王即皇帝位於汜水之陽</hi>
　　　為貞陽侯重答王太尉書<lb/>
王尚書通至<hi>南史王通字公達仕梁為黄門侍郎敬帝承制以為尚書右僕射</hi>復枉示<lb/>
知欲遣賢弟子世珍以表誠質<hi>南史王僧辯傳遣第七子顯顯所生劉并弟子</hi>
<hi>珍往充質</hi>具悉憂國之懐復以庭中玉樹<hi>晉書謝𤣥與從兄朗為叔父安所噐</hi>
<pb n="KR4b0019_WYG_002-17a"/>
<hi>𤣥曰如芝蘭玉樹欲使生於階庭爾</hi>掌内明珠<hi>江淹傷愛子賦痛掌珠之愛子</hi>無累胷懐<lb/>
志在匡救豈非劬勞我社稷𢎞濟我邦家慙歎之懐用<lb/>
忘興寝晉安王<hi>南史晉安王諱方智字慧相小字法眞元帝第九子也承聖元年封晉安郡王</hi>
<hi>隋書揚州建安郡閩縣注舊曰東侯官置晉安郡</hi>東京貽厥之重<hi>詩詒厥孫謀</hi>西都<lb/>
繼體之賢<hi>史記外戚世家序自古繼體守成之君</hi>嗣守皇家寜非民望<hi>左傳</hi>
<hi>崔子曰民之望也舍之得民</hi>但世道䘮亂宜立長君以其蒙孽難可<lb/>
成業<hi>漢賈誼疏雖有愚幼不肖之嗣猶得蒙業而安至明也</hi>成昭之徳自古希儔<lb/>
<hi>周本紀成王少周公當國成王長周公反政成王漢昭帝紀上官桀安父子與大将軍光争權欲害之詐使人</hi>
<pb n="KR4b0019_WYG_002-17b"/>
<hi>為燕王旦書言光罪上年十四覺其詐</hi>沖質之危何代無此<hi>後漢書孝沖皇帝諱炳順</hi>
<hi>帝之子也即皇帝位年二嵗崩年三嵗孝質皇帝諱纘肅宗𤣥孫沖帝崩即皇帝位年八嵗大将軍梁冀鴆弑</hi>
<hi>崩年九嵗</hi>孤身當否運志不圖生忽荷不世之恩仍致非常<lb/>
之舉自惟虚薄<hi>後漢明帝紀制曰朕以虚薄何以享斯</hi>兢懼已深若建承<lb/>
華<hi>初學記太子之門曰承華</hi>本歸皇胄心口相誓惟擬晉安<hi>南史王僧辯傳</hi>
<hi>遣吏部尚書送啓因求以敬帝為皇太子明報書許之</hi>如或虚言神明所殛<hi>左傳襄公</hi>
<hi>十一年載書曰明神殛之俾失其民隊命亾氏踣其國家</hi>覧今所示深遂本懐戢慰<lb/>
之情無寄言象但公憂勞之重既稟齊恩忠義之懐復<lb/>
<pb n="KR4b0019_WYG_002-18a"/>
及梁貳華夷兆庶豈不懐風宗廟明靈豈不相感正爾<lb/>
囘斾仍向歴陽所期質累便望來彼衆軍不渡巳著盟<lb/>
書斯則大齊聖主之恩規上黨英王之然諾<hi>漢張敖傳上賢貫髙</hi>
<hi>能自立然諾</hi>得原失信終不為也<hi>左傳僖公二十五年冬晉侯圍原命三日之糧原不</hi>
<hi>降命去之諜出曰原将降矣軍吏曰請待之公曰信國之寳也民之所庇也得原失信何以庇之所亾滋多退</hi>
<hi>一舍而原降</hi>惟遲相見使在不賒鄉國非遥觸目號咽<lb/>
　　　又為貞陽侯答王太尉書<lb/>
周尚書𢎞正張廷尉種姜常侍嵩等至<hi>南史王僧辯傳遣左戸尚書周</hi>
<pb n="KR4b0019_WYG_002-18b"/>
<hi>𢎞正至歴陽迎明詳讓表</hi>枉此月二十六日告并遣賢弟子世珍賢<lb/>
子顯等<hi>見前書</hi>具忠欵之至公養孤之恩愛甚鄧攸<hi>晉書石勒</hi>
<hi>過泗水鄧攸曰吾弟早亾理不可絶止應自棄我兒繫之於樹而去時人語曰天道無知使鄧伯道無兒攸死</hi>
<hi>弟子綏服䘮三年</hi>少子之懐情深張禹<hi>漢書張禹數視其小子上即禹牀下拜為黄門</hi>
<hi>郎給事中</hi>豈非憂勞社稷用忍肌膚<hi>班彪王命論髙祖髙四皓之節割肌膚之愛</hi>
天下含靈誰無悲媿余遭家不造敬累吾賢言念忠誠<lb/>
益以號咽但皇齊大徳過見優矜微借輕兵以垂将送<lb/>
意謂江東凋弊累積寒暄供膳資儲理當多闕輒白上<lb/>
<pb n="KR4b0019_WYG_002-19a"/>
黨王止請三千人二百匹而已<hi>南史王僧辯傳貞陽求度衛士三千</hi>凱衆<lb/>
人殊尚有疑難将恐諸士未喻雅懐今復命周尚書及<lb/>
姜常侍還彼具陳一二夫以受為冦非有晉邦<hi>左傳趙宣子曰</hi>
<hi>我若受秦秦則賔也不受冦也</hi>不送為譏終無楚國<hi>左傳晉公子及楚楚子饗之乃送諸</hi>
<hi>秦</hi>五千步卒既謝李陵<hi>漢書陵對願以步兵五千涉單于庭</hi>三千羸兵亦<lb/>
等無忌<hi>平原君傳李同遂與三千人赴秦軍秦軍為之却三十里</hi>公之明義理不為<lb/>
嫌行人失辭<hi>左傳彘子以為諂使趙括從而更之曰行人失辭</hi>尚停然諾<hi>見前書</hi>
臨江總轡企望音郵惟遲來書此不多具<lb/>
<pb n="KR4b0019_WYG_002-19b"/>
　　　為貞陽侯與陳司空書<hi>陳武帝紀諱霸先字興國小字法生吴興長城</hi>
　　　　<hi>下若里人承聖三年三月進帝位司空</hi>
軒轅既作遇蚩尤之兵<hi>見勸進表</hi>顓頊為君阻共工之亂<hi>列子</hi>
<hi>共工氏與顓頊争為帝怒而觸不周之山折天柱絶地維</hi>雖復搖山蕩谷驅電乗雷<lb/>
殘厥兇渠曾靡遺孽未有時當至治世在欽明元惡滔<lb/>
天遂陷邦家者也我大梁開金繩之寳牒<hi>初學記封禪注儀曰特凡</hi>
<hi>三十人上發壇上石䃭蓋尚書令北向跪藏玉牒畢持禮覆石䃭尚書令封上十石檢亦纒以金繩泥以金泥</hi>
<hi>四方各依其色</hi>紐玉鏡之珍符<hi>見與王太尉書</hi>功烈與造化相侔徳施<lb/>
<pb n="KR4b0019_WYG_002-20a"/>
與風雲俱逺戴日之族何向不賓太平之基無逺弗届<lb/>
<hi>爾雅岠齊州以南戴日為丹穴東至日所出為太平西至日所入為太蒙注岠去也齊中也太蒙即蒙汜</hi>逆<lb/>
賊侯景殲亂本朝釁重聰彌<hi>見移齊文及與王僧辯書</hi>凶逾羿浞<hi>帝王</hi>
<hi>世紀寒浞殺羿於桃梧而烹之以食其子</hi>後主天經地緯<hi>左傳晉成鱄曰經緯天地曰文</hi>義<lb/>
冠人靈驅馭熊羆<hi>詩如熊如羆</hi>遂翦勍盜少康祀夏何可對<lb/>
揚<hi>見與王太尉書</hi>大戊興殷彌無等級<hi>殷本紀亳有祥桑谷共生於朝一暮大拱大戊</hi>
<hi>脩徳三日祥桑枯死商道復興號稱中宗</hi>不圖天未悔禍䘮亂薦臻羌賊憑<lb/>
陵侵蕩荆漢乗輿幽辱既陷兇徒<hi>梁元帝紀帝被執詧使尚書傅準監行刑</hi>
<pb n="KR4b0019_WYG_002-20b"/>
<hi>進土囊而殞之詳前書</hi>黎獻崩騰莫不淪没<hi>書益稷萬邦黎獻共惟帝臣  兆寛曰梁</hi>
<hi>元帝紀于謹盡俘僕射王襃以下</hi>故以哀窮兆庶痛極蒼旻者也夫諸<lb/>
侯釋位寜非禍亂之朝<hi>左傳諸侯釋位以間王室服䖍曰言諸侯釋其私政以佐王室</hi>
宗子維城本濟殷憂之日<hi>詩宗子維城王室維寜</hi>武皇遺胄皆陷<lb/>
虜庭乞命偷生何能支久<hi>梁元帝紀于謹盡俘汝南王大封以下</hi>孤宗室<lb/>
之長爰自布衣<hi>見與王僧辯書</hi>辛癸之朝容身靡託<hi>史記夏帝履癸為桀</hi>
<hi>殷帝辛謂紂指東昏</hi>追惟先業大庇生民既雪伯升之怨仍紹桓<lb/>
王之霸<hi>見與王僧辯書</hi>孤二三昆季情禮獲申等預藩枝偏承<lb/>
<pb n="KR4b0019_WYG_002-21a"/>
皇徳近嵗彭都之役得備戎昭<hi>左傳戎昭果毅以聽之謂禮詳與王僧辯書</hi>
鞍甲之勞庶訓天寵<hi>易在師中吉承天寵也</hi>況復邦家不造至此<lb/>
横流凶狡猶存何所逃責固以提戈負劔卧泣行號言<lb/>
念荆巫志雪讐恥<hi>見與王僧辯書</hi>大齊徳竝天地明符日月隆<lb/>
禮詔俗張樂被民義感華夷仁侔造化玉羊銀甕嘉瑞<lb/>
必彰<hi>瑞應圖師曠鼓琴玉羊白鵲翾翔投墜滿孝經援神契神靈滋液有銀甕不汲自</hi>澤馬山車<lb/>
禎符總集<hi>拾遺記軒轅泛河沉璧有澤馬羣鳴山車滿野</hi>若夫中原猛士本自<lb/>
無窮<hi>見樂府</hi>沙塞精兵斯何有量<hi>見與王僧辯書</hi>是以家國之富<lb/>
<pb n="KR4b0019_WYG_002-21b"/>
文景所未儔<hi>漢景帝紀贊周云成康漢言文景美矣</hi>兵馬之强秦漢所未<lb/>
敵但親鄰之道既篤夙私明發之懐<hi>詩明發不寐有懐二人</hi>彌敦<lb/>
先好以為興亡繼絶<hi>見論語</hi>聖典通規爰命無庸嗣守社<lb/>
稷既方憑大國庶討仇讐恩喻難違諸懐慙哽公體兹<lb/>
懋徳毗奉中興歸自番禺<hi>隋書揚州南海郡南海縣注舊分置番禺縣</hi>志在<lb/>
討亂至於雲行電邁<hi>班固西都賦雷奔電激</hi>谷静山空<hi>後漢段熲傳張奐又</hi>
<hi>言羌一氣所生不可誅盡山谷廣大不可空静</hi>扼鵲尾而定王畿登牛頭而埽<lb/>
天闕漸臺偽帥将傳首於帝京郿塢元兇皆横尸於軍<lb/>
<pb n="KR4b0019_WYG_002-22a"/>
市<hi>見勸進表</hi>髙庸茂烈振古希儔承此欣然深所嘉歎今者<lb/>
殷憂未巳<hi>陸機歎逝賦在殷憂而弗違</hi>禍難相尋宗社無依奥主宜<lb/>
立<hi>左傳叔向曰國有奥主</hi>夙承所眷尚在沖年<hi>書金縢惟予沖人弗及知</hi>王室<lb/>
猶難何以康濟<hi>書蔡仲之命康濟小民</hi>董侯幼弱終覆漢朝<hi>魏紀春秋</hi>
<hi>佐助期曰漢以蒙孫亡說者以蒙孫漢二十四帝童蒙愚昏以弱亡或以雜文為蒙其孫當失天下以為漢帝</hi>
<hi>非正嗣少時為董侯名不正蒙亂之荒惑其子孫以弱亡獻帝諱協協母王美人為何后所鴆殺董太后自養</hi>
<hi>協號曰董侯</hi>馬業童蒙仍傾晉室<hi>晉書太子徳宗幼而不慧口不能言至於寒暑飢飽</hi>
<hi>亦不能辯武帝遇弑即位是為安帝</hi>所謂前事之不忘後事之龜兆也孤<lb/>
<pb n="KR4b0019_WYG_002-22b"/>
過荷恩靈預奉帷幄<hi>見讓表</hi>黄河白日亟降誠言分災卹<lb/>
患事非虚㫖<hi>見與王僧辯書</hi>但當小國之禮無失敬恭<hi>左傳子駟曰敬</hi>
<hi>共幣帛以待來者小國之道也</hi>闔境人民俱勞寤寐方窮人爵之重<hi>孟子</hi>
<hi>公卿大夫此人爵也</hi>以報非常之功<hi>漢武帝紀詔曰蓋有非常之功必待非常之人</hi>惠覧<lb/>
今書希能留意也上黨王文髙劉徳<hi>漢書徳字路叔武帝謂之千里駒</hi>
武冠曹彰<hi>見為始興王表</hi>爰降宗英逺於将送<hi>見與王僧辯書</hi>裴侍中<lb/>
英起贊奉師徳俱事戎間月壘連營<hi>呉孫綝傳朱異遣将軍任度等築偃</hi>
<hi>月壘景樹屏曰宋臧質傳云質舉兵反孝武遣柳元  等屯梁山洲兩岸築偃月壘水陸待之</hi>雲旗蔽<lb/>
<pb n="KR4b0019_WYG_002-23a"/>
野<hi>司馬相如上林賦靡雲旗</hi>同集江淮翼我歸斾湛海珍等<hi>南史貞陽侯明</hi>
<hi>傳魏平江陵齊文宣使送明至梁并前所獲梁将湛海珍等皆聼從明歸令上黨王渙率衆送之詳與王僧辯</hi>
<hi>書</hi>竝前朝舊将夙著勲庸江左氛妖投身齊國今者皆<lb/>
䝉恩奨竝在戎行歸附明公共翦讐難去月将晦便留<lb/>
壽春已具舟艫将臨漅浦<hi>後漢獻帝紀注壽春縣屬九江郡隋書荆州九江郡湓城</hi>
<hi>縣注有巢湖</hi>若公為内主方同國子之勲<hi>左傳叔向曰齊桓有國髙以為内主</hi>
余以定家得免臧孫之歎<hi>左傳臧昭伯見平子平子曰茍使意如得改事君所謂生</hi>
<hi>死而肉骨也昭子從公於齊與公言平子有異志冬十月辛酉昭子齊於其寝使祝宗祈死戊辰卒</hi>豈不<lb/>
<pb n="KR4b0019_WYG_002-23b"/>
功名富貴共保無彊前望鄉闗惟増號哭<lb/>
　　　為貞陽侯重與裴之横書<hi>南史魏克江陵齊遣上黨王髙渙挾貞陽</hi>
　　　　<hi>侯明攻東闗晉安王承制以之横為徐州刺史都督衆軍出守靳城本傳之横邃之兄子</hi>
　　　　<hi>也</hi>
張佛奴昨還得去月二十六日書覧以増慨昔桓公始<lb/>
反管仲親射其車<hi>齊世家魯使管仲别将軍遮莒道射中小白帶鉤</hi>重耳初還<lb/>
吕卻終焚其室<hi>左傳秦伯納公子重耳於晉吕卻畏偪将焚公宫而弑晉侯</hi>頃家國<lb/>
多患頻遘閔凶前事不忘便為龜兆所以皇齊大徳禮<lb/>
<pb n="KR4b0019_WYG_002-24a"/>
秩兼常威武紛紜洪恩汪濊<hi>司馬相如文威武紛云湛恩汪濊</hi>況復旌<lb/>
旗照日鼓吹從風文物俱華羽衛相鬱書契以來斯未<lb/>
有也卿天監之始門宦有成<hi>南史裴邃河東聞喜人祖壽孫寓居夀陽㑹刺史張</hi>
<hi>叔業以壽陽降魏邃遂隨北徙梁天監初自拔南還以功封夷陵縣子歴官豫州刺史督鎮合肥大敗魏軍卒</hi>
<hi>贈侍中左衛将軍進爵為侯子之禮嗣為西豫州刺史之禮卒於少府卿之髙邃兄中散大夫髦之子也除梁</hi>
<hi>郡太守封都成縣男之髙第五弟之平以軍功封費縣侯之横之髙第十二弟也</hi>承聖之初身<lb/>
名俱泰<hi>見墓志</hi>正應勤王效命酬二后之恩憂國如家報<lb/>
三靈之寵<hi>見勸進表</hi>何有方規異志茍樹童蒙<hi>見與陳司空書</hi>阻地<lb/>
<pb n="KR4b0019_WYG_002-24b"/>
險於長川<hi>易地險山川丘陵也</hi>忘天討之應及<hi>書天討有罪五刑五用哉</hi>孤昔<lb/>
忝藩維非無游士平原之館乃乏如錐<hi>史記趙平原君謂毛遂曰賢士</hi>
<hi>之處世也譬如錐處囊中其末立見</hi>田文之家差有彈鋏<hi>史記馮驩在孟嘗君門下為客</hi>
<hi>每給疏飯驩乃倚柱彈鋏而歌</hi>雖李廣麾下莫不封侯<hi>漢李廣傳廣與望氣王朔語曰</hi>
<hi>自漢擊匈奴廣未嘗不在其中而諸妄校尉以下材能不及中以軍功取侯者數十人廣不為後人然終無尺</hi>
<hi>寸功以得封邑者何也</hi>衛青故人多懐彼此<hi>漢霍去病傳青日衰而去病日益貴青故</hi>
<hi>人門下多去事去病輒得官爵惟獨任安不肯去</hi>豈可文辭簡略禮等平交披<lb/>
封伸紙益多歎異相鼠無儀表詩人之作<hi>詩相鼠有皮人而無儀人</hi>
<pb n="KR4b0019_WYG_002-25a"/>
<hi>而無儀不死何為</hi>茅鴟刺傲彰魯史之文<hi>左傳叔孫穆子食慶封慶封汜祭穆子不</hi>
<hi>悅使工為之誦茅鴟亦不知</hi>宿昔相期不應如此衆軍即便頓江闗<lb/>
相見在近不復多及<lb/>
　　　為貞陽侯與北齊<hi>北齊二字疑羨文</hi>荀昻兄弟書<hi>南史荀朗</hi>
　　　　<hi>字深明潁川潁隂人也侯景之亂據巢湖無所屬臺城陷没後梁簡文帝密詔授朗豫州</hi>
　　　　<hi>刺史令與外蕃討景魏克荆州陳武帝入輔齊遣蕭軌東方老等來冦據石頭郎自宣城</hi>
　　　　<hi>來赴與侯安都等大破之武帝受禪賜爵興寜縣侯以朗兄昻為左衛将軍弟晷為太子</hi>
　　　　<hi>右衛率</hi>
<pb n="KR4b0019_WYG_002-25b"/>
張佛奴至未枉還告但以勞悒夫興亡繼絶往帝之通<lb/>
規分災恤患聖王之恒典<hi>見與王僧辯書</hi>自敦龎既散<hi>國語虢文公曰</hi>
<hi>敦厖純固於是乎成</hi>詐偽萌生時託親鄰信有澆慝大齊道冠三<lb/>
皇風髙九代仁信之本闗於至誠言與之恩由於孝徳<lb/>
孤謬蒙殊奬還嗣本朝敕諭分明言誓殊重若使邦家<lb/>
克定境内無虞凡廣陵歴陽皆許見還白水黄河<hi>見與王僧</hi>
<hi>辯書</hi>屢奉然諾<hi>見答王太尉書</hi>彝章禮數莫不優華斯乃不世之<lb/>
殊恩寜是悠長之恒事王太尉勲踰吕望徳冠伊衡凡<lb/>
<pb n="KR4b0019_WYG_002-26a"/>
厥英謀算靡遺䇿豈容當滔天之巨冦違大國之隆恩<lb/>
計彼賢明必當不爾卿維兄及弟莫非雄才江左風塵<lb/>
不染兇冦賈氏三虎豈獨貴於前脩<hi>後漢賈彪傳彪字偉節時號賈氏三</hi>
<hi>虎偉節最怒</hi>荀家八龍信服在於今日<hi>後漢荀淑傳淑有子八人儉緄靖燾汪爽</hi>
<hi>肅瞻竝有名稱時人謂之八龍</hi>近者州司不道或致流言朝聼矜明巳<lb/>
如前及想謀元宰善保良圖南道主人以相付也<hi>後漢書耿</hi>
<hi>弇聞光武在盧奴乃馳北上謁光武留署門下吏弇因求歸上谷發兵以定邯鄲光武指弇曰是我北道主人</hi>
<hi>也</hi>見所答東海徐湛書粗具來意昔桓憑莒衆文用秦<lb/>
<pb n="KR4b0019_WYG_002-26b"/>
攻是假鄰國之威以備非常之變<hi>左傳荘公九年桓公自莒先入僖公二十</hi>
<hi>四年秦伯送衛於晉實紀網之僕</hi>若使江東宰匠具領齊恩時命封疆<lb/>
逺相迎接故當攜諸舊隷率我賓游朝服簪纓直拜園<lb/>
寝梁人望國自合水而浮舟齊帥言歸指滄江而囘斾<lb/>
如其彼相<hi>論語則将焉用彼相矣</hi>未悟良機将恐戎麾遂踐京邑<lb/>
若其求成取敗豈謂和風龍馬雲旗<hi>見為貞陽侯書</hi>差不相涉<lb/>
一二復令張佛奴口具相見在近此不多及<lb/>
　　　在北齊與楊僕射書<hi>北史楊愔字遵彦𢎞農華隂人楊津子也小名秦王</hi>
<pb n="KR4b0019_WYG_002-27a"/>
　　　　<hi>兒童時口若不能言而風度深敏天保初詔監太史遷尚書右僕射</hi>
陵叩頭叩頭夫一言所感凝暉照於魯陽<hi>淮南子魯陽公與韓酣戰</hi>
<hi>日暮援戈揮之日反三舍</hi>一志冥通飛泉涌於疏勒<hi>見與王太尉書</hi>況復元<lb/>
首康哉股肱良哉<hi>見書</hi>鄰國相聞風敎相期者也天道窮<lb/>
剝鍾亂本朝情計馳惶公私哽懼而骸骨之請<hi>漢疏廣傳即日</hi>
<hi>乞骸骨</hi>徒淹嵗寒顛沛之祈<hi>論語顛沛必於是</hi>空盈巻軸是所不<lb/>
圖也非所仰望也執事不聞之乎昔分鼇命鳸之世<hi>三皇</hi>
<hi>本紀女媧氏錬五色石以補天斷鼇足以立四極聚蘆灰以止滔水左傳九扈為九農政注扈有九種也春扈</hi>
<pb n="KR4b0019_WYG_002-27b"/>
<hi>如鶞夏扈竊𤣥秋扈竊藍冬扈竊黄棘扈竊丹行扈唶唶宵扈嘖嘖桑扈竊脂老扈鷃鷃以九扈為九農政之</hi>
<hi>號扈樹敏曰爾雅  字作鳸</hi>觀河拜洛之年<hi>帝王世紀後年二月堯率羣臣刻璧為書東沈</hi>
<hi>洛水竹書紀年舜設壇於河依堯故事至於下昃榮光休至黄龍負圖出於壇畔</hi>則有日烏流<lb/>
災風禽騁暴<hi>淮南子堯時十日竝出又有大風為民害堯使羿繳風射日萬民大悅</hi>天傾<lb/>
西北地缺東南<hi>列子地不滿東南百川歸焉</hi>盛旱坼三川<hi>說苑湯之時大旱雒</hi>
<hi>坼以竭</hi>長波含五岳<hi>書湯湯洪水方割蕩蕩懐山襄陵</hi>我大梁應金圖而<lb/>
有亢<hi>帝王世紀少昊即圖讖所謂白帝朱宣者也故稱少昊號金天氏</hi>纂玉鏡而猶屯<lb/>
<hi>見與王太尉書</hi>何則聖人不能為時斯固窮通之恒理也至如<lb/>
<pb n="KR4b0019_WYG_002-28a"/>
荆州刺史湘東王幾神之本無寄名言陶鑄之餘猶為<lb/>
堯舜<hi>見荘子</hi>雖復六代之舞陳於總章<hi>周禮天子祭祀用六代之樂周書明</hi>
<hi>堂西方曰總章</hi>九州之歌登於司樂<hi>未詳按周禮大司樂大合樂以致鬼神示以和邦國</hi>
<hi>以諧萬民以安賓客以説逺人以作動物</hi>虞䕫拊石<hi>舜典夔曰於予擊石拊石百獸率舞</hi>晉曠<lb/>
調鐘<hi>淮南子師曠之欲調鐘以為後有知音也</hi>未足頌此英聲<hi>封禪文蜚英聲</hi>無以<lb/>
宣其盛徳者也<hi>詩序頌者美盛徳之形容</hi>若使郊禋楚翼寜非祀夏<lb/>
之君<hi>郊特牲注郊者祭天之名國語精意以享曰禋天官書注星經云翼軫楚之分野也詳與王太尉書</hi>
戡定艱難便是匡周之霸豈徒豳王徙雍朞月為都<hi>呉越</hi>
<pb n="KR4b0019_WYG_002-28b"/>
<hi>春秋古公去邠處岐周居三月成城郭一年成邑二年成都而民五倍其初</hi>姚帝遷河周年<lb/>
成邑<hi>史記五帝本紀虞舜一年而所居成聚二年成邑三年成都</hi>方今越裳藐藐馴<lb/>
雉北飛<hi>韓詩外傳周公居攝二年制禮作樂天下和平越裳氏以三象重譯而獻白雉</hi>肅慎茫<lb/>
茫風牛南偃<hi>家語武王滅紂肅慎來獻石砮楛矢左傳齊侯伐楚楚子使與師言曰君處北海寡</hi>
<hi>人處南海唯是風馬牛不相及也</hi>吾君之子<hi>見孟子</hi>含識知歸而答㫖云<lb/>
何所投身斯其未喻一也又晉熙等郡<hi>隋書地理志揚州同安郡懐寜</hi>
<hi>縣注舊置晉熙郡</hi>皆入貴朝去我潯陽經途何幾<hi>任昉哭范僕射詩與子别</hi>
<hi>幾辰經途不盈旬</hi>至於鐺鐺曉漏<hi>司馬彪續漢書云孔壺為漏浮箭為刻下漏數刻以考中</hi>
<pb n="KR4b0019_WYG_002-29a"/>
<hi>星昏明生焉</hi>的的宵烽<hi>漢書音義多積薪冦至即燔之望其煙曰燧晝則燔燧夜則舉烽</hi>隔<lb/>
溆浦而相聞<hi>楚辭出溆浦而邅廻</hi>臨髙臺而可望<hi>渚宫故事宋臨川王義慶鎮江</hi>
<hi>陵於羅公洲立觀甚大而唯一柱</hi>泉流寳盎遙憶湓城<hi>藝林伐山寳盎泉在江州  吴</hi>
<hi>秩臣曰潯陽記盆水出清盆山因以為名滯山雙流而右灌潯陽東北流入江</hi>峰號香爐依然<lb/>
廬岳<hi>釋慧逺廬山記東南有香爐山其上氤氲若香煙</hi>日者鄱陽嗣王<hi>南史梁鄱陽王</hi>
<hi>世子範傳太清元年大舉北侵初謀元帥貞陽侯明請行而以範為征北大将軍總督漢北征討諸軍事侯景</hi>
<hi>敗於渦陽退保夀春乃改範為合州刺史鎮合肥</hi>治兵匯派屯戍淪波<hi>爾雅大波為瀾</hi>
<hi>小波為淪</hi>朝夕牋書春秋方物<hi>周書旅獒無有逺邇畢獻方物</hi>吾無從以躡<lb/>
<pb n="KR4b0019_WYG_002-29b"/>
屩<hi>戰國䇿蘇秦去秦而歸贏縢履蹻賜樹本曰史記虞卿傳虞卿躡屩擔簦説趙孝成王  黄金百鎰白璧</hi>
<hi>一雙再見為趙上卿故號虞卿</hi>彼何路而齊鑣<hi>魏應璩集遣句云駑驥不齊鑣</hi>豈其然<lb/>
乎斯不然矣又近者邵陵王通和此國<hi>周楊忠傳梁元帝逼其兄邵陵</hi>
<hi>王綸北度與其前西陵郡守羊思達要隨陸土豪段珍寳夏侯珍洽合謀送質於齊欲來寇掠汝南城主李素</hi>
<hi>綸故吏也開門納焉</hi>郢中上客<hi>楚世家文/王始都郢</hi>雲聚魏都鄴卜名卿<hi>見勸</hi>
<hi>進表</hi>風馳江浦豈盧龍之徑於彼新開<hi>魏志曹公北征烏桓軍次無終濱海</hi>
<hi>洿下虜亦遮守溪要軍不得進問田疇疇曰此道秋夏有水淺不通車馬深不載舟船可囘軍從盧龍口越白</hi>
<hi>檀之險出空虚之地路近而便軍還論功行封疇以為豈可賣盧龍之塞以易爵賞遂不受</hi>銅駝之<lb/>
<pb n="KR4b0019_WYG_002-30a"/>
街於我長閉<hi>見樂府</hi>何彼途甚易非勞於五丁<hi>史記天為蜀王生五</hi>
<hi>丁力士能徙山秦王獻美女與蜀王遣五丁迎女見一大蛇入山穴中五丁共引蛇山崩厭殺五丁秦女皆上</hi>
<hi>山化為石</hi>我路為難如登於九折<hi>漢書王陽為益州刺史行部至邛郲九折阪歎曰奉</hi>
<hi>先人遺體柰何數乗此險及王尊為刺史至其阪問吏曰此非王陽所畏道邪吏對曰是尊叱其馭曰速驅之</hi>
<hi>王陽為孝子王尊為忠臣</hi>地不私載何其爽歟而答㫖云還路無從<lb/>
斯所未喻二也晉熙廬江義陽安陸<hi>隋書地理志揚州廬江郡廬江縣注</hi>
<hi>舊置廬江郡荆州澧陽郡安鄉縣注舊置義陽郡安陸郡安陸縣注舊置安陸郡</hi>皆云款附非<lb/>
復危邦計彼中途便當静晏自斯以北桴鼓不鳴<hi>漢酷吏傳</hi>
<pb n="KR4b0019_WYG_002-30b"/>
<hi>長安剽劫行者死傷横道桴鼓不絶</hi>自此以南封疆未壹如其境外脫殞<lb/>
輕軀幸非邊吏之羞何在匹夫之命又此段賓遊通無<lb/>
貨殖<hi>論語賜不受命而貨殖焉</hi>忝非韓起聘鄭私買玉環<hi>左傳宣子有環其一</hi>
<hi>在鄭商宣子謁諸鄭伯子産弗與曰非官府之守噐也寡君不知韓子買諸商人既成價矣商人曰必告君大</hi>
<hi>夫韓子請諸子産對曰僑若獻玉不知所成敢私布之韓子辭玉</hi>吴札過徐躬要寳劒<lb/>
<hi>史記延陵季子将聘晉帶劒以過徐君徐君欲之季子為有上國之事未獻也然心許之矣反則徐君已死於</hi>
<hi>是以劒挂其墓樹而去</hi>由來宴錫凡厥囊装行役淹留皆已虛罄<lb/>
散有限之微財供無期之久客斯可知矣且據圖刎首<lb/>
<pb n="KR4b0019_WYG_002-31a"/>
愚者不為<hi>後漢馬融傳融常飢困謂友人曰古人有言左手據天下之圖右手刎其喉愚夫不為所</hi>
<hi>以然者生貴於天下也</hi>運斧全身庸流所鍳<hi>荘子郢人堊漫其鼻端若蠅翼使匠石斲</hi>
<hi>之匠石運斤成風聼而斲之盡堊而鼻不傷郢人立不失容</hi>何則生輕一髮自重千<lb/>
鈞不以賈盜明矣骨肉不任充鼎俎<hi>漢項籍傳今人方為刀俎吾為魚肉</hi>
皮毛不足入貨財盜有道焉<hi>荘子盜亦有道</hi>吾無憂矣又公家<lb/>
遣使脫有資須本朝非隆平之時遊客豈皇華之勢<hi>詩序</hi>
<hi>皇皇者華君遣使臣也</hi>輕裝獨宿非勞聚柝之儀<hi>周禮挈壺氏凡軍事縣壺以序</hi>
<hi>聚柝注軍中遇夜則擊柝以備守有更漏則擊<graphic n="KR1909" url="https://raw.githubusercontent.com/kanripo/KR-Gaiji/master/images/KR1909.png" mimeType="image/png"/>者可更迭矣</hi>微騎間行寜望輶軒之<lb/>
<pb n="KR4b0019_WYG_002-31b"/>
禮<hi>漢陳平傳平身間行杖劒亡降漢文選注輶車朱軒使者之車也</hi>歸人将從私具驢<lb/>
騾緣道亭郵唯希蔬粟若曰留之無煩於執事遣之有<lb/>
費於官司<hi>左傳臧僖伯曰官司之守非君所及也</hi>或以顛沛為言或云資<lb/>
装可懼固非通論皆是外篇<hi>漢淮南王安傳招致賓客方術之士數千人作為内</hi>
<hi>書二十一篇外書甚衆又有中篇八巻言神仙黄白之術亦二十餘萬言</hi>斯所未喻三也又<lb/>
若以吾徒應還侯景侯景凶逆殲我國家天下含靈人<lb/>
懐憤厲既不能投身社稷衛難乗輿三冢磔蚩尤千刀<lb/>
剸王莽<hi>見勸進表</hi>安所謂俛首頓膝歸奉冦讐佩弭腰鞬為<lb/>
<pb n="KR4b0019_WYG_002-32a"/>
其皁隷<hi>左傳晉公子對楚子曰其左執鞭弭右屬櫜鞬以與君周旋又叔向曰欒卻胥原狐續慶伯降</hi>
<hi>在皁𨽻</hi>日者通和方敦曩睦凶人駔詐<hi>漢諸侯王表秦騁駔詐之兵</hi>遂<lb/>
駭狼心<hi>左傳叔向妻生伯石姑曰狼子野心非是莫䘮羊舌氏矣</hi>頗疑宋萬之誅<hi>左傳</hi>
<hi>宋人請猛獲於衛亦請南宫萬於陳以賂陳人使婦人飲之酒而以犀革裹之比及宋手足皆見皆醢之</hi>彌<lb/>
懼荀罃之請<hi>左傳晉人歸楚公子穀臣與連尹襄老之尸於楚以求知罃於是荀首佐中軍矣故</hi>
<hi>楚人許之詳為貞陽侯書</hi>所以奔蹄勁角<hi>漢書武帝詔曰馬或奔踶而致千里</hi>専恣憑<lb/>
陵凡我行人偏膺讐憾政復葅筋醢骨<hi>史記淖齒擢湣王筋懸之廟屋</hi>
<hi>宿昔而死</hi>抽舌探肝<hi>張璠漢記董卓於衆坐生斬人手足又鑿目截舌  沈忠柱曰韓詩外傳狄人</hi>
<pb n="KR4b0019_WYG_002-32b"/>
<hi>殺衛懿公盡食其肉獨舍其肝𢎞演使還哭畢呼天因自出其肝納懿公之肝</hi>於彼凶情猶當<lb/>
未雪海内之所知也君侯之所具焉又聞本朝王公<hi>陳書</hi>
<hi>作公主</hi>都人士女風行雨㪚<hi>王粲詩風流雲㪚一别如雨</hi>東播西流京<lb/>
邑丘墟葌蓬蕭瑟偃師南望<hi>漢官典職徳陽殿周遊容萬人自偃師去宫三十五</hi>
<hi>里望朱雀闕其上鬱與天運</hi>咸為草萊霸陵囘首<hi>王粲七哀詩南登霸陵岸囘望望長</hi>
<hi>安</hi>俱霑霜露<hi>漢書伍被曰臣亦将見宫中生荆棘露霑衣也</hi>此又君之所知也<lb/>
彼以何義争免冦讐我以何親争歸委質<hi>左傳狐突對曰䇿名委質</hi>
昔鉅平貴将懸重於陸公<hi>晉羊祜傳及五等建祜封鉅平子邑六百户帝有滅吴之</hi>
<pb n="KR4b0019_WYG_002-33a"/>
<hi>志以祜為都督荆州諸軍事祜與陸抗相對使命交通抗嘗病祜饋之藥抗服之無疑心人多諫抗抗曰羊祜</hi>
<hi>豈酖人者</hi>叔向名流深知於鬷蔑<hi>左傳晉叔向適鄭鬷蔑惡欲觀叔向從使之收噐者</hi>
<hi>而往立於堂下一言而善叔向将飲酒聞之曰必鬷明也下執其手以上</hi>吾雖不敏常慕前<lb/>
脩不圖明庶有懐翻期<hi>陳書作其</hi>以此量物昔魏氏将亡羣<lb/>
凶挺争諸賢戮力想得其朋為葛榮之黨邪為邢杲之<lb/>
徒邪<hi>北史魏葛榮引兵圍鄴爾朱榮以侯景為前驅擒葛榮斬之五州皆平北周宇文貴傳貴從爾朱榮</hi>
<hi>擒葛榮於滏口加别将又從元天穆平邢杲轉都督</hi>如曰不然斯所未喻四也假<lb/>
使吾徒還爲凶黨侯景生於趙代家自幽恒居則台司<lb/>
<pb n="KR4b0019_WYG_002-33b"/>
行爲連率<hi>後漢馬援傳注莽法典郡者公為牧侯稱卒正伯稱連率其無封爵者為尹也</hi>山川<lb/>
形勝軍國彝章不勞請箸為籌<hi>漢書酈食其謀撓楚權勸漢王立六國後張良</hi>
<hi>曰陛下事去矣臣請借前箸以籌之</hi>便當屈指能算<hi>漢陳湯傳知烏孫瓦合不能久攻故事不</hi>
<hi>過數日因對曰已解矣屈指計其日曰不出五日當有吉語聞居四日軍書到言已解侯景傳景字萬景魏之</hi>
<hi>懐朔鎮人也歡使擁兵十萬専制河南</hi>重<hi>陳書/作景</hi>以逋逃小醜<hi>書紂為天下逋逃主</hi>羊<lb/>
豕同羣身寓江臯家留河朔<hi>侯景傳髙澄遣其将慕容紹宗追景乃與腹心數騎</hi>
<hi>自硤石濟淮</hi>舂舂井井如鬼如神其不然乎抑又君之所知<lb/>
也且夫宫闈祕事竝若雲霄英俊訏謨寜非帷幄<hi>見讓表</hi>
<pb n="KR4b0019_WYG_002-34a"/>
或陽驚以定策<hi>漢張安世傳每定大政已決輒移病出聞有詔令乃驚使吏之丞相府問焉自</hi>
<hi>朝廷大臣莫知其與議也</hi>或焚稾而奏書<hi>漢書孔光典樞機十餘年時有所言輒削草稾晉書</hi>
<hi>羊祜歴事二世職典樞要凡謀議皆焚其草世莫得聞</hi>朝廷之士猶難參預羇旅<lb/>
之人<hi>左傳陳敬仲曰羇旅之臣</hi>何階耳目至於禮樂沿革刑政寛猛<lb/>
<hi>左傳子産謂子太叔曰惟有徳者能以寛服民其次莫如猛</hi>則謳歌已逺萬舞成風<lb/>
不知手之舞之足之蹈之也安在揺其牙齒為間諜者<lb/>
哉<hi>荘子揺脣鼓舌樂毅傳田單縱反間於燕左傳晉人獲秦諜</hi>若謂復命西朝終奔<lb/>
東虜雖齊梁有隔尉候奚殊<hi>揚雄觧嘲大漢東南一尉西北一候</hi>豈以河<lb/>
<pb n="KR4b0019_WYG_002-34b"/>
曲之難浮而曰江闗之可濟河橋馬渡寜非宋典之姦<lb/>
<hi>晉書琅邪王睿從帝在鄴恐及禍将逃歸成都王穎先敕闗津無得出貴人睿出河陽為津吏所止從者宋典</hi>
<hi>自後來以鞭拂睿而笑曰舍長官禁貴人汝亦被拘邪吏乃聼過</hi>闗路雞鳴皆曰田文<lb/>
之客<hi>見表後啓</hi>何其通蔽乃爾相妨斯所未喻五也又兵交<lb/>
使在雖著前經<hi>左傳欒書伐鄭鄭人使伯蠲行成晉人殺之非禮也兵交使在其間可也</hi>儻<lb/>
同徇僕之尤<hi>司馬穰苴傳穰苴曰君之使不可殺之乃斬其僕之左駙馬之左驂以徇三軍</hi>追<lb/>
肆寒山之怒<hi>北史齊慕容紹宗字紹宗侯景反命紹宗為東南道行臺加開府改封燕郡公與大</hi>
<hi>都督髙岳禽梁貞陽侯蕭明於寒山囘軍討侯景於渦陽大捷詳與王僧辯書</hi>則凡諸元帥竝<lb/>
<pb n="KR4b0019_WYG_002-35a"/>
釋縲囚爰及褊禆同無翦馘乃至鍾儀見赦朋笑遵途<lb/>
<hi>左傳晉侯觀於軍府見鍾儀問曰南冠而縶者誰也曰鄭人所獻楚囚也使稅之重為之禮使歸求成</hi>襄<lb/>
老蒙歸虞歌引路<hi>左傳公㑹吴子伐齊将戰公孫夏命其徒歌虞殯</hi>吾等張旜<lb/>
拭玉<hi>儀禮使者及境張旜誓乃謁闗人又賓朝服立東西面賈人北面坐拭圭鄭𤣥曰拭清也</hi>脩好<lb/>
尋盟渉泗之與浮河<hi>禹貢浮于淮泗達于河</hi>郊勞至於贈賄<hi>左傳齊國</hi>
<hi>荘子來聘自郊勞至於贈賄禮成而加之以敏至樹本曰左傳薳啓疆曰入有郊勞出有贈賄禮之  也</hi>公<lb/>
恩既被賓敬無違今者何愆翻蒙貶責若以此為言斯<lb/>
所未喻六也若曰妖氛永久䘮亂悠然哀我奔波<hi>鮑昭詩客</hi>
<pb n="KR4b0019_WYG_002-35b"/>
<hi>行惜日月奔波不可留</hi>存其形魄固已銘兹厚徳戴此洪恩譬渤<lb/>
海而俱深<hi>博物志東海稱渤海又謂之滄海</hi>方嵩華而猶重但山梁飲<lb/>
啄非有意於樊籠<hi>荘子澤雉十步一啄百步一飲不蘄畜乎樊中論語山梁雌雉</hi>江海<lb/>
飛浮本無情於鐘鼓<hi>荘子昔者海鳥止於魯郊魯侯御而觴之於廟奏九韶以為樂具太</hi>
<hi>牢以為膳鳥乃眩視憂悲三日而死江淹詩咸池享爰居鐘鼓或愁辛</hi>況吾等營魂巳謝<lb/>
<hi>屈原九章魂識路之營營</hi>餘息空留悲黙為生何能支久是則雖蒙<lb/>
養䕶更夭天年<hi>漢兩龔傳父老哭曰薫以香自燒膏以明自銷龔生竟夭天年</hi>若以此<lb/>
爲言斯所未喻七也若云逆豎殲夷當聽反命髙軒繼<lb/>
<pb n="KR4b0019_WYG_002-36a"/>
路飛蓋相隨<hi>曹植詩飛蓋相追隨</hi>未解其言何能善謔<hi>詩善戲謔兮</hi>夫<lb/>
屯亨治亂<hi>見為貞陽侯書</hi>豈有意於前期謝常侍今年五十有<lb/>
一<hi>齊書魏収傳魏帝敕兼主客郎接梁使謝珽徐陵</hi>吾今年四十有四介已知<lb/>
命<hi>魯論子曰五十而知天命</hi>賓久<hi>陳書/作又</hi>杖鄉<hi>禮記六十杖於鄉</hi>計彼侯生肩<lb/>
隨而巳<hi>史記侯嬴年七十家貧為大梁夷門監者  樹屏曰曲禮五年以長則肩隨之</hi>豈銀臺<lb/>
之要彼未從師<hi>郭璞遊仙詩神山排雲出但見金銀臺</hi>金竈之方吾知其<lb/>
訣<hi>漢武帝紀李少君曰祀竈則致物而丹砂可化為黄金</hi>政恐南陽菊水竟不延<lb/>
齡<hi>荆州記縣北八里有菊水其源旁悉芳菊水極甘馨又中有三十家不復穿井即飲此水上壽百二十中</hi>
<pb n="KR4b0019_WYG_002-36b"/>
<hi>壽百餘七十者猶以為夭</hi>東海桑田無由佇<hi>陳書/作可</hi>望<hi>神仙傳麻姑謂王方平曰接待</hi>
<hi>以來見東海三變為桑田向到蓬萊水淺於往時畧半也豈将復還為陸陵乎方平笑曰聖人皆言海中行復</hi>
<hi>揚塵也</hi>若以此為言斯所未喻八也足下清襟勝託<hi>袁粲答王</hi>
<hi>儉詩老夫亦何寄之子照清襟</hi>書囿文林<hi>范煜應詔詩文囿降照臨</hi>凡自洪荒終乎<lb/>
幽厲如吾今日寜有其人爰至春秋微宜商略夫宗姬<lb/>
殄墜霸道昏凶或執政之多門<hi>左傳晉政多門</hi>或陪臣之涼徳<lb/>
<hi>論語陪臣執國命左傳虢多涼徳</hi>故臧孫有禮翻囚與國之賓<hi>列女傳臧文仲</hi>
<hi>為魯使齊齊拘之而興兵欲襲魯文仲隂使人遺公書為隠語人不能解其母解之曰吾子拘有木治矣於是</hi>
<pb n="KR4b0019_WYG_002-37a"/>
<hi>軍於境上齊還文仲而不伐魯</hi>周伯無愆空怒天王之使<hi>左傳隠公七年冬王使凡</hi>
<hi>伯來聘還戎伐之於楚丘以歸</hi>遷箕卿於両館<hi>左傳晉人為邾人之愬故執我行人叔孫婼館</hi>
<hi>諸箕舍子服昭伯於他邑</hi>縶驥子於三年<hi>左傳唐成公如楚有兩肅爽馬子常欲之弗與亦三</hi>
<hi>年止之</hi>斯非貪亂之風邪寜當今之髙例也至於雙崤且<lb/>
帝四海争雄<hi>魯仲連傳新垣衍曰秦前與齊湣王争彊為帝巳而復歸帝今齊湣王已益弱方今</hi>
<hi>惟秦雄天下其實欲復求為帝</hi>或搆趙而侵燕或連韓而謀魏<hi>史記犀首者魏</hi>
<hi>之隂晉人也名衍姓公孫氏與張儀不善張儀為秦之魏魏王相張儀犀首弗利故令人謂韓公叔曰子何不</hi>
<hi>少委焉以衍為功則秦魏之交可錯矣然則魏必圖秦而棄儀收韓而相衍</hi>身求盟於楚殿<lb/>
<pb n="KR4b0019_WYG_002-37b"/>
躬奪璧於秦庭<hi>見表後啓</hi>輸寳鼎以託齊王<hi>戰國策秦求九鼎顔率謂齊王</hi>
<hi>救周齊求九鼎率又東解之</hi>馳安車而誘梁客<hi>范睢傳睢更名姓曰張禄時秦昭王使謁</hi>
<hi>者王稽於魏鄭安平夜與張禄見王稽稽載范雎入秦薦之王封應侯</hi>其外膏脣拭<hi>陳書作販</hi>
舌<hi>後漢宦者傳羣邪項領膏脣拭舌</hi>分路揚鑣無罪無辜如兄如弟<hi>見詩</hi>
逮乎中陽受命<hi>漢髙祖紀髙祖沛豐邑中陽里人</hi>天下同規<hi>中庸今天下車同軌</hi>
巡省諸華無聞幽辱及三方之霸也孫甘言以娬媚<hi>樹屏</hi>
<hi>曰三國志鍾繇與魏文帝書吾見孫權了更娬媚</hi>曹屈詐以羈縻旍軫嵗到於<lb/>
句呉<hi>曲禮僕展軨效駕荆兆宫曰呉太伯世家太伯之犇  蠻自號句吴</hi>冠蓋年馳於庸<lb/>
<pb n="KR4b0019_WYG_002-38a"/>
蜀<hi>魏世家魏使人求救於秦冠蓋相望也書牧誓及庸蜀𦍑髳微盧彭濮人</hi>則客嘲殊險賓<lb/>
戲巳深<hi>漢書揚雄作解嘲班固答賓戲</hi>共盡游談誰云猜忤若使捜求<lb/>
故事<hi>陳書作實</hi>脫有前蹤恐是叔世之姦謀<hi>左傳叔向詒子産書曰三辟之</hi>
<hi>興皆叔世也</hi>而非爲邦之勝略也抑又聞之雲師火帝澆淳<lb/>
乃異其風<hi>見勸進表</hi>龍躍麟驚王霸雖殊其道<hi>易或躍在淵晉書王濬表</hi>
<hi>曰猛獸當途麒麟恐懼</hi>莫不崇君親以詔<hi>陳書作銘</hi>物敦敬養以治民<lb/>
預有邦司曾無隆替吾奉違温凊<hi>曲禮凡為人子之禮冬温而夏凊</hi>仍<lb/>
屬亂離冦虜猖狂公私播越蕭軒靡御<hi>漢蕭育傳南郡江中多盜賊拜</hi>
<pb n="KR4b0019_WYG_002-38b"/>
<hi>育為太守上以育耆舊名臣乃以三公使車載育入殿中受策注使車三公奉使之車</hi>王舫誰持<lb/>
<hi>張雲章曰南史王筠為臨海太守在郡侵刻還資有芒屩兩舫他物稱是為有司奏不調累年</hi>瞻望鄉<lb/>
闗何心天地自非生憑廩竹<hi>後漢南蠻傳夜郎者初有女子浣於遯水有三節大</hi>
<hi>竹流入足間聞其中有號聲剖竹視之得一男兒歸而養之及長有才武自立為夜郎侯以竹為姓漢武帝封</hi>
<hi>其三子為侯死配食其父今夜郎縣有竹王三郎神是也</hi>源出空桑<hi>吕氏春秋有侁氏采桑得嬰兒</hi>
<hi>於空桑之中獻之其君察其所以然曰其母伊水之上嘗夢神告之曰臼出水而東走母明日視臼果出水告</hi>
<hi>其鄰母乃走十里而故邑盡為水身因化為空桑故命之曰伊尹</hi>行路含情猶其相愍<lb/>
常謂擇官而仕非曰孝家擇事而趨非云忠國況乎欽<lb/>
<pb n="KR4b0019_WYG_002-39a"/>
承有道驂駕前王郎吏明經鴟鳶知禮<hi>封禪書鴟梟數至而欲封禪毋</hi>
<hi>乃不可</hi>巡方省化咸問髙年<hi>漢萬石君傳上曰巡方州禮嵩岳通八神以合宣房濟江</hi>
<hi>淮歴山濱海問百年民所疾苦</hi>西序東膠皆尊耆耋<hi>王制夏后氏養庶老於西序周人養</hi>
<hi>國老於東膠</hi>吾以圭璋玉帛通聘來朝屬世道之屯期鍾生<lb/>
民之否運兼年累載無申元直之祈<hi>諸葛亮傳徐庶字元直庶母為操所</hi>
<hi>獲庶辭備指其心曰本欲與将軍共圖王霸之業者以此方寸地也今已失老母方寸亂矣無益於事請從此</hi>
<hi>辭庶遂詣操</hi>銜泣吞聲長對公閭之怒<hi>未詳</hi>情禮之訴将同逆<lb/>
鱗<hi>韓子夫龍之為蟲可狎而騎也然喉下有逆鱗徑尺若嬰之則殺人人主亦有之説能無嬰人主之逆鱗</hi>
<pb n="KR4b0019_WYG_002-39b"/>
<hi>則幾矣</hi>忠孝之言皆應齚舌<hi>英雄記曹操自咋其舌流血以失言戒後世</hi>是所<lb/>
不圖也非所仰望也且天倫之愛何得忘懐<hi>榖梁傳兄弟天倫也</hi>
妻子之情誰能無累夫以清河公主之貴<hi>晉賈后傳臨海公主先封</hi>
<hi>清河洛陽之亂為人所略傳賣呉興張温温以送女女遇主甚酷元帝鎭建康主詣縣自言帝誅温及女改封</hi>
<hi>臨海</hi>餘姚書佐之家<hi>後漢酷吏傳蜀郡太守黄昌㑹稽餘姚人妻遇賊被獲流入蜀為人妻其</hi>
<hi>子犯事詣昌自訟昌疑母不類蜀人因問所由對曰妾本㑹稽餘姚戴次公女州書佐黄昌妻也妾嘗歸家為</hi>
<hi>賊所略遂至於此因相持悲泣還為夫婦</hi>莫限髙卑皆被驅略自東南醜虜<lb/>
抄販飢民臺署郎官俱餒牆壁<hi>後漢獻帝紀帝還洛陽州郡委輸不至尚書郎</hi>
<pb n="KR4b0019_WYG_002-40a"/>
<hi>以下自出采稆或飢死於牆壁間</hi>況吾生離死别<hi>屈原九歌悲莫悲兮生别離</hi>多歴<lb/>
寒暄孀室嬰兒<hi>淮南子寡婦不孀詳為貞陽侯書</hi>何可言念如得身還<lb/>
鄉土躬自推求猶冀提攜<hi>曲禮長者與之提攜</hi>俱免凶虐夫四聰<lb/>
不達<hi>舜典明四目達四聰</hi>華陽君所謂亂臣<hi>范雎傳雎因間說秦昭王曰穰侯出使不</hi>
<hi>報華陽涇陽等擊斷無諱髙陵進退不請四貴備而國不危者未之有也</hi>百姓無冤孫叔敖<lb/>
稱為良相<hi>史記循吏傳孫叔敖為楚相民皆樂其生</hi>足下髙才重譽參贊經<lb/>
綸非虎非貔<hi>見勸進表</hi>聞詩聞禮<hi>見論語</hi>而中朝大議曽未矝<lb/>
論清禁嘉謀安能相及諤諤非周舍<hi>韓詩外傳趙簡子有臣曰周舍立於</hi>
<pb n="KR4b0019_WYG_002-40b"/>
<hi>門下三日三夜簡子問其故答曰臣為君諤諤之臣</hi>容容類胡廣<hi>後漢胡廣傳京師諺曰萬事不</hi>
<hi>理問伯始天下中庸有胡公范曄贊曰胡公庸庸飾情㳟貎左雄傳公卿相戒曰白璧不可為容容多厚福</hi>
何其無諍臣哉<hi>孝經天子有諍臣七人雖亡道不失天下</hi>嵗月如流平生何<lb/>
幾晨看旅雁心赴江淮<hi>山海經雁門山雁出其間在髙柳北月令季秋之月鴻雁來賓</hi>
昏望牽牛情馳揚越<hi>天官書注星經云南斗牽牛呉越之分野楊州也</hi>朝千悲<lb/>
而掩泣夜萬緒而囘腸不自知其為生不自知其為死<lb/>
也足下素挺詞峰兼長理窟<hi>北堂書鈔郭子云張憑詣劉真長同謁撫軍撫軍咨</hi>
<hi>嗟稱善曰憑彀稱為理窟</hi>匡丞相解頤之說<hi>漢書匡衡少字鼎長乃易字稚圭諸儒語曰無</hi>
<pb n="KR4b0019_WYG_002-41a"/>
<hi>說詩匡鼎來匡說詩解人頤建昭三年代韋𤣥成為丞相封樂安侯</hi>樂令君清耳之談<hi>晉書</hi>
<hi>樂廣清夷沖曠善談名理衛瓘竒之曰自何平叔諸人没常謂清言盡矣今復聞之樂令</hi>向所諮疑<lb/>
誰能曉諭若鄙言為戮來㫖必通分請灰釘<hi>魏畧王凌自知罪重</hi>
<hi>試索棺釘以觀太傅意太傅給之遂自殺</hi>甘從斧鑊何但規規黙黙齰舌低<lb/>
頭而已哉<hi>漢灌夫傳韓安國曰魏其必媿杜門齰舌自殺</hi>若一理存焉猶希矜<lb/>
眷何必期令吾等必死齊都足趙魏之黄塵加幽并之<lb/>
片骨遂使東平拱樹常懐向闕<hi>陳書作漢</hi>之悲<hi>皇覧後漢東平思王宇歸</hi>
<hi>思京師後𦵏東平其冡上松栢皆西靡</hi>西洛孤墳恒表思鄉之夢<hi>後漢書温序遇</hi>
<pb n="KR4b0019_WYG_002-41b"/>
<hi>賊死節光武憐之賜𦵏洛陽城傍序長子壽為鄒平侯相夢序告之曰客久思鄉里壽上書乞骸骨歸葬乃反</hi>
<hi>舊塋</hi>干祈以屢哽慟增深徐陵叩頭再拜<lb/>
　　　在北齊與宗室書<lb/>
陵白臨淮負海是謂徐州<hi>禹貢海岱及淮惟徐州</hi>顓頊髙陽世有<lb/>
明徳<hi>帝王世紀帝顓頊髙陽氏世有才子八人謂之八凱按顓頊之裔嬴姓伯益之後封於徐為楚所滅</hi>
<hi>子孫因氏</hi>自興王啓霸無勞委劒之鋒<hi>括地志徐君廟在泗州徐城縣西南一里</hi>
<hi>即延陵季子挂劒之徐君也詳與楊僕射書</hi>開國承家<hi>見/易</hi>實饗彤弓之賜<hi>博物</hi>
<hi>志徐偃王得朱弓矢以已得天瑞因名為弓自稱徐偃王</hi>其後金柯玉葉<hi>崔豹古今注黄帝與</hi>
<pb n="KR4b0019_WYG_002-42a"/>
<hi>蚩尤戰於涿鹿之野常有五色雲氣金枝玉葉止於帝上有花葩之象因作華蓋也</hi>霞振雲從耆<lb/>
舊通人茂才多士或以天下之貴負石自沈<hi>漢鄒陽傳徐衍負石</hi>
<hi>入海注服䖍曰衍周之末世人也</hi>王命之尊拂衣髙蹈<hi>後漢徐穉傳穉字孺子豫章南</hi>
<hi>昌人也舉有道家拜太原太守皆不就桓帝以安車𤣥纁備禮徵之竝不至郭林宗謂之南州髙士</hi>或熊<lb/>
衣雉製青組朱旗<hi>未詳後漢徐璆傳璆字孟玉廣陵海西人獻帝遷許得袁術所盜國璽上</hi>
<hi>之并送前所假汝南東海二郡印綬司徒趙温謂璆曰君遭大難猶存此邪璆曰昔蘇武不墜七尺之節況此</hi>
<hi>方寸印乎石炯曰董巴志二千  青綬</hi>儒盛江東文髙河北<hi>後漢徐防傳防沛國銍人</hi>
<hi>祖父宣為講學大夫以易敎授王莽父憲亦傳宣業防少習祖父學永元十六年拜司徒遷太尉録尚書事安</hi>
<pb n="KR4b0019_WYG_002-42b"/>
<hi>帝即位以定策封龍鄉侯魏文帝與呉質書偉長可謂彬彬君子者矣著中論二十篇成一家之言辭義典雅</hi>
<hi>足傳於後本傳徐幹字偉長北海人為司空軍謀祭酒掾屬五官将文學</hi>或復分齊處魯移<lb/>
魏居燕<hi>漢書徐樂燕無終人也上土崩瓦解書</hi>瓜瓞雖遥<hi>詩緜緜瓜瓞</hi>芳枝無<lb/>
逺昔有王敦王如<hi>一本作莽晉書雍州流民多在南陽詔書遣還鄉里京兆王如衆至四五</hi>
<hi>萬自號大将軍稱藩於漢劉聰詳後歐陽頠碑</hi>無闗控鶴之宗<hi>孫綽天台山賦王喬控鶴以沖</hi>
<hi>天</hi>劉曜劉淵<hi>晉書劉淵匈奴左賢王豹之子也晉仕為左部督後因晉亂稱帝國號漢子聰嗣立</hi>
<hi>聰死國亂劉曜自立為帝</hi>彌非偃龍之族<hi>夏本紀陶唐既衰其後有劉累學擾龍於豢龍以事</hi>
<hi>孔甲孔甲賜之姓曰御龍氏</hi>又有朱家别録邾子之苖<hi>凌以棟曰周封曹挾於邾</hi>
<pb n="KR4b0019_WYG_002-43a"/>
<hi>後為楚滅子孫避難去邑為朱</hi>何氏殊源韓侯之𦙍<hi>朱子考異何氏出周成王母弟唐叔</hi>
<hi>虞後十一代孫食邑於韓韓為秦所滅子孫散居江淮間以韓為何遂為何氏</hi>三烏五鹿時事<lb/>
無恒東郭西門遷訛非一<hi>潛夫論東門西門南宫北郭所謂居也三烏五鹿青牛白</hi>
<hi>馬所謂志也</hi>吾宗雖廣未有駢枝<hi>荘子駢拇枝指出乎性哉而侈於徳</hi>咸自駒<lb/>
王<hi>檀弓邾婁考公之䘮徐君使容居來弔含曰昔者先君駒王西討濟於河無所不用斯言也</hi>同分<lb/>
才子正以金衡委御玉斗宵亾<hi>後漢王逸集九思云将䘮兮玉斗</hi>胡賊<lb/>
憑陵中原傾覆我則供犧牲於東國<hi>書今殷民乃攘竊神祇之犧牷牲</hi>
載主祏於南都<hi>左傳鄭火作子産使祝史徙主祏於周廟</hi>三百年來家於揚<lb/>
<pb n="KR4b0019_WYG_002-43b"/>
越<hi>晉徐邈傳邈東莞姑募人祖澄之為州治中屬永嘉之亂遂與鄉人臧琨率子弟并閭里士庶千餘家南</hi>
<hi>渡江家於京口邈轉祠部郎上南北郊宗廟迭毁禮皆有證據</hi>此則盧諶不去<hi>晉盧諶傳諶范</hi>
<hi>陽涿人州舉秀才辟太尉掾隨父志北依劉琨與志俱為劉粲所虜粲據晉陽留諶為參軍琨攻粲粲敗走諶</hi>
<hi>得赴琨段匹殫害琨時段末波在遼西諶往投之石季龍破遼西復為季龍所得屬冉閔誅石氏遇害</hi>裴<lb/>
寜仍留<hi>未詳</hi>髙宦燕秦遲囘鄉壤山河有隔叙覯無緣望<lb/>
驥馬而增勞瞻賓鴻而永歎<hi>見與楊僕射書</hi>昔竇公累世光武<lb/>
稱其外家<hi>後漢竇融傳融封安豐侯帝賜以外屬圖及太史公五宗外戚世家魏其侯列傳詔曰孝</hi>
<hi>景皇帝出自竇氏定王景帝之子朕之所祖</hi>許都遙逺靈王思其舊宅<hi>左傳楚靈</hi>
<pb n="KR4b0019_WYG_002-44a"/>
<hi>王曰昔我皇祖伯父昆吾舊許是宅</hi>其言雖大可以喻小況在宗親寜無<lb/>
停眷比月應雩龍<hi>論衡二月之時龍星始出故傳曰龍見而雩龍星見時嵗已啓蟄而雩</hi>
星移殷鳥<hi>堯典日中星鳥以殷仲春</hi>天明和煦體中何如願百年之<lb/>
老<hi>王制天子巡守問百年者就見之</hi>興居多福萬石之君<hi>漢石奮傳景帝曰石君及</hi>
<hi>四子皆二千石人臣尊寵乃舉集其門凡號奮曰萬石君</hi>寒暑清豫其外族忠孝比<lb/>
屋連甍信義勇於干戈詩書甘於酒醴或有漁獵三史<lb/>
<hi>易略綱序漁獵墳典</hi>紛綸五經<hi>後漢逸民傳井丹字大春京師語曰紛綸五經井大春</hi>都講<lb/>
開黌<hi>後漢丁鴻傳鴻從桓榮受歐陽尚書三年而明章句善論難為都講</hi>詩生負帙<hi>未詳</hi>邦<lb/>
<pb n="KR4b0019_WYG_002-44b"/>
君佇徳寧無挂榻之思<hi>後漢徐穉傳穉字孺子陳蕃為豫章太守在郡不接賓客惟穉</hi>
<hi>來特設一榻去則懸之</hi>州将欽風應有題車之命<hi>後漢書張奐傳小人不明得過</hi>
<hi>州将又周景為豫章刺史辟陳蕃為别駕蕃不就景題别駕輿曰陳仲舉座</hi>南陽坐嘯寄以<lb/>
共治<hi>後漢書汝南太守宗資以范滂為功曹南陽太守成瑨以岑晊為功曹皆委心聽任二郡為之謠曰</hi>
<hi>汝南太守范孟博南陽宗資主畫諾南陽太守岑公孝𢎞農成瑨但坐嘯</hi>東海行歌資其主<lb/>
弼<hi>古逸詩寗戚飯牛車下擊牛角而疾商歌桓公授之以政</hi>梁竦不好徒為大言<hi>後漢</hi>
<hi>梁竦傳竦字叔敬嘗登髙望逺歎息言曰大丈夫處世生當封侯死當廟食如其不然閒居可以養志詩書足</hi>
<hi>以自娯州郡之職徒勞人耳</hi>鄧禹生平惟望如此<hi>後漢鄧禹傳禹字仲華南陽新野人</hi>
<pb n="KR4b0019_WYG_002-45a"/>
<hi>也光武謂曰我得専封拜生逺來寜欲仕乎禹曰不願也光武曰即如是欲何為禹曰但願明公威徳加於四</hi>
<hi>海禹得效其尺寸垂功名於竹帛耳</hi>若棲遲偃仰<hi>見/詩</hi>因事丘中<hi>詩丘中有麻</hi>桃<lb/>
果三名<hi>西京雜記漢武初脩上林苑羣臣各獻果有湘核桃紫文桃金城桃</hi>栗園千樹<hi>史記</hi>
<hi>燕秦千樹栗此其人與千戶侯等</hi>持竿而釣徵聘不來<hi>酈元曰磻谿中有泉謂之兹泉</hi>
<hi>積水為陣即太公釣處水次磐石釣處即太公垂釣之所</hi>負耒而耕公侯靡屈<hi>孟子伊尹</hi>
<hi>耕於有莘之野而樂堯舜之道焉</hi>何其髙也盖復休哉如脫推延或遲<lb/>
竝問吾階緣人乏叨簉皇華<hi>見與楊僕射書</hi>王事無淹公禮将<lb/>
畢既而揚都蕩覆方離獫狁之災<hi>詩獫狁孔熾詳與王太尉書</hi>越界<lb/>
<pb n="KR4b0019_WYG_002-45b"/>
風塵復蹈輶軒之禮<hi>見與楊僕射書</hi>屏居空館<hi>見與王僧辯書</hi>多歴嵗<lb/>
時釁犯靈祗<hi>揚雄河東賦靈祗既饗</hi>招延禍罰號慕無窮肝膽屠<lb/>
殞煩冤胷臆<hi>屈原九章蹇蹇之煩冤兮在樹屏曰荘子引聲歌天地之道近  胷臆</hi>不自<lb/>
堪居無心奈何無状奈何自裵囘河朔亟積寒暄風患<lb/>
彌留<hi>書顧命病日臻既彌留</hi>半體枯廢折臂為公雖非羊祜<hi>晉羊祜傳</hi>
<hi>祜泰山南城人也封南城侯有善相墓者言祜祖墓所有帝王氣若鑿之則無後祜遂鑿之相者見曰猶出折</hi>
<hi>臂三公而祜竟墮馬折臂位至公而無子</hi>跛足而使無慙郤克<hi>左傳晉侯使郤克徵㑹於</hi>
<hi>齊齊頃公帷婦人使觀之郤子登婦人笑於房注跛而登階故笑之</hi>固以形如槁木心若<lb/>
<pb n="KR4b0019_WYG_002-46a"/>
死灰<hi>荘子形固可使如槁木心固可使如死灰</hi>匍匐苫廬纔有魂氣<hi>詩凡民有䘮匍</hi>
<hi>匐救之䘮大記父母之䘮居倚廬不塗寝苫枕凷南史簡文被閉摛不獲朝謁因感氣疾而卒年七十八贈侍</hi>
<hi>中太子詹事謚貞子</hi>夫迷山之客遲遙響於巖崖窮海之賓望孤<lb/>
煙於島嶼<hi>魏管寜傳注傅子曰寜在遼東積三十七年乃歸寜之歸也海中遇大風船皆没惟寧乗</hi>
<hi>船自若時夜風晦冥船人盡惑莫知所泊望見有火光輒趨之得島島無居人又無火燼行人咸異焉以為神</hi>
<hi>光之佑也</hi>況乃宗均魯衛地匪燕呉車騎相望舟艫朝夕三<lb/>
條不逺<hi>班固西都賦披三條之廣路</hi>五達非難<hi>爾雅五達謂之康</hi>信乃闊然<lb/>
遂不蒙問昔桃花之峽長避嬴秦<hi>晉陶潛桃花源記晉太元中武陵人捕魚</hi>
<pb n="KR4b0019_WYG_002-46b"/>
<hi>從溪而行忽遇桃花林夾两岸數百步無雜木芳華芬曖落英繽紛漁人異之前行窮林林盡見山山有小口</hi>
<hi>髣髴有光便舍船步入初極狹行四五十步豁然開朗邑室連接雞犬相聞男女被髮怡然竝足見漁人大驚</hi>
<hi>問所從來要還為設酒食云先世避秦難率妻子來此遂與外隔絶不知有漢無論晉魏也既出白太守太守</hi>
<hi>遣人隨而尋之迷不復得路</hi>芝草之山遙然滄海<hi>未詳</hi>猶復漁船可入<lb/>
<hi>此下疑脱一句</hi>何況平途不兼旬月勞懐既積輒命行人弦望<lb/>
之問<hi>見檄周文</hi>遲枉歸翰儻二三兄弟能敦昭穆之詩求我<lb/>
漳濱幸問劉楨之疾<hi>魏劉楨詩余嬰沈痼疾竄身清漳濱</hi>陽春改節竝念<lb/>
将宜扶力為書多不詮次陵白<lb/>
<pb n="KR4b0019_WYG_002-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4b0019_WYG_002-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐孝穆集箋注巻二<lb/>
</p>
<p>
</p>
  </div>
</body>
</text>
</TEI>
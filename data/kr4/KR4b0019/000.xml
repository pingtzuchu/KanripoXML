<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>徐孝穆集箋注</head>
    <p>
<pb n="KR4b0019_WYG_000-1a"/>
欽定四庫全書　　　　　集部二<lb/>
　徐孝穆集箋注　　　　　别集類一<hi>陳</hi>
　　提要<lb/>
　　　　<hi>臣</hi>等謹案徐孝穆集六巻陳徐陵撰<lb/>
　　　國朝呉兆宜注陵字孝穆東海郯人梁太子左<lb/>
　　　　衛率摛之子八嵗能屬文既長博涉史籍在<lb/>
　　　　梁世已以文章名入陳後累官侍中安右將<lb/>
　　　　軍左光禄大夫南徐州大中正建昌縣開國<lb/>
<pb n="KR4b0019_WYG_000-1b"/>
　　　　侯諡曰章事迹具陳書本傳隋書經籍志載<lb/>
　　　　陵集本三十巻久佚不傳此本乃後人從藝<lb/>
　　　　文類聚文苑英華諸書内採掇而成陵文章<lb/>
　　　　綺麗與庾信齊名世號徐庾體史稱其緝裁<lb/>
　　　　巧宻多有新意自有陳創業文檄軍書及禪<lb/>
　　　　授詔策皆陵所製為一代文宗其集舊無注<lb/>
　　　　釋兆宜既箋庾信集因并陵集箋之未及卒<lb/>
　　　　其同里徐文炳續為補緝以成是編其中可<lb/>
<pb n="KR4b0019_WYG_000-2a"/>
　　　　與史事相證者如資治通鑑梁武帝太清二<lb/>
　　　　年遣建康令謝挺散騎常侍徐陵等聘于東<lb/>
　　　　魏胡三省註謂建康令秩千石散騎常侍秩<lb/>
　　　　二千石謝挺不當在徐陵之上盖陵將命而<lb/>
　　　　使挺特輔行耳今案集中在北齊與楊僕射<lb/>
　　　　書有云謝常侍今年五十有一吾今年四十<lb/>
　　　　有四介已知命賔又杖鄉云云是謝挺實為<lb/>
　　　　正使盖假散騎常侍以行特通鑑但書其本<lb/>
<pb n="KR4b0019_WYG_000-2b"/>
　　　　官並非舛誤胡三省未考陵書不免曲為之<lb/>
　　　　説參諸此集可正其訛而兆宜所箋略不言<lb/>
　　　　及盖主于捃拾字句不甚考訂史傳也然箋<lb/>
　　　　釋詞藻亦頗足備稽考故至今與所箋庾集<lb/>
　　　　並傳焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4b0019_WYG_000-3a"/>
　　本傳<lb/>
徐陵字孝穆東海郯人也祖超之齊鬱林太守梁員外<lb/>
散騎常侍父摛梁戎昭將軍太子左衛率贈侍中太子<lb/>
詹事諡貞子母臧氏嘗夢五色雲化而為鳯集左肩上<lb/>
已而誕陵焉時寶誌上人者世稱其有道陵年數歳家<lb/>
人攜以候之寶誌手摩其頂曰天上石麒麟也光宅恵<lb/>
雲法師每嗟陵早成就謂之顔囘八歲能屬文十二通<lb/>
莊老義既長博涉史籍縱横有口辨梁普通二年晉安<lb/>
<pb n="KR4b0019_WYG_000-3b"/>
王為平西將軍寜蠻校尉父摛為王諮議王又引陵參<lb/>
寜蠻府軍事大通二年王立為皇太子東宫置學士陵<lb/>
充其選稍遷尚書度支郎出為上虞令御史中丞劉孝<lb/>
儀與陵先有隙風聞劾陵在縣贓汙因坐免久之起為<lb/>
南平王府行參軍遷通直散騎侍郎梁簡文在東宫撰<lb/>
長春殿義記使陵為序又令於少傅府述所製莊子義<lb/>
尋遷鎮西湘東王中記室參軍太清二年兼通直散騎<lb/>
常侍使魏魏人授館宴賓是日甚熱其主客魏收嘲陵<lb/>
<pb n="KR4b0019_WYG_000-4a"/>
曰今日之熱當由徐常侍來陵即荅曰昔王肅至此為<lb/>
魏始制禮儀今我來聘使卿復知寒暑收大慙及侯景<lb/>
寇京師陵父摛先在圍城之内陵不奉家信便蔬食布<lb/>
衣若居憂恤㑹齊受魏禪梁元帝承制於江陵復通使<lb/>
於齊陵累求復命終拘留不遣陵乃致書於僕射楊遵<lb/>
彥遵彥竟不報書及江陵陷齊送貞陽侯蕭淵明為梁<lb/>
嗣乃遣陵隨還太尉王僧辯初拒境不納淵明往復致<lb/>
書皆陵辭也及淵明之入僧辯得陵大喜接待餽遺其<lb/>
<pb n="KR4b0019_WYG_000-4b"/>
禮甚優以陵為尚書吏部郎掌詔誥其年高祖率兵誅<lb/>
僧辯仍進討韋載時任約徐嗣徽乗虛襲石頭陵感僧<lb/>
辯舊恩乃往赴約及約等平高祖釋陵不問尋以為貞<lb/>
威將軍尚書左丞紹泰二年又使於齊還除給事黄門<lb/>
侍郎祕書監高祖受禪加散騎常侍左丞如故天嘉初<lb/>
除太府卿四年遷五兵尚書領大著作六年除散騎常<lb/>
侍御史中丞時安成王頊為司空以帝弟之尊勢傾朝<lb/>
野直兵鮑僧叡假王威權抑塞辭訟大臣莫敢言者陵<lb/>
<pb n="KR4b0019_WYG_000-5a"/>
聞之乃為奏彈導從南臺官屬引奏案而入世祖見陵<lb/>
服章嚴肅若不可犯為斂容正坐陵進讀奏版時安成<lb/>
王殿上侍立仰視世祖流汗失色陵遣殿中御史引王<lb/>
下殿遂劾免侍中中書監自此朝廷肅然天康元年遷<lb/>
吏部尚書領大著作陵以梁末以來選授多失其所於<lb/>
是提舉綱維綜覈名實時有冒進求官諠競不巳者陵<lb/>
乃為書宣示自是衆咸服焉時論比之毛玠廢帝即位<lb/>
高宗入輔謀黜異志者引陵預其議高宗纂厯封建昌<lb/>
<pb n="KR4b0019_WYG_000-5b"/>
縣侯邑五百户大建元年除尚書右僕射二年遷尚書<lb/>
左僕射陵抗表推周𢎞正王勱等高宗召陵入内殿曰<lb/>
卿何為固辭此職而舉人乎陵曰周𢎞正從陛下西還<lb/>
舊藩長史王勱太平相府長史張種帝鄉賢戚若選賢<lb/>
與舊臣宜居後固辭累日高宗苦屬之陵乃奉詔及朝<lb/>
議北伐高宗曰朕意已決卿可舉元帥衆議咸以中權<lb/>
將軍淳于量位重共署推之陵獨曰不然呉明徹家在<lb/>
淮左悉彼風俗將畧人才當今亦無過者於是爭論累<lb/>
<pb n="KR4b0019_WYG_000-6a"/>
日不能決都官尚書裵忌曰臣同徐僕射陵應聲曰非<lb/>
但明徹良將裵忌即良副也是日詔明徹為大都督令<lb/>
忌監軍事遂克淮南數十州之地高宗因置酒舉杯屬<lb/>
陵曰賞卿知人陵避席對曰定䇿出自聖衷非臣之力<lb/>
也其年加侍中餘竝如故十年領國子祭酒南徐州大<lb/>
中正以公事免侍中僕射尋加侍中給扶又除領軍將<lb/>
軍八年加翊右將軍太子詹事置佐史俄遷右光祿大<lb/>
夫餘竝如故十年重為領軍將軍尋遷安右將軍丹陽<lb/>
<pb n="KR4b0019_WYG_000-6b"/>
尹十三年為中書監領太子詹事給鼔吹一部侍中將<lb/>
軍右光禄中正如故陵以年老累表求致仕高宗亦優<lb/>
之乃詔將作為造大齋令陵就第攝事後主即位遷左<lb/>
光禄大夫太子少傅餘如故至徳元年卒時年七十七<lb/>
詔曰慎終有典抑乃舊章令徳可甄諒宜追逺侍中安<lb/>
右將軍左光祿大夫太子少傅南徐州大中正建昌縣<lb/>
開國侯陵弱齡學尚登朝秀穎業高名輩文曰詞宗朕<lb/>
近歲承華特相引狎雖多臥疾方期克壯奄然殞逝震<lb/>
<pb n="KR4b0019_WYG_000-7a"/>
悼於懐可贈鎮右將軍特進其侍中左光禄鼔吹侯如<lb/>
故并出舉哀喪事所須量加資給諡曰章陵器局深逺<lb/>
容止可觀性又清簡無所營樹禄俸與親族共之大建<lb/>
中食建昌邑邑户送米至於水次陵親戚有貧匱者皆<lb/>
令取之數日便盡陵家尋致乏絶府僚怪而問其故陵<lb/>
云我有車牛衣裳可賣餘家有可賣不其周給如此少<lb/>
而崇信釋教經論多所精解後主在東宫令陵講大品<lb/>
經義學名僧自逺雲集毎講筵商較四座莫能與抗目<lb/>
<pb n="KR4b0019_WYG_000-7b"/>
有青睛時人以為聰慧之相也自有陳創業文檄軍書<lb/>
及禪授詔䇿皆陵所製而九錫尤美為一代文宗亦不<lb/>
以此矜物未嘗詆訶作者其於後進之徒接引無倦世<lb/>
祖高宗之世國家有大手筆皆陵草之其文頗變舊體<lb/>
緝裁巧宻多有新意毎一文出手好事者巳傳寫成誦<lb/>
遂被之華夷家藏其本後逢喪亂多散失存者三十巻<lb/>
有四子儉<hi>南史儉一名報陳書云儉一名衆非</hi>份儀僔<lb/>
</p>
<p>
</p>
  </div>
</body>
</text>
</TEI>
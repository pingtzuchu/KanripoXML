<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>徐孝穆集箋注巻六</head> <lb/>
    <p>
<pb n="KR4b0019_WYG_006-1a"/>
欽定四庫全書<lb/>
　徐孝穆集箋注巻六<lb/>
　　　　　　　　　　　　　陳　徐陵　撰<lb/>
　　詔<lb/>
　　　陳武帝即位詔<lb/>
五德更運帝王所以御天三正相因夏殷所以宰世雖<lb/>
色分辭翰時異文質揖讓征伐迄用參差而育徳振民<lb/>
義同一揆朕以寡昧時屬艱危國步屢屯天維三絶肆<lb/>
<pb n="KR4b0019_WYG_006-1b"/>
勤先后拯厥横流藉將帥之功兼猛士之力一匡天下<lb/>
再造黔黎梁氏以天祿永終厯數攸在遵與能之典集<lb/>
大命於朕躬顧惟菲薄辭不獲亮式從天睠俯協民心<lb/>
受終文祖升禋上帝繼迹百王君臨萬宇若涉川水罔<lb/>
知攸濟寶業初建皇祚維新思俾惠澤覃被億兆可大<lb/>
赦天下改梁太平二年為永定元年賜民爵二級文武<lb/>
二等鰥寡孤獨不能自存者人穀五斛逋租宿債皆勿<lb/>
復收其有犯鄉里清議贓汚淫盜者皆洗除先注與之<lb/>
<pb n="KR4b0019_WYG_006-2a"/>
更始長徒敕繫特皆原之亾官失爵禁錮奪勞一依舊<lb/>
典<lb/>
　　　梁禪陳詔<lb/>
五運更始三正迭代司牧黎庶是屬聖賢用能經緯乾<lb/>
坤彌綸區宇大庇黔首闡揚鴻烈革晦以明積代同軌<lb/>
百王踵武咸由此則梁德湮微禍亂薦發太清云始見<lb/>
困長蛇承聖之季又罹封豕爰立天成重竊神器三光<lb/>
亟沈七廟乏祀含生已泯鼎命斯墜我武元之祚有如<lb/>
<pb n="KR4b0019_WYG_006-2b"/>
綴旒靜惟屯剥夕惕載懷相國陳王有命自天降神維<lb/>
嶽天地合徳晷曜齊明拯社稷之横流提億兆之塗炭<lb/>
東誅逆叛北殲獯醜威加四海仁漸萬國復張崩樂重<lb/>
興絶禮儒館聿脩戎亭虛候大功在舜盛績惟禹巍巍<lb/>
蕩蕩無得而稱來獻白環豈直黄虞之世入貢素雉非<lb/>
止隆周之日固以效珍川陸表瑞煙雲甘露醴泉旦夕<lb/>
凝涌嘉禾芝草孳植郊甸道昭於悠代勳格於皇穹明<lb/>
明上天光華日月革故著於𤣥象代徳彰於圖讖獄訟<lb/>
<pb n="KR4b0019_WYG_006-3a"/>
有歸謳歌爰適天之厯數實有攸在朕惟庸藐闇於古<lb/>
昔永稽崇替為日已久敢忘列代之遺典人祗之至願<lb/>
乎今便遜位别宫敬禪於陳一依唐虞宋齊故事<lb/>
　　　陳公九錫詔<lb/>
肇昔元胎剖判太素氤氲崇建人皇必慿洪宰故賢哲<lb/>
之后牧伯征於四方神武之君大監治乎萬國又有一<lb/>
匡九合渠門之賜以隆戮帶圍温行宫之寵斯茂時危<lb/>
所以貞固運泰所以光熙斯乃千載同風百王不刋之<lb/>
<pb n="KR4b0019_WYG_006-3b"/>
道也太傅義興公允文允武乃聖乃神固天生徳康濟<lb/>
黔首昔在休期早隆朝寄逺踰滄海大拯交越皇運不<lb/>
造書契未聞中國其亾兵凶總至哀哀噍類譬彼窮牢<lb/>
悠悠上天莫云斯極否終則泰元輔應期救此將崩援<lb/>
兹已溺乗舟履輦架險浮深經畧中塗畢殲羣醜洎乎<lb/>
石頭姑熟流髓履腸一朝指撝六合清晏是用光昭下<lb/>
武翼亮中都雪三后之勍讎夷三靈之巨慝堯治禹佐<lb/>
未始能階殷相周師固非云擬重之以屯剥餘象荆楚<lb/>
<pb n="KR4b0019_WYG_006-4a"/>
大崩天地無心乗輿委御五湖薦食競謀諸夏八方棊<lb/>
跱莫有匡救强臣致命黜我沖人顧影於荼孺之魂甘<lb/>
心於寗卿之辱却案下髻求哀之路莫從竊鈇逃責容<lb/>
身之地無所公神兵奄至不日清澄惟是孱蒙再膺天<lb/>
禄斯又巍巍蕩蕩無得而稱焉加以仗兹忠義屠彼妖<lb/>
逆震部夷氛稽山罷祲番禺蠡澤北鄙西郊殲厥凶徒<lb/>
罄無遺種斯則兆民之命修短所縣率土之基興亾是<lb/>
賴於是刑禮兼訓沿革有章中外咸平遐邇寧一用能<lb/>
<pb n="KR4b0019_WYG_006-4b"/>
使陽光合魄曜象呈暉棲閣遊庭抱仁含信宏勳該於<lb/>
厚地大道格於𤣥天羲農炎昊以來巻領垂衣之世聖<lb/>
人濟物未有如斯者也夫備物典䇿桓文是膺助理陰<lb/>
陽蕭曹不讓未有功髙於㝢縣而賞薄於伊周凡厥人<lb/>
祗固懷延佇實由公謙撝自牧降損為懐嘉數遲回永<lb/>
言増歎豈可申兹雅尚久廢朝猷宜戒司勳敬申鴻典<lb/>
且重華大聖媯汭惟賢盛徳之祀無忘公侯之門必復<lb/>
是以殷嘉亶父繼后稷之官堯命羲和纂重黎之位況<lb/>
<pb n="KR4b0019_WYG_006-5a"/>
其本支攸建宜誓山河者乎其進公位相國總百揆封<lb/>
十郡為陳公備九錫之禮加璽紱逺遊冠綠綟綬位在<lb/>
諸侯王上其鎮衞大將軍揚州牧如故<lb/>
　　　進武帝為長城公詔<lb/>
徳懋懋官功懋懋賞皇王盛則所謂元龜司空公南徐<lb/>
州刺史長城縣開國侯諱志懐寅亮風度𢎞逺體文經<lb/>
武明允篤誠曩者率五嶺之强兵誅四海之讎敵固以<lb/>
勒功彞鼎書勲太常克定京師勤勞自重自鎮撫枌榆<lb/>
<pb n="KR4b0019_WYG_006-5b"/>
永寧豐沛東涼既息北蔡無歸代馬燕犀氣雄天下裹<lb/>
糧坐甲固敵是求方欲大討於秦崤敦脩於輿睦協謀<lb/>
上相爰納朕躬思所以敬荅忠勲用申朝典可進爵為<lb/>
長城縣公<lb/>
　　　陳文帝登祚尊皇太后詔<lb/>
朕以虚薄才非𢎞濟竊守藩維常懐盈滿豈圖蒼昊不<lb/>
弔國步艱難皇嗣元良藐在崤渭二臣奉迎川塗靡從<lb/>
六傳還朝淹留永日今國圖無主家業事隆上奉父母<lb/>
<pb n="KR4b0019_WYG_006-6a"/>
之嚴規下逼羣公之廷諍遂以庸質升纂帝基對揚大<lb/>
化彌增號懼今宜式遵舊則奉上皇后尊號為皇太后<lb/>
御慈訓宫一依前典若中流靜晏皇嗣歸來輒當解紱<lb/>
於箕山之陽歸老於琅邪之國復子明辟還承寶圖若<lb/>
問與夷無媿園寢<lb/>
　　　封始興王詔<lb/>
漢祖天倫伯叔迨封晉元世系琅邪傳國仰惟二后重<lb/>
光率由前典朕昔因藩次蒙繼本宗分在要荒久離寒<lb/>
<pb n="KR4b0019_WYG_006-6b"/>
燠天嘉紹祚别命皇枝歸自崤函禮隔登獻每至霜庭<lb/>
可履屬垣寢而懷悲風樹鳴條望章陵而增感今嗣王<lb/>
乖徳獲罪慈訓永言主奠宜自朕躬但國步時艱皇基<lb/>
務切復奉家業升纂帝圖重違情禮言深哽慟可以第<lb/>
二皇子升陵為始興王<lb/>
　　文<lb/>
　　　為陳武帝即位告天文<lb/>
皇帝臣諱敢用𤣥牡昭告於皇皇后帝梁氏以圯剥薦<lb/>
<pb n="KR4b0019_WYG_006-7a"/>
臻厯運有極欽若天應以命於諱夫肇有烝民乃樹司<lb/>
牧選賢與能未常厥姓放勲重華之世咸無意於受終<lb/>
當塗典午之君雖有心於揖讓皆以英才處萬乗髙勛<lb/>
御四海故能大庇黔首光宅區縣有梁末運仍葉遘屯<lb/>
獯醜慿陵久移神器承聖在外非能祀夏天未悔禍復<lb/>
罹寇逆嫡嗣廢黜宗支僭詐天地蕩覆紀綱泯絶諱爰<lb/>
初投袂大拯横流重舉義兵實戡多難廢王立帝實有<lb/>
厥功安國定社用盡其力是謂小康方期大道既而煙<lb/>
<pb n="KR4b0019_WYG_006-7b"/>
雲表色日月呈瑞緯聚東井龍見譙邦除舊布新既彰<lb/>
𤣥象遷虞事夏且協謳訟九域八荒同布衷欵百神羣<lb/>
祀皆有誠願梁帝髙謝萬邦授以大寶諱自惟菲薄讓<lb/>
德不嗣至於再三辭勿獲許僉以百姓須主萬幾難曠<lb/>
皇靈眷命非可謙拒畏天之威用膺嘉祚永言夙志能<lb/>
無慙徳敬簡元辰升壇告禪告類上帝用荅民心永保<lb/>
於我有陳惟明靈是饗<lb/>
　　　梁禪陳䇿文<lb/>
<pb n="KR4b0019_WYG_006-8a"/>
咨爾陳王惟昔上古厥初生民驪連栗陸之前容成大<lb/>
庭之代並結繩寫烏杳𡨕慌忽故靡得而詳焉自羲皇<lb/>
軒昊之君陶唐有虞之主或垂衣而御四海或無為而<lb/>
子萬姓居之如馭朽索去之如脫敝屣裁遇許由便能<lb/>
捨帝暫逢善巻即以讓王故知𤣥扈璇璣非關尊貴金<lb/>
根玉輅示表君臨及南觀河渚東沉刻璧精華既竭耄<lb/>
勤已倦則抗首而笑惟賢是與䜎然作歌簡能斯授遺<lb/>
風餘烈昭晰圖書漢魏因循是為故實宋齊授受又𢎞<lb/>
<pb n="KR4b0019_WYG_006-8b"/>
斯義我髙祖應期撫運握區御宇三后重光祖宗齊聖<lb/>
及時屬陽九封豕薦食西都失馭夷狄交侵乃臮天成<lb/>
輕弄龜鼎惵惵黔首若崩厥角微微皇極將甚綴旒惟王<lb/>
乃聖乃神欽明文思二儀並運四時合序天錫智勇人<lb/>
挺雄傑珠庭日角龍行虎步爰初投袂日乃勤王電掃<lb/>
番禺雲撒彭蠡揃其元惡定我京畿及王賀帝𢎞貿兹<lb/>
冠履既行伊霍用保沖人震澤稽陰並懷叛逆獯厥醜<lb/>
虜三亂皇都裁命偏師二邦自殄薄伐玁狁六戎盡殪<lb/>
<pb n="KR4b0019_WYG_006-9a"/>
嶺南叛換湘郢結連賊帥既擒兇渠傳首用能百揆時<lb/>
序四門允穆無思不服無逺不屆上達穹昊下漏深泉<lb/>
蛟魚並見謳歌攸屬況乎長彗横天已徵布新之兆璧<lb/>
日斯既實表更姓之符是以始創義師紫雲曜彩肇惟<lb/>
尊主黄龍負舟楛矢素翬梯山以至白環玉玦慕德而<lb/>
臻若夫安國字氓本因萬物之志時乗御宇良會樂推<lb/>
之心七百無常期皇王非一族昔木德既季而傳祚於<lb/>
我有梁天之厯數允集明哲式遵前典廣詢羣議王公<lb/>
<pb n="KR4b0019_WYG_006-9b"/>
卿尹莫不攸屬敬從人祗之願授帝位於爾躬四海困<lb/>
窮天禄永終王其允執厥中軌儀前式以副溥天之望<lb/>
禋祀上帝時膺大禮永固洪業豈不盛歟<lb/>
　　　陳公九錫文<lb/>
大哉乾元資日月以貞觀至哉坤元慿山川以載物故<lb/>
惟天為大陟配者欽明惟王建國翼輔者齊聖是以文<lb/>
武之佐磻谿藴其玉璜堯舜之臣濙河鏤其金版況乎<lb/>
體得一之鴻姿寧陽九之危厄拯横流於碣石撲燎火<lb/>
<pb n="KR4b0019_WYG_006-10a"/>
於崑岑驅馭於韋彭跨蹍於秦晉神功行而靡用聖道<lb/>
運而無名者乎今將授公典策其敬聽朕命日者昊天<lb/>
不弔鍾亂於我國家網漏吞舟强胡内贔茫茫宇宙惵<lb/>
惵黎元方足圓顱萬不遺一太清否亢橋山之痛已深<lb/>
太寶屯如平陽之禍相繼上宰膺運康救兆民鞠旅於<lb/>
滇池之南揚旌於桂嶺之北懸三光於已墜謐四海於<lb/>
羣飛屠猰㺄於中原斮鯨鯢於濛汜蕩寧上國光唘中<lb/>
興此則公之大造於皇家者也既而天未悔禍夷醜薦<lb/>
<pb n="KR4b0019_WYG_006-10b"/>
臻南夏崩騰西京蕩覆羣胡孔熾藉亂乗間推納藩枝<lb/>
盜假神器冡司昏撓㫄引寇讎既見貶於桐宫方謀危<lb/>
於漢閣皇運已殆何殊贅旒中國揺然非徒如綫公赫<lb/>
然投袂匡救本朝復莒齊都平戎王室朕所以還膺寶<lb/>
厯重履宸居挹建武之風猷歌宣王之雅頌此又公之<lb/>
再造於皇家者也公應務之初登庸惟始三川五嶺莫<lb/>
不窺臨銀洞珠宫所在寧謐孫盧肇釁越貊為災番部<lb/>
阽危勢將淪殄公赤旗所指妖壘洞開白羽纔撝兇徒<lb/>
<pb n="KR4b0019_WYG_006-11a"/>
紛潰非其神武久喪南藩此又公之功也大同之末邊<lb/>
政不脩李賁狂迷竊我交愛敢稱大號驕恣甚於尉佗<lb/>
據有連州雄豪熾於梁碩公英謨雄算電埽風行馳御<lb/>
樓船直跨滄海新昌典澈備厯艱難蘇厯嘉寧盡為京<lb/>
觀三山獠洞八角蠻陬逖矣水㝢之鄉悠哉火山之國<lb/>
馬援之所不屆陶璜之所未開莫不懼我王靈爭朝邊<lb/>
候歸琛天府獻狀鴻臚此又公之功也自寇虜臨江宫<lb/>
闈幽辱公枕戈嘗膽提劍撫心氣涌青霄神飛紫闥而<lb/>
<pb n="KR4b0019_WYG_006-11b"/>
番禺連率本自諸夷言得其朋是懷同惡公仗此忠誠<lb/>
乗機勦定執沛令而釁鼓平新野而據鞍此又公之功<lb/>
也世道初艱方隅多難勲門桀黠作亂衡疑兵切池隍<lb/>
衆兼夷獠公以國盜邊警知無不為恤是同盟誅其醜類<lb/>
莫不魚驚鳥散面縳頭懸南土黔黎重保蘇息此又公<lb/>
之功也長驅嶺嶠夢想京畿緣道酋豪遞為榛梗路養<lb/>
渠率全據大都蓄聚逋逃方謀阻亂百樓不戰雲梯之<lb/>
所未窺萬弩齊張髙輣之所非敵公龍驤虎步嘯吒風<lb/>
<pb n="KR4b0019_WYG_006-12a"/>
雲山靡堅城野無强陣清妖氛於灨石滅沴氣於雩都<lb/>
此又公之功也遷仕兇慝屯據大臯乞活類馬騰之軍<lb/>
流民多杜弢之衆推鋒轉鬬自北徂南頻歲稽誅實惟<lb/>
勍虜公坐揮三畧遥制六奇義勇同心貔貅騁力雷奔<lb/>
電掣谷靜山空列郡無犬吠之驚叢祠罷狐鳴之盜此<lb/>
又公之功也王師討虜次屆淪波兵乏兼儲士有飢色<lb/>
公回麾蠡澤積穀巴丘億庾之詠斯豐壺漿之迎是衆<lb/>
軍民轉漕曾無砥柱之難舳艫相望如運敖倉之府犀<lb/>
<pb n="KR4b0019_WYG_006-12b"/>
渠貝胄顧蔑雷霆髙艦層樓仰捫霄漢故使三軍勇銳<lb/>
百戰無前承此兵糧遂殄兇逆此又公之功也若夫英<lb/>
圖邁俗義旅如雲湓壘猜攜用掩戎畧公志唯同奬師<lb/>
克在和鵠塞非虞鴻門是會若晉侯之誓白水如蕭王<lb/>
之推赤心屈體交盟人祗感咽故使舟師並路逺邇同<lb/>
心此又公之功也姑熟襟要崤函阻慿寇虜據其關梁<lb/>
大盜負其扄鐍公一校裁撝三雄並奮左賢右角沙潰<lb/>
土崩木甲殪於中原氊裘赴於江水他他藉藉萬計千<lb/>
<pb n="KR4b0019_WYG_006-13a"/>
羣鄂坂之隘斯開夷庚之道無塞此又公之功也義軍<lb/>
大衆俱集帝京逆豎兇徒猶屯皇邑若夫表裏山河金<lb/>
湯險固疏龍首以抗殿揃華岳以為城雜虜慿焉强兵<lb/>
自若公回兹地軸抗此天羅曽不崇朝俾無遺噍軍容<lb/>
甚穆國政方脩物重覩於衣冠民還瞻於禮樂楚人滿<lb/>
道爭覩於葉公漢老銜悲俱觀於司隸此又公之功也<lb/>
内難初靖諸侯出關外郡傳烽鮮卑犯塞莫非且渠當<lb/>
户中貴名王冀馬列於淮南胡笳動於徐北公舟師步<lb/>
<pb n="KR4b0019_WYG_006-13b"/>
甲亘野横江殲厥羣羝遂殫封豨莫不絓木而止戎車<lb/>
靡遺遇濘而還歸驂盡殪此又公之功也公克黜禍難<lb/>
劬勞王室而孫寗之黨翻啟狄心伊洛之間咸為虜戍<lb/>
雖金陵佳氣石壘天嚴朝暗戎塵夜諠胡鼓公三籌既<lb/>
畫八陣斯張裁舉靈鈈亦抽金僕咸俘醜類悉反髙墉<lb/>
異李廣之皆誅同龎元之盡赦此又公之功也任約叛<lb/>
換梟聲不悛戎羯貪婪狼心無改穹廬氊幕抵北闕而<lb/>
為營烏孫天馬指東都而成陣公左甄右落箕張翼舒<lb/>
<pb n="KR4b0019_WYG_006-14a"/>
埽是欃槍驅其獫狁長狄之種埋於國門椎髻之囚烹<lb/>
於軍市投秦坑而盡沸咽濉水而不流此又公之功也<lb/>
一相居中自折彝鼎五湖小守妄懷同惡公夙駕兼道<lb/>
秉羽杖戈玉斧將揮金鉦且戒妖酋震懾遽請灰釘爇<lb/>
櫬以表其含𢎞焚書以安其反側此又公之功也賊龕<lb/>
兇横陵虐具區阻兵安忍慿災怙亂自古蟲言鳥迹混<lb/>
沌洪荒凡或虔劉未此殘酷公雖宗居汝潁世寓東南<lb/>
育聖誕賢之鄉含章挺生之地眷言桑梓公私憤切卓<lb/>
<pb n="KR4b0019_WYG_006-14b"/>
爾英狀承規奉算戮此大憝如烹小鮮此又公之功也<lb/>
亂離永久羣盜孔多浙左兇渠連兵搆逆豈止千兵五<lb/>
校白雀黄龍而已哉公以中軍無率選是親賢奸寇途<lb/>
窮漼然氷泮刑溏之所文命動其大威雷門之間句踐<lb/>
行其嚴戮英規聖迹異代同風此又公之功也同姓有<lb/>
扈頑凶不賓慿藉宗盟圖危社稷觀兵滙澤勢震京師<lb/>
驅率南蠻已為東帝公論兵於廟堂之上決勝於尊俎<lb/>
之間寇賈樊滕浮江下瀨一朝揃撲無待甸師萬里澄<lb/>
<pb n="KR4b0019_WYG_006-15a"/>
清非勞新息此又公之功也豫章妖寇依慿山澤繕甲<lb/>
完聚各厯歲時結縱連横爰洎交廣吕嘉既獲呉濞已<lb/>
鏦命我還師征其不恪連營盡拔偽黨斯擒曜聖武於<lb/>
匡山回神旌於蠡浱此又公之功也自八紘九野𤓰剖<lb/>
豆分竊帝偷王連州比縣公武靈已暢文徳又宣折簡<lb/>
馳書風猷斯逺至於蒼蒼浴日杳杳無雷北洎丈夫之<lb/>
鄉南踰女子之國莫不屈膝膜拜求吏欵關此又公之<lb/>
功也京師禍亂亟積寒暄雙闕低昂九門寥豁寧秦宫<lb/>
<pb n="KR4b0019_WYG_006-15b"/>
之可顧豈魯殿之猶存五都簪弁百僚卿士胡服縵纓<lb/>
咸為戎俗髙冠厚履希復華風宋微子麥穗之歌周大<lb/>
夫黍離之歎方之於斯未足為悲矣公求衣昧旦昃食<lb/>
髙舂興構宫闈具瞻遐邇膠庠宗稷之典六符十等之<lb/>
章還聞泰始之風流重睹永平之遺事此又公之功也<lb/>
公有濟天下之勲重之以明徳凝神體道合德符天用<lb/>
百姓以為心隨萬幾而成務恥一物非唐虞之民歸含<lb/>
靈於仁壽之域上徳不徳無為以為夏長春生顯仁藏<lb/>
<pb n="KR4b0019_WYG_006-16a"/>
用忠信為寶風雨弗愆仁惠為基牛羊勿踐功成治定<lb/>
樂奏咸雲安上治民禮兼文質物色丘園衣裾里巷朝<lb/>
多君子野無遺賢菽粟同水火之饒工商富猗頓之旅<lb/>
是以天無藴寶地有呈祥潏露卿雲朝團曉映山車澤<lb/>
馬服御登閑既景煥於圖書方葳蕤於史牒髙勲踰於<lb/>
象緯積徳冠於嵩華固無得而稱者矣朕又聞之前王<lb/>
宰世茂賞尊賢式樹蕃長總征羣伯二南崇絶四履遐<lb/>
曠泱泱表海胙土惟齊巖巖泰山俾侯於魯抑又勤王<lb/>
<pb n="KR4b0019_WYG_006-16b"/>
反鄭夾輔遷周召伯之命斯隆河陽之禮咸備況復經<lb/>
營宇宙豈惟斷鼇足之功𢎞濟蒼生非直鑿龍門之險<lb/>
而酬庸報徳寂爾無聞朕所以垂拱當宁載懐慙悸者<lb/>
也今授公相國以南豫州之陳留南丹陽宣城揚州之<lb/>
呉興東陽新安新寧南徐州之義興江州之鄱陽臨川<lb/>
十郡封公為陳公錫兹青土苴以白茅爰定爾邦用建<lb/>
冢社昔旦奭分陜俱為師保晉鄭諸侯咸作卿士兼其<lb/>
内外禮實攸宜今命使持節兼太尉王通授相國印綬<lb/>
<pb n="KR4b0019_WYG_006-17a"/>
陳公璽紱使持節兼司空王瑒授陳公茅土金獸符第<lb/>
一至第五左竹使符第一至第十相國秩踰三鉉任總<lb/>
百司位絶朝班禮由事革其以相國總百揆除録尚書<lb/>
之號上所假節侍中貂蟬中書監印章中外都督太傅<lb/>
印綬義興公印䇿其鎮衛大將軍揚州牧如故又加公<lb/>
九錫其敬聽後命以公禮為楨榦律等銜䇿四維皆舉<lb/>
八柄有章是用錫公大輅戎輅各一𤣥牡二駟以公賤<lb/>
寶崇穀疏爵待農室富京坻民知榮辱是用錫公衮冕<lb/>
<pb n="KR4b0019_WYG_006-17b"/>
之服赤舄副焉以公調理陰陽爕諧風雅三靈允降萬<lb/>
國同和是用錫公軒縣之樂六佾之舞以公宣導王猷<lb/>
𢎞闡風教光景所照鞮象必通是用錫公朱戸以居以<lb/>
公抑揚清濁褒徳進賢髦士盈朝幽人虚谷是用錫公<lb/>
納陛以登以公嶷然廊廟為世鎔範折衝四表臨御八<lb/>
荒是用錫公武賁之士三百人以公執兹明罰期在刑<lb/>
措象恭無赦干紀必誅是用錫公斧鉞各一以公英猷<lb/>
逺量跨厲嵩溟混一車書括囊寰宇是用錫公彤弓一<lb/>
<pb n="KR4b0019_WYG_006-18a"/>
彤矢百玈弓十玈矢千以公天經地義貫徹幽明春露<lb/>
秋霜允恭粢盛是用錫公秬鬯一卣圭瓚副焉陳國置<lb/>
丞相以下一遵舊式徃欽哉其恭循朕命克相皇天𢎞<lb/>
建邦家允興洪業以光我髙祖之休命<lb/>
　　璽書<lb/>
　　　陳武帝下州郡璽書<lb/>
夫三正革代商周所以應天五勝相推軒羲所以當運<lb/>
梁徳不造喪亂積年東夏奔騰西都蕩覆蕭勃干紀非<lb/>
<pb n="KR4b0019_WYG_006-18b"/>
惟趙倫侯景滔天逾於劉載貞陽反簒賊約連兵江左<lb/>
累屬於鮮卑金陵久非於梁國自有氤氲混沌之世龍<lb/>
圖鳳紀之前東漢興平之初西朝永嘉之亂天下分崩<lb/>
未有若於梁朝者也朕以虚薄屬當興運自昔登庸首<lb/>
清諸越徐聞浪泊靡不征行浮海乗山所在戡定冐遡<lb/>
風塵騁馳師旅六延梁祀十翦强寇豈曰人謀皆由天<lb/>
啟梁氏以天祿斯改期運永終欽若唐虞推其鼎玉朕<lb/>
東西退讓拜手陳辭避舜子於箕山之陽求支伯於滄<lb/>
<pb n="KR4b0019_WYG_006-19a"/>
洲之野而公卿敦逼率土翹惶天命難稽遂享嘉祚今<lb/>
月乙亥升禮大壇言念遷桐但有慙德自梁氏將末頻<lb/>
月亢陽火運斯終秋霖奄降翌日成禮圓丘宿設埃雲<lb/>
晩霽星象夜張朝景重輪泫三危之膏露晨光合璧帶<lb/>
五色之卿雲顧惟寡薄彌慙休祉昧旦丕顯方思致治<lb/>
卿等擁旄方岳相任股肱剖符名宇方寄恤隠王厯維<lb/>
新念有欣慶想深求民瘼務在廉平愛惠以撫孤貧威<lb/>
刑以禦强猾若有萑蒲之盜或犯戎商山谷之酋擅强<lb/>
<pb n="KR4b0019_WYG_006-19b"/>
幽險皆從肆赦咸使聞知如或迷途俾在無貸今遣使<lb/>
人具宣徃旨念思善政副此虚懷<lb/>
　　　梁禪陳璽書<lb/>
君子者自昭明徳達人者先天弗違故能進退咸亨動<lb/>
靜元吉朕雖蒙寡庶乎景行何則三才剖判九有區分<lb/>
情性相乖亂離云起是以建彼司牧推乎聖賢授受者<lb/>
任其時來皇王者本非一族人謀是與屈已從萬物之<lb/>
心天意斯歸鞠躬奉百靈之命謳歌所徃則攘袂以膺<lb/>
<pb n="KR4b0019_WYG_006-20a"/>
之菁華已竭乃褰裳而去之昔在唐虞鑒於天道舉其<lb/>
黎獻授彼明哲雖復質文殊軌沿革不同厯代因循斯<lb/>
世靡替我大梁所以考庸太室接禮貳宫月正元日受<lb/>
終文祖但運不常夷道無恒泰山岳傾偃河海沸騰電<lb/>
目雷聲之禽鉤爪鋸牙之獸咀齧含生不知紀極二后<lb/>
英聖相承在天六夷貪狡爭侵中國縣王都帝人懷干<lb/>
紀一民尺土皆非梁地朕以不造幼罹閔凶仰慿衡佐<lb/>
亟移年序周成漢惠邈矣無階惟是童蒙必貽顚蹶若<lb/>
<pb n="KR4b0019_WYG_006-20b"/>
使時無聖哲世靡艱難猶當髙蹈於滄洲自求於支伯<lb/>
者矣惟王應期誕秀開籙握圖性道故其難聞嘉庸已<lb/>
其被物乾行同其燾覆日御比其貞明登承聖於復禹<lb/>
之功樹鞠子於興周之業滅陸渾於伊洛殲驪戎於鎬<lb/>
京大小二震之驍徒東南兩越之勍寇遽行天討無遺<lb/>
神䇿於是祖述堯舜憲章文武大樂與天地同和大禮<lb/>
與天地同節鼔之以雷霆潤之以風雨仁霑葭葦信及<lb/>
豚魚殷牖斯空夏臺虚設民惟大畜野有同人升平頌<lb/>
<pb n="KR4b0019_WYG_006-21a"/>
平無偏無黨固以雲飛紫蓋水躍黄龍東伐西征晻映<lb/>
川陸榮光曖曖已冒郊㕓甘露瀼瀼亟流庭苑車轍馬<lb/>
迹誰不率從蟠木流沙誰不懷徳祥圖逺至非惟赤伏<lb/>
之符靈命昭然何止黄星之氣海口河目聖賢之表既<lb/>
彰握旄執鉞君人之狀斯偉且自攝提無紀孟陬殄滅<lb/>
枉矢宵飛天弧曉映久矣夷羊之在牧時哉蛟龍之出<lb/>
泉革運之兆咸徵惟新之符並集朕以欽若勛華屢迥<lb/>
星琯昔者木運斯盡予髙祖受焉今厯去炎精神歸樞<lb/>
<pb n="KR4b0019_WYG_006-21b"/>
紐敬以火德傳於爾陳逺鑒前王近謀羣辟明靈有恱<lb/>
率土同心今遣使持節兼太保侍中尚書左僕射平樂<lb/>
亭侯王通兼太尉司徒左長使王瑒奉皇帝璽綬受終<lb/>
之禮一依唐虞故事王其時陟元后寧育兆民光闡洪<lb/>
猷以承昊天之休命<lb/>
　<lb/>
　<lb/>
　徐孝穆集箋注巻六<lb/>
<pb n="KR4b0019_WYG_006-22a"/>
欽定四庫全書<lb/>
　徐孝穆集箋注巻六備考<lb/>
　　　　　　　　　　　　　呉江徐文炳註<lb/>
陳武帝即位詔<lb/>
<hi>漢律厯志土生金故為金徳金生水故為水徳水生木故為木徳木生火故為火徳火生土故為土徳  漢劉</hi>
<hi>向傳三統注張晏曰一曰天統謂周建子為正二曰地統謂殷建丑為正三曰人統謂夏建寅為正  晉王尼</hi>
<hi>傳尼常歎曰滄海横流處處不安也下任昉表千載一逢再造難荅  禮記大道之行也天  為公選賢與能</hi>
<hi>子書大誥若涉淵水  惟往求朕攸濟</hi>
<pb n="KR4b0019_WYG_006-22b"/>
梁禪陳詔<lb/>
<hi>班固典引經緯乾坤出入三光注三光日月星也首史岑出師頌渾一區宇  秦始皇本紀更名民曰黔  應</hi>
<hi>劭曰黔亦黎黑也紀左傳申包胥曰呉為封豕長蛇洊食上國  陳武帝  貞陽侯明即位改元天成  老子</hi>
<hi>天下神器不可以有為為者敗之觀徳  左傳師曠對曰匱神乏祀</hi>　<hi>書七世之廟可以易鼎君子以正位</hi>
<hi>疑命民公羊傳君若贅旒然傳詩維嶽降神生甫及申  書  墜塗炭  後漢曹襃  詔曰漢遭秦餘禮壊樂</hi>
<hi>崩周世本西王母慕舜之徳乃獻白環及玦氏韓詩外傳  公居攝二年制禮作樂天下和平越裳  以三象</hi>
<hi>重譯而獻白雉慶史記若煙非煙若雲非雲郁郁紛紛蕭索輪囷是謂  雲  陳文帝紀注甘露醴泉衆瑞並</hi>
<hi>出陳書武帝紀梁紹泰二年三月自去冬至是甘露頻降於鍾山梅岡南澗及京口江寧縣境或至三數升大</hi>
<pb n="KR4b0019_WYG_006-23a"/>
<hi>如奕棊子秋漢公孫𢎞䇿嘉禾興朱草生此和之至也  吕氏春  虞舜卿雲歌曰卿雲爛兮糺縵縵兮日月</hi>
<hi>光華旦復旦兮王左傳晉文公請隧弗許曰王章也未有代徳而有二  亦叔父之所惡也後漢竇融傳臣融</hi>
<hi>有子年十五不得令觀天文見讖記</hi>
陳公九錫詔<hi>漢王莽傳張純等曰謹以六蓺通義經文所見周官禮記宜於今者為九命之錫臣</hi>
　<hi>請錫命奏可</hi>
<hi>後漢張衡靈憲賦元氣剖判剛柔始分清濁異位天成於外地定於内又太素之前寂莫冥黙不可為象班固</hi>
<hi>典引太極之原兩儀始分煙煙氲氲諸侯一匡天下天子賞以渠門赤旂</hi>　<hi>管子桓公九合左傳云天王出</hi>
<hi>居於鄭僖公二十五年晉侯辭秦師而下三月甲辰次於陽樊右師圍温左師逆王夏四月丁已王入于王城</hi>
<pb n="KR4b0019_WYG_006-23b"/>
<hi>取大叔于温殺之於隰城戊午晉侯朝王王饗醴命之宥與之陽樊温原攅茅之田晉於是始啟南陽  陳武</hi>
<hi>帝紀太平元年九月帝進封義興郡公二年八月帝進位太傅隋書揚州毗陵郡義興縣注舊曰陽羨置義興郡</hi>
<hi>生書乃聖乃神乃武乃文攻論語固天縱之將聖又天  徳於予  漢書項羽嘗  襄城襄城無噍類  窮牢</hi>
<hi>未詳按董卓傳縱放兵士剽虜資物謂之捜牢注言牢固者皆捜索取之  魏畧侍中陳羣尚書桓階奏曰諸</hi>
<hi>明圖緯者皆言漢行氣盡黄家當興殿下應期十分天下而有其九以服事虞  木華海賦戲廣浮深  劉向</hi>
<hi>新序扶傷舉死履腸涉血陳武帝紀江寧今陳嗣等據姑孰不從帝命侯安都等討平之聚其首為京觀  漢</hi>
<hi>陳平傳天下指揮即定天家語冠頌六合是式叔詩下武維周  文選注三靈  地人也  左傳衛太  文子</hi>
<hi>曰今寗子視君不如奕棊張協賦棊布星羅書梁敬帝紀僧辯納貞陽侯明即偽位以帝為皇太子  金縢惟</hi>
<pb n="KR4b0019_WYG_006-24a"/>
<hi>子沖人弗及知而左傳齊陳乞弑其君荼鮑子曰女忘君之為孺子牛  折其齒乎而背之也  左傳衛子鮮</hi>
<hi>以公命與寗喜言公曰茍反政由寗氏祭則寡人之班主固諸侯王表有逃責之臺被竊鈇之言然天下謂  共</hi>
<hi>强人弗之敢傾陳陸機辯亡論神兵東驅奮寡犯衆梁敬帝紀司空  霸先襲殺王僧辯黜蕭明而奉帝</hi>
<hi>南史杜龕傳貞陽侯明以龕為震州刺史呉興太守龕僧辯壻也僧辯敗龕乃據呉興以拒之部將杜泰降陳</hi>
<hi>文帝龕尚醉不覺文帝斬之引南史張彪少亡命為盜頗有部曲王僧辯遇之甚厚  為爪牙與杜龕相似世</hi>
<hi>謂張杜為東揚州刺史會僧辯見害時陳文帝巳據震澤將及會稽彪將沈泰呉寶真等叛迎文帝彪遂敗走</hi>
<hi>文帝遣劫殺之江隋書揚州南海郡南海縣注舊分置番禺縣荆州九  郡湓城縣注冇彭蠡湖  左傳邾子</hi>
<hi>曰命在養民死之長短時也周尚書中候黄帝時鳳皇巢阿閣麒麟在囿蔡邕琴操  成王琴歌曰鳯皇翔兮</hi>
<pb n="KR4b0019_WYG_006-24b"/>
<hi>紫庭抱朴子鳳頭上青戴仁足下黄蹈信以吕氏春秋北方曰𤣥天  淮南子古有鍪頭而巻領  王天下繫</hi>
<hi>辭黄帝堯舜垂衣裳而天下治胙齊世家會諸侯於葵丘周襄王使宰孔賜桓公文武  彤弓矢大輅命無拜</hi>
<hi>左傳天王狩于河陽晉侯獻楚俘于王王䇿命晉侯為侯伯賜之大輅之服戎輅之服彤弓一彤矢百玈弓矢</hi>
<hi>千秬鬯一卣虎賁三百人蕭漢王陵傳平謝曰宰相者上佐天子理陰陽順四時  曹傳賛二人同心遂安海</hi>
<hi>内以謝朓詩霸功興㝢縣古周禮司勲掌六卿賞地之法  等其功  舜典若稽  帝舜曰重華堯典釐降二</hi>
<hi>女于嬀汭嬪于虞必左傳史趙曰盛徳必百世祀又卜偃曰公侯之子孫  復其始  周本紀古公亶父復脩</hi>
<hi>后稷公劉之業積徳行義國人皆戴之堯典乃命羲和欽若昊天太史公自序重黎氏世序天地  魏志天子</hi>
<hi>使魏公位在諸侯王上改授金璽赤紱逺遊冠後漢輿服志逺遊冠制如通天有展筩横之於前無山述諸王</hi>
<pb n="KR4b0019_WYG_006-25a"/>
<hi>所服也漢書諸侯王髙帝初置金璽盭綬如淳曰盭緑也晉灼曰盭草名也似艾可染緑因以為綬名盭音戾</hi>
<hi>宋州郡志順帝昇明元年改揚州刺史曰牧</hi>
進武帝為長城公詔<lb/>
<hi>陳武帝紀元帝承制授帝征北大將軍開府儀同三司南徐州刺史進封長城縣公承聖三年正月進帝位司</hi>
<hi>空隋書揚州呉郡領長城縣詳九錫文有左傳髙陽氏有才子八人明允篤誠  漢張耳傳南  五嶺之戍注</hi>
<hi>大庾始安臨賀桂陽揭陽也明陳武帝紀太清二年冬侯景寇逼帝將赴援遣杜僧  胡款將二千人頓於嶺</hi>
<hi>上并厚結始興豪傑同謀義舉命祭統衛孔悝之鼎銘悝拜稽首曰對揚以辟之勤大  施於烝彞鼎  周禮</hi>
<hi>司勲凡有功者銘書於王之大常臣漢書髙祖初起禱豐枌榆社樊噲傳噲曰始陛下與  等起豐沛定天下</hi>
<pb n="KR4b0019_WYG_006-25b"/>
<hi>何其壯也坐後漢班超傳疏曰代馬依風俟左傳趙穿怒曰裹糧  甲固敵是求敵至不撃將何  焉  晉漢</hi>
<hi>春秋氐池縣大栁谷口有蒼石立水中其文曰大討曹</hi>
陳文帝登祚尊皇太后詔<hi>陳后妃傳武帝章皇后諱要兒呉興烏程人本姓鈕父景</hi>
　<hi>明為章氏所養因改姓武帝先娶同郡錢仲方女早卒後乃聘后永定元年立為皇后武帝崩后與中書</hi>
　<hi>舍人蔡景厯定計召文帝及即位尊后為皇太后宫曰慈訓大建二年崩諡曰宣</hi>
<hi>後漢明帝紀制曰朕以虚薄何以享斯城南史衡陽獻王昌字敬業武帝第六子也景平拜長  國世子呉興</hi>
<hi>太守魏克荆州與宣帝俱遷長安武帝即位頻遣使請宣帝及昌周人許而未遣及武帝崩乃遣之時王琳作</hi>
<hi>梗中流昌不得還居於安陸天嘉元年封衡陽郡王入境濟江於中流殞之使以溺告諡曰獻  漢書代王令</hi>
<pb n="KR4b0019_WYG_006-26a"/>
<hi>張武等六人乗六乗傳詣長安而魏𨽻髙士傳許由字仲武堯舜致天下而讓焉乃退  遯耕於中岳潁水之</hi>
<hi>陽箕山之下諸晉書百僚稱上尊號中宗慨然流涕曰吾本琅邪王  賢見逼不已乃呼私奴命駕將返國</hi>
<hi>書洛誥周公拜手稽首曰朕復子明辟夷左傳宋穆公疾召大司馬而屬殤公焉曰先君舍與  而立寡人寡</hi>
<hi>人弗敢忘若以大夫之靈得保首領以沒先君若問與夷其將何辭以對</hi>
封始興王詔<hi>南史始興王伯茂字鬱之文帝第二子也文帝即位封伯茂為始興王</hi>
<hi>穀梁傳兄弟天倫也漢髙帝紀六年以碭郡薛郡郯郡三十六縣立弟文信君交為楚王交髙祖同父少弟也</hi>
<hi>以雲中雁門代郡五十三縣立兄宜信侯喜為代王喜即仲也  周禮疏天子謂之帝系諸侯謂之世本詳登</hi>
<hi>祚詔之國語蠻夷要服戎狄荒服成祭義霜露既降君子履  必有悽愴之心  商頌寢  孔安  說苑吾丘</hi>
<pb n="KR4b0019_WYG_006-26b"/>
<hi>子擁鐮戴索而哭對孔子曰樹欲靜而風不定子欲養而親不在往而不來者年也不可得再見者親也  後</hi>
<hi>漢地理志章陵故舂陵世祖更名明帝紀車駕從皇太后幸章陵觀舊廬  陳宣帝紀光大二年十一月慈訓</hi>
<hi>太后黜廢帝為臨海王以帝入纘皇統  隋書南海郡曲江縣注舊置始興郡</hi>
為陳武帝即位告天文<lb/>
<hi>湯誥敢用𤣥牡敢昭告于上天神后詩皇皇后帝杜左傳云天生民而立之君使司牧之  蜀志譙周問  瓊</hi>
<hi>曰昔周徴君羣以為當塗髙者魏也其義何也瓊曰魏闕名也當塗言髙聖人取類言爾又周嘗書版示文王</hi>
<hi>曰典午忽兮月酉沒兮典午者謂司馬也月酉者謂八月也至八月而司馬文王崩詳䇿文  左傳伍員諫呉</hi>
<hi>子曰少康使女艾諜澆使季杼誘豷遂滅過戈復禹之績祀夏配天不失舊物  左傳楚子投袂而起  易坤</hi>
<pb n="KR4b0019_WYG_006-27a"/>
<hi>靈圖至徳之萌日月若連璧也命漢天文志漢元年十月五星聚於東井此髙皇帝受  之符也纂要云五星</hi>
<hi>謂之五緯其魏文帝紀初漢熹平五年黄龍見譙太史令單颺曰  國後當有王者興不及五十年亦當復見</hi>
<hi>陳武帝紀太平元年九月丁未中散大夫王彭牋稱今月五日平旦於御路見龍迹自大社至象闕亘三四里</hi>
<hi>荒張衡靈憲賦地有九域山川賈誼過秦論有并吞八  之心  左傳襄公十一年同盟於亳載書曰羣神羣</hi>
<hi>祀陳繫辭聖人之大寶曰位帝臯陶謨一日二日萬㡬    武帝紀梁帝遜於别宫  謙讓再三羣臣固請乃</hi>
<hi>許之巢書成湯放桀於南  惟有慙徳</hi>
梁禪陳䇿文<lb/>
<hi>三皇本紀自人皇巳後有五龍氏燧人氏大庭氏栢皇氏中央氏巻須氏栗陸氏驪連氏赫胥氏尊盧氏混沌</hi>
<pb n="KR4b0019_WYG_006-27b"/>
<hi>氏昊英氏有巢氏朱襄氏葛天氏陰康氏無懷氏葢三皇巳來有天下者之號  莊子容成氏大庭氏結繩而</hi>
<hi>用之晉衛恒書勢黄帝之史沮誦蒼頡眺彼鳥迹始作書契  古逸詩伯牙水僊操序山林窅冥  書五子之</hi>
<hi>歌凛乎若朽索之馭六馬由孟子舜視棄天下猶棄敝屣也  逸士傳堯之讓許  也由以告巢父巢父曰汝</hi>
<hi>何不隠汝形藏汝光非吾友也乃撃其膺而下之許由悵然不自得乃遇清泠之水洗其耳拭其目曰向者聞</hi>
<hi>言負吾友遂去終身不相見黄髙士傳善巻者舜以天下讓之巻遂入深山  黄錄  帝坐𤣥扈洛上與大司</hi>
<hi>馬容光左右輔周昌等百二十人臨觀鳯皇銜圖置帝前圖以黄金為柙書在璇璣玉衡以齊七政  徐廣輿</hi>
<hi>服志天子輅金根車至竹書紀年舜設壇于河依堯故事至於下昃榮光休  黄龍負圖出於壇畔  帝王世</hi>
<hi>紀後年二月堯率羣臣刻璧為書東沈洛水褰竹書紀年帝載歌曰鼚乎鼔之軒乎舞之菁華已竭  裳去之</hi>
<pb n="KR4b0019_WYG_006-28a"/>
<hi>倦書大禹謨帝曰格汝禹朕宅帝位三十有三載耄期  于勤汝惟不怠總朕師  尚書大傳十有四祀鍾石</hi>
<hi>笙筦變聲樂未罷疾風發屋天大雷雨帝沈首而笑曰明哉一人天下也乃見於鍾石  尚書大傳䜎然作大</hi>
<hi>唐之歌按南史本作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>非十司馬相如封禪文晻昧昭晰  後漢獻帝紀建安二  五年三月改元延康冬十</hi>
<hi>月皇帝遜位魏王丕稱天子奉帝為山陽公魏志陳留王延熙二年二月使使者奉皇帝璽綬冊禪位於晉嗣</hi>
<hi>王如漢魏故事宋武帝紀晉琅邪王元熙二年六月禪位於宋改元永初封晉帝為零陵王齊髙帝紀宋順帝</hi>
<hi>昇平三年四月帝禪位於齊改元建元封宋帝為汝陰王梁武帝紀齊和帝中興二年四月下詔禪位改元天</hi>
<hi>建封齊帝為巴陵王匈呉志賀齊傳齊曰殿下以神武應期廓開王業  漢  奴傳王室遂衰戎狄交侵  臮</hi>
<hi>古暨字天後漢宦者傳論魏武因之遂遷龜鼎怖老子聖人在  下惵惵為天下渾其心注惵惵常恐  也後</hi>
<pb n="KR4b0019_WYG_006-28b"/>
<hi>漢寒朗傳賛惵惵楚黎詳梁禪陳詔觀書百姓懔懔若崩厥角  書次五曰建用皇極  東  漢記日角偃月</hi>
<hi>相之極貴晉書載記慕容徳額有日角偃月重文洛書黑帝子湯長八尺一寸珠庭  宋武帝紀桓𤣥妻劉氏</hi>
<hi>謂𤣥曰劉裕龍行虎步恐必不為人下邑漢書宣帝紀昭帝崩母嗣大將軍霍光請皇后徴昌  王賀王受皇</hi>
<hi>帝璽綬光奏王賀滛亂請廢髙后紀立恒山王𢎞為皇帝大臣相與陰謀以為少帝及三弟為王者皆非孝惠</hi>
<hi>子復共誅之尊立文帝賈誼疏冠雖敝不以苴履弗漢書項氏畔換師古曰畔換猶言䟦扈也  書無逺  屆</hi>
<hi>左尚書大傳舜時蛟魚躍踊于其淵遷虞而事夏也以  傳申須曰彗所以除舊布新也漢五行志董仲舒</hi>
<hi>為比食又既象陽將絶夷狄主上國之象也氣陳武帝紀侯景登石頭城密謂左右曰此軍中有紫  不易可</hi>
<hi>當又帝進軍頓西昌有黄龍見水濱老家語武王克商肅愼氏貢楛矢石砮詳梁禪陳詔    子聖人處上而</hi>
<pb n="KR4b0019_WYG_006-29a"/>
<hi>民不重處前而民不害是以天下樂推而不厭者左傳王孫滿曰周卜世三十卜年七百漢劉向疏王  必通</hi>
<hi>三統明天命所授者博非獨一姓也  南史阮孝緒傳齊為木行</hi>
陳公九錫文<lb/>
<hi>尚書中候王至磻溪之水吕尚釣於崖王下拜尚荅曰得玉璜刻曰姬受命吕佐檢徳來昌來提撰爾雒鈐報</hi>
<hi>在齊及佐周克殷封於齊曰呉越春秋禹案黄帝中經曰在九疑山東南天柱號  委宛其書金簡青玉為字</hi>
<hi>禹乃求之夢赤繡文衣男子自稱𤣥夷蒼水使者候禹令齊三日禹乃得書言治水之要  老子侯王得一而</hi>
<hi>天下正于漢書陽九厄曰初入百六陽九岡禹貢至于碣石入  海孟子洪水横流  書火炎昆  玉石俱焚</hi>
<hi>東漢書注師古曰豕韋國彭姓姬左傳秦伯西戎晉主  夏齊王融曲水詩序跨蹍昌    漢酷吏傳序網漏</hi>
<pb n="KR4b0019_WYG_006-29b"/>
<hi>於吞舟之魚宙詩内奰于中國覃及鬼方趾晉陸機功臣頌茫茫宇  上墋下黷  莊子圓臚方    南史梁</hi>
<hi>武帝太清三年崩列仙傳軒轅自擇亡日與羣臣辭還𦵏橋山山崩棺空惟有劒舄在棺焉  南史簡文帝大</hi>
<hi>寶二年崩晉書漢主劉聰陷洛陽遷懐帝於平陽太子業即位於長安是為愍帝劉曜陷長安送帝於平陽皆</hi>
<hi>遇害俗華陽國志滇池縣有大澤周回二百里似如倒流故  曰滇池  山海經桂林有八樹在番禺東隋書</hi>
<hi>熙平郡桂嶺縣注舊曰興安開皇十八年改名恐非使揚雄劇秦美新海水羣飛注喻大亂也  淮南子堯</hi>
<hi>羿殺窫窳斷修蛇擒封豨萬民大恱是左傳楚子曰古者明王伐不敬取其鯨鯢而封之於  乎有京觀淮南</hi>
<hi>子日曙於蒙谷之浦注蒙谷蒙氾之水也刺南史湘東王繹承制授霸先交州刺史尋改南江州  史與王僧</hi>
<hi>辯撃斬侯景褏殷本紀伊尹放太甲於桐宫行漢金日磾傳莽何羅  白刃從東廂上見日磾色變  觸寶瑟</hi>
<pb n="KR4b0019_WYG_006-30a"/>
<hi>僵日磾捽胡投何羅殿下得擒縛之曰公羊傳中國不絶若綖也  戰國策王孫賈入市呼  淖齒亂齊國殺</hi>
<hi>湣王欲與我誅之者袒右乃攻淖齒殺之求湣王子法章共立以為齊王保莒城以拒燕軍  左傳齊侯使管</hi>
<hi>夷吾平戎於王王以上卿之禮饗管仲元南史西魏遣于謹入江陵執元帝霸先與王僧辯迎  帝子方智至</hi>
<hi>建業承制齊遣髙渙送淵明來主梁嗣僧辯納之以方智為太子霸先殺僧辯廢淵明復立方智是為敬帝</hi>
<hi>南史孫冏盧子雄討李賁衆潰而歸武林侯諮誣奏冏等逗留賜死子雄弟子畧及杜僧佑周文育等率衆攻</hi>
<hi>廣州參軍陳霸先帥精甲三千擊破之釋僧佑文育為主帥  國語呉晉會于黄池呉王赤旗赤羽之矰望之</hi>
<hi>如火白陸機漢髙祖功臣頌胡馬洞開其家語子路曰願得  羽若月赤羽若日  左傳民逃  上曰潰  魏</hi>
<hi>王粲從軍詩所從神且武焉得久勞師為南史武帝大同十年李賁自稱越帝置百官以霸先  交州司馬與</hi>
<pb n="KR4b0019_WYG_006-30b"/>
<hi>交州刺史楊㬓討賁賁敗奔嘉寧城復率衆出屯典澈湖霸先乗流先進賁衆大潰竄入屈獠洞屈獠斬賁賁</hi>
<hi>兄天寶收餘兵圍愛州霸先討平之陳書武帝紀十一年六月兵至交州賁衆數萬於蘇厯江口立城柵以拒</hi>
<hi>官軍㬓推髙祖為前鋒所向摧陷賁走典澈湖於屈獠界立砦  隋書揚州交阯郡注舊曰交州九真郡注梁</hi>
<hi>置愛州事漢書南海尉任囂病且死召龍川令趙佗行南海尉  髙祖定天下遣陸賈立佗為南粤王其後佗</hi>
<hi>乃自尊號南武帝按陳琳檄呉文跨州連郡有威有名十有餘輩  未詳  通鑑黄門郎史淑自長安犇涼州</hi>
<hi>稱愍帝出降前一日使淑齎詔賜張寔拜涼州牧承制行事先是長安謡曰秦川中血沒腕惟有涼州倚柱觀</hi>
<hi>及漢兵覆關中氐羌掠隴右雍秦之民死者什八九獨涼州安全  𣙜曰晉王諒傳初新昌太守梁碩自領交</hi>
<hi>阯利晉地理志新昌郡呉置縣宋州郡志越巂太守夷蘇  長隋書交阯郡領嘉寧    左思魏都賦蠻陬</hi>
<pb n="KR4b0019_WYG_006-31a"/>
<hi>落注陬聚也後漢南匈奴傳其大臣貴者左賢王次左谷蠡王次右賢王次右谷蠡王謂之四角次左右日逐</hi>
<hi>王次左右温禺鞮王次左右斬將王是為六角皆單于子弟次第當為單于者也  陸機詩余固水鄉士  東</hi>
<hi>方朔神異經南荒之外有火山晝夜火然界廣州記馬援討平交阯於嶠南立銅柱以表漢之極    晉書交</hi>
<hi>州牧陶璜上言交廣東西數千里不賓屬者六萬餘戸服官役纔五千餘家二州脣齒惟兵是鎮  後漢竇融</hi>
<hi>傳贊王靈以宣邊王<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>頭陀寺碑炎區九譯沙場一候注一候者言少  患  周禮天府掌祖宗之守藏與其</hi>
<hi>禁令劉後漢百官志大鴻臚掌諸侯及四方歸義蠻夷  晉  琨傳琨枕戈待旦呉越春秋句踐反國飲食必</hi>
<hi>嘗膽軍漢髙帝紀吾以布衣提三尺劒取天下酷吏傳大將  光因舉手自撫心曰使我至今病悸  淮南子</hi>
<hi>鴻鵠背負青天膺摩赤霄帝陸機辯亡論反帝座於紫闥  陳武帝紀侯景寇逼  將赴援廣州刺史元景仲</hi>
<pb n="KR4b0019_WYG_006-31b"/>
<hi>陰將圖帝帝與成州刺史王懷明等馳檄以討景仲景仲縊於閣下帝迎蕭勃鎮廣州  易西南得朋  左傳</hi>
<hi>韓宣子曰同惡相求如市賈焉蚩漢書父老帥子弟殺沛令立髙祖為沛公祠黄帝祭  尤於沛庭而釁鼔</hi>
<hi>後漢光武紀光武初騎牛殺新野尉乃得馬置漢書貨殖傳桀黠奴人之所患隋書永安郡注後齊  衡州澧</hi>
<hi>陽郡崇義縣注後周置衡州零陵郡營道縣注有九疑山南史臨賀内史歐陽頠監衡州蘭裕蘭京禮扇誘始</hi>
<hi>興等十郡共攻頠霸先救之悉擒裕等仍監始興郡事并厚結豪傑共謀義舉  丘遲書魚遊於沸鼎之中漢</hi>
<hi>李陵傳陵曰各鳥獸散猶有得脫歸報天子者左傳晉州綽射殖綽中肩弛弓而自後縛之其右具丙亦舍兵而</hi>
<hi>縛郭最皆衿甲而縛坐於中軍之鼔下養後漢鄭𢎞傳政有仁惠民稱蘇息  陳武帝紀蔡路  起兵據南康</hi>
<hi>時蕭勃鎮廣州遣心腹譚世逺為曲江令與路養相結同遏義軍大寶元年帝發始興次大庾嶺大破路養軍</hi>
<pb n="KR4b0019_WYG_006-32a"/>
<hi>進頓南康帝發南康灨石舊有二十四灘灘多巨石行旅以為難帝之發水暴起數丈三百里間巨石皆沒隋</hi>
<hi>書揚州南康郡雩都縣注舊廢平陳置南康縣注舊曰贑  書武成為天下逋逃主萃淵藪  後漢公孫瓚傳</hi>
<hi>兵法百樓不攻吾樓櫓千重食此谷足知天下事矣墨子公輸般為雲梯以攻宋墨子解帶為城以牒為械輸</hi>
<hi>般九攻墨子九拒而孫臏傳馬陵道狹而旁多阻隘可伏兵乃斫大樹白  書之曰龎涓死於此樹之下龎涓</hi>
<hi>果夜至斫木下齊軍萬弩俱發涓乃自剄曰遂成孺子之名漢書淮南王安使陳喜枚赫作輣車  後漢何進</hi>
<hi>傳主簿陳琳曰今將軍龍驤虎步髙下在心此猶鼔洪爐燎毛髪耳  陳書武帝紀髙州刺史李遷仕據大臯</hi>
<hi>遣主帥杜平虜帥千人入灨石魚梁又南史李遷仕遣主帥杜平虜將兵逼南康陳霸先遣周文育撃走之據</hi>
<hi>其城遷仕復撃南康霸先遣杜僧明等擒斬之梁蜀志馬騰子超率諸戎以擊隴上郡縣據冀城吏民  寛等</hi>
<pb n="KR4b0019_WYG_006-32b"/>
<hi>閉城門乃奔漢中依張魯聞先主圍成都密書請降晉書流民四五萬家一時俱反以醴陵令杜弢為湘</hi>
<hi>州刺史中李康運命論張良受黄石之符誦三畧之說注上  下三計  漢書陳平六出奇計後漢叚熲</hi>
<hi>傳張奐又言羌一氣所生不可誅盡山谷廣大不可空静  漢王温舒傳温舒為河内太守捕郡中豪猾相連</hi>
<hi>坐千餘家盡十二月郡中無犬吠之盜陳漢書陳勝呉廣聚叢祠中夜搆火狐鳴呼曰大楚興  勝王  爾雅</hi>
<hi>大波為瀾小波為淪辯左思呉都賦器械兼儲注兼儲蓄積也  南史王僧  乗勝下湓城霸先引兵三萬人</hi>
<hi>發南康進頓西昌會僧辯於湓城霸先有糧五十萬石分三十萬以資僧辯于慶等皆棄城走  詩我庾維億</hi>
<hi>丞孟子簞食壺漿以迎王師北漢書宣帝紀大司農中  耿壽昌奏設常平倉以給  邊省轉漕溝洫志漕從</hi>
<hi>山東西歲百餘萬石更砥柱之艱敗亡甚多食漢武帝紀舳艫千里注其船多前後相銜不絶又酈  其傳夫</hi>
<pb n="KR4b0019_WYG_006-33a"/>
<hi>敖倉天下轉輸久矣臣聞其下藏粟甚多虎呉都賦户有犀渠注盾名詩貝胄朱綅  左傳王子  盟諸侯於</hi>
<hi>王庭要言曰皆奬王室又師克在和不在衆騎梁元帝𤣥覽賦㳂鵠塞於潯陽  漢書沛公從百餘  至鴻門</hi>
<hi>謝羽書左傳公子曰所不與舅氏同心者有如白水置後漢  銅馬降蕭王輕騎入其營渠帥曰王推赤心</hi>
<hi>人腹中安得不投服乎率南史湘東王命僧辯等東撃侯景舳艫數百里霸先  甲士三萬舟艦二千自南江</hi>
<hi>出湓口會僧辯築壇歃血共讀盟文流涕慷慨王漢外戚傳注師古曰扄短關也  漢書匈奴有左賢  右賢</hi>
<hi>王左傳晉中行穆子敗無終及羣狄於太原為五陳以相離兩於前伍於後専為右角參為左角偏為前拒以</hi>
<hi>誘之木漢鼂錯傳匈奴之革笥木薦弗能支孟康曰木薦以  版作如盾  漢匈奴傳自君王以下咸被旃裘</hi>
<hi>永司馬相如上林賦他他藉藉填坑滿谷成晉恵帝紀  寧元年趙王倫簒位齊王冏起兵討倫  都王潁河</hi>
<pb n="KR4b0019_WYG_006-33b"/>
<hi>間王顒常山王乂新野公歆皆舉兵應之倫遣其將孫輔出鄂坂以拒冏  左傳西鉏吾曰今將崇諸侯之姦</hi>
<hi>而披其地以塞夷庚注夷庚呉晉徃來之道也帥南史侯子鑒據姑孰南洲以拒西師僧辯等至子鑒  步騎</hi>
<hi>挑戰又以鵃䑠千艘載戰士僧辯麾細船皆退留大艦夾泊兩岸子鑒之衆謂水軍欲退徑出趨之大艦斷其</hi>
<hi>歸路鼔譟大呼合戰江中子鑒大敗僅以身免湯左傳子犯曰表裏山河必無害也  漢蒯通傳金城  池不</hi>
<hi>可攻也為西京賦疏龍首以抗殿注龍首山名記過秦論斬華  城  博物志地有三千六百軸  禮  軍容</hi>
<hi>不入國吏後漢光武紀司隸官屬衣冠制度皆如舊儀父老舊  見之莫不垂涕悲喜  左傳白公勝作亂葉</hi>
<hi>公至北門或遇之曰君胡不胄盜賊之矢若傷君是絶是民望也乃胄而進又遇一人曰君胡胄國人若見君面</hi>
<hi>得艾也乃免胄而進之南史景兵敗入柵其將盧暉畧以石頭降僧辯入據  景與霸先殊死戰衝陣不動景</hi>
<pb n="KR4b0019_WYG_006-34a"/>
<hi>衆大潰餘南史齊將潘樂侵梁圍秦郡霸先與戰破之斬首萬  級晉書鮮卑東胡種名齊神武帝紀神武既</hi>
<hi>累世北邊故習其俗遂同鮮卑人漢書注且渠當戸匈奴官名  漢李廣傳上使中貴  從廣服䖍曰内臣之</hi>
<hi>貴幸者魏志梁習傳名王稽顙奏左傳司馬侯曰冀之北土馬之所生晉劉琨傳中夜  胡笳賊皆流涕  左</hi>
<hi>傳逢丑父與公易位將及華泉驂絓於木而止衛左傳戰於韓原晉戎馬還濘而止  左傳襄十四年  孫林</hi>
<hi>父寗殖出其君衎二十六年寗喜弑其君剽潜左傳疆場無主則啓戎心  南史廣陵喬人朱盛等  聚黨謀</hi>
<hi>襲殺齊刺史温仲邕遣使求援霸先因進軍圍廣陵齊主來告曰請釋廣陵之圍必歸廣陵厯陽兩城霸先引</hi>
<hi>兵還京口江北之民從之濟江者萬餘口地孫盛晉陽秋秦始皇時望氣者言五百年後金陵之  有天子氣</hi>
<hi>於是改金陵曰秣陵王晉書諸葛亮造八陣圖尺左傳齊惠欒髙之難公使  黑以靈姑銔率請斷三  焉而</hi>
<pb n="KR4b0019_WYG_006-34b"/>
<hi>用之廣左傳乗丘之役公以金僕姑射南宫長萬人漢書李  曰吾為隴西守羌常反吾誘降者八百餘  詐</hi>
<hi>而同日殺之克南史譙秦刺史徐嗣徽南豫州刺史任約襲建康不  入於石頭以叛十一月齊遣兵援之霸</hi>
<hi>先及齊人戰敗之嗣徽約奔齊鄉說苑談叢篇梟逢鳩梟曰我將東徙鳩曰何故梟曰  人皆惡我鳴以故東</hi>
<hi>徙鳩曰子能更鳴可矣不能更鳴東徙猶惡子聲野左傳富辰曰狄固貪惏  左傳楚子文曰諺曰狼子  心</hi>
<hi>蕭漢西域傳公主歌曰穹廬為室兮旃為牆得漢髙帝紀  何治未央宫立東闕北闕前殿  漢書帝  烏孫馬</hi>
<hi>好名曰天馬京晉書周訪討杜曽使李恒督左甄許朝督右甄  東  賦鸛鶴魚麗箕張翼舒  爾雅彗星為</hi>
<hi>欃槍門詩薄伐獫狁衛左傳獲長狄僑如埋其首於子駒之    漢書李陵  律皆胡服椎結  白起傳趙括</hi>
<hi>軍敗卒四十萬人降起乃挾詐盡坑殺之足漢髙帝紀羽敗漢兵濉水上水為之不流  易鼎折    左傳公</hi>
<pb n="KR4b0019_WYG_006-35a"/>
<hi>尹路請曰君王命剝圭以為鏚柲敢請命止詩鉦人伐鼔說文云鉦鐃名似鈴柄中上下通所以  鼔  魏畧</hi>
<hi>王凌自知罪重試索棺釘以觀太傅意太傅給之遂自殺  左傳許男面縳銜璧大夫衰絰士輿櫬楚子焚其</hi>
<hi>櫬禮而命之者後漢光武紀誅王郎收文書得吏人與郎交關謗毀  數千章光武燒之曰令反側子自安</hi>
<hi>南史前青州刺史程靈洗率兵救僧辯力戰軍敗久之乃降霸先義之  左傳隠公四年衆仲曰州吁阻兵而</hi>
<hi>安忍揚左傳子桑曰史佚有言曰無始禍無怙亂無重怒    子洪荒之世詳梁禪陳文  左傳吕相絶秦曰</hi>
<hi>䖍劉我邊陲後南史霸先呉興長城下若里人自云漢太丘長寔之    左思蜀都賦揚雄含章而挺生  詩</hi>
<hi>維桑與梓必恭敬止龕尚書元惡大憝先老子治大國如烹小鮮  南史杜  據呉興以叛霸  表自東討仍</hi>
<hi>還都命周文育進討龕龕以城降誅之牛後漢光武紀五校賊帥髙扈袁紹傳紹撃賊劉石青  角黄龍左校</hi>
<pb n="KR4b0019_WYG_006-35b"/>
<hi>郭大賢李大目于氐根等山魏陳琳檄呉文七國之兵瓦解冰泮  水經注會稽  東有硎去禹廟七里深不</hi>
<hi>見底謂之禹井以劉獻定軍禮呉王夫差啓蛇門以厭越人越為雷門  禳之撃大鼔於雷門之下而蛇門聞</hi>
<hi>焉霸南史東揚州刺史張彪圍臨海太守王懐振於剡巖  先遣兄子蒨周文育襲㑹稽討彪若邪村人斬彪</hi>
<hi>傳首建業應漢呉王濞傳以袁盎為泰常使呉王聞袁盎來笑而  曰我已為東帝尚誰拜  晏子春秋不出</hi>
<hi>尊俎之間折衝千里之外漢寇恂賈復光武功臣樊噲滕公夏侯嬰髙帝功臣    書武帝有下瀨將軍  說</hi>
<hi>文揃搣也書盤庚其猶可撲㓕交周禮甸師王之同姓有罪則死刑焉  後漢馬援傳  阯女子徵則徴貳反</hi>
<hi>拜援為伏波將軍大破之封新息侯為南史蕭勃起兵於廣州遣歐陽頠及其將傅秦蕭孜  前軍南江州刺</hi>
<hi>史余孝頃以兵會之霸先命周文育由間道兼行據頠及孜泰孝頃之間築城饗士頠等大駭文育遣周鐵虎</hi>
<pb n="KR4b0019_WYG_006-36a"/>
<hi>等襲頠擒之文育盛陳兵甲與頠乗舟而宴巡蹠口城下使其徒丁法洪攻泰擒之孜孝頃退走勃軍聞之恟</hi>
<hi>懼遂殺勃叔隋書揚州豫章郡豫章縣注舊置豫章郡  左傳太  完聚繕甲兵  隋書揚州南海郡注舊置</hi>
<hi>廣州梁陳並置督府波漢書武帝時南粤相吕嘉反秋命衛尉路博徳為伏  將軍討之得嘉為臨蔡侯又呉</hi>
<hi>王濞兵敗亡走東越東越鏦殺呉王盛其頭馳傳以聞  魏文帝紀帝聞備兵東下與權交戰樹柵連營七百</hi>
<hi>餘里謂羣臣曰豈有七百里營可以拒敵者乎孫權上事今至矣後七日破備書到  南史周文育送頠等於</hi>
<hi>建康霸先釋而厚待之孜孝頃猶據石頭多設船艦夾水而陣霸先遣侯安都助文育擊之安都潛師燒其船</hi>
<hi>艦水陸攻之孜出降孝頃逃歸霸先以頠聲著南土復以為衡州刺史使討嶺南未至其子紇已克始興頠至</hi>
<hi>諸郡皆降遂克廣州外淮南子九州之外有八埏八埏之外有八紘八紘之  有八極  鮑昭蕪城賦出入三</hi>
<pb n="KR4b0019_WYG_006-36b"/>
<hi>代五百餘載竟𤓰剖而豆分人魏志注令曰設使國家無有孤不知當㡬人稱帝幾  稱王  魏畧王凌面縛</hi>
<hi>水次曰卿特折簡召我我何敢不至而乃引兵來乎司馬宣王曰以卿非折簡可呼故也晉陽秋劉𢎞為荆州</hi>
<hi>刺史咸曰得劉公一紙書賢於十部從事也治淮南子日出於陽谷浴於咸池  西域傳無雷國王  盧城去</hi>
<hi>長安九千九百五十里民淮南子凡海外三十六國自西北至西南方有女子  丈夫民山海經丈夫國在維</hi>
<hi>鳥北其為人衣冠帶劒南史齊永元元年扶桑國有沙門慧深來云扶桑東千餘里有女國二三月競入水則</hi>
<hi>任娠六七月産子女人胸前無乳頂後生毛根白毛中有汁以乳子百日能行三四年則成人  漢司馬相如</hi>
<hi>傳匈奴單于悕駭屈膝受之交臂請和穆天子傳乃膜拜而受注今之胡人禮佛舉手加額稱南膜者即此也</hi>
<hi>朝漢書宣帝甘露二年匈奴呼韓邪款五原塞願奉國  珍  南史敬帝太平二年領軍將軍徐度燒齊船舶</hi>
<pb n="KR4b0019_WYG_006-37a"/>
<hi>三千艘夏四月齊遣使通和數漢張良傳沛公入秦宫殿帷帳狗馬重寶婦女以千  欲留居之  晉王延壽</hi>
<hi>魯靈光殿賦序靈光巋然獨存悝趙世家武靈王召樓緩謀曰吾欲胡服莊子趙太子  謂莊周曰吾主所見</hi>
<hi>劒士皆縵胡之纓子漢王莽傳莽好厚履髙冠以氂装衣  尚書大傳㣲  朝周過殷故墟見麥秀之蔪蔪兮</hi>
<hi>禾黍之蠅蠅也曰此故父母之國乃為麥秀之歌横詩彼黍離離南史侯景東奔王克開臺城門引裵之  入</hi>
<hi>宫是夜遺燼燒太極殿及東西堂延閣祕署皆盡羽儀輦輅莫有孑遺  書太甲先王昧爽丕顯坐以待旦淮</hi>
<hi>南子日經於泉隅是謂髙舂書無逸文王自朝至于日中昃不遑暇食用咸和萬民漢鄒陽傳孝文皇帝據關</hi>
<hi>入立寒心銷志不明求衣太泰始晉武帝年號永平後漢明帝年號  南史敬帝  平元年起雲龍神武門二</hi>
<hi>年繕廟堂供備祀典不漢王吉傳敺一世之民躋之仁壽之域  老子上徳  徳是以有徳  詩敦彼行葦牛</hi>
<pb n="KR4b0019_WYG_006-37b"/>
<hi>羊勿踐履盬蔡邕獨斷黄帝樂曰雲門堯樂曰咸池漢書猗頓用  鹽起與王者埒富  揚雄太𤣥紫霓矞雲</hi>
<hi>曰晉張華傳妙達象緯海左傳楚子使與師言管仲對  賜我先君履東至於  西至於河南至於穆陵北至</hi>
<hi>於無棣又呉公子札來聘為之歌齊曰美哉泱泱乎大風也哉表東海者其太公乎又衆仲曰胙之土而命之</hi>
<hi>氏又子犯曰求諸侯莫如勤王又展喜對曰昔周公太公股肱周室夾輔成王  詩王命召虎式辟四方  三</hi>
<hi>皇本紀女媧鍊五色石以補天斷鼇足以立四極聚蘆灰以止滔水  淮南子禹鑿龍門平水土民乃得而陸</hi>
<hi>處傳後漢謝弼傳爵賞之設必酬庸勲淮後漢章帝八王  仰恃明主垂拱受成  隋書揚州  南郡注舊曰</hi>
<hi>豫州梁曰南豫州廬江郡注梁置南豫州宣城郡注舊置南豫州淮南郡安豐縣注梁置陳留安豐二郡丹陽</hi>
<hi>郡江寧縣注梁置丹陽郡及南丹陽郡陳省南丹陽郡宣城郡宣城縣注舊曰宛陵置宣城郡丹陽郡注自東</hi>
<pb n="KR4b0019_WYG_006-38a"/>
<hi>晉已後置宋曰揚州呉郡烏程縣注舊置呉興郡會稽郡注梁置東揚州陳初省遂安郡雉山縣注舊置新安</hi>
<hi>郡信都郡新興縣注梁置新州新寧郡宋書州郡志晉安帝始分淮北為北徐淮南猶為徐州後又以幽冀合</hi>
<hi>徐青并合兖武帝永初二年加徐州為南徐而淮北但曰徐文帝元嘉八年更以江北為南兖州江南為南徐</hi>
<hi>州治京口割揚州之晉陵兖州之九郡僑在江南者屬焉故南徐州備有徐兖幽冀青并揚七州郡邑隋書荆</hi>
<hi>州九江郡注舊置江州揚州鄱陽郡鄱陽縣注舊置鄱陽郡臨川郡臨川縣注舊置臨川郡  漢齊懷王傳小</hi>
<hi>子閎受兹青社張宴曰王者以五色土為大社封四方諸侯各以其方色土與之苴以白茅歸以立社  燕世</hi>
<hi>家成王時召公為三公自陜以西召公奭主之自陜以東周公旦主之  左傳鄭武公莊公為平王卿士桓公</hi>
<hi>曰我周之東遷晉鄭焉依入南史王瑒字子瑛梁元帝時位太子中庶子陳武帝  輔以為司徒左長史  漢</hi>
<pb n="KR4b0019_WYG_006-38b"/>
<hi>文帝紀與郡守為銅虎符竹使符應邵曰銅虎符第一至第五國家當發兵遣使者至郡合符符合乃聽受之</hi>
<hi>竹使符者以竹箭五枚長五寸鐫刻篆書第一至第十  管子禮義廉耻國之四維  周禮天官冢宰以八柄</hi>
<hi>詔王馭羣臣之漢王莽傳鸞路乗馬戎路乗馬注師古曰鸞路路車  施鸞者也四馬曰乗戎路戎車也  漢</hi>
<hi>王莽傳衮冕衣裳句履注孟康曰今齋祀履舄頭飾也出履二寸  漢丙吉傳吉曰三公調和陰陽  文選潘</hi>
<hi>勗魏公九錫文注軒縣諸侯樂也象左傳隠公始用六佾  周禮鞮鞻氏掌四夷之樂又  胥氏掌蠻夷閩貉</hi>
<hi>戎狄之國故漢王莽傳朱戸納陛注師古曰尊者不欲露而升陛  納之於霤下也文選注朱户天子禮也</hi>
<hi>史記蔡澤傳不出廊廟典書光被四表文選注虎賁言其猛也皆百夫長  堯  象恭滔天  左傳無或如臧</hi>
<hi>孫紇干國之紀屬漢王莽傳左建朱鉞右建金戚注師古曰鉞戚皆斧    漢王莽傳彤弓矢盧弓矢注師古</hi>
<pb n="KR4b0019_WYG_006-39a"/>
<hi>曰彤赤色盧黒色玈音盧君孝經夫孝天之經也地之義也  祭義春雨露既濡  子履之必有怵惕之心如</hi>
<hi>將見之詳封始興王詔卣漢王莽傳秬鬯二卣圭瓚二注師古曰秬鬯香酒也  中尊也以圭為勺末  書說</hi>
<hi>命格于皇天</hi>
陳武帝下州郡璽書<lb/>
<hi>詩天降喪亂書晉佛圖澄傳劉載已死載從弟曜簒襲偽位  後漢  獻帝興平二年三月李傕脅帝幸其營</hi>
<hi>焚宫室郭氾李傕矢及御前明年正月改元建安於晉書懐帝永嘉五年劉聰使呼延晏等䧟洛陽遷帝  平</hi>
<hi>陽遇害祀周本紀命南宫括史佚展九鼎寶玉次周禮冬日至  天於圓丘晉王濟傳設宿部分行有  第陳</hi>
<hi>武帝紀永定元年冬十月乙亥皇帝即位於南郊柴燎告天先是氛霧雨雪晝夜晦冥至是日景氣清晏  管</hi>
<pb n="KR4b0019_WYG_006-39b"/>
<hi>子盛魄重輪六合俱照非日月能乎吕氏春秋水之美者有三危之露  漢書太初厯晦朔弦望皆最密日月</hi>
<hi>如合璧詳梁禪陳詔盜取人於萑蒲之澤</hi>　<hi>左傳鄭國多書戎商必克</hi>
梁禪陳璽書<lb/>
<hi>書萬邦黎獻共惟帝臣牛未詳按帝王世紀黄帝於東海流波山得竒獸狀如  蒼身無角能走出入水則風</hi>
<hi>雨目光如日月其音如雷黄帝殺之以其皮為鼔聞五百里  神異經窮奇鋸牙鉤爪遇忠信之人則噬而食</hi>
<hi>之有</hi>　<hi>魏畧侍中陳羣尚書桓階奏曰尺土一民皆非漢佐助期漢以蒙孫亡說者以蒙孫漢二十四帝童</hi>
<hi>蒙昏愚以弱亡東髙士傳舜以天下讓支伯支伯遂不知所之  張衡  京賦髙祖膺籙受圖  左傳僖公二</hi>
<hi>十五年秋秦晉遷陸渾之戎於伊川書三傳晉伐驪戎注杜預曰驪戎在京兆新豐縣  漢  中山王勝對曰</hi>
<pb n="KR4b0019_WYG_006-40a"/>
<hi>文王拘於牖里煒張衡東京賦治致升平之徳漢王莽傳䇿羣司曰赤  頌平考聲以律  詩零露瀼瀼論衡</hi>
<hi>甘露味如蜜王者太平之應有左傳楚子革曰昔穆王欲肆其心周行天下皆將必  車轍馬迹焉  史記顓</hi>
<hi>頊紀北至幽陵南至交阯西至流沙東至蟠木動靜之物小大之神莫不砥屬  後漢光武紀同舍生彊華奉</hi>
<hi>赤伏符至日劉秀發兵捕不道魏志太祖武皇帝沛國譙人諱操字孟徳初桓帝時有黄星見於楚宋之分遼</hi>
<hi>東殷馗善天文言後五十年當有真人起於梁沛之間至是而公始起  孝經援神契孔子海口含海劉峻辨</hi>
<hi>命論河目龜文公侯之相十屈原離騷攝提貞於孟陬注攝提星名隨斗柄以指  二辰者也正月為陬天官</hi>
<hi>書項羽拔鉅鹿枉矢西流天狼下有四星曰弧合誠圖曰弧主司兵兵弩象也  淮南子本經訓夷羊在牧注</hi>
<hi>許慎曰夷羊土神商之將亡見於商郊牧野之地詔孝經援神契徳至淵泉則黄龍見  袁宏漢紀獻帝  曰</hi>
<pb n="KR4b0019_WYG_006-40b"/>
<hi>炎精之數既終行運在乎曹氏魏通考自魏以後始有九品之制以辨官位之髙卑北  以九品分正從梁分</hi>
<hi>十八班諸亭侯十班詳九錫文</hi>
　<lb/>
　<lb/>
　<lb/>
　<lb/>
　<lb/>
　徐孝穆集箋注巻六備考<lb/>
</p>
<p>
</p>
  </div>
</body>
</text>
</TEI>
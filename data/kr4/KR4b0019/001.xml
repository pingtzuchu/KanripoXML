<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>徐孝穆集箋注巻一</head>
    <p>
<pb n="KR4b0019_WYG_001-1a"/>
欽定四庫全書<lb/>
　徐孝穆集箋注巻一　　　　陳　徐陵　撰<lb/>
　　　　　　　　　　　　　呉江呉兆宜註<lb/>
　　賦<lb/>
　　　鴛鴦賦<lb/>
飛飛兮海濱去去兮迎春炎皇之季女<hi>漢張良傳注師古曰赤松子仙</hi>
<hi>人號也神農時為雨師服水土教神農能入火自燒至昆山上常止西王母石室隨風雨上下炎帝少女追之</hi>
<hi>亦得仙去</hi>織素之佳人<hi>古詩新人工織縑故人工織素織縑日一匹織素五丈餘將縑來比素新</hi>
<pb n="KR4b0019_WYG_001-1b"/>
<hi>人不如故</hi>未若宋王之小史含情而死<hi>列異傳宋康王埋韓馮夫妻宿夕文梓生</hi>
<hi>有鴛鴦雌雄各一恒栖樹上晨夕交頸</hi>憶少婦之生離恨新婚之無子<hi>玉臺</hi>
<hi>新詠漢建安中焦仲卿妻劉氏為仲卿母所遣其家逼嫁没水仲卿亦縊人哀之為詩云中有雙飛鳥自名為</hi>
<hi>鴛鴦</hi>既交頸於千年亦相隨於萬里山雞映水那自得<hi>異苑</hi>
<hi>山雞愛其毛羽映水則舞</hi>孤鸞照鏡不成雙<hi>范泰鸞鳥詩序昔罽賓王結罝峻卵之山獲一</hi>
<hi>鸞鳥王甚愛之三年不鳴其夫人曰嘗聞鳥見其類而後鳴何不照鏡以映之鸞覩影悲鳴而絶</hi>天下<lb/>
真成長合㑹無勝比翼兩鴛鴦觀其哢吭浮沈<hi>左思蜀都賦哢</hi>
<hi>吭清渠</hi>輕軀瀺灂<hi>張衡南都賦汰瀺灂兮船容裔</hi>拂荇戲而波散排荷翻<lb/>
<pb n="KR4b0019_WYG_001-2a"/>
而水落特訝鴛鴦鳥長情真可念許處勝人多何時肯<lb/>
相厭聞道鴛鴦一鳥名敎人如有逐春情不見臨邛卓<lb/>
家女祇為琴中作許聲<hi>玉臺新詠琴歌序相如遊臨邛富人卓王孫有女文君新寡竊</hi>
<hi>於壁間窺之相如鼔琴歌以挑之其歌曰何緣交頸為鴛鴦胡頡頏兮共翺翔</hi>
　　樂府<lb/>
　　　驄馬驅<lb/>
白馬號龍駒<hi>晉陸雲傳閔鴻見而竒之曰此兒若非龍駒定是鳯雛</hi>雕鞍名鏤衢<lb/>
<hi>三輔決録平陵公孫奮富聞京師梁冀知奮儉恡以鏤衢鞍遺奮從貸五千萬</hi>諸兄二千石<hi>徐樹</hi>
<pb n="KR4b0019_WYG_001-2b"/>
<hi>榖曰後漢循吏傳秦彭字伯平扶風茂陵人也六世祖襲為潁川太守與羣從同時為二千石者五人故三輔</hi>
<hi>號曰萬石秦氏</hi>小婦字羅敷<hi>古樂府秦氏有好/女自言名羅敷</hi>倚端輕埽史<hi>一作</hi>
<hi>吏未詳漢高五王傳魏勃少時欲求見齊相曹參家貧無以自通乃常獨早埽齊相舍人門外舍人怪之以為</hi>
<hi>物而伺之得勃於是舍人見勃曹參因以為舍人言之悼恵王拜為内史</hi>召募撃休屠<hi>漢霍去病</hi>
<hi>傳上曰票騎將軍收休屠王祭天金人</hi>塞外多風雪城中絶詔書空憶長<lb/>
楸下<hi>曹植名都篇走馬長楸間</hi>連蹀復連<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>
                    <hi>文君白頭吟今日十酒㑹明旦溝水頭蹀躞御</hi>
<hi>溝上溝水東西流按<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>音鋪馬蹀跡也</hi>
　　　中婦織流黄<hi>玉臺新詠古樂府相逢行曰大婦織羅綺中婦織流黄小婦無所作</hi>
<pb n="KR4b0019_WYG_001-3a"/>
　　　　<hi>挾瑟上高堂</hi>
落花還<hi>一作飛</hi>井上春機當户前帶衫行幛口覓釧枕檀<lb/>
<hi>一作入檀</hi>邊數鑷<hi>疑作/躡</hi>經無亂<hi>魏志舊綾機五十綜者五十躡六十綜者六十躡扶風馬</hi>
<hi>鈞患其喪功費日皆易以十二躡</hi>新螿緯易牽<hi>古今注莎雞一名催織一名絡緯催織謂鳴聲</hi>
<hi>如急織絡緯謂其聲如紡績也</hi>蜘蛛夜伴織<hi>張協雜詩蜘蛛網四屋</hi>百舌曉驚眠<lb/>
<hi>易緯通卦百舌者反舌鳥也能反覆其舌隨百鳥之音</hi>封用黎陽土<hi>東觀漢記鄧訓故吏知訓</hi>
<hi>好青泥封書從黎陽步推鹿車過易陽載青泥一襆遺訓</hi>書因計吏船<hi>揚雄答劉歆書天下上計</hi>
<hi>孝㢘及内郡衛卒㑹者雄常把三寸弱翰齎油素四尺以問其異語</hi>欲知夫壻處<hi>古樂府東方千</hi>
<pb n="KR4b0019_WYG_001-3b"/>
<hi>餘騎夫壻居上頭</hi>今督水衡錢<hi>漢書本始二年春以水衡錢為平陵徙民起第宅注應劭曰水</hi>
<hi>衡與少府皆天子私藏</hi>
　　　出自薊北門行<hi>樂府遺聲都邑三十四曲有出自薊北門行鮑昭出自薊北門</hi>
　　　　<hi>行注薊故燕國</hi>
薊北聊長望黄昏心獨愁<hi>屈原離騷曰黄昏以為期</hi>燕山對古刹代<lb/>
郡隠<hi>一作倚</hi>城樓屢戰橋恒斷長冰塹不流天雲如地陣<lb/>
漢月帶胡秋漬土泥函谷<hi>顧有孝曰後漢隗囂傳王元曰元請以一丸泥為大王東</hi>
<hi>封函谷闗</hi>挼繩縛涼州<hi>朱鶴齡曰漢西域傳烏秅國其西則有縣度縣度者石山也谿谷不通以</hi>
<pb n="KR4b0019_WYG_001-4a"/>
<hi>繩索相引而度云</hi>平生燕頷相㑹自得封侯<hi>後漢班超傳相者指曰生燕頷虎頸</hi>
<hi>飛而食肉此萬里侯相也後以西域五十餘國悉皆納質封定逺侯</hi>
　　　隴頭水<hi>崔豹古今注横吹胡樂也張騫入西域傳其法唯得摩訶兜勒一曲李延年因</hi>
　　　　<hi>造新聲二十八解魏晉以來不存見用黄鵠隴頭折楊柳等十曲</hi>
别塗聳千仞離川懸百丈攢荆夏不通積雪冬難上枝<lb/>
交隴底暗<hi>漢地理志隴西郡注應劭曰有隴坻在其西也</hi>石礙波前響囘首咸<lb/>
陽中<hi>三輔黄圖秦孝公始都咸陽咸陽在九嵕山渭水北山水俱在南故名咸陽</hi>唯言夢時<lb/>
往<lb/>
<pb n="KR4b0019_WYG_001-4b"/>
　　　折楊柳<lb/>
嫋嫋河堤樹<hi>漢溝洫志哀平初平當使領河堤張衡西京賦周以金堤樹以柳杞</hi>依依魏<lb/>
主營<hi>徐炯曰魏文帝集栁賦序云昔建安五年上與袁紹戰於官渡時余始植斯柳自彼迄今十有五載</hi>
<hi>矣感物傷懐乃作斯賦</hi>江陵有舊曲洛下作新聲<hi>未詳按晉書謝安石能為洛下</hi>
<hi>書生詠</hi>妾對長楊苑<hi>三輔黄圖長楊榭在長楊宫秋冬較獵其下天子登此以觀</hi>君登<lb/>
高柳城<hi>後漢靈帝紀護烏桓校尉出高柳</hi>春還應共見蕩子太無情<hi>枚乗</hi>
<hi>雜詩昔為倡家女今為蕩子婦</hi>
　　　闗山月二首<hi>樂府解題闗山月傷别離也</hi>
<pb n="KR4b0019_WYG_001-5a"/>
闗山三五月<hi>張尚瑗曰禮記月三五而盈三五而闕</hi>客子憶秦川思婦高<lb/>
樓上當窗應未眠星旗映疎勒<hi>晉書左旗九星在河鼔兩旁右旗亦如之河鼔</hi>
<hi>居中後漢耿恭傳恭以疏勒城旁有澗水可固乃引兵據之</hi>雲陣上祁連<hi>漢書注師古曰天山</hi>
<hi>即祁連山也匈奴謂天為祁連</hi>戰氣今如此從軍復幾年<lb/>
月出柳城東微雲掩復通蒼茫縈白暈<hi>漢書高帝七年月暈圍參軍七</hi>
<hi>重是歲高皇帝為冒頓所圍七日乃解</hi>蕭瑟帶長風羌兵燒上郡胡騎獵<lb/>
雲中<hi>漢五行志文帝後六年匈奴天入上郡雲中㷭火通長安</hi>將軍擁節起戰士夜<lb/>
鳴弓<lb/>
<pb n="KR4b0019_WYG_001-5b"/>
　　　洛陽道二首<hi>玉臺新詠梁簡文帝元帝樂府題皆有洛陽道</hi>
綠柳三春暗紅塵百戲多<hi>後漢安帝紀延平元年罷魚龍曼延百戲</hi>東門向<lb/>
金馬<hi>張瑩漢南記馬援奏曰武帝時善相馬者鑄作銅馬法獻之有詔立馬於魯班門外則更名曰金馬</hi>
<hi>門</hi>南陌接銅駝<hi>洛陽記兩銅駝在宫之南街東西相向高尺洛陽人謂之銅駝街</hi>華軒<lb/>
翼葆吹<hi>江淹詩許史乗華軒説文軒曲輈轓車也蜀志先主少時戲言吾必當乗此羽葆葢車</hi>飛<lb/>
葢響鳴珂<hi>通俗文馬勒飾曰珂本草珂貝類皮黄黑而骨白可為馬飾生南海曹植公讌詩清夜遊</hi>
<hi>西園飛葢相追隨</hi>潘郎車欲滿無奈擲花何<hi>晉書潘岳字安仁為河陽令美姿儀</hi>
<hi>少常挾彈出洛陽道婦人遇之者皆連手縈繞投之以果滿車而歸</hi>
<pb n="KR4b0019_WYG_001-6a"/>
洛陽馳道上<hi>漢賈山傳秦為馳道於天下道廣五十步三丈而樹厚築其外隠以金椎樹以青松</hi>
<hi>三輔黄圖蔡邕曰馳道天子所行道也</hi>春日起塵埃濯龍望如霧<hi>後漢馬皇后紀</hi>
<hi>太后詔曰前過濯龍門上見外家問起居者車如流水馬如游龍</hi>河橋渡似雷<hi>晉書杜預以孟</hi>
<hi>津渡險請建河橋於富平津</hi>聞珂知馬蹀<hi>見/上</hi>傍幰見甍開<hi>儀制令諸車一品青</hi>
<hi>油纁通幰朱裏朱絲絡網三品以上青通幰朱裏五品以上青偏幰碧裏六品以下皆不得用幰謝恵連雪賦</hi>
<hi>注甍屋棟也</hi>相看不得語宻意眼中來<lb/>
　　　長安道<hi>玉臺新詠庾肩吾有賦得横吹曲長安道</hi>
輦道乗雙闕<hi>三輔黄圖武帝作建章宫宫在未央宫西長安城外帝於未央宫營造日廣以城中</hi>
<pb n="KR4b0019_WYG_001-6b"/>
<hi>為小乃於宫西跨城池作飛閣通建章宫構輦道以上下古歌云長安城西有雙闕</hi>豪雄被五都<lb/>
<hi>尹文子魏王得玉召玉工相之工曰此無價以當之五城之都僅可一觀</hi>横橋象天漢<hi>三輔黄圖</hi>
<hi>秦始皇兼天下都咸陽渭水貫都以象天漢横橋南渡以法牽牛</hi>法駕應坤圖<hi>疑作輿三輔黄</hi>
<hi>圖鹵薄天子出車駕次第謂之鹵簿有大駕有法駕有小駕大駕則公卿奉引大將軍參乗太僕御屬車八十</hi>
<hi>一乗作三行尚書御史乗之備千乗萬騎出長安郊祠天於甘泉備之百官有其儀注名曰甘泉鹵簿法駕京</hi>
<hi>兆尹奉引侍中參乗奉車郎御屬車三十六乗北郊明堂則省副車小車祠宗廟用之繫辭坤為大輿</hi>韓<lb/>
康賣良藥<hi>後漢逸民傳韓康字伯休嘗采藥名山賣於長安市口不二價</hi>董偃鬻明珠<lb/>
<hi>漢東方朔傳董偃與母以賣珠為事偃年十三隨母出入主家</hi>諠諠擁車騎非但執金<lb/>
<pb n="KR4b0019_WYG_001-7a"/>
吾<hi>後漢百官志執金吾一人中二千石注胡廣曰衛尉巡行宫中則金吾徼於外相為表裏以擒姦討猾</hi>
　　　梅花落<hi>鮑昭呉均江總樂府題皆有梅花落</hi>
對户一株梅新花落故栽燕拾還蓮井<hi>風俗通殿堂象東井形刻作荷</hi>
<hi>菱荷菱水物也所以厭火</hi>風吹上鏡臺<hi>魏武雜物疏鏡臺出魏宫中有純銀參帶鏡臺一純銀七</hi>
<hi>子貴人公主鏡臺四</hi>倡家怨<hi>一作愁</hi>思妾樓上獨裵囘啼看竹葉錦<lb/>
<hi>龍輔女紅餘志桓豁女字女幼製綠錦衣帶作竹葉様遠視之無二故無瑕詩云帶葉新裁竹簪花巧製蘭女</hi>
<hi>幼庾宣婦也又梁簡文帝冬曉詩惟牽竹葉帶</hi>簪<hi>一作篸義同</hi>罷未能裁<lb/>
　　　紫騮馬<hi>樂府鼔角横吹十五曲有紫騮馬</hi>
<pb n="KR4b0019_WYG_001-7b"/>
玉鐙繡纒鬃<hi>齊武帝諸子傳廬陵王子卿作銀鐙金薄裹箭脚按鐙音凳馬鞍踏鐙鬃音叢馬鬣</hi>
<hi>也</hi>金鞍錦覆幪<hi>徐樹敏曰初學記宋劉義恭啟賜臣供御金梁橋鞍制作精巧按幪音蠓覆葢</hi>
<hi>也</hi>風驚塵未起<hi>揚雄羽獵賦林/叢為之生塵</hi>草淺埓猶空<hi>晉書王濟常買地為</hi>
<hi>馬埒</hi>角弓連<hi>一作/穿</hi>兩兔<hi>詩騂騂/角弓</hi>珠彈落雙鴻<hi>吕氏春秋以隋侯之珠彈</hi>
<hi>千仞之雀世必笑之</hi>日斜馳逐罷連翩還上東<lb/>
　　　劉生<lb/>
劉生殊倜儻<hi>漢禮樂志志俶儻精權竒</hi>任俠徧京華<hi>漢游俠傳郭解父任俠解為俠</hi>
<hi>益甚</hi>戚里驚鳴筑<hi>漢書高祖召石奮姊為美人徙其家長安中戚里又上撃筑自歌曰大風起兮</hi>
<pb n="KR4b0019_WYG_001-8a"/>
<hi>雲飛揚威加海内兮歸故鄉安得猛士兮守四方</hi>平陽吹怨笳<hi>未詳按馬融長笛賦序融獨臥</hi>
<hi>郿縣平陽鄔中有洛客舍逆旅吹笛</hi>俗儒排左氏<hi>漢儒林傳劉歆白左氏春秋可立哀帝納之以</hi>
<hi>問諸儒皆不對歆於是數見丞相孔光為言左氏以求助光卒不肯後漢賈逵傳侍中劉歆欲立左氏不先暴</hi>
<hi>論大義而輕移太常恃其義長詆挫諸儒諸儒内懐不服相與排之</hi>新室忌漢家<hi>漢元后傳王諫</hi>
<hi>欲諂莽上書言皇天廢去漢而命立新室太皇太后不宜稱尊號當隨漢廢以奉天命</hi>高才被擯<lb/>
壓自古共憐嗟<lb/>
　　　烏棲曲二首<hi>樂録烏棲曲者鳥獸二十一曲之一也</hi>
卓女紅妝期此夜<hi>見鴛鴦賦</hi>胡姬酤酒誰論價<hi>呉兆宫曰辛延年羽林郎</hi>
<pb n="KR4b0019_WYG_001-8b"/>
<hi>詩胡姬年十五春日獨當壚</hi>風流荀令好兒郎偏能𫝊粉復熏香<hi>世説</hi>
<hi>劉季和嘗言荀令君至人家坐處嘗三日香見襄陽記</hi>
繡帳羅帷隱燈燭一夜千年猶不足惟憎無賴汝南雞<lb/>
天河未落猶爭啼<hi>後漢百官志注蔡質漢儀衛士甲乙徼相傳甲夜軍傳乙夜相傳盡五更</hi>
<hi>衛士傳言五更未明三刻後雞鳴衛士踵丞郎趨嚴上臺不畜宫中雞汝南出雞鳴衛士候朱雀門外當傳雞</hi>
<hi>鳴於宫中</hi>
　　　雜曲<hi>徐樹聲曰陳后妃傳後主自居臨春閣張貴妃居結綺閣龔孔二貴嬪居望仙閣竝</hi>
　　　　<hi>複道交相往來以宫人有文學者袁大捨等為女學士後主毎引賓客對貴妃等游宴則</hi>
<pb n="KR4b0019_WYG_001-9a"/>
　　　　<hi>使諸貴人及女學士與狎客共賦新詩采其尤豔麗者以為曲調選宫女有容色者歌之</hi>
　　　　<hi>其曲有玉樹後庭花臨春樂等大抵所歸皆美張貴妃孔貴嬪之容色</hi>
傾城得意巳無儔洞房連閣未消愁<hi>漢李延年歌傾城復傾國佳人難再</hi>
<hi>得後漢梁冀傳堂寢皆有陰陽奥室連房洞户</hi>宫中本造鴛鴦殿<hi>飛燕外傳帝居鴛鴦殿便</hi>
<hi>房省帝簿嬺上簿嬺因進言飛燕有女弟合徳美容體性純粹可信不與飛燕比</hi>為誰新起鳯<lb/>
皇樓<hi>三輔黄圖楊震闗輔古語云長安民俗謂鳯皇闕為貞女樓</hi>綠黛紅顔兩相發<lb/>
千嬌百念情無歇舞衫回袖勝春風歌扇當窗似秋月<lb/>
碧玉宫伎自翩妍<hi>樂府有情人碧玉歌一云劉碧玉宋汝南王妾</hi>絳樹新聲最<lb/>
<pb n="KR4b0019_WYG_001-9b"/>
可憐<hi>魏文帝集荅繁欽書今之妙舞莫巧於絳樹</hi>張星舊在天河上<hi>天官書注星經</hi>
<hi>云栁星張周之分野三河也</hi>從來張姓本連天<hi>諾臯記天翁姓張名堅字刺渴漁陽人漢</hi>
<hi>張放傳放取皇后弟平恩侯許嘉女上為放供張賜甲第充以乗輿服飾號為天子取婦皇后嫁女大官私官</hi>
<hi>竝供其第兩宫使者冠葢不絶</hi>二八年時不憂度<hi>宋玉招魂二八齊容起鄭舞些</hi>旁邊<lb/>
得寵誰相妒立春厯日自當新<hi>晉禮志太史毎歲上年厯立春讀五時令服各</hi>
<hi>隨其方色帝御座尚書已下就席讀訖賜酒一巵</hi>正月春幡底須故<hi>續漢書立春之日夜</hi>
<hi>滆未盡五刻京都百宫皆衣青立春旛施土牛耕人於門外</hi>流蘇錦帳挂香囊織成<lb/>
羅幌隱燈光<hi>晉摰虞決疑要注天子帳流蘇為飾古詩紅羅複斗帳四角垂香囊</hi>只應私<lb/>
<pb n="KR4b0019_WYG_001-10a"/>
將琥珀枕<hi>呉兆騫曰宋武帝紀寜州嘗獻琥珀枕光色甚麗價盈百金</hi>冥冥來上珊<lb/>
瑚牀<hi>本草珊瑚似玉紅潤生海底盤石上一歲黄三歲赤海人先作鐵網沈水底貫中而生絞網出之失</hi>
<hi>時不取則腐</hi>
　　　長相思二首<hi>樂府怨思二十五曲其一曰長相思</hi>
長相思望歸難傳聞奉詔戍臯蘭<hi>漢霍去病傳鏖臯蘭下師古曰臯蘭山名</hi>
龍城逺<hi>漢書將軍衛青出上谷至龍城</hi>鴈門寒<hi>山海經鴈門山者鴈飛出於其間</hi>愁來<lb/>
瘦轉劇衣帶自然寛<hi>枚乗雜詩相去日已逺衣帶日已緩</hi>念君今不見誰<lb/>
為抱腰看<hi>玉臺新詠恵帝時童謠曰鄴中女子莫千妖前至三月抱胡腰</hi>
<pb n="KR4b0019_WYG_001-10b"/>
長相思好春節夢裏恒啼悲不洩帳中起窗前髻栁絮<lb/>
飛還聚<hi>本草經栁花一名絮</hi>遊絲斷復結<hi>沈約詩遊絲映空轉</hi>欲見洛陽花<lb/>
<hi>董嬌嬈詩洛陽城東路桃李生路旁花花自相對葉葉自相當</hi>如君隴頭雪<lb/>
　　詩<lb/>
　　　同汪詹事登宫城南樓<lb/>
元良屬上徳率土被中孚<hi>書一人元良萬邦以貞老子上徳不徳詩率土之濱莫非</hi>
<hi>王臣中孚見周易</hi>漢幄朝無怠<hi>東觀漢記時明帝年十二在幄後</hi>周門夕復趨<lb/>
<hi>文王世子文王之為世子朝于王季日三雞初鳴而衣服至于寢門外問内豎之御者曰今日安否何如内豎</hi>
<pb n="KR4b0019_WYG_001-11a"/>
<hi>曰安文王乃喜及日中又至亦如之及莫又至亦如之</hi>桓經既受業<hi>後漢書孝明皇帝光武第</hi>
<hi>四子十九年立為皇太子師事博士桓榮學尚書</hi>賀拜且尊儒<hi>晉書賀循世為儒宗除太子太</hi>
<hi>傅命皇太子親往拜之</hi>壯志諧風雅高文㑹斗樞<hi>西京雜記揚子雲曰廊廟之下</hi>
<hi>朝廷之中高文典冊用相如</hi>鏗鏘叶舞蹈照爛等琨瑜河水慙雄伯<lb/>
漳川仰大巫<hi>呉書張綋見陳琳作武軍賦歎之琳荅曰僕在河北少文人易為雄伯故使僕有此</hi>
<hi>談今足下子布在彼所謂小巫見大巫神氣殫矣</hi>鮑魚寜入俎<hi>賈誼書文王使太公望傳太子</hi>
<hi>發嗜鮑魚公不與曰鮑魚不登俎豈有非禮而可養太子哉</hi>釣鼈匪充廚<hi>晉潘尼集鼈賦序皇</hi>
<hi>太子遊於𤣥囿遂命釣魚有得鼈而獻之者令侍臣賦之</hi>叔譽恒詞屈<hi>汲冢周書晉平公使叔譽</hi>
<pb n="KR4b0019_WYG_001-11b"/>
<hi>聘于周見晉太子與之言五稱而三窮</hi>防年<hi>疑作/嚴</hi>豈濫誅<hi>後漢馬援傳援謂司馬吕种曰</hi>
<hi>國家諸子竝壯而舊防未立則多通賓客則大獄起矣後帝收捕諸王賓客更相牽引死者以千數种亦豫其</hi>
<hi>禍</hi>
　　　走筆戲書應令<lb/>
此日乍殷勤<hi>繁欽定情詩何以致殷勤</hi>相嫌不如春今宵花燭淚非<lb/>
是夜迎人<hi>何遜看新婚詩何如花燭夜輕扇掩紅妝</hi>舞席秋來巻歌筵無數<lb/>
塵曾經新代故那惡故迎新片月窺花簟<hi>南史王摛傳尚書令王儉</hi>
<hi>嘗集才學之士總校虚實類物𨽻之謂之𨽻事唯廬江何憲為勝乃賞以五花簟白團扇</hi>輕寒入錦<lb/>
<pb n="KR4b0019_WYG_001-12a"/>
巾<hi>呉任臣曰魏武帝紀注傅子曰漢末王公多委王服以幅巾為雅是以袁紹崔豹之徒雖為將帥皆著縑</hi>
<hi>巾魏太祖以天下凶荒資財匱乏擬古皮弁裁縑帛以為帢合於易簡隨時之義以色别其貴賤于今施行可</hi>
<hi>謂軍容非國容也</hi>秋來應瘦盡偏自著腰身<lb/>
　　　春情<lb/>
風光今旦動雪色故年殘薄夜迎新節當壚却晚寒竒<lb/>
<hi>一作故</hi>香分細霧<hi>一作/篆</hi>石炭𢷬輕紈竹葉裁衣帶<hi>見樂府</hi>梅<lb/>
花奠酒盤<hi>未詳按四時寶鏡立春日春餅生菜號春盤</hi>年芳袖裏出春色黛<lb/>
中安欲知迷下蔡<hi>宋玉登徒子好色賦嫣然一笑惑陽城□下蔡</hi>先將過上蘭<lb/>
<pb n="KR4b0019_WYG_001-12b"/>
<hi>三輔黄圖上林苑有上蘭宫</hi>
　　　奉和詠舞<hi>玉臺新詠梁簡文帝詠舞詩戚里多妖麗重聘滅秦余逐節工新舞嬌態</hi>
　　　　<hi>似凌虛納花承襵概垂翠逐當舒扇開衫影亂巾度履行疎徒勞交甫憶自有專城居</hi>
十五屬平陽因來入建章主家能敎舞<hi>漢衛皇后傳后字子夫子夫為</hi>
<hi>平陽主謳者既飲謳者進帝獨説子夫主因奏子夫送入宮</hi>城中巧畫妝<hi>後漢馬廖傳長安語</hi>
<hi>曰城中好高髻四方高一尺城中好廣眉四方且半額城中好大袖四方全匹帛</hi>低鬟向綺席<lb/>
<hi>漢郊祀志注師古曰漢舊儀云祭天用六綵綺席六重用玉几玉飾器凡七十女樂即禮樂志所云使童男童</hi>
<hi>女俱歌也</hi>舉袖拂花黄燭送空回<hi>一作窗邊</hi>影衫傳篋裏香當繇<lb/>
<pb n="KR4b0019_WYG_001-13a"/>
好留客故作舞衣長<hi>景差大招長袖拂面善留客只</hi>
　　　和簡文帝賽漢高帝廟<hi>原注聲偶作徐摛詩彚作庾肩吾竝誤  尚瑗</hi>
　　　　<hi>曰梁簡文帝集漢高帝賽神詩玉[車*犬]朝行動闔閭旦應開白雲蒼梧上丹鳯咸陽來日正</hi>
　　　　<hi>江無影城斜漢屢回瞻流知地脈望嶺匹天台欲袪九愁恨聊舉十千杯</hi>
山宫類牛首<hi>三輔黄圖牛首池在上林苑中西頭</hi>漢寢若龍川<hi>漢地理志南海郡龍</hi>
<hi>川縣注裴氏廣州記本博羅縣之東鄉也有龍穿地而出即穴流泉因以為號</hi>玉盌無秋酎<hi>張載</hi>
<hi>酒賦中山夏啓醇酎秋發</hi>金燈滅夜煙<hi>後漢李尤有/金羊燈銘</hi>丹帷迫靈嶽<hi>未詳</hi>
紺席下羣仙<hi>徐樹屏曰漢舊儀皇帝自行羣臣從齋皆百日紫壇帳幄高皇帝配天居堂下西南</hi>
<pb n="KR4b0019_WYG_001-13b"/>
<hi>紺幄紺席</hi>堂虛沛筑響釵低戚舞妍<hi>陳鋭曰西京雜記高帝戚夫人善鼔瑟撃筑帝</hi>
<hi>常擁夫人倚瑟而絃歌畢毎泣下流漣夫人善為翹袖折腰之舞歌出塞入塞望歸之曲聲入雲霄</hi>何殊<lb/>
后廟裏子建作華篇<hi>魏曹植集漢高帝贊屯雲斬蛇靈母告祥朱旗既抗九野披攘禽嬰</hi>
<hi>克羽埽滅英雄承機帝世著功武湯</hi>
　　　山齋<lb/>
桃源驚往客<hi>晉陶潛集有桃花源記詳與宗室書</hi>鶴嶠斷來賓<hi>㑹稽記射的山南有</hi>
<hi>白鶴山此鶴為仙人取箭漢太尉鄭𢎞嘗采薪得一箭頃有神人至問何所欲𢎞曰嘗患若耶溪載薪為難願</hi>
<hi>旦南風暮北風後果然</hi>復有風雲處蕭條無俗人山寒微有雪石<lb/>
<pb n="KR4b0019_WYG_001-14a"/>
路本無塵竹徑䝉籠巧茅齋結構新燒香披道記<hi>後漢襄楷</hi>
<hi>傳注南陽張津為交州刺史常著絳袙頭鼔琴焚香讀邪俗道書云以助化</hi>懸鏡厭山神<hi>抱朴</hi>
<hi>子道士以明鏡九寸懸於背老魅不敢近</hi>砌水何年溜簷桐幾度春雲霞一<lb/>
巳絶寜辨漢將秦<lb/>
　　　詠柑<hi>藝文初學竝作徐陵乃劉孝綽舊集載此或誤收也</hi>
朱實挺江南包品擅珍淑<hi>張衡西京賦朱實離離禹貢揚州厥包橘柚錫貢</hi>上<lb/>
林雜嘉樹<hi>西京雜記初修上林苑羣臣逺方各獻名果異樹</hi>江潭間修竹<hi>東方朔七</hi>
<hi>諌便娟之修竹寄生於江潭</hi>萬室擬封侯千株挺荆國<hi>漢貨殖傳蜀漢江陵千樹</hi>
<pb n="KR4b0019_WYG_001-14b"/>
<hi>橘渭川千畝竹此其人與千户侯等吳志李衡遣客於武陵龍陽況州上作宅種甘橘千株敕兒曰有木奴千</hi>
<hi>頭不責汝衣食歲上一匹絹</hi>綠葉萋以布<hi>左思吳都賦布濩臯澤</hi>素榮芬且郁得<lb/>
陳終宴歡良垂雲雨育<lb/>
　　　侍宴<lb/>
園林才有熱夏淺更勝春嫩竹猶含粉初荷未聚塵承<lb/>
恩預下席應阮獨何人<hi>魏王粲傳文帝為五官將及平原侯植皆好文學粲與北海徐</hi>
<hi>幹字偉長廣陵陳琳字孔璋陳留阮瑀字元瑜汝南應瑒字徳㼀東平劉楨字公幹竝見友善</hi>
　　　奉和山池<hi>梁簡文帝有山池詩日暮芙蓉水聊登鳴鶴舟飛艫飾羽葩長幔覆緹油</hi>
<pb n="KR4b0019_WYG_001-15a"/>
　　　　<hi>停輿依栁息住葢影空留古樹横臨沼新藤上挂樓游魚向暗集戲鳥向槎流</hi>
羅浮無定所<hi>後漢郡國志南海郡博羅縣注有羅浮山自㑹稽浮往博羅山故置博羅縣</hi>鬱<lb/>
島屢遷移<hi>未詳按魏志邴原將家屬入海住鬱林㖄山中</hi>不覺因風雨何時入<lb/>
後池樓臺非一勢臨翫自多竒<hi>楚辭層臺累榭臨高山</hi>雲生對户<lb/>
石猨挂入櫩枝<lb/>
　　　山池應令<lb/>
畫舸圖仙獸<hi>陳啓源曰晉書王濬畫鷁首怪獸於船首以懼江神</hi>飛艎挂采斿<hi>左傳</hi>
<hi>楚大敗呉師獲其乗舟餘皇顔延之詩祥飈被綵斿注綵斿旗名</hi>榜人事金槳<hi>曹植朔風詩誰</hi>
<pb n="KR4b0019_WYG_001-15b"/>
<hi>忘汎舟媿無榜人注刺船之人也</hi>釣女飾銀鉤細萍時帶檝低荷乍入<lb/>
舟猿啼知谷晚蟬咽覺山秋<lb/>
　　　别毛永嘉<hi>英華作别毛尚書人鋭曰南史毛喜字伯武滎陽陽武  也魏平江陵喜</hi>
　　　　<hi>與宣帝俱遷長安及宣帝即位厯丹陽尹吏部尚書委政於喜益見親重喜言無回避時</hi>
　　　　<hi>皇太子好酒徳喜常言之宣帝太子遂銜之即位後稍見疎逺至徳元年授永嘉内史</hi>
願子厲風規歸來振羽儀嗟余今老病此别空長離白<lb/>
馬君來哭<hi>後漢范式傳張劭喪至壙將窆而柩不肯進見有素車白馬號哭而來其母曰是必范巨</hi>
<hi>卿也</hi>黄泉我詎知<hi>繆襲挽歌朝發高堂上莫宿黄泉下陸機挽歌呼子子不聞泣子子不知</hi>徒<lb/>
<pb n="KR4b0019_WYG_001-16a"/>
勞脱寶劒空挂隴頭枝<hi>烈士傳延陵季子解寶劒挂徐君墓柏樹</hi>
　　　秋日别庾正員<hi>藝文作張正見</hi>
征途愁轉斾連騎慘停鑣朔氣凌疎木江風送上潮青<lb/>
雀離帆逺<hi>古詩青雀白鵠舫</hi>朱鳶别路遙<hi>後漢郡國志交阯郡十二城一名朱鳶</hi>
惟有當秋月夜夜上河橋<hi>見樂府</hi>
　　　新亭送别應令<hi>晉祖逖傳晉時南渡過江人士新亭飲宴</hi>
風吹臨伊水時駕出河梁野燎村田黑江秋岸荻黄隔<lb/>
城聞上鼓迴舟隱去檣神襟愛<hi>一作憂</hi>逺别流睇極清漳<lb/>
<pb n="KR4b0019_WYG_001-16b"/>
<hi>地志漳水二一出上黨沾縣大黽谷名清漳一出上黨長子縣鹿谷山名濁漳</hi>
　　　和王舍人送客未還閨中有望<lb/>
倡人歌吹罷對鏡覽紅顔拭粉留花稱<hi>疑作勝北堂書鈔釋名花勝言</hi>
<hi>著之則勝御覽金勝一名金稱</hi>除釵作小鬟<hi>釋名又枝也因形名之也</hi>綺燈停不滅<lb/>
高扉掩未闗良人在何處光惟見月還<lb/>
　　　為羊兖州家人荅餉鏡<hi>兆騫曰南史羊侃傳侃字祖忻泰山梁父人也</hi>
　　　　<hi>魏正光中為征東大將軍東道行臺領泰山太守初其父祉恒使侃南歸侃至是將舉濟</hi>
　　　　<hi>河以成先志魏帝聞之使授侃驃騎大將軍司徒泰山郡公長為兖州刺史侃斬其使大</hi>
<pb n="KR4b0019_WYG_001-17a"/>
　　　　<hi>同三年至建鄴授徐州刺史累遷侍中都官尚書侃性豪侈姬妾列侍窮極奢靡有彈箏</hi>
　　　　<hi>人陸大喜著鹿角爪長七寸舞人張靜婉腰圍一尺六寸時人咸推能掌上儛又有孫荆</hi>
　　　　<hi>玉能反腰帖地銜得席上玉簪敕賚歌人王娥兒東宫亦賚歌者屈偶之竝妙盡竒曲一</hi>
　　　　<hi>時無對</hi>
信來贈寶鏡亭亭似團月鏡久自逾明人久情逾歇取<lb/>
鏡挂空臺于今莫復開不見孤鸞鳥香魂何處來<hi>見鴛鴦賦</hi>
　　　詠織婦<lb/>
纖纖運玉指脈脈正蛾眉振躡開交縷<hi>見樂府</hi>停梭續斷<lb/>
<pb n="KR4b0019_WYG_001-17b"/>
絲<hi>兆宫曰異苑陶侃嘗漁雷澤得一織梭</hi>簷前初月照洞户朱帷垂<hi>一作未垂</hi>
<hi>帷</hi>弄機行掩淚彌令織素遲<hi>見鴛鴦賦</hi>
　　　内園逐涼<lb/>
昔有北山北<hi>樹穀曰後漢逸民傳法真字高卿扶風人也太守請見欲任以功曹真曰以明府見</hi>
<hi>待有禮故敢自同賓末若欲吏之真將在北山之北南山之南矣</hi>今余<hi>一作/來</hi>東海東<hi>見本</hi>
<hi>傳</hi>納涼高樹下直坐落花中狹徑長無迹茅齋本自空<lb/>
提琴就竹篠酌酒勸梧桐<lb/>
　　　鬭雞<lb/>
<pb n="KR4b0019_WYG_001-18a"/>
季子聊為戲<hi>左傳季郈之雞鬭季氏芥其雞郈氏為之金距平子怒</hi>陳王欲騁才<lb/>
<hi>藝文類聚魏陳思王植有鬭雞詩</hi>花冠巳衝力<hi>南越志雞冠四開如蓮花鳴聲清徹</hi>芥爪<lb/>
復驚媒鬭鳯羞衣錦<hi>兆騫曰鄴中記錦署有鳯皇錦</hi>雙鸞恥鏡臺<hi>見鴛鴦賦</hi>
陳倉若有信為覓寶雞來<hi>晉太康地志秦文公時陳倉人獵得獸如彘不知名牽以</hi>
<hi>獻之逢二童子童子曰此名為媦媦亦語曰二童名陳寶得雄者王得雌者霸陳倉人乃逐之化為雌雉上陳</hi>
<hi>倉北阪為石梁祀之</hi>
　　　詠日華<lb/>
朝暉爛曲池夕照滿西陂復有當晝景江上鑠光儀時<lb/>
<pb n="KR4b0019_WYG_001-18b"/>
從高浪歇乍逐細波移一在雕梁上<hi>梁武帝碧玉歌杏梁日始照</hi>詎<lb/>
比扶桑枝<hi>淮南子日拂於扶桑</hi>
　　　詠雪<lb/>
瓊林𤣥圃葉<hi>淮南子崑崙山中有曾城九重有珠樹玉樹</hi>桂樹日南華<hi>廣志桂出</hi>
<hi>合浦冬夏常青其類自為林間無雜樹交阯置桂園</hi>豈若天庭瑞<hi>揚雄劇秦美新上陳天庭</hi>輕<lb/>
雲帶風斜三農喜盈尺<hi>謝恵連雪賦盈尺則呈瑞於豐年</hi>六出儛崇花<lb/>
<hi>韓詩外傳凡草木之花多五出雪花獨六出</hi>明朝闕門外應見海神車<hi>樹屏曰金</hi>
<hi>匱武王伐紂都洛邑雨雪十餘日深丈餘甲子平旦有五丈夫乗五車從兩騎止門外尚父告武王曰五車兩</hi>
<pb n="KR4b0019_WYG_001-19a"/>
<hi>騎四海之神與河伯雨師耳</hi>
　　春日<lb/>
岸煙起暮色岸水帶斜暉徑狹横枝度簾搖驚燕飛落<lb/>
花承步履<hi>呉北寛曰釋名履禮也飾足以為禮</hi>流澗寫行衣何殊九枝葢<lb/>
薄暮洞庭歸<hi>未詳</hi>
　　　奉和簡文帝山齋<hi>梁簡文帝集山齋詩玲瓏繞竹澗間闗通槿藩缺岸新成</hi>
　　　　<hi>浦危石久為門北榮下飛桂南柯吟夜猿暮流澄錦磧晨氷照彩鸞</hi>
架嶺承金闕飛橋對石梁竹宻山齋冷荷開水殿香山<lb/>
<pb n="KR4b0019_WYG_001-19b"/>
花臨舞席水影照歌牀<hi>闕</hi>
　　表<lb/>
　　　勸進梁元帝表<hi>梁書大寶二年五月湘東王繹命王僧辯等東撃侯景十月太</hi>
　　　　<hi>宗崩侯景僭位其明年二月王僧辯平侯景奉表勸進荅曰淮海長鯨雖云授首襄陽短</hi>
　　　　<hi>狐未全革面太平玉燭爾乃議之五月司空南平王恪等復勸進湘東王猶不受八月兼</hi>
　　　　<hi>散騎常侍聘魏使徐陵於鄴奉表勸進九月四方征鎮王公卿士復勸稱尊號猶謙讓未</hi>
　　　　<hi>許表三上乃從之十一月丙子即皇帝位於江陵詔改太清六年為承聖元年</hi>
臣聞封唐有聖還承帝嚳之家<hi>帝王世紀帝嚳崩摯於兄弟最長得登帝位封</hi>
<pb n="KR4b0019_WYG_001-20a"/>
<hi>異母弟放勲為唐侯後政微弱而唐侯徳盛乃造唐而致禪</hi>居代維賢終纂高皇之<lb/>
祚<hi>漢書諸吕既誅諸大臣謀曰代王高帝子最長仁孝寛厚乃迎立之</hi>無為稱於革舄<hi>漢書</hi>
<hi>東方朔曰孝文皇帝身衣弋綈之衣履革舄</hi>至治表於垂衣<hi>繫辭黄帝堯舜垂衣裳而天下</hi>
<hi>治</hi>而撥亂反正非間前古<hi>漢高帝紀羣臣曰帝撥亂世反之正</hi>至如金行<lb/>
重作<hi>晉五行志董養曰白者金色國之行也中興書有晉金行奄君四海</hi>源出東莞<hi>晉書元帝</hi>
<hi>父琅邪恭玉覲祖琅邪武王仙武帝踐祚封東莞郡王</hi>炎運猶興<hi>漢高帝贊漢承堯運協于火徳</hi>
枝分南頓<hi>後漢光武紀南頓令欽生光武</hi>豈得掩顯姓於軒轅<hi>帝王世紀黄帝</hi>
<hi>二十四子得姓者十四人皇甫謐曰黄帝居軒轅之邱故因以為名又以為號</hi>非才子於顓頊<lb/>
<pb n="KR4b0019_WYG_001-20b"/>
<hi>在傳顓頊氏有不才子天下之人謂之檮杌</hi>莫不因時多難<hi>左傳司馬侯曰或多難以固其</hi>
<hi>國</hi>俱繼神宗者也<hi>書大禹謨正月朔旦受命于神宗</hi>伏惟陛下出震等<lb/>
於勛華鳴謙同於旦奭握圖<hi>一作褒</hi>秉鉞<hi>春秋合誠圖黄帝遊𤣥扈洛水</hi>
<hi>上鳳皇銜圖置帝前帝再拜受圖書王左杖黄鉞右秉白旄以麾  胡渭生曰孝經援神契舜龍顔重瞳大口</hi>
<hi>手握襃宋均注手中有襃字</hi>將在御天<hi>易時乗六/龍以御天</hi>玉勝珠衡<hi>春秋命厯序神</hi>
<hi>農戴玉理宋均曰玉理玉英玉勝也孝經援神契伏羲天日山準日角而連珠衡注衡中有骨表如連珠象玉</hi>
<hi>衡星漢書音義眉上曰衡子徐樹本曰海録碎事顔淵山庭日角曽  珠衡犀角</hi>先彰元后<hi>書元</hi>
<hi>后作民父母</hi>神祗所命非惟大室之祥<hi>左傳楚共王無冢適曰當璧而拜者神所</hi>
<pb n="KR4b0019_WYG_001-21a"/>
<hi>立也乃與巴姬密埋璧於大室之庭使五人齊而長入拜平王弱抱而入再拜皆壓紐</hi>圖牒斯歸<lb/>
何止堯門之瑞<hi>班固典引應圖合牒窮祥極瑞漢書李倢仔居鈞弋宫生昭帝任身十四月乃</hi>
<hi>生上曰昔聞堯十四月而生今鈞弋亦然乃命其所生門曰堯母門南史元帝諱繹武帝第七子也帝夢眇目</hi>
<hi>僧執香爐稱託生王宫及生帝舉室中非常香有紫胞之異封湘東王鎮江陵  任臣曰梁書元帝背生黑子</hi>
<hi>巫媪見曰此大貴兆當不可言</hi>若夫大孝聖人之心中庸君子之徳<hi>見中</hi>
<hi>庸</hi>固以作訓生民貽風多士一日二日研覽萬幾允文<lb/>
允武包羅羣藝<hi>見書</hi>擬兹三大<hi>老子故道大天大地大王亦大域中有四大而王居</hi>
<hi>其一焉</hi>賓是四門<hi>舜典賓/于四門</hi>厯試諸難<hi>書序虞舜側微堯聞之聰明將使嗣位厯</hi>
<pb n="KR4b0019_WYG_001-21b"/>
<hi>試諸難作舜典</hi>咸熙庶績<hi>見/書</hi>斯無間而稱也<hi>論語禹吾無間然矣南史累遷鎮西</hi>
<hi>將軍都督荆州刺史機務煩多軍書羽檄文章詔誥㸃毫便就殆不游手</hi>自无妄為象<hi>繫辭无妄</hi>
<hi>災也</hi>鍾禍上京梟獍䖍劉<hi>晉書崔懿之謂靳準曰汝心如梟獍必為國患左傳吕相絶秦</hi>
<hi>曰䖍劉我邊垂</hi>宗社蕩墜銅頭鐵額興暴皇年<hi>魚龍河圖黄帝攝政有蚩尤兄</hi>
<hi>弟八十一人竝獸身人語銅頭鐵額威震天下</hi>封豨修虵行災中國<hi>左傳申包胥曰呉為</hi>
<hi>封豖長蛇以薦食上國</hi>靈星所宅<hi>漢郊祀志三星為泰乙鏠旗命曰靈旗為兵禱太史奉以指所</hi>
<hi>伐國</hi>下武其興<hi>詩下武/維周</hi>望紫極而行號<hi>爾雅北極謂之北辰春秋合誠圖北</hi>
<hi>辰其星五在紫微中進渭生曰漢書李尋曰紫宫極樞通位帝紀劉琨勸  表莫不叩心絶氣行號巷哭</hi>瞻<lb/>
<pb n="KR4b0019_WYG_001-22a"/>
丹陵而殞慟<hi>帝王世紀堯母慶都孕十四月而生堯于丹陵南史東魏高歡卒侯景與高澄不協</hi>
<hi>奉表以河南十三州降梁遂據夀陽作亂攻陷臺城</hi>家冤將報天賜黄鳥之旗<lb/>
<hi>墨子天錫武王黄鳥之旗</hi>國害宜誅神奉𤣥狐之籙<hi>黄帝出軍決帝伐蚩尤乃睡夢</hi>
<hi>西王母遣道人被𤣥狐之裘以符授之南史王僧辯討侯景次於天雷軍人杜稜夢雷池君周何二神乗朱航</hi>
<hi>陳甲仗稱下討侯景</hi>剋李軼於河津<hi>後漢書馮異為孟津將軍軍河上以拒朱鮪李軼等初軼</hi>
<hi>與光武首結謀約及更始立反共陷伯升欲降不自安乃與異通書光武故宣露之鮪怒殺軼</hi>征陶謙<lb/>
於海岱<hi>魏志曹操父嵩避難在琅邪操迎之嵩輜重百餘兩陶謙別將守陰平掩襲嵩於華費間殺之</hi>
<hi>操引兵撃謙攻拔十餘城皆屠之南史武帝為景所制憂憤成疾口苦索蜜不得再曰荷荷遂崩又立簡文帝</hi>
<pb n="KR4b0019_WYG_001-22b"/>
<hi>尋使彭儁進上囊而弑之</hi>滕公擁樹雄氣方嚴<hi>漢書夏侯嬰為滕令奉車故號滕公項羽</hi>
<hi>大破漢軍漢王不利馳去見孝恵魯元載之漢王急馬罷虜在後常蹳兩兒棄之嬰常收載行面雍樹馳卒得</hi>
<hi>脱</hi>張繡交兵風神彌勇<hi>魏志張繡與曹操戰殺操長子昂操中流矢敗走南史世子方</hi>
<hi>等討河東王譽軍敗死之</hi>忠誠貫於日月<hi>渭生曰戰國䇿唐雎曰専諸之刺王僚也彗星襲月</hi>
<hi>聶政之刺韓傀也白虹貫日此皆有志之士懐怒未發休祲見於天</hi>孝義感於冰霜<hi>冰霜用王</hi>
<hi>祥鄒衍事</hi>如雷如霆<hi>見/詩</hi>非貔非虎<hi>牧誓尚桓桓/如虎如貔</hi>前驅効命<hi>詩為</hi>
<hi>王前驅</hi>元惡斯殲<hi>𦙍征殲/厥渠魁</hi>既挂膽於西州<hi>世説姜維死時見剖膽大如斗</hi>
方燃臍於東市<hi>後漢書董卓築塢於郿號萬歳塢及誅暴屍於市守吏為大炷置臍中燃之光</hi>
<pb n="KR4b0019_WYG_001-23a"/>
<hi>明達曙</hi>蚩尤三塚寜謂嚴誅<hi>雲笈七籤軒轅本紀所殺蚩尤身首異處帝閔之令葬其</hi>
<hi>首冢於夀張其肩膂冢在山陽其髀冢在鉅鹿</hi>王莽千剸非云明罰<hi>漢王莽傳莽在漸臺</hi>
<hi>商人杜呉殺莽校尉公賓就斬首軍人分裂莽身支節肌骨臠分之傳首詣宛  陳沂震曰禮記公侯有罪則</hi>
<hi>殲剸</hi>青羌赤狄<hi>英雄記董卓説校尉賈龍撃劉焉焉出青羌與戰通鑑注青羌羌之一種漢書晉文</hi>
<hi>公攘戎狄居西河圁洛之間號曰赤翟白翟</hi>同畀豺狼<hi>詩投畀/豺虎</hi>胡服夷言<hi>趙世</hi>
<hi>家武靈王胡服騎射左傳衛侯輒歸效夷言</hi>咸為京觀<hi>左傳楚子曰古者明王伐不敬取其鯨鯢</hi>
<hi>而封之於是乎有京觀南史王僧辯入據建康侯景奔呉羊侃子鵾殺景送屍建康傳首江陵暴屍於市民爭</hi>
<hi>食之并骨皆盡</hi>邦畿濟濟還見隆平宗祀愔愔方承多福<hi>詩邦畿千</hi>
<pb n="KR4b0019_WYG_001-23b"/>
<hi>里又濟濟多士班固東都賦即土之中有周成隆平之治焉孝經宗祀文王於明堂以配上帝束晢補亡詩愔</hi>
<hi>愔我王紹文之緒善曰左傳祈招之愔愔杜預曰愔愔安和貌詩綏以多福</hi>自氤氲混沌之<lb/>
世驪連栗陸之君<hi>繫辭天地絪緼萬物化生三皇本紀自人皇以後有五龍氏燧人氏大庭</hi>
<hi>氏柏皇氏中央氏巻須氏栗陸氏驪連氏赫胥氏尊盧氏混沌氏昊英氏有巢氏朱襄氏葛天氏陰康氏無懐</hi>
<hi>氏葢三皇巳來有天下者之號</hi>卦起龍圖<hi>三皇本紀宓犧氏有龍瑞以龍紀官號曰龍師始畫八卦</hi>
文因鳥迹<hi>晉衛恒書勢黄帝之史沮誦蒼頡眺彼鳥迹始作書契</hi>雲師火帝非無<lb/>
戰陣之風<hi>三皇本紀炎帝神農氏以火徳王故曰炎帝以火名官五帝本紀黄帝軒轅氏修徳振兵</hi>
<hi>以與炎帝戰于阪泉之野三戰然後得其志官名皆以雲命為雲師</hi>堯誓湯征咸用干戈<lb/>
<pb n="KR4b0019_WYG_001-24a"/>
之道<hi>大禹謨禹乃㑹羣后誓于師曰濟濟有衆咸聽朕命仲虺之誥東征西夷怨南征北狄怨</hi>星躔<lb/>
東井時破崤潼<hi>漢書漢元年冬十月五星聚于東井東井秦之分野沛公至霸上秦王子嬰素</hi>
<hi>車白馬係頸以組奉皇帝璽降於軹道傍</hi>雷震南陽初平尋邑<hi>後漢光武紀世祖奔二公</hi>
<hi>陣二公兵走北殺司徒王尋昆陽城中兵亦鼔譟而出㑹大風雷雨二公大衆遂潰</hi>未有援三靈<lb/>
之已墜<hi>文選注三靈天地人也</hi>救四海之羣飛<hi>揚雄劇秦美新海水羣飛注喻大亂</hi>
<hi>也</hi>赫赫明明龔行天罰<hi>見書</hi>如當今之盛者也於是卿雲<lb/>
似葢晨暎姚鄉<hi>吕氏春秋虞舜卿雲歌曰卿雲爛兮糺縵縵兮日月光華旦復旦兮孔安國曰</hi>
<hi>瞽叟妻握登見大虹感而生舜於姚墟故姓姚</hi>甘露如珠朝垂原寢<hi>後漢書明帝永平中</hi>
<pb n="KR4b0019_WYG_001-24b"/>
<hi>甘露降於原陵按光武葬於原陵</hi>芝房感徳咸出銅池<hi>漢書武帝作芝房之歌又宣帝</hi>
<hi>時金芝九莖産於函徳殿銅池中</hi>蓂莢伺晨無勞銀箭<hi>帝王世紀堯時有草夾階而生</hi>
<hi>隨月生死以占日月之數名曰蓂莢尸子使雞伺晨陸陲新漏刻銘云毎旦晨興屬傳漏之音聴雞人之響又</hi>
<hi>金徒抱箭南史天寶二年十月辛丑朔紫雲如葢臨江陵城</hi>重以東漸𤣥菟<hi>漢武帝紀朝鮮</hi>
<hi>斬其王右渠降以其地為樂浪臨屯𤣥菟真番郡</hi>西踰白狼<hi>晉地理志高雲以并州刺史領白狼</hi>
高柳生風<hi>後漢郡國志代郡十一城一名高栁</hi>扶桑銜日<hi>十洲記扶桑在碧海中樹長數</hi>
<hi>千里一千餘圍於張尚玠曰淮南子日拂  扶桑</hi>莫不編名屬國歸貢鴻臚<hi>後漢</hi>
<hi>百官志承秦有典屬國别主四方夷狄朝貢侍子成帝省并於大鴻臚</hi>荒服來賓<hi>國語蠻夷要服</hi>
<pb n="KR4b0019_WYG_001-25a"/>
<hi>戎狄荒服</hi>遐邇同慶<hi>南史大寶二年九月/己亥盤盤國獻馴象</hi>其文昭武穆<hi>左傳富辰</hi>
<hi>曰管蔡郕霍魯衛毛聃郜雍曹滕畢原酆郇文之昭也邗晉應韓武之穆也</hi>跗萼也如彼<hi>詩常</hi>
<hi>棣之華鄂不韚韚箋承華者曰鄂跗鄂足也</hi>地平天成<hi>書地平天成</hi>功業也如此<lb/>
久應旁求掌故<hi>漢舊儀太常博士弟子試射䇿中乙科補掌故司馬相如封禪文宜命掌故悉</hi>
<hi>奏其儀而覽焉</hi>咨詢天官<hi>周禮天/官冢宰</hi>斟酌繁昌<hi>魏志文帝受禪為壇於繁陽黄初元</hi>
<hi>年改潁陰之繁陽亭為繁昌縣</hi>經營高邑<hi>後漢光武紀命有司設壇場於鄗南千秋亭即皇帝位因</hi>
<hi>改鄗曰高邑</hi>宗王啓霸非勞武徳之侯<hi>魏志明帝紀帝諱叡年十五封武徳侯黄</hi>
<hi>初七年立為皇太子丁巳即皇帝位</hi>清蹕無虞何事長安之邸<hi>中華古今注秦制出</hi>
<pb n="KR4b0019_WYG_001-25b"/>
<hi>警入蹕後漢安帝紀帝父清河孝王慶殤帝崩太后與兄車騎將軍鄧隲定䇿拜帝為長安侯即皇帝位</hi>揚<lb/>
龍旂以饗帝<hi>魯頌龍旂承祀</hi>御鳯扆以承天<hi>周禮掌次職王太旅上帝則張氊案</hi>
<hi>設皇邸鄭司農曰皇羽覆上邸後板也𤣥謂後板屏風與染羽象鳯皇羽色以為之疏言後板者謂為大方板</hi>
<hi>於坐後畫為斧文言屏風者據漢法混之</hi>厯數在躬<hi>大禹謨帝曰天之厯數在汝躬</hi>疇咨為<lb/>
讓<hi>堯典帝曰疇咨若時登庸</hi>去月二十日兼散騎常侍柳暉等至鄴<lb/>
<hi>齊神武帝紀神武以孝武既西恐逼崤陜洛陽復在河外接近梁境如向晉陽形勢不能相接乃議遷鄴</hi>伏<lb/>
承聖㫖謙沖為而不宰<hi>老子生而不有為而不宰是謂𤣥徳</hi>或云洛陽未<lb/>
復<hi>杜氏通典魏文帝受禪後修洛陽宫室權都許昌宫殿狹小元日於城南立氊殿青帷以為門設樂饗食</hi>
<pb n="KR4b0019_WYG_001-26a"/>
<hi>後遷洛陽依漢舊事</hi>函谷無泥<hi>見樂/府</hi>旋駕金陵<hi>初學記江寜縣楚之金陵邑也呉晉</hi>
<hi>宋齊梁陳六代都之</hi>方膺天眷<hi>南史十一月丙子帝即位於江陵下詔將還建康胡僧佑等諌止之</hi>
愚謂大庭少昊非有定居<hi>左傳注杜預曰大庭氏古國名在魯城内帝王世紀少昊</hi>
<hi>帝名摯降居江水邑於窮桑以登帝位都曲阜號金天氏</hi>漢祖殷宗皆無恒宅<hi>漢高帝紀</hi>
<hi>帝西都洛陽戍卒婁敬説上都闗中張良勸上是曰車駕西都長安殷本紀盤庚之時殷已都河北盤庚渡河</hi>
<hi>南居西亳復居成湯之故居迺五遷無定處</hi>登封岱嶽且署明堂<hi>漢武帝紀上登封泰</hi>
<hi>山降坐明堂方陳鍔曰孝經援神契明堂者天子布政之宫上員下  八窗四闥在國之陽  兆寛曰大戴禮</hi>
<hi>明堂凡有九室一室而有四户八牖總三十六户七十二牖以茅葢屋</hi>巡狩荆州時行司<lb/>
<pb n="KR4b0019_WYG_001-26b"/>
隷<hi>後漢竇武傳桓帝巡狩南陽以武府掾胡騰為䕶駕從事騰上言臣請以荆州刺史比司隷校尉臣自同</hi>
<hi>都官從事帝從之自是肅然莫敢妄有干欲</hi>何必西瞻虎踞乃建王宫<hi>蜀志諸葛</hi>
<hi>亮曰鍾山龍盤石城虎踞</hi>南望牛頭方稱天闕<hi>一統志牛頭山在應天府一名牛首山有</hi>
<hi>二峯東西相對晉元帝初作宫殿王導指雙峯曰此天闕也故又名天闕山</hi>抑又聞之𤣥圭<lb/>
既錫<hi>禹貢禹錫𤣥圭</hi>蒼玉無陳<hi>周禮大宗伯之職蒼玉禮天黄琮禮地</hi>乃棫樸之<lb/>
愆期<hi>詩芃芃棫樸</hi>非包茅之不貢<hi>左傳管仲對楚曰爾貢苞茅不入寡人是征</hi>雲<lb/>
和之瑟久廢甘泉孫竹之管無聞方澤<hi>周禮大司樂孤竹之管雲和之</hi>
<hi>琴瑟雲門之舞冬日至于地上之圜丘奏之則天神皆降孫竹之管空桑之琴瑟咸池之舞夏日至于澤中之</hi>
<pb n="KR4b0019_WYG_001-27a"/>
<hi>方丘奏之則地示皆出漢郊祀志武帝作甘泉宫中為臺室畫天地泰乙諸鬼神置祭具以致天神</hi>豈不<lb/>
懼歟伏願陛下因百姓之心振萬邦之命<hi>賈逵國語注振救也</hi>豈<lb/>
可逡巡固讓<hi>公羊傳齊侯逡巡而謝知樹敏曰漢外戚傳耿育疏太伯見厯  適逡循固讓</hi>方<lb/>
求石戸之農<hi>皇甫謐高士傳石戸之農與舜為友舜以天下讓之石戸夫負妻戴攜子入海</hi>高謝<lb/>
為君<hi>左思魏都賦高謝萬邦</hi>徒引箕山之客<hi>高士傳許由字武仲聞堯致天下而讓焉</hi>
<hi>乃遯於潁水之陽箕山之下</hi>未知上徳之不徳惟見聖人之不仁<hi>老子</hi>
<hi>上徳不徳是以有徳又聖人不仁以百姓為芻狗</hi>率土翹瞻<hi>詩率土之濱廣雅翹舉也</hi>蒼生<lb/>
何望<hi>書益稷帝光天之下至於海隅蒼生</hi>昔蘇季張儀違鄉負俗尚復招<lb/>
<pb n="KR4b0019_WYG_001-27b"/>
三方以事趙請六國以尊秦<hi>史記蘇秦傳秦字季子東周洛陽人為從約長并相</hi>
<hi>六國北報趙王行過雒陽車騎輜重擬於王者秦喟然歎曰使吾有雒陽負郭田二頃豈能佩六國相印乎張</hi>
<hi>儀傳儀魏人也入秦恵王以為客卿與謀伐諸侯漢書武帝詔士或有負俗之累㑹稽典録范蠡字少伯越之</hi>
<hi>上將軍也本是楚宛三戸人佯狂倜儻負俗李斯上秦王書恵王用張儀之計散六國之從使之西面事秦</hi>
況臣等顯奉皇華<hi>詩皇皇者華遣使臣之詩也</hi>親承朝命珪璋特達<lb/>
<hi>聘義以珪璋聘重禮也</hi>通聘河陽<hi>曹植送應氏詩置酒此河陽晉地理志河内郡領河陽縣</hi>貂<lb/>
珥雍容<hi>漢官云秦置散騎又置中常侍漢因之皆銀璫附蟬為文貂尾為飾謂之貂璫</hi>尋盟漳<lb/>
水<hi>左傳㑹於葵邱尋盟且修好也魏都賦北臨漳滏</hi>加牢貶館<hi>左傳士鞅來聘加四牢焉為十</hi>
<pb n="KR4b0019_WYG_001-28a"/>
<hi>一牢</hi>隨世汙隆<hi>禮記道隆則從而/隆道汙則從而汙</hi>瞻望鄉闗誠均休戚<hi>盧諶</hi>
<hi>詩義等休戚</hi>但輕生不造<hi>謝朓詩輕生諒昭洒詩遭家不造</hi>命與時乖忝一<lb/>
介之行人同三危之遠擯<hi>左傳晉行人子員對鄭曰不使一介行李告於寡君禹貢</hi>
<hi>三危既宅注三危在雍州之西南境即舜竄三苗之地山有三峯高嵸甚危故名三危本傳太清三年兼通直</hi>
<hi>散騎常侍使魏陵累求復命終拘留不遣</hi>承間内殿事絶耿弇之恩<hi>後漢書蕭王幸</hi>
<hi>温明殿耿弇請間曰王郎雖破天下兵革乃始耳聖公敗必不久王曰卿勿妄言我告斬卿弇曰大王哀厚弇</hi>
<hi>如父子故敢披赤心耳</hi>封奏邊城私等劉琨之哭<hi>晉書劉琨段匹磾相與歃血同</hi>
<hi>盟翼戴晉室遣右司馬温嶠奉表詣建康勸進</hi>不勝區區之至謹拜表以聞<lb/>
<pb n="KR4b0019_WYG_001-28b"/>
　　　讓五兵尚書表<hi>本傳天嘉四年遷五兵尚書領大著作</hi>
臣聞仲尼大聖猶云書不盡言<hi>見繫辭</hi>士衡高才尚稱文<lb/>
不逮意<hi>語見文賦</hi>臣比衰疴自積思緒茫然頻託朋遊為裁<lb/>
章表雖復陳琳健筆未盡愚懐<hi>魏文帝書孔璋章表殊健</hi>孫恵詞人<lb/>
頗加繁飾<hi>晉書孫恵好學有才識以書干東海王越為記室㕘軍</hi>所以高天緬邈<lb/>
<hi>陸機擬古詩緬邈若飛沈</hi>弗降昭囘<hi>詩倬彼雲漢昭回于天</hi>瞻拜絲綸更增憂<lb/>
憊臣雖不敏弱冠登朝伊昔承華<hi>初學記太子之門曰承華</hi>豫遊多<lb/>
士晩逢興運爰濫寵私爾時四郊多壘<hi>見禮記</hi>七雄分爭<lb/>
<pb n="KR4b0019_WYG_001-29a"/>
<hi>正義王赧卒後天下無主三十五年七雄竝爭至秦始皇立天下一統</hi>國家制度日不暇<lb/>
給<hi>班固兩都賦序大漢初定日不暇給</hi>趙公論受命之宜隨邑奏升壇之<lb/>
禮<hi>未詳</hi>而參聞祕計弗解單于之兵<hi>漢陳平傳高帝至平城為匈奴所圍七日</hi>
<hi>不得食用平奇計使單于閼氏解圍以得聞其計祕世莫得聞</hi>飛箭馳書未動聊城之<lb/>
將<hi>魯仲連傳田單攻聊城歲餘不下魯連乃為書約之箭以射城中燕將自殺</hi>不期枚乗老<lb/>
叟忽降時恩<hi>漢枚乗傳武帝以安車蒲輪徴乗</hi>馮唐暮年見申明主<hi>漢書</hi>
<hi>武帝求賢良舉馮唐時年九十餘不能為官</hi>擢宰京邑朝坐棘林<hi>周禮朝士掌建邦外</hi>
<hi>朝之法左九棘孤卿大夫位焉右九棘公侯伯子男位焉面三槐三公位焉</hi>遂致洛陽無雨<lb/>
<pb n="KR4b0019_WYG_001-29b"/>
<hi>東觀漢記永初二年三月京師旱至五月和熹鄧太后幸洛陽省獄舉寃未還宫澍雨大降</hi>非比長<lb/>
安多盜<hi>漢張敞傳以敞守京兆時長安市偷盜尤多百賈苦之上問敞故以為可禁</hi>其宜屏<lb/>
錮用寘嚴科猶處名僚久為叨竊但著書天祿雖如劉<lb/>
向<hi>漢劉向傳向嘗校書天禄閣夜有老人以青藜火照之曰太乙之精聞卯金之子好學故下觀</hi>朔望<lb/>
登朝轉同王隱<hi>未詳案漢張禹傳禹領尚書代王商為丞相封安昌侯罷就第以列侯朝朔望</hi>
<hi>位特進</hi>其於朽劣尚可從容司㑹文昌邈然非據<hi>周禮天官司㑹</hi>
<hi>之職鄭𤣥曰㑹大計也司㑹主天下之大計計言之長若今之尚書矣  樹聲曰荀綽晉百官表注尚書為文</hi>
<hi>昌天府</hi>
<pb n="KR4b0019_WYG_001-30a"/>
　　　讓散騎常侍表<hi>本傳天嘉六年除散騎常侍</hi>
臣聞五十知命宗師之格言<hi>見論語</hi>六百辭滿通賢之高<lb/>
槩<hi>姜宸英曰漢兩龔傳邴漢兄子曼容為官不肯過六百石輒自免去其名過出於漢</hi>昔墨子諸<lb/>
生褰裳救楚<hi>淮南子楚將攻宋墨子聞之自魯趨而往一日一夜足重繭而不休息裂裳裏之至</hi>
<hi>郢見楚王</hi>魯連隱士高論却秦<hi>魯仲連傳仲連難新垣衍以秦為帝秦軍為却</hi>況乎<lb/>
謬䝉知已<hi>戰國䇿士為知巳死女為恱已容</hi>寜無感激洪私過誤寘以<lb/>
通班司憲文昌<hi>見上</hi>遂諧常伯<hi>晉職官志侍中於周為常伯之任</hi>今者昆<lb/>
吾小器諦視不見𤣥黄<hi>未詳</hi>鈞天竝奏靜聽能聞鐘鼓<hi>趙世</hi>
<pb n="KR4b0019_WYG_001-30b"/>
<hi>家簡子病二日而寤曰我之帝所甚樂與百神遊於鈞天廣樂九奏萬舞</hi>雖神農分藥<hi>補三皇本</hi>
<hi>紀神農以赭鞭鞭草木始嘗百草始有百藥</hi>岐伯提鍼<hi>司馬相如賦詔岐伯使尚方張揖曰岐伯</hi>
<hi>者黄帝太醫屬使主方藥也</hi>㝠衆因縁難可匡救陛下嗣臨寶厯光<lb/>
闡大猷屬意銓衡留情槱棫<hi>詩芃芃棫樸薪之槱之</hi>燕臺裝玉儻<lb/>
不精真<hi>闞子宋愚人得燕石以為大寶藏以華篋十重緹巾十襲客見掩口盧胡而笑</hi>齊客吹<lb/>
竽諒宜澄簡<hi>韓子齊宣王使人吹竽必三百人南郭處士請為王吹竽宣王悦之廪食以數百人</hi>
南郊奉乗當求鄭黙之才<hi>晉鄭黙傳黙為散騎常侍武帝出祀南郊詔使黙參乗</hi>
西省文辭應用羅含之學<hi>晉羅含傳含累遷散騎常侍侍中少嘗晝臥夢鳥入口藻</hi>
<pb n="KR4b0019_WYG_001-31a"/>
<hi>思日新謝尚稱為湘中之琅玕</hi>
　　　讓左僕射初表<hi>本傳大建元年除尚書右僕射二年遷左僕射陵抗表推周𢎞</hi>
　　　　<hi>正王勱等固辭累日陵乃奉詔</hi>
臣聞七十之歲揚雄擬經<hi>漢書揚雄以經莫大於易故作太𤣥</hi>六十之年<lb/>
平津對䇿<hi>漢書公孫𢎞對䇿金馬門後為丞相封平津侯</hi>若斯强壯無歎耆老<lb/>
臣勵<hi>當作勱詳碑</hi>則胄華軒冕才允卿相出納流譽<hi>舜典帝曰龍命</hi>
<hi>汝作納言夙夜出納朕命惟允</hi>朝野共瞻臣𢎞正<hi>南史周𢎞正字思行至江陵王僧辯飛騎</hi>
<hi>迎之相見歡甚即日啓元帝授黄門侍郎直中書省俄遷左戸尚書加散騎常侍太平元年授侍中領國子祭</hi>
<pb n="KR4b0019_WYG_001-31b"/>
<hi>酒遷太常卿都官尚書陳宣帝即位遷特進領國子祭酒</hi>國老儒宗<hi>左傳季孫謂仲尼曰子為國老</hi>
<hi>敎樹本曰後漢書樓望  授不倦世稱儒宗</hi>情尚虛簡𤣥風勝業獨王當年<lb/>
臣鍾<hi>當作種南史張種字士苖永從孫也種少恬靜居處雅正傍無造請景平初司徒王僧辯以狀奏請</hi>
<hi>為中從事陳武帝受禪為太常卿厯位左户尚書侍中中書令金紫光禄大夫</hi>氣懐沈宻文史<lb/>
優裕<hi>漢書東方朔曰臣朔年十二學書三冬文史足用</hi>東南貴秀朝廷親賢竝<lb/>
見壯猷<hi>詩方叔元老克壯其猷</hi>皆宜左執若漢武好少則微臣巳<lb/>
老<hi>漢書顔駟龎眉皓髪為郎武帝問之對曰陛下好少臣巳老</hi>若周文愛老則有此<lb/>
羣才<hi>齊世家吕尚年老以漁釣干西伯</hi>伏願天明更謀梓匠求其妙選<lb/>
<pb n="KR4b0019_WYG_001-32a"/>
稱是能官<lb/>
　　　讓右僕射初表<hi>本傳大建元年除尚書右僕射</hi>
加以言尋盟好仍屬亂離先零盜其牛馬<hi>漢蘇武傳武字子卿單于</hi>
<hi>幽武置大窖中絶不與飲食武臥齧雪與氊毛并咽之至海上仗漢節牧羊後丁零盜武牛羊武復窮厄</hi>烏<lb/>
孫竊其印綬<hi>漢常恵傳恵從吏卒十餘人隨昆彌還未至烏孫烏孫人盜恵印綬節</hi>子卿<lb/>
茹雪叔向為凶<hi>未詳</hi>雖復東歸備罹此厄昔李廣遺恨不<lb/>
值漢初<hi>漢李廣傳文帝曰惜廣不逢時令當高祖世萬戸侯豈足道哉</hi>甯戚自悲不逢<lb/>
堯禪<hi>吕氏春秋甯戚飯牛歌南山矸白石爛生不逢堯與舜禪</hi>臣隨望聖運實在權<lb/>
<pb n="KR4b0019_WYG_001-32b"/>
輿<hi>爾雅權輿始也</hi>時參決勝之籌<hi>漢書高帝曰運籌帷幄之中決勝千里之外吾不如子房</hi>
頗奏發兵之讖<hi>後漢光武紀同舍生彊華奉赤伏符至曰劉秀發兵捕不道</hi>當塗錫<lb/>
命非無董昭之誠<hi>魏志董昭傳昭與列侯諸將議以丞相宜進爵國公九錫備物以彰殊勲</hi>
典午禪文<hi>蜀志譙周常書版示文王曰典午忽兮典午者謂司馬也魏書云陳留王咸熙二年二月</hi>
<hi>詔羣公卿士具儀設壇於南郊使使者奉皇帝璽綬冊禪位於晉嗣王如漢魏故事</hi>不降張華之<lb/>
實<lb/>
　　　為王儀同致仕表<lb/>
尺波歸海恒歎不居<hi>陸機長歌行尺波豈徒旋注喻年命流行曽無止息也</hi>爝火<lb/>
<pb n="KR4b0019_WYG_001-33a"/>
為薪猶悲假續<hi>高士傳堯舜致天下而讓許由曰十日並出而爝火不息其光不亦難乎</hi>況<lb/>
復星回日薄通人有乞告之言<hi>劉勰新論天回日轉其謝如矢  顧湄曰古樂</hi>
<hi>府白日薄西山</hi>鐘鳴漏盡前史有夜行之誡<hi>魏志田豫荅司馬宣王曰年過七十</hi>
<hi>而居位譬猶鐘鳴漏盡而夜行不休也</hi>五陵鼎族家傳軒冕<hi>班固西都賦注高恵景武</hi>
<hi>昭帝五陵在北士人多宅於此</hi>四姓卿侯榮由恩澤<hi>後漢明帝紀四姓小子侯注尚書以</hi>
<hi>上為甲姓九卿方伯為乙姓散騎常侍大中大夫為丙姓吏部正員郎為丁姓</hi>虛名靡實世官<lb/>
非才<hi>書官以世</hi>　年力方强不能辭退今三元肇慶<hi>玉燭寶典正月</hi>
<hi>一日為元日亦云三元</hi>六吕司春得奉萬夀之杯<hi>漢兒寛傳武帝東封泰山還登</hi>
<pb n="KR4b0019_WYG_001-33b"/>
<hi>明堂倪寛上夀曰臣寛奉觴再拜上千萬歲夀</hi>預參百辟之禮便釋朝衣謹遵<lb/>
初服同孔光之杖載遊戸庭<hi>漢孔光傳光稱疾辭位太后詔曰太師光聖人之後</hi>
<hi>賜太師靈夀杖入省中用杖</hi>廣徳之車方懸私館<hi>漢書薛廣徳為御史大夫免賜安車</hi>
<hi>駟馬歸沛沛以為榮懸其安車示子孫</hi>
　　　為始興王讓琅邪二郡太守表<hi>隋書南海郡曲江縣注舊置始</hi>
　　　　<hi>興郡東海郡朐山縣注舊曰朐置琅邪郡之炯曰南史文帝諸子傳始興王伯茂字鬱</hi>
　　　　<hi>文帝第二子也初武帝兄始興昭烈王道談仕梁為東宫直閣將軍侯景之亂援臺中流</hi>
　　　　<hi>矢卒紹泰二年贈南兖州刺史封義興郡公諡曰昭烈武帝受禪重贈太傅改封始興郡</hi>
<pb n="KR4b0019_WYG_001-34a"/>
　　　　<hi>王道談生文帝及宣帝宣帝以梁承聖未遷於長安至是武帝遙以宣帝襲封始興嗣玉</hi>
　　　　<hi>以奉昭烈王祀武帝崩文帝入纂帝位時宣帝在周未還文帝以本宗乏饗徙封宣帝為</hi>
　　　　<hi>安成王封伯茂為始興王以奉昭烈王祀</hi>
甫離懐袖<hi>班倢伃怨歌行出入君懐袖</hi>裁脱綺紈<hi>漢書班伯在綺襦紈袴之間注貴戚</hi>
<hi>子弟服</hi>適荷隆私使膺珪組執玉不趨摳衣未勝<hi>曲禮執玉不趨又兩</hi>
<hi>手摳衣去齊尺論語執圭鞠躬如也如不勝</hi>自甘泉通火<hi>漢書文帝時匈奴使騎兵入燒回中</hi>
<hi>宫烽火及甘泉宫</hi>細柳屯兵<hi>漢書周亞夫軍細柳注長安有細柳聚</hi>旁帶戎臣頗<lb/>
同疆埸<hi>左傳疆埸無主則啓戎心</hi>言瞻漢草迺曰中州<hi>未詳按漢書胡中草白昭</hi>
<pb n="KR4b0019_WYG_001-34b"/>
<hi>君冢草獨青</hi>遙望胡桑已成邊郡<hi>曹植豔歌出自薊北門遙望胡地桑</hi>誠復居<lb/>
藩體國應思馬駿之功<hi>晉書扶風王駿鎮闗中善撫御有威恩</hi>論地惟親<lb/>
宜慕曹彰之勇<hi>魏志任城王彰少善射御膂力過人手格猛獸太祖持彰鬚曰黄鬚兒竟天竒</hi>
<hi>也</hi>
　　移檄<lb/>
　　　為䕶軍長史王質移文<hi>南史王質傳質字子貞梁世以武帝甥封甲口</hi>
　　　　<hi>亭侯陳宣帝輔政為司徒左長史北史附庸傳後梁蕭巋嗣位之五年陳湘州刺史華皎</hi>
　　　　<hi>巴州刺史戴僧朔竝來附皎送其子𤣥響為質於巋仍請兵伐陳巋上言其狀武帝詔衛</hi>
<pb n="KR4b0019_WYG_001-35a"/>
　　　　<hi>公直督荆州總管權景宣大將軍元定等赴之巋亦遣其柱國王操率水軍二萬㑹皎於</hi>
　　　　<hi>巴陵既而與陳將呉明徹等戰於沌口直軍不利元定遂沒巋大將軍李廣等亦為陳人</hi>
　　　　<hi>所擄長沙巴陵竝陷於陳初華皎戴僧朔從衛公直與陳人戰率其麾下數百人歸於巋</hi>
　　　　<hi>巋以皎為司空封江夏郡公</hi>
比金風已勁玉露方團宜及窮秋幸踰高塞當使孤旌<lb/>
不反隻騎無還<hi>公羊傳秦伯將襲鄭晉人與姜戎要之殽而撃之匹馬隻輪無反者</hi>非止<lb/>
湯羅<hi>帝王世紀湯出見羅者命解其三面而置其一面漢南諸侯聞之咸曰湯澤及禽獸歸者三十六國</hi>
豈知堯徳<hi>堯典克明峻徳</hi>其承比年民墊<hi>書下民/昏墊</hi>仍歲藴隆<hi>詩旱</hi>
<pb n="KR4b0019_WYG_001-35b"/>
<hi>既太甚藴隆蟲蟲</hi>粒粟貴於隨珠<hi>説苑墨子謂滑釐曰今凶年有欲與子隨侯之珠者又欲</hi>
<hi>與子一鍾粟者子將何擇滑釐曰粟可取也</hi>分糜乏於齊鼎<hi>封氏見聞錄青州南城佛寺有</hi>
<hi>二大鑊大者容四十石小者容三十石舊傳寺即孟嘗居宅鑊即用以待食客者後毁為兵器</hi>且氐羌<lb/>
旅拒<hi>後漢馬援傳援曰黠羌欲旅拒</hi>巳跨伊瀍<hi>漢書三川注河洛伊也隋書豫州河南郡河南</hi>
<hi>縣注有瀍水</hi>胡羯憑陵<hi>後漢呉漢傳居上黨武鄉羯室因號羯胡左傳馮陵我城郭</hi>方踰<lb/>
汾潞<hi>隋書冀州文城郡注東魏置南汾州後周改為汾州上黨郡注後周置潞州</hi>刺虎之勢<lb/>
時期卞生<hi>陳軫傳卞莊子欲刺虎館豎子曰此兩虎方且食牛食甘必爭爭則鬬鬬則大者傷小者</hi>
<hi>死從而刺之莊子果有雙虎之功</hi>拾蜯之機彌驗蘇子<hi>戰國䇿趙且伐燕蘇代謂恵王</hi>
<pb n="KR4b0019_WYG_001-36a"/>
<hi>曰今者來過川蜯方出曝而鷸啄之兩不相舍漁者得而并禽之</hi>但國家體兹明信<hi>左傳</hi>
<hi>茍有明信</hi>有同皎日<hi>詩王風謂予不信有如皎日</hi>豈惟風雨之旦猶救匹<lb/>
夫宵夢之言無欺幽壤<hi>未詳按列士傳羊角哀與左伯桃為友俱往仕楚至梁山逢雪</hi>
<hi>糧盡度不兩全遂并糧與哀至楚楚用為上卿後收葬伯桃伯桃墓逼荆將軍陵而伯桃告云吾日夜被荆將</hi>
<hi>軍伐之哀乃加兵未勝云我向地下看之遂自刎死琴操其思革子對楚王曰臣友三人石文子叔愆子竊慕</hi>
<hi>大王高義欲俱來謁至於嶔巖之間逢飄風暴雨衣寒糧乏度不能俱活二子不以臣為不肖推糧與臣二子</hi>
<hi>遂凍飢而死</hi>賊華皎近以臨蕃有譴作牧無童<hi>疑作勳</hi>既懼檻<lb/>
車之徴<hi>魏鄧艾傳詔書檻車徴艾</hi>便憂齊斧之戮<hi>魏文帝紀注令曰方將整以齊斧</hi>
<pb n="KR4b0019_WYG_001-36b"/>
遂乃治兵楚夢<hi>漢司馬相如傳楚有七澤其小者為雲夢方九百里</hi>竊載干戈<hi>樂記</hi>
<hi>倒載干戈</hi>傍引西戎<hi>禹貢西/戎即敘</hi>共謀東夏<hi>左傳聞君將靖東夏</hi>偽周遣其<lb/>
衛國公宇文直等總統獯獫為其羽翼<hi>漢張良傳上曰羽翼巳成難動</hi>
<hi>矣</hi>醜徒濟岸來攻郢城逆豎浮舟同趣夏浦<hi>本傳周武帝遣柱國</hi>
<hi>長湖公元定攻圍郢州梁明帝授任蠻奴巴陵内史潘智䖍岳陽太守章昭裕桂陽太守曹宣湘東太守錢明</hi>
<hi>竝𨽻於皎又長沙太守曹慶等本𨽻皎下因為之用</hi>王師艤櫂素在中流羣帥爭<lb/>
驅應時殲蕩<hi>左傳門官殲焉注杜預曰殲盡也本傳慮皎先發乃前遣明徹率衆三萬乗金翅直</hi>
<hi>趣郢州又遣撫軍大將軍淳于量率衆五萬乗大艦繼之</hi>羌胡寶馬<hi>史記李斯上書曰中廏之寶馬</hi>
<pb n="KR4b0019_WYG_001-37a"/>
<hi>臣得賜之</hi>縱横七澤之中<hi>見/上</hi>荆楚樓船彌滿三江之上<hi>漢武帝紀</hi>
<hi>路博徳等皆將罪人江淮以南樓船十萬人山海經注江湘沅水皆㑹巴陵洞庭陂號三江口</hi>俘禽所<lb/>
獲水陸無遺華皎擢自芻微<hi>本傳皎起自下吏</hi>叨居藩翰情慙<lb/>
犬馬罔顧恩靈翻執干戈自圖家國聞諸間諜<hi>左傳晉人獲秦</hi>
<hi>諜注諜間也今謂之細作</hi>具彼鄰謀乃授冬官<hi>周禮冬官大司空之職以佐王富邦國</hi>
即為鄉導<hi>魏志太祖北征烏丸令田疇將其衆為鄉導</hi>雖傷仁義之俗非敢<lb/>
有私期和與國之情猶冀無失<lb/>
　　　移齊文<hi>南史淳于量傳華皎構逆以量為征南大將軍西討大都督總率大艦自郢州</hi>
<pb n="KR4b0019_WYG_001-37b"/>
　　　　<hi>樊浦拒之皎平并降周將長湖公元定等詳前移</hi>
獲去月二十日移承邊寇平殄同懐慶悦眷言鄰睦深<lb/>
副情佇夫天網之大<hi>老子天罔恢恢疎而不漏</hi>固無微而不禽神武<lb/>
之師<hi>魏王粲詩所從神且武安得久勞師</hi>本無征而不克至如戎王傾其<lb/>
部落<hi>漢匈奴傳秦昭王時宣太后詐而殺義渠戎王於甘泉遂起兵伐滅義渠</hi>逆豎道其鄉<lb/>
闗非厥英圖殆難戡戮況復洞庭遐曠兵食殷阜西窮<lb/>
版屋北罄氊廬<hi>詩在其版屋漢書匈奴法漢使不去節不以墨黥其面不得入穹廬</hi>聲冠<lb/>
苻姚勢兼聰勒<hi>苻秦姚後秦聰漢勒後趙俱東晉僭國見晉書</hi>庸蜀寶馬彌山<lb/>
<pb n="KR4b0019_WYG_001-38a"/>
不窮巴漢樓船陵波無際<hi>曹植洛神賦凌波微步木華海賦萬里無際詳前移</hi>我<lb/>
之元戎上將協力同心承稟朝謨致行明罰為風為火<lb/>
殪彼䝉衝<hi>呉志周瑜傳與曹公遇於赤壁黄葢取戰艦數十艘實以薪草灌膏油其中同時發火時</hi>
<hi>風甚猛悉延燒岸上營落軍遂敗退</hi>如霆如雷<hi>語見詩</hi>撃其舟艦羌兵楚賊<lb/>
赴水沈沙棄甲則兩岸同奔横尸則千里相枕江川盡<lb/>
滿譬睢水之無流<hi>漢高帝紀羽敗漢兵睢水上水為之不流</hi>原隰窮胡等陰<lb/>
山之長哭<hi>漢匈奴傳郎中侯應曰冒頓單于依陰山治兵器後武帝奪其地匈奴過者未嘗不哭</hi>
於是黑山叛邑<hi>見與王僧辯書</hi>諸城洞開<hi>陸機漢高祖功臣頌胡馬洞開</hi>白石<lb/>
<pb n="KR4b0019_WYG_001-38b"/>
連羣<hi>未詳後漢段熲傳雜種羌屯聚白石注白石山今蘭州東  鋭曰北史鄧至者白水羌也世為羌豪</hi>
<hi>因地名號自稱鄧至</hi>投戈請命<hi>揚雄解嘲/解甲投戈</hi>長沙鵩鳥靡復為妖<hi>漢書</hi>
<hi>賈誼為長沙王傳三年有鵩鳥飛入誼舍止於坐隅鵩不祥鳥也</hi>湘川石燕自然還儛<lb/>
<hi>湘中記零陵有石燕遇雨則飛止還為石</hi>克翦無算縲禽不貲欲計軍俘終<lb/>
難巧厯<hi>莊子巧厯不能得</hi>所獲龍駒驥子百千其羣更開苜蓿<lb/>
之園<hi>述異記張騫苜蓿園今在洛中苜蓿本胡中菜也騫於西戎得之</hi>方廣騊駼之廏<lb/>
<hi>漢百官公卿表注漢舊儀云天子六廏未央承華騊駼騎馬輅軨大廏也馬皆萬匹</hi>於是衛霍甘<lb/>
陳虬髭瞋目<hi>衛衛青霍霍去病陳陳湯甘甘延夀見漢書晉桓温傳劉琰稱温曰温鬚如蝟毛磔</hi>
<pb n="KR4b0019_WYG_001-39a"/>
<hi>蜀志張飛據水㫁橋瞋目横矛曰身是張翼徳也可來共決死敵</hi>心馳隴路志飲河源<lb/>
乗勝長驅未知所限豈如桓温不武棄彼闗中<hi>晉書桓温入闗</hi>
<hi>王猛被褐詣之捫蝨而談當世之務旁若無人且曰公不逺數千里深入敵境今長安咫尺而不度灞水百姓</hi>
<hi>未知公心所以不至初温指秦麥以為糧既而秦人悉芟麥清野以待之温軍乏食徙闗中三十餘户而歸</hi>
殷浩無能長兹羌賊<hi>晉書殷浩連年北伐師徒屢敗糧械都盡桓温因朝野之怨上疏請</hi>
<hi>廢之朝廷不得已免浩為庶人徙之信安浩既廢黜雖愁怨不形辭色常書空作咄咄怪事四字</hi>方且<lb/>
西踰酒郡抵我境而置邊亭東畧鹽池為齊朝而反侵<lb/>
地<hi>史記大宛傳燉煌置酒泉都尉西至鹽水往往有亭漢地理志酒泉郡注武帝太初元年開應劭曰其水</hi>
<pb n="KR4b0019_WYG_001-39b"/>
<hi>若酒故曰酒泉也又河東郡安邑縣注鹽池在西南</hi>此政亦翦妖氛未窮巢窟便<lb/>
聞慶捷媿佩良深<lb/>
　　　檄周文<hi>南史呉明徹傳太建九年詔明徹北征軍至吕梁周徐州總管梁士彦率衆拒</hi>
　　　　<hi>戰</hi>
主上恭膺寶厯嗣奉瑤圖既稟聖人之材兼富神武之<lb/>
畧乂安兆庶共靖戎華用戢干戈<hi>詩載戢干戈</hi>永銷鋒鏑<hi>後漢</hi>
<hi>陳龜年傳疏曰守塞候望懸命鋒鏑</hi>況復追惟在楚無忘玉帛之言軫念<lb/>
過曹猶感盤飱之恵<hi>左傳晉公子重耳及曹僖負羈乃饋盤飱置璧焉公子受飱反璧及</hi>
<pb n="KR4b0019_WYG_001-40a"/>
<hi>楚楚子饗之曰公子若反晉國則何以報不穀對曰子女玉帛則君有之其何以報君陳宣帝諸子傳始興王</hi>
<hi>叔陵魏克江陵宣帝遷闗右宣帝之還以後主及叔陵為質天嘉三年隨後主還朝梁承聖中生於江陵</hi>年<lb/>
馳玉節之使<hi>周禮掌節守邦國用玉節者炯曰公羊傳陳乞謂陽生曰吾不立子  所以生子者</hi>
<hi>也走矣與之玉節而走之</hi>歲降銀車之恩<hi>未詳</hi>庶使懐音微悟知感而<lb/>
反其藏匿招我叛臣<hi>謂華皎等也詳前移</hi>翊從瀟湘空竭闗隴荆<lb/>
梁左右漢沔東西<hi>隋書荆州沔陽郡沔陽縣注梁置沔陽營陽州城三郡</hi>籲地呼天<lb/>
<hi>後漢張奐傳寃則呼天窮則叩心</hi>望佇哀救夫一人掩泣猶愴滿堂<hi>説苑</hi>
<hi>聖人於天下也譬猶滿堂飲酒有一人向隅而泣則一堂之人皆不樂</hi>百姓為心彌切宸<lb/>
<pb n="KR4b0019_WYG_001-40b"/>
扆<hi>老子聖人無常心以百姓為心</hi>大都督呉明徹台司上將徳茂勲高<lb/>
威著荆湘<hi>本傳宣帝詔授明徹都督湘州刺史仍與征南大將軍淳于量等討平華皎</hi>化聞<lb/>
庸蜀<hi>本傳文帝詔以明徹為江州刺史隋書梁州隆山郡隆山縣注舊曰犍為置江州</hi>叱咤而<lb/>
平宿豫吹噓而定夀陽<hi>漢韓信傳項王喑啞叱咤千人皆廢隋書徐州下邳郡宿豫縣</hi>
<hi>注舊置宿豫郡後漢鄭㤗傳孔公緒嘘枯吹生隋書揚州淮南郡領夀春縣按夀陽晉郡名治夀春縣  樹屏</hi>
<hi>曰後漢皇甫嵩傳閻忠曰指撝足以振風雲叱咤可以興雷電陳宣帝紀太建五年三月以開府儀同三司吳</hi>
<hi>明徹都督征討諸軍事畧地北邊冬十月呉明徹克夀陽城斬王琳傳首建業本傳齊遣王琳拒守也七年進</hi>
<hi>攻彭城軍至吕梁又大破齊軍八年進位司空</hi>席巻江淮無淹弦望<hi>李陵與蘇武詩安知</hi>
<pb n="KR4b0019_WYG_001-41a"/>
<hi>非日月弦望自有時</hi>
　　啓<lb/>
　　　安成王讓録尚書表後啓<hi>梁宗室傳安成康王秀字彦達文帝第七</hi>
　　　　<hi>子也仕齊為太子舍人天監元年封安成郡王六年為江州刺史尋遷荆州刺史加都督</hi>
　　　　<hi>魏縣瓠城人反殺豫州刺史司馬懐悦引司州刺史馬仙琕仙琕籤荆州求應援衆咸謂</hi>
　　　　<hi>宜侍臺報秀即遣兵赴之十三年為郢州刺史加都督郢州夏口嘗為戰地多暴露骸骨</hi>
　　　　<hi>秀於黄鶴樓下祭而埋之時司州叛蠻田魯生魯賢超秀據䝉籠來降武帝以魯生為北</hi>
　　　　<hi>司州刺史魯賢北豫州刺史超秀定州刺史為北境扞蔽而魯生超秀互相讒毀有去就</hi>
<pb n="KR4b0019_WYG_001-41b"/>
　　　　<hi>心秀撫喻懐納各得其用當時賴之遷雍州刺史在路薨喪至都贈司空諡曰康隋書揚</hi>
　　　　<hi>州廬陵郡安復縣注舊置安成郡</hi>
臣聞間平就國乃盛漢之常儀<hi>後漢光武十王傳東平王蒼建武十七年進爵</hi>
<hi>蒼自以至親輔政意不自安上疏歸職永平五年乃許還國章帝八王傳河間孝王開以永元三年封延平元</hi>
<hi>年就國奉遵法度吏人敬之</hi>郕霍無官實宗周之明典<hi>左傳五叔無官豈尚年哉</hi>
何則皇季之重非待厯階王爵之隆自高羣辟況臣戢<lb/>
翼要荒<hi>呉越春秋扶同曰鷙鳥將搏必卑飛戢翼詳勸進表</hi>亟離寒暑<hi>見詩</hi>進慙趙<lb/>
勝能定楚從<hi>趙平原君傳毛遂謂楚王之左右曰取雞狗馬之血來毛遂奉銅盤而跪進之楚王</hi>
<pb n="KR4b0019_WYG_001-42a"/>
<hi>曰王當㰱血而定從次者吾君次者遂遂定從於殿上毛遂左手持盤血而右手招十九人曰公相與㰱此血</hi>
<hi>於堂下公等錄録所謂因人成事者也</hi>退匪齊文馳免秦厄<hi>史記齊田文自秦逃歸王</hi>
<hi>悔追之闗法雞鳴乃出客時尚早追者將至客有善為雞鳴者野雞皆應之乃脱</hi>固以内切皇<lb/>
心外貽家恥甘輸重餌降禮單于<hi>漢賈誼傳試以臣為屬國之官以主匈奴</hi>
<hi>請必係單于之頸而制其命真徳秀曰新書以主匈奴下陳三表五餌而史削之</hi>列城十五如<lb/>
請和璧<hi>趙藺相如傳秦王欲以十五城易趙王和氏璧藺相如奉璧見秦王秦王無意償趙城相如因</hi>
<hi>紿璧却立倚柱曰臣觀大王無意償趙城故臣復取璧大王必欲急臣臣頭與璧俱碎於柱矣因持璧睨柱秦</hi>
<hi>王恐破璧乃謝相如</hi>市鄉三十聊同寶劒<hi>越絶書越王句踐有寶劒五其一曰純鉤客有</hi>
<pb n="KR4b0019_WYG_001-42b"/>
<hi>直之者有市之鄉二駿馬千匹千户之都二</hi>武夫力而獲諸原微臣還而反<lb/>
諸敵曕言馬駿著隴右之功<hi>見讓表</hi>追念曹彰克烏桓之冦<lb/>
<hi>魏志代郡烏丸反彰乗勝逐北至於桑乾</hi>前王子弟若此勲庸偏其反而<hi>見論</hi>
<hi>語</hi>豈可勝媿<lb/>
　　　謝敕賚燭盤賞荅齊國移文啓<lb/>
昔班彪草移<hi>後漢班彪傳竇融曰所上章奏皆従事班彪所為</hi>阮瑀裁書<hi>魏文帝書</hi>
<hi>元瑜書記翩翩致足樂也按瑀字元瑜</hi>馳譽當年遂無加賞非常大賚始<lb/>
自今恩雖賈逵之頌神雀<hi>東觀漢記永安中神爵集京師帝敕蘭臺給筆札令賈逵</hi>
<pb n="KR4b0019_WYG_001-43a"/>
<hi>作神爵頌拜為郎</hi>竇攸之對鼮鼠<hi>竇氏家傳世祖與百僚大㑹靈臺得鼠身如豹文焚之光</hi>
<hi>澤世祖問羣臣莫知惟攸對曰名鼮鼠見爾雅賜帛百匹</hi>漢臣射覆之言<hi>漢書上嘗使諸數家</hi>
<hi>射覆東方朔連中輒賜帛</hi>魏士投壺之賦<hi>魏畧邯鄲淳作投壺賦千餘言文帝賜帛千匹</hi>方<lb/>
其寵錫獨有光前官燭斯燃更慙良吏<hi>謝承後漢書巴祗為揚州刺史</hi>
<hi>與客坐闇中不燃官燭</hi>霄光可學乃㑹耆年<hi>説苑師曠曰老而學者如秉燭之光</hi>臣<lb/>
職居南史<hi>左傳南史氏聞太史盡死執簡以往</hi>身典東觀<hi>後漢和帝紀永元十三年春帝</hi>
<hi>幸東觀覽書林閲篇籍博選術藝之士以充其官</hi>謹述私榮傳之方䇿<lb/>
　　　謝敕賜祀三皇五帝餘饌啓<lb/>
<pb n="KR4b0019_WYG_001-43b"/>
竊以甘泉之殿舊禮羲軒<hi>漢郊祀志武帝作甘泉宫畵天地泰一諸鬼神而置祭具</hi>
<hi>甘泉更置前殿宣帝即位立黄帝天神帝原水凡四祠於膚施成帝時匡衡奏罷之又公孫卿言黄帝接萬靈</hi>
<hi>明庭明庭者甘泉也</hi>長樂之宫本圖堯舜<hi>漢官儀帝祖母稱長信宫帝母稱長樂宫皇后</hi>
<hi>稱長秋宫嘗樹屏曰藝文類聚陳思王畫贊序昔明徳馬皇后帝  從觀畫前見陶唐之像后指帝曰嗟乎羣</hi>
<hi>臣百僚恨不得為君如是帝顧而笑</hi>自東京晚世曠代無聞西漢盛儀復<lb/>
暏今日金壺流十旬之氣<hi>韻書九醖十旬酒名</hi>玉案備千品之羞<lb/>
<hi>楚漢春秋淮陰侯曰漢王賜臣玉案之食</hi>昔絳羅為薦既延王母<hi>漢武故事帝齋於尋</hi>
<hi>真臺設紫羅薦夜二更後西王母至</hi>紫蓋為壇允招太乙<hi>漢郊祀志武帝時亳人繆忌奏</hi>
<pb n="KR4b0019_WYG_001-44a"/>
<hi>祀泰一方曰天神貴者泰一泰一祝宰則衣紫及繡成帝時丞相衡言甘泉泰畤紫壇八觚宣通象八方又紫</hi>
<hi>壇有文章采鏤黼黻之飾及玉女樂</hi>同斯爽號理致衆星臣以餘年豫聞<lb/>
清祀如陪瑤席<hi>沈約集賽蔣山廟文楊玉桴布瑤席</hi>遂飲瓊漿<hi>真誥明星玉女者居</hi>
<hi>華山服玉漿</hi>
　　　謝兒報坐事付治中啓<lb/>
夫拾金樵路高士所羞<hi>呉越春秋延陵季子出遊於齊見道傍遺金有披裘采薪者季</hi>
<hi>子呼薪者取彼地金薪者曰吾當夏五月而薪豈取金者哉</hi>整冠李下君子斯慎<hi>古詩</hi>
<hi>君子防未然不處嫌疑問𤓰田不納履李下不整冠</hi>兒報不能謹潔敢觸嚴網右<lb/>
<pb n="KR4b0019_WYG_001-44b"/>
趾鐵繫事允法科<hi>漢食貨志敢私鑄鐵器鬻鹽者<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>左/趾韋昭曰<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>以鐵為之著左趾以代</hi>
<hi>刖也</hi>左校論輸實繇恩宥<hi>後漢皇甫規傳規以餘寇不絶論輸左校漢官儀左校署屬將</hi>
<hi>作大匠</hi>老臣過庭之訓<hi>見論/語</hi>多謝古賢折笄之杖<hi>國語范文子曰</hi>
<hi>有秦客廋辭於朝大夫莫之能對也吾三知焉武子撃之以杖折其委笄</hi>有媿前達<lb/>
　　　謝賚麕啓<lb/>
臣昨既陪羽獵仍宴上林固謝長卿之文彌慙子雲之<lb/>
賦<hi>漢書司馬相如字長卿有上林賦揚雄字子雲有羽獵賦</hi>預割鮮禽已同鹽浦<hi>司馬</hi>
<hi>相如子虚賦騖於鹽浦割鮮染輪</hi>頻䝉大臠更異梁王<hi>晉書梁孝王彤謂王銓曰我從</hi>
<pb n="KR4b0019_WYG_001-45a"/>
<hi>兄為尚書令不能啖大臠銓曰大臠為誰曰盧播</hi>詰旦歸來猶為飽飫虞衡所<lb/>
獻復降今恩<hi>周禮冬官山虞林衡川衡澤虞掌山林川澤之政令</hi>賜細君以為歡<lb/>
<hi>漢東方朔傳朔曰拔劒割肉一何壯也割之不多又何㢘也歸遺細君抑何仁也</hi>非屠門而大<lb/>
嚼<hi>桓譚新論闗東鄙語曰知肉味美則過屠門而大嚼</hi>
　　　謝東宫賚蛤蜊啓<lb/>
船俗嚴戈<hi>漢南粤傳注粤人於水中負人船又有蛟龍之害故置戈於船下</hi>漁人資設<lb/>
<hi>詩魚網之設</hi>于彼海童<hi>左思呉都賦海童於是宴語注海童海神也</hi>冒兹水豹望<lb/>
樓闕之氣得波潮之下<hi>漢書海傍蜃氣象樓臺</hi>
<pb n="KR4b0019_WYG_001-45b"/>
　　　謝賚蛤啓<lb/>
鴻化生蛤雀入猶新<hi>月令季秋之月爵入大水為蛤</hi>纔變秋成已聞冬<lb/>
獻<lb/>
　<lb/>
　<lb/>
　<lb/>
　<lb/>
　徐孝穆集箋注巻一<lb/>
</p>
<p>
</p>
  </div>
</body>
</text>
</TEI>
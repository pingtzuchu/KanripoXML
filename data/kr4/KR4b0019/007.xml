<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0019_WYG_007-1a"/>
徐孝穆集箋注後䟦<lb/>
余讀史至魏晉而下未嘗不廢書三歎也南北朝凡九<lb/>
君皆假唐虞之名行簒竊之舉沿習成風遂成故事故<lb/>
有生生世世不願生帝王家者遂至禪詔出諸袖中朝<lb/>
比肩而暮北面其端肈於新莽而成於曹魏可鄙可痛<lb/>
莫斯為甚善乎石勒之言曰大丈夫當光明磊落無效<lb/>
曹孟徳欺人孤寡以狐媚取天下也顯令箋注徐庾兩<lb/>
家獨不及禪代諸製意在斯乎吾門徐子大文沈深嗜<lb/>
<pb n="KR4b0019_WYG_007-1b"/>
古見徐庾箋注心焉慕之欲補其闕畧蓋以春秋之文<lb/>
美惡同辭陳詩之義勸戒並設且一書之中而箋注家<lb/>
偏有未備俾覽者終茫昧焉有難恝置也於是旁捜博<lb/>
采以附巻末名曰備考而質之余余謂顯令維世之志<lb/>
也足以立㢘隅大文論世之志也足以鏡得失各自有<lb/>
當耳昔梁簡文荅湘東王書云文章未墜必有英絶領<lb/>
袖之者今以徐子之趣向而又能信好將來縱横藝苑<lb/>
馳騁志林豈曰孝穆才情僅㛠宫體而已哉刻既成因<lb/>
<pb n="KR4b0019_WYG_007-2a"/>
書數言以報之笠水陳銳頴長氏識<lb/>
</p>
<p>
</p>
  </div>
</body>
</text>
</TEI>
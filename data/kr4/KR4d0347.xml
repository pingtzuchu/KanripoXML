<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>彜齋文編巻一</head>
    <p>
<pb n="KR4d0347_WYG_001-1a"/>
欽定四庫全書<lb/>
　彜齋文編巻一　　　　　宋　趙孟堅　撰<lb/>
　　賦<lb/>
　　　吐綬鷄賦<lb/>
嗟爾禽豢華彩之殊於羽翰表均圓而珠匪瑳匪刓宻<lb/>
踈孰鋪鍾星精於蚌胎乃賦彩於爾軀固已不儕於埜<lb/>
鶩逈間於飛鳬矣頥頷之垂更稟異質五色相宣有藏<lb/>
斯宻乍展乍縮若虛若實彬然而彰以時而出此又造<lb/>
<pb n="KR4d0347_WYG_001-1b"/>
物者神其幻相不可致詰者也若乃藥堦晝長蕙圃風<lb/>
暖茸茸草平細細沙軟日輪卓午花隂將轉飲啄既厭<lb/>
振刷㣲倦支體融怡翎翮敷闡百骸暢而自恣真閟形<lb/>
而莫掩撼首騰吻伸嗉迅膺乍露層碧中明錯金婀娜<lb/>
離披絢爛深沈文理横陳宛丹符之疊篆縁飾繚繞訝<lb/>
翠羽之垂襟五雲書䘖將飛詔百衲錦掛向當心衆目<lb/>
詫視兮不敢廹近靈機自愛兮返顧沈吟怒目凝注紺<lb/>
髪森峙翠眉雙妍鳳翍獨異嶃然斯張竟為嫵媚初笋<lb/>
<pb n="KR4d0347_WYG_001-2a"/>
迸於犢角漸竹批於馬耳彎拳前屬精粲交麗故睨而<lb/>
視之曰吐綬以呈竒眩而惑之者謂非形而以氣豈識<lb/>
方寸之間不倫不類可大可小有張有弛邪於是歛彼<lb/>
輝煌屏若退藏盡忘所有舉止如常有隠君子見而歎<lb/>
曰是所謂明哲保身不顯其光也夫吾聞鹿以走險麝<lb/>
為生香已之所累在有其長此禽雖稟文華不常宣露<lb/>
時然自娱巻舒有度其養晦也藏器其覽輝也遇主可<lb/>
不取則為吾出處知格物以書紳因援毫而成賦<lb/>
<pb n="KR4d0347_WYG_001-2b"/>
　　　石菖蒲賦<lb/>
天台石橋佛仙所居境聯鴈峰厥生宜蒲劒挺分脊虎<lb/>
獰奮鬚維水清而石硬産勁質之伊殊較他山之蔓生<lb/>
蓋烈士而腐儒巖壑之阿風日不到地脉所潤澹泊自<lb/>
如又疑得道以逍遥不踐名疆而利塗山僧埜夫鑒竒<lb/>
品異搜取來歸得亦匪易臨峻崖之十尋凜束身而下<lb/>
縋或續以長竿之裊或刺以纎鉤之利自非好尚之孤<lb/>
髙孰肯鍾情之及是乃漬以清泉藉之文石玉峰之矗<lb/>
<pb n="KR4d0347_WYG_001-3a"/>
蜂房將樂之珍雪色齊安子供艾若指螺曲陽盆盛浪<lb/>
飜瓊液壅沙屑金封苔澡碧於以滋生息於以安野逸<lb/>
搢紳先生綺紈公子膏梁厭飫輿馬赫奕乍而見之神<lb/>
爽心懌欲頓忘乎肉食於是移置雕欄擎擡文几纊犀<lb/>
筯以鑷塵雨犧樽而鍾水夕凄清露之下晝䕃花隂之<lb/>
底其所以愛䕶者彌至然未閱月而根麋甫浹旬而色<lb/>
瘁者何哉顧乃過尤懈怠於臧僕疑被侵陵於蟲蟻豈<lb/>
清虛富貴逈不同方鐘鼎山林未容兼美徒使唐嘉緑<lb/>
<pb n="KR4d0347_WYG_001-3b"/>
埜之清風漢慕赤松之髙致彛齋處士從旁而嘻曰我<lb/>
知之矣請言所以余見隠徒其室方丈人跡罕至景宻<lb/>
䕶其南榮苔欲生而滿地羅列峰巒奠陳罍洗翛踈數<lb/>
劒倚壁蒼翠水僅濡而不盈根頻殳而勿施每指一而<lb/>
問年動歴閏而逾紀靜定純一有終有始寒煖燥濕不<lb/>
遷不徙厥無竒方唯安汝止彼其愛之適以害之特未<lb/>
諳乎此理方梅霖驟至浸滛滂沛根聯絡於銀絲主人<lb/>
為之欣喜不知力既下分葉枯而萎紛九節之連延乍<lb/>
<pb n="KR4d0347_WYG_001-4a"/>
叢然而森起亦猶飽豢於肥甘夀劣休糧之士其所以<lb/>
約水䕶根經年養力葉老滄浪亦煉形之術耳又况勤<lb/>
怠殊方炎凉易位不常厥居朝三暮四何異爪皮騐生<lb/>
㧞本觀密有愧槖駞之子此言雖邇中有深㫖請書以<lb/>
資養生豈但曰蒲而已<lb/>
　　五言古詩二十三首<lb/>
　　　上習庵陳先生<lb/>
厥聞忠孝者所出同一源子於所親孝移忠理必然親<lb/>
<pb n="KR4d0347_WYG_001-4b"/>
賢亦子訓忠節貴兩全殺身能成仁揚名斯永延是亦<lb/>
孝所在豈但知色難嘻其叔世風本末嗟倒懸若曰能<lb/>
養耳食美衣華鮮茍求胡弗至側媚謟笑肩彼其良自<lb/>
多喟歎逹者觀向來歐陽公拓落夷陵年夫人告之公<lb/>
淡泊吾所安慎毋為險變守節當彌堅卓哉名母訓紀<lb/>
厯伊誰傳恭惟奉常君矢心直似弦立朝幾抗論凜凛<lb/>
髙回天力甦憒憒徒若障狂瀾川人知君守固當識君<lb/>
母賢想其勉勵時諄勤誨膝邊怡愉一領解心注靡變<lb/>
<pb n="KR4d0347_WYG_001-5a"/>
遷升而髙為天下而沉為淵但知慈訓在此外浮雲焉<lb/>
兹來從吏隠斵屋新數椽曲檻花葳㽔虛忩月嬋娟雅<lb/>
意寓一賦懦立貪以亷我誦順親記有淚如迸泉我貧<lb/>
母亦老苒苒髪已宣家徒空四壁簟笥笑且便惟虞官<lb/>
箴曠勿以温飽牽澤深百川赴火明斯聚蟬投君以臭<lb/>
味君子毋棄捐<lb/>
　　　仲弟借書持要不謹䕶有損為之覆背葺還<lb/>
昔聞勤讀者三度絶韋編讀書書已破書則在肺肝摘<lb/>
<pb n="KR4d0347_WYG_001-5b"/>
實咀其華發揮事業間伊惟事精妍整束懸牙籖縹囊<lb/>
手未觸慨是龍泉言虎子畜溪魚汝懵未鑿顓胡䇿追<lb/>
元方紛紛探簡編抱書手不龜靣壁縳枯禪靴化例隨<lb/>
水竟負一瓻還季也怒生癭我慚家訓顔願季無䘖怒<lb/>
鳳樓修則完嗟嗟仁義諫束濕何由痊顛倒幸爾存柿<lb/>
葉風掀掀糊老飽九炊紙搗翼擬蟬翻翻事兼兩滑膩<lb/>
好且堅手鑒具在兹秋露無重妍舊書百回讀訓佩坡<lb/>
老僊請季事斯語慎勿髙閣懸因憐數匱藏徒疥小印<lb/>
<pb n="KR4d0347_WYG_001-6a"/>
存浮雲忽白衣世事無不然眼底不自快封閉何取焉<lb/>
所貴得之心亦可忘蹄筌又憐囿大塊華好竟飽鮮一<lb/>
飽羶聚蠅曷與千古傳纎雲飛四散皎月標中天<lb/>
　　　贈筆工呉昇<lb/>
蘭臺上狸毛山谷愛雞距物勝因人成雅製傳自古風<lb/>
流渡江初筆翰猶朴魯曽窺上方製遺範典刑具寸簮<lb/>
束萬頴贍足飽霜兎豐融沛行墨充實自妍富行間得<lb/>
茂宻夫豈窘尺度澆浮自趨薄羸劣醜畢露清快誇鈎<lb/>
<pb n="KR4d0347_WYG_001-6b"/>
心節括號釵股纎纎銛甚錐秪便庸書伍殺鋒出光芒<lb/>
苖枯旱無雨齷齪癡凍蠅安能劂石怒爾來邈東嘉法<lb/>
則自誰祖宛見昔製作齊力萬毫努吾欲標諸人示兹<lb/>
明取與斵雕還反樸淳風招已去春苖異蘆筍廣袖謬<lb/>
織組誰能一羽力囬彼㴞㴞注百爾今已然豈但於筆<lb/>
故<lb/>
　　　題黄嵒夏氏曉山亭詩巻<lb/>
元暉工畫山最識山之趣每言籠朝雲乃是竒絶處君<lb/>
<pb n="KR4d0347_WYG_001-7a"/>
家結幽亭兩峯正當戸窣堵冠其巔雲中雙筆露宗老<lb/>
為扁名得自昌黎句相當巻書坐塤箎逓吟賦是時神<lb/>
宇泰白雲未飛去滃然截山腰素練初横布須臾朝陽<lb/>
升景象幾更互盤旋宛逰龍披離擘輕絮春澌苒而泮<lb/>
青烟惟一縷霏㣲辨岡巒歴落分島嶼露晞如膏沐蒼<lb/>
翠盡還故松針與篁叢貫穿珠無數應接良不暇詩科<lb/>
亦既冨只憂紅塵生分我淡思慮更須清夜來四更㸔<lb/>
月吐<lb/>
<pb n="KR4d0347_WYG_001-7b"/>
　　　詩談<lb/>
吾嗤彼云士努力事詩妍竟日搜枯腸抽黄對白間爾<lb/>
何無達觀跼促自縳纒不見淵明陶有詩累百篇要以<lb/>
寫吾心出語如流泉採菊見南山得句於悠然少陵動<lb/>
感慨忠義膽所宣有時心境夷亦復輕翩翩纎纎白雲<lb/>
閑無心遊日邉風石激而竒奔迸生雲煙詎以天然態<lb/>
而事斧鑿鐫陶爾一觴酒警爾心地偏少焉明月上髙<lb/>
掛西山巔聽我曵杖歌金石聲撼天<lb/>
<pb n="KR4d0347_WYG_001-8a"/>
　　　萬壽寺避暑讀書<lb/>
梵寺齋殿深屋古洞隂冷火雲自空飛此地暑盡屏乍<lb/>
至心已清坐久體如氷官清務乃簡居易事亦省是為<lb/>
臭味同玉碎金無礦蕭閑日追隨論辯當脩省展書相<lb/>
對讀佳處撃節猛輿皁謂前兹文會無許盛觴詠直寄<lb/>
耳沈湎夫豈肯過從奚厭宻交道久彌敬無令數斯踈<lb/>
此語共知警<lb/>
　　　為倉使呉荆溪先生夀<lb/>
<pb n="KR4d0347_WYG_001-8b"/>
人祝先生夀勲名而福禄伊惟小門生而廼異斯祝所<lb/>
祝在斯文其夀非已獨嘗聞侍席言櫽括因以復孔孟<lb/>
至皇朝文與道相屬溯自熈豐後專門始分目歐蘇以<lb/>
文雄周程理義熟從此判而二流𣲖各異躅偉哉水心<lb/>
葉同軌混列輻粲粲雲錦章理義仍炳燭筠牕一傳後<lb/>
人已沾膏馥正統的屬任非公紹者孰鯫生耳聞此驚<lb/>
詫歎不足因捧介夀巵譜在歌詩軸願言清節髙嵗寒<lb/>
等修竹長以文鳴道聲金而振玉上而軋漢周俯命騷<lb/>
<pb n="KR4d0347_WYG_001-9a"/>
以僕門生嚴楷法剩將從紀録<lb/>
　　　漕使李寶文先生除宣城守<lb/>
幕客崇酒觴渠渠餞行舟先生蘸甲飲不使涓滴留持<lb/>
盞顧謂言汝復能吟不爾不歌吾行而俟吾言求沃爾<lb/>
滿鍾酒畀爾筆力遒扶輿懵懵醉夢化蝴蝶遊夜分起<lb/>
展燭落筆蓴絲柔請歌先生行真與人不侔前者亦云<lb/>
歸金帛囷載收今惟明月耳舴艋輕浮浮視彼掊歛徒<lb/>
推剥藂怨尤逮其去國日競欲瓦礫投此乃戀寛㤙說<lb/>
<pb n="KR4d0347_WYG_001-9b"/>
着涕泗流國用既云裕民瘉亦云瘳而令分左符逺從<lb/>
牧山州投䑕戒忌器矧我無是謀弹烏或驚鸞盍亦謹<lb/>
厥籌兹焉皆汩汩去矣從休休伊惟小門生莫計攀前<lb/>
輈彌溪桃花水舟行願悠悠行有賜還詔佇立螭坳頭<lb/>
　　　拜范文正公祠<lb/>
瘦石挿半天玲瓏聳蒼翠想從混沌初有此紛破碎斷<lb/>
截不分離欹危不顛墜乃於其中間穿㳂石路細頻勞<lb/>
謝屐行捫撫足幻怪下有泉溶溶根來從石背香山纔<lb/>
<pb n="KR4d0347_WYG_001-10a"/>
品題名得因人貴瘦笻行清秋西風吹我袂躋攀幸未<lb/>
疲俯仰一歎喟下山拜范祠遺像儼如在胸中萬甲兵<lb/>
曽使西夏畏巖瞻石不移可想鐡肝肺嘻其羣小人風<lb/>
林犬空吠於今孰存亡取捨良亦易但堅自力心嵗寒<lb/>
見節槩卓爾彼何人晞之則亦是<lb/>
　　　詠史贈王侍御<lb/>
昔有陽城子髙卧中條山粤從丹詔聘職諫居朝端北<lb/>
垣七八年一詞曽靡殫於中常戚戚事以秦越㸔諍臣<lb/>
<pb n="KR4d0347_WYG_001-10b"/>
論一篇見誚昌黎韓城日洽壺觴視之無汗顔一朝天<lb/>
子誤鼎鼐庸雄姦皇皇朝埜人敢議不敢言城曰兹可<lb/>
矣不言吾豈安當廷壊其麻勢若廻狂瀾臣言不可奪<lb/>
臣肉所可剜孰謂雄猜主天聼亦為還一鳴必驚人朝<lb/>
陽之祥鸞一飛必衝天北溟之鵬摶啾啾燕雀輩終嵗<lb/>
寒簷間君今踵其武可想倚任專士習弊滋久未易一<lb/>
匕痊遺臭偃月姦殆今逾百年利欲錮人心深矣莫洗<lb/>
湔幾新更化機仍澁膠柱弦洗泥何能清救弊應其源<lb/>
<pb n="KR4d0347_WYG_001-11a"/>
昔無起樓地今舉田連阡而以求善治却行而欲前復<lb/>
有事誕衒奮臂張虛拳驅虎戕良民臧否已較然膠舟<lb/>
倚航海惻聳憂世肩夷甫在晉朝舉世無幾先卓哉辯<lb/>
姦論萬世一老泉瞽言再拜獻感憤涕泗漣昔者漢更<lb/>
生危言扶彼顛皎余明寸心不向流俗宣維君中流柱<lb/>
屹是障百川向來稍詭遇髙官懐䄂間耿介甘不售嵗<lb/>
寒松栢堅國無君子哉緘黙誰復言松江千頃浪涵月<lb/>
金蜿蜒於兹送君行商歌頻扣舷明當重回首晩風楊<lb/>
<pb n="KR4d0347_WYG_001-11b"/>
栁邉佇希御史雨迅掃靖幅員<lb/>
　　　送放生池碑<lb/>
維書號心畫於以觀厥德堂堂太師顔忠義挺不屈怒<lb/>
張鐡柱立凜若罵蔡賊蠶頭而蠆尾屋漏而壁拆豈事<lb/>
筆端求要自心胷出心源儻匪正馬謾按圖索君侯氷<lb/>
玉清一㸃塵不入擺脫世縁盡四壁無良物源清流應<lb/>
隨心同寧異跡前年鎮霅城清風貪者格人言政化明<lb/>
如仕唐大厯人言八法具儼是浯溪刻卑棲小李掾松<lb/>
<pb n="KR4d0347_WYG_001-12a"/>
茂悅見栢甚欲事灑掃筆硯供洗滌官身類匏繫唯向<lb/>
清夢覿手搨魯池碑潢謄寄遠驛既異褁苞苴抑匪徒<lb/>
掛壁舉目見顔公英氣聳辟易又若小子勤祗莊常侍<lb/>
側<lb/>
　　　别贈陳新叔弟<lb/>
神靈造天極仁深祚綿逺光堯渡江初屬族扶日輦南<lb/>
來逾百年𤓰瓞載繁衍開江一枝燈海濱發長燄紹興<lb/>
庚辰第伯祖維創見自此燈燈續儒科已累踐姪也幼<lb/>
<pb n="KR4d0347_WYG_001-12b"/>
則孤門戸中屯蹇執編青衿後浪䇿禮部選有叔行𣲖<lb/>
親隔驀此異閈天都邂逅初覿面苦恨晩為言起家難<lb/>
銖積勤靡倦相從忽問勞把臂互驚嘆霅城每頻過訪<lb/>
我李曹掾及兹脫選海幾擬謝深眷三年在奔波留滯<lb/>
顔色靦扁舟此經從相見笑而莞排日羅酒漿延顧禮<lb/>
既腆所欣廷蘭秀一一莫可揀讀書固有獲而况多積<lb/>
善竇桂未足誇王槐定應顯願言闡宏規涵肆觀文典<lb/>
士業止科名耕耨工亦淺胷中澆萬卷落筆自精悍何<lb/>
<pb n="KR4d0347_WYG_001-13a"/>
當它年來大雅見文憲功名固懸命立志母狹褊㣲言<lb/>
勿謂迂聊作友于勉<lb/>
　　　乙未春初解漕幕兼職訪秋壑西湖探韻得柳<lb/>
　　　字<lb/>
浮生恍流萍聚難别易久經年稀會靣感歎兩執手佳<lb/>
賔稍翕集歴落馬蹄驟競誇摛錦文雄騁翻河口主人<lb/>
金叵羅頗費黄封酒環坐松下亭海納翕敷受飲酣氣<lb/>
張王聯題健揮肘山凹日斜射簷額風穿逗恨無秉燭<lb/>
<pb n="KR4d0347_WYG_001-13b"/>
遊以夜繼斯晝聊追擘韻戲嶮窄互呈鬬分擕上木蘭<lb/>
漾槳幾囬首遥追飛蓋歸數徧蘇堤柳<lb/>
　　　必大弟赴新城簿<lb/>
乃翁换官班幾欝青雲志晩以身徇國而得禄及嗣妙<lb/>
年當膴仕應識珍重此簿領職任輕正合親文史東安<lb/>
吾舊遊山水清且美編戸雖不稠而亦有文士擇友如<lb/>
擇木所貴髙於已遊觀固有時要在不踰禮飲爵不過<lb/>
三馬向坦塗履幕府儻留連謹抑如處子切勿事軒昻<lb/>
<pb n="KR4d0347_WYG_001-14a"/>
攻者蠭蝟起我已慣嘗此說病乃真意第守謙謙心由<lb/>
天工處置命透如春回不壓重石底爾祖積善在造物<lb/>
報必侈以我苦澁詞普告兄與弟莫怪欠誇諛食橄有<lb/>
回味謂余言不信識者試質以<lb/>
　　　辛丑孟夏甲申日得雨<lb/>
物理寓乘除天存好還道去年夏迄秋旱枯苖盡槁繁<lb/>
霜打麥根療饑兹已兆逾春秀葽葽修翠摇旌葆黄雲<lb/>
割未盡赤日仍杲杲秧針方㓨牙還憂水泉少正深傷<lb/>
<pb n="KR4d0347_WYG_001-14b"/>
弓虞曲成由大造耕雨刈欲晴從來難兩好來牟迨既<lb/>
登甘霖乃方到甲申占久雨古語信可考首夏際兹辰<lb/>
其應孚未禱繁聲喧若注隂雲陣如掃入夜聽簷溜滴<lb/>
瀝響到曉蝗螟腐翅翼蛙黽喊池沼從兹雨未艾調潤<lb/>
知可保一畝數石収麥秋功已告千倉而萬箱應占冨<lb/>
禾稲匪藉天功然人力寜爾巧端由政致和天示賢侯<lb/>
報不死見豐年鼓腹歸醉飽末掾與農氓熈熈歌皥皥<lb/>
　　　夜飲歸戲作<lb/>
<pb n="KR4d0347_WYG_001-15a"/>
夜雪合三更崑崙兵宻渡常時喜慨談此夕若親覩杯<lb/>
行數已長談辯氣掀舉㣲酣上籃輿迢迢向歸路出門<lb/>
林盡白飛雪正零舞苦寒嗟僕夫鼈跛良窘歩北風惡<lb/>
打頭滅燭失四顧平生功名心每作艱危慮小試應危<lb/>
機郤輿自行去脚力幸未衰乗之酒力怒踏雪如踏雲<lb/>
了不見辛苦尚奚畏泥塗寧卹雙靴汙僕失莫余追瞥<lb/>
若肘生羽鶱騰甫登橋健翎已逾兎還歸坐中堂長嘯<lb/>
黙不語絲鬢且勿生未謂余不武夜雪向桑乾立勲期<lb/>
<pb n="KR4d0347_WYG_001-15b"/>
晚暮凜凜金石心捐軀事明主<lb/>
　　　九三月丹<hi>昔人登弁山得此花園工有九三者忘其姓為接度種今徧苕霅號曰九</hi>
　　　<hi>三月丹</hi>
有花血嫣紅侈娭大於碗五出猩袍裂萬攅金釘滿數<lb/>
日色彌鮮不畏風日暖山茶越丹軰馬塍豐土産殊名<lb/>
幾百種並立色俱赧客言名之由其說鄰怪誕昔有樵<lb/>
弁山絶頂路迷返見此物尤異斵置歸里閈九三槖駞<lb/>
流厥藝工養豢惟以第行稱姓名㣲考按香泥宻封籜<lb/>
<pb n="KR4d0347_WYG_001-16a"/>
接度根暗换若古姚魏然因從九三喚從兹入西浙移<lb/>
根遍名苑家家尚此花買價不論貫青油障曉日朱檻<lb/>
䕶雕瓉㣲物因人成感此一喟嘆憶昔洛陽花夀安紅<lb/>
為冠要其所從出亦自薪槱伴伊維花卉流第以色媚<lb/>
眼青青三寸松養可凌霄漢明堂湏衆木未易一材辦<lb/>
工師無遐遺材滿巖崖畔<lb/>
　　　題呉門顔氏敬享亭石記<hi>贈一齋</hi>
蜾臝祝類我慈烏知反哺伊人矧最靈而不以斯故養<lb/>
<pb n="KR4d0347_WYG_001-16b"/>
雛數羽毛初志亦辛苦懐哉肯堂念寥寥幾千古君其<lb/>
若而人悽愴踐霜露欽聞先君子清白守儒素何以遺<lb/>
後人多文以為富潭潭詩書府魚魚禮法度王槐信厚<lb/>
成竇桂隂徳著雪玉塵不緇鍾美見垂裕勤修不自閟<lb/>
刻詞流肺腑應無忝厥紹錫類及噲伍卑飛未仰報有<lb/>
淚滂如雨山髙不礙天水流必東注願言堅此心宜詣<lb/>
聖賢處他石或可攻庸效南陔賦<lb/>
　　　題陳山龍祠<lb/>
<pb n="KR4d0347_WYG_001-17a"/>
白龍生陽山龍生龍母死於何藏斯陳其說從古始豈<lb/>
伊𡨕邈中而亦有地利季春旬八日嵗嵗雨𡨕晦龍下<lb/>
大如柱萬目儼駭視謂龍來朝母人胡不知禮邑人嚴<lb/>
奉供神宫聯梵寺龍君與龍母居中堂殿位兩廡香火<lb/>
誰分祀及四子山腰有龍湫泓澄一掬水水旱不涸溢<lb/>
甘冽冷牙齒禱雨乞一滴闔境得沾濟昔年令君來瀝<lb/>
酒方奠啟有物蜿蜒見舉體金色被廵㳂上巾幞馴狎<lb/>
了無畏令君端笏迎迎入香奩裏誕四子如粟乆矣傳<lb/>
<pb n="KR4d0347_WYG_001-17b"/>
神異逮置湫石邉倐與電俱逝或示夢畫工畫龍要珠<lb/>
戲或載見蜿蜒躍戲花壺際神靈及事怪龔碑詳紀記<lb/>
迎享送三辭上軋騷章麗荔子丹焦黄羅池未專美余<lb/>
来擊節誦金石歌聲曵邇年又喧傳其說更譎詭後殿<lb/>
方落成將以奉大士一夕大風雨巨石暗飛墜髙髙山<lb/>
頂來直頓殿堂内端然一寳座不偏亦不倚既無繩墨<lb/>
量誰與安位置不知幾鬼推毋廼隂兵徙是為鬼龍力<lb/>
其說信有以又云虎新過泥沙印遺趾爬㧓大木皮畫<lb/>
<pb n="KR4d0347_WYG_001-18a"/>
畫有文理海山斷不連四望惟茅葦又無穴宅居此物<lb/>
從何至有龍必有虎神驅理或爾不然虎尊龍墓前來<lb/>
伏跪想當清夜月踡跼安其尾談𤣥與訊怪更僕良未<lb/>
已笑呼金叵羅一把詩腸洗數酌帶微酣長嘯奮雙袂<lb/>
徑直上山巔惟如履平地海神會我心巻浪雪花沸中<lb/>
年脚尚健有志聊自喜下山猛捉筆揮掃不停臂素壁<lb/>
兩三間掀舞龍蛇勢<lb/>
　　　重賦暨邑池亭<lb/>
<pb n="KR4d0347_WYG_001-18b"/>
新沐試絺綌凉生神骨清髪踈逗風爽半幅紗巾輕逍<lb/>
遥池上亭緑隂取次行清和又重見時序無留停叢委<lb/>
簿書間那得散漫情乍此偷隙閑雲開月蹔明故園松<lb/>
菊荒蛛網罩南榮琴書知好在奥窅誰為評<lb/>
　　　憲使陳習菴先生除司業<lb/>
連宵對凉月閒吟祖行篇攬挹南卉香入句期清妍追<lb/>
隨剪呉江送君翔九天豈為兒女情戀戀祈㤙憐兹惟<lb/>
時多虞活國資清賢近者小司業繇之入諫垣<lb/>
<pb n="KR4d0347_WYG_001-19a"/>
　　　古劒詞<lb/>
古劒三尺長土花上鱗甲幾年閉蟄藏射斗光夜發提<lb/>
攜繞區市鮮復事磨刮嫖姚一拂拭蛟斷犀可截志士<lb/>
寧終窮行逢逹觀逹<lb/>
　　　曲澗<lb/>
山頭分兩崖知有泉來處曲澗潄琮琤夜來應驟雨葉<lb/>
嫩明琉璃藤生絡松樹石脚漲所痕莓苔濕無路玩之<lb/>
室生白明是春將暮何當門對開小結幽廬住<lb/>
<pb n="KR4d0347_WYG_001-19b"/>
　　七言古詩十五首<lb/>
　　　江灣僧舍水石芭蕉<lb/>
老耳最怕風雨聲芭蕉葉上聲偏鳴新枝日展翦不替<lb/>
况見蕺蕺成添丁呼童具鍤斵寒玉蔓圖貴早除其萌<lb/>
醜疑烏啄側着附又訝蹲鴟不可羮一笑翻成有料理<lb/>
古盆石供泉清泠黄梅彌旬雨霡霂苔封沙擁生意成<lb/>
小試抽書嚏撚細䑕牙入水銀鬚生漸離土性安臞瘠<lb/>
淡與水石相忘形廵除日課長養事莖添葉比紛欹傾<lb/>
<pb n="KR4d0347_WYG_001-20a"/>
炎威不到琉璃碧水脉透尖珠貫縈蕚緑華仙斷火食<lb/>
雲裾曵翠身輕盈風軒暑簟足蕭爽晴曦更有冬忩明<lb/>
丁寜閇塞謹愛䕶秋霜夜氣防慿凌一年一年春風好<lb/>
根株宛在葱蘢青崇桃遮莫金壺貯日暮隨風紅雨零<lb/>
　　　登普滿塔<lb/>
海濵荒凉斗絶地古寺窣堵標蒼旻三靣黄茅連巨浸<lb/>
突立嵯峨超不羣可憐前此無管領欄干罩網蛛絲塵<lb/>
相攜暇日足登覽晝長正度南風薰氷盤朱李冷熨齒<lb/>
<pb n="KR4d0347_WYG_001-20b"/>
雪絲細葛輕襯身飲酣神王氣浩浩半空笑語驚行人<lb/>
墨圓新磨紺於漆大字題成泣鬼神交酬錯勸互賔主<lb/>
雅論諧談肺腑真觚稜掛月筵初散歸從傳呼紛若雲<lb/>
英游便可誇盛事緇流勿訝吾來頻<lb/>
　　　甲辰嵗朝把筆<lb/>
四十五畨見除夕稍知慚愧此之日小時辛苦習科塲<lb/>
惟恐一官身未得二十七嵗方塵忝又閱八年初實厯<lb/>
又閱十年滿兩任汲汲皇皇望通籍况逾百指家累重<lb/>
<pb n="KR4d0347_WYG_001-21a"/>
䕃贍浩穰憂不給所以中心懐蹐跼每至嵗朝常戚戚<lb/>
前年涉險趨淮幕去年舉剡甫及格猶自奔波趂班見<lb/>
來往時時在塗陌今年事定已改官分邑不逺近鄉國<lb/>
秋風行可報𤓰熟便得怡愉奉慈色所以親邊知自幸<lb/>
笑語團欒竟通夕雖然丈夫致君澤民事業匪僅此要<lb/>
是此去無限隔但辦勞心供撫字忠信尚可行蠻貊斷<lb/>
不依阿事嫵媚亦不聚歛求封殖升而戾天沈而淵一<lb/>
聽天公無固必若綴班行儘向髙爐香夾侍螭㘭側剰<lb/>
<pb n="KR4d0347_WYG_001-21b"/>
擬抗論髙囬天粗有外氏之遺䇿或分一壘向邊疆願<lb/>
作長城如李勣霜臺直筆屏姦回機幕飛毫草文檄更<lb/>
令小試經綸手黼黻曽夢江淹筆不然種花蒔藥老海<lb/>
濱却覔長年當官職<lb/>
　　　食雪<lb/>
君不見蘇子卿十有九年留朔廷牧羝未乳歸未得吞<lb/>
氈莫救飢腸鳴又不見陶學士家居三冬足文史玉堂<lb/>
退直清興生謾把烹茶誇婢子我生徒飽太倉粟慨懐<lb/>
<pb n="KR4d0347_WYG_001-22a"/>
伊人常縮恧我才又無揮翰手食此豈不顔増厚浪㳺<lb/>
枉自在江湖幾年見雪一語無只同兒童跳梁喜欲吟<lb/>
自覺腸乾枯朔風打頭夜來泊擁篷曉見銀糢糊銀盤<lb/>
収拾和蔗漿銀匙攪碎紅珊瑚一抄入口清風生再抄<lb/>
乍覺心眼明連抄疾啜盤已竟肌膚起粟神魂輕食罷<lb/>
拱手謝蒼天小儒不學食露盤無補多慾妄求僊願言<lb/>
片片皆詩料吐吞造化歸毫端亦不吟河橋送别凄凉<lb/>
句亦不吟依本胡蘆取天怒但願氷稜雪塊在心胸飄<lb/>
<pb n="KR4d0347_WYG_001-22b"/>
飄解做梅花賦<lb/>
　　　斬偶行安吉州小民之頑兇者土偶刑餘之囚<lb/>
　　　祝之以起兇傷守倅斬而絶其姦<lb/>
君不見昌黎諫佛骨竟莫遂請水火投中丞擊妖蛇此<lb/>
蛇初不為民尤寧如立斬興妖偶卓哉偉見吾邦侯吁<lb/>
嗟三輔州尚鬼逾蠻酋此輩生身已麗法尚何智慧靈<lb/>
諸幽惟伊姦兇愚爾俗假慿威毒相仇讐依乘土木作<lb/>
幻怪竊取血味神其謀除兇破偽<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>一劒較功韓孔兹<lb/>
<pb n="KR4d0347_WYG_001-23a"/>
為優嗟嗟願公寳此劒更煩借截姦臣頭<lb/>
　　　送朱支倉試刑法科<lb/>
士業讀書讀律恥亦不屑至其有以男兒奮身自力耳<lb/>
有足成功奚擇地誦德科條似流水筆端端可判生死<lb/>
用之自貴勿輕視贈君飽霜毫錐子萬毫齊力鋒頴鋭<lb/>
庭隂未側可萬字十問俱通䇿勲易即次風雷星斗位<lb/>
還取儒科濟世美更贈一言君我記終身行之恕而已<lb/>
　　　厖蚓圖<lb/>
<pb n="KR4d0347_WYG_001-23b"/>
一蚓蜿蜒行燥土定是明朝天作雨六厖酣憨初眈乳<lb/>
乍見異物吠驚覩老厖垂涎傍睨顧此心亦以䑛犢故<lb/>
鶉衣百結多兒女錦屏鴛帳輙獨處<lb/>
　　　送馬上嬌圖與秋壑監丞<lb/>
繡韉金狨玉蹀躞天寶繁奢逾大業華清浴已宴沈香<lb/>
弓箭才人擁旌節前頭樂部紫雲回催駕顒迎奏三疊<lb/>
阿瞞駐轡立多時欲上花驄尚嬌色俯頭縋鐙力士徒<lb/>
曽以脫靴為屑屑歩歩相隨那肯離嘗聞願作連理枝<lb/>
<pb n="KR4d0347_WYG_001-24a"/>
燕安儻及思艱危那有馬嵬攀訣時漢家山河安四維<lb/>
披香千秋惟弋綈龍眠畫兹非衒竒端與曹髙向孟陳<lb/>
元龜<lb/>
　　　秋壑納室慶席諸友分韻<lb/>
蘆葦戰風聲颯索細雨吹絲氷簾箔暖盤醉客珠履喧<lb/>
聳鸞筆飛璣唾落詩人大義在切磋曳裾彈鋏籍若何<lb/>
正倫風化理不二御邦即是家之和<lb/>
　　　採桑曲<lb/>
<pb n="KR4d0347_WYG_001-24b"/>
桑椹紫來蠶務急帶曉採桑桑葉濕屋頭緑暗勃姑啼<lb/>
柱礎朝朝汗流出人家蠶老婦勤苦銀釧忙催隔忩霧<lb/>
方花古塼衮香絮院静簾垂明燕語沉炷銷來烟半縷<lb/>
　　　賣鏡<lb/>
賣明鏡怕明鏡從來面瘦兩髙顴况復星星添鬢影世<lb/>
間萬事只宜晦明鏡何須炯相對鏡明賣却昏不磨從<lb/>
教雙鬢雪婆娑<lb/>
　　　青春能幾何<lb/>
<pb n="KR4d0347_WYG_001-25a"/>
青春能幾何青春能幾何蒼髯紺髪看成皤亦有紅顔<lb/>
嫩於花東風馳道屬誰家可道光隂流電轉草上霜飛<lb/>
峭如翦心如不知恍重見心語不通惟見面重見面愁<lb/>
轉多歸來銀燭炯長夜歎息青春能幾何<lb/>
青春能幾何青春能幾何日烏月兔去如梭膠粘難安<lb/>
枝上花頗惜相逢殊草草中心有言不復道鵲喜傳訛<lb/>
易顛倒想得也應生懊惱謾自有千金無方駐臉霞休<lb/>
言洛陽看花伴經年浪蕩不歸家君不見青春能幾何<lb/>
<pb n="KR4d0347_WYG_001-25b"/>
　　　二禽言戱贈難弟<lb/>
　　　　歸歸歸<hi>西浙暮春有禽鳴連三聲皆呌歸</hi>
歸歸歸三月將盡方始啼木林翠宻隂成幄花片紅嫣<lb/>
風蕩飛歸歸歸汝既勸歸胡不歸歸來深院日正長煮<lb/>
酒菖蒲玉屑香醉眠藤牀覺晚涼須臾月色到回廊歸<lb/>
歸歸真箇歸來樂未央<lb/>
　　　　篤篤篤<hi>此啄木兒也因其聲以謂之</hi>
篤篤篤日長正午睡初熟誰其扣門訪幽獨見他利喙<lb/>
<pb n="KR4d0347_WYG_001-26a"/>
啄枯木枯木中間能有幾小蟲何足飽爾腹盡日勞苦<lb/>
食不足篤篤篤此聲尚且聒人耳人之多言寧不瀆戒<lb/>
之哉篤篤篤<lb/>
</p>
<p>
</p>
  </div>
<div>
                <head>彞齋文編卷二</head>
    <p>
<pb n="KR4d0347_WYG_002-1a"/>
欽定四庫全書<lb/>
　彞齋文編卷二　　　　　宋　趙孟堅　撰<lb/>
　　五言律詩十三首<lb/>
　　　庚辰除夕<lb/>
生計從來拙奚疑壁四空解憂惟父母謀事等兒童無<lb/>
競身如偶訛言耳願聾丈夫心鐵石肯自泣塗窮<lb/>
　　　辛已除夕<lb/>
嵗事今其暮而多悵惋心功名一成否身世幾浮沉荄<lb/>
<pb n="KR4d0347_WYG_002-1b"/>
甲四墻在根株百蠧侵白雲飛處逺東望動微吟<lb/>
　　　山行晚歸<lb/>
背日踏寒影歸程路覺長水流逢石響花晚度秋香前<lb/>
去多林莽新傳有虎狼行行應勿緩掠面已風霜<lb/>
　　　尤美亭<hi>在昌化治平寺</hi>
雖未及瑯琊看來亦自佳微㘭著新月聳翠帶餘霞巨<lb/>
鑿應靈禹斜抛或女媧小亭相對好莫放竹叢遮<lb/>
　　　夜熱<lb/>
<pb n="KR4d0347_WYG_002-2a"/>
夜熱寢復起獨行池上亭欹荷傾泫露髙柳掛疎星秋<lb/>
蜇已啼草涸魚時唼萍無雲那有雨湛湛一天青<lb/>
　　　䝉齋<lb/>
此閟先天地名齋曷扁䝉祇應防太潔未必果冬烘釀<lb/>
臈重醅酒初陽逗煖風當年郭有通此意與君同<lb/>
　　　文宣公祠宇新成<lb/>
旋斵蓱蕪地亭臺出水瀕人知便行樂誰識念賢臣淡<lb/>
月花無影微風浪有鱗飛梁如跨水遊子更來頻<lb/>
<pb n="KR4d0347_WYG_002-2b"/>
　　　何氏書堂<lb/>
元正假得晴埜服暫山行遇石松盤葢懸崖蘭倒生壁<lb/>
問題字古潭面鑒形清官滿應求此讀書秋月明<lb/>
　　　鴻禧觀次髙横槎韻<lb/>
逍遥微物累出處任天真薄宦已陳夢青山猶故人鑑<lb/>
湖凉不暑荷葉淨無塵往往入圖畫扣舷欹角巾<lb/>
秦望與蘭亭山山逓送迎蓴鱸方嫩美草木亦欣榮去<lb/>
繼漢疏傅名肩齊魯生鴻都讀遺事誰不動歸情<lb/>
<pb n="KR4d0347_WYG_002-3a"/>
　　　和陳魯山社日西湖二首<lb/>
遶堤千障碧過雨一回新並駕館中傑分題湖上春杯<lb/>
觴同臭味篇什倍精神招手年時燕遄歸尚及辰<lb/>
海棠料客醉故作暈微紅借路山無雨惜花天不風揚<lb/>
鑣聫勝士琢句策竒功讀罷身何許晴光蕩漾中<lb/>
　　　江樓遲客<lb/>
野外遊神逈望中塵物稀天連逺水盡鳥背夕陽飛木<lb/>
葉初摇落鄉懐動式微興闌不忍去遲子一舠歸<lb/>
<pb n="KR4d0347_WYG_002-3b"/>
　　七言律詩十九首<lb/>
　　　早春牡丹<lb/>
香泥封籜接頭新幻出花王見早春時節不須寒食候<lb/>
工夫逺勝洛陽人嫩黄䗶葉拳微皺半醉宫粧粉未勻<lb/>
恐怕晚風須愛䕶羅幃遮却看頻頻<lb/>
　　　安吉州賦牡丹<lb/>
眼眩繁妍錦一機銅缾分挿逓參差幾於釘坐看如偶<lb/>
却爲輕寒謝較遲售用奢豪須藉酒形容妖艶每難詩<lb/>
<pb n="KR4d0347_WYG_002-4a"/>
微風忽度輕披展絶憶霓裳駐拍時<lb/>
　　　謝徐正十一兄惠牡丹顔帖<lb/>
左携珍帖右花王雅貺何殊照乘光拆壁漏痕含蠆尾<lb/>
珍珠露顆帶天香數千葉宻憐檀暈怕六丁收謹匣藏<lb/>
答謝苦慚無好語撚髭空斷不成章<lb/>
　　　種水芭蕉<lb/>
石上芭蕉手自移黄梅便得雨如期水根聫絡銀絲漾<lb/>
風葉紛抽羽扇欹日驗發生疑有凖心加愛䕶每忘疲<lb/>
<pb n="KR4d0347_WYG_002-4b"/>
猶如老大初生子及見成人長立時<lb/>
　　　初冬客中見小春海棠<lb/>
一痕朝日界晴忩森肅清寒昨夜霜硯怕生澌微貯水<lb/>
爐因撥火起餘香最耽詩帖閑中樂無奈塵埃客裏忙<lb/>
却是小春花謝絶海棠經月駐紅粧<lb/>
　　　客中<lb/>
睡覺簷牙月一鈎適閑真不願封侯病多藥褁長爲侶<lb/>
静著爐薰轉更幽席上眼明梅破臘霜餘珍重菊經秋<lb/>
<pb n="KR4d0347_WYG_002-5a"/>
從兹可向家居否强半經年在客舟<lb/>
　　　和帑院叔<lb/>
久居朝蹟遲遷次雖在琴齋頗寂寥交少自應無援拔<lb/>
地寒安得有肥饒桃花落處春風𦂳梅蘂開時臘雪銷<lb/>
畢竟徐行能逺到樽前贏得且逍遥<lb/>
　　　及書六考喜效白體<lb/>
無庸下考又三書知愧知慚意少舒儻便盍簪叨墨綬<lb/>
縱然休仕亦緋魚何人不願重金服那箇無心駟馬車<lb/>
<pb n="KR4d0347_WYG_002-5b"/>
修短洪纎應賦定好存方寸一由渠<lb/>
　　　不寐<lb/>
不夢華胥仍不醉燈青室白自髙眠頻聞乾葉下空砌<lb/>
遥認征鴻唳逺天慮淡殊非同槁木無營豈復在齠年<lb/>
回思撲漉紅塵久虧損工夫只自憐<lb/>
　　　邑圃池上<lb/>
南薰初愛葉田田忽見莖枯欲倒懸風露漸凄生澹泊<lb/>
水天相映作澄鮮無人領㑹微吟意獨自咿唔薄暮天<lb/>
<pb n="KR4d0347_WYG_002-6a"/>
一對陶朱山下鷺飛飛衝破晩炊烟<lb/>
　　　養鸂鶒<lb/>
䕶毛不用籠寛織半殺彫翎養自馴退易進難微鶴歎<lb/>
凉來炎去異鴻賓横枝梅下眠和月臨水薇邊遊近人<lb/>
更著花栽安蘚石黄筌圖畫鎮長新<lb/>
　　　十日同憲僚登髙<lb/>
自嘆凄凉客寄身已孤茱酒奉慈親未應一夜無芳菊<lb/>
共上層樓有可人日射寒山宜近晩霜殷秋葉艶於春<lb/>
<pb n="KR4d0347_WYG_002-6b"/>
清歡率爾吾儕事帽落龍山意更真<lb/>
　　　讀元舅雪溪先生墓銘<lb/>
二祖霜臺有烈聲傳家文憲見先生剛而不折松筠夀<lb/>
貧弗濫求冰玉清陶令秫田詩料足竇家桂子義方成<lb/>
即兹更有髙賢傳豈羨區區世上名<lb/>
　　　拜掃易齋先生墓<lb/>
行樂今非少壯時一樽聊以酹吾師隻雞豈敢方前輩<lb/>
下馬猶能慰所思原上松杉新種植<hi>巨濟兄近爲先生栽松杉</hi>望中<lb/>
<pb n="KR4d0347_WYG_002-7a"/>
桃李半披離歸途劇飲賡新句顛倒綸巾不自持<lb/>
隻雞斗酒禮雖微苦雨終風志不移卧病已辜寒食約<lb/>
踐盟猶及小春時老懐傷感渾如舊同舍追陪尚可期<lb/>
少憩東湖勿怱遽片雲來往正催詩<lb/>
　　　寄湯帳幹<lb/>
鎖忩寂寞守燈熒熟數陳蹤迹杳㝠已自無心雲淡淡<lb/>
不應逐計鼠營營發生最普惟春力幽隠旁昭是月明<lb/>
試品梅花霜下角動人深淺似秦箏<lb/>
<pb n="KR4d0347_WYG_002-7b"/>
　　　招石希孟朝飯<lb/>
水臨軒檻絶纎埃砌面茸茸上緑苔伺餧金鱗渾可狎<lb/>
低飛翠羽不生猜篆薰欲起筵初集清磬纔敲夢恰回<lb/>
正好西風坐蕭爽官程翻怕驛書催<lb/>
　　　與帥幹架閣宗叔<hi>山中翁之子</hi>
曾聞老吏說先猷咳唾珠璣下筆遒大器莫爲時所用<lb/>
髙科還有子能收相逢禹會嗟何晩薄可郊寒匪暗投<lb/>
珍重斯文肯勉力清朝墳典要人修<lb/>
<pb n="KR4d0347_WYG_002-8a"/>
　　　寓言<lb/>
詡詡言詞巷陌兒傾心反目易安危可嗟香盡蝶猶戀<lb/>
誰謂機萌鷗不知寥落丹青秋後扇縱横黑白局中碁<lb/>
料應主意非疎賈其奈難祛絳灌疑<lb/>
　　五言長律詩一首<lb/>
　　　追詠西湖行樂寄傅清叔<lb/>
聞借侯家宅湖邊度夏凉鐘魚連梵寺雉堞傍城墻閑<lb/>
適心無事清和日正長藕花雖尚稚荷葉自多香苦笋<lb/>
<pb n="KR4d0347_WYG_002-8b"/>
回餘味青梅弄半黄生綃畫團扇細葛製輕裳水近風<lb/>
生座簷虛月滿廊龍舟花槳榾騮馬紫絛韁竟日歌聲<lb/>
沸通宵水面光不妨投轄飲更稱静琴張詩社聫行卷<lb/>
仙姝學道粧英遊伴王謝清夢到羲皇曾約陪遊盖慚<lb/>
稽動客檣憶君徒悵望爲我細思量幾度吟成後憑誰<lb/>
逺寄將意多收不盡事鄙每牽忙今夕微醺起中宵捉<lb/>
筆狂浪吟無次第聊表未遺忘<lb/>
　　七言絶句詩二十五首<lb/>
<pb n="KR4d0347_WYG_002-9a"/>
　　　九里松馬上作<lb/>
九里松株不斷青松風上發下泉聲耳邊為愛聞天籟<lb/>
故約遊韁緩緩行<lb/>
　　　送客<lb/>
素娥懶駕水晶輪此夕飛來夜欲分送客出門還獨立<lb/>
一天清露湛無雲<lb/>
　　　臨安客中<lb/>
小樓面面著疎櫺静有蟾光絶市聲讀罷離騷臨晉帖<lb/>
<pb n="KR4d0347_WYG_002-9b"/>
菊花香裏數寒更<lb/>
　　　折枝<lb/>
奚囊金勒逗春行醉咏歸來隴月生折得生香渾懶向<lb/>
斷簪零珥任縱横<lb/>
　　　清明<lb/>
節近清明長是陰黄花問在麥苖深勌行却上髙樓望<lb/>
烟鎖前村一半林<lb/>
　　　經過<lb/>
<pb n="KR4d0347_WYG_002-10a"/>
二十年前漫浪遊海天霜氣夜深浮竹牕夢斷聞雞處<lb/>
常憶溪灣塢聚頭<lb/>
　　　南林張園<lb/>
凄凄寒菊委霜叢下有微吟腐葉蛩倚著欄干聽不了<lb/>
自來我輩最情鍾<lb/>
　　　種石菖蒲<lb/>
少年眼力健觀書卷裏千言一覽無官事簿書昏惘惘<lb/>
效尤石上種菖蒲<lb/>
<pb n="KR4d0347_WYG_002-10b"/>
　　　蕙花<lb/>
光風蕩煖曉晴天雅有幽香入簡編尋見埜花都不是<lb/>
山蜂引到石崖邊<lb/>
　　　夢回<lb/>
㸃㸃桃花短短墻雨聲徹夜響迴廊覺來蝴蝶家山夢<lb/>
一半分明一半忘<lb/>
　　　贈術者<lb/>
紛紛塵土簿書堆職在其間怎可辭不向先生問榮達<lb/>
<pb n="KR4d0347_WYG_002-11a"/>
但言何日是閑時<lb/>
　　　買硯碑<lb/>
鳳城凉雨新秋後幾處朱樓試管弦有客貰金收古歙<lb/>
短檠竟夕自摩研<lb/>
恰在貰金酬硯直又逢古洛蔡公碑摩挲不忍教他去<lb/>
笑殺典衣償直時<lb/>
　　　問梅寄賈秋壑先生<lb/>
生成欲見化工功不在漫山桃李中爲向梅梢問消長<lb/>
<pb n="KR4d0347_WYG_002-11b"/>
地寒先却得春風<lb/>
　　　天平方丈梅下見持要舊題<lb/>
枯梅一樹半斜欹繞匝行行欲詠詩忽覿季難遺墨在<lb/>
西風吹淚滿髯絲<lb/>
　　　謝送牡丹<lb/>
官舎無花甑有塵縱將畫展不如真若非折寄珍珠顆<lb/>
幾是蕭條過一春<lb/>
蘸蠟封枝翦處新開奩帶露尚精神洛陽路逺風塵暗<lb/>
<pb n="KR4d0347_WYG_002-12a"/>
腸斷應無做譜人<lb/>
　　　髙渭南席上燭照牡丹<lb/>
髙燒燭照御黄衣疑是沈香夜宴歸固是不教花睡著<lb/>
只愁驚起露蟬飛<lb/>
日午猫晴一線時紅嫣紫媚正猖披争如絳蠟通宵照<lb/>
玉葉金鬚色愈滋<lb/>
　　　題玉川月蝕詩後<lb/>
哆口搘牙月蝕詩遺編讀著凜風規如何晩節從汙合<lb/>
<pb n="KR4d0347_WYG_002-12b"/>
竟與姦臣血作泥<lb/>
　　　題趙大年小景<lb/>
霜輕榆柳未全黄兩岸菰蒲洲渚長鷗鳥背人飛撲漉<lb/>
西風嘗是入斜陽<lb/>
一行白鷺過前山飛去沙鷗半復還更有精能君見否<lb/>
黄鸝兩兩緑楊間<lb/>
　　　客中思家<lb/>
微風過處有清香知是荼䕷隔短墻相得故園成索寞<lb/>
<pb n="KR4d0347_WYG_002-13a"/>
詩盟誰復為平章<lb/>
楚楚輕衫翦薄紗而今憶得在山家蕭娘為是親蠶事<lb/>
嗔帶含香紫笑花<lb/>
柳絮悠悠拂面輕隨風到處若為情西池應也無人到<lb/>
一面青青萍自生<lb/>
　　詩餘<lb/>
　　　過天下第一江山呈何守<hi>沁園春</hi>
許大江山鎮臨彈壓豈小任哉從嶓冢導漾東傾注海<lb/>
<pb n="KR4d0347_WYG_002-13b"/>
截然限止南北天開試向中流迴觀鐵甕萬石層稜攢<lb/>
劔堆金焦峙號紫金浮玉捲雪轟雷　君侯文武兼才<lb/>
天有為生才南國來歴二十年籌邊給餉上流襟要幾<lb/>
為安排今此雄藩精明笳鼓又喚金湯氣象回長淮北<lb/>
望中原非逺更展規恢<lb/>
　　　巖桂和韻<hi>鵲橋仙</hi>
明金㸃染枝頭初見四出如將刀翦芳心纔露一些兒<lb/>
早已被西風傳遍　歸來醉也香凝襟袖疑向廣寒宫<lb/>
<pb n="KR4d0347_WYG_002-14a"/>
殿便須著箇膽瓶兒夜深在枕屏根畔<lb/>
　　　賞春<hi>沁園春</hi>
曉上畫樓望裏笑驚春到那家便從臾閑情安排醉事<lb/>
尋芳喚友行過平沙最是堪憐花枝清瘦欲笑還羞寒<lb/>
尚遮濃歡賞待繁英春透後㑹猶賒　歸時月掛簷牙<lb/>
見花影重重侵寳堦銅壺催箭獸環横斜濃斟玉醑芳<lb/>
潄瓊芽步繞曲廊倦迴芳帳夢徧江南山水涯誰知我<lb/>
有墻頭桂影牕上梅花<lb/>
<pb n="KR4d0347_WYG_002-14b"/>
　　　客中感春<hi>朝中措</hi>
擔頭看盡百花春春事只三分不似鶯鶯燕燕相將紅<lb/>
杏芳園名韁易絆征塵難浣極目銷魂明日清明當也<lb/>
栁條挿向誰門<lb/>
　　　前題<hi>好事近</hi>
春早峭寒天客裏倦懐尤惡待起冷清清地又孤眠不<lb/>
著重温卯酒整瓶花總待自霍索忽聽海棠初賣買一<lb/>
枝添却<lb/>
<pb n="KR4d0347_WYG_002-15a"/>
　　　初任官所為慈闈夀<hi>感皇恩</hi>
官小宦遊初清貧如舊小簇杯盤旋篘酒雖然微禄不<lb/>
比他們豐厚也知慚愧是皇恩受　富貴千般享之惟<lb/>
夀心地平時到頭有摩挲銅狄祝望比他長久鼎來榮<lb/>
貴待通閨後<lb/>
　　　次任為慈闈夀<hi>感皇恩本是年慈闈六十二嵗  命後一年也</hi>
一百二十年兩畨甲子前畨風霜飽諳矣今畨甲子一<lb/>
似臘盡春至程程有好在應慚愧　莫道官貧勝如無<lb/>
<pb n="KR4d0347_WYG_002-15b"/>
底隨分杯筵稱家計從今數去尚有五十八生朝裏待<lb/>
兒官大做奢遮㑹<lb/>
　　　清涵萬象閣<hi>風流子</hi>
望極思悠悠江如練籟息浪紋收看帆卷帆舒往來征<lb/>
艇鷺飛鷺立逺近芳洲遊波不舍山常好祗白少年頭<lb/>
杜若滿汀離騷幽怨鴟夷去國煙浪遨遊　江南知何<lb/>
許青林晩山斷處白雲浮懐古慨今誰人似我閑愁嘆<lb/>
醉生浪跡鱸鄉蟹舍殢紅怨粉蓮棹菱舟敲遍欄干黙<lb/>
<pb n="KR4d0347_WYG_002-16a"/>
然竟日凝眸<lb/>
　　　春日詞<hi>花心動春外祖中司常公春日詞曰庭院深深  日遲百花落盡蜂蝶稀栁絮</hi>
　　　<hi>隨風不拘管飛入洞房人不知畫堂繡幕垂朱户玉爐消盡沉香炷半褰斗帳曲屏山盡日梁</hi>
　　　<hi>間雙燕語美人睡起歛翠眉强臨鸞鑒不勝衣門外鞦韆一笑發馬上行人腸斷歸近日風雅</hi>
　　　<hi>遺音多譜前賢名作因效顰云</hi>
庭院深深正花飛零亂蝶懶蜂稀栁絮狂蹤輕入房櫳<lb/>
悄悄可無人知畫堂鎮日閑晴晝金鑪冷繡幕低垂梁<lb/>
間燕雙雙並翅對舞髙低　蘭幌玉人睡起情脉脉無<lb/>
<pb n="KR4d0347_WYG_002-16b"/>
言暗歛雙眉斗帳半褰六曲屏山憔悴似不勝衣一聲<lb/>
笑語誰家女鞦韆映紅粉墻西斷腸處行人馬上醉歸<lb/>
　　　初改官為慈闈夀<hi>驀山溪</hi>
㡬年修績總待榮親老每羡阮南豪向夀席花花草草<lb/>
如今慚愧微勝十年前聊尔了辦杯盤一對慈顔笑<lb/>
願親强健綠髮長長好來嵗在琴堂想凡事應微熱閙<lb/>
契天交道只辦好心腸官儘大儘榮親待受金花誥<lb/>
　　　怨别<hi>驀山溪</hi>
<pb n="KR4d0347_WYG_002-17a"/>
桃花雨動測測輕寒小曲檻面危欄對東風傷春懐抱<lb/>
酒邊心事花下舊閑情流年度芳塵杳懊惱人空老<lb/>
粉紅題字寄與分明道消息燕歸時輾柔茵連天芳草<lb/>
鎖忩孤影夜卜燈花繁清漏斷月朦朧掛在梅梢裊<lb/>
</p>
<p>
</p>
  </div>
<div>
                <head>彛齋文編巻三</head>
    <p>
<pb n="KR4d0347_WYG_003-1a"/>
欽定四庫全書<lb/>
　彛齋文編巻三　　　　　宋　趙孟堅　撰<lb/>
　　序<lb/>
　　　凌愚谷集序<lb/>
文章至唐而體偹其情態宛委肌理豐澤腴而宻婉而<lb/>
麗斯亦世代至此而盛乎故自貞元元和而上李杜韓<lb/>
栁以至乎長慶元白皆唐文之懿也大中以降瑣澁滋<lb/>
過固一病也而又浸滛於以俗為雅之流代號作者或<lb/>
<pb n="KR4d0347_WYG_003-1b"/>
不免是况浸滛於末流者乎杜荀鶴於詩接五季之碑<lb/>
碣可槩觀矣然則論唐文者不得因其流而訾其源也<lb/>
皇朝文明代興慶厯以前六一公歐氏未變體之際王<lb/>
黄州范文正諸公充然富贍宛乎盛唐之製亦其天姿<lb/>
之夐已脱去五季瑣俗之陋一陽動於黄鍾厥維有本<lb/>
伯長一倡尹歐仲塗和之南豐三蘇又和之元祐諸君<lb/>
子又和之轟然古雅至淳乾尚餘音韻其風稜骨峭擺<lb/>
落繁華亦一代之體也然夷清恵和各隨極至塲屋習<lb/>
<pb n="KR4d0347_WYG_003-2a"/>
勝視唐疎矣孟堅晩學毎竊有志初筮葛溪司征愚谷<lb/>
凌君雲日從遊處出其所業何其不蹈於塲屋之習歟<lb/>
為余言曰先君子藏書滿樓金石遺文之富不愧六一<lb/>
之千巻惜乎祝融煽灾靡有孑遺然如印印泥胷中所<lb/>
存尚猶燈下千里故人面也曰噫行沅湘者率能道芷<lb/>
蘭香草之異目所經者如是乎子書雖灰胷中有不灰<lb/>
者在典型其有自夫以其言之渉唐也亦得之金石云<lb/>
爾故極道世代而歸其編<lb/>
<pb n="KR4d0347_WYG_003-2b"/>
　　　趙竹潭詩集序<lb/>
詩非一藝也徳之章心之聲也其寓之篇什隨體賦格<lb/>
亦猶水之隨地賦形然其有淺有深有小有大槩雖不<lb/>
同要之同主忠厚而同歸於正自賡歌國風雅頌而離<lb/>
騷皆歸於正之詩也杜工部詩言愛君憂國不失此正<lb/>
所以獨歩於詩家者流也由漢蘇李五言建安七子晋<lb/>
宋之清虛齊梁之靡麗至唐而歌行吟謡怨歎詞曲等<lb/>
此而律生焉詩之體備而詩亦變矣然忠厚而歸於正<lb/>
<pb n="KR4d0347_WYG_003-3a"/>
者未嘗絶響東莱麗澤所次是已今之律體是特一耳<lb/>
非謂詩之能事止於是詩亦豈惟泥體不究其義哉其<lb/>
發也正則演而舂容大篇忠厚也束而二十餘字亦忠<lb/>
厚也砌景於一聨夸姸於一字無所感發詩豈然哉寳<lb/>
汝吟律精工參之唐人可也余望寳汝不止是其廣充<lb/>
吾言合於乃祖得全之義則思過半矣<lb/>
　　　送海鹽王尉序<lb/>
辛夘冬有客至鄉郡者語人曰吾待海鹽尉次𤓰時縮<lb/>
<pb n="KR4d0347_WYG_003-3b"/>
至吾督迓諸此也及明年夏之是官者乃孟堅同登州<lb/>
趙君耳後三年嗣至者上饒王君耳竊訝焉既而天都<lb/>
值前客訊之曰曩謂及𤓰奚尚尒邪曰曩聞前轍弗留<lb/>
今彼無恙且上矣吾須焉未幾王君以臺評劾劾之章<lb/>
曰貪也其嗣從私貿也賂於郭而受於吳也訟於倉佚<lb/>
罸於憲也孟堅讀之髪聳堅曰王君章泉澗泉里友也<lb/>
見聞如是為如是夫及詣邑見里大夫若士則喟然以<lb/>
歎見吏若民怛然以戚環而曰尉去非其罪孟堅曰臺<lb/>
<pb n="KR4d0347_WYG_003-4a"/>
評誣歟曰評非誣風以聞者以之誣耳王君謹約俸入<lb/>
絲身糓腹弗給弗顧也貪歟二子偘偘詩禮踐弗逾閾<lb/>
孰私貿歟郭與吳亡是公賂鬼輸歟倉憲牘無攸稽誣<lb/>
非歟曰王尤若之何而若為是誣以誣臺論噫一官而<lb/>
三人共之其汲汲也舊矣天定能勝人昭昭者在矣庸<lb/>
何辨姑飲王君酒大書以侑其行曰端平三年冬十月<lb/>
丁未海鹽尉王君從事以御史風聞劾罷李特卿以次<lb/>
來赴<lb/>
<pb n="KR4d0347_WYG_003-4b"/>
　　　嘉興司法㕔題名引序<lb/>
墨曹司一郡刑章出入獄雖成于彼生殺輕重則一定<lb/>
於此金科玉條程凖權衡斯在吏姦不得一舞手足請<lb/>
屬不得以致軒輊據案氷清閲實讞状矜荘恪祗凛乎<lb/>
明神鑒前清議臨後也引據一差毫釐尋丈况以私乎<lb/>
私吾無徇矣明者過察不知入於刻也昬者受蔽不知<lb/>
流於弛也縱惡罔悛滛刑匪戾厥民何辜上天有鑒嘻<lb/>
其可畏哉禾興於今為翔輔民藂事萃詞牒猥繁曹掾<lb/>
<pb n="KR4d0347_WYG_003-5a"/>
在選不輕受涖而能聲易昭前兹壁未有記何以示能<lb/>
不能邪宗叔崇儼來謂不可於諸曹獨闕典諗諸同舍<lb/>
妷孟堅属詞以肇題記自某年某而昉具刻今而後至<lb/>
若替畢書非但誌月日姓名也能不能於是乎觀是為<lb/>
引也然程準誠陳權衡誠在髙不可下重不可軽固然<lb/>
也舉而行之則不在我亦所遇之何如耳孟堅曩尸臬<lb/>
事且攝墨曹以至令越但知克審然平反嘗得以甦枉<lb/>
而嫉惡或有以招尤遇者然不遇者然也遇不遇人也<lb/>
<pb n="KR4d0347_WYG_003-5b"/>
能不能我也不以人而易我其斯無負厥職乎<lb/>
　　　孫雪窻詩序<lb/>
詩者英氣之發見於人者也鄙夫猥徒定無詩髙人韻<lb/>
士有詩名臣鉅公皆有詩感遇事物英英氣槩形而成<lb/>
詩亦猶天有英氣景星慶雲地有英氣朱草紫芝是也<lb/>
然何嘗體製限哉竊恠夫今之言詩者江西晚唐之交<lb/>
相<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也彼病此冗此訾彼拘胡不合杜李元白歐王蘇<lb/>
黄諸公而並觀諸公衆體該具弗拘一也可古則古可<lb/>
<pb n="KR4d0347_WYG_003-6a"/>
律則律可樂府雜言則樂府雜言初未聞舉一而廢一<lb/>
也今之習江西晩唐者謂拘一耳究江西晚唐亦未始<lb/>
拘也鴛湖雪窻孫君志古工吟持編過訪嘉其體備而<lb/>
不時世粧也因與之言雪窻其感而寓興以有韻之文<lb/>
舂容大篇北征廬山髙其行軰乎精宻簡短秋浦其流<lb/>
麗乎載揚古風一洗靡習吾其望子<lb/>
　　記<lb/>
　　　海塩縣重築海塘記<lb/>
<pb n="KR4d0347_WYG_003-6b"/>
吾邑在郡東偏㝡為瀕海市洋相距纔二里而近潮汐<lb/>
侵尋隳疆妨稼在所必葺前兹土築雖頻若夫圖功永<lb/>
存大施䂓畫其属吾史令君乎君名亞卿字景聖太師<lb/>
越王曽孫也勁敏爽特遇事鋭心庚子嵗同入西憲幕<lb/>
癸邜又聨臚班見知君最深甲辰冬兩易此來毎遇邑<lb/>
人胥慶得賢令也天基節諸邑簉祝聖班粤翌日鄉校<lb/>
職長常賢孫等過余言曰海塘為吾邑至急務惟工力<lb/>
弗固則隳圮隨之去嵗風號扇威推巻斥鹵大<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>穡事<lb/>
<pb n="KR4d0347_WYG_003-7a"/>
人幾為魚今史君下車亟是營度以修以創知先務也<lb/>
邑人徳之學校士議政善否刻記以聲令能冝先齊民<lb/>
慄承一不敢懈偃然虹垂成於不日工役有經一可紀<lb/>
日役千丁旬幾再浹縻粟給劵一辦公家不配於下不<lb/>
請於上隨用以給㒺見乏使當帑庫赤立之餘旬月乍<lb/>
至之始咄嗟以定見謂如神築地所經或當民産倍直<lb/>
給酬了無怨咨又捐圭粟嵗儲千石掌存邑寓以備修<lb/>
防措畫有方二可紀有二可紀子尚奚辭乃即而比次<lb/>
<pb n="KR4d0347_WYG_003-7b"/>
其委因諗言曰威名方畧非可强選人才如奕棋舉手<lb/>
可知優劣斯言惟允夫奕以取先為勝著子邉隅誰非<lb/>
計勝當先而後事斯左矣今君未遑有他節損浮費汲<lb/>
汲務兹既堅既固又圖永存斥鹵以防穡事用乂豐穰<lb/>
洊卜域内咸熈而後治吾教條沛吾膏澤學道愛人斯<lb/>
為有本孟堅行亦令邑雖秦越不侔政之後先則莫敢<lb/>
易謹頌君績以示永傳景行行止抑以自礪若夫鋪張<lb/>
歌頌里有丈人比方聲揚繼兹藹若鄙又何敢曰盡能<lb/>
<pb n="KR4d0347_WYG_003-8a"/>
事<lb/>
　　　徳清縣平陽嶺興善施水庵記<lb/>
繇邑而西路委蛇行五六里嶺曰平陽路直經嶺上車<lb/>
徒共由徃來負荷登渉斯勞憇倦舒息咸于是而休焉<lb/>
其或日向炎雨驟至舊未有所蔽障也昉淳熈甲午道<lb/>
民丁妙超募縁買地嶺上結菴以居前跨通衢架凉廊<lb/>
列坐檻以便休者維夏之月則注湯瀹茗施濟煩渇人<lb/>
便頼之丁既徃僧妙崇繼之道民沈妙浄又繼之一踵<lb/>
<pb n="KR4d0347_WYG_003-8b"/>
前規以處應施妙净又募縁展地邉隅以拓𬞞圃加飾<lb/>
菴廬以崇像供里之善友沈宥徳軰為僧置翁家園田<lb/>
五畝以助其薪茗資可以乆濟人而不墜道民善友咸<lb/>
願刻石菴中以示來者期于無斁乃具其事属余叔新<lb/>
班君畀余為之記不敢以拙于詞而謝也既為序其實<lb/>
從而歎曰事惟非私諸已乃克乆而無弊僧廬塔廟主<lb/>
其事者前更後易非若室家之父詔子祖傳孫也然歴<lb/>
年雖百數而常修舉富家大族父祖經營勤勤詔後非<lb/>
<pb n="KR4d0347_WYG_003-9a"/>
不切至率一再傳而中否何哉此公于人彼私諸已惟<lb/>
公則不事事者不得以居夫然則若之何而敝之此刻<lb/>
石示後之意余為宣掲之将見繼者益勤助者益多徃<lb/>
來者益有頼豈徒誇能事哉余為文又為之書因請余<lb/>
叔以𨽻其額<lb/>
　　　五洩禱雨記<lb/>
五洩龍祠在越諸暨西境界接星婺號小鴈蕩亦東淛<lb/>
名山也唐賢逮國朝先逹題詠多佳句其叙山川勝槩<lb/>
<pb n="KR4d0347_WYG_003-9b"/>
及龍神靈異則未之該也余為令丙午值旱七月二日<lb/>
躬禱祠宇時方勑賜廟號豐澤夕郎趙君扁字甚偉余<lb/>
黙禱神泉且言於主僧曰禱而雨當有紀果應甦濟将<lb/>
属筆余以御史風聞斥歸卧故廬明年七月仍旱暑風<lb/>
竹簟間追想去嵗禱祭經行之詳𫐠寄寺僧補山中闕<lb/>
文云繇邑西南行歴大悲寺次陶朱巖西向半里豁見<lb/>
通逹平石坦布天成匪由甃砌逾三里無掬土纎草右<lb/>
松林而左石澗澗之左石壁層疊漆黒水絲絲下注經<lb/>
<pb n="KR4d0347_WYG_003-10a"/>
之如簾松風水聲夾道隨送不絶又西向當鷄籠山翠<lb/>
峰崔㟴白雲聨絡無論隂晴竒變常新它山縱有雲象<lb/>
輙復散去此山雲氣無窮觀也是日出郊㣲雨漏晴朦<lb/>
明掩靄輿行折復互見尤竒由此西行大溪中二十里<lb/>
石子甕盎磊塊皆白色以旱而然中僅一衣帶水渉脛<lb/>
而渡回望東岸叢篁蓊翳石壁屹起挿脚清溪直上百<lb/>
尺鱗疊方整若城塹若搗砧牆堵䋲引行二百許歩無<lb/>
纎差若謂天然胡能爾整謂人為厥豈易致駭視歎尚<lb/>
<pb n="KR4d0347_WYG_003-10b"/>
欲刻號疊石壁三寂亦弗及也自是竒峰互呈拳擎髻<lb/>
擁螭蹲鬼獰㳂溪引路九鎖而入越十二里無居人詣<lb/>
半地祗祠禱必先告又二里次外龍洞又二里次裏龍<lb/>
洞洞門皆在山腰仰望隂閴靡測碎石紛委𤣥圭蒼壁<lb/>
角銛稜鋭新若墾斵儼昭異物攸居爬扴下委二洞出<lb/>
雲一黒一白禱已雲氣騰空合乃降雨又二里抵寺門<lb/>
細泉淙潺隨歩聼之醒冷謁祠宇古木障天巔崖欲仆<lb/>
隂曀増怖拜祝已入寺昏鼓動宿憇遲五鼓告佛殿告<lb/>
<pb n="KR4d0347_WYG_003-11a"/>
祖師堂初由天旱師謂西潭青蛇曰旱暵滋甚而弗行<lb/>
雨安可諸蛇首肯飛空乃雨故禱必先焉乃詣東源由<lb/>
寺西行向北山圍壁峙屏折灌木蒼薈靡知上極泉自<lb/>
頂來五節故曰五洩云然可見僅三耳中節又㝡峻弗<lb/>
可詣陟别峰望焉斯及禱祈官吏至望瀑布從石壁飛<lb/>
十餘丈如懸練衝激一潭若翻雪噴霧着人森寒猶曰<lb/>
旱爾積雨更烈望瀑設褥位陳奠祭拜跪瀝酒讀祝辭<lb/>
屏若聼伺端笏跼蹐僧梵颺聲震撼林谷數刻乆愈懇<lb/>
<pb n="KR4d0347_WYG_003-11b"/>
至從者覿伺金線蜿蜒出水中盥具迎接斯上長三尺<lb/>
餘首尾如一官吏拜迎致佛殿奉安已乃詣西潭亦由<lb/>
寺西五里行溪中水盡涸易小輿﨑嶇履石子如車輪<lb/>
如伏黿苔封凝滑著脚殊難兩崖樛木垂籐蔽晦窅不<lb/>
見天豐草腰齊蛇虺豢宅疑畏殆莫可属歩間亦埜花<lb/>
清芬細蒲㳂石幽夐自暢行方半前驅言已得小青蛇<lb/>
盖西潭靈物皆然率龍子龍孫也仍詣西源拜奠祭祝<lb/>
如禮羣山互來奔湊下瞰枯木幽篁尤極寥閴禮畢奉<lb/>
<pb n="KR4d0347_WYG_003-12a"/>
安五夜演揚梵事詰朝迎導歸邑三日雨應差官送置<lb/>
靈物歸潭此余躬歴然者若前權縣事丞趙希恪所上<lb/>
朝廷乞封號述詞尤彰謂方拜祈西源青蛇睍潭中三<lb/>
接三不就問從者駭曰蛇在祠官靴褥際矣為尤異孟<lb/>
堅曰龍靈而神者也神正直而仁者也其呼吸風雷發<lb/>
施雨澤彈指頃耳胡不常雨必待致禱乃示威顯何歟<lb/>
豈巻舒虛空出入溟海化㣲而著憚厥勞歟抑禀司帝<lb/>
命曰雨而雨不敢擅歟抑民之無良不昭䕃佑必底艱<lb/>
<pb n="KR4d0347_WYG_003-12b"/>
虞乃救之垂死歟抑横目不仁黨姦蔑善有致札瘥宜<lb/>
以延其殃歟不然有龍爾靈宻在近比而流金爍石奚<lb/>
此地之頻歟併記以昭神靈以示警戒諸王孫趙孟堅<lb/>
子固記<lb/>
　　　沂泳亭記<lb/>
昫山丘君令海鹽三年政修事舉百爾具興冩琰紀麗<lb/>
洋洋其聲顧余弗葺一詞以皇令君之昭庸余則有愧<lb/>
八月既望别君景魯堂上君曰縣庠沂泳亭成吾𨽻掲<lb/>
<pb n="KR4d0347_WYG_003-13a"/>
扁已寮寀徐君諾我以記行勒石子盍書丹子書吾志<lb/>
也余唯曰敬執筆伺時徐君從檄洎冬未旋一日晴曦<lb/>
宛春余散歩歴亭下短墻紛鮮平橋欄整翠篠匝外漪<lb/>
漣暎前奕奕新亭屏若與靈星對峙三楹數椽不豐不<lb/>
殺面列踈櫺亭亭愛日覆蔽洞户䬟䬟凉颸卉木行拱<lb/>
石甃䋲直媻姍勃窣不覺㣲吟身履鏗爾之興作焉展<lb/>
如斯亭名之允也儒學分邑之陽望㕓居甚遼修廊廣<lb/>
廡幽夐塵絶諸生祭奠則聚齋饗則聚講説課試則聚<lb/>
<pb n="KR4d0347_WYG_003-13b"/>
領䄂職長業以既精又不假朝夕視也則虛亭永晝静<lb/>
定融怡領畧盖寡余方任戴冠負䇿遊修竟日洛誦倦<lb/>
則寐醒復誦稍厭端居執書周行時亭未建地属邑民<lb/>
周氏毎倚徙橋欄上自鑑清影唔吚乆之或東行數百<lb/>
歩登浮天海樓浩歌長望至暮濤浴金而罷窅莫我和<lb/>
販夫樵人麕顧駭視今令君不恡重費市地結亭以遺<lb/>
爾士觀賞云乎哉爾士之業章句云乎哉蛩聲蠡測腐<lb/>
耳踐履之學心融景㑹契叶神交一貫之悟不吾欺也<lb/>
<pb n="KR4d0347_WYG_003-14a"/>
今蘄爾士意其厚歟吾徒孰蔵斯息斯孰游斯泳斯㸃<lb/>
爾何如志孰同斯有徳有造孰不負斯不然花畦藥欄<lb/>
囿斯可矣學何謂邪余懼孤令君意姑叙以告若紀作<lb/>
興之詳日而月之則尚伺夫徐君也噫清風明月光景<lb/>
常新果終孤君乎主張是者寛其來厚其飬皷其氣其<lb/>
不自君乎君名來字少潜<lb/>
　　　興聖寺蔬地記<lb/>
嘉興興聖禪寺實孝宗紹統同道冠徳昭功哲文神武<lb/>
<pb n="KR4d0347_WYG_003-14b"/>
明聖成孝皇帝育聖之地也嘉定初元邦侯趙公希道<lb/>
以安僖曽孫始奏建寺事見太叅樓公所撰碑銘為詳<lb/>
然既頻年産嗇用慳法未大振雲集盖寡用既弗給雖<lb/>
巧奚運洎寳慶丁亥秋風水扇灾寺益大敝貳車任公<lb/>
良弼預董寺事申請公朝求命主持於是以冷泉上首<lb/>
虛堂智愚來至之日上漏旁穿隳廢滋甚愚力加振䇿<lb/>
以經以營逮二三年漸漸修舉殿宇廊廡丈室堂寮鼎<lb/>
更輪奐餙尊像冶洪鐘乞蠲租産之苛擾者亦既善矣<lb/>
<pb n="KR4d0347_WYG_003-15a"/>
獨雲衲二處齋蔬所供無地取植是大欠闕粤有檀信<lb/>
女氏戴净覺自號悟菴道人者偕母氏王妙真以城闉<lb/>
強巷地來施廣袤十畝餘歸我法界遂得雲鉏露鍤紫<lb/>
芥青松虀茹供湏受用俱足愚嘉其施求文以刻諸石<lb/>
余鞅掌官事未遑也近從檄來歸因謁愚及山門則宏<lb/>
闢端峙又非曩時委蛇隘束比流虹聖地鉅扁髙懸邦<lb/>
侯麗畵斯掲則知愚之勤勤斯寺有足尚者侯由是加<lb/>
主張焉請併紀愚否曰記以蔬地名貴專不貴廣也余<lb/>
<pb n="KR4d0347_WYG_003-15b"/>
曰不聞坡公參寥之辯乎供者幻也受者幻也刻之者<lb/>
亦幻也夫以石作供供受刻皆為幻今捨地𨽻扁皆非<lb/>
供乎供皆幻則於受也刻紀何擇何莫非幻亦何莫非<lb/>
功徳何専廣之別邪且僧廬塔廟塗金碧而侈浩刼者<lb/>
求福田利益也維兹發祥闡靈實皇天降康有宋篤生<lb/>
聖人用宏中興之丕業赫赫皇皇軋周漢二宣而上征<lb/>
則増崇而顯飾之者為知所尊尚其但福田利益已㢤<lb/>
余既掲是意将見樂施而至者不但一戴也愚曰諶哉<lb/>
<pb n="KR4d0347_WYG_003-16a"/>
記捨地已耳君而推明及是人知嚮以勸矣廼記侯天<lb/>
姓與籌其名徳淵其字太師成公之嗣愚明之象山人<lb/>
亦彼法中之精進不私者其能爾有以夫<lb/>
　　　耕讀堂記<lb/>
甲子年中過湖北汝時一字全不識今年携汝過湖南<lb/>
也學時人弄筆墨顔筋桞骨徒爾工島瘦郊寒竟何益<lb/>
勸汝耕田勤讀書豐公非是無官職此故合肥帥時齋<lb/>
趙君示子詩也子為誰璧玉汝也其示為何方嘉定甲<lb/>
<pb n="KR4d0347_WYG_003-16b"/>
戌君赴益陽道經玉山玉汝年甫十有五題詩客舍君<lb/>
喜而有是詩也所題云何曰滿地楊花雪不如緑隂叢<lb/>
裏一茅廬觧鞍呼酒邀春住地主欣然接敝車十有五<lb/>
其能若此宜君喜也玉汝今於居之堂摘末聨耕讀二<lb/>
字以昭扁志不忘也孟堅曽外祖中司常公與豐公俱<lb/>
以正論入紹興戊午黨議二家姻好尤篤孟堅亦預𤓰<lb/>
葛之施方北來道過門玉汝邀示堂扁曰此右司陳君<lb/>
仲方所𨽻且誦二詩屬以記固弗應辭然簿書鞅掌率<lb/>
<pb n="KR4d0347_WYG_003-17a"/>
未暇頻書以督因詩有感於二公也乃愓然言於玉汝<lb/>
曰先君子勉玉汝以詩翰弗力拳拳耕讀可以意逆志<lb/>
夫事不如人意十常八九當建紹初年天欹地拆諸君<lb/>
子出死力欲與國家復境土雪兇讐心通於天姦檜以<lb/>
一和字掩遏之諸君子阨窮以死不獲伸以息氣豐公<lb/>
尤烈也先君子踐家學半生﨑嶇兵間當邊嶮偹嘗艱<lb/>
危者累抑非無功於時者方嘉定間乍顯乍晦亦莫展<lb/>
盡志之難行也如此夫當不遇之時毎有獨善其身之<lb/>
<pb n="KR4d0347_WYG_003-17b"/>
思惟耕惟讀期清白紹屬不於藝文榮逹者豈無意哉<lb/>
既又歎曰我祖豐公豈無官職者其所遇何如味斯言<lb/>
也可以長太息也玉汝其悟已夫其驗諸身而益信夫<lb/>
嗚呼不能側媚不可以干榮不崇苞苴不足以媒進同<lb/>
聲濟水者為得計摸稜首䑕者為趨時遺君後親倒亂<lb/>
曲直者斯不刺俗眼也心乎先烈奚怪落落力耕勤讀<lb/>
計之得耳妄窺先志以訂所安以慨凡百雖然三江五<lb/>
湖風石之竒不激不發繼今讀書愈多成就愈大時清<lb/>
<pb n="KR4d0347_WYG_003-18a"/>
明矣豈乆耕於是哉時齋諱綸豐公中興名相賜謚忠<lb/>
簡侑享清廟封其食邑人仰之如此知臧孫有後故併<lb/>
記而不以名書<lb/>
　　狀<lb/>
　　　謝安吉使君黄寺丞先生京状<lb/>
孟堅伏凖照帖舉孟堅明敏有文強毅不撓充改官親<lb/>
民使者京洛識機一見已䝉於厚顧輔藩薦禰三生即<lb/>
信於良縁恩恵彌天謝誠跼地伏念孟堅最為好直秪<lb/>
<pb n="KR4d0347_WYG_003-18b"/>
欠學圓獨奮孤寒頗歴風霜於早嵗自期節義願為砥<lb/>
柱於頺波凡是素心不入時様㣲如字畫猶考偏旁寓<lb/>
在吟哦亦闗風教以此移於吏事㫁乎不敢私心當繡<lb/>
使之行䑓借階抗議勸大家之發粟力救時荒甘食蘖<lb/>
以守亷束濕薪而馭吏蘭薫同臭渭湜殊流不圖末路<lb/>
之榮獲遇知音之舉載惟合頴尤重常員判分京選于<lb/>
天淵頓生功名之羽翼矧陳力之未乆便刮目以誤知<lb/>
槩彼尋常誰其特逹兹盖恭遇某官超然逺覧卓爾逹<lb/>
<pb n="KR4d0347_WYG_003-19a"/>
權自専衡鑑之公取于尺度之外属方建府首急揚材<lb/>
苐慚借譽之言幾于許可之遇斐狂有作正虞所擇之<lb/>
未精操守無移或病執古之太甚文乎何有敏又安能<lb/>
被寵兢兢持心惕惕在春風之下同桃李之無言歴嵗<lb/>
寒而觀期松筠之勁節<lb/>
　　　謝發運權憲節齋先生京状<lb/>
孟堅伏凖照帖舉孟堅志尚博雅才能卓異靖共自勉<lb/>
職業可期改官親民任使者歴事霜䑓夙䝉賞鑑一封<lb/>
<pb n="KR4d0347_WYG_003-19b"/>
露剡迄藉吹揚終昭衡鍳之公倍感孤寒之跡示先寵<lb/>
于臨發申勉礪于将來加意玉成戴恩天大竊以脫選<lb/>
湏五奏剡在今號甫登科属吏百十員誰無兾望間嵗<lb/>
一二舉得甚艱難于常員已自不輕矧職司所係尤重<lb/>
合淮浙而分部盖英俊之如林求者非止一人之懇祈<lb/>
得之可定半生之榮悴允非細事豈易畀人如孟堅者<lb/>
渉世殊疎信書過甚孤分獨立凄其寡鶴之無羣周章<lb/>
費詞幾于畵蛇之添足粉飾修治了無時様巉巗屼峍<lb/>
<pb n="KR4d0347_WYG_003-20a"/>
惟有古心出手辯寃獄之誣活數命于垂死歴階抗部<lb/>
使之議獲一頋以囬榮是皆拙計之勞身第招冷笑之<lb/>
氷齒誰分䑕璞自晦龜蔵溝木忽被于丹青㸑桐獲調<lb/>
于律呂兹盖恭遇某官道徳純一識見昭融禮樂詩書<lb/>
容止可度文學政事體用兼該撓不濁而澄不清言有<lb/>
法而行有則作屏壮維城之勢飛蒭著騰槽之謡雖遊<lb/>
刃之恢恢惜寸隂之亹亹粟賤已歌李峴衆既傾心迓<lb/>
衡行相姬公即歸調鼎猥収么瑣預備使令嗟人心好<lb/>
<pb n="KR4d0347_WYG_003-20b"/>
尚之殊有衆口鹹酸之異不隨愛惡以石轉重増感激<lb/>
而涕零重念孟堅奮身艱勤立志警䇿齠年家事窘垂<lb/>
磬之屢空子夜書聲惟短檠之相守雕鎪肝肺収踐科<lb/>
名摻履素危行已應謹苐為任直而磊砢不覺或越乎<lb/>
凖䋲仰兾包荒少加容飬庶幾展布有所報酬孟堅敢<lb/>
不䇿蹇忘疲磨緇尚白期無行已之玷上負知人之明<lb/>
使君忽敬其朽株幾于輕予忠臣益彰于勁草請驗将<lb/>
來<lb/>
<pb n="KR4d0347_WYG_003-21a"/>
　　　謝安吉謝使君飬浩先生京状<lb/>
伏凖照帖舉孟堅吏事敏强風猷清雅明于折獄多所<lb/>
平反充改官親民任使者古心雅尚素云臭味之同春<lb/>
首薦員不由介紹而得自知歴歴叙謝拳拳伏念孟堅<lb/>
朴甚不華直而無倚祗招譏誚于流俗敢忘榮逹于今<lb/>
時第貪便親來厠猥掾我心不轉恨未學圓横目何如<lb/>
烏能識直忽遭逢于舊識來牧守于輔藩預知屈蠖之<lb/>
得伸曽作薦鶚之妄想然讞議論難如諌諍而争是非<lb/>
<pb n="KR4d0347_WYG_003-21b"/>
而聼受舂容若父子之相唯諾已多寛假况望明揚雖<lb/>
甞持莛扣鐘敢必取葑下體春風委曲亦到山家寒谷<lb/>
暄和頓有生意亶兹寅幸信有縁由兹盖恭遇某官見<lb/>
與世殊道同古契髙飛逺舉寜同燕雀之啾啾表瑞開<lb/>
祥即振鳯鸞之翽翽有大用之斯在豈小試之足紆杗<lb/>
桷兼収規模甚廣坐令么麽亦竊生成敏事安能正恐<lb/>
囊錐之嫌露清猷知慕慚向蛾眉而效顰孟堅敢不力<lb/>
守恪誠永堅報效斟椒花之酒已欣逢嵗厯之新入藥<lb/>
<pb n="KR4d0347_WYG_003-22a"/>
籠之儲今的在門生之列<lb/>
　　　謝泉使賈秋壑先生京状<lb/>
伏凖照帖舉孟堅持身亷謹治獄詳明充改官親民任<lb/>
使者干薦崇臺蠡謾施於測海奏員末掾冶遽躍以範<lb/>
金不煩介紹以知已之深預定揄揚故先期而與念孤<lb/>
寒而備至感恩紀以尤多竊以知人惟難當熟察于平<lb/>
時薦士有權貴自决於獨見故聖門特著聽言觀行之<lb/>
訓在近世始有因人成事之譏匪移集以權勢之臨則<lb/>
<pb n="KR4d0347_WYG_003-22b"/>
假借于交朋之助甚至未嘗覿面若何盡識操心舉之<lb/>
者非所樂為受之者邈不知自取與已乖於理義報酬<lb/>
何有於功名此舉世以皆然獨先生而不爾焼玉三日<lb/>
滿歴驗量才㧞茅連彚征皆由定見如孟堅天支末裔<lb/>
苦節癯儒面墻獨學于窮鄉艱辛備至食蘖自清於宦<lb/>
路純白無緇凡著微勤夙䝉洞鍳鴛湖詩社蚤憐螽趯<lb/>
之鳴畿漕幕評旁照蓬生之直薄知采下體於葑菲敢<lb/>
為撼大木之蚍蜉一干薦塗輒被衮字是謂嵗寒有髙<lb/>
<pb n="KR4d0347_WYG_003-23a"/>
節宛見春風不世情衆稱公舉之無私孰識知音之有<lb/>
素兹盖恭遇某官心同古契見與世殊視富貴如浮雲<lb/>
惟崇勲績㧞才猷于脱頴共赴功名開明堂之丕基取<lb/>
朽木之寸料圜府已恢于國用化鈞行運于台司臧否<lb/>
素昭陶鎔應偉苐膺過譽彌切厚顔孟堅敢不佩訓如<lb/>
規因褒知戒守亷愈謹畏楊震之四知讞辟加詳重唐<lb/>
宗之三覆誓終如始報徳與恩蘋末起秋風行快蒼鷹<lb/>
之砉逝梅邉問春信果占鴻造之無私<lb/>
<pb n="KR4d0347_WYG_003-23b"/>
　　　謝倉使吳荆溪先生京状<lb/>
伏凖照帖舉孟堅文學自将智能兼茂充改官親民任<lb/>
使者上介充寮曽微纎助首秋薦額僅為盍簮寜遺平<lb/>
昔之心知特了孤寒之身事彌天恩大跼地謝深竊以<lb/>
五剡固重於攅花寸禄尤難于及戍待逺次者則動渉<lb/>
數嵗非勢援者則坐過千㠶未聞辟置于連月之間便<lb/>
即纒裹其脱選之事况無介紹自出生成信為卵翼之<lb/>
恩殊多覆幬之造兹荷幸遇奚既頌稱孟堅真無盖藏<lb/>
<pb n="KR4d0347_WYG_003-24a"/>
樸不㳂飾信情而往幾擿埴以㝠行矢口而談不瞻前<lb/>
而頋慮累㕘寮于幕畫毎取誚于時流幾欲揉裁終然<lb/>
率鹵拳曲擁腫可憐難入于凖䋲容受包荒卒從下采<lb/>
於葑菲得於兾望之表倍増感激之私兹盖恭遇某官<lb/>
哲鑑覃昭公衡平一來從蓬苑益振文風肅駕綱輪凛<lb/>
甦吏習為矜烏哺之至念蚤飛鶚薦以先成恵纔西風<lb/>
而馳主由東道者力矧崇褒詡更侈品題不學面墻文<lb/>
何由進無能守樸智又奚長孟堅敢不力勉修為事加<lb/>
<pb n="KR4d0347_WYG_003-24b"/>
警省期於有立無負隆知悠悠斾旌少緩朝天之濶歩<lb/>
隂隂桃李庶幾指日以成蹊剰有輪囷之情尚嗣再三<lb/>
之謝<lb/>
　　　賀節齋先生除京尹状<lb/>
恭審渙錫宸恩晋陞尹正夏卿望重特髙九棘之崇班<lb/>
日畿權尊庸旌三輔之善政上倚任以甚力人歡傳而<lb/>
振聲恭惟某官充碩粹容堅凝定力有來翕受廣海納<lb/>
於百川守節不移乃壁立於萬仭勤惜寸隂而靡懈㢘<lb/>
<pb n="KR4d0347_WYG_003-25a"/>
愈氷壺之洞清昔時畫㦸凝香咸謂三吳之富樂去嵗<lb/>
齋壇禱旱獨殫一已之焦勞能於歉束之時交修内外<lb/>
之務貔貅列竈蒭輓流通鴻鴈庶民粒食贍活至捐百<lb/>
萬緍之羡帑代輸六縣户之常供如斯損己以裕人允<lb/>
是光前而絶後頌騰衆口簡在上心陞除糾正未足以<lb/>
盡寵嘉兼賛彌綸未足以寓奨眷惟是浩穰之都㑹其<lb/>
誰寛猛之適權但觀右翊之乂安可卜中邦之化洽式<lb/>
煩彈壓益懋勲庸細民望恵若慈保之臨豪家怛威若<lb/>
<pb n="KR4d0347_WYG_003-25b"/>
嚴師之至<lb/>
　　　謝陳文昌退菴先生舉科目状<lb/>
孟堅伏凖照帖舉孟堅蚤著文聲志追古作嗜學不厭<lb/>
屬籍鮮儔可充學問該博可備頋問科者蚓竅微鳴謾<lb/>
呈薄伎龍門定價慨動賞音不惟掞送以箋天抑為揄<lb/>
揚於當路復見前修汲引之盛意倍深常人感激之私<lb/>
情伏念孟堅尅苦寸心孤寒弱植蹈仁泳徳第期為道<lb/>
義之歸含英咀華非但求文字之巧時感慨於遇事偶<lb/>
<pb n="KR4d0347_WYG_003-26a"/>
歎詠以形言恠竒祗以自嬉紀述亦惟實録棄捐不忍<lb/>
藏積猥多固自識於非才初何敢以上逹眀友引類菅<lb/>
蒯俱前匠石無遺鑑衡俯逮忽加青盼以誤及有同朽<lb/>
木之取材名重十科過許備承於詢訪言逾九鼎更加<lb/>
賛援於澄清庸昭所取之必端預卜名揚之有及鹽車<lb/>
皁櫪頋伯樂以増榮蘋末蒼鷹逢三秋而必奮驟感品<lb/>
題之有及不憂筆硯之無功益謹磨鈆仰符采菲兹盖<lb/>
恭遇某官眼髙四海氣振羣英道雖大而能容徳好謙<lb/>
<pb n="KR4d0347_WYG_003-26b"/>
而並受行運化於陶鈞之上為世作程不忘君於畎畆<lb/>
之中薦材是務既揄揚之已力於從㬰以尤勤畀薄效<lb/>
於攻文庶共趍於向學孟堅拘攣古格方嗟不合於時<lb/>
宜附䴡宗盟正愧未儕於士齒淹博何有頋問奚堪惟<lb/>
礪勤心仰酬知已功名文章為差乆益務磨礱論思獻<lb/>
納以輸忠少圖建立<lb/>
　　　赴建康幕通海陵趙使君狀<lb/>
擬從軍之詩已専餞禮脩通名之牘敢廢駢詞惟齋扉<lb/>
<pb n="KR4d0347_WYG_003-27a"/>
既隆親炙之情於文書應畧苛儀之贅緘言近率論心<lb/>
則真恭惟某官才疏以通見審而定在青衿之列好問<lb/>
能謙當皁囊之馳慨懐勇徃歴十年之日月當三邊之<lb/>
風寒人謂艱哉君毎安止待偉績之斯著駕脩程而上<lb/>
征既分民社以位屏星旋搢朝紳而列侯土兹勲勞之<lb/>
應爾奚歆羡之多為於兹更加經理之功正爾大作功<lb/>
名之㑹招兵耕渭築壘浚濠守則為金湯之堅進則復<lb/>
土疆之舊此君侯方畧之素定亦小人賛助之當為雖<lb/>
<pb n="KR4d0347_WYG_003-27b"/>
無膂力以彎强弓粗下工夫而學飛檄絶利一源收功<lb/>
百倍得道多助乃集大勲願殚力於毫絲賛崇庸於彛<lb/>
鼎孟堅磨礲鈍魯宣礪精誠豈敢以越幕殊塗不擬以<lb/>
纎塵足岳慨誓心而自此投𦕈已以為君恪聆驅䇿之<lb/>
條共圖備禦之計同姓衛國如䕶頭目肯致赤心功臣<lb/>
受誓盖等山河相期晚節冀酌權衡之時令益調鍾釡<lb/>
之天和式賛中興有光同姓<lb/>
　　　賀秋壑先生除縂領仍兼泉使状<lb/>
<pb n="KR4d0347_WYG_003-28a"/>
孟堅恭審寵陟餉師任兼治事班穹藏府分命盖重王<lb/>
人職總利流理財其惟君子自天渙汗振地歡聲竊惟<lb/>
財計登耗之攸分盖自事權歛散之無統職幣於内者<lb/>
未諒軍需之調度轉餉於外者不量國計之羸虛彼此<lb/>
不相為謀肥瘠各自殊志惟専一其任而量入為出斯<lb/>
洞究其藴而養源節流通融斡運於一心銷弭滲漏於<lb/>
百弊此自古設官之未逹幸于今申命之合權矧属通<lb/>
才可占成績恭惟某官國之貴戚世之鉅人以肺腑之<lb/>
<pb n="KR4d0347_WYG_003-28b"/>
親則體念也専圖鼎彛之勲於富貴也薄慨懐銳志展<lb/>
在顯庸明燭秋毫老吏為之辟易計殫鞭筭舉世伏其<lb/>
䟽通比借重於筍班施活法於圜府已驗泉流於地更<lb/>
欲馬騰於槽乃兼餉冶之司兼屬經綸之手聿申新渥<lb/>
爰即舊勲加崇卿月之班式重使星之命翕傾輿譽知<lb/>
演邦財命相之自唐朝必兼鹽鐡冢宰之於周典亦式<lb/>
貨財共希明綸式驗故事孟堅受恩最切賛抃尤深秋<lb/>
以為期待入山公之啟地分殊部俄驚躔次之移方此<lb/>
<pb n="KR4d0347_WYG_003-29a"/>
兢虞旋還臨照福星仍守舊分合浦宛得還珠益昭夙<lb/>
幸之自天不間施恩之易地亟飛賀禮印定龍光想當<lb/>
移節之時正及上箋之日重念孟堅六考滿例五剡成<lb/>
尖的慿薦鶚之書不負操觚之藝千金逾一諾知東道<lb/>
之主堅六翮冲九霄覺西風之程稳<lb/>
　　　赴淮東常平幹叅李制帥可齋先生状<lb/>
夙覃梓䕃隂受維持新事油幢的𨽻舉刺遡平時而載<lb/>
謝慶此日之欣逢思祗頌于公恩可自占于身計伏念<lb/>
<pb n="KR4d0347_WYG_003-29b"/>
孟堅勁挺獨立竒單寡儔委已隨俗則少得世縁受知<lb/>
逹觀則毎多天幸其所䝉于公者抑何侈于人歟齠丱<lb/>
從師已篤同門之學絲蘿締好更崇附莬之姻㣲吟不<lb/>
鄙其聲寒拙畫過嘉于心苦扁舟載雪以呈行巻逺驛<lb/>
貽緘而寄㫁碑作成者蓋歴數年提撕則尤多近日駸<lb/>
駸脱選種種蒙恩毎自感知夙深銘戴第棘寺未證平<lb/>
反之賞而淮堧又從畫諾之遊孰知于此機縁乃是就<lb/>
公纒裹顧一尖之合頴希萬里之髙風東道主固有周<lb/>
<pb n="KR4d0347_WYG_003-30a"/>
旋之心嵗舉員恐拘减省之額祗惟大府剰有薦塗與<lb/>
其從㬰諸人何如特逹自已念鶴髮親老望切倚門而<lb/>
鴈行助稀飬㣲兼膳雖向寳山而求藥亦勞蝶夣之思<lb/>
家儻其即次于明揚即可通理于零考頂踵一出大庇<lb/>
絲毫何假它求洞傾直忱亟祈慨與兹盖恭遇某官徳<lb/>
宇天廣淵裁鑒昭惟公無私軍民乆属于畏愛以寛濟<lb/>
猛中外盡讋於威名驅馳既熟於邉疆彌綸更多於省闥<lb/>
理内禦外以俱善出将入相以何難於昭異恩特任隆<lb/>
<pb n="KR4d0347_WYG_003-30b"/>
寄開大帥府號小朝廷即躋奠枕于周京入任調羮于<lb/>
商佐孟堅不慚婪尾力兾成身辭家鬢未彫豈遽作悲<lb/>
秋之賦從軍心固樂時或起白雲之思<lb/>
　　　上都省乞行平反賞格状<lb/>
辯明讞議粗有助於好生投誠化鈞覬速成於脱選雖<lb/>
職守弗應於論報然朝廷嘗用以施勞有賞格之具存<lb/>
敢自陳而忘僣庸抒懇惻上兾陶鎔伏念孟堅單㣲孤<lb/>
蹤感慨直志虀鹽黌舍嘗沾教雨之濡菅蒯科名素出<lb/>
<pb n="KR4d0347_WYG_003-31a"/>
恩波之内竊禄将周於一紀下考幸及於六書獵渉文<lb/>
詞累塵薦牘狂狷論辯或與直聲将攅五剡之尖僅須<lb/>
一簣之進曩辱知於綉節謂垂意於丹書曽以鄰邦之<lb/>
疑詞下質管見於公鞫病死者荏苒連月自經盖出於<lb/>
無聊被屈者附麗數人文致過誣於謀掠依阿雖可唯<lb/>
唯隂隲其如冥冥殺一不辜尚且弗為於數重辟豈容<lb/>
忽視矧有鯨吏肆枉平民强加殺人之名有同指鹿之<lb/>
事悉為表前勘之承誤與夫明初驗之致訛牘上憲䑓<lb/>
<pb n="KR4d0347_WYG_003-31b"/>
豁從氷釋人出禁網重見春生若是勤䖍固多救正當<lb/>
路姑摭兩端而上常員第求一免之從雖䝉印證於公<lb/>
朝其如阻障於法吏但拘對罸不思失出之恩該固掩<lb/>
㣲勞莫表平反之功倍是謂屯膏而吝賞或者借公以<lb/>
報私兹謂忌心何有嘉善纎雲謾勞翳日掲蔀終獲見<lb/>
天幸旅進於賓堦因力投於鈞造兹者恭遇某官勲名<lb/>
赫奕事業恢洪淵鑒雖逺以畢昭寸長無㣲而不録禇<lb/>
公抑僥倖名器固弗假人魏相考功能片善豈令掩物<lb/>
<pb n="KR4d0347_WYG_003-32a"/>
罔徇拘攣之鄙大明激勸之權班召命以使前傾聽聰<lb/>
而逮下孟堅是用慨陳悃赤仰丐終成拔身選途奚限<lb/>
常程於薦格報恩末路誓酬國士之隆知<lb/>
　　　上安吉使君黄寺丞状<lb/>
趍風部掾陳力未多干寵薦員捫心似躁惟已廹替期<lb/>
之近幸及遇賢轍之臨補掞公車纒褁身事值機㑹以<lb/>
巧的祈恩榮而敢稽竊惟遇主有縁論薦貴勇鄼侯方<lb/>
一見而竒信何須歴試以觀人坡公於将去而知滂盖<lb/>
<pb n="KR4d0347_WYG_003-32b"/>
以片言而得士蹔焉目睫即定身榮此前脩特逹之盛<lb/>
心為後輩干求之藉口因陳拊缶或兾采葑伏念孟堅<lb/>
雖拙賦材粗勤立志名浪占於瑶籍心加苦於韋衣虞<lb/>
學虀鹽垂成三舍禹門桃浪行越周星不辭奔走之波<lb/>
波第恐身名之寂寂自闗譏而叅計幕由曹掾而入憲<lb/>
寮粗以執方不隨趍下排豪家之勢復兩村占産而居<lb/>
之民雪寃獄之誣活數人枉戮而出之死動誤知於當<lb/>
路被公掞於連畨或稱博雅以詳明或謂敏强而鯁直<lb/>
<pb n="KR4d0347_WYG_003-33a"/>
花攅五削已䝉前守之照移月近初秋乃忽先期而去<lb/>
任滯留癡守逼迫終更顒迎日伺於雙旌有望山成於<lb/>
一簣曩雖際遇盻睞㣲加今者趍承工夫則淺惟精鍳<lb/>
之洞物豈常程之取材縳柳為車且送窮鬼栽桃與李<lb/>
䞉有春風况得之而遂脱選之圖若予此則異常施之<lb/>
比允為鉅恵寧可易云於焉儻拜于明揚信矣不虛於<lb/>
公舉兹盖恭遇某官軒昻偉量卓絶大官玉立顒顒有<lb/>
任重之器風聲肅肅示揚清之權慨欲立勲而立名博<lb/>
<pb n="KR4d0347_WYG_003-33b"/>
取有材而有藝收明堂之材具寕鄙尺椽開洪鈞之化<lb/>
規豈嫌躍冶孟堅不量么麽仰兾全成願被歸榮以終<lb/>
薦目及齒髮之壮日効犬馬以酬恩讞獄無阿果動知<lb/>
音之喜敡言有取願占合頴之榮<lb/>
</p>
<p>
</p>
  </div>
<div>
                <head>彞齋文編巻四</head>
    <p>
<pb n="KR4d0347_WYG_004-1a"/>
欽定四庫全書<lb/>
　彞齋文編巻四　　　　　宋　趙孟堅　撰<lb/>
　　啟<lb/>
　　　上劉貳卿啓<lb/>
一官未調魚竊類於上竿千金不違鴞因求於見彈輙<lb/>
陳儷語庸冀踐言九頓首以陳情載歸心於大造竊念<lb/>
孟堅生雖屬籍勤愈韋衣少偘偘以自將長落落而難<lb/>
合秪應晦藏於林野決知難逐於市朝重以烏鳥飼哺<lb/>
<pb n="KR4d0347_WYG_004-1b"/>
之情奪其猿鶴逍遥之性低佪科舉之習幾刓方而爲<lb/>
圓指擬仕進之榮類說河而止渴一塵末第五見新春<lb/>
中纏風木之悲銳心頓减上爲堂萱之命彊顔載前嗟<lb/>
四選之摩肩無一枝之著足比值海昌之曉闕實於巴<lb/>
里以隣疆風傳𤓰熟之期指在梅黄之月抱闗為吏方<lb/>
欣日近於長安攘臂有人幾是雷轟於薦福屬當注擬<lb/>
俄致轉移取蝥弧以先登非其有也歴阼階而上訴豈<lb/>
好辯哉然昌黎雖比於叫號而景仁不失其和氣言雖<lb/>
<pb n="KR4d0347_WYG_004-2a"/>
近激心亦無他方噬臍於觸籓之餘將沐蘭於烹鮮之<lb/>
地敢意寛容之納藪寄聲俯示於調停以羊易牛又何<lb/>
較焉舎魚取熊皆所欲也自禀諭言之逮幾希成命之<lb/>
班及干赤縣之征商果沐南山之判筆乃知惻怛亦念<lb/>
孤寒然而側聽逾旬尚遅該注未信功虧一簣之進必<lb/>
也丹成九轉之餘寸綆雖微輙不辭於測海躍金罔棄<lb/>
願終遂於鑄淵兹蓋恭遇某官訓學師儒文章宗老從<lb/>
槖著論思之績典銓推流品之清兼溲渤以籠收備杗<lb/>
<pb n="KR4d0347_WYG_004-2b"/>
桷於匠宰至於摦窳亦望陶鎔矧惟肖翹之微夙荷生<lb/>
育之厚春官較士曾推透浪之鱗天部掄才應念遶枝<lb/>
之鵲興憐聳動特逹判行擲燕沼之蛙言式堅於金石<lb/>
空冀北之馬羣亦取於駑駘<lb/>
　　　改官謝總使賈秋壑先生啓<lb/>
蚤嵗遊昌黎之門在諸生而最久髙年被山公之啓於<lb/>
五削而尤恩及兹僥倖以隨班用侈揄揚而頌徳伏念<lb/>
孟堅生地孤陋面壁苦㕘文非華飾以求妍達辭而已<lb/>
<pb n="KR4d0347_WYG_004-3a"/>
仕不波趨而取媚顧理何如自諉凉凉分甘落落秪圖<lb/>
便養猥任讞曹方固守於風波之中不計毁譽被明揚<lb/>
於薦舉之數漸及周圓逢知己於冶泉可覃潤於隣路<lb/>
冒昧啟請迢遥致辭借秋風於驛使之梅初疑好夢易<lb/>
冰銜於餉臺之檢幸屬兼權堅操不改於嵗寒公是不<lb/>
摇於浮議摩頂放踵皆被徳髙天厚地喻深恩曩秪受<lb/>
以惟慚今計量而益感遥申儷牘跼代拜堦兹蓋恭遇<lb/>
某官特見不凡盛心近古尚㢘隅之操狂獧兼收開功<lb/>
<pb n="KR4d0347_WYG_004-3b"/>
名之門辛勤是取木牛流馬已飽貔貅之士冰天桂海<lb/>
行清風雨之區作成委蔽以爽邦抉剔幽㣲而薦士以<lb/>
若掄材之氣象可占宰世之䂓模凖是融眀懋鬯摩礪<lb/>
求斗筲於釡粟正慙匏繋之拘洗兵甲以天河終從豹<lb/>
變而徃<lb/>
　　　初任通憲使趙四忩啓<lb/>
駕駟車而問俗肅欽部使者之威登龍斷以司征行厠<lb/>
賤丈夫之役奉教條而謹始慿儷語以通誠恭惟某官<lb/>
<pb n="KR4d0347_WYG_004-4a"/>
天資逾人家學髙世筆下三千字早騰虎榜之英聲胷<lb/>
中萬甲兵兼擅龍韜之秘畧精忠昭貫於日月重望雄<lb/>
鎮於江山軍民孚徳以傾心邊鄙聞風而破膽自著金<lb/>
閨之籍累參油幕之謀膺劇任而弗煩見大敵而不畏<lb/>
頃屬遐方之梗化長驅兵馬以逾疆磐石維藩允藉一<lb/>
方之巨鎮金城作固隱為萬里之安强親冒雪霜之嚴<lb/>
力障風寒之險督貔虎以俱進除荆棘而不㽞山城重<lb/>
歸版籍之全淮甸已息烽烟之舉卓爾斯偉謙然不居<lb/>
<pb n="KR4d0347_WYG_004-4b"/>
髙牙雄節而方寄以保釐粉省含香而旋司於繕監意<lb/>
接武巖廊之上乃觀風繡斧而来治本和平一體聖朝<lb/>
之寛大政行安静盡捐苛法之滋張措八州於陽和長<lb/>
育之中肅羣勢於震雷疾撃之下吏皆慄悚民靡枉寃<lb/>
囹圄空虛已著三年之報效陶鈞坱圠佇聆即日之登<lb/>
庸孟堅禀志迂踈賦材疲軟刓方為圓於科舉之累望<lb/>
洋啟畏於筦庫之司回思初志之自期殊歉壯行之有<lb/>
立念平日粗嘉於節義每向風願附於勲名無力弓刀<lb/>
<pb n="KR4d0347_WYG_004-5a"/>
縱不能效終軍之請有心筆硯豈無以感武夫之心至<lb/>
如夭矯懸露布之書與夫鐫磨勒天齊之石皆慨懐之<lb/>
梗槩兾遇主於宗師指日見中興之宏圖有時備大厦<lb/>
之末用昨擬歴堦而拜叙誰憐未靣以前陳因通鄙名<lb/>
附述至悃松茂柏恱儻念自同根而生狗盜雞鳴終或<lb/>
有綿力之効<lb/>
　　　謝京尹顔大卿先生檄入僉㕔啓<lb/>
伏凖使帖委孟堅入本府及安撫司僉㕔者水歸滄海<lb/>
<pb n="KR4d0347_WYG_004-5b"/>
夙傾東注之誠材遇工師終䝉下體之采感思知本誓<lb/>
已輸勞伏念孟堅守拙成愚將事過質盡信書而乏通<lb/>
變不量今古之殊時好直道而尚激昻奈何人已之異<lb/>
趣曩於幕府粗竭悃誠事屬權豪同列趦趄而閣筆謀<lb/>
深詭秘羣胥變幻以舞文居常奮筆而直書未始掣肘<lb/>
而顧慮拂情者既衆紛毁譽之交騰公論者具存難是<lb/>
非之終冺分安踈賤屏若退藏仰䝉逺照之旁加時分<lb/>
隆委以誤及决濫囚之禁戴星而行拒侵疆之爭折箠<lb/>
<pb n="KR4d0347_WYG_004-6a"/>
而定縱未得游揚於左右獲載供奔走於使令敢意肖<lb/>
翹仍歸器使食蔗漸逢於佳境泛蓮欣從於英遊況借<lb/>
衮褒以光羅致用於知已蓋赴湯蹈火以不辭恪守初<lb/>
心於易節變行乎何敢苐以浩穰之天府藂然紛㳫之<lb/>
民詞欲少贊於神眀又安用此椎魯某官江河容量日<lb/>
月回光顯善表賢過張侯之淵鑒發奸摘伏邁廣漢之<lb/>
如神塵淨天街波澄浙汭惟胷中既有活法故眼底不<lb/>
見全牛指揮皆識時之才能芝蘭多有用之器局自慙<lb/>
<pb n="KR4d0347_WYG_004-6b"/>
么𤨏曷稱委驅孟堅敢不誓竭丹愚益安素守外盡磨<lb/>
於圭角期終合於凖程庶幾中庸斯無上負汗顔血指<lb/>
服勞姑狥於此時醴蘗羮梅佐用尚期於異日<lb/>
　　　又舉闗陞傍謝京尹袁大卿先生啟<lb/>
百川宗海惟知洪造之依歸十駕鞭駑偶玷皇華之薦<lb/>
引蓋吉曜臨則禨祥著秋雨至則溝澮盈非竊餘榮曷<lb/>
有幸㑹奚必出於親舉然後謂以為恩伏念孟堅良知<lb/>
近迂安分守拙詞非衒恠祗以自嬉行非好髙苐求不<lb/>
<pb n="KR4d0347_WYG_004-7a"/>
茍弗以遊倅塗寛而懈怠敢云征商司賤而曠鰥粗心<lb/>
章句之閒或趣功名之表每念賀白之數子是亦景元<lb/>
之諸孫論靈𣲖則均曰璿源較同根則俱分若木彼其<lb/>
萬丈之光燄起欽倔强之昌黎而方七嵗之篇章嘉動<lb/>
嘆嗟於皇甫遺編俱在餘響孰傳固殊夾輔之勲庸亦<lb/>
可自見於言語豈伊遐武希我清朝邇年頗膾炙紫芝<lb/>
之春山雲晚學抑雋永仲白之荷花水若律以三百篇<lb/>
之忠厚較之數十韻之新竒遡流應合尋源玩華猶當<lb/>
<pb n="KR4d0347_WYG_004-7b"/>
摭實山無烟霞則不韻水因風石而後竒竟所以然抑<lb/>
又難語可應駑魯欲逐騰驤人方競笑於迂愚自亦衰<lb/>
靡於日力敢慿言餌冒作身媒忽逢當路之達觀畧以<lb/>
勤心而過賞呼之寂寞俾奉周旋薦自孤寒少從激勵<lb/>
靖言幸㑹敢昧原由風引帆而舟移天彤雲而雪應常<lb/>
日矧加於覆護前参復借以誇榮恩地有歸誓天無報<lb/>
兹蓋恭遇某官權衡鑒爽鼎石量宏鍾鄞山秀偉之姿<lb/>
竦巖千仭傳㓗齋清白之緒喬木百年心休休而容人<lb/>
<pb n="KR4d0347_WYG_004-8a"/>
日孜孜以為善况東學親沾於教雨故此時獲被以餘<lb/>
光迄是遭逢果兹成就驗樓臺之近水快鵰鶚之横秋<lb/>
孟堅敢不㓗已自㢘糜身酬遇願效冶金之躍更希鞭<lb/>
影之加委䞇師門敢效籍湜之軰究工筆事或忝游夏<lb/>
之科<lb/>
　　　又投京尹裘晉齋先生啟<lb/>
伏以蹔縻鄰幕未供駕力於師門嘗辱衮褒輙兾鶚書<lb/>
於薦格捫心知愧啓齒斯慙但斯時之遭逢係一生之<lb/>
<pb n="KR4d0347_WYG_004-8b"/>
榮悴躊蹰三復孟浪一鳴伏念孟堅賦分雖卑抗懐甚<lb/>
介鄙場屋之聲病恠恠竒竒懲世俗之脂韋涼涼踽踽<lb/>
髪衝冠而觀黨籍恍前身元祐之忠魂指畫腹而按輿<lb/>
圖每痛心紹興之失筞弱力自甘於運甓疾聲時發於<lb/>
吟毫雖或被於揶揄亦間逢於賞可卑棲下邑謾仕征<lb/>
司不因捧檄以趨臺寜得摳衣而侍席幸親範則况望<lb/>
身榮獨憐薄宦之升沈皆視公車之軒輊矧於職剡尤<lb/>
重薦員鼎足貴全簣土戒止既黄華之首倡必洪造之<lb/>
<pb n="KR4d0347_WYG_004-9a"/>
終成頃於秋頴之既堅俾伺春風之俯及念賢才森立<lb/>
固難强軋以求伸而與受難公未有不求而可得泯然<lb/>
緘黙則幾于自畫假之從諛則近於要尊謀心何止於<lb/>
再三捕影庶幾於萬一載陳<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>悃仰兾淵裁兹蓋恭遇<lb/>
某官大巧作人無私用世蹔總浩穰于天府旋司坱圠<lb/>
於鈞台鼔鬯羣材建立大業可否一定儼山岳之莫移<lb/>
决擇素精判涇渭以不雜自憐樸樕曾入品題苐未陪<lb/>
左右之游揚又寜無彼此之畦畛然百糓咸仰於甘雨<lb/>
<pb n="KR4d0347_WYG_004-9b"/>
萬象均轉於洪鈞願言兼收靡有遐棄孟堅敢不續長<lb/>
襪線用補衮衣凡是生平皆為報日咄書蠅凍莫殫跼<lb/>
地之忱聳翰鸞飛立冀箋天之筆<lb/>
　　　投泉使賈秋壑先生啟<lb/>
詩壇拜師匠嘗摳衣弟子之行薦路楊人材幸託身屬<lb/>
吏之列雖未應援私恩而干公舉然久䝉垂定鑒以照<lb/>
勤心不道舊眷於門牆敢兾新榮於桃李伏念孟堅雖<lb/>
號屬籍頗艱奮身居處地偏渺黄茒之彌望丱年家否<lb/>
<pb n="KR4d0347_WYG_004-10a"/>
窘垂磬之屢空既無師友以切磋又蔑簡編之閱復食<lb/>
薺不云腸苦負薪每自行吟拈柿葉以堪書真行楷隷<lb/>
緝韋編而洛誦佔畢雕蟲一從東學之虀鹽附麗南宫<lb/>
之桃浪程文幸脫免覓軰於原夫吟事素耽轉攻心于<lb/>
欸乃凡螭首龜趺之蹟暨商盤周鼎之文<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>垂情不<lb/>
覺疾雷之破柱孜孜得趣甚于披沙之見金非求好尚<lb/>
之竒少見造次於是偶動當路俯憐寸忱呼之初筮闗<lb/>
譏之中儕於上分幕寮之數為知已用肯為濟水之同<lb/>
<pb n="KR4d0347_WYG_004-10b"/>
聲刾俗眼觀惟荷公衡之旁燭兹為偏親而急祿來尸<lb/>
末掾於猥曹灑涕對楚囚得情勿喜借堦白部使執法<lb/>
不回竟出數人將戮之誣又動諸臺見知之恱仍㕘畫<lb/>
諾連被薦揚鶚書雖及二三蟻援初無毫秒孤立寡眇<lb/>
惟靠㢘勤逺地獨寒誰從成就忽報除書於英節頗聞<lb/>
好語於鵲音得平生知心以為依驗五十榮身之漸應<lb/>
雖十一路之屬部固衆莫匪干榮然千萬人之覿靣者<lb/>
稀獨嘗親炙庸希掞藻為合浮圖兹蓋恭遇某官報國<lb/>
<pb n="KR4d0347_WYG_004-11a"/>
赤心好事青眼有姬公握髮待士之羙同蹇叔好技若<lb/>
已之休珠履喧喧廣羅網功名之士丹心惓惓在汲引<lb/>
孤寒之人定成規於冶泉即秉鈞而宰世孟堅歸心匠<lb/>
石投已師模遥想隆知應無遐棄嵗寒知松柏儻餘恩<lb/>
顧於十年春風不世情想被扶摇於萬里<lb/>
　　　謝李計使寳文先生檄入幕啟<lb/>
譏闗曠職方慙下考之書入幕充員旋被上臺之檄慨<lb/>
感刮目之遇奚敢俟駕而行踡跼公庭輪囷謝悃竊以<lb/>
<pb n="KR4d0347_WYG_004-11b"/>
士每難於自見况埋光彩於外寮世罕遇於賞音矧無<lb/>
介紹而辱命目睫之前尚莫知爾尺度之外誰其取斯<lb/>
好士如蘓長公暨識澤民而已晚有才若温處士猶假<lb/>
石生而為媒未聞於一見之間初不借片言之助鑒憐<lb/>
勤䘏羅致幽遐於昭公道之宏開庸占寒畯之畢達則<lb/>
為欣詫豈但感私伏念孟堅志廣計踈心勞效邈身雖<lb/>
屬籍素嫌華靡之為業謾科名本乏雕蟲之巧苦硬為<lb/>
文而見者掩鼻迂愚持論而聞多反唇分甘世味之鹹<lb/>
<pb n="KR4d0347_WYG_004-12a"/>
酸心印前修之鯁介究元紹之更復每攬涕而觀黨碑<lb/>
慕貞和之詞章嘗渉筆而儗魚雅衆方嗤其誕闊此獨<lb/>
信其斐狂幸考官不以瑕疵而春闈偶從菅蒯蠅營釡<lb/>
養茍禄市征處幽篁而不見天圍亂山而常少日𣙜輸<lb/>
粗了儘長日月以耽書道有不同或嫌涇渭之異派苐<lb/>
人虎而我䑕任方枘而圓規信自頡頏奚敢較計比以<lb/>
鎻㕔而試藝偶前奉贄而趍隅拱拜楷模獲呈技俩蜉<lb/>
蝣撼大木竟笑不量工師無棄材有來翕受爰加奬㧞<lb/>
<pb n="KR4d0347_WYG_004-12b"/>
俾奉周旋欻拜檄題恍疑夢事載仰崇臺之邃兼輸全<lb/>
浙之饒事大而體宏目藂而務夥有翰動如飛之敏然<lb/>
後可以效區畫無鞭算不窮之智則將奚以供剖裁雖<lb/>
貪器使之榮抑懐綆短之慮允謂拳曲而臃腫被之黼<lb/>
黻以丹青凛若兢虞悸不自定恭惟某官昭鑒燭逺大<lb/>
冶工覃身作世程心傳道統蘭臺執法明公論之權衡<lb/>
蓬觀掌書夀斯文之命脉具徯鈞陶之化蹔迂飛挽之<lb/>
勞將令舉世之樂懐生故不一介之遺寒士雨露牛山<lb/>
<pb n="KR4d0347_WYG_004-13a"/>
之木胚胎鼎席之基坐俾肖翹預歸坱圠孟堅敢不收<lb/>
除目瞇振迅衣塵念平生粗力於脩治期此際慨為之<lb/>
奔走磨鈆待割筞蹇服勤赴火蹈湯勇酬知已之用溉<lb/>
根食實敢作望梅之思<lb/>
　　　謝節齋先生檄入發運本府兩幕啟<lb/>
用為知己籍湜終戀於韓門録及菲材温石果歸於烏<lb/>
幕願奔走者甚久被寵使以方新榮遇漸孚謝忱正力<lb/>
伏念孟堅勤脩力勉劇任心甘謂草木無知故爾春榮<lb/>
<pb n="KR4d0347_WYG_004-13b"/>
而秋腐而馬牛力走尚効東犇而西馳初非越爼以好<lb/>
髙抑欲報酬於遇主念福星臨照幸值諸臺之多賢皆<lb/>
平日師資信是三生之一遇與其自局於州掾何如少<lb/>
贊於臺綱廣扇仁風覃恢厚澤此寸心之素願果器使<lb/>
之親逢入贊讞評已知從臾矧迂公檄畀簉兩司飛粟<lb/>
轉輸既無鞭算之敏泛幕畫喏又微舌辯之能秪貪光<lb/>
寵於龍門不憚回旋於蟻磨兹蓋恭遇某官宗工巨擘<lb/>
良吏名師以肺腑之親同休家國鎮股肱之郡兼運餉<lb/>
<pb n="KR4d0347_WYG_004-14a"/>
輸焦心為國以為民斡利足兵而足食謂大厦匪惟一<lb/>
木而滄海寜厭涓流廣收小大之才共急理禦之計故<lb/>
令綿薄亦與使令孟堅敢不為岳添埃筞蹇追驥不計<lb/>
成功之有所但虞効力之無由茍可捐軀尚何擇地辭<lb/>
難就易實素志之羞為登眀選公行聿觀於盛舉<lb/>
　　　初任書考回謝縣學友人啟<lb/>
謬司龍斷自慙下下考之書飛翰螭拏益感休休心之<lb/>
義與非所稱愧益滋多孟堅偘偘迂愚栩栩戇拙直弦難<lb/>
<pb n="KR4d0347_WYG_004-14b"/>
隨於鈎曲方枘寜合於䂓圓血指汗顔既於公事以懵<lb/>
懂反唇誹腹自招舞手之揶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>正爾包羞奚當衮譽祗<lb/>
貪言語之好兼慕隷楷之工藏襲篚箱永有模楷然相<lb/>
䂓以義者古道若以諛取恱者世情其於過襃敢例摟<lb/>
取古石著蒼苔之字皆是詭詞嘗稻流翻雪之匙但供<lb/>
衆飽<lb/>
　　　謝大監尹梅津先生舉陞陟啟<lb/>
孟堅伏準照帖舉孟堅文章精神政聲燀赫充陞陟任<lb/>
<pb n="KR4d0347_WYG_004-15a"/>
使者率陳斐藁為敬宗工慨上剡牋實出過望信髙鑒<lb/>
自有定見豈今時謂無古風興言感嗟非止私謝伏念<lb/>
孟堅兒時孤苦居處荒凉稽制作於陳編初無師授究<lb/>
理義之深㫖不逐波流苐以寫心何求媚眼匪但於文<lb/>
而云爾至於行已以猶然加清眀於單詞毎申欝抑納<lb/>
忠赤於當路粗謂公勤柰投合之甚難有醎酸之異味<lb/>
所幸當路之有口能於局外以明心翕從轉揚併入賞與<lb/>
歘飛掞藻兼取迂材載詳襃許之言倍鼔激昂之志精<lb/>
<pb n="KR4d0347_WYG_004-15b"/>
神所在氣不屈則詞伸顯晦何拘名必求於實稱因誇<lb/>
知勉拜訓若驚兹蓋恭遇某官星宿羅胷中雲烟生筆<lb/>
底卓爾師帥淵乎範模在舉子中已頌有物混成之賦<lb/>
為文盟主稍憐壓轡玲瓏之辭不惟較藝以取長蓋欲<lb/>
觀文而成化即兹風厲之意嚮可占鈞宰之規模孟堅<lb/>
喜得歸依益加振筞知功名文章為差久不怠操脩於<lb/>
進退遇合之雖殊豈遽遷變誓於向去共建不磨願言<lb/>
昌運之興隆常欣善類之彚進輿地恢漢疆之舊願從<lb/>
<pb n="KR4d0347_WYG_004-16a"/>
着鞭大字勒浯溪之銘慨先泚筆<lb/>
　　　賀蕭山趙宰菊坡宗叔啟<lb/>
昔同寮幕多藉成身今並南邦懸知䝉潤聆交龜之有<lb/>
日愧贄雁之後時恭惟某官膏粱盡蠲理義是恱嵗寒<lb/>
髙節交彌久而如初長風孤鶱獨親仁於泛愛一自辟<lb/>
書之上翕觀薦墨之騰繇縁地貴而才髙但覺天低而<lb/>
風便以若騰踔徑應邃清奚例從撫字而來特肯試錯<lb/>
盤之所過都歴塊君其自此升乎血指汗顔我則愧兹<lb/>
<pb n="KR4d0347_WYG_004-16b"/>
多矣孟堅真成失脚何許噬臍問版籍則虛無顧雁鶩<lb/>
則渙散每煎熬於自解况頻併於年荒脫去未能焉依<lb/>
是賴落筆驚風雨猶思陪侍於僉曹摘奸若神眀倚聽<lb/>
歡騰於衆口剩有評談之樂繼須郵遞之傳<lb/>
　　　謝發運尚書史雲麓先生合尖剡啟<lb/>
孟堅伏準使帖舉孟堅好學而文律已有度使之撫字<lb/>
必著聲猷充改官親民任使者霅城司臬曾何品題淮<lb/>
幕為寮迄䝉吹送允重千金之諾宛攢五削之花成已<lb/>
<pb n="KR4d0347_WYG_004-17a"/>
恩深拜堦謝力伏念孟堅奮身獨學克志甘勤胄舉途<lb/>
寛不敢自易官游波靡未肻隨流力薅抽黄對白之浮<lb/>
辭慨尚激濁揚清之勁節參幕畫則抑豪右議獄讞則<lb/>
雪寃誣雖多鬼手之揶揄自有知音之賞激親民四剡<lb/>
當路具推平反惟勞法吏故抑自悵孤寒之應爾誰能<lb/>
俯仰以求諸冒焉又為淮庾之賔竊喜仍在福星之曜<lb/>
因頌曽䝉於許可或從終惠於眀揚人笑斐狂自諉孟<lb/>
浪敢意金丹得䑛遂令雞犬以皆僊終然大匠不遺乃<lb/>
<pb n="KR4d0347_WYG_004-17b"/>
俾菅蒯以並取煥騰衮字慨合頴尖為加靣授之榮抑<lb/>
表心知之篤衆賔駭愕以動色孤生頓覺於光增兹蓋<lb/>
恭遇某官天地偉量以兼容日月融眀而畢照家傳相<lb/>
業知洪化之無垠心好儒生每斯文之尚適務飛蒭而<lb/>
餉饋不忘㧞類以摉才藩方若是賢勞台鼎可占著績<lb/>
坐令樗櫟亦預凖繩苐味襃詞若幾過譽學雖苦卓方<lb/>
慙華飾之無文已固知脩正資矩矱以作則孟堅敢不<lb/>
佩言遵訓景行從風行施撫字之間弗變㢘勤之守有<lb/>
<pb n="KR4d0347_WYG_004-18a"/>
民與社從知職守之非輕報德酬恩賴保清名而不湼<lb/>
　　　賀漕使趙虛齋新除啟<lb/>
恭審拜恩宸陛總漕京畿丞轄宣勞久著彌綸之績寳<lb/>
儲寓直聿崇飛輓之權君子理財庻邦叢慶恭惟某官<lb/>
氣宇陽春而又韻風姿玉潔而更清鴻寳秘篇究東壁<lb/>
圖書之奥錦囊佳句織天孫雲漢之章偘然華靡之不<lb/>
為㫖哉理義之是豢蚤攀髙桂宜照青藜乃徧歴于民<lb/>
庸而上通于閨籍潘花滿縣棣萼分樓篁屏乘馹以申<lb/>
<pb n="KR4d0347_WYG_004-18b"/>
籌赤子弄兵而浸弭兩邦慈母咸依豈弟之仁一路㢘<lb/>
風舉激澄清之化仰寛平之無濫宜藂委之兼資屬時<lb/>
國計之煩興借重邦財之妙斡彫敝已重須假福星之<lb/>
照臨調度方滋所藉飛芻之贍給然剥床則有及膚之<lb/>
慮而漏巵又深洩尾之虞非無趣辦之才恐傷忠厚之<lb/>
體徧籌内外允藉温良俾十五州無期㑹急廹之憂此<lb/>
億萬年昌宗社延洪之脉慶闗國計歡動輿情邦畿號<lb/>
使指之雄蹔煩澄察宅揆秉國鈞之重行職陶甄孟堅<lb/>
<pb n="KR4d0347_WYG_004-19a"/>
好修有心翔寥無力虞庠弦誦恍乗桃浪之三推闗市<lb/>
譏征嘗厠蓮幕之一數即之也温備四時之和氣撓之<lb/>
不濁凛萬壑之層冰治所至以有聲才無施而不可一<lb/>
麾出守甫著外庸四牡載馳徑司平糴鹽莢羡流通之<lb/>
利民生無饑饉之憂遵海而南舉䝉實恵自天而下倐<lb/>
畀殊恩俾専飛芻輓粟之權庸副卧轍攀轅之願咨諏<lb/>
謀度重觀繡節之新獻納論思佇復青氊之舊某側聆<lb/>
成命倍激歡悰千里而遥愧莫展鳬趨之敬二天獨有<lb/>
<pb n="KR4d0347_WYG_004-19b"/>
幸復依鴻覆之私瞻詠殊深剡裁莫既<lb/>
　　　又代謝淛漕薦啟<lb/>
績文種學僅知蟲篆之工校藝程能猥玷鶚書之薦得<lb/>
踰望外愧情溢涯竊惟諸道之貢闈莫重二淛之漕舉<lb/>
預選者踰五十雖云取士之優旅進者凡數千總是出<lb/>
羣之彦矧今嵗大寛于舊法而四方咸激于壯懐負篋<lb/>
擔簦于于然而來矣發矢中的戛戛乎其難哉茍非擅<lb/>
聲律之長何以預甄陶之下如某者碌碌餘子空空鄙<lb/>
<pb n="KR4d0347_WYG_004-20a"/>
夫問一得三蚤佩鯉庭之訓駢四儷六每虞鼠技之窮<lb/>
命與時違勞而功少慨折翅于里選欲振翼于計䑓强<lb/>
壘滿前方切倒戈之慮孤軍冒進浪收奏凱之勲揣分<lb/>
奚堪歸恩有自兹蓋恭遇某官英姿山立雅量淵澄世<lb/>
莫與京挺挺紹祖風之舊年不可及皇皇秉使節之華<lb/>
貴名曽冠于羣英䞉馥旁沾于後學分題革弊待士致<lb/>
恭欲舉一人焉拔其尤雖占小善者率以録遂令骩骳<lb/>
亦預選掄某敢不益務磨礲載加鞭筞摶扶摇之九萬<lb/>
<pb n="KR4d0347_WYG_004-20b"/>
願陪鵬翼之飛掃禮樂之三千冀奉龍墀之對士伸知<lb/>
已書不盡言<lb/>
　　　賀嘉興倅呉履齋就除守啟<lb/>
擢自屏星牧兹藩土二千石良吏民知慈母之臨十五<lb/>
載掄魁士有淹才之歎獨欣知已式撫鄉邦歴具激昂<lb/>
少陳贊躍恭惟某官丰標玉立襟度冰清森羅星宿于<lb/>
胷中縱横禮樂于筆下天人大對世謂鼂董之後身性<lb/>
學微言𣲖傳伊洛之直下便合立從香案小却躋之玉<lb/>
<pb n="KR4d0347_WYG_004-21a"/>
堂為國光華乃君本分曩胡謙抑每欲退藏然劍埋豐<lb/>
城則光射天而水遇瞿塘則聲撼谷果興思于丹扆俄<lb/>
接武于清班滴露研硃芸閣幾勞於讐校菁莪在沚蘭<lb/>
宫多藉以作成為重外庸又煩更試眷兹輔郡借以監<lb/>
州風烟入懐每見成章山水可樂若甘吏隱人皆汲汲<lb/>
我獨于于民喻志而已孚事不勞而自理休聞翕上簡<lb/>
心益深謂半刺若是其聲光則承流可占其政化聿表<lb/>
除目髙建崇牙笑領魚符想䂓模之素定香凝燕寢煥<lb/>
<pb n="KR4d0347_WYG_004-21b"/>
風采之一新花鳥亦皆欣然山川莫不寜止即長史而<lb/>
為并都督故事已符以刺史而拜漢三公盛典行舉孟<lb/>
堅迂踈未學雕篆㣲工嘗升堂以親色詞抑過門而呈<lb/>
伎倆未䝉捐棄少辱矜知目新快于象班情實同于异<lb/>
趯滕㕓願受已歡顔厦屋之中狄籠兼收或效力牛馬<lb/>
之走<lb/>
　　　賀陳可齋憲使冬至啟<lb/>
伏以振節崇臺管領初爻之剛長埋身下掾欣榮九地<lb/>
<pb n="KR4d0347_WYG_004-22a"/>
之陽回慶應時之福申冀覃天之澤普恭惟某官節髙<lb/>
松操徳愈梅清公道陽舒排羣隂而盡屏恩波雷動鼔<lb/>
衆彚以咸甦身同北陸之獨寒心望東皇之普育觀䑓<lb/>
候雲氣想祥擁于吉星春風不世情願緑滋于枯草<lb/>
　　　賀雲麓先生除紹興帥啟<lb/>
恭審渙班宸綸升鎮藩府東甌岳牧式崇帥節之雄西<lb/>
清邃嚴庸示文儒之重帝心寓眷于柄用輿情翕贊于<lb/>
歡聲恭惟某官典型傳家貴顯奕世許公濟美有光文<lb/>
<pb n="KR4d0347_WYG_004-22b"/>
穆之勲名忠宣在朝最獲祐陵之眷顧矧是謀猷之外<lb/>
展已多膏澤之下流沛運餉於木牛衍熬波於形虎左<lb/>
馮著循良之譽三呉騰富庶之謡文昌班行久紆八座<lb/>
之武太㣲垣次新占一星之眀人共傒霖雨之及民上<lb/>
允念相門之克嗣奚尚遲鈞台之命又煩分斧鉞之權<lb/>
眷言嵇山實維潛邸孰繼難兄之躅須藉塤箎為重南<lb/>
陽之邦是資藩翰謂君家有扶日之績故侯封在流虹<lb/>
之區載稽分命之及兹的顯具瞻之有屬雲門蒼翠歡<lb/>
<pb n="KR4d0347_WYG_004-23a"/>
同竹馬以來迎沙堤委虵行報衮衣之歸輔某肖翹自<lb/>
幸際㑹有初始受滕㕓荷賞㣲勤於筆藝逮逰庾幕迄<lb/>
䝉合頴於剡箋掀天恩光曽未報酬隨地陽春又兹趨<lb/>
事夙固衘環之有志今寜陳力之無堦况計及𤓰之期<lb/>
適湊班條之際此機緣之就巧信頂踵之䝉榮謹先拜<lb/>
堦欣叙賀厦催科定拙預希繩墨之寛施恩素深豈越<lb/>
帡幪之外<lb/>
　　　代作院弟安吉趙倅啟<lb/>
<pb n="KR4d0347_WYG_004-23b"/>
冰柱雪車夙仰兩山之髙致鹽車皂櫪行逢伯樂之青<lb/>
矑肅將事上之恭因述由衷之語輪囷布牘特達望知<lb/>
恭惟某官鳳覽徳輝麟逰治世粹質萃璿源之秀潤雄<lb/>
文鍾星婺之光芒夜雪㶚橋已富錦奚囊之句鈞天帝<lb/>
所遲賦沉香亭之詩笑攀月桂之兩枝清哦黄竹之干<lb/>
挺手抉雲漢妙製作於上方花種河陽仍阜康於畿邑<lb/>
矧呉興乃苕霅之名邦而長史有風烟之逸興詎能躁<lb/>
進且樂清遊蓮歌動夕泛之舟蘭氣薫山行之屐時㟁<lb/>
<pb n="KR4d0347_WYG_004-24a"/>
幘而嘯詠或肆筆而批塗風月藉以輝光山水添其鮮<lb/>
碧南樓吏隱儘無耽松雪之娯西掖詞林行促侍金蓮<lb/>
之對某行卑屬籍世業文儒皇祖占紹熙之甲科諸父<lb/>
聫丙戌之上第以至雁行之輩居多鵾化之人書種傳<lb/>
家舉箕裘之不墜泥塗失足撫松鶴而獨歎固惟駑蹇<lb/>
以使然亦為見聞之弗廣今將升堂攀木持莛扣鐘義<lb/>
倣師生親同子姓黄鍾儻隨蟄動青蟲亦化蝶飛含垢<lb/>
匿瑕不但求萬間之庇溉根食實是將託六尺之孤<lb/>
<pb n="KR4d0347_WYG_004-24b"/>
　　　巧夕謝文園饋節啟<lb/>
傴僂事再拜懶陳河鼔之文籠絡送八珍忽遂侯鯖之<lb/>
品儼昭隆意庸紀佳時駢羅列篚之登珍重一忱之感<lb/>
蹣跚吏隱移牀但㸔於蛛絲赫奕王封飛綍佇占於鵲<lb/>
喜<lb/>
　　　送知府俞大卿七夕劄子<lb/>
某僣懼申禀某恭惟銀漢雙星之渡與天俱久與時俱<lb/>
新宜有以薦一臠之敬僣易瘠羊半體生蟳十枚馬乳<lb/>
<pb n="KR4d0347_WYG_004-25a"/>
七斤巧餅百事謹拜手塵獻方兹錦樓髙張吸飲花露<lb/>
眎此下品殆不足進倘許雜陳於芳馨之林某幸出望<lb/>
外冒凟尊崇當暑冰凛仰丐涵貸<lb/>
　　　又送鄭廣文七夕劄子<lb/>
當暑不敢多禀首丐涵照方銀漢雙星之㑹詎應無以<lb/>
為芳筵薦得醉蟳魚百尾馬乳五斤拜手莞留之寵輕<lb/>
觸重繡天巧滿前顧以此塵品自見其用拙亦甚矣餘<lb/>
須侍對敷叙併伺委詧<lb/>
<pb n="KR4d0347_WYG_004-25b"/>
　　　送俞守七夕劄子<lb/>
某切審靈仙問偶駕白鶴于緱山西母遊神集青鸞于<lb/>
華殿絳河雲合天上佳期綵線月穿人間樂事可無㣲<lb/>
物以表寸誠率易羊膩荷根仰薦眀星之酒輕凟尊崇<lb/>
伏深愧懼仰空中之繡幄知正視之無緣曝腹内之殘<lb/>
書尚品題之有望區區伏祈照察<lb/>
　　　又送林郎中七夕劄子<lb/>
某敬承青楓丹桂之舟徃來秋色間上與星漢通河鼔<lb/>
<pb n="KR4d0347_WYG_004-26a"/>
雲車佳時勝㑹俯眎人世之追凉覔巧正不足供一笑<lb/>
某尚敢摭溪毛之㓗以請真未能免俗者宓惟髙明姑<lb/>
首肯其厪某幸出望外凌躐兢慙拱祈涵宥<lb/>
　　　又七夕送物與薛参政<lb/>
雙星嘉㑹百鵲争鳴巧席迎新潭居浹笑某慿藉眷遇<lb/>
之隆忘其嬰觸不腆菲物班諸别楮百拜申羾庸求附<lb/>
于𤓰果之末倘䝉鈞仁莞而勿罪命之曰留千百至幸<lb/>
犯嚴之譴拱湏靣侍以列仰祈鈞詧<lb/>
<pb n="KR4d0347_WYG_004-26b"/>
　　　又回七夕節儀<lb/>
星女臨河敢覬天機之巧月卿洒汗遽分雲錦之章香<lb/>
泛樽罍珍羅鼎俎恥匪頒之難稱知眷雅之逾深百拜<lb/>
登嘉一忱増激某下情無任皇恐感謝之至<lb/>
　　　又回通判七夕送物<lb/>
朅來逾月倐見秋開銀漢㑹星金天流火仰承眷意過<lb/>
辱華牋寵以蜜酥侑之珍品西果滿堆於馬乳南烹如<lb/>
得於蟹螯輪囷謝私登受感佩<lb/>
<pb n="KR4d0347_WYG_004-27a"/>
　　　又回徐二學士送七夕<lb/>
某近占好事五雲細織之新逺念勝遊雙星髙㑹之舊<lb/>
懃斯藻縟之意貺以芳膩之珎𤓰果之筵得此不貧藜<lb/>
莧之腸侈然自富巧諒非於人與拙祗用以吾存今年<lb/>
必勝於常年此夕莫知於何夕飲牛有約須言感於秋<lb/>
期噪鵲無端乃錯傳於早訊佇觀奏雋毋俟乞靈銜荷<lb/>
拳拳具報草草<lb/>
　　　又回朱郎中送七夕劄子<lb/>
<pb n="KR4d0347_WYG_004-27b"/>
某昨布敬籖閣比介雖未旋計已塵净雲之聴惔焚如<lb/>
許正懷未能訪便孠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>忽被八法之妙倚風快誦字字<lb/>
如玉雖宥之清涼國不若是其爽也謙尊而光睠記冞<lb/>
篤籠鵝厨餅之饋特以煥其星節回顧昔時列瓜果於<lb/>
中庭今盛意所臨尤増感慨謹進使人某再拜登受矣<lb/>
郊外夜歸不克函修謝幅填膺銘惑之至儲存侍控仰<lb/>
丐澄矚<lb/>
　　　又回何宣教送七夕<lb/>
<pb n="KR4d0347_WYG_004-28a"/>
某伏沐藻帖誦之清風習習也肥羜名尊為星節貺遂<lb/>
使棲懶之餘者又未免追凉逐巧矣勤眷若此辭則弗<lb/>
容受而有惑占報草率尚遲謁謝<lb/>
　　雜著<lb/>
　　　陸宣公祠騷辭<hi>祠在嘉禾東門鴛湖水中自節齋先生建立達政修崇兼以陳</hi>
　　　<hi>公舜俞趙公汝愚配祀然未有明建祠之意以為迎饗送之詞者輒不揆賦楚辭以補祀事之</hi>
　　　<hi>闕文云</hi>
滄波兮鱗鱗渺涵浸兮青天引余睇兮何思思有唐兮<lb/>
<pb n="KR4d0347_WYG_004-28b"/>
貞臣世混濁兮其逢豈余宜兮弗伸蹇溷嫉兮羣僉紛<lb/>
吠噬兮狺狺慨百奏兮仁義跪長袂兮重陳不負君兮<lb/>
與學甘殺身以成仁能不忘兮在莒豈土運之中屯遺<lb/>
髙風兮來思𦍑有屬於後人侯是邦兮多賢美人才兮<lb/>
作新擬甍棟兮龍宫招忠魂兮水濱合里社之前修配<lb/>
祠祀兮拳勤公神遊兮九霄奚是邦之獨親維桑梓兮<lb/>
必恭寜作興之無因期滋蘭兮成芳戒一蕕於衆薫彼<lb/>
木蘭兮桂槳蕩秋月以花春醉壺觴兮流泳雜雅鄭兮<lb/>
<pb n="KR4d0347_WYG_004-29a"/>
繽紛誰于是兮興懐曽華實之靡分朗余詞兮一奠儼<lb/>
英靈兮若存<lb/>
　　　景陸堂宣公泉銘<hi>并序</hi>
甘棠勿翦峴石興思慨念先猷其來尚矣若夫旌遺芬<lb/>
於既徃開微緒於將來撫物興懐即躬詔訓風以動之<lb/>
厥有深㫖欽土思泉宜黄君之所甚崇也君雙井太史<lb/>
公之諸孫域其名盖之其字也質凝堅璧撡肅稜霜事<lb/>
上無諂戢下有威其諸古之遺直夫尉是禾興考圖繹<lb/>
<pb n="KR4d0347_WYG_004-29b"/>
志曰嘻其敬哉維治之宅唐相宣公之遺基也坎甃之<lb/>
泉亦吾宣公之鑿也彼美人兮窅弗可覿幸徵其迹也<lb/>
凢見其迹如見其人宜景其行也表而彰之吾惟汲汲<lb/>
何昔聞之寂寂也於是即其基肇堂曰景陸堂礱石楯<lb/>
泉曰宣公泉豈徒侈輪奐濯滄浪而已哉端居是堂夷<lb/>
夷于于榮辱俱忘寵内相遷忠州始終一節乎潄芳新<lb/>
泉湛湛冷冷甘辛無作毁竇㕘救陽城恩讐兩冺乎其<lb/>
然無愧然矣居心固合於是表而彰之景仰皆吾心乎<lb/>
<pb n="KR4d0347_WYG_004-30a"/>
忠讜皆伊人乎一物之微善人心之樞紐乎小子孟堅<lb/>
庸嘉乃心敬述以銘僣其奚辭乃銘曰洵美宣公偘偘<lb/>
忠兮延延英聲千萬齡兮匪如伊人孰體諸心履諸身<lb/>
兮維涪諸孫如玉温兮𠖇𠖇心孚若合符兮乃肇乃龍<lb/>
髙風崇兮其夷其冷于以鑒中扄兮敢告後來毋使此<lb/>
風頽兮適吾之願兮公千萬齡如親見兮<lb/>
　　　枕屏銘<lb/>
夢親當思孝夢君當思忠夢得當思義夢逹當思窮夢<lb/>
<pb n="KR4d0347_WYG_004-30b"/>
慾當思窒夢遻當思從更貴常安恬楊花春晝風<lb/>
　　　典獄箴<hi>并序</hi>
郡糾曹鄞史君某謂諸王孫趙孟堅曰凡厥官守俱有<lb/>
攸箴祗惟典獄未之有聞子為我詞將勒石以告典司<lb/>
是職者庶其敬戒若正孟堅曰孟堅曩司霅李曺掾具<lb/>
知典司生殺從出人命關焉國家以仁立國治體關焉<lb/>
有隂有陽是有刑賞造化關焉厥惟艱哉甞擬刻詞以<lb/>
告然心吾心不待告告亦不懟否則聞斯靣發赤告奚<lb/>
<pb n="KR4d0347_WYG_004-31a"/>
益曰固然姑述以倣盤盂之銘寜不有警中人以上可<lb/>
為善惡間者乃為之箴曰一隂一陽主生主殺賞善刑<lb/>
惡于天是法姑息縱奸苛細流察惟平厥心乃洞毫髪<lb/>
少以恕行國體斯逹自揣而昭恪尸是官勿冒而居有<lb/>
靦面顏或尔所餒閣筆睨吏舞手而乘重輕易位亦有<lb/>
過矯衒明暴厲或徇已私或附㫖意鉤距煅煉置人死<lb/>
地仍有黷貨以私蔑公惟利是媢如盲如聾折抑曲鬱<lb/>
寃報無窮嗟人體膚父生母育孰非愛惜鞭扑桎梏風<lb/>
<pb n="KR4d0347_WYG_004-31b"/>
號霜厲以之成嵗不有刑章惡滛靡制以刑示訓乃仁<lb/>
之至用豈得已豈伊忽視偶淪曖昧明其匪戾有事誣<lb/>
衊排彼譎詭執迷底滯開讐釋冦長吏鑒差委曲剖示<lb/>
權與勢來有死無二庸庸祗祗如臨上帝敢告凡百警<lb/>
戒於是<lb/>
　　　為張道父賛二畫<lb/>
卓杖褰裳苔封石滑飛泉下奔電激弩發對此兢兢謹<lb/>
戒斯達君子人與于以得檢身之法<hi>右臨深</hi>
<pb n="KR4d0347_WYG_004-32a"/>
謂可渉歟或虞其澌謂不可渉歟已至於斯觀此可以<lb/>
知易既濟當如未濟之時<hi>右履薄</hi>
　　　二十贊<hi>松嵓盛生臨老融畫煙雨館作</hi>
川平草肥竟日忘返及爾還歸山昏路逺噫吾竊笑夫<lb/>
迷途而見晚者也努力深耕贍活大衆卻行不前牽拽<lb/>
乃踵噫吾每鄙夫有力不施於用者也<lb/>
　　　為仁師賛彌勒佛<lb/>
見說你將出世且莫只管昬昬睡多少鶻鶻突突底要<lb/>
<pb n="KR4d0347_WYG_004-32b"/>
你討塲分曉理<lb/>
　　　金山順濟廟英烈錢侯碑文<lb/>
夫聰明正直謂曰神靈膺國褒封饗世血食厯祀不冺<lb/>
主福主災赫然炳靈人恒斯畏豈偶然哉克孝克忠為<lb/>
國犯難生昭直節殁助隂靈者也英烈錢侯所以身陪<lb/>
正祠封受顯號其以斯乎紀石傳芳示垂奕世請從具<lb/>
載寜厭纎委西浙諸州禾興最為邊海華亭縣小金山<lb/>
者又在郡東挿脚滄溟峻岸截起驚濤四浮吴國備史<lb/>
<pb n="KR4d0347_WYG_004-33a"/>
載漢博陸侯霍公附小黄門謂吳主曰國之疆土東齧<lb/>
海濤虧蝕侵尋臣漢舊輔今當為神駐小金山為禦海<lb/>
斥使不衝蕩全䕶國封當為建祠于彼金山示所旌顯<lb/>
自時厥後封祀不絶今為忠烈王順濟廟焉維英烈侯<lb/>
家閥氏錢行位居七航海而商舶帆輕從入廟致禮儼<lb/>
觀威爽雪浪東來一山若峙巖巖殿宇卓冠山椒地勢<lb/>
神靈軒赫斯稱又諗王忠存漢社稷歆生敬慕若曰浮<lb/>
沉罔利膠轕迷塗汩淟塵中何終底止歿事忠臣愈浪<lb/>
<pb n="KR4d0347_WYG_004-33b"/>
生死猛念倐發幽明洞符玉立廡間义手瞠視不欹不<lb/>
倚窅然化歸異哉於是驚恠顯迹為廟部臣老宿相傳<lb/>
幾百年矣季夏之月廿一日維侯生辰沿海祭祠在在<lb/>
加謹廣陳鎮金山祠祀尤嚴常嵗是日鹽商海估寨伍<lb/>
亭丁社皷喧迎香花羅供然前無位號未應國經仗隊<lb/>
弓刀遥稱太尉殆幾野廟殊闕聲猷屬青齊向化之年<lb/>
金人猶競東鄙興師侯能助順虛無之際神証用彰霧<lb/>
滃雲飛隂兵千萬排空而下旌旗著號華亭錢太尉識<lb/>
<pb n="KR4d0347_WYG_004-34a"/>
昭明逮及交鋒敵勢披靡風駈電掃𠖇助維多主兵上<lb/>
之公朝訪尋允合爰加封勑諡以英烈庸畣靈休端笏<lb/>
垂紳榮彼章服從飾仗衞益變魚雅孟堅母弟孟淳今<lb/>
嗣秀安僖王曽元孫曩居里日嘗謂言曰英烈侯神靈<lb/>
國勲如是其偉兄志於文盍為紀述其永聲聞當備樂<lb/>
石以奉刻詞兹以書來石既就礱紀弗可後乙已上春<lb/>
甲子薰篆滌毫寓誠厯叙因作言曰夫所謂聰明正直<lb/>
謂神者豈誣哉忠烈王功存漢祀雖世禄不嗣於當時<lb/>
<pb n="KR4d0347_WYG_004-34b"/>
而廟食乃存於異代盖忠誠勲績迄莫冺㤀英烈侯初<lb/>
焉非衣逢掖道先王者一念向正即𨽻明祠惟王與侯<lb/>
肹蠁相應如斯至者心公忠耳故侯卒能效順佐邦郤<lb/>
殄强敵使侯居廟堂而職臣事殺身成仁夫豈難能者<lb/>
鄙夫身縻好爵畏事齷齪當言不斷口若置箝䑕計自<lb/>
營盻視同列茍利飲啄縮縮循墻鬼蜮斯靡何有何無<lb/>
若拜侯祠有泚其顙孟堅疇昔之夕矚視岳神節仗旋<lb/>
歸繽紛肅截璧月當午簫吹撼空文繡兒郎粉黛優女<lb/>
<pb n="KR4d0347_WYG_004-35a"/>
晝燭椽列夾道秉行敬拜奉安一無醉懈頋而問曰此<lb/>
嬰臼社稷臣也心實歆焉曰有親在無伐言曰人死留<lb/>
名豹死留皮丈夫大節雖死猶生睢陽之忠常山之操<lb/>
平原叱希烈太尉撃朱泚讀史凜凛恨九原之不作也<lb/>
神之為神其以是夫因述侯事遡頌王忠夙公忠鯁不<lb/>
覺宣露為之銘曰正直為神維忠維孝國有常經祀典<lb/>
崇報博陸在漢擁昭立宣雖曰世禄不我以延逮及異<lb/>
朝血食廟祀為禦隄封叱捍潮水毋使侵齧虧厥疆理至<lb/>
<pb n="KR4d0347_WYG_004-35b"/>
于今世靈威若存英烈錢侯起身七閩浮舶而商致禮<lb/>
英靈惟公與直志合心傾一誠黙孚旋𨽻部下拱立廟<lb/>
廡杳然𠖇化東海之濵奉祀畢䖍位號封崇若有待然<lb/>
厥敵不競東鄙興師維侯助順若響之隨神兵千萬隂<lb/>
雲擁之敵勢旋靡電掃風披昭靈顯切褒號英烈服爵<lb/>
儀衞一變緜蕝我刻銘石匪事誇雄寓勸若人知孝而<lb/>
忠為食君禄當勇於事事依違者將焉用彼致忠于君<lb/>
奮不顧身身死不死其名永存史傳紀績廟食薦馨吁<lb/>
<pb n="KR4d0347_WYG_004-36a"/>
嗟鬼蜮狗茍蠅營宋彛齋趙孟堅記<lb/>
　　　為宗學立愛齋同舍作祭土地文<lb/>
昨嵗元日聖天子奉玉巵為慈極夀恩賚旁加諸生咸<lb/>
免秋賦翕上春官繇兹甲子以往三日實維試藝之期<lb/>
　是用列拜一詞乞靈神祗為是禱也然禱之罔不在吉<lb/>
　猶嵗之罔不願豐某等終嵗孜孜耨荒耘耔亦粗勤止<lb/>
若夫得之於心若或啟之筆之於書若或相之爾神其<lb/>
無賴哉香明酒清敬以將事神其聰明庶㡬祐之<lb/>
<pb n="KR4d0347_WYG_004-36b"/>
　　　祭土地興文王文<lb/>
神涖吾學何莫不司况羣試春闈由是服命王官允為<lb/>
重事其敢不告酒殽其登馨香苾芬達神之靈神將若<lb/>
曰若愿而勤業精行成是日也俾清明其神氣鬯於而<lb/>
詞决科如拾芥然神其懋孚此忱<lb/>
　　　繁昌縣學南豐祠堂祝文<lb/>
維年月日具官趙孟堅謹以清酌之奠告於南豐先生<lb/>
中書曽公孟堅初抵邑奠謁學宫堂廡之東祠曰三賢<lb/>
<pb n="KR4d0347_WYG_004-37a"/>
問賢謂誰曰先生闡文記邑興造荆國王相記學之成<lb/>
爰並祀兹蔡相確甞令邑因麗焉孟堅曰嘻是得例曰<lb/>
賢乎且荆國曩列從祀聖天子詔其曲學謬差媒進小<lb/>
人基禍誤國屏而斥已疇敢復存確鬼蜮姦造謗滔天<lb/>
誣蔑我宣仁聖烈太后掃除正人以致敵難罪通于天<lb/>
誰其薫蕕罔銓徒以令故而齒是諸伊蔡與王並從斥<lb/>
徹維先生髙名清文是敬是式儻及在元祐建中靖國<lb/>
間則必偕紫薇中立輔政决不為布之黨姦也奉祠敬<lb/>
<pb n="KR4d0347_WYG_004-37b"/>
止繇今丁祀籩豆犧牲分享于祠視從祀禮爰率學徒<lb/>
昭告以聞尚饗<lb/>
　　　告曾髙祖墓文<lb/>
吾家渡江卜居廣成己逾百年衣冠為盛紆青拖紫殆<lb/>
幾百人以科第進僅十六七朝紳旄節前後相輝以舉<lb/>
改秩則方再見孟堅何幸學校竊第考舉晚選乃兼叨<lb/>
忝允藉祖宗福䕃斯及知本知報懇懇寸心誓殫亷勤<lb/>
期於無墜試邑將行束衽昭告惟我祖禰益加庇康俾<lb/>
<pb n="KR4d0347_WYG_004-38a"/>
暢官業<lb/>
　　　告祖考墓文<lb/>
我祖云徃家運中屯我父苦辛曽蔑小泰祖及見孫期<lb/>
于有立父屬爾子勉從奮興孟堅兒時慨體先志力貧<lb/>
向學獲竊末第一紀從官三任改選分邑暨浦指期駕<lb/>
途拜墓告䖍俯仰感慨惟我祖考福䕃加崇由是而之<lb/>
績業更茂<lb/>
　　　告伯祖桂陽使君墓文<lb/>
<pb n="KR4d0347_WYG_004-38b"/>
孟堅兒年家否貧無學資惟公延師收拾教誨伯祖母<lb/>
氏顧憐尤至中間辜負惟多曽無過尤撫存彌厚厯厯<lb/>
恩紀毎圖報酬竊第有年甫兹晚選謹亷自舊未脫儒<lb/>
酸惟有報心皎皎常在向去寸進須表毫絲試邑將行<lb/>
跼躬敬告慨念夙昔百酸攪腸再拜申詞淚落清奠<lb/>
　　　同諸暨縣官祭江隂史君趙監簿文<lb/>
孟堅等仕通徳里仰喬木家欽止令聞玉粹無瑕所積<lb/>
者厚所務必遐公侯衮衮大纛髙牙指日可詣誰謂一<lb/>
<pb n="KR4d0347_WYG_004-39a"/>
麾竟正斯耶識與不識莫不為之痛悼而咨嗟者也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
率寅寮旅申酹奠稽首敶詞有淚斯泫而孟堅者丁年<lb/>
學校行藝尤欽擇交不茍義同斷金彼輕且獧錯立如<lb/>
林人虎我䑕未始競心涇涇渭渭允有知音青燈相對<lb/>
夜漏沈沈擁鑪促膝吾伊苦吟嵗寒髙節屬望允深方<lb/>
圖依倚愴判古今遡念疇昔心攢萬針此孟堅所以出<lb/>
位摧頓俯仰未艾不知涕泗之横襟矢詞弗翦一冩真<lb/>
忱九泉有知于兹鑒歆<lb/>
<pb n="KR4d0347_WYG_004-39b"/>
　　　祭女文<lb/>
年月日母兄遣幹者施椿逺將祭奠告于亡女趙氏五<lb/>
三縣主孺人之靈吾女縣主喚復應否哀哉吾腹誕吾<lb/>
女僅汝及長愛之鍾也生而慧成人而淑盛年而天云<lb/>
亡未之信也相望千里病不及視死不及訣殮不及臨<lb/>
痛之甚也報訃兼旬兹甫舉掛又莫親徃遣皂代祭哀<lb/>
抑至也家釀清洌汝飲斯便以酹生芻汝歆饗否吾詞<lb/>
悲惻汝知聞否哀哉汝㓜而長甘苦吾同歴叙于兹汝<lb/>
<pb n="KR4d0347_WYG_004-40a"/>
其聽取汝未及笄儼已成人承順色難了無齟齬吾家<lb/>
儒素攻苦澹泊習以安之組絍縫紉教輒通解待人接<lb/>
物婉委舂容人皆汝期夀考成立自議姻盟祗慕閥閱<lb/>
不量齊大竭力遣嫁汝兄三年奔波于外一縷一物親<lb/>
辦親營必當汝心不計難易汝所知也從人以來十有<lb/>
四載良人諧汝姑嫜恤汝妯娌友汝族黨姻盟咸愛敬<lb/>
汝上下内外媵妾皂𨽻無間言于汝表汝為人有可尚<lb/>
者閫内之事于汝屬也惟母及兄亦汝期也汝自竪立<lb/>
<pb n="KR4d0347_WYG_004-40b"/>
克負荷也天何慘諸畀汝淑質不長汝年斬焉中夭又<lb/>
無嗣息璧碎雲飛空中聲滅聞者悼悵何况所親何况<lb/>
骨肉若罔知覺木石其心汝訃之來母之與兄適皆在<lb/>
病哭枯無淚叫絶無聲逾今兩旬行住坐卧唯啼唯泣<lb/>
思汝靣目想汝平生一見無門㝠㝠夢覔亦莫再逢苦<lb/>
痛苦痛何可復說汝無别病惟苦脚氣頻年發動玩視<lb/>
為常祗道宿疾豈謂䘮生去冬極寒書來說病固知増<lb/>
劇滿望春和可從藥喜早知遽爾作急救療豈至斯耶<lb/>
<pb n="KR4d0347_WYG_004-41a"/>
汝㝡解事多慮多思親睦姻聨殫力逢迎惟求禮貌心<lb/>
之所詣力有不加營耗精神病亦由此去年此時兄將<lb/>
之官母病在道旅泊烟雨問藥醫師汝翁汝夫深相存<lb/>
䘏汝日繼夜衣不解帶調侍藥餌備極孝心况在少年<lb/>
不惜支體救親病患如古孝烈使為男夫忠孝應至及<lb/>
吾病遏揚帆啟行送吾城西雲壑塔院閤淚告别不忍<lb/>
舎吾吾在華巔每虞風燭未經年嵗翻哭汝䘮哀莫甚<lb/>
此汝既云徃所可無憾惟在送終聞自瞑目厭于有尊<lb/>
<pb n="KR4d0347_WYG_004-41b"/>
拘忌過多屏從别舎為人子婦豈是孤魂欲遷蕭寺尤<lb/>
非禮式汝之靈爽㝠黙之中應念何咎生死遽殊昨為<lb/>
同室之人今為舎外之鬼母兄致書暁汝尊者即安汝<lb/>
柩姑停竹西徐議歸藏必有攸處汝其安止毋恐毋驚<lb/>
以順命分英氣不消再生必遇悲隨念到萬萬千千哭<lb/>
己無腸且此收拾遇汝毎七薦供于斯百日朞年及至<lb/>
攢𦵏須再祭聞哀哉哀哉吾女吾女止于是耶止于是<lb/>
耶髙天髙天訊問不應<lb/>
<pb n="KR4d0347_WYG_004-42a"/>
　　　祭持要弟文<lb/>
年月日兄弟某等祭于孟三節推帥僉文林之靈嗚呼<lb/>
騏驥千里出門斯蹶寳璧堕地應手碎裂惜哉傷哉惟<lb/>
汝聪眀肇自弱齡翩翩文思下筆不停年未及冠胄薦<lb/>
標名南宫前龜拾芥取青充其餘力學靡不成隸古題<lb/>
勒字法勁精吟工雜著既愽且宏施於宦業綽綽有聲<lb/>
三任五考奔波不少自吳入淮幕府選表瞥飛五鶚筞<lb/>
勲亦早來嵗為期秩改班到逺業窮官期汝非小冀汝<lb/>
<pb n="KR4d0347_WYG_004-42b"/>
騰驤門户有耀天胡不仁竟爾己焉不使之終老耶方<lb/>
汝疾殃相望一方莫究病源攻其膏肓或云服餌厥匪<lb/>
温良果因之而致損傷邪抑一定者數不可加其短長<lb/>
邪爾兄在都聞汝病急相從訂訊日者龜筴布蓍算揲<lb/>
咸弗謂吉短燭寒宵相顧失色的報未來莫為汝詰維<lb/>
揚急脚言訃歴歴曰季冬九日日未斜側天亡若人鵩<lb/>
鳥入室又相與掩泣衘哀猶冀此言之非的也誰謂汝<lb/>
之俊偉汝之充碩奄然一逝真成永隔嗚呼哀哉最汝<lb/>
<pb n="KR4d0347_WYG_004-43a"/>
悲者丁男未育親髮半白及此云亡釁變允極命汝之<lb/>
紀歸汝之骨事貴從長未應倉卒書報汝父相與紬繹<lb/>
尅日舉掛招汝魂魄汝尚知否吾淚血滴尚饗<lb/>
　　　從伯故麗水丞趙公墓銘<hi>代作</hi>
有宋通直趙君行之之墓在安吉州歸安縣鄉山之原<lb/>
嗣子孟珤以紹定五年月日奉襄事乞銘于某以丙戌<lb/>
進士同登有是請也噫天之所畀每嗇於所宜與此從<lb/>
古所莫可詰今又重歎於君焉君以敏悟之資秀出璇<lb/>
<pb n="KR4d0347_WYG_004-43b"/>
源方弱冠己薦取應舉寜考登寳位補官右選調管庫<lb/>
之任于婺于泰于衢者三又監御前軍噐所司行在草<lb/>
料場踸踔西階逾三十年未嘗一日忘科舉業也故自<lb/>
丁夘迄已夘以鎻㕔試而舉者亦三春闈率不偶積階<lb/>
至忠翊今上皇帝賚賜子換文階舊比宗姓換階視見<lb/>
服官品忠翊則應得京秩新制裁革回視初薦僅循從<lb/>
事丞處之麗水君平昔逰際貴達方將汲引郡侯葉公<lb/>
武子趙公必願咸加奬且薦其才庶有行也而君疾不<lb/>
<pb n="KR4d0347_WYG_004-44a"/>
可復起矣悲夫以半生績學之勤裁於制不得有其有<lb/>
而下從選調淹矣而又奪之年不得詣髙夀賦與之嗇<lb/>
可詰也夫君諱與時年五十七紹定四年十一月日終<lb/>
上章告謝尋通直命下弗之覿也曽祖伯頴故修武郎<lb/>
祖師古故秉義郎父希宜故桐城令宣教郎致仕妻魯<lb/>
氏少卿公訔之孫女今封令人以男孟珤皇姪右監門<lb/>
衛大將軍郊恩也長男孟瑞故承信郎次孟珤孟瑨女<lb/>
四人孫一人奉公之䘮麗水者母弟與善也惻為之銘<lb/>
<pb n="KR4d0347_WYG_004-44b"/>
曰謂其可必天則爾嗇謂其可期天則不可知厚其積<lb/>
乃狹其施其後人之貽<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>花谿集巻三</head>
    <p>
<pb n="KR4d0582_WYG_003-1a"/>
欽定四庫全書<lb/>
　花谿集巻三　　　　　元　沈夢麟　撰<lb/>
　　五言律詩<lb/>
　　　鄞江漁舍<lb/>
東望鄞江曲西連鑑水波登臨思徃昔歲月歎消磨潮<lb/>
落紅魚出沙明白鳥過漁郎有茅屋客至把靑荷<lb/>
　　　野航<lb/>
一室浄無塵門通畫舫鄰若分鷗鷺席能受兩三人江<lb/>
<pb n="KR4d0582_WYG_003-1b"/>
水家家緑溪花岸岸春杜陵饒逸興隨意賦詩頻<lb/>
　　　雙溪漁隱<lb/>
苕霅一浮家全勝奉使槎攤書篷下讀沽酒店頭賖魚<lb/>
上花如雪鷗行水露沙風流有如此官課不須嗟<lb/>
　　　滄浪漁笛爲趙縣丞作<lb/>
鷗鳥雙溪水荷花百頃陂自公休暇日之子釣遊時烟<lb/>
雨孤舟弄乾坤一笛吹曲中無限思誰和倚樓詩<lb/>
　　　爲杜𤣥德題韓介玉山水小景<lb/>
<pb n="KR4d0582_WYG_003-2a"/>
每愛韓生畫淸温似魏公羣峰開錦繡一樹襍靑紅佛<lb/>
刹岡頭見漁舟谷口通徴君草堂裏絶似浣花翁<lb/>
　　　分來字韻送劉用章郎中入越<lb/>
丞相存吾道司徒得俊才論兵煩入幕作賦好登臺鑑<lb/>
曲黄冠盡蘭亭白髪衰呉中花滿眼别後望重來<lb/>
　　　雙鍾乃山名也刑曹掾索賦<lb/>
鍾阜玉氤氲晴窓檢白雲螺鬟相對立眉黛忽平分學<lb/>
記時時讀書聲夜夜聞匡廬藏息處李白最能文<lb/>
<pb n="KR4d0582_WYG_003-2b"/>
　　　四薌圖<lb/>
奈爾四花何王孫筆意多騷人歌結佩仙子詠凌波白<lb/>
吐珠璣蕾香浮露雨柯頻煩采詩者載酒屢相過<lb/>
　　　寄沈文忠<lb/>
與子五年别其如契濶何停雲猶昨夢伐木每長歌老<lb/>
景西飛日新愁東逝波花溪茅屋在無惜逺相過<lb/>
　　　題山水小幅<lb/>
虚閣俯漣漪朱樓入翠微石根羣樹合谷口一僧歸瀑<lb/>
<pb n="KR4d0582_WYG_003-3a"/>
布晴猶落油雲濕不飛細看圖畫裏不覺竟斜暉<lb/>
　　　送沈淵赴閩淸縣令<lb/>
相見還相别能無酒一壺靑驄初息駕赤縣又飛鳬荔<lb/>
子枝頭熟鶯聲葉底呼到官煩問政無惜苦勤劬<lb/>
　　　雪室<lb/>
林下凍雲埀天花拂髩絲定囘元不夜窓白已多時作<lb/>
賦工無益安心請勿疑維摩虚席乆吾欲賦襟期<lb/>
　　　寄海門計平仲縣尹<lb/>
<pb n="KR4d0582_WYG_003-3b"/>
同是科名客衰年領薦書君今跨鳬舄吾獨困鹽車竈<lb/>
火冬猶熾軍需日不虚艱難總如此東望一長吁<lb/>
　　五言長律<lb/>
　　　乙酉三月以疾假榻九曜寺喜文忠隨至因成<lb/>
　　　五言十韻題壁間<lb/>
瘧鬼雷驚去跫音雨送來坐深煩問粥力疾不勝杯已<lb/>
借高樓卧徐看落照開厨烟頻煑筍山果欲肥梅風景<lb/>
那堪說干戈亦未衰紅巾春爛熳白骨晝崔嵬賤子哀<lb/>
<pb n="KR4d0582_WYG_003-4a"/>
吾道諸公議相才看雲從坐起顧影久徘徊憂國同誰<lb/>
哭思家每獨哀請看忠穆傳與爾肺肝摧<lb/>
　　　輓玩雲道人二十韻<lb/>
苕霅稱多士鄉閭見吉人故家遺典禮喬禾抗風塵㧞<lb/>
萃髯如㦸韜光目有神箕裘煩繼述經史足紛綸未展<lb/>
摶風翼先騰縱壑鱗桐廬施設好樞府贊襄頻語往徒<lb/>
勞悴懐歸遂隱淪種𤓰將學圃去國倍思蓴有子能勞<lb/>
事趨庭善悅親未論金騕褭豈是石麒麟性嗜階前鶴<lb/>
<pb n="KR4d0582_WYG_003-4b"/>
情怡席上珍玩雲詩奪錦好客酒傾銀屢約歸吾老俄<lb/>
驚遘爾迍歲星秋沴子鬼物夜呼賓勲業歸黄土文章<lb/>
勒翠珉傷哉清眼少已矣白頭新憶昨通家舊居常與<lb/>
爾論繁華同是夢潦倒可憐春世態輕三益天常重五<lb/>
倫作詩成永别嗚咽淚沾巾<lb/>
　　　輓義門鄭伯陽先生二十韻<lb/>
山入金華郡星分婺女墟白麟溪上出黄耉此中居天<lb/>
叙先吾老家人愼厥初睦宗書百忍教子足三餘棣蕚<lb/>
<pb n="KR4d0582_WYG_003-5a"/>
榮蘭橑荆花拂板輿高卑有橋梓孝義表門閭老我曽<lb/>
觀禮多君不棄樗登階煩倒屣留客荷牽裾亟饋庖多<lb/>
肉長歌食有魚開園摘新橘會食薦嘉蔬濫吹慚吾道<lb/>
懐歸憶敝廬囊金渾散盡瓶粟已無儲指廩煩推已封<lb/>
囊逺致予哀矜情已至感激我非虚跋涉山川隔凄凉<lb/>
歲月除十年成契濶千里斷音書白露三秋杪黄花九<lb/>
月初忽聞華表鶴已化夢中胥徃弔舟藏壑徒行石有<lb/>
砠臨岐揮老淚三歎久踟蹰<lb/>
<pb n="KR4d0582_WYG_003-5b"/>
　　七言律詩<lb/>
　　　北京同年鄉會<lb/>
郭外行厨樂且湛桞條春水緑相涵九重策士綸音近<lb/>
三月看花酒氣酣天下驊騮多冀北榜中人物半江南<lb/>
明年重應金門詔未必狂生不與驂<lb/>
　　　紙帳<lb/>
新製溪藤半様寛日光玉潔照衣冠可容公子圍春色<lb/>
祗爲儒生障歲寒五夜白雲頭上起一天香雪夢中看<lb/>
<pb n="KR4d0582_WYG_003-6a"/>
覺來門外霜風冽却憶蒼生卧不安<lb/>
　　　王彦美載夢舟<lb/>
風波滿地若爲愁醉卧浮家蝶化周一枕潮音通鼻息<lb/>
片㠶月色照神遊横江曽伴臨臯鶴高枕還依海上鷗<lb/>
祇恐元戎眠不著起來篷底看呉鈎<lb/>
　　　貞白池上飲酒<lb/>
秋風蕭蕭吹我裳上公池上同揮觴紅蕖出水晚色淨<lb/>
碧梧過雨高雲凉今之時流張乃事古來達者和其光<lb/>
<pb n="KR4d0582_WYG_003-6b"/>
浮雲富貴如此耳仰天一笑俱忘羊<lb/>
　　　中秋夜泊黄河<lb/>
黄流滚滚浪翻盆百尺颿檣上下奔月色偏於今夜白<lb/>
河源不改舊時渾雷行西北通天極風送蛟龍入海門<lb/>
欲酹一觴歌九叙千秋萬歲禹功存<lb/>
　　　又<lb/>
禹跡荒荒一岸巾星槎渺渺不知津波神豈爲蒼生恨<lb/>
元氣同流萬里春㠶席高褰風色順霜華初落雁聲新<lb/>
<pb n="KR4d0582_WYG_003-7a"/>
壯遊不作悲秋歎夜夜開篷望北宸<lb/>
　　　過徐州<lb/>
戱馬臺前戰伐収北遊燕趙偶維舟蘇仙伯仲成黄土<lb/>
宋代文章見此樓桑椹釀泉紅灧灧魴魚上水白浮浮<lb/>
登高弔古平生意日短風㠶不可留<lb/>
　　　李白酒樓<lb/>
神仙樓閣倚天開我也登臨亦快哉不有靈風生錦袖<lb/>
空餘明月照金罍雲霄鴻雁㝠㝠去齊魯山川滚滚來<lb/>
<pb n="KR4d0582_WYG_003-7b"/>
問訊樓東舊桃樹汶陽别後有誰栽<lb/>
　　　灤河記夢<lb/>
清禁迢迢夜未央夢隨法界出灤陽仙翁斫桂露香濕<lb/>
宫女洗花雲氣凉天近星辰俱北拱風高鴻雁自南翔<lb/>
覺來更悟人間世角角烏啼滿樹霜<lb/>
　　　聞眞白兄卒哭寄孟昌姪<lb/>
又聞卒哭若爲情尚憶佳城不易營舊日文尊猶有汝<lb/>
新年形影已無兄杏花桃葉俱春夢寒食清明總哭聲<lb/>
<pb n="KR4d0582_WYG_003-8a"/>
西望新亭淚如雨欲攜家釀忍同傾<lb/>
　　　送虎大舉<lb/>
使者旌旗向日懸南風打鼓發樓船蓬萊海色三千里<lb/>
閶闔龍光尺五天送别况當多難日關心頻數中興年<lb/>
玉堂親友如相見爲道狂夫只醉眠<lb/>
　　　張别駕如杭分題得浙江亭<lb/>
浙水秋風日夜哀獨憐亭子倚江開百年王氣從龍去<lb/>
八月潮聲帶雁來呉越兵戈沙上語江山風景掌中杯<lb/>
<pb n="KR4d0582_WYG_003-8b"/>
不知别駕登臨後載得詩筒㡬日囘<lb/>
　　　答張德常<lb/>
與子昔年遊帝鄉别來歲月何其長偶遭世亂苦鬱鬱<lb/>
不覺老淚今浪浪呉松月明㡬家好洞庭秋風千橘香<lb/>
已擬重陽過桐里先<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一飲醉茰囊<lb/>
　　　鑑湖分得燕字送馬易之<lb/>
鑑湖春晴好放船登臨不惜酒如川賀家茅屋春波繞<lb/>
禹廟梅梁鐡鎖懸江左文星多聚越海東潮汐直通燕<lb/>
<pb n="KR4d0582_WYG_003-9a"/>
觀風采得詩千首好趂雲㠶送上天<lb/>
　　　歌風臺<lb/>
孤舟入沛夜如何况復登臺感慨多龍虎已銷天子氣<lb/>
山河元入大風歌九霄霜露凋黄葉五夜星辰下白波<lb/>
獨有當時三尺劒至今光怪未全磨<lb/>
　　　送友人赴杭分題得龍井<lb/>
昔年龍井憶凴陵曽見丹光石上騰鱗甲在淵猶剰水<lb/>
袈裟照影有殘僧風流二老吾無及揺落孤亭客重登<lb/>
<pb n="KR4d0582_WYG_003-9b"/>
稍待西湖天雨雪闘茶同煑玉壺冰<lb/>
　　　訪張德常不値其弟相邀賦草堂<lb/>
扁舟訪舊過桐里令弟邀人賦草堂龎公何事入城府<lb/>
馬卿多情求鳯凰滄浪濯錦百花笑落日倒影羣鷗翔<lb/>
誰言門巷苦逼仄靑雲玉佩長鏘鏘<lb/>
　　　元宵客城府代姚子張答友人韻<lb/>
郡國開筵賞上元金吾仙仗擁羣賢天光夜照金蓮炬<lb/>
花氣寒輕蠟燭烟五夜雨風淹樂事㡬家簫鼓入新年<lb/>
<pb n="KR4d0582_WYG_003-10a"/>
歸來齋舍淸如水獨有花燈伴醉眠<lb/>
　　　送烏延子中赴浙西廉使<lb/>
閩省薇垣雨露香又持繡斧上錢塘百年禮樂渾凋落<lb/>
一道綱維要主張西湖鶴送梅花酒東序烏啼栢樹霜<lb/>
封章若奏澄淸策最喜鴛行有范滂<lb/>
　　　京華秋興<lb/>
露下金莖夜氣淸秋生畫角客心驚非關鼓瑟齊不好<lb/>
自嗟學劍吾無成靑天多風鷹隼急黄河滿地魚龍鳴<lb/>
<pb n="KR4d0582_WYG_003-10b"/>
此身未知歸何地憑高四顧淚縱横<lb/>
　　　送余伯圭會試<lb/>
棘闈前歲㧞時髦一榜人才爾獨豪六月飛鵬初擊水<lb/>
千金名馬肯同槽風烟夜靜神燈下天闕秋淸雁塔高<lb/>
會見瓊林霑錫宴杏花紅日照宫袍<lb/>
　　　寶林八景<lb/>
　　　　<hi>萬竹軒𤣥席塔</hi>　<hi>飛來峯/鰻井</hi>　<hi>金沙泉/鐡鉢</hi>　<hi>卧龍岡袈裟</hi>
鸚鵡咬咬紫翠重金沙泉上憶追蹤神明何代移靈鷲<lb/>
<pb n="KR4d0582_WYG_003-11a"/>
城市無人識卧龍石井晝蟠金蝘蜒天燈夜照玉芙蓉<lb/>
欲知衣鉢傳何事請聽黄梅夜雨鐘<lb/>
　　　冬至<lb/>
城郭雞聲報五更起來危坐候陽生羣隂剥盡天機見<lb/>
七日朋來吾道亨南國梅花春寂寞中天雲氣曉崢嶸<lb/>
閉門稍待天時定同挽銀河洗甲兵<lb/>
　　　邁院判席上分韻得能字<lb/>
江上長城爾獨憑折衝尊爼燕良朋千金弊帚誰當享<lb/>
<pb n="KR4d0582_WYG_003-11b"/>
百罰深杯我不能桃葉春江風衮衮杏花寒食雨繩繩<lb/>
參軍若説京華夢曽與官奴一匹綾<lb/>
　　　蔣妓凌波圖<lb/>
令姊風流秀且都翩如秋水迅芙蕖可憐有美懐珠玉<lb/>
相伴凌波入畫圖巫峽雲來空想像楊花雪落半虚無<lb/>
憑誰載酒雙溪畔先爲彭郎乞小姑<lb/>
　　　送貢侍郎和糴還京<lb/>
侍郎和糴下苕川覩此荒城亦可憐憂國固知民是本<lb/>
<pb n="KR4d0582_WYG_003-12a"/>
足兵無奈食爲先青青楮幣來編戸白白楊花送米船<lb/>
民力不凋王事集春袍鳴玉早朝天<lb/>
　　　詠芍藥送妓<lb/>
羣芳落盡雨初晴芍藥迎風拆綘英緑染宫衣雲影蕩<lb/>
紅翻仙掌日華清贈行溱洧春無頼看到揚州花滿城<lb/>
後夜月明歌舞罷夢囘猶憶步盈盈<lb/>
　　　客樓偶題<lb/>
溪上東風吹酒船羅衣别淚濕離筵誰家碧草飛𤣥鳥<lb/>
<pb n="KR4d0582_WYG_003-12b"/>
一逕落花啼杜鵑客館春酲詩總廢荒洲日薄夢相牽<lb/>
酒醒却憶少年事忽見靑山意惘然<lb/>
　　　贈趙待制<lb/>
蓮花莊北長橋東客來卜居水晶宫參差樓閣烟塵外<lb/>
窈窕山川圖畫中細雨新㠶來舞袖故家喬木鎖春風<lb/>
請看杜牧題詩處千古風流一笑同<lb/>
　　　揚州李子威載歌者遊湖州特過華谿予因留<lb/>
　　　杭不得相見因以詩寄之<lb/>
<pb n="KR4d0582_WYG_003-13a"/>
碧瀾堂下載嬋娟揺蕩春風樂少年千里過門君有意<lb/>
一尊留客我無縁揚州簫鼓人如玉江水琵琶月滿船<lb/>
稍待秋高騎鶴去相隨李白酒家眠<lb/>
　　　答張蛻庵學士韻<lb/>
綵舟三月駐河濱學士登臨發興新水泛雙溪初過雨<lb/>
花開韋曲不勝春烏鄉酒熟從爲客巫峽雲來若有神<lb/>
别後蘭苕依舊緑定應愁殺白頭人<lb/>
　　　遊普陀山<lb/>
<pb n="KR4d0582_WYG_003-13b"/>
普陀勝地由來險大海中央出翠微千古仙靈秘巖穴<lb/>
九天法雨灑珠璣金沙浪暖神龍舞小白花香鸚鵡飛<lb/>
稍喜寸心瞻禮罷東風相送布㠶歸<lb/>
　　　盤陀石上觀日<lb/>
盤陀石上接崆峒俯瞰朝陽升太空萬頃紅濤浮上下<lb/>
半天金景貫西東古今人物重明裏南北山河一照中<lb/>
如此登臨良不惡更凭高閣洒天風<lb/>
　　　侍沈子厚先生訪雪林講師<lb/>
<pb n="KR4d0582_WYG_003-14a"/>
苕水東頭開佛筵野橋當戸玉聯拳池蓮夏茂多重蔕<lb/>
林木春青只半邉石刻捨田由宋代山門錫額自唐年<lb/>
白蘋洲上淸風逺歴世諸孫不乏賢<lb/>
　　　梅竹軒<lb/>
湖上峯巒列翠屏軒前梅竹靜疏櫺粉香夜集嬋娟女<lb/>
蒼雪凉飄翡翠翎舊日調羹煩鼎鼐祇今問訊及淸寧<lb/>
勸君更植三槐好會見繁隂滿戸庭<lb/>
　　　寄宋思賢<lb/>
<pb n="KR4d0582_WYG_003-14b"/>
與子不見三年多苦遭離亂奈老何孤㠶近宿舜江上<lb/>
故人逺在東山阿雲氣滿樓都是雨夜凉如水欲穿羅<lb/>
西州何似東州好早晚商量結薜蘿<lb/>
　　　寄慈溪令陳文昭<lb/>
因風問訊慈溪令每怪來鴻不寄書風俗過江多閉糴<lb/>
亂離爲客歎無儲公田七月收紅稻山縣千家食大魚<lb/>
見說海東時序好欲攜妻子就耕鋤<lb/>
　　　寄范希孟<lb/>
<pb n="KR4d0582_WYG_003-15a"/>
越鄉爲客酒難賖空採荷花過若耶性癖懶爲黄祖客<lb/>
身貧欲種邵平瓜鶴鳴瀛海風如水龍起姚江雨散花<lb/>
東望故人何處是夜凉吹笛岸烏紗<lb/>
　　　寄危大叅<lb/>
亂後歸來四壁空每瞻北斗憶羣公已聞叅决中書政<lb/>
應有經綸絶代功荆楚包茅違祭貢勾呉秔稻待秋風<lb/>
尺書欲寄平安信祇有雲㠶海上通<lb/>
　　　答周玉雪左轄<lb/>
<pb n="KR4d0582_WYG_003-15b"/>
鄉國兵戈杼軸空寸心憂國苦忡忡謾勞傳檄求毛義<lb/>
深愧無才比石洪南省官儀新製作太湖兵氣雜靑紅<lb/>
腐儒樗散知無補只合攜書徃瀼東<lb/>
　　　松雪齋池中太湖石<lb/>
魏公池上玉芙蓉元氣淋漓濕貝宫溪女梳頭雲冉冉<lb/>
天丁鑿翠雨瓏瓏品題甲乙平泉逺變化風雷艮嶽通<lb/>
囘首太湖三萬頃酒酣濯足洞庭空<lb/>
　　　呉門老親舊藏松雪竹一幅翰林諸公題滿其<lb/>
<pb n="KR4d0582_WYG_003-16a"/>
　　　上唯虞道園先生爲絶唱因附贅鄙作<lb/>
學士歸來鬢已絲醉揮縹鳯緑參差湘靈鼓瑟風行水<lb/>
嬴女吹簫日在眉蒼雪未消摩詰畫黄鍾還叶道園詞<lb/>
可應二老風流盡令我重磨洗玉池<lb/>
　　　送夏副樞兼簡錢叅軍<lb/>
副樞承命山陽去眞爲皇家握重兵塞上旌旗朝北斗<lb/>
淮南保障倚長城貔貅夜度河冰合閶闔雲開劒氣清<lb/>
若見叅軍煩問訊老懐日夜望昇平<lb/>
<pb n="KR4d0582_WYG_003-16b"/>
　　　初見棲雲觀<lb/>
棲雲觀前淮水長北風凜凜梅花香神龜出地載𤣥武<lb/>
白鶴上天朝玉皇朝採茯苓和玉屑夜㝷枸杞識丹光<lb/>
射洪若有如泉酒從此題詩到上方<lb/>
　　　客舍遣懐<lb/>
天道茫茫不易談金人猶自口三緘坐清已免丹徒令<lb/>
起廢聊爲斥土監靑眼阮公仍獨駕白頭杜甫自長鑱<lb/>
南來若問呉門隱只有梅仙思不凡<lb/>
<pb n="KR4d0582_WYG_003-17a"/>
　　　曉登狼山懐王叔明理問<lb/>
日出長江烟霧開芙蓉挿漢青崔嵬仙人已跨白狼去<lb/>
長史曽騎黄鶴來呉楚中分天設塹干戈四塞水如杯<lb/>
令人苦憶周公瑾羽扇綸巾一俊才<lb/>
　　　送俞彦明河内監縣<lb/>
越羅織翠舞衣凉把酒東城野水香别意正如春草緑<lb/>
閒情無奈栁花狂葡萄釀黍傾天禄藥物關心采地黄<lb/>
十月到官公事少封題應寄沈東陽<lb/>
<pb n="KR4d0582_WYG_003-17b"/>
　　　寄錢㕘軍<lb/>
㕘軍經歲守淮夷王事羇縻恐廢詩甘㫖關心煩令弟<lb/>
春秋傳業喜佳兒山陽月靜還吹笛淝水風連自奕棋<lb/>
若道軍中指揮定折衝樽爼是吾師<lb/>
　　　戊辰歲在杭簡曽先生<lb/>
越上官軍未解圍江船連日羽書違臺城有恨忠良死<lb/>
藩翰無謀將帥稀風雨滿城蛙鼓合乾坤日夜鬼燈微<lb/>
腐儒憂國慙無補北望神州淚滿衣<lb/>
<pb n="KR4d0582_WYG_003-18a"/>
　　　避兵錢塘寄孟彦忠<lb/>
呉興文獻之子孫我與孟勲爲弟昆青春作樂猶昨夢<lb/>
白髪凋零非故園明月美人千里隔秋風喬木㡬家存<lb/>
西莊代食收秔稻還念先生食指繁<lb/>
　　　秋懐<lb/>
落木蕭蕭奈爾何洞庭日夜水揚波閭閻風俗非呉語<lb/>
城郭兵戈半楚歌風雨蒼生來鬼樸烟花紫禁舞天魔<lb/>
老懐幽憤無由訴忽聽天風過野鵞<lb/>
<pb n="KR4d0582_WYG_003-18b"/>
　　　寄江浙左司員外郎張光弼<lb/>
員外才名自不羇每聞休暇好題詩十年入幕譚兵慣<lb/>
九日登臺發興奇霜落芍陂催穫稻風連淝曲未收棋<lb/>
功成歸卧山陽市笑折薇花對酒巵<lb/>
　　　詩巢<lb/>
徴君識靣氣如虹佳句驚人未覺窮木橘秋風鴻羽振<lb/>
屋梁春雨燕泥通近聞鸞閣招仙侣不信雞窠有老翁<lb/>
會見鶴書催入覲詩成應奪錦袍紅<lb/>
<pb n="KR4d0582_WYG_003-19a"/>
　　　寄陳公望<lb/>
憶别呉門歲忽殫尺書勞爾問平安兩鄉明月誰家好<lb/>
千里長江行路難震澤雪消鴻雁喜秦淮日短白鷗寒<lb/>
君家早晚還丹熟願賜刀圭振羽翰<lb/>
　　　芙蓉莊<lb/>
花上微霜落未多紛紅駭緑奈愁何翠裳曉浥瑶池露<lb/>
霞佩秋生錦水波心賞不辭千日酒歲收可但百㕓禾<lb/>
何由繫䌫靈山下與子憑軒一醉歌<lb/>
<pb n="KR4d0582_WYG_003-19b"/>
　　　寄陳公望弟兄<lb/>
十載兵戈淚未乾士林耆舊總凋殘每於吾道求三益<lb/>
豈謂衰年識二難詩禮庭闈稱伯仲梧桐第宅表衣冠<lb/>
嚴君退食園池上拭目雙珠也自歡<lb/>
　　　寄錢參軍<lb/>
傳道參軍已趣裝劉郎口語豈荒唐幾囘見月驚殘夢<lb/>
千里停雲憶報章故國梅花南日近中原戎馬北風凉<lb/>
何如同去呉門市雞黍登堂赴范張<lb/>
<pb n="KR4d0582_WYG_003-20a"/>
　　　答喻桂山<lb/>
讀書呉下猶前日濫吹竽中愧此身傾蓋已煩靑眼顧<lb/>
盍簪長怪白頭新山川北去悲牛鬼雨雪南來送鶴神<lb/>
如此相逢<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>共醉梅花愁殺未歸人<lb/>
　　　寄陳長史<lb/>
丞相新除陳長史鹽車猶困沈休文盍簮每忘雲泥隔<lb/>
借榻誰拘上下分閶闔風傳朱鷺曲海門月靜白鷗羣<lb/>
平生不作彈冠態只恐王陽有意聞<lb/>
<pb n="KR4d0582_WYG_003-20b"/>
　　　鶴軒爲薛鋉師作<lb/>
呉門羽士髩眉厖長載華亭鶴一雙萬里游心同泛梗<lb/>
千年老氣獨横江船頭夢覺月照席篷底聲聞風滿窓<lb/>
我亦金華未歸客便應從此上呉艭<lb/>
　　　贈别羽士蔡霞外<lb/>
上國歸來暫息機每臨溪水洗塵扉清秋一舸沙邊繫<lb/>
落日雙鳬霞外飛采得桂花催釀酒折將蓮葉贈爲衣<lb/>
相留信宿還相别月滿茅山借鶴歸<lb/>
<pb n="KR4d0582_WYG_003-21a"/>
　　　栁洲爲陸德陽先生賦<lb/>
楊栁闌干翠欲扶杜蘭洲渚緑相紆政憐兄弟三間屋<lb/>
同占東南一曲湖桃葉微風來小艇藕花秋水下雙鳬<lb/>
絳幃若道琴書罷莫惜鄰家對酒壺<lb/>
　　　訪東山上人<lb/>
上人亭子臨流開圖書四壁無塵埃已從天台見茶椀<lb/>
復入匡廬銜酒杯梅花紅白池上發雪片大小空中來<lb/>
前村又報鼙鼓急氣酣日落聊歸哉<lb/>
<pb n="KR4d0582_WYG_003-21b"/>
　　　和周亷使韻二首<lb/>
官梅照眼白於雲坐聽談詩席屢分靈響盤空祇自覺<lb/>
惡聲報夜不須聞謝公折屐心應喜張旭揮毫氣正醺<lb/>
深愧諸生藉陶鑄一官初試泮宫芹<lb/>
龍門賓客總如雲何事黄柑獨見分陸績遺親眞有感<lb/>
封人錫類豈徒聞自憐錦里頻年病誰識斜川竟日曛<lb/>
世味祇今隨浪迹朝盤麄糲煑香芹<lb/>
　　　萬壑松濤<lb/>
<pb n="KR4d0582_WYG_003-22a"/>
蒼弁羣峰歲月深連林風葉自成吟輕雷殷殷龍驚蟄<lb/>
靈籟渢渢鶴在隂身老惡聞鼙鼓振心清如聽海潮音<lb/>
何由借榻山中宿月落西窓更鼓琴<lb/>
　　　送石景亷赴上海二首<lb/>
呉會河山接帝京石家兄弟鳯凰翎兄爲守牧如甘雨<lb/>
弟作郎官應列星潮到縣門鳬漫喜琴彈署栁鶴來聽<lb/>
我因舊令曽觀政君比前人更恤刑<lb/>
海上扁舟繫鶴沙昔年曽過縣公家鱸魚客舍無拘束<lb/>
<pb n="KR4d0582_WYG_003-22b"/>
雞犬人家少怨嗟紅箭夜舂秔稻粒白雲晴紡木綿花<lb/>
到官風景能如舊爲爾須乗八月槎<lb/>
　　　題松雪竹<lb/>
呉興畫竹妙天機每愛臨流解帶圍翠袖凉生蒼雪下<lb/>
墨池雲起紫鸞飛曽聞神女遺珠佩漫説詩人詠緑衣<lb/>
囘首王孫芳草合白鷗飛去水光微<lb/>
　　　舊館鄭叔文寓舍多種諸色菊花獨冬菊一枝<lb/>
　　　雪中盛開僕徃來觀之不厭叔文索賦<lb/>
<pb n="KR4d0582_WYG_003-23a"/>
舊溪寒菊更鮮明爲客看花倍有情晚節不因霜後變<lb/>
餘香偏向雪中榮頻煩鄭老謀清酌却笑靈均賦落英<lb/>
聞道移根故園去高堂三老定歡迎<lb/>
　　　道原長老凝翠軒<lb/>
縣公健筆題凝翠此日登臨思不羣山擁晴嵐靑衮衮<lb/>
天埀秋影白紛紛金銀塔廟殘烽火雨露松杉厄斧斤<lb/>
坐據胡床一盃酒黄冠頭上有靑雲<lb/>
　　　又寄道原長老<lb/>
<pb n="KR4d0582_WYG_003-23b"/>
溪上層軒倚佛幢憑高不覺壯心降天光下被緇衣客<lb/>
山色平分玉女窓湖海故人驚隔世闌干淸淚有如江<lb/>
浮生俯仰渾如此西望滄浪白鳥雙<lb/>
　　　和王鶴中秋翫月<lb/>
陽川同看中秋月今夜蟾光分外新風露香傳金粟樹<lb/>
嫦娥愁殺白頭人名叨桂籍瞻雙闕夢到槐根又㡬塵<lb/>
有酒便應招李白揚眉對影不須顰<lb/>
　　　德中弟招看杏花<lb/>
<pb n="KR4d0582_WYG_003-24a"/>
舍弟開園早見招舉杯花下挽長條彤霞遇雨春猶濕<lb/>
絳蠟凝香雪未消老眼看花驚亂世誰家横笛又良宵<lb/>
酒醒忽憶觀光日與子聞鸎海子橋<lb/>
　　　杏林仙館爲王士誠作<lb/>
廬阜移根向日栽東風曽爲董園開朱霞半㸃靑陽雨<lb/>
絳雪微消白玉杯露裛臙脂春滿屋月明簫管客登臺<lb/>
緱山更有難兄在誰道吹笙不下來<lb/>
　　　藏春軒<lb/>
<pb n="KR4d0582_WYG_003-24b"/>
花木庭除日載陽客來燕坐室中央不須簾幙圍歌妓<lb/>
頼有闌干䕶海棠南國黄鸝長隔葉東家蝴蝶漫偷香<lb/>
詩成不道機緘泄一夜條風到草堂<lb/>
　　　和道原長老韻送鄭叔文<lb/>
愛爾層軒上下寛我來君去不同歡月明同詠登樓賦<lb/>
風色先吹適越冠南國天高鴻雁喜西陵潮落白鷗寒<lb/>
還家若憶休文老靑眼何由伯仲看<lb/>
　　　琴鶴軒<lb/>
<pb n="KR4d0582_WYG_003-25a"/>
喬梓隂隂緑滿林每因琴鶴叙朋簪五絃誰和南風曲<lb/>
萬里聲聞大雅音栁絮雲浮春淡淡仙衣露濕夜沈沈<lb/>
西窓剪燭相期久一洗哇淫爲子吟<lb/>
　　　梧竹軒<lb/>
誰道槐隂不再榮碧梧翠竹賀新成高雲晴覆銀牀井<lb/>
蒼雪凉生緑酒觥落子正堪靈鳯啄抽萌還共鯉魚烹<lb/>
明年歸去成三樂汛掃庭闈宴父兄<lb/>
　　　萱草圖<lb/>
<pb n="KR4d0582_WYG_003-25b"/>
堂上竒峰刷翠濤石根萱草映藍袍侵凌凍雪青鸞尾<lb/>
飛動薰風綵鳯毛心在庭闈思報答恩於兒女受劬勞<lb/>
花間若道生荆棘擬囑園官爲爾薅<lb/>
　　　題趙子介白雲窩<lb/>
出壑浮雲膚寸微每看舒巻坐柴扉無心海上從龍去<lb/>
隨意山中伴鶴飛宏景怡情曾有賦杜陵卧冷不勝衣<lb/>
老夫亦欲歌招隱輸與先生識化機<lb/>
　　　楊半樓<lb/>
<pb n="KR4d0582_WYG_003-26a"/>
老夫野處無全屋楊子樓居善折中已與白雲分戸牖<lb/>
從教蒼弁隔西東客來泛席無餘地月出開簾不滿宫<lb/>
却憶舊遊燕趙日花房紅袖鎖春風<lb/>
　　　來鶴樓二首<lb/>
靑天月色白紛紛有客能招野鶴羣不向水邊鳴夜半<lb/>
肯來天上警秋分神遊寥廓乗清氣影落闌干化白雲<lb/>
早晚姓名除碧落騎風同禮玉宸君<lb/>
　　　又<lb/>
<pb n="KR4d0582_WYG_003-26b"/>
雲霄一羽忽飛下不道樓前月滿江經誦蕋珠之子聽<lb/>
聲聞華表我心降笙簫夜過黄冠客風露凉凄玉女窓<lb/>
擬借白雲騎一隻莫辭𤣥圃更無雙<lb/>
　　　卧雪爲袁子志賦<lb/>
門外雪深數尺强袁郎高枕也應狂月明蝴蝶迷何處<lb/>
酒醒梅花落滿牀縣令亦知吾道病先生不管北風凉<lb/>
揮毫枚乗偏能賦消得渠儂酒一觴<lb/>
　　　贈醫隱山伯英<lb/>
<pb n="KR4d0582_WYG_003-27a"/>
習家池上風流在千古山公今有孫長年賣藥舊館市<lb/>
有時載酒烏程村秋風橘子埀丹井春雨杏花開古園<lb/>
誰謂交遊輕市道老夫曽與宋清論<lb/>
　　　義門鄭叔文仙人舊館<lb/>
金華我欲乗風去舊館君能縮地來山近茅君句曲洞<lb/>
天連蕭史鳯凰臺洞庭雨脚吹笙坐華岳蓮花濯錦開<lb/>
好是水晶宫裏客尋眞何必到天台<lb/>
　　　水北山居<lb/>
<pb n="KR4d0582_WYG_003-27b"/>
門前流水玻璃合屋後青山雲錦堆鳴鶴在庭仙客過<lb/>
白鷗衝浪酒船囘東都處士歌行李南國詩人賦有萊<lb/>
更待芙蓉開幙下老夫遮莫抱琴來<lb/>
　　　銀河精舍爲楚太守作<lb/>
漢水通天上下澄結茅江畔並冰陵天光曳白驚珠闕<lb/>
夜氣如虹貫玉繩石壁曽邀符守過星槎終待使君乗<lb/>
郡齋見説無膏火夜讀應分織女燈<lb/>
　　　青溪耕叟<lb/>
<pb n="KR4d0582_WYG_003-28a"/>
溪北溪南啼鵓鴣村村雨足夢維魚紅梨花吐風初定<lb/>
白水田翻草已除傍舍開荒先買犢老夫無力自揮鋤<lb/>
朝廷若下劬農詔爭道先生夜讀書<lb/>
　　　追送蔣宗道囘越<lb/>
名酒百壺春始波度江不别意如何靑山家近詩人眺<lb/>
春水船如織女梭禹廟衣冠空想像蘭亭文采已銷磨<lb/>
平生弔古登臨興早晚相將發棹歌<lb/>
　　　送義門鄭仲待福建布政使司左㕘議<lb/>
<pb n="KR4d0582_WYG_003-28b"/>
㕘議新除閩海去君王憐爾義門來承恩特遣中官送<lb/>
奉㫖先乗駟馬囘百越花香薰婺女三山雲氣接蓬萊<lb/>
憑君傳語賢同列好展丹心答上台<lb/>
　　　送黄士嶧福建布政司左㕘議<lb/>
榕葉鶯啼五月凉天開政府控炎方少年㕘議承恩重<lb/>
白髮鄰翁賦别忙鶉火含丹催荔子雞心切玉薦賓郎<lb/>
閩中風物能如舊莫惜緘題逺寄將<lb/>
　　　寄韓睿玉兄弟<lb/>
<pb n="KR4d0582_WYG_003-29a"/>
十載歸來白髮新家徒四壁亦甘貧憂來每詠停雲句<lb/>
别後全無褁飯人茅屋天光都是雪梅花風色可憐春<lb/>
傳家頼有仙人酒東望扁舟整角巾<lb/>
　　　答邵山人二首<lb/>
客路休歌君馬黄風波觸處有瞿塘謀身總被儒冠誤<lb/>
避地翻憂戸屨忙緑樹繫船留野客白鷗送酒淨滄浪<lb/>
木桃贈我何勤切佳句驚人屬老蒼<lb/>
　　　又<lb/>
<pb n="KR4d0582_WYG_003-29b"/>
荆棘荒凉日色黄謝家猶剰舊池塘可堪衰病從教醉<lb/>
除却科徭有底忙溪上客來雲冉冉樹頭花落雨浪浪<lb/>
且謀雞黍論吾道敢爲成虧訴彼蒼<lb/>
　　　簡邵山人<lb/>
扁舟泖上水爲居西望烽烟百里餘客子開篷霜降後<lb/>
家人搗練月生初兵連苕霅天垂象水落呉松夜泣魚<lb/>
若道瓜田多蔓草老夫早晚爲君鋤<lb/>
　　　和邵山人過字韻二首<lb/>
<pb n="KR4d0582_WYG_003-30a"/>
呉松東去羣鴻散苕霅西來一舸過池上屢陪山簡醉<lb/>
座中曾聽薛華歌中年鄉國黄塵合長夏江村緑樹多<lb/>
擬與賀公同結伴黄冠野服晚婆娑<lb/>
　　　又<lb/>
亂後還家如旅泊愁中貰酒喜人過每吟栗里停雲句<lb/>
不作南山種豆歌故宅東風歸燕靜孤村夜雨落花多<lb/>
白頭却憶觀光日曽賦神明與馺娑<lb/>
　　　送友人<lb/>
<pb n="KR4d0582_WYG_003-30b"/>
春江千里水如梭捧檄東行奈爾何家世本非刀筆吏<lb/>
才能合舉孝亷科酒酤朱雀橋邊美花落烏衣巷裏多<lb/>
到得山林春未晚好隨鴛簉上鸞坡<lb/>
　　　夜飲送友人<lb/>
陌上飛花吹髩莖老來聊學少年行三槐有客來吾道<lb/>
千里論交不世情栁拂花溪朝繫纜鶯啼韋曲夜飛觥<lb/>
相親未久還相别日落前溪送櫓聲<lb/>
　　　送長興王縣丞考績赴京<lb/>
<pb n="KR4d0582_WYG_003-31a"/>
藉甚長興不負丞烱如萬壑出淸冰客來花縣朋簪盍<lb/>
官滿松㕔治行稱苕霅船開風滿席秦淮雪落酒如澠<lb/>
到京考績應書最知子承恩自此升<lb/>
　　　答邵山人二首<lb/>
苕溪今夜月同明幾度開門聽櫓聲寒食杏花愁裏過<lb/>
故園春草夢中生可無茅屋留君住亦有良田貸爾耕<lb/>
尚憶楊溪供給好令人何以答高情<lb/>
　　　又<lb/>
<pb n="KR4d0582_WYG_003-31b"/>
酒熟比鄰不用賖醉鄉結伴了生涯得歸栗里重栽栁<lb/>
休說長安再看花蜀國杜鵑啼别樹丈人烏鳥落誰家<lb/>
令人漫洒千行淚羡爾先乗八月槎<lb/>
　　　答董彦誠<lb/>
瓦礫空場燕不歸故園草色亂春暉梳殘白髪吾驚老<lb/>
散盡黄金客過稀好辯孟軻無煖席長貧杜甫典春衣<lb/>
相知只有淮南董一寸丹心死不違<lb/>
　　　訪陳敏道不値<lb/>
<pb n="KR4d0582_WYG_003-32a"/>
不憚風波兩日程孤舟聊繫故人情菊花與我爲賓主<lb/>
醴酒從人結弟兄秋榖已銷呉甸雨寒潮不上闔閭城<lb/>
白頭欲製烏啼曲付與漁郎短笛聲<lb/>
　　　答王判簿<lb/>
判簿作官清且亷樓居數月苦相淹雲開雉堞靑山繞<lb/>
秋入鷗波夜雨添鑑曲未容狂客去杜陵終待老夫潛<lb/>
衙囘若見黄堂守勿説丹崖有宋纎<lb/>
　　　和韻簡烏程諸公<lb/>
<pb n="KR4d0582_WYG_003-32b"/>
烟郭行舟信宿停釣竿風色拂東溟故人頼有郎官宰<lb/>
野老同瞻處士星春草滿堦公事少朝盤留客爾殽馨<lb/>
明朝返掉歸何處家在華溪白鳥汀<lb/>
　　　再用韻簡庶道長<lb/>
靑油幕下我車停文采如虹貫八溟朝對紅蓮歌緑水<lb/>
夜占吉鳯候三星西園雨過挑班稚南海風來憶素馨<lb/>
肯爲老懐謀一醉酒酣濯足白鷗汀<lb/>
　　　又<lb/>
<pb n="KR4d0582_WYG_003-33a"/>
烏鄉作客鳯鸞停曽挾鵾鵬化北溟偶過西都歌振鷺<lb/>
遂令南國仰文星種花縣署陽春盎釋奠黌宫黍稷馨<lb/>
報政歸來書上考不妨釃酒藕花汀<lb/>
　　　送温判簿<lb/>
枳棘如何棲鳯鸞名郎秩滿氣仙仙一亷如水歸公論<lb/>
百里皆春豈偶然江路梅花迎上客都門栁色入新年<lb/>
承恩若見同寅士相賞花燈過上元<lb/>
　　　荻溪漁隱<lb/>
<pb n="KR4d0582_WYG_003-33b"/>
荻花溪上水光微新築茅茨倚釣磯春雨棹歌西塞曲<lb/>
朝盤飯煑北山薇開門見月能吹笛有客無殽每典衣<lb/>
只恐少微明不掩徴書早晚到紫扉<lb/>
　　　贈弁山朱鍊師<lb/>
蒼弁神宫接紫臺鍊師行道有仙才興雲劍氣如人立<lb/>
彈指雷聲送雨來龍虎夜從金鼎躍鳯凰時載玉笙囘<lb/>
功成高卧烟霞裏有酒須傾三百盃<lb/>
　　　代任郎中送友人還關中<lb/>
<pb n="KR4d0582_WYG_003-34a"/>
秦關百二山河壯胄子三千國監榮西望白雲生我屋<lb/>
東瞻金殿憶神京林間穉笋詵詵出花下安輿欵欵行<lb/>
富貴不如歸省樂親朋爭賀酒壺清<lb/>
　　　夜夢得魚數十占者謂有大雨越二日果雨<lb/>
佳魚入夢已開先溪水俄生大有年秋盡雷聲時殷殷<lb/>
冬來雨脚日懸懸禾頭生耳愁無奈菊蕋飄香濕可憐<lb/>
幸有濁醪沽滿眼飲中時復望青天<lb/>
　　　陸文寶筆花軒<lb/>
<pb n="KR4d0582_WYG_003-34b"/>
練水春生洗玉池陸郎邀我試毛錐天葩五色江淹賦<lb/>
宫錦千章李白詞仙掌露穠傾菡萏玉毫烟暖長辛夷<lb/>
便應借爾軒中筆題到平生吉夢詩<lb/>
　　　練溪陸文寶耕墅軒<lb/>
楝花溪上即滄浪之子求田自有莊寒食開荒連夜雨<lb/>
秋風穫稻滿天霜可堪北里黄金盡不似南翁白髮長<lb/>
十月滌場朋酒熟相期介壽殺羔羊<lb/>
　　　答趙季石<lb/>
<pb n="KR4d0582_WYG_003-35a"/>
吾道艱危不可扶閉門只合著潛夫震驚二月天飛雹<lb/>
野哭千家吏索租舊雨溪山曽有約故人雞黍肯交孚<lb/>
請看冰雪相輝處爲是題詩我不腴<lb/>
　　　送談太守朝覲<lb/>
菰城五馬朝天去三月秦淮春正繁羣牧在廷同報政<lb/>
九重考績每臨軒洲囘白鷺圍春水花拂金魚賜緑樽<lb/>
預掃凝香聽鳴玉老夫倚杖郭東門<lb/>
　　　送安吉縣丞乃父還鄉<lb/>
<pb n="KR4d0582_WYG_003-35b"/>
鄣南山水由來美令子爲丞有令名就養松㕔雖可樂<lb/>
思歸枌里未忘情南州花栁催車輛東海蓬萊入郡城<lb/>
十月到家應釀黍親朋傾榼酒杯清<lb/>
　　　張伯宗春霽軒二首<lb/>
具區浩蕩春如海張子軒楹枕上逰日出湖山皆錦繡<lb/>
沙明魚鳥亦風流願從賓客傾光霽豈有文章足唱酬<lb/>
東望華榱三百里老夫早晚繫扁舟<lb/>
　　　又<lb/>
<pb n="KR4d0582_WYG_003-36a"/>
令祖論交五十年杜陵别後竟逰仙相望一水神如在<lb/>
不識諸孫恨每牽黄鳥歌殘求友賦白鷗催上釣魚船<lb/>
令人想像登臨處消得呉松酒一川<lb/>
　　　題仙居秋晚<lb/>
居士香光韞筆鋒興來能冩玉芙蓉天機爛熳𤣥黄雜<lb/>
元氣淋漓紫翠重秋滿闌干圍錦樹雲開瀑布落蒼松<lb/>
山居也自風流甚老我無由脱屣從<lb/>
　　　九日過姚廷暉隱居二首<lb/>
<pb n="KR4d0582_WYG_003-36b"/>
病起扶衰上釣槎乘流直到故人家一秋止酒樽無緑<lb/>
九日開園菊未花海氣通潮生白霧天風如水洒烏紗<lb/>
歸來落葉多如雨欲寄新詩日已斜<lb/>
　　　又<lb/>
客鄉時序苦匆匆九日愁生斥土東樽酒幾家酬令節<lb/>
髩毛千丈自秋風栁州心賞隨年薄鄭老襟期與子同<lb/>
囘首故園歸未得家人誰問菊花叢<lb/>
　　　七夕和韻<lb/>
<pb n="KR4d0582_WYG_003-37a"/>
天孫今夕意如何風浪無聲鵲渡河詞客成章誰復和<lb/>
家人乞巧自相過雲開星駕秋垂象露下螢機夜織羅<lb/>
從此一畨嘉會後畫屏銀燭嫩凉多<lb/>
　　　示院中同考官<lb/>
槐花落盡棘闈開考試文塲拔俊才多士爭先龍虎榜<lb/>
春官已在鳯凰臺星分燭影簾前過風送潮聲閣上來<lb/>
凖擬明朝同出院不妨今夕更銜盃<lb/>
　　　院中夜坐<lb/>
<pb n="KR4d0582_WYG_003-37b"/>
檄下丘園赴考文日臨高閣步青雲同襟諸老心相契<lb/>
嚴約仙官思不羣木葉秋風黄落落桂花凉月白紛紛<lb/>
摩挲老眼評朱巻秉燭西窓坐夜分<lb/>
　　　送同考官劉子彦還江西<lb/>
桂苑香傳大比年盍簮簾内聚奎躔文衡到手秋同考<lb/>
藥褁關心夜不眠黄菊重陽彭澤酒白鷗萬里楚江船<lb/>
班荆若向西陵道落木紛紛思黯然<lb/>
　　　和同考官蔣文質韻<lb/>
<pb n="KR4d0582_WYG_003-38a"/>
三年兩度赴鄉闈束帛戔戔荷賜衣南國文章方衮衮<lb/>
西湖楊栁自依依雲霄鴻雁來賓早江水鱸魚入饌肥<lb/>
明日城南同話别一翻風色去如飛<lb/>
　　　陪同考官劉季冶遊湖山<lb/>
憶昔西湖遊畫船重來風景總茫然酒家楊栁渾無主<lb/>
歌館琵琶已絶絃竺國朱甍仍舊貫岳墳翠栢自流年<lb/>
平生弔古登臨興搔盡雙蓬雪滿顚<lb/>
　　　赴閩考試舟至常山驛乘驛至分水關甚勞困<lb/>
<pb n="KR4d0582_WYG_003-38b"/>
閩閫貽書招校藝常山假道擬乗軒一肩籃筍身如播<lb/>
千里靑山手可捫分水有關天設險殊鄉爲客我將孫<lb/>
人生用舍終歸盡自笑驅馳不憚煩<lb/>
　　　舟至懐安驛乗輿到西禪寺明日郡守侍布政<lb/>
　　　按察二司官來設筵欵曲遂相迎入城<lb/>
溪行千里石碐磳東望懐安喜不勝兩岸白沙如積雪<lb/>
一壺秋影湛淸冰道詢故舊多官塜寺有殘僧守佛燈<lb/>
多謝上官能逺迓盃盤羅列酒如澠<lb/>
<pb n="KR4d0582_WYG_003-39a"/>
　　　飲别<lb/>
酒熟閩城不用賖騎驢日造故人家香傳茉莉能留客<lb/>
葉褁檳榔每當茶送别秋風裁白苧問津明日上靈槎<lb/>
出關一笑靑天濶歸去東門且種瓜<lb/>
　　　考試歸發懐安驛至崇安二首<lb/>
肩輿晚出懐安驛老體凴欄得暫寧千頃魚波通海白<lb/>
百年榕葉接天靑喜無供給煩津吏若問逢迎有驛亭<lb/>
從此出門機事息摩挲雙眼倍増明<lb/>
<pb n="KR4d0582_WYG_003-39b"/>
　　　又<lb/>
水驛移文遵客程溪聲入枕旅魂驚波間劒石參差起<lb/>
沙際梭船欹側行涉險異鄉因校藝思親遺體若爲情<lb/>
明朝擬過鉛山道應有門生覓轎迎<lb/>
　　　舟中遣懐<lb/>
篷底無眠夜氣存起來危坐候朝暾灘聲轉石雷霆閙<lb/>
山氣成雲日夜昏閩國文章初過眼蓬萊清淺獨開尊<lb/>
歸途只藉詩消遣可惜無人共對論<lb/>
<pb n="KR4d0582_WYG_003-40a"/>
　　　院中和布政王公中秋不見月<hi>己夘科</hi>
薇府西風生夜凉如何明月秘秋光塵生玉鏡愁成結<lb/>
香拂仙葩爛若央方伯有情煩燕享老夫多病卜龜藏<lb/>
平生秖有丹心在衰朽無由答尚方<lb/>
　　　懐嚴御史<lb/>
秋風開遍玉芙蓉此日登堂酒興濃千里停雲山仰止<lb/>
寸心求友水朝宗飛騰羡爾排空鶴偃蹇猶吾架壑松<lb/>
最喜諸郎能好禮庭闈文史足三冬<lb/>
<pb n="KR4d0582_WYG_003-40b"/>
　　　懐王布政公朝賀囘司<lb/>
呉山雪霽跨名駒奉表正元上帝都玉帛千官朝黼座<lb/>
烟花三殿賜宫壺奎光下被薇垣客江水應還合浦珠<lb/>
不獨儒林蒙雨露南來郡國總沾濡<lb/>
　　　奉和王布政公雲居院詩韻<lb/>
　　　　<hi>院中主僧窓前舊栽牡丹一本每歲花開甚盛因助詩料云</hi>
白雲長繞梵王居西竺名山總不如客至毎煩禪榻下<lb/>
詩成誰問酒樽虚摩挲修竹三年别抖擻塵襟一旦舒<lb/>
<pb n="KR4d0582_WYG_003-41a"/>
更待牡丹庭下發重期來此賦元輿<lb/>
　　　送呂贊府<lb/>
賓興胄監早成能出佐絃歌不負丞花縣朝聨金榜客<lb/>
松㕔秋淨玉壺冰已聞行斾朝天去終見先生自此升<lb/>
西望瓊樓千里隔月明飛夢到金陵<lb/>
　　　送笪孟熈<lb/>
金陵自古帝王州之子茅庄若綴旒千里過門敦古道<lb/>
百壺出祖重離憂鍾山王氣盤龍虎句曲丹光貫斗牛<lb/>
<pb n="KR4d0582_WYG_003-41b"/>
若見茅君煩問信老夫早晚亦東遊<lb/>
　　　隱翠巢<lb/>
溪上雲屏蔽葯房考槃歲月未全荒不愁牖戸漂風雨<lb/>
頼有松筠宿鳯凰白日卧雲蝸室冷緑隂如水燕居凉<lb/>
客來見說歌招隱便欲扶藜到草堂<lb/>
　　　衡山雨意分題送童中州<lb/>
衡山積翠晝多隂雲氣時常吐玉岑議擬從星縁有好<lb/>
商量潤物豈無心已將膏馥沾庠序曽見文章賦上林<lb/>
<pb n="KR4d0582_WYG_003-42a"/>
此去朝天當考績定應用汝作商霖<lb/>
　　　題盧清源墓銘後<hi>蘓伯衡編脩作墓銘</hi>
錢塘城裏武功天吾道行藏子獨賢簫管吹殘風月夜<lb/>
易經讀盡亂離年東呉梅福元非卒北海盧敖竟得仙<lb/>
内翰作銘垂不朽幽光千古照重泉<lb/>
　　　徐大章府教九日小集<lb/>
廣文招我飲重陽樽爼論交樂未央故舊㡬人蓬鬢白<lb/>
風流九日菊花黄陶潛止酒非眞性杜甫登臺有故常<lb/>
<pb n="KR4d0582_WYG_003-42b"/>
傾座喜逢皇甫湜醉歌伐木有文章<lb/>
　　　次日皇甫彦昭復招飲且賦詩見示因和韻以<lb/>
　　　謝時徐廣文鄭叔致同飲<lb/>
老我每扶斑竹杖多君重約紫萸杯千頭橘子從人采<lb/>
一樹芙蓉對酒開北海芳樽無俗客南州高士不凡才<lb/>
同襟更有麟溪鄭千里跫音不速來<lb/>
　　　簡韓留守<lb/>
得歸京國賀新除日倚都門望母輿忠孝共傳楊伯起<lb/>
<pb n="KR4d0582_WYG_003-43a"/>
風騷爭似馬相如雙鬟小妾能沽酒一樹來禽對讀書<lb/>
記取東城相見日緑隂庭院雨踈踈<lb/>
　　　古鼎<lb/>
范家得鼎緑如瓜製作神奇世所嘉玉氣成雲含翡翠<lb/>
螭文作篆隱丹砂周遷郟鄏何勞問漢祀汾隂亦浪誇<lb/>
重器終當貢天府會看傴僂拜黄蔴<lb/>
　　　苕溪漁隱<lb/>
苕花白白覆漁罛門外滄浪湛玉壺西塞一簑清入畫<lb/>
<pb n="KR4d0582_WYG_003-43b"/>
雙溪百頃直通湖鯨鼇罷釣吾應老鷗鷺同羣爾不孤<lb/>
留取殘書歸去讀水雲鄉裏著潛夫<lb/>
　　　環翠軒<lb/>
城居歲月厭風塵踏錦溪頭願卜鄰緑遶堂堦萱草滿<lb/>
青圍林木栁條新弟兄羅列庭前玉賓客摩挲席上珍<lb/>
老我憑軒聊弄筆煩君貰酒屢傾銀<lb/>
　　　和李參政檇李韻<lb/>
檇李青浮雲樹東徃來不用歎途窮身留霅水雙溪上<lb/>
<pb n="KR4d0582_WYG_003-44a"/>
夢繞鴛湖一舸中楊栁畫堆春寂寂杏花官舍雨瓏瓏<lb/>
可憐舊日宣公地囘首繁華一旦空<lb/>
　　　倪雲林竹石喬柯圖有詩題其上鄰友得之索<lb/>
　　　予步武其韻<lb/>
此老文章五色霞胷中丘壑載浮家酒酣弄筆如種玉<lb/>
步屧到門頻索茶喬木拂雲青冉冉叢篁低地緑斜斜<lb/>
别來想像風流意不覺秋霜滿鬢華<lb/>
　　　雲林爲叔芳所畫竹石圖鄰友得之索予題識<lb/>
<pb n="KR4d0582_WYG_003-44b"/>
　　　感舊興懐悵然有作<lb/>
喬木槎牙霜滿天幽篁相倚緑娟娟筆飛翡翠秋數葉<lb/>
玉琢芙蓉石一拳彷彿求羊來蔣逕分明丘壑似藍田<lb/>
兩翁仙逝花溪晚令我披圖思黯然<lb/>
　　　壬子冬十一月日僕過浦江訪鄭仲舒博士伯<lb/>
　　　仲鄭首賦詩因和韻以謝<lb/>
湖海論交伯仲知死生契濶每攅眉别來歲月如長夜<lb/>
相見衣冠異昔時有酒阮公渾得醉無家杜甫不勝悲<lb/>
<pb n="KR4d0582_WYG_003-45a"/>
請看棣蕚相輝處吾亦低頭拜紫芝<lb/>
　　　遊惠香寺<hi>寺有狎鷗亭</hi>
池上峯巒生夕隂松風吹作海潮音白鷗不下清泠水<lb/>
鸚鵡仍飛紫竹林殿閣金鋪空想像山川黄落倦登臨<lb/>
兹行不有同襟鄭誰買香醪爲我斟<lb/>
　　　又<lb/>
一鏡森羅刼火空<hi>寺前有亭榜曰一鏡森羅</hi>上方遺構石橋通經殘<lb/>
白象歸乾竺水落游龍蟄化宫<hi>寺前有雙池</hi>烏桕千林珠顆<lb/>
<pb n="KR4d0582_WYG_003-45b"/>
皎丹砂一樹石楠紅匆匆未盡登臨興凖擬重來宿賛<lb/>
公<lb/>
　　　哭鄭仲㡬僉憲<hi>墓在烏傷</hi>
錢塘城裏亂離年膠漆情親席每連約我登堂同拜母<lb/>
悲君作客竟遊仙春風燕子江南夢宿草麒麟石上眠<lb/>
東望烏傷埋玉地令人中夜淚澘然<lb/>
　　　答仲舒博士簡危先生韻<lb/>
謝公平日愛登山歲晏歸來兩屐閒野望松筠連第宅<lb/>
<pb n="KR4d0582_WYG_003-46a"/>
樓居風日隔塵寰酒盃可但拈重碧詩句吾當露一斑<lb/>
從此與君成二老不妨白髮對蒼顔<lb/>
　　　又<lb/>
冀北離羣二十年相逢猶記客燕然太常詞翰當傳後<lb/>
老客聰明不及前竹葉清酤從我醉梅花緑鳯可人憐<lb/>
無端藥褁關心甚歸夢頻頻到霅川<lb/>
　　　鄭叔車迎父詩巻<lb/>
日落長安客未囘思親無奈肺肝摧便騎代馬追風去<lb/>
<pb n="KR4d0582_WYG_003-46b"/>
不道江船載父來白髮南歸禾黍地靑山西繞鳯凰臺<lb/>
還家棣蕚春無限好著萊衣舉壽杯<lb/>
　　　浦江道中寄義門鄭諸公<lb/>
白麟溪頭孝義家百年喬木湛清華<hi>義門有水木清華亭</hi>樽開北<lb/>
海長留客地接青門好種瓜雲碓曉舂秔稻粒星機夜<lb/>
織木綿花先生莫問貧何事最是香醪不用賖<lb/>
　　　又<lb/>
驪駒賦罷出高門送逺何人把緑樽一代衣冠燕市客<lb/>
<pb n="KR4d0582_WYG_003-47a"/>
<hi>謂少公也</hi>三朝文獻鄭家孫溪頭黄栁愁先覔轎上靑山手<lb/>
可捫數盡客程魚浦近紛紛白雪映朝暾<lb/>
　　　凝清軒<lb/>
户牖朝光淨客衣凝清軒上坐忘機金鳬駐火春猶淺<lb/>
緑鳯棲香夜不飛賓主盍簮名教樂文章關世賞音稀<lb/>
老夫亦是耽詩者曽此㝠搜竟夕暉<lb/>
　　　椿萱齊壽<lb/>
靈椿已種八千歲萱草叢生鸞鳯毛春在庭闈煩定省<lb/>
<pb n="KR4d0582_WYG_003-47b"/>
花縁兒女受劬勞老人天禄然藜杖阿母瑤池賜玉桃<lb/>
早晚登堂介眉壽未應老客擅詩豪<lb/>
　　　清暉軒<lb/>
苕霅山川入素秋盧郎吏隱過東州雲開紫翠來蒼弁<lb/>
水泛空明下白鷗杜老草堂多美竹賀公茅宇一虚舟<lb/>
只今來往風流甚日落簾鈎坐不休<lb/>
　　　黄處士隱居先隴<lb/>
沃州之西天姥前先公結茆今百年白雲悠悠去不返<lb/>
<pb n="KR4d0582_WYG_003-48a"/>
靑山疊疊來無邊栽花相近杜陵宅載酒或上賀家船<lb/>
旁人若問黄叔度少微今夜懸中天<lb/>
　　　雙溪釣隱義門鄭叔文索賦<lb/>
貎得雙溪釣隱圖蒹葭霜落過湘湖沙頭繫纜舟相並<lb/>
篷底攤書客不孤千尺雲松龍夭矯兩邊江樹錦糢糊<lb/>
平生亦有烟波興消得先生酒百壺<lb/>
　　　鄭叔弓扇<lb/>
金華山下草亭孤五月荷花似鑑湖風急纜侵堤上栁<lb/>
<pb n="KR4d0582_WYG_003-48b"/>
渚清魚泳水中蒲扣舷二客應能賦送酒羣鷗不待呼<lb/>
誰道人皆苦炎熱溪山隨處有冰壺<lb/>
　　　陳教諭寒谷<lb/>
烏傷縣西鳯林東中有一畝盤之宫兩崖凍合梅花雪<lb/>
四壁秋生木葉風子眞烟霞豈不樂㓜輿丘壑將無同<lb/>
明年棄官好歸去笑歌酌酒春融融<lb/>
　　　和郇大尹韻<lb/>
湖海論交益者三喜瞻冠盖聚東南雲開天闕文星爛<lb/>
<pb n="KR4d0582_WYG_003-49a"/>
風動儒林士氣酣幕府一尊初識面郎官百里暫停驂<lb/>
請公試飲苕溪水呉祐從來性不貪<lb/>
　　　題扇<lb/>
溪囘蒼弁湧蓮花林屋深重識故家肅客慣看雙鶴舞<lb/>
應門頼有一童髽八窓嵐氣生雲幙六月松隂隱日車<lb/>
見說山人能好禮百壺春酒屢能賖<lb/>
　　　送蔣宗道還山隂<lb/>
八月凉風生越羅湖家作客喜同科朝盤海錯先生饌<lb/>
<pb n="KR4d0582_WYG_003-49b"/>
秋館臯比子夜歌越國羣峯靑不㫁胥江一水緑無多<lb/>
戴逵若在山隂住别後煩君問白鵞<lb/>
　　　寄處州張呉二公子<lb/>
栁下紅橋水一涯曽煩使者繫仙槎蒲㠶風急忙何事<lb/>
箬酒樽空恨莫賖囘雁峯前公子宅浣花溪上老夫家<lb/>
相望千里音塵隔搔首江雲鬢已華<lb/>
　　　清逺軒<lb/>
苕霅天開罨畫圖薛家結搆瞰冰壺雲消一塔浮金蓋<lb/>
<pb n="KR4d0582_WYG_003-50a"/>
水泛雙溪入太湖白屋無官塵不到秋風有客酒冝沽<lb/>
請看珠玉揮毫處深愧題詩待老夫<lb/>
　　　宴鄭義門有序堂<lb/>
春日論交有序堂頻煩鄭老宴霞觴飣盤珍果分崖蜜<lb/>
照席名花妬海棠松栢在山多壽考主賓有禮總文章<lb/>
明朝别後應相憶豈恨春江百里長<lb/>
　　　耕樂軒<lb/>
石溪八月風露凉偶來田舍聊相羊槿花紅白開滿樹<lb/>
<pb n="KR4d0582_WYG_003-50b"/>
秔稻青黄催築場諸孫五六爭弄影阿翁八十能和光<lb/>
人間得喪我知矣不如耕鑿歲云長<lb/>
　　　答林子山清明有感<lb/>
白麟溪上屢經過行役頻煩奈老何寒食清明丘隴逺<lb/>
東風西雨落花多客懐渺渺靑潭嶺鄉夢紛紛緑水波<lb/>
愁殺春耕歸未得老妻應賦扊扅歌<lb/>
　　　早發錢塘抵漁浦<lb/>
户外有霜雞既鳴官船當檻喚人行五更風雨春潮上<lb/>
<pb n="KR4d0582_WYG_003-51a"/>
萬里雲霄北斗横江樹離離微可辨㝠鴻肅肅不勝情<lb/>
老來自笑猶行役又聽前山伐木聲<lb/>
　　　張正卿索母夫人挽詩<lb/>
母在清河年九十嫁來明鏡不重磨斑衣正好娯萱草<lb/>
白髮其如詠蓼莪機杼月寒梭已化竹萌風拆淚偏多<lb/>
老夫亦是憂親者忍聽啼烏夜倚歌<lb/>
　　　題王黄鶴枯木竹石<lb/>
鷗波亭下水光微黄鶴翺翔振羽衣氷壑風生蒼雪下<lb/>
<pb n="KR4d0582_WYG_003-51b"/>
墨池雲起紫鸞飛枯梢有待乗槎客靈石曽支織女機<lb/>
搔首風流今已矣摩挲令我重歔欷<lb/>
　　　呉教諭茅屋讀書<lb/>
鵝湖之山凌紫烟結茅山下儲遺編青年日誦無逸訓<lb/>
綵衣時咏白華篇窓分隣燭夜達旦膝穿木榻寒無氊<lb/>
一朝蜚聲桂花籍歸來拜母恩袍鮮<lb/>
　　　林霏軒<lb/>
雲屏繞屋翠聨拳游氣濛濛奪曉鮮紅濕花梢疑作霧<lb/>
<pb n="KR4d0582_WYG_003-52a"/>
靑浮樹杪若非烟醉翁有記詞無敵呉子開軒景獨專<lb/>
稍待日高林壑霽詩人相約賦賓筵<lb/>
　　　爲閑石泉題松雪山景<lb/>
圖畫袈裟共一船老師訪我索詩篇山川總入西風裏<lb/>
鴻雁羣飛落木前中允高情空想像大年小筆漫流傳<lb/>
嗟哉遺墨成今古一段風流付石泉<lb/>
　　　松雪翁畫梅并賦一首題冩於上<lb/>
魏公畫梅何所師丰神逺邁楊補之鐡心石膓廣平賦<lb/>
<pb n="KR4d0582_WYG_003-52b"/>
疎枝冷蕋杜陵詞白雲變化墨數㸃緑鳯飛來春一枝<lb/>
老夫留題且别去山城玉笛何人吹<lb/>
　　　題證上人秋江巻<lb/>
凉風嫋嫋泛呉淞派接曹溪衲子從地坼東南天設塹<lb/>
路通巴蜀水朝宗百川灝氣來朱鷺千里流光繞玉龍<lb/>
料得上人禪蛻處白毫長照玉芙蓉<lb/>
　　　皇甫廷玉贈劉士端梅花道人山水圖<lb/>
道人造化蟠心胷能寫湖上之羣峯氲氲佳氣吐烟壑<lb/>
<pb n="KR4d0582_WYG_003-53a"/>
冉冉空翠浮雲松瓊樓高駕九苞鳯銀潢下飛雙玉龍<lb/>
劉公歸去得此畫出門一笑登呉淞<lb/>
　　　遵道枯木竹石<lb/>
嫋嫋秋風來洞庭枯株拔地玉亭亭白雲晴拂驪龍角<lb/>
蒼雪凉飄翡翠翎纎仲揮毫誰作賦道𤣥用墨久生寧<lb/>
薊丘亦有前人興父子齊名照汗青<lb/>
　　　福建都司姚行素經厯索賦望雲<lb/>
閩關何處是桐川西望歸雲眼欲穿玉葉凌風飛冉冉<lb/>
<pb n="KR4d0582_WYG_003-53b"/>
仙衣出壑舞蹮蹮思親路隔三千里爲客心懐喜懼年<lb/>
太史若修忠孝傳懐英千古獨稱賢<lb/>
　　　梅莊書屋簡僉憲索賦<lb/>
清江先生鐡石膓閉門讀易梅花莊香飄玉雪侵經籍<lb/>
風落鉛華照筆牀竹色上簾春寂寂書聲出戸夜琅琅<lb/>
明朝只恐詞林召使者先歌我馬黄<lb/>
　　　江山勝覽陳㕘議索賦<lb/>
分水崇關勢壯哉登臨觸處有樓臺溪翻雪浪羣龍吼<lb/>
<pb n="KR4d0582_WYG_003-54a"/>
山擁雲屏萬馬來鼓岫一峰當海立武夷九曲自天開<lb/>
只今方伯瀛洲彦休暇何妨舉一杯<lb/>
　　　廬山爲孫僉憲作<lb/>
西望匡廬不可攀我家只住楚江灣歐公詩句青㝠上<lb/>
李白書房紫翠間黄髮高堂臨五老繡衣令子控三山<lb/>
兩鄉千里同明月歸省何時一舞斑<lb/>
　　　富春書屋<lb/>
富春山中一草堂秋來鈴下風露凉日臨簡冊足游泳<lb/>
<pb n="KR4d0582_WYG_003-54b"/>
夜吹藜火生輝光芸香侵帙蠧魚盡草色映堦書帶長<lb/>
一朝蜚聲桂花籍昭囘雲漢皆文章<lb/>
　　　挽存善周處士<lb/>
此老城居樂隱淪一經教子豈長貧傳家每羡張公藝<lb/>
種德當如竇禹鈞華表聲聞天上鶴屋梁月色夢中人<lb/>
湖山頼有牛眠地千古幽光照翠珉<lb/>
　　　送施惟中河南布政使<lb/>
新除布政施君子吉月驅車赴汴州日下承恩膺重寄<lb/>
<pb n="KR4d0582_WYG_003-55a"/>
河南宣化闡皇猷天開艮嶽青雲繞山擁王官紫氣浮<lb/>
定有丹心先報政清光應照鳯池頭<lb/>
　　　送黄原英赴廣東參政任<lb/>
聖主掄才及故家晟溪有客玉無瑕身參大政新承寵<lb/>
帶束黄金喜拜嘉海上一洲多荔子天南五嶺總梅花<lb/>
丹心報國須公等好挾剛風萬里槎<lb/>
　　　送劉士祁舍人還括蒼<lb/>
老夫與爾通家好前後論心六十年吾道近來好佛法<lb/>
<pb n="KR4d0582_WYG_003-55b"/>
名公何事每逃禪束書夜發苕溪月行李朝催越水船<lb/>
不久相親又相别梅花開日到青田<lb/>
　　　因文忠寄勉文貞上含<lb/>
吾宗有子玉無瑕勵業成均志可嘉交重金蘭煩下榻<lb/>
禮因雞黍叙通家春城揷栁風行水寒食登樓雨散花<lb/>
歲月新功須努力天河萬里有星槎<lb/>
　　　挽徐止善先生<lb/>
閉門讀禮了生涯往事浮雲兩髩華陶令歸來題甲子<lb/>
<pb n="KR4d0582_WYG_003-56a"/>
林逋老去種梅花可堪掛劍先生墓無復聞琴處士家<lb/>
囘首錢塘埋玉地令人揮淚重咨嗟<lb/>
　　　息齋道人竹禽圖<lb/>
學士才名冠薊都興來能寫竹禽圖吹簫秦女來靈鳯<lb/>
鼓瑟湘娥怨鷓鴣風度秋聲宜獨聽月明清影不同孤<lb/>
歲寒猶愛江邊水厯盡冰霜似老夫<lb/>
　　　簡聚上人<lb/>
誰道浮屠絶五倫阿師結屋奉慈親秖須香積供三飯<lb/>
<pb n="KR4d0582_WYG_003-56b"/>
何用肴饈薦八珍井上蓮花清淨好佛前鸚鵡性情馴<lb/>
因之令我成長歎始信沙門有學人<lb/>
　　　和劉誠意伯韻<lb/>
八景盤中事事冝劉侯怪我懶題詩自慚倚馬才情盡<lb/>
無奈濡毫製作遲藥褁每因貧病日衣冠喜遇聖明時<lb/>
多君肯說先公舊令我重揮墮淚碑<lb/>
　　　陪薛太守遊道峰<lb/>
落花滿道雪紛紛老客登臨思不羣天上三池含緑水<lb/>
<pb n="KR4d0582_WYG_003-57a"/>
山頭一塔倚青雲蘓公詩句令人歎何楷書聲隔塢聞<lb/>
露冕行春眞樂事詩成兩袖染爐薫<lb/>
　　　烏程許大尹待東白<lb/>
旌陽孫子宰烏程出署朝朝戴啟明身委公家思早作<lb/>
志勤王事坐殘更雞鳴城郭天光爛花拂裳衣旦氣清<lb/>
太史若脩忠孝傳定書吾道許侯名<lb/>
　　　答許大尹<lb/>
危樓百尺擅佳名囘望山川爽氣清令尹文章鏘佩玉<lb/>
<pb n="KR4d0582_WYG_003-57b"/>
老夫家世沗簮纓孔融美酒留人飲杜甫丹心向日傾<lb/>
共沐天恩長感激悠悠吾道荷生成<lb/>
　　　誠意伯劉公盤谷八景<lb/>
靑山積翠宛如雞昻首應同肺石棲若木風生疑振羽<lb/>
扶桑日上不聞啼西來爽氣浮靑瑣東挹天光照紫泥<lb/>
會見君王頒世禄先生依舊上雲梯<lb/>
　　　　右雞鳴山曉<lb/>
穹隆翠巘類龜形諸老題詩手不停土作岡陵無卦䇿<lb/>
<pb n="KR4d0582_WYG_003-58a"/>
氣蒸雲雨有神靈天機漏洩梅先發地脈勾萌草欲青<lb/>
便擬郊行問花信鳴騶先我扣林坰<lb/>
　　　　右龜山春意<lb/>
何事西疇起怒濤南風昨夜長新苗青浮呉甸三秋草<lb/>
白湧胥江八月潮田畯有疑頻卜歲溪翁欲渡不容舠<lb/>
天時合應豐年兆凖擬家家醉濁醪<lb/>
　　　　右西岡稼浪<lb/>
千尺靑松滿北林谷風不動自成吟春雷殷殷龍驚蟄<lb/>
<pb n="KR4d0582_WYG_003-58b"/>
靈籟渢渢鶴在隂世治欲聞韶武奏心清如聽海潮音<lb/>
多君洗盡笙簧耳能爲松聲一鼓琴<lb/>
　　　　右北塢松濤<lb/>
劉侯自有神仙宅近結衡茅俯澗阿二水合流成大壑<lb/>
雙龍飛雨下天河波光雲影長相盪玉鑑冰壺不用磨<lb/>
老我荒村多蠒足無由同賦考槃歌<lb/>
　　　　右雙澗秋潭<lb/>
三峰玉立青雲表中有幽人望影娥天上嬋娟長瑩潔<lb/>
<pb n="KR4d0582_WYG_003-59a"/>
人間歲月自消磨斕斑綵服清光近照耀慈幃白髮多<lb/>
好奏塤篪拜家慶不妨清夜飲金波<lb/>
　　　　右三灣夜月<lb/>
雲松矯矯覆漁汀石上苔痕掃復靑漫把文竿投剰水<lb/>
可無赤鯉伏滄溟先公已應非熊兆北客猶容處士星<lb/>
秖恐釣磯藏不久天書早晚下青㝠<lb/>
　　　　右松磯釣石<lb/>
新種琅玕緑可憐中林有客欲逃禪兩堦蒼雪飄衿佩<lb/>
<pb n="KR4d0582_WYG_003-59b"/>
一逕清風沐簡編日色上簾朝退食書聲出戸夜無眠<lb/>
案頭不用然膏火應有藜光照席前<lb/>
　　　　右竹逕書齋<lb/>
　　　次布政王公韻送同考官蘓鳯儀<lb/>
棘闈校藝樂新知不久分攜重去思青眼肯揮離别淚<lb/>
白頭同老聖明時客懐暫醉烏程酒人事空悲墨翟絲<lb/>
别後莫因雲樹隔雁囘無惜寄來詩<lb/>
　　　緑淨爲丘通政賦<lb/>
<pb n="KR4d0582_WYG_003-60a"/>
通政幽居足隱淪新開水榭隔游塵雪消波影浮靑瑣<lb/>
風泛天光泳紫鱗潄渇毎思唐杜甫濯清獨美楚靈均<lb/>
老夫屢有憑闌興秖恐衰年咳唾頻<lb/>
　　　梅月雙清<lb/>
先公風采有如仙曽種梅花閲歲年緑鳯棲香春淡淡<lb/>
素娥行影夜娟娟琴彈白雪延高酌席泛清輝足醉眠<lb/>
最是孫枝能好禮往來吾道每留連<lb/>
　　　浙江儲都尉射虎巻<lb/>
<pb n="KR4d0582_WYG_003-60b"/>
將軍膽氣拂青雲朝閲孫呉晚好文可但竒功誇一虎<lb/>
會看大節冠三軍雕弧白矢開妖霧雨血風毛灑夕曛<lb/>
斬却樓蘭應有日丹心好答聖明君<lb/>
　　　太白觀泉圖<lb/>
清平賦罷百花開忽爾青蠅集上台投却鑾坡摛繡筆<lb/>
遂歸廬阜讀書堆河傾瀑布飛龍下風散瓊英振鷺囘<lb/>
仰面青山一長嘯浮生如此且銜盃<lb/>
　　　遵道溪山春曉圖<lb/>
<pb n="KR4d0582_WYG_003-61a"/>
李侯解組住荆溪三客論交逺過之情似謫仙來鑑曲<lb/>
興猶杜陵遊渼陂孤岑削翠青冉冉清波洗玉緑瀰瀰<lb/>
昔人風流有如此披圖令我空歎咨<lb/>
　　　雙溪漁隠<lb/>
婺女樓前月色澄題詩還憶沈吳興雪消二水鷗連席<lb/>
春入孤舟魚上冰泛梗苕溪時載酒讀書茅屋夜篝燈<lb/>
客星若照桐江水秪恐君王問子陵<lb/>
　　　代繼祖庭和曇獨芳韻<lb/>
<pb n="KR4d0582_WYG_003-61b"/>
扁舟西來尋粲可冰雪軒中枕書卧新詩何處忽西來<lb/>
祖庭更有師兄大佛前薝葡香霏霏殿後琅玕青箇箇<lb/>
我今説法佛子聽天開五色蓮花座<lb/>
　　　代鄭善卿挽楊叅政<lb/>
蘇隄楊栁萬千條一夜風霜變六橋白骨湖邊鵬舉墓<lb/>
素車江上子胥潮譙樓梵角秋風咽玉帳虞姬夜月遥<lb/>
莫向鄰翁問秦賈至今清淚話前朝<lb/>
　　七言長律<lb/>
<pb n="KR4d0582_WYG_003-62a"/>
　　　挽鄭博士<lb/>
浦江春水緑沄沄苦憶平生鄭廣文燕市盍簮交有道<lb/>
龍沙躍馬喜同羣觀光歎我空爲客獻賦多君早䇿勲<lb/>
内省承恩天咫尺太常議禮日紛紜草麻風動飛鸞筆<lb/>
進講香浮辟蠧芸紫禁朝趨朱履上靑綾夜直麝膏焚<lb/>
清光屢被張公藝輿論同歸崔孝芬遷轉倦爲天上客<lb/>
釣遊還憶越中枌鱸魚風起驚秋暮駿骨臺傾又夕曛<lb/>
西過鎬京歌振鷺南歸栗里賦停雲<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒沙暖詩無廢<lb/>
<pb n="KR4d0582_WYG_003-62b"/>
棣蕚軒高酒屢醺一飯思親留美味五倫有子浣中裙<lb/>
譜逾十世終無釁服盡諸孫不忍分烱烱丹心明杲日<lb/>
垂垂白髮避𤣥纁泉因孝感親朋汲田播人情子姓耘<lb/>
拄杖有時歌緑竹濯纓隨意采香芹稀年已見圖三老<lb/>
好客時能罄一欣華表忽聞千歲鶴山中已有百年墳<lb/>
屋梁月色徒勞夢谷口跫音已不聞欲致生芻歌潦倒<lb/>
白頭清淚灑江濆<lb/>
　　五言絶句<lb/>
<pb n="KR4d0582_WYG_003-63a"/>
　　　蒲桃燈<lb/>
碧葉覆驪珠枝撐不用扶夜窓燈火閙星斗落冰壺<lb/>
　　　牧牛圖<lb/>
細雨濕江烟烏犍帶犢眠牧兒無一事埀釣晚風前<lb/>
　　　梨花偷倉鳥<lb/>
勿云斥鷃小更比鷦鷯微竊食太倉粟却繞梨花飛<lb/>
　　　題扇<lb/>
喬木濃隂合羣峰曉色開山人凭水榭誰掉酒船來<lb/>
<pb n="KR4d0582_WYG_003-63b"/>
　　　墨梅<lb/>
夢裏瑤花落烟中緑鳯翔更無明月色惟覺麝煤香<lb/>
　　　墨桃白頭翁<lb/>
春風能作寒野桃亦改色山禽驚變化愁得頭俱白<lb/>
　　　墨梅寒雀<lb/>
枝枝玉雪凝朶朶烟霧濕凍雀知春風飛上梢頭立<lb/>
　　　題畫<lb/>
長松蟠翠蛟羣岫走青兕沙頭駐篙人有待兩高士<lb/>
<pb n="KR4d0582_WYG_003-64a"/>
　　　畫竹四首<lb/>
　　　風<lb/>
公子歌淇澳仙娥舞翠衣清風一披拂化作鳯鸞飛<lb/>
　　　晴<lb/>
赤日不到地清風長滿襟羊求如過我移席坐凉隂<lb/>
　　　雨<lb/>
緑潤枝枝濕青埀葉葉濃作霖如變化吾亦願從龍<lb/>
　　　嫩<lb/>
<pb n="KR4d0582_WYG_003-64b"/>
粉節猶含籜新梢未出牆中林逢子敬不覺淚浪浪<lb/>
　　七言絶句<lb/>
　　　趙待制席上<lb/>
春城飛絮日顚狂簾幕風微燕子忙醉後不知羅袖薄<lb/>
牡丹花下月如霜<lb/>
　　　發華家步二首<lb/>
華家步頭山作城山中小溪如奕行五更風雨到篷底<lb/>
八十二灘春水生<lb/>
<pb n="KR4d0582_WYG_003-65a"/>
　　　又<lb/>
晴風漠漠吹江花灘聲泠泠走玉沙船頭香稻炊未熟<lb/>
不知身已到金華<lb/>
　　　趙千頃梅關歸計圖<lb/>
南望鄉關紫翠微白雲飛處是庭幃到京擬上陳情表<lb/>
萬里梅花一騎歸<lb/>
　　　黄鍊師詩巻<lb/>
枸杞纍纍白芷香鍊師採藥過黄岡道旁若見孫思邈<lb/>
<pb n="KR4d0582_WYG_003-65b"/>
爲道南山有虎狼<lb/>
　　　湧金門即事<lb/>
湧金門外步陽春舊日軒楹盡刼塵却笑栁洲新燕子<lb/>
飛來不識白頭人<lb/>
　　　山水小景<lb/>
溪上羣峰擁翠鱗石根緑樹隔芳塵山人豈是陶貞白<lb/>
坐看浮雲聚散頻<lb/>
　　　徽廟折枝木犀<lb/>
<pb n="KR4d0582_WYG_003-66a"/>
瓊樓十二桂花宫談笑風沙艮嶽空可惜天香懐不去<lb/>
一枝遺恨畫屏中<lb/>
　　　芙蓉野鳬<lb/>
芙蓉露冷粉香銷戱水仙鳬玉羽嬌只恐稻粱肥却後<lb/>
空煩太史候王喬<lb/>
　　　芭蕉士女二首<lb/>
懶繡鴛鴦起欠伸芭蕉偏妬六宫春若爲久立湖山下<lb/>
只恐無愁復化身<lb/>
<pb n="KR4d0582_WYG_003-66b"/>
　　　又<lb/>
花落朱闌日影移玉人睡起要扶持東風一巻芭蕉葉<lb/>
欲寫春愁寄與誰<lb/>
　　　芙蓉孔雀<lb/>
芙蓉花發玉亭亭花下凉生孔雀翎莫遣都人頻看畫<lb/>
須防有客射金屏<lb/>
　　　題扇<lb/>
青雲松蓋雙龍矯絳雪梅花兩樹紅欸乃若歌山水緑<lb/>
<pb n="KR4d0582_WYG_003-67a"/>
荻花溪上有漁篷<lb/>
　　　題趙待制馬圖<lb/>
雲氣成龍産渥洼貢來天廐玉無瑕春風三月長安道<lb/>
曾勒金羈看杏花<lb/>
　　　題桓伊吹笛圖<lb/>
王業艱危事可知新亭舉酒淚交頥桓伊豈是忘君者<lb/>
翹足閒將紫玉吹<lb/>
　　　題陸允申扇<lb/>
<pb n="KR4d0582_WYG_003-67b"/>
龍溪二月水如天楊桞埀埀緑似烟最是蘇灣春好處<lb/>
桃花不礙釣魚船<lb/>
　　　題西湖景<lb/>
桃花含笑栁絲牽月榭風亭似畫船回首湖山舊遊處<lb/>
一湖流水半荒烟<lb/>
　　　松月軒<lb/>
户外青松落子初秋光飛下玉蟾蜍晚凉定有歸來鶴<lb/>
相伴山人夜讀書<lb/>
<pb n="KR4d0582_WYG_003-68a"/>
　　　題表姪張豫畫扇<lb/>
子被衰麻居倚廬可憐憂色未全除蕭蕭喬梓秋風裏<lb/>
能向篷窓讀父書<lb/>
　　　遣婢五首<lb/>
夜半烟銷織女燈凉生蘄簟寢還興獨憐井上梧桐月<lb/>
照見紅冰第幾層<lb/>
　　　又<lb/>
阿蓮今夕苦辭房向我褰衣泣數行親手起來收汝淚<lb/>
<pb n="KR4d0582_WYG_003-68b"/>
殷勤好去事姑嫜<lb/>
　　　又<lb/>
王謝堂前燕一雙烏衣涎涎拂金窓雕梁一夜西風起<lb/>
腸㫁東家飛過江<lb/>
　　　又<lb/>
阿蓮别我嫁牛郎河上紅蕖步步香宋玉才情今已矣<lb/>
老夫無復夢高唐<lb/>
　　　又<lb/>
<pb n="KR4d0582_WYG_003-69a"/>
手種楊枝與栁枝當時培養本無私如今老去黄金盡<lb/>
粉白從渠嫁阿誰<lb/>
　　　蛺蝶圖<lb/>
玉質名花照眼新多情蛺蝶採香頻若爲飛過西家去<lb/>
一段春愁惱殺人<lb/>
　　　棣花軒<lb/>
買栽池館錦香和一夜風凋可奈何遺事不須詢故老<lb/>
湛家留得棣花多<lb/>
<pb n="KR4d0582_WYG_003-69b"/>
　　　挾彈圖<lb/>
五陵蕩子控雕鞍挾彈春風樂少年老客秖知耕鑿好<lb/>
買牛歸去治山田<lb/>
　　　答趙都事二首<lb/>
白面郎君新進士厖眉書客老諸生酒醒同望雲霄月<lb/>
依舊闌干北斗横<lb/>
　　　又<lb/>
白鷗波上王孫家百年喬木含清華相思昨夜倚樓望<lb/>
<pb n="KR4d0582_WYG_003-70a"/>
月明照見冬青花<lb/>
　　　苕溪漁隱<lb/>
天末羣峰下翠鸞松根茅屋倚溪干老夫欲趂漁舟去<lb/>
只恐風波也不安<lb/>
　　　松雪竹禽圖<lb/>
烟消淇澳緑霏霏石上琅玕紫鳯飛一段幽情誰寫得<lb/>
山禽閒理翠毛衣<lb/>
　　　紅梅<lb/>
<pb n="KR4d0582_WYG_003-70b"/>
姑射仙人玉雪姿無端酒暈忽凝脂孤山若有歸來鶴<lb/>
認作桃花也自疑<lb/>
　　　題畫<lb/>
金碧樓臺天上開雲林深鎖讀書堆問竒莫道無人過<lb/>
有客今朝載酒來<lb/>
　　　和韻西湖雜興六首<lb/>
清秋爲客梵王家搔首西風洒髩華莫待天厨香積飯<lb/>
有僧林下掃松花<lb/>
<pb n="KR4d0582_WYG_003-71a"/>
　　　又<lb/>
五馬遊山草逕斜冷泉無復湛清華道旁賣酒多嫠婦<lb/>
門掩天香採桂花<lb/>
　　　又<lb/>
呉山絶頂舊天家一代遺宫歎玉華鳯鳥不來江水涸<lb/>
冬青落盡萬年花<lb/>
　　　又<lb/>
老來爲客倍思家先壠荒凉歎白華節物不知愁裏過<lb/>
<pb n="KR4d0582_WYG_003-71b"/>
西風開到拒霜花<lb/>
　　　又<lb/>
栁州昔日故人家烽火經今幾歲華莫道羣英俱落盡<lb/>
秋光都在紫薇花<lb/>
　　　又<lb/>
雲屏繞屋竹爲家愛爾山樓樸不華記得唐人詩句裏<lb/>
日斜曽詠欵冬花<lb/>
　　　雪景<lb/>
<pb n="KR4d0582_WYG_003-72a"/>
羣峰玉立雪瀌瀌篷底詩人興獨豪好在山中春釀熟<lb/>
買魚歸去飲松醪<lb/>
　　　水殿納凉圖<lb/>
百頃荷花水殿開館娃日暮采香囘夫差只玩宫中樂<lb/>
不道溪南報越來<lb/>
　　　小兒牧羊圖二首<lb/>
小兒坡下草盈墟濈濈羣羊食有餘誰道牧童長在野<lb/>
截蒲曾見路温舒<lb/>
<pb n="KR4d0582_WYG_003-72b"/>
　　　又<lb/>
塞上荒荒古戰塲夕陽芳草幾芸黄可憐漢節歸來晚<lb/>
遺下兒猶替牧羊<lb/>
　　　栁巷晚步<lb/>
五雲門外雨初晴栁巷風微下馬行記得誰家亭子上<lb/>
杏花官酒聽彈箏<lb/>
　　　晚行溪南金仲達索賦<lb/>
芙蓉花開秋滿川小姬采蓮缸作船忍將素手代雙楫<lb/>
<pb n="KR4d0582_WYG_003-73a"/>
衝波莫被菱根牽<lb/>
　　　讀碑圖<lb/>
孝女祠前江水流松間石刻尚含愁曹公欲辨碑隂字<lb/>
若比楊修後一籌<lb/>
　　　宋劉松年臨唐閻立本商山四皓圖<lb/>
松根老客豈凡才棋局春深半雜苔羽翼已成王業定<lb/>
不勞鳩杖出山來<lb/>
　　　枯木鴝鵒<lb/>
<pb n="KR4d0582_WYG_003-73b"/>
危梢削鐡帶叢篁曽染宣和翰墨香展畫若爲鴝鵒舞<lb/>
諸公應笑老夫狂<lb/>
　　　瞻雲軒<lb/>
潮生潮落富春堤瞻望歸雲眼欲迷若道豐隆能化馬<lb/>
騎風先到楚江西<lb/>
　　　文敏公蘭亭帖<lb/>
茂林脩竹已荒墟定武蘭亭歲月除囘首呉興松雪老<lb/>
風流不減右軍書<lb/>
<pb n="KR4d0582_WYG_003-74a"/>
　　　思逺軒<lb/>
知君能誦永思篇歲久憂親自可憐老我亦興風木恨<lb/>
夜深揮淚不成眠<lb/>
　　　霞嶼<hi>錢塘有徐靜者五七歲時夢遊十洲三島故以此號</hi>
芙蓉城裏是天家與子曽餐五色霞一枕夢囘春又晚<lb/>
丹光吹上武陵花<lb/>
　　　徽宗鵲<lb/>
一鵲疆疆噪白楊細看描法似徽皇當時若畫隨陽雁<lb/>
<pb n="KR4d0582_WYG_003-74b"/>
猶得傳書及故鄉<lb/>
　　　舜舉瓜圖<lb/>
緑膚引蔓玉團團曽種青門一畝寛記得草堂詩句裏<lb/>
杜陵曽嚼水晶寒<lb/>
　　　又<lb/>
緑膚引蔓玉團團曽向呉興畫裏看若道葵丘今及代<lb/>
老夫無復夢長安<lb/>
　　　賣醋圖<lb/>
<pb n="KR4d0582_WYG_003-75a"/>
儒者由來愛食酸崔宏三斗豈虚傳乞醯只恐鄰家笑<lb/>
且賣文章當酒錢<lb/>
　　　猿圖<lb/>
紫茄埀玉故園東偷眼獼猴腹未充旦暮若爲三四術<lb/>
衆獼應是恐狙公<lb/>
　　　金人飛放圖<lb/>
沙漠微霜草木凋金人騎馬氣何驕韝鷹飛上靑𠖇去<lb/>
雪洒雲鵝白錦毛<lb/>
<pb n="KR4d0582_WYG_003-75b"/>
　　　馬遠山水<lb/>
千尺雲松倚石床飛泉潄玉洒衣裳兩翁自得棋中樂<lb/>
不道人間有許忙<lb/>
　　　愼齋<lb/>
書滿床頭藥滿家良醫慎疾玉無瑕他年濟活成功後<lb/>
談笑開園看杏花<lb/>
　　　恒齋<lb/>
醫道由來貴有常要須持久事岐黄此囘若遇韓康伯<lb/>
<pb n="KR4d0582_WYG_003-76a"/>
請問平生不二方<lb/>
　　　杜牧詩意圖<lb/>
蕪城山水淨芳塵詞客閒情每惜春一㸃落紅銷不盡<lb/>
風流都屬倚樓人<lb/>
　　　題畫<lb/>
山繞林亭紫翠浮鳴琴有客久忘憂不知疊嶂夜來雨<lb/>
澗上白雲如水流<lb/>
　　　竹<lb/>
<pb n="KR4d0582_WYG_003-76b"/>
墨池洗玉淨無泥葉葉凉隂緑未齊記得滄江聽雨夜<lb/>
湘靈鼓瑟鷓鴣啼<lb/>
　　　馬圖<lb/>
栁拂金隄碧草齊青驄騰驟落花泥歸來飽食閑羈靮<lb/>
獨立丹墀不敢嘶<lb/>
　　　題王黄鶴小幅<lb/>
每向西湖載酒過小風輕雨聽漁歌王君又寫孤山意<lb/>
從此令人入夢多<lb/>
<pb n="KR4d0582_WYG_003-77a"/>
　　　題淵明醉歸圖<lb/>
楊栁隂濃徑未荒每從鄰曲詠壺觴北窓長日風如水<lb/>
扶醉歸來夢亦凉<lb/>
　　　題畫<lb/>
秋聲策䇿振庭柯良夜佳人鼓瑟歌試起開門望明月<lb/>
芭蕉葉上受風多<lb/>
　　　墨菊<lb/>
未央宫殿鎖鴛鴦瓦上朝朝日色黄到底秋香銷不得<lb/>
<pb n="KR4d0582_WYG_003-77b"/>
風枝一夜染𤣥霜<lb/>
　　　馬圖<lb/>
花落龍門春晝遲錦韉玉勒爛光儀而今喫遍燕然草<lb/>
閒却絲韁不用羈<lb/>
　　　楊妃秉燭圖<lb/>
夜醉沉香秉燭歸丁寧婢子好扶持分明一炬驪山火<lb/>
爭奈三郎總不知<lb/>
　花谿集巻三<lb/>
</p>
<p>
</p>
  </div>
</body>
</text>
</TEI>
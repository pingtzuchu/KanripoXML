<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>花谿集巻二</head>
    <p>
<pb n="KR4d0582_WYG_002-1a"/>
欽定四庫全書<lb/>
　花谿集巻二　　　　　　元　沈夢麟　撰<lb/>
　　五言古詩<lb/>
　　　夏夜<lb/>
暑雨晚初歇夜凉煩抱舒仰觀河漢髙華星耿玉除况<lb/>
兹月色佳亦足據槁梧心存氣愈清慾淡物自踈子懐<lb/>
不可寫天游以爲徒<lb/>
　　　讀東皋集有感因次其韻<lb/>
<pb n="KR4d0582_WYG_002-1b"/>
長庚不竟夜啟明不及晨抱經長歎息永懐井大春骯<lb/>
髒世寡合因親情獨真東皋有遺稿哀哉泉下人<lb/>
　　　又<lb/>
甲衞列吳㑹湖江控藩墉當時入幕賓談兵如考鐘涉<lb/>
江遽永訣幽扃閉重重人亡弦已絶揮淚吾誰從<lb/>
　　　又<lb/>
候蛩自鳴秋荒雞自司晨神化本無爲先民如登春如<lb/>
何百世下夭折戕吾真天道實好生哀哉無令人<lb/>
<pb n="KR4d0582_WYG_002-2a"/>
　　　又<lb/>
探珠漫涉海射隼徒乗墉風花事已非傷心景陽鐘饑<lb/>
鴻何哀號長門隔深重之死矢靡他願言佩三從<lb/>
　　　再用前韻題陳敏道壁<lb/>
我昔遊天台於路逢劉晨劉晨挽我畱且度桃花春别<lb/>
來陵谷遷所見疑非真如何承平日有此避世人<lb/>
　　　又<lb/>
滄江帶吾席青山繚吾墉我來吳門市屢聽寒山鐘美<lb/>
<pb n="KR4d0582_WYG_002-2b"/>
人在何處西望煙波重白鷗萬里逺去去吾誰從<lb/>
　　　慈感方丈白蓮<lb/>
城居厭煩抱幽討適僧宇眷兹玉芙蓉開軒俯芳渚亭<lb/>
亭青霞葢皎皎白鷺羽仙掌穠露滋玉井明月吐微香<lb/>
隨風發清影凌波舞根雖生淤泥花已敷净土上人學<lb/>
佛者念念吾與汝可人期不來搔首空延佇日暮且歸<lb/>
歟子懐在南浦<lb/>
　　　訪邵篔谷於大河兠寓舎<lb/>
<pb n="KR4d0582_WYG_002-3a"/>
迢迢大河兠吾地稱沃壤人煙稍稍集麻麥芃芃長美<lb/>
人吳淞來於焉輟吳榜舒舒龎德公泛泛陸魯望念君<lb/>
離羣久鼓枻每獨徃烹鮮荷厚意置酒飲醇釀贈我處<lb/>
士冠送我蒼筤杖况兹春服成河滸微風蕩人行緑樹<lb/>
中鳥泳清波上紅蕖散清馥美竹生新爽悠然見真意<lb/>
宇宙一俯仰鼎鼎百年内能着屐幾緉蒼黄迷長途老<lb/>
矣不可强浩歌斜川遊終當脱塵網<lb/>
　　　聽松<lb/>
<pb n="KR4d0582_WYG_002-3b"/>
風從中林興遺響度虚壁翏翏奏笙簧謖謖洒襟席初<lb/>
疑天籟鳴聲從耳根入哇滛一以洗神光夜生白斯言<lb/>
聽者稀朂爾藏諸密<lb/>
　　　夢大風<lb/>
大風入我夢敝廬不支吾舎弟踰垣走弱女褰吾裾驚<lb/>
呼赴庭闈母已出除趨仰天致祝辭再拜神明扶我屋<lb/>
雖云壊我母幸無虞喜躍乃驚寤始悲清夜徂旦起候<lb/>
太卜我心且踟蹰卜人云吉占徵以周公書泚筆記茲<lb/>
<pb n="KR4d0582_WYG_002-4a"/>
夢斯言豈予誣<lb/>
　　　縣庠露坐偶成<lb/>
赤日下西嶺解衣沐蘭湯沐餘試白苧振䇿步廻廊潄<lb/>
齒井泉冽掛巾喬木凉仰觀星斗髙白頭被天光煩囂<lb/>
盡消散沖襟欲飄揚心存氣愈清境空物自忘所以陶<lb/>
靖節終焉老柴桑逝者諒如斯歸休豈不臧<lb/>
　　　夢母<lb/>
吾母逝已逺昨宵夢見之兒兮步西園母也從東來儀<lb/>
<pb n="KR4d0582_WYG_002-4b"/>
容若憔悴鶴髪毿毿垂倉忙趨膝下嬉戱如平時既坐<lb/>
即欲去其行亦徐徐前趨欲抱負母云且扶危吾弟從<lb/>
旁來左右相夾持母體素充廣男力不覺衰意謂久離<lb/>
别今見心亦疑行行近中堂既喜亦復悲明月照東樓<lb/>
凄風動房幃瞿然忽驚覺號咷淚交頤<lb/>
　　　贈徐玉山<lb/>
余中徐道士終日啟𤣥關鶉衣日百結鶴骨秋孱顔朝<lb/>
駕青牛出夜騎白鳯還彈劒咽鯨海掀髯拂狼山問事<lb/>
<pb n="KR4d0582_WYG_002-5a"/>
竟不答長嘯天地間<lb/>
　　　贈棲霞觀王瀛洲<lb/>
江水日夜緑長淮如玉龍仙仙一羽士樓居弱流東賣<lb/>
藥街市上或言是壺公步虚靈風集敕水銀河通醉挿<lb/>
碧桃花笑把青芙蓉倐忽不可見日照蓬萊宫<lb/>
　　　連雨閉門賦詩自遣<lb/>
珠米不盈斗桂薪屢無煙一室如懸磬四壁風雨穿僕<lb/>
夫饑欲去黄犬垂頭眠所需百無一妻女徒煩煎我方<lb/>
<pb n="KR4d0582_WYG_002-5b"/>
讀書罷岸幘南風前仰觀雲悠悠俯瞰泉涓涓逍遥大<lb/>
化中聊以全吾天<lb/>
　　　狼山<lb/>
狼山瞰大江北望煙一㸃登舟我將濟稍覺神情斂舟<lb/>
師平明起伐鼓聲坎坎乾坤忽混合上下同㶑灔斯須<lb/>
南風順揚帆疾如棪江回日脚走仍慮坎窞險測淺試<lb/>
長竿迤邐次西崦齒齒龍或嚙确确鴻初逺兩崖水瀧<lb/>
瀧一塔雲冉冉丹光山鬼䕶眉黛江妃染自從白狼去<lb/>
<pb n="KR4d0582_WYG_002-6a"/>
比歲遭多儉公家疏漕河無乃民力慊我將作險語時<lb/>
危慮褒貶回眺通州城忽忽日已晚<lb/>
　　　通州<lb/>
城門何重重云是南通州周回舊城郭屈曲新增修昔<lb/>
爲魚鹽市中外人民稠厥今扼要衝水陸此經由商賈<lb/>
聚百貨牛羊散千頭自非州佐賢何以免誅求桓桓李<lb/>
樞府於焉駐貔貅寒日擊刁斗清霜拂兠鍪鳴笳敵胆<lb/>
落吹角梅花愁狼山雲氣青江水日夜流天意諒有在<lb/>
<pb n="KR4d0582_WYG_002-6b"/>
兵戈已宜休我願車同軌仍爲于長遊南北復故道吹<lb/>
簫上揚州<lb/>
　　　餘中<lb/>
餘中瀕海門望望斥鹵地居民多四散共享牢盆利昔<lb/>
人生厲階於此置官吏搉鹽限程期立筴事鞭箠煙飛<lb/>
朱火騰海立銀濤沸漉沙鉛淚凝椎甓瓊英碎天高歲<lb/>
崢嶸草白北風厲𤣥雲閑萬竈積雪照千里陸輸車軋<lb/>
軋水運舟尾尾雖云國課集民力已凋瘁蹇驢歴亭塲<lb/>
<pb n="KR4d0582_WYG_002-7a"/>
攬轡察地理大江繞長淮殺氣寒贔屭増科茍不息禍<lb/>
亂恐未已吾將扣閶闔悃悃訴微意狂言倘欺君薄命<lb/>
有如水<lb/>
　　　東皋圖<lb/>
天回見龍角始雷發東隅勾萌與甲拆品彚一以舒條<lb/>
風從東來靈雨亦沾濡嚶嚶黄鳥鳴逐逐雄鳩呼伊人<lb/>
思舉趾朝出東皋鋤且鋤且復耕種苗根欲疎苗生慎<lb/>
勿揠傾榼休吾劬仰觀雲英英有鶴翔天衢俯瞰泉涓<lb/>
<pb n="KR4d0582_WYG_002-7b"/>
涓有魚泳清渠物性各有適吾生豈無如所以陶靖節<lb/>
舒嘯常于于既云乗化歸世利烏可拘優哉髙夫子樂<lb/>
此東皋圖<lb/>
　　　餘杭髙氏徵予作問月樓操琴所聽泉亭觀瀾<lb/>
　　　軒四詩<lb/>
華月出天表清光照髙樓迢迢樓上人酣歌延素秋上<lb/>
探清虚窟下躡黄金流徘徊復徘徊閶闔風翏翏何當<lb/>
駕飛鸞與子爲天遊<lb/>
<pb n="KR4d0582_WYG_002-8a"/>
髙子志大雅結廬絃素琴遺音妙難測中含造化心吁<lb/>
嗟韶濩逺新聲日哇淫縹緲髙鳯翔衆鳥徒繁音撫几<lb/>
三歎息誰鑄鍾期金<lb/>
毖彼山中泉朝夕鳴琮琤幽人息慮坐聆此水樂聲浩<lb/>
浩昭文琴泠泠女媧笙谷風遞遺響鏘若鈞天鳴浩歌<lb/>
幽澗泉予懐在斯亭<lb/>
宣尼善稱水川上揭微言卓哉孟軻氏觀瀾泝其源道<lb/>
體諒不息聖功浩無端所以軒中客游心水之湍願言<lb/>
<pb n="KR4d0582_WYG_002-8b"/>
樹明德朝夕相勉旃<lb/>
　　　李判簿以鹽粮至璉市相見後爲古詩奉寄<lb/>
縣簿出東市老夫逺相尋再拜接名言如聆鸞鳯音徴<lb/>
求匪我私撫字乃其心瀹茗留我飲賦詩令我吟道合<lb/>
情話浹如蘭亦如金告别徒步歸茅屋日已沈驅馳亦<lb/>
何事有酒聊自斟拆筍風䇿䇿鳴渠雨涔涔詰旦期再<lb/>
候東望溪流深<lb/>
　　　寗節婦<lb/>
<pb n="KR4d0582_WYG_002-9a"/>
青天夜漫漫黄河日湯湯天髙與河廣妾恨何時忘藁<lb/>
砧作胄子易簀妾在旁手懐黄口雛哀號赴河陽結廬<lb/>
在墓門松栢忽成行吳淞連甲第維南有姑嫜夫亡妾<lb/>
不歸其如倚門望駕言遂南邁登堂裂肝膓滫瀡具甘<lb/>
㫖蘋蘩薦烝嘗于以訓孤兒念彼歲月荒悲風吹我帷<lb/>
寒月燭我房䰟來諒有知妾身如未亡昔憂顔如花兹<lb/>
欣髪已黄生爲寗家婦死爲寗家孀朝家旌吾門何以<lb/>
答彼蒼願言保吾志子孫世其昌<lb/>
<pb n="KR4d0582_WYG_002-9b"/>
　　　楊原英招飲和壁間韻<lb/>
黄塵喧市衢利析秋毫末於焉有佳士沖抱吐華月捫<lb/>
竹清風動揮杯紈扇歇感子意勤拳老我慙蹇劣<lb/>
　　　又<lb/>
夕陽下林杪清飈起蘋末披襟歌既醉坐待東生月翻<lb/>
翻歸翮盡稍稍𤣥蟬歇因之成雅言非輕較優劣<lb/>
　　　車叔明凝清軒燕集<lb/>
西軒敞深靚花竹儼分列丹杏始匀脂芳梅已飄雪於<lb/>
<pb n="KR4d0582_WYG_002-10a"/>
焉有佳士沖抱湛華月方欣文字交復此杯觴接氲氲<lb/>
篆煙散馥馥蘭佩結氣澄塵慮遣道符情話愜起坐歌<lb/>
既醉再拜賓筵澈<hi>音撤</hi>緬懐韋左司遺響殊未輟偶因成<lb/>
雅言贈子以爲别<lb/>
　　　送烏程縣丞秦曼卿<lb/>
秦丞燕趙士夙稟魁梧質憶昔來吳興典教分冷席維<lb/>
時承平久城郭煥丹碧捲簾白鷗波開戸青山色朱門<lb/>
日烹羊青樓夜吹笛秦也善與交宴款無虛日而我偶<lb/>
<pb n="KR4d0582_WYG_002-10b"/>
相見傾蓋如夙昔扁舟花溪道從此徃來密丙申遭喪<lb/>
亂鄉井兵戢戢挈家東海頭秦也來告糴飄零同苦辛<lb/>
檢括盡狼籍歸來田園荒家徒四壁立明年事稍定官<lb/>
府各分職詔許專封拜仕者紛紛出秦也素木强秉心<lb/>
葵傾日掉頭花溪東弗肯禄其食吾廬得數過每到排<lb/>
闥入朝盤索我飯夜枕據我簀有衣許更穿有酒喚同<lb/>
喫宗族或序飲班坐皆弟姪非徒膠漆堅實藉手足力<lb/>
通家二十年毫髪無嫌隙前朝既板蕩重瞳麗南極鶴<lb/>
<pb n="KR4d0582_WYG_002-11a"/>
書搜遺士府檄到蓬蓽匍匐入城府同舟赴京國布衣<lb/>
見天子綸音荷存䘏僕因老且病賜歸深感激銓曹重<lb/>
身言取士用唐律秦也好人品拔擢常超格一命倅星<lb/>
源未覺恩袍窄此州文明地朱子有故宅聞君善爲政<lb/>
沾丐先賢澤再調來烏程喜若歸鄉邑父老争歡迎朋<lb/>
友慶良覿栽花近百里讀律守三尺政無哦松迂性有<lb/>
采詩癖不沽赫赫名已種㝠㝠德同列能周旋大府總<lb/>
稱述兹辰及瓜代駕言赴考績長江路千里秋水天一<lb/>
<pb n="KR4d0582_WYG_002-11b"/>
色秦也不可留日短風帆急春臺鳯凰鳴夜榜白鷺集<lb/>
爾去書上考承恩定増秩嗟我久衰朽不可逺行役孺<lb/>
塘徐穉舟東山謝公屐送君過此地髙風詎能及采蘋<lb/>
表中素買蓮剝新菂何以寫别離有酒甜如蜜長途政<lb/>
秋暑子去好將息今夜故鄉情明日天上客<lb/>
　　　舟出碧浪湖望横山有作寄烏程令<lb/>
揚舲出南郭迎風碧浪生白鷗鏡中度青山溪上横煩<lb/>
抱頓消散鄙吝無由萌緬懐孫令尹結交有真情<lb/>
<pb n="KR4d0582_WYG_002-12a"/>
　　　嬾雲軒<lb/>
白雲何英英變化不可期朝從飛龍去暮與白鶴歸作<lb/>
霖施已溥逍遥固其宜出壑弄清旭入林含夕霏聚散<lb/>
有常理舒巻無定姿悠悠諒何止稍稍堪自怡所以軒<lb/>
中客習嬾常似之嗟我倦行邁歸休玩天倪願持一尊<lb/>
酒歌此停雲詩<lb/>
　　　蕙蘭圖<lb/>
有美一拳石形色何贔屭芳蘭産其陽被以寵光蕙清<lb/>
<pb n="KR4d0582_WYG_002-12b"/>
風濯紫莖穠露茁瓊蕋猗猗麗緑艷揚揚散芳氣詠之<lb/>
入弦歌紉之稱余佩雖云雜荆棘玉質終不毁披圖成<lb/>
雅言庶以慰同志<lb/>
　　　橘隱<lb/>
幽人好皇樹移根河之洲朝夕灌溉之緑腴夏隂稠素<lb/>
榮散清馥玉質含凉秋微霜一以降文章爛千頭剝膚<lb/>
善療疾釀泉消百憂所以巴陵人以比千户侯吁嗟葉<lb/>
處士逃名軋溪幽爵祿不入心吾生諒無求彩服趨庭<lb/>
<pb n="KR4d0582_WYG_002-13a"/>
隅酒壺叙朋儔逍遥橘中樂豈爲衣食謀老人請作頌<lb/>
歲晚同淹留<lb/>
　　　題扇贈義門鄭叔致<lb/>
層巒擁青螺羣木結翠葆英英白雲生滃滃玉氣繞煙<lb/>
村茅屋虚蘿逕人蹤少石梁有來客巾屨何皎皎得非<lb/>
浣花翁適彼求鄭老故人諒不拒歲月吾已耄丹青寫<lb/>
此意豈曰便面小因之請奉揚清風散沖抱<lb/>
　　　葵軒<lb/>
<pb n="KR4d0582_WYG_002-13b"/>
種葵庭階下雨露滋其榮脩莖擢翠羽餘霞麗錦英煌<lb/>
煌斑衣並烱烱丹心傾忠孝萃一門庶慰君子情<lb/>
　　　送長興王珪章縣丞<lb/>
客從長興來相見好顔色方欣樂新知遽别中心惻君<lb/>
子何草草駕言赴考績金陵舊都㑹山川控南國朱樓<lb/>
凌紫霞石城含玉質喈喈靈鳯鳴矯矯白鷺集子去書<lb/>
上考承恩定増秩煌煌珠還浦灼灼花滿邑相期早歸<lb/>
來朋酒罄良覿<lb/>
<pb n="KR4d0582_WYG_002-14a"/>
　　　松雲軒<lb/>
蒼松駕絶壑茅屋敞髙丘急雨打窓過白雲如水流童<lb/>
奴趨石上主賓坐泉頭若道歌招隱吾當與之儔<lb/>
　　　黃鶴山人竹石<lb/>
愛此一拳玉上倚珊瑚枝綠鳯忽飛下墨池雲起時始<lb/>
聞蟄雷動復見凉風吹相期保貞節黃鶴今何之<lb/>
　　　松石軒<lb/>
青松何丸丸白石亦齒齒託根山澗阿德與君子比若<lb/>
<pb n="KR4d0582_WYG_002-14b"/>
人酷好之移置階前地攀枝風謖謖捫翠雲巋巋朝盤<lb/>
采金粉夜鼎煑玉髓親朋毎相過斟酌尊有醴竹髙夏<lb/>
簟凉氷泮寒魚美豈惟樂嘉賓至行吾仰止維時届煩<lb/>
暑火氣蟲蟲熾朂子慎厥脩優哉且藏器<lb/>
　　　息齋竹<lb/>
薊丘李榮禄好寫珊瑚枝丹穴鳯初下墨池雲起時裂<lb/>
素風瑟瑟展巻秋離離妙手不再作令人起遐思<lb/>
　　　又<lb/>
<pb n="KR4d0582_WYG_002-15a"/>
蟄雷起林谷石根稚子萌解籜粉香濕捫玉清風生頭<lb/>
角未盡完琅玕已峥嶸願持苦節心永結君子盟<lb/>
　　　温故齋<lb/>
周孔去我逺法言具方策至道浩無邊君子貴多識孜<lb/>
孜習舊聞稍稍有新得雖云涵泳切亦在格致力心融<lb/>
理自明志一疑自釋歸來有餘師曽解韓孟惑朂哉佩<lb/>
先訓終歸聖賢域<lb/>
　　　存誠齋<lb/>
<pb n="KR4d0582_WYG_002-15b"/>
𤣥聖賛大易存誠揭微言子思述孔業造道其天淵下<lb/>
逮程朱氏析理猶精研巍巍作聖功仰之鑚彌堅先哲<lb/>
示持敬後覺務開先乾乾當自强存存宜靜專執德或<lb/>
二三役彼虚妄牽靈臺日以昏望道亦茫然所貴主一<lb/>
功惺惺慎無愆卓哉存誠訓朝夕相勉旃<lb/>
　　　望魯亭<lb/>
尼丘鬱叢叢魯城奠中土我家居其陽有亭父之所亭<lb/>
前花木榮亭下兒女序吾親諒康寧於焉日容與嗟予<lb/>
<pb n="KR4d0582_WYG_002-16a"/>
作冑子定省違燕處前年拜君恩受命來閩府驅車戒<lb/>
嚴程憑軾屢回顧親恩固難酬王事亦靡盬飄飄天風<lb/>
發渺渺白雲度兒身在南閩兒夢在東魯自慙居處崇<lb/>
綿力竟何補忠孝無由全予懐淚如雨<lb/>
　　　義門家長鄭仲德先生號采苓子巻<hi>有序</hi>
僕訪仲舒太常於江浦之義門承仲兄德翁先生日相<lb/>
與文酒之樂暇日出示采苓子巻詩一編采苓乃先生<lb/>
自號太史景濂宋公既爲之傳詳其事諸大夫士又著<lb/>
<pb n="KR4d0582_WYG_002-16b"/>
爲詩文以歌詠之宫商交作金舂玉應使采苓子之名<lb/>
逃名而我隨矣雖然詩之采苓乃甘草也甘草可和百<lb/>
藥而不能延年若先生之采苓乃茯苓也本草謂松脂<lb/>
入地千年化爲茯苓服之可以長生僕因相從之久密<lb/>
扣先生采苓之說而盡得其秘歲暮將歸輙效橘頌一<lb/>
章以謝之瞻彼青松鬱林莽兮輪囷崱屴托根固兮上<lb/>
生兎絲如秬黍兮下生琥珀如絳炬兮爰有君子鄭仲<lb/>
父兮篤爾孝義藐圭組兮采苓九藍<hi>山名</hi>節獨苦兮有鎛<lb/>
<pb n="KR4d0582_WYG_002-17a"/>
有鑱跑厥土兮調以玉杵碎鍾乳兮載采其花黄雪雨<lb/>
兮載割其脂金膏澍兮或蒸為粱饑可茹兮或釀以酒<lb/>
酌可取兮匪資金石媾龍虎兮豈惟延年可輕舉兮我<lb/>
睇金華有仙侣兮於焉服食牧羣羜兮遐我玉音不可<lb/>
覩兮既見鄭子罄中素兮我師其術百疾除兮式通其<lb/>
靈如筏渡兮鶴鳴于天風乎舞兮駕言上征子出祖兮<lb/>
載采其苓吾與汝兮負之而去如一羽兮太虚㝠㝠吾<lb/>
不知其所兮<lb/>
<pb n="KR4d0582_WYG_002-17b"/>
　　　郤饋獐<lb/>
淮鄉重冬至亭民饋埜獐闗西畏四知長官何敢嘗爾<lb/>
獐速持還此禮毋再將食肉我所鄙食菜士之常雪落<lb/>
蔡人碎天高北風凉阿童折梅花為我把一觴<lb/>
　　七言古詩<lb/>
　　　代歸安縣官謝陸大本同知祈雨有感<lb/>
陽鳥飛空烈秋暑高田下田欲焦土老農呼天有司懼官<lb/>
曹齋沐請甘澍維皇赫赫乃弗許呉興通守前杜父去年<lb/>
<pb n="KR4d0582_WYG_002-18a"/>
掉頭脱圭組黄冠束髪眉目竪掀髯長嘯隘寰宇朝騎白<lb/>
鶴秋一羽自言辟榖神仙侣能為皇家作霖雨右相憂民<lb/>
心獨苦願禱圓靈雨多稌我侯承命若輕舉夜朝魁罡叩<lb/>
天鼓噴噀清泠勅雷部六丁呵䕶真宰訢醉鞭乖龍聽吾<lb/>
語叱咤六合生烟霧電光夜掣黄金縷雷公怒揮霹靂斧<lb/>
洞庭雨脚翻銀浦天花一夜生禾黍野人不識陸明府<lb/>
相持牛酒謝田祖甘棠橋東水争起侯之遺愛載行路<lb/>
邑司駿奔喜欲舞三軍歡呼洗兵馬作詩紀功孰敢侮<lb/>
<pb n="KR4d0582_WYG_002-18b"/>
　　　祖庭索喜雨長句<lb/>
吴地今年小麥熟量収十倍釡鍾足家家作磨殷春雷<lb/>
雪花飛滿田間屋維時冬青花盛開如何梅雨望不来<lb/>
藴隆蟲蟲氣如炙坐見溝洫生塵埃皇天一念種田苦<lb/>
夜勅龍公降甘澍瀧瀧雨脚急如注斯須平地成沮洳<lb/>
阿童報我農人語夜来溪漲添尺五白鷗泛泛美玉羽<lb/>
老魚跳波潛蛟舞揷秧盈疇争快覩饁彼酒漿勞田父<lb/>
彼蒼者天雨多稌蠢爾蟊賊誰敢侮我方作客水雲軒<lb/>
<pb n="KR4d0582_WYG_002-19a"/>
囊中自笑乏酒錢請師速爲沽一斗憑軒歌此喜雨篇<lb/>
　　　鄭義門三老圖<lb/>
白麟溪頭鄭義門螽斯麟趾何詵詵中有三人同胞親<lb/>
白頭孝友敦天倫伯兄頎然七尺身皎如野鶴超雞羣<lb/>
山中宰相天所賚義門梁棟渠爲尊仲弟夙稟風神秀<lb/>
手拂長髯曳長袖逍遥林下采松花釀得春醪爲兄壽<lb/>
季也温恭美如玉官様文章尺度足經筵進講沐天香<lb/>
詞林掌制分蓮燭萬里新從燕趙歸弟兄共着山人衣<lb/>
<pb n="KR4d0582_WYG_002-19b"/>
有序堂中拜家慶棣花軒内生光輝松根奴子身曲局<lb/>
燒竹煎茶汲山渌阿兄寄傲據牀坐二弟隨行足容蹜<lb/>
香山九老不專美洛下耆英如在目吳興畫手稱絶倫<lb/>
靜也趙家之外孫涉江奉母亦勞悴貌得孝義如其人<lb/>
老夫與鄭交有道愛爾丹青寫來好吁嗟此圖關世教<lb/>
如岡如陵多壽考吾亦低頭頌三老<lb/>
　　　贈日者金先生<lb/>
金先生八十三黄髪風飄蕭鶴骨秋嶄巖賣卜魚浦上<lb/>
<pb n="KR4d0582_WYG_002-20a"/>
吉凶不虚談門開東市來屨滿簾垂落日先生酣我從<lb/>
浦江回緇塵滿衣衫東家不相識先生息吾擔斟白酒<lb/>
分黄柑敷我床簀脫我冠陶然一覺睡夢繞江之南雞<lb/>
既鳴天欲曙金先生我别去行人報道江船開出門日<lb/>
上梅花樹<lb/>
　　　金人出獵圖<lb/>
燕然山前沙草黄天埀四野秋風凉當時金人意氣揚<lb/>
馬上爲家弓矢强中原鹿走秦之失臂鷹牽犬争先得<lb/>
<pb n="KR4d0582_WYG_002-20b"/>
風毛雨血洒穹廬殺氣騰騰日無色憶昔經界分中邊<lb/>
百年化爲南北天秪今輿地復故步我願開荒種禾黍<lb/>
千秋萬歲供王賦吁嗟諸羌孰敢侮<lb/>
　　　舟回青州聞喪内<lb/>
御河水逆灘聲吼客愁拍塞船如斗舟泊青州得訃音<lb/>
吾妻已入黄泉久同舟馬趙勸莫哀烹雞在船仍置酒<lb/>
落花風急水禽啼腸斷江南汝知否遥憐堂上白頭親<lb/>
應在中閨哭新婦<lb/>
<pb n="KR4d0582_WYG_002-21a"/>
　　　壬寅歲夜坐有感<lb/>
花溪臘月差丁戌妻子跑來入城府漳南咫尺哭聲連<lb/>
羣盜縱横毒如虎官兵不來佐相憂質身應比睢陽許<lb/>
挑燈展轉不成眼白頭坐聽梅花雨<lb/>
　　　遵道枯木竹石<lb/>
李侯胸中有林壑揮毫束絹驚揺落山中夜半霹靂飛<lb/>
拔地蒼龍奮頭角霜皮剝盡春陽姿雲根削出珊瑚枝<lb/>
峥嶸不假神明力下有緑竹相因依吁嗟李侯誰敢侮<lb/>
<pb n="KR4d0582_WYG_002-21b"/>
游戯江南文藝圃如何龍伯忽相招竟跨神蛟躍波去<lb/>
　　　畢卓醉眠圖<lb/>
銓衡品秩俱廢弛藏身麴蘖有妙理比舎春醪繞鼻香<lb/>
甕下頽然呼不起洛陽銅駝荆棘中夷吾復生馬化龍<lb/>
新亭謾作楚囚泣不如一醉樂春風是非憂樂兩俱忘<lb/>
眼㸔世人何短長人生不滿百十歲何用一時富貴忙<lb/>
　　　三月二十二日承恩後赴部給文諸公索賦<lb/>
我生東吳稟性薄有子無成有孫惡上黷天刑下覆宗<lb/>
<pb n="KR4d0582_WYG_002-22a"/>
仰視皇天涙空落西望金陵十日程山川跋涉良難行<lb/>
一童扶衰驢背乗陳情有書訴天庭黄綾裝池沐蘭馨<lb/>
通政上奏帝乃聽玉音肆赦盈衆耳蟣虱之人死復起<lb/>
侍臣抄音奉地官尚書丹心明鏡懸仙曹同列文章賢<lb/>
幕中秋水生紅蓮明朝復奏天顔喜全家放我歸田園<lb/>
嗟予逢時年已老朽骨無由報穹昊願給文憑早赴歸<lb/>
千里春江白鷗渺<lb/>
　　　楊妃吹笛圖<lb/>
<pb n="KR4d0582_WYG_002-22b"/>
唐皇天寶承平久内荒聲色宫掖醜誰將玉笛進君王<lb/>
紫鸞飛上真妃手詔令真妃來帝傍坐吹楊栁口脂香<lb/>
玉音嫋嫋銷剛腸含宫泛羽哀思長紅桃侍兒一雙玉<lb/>
近前欲按霓裳曲湖山石畔春隂隂柔情付與芭蕉緑<lb/>
笛中楊栁吹未終漁陽鼙鼓聲逢逢御牀臬兀紅袖泣<lb/>
六宫粉黛烟塵空﨑嶇蜀棧摩天闕青騾力盡金鞭折<lb/>
回顧真妃一㸃魂馬嵬蹀躞輪蹄血三風十愆聖所哀<lb/>
明皇胡爲蓄禍胎畫圖豈是金鑑録至今觀者徒傷哉<lb/>
<pb n="KR4d0582_WYG_002-23a"/>
君不見虞廷兩階舞干羽簫韶九成鳯下來<lb/>
　　　唐知州雙松圖<lb/>
唐侯胸中有丘壑落筆長松出林薄蛟龍並作勢欲飛<lb/>
鸞鳯雙棲翠交錯開巻清風謖謖吹掃花黄雪紛紛落<lb/>
唐侯早歲稱竒童畫山初學趙魏公晚年縱筆入韋偃<lb/>
下視衆史俱羣空吁嗟此公今已逝流傳遺墨人間世<lb/>
老夫興懐爲題識陳家寶之永毋墜<lb/>
　　　梅花道人山水<lb/>
<pb n="KR4d0582_WYG_002-23b"/>
梅花道人盤礴臝畫山畫水無不可興來縱筆不用皴<lb/>
竒峯玉立蓮花朶石根喬木青叢叢羣柯羅列如兒童<lb/>
兩翁兀坐茅屋底衣冠彷彿商顔同一翁匆匆下山去<lb/>
涉江擬趂漁舟過塵途當暑正炎熱何事擔簦赴焦火<lb/>
嗟予頽景已九旬頻年主試沐聖恩只今無由報穹昊<lb/>
歸休泉石終吾身<lb/>
　　　沈思敏山水圖<lb/>
㑹稽儒者韓徴君渠是魏國趙公之外孫胸蟠神秀有<lb/>
<pb n="KR4d0582_WYG_002-24a"/>
源委落筆羣峭生煙雲峯蓮削翠開朶朶瀑泉噴玉流<lb/>
紛紛神仙樓閣抗龍首山人茅屋棲雲根漁舟兩葉通<lb/>
谷口石梁有客来前村乃知意匠奪天巧經營林壑何<lb/>
嶙峋老人舊嵗閩中去道經武夷泊溪滸上有文公九<lb/>
曲之棹歌亦有仙人鍊丹之洞府躋攀忽驚風雨至蒼<lb/>
黄若被神靈阻歸來忽忽三四月沈郎邀我具雞黍夜<lb/>
披畫圗索題識恍如坐我武夷下嗟予素有登臨癖衰<lb/>
老無由追故步不如返棹浣花溪依舊歸休釣游所<lb/>
<pb n="KR4d0582_WYG_002-24b"/>
　　　尚絅齋辭<lb/>
文綺雖華好不如布帛之煖老八珍雖甘肥不如<lb/>
蔬食之樂饑聖門設教有條理立心當自下學始<lb/>
錦衣煌煌被吾體加以卑縠蔽厥美闇然而章乃<lb/>
君子鍊師抱一學老氏外不表襮中則韡以絅名<lb/>
齋良有以君不見五陵繡衣輕薄兒蠟言梔貌徒<lb/>
夸毗繁華富貴一朝落雖欲尚絅將焉施吁嗟不<lb/>
學令人嗤<lb/>
<pb n="KR4d0582_WYG_002-25a"/>
　　　王母圖<lb/>
未央宫中春日長千花錦繡雲霓裳武皇求仙熱中腸<lb/>
少君授以却老方翌朝青鳥東來翔翩翩雲軿下青蒼<lb/>
羣仙俱驂白鳯凰東隨阿母朝君王金支翠綃相焜煌<lb/>
飛琚曳珮鏘琳琅鈞天廣樂張帝旁緱山子晉來笙簧<lb/>
武皇迎之奉霞觴玉門仙棗請先嘗阿母含笑天回光<lb/>
手提玉桃進一雙人言食之壽而康帝瞻瑶池路茫茫<lb/>
人間歲月西飛忙回頭銅仙泣淚滂向來方術殊荒唐<lb/>
<pb n="KR4d0582_WYG_002-25b"/>
茂陵石馬秋風凉吁嗟詞客歌劉郎<lb/>
　　　春雲出谷圖<lb/>
米家素有書畫癖春雲長自毫端出英英觸石膚寸微<lb/>
無心每藉東風力仙家變化如有神吳綿擘碎纒春迹<lb/>
有時爲我載鶴歸怡悦不減陶貞白元暉此畫有真意<lb/>
佳氣時時起東壁雲兮雲兮我呼汝玉葉金枝美無度<lb/>
莫向山中伴衲僧好爲商家作霖雨<lb/>
　　　袁安臥雪圖<lb/>
<pb n="KR4d0582_WYG_002-26a"/>
朔風觱發冰崖裂千蹊萬逕行蹤絶喬林一夜天回春<lb/>
琪花玉葉紛成結汝南歲暮雲四同閭閻不識袁邵公<lb/>
門前大雪深數尺先生髙臥氣如虹洛陽縣令民之特<lb/>
造門掃雪春無迹先生咄咄不下牀能使頑廉懦夫立<lb/>
清風凜凜髙無鄰名垂圖畫如有神嗚呼如今眼中寒<lb/>
士誰甘貧有如洛陽縣令能幾人<lb/>
　　　蟋蟀吟<lb/>
十月蟋蟀入牀下胡爲舟中夜語語阿咸側耳不成眠<lb/>
<pb n="KR4d0582_WYG_002-26b"/>
親手張燈無覓處岸上誰家燈火明沈沈機杼秋無聲<lb/>
蛩兮蛩兮何不催爾織織成白絹供官徴我歌蟋蟀亦<lb/>
良苦唧唧啾啾哀復訴開篷濃露白於霜織女停梭淚<lb/>
如雨<lb/>
　　　黄浦水<lb/>
黄浦水潮來載木綿潮去催官米自從喪亂苦征徭海<lb/>
上人家今有幾黄浦之水不育蠶什什伍伍種木綿木<lb/>
綿花開海天白晴雲擘絮秋風顛男丁采花如采繭女<lb/>
<pb n="KR4d0582_WYG_002-27a"/>
媪織花如織絹由來風土頼此物祈寒庶免妻孥怨府<lb/>
帖昨夜下縣急官科木綿四萬匹富家打戸借新租貧<lb/>
者沿村賖未得嗟嗟黄浦水流恨何時枯誰知木綿織<lb/>
成後兒啼女泣寒無襦<lb/>
　　　贈筆生陸文俊<lb/>
苕霅東來水如練溪上涵山出孤巘山下人烟如井邑<lb/>
家家縛兎供文苑吴興閣老松雪翁書法直與鍾王同<lb/>
當時筆家争效技陸穎一出超羣工嗚呼穎也収聲久<lb/>
<pb n="KR4d0582_WYG_002-27b"/>
諸孫文豹昌其後承恩玉几天回光懐寶東吳不輕售<lb/>
同宗文俊藝更精論工與豹相抗衡宣毫拔萃霧雨濕<lb/>
越管入手風雲生世間駑駘雜汗血孫陽不遇誰旌别<lb/>
羊柔肯寫黄庭經檾重難臨青李帖金花煌煌封兩頭<lb/>
紫毫價重珊瑚鈎客來寄我茅屋底貧居豈有瓊琚酬<lb/>
老夫今年七十九目昏手顫書何有工耶拙耶且莫論<lb/>
請過華溪酌春酒<lb/>
　　　竹枝曲<lb/>
<pb n="KR4d0582_WYG_002-28a"/>
𤓰皮小舟蓮葉泛湘中風浪幾時休明朝一船盪兩槳<lb/>
載奴欸欸到湖州<lb/>
繅絲纔罷婦猶髽兩足如霜踏水車田家自有種田候<lb/>
年年只看冬青花<lb/>
練溪女兒美如玉買棕結帽衣食足近來却嫌藤價髙<lb/>
日暮江頭斫桃竹<lb/>
楝花開時南風起送郎南征渡江水今秋若道郎不歸<lb/>
樹頭誰采金鈴子<lb/>
<pb n="KR4d0582_WYG_002-28b"/>
　　　戲效鮮卑敕勒以詠種田父養蠶婦<lb/>
種田父何辛苦身如槖駞汗滴焦土秋風凉露為霜石<lb/>
上坎坎舂黄粱<lb/>
養蠶婦何辛苦首如飛蓬衣帶藍縷蠒索索姑不樂繅<lb/>
絲不多妾命薄<lb/>
　<lb/>
　<lb/>
　花谿集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0086_SBCK_010-1a"/>
山谷外集詩注卷之十<lb/>
　　　庭堅得邑太和六舅按節岀同安邂逅於皖公溪<lb/>
　　　口風雨阻留十日對榻夜語因詠誰知風雨夜復<lb/>
　　　此對床眠别後更覺斯言可念列置十字字爲八<lb/>
　　　句寄呈十首<lb/>
　　　　同安郡舒州也有皖公山六舅謂李常字公擇<lb/>
　　　　也提點淮南西路刑獄提刑司在舒州<lb/>
鵠白不以烏<lb/>
　莊子天運篇鵠不日浴而白烏不日黔而黒<lb/>
蘭香端爲誰<lb/>
　家語蘭生深林不以無人而不香<lb/>
外家秉明德晩與丗參差<lb/>
<pb n="KR4d0086_SBCK_010-1b"/>
　退之詩豈敢尚幽獨與丗實參差<lb/>
乖離歳十二<lb/>
　乖離見上<lb/>
㑹面卒卒期<lb/>
　杜詩主称會面難司馬迁傳卒卒無須史之間<lb/>
何言灊丘底玉稻同一炊<lb/>
　舒州有灊山一名天柱<lb/>
滄江渺無津同済共安危<lb/>
　書微子云若渉大水其無津涯孫子曰同舟済而遇風<lb/>
　其相救也如左右手言丗路風波也<lb/>
四海非不廣舅甥自相知孔鵉在榛梅<lb/>
　上林賦遒孔鵉促鵕儀退之詩明庭集孔鵉以喻公擇<lb/>
<pb n="KR4d0086_SBCK_010-2a"/>
　言處非其地<lb/>
鷦鷯亦一枝<lb/>
　莊子鷦鷯巢於深林不過一枝此以自喻<lb/>
千里同明月<lb/>
　月賦見上<lb/>
相期不磷緇<lb/>
　杜詩但取不磷緇磷緇字出論語<lb/>
少小長母家拊憐軰諸童食貧走八方<lb/>
　衛囯風氓三歳食貧<lb/>
略巳一老翁<lb/>
　見上<lb/>
不能成宅相<lb/>
<pb n="KR4d0086_SBCK_010-2b"/>
　晋魏舒傳少孤爲外家寗氏所養寗氏起宅相宅者云<lb/>
　當出貴甥外祖母以盛氏甥小而慧意謂應之舒曰當<lb/>
　爲外氏成此宅相<lb/>
頗似舅固窮<lb/>
　論語君子固窮似舅見上<lb/>
何以報嘉德取琴作南風<lb/>
　禮記舜作五絃之琴以歌南風一作皷琴歌南風<lb/>
德人心寂寥立朝寳莊語<lb/>
　莊子天下篇以天下爲沉濁而不可與莊語公擇熈寕<lb/>
　𥘉自太常博士改右正言論新法通判滑州知鄂湖斉<lb/>
　三州徙淮西提刑<lb/>
虎節坐山城<lb/>
<pb n="KR4d0086_SBCK_010-3a"/>
　周禮地官掌節云凡邦囯之使節山囯用虎節<lb/>
孤雲猶能兩文章𬒳甥姪孝友諧婦女偃息一畒宫植梅<lb/>
當歌舞<lb/>
　儒行云儒有一畒之宫<lb/>
江都克家才萬卷書揷架<lb/>
　見上<lb/>
願言渠岀仕從舅問耕稼誰云瀕老境<lb/>
　曲禮曰耆指使釋文耆至也至老境也<lb/>
此子即長夜<lb/>
　杜詩短褐即長夜<lb/>
㱕歟淼前期蒔橘鉏甘蔗<lb/>
　元注云江都尉李攄字安詩<lb/>
<pb n="KR4d0086_SBCK_010-3b"/>
曩窺渉丗方白駒且場榖<lb/>
　小雅皎皎白駒食我場榖<lb/>
平生漫歳晩志尚向山木<lb/>
　莊子有山木篇言山中之木以不材得終其天年<lb/>
返身觀小醜<lb/>
　孟子反身而誠樂莫大焉<lb/>
眞成覆車犢<lb/>
　晋書石季龍傳快牛爲犢子時多能破車汝當小忍之<lb/>
否臧太磊磊從此更三復<lb/>
　漢鄭當時不敢甚斥臧否詩意盖悔其有所評品欲三<lb/>
　復白圭也<lb/>
負薪反羊裘爱表只傷裏<lb/>
<pb n="KR4d0086_SBCK_010-4a"/>
魏志明帝破諸葛亮露布曰亮反裘負薪裏尽毛殚事<lb/>
本出新序其辝曰魏文侯岀游見路人反裘而負芻問<lb/>
之對曰臣爱其毛文侯曰若不知其裏尽而毛無所恃<lb/>
　耶明年東陽上計錢布十倍文侯曰此無異夫路人反<lb/>
裘而負芻也民不加衆而錢十倍必取之民也<lb/>
𥙷紉雖云工歳晏安可恃洗心如秋天<lb/>
　易繫辞云聖人以此洗心退藏於密<lb/>
六合無塵滓<lb/>
　莊子岀入六合遊乎九州<lb/>
浮雲風去來在彼不在此<lb/>
　此篇有所諷<lb/>
阿髯斈升堂<lb/>
<pb n="KR4d0086_SBCK_010-4b"/>
　德叟<lb/>
幹母思靡悔<lb/>
　蠱九二幹母之蠱<lb/>
文成蓻桃李不言行道兊<lb/>
　大雅緜曰行道兊矣兊成蹊也此用李廣賛桃李不言<lb/>
　下自成蹊<lb/>
阿蘇妙言語機警欲無對<lb/>
　無對見上<lb/>
子姪何預人蘭玉要可珮<lb/>
　阿蘇舅氏㓜子晋謝玄傳叔父安甞戒約子姪因曰子<lb/>
弟何預人事而正欲其佳玄曰如芝蘭玉樹欲其生於<lb/>
　堦庭耳<lb/>
<pb n="KR4d0086_SBCK_010-5a"/>
解衣卧相語濤波夜掀床十年身百憂険阻心巳降<lb/>
　詩我心則降<lb/>
渉旬風更雨宿昔燭生光衾幬無端冷明月一船霜<lb/>
　詩小星抱衾與禂注衾𬒳也禂單𬒳也鄭云禂牀帳也<lb/>
　尓雅幬謂之帳楚詞蒻阿拂壁羅禂張又云翡帷翠幬<lb/>
　飾髙堂杜詩邂逅無端岀餞遟<lb/>
親依爲日淺<lb/>
　左傳僖五年臣聞鬼神非人實親惟德是依<lb/>
爱不舍我眠<lb/>
　退之示爽詩座中悉親故誰肯捨汝眠<lb/>
教我如牧羊更著後者鞭<lb/>
　莊子逹生篇善飬生者若牧羊然視其後者而鞭之<lb/>
<pb n="KR4d0086_SBCK_010-5b"/>
得邑迩梅嶺開花向春妍<lb/>
嶺梅見上<lb/>
碌碌幸苟免称觴大人前<lb/>
　晋周顗母李氏字絡秀顗等並列顯位甞置酒絡秀㪯<lb/>
觴曰吾本渡江託足無所不謂爾等並貴列吾目前嵩<lb/>
　起曰伯仁志大而才短名重而識暗非自全之道嵩性<lb/>
　抗直亦不容於丗唯阿奴碌碌當在阿母目下耳阿奴<lb/>
　謨小字也後果如其言大人自言其母也韓文栁子厚<lb/>
墓誌播非人所居而夢得親在堂吾不忍夢得之窮無<lb/>
　詞以白其大人漢淮陽王欽傳正遇大人見解注云自<lb/>
　称其母也<lb/>
　　　同蘇子平李德叟登擢秀閣<lb/>
<pb n="KR4d0086_SBCK_010-6a"/>
　　　　同安志曰擢秀閣在舒州彰法寺乃陳瑩中讀<lb/>
　　　　書處自此登第黄魯直名而書之城中楼觀與<lb/>
　　　　城北山水凭欄尽見<lb/>
築屋皖公城木末置曲欄歳晚對煙景人家橘柚間獨秀<lb/>
司命峯<lb/>
　同安志司命峯至皖山二里有九天司命真君祠<lb/>
衆丘譲髙寒<lb/>
　退之作劉統軍碑云仍丗北边楽其髙寒<lb/>
松竹二橋宅<lb/>
　同安志孫䇿周瑜得橋公二女今郡城東有佛廬丗傳<lb/>
　爲公故宅<lb/>
雪雲三祖山<lb/>
<pb n="KR4d0086_SBCK_010-6b"/>
　山谷寺在懐寕縣西有三祖僧璨大師塔<lb/>
衰懷造勝境轉斍落筆難蘇李工五字属聮不當慳<lb/>
　文選李陵蘇武相贈荅詩皆五字句以比二子取其同<lb/>
　姓<lb/>
　　　書石牛溪旁大石上<lb/>
　　　　同安志云石牛洞在三祖山山谷寺之西北其<lb/>
　　　　石狀若伏牛因以爲名𥘉李伯時畫魯直坐石<lb/>
　　　　牛上因此号山谷道人題詩石上所謂靑牛駕<lb/>
　　　　我山谷路也<lb/>
欎欎窈窈天官宅<lb/>
　黄庭經云欎欎窈窈真人墟真人即天官也<lb/>
諸峯排霄帝不隔六時謁天開関鑰我身金華牧羊客<lb/>
<pb n="KR4d0086_SBCK_010-7a"/>
　見上<lb/>
羊眠野草我丗間髙真衆靈思我還石盆之中有甘露靑<lb/>
牛駕我山谷路<lb/>
　劉向列仙傳李耳字伯陽陳人也生於殷時爲周柱下<lb/>
　史轉爲守藏吏積八十餘年後周德衰乃乗靑牛車去<lb/>
　入大秦西過䦕関令尹喜知其真人也乃強使著書作<lb/>
　道德上下經<lb/>
　　　題山谷大石<lb/>
畏畏<hi>音委</hi>佳佳<hi>音觜</hi>石谷水<lb/>
　莊子斉物篇山林之畏佳注云大風之所扇動也釋音<lb/>
　云畏於鬼反佳醉癸反<lb/>
鼛鼛隆隆山木風<lb/>
<pb n="KR4d0086_SBCK_010-7b"/>
　楊雄解嘲云炎炎者㓕隆隆者絶注云隆隆雷聲也<lb/>
炉香四百六十載開山者誰梁寳公<lb/>
　謂寳誌也同安志云飛錫泉在三祖山後寳公自金陵<lb/>
　飛錫而至以相山谷寺基泉爲之湧岀遂寓此山今資<lb/>
　壽殿有寳公遺像<lb/>
　　　靈龜泉上<lb/>
　　　　同安志載此詩注云靈龜泉在皖口中路去州<lb/>
　　　　七十里<lb/>
大靈壽日月化石皖公陂偶無斧斤㝷<lb/>
　左傳文七年諺所謂庇焉而縱㝷斧焉者也<lb/>
不作宰上碑<lb/>
　王建詩澗厎盤陁石漸稀尽向墳前作羊虎靈龜泉銘<lb/>
<pb n="KR4d0086_SBCK_010-8a"/>
　有序其略云發皖口而西四十里泉淙淙行山徑乱石<lb/>
　間坎甃清澈頂有大石如龜引氣云云宰上巳見上注<lb/>
傾首若有謂指泉來自西泉甘崖木老坐笑欲忘㱕風流<lb/>
裴通直<lb/>
　一作裴髯喜幽事<lb/>
商略從我嬉<lb/>
　丗說商略先往名逹<lb/>
蒔梅盈百科洗石岀崛竒<lb/>
　退之詩心跡兩崛奇<lb/>
更约聘石工鑱我靈龜詩舅弟妙斈古<lb/>
　元注云舅弟李德叟按韓文桞子厚墓誌云葬子厚於<lb/>
　万年之墓者舅弟盧遵舅弟之称盖岀於此<lb/>
<pb n="KR4d0086_SBCK_010-8b"/>
亦復古須眉卿家北海公<lb/>
　謂李邕也<lb/>
筆法可等夷<lb/>
　張良傳諸將皆陛下故等夷<lb/>
爲我書斯文要與斗牛垂<lb/>
　　　發舒州向皖口道中作寄李德叟<lb/>
　　　　同安志云皖口鎮去州八十里<lb/>
黒雲平屋簷<lb/>
　一作崔嵬雲壓空李賀詩黒雲壓城城欲摧<lb/>
晨夜隔星月暁裝商旅前冰底泥活活野人譲畔耕<lb/>
　一作侵畔耕史記帝紀舜耕歴山歴山之人皆譲畔文<lb/>
　選注云朝子曰歴山農者侵畔舜往而耕者譲河濱漁<lb/>
<pb n="KR4d0086_SBCK_010-9a"/>
　者争坻舜往而漁者譲<lb/>
蹇馬不能滑駝裘惜蒙茸<lb/>
　左傳狐裘蒙茸<lb/>
俱落水塘缺孤村小蝸舎乞火乾履韈<lb/>
　漢蒯通傳束緼乞火崔浩女儀冬至進履韈於舅姑見<lb/>
　𥘉斈記<lb/>
前登極峥嶸<lb/>
　一作髙寒<lb/>
他日飛鳥没寒花委乱草耐凍鳴風葉<lb/>
　一作耐凍風葉間梅莟零乱發<lb/>
江形篆平沙<lb/>
　退之聮句沙篆印廻平<lb/>
<pb n="KR4d0086_SBCK_010-9b"/>
分派囬勁筆髯弟不俱來得句漫剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>
　一作謾得句竒崛甘泉賦般倕弃其剞劂注云剞曲刀<lb/>
　也劂曲鑿也<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>劂同音居衛切亦見楚詞<lb/>
却望同安城唯有松欎欎<lb/>
　選詩欎欎澗底松<lb/>
遥知浦口晴諸峯見明雪<lb/>
　一作松雪選詩山明望松雪<lb/>
　　　豊城<lb/>
　　　　元注云亭上有李衛公剱池賦丗父長善石隄<lb/>
　　　　記豊城乃洪州属邑洪今爲隆興府<lb/>
豊城邑岩岩<lb/>
　詩云太山岩岩<lb/>
<pb n="KR4d0086_SBCK_010-10a"/>
水種六萬戸石隄眠長虹輟棹日沉霧<lb/>
　杜詩翳翳月沉霧暉暉星近楼<lb/>
令君政有聲新亭延客歩淚落丗父碑心傾文饒賦<lb/>
　李德𥙿字文饒<lb/>
憶昔兩神兵<lb/>
　見上<lb/>
埋玉思武庫<lb/>
　晋庾亮傳埋玉樹於土中武庫見上<lb/>
寒光射漢津<lb/>
　尓雅析木謂之津箕斗之間漢津也<lb/>
兩賢紆一顧張公拆中台木拱孔章墓不能從兒嬉<lb/>
　退之送張道士詩又不選笑語不能伴兒嬉<lb/>
<pb n="KR4d0086_SBCK_010-10b"/>
歳晚龍虵去空餘寒泉泓因兩長蛙鮒鈆刃藏寳室万丗<lb/>
同此度<lb/>
　張華傳斗牛之間常有紫氣華邀豫章雷煥問之煥曰<lb/>
　寳剱之精上徹於天在豫章豊城即𥙷煥爲豊城令煥<lb/>
　到縣掘獄基入地四丈餘得一石函中有双剱並刻題<lb/>
　一曰龍泉一曰太阿送一與華留一自佩華誅失剱所<lb/>
　在煥卒子華持剱行經延平津剱忽於腰間躍出墮水<lb/>
　使人没水㝷之但見两龍各長数丈華少子韙以中合<lb/>
　星拆勸華遜位華不從而難作雷煥字孔章見水經贛<lb/>
　水注篇末用賈誼賦莫耶爲鈍鈆刀爲銛之意離騷經<lb/>
　云何不改此度也<lb/>
　　　與胡彦明處道飮融師竹軒<lb/>
<pb n="KR4d0086_SBCK_010-11a"/>
井寒茶鼎甘竹宻午隂好<lb/>
　文選謝靈運詩宻竹使徑迷<lb/>
瓜嘗邵平種<lb/>
　見上<lb/>
酒爲何侯倒<lb/>
　晋何充字次道能飲酒雅爲劉惔所貴惔每云見次道<lb/>
　飮令人欲傾家醸言其能温克也<lb/>
倦須槃礴臝㱕可倒著帽欲去更少留道人談薬草<lb/>
　槃礴臝見上晋山簡云日夕倒戴㱕茗艼無所知時時<lb/>
　能騎馬倒著白接籬法華經有薬草喻<lb/>
　　　何氏恱亭詠栢<lb/>
澗底長松風雨寒岡頭老栢顔色恱<lb/>
<pb n="KR4d0086_SBCK_010-11b"/>
　澗底松見上文選歎逝賦信松茂而栢悅嘆芝焚而蕙<lb/>
　歎<lb/>
天生草木臭味同<lb/>
　見上<lb/>
同盛同衰見冰雪君莫爱淸江百尺船刀鋸來謀歳寒節<lb/>
千林无葉草根黄蒼髯龍吟送日月<lb/>
　東坡樂府詠松云双龍對起白甲蒼髯煙雨裏<lb/>
　　　薄薄酒二章<hi>并引</hi>
蘇宻州爲趙明叔作薄薄酒二章憤丗疾邪其言甚髙以<lb/>
予觀趙君之言近乎知足不辱有馬少游之餘風故代作<lb/>
二章以終其意<lb/>
　東坡熈寕七年冬知宻州除夜作半字韻詩山谷和章<lb/>
<pb n="KR4d0086_SBCK_010-12a"/>
乃元豊𥘉作此篇當在半字韻詩以後作也<lb/>
薄酒可與忘憂<lb/>
　晋頋榮傳唯酒可以忘憂<lb/>
醜婦可與白頭徐行不必駟馬稱身不必狐裘无禍不必<lb/>
受福<lb/>
　荀子福莫善於無禍<lb/>
甘餐不必食肉<lb/>
　文選七發云甘餐毒藥戦囯策王蠋云晚食以當肉安<lb/>
　歩以當車<lb/>
冨貴於我如浮雲<lb/>
　見論語<lb/>
卜者譴訶大戮辱<lb/>
<pb n="KR4d0086_SBCK_010-12b"/>
賈誼傳聞譴何則白冠氂纓又云𬒳戮辱者不太迫乎<lb/>
山谷手冩本作譴何俗本誤耳<lb/>
一身畏首復畏尾<lb/>
　左傳畏首畏尾身其餘幾<lb/>
門多賔客飽僮僕美物必甚惡<lb/>
　左傳昭二十八年叔向之母曰甚美必有甚惡<lb/>
厚味生五兵<lb/>
　囯語周語云髙位實疾僨厚味實腊毒五兵見上<lb/>
匹夫懐璧死<lb/>
　左傳匹夫無罪懐璧其罪<lb/>
百鬼瞰髙明<lb/>
　見上<lb/>
<pb n="KR4d0086_SBCK_010-13a"/>
醜婦千秋万歳同室万金良薬不如无疾<lb/>
　漢灌夫傳呉楚反時夫馳入呉軍身中大創十餘適有<lb/>
　万金良薬故得无死<lb/>
薄酒一談一笑勝茶万里封侯不如還家<lb/>
　太白詩錦城雖云楽不如早還家後漢班超傳當封侯<lb/>
　万里之外<lb/>
薄酒終勝飲茶醜婦不是无家醇醪奍牛等刀鋸深山大<lb/>
澤生龍虵<lb/>
　㐮二十一年叔向之母曰深山大澤實生龍虵彼美余<lb/>
　惧其生龍虵以禍女<lb/>
秦時東陵千戸食何如青門五色瓜<lb/>
　見上<lb/>
<pb n="KR4d0086_SBCK_010-13b"/>
傳呼皷吹擁部曲何如春雨一池蛙<lb/>
傳呼甚寵見䔥望之傳南史孔珪傳云門庭之內草莱<lb/>
　不剪中有蛙鳴或問之曰欲爲陳蕃乎答曰我以此當<lb/>
　兩部皷吹王晏嘗鳴皷吹候之聞蛙鳴曰此殊聒人耳<lb/>
　珪曰我聽皷吹殆不及此晏甚有慙色<lb/>
性剛太傅促和薬<lb/>
䔥望之傳天子方倚欲以爲丞相㑹望之子伋上書訟<lb/>
望之前事弘恭石顯建白望之前欲排退許史專權擅<lb/>
朝幸得不坐深懐怨望教子上書非頗屈望之於牢獄<lb/>
塞其怏怏心則圣朝亡以施恩厚上曰䔥太傅素剛安<lb/>
肯就吏顕等曰望之所坐語言薄罪必亡所憂上乃可<lb/>
其奏望之欲自殺其夫人止之以問門下生朱雲雲勸<lb/>
<pb n="KR4d0086_SBCK_010-14a"/>
望之自裁望之乃謂雲曰游趣和薬来无乆留我死竟<lb/>
　飲鴆自殺<lb/>
何如羊裘釣煙沙<lb/>
　後漢嚴光傳光武即位光変姓名隠身帝令以物色求<lb/>
　之後斉囯上言有男子披羊裘釣澤中<lb/>
綺席象床琱玉枕<lb/>
　太白詩龍駒琱鐙白玉鞍象牀綺食黄金盤<lb/>
重門夜皷不停撾何如一身无四壁滿船明月卧蘆花吾<lb/>
聞食人之肉可隨以鞭朴之戮乗人之車可加以鈇鉞之<lb/>
誅<lb/>
　刘向列女傳老萊子妻云妾聞之可食以酒肉者可隨<lb/>
　以鞭箠可授以官禄者可隨以斧鉞<lb/>
<pb n="KR4d0086_SBCK_010-14b"/>
不如薄酒醉眠牛背上醜婦自能搔背痒<lb/>
神仙傳王逺字方平過蔡經家麻姑手瓜似鳥瓜蔡經<lb/>
　心中私言若背癢時得此瓜以爬背當佳否方平巳知<lb/>
其意即使人牽經鞭之曰吾鞭不可妄得也牛背上見<lb/>
　上注<lb/>
　　　岩下放言五首<lb/>
　　　　文選陸士衡有連珠五十首山谷効其躰而更<lb/>
　　　　其名曰放言也文選注云連珠者假託衆物以<lb/>
　　　　諷諭漢章帝時班固賈逵巳有此作<lb/>
林居野處而貫万事花落鳥啼而成四時物有才德<lb/>
　木有不材驥称其德若此類也<lb/>
水爲官師<lb/>
<pb n="KR4d0086_SBCK_010-15a"/>
書云官師相規工執蓺事以諫言水如官師有相規正<lb/>
之義也荀子曰孔子觀於東流之水子貢問於孔子所<lb/>
以見大水必觀焉何也孔子曰夫水柔而无爲也似德<lb/>
其浩浩乎不屈似有道其赴百仭之谷不俱似勇主量<lb/>
必平似法盈不求槪似正發源必東似志是以君子見<lb/>
　大水必觀焉大戴礼及家語皆有此叚<lb/>
空明湛群木之影<lb/>
　退之祭李使君文航北湖之空明<lb/>
搏擊下諸峯之巇<lb/>
　言鷹隼之属<lb/>
游魚净而知機君子楽而忘㱕<lb/>
　釣䑓<lb/>
<pb n="KR4d0086_SBCK_010-15b"/>
水嬉者遊魚林楽者啼鳥<lb/>
　文選西京賦命舟牧爲水嬉莊子天運篇林楽而无形<lb/>
志士仁人觀其大薪翁笱婦利其小<lb/>
　詩魚䴡于罶毛云寡婦之笱也<lb/>
有美一人獨燕居万物之表<lb/>
　池亭<lb/>
石生涯於寒藤藤耈造於崖樹鼇挿翼而成鵬<lb/>
　列子㱕墟中有五山帝使巨鼇十五戴之且用莊子鵾<lb/>
　化爲鵬之意<lb/>
隘六合而未翥<lb/>
　文選曹子建七啓云若狹六合而隘九州<lb/>
我來兮自東<lb/>
<pb n="KR4d0086_SBCK_010-16a"/>
　豳風東山云我來自東零雨其濛<lb/>
攀桂枝兮容與<lb/>
　九歌云聊逍遥兮容與招隠士云攀援桂枝聊淹留<lb/>
倚嵌岩兮頋同來謂公等其皆去<lb/>
冠鼇䑓○漢髙紀公等皆去吾亦從此逝矣<lb/>
石藴嶼嶓山得其來之澤<lb/>
　文選文賦石韞玉而山輝魏文帝書魯之璠璵其來疑<lb/>
　字誤<lb/>
木无犠象天開不材之祥<lb/>
　莊子曰百年之木破爲犠樽靑黄而文之其断在溝中<lb/>
　比犠樽於溝中之断則美悪有間矣其於失性一也礼<lb/>
　記犠象周樽也左傳犧象不岀門不材之木亦見莊子<lb/>
<pb n="KR4d0086_SBCK_010-16b"/>
屹金炉之突兀其山海之來翔<lb/>
　謂飛來峰也<lb/>
然以明哲之火熏以忠信之香俯仰一時非智所及付與<lb/>
万丗其存者長<lb/>
　博山䑓<lb/>
蒼苔古木相依澗壑之濱黄葛女蘿<lb/>
　詩頗弁蔦與女蘿施于松栢尓雅唐蒙女蘿女蘿兎絲<lb/>
自致風雲之上<lb/>
　史記范睢傳不意君能自致靑雲之上<lb/>
人就隂而息迹<lb/>
　見上<lb/>
鳥投暮而來㱕水影林光常相助發溪聲斧響直下称提<lb/>
<pb n="KR4d0086_SBCK_010-17a"/>
　靈椿䑓<lb/>
　　　題章和甫釣亭<hi>放言</hi>
斬木開亭却倚石壁寒灘百雷<lb/>
　文選西京賦複陸重閣轉石成雷<lb/>
古木千尺觀魚楽而相忘<lb/>
　魚楽見莊子<lb/>
聽鳥啼而自得去而之京洛之間数年猶常夢嶄岩之石<lb/>
　家語孔子謂弟子曰違山千里蟪蛄之聲猶在耳<lb/>
　　　贈元發第<hi>放言</hi>
虧功一簣未成丘山<lb/>
　論語子曰譬如爲山未成一簣止吾止也譬如平地雖<lb/>
　覆一簣進吾往也<lb/>
<pb n="KR4d0086_SBCK_010-17b"/>
鑿井九階不次水澤<lb/>
　孟子曰有爲者譬若掘井掘井九軔而不及泉猶為弃<lb/>
　井也<lb/>
行百里者半九十<lb/>
　戦囯䇿詩云行百里者半於九十此言末路之難<lb/>
小狐汔済濡其尾<lb/>
　易未済亨小狐汔済濡其尾注云小狐不能渉大川須<lb/>
　汔然後乃能済釋音汔許訖反說文云水涸也史記春<lb/>
　申君傳易曰狐渉水濡其尾此言始之易終之難<lb/>
故曰時乎時不再來終終始始是謂君子<lb/>
　史記李斯傳趙髙曰時乎時乎間不及謀贏粮躍馬唯<lb/>
　恐後時囯語范蠡曰得時无怠時不再來淮隂侯傳時<lb/>
<pb n="KR4d0086_SBCK_010-18a"/>
乎時乎不再來<lb/>
　　　定交詩效鮑明逺躰呈晁无咎<lb/>
　　　　以建除滿平定執破危成収開閉十二字冠爲<lb/>
　　　　句首○建除躰八音歌二十八宿歌皆北京教<lb/>
　　　　授時作巳見第一卷注李淑詩苑類格云鮑照<lb/>
　　　　爲此躰十二韻<lb/>
建酉金爲政<lb/>
　謂八月左傳云今日之事我爲政<lb/>
揺落草木衰<lb/>
　宋玉九辯䔥瑟兮草木摇落而変衰<lb/>
除瓜隴畒浄邵平无米炊<lb/>
　見上<lb/>
<pb n="KR4d0086_SBCK_010-18b"/>
滿家色藜藿<lb/>
　春秋外傳云始見夫子有菜色今有芻豢之色<lb/>
詩書不賙飢平生眺公子政用此時來<lb/>
　後漢劉玄傳正用此時持事來乎<lb/>
定交无一物秋月以為期<lb/>
　詩氓將子无怒秋以爲期<lb/>
執持荆山璧<lb/>
　即和氏之玉<lb/>
要我雕琢之破斧不能柯<lb/>
　豳風有破斧伐柯二詩<lb/>
况乃玉无疵危冠論百揆<lb/>
　舜典纳于百揆百揆時叙<lb/>
<pb n="KR4d0086_SBCK_010-19a"/>
備楽奏四時成功彼有命用舎君自知収身<hi>見上</hi>渺江湖<lb/>
歳晚白鳥嬉<lb/>
　列子海上有人從鷗鳥游詳見上<lb/>
開徑蒲葦中<lb/>
　江淹擬渊明詩開徑望三益<lb/>
倚鉏望君㱕閉塞乃非道不才當尓爲<lb/>
　月令閉塞而成冬詩意謂深閉固拒而不岀非道也頋<lb/>
　我不才自當如此耳文選王仲宣詩惜哉空尓爲<lb/>
建皷求亡子<lb/>
　莊子天道萹又何偈偈乎揭仁義若擊皷而求亡子焉<lb/>
　天運萹又奚傑然若負建皷而求亡子者耶<lb/>
元非入耳歌<lb/>
<pb n="KR4d0086_SBCK_010-19b"/>
　李陵荅蘇武書云左右之人見陵如此以爲不入耳之<lb/>
　歡退之秋懐詩夜半偏入耳<lb/>
除去緑綺塵<lb/>
　緑綺琴見第二卷放言注<lb/>
水深山峩峩<lb/>
　伯牙鍾期事見上<lb/>
滿堂恱秦聲<lb/>
　史記李斯上書曰擊甕叩缻弹筝搏髀而歌呼嗚嗚者<lb/>
　真秦聲也洪楊惲傳报孫會宗書曰家本秦也能爲秦<lb/>
　聲仰天拊缶而呼嗚嗚<lb/>
君獨用此何平分感秋莭<lb/>
　宋玉九辯云皇天平分四時兮竊獨悲此凜秋<lb/>
<pb n="KR4d0086_SBCK_010-20a"/>
空闊湛金波<lb/>
　洪礼楽志歌詞云月穆穆以金波<lb/>
定夜百䖝息髙論聽懸河<lb/>
　晋郭象傳王衍云聽象語如懸河㵼水注而不竭<lb/>
執揽北斗柄斟酌四時和<lb/>
　洪天文志北斗建四時<lb/>
破屋仰見星<lb/>
　神仙董奉傳大旱縣令見董君求雨君曰雨易耳貧家<lb/>
　屋皆見天如何令曰但祈雨當爲架屋乃運竹木起屋<lb/>
　屋成是夜大雨<lb/>
得子喜且多危柱无安弦<lb/>
　栁子厚文云心怦怦若危柱之弦<lb/>
<pb n="KR4d0086_SBCK_010-20b"/>
野水自盈科<lb/>
　盈科而後進見孟子<lb/>
成道在礼楽成山在丘阿収此桑榆景<lb/>
　見上<lb/>
相從寄琢磨<lb/>
　詩云如切如磋如琢如磨<lb/>
開懐溟海闊百怪岀蛟鼉<lb/>
　杜詩蛟鼉好爲祟<lb/>
閉藏頋自爱<lb/>
　月令云以助天地之閉藏<lb/>
驚人取讉訶<lb/>
　驚人見史記譴訶及㣲細見洪薛宣傳<lb/>
<pb n="KR4d0086_SBCK_010-21a"/>
　　　碾建溪苐一奉邀徐天隠奉議并效建除体<lb/>
　　　　与晁无咎贈荅詩雖同是建除体而非同時作<lb/>
　　　　當是　徽宗𥘉即位時作也見下注天隠不知<lb/>
　　　　何人苐三卷有以十扇送徐天隱詩乃在太和<lb/>
　　　　詩中<lb/>
建溪有靈草能蛻詩人骨<lb/>
　北苑貢茶録以建溪所産爲靈芽陳无巳云斈詩如斈<lb/>
　仙時至骨自換<lb/>
除草開三徑爲君碾玄月滿甌泛春風詩味生牙舌平斗<lb/>
量珠玉<lb/>
　刘夢得詩斗量明珠鳥傳意今以比詩句也<lb/>
以救風雅渴定知胷中有璀璨非外物執虎探虎穴<lb/>
<pb n="KR4d0086_SBCK_010-21b"/>
　呉志吕蒙傳不探虎穴安得虎子<lb/>
斬蛟入蛟室<lb/>
　呉氏春秋荆有佽飛者得宝劒還渉江蛟夾繞其舡佽<lb/>
　飛拔剱赴江斬蛟殺之文選海賦其垠則有天琛水怪<lb/>
　鮫人之室以鮫爲蛟借使其字耳<lb/>
破鏡挂西南<lb/>
　見上<lb/>
夜䦨清興發危言諸公上殊勝弄翰墨成仁冐鼎鑊<lb/>
　謂殺身以成仁<lb/>
聞巳㱕諌列<lb/>
　此語當謂邹志完按实録元苻三年正月　徽宗即位<lb/>
　二月巳未上謂輔臣曰邹浩敢言旦夕當与召還癸亥<lb/>
<pb n="KR4d0086_SBCK_010-22a"/>
　除名勒停人鄒浩爲宣德郎三月辛未宣德郎添差袁<lb/>
　州酒稅鄒浩爲右正言<lb/>
收汝救月弓蛙腹當拆裂<lb/>
　周礼庭氏掌射囯中之夭鳥若不見其鳥獸則以救日<lb/>
　之弓救月之矢夜射之開元遺事長安城中毎當月蝕<lb/>
　即士女取鑑向日擊之盖云救月退之月食詩臣有一<lb/>
　寸刃可刳凶蟇腸<lb/>
開雲照四海黄道行堯日<lb/>
　晋天文志黄道日之所行<lb/>
閉門斵車輸岀門同軌轍<lb/>
　傳燈録潭州鹿苑和尚僧問如何是閉門造車師曰南<lb/>
　嶽石橋又問如何是出門合轍師曰拄杖頭鞋言時政<lb/>
<pb n="KR4d0086_SBCK_010-22b"/>
　更新不謀於衆而皆合於人心也<lb/>
　　　再作荅天隠<lb/>
建德眞楽囯<lb/>
　建德之囯見第三卷注<lb/>
万里渺中州除蕩俗氛尽心如九天秋滿船載明月<lb/>
　見上<lb/>
乃可与同游平生期斯人共挾風雅輈<lb/>
　左傳隱十一年潁考叔挾輈以走注輈車轅也<lb/>
定知詩客來夜虹貫斗牛<lb/>
　白虹貫日見鄒陽傳<lb/>
執斧修月輪<lb/>
　酉陽雜爼大和中有二人遊嵩山迷路見一人布衣枕<lb/>
<pb n="KR4d0086_SBCK_010-23a"/>
　一袱物方眠二人問其所自其人笑曰君知有月七宝<lb/>
合成乎月势如丸其影日爍其亞処也常有八万二千<lb/>
戸修之予即一数開幞有斤鑿数事言訖不見<lb/>
錬石𥙷天陬<lb/>
　列子曰天地亦物也物有不足故女媧錬五色石以𥙷<lb/>
　其闕<lb/>
破的千古下乃可泣曹刘<lb/>
　子建公幹也老杜寄李白云筆落驚風雨詩成泣鬼神<lb/>
危柱鳴哀筝知音𥘉見求<lb/>
　危柱見上注自喻其詩也時以吏部郎召故云𥘉見求<lb/>
成功在漏刻堯舜去共吺<lb/>
　共工驩兠也古文尚書驩兠作　吺言去章子厚蔡卞<lb/>
<pb n="KR4d0086_SBCK_010-23b"/>
　也<lb/>
収此文章戯往作活囯謀<lb/>
　文選孫楚与孫浩書爱民活囯<lb/>
開納傾万方皇極運九疇<lb/>
　見洪範<lb/>
閉姦有要道新旧隨才収<lb/>
　王立之詩話云山谷元祐𥘉詩云人材包新旧王度済<lb/>
　寛猛至建中𥘉復有句云閉姦有要道新旧隨宜収又<lb/>
　云不須要出我門下实用人材即至公<lb/>
　　　重贈徐天隠<lb/>
建極臨万邦<lb/>
　洪範皇建其有極當謂改元建中靖囯有合前萹新日<lb/>
<pb n="KR4d0086_SBCK_010-24a"/>
　隨才収之意故尤欣然因再賡韻<lb/>
稽古陛下垩<lb/>
　退之詩曷不薦䝨殿下垩<lb/>
除書日日下有耳家相慶<lb/>
　書攸徂之民室家相慶<lb/>
滿意見升平<lb/>
　晋五行志哀帝隆和𥘉童謡曰升平不滿斗隆和那得<lb/>
　乆此摘其字<lb/>
父老扶杖听<lb/>
　洪賈山傳云山東吏布詔令民雖老羸癃疾扶杖而往<lb/>
　听之<lb/>
平生所傳聞似　仁祖德性定鼎百丗長<lb/>
<pb n="KR4d0086_SBCK_010-24b"/>
　左傳王孫滿對楚子曰成王定鼎于郟鄏卜丗三十卜<lb/>
　年七百<lb/>
櫜弓四夷静<lb/>
　詩載櫜弓矢<lb/>
执事當在朝官冷殊未称<lb/>
　杜詩廣文先生官獨冷<lb/>
破帽風欹欹簡易不騎乗<lb/>
　史記商鞅傳趙良曰五羖大夫勞不坐乗暑不張盖<lb/>
危顛相扶持<lb/>
　見論語<lb/>
泉石供嘲詠成楽澗阿中<lb/>
　衛囯風考槃在澗考槃在阿毛云考成槃楽也<lb/>
<pb n="KR4d0086_SBCK_010-25a"/>
傲丗似未敬収潦下秋船<lb/>
　楚詞潦収而水淸<lb/>
期公拜嘉命開元正觀事<lb/>
　杜詩憶昔開元全盛日又云眇然正觀𥘉<lb/>
身得見全盛閉門長蓬蒿或許老夫病<lb/>
　三輔决録張仲蔚隠身不仕所居蓬蒿没人文選詩頋<lb/>
　念張仲蔚蓬蒿滿中園此詩具言　朝廷進賢黜姦人<lb/>
　心欣快庶幾復見盛治如咸平景德間不啻唐之正觀<lb/>
　開元也<lb/>
　　　八音歌贈眺堯民<lb/>
　　　　詩苑類格云陳沈烱爲此体秦少游集中與黄<lb/>
　　　　魯直簡云李端叔過此斗野詩八音二十八舎<lb/>
<pb n="KR4d0086_SBCK_010-25b"/>
　　　　歌皆和了今録其副寄上可見此詩與斗野亭<lb/>
　　　　同時作斗野詩庚申年和見此卷<lb/>
金生塞沙中見别㑹有時<lb/>
　渊明詠蘭云清風脫然至見别䔥艾中<lb/>
石上千年栢<lb/>
　退之詩栢生两石間万歳終不大<lb/>
材髙用苦遲<lb/>
杜詩古来材大難爲用<lb/>
絲乱猶可理<lb/>
　杜詩得君乱絲爲君理<lb/>
心乱不可治竹斎聞履聲<lb/>
　漢鄚崇傳我識鄚尚書履聲<lb/>
<pb n="KR4d0086_SBCK_010-26a"/>
廼是故人來匏苦只多葉水深難爲渉<lb/>
　邶囯風匏有苦葉済有深渉深則厉淺則掲<lb/>
土床不安席象牀卧燁燁<lb/>
　戦囯策孟甞君至楚楚献象牀<lb/>
革與井同功<lb/>
　井革二卦相連井言不改革言革而當雖若異而實同<lb/>
　功<lb/>
守道非関怯<lb/>
　非関見上左傳守道不如守官<lb/>
木直常先伐<lb/>
　莊子山木萹直木先伐甘井先竭子其飾知以驚愚修<lb/>
　身以明汚昭昭乎如掲日月而行故不免也<lb/>
<pb n="KR4d0086_SBCK_010-26b"/>
樗檪万丗業<lb/>
　莊子逍遥篇恵子謂莊子曰吾有大樹人謂之樗其大<lb/>
　本擁腫而不中繩墨其小枝卷曲而不中規矩立之塗<lb/>
　匠石不頋云云人間丗篇匠石之斉至乎曲轅見檪社<lb/>
　樹其大蔽牛匠石不頋遂行曰是不材之木也无所可<lb/>
　用云云<lb/>
　　　八音歌贈眺堯民<lb/>
金荷酌美酒<lb/>
　李適之有酒器九品有慢卷荷金焦葉岀逢原記山谷<lb/>
　在戎州作長短句云共倒金荷其序云以金荷葉酌客<lb/>
夫子莫留殘<lb/>
　庾信詩飲酒那得留殘<lb/>
<pb n="KR4d0086_SBCK_010-27a"/>
石有𥙷天材<lb/>
　見上<lb/>
虎豹守九関<lb/>
　見上<lb/>
絲窠將栁花<lb/>
　退之聮句云絲窠掃還成<lb/>
入户撲衣冠竹風揺永日思與子盤桓<lb/>
　㱕去來詞抚孤松而盤桓<lb/>
匏瓜豈无匹<lb/>
　洛神賦歎匏瓜之无匹詠牽牛之獨処注云史記曰四<lb/>
　星在危南匏瓜牽牛爲犧牲其北織女阮瑀止欲賦曰<lb/>
　傷匏瓜之无偶悲織女之獨勤俱有此言然无匹之義<lb/>
<pb n="KR4d0086_SBCK_010-27b"/>
　未詳其始<lb/>
自古同心難<lb/>
　繫辝同心之言其臭如蘭<lb/>
革急而韋緩<lb/>
韓非子云西門豹之性急故佩韋以緩巳革乃皮之未<lb/>
　熟者也<lb/>
只在揉化間<lb/>
　揉而九反又音柔見考工記<lb/>
木桃終報汝薬石理予顔<lb/>
　衛囯風投我以木桃報之以瓊瑶○亡土字一聮<lb/>
　　　古意贈鄭彦能<lb/>
金欲百錬剛不欲繞指柔<lb/>
<pb n="KR4d0086_SBCK_010-28a"/>
劉越石詩何意百錬剛化爲繞指柔<lb/>
石羊卧荒草一丗如蜉蝣<lb/>
　石羊塚間物也王建詩澗厎盤陁石漸稀尽向墳前作<lb/>
　羊虎蜉蝣朝生夕死詩云蜉蝣之羽注渠略也<lb/>
絲成蠶自縛智成龜自囚竹箭天與美<lb/>
　尓雅東南之美者有㑹稽之竹箭焉<lb/>
豈頋作蒿矢<lb/>
　莊子在宥萹不爲桀跖蒿矢<lb/>
匏枯中笙竽不用繫墻隅<lb/>
　匏瓜繫而不食見論語<lb/>
土偶與木偶未用相賢愚<lb/>
　孟嘗君傳孟嘗君將入秦蘇代謂曰今旦代從外來見<lb/>
<pb n="KR4d0086_SBCK_010-28b"/>
　木偶人與土偶人相與語木偶人曰天雨子將敗矣土<lb/>
　偶人曰我生於土敗則㱕土今天雨流子而行未知所<lb/>
　止息也今秦虎狼之囯而君欲往有如不得還君得无<lb/>
爲土偶人所笑乎乃止未用相賢愚退之語也第一卷<lb/>
　巳有詩云未須相賢愚<lb/>
革轍要合道覆車還不好木訥赤子心百巧令人老<lb/>
　論語剛毅木訥近仁孟子曰大人者不失其赤子之心<lb/>
者也注謂人能不失其赤子時心則爲貞正大人<lb/>
　　　贈无咎<lb/>
金馬避丗客談諧玩漢朝<lb/>
　史記滑稽傳禇先生曰有東方生名朔酒酣據地歌曰<lb/>
　陸沉於俗避丗金馬門漢書朔賛云應諧似優又云依<lb/>
<pb n="KR4d0086_SBCK_010-29a"/>
隠玩丗<lb/>
石門抱関人長往閉寂寥<lb/>
　論語憲問篇子路宿於石門晨門曰奚自子路曰自孔<lb/>
　氏曰是知其不可而爲之者與注云晨門閽人後漢逸<lb/>
　民傳長往之軌未殊杜詩知君此計成長往<lb/>
絲蟲日夜織勞苦則以食<lb/>
符子曰公子重耳游於大澤之中見蜘蛛布網曵繩執<lb/>
　豸而食之頋咎犯曰此蟲也德薄矣而猶役其智<lb/>
竹生罹斧斤髙林乃其賊匏樽酌吾子雖陋意不淺土德<lb/>
貴重遟水德貴深逺革能談鯤鵬晚乃得莊周<lb/>
　列子湯問萹言殷湯問於夏革大槩皆語怪也莊子首<lb/>
　篇云湯之問棘也是巳窮髮之北有冥海者天池也有<lb/>
<pb n="KR4d0086_SBCK_010-29b"/>
　魚焉其廣数千里其名爲鯤有鳥焉其名爲鵬背若太<lb/>
　山翼若垂天之雲詩意謂先有夏革之言而後莊周有<lb/>
　鯤鵬之論棘即革也<lb/>
木鴈兩不居相期无待游<lb/>
　莊子曰山中之木以不材得終其天年主人之鴈以不<lb/>
　材死詳見上莊子逍遥篇列子御風而行冷然善也此<lb/>
　雖免乎行猶有所待者也若夫乗天地之正而御六氣<lb/>
　之和彼且悪乎待哉<lb/>
　　　二十八宿歌贈别无咎<lb/>
　　　　類格不言二十八宿誰爲此体得非始於山谷<lb/>
　　　　耶<lb/>
虎剥文章犀觧角<lb/>
<pb n="KR4d0086_SBCK_010-30a"/>
　文子曰虎豹之文來射猨狖之捷來格犀亦有文戦囯<lb/>
　䇿張儀說楚云献駭雞之犀<lb/>
食未下亢竒禍作<lb/>
　娄敬傳與人闘不搤其亢拊其背注亢喉嚨也音岡<lb/>
薬材根氐罹斸掘<lb/>
　蟠木根柢見鄒陽傳<lb/>
蜜䖝奪房抱飢渇有心无心材慧死人言不如龜曵尾<lb/>
　莊子秋水篇楚有神龜死巳三千歳矣王巾笥而藏之<lb/>
　此龜者寕其死爲留骨而貴乎寕其生而曵尾於塗中<lb/>
　乎<lb/>
衛平哆口无南箕斗柄指日江使噫<lb/>
　史記龜策傳江使神龜於河至於泉陽漁者豫且得之<lb/>
<pb n="KR4d0086_SBCK_010-30b"/>
　龜見夢於宋元王曰我爲江使而豫且得我元王召博<lb/>
　士衛平而問之平曰南風新至江使先來斗柄指日使<lb/>
　者當囚退之詩我生之辰月宿南斗牛奮其角箕張其<lb/>
　口言衛平張口如箕也小雅巷伯哆兮哆兮成是南箕<lb/>
　注哆大貌昌者反<lb/>
狐腋牛衣同一燠<lb/>
　趙丗家簡子曰千羊之皮不如一狐之腋漢王章傳疾<lb/>
　病无𬒳卧牛衣中<lb/>
髙丘无女甘獨宿<lb/>
　離騷經忽反頋以流涕兮哀髙丘之无女<lb/>
虚名挽人受實禍累棊旣危安處我<lb/>
荀息累十二棊子加九卵于上晋平公曰危哉見魏都<lb/>
<pb n="KR4d0086_SBCK_010-31a"/>
　賦注<lb/>
室中凝塵散髮坐<lb/>
　唐楊綰凝塵滿席文選張茂先詩云散髮重隂下注引<lb/>
　鍾㑹遺榮賦云散髮抽簮<lb/>
四壁矗矗見天下奎蹄曲隈取脂澤<lb/>
　莊子徐无鬼篇有濡需者豕虱也奎蹄曲隈乳間股脚<lb/>
　自以爲安室利処<lb/>
娄豬艾豭彼何擇<lb/>
　左傳旣定尓娄豬盍㱕吾艾豭<lb/>
傾腸倒胃得相知貫日食昴終不疑<lb/>
　漢鄒陽書昔荆軻慕燕丹之義白虹貫日太子畏之衛<lb/>
　先生爲秦畫長平之策太白食昴昭王疑之<lb/>
<pb n="KR4d0086_SBCK_010-31b"/>
古來畢命黄金䑓<lb/>
　曹子建表云量能而受爵者畢命之臣也文選放歌行<lb/>
　將起黄金䑓注云上谷郡圖經曰黄金䑓易水東南十<lb/>
　八里燕昭王置千金於䑓上以延天下之士<lb/>
佩君一言䓁觜觹<lb/>
　尓雅二曰靈龜注即今觜<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>龜也<lb/>
月没參横惜相違<lb/>
　栁子厚龍城録開皇中趙師雄迁羅浮天寒日暮憇於<lb/>
　松間酒肆見一女人淡粧素服岀迓師雄与共飲醉寢<lb/>
　但斍風寒相襲起視乃在大梅花樹下月落參横但惆<lb/>
　悵而巳<lb/>
秋風金井梧桐落<lb/>
<pb n="KR4d0086_SBCK_010-32a"/>
　太白詩梧桐落金井一葉飛銀床<lb/>
故人過半在鬼録<lb/>
　文選魏文帝書徐陳應利一時俱逝觀其姓名巳爲鬼<lb/>
　録<lb/>
栁枝贈君當馬筞<lb/>
　見上<lb/>
歳晏星囬觀盛德<lb/>
　月令星囬於天歳且更始<lb/>
張弓射雉武且力<lb/>
　晋陸雲傳荀<graphic n="KR2731" url="https://raw.githubusercontent.com/kanripo/KR-Gaiji/master/images/KR2731.png" mimeType="image/png"/>字鳴鶴与雲㑹張華坐雲抗手曰雲間<lb/>
　陸士龍荀曰日下荀鳴鶴雲又曰旣開青雲覩白雉何<lb/>
　不張尓弓挾尓矢隠曰本謂是雲龍騤騤乃是山鹿野<lb/>
<pb n="KR4d0086_SBCK_010-32b"/>
　麋獸微弩強是以發遟華大笑<lb/>
白鷗之翼没江波<lb/>
　杜詩白鷗波浩蕩<lb/>
抽弦去軫君謂何<lb/>
　韓詩外傳孔子南遊有処子佩瑱而浣者孔子抽琴去<lb/>
　其軫以授子貢曰善爲之詞云云<lb/>
　　　壽垩觀道士黄至明開小隠軒太守徐公爲題曰<lb/>
　　　快軒庭坚集句詠之<lb/>
　　　　洪斍範冷斎夜話云山谷在星渚賦道士快軒<lb/>
　　　　詩點筆立就其略曰吟詩作賦北窗裏万言不<lb/>
　　　　及一杯水頋得青天化作一張𥿄想見其髙韻<lb/>
　　　　氣摩雲霄也斍範安知此爲何人語而遽評品<lb/>
<pb n="KR4d0086_SBCK_010-33a"/>
　　　　耶星渚即落星湾巳見上注山谷以集句爲百<lb/>
　　　　家衣而此萹専取太白一家略間以它人数言<lb/>
　　　　以成章也太白古風云金華牧羊児乃是紫煙<lb/>
　　　　客㐮陽歌云鸕鷀杓鸚鵡盃百年三万六千日<lb/>
　　　　一日須傾三百盃清風明月不用一錢買玉山<lb/>
　　　　自倒非人推蜀道難云砯崖轉石万壑雷寒夜<lb/>
　　　　獨酌云吟詩作賦北䆫裏万言不直一杯水山<lb/>
　　　　中對酌云兩人對酌山花開一杯一杯復一杯<lb/>
　　　　廬山謡云廬山秀出南斗傍銀河倒挂三石梁<lb/>
　　　　送竇明府云登髙送逺形神開楽府云有長鯨<lb/>
　　　　白歯若雪山選詩云挂水日千里因之平生懐<lb/>
　　　　古楽府羅敷行使君東南来五馬立踟蹰吕洞<lb/>
<pb n="KR4d0086_SBCK_010-33b"/>
　　　　賓詩云一粒粟中藏丗界二升鉎内煑乾坤<lb/>
金華牧羊児一粒粟中藏丗界使君從南来清風明月不<lb/>
用一錢買鸕鷀杓鸚鵡杯一杯一杯復一杯玉山自倒非<lb/>
人推廬山秀岀南斗傍登髙送逺形神開銀河倒挂三石<lb/>
梁砯崖轉石万壑雷吟詩作賦北䆫裏安得青天化作一<lb/>
張𥿄有長鯨白歯若雪山我願因之寄千里<lb/>
　　　銅官縣望五松山<lb/>
　　　　元注云集句西清詩話云集句自囯𥘉有之至<lb/>
　　　　石曼卿始大著下第詩云一生不得文章力欲<lb/>
　　　　上青雲未有因　垩主不勞千里召常娥何惜<lb/>
　　　　一枝春鳯凰詔下雖霑命豺虎叢中也立身啼<lb/>
　　　　得血流无用処着朱騎馬是何人至元豊間王<lb/>
<pb n="KR4d0086_SBCK_010-34a"/>
　　　　荆公益工於此人言起自公非也<lb/>
北風无時休<lb/>
　退之詩十月隂氣盛北風无時休老杜詩烈風无時休<lb/>
崩浪聒天響<lb/>
　渊明詩崩浪聒天響長風无息時<lb/>
蛟鼉好爲祟<lb/>
　老杜詩舟楫无根蔕蛟鼉好爲祟<lb/>
此物俱神王<lb/>
　老杜詩天寒大羽獵此物俱神王<lb/>
我來五松下<lb/>
　太白遊五松詩我来五松下<lb/>
白髮三千丈<lb/>
<pb n="KR4d0086_SBCK_010-34b"/>
　太白云白髮三千丈縁愁似箇長<lb/>
松門閉青苔<lb/>
　太白詩<lb/>
惜哉不得往<lb/>
　退之詩惜哉不得往豈謂吾无能<lb/>
今日天氣佳<lb/>
　渊明詩今日天氣佳淸吹与鳴弹<lb/>
清絶心有向<lb/>
　老杜云殊姿各独立淸絶心有向<lb/>
子雲性嗜酒<lb/>
　渊明云子雲性嗜酒家貧无由得<lb/>
况乃氣淸爽<lb/>
<pb n="KR4d0086_SBCK_010-35a"/>
　老杜八哀詩<lb/>
此人已成灰<lb/>
　太白詩吟詠思管楽此人巳成灰<lb/>
懷賢盈夢想<lb/>
　太白詩日夕聽猿愁懐賢盈夢想<lb/>
衣食當須幾<lb/>
　渊明詩衣食當須幾力耕不吾欺<lb/>
吾得終踈放<lb/>
　老杜詩中原未解兵吾得終踈放<lb/>
弱女雖非男<lb/>
　渊明詩弱女雖非男慰情良勝無盖山谷時未有男也<lb/>
　按遺文有乞奏𥙷姪檏狀云今遇明堂大礼臣子相纔<lb/>
<pb n="KR4d0086_SBCK_010-35b"/>
　六歳明堂乃元祐四年逆数至元豊七年歳申子相始<lb/>
　生前一年十二月自太和移德平集句蓋經塗所作<lb/>
出處同丗網<lb/>
　老杜八哀詩<lb/>
搔背牧雞豚<lb/>
　太白詩閑時田野中搔背牧雞豚<lb/>
相見得無恙<lb/>
　退之詩憐我竄逐㱕相見得無恙<lb/>
　　　荆州即事薬名詩八首<lb/>
　　　　類格云王融爲此躰文選沈休文詩即事旣多<lb/>
　　　　美注即此山中之事<lb/>
四海無逺志一溪甘遂心牽牛避洗耳卧著桂枝隂<lb/>
<pb n="KR4d0086_SBCK_010-36a"/>
薬名逺志甘遂牽牛子葈耳桂枝丗說桓温問謝安逺<lb/>
　志又名小草何以一物而有二名郝隆曰処則爲逺志<lb/>
　岀則為小草蜀志姜維傳但有逺志不在當歸<lb/>
前湖後湖水𥘉夏半夏凉夜䦨郷夢破一鴈度衡陽<lb/>
　前胡半夏蘭香杜衡<lb/>
千里及歸鴻半天河影東家人森戸外笑擁白頭翁<lb/>
　半天河人參白頭翁<lb/>
天竺黄卷在人中白髮侵客至獨掃榻自然同此心<lb/>
　天竹黄人中白自然銅天竺黄卷謂佛書<lb/>
垂空靑幕六一一排風開石友常思我預知子能来<lb/>
空靑預知子屈原逺遊云經營四荒兮周流六漠𥙷注<lb/>
　云漢楽歌作六幕謂六合也漢楽歌見上注<lb/>
<pb n="KR4d0086_SBCK_010-36b"/>
幽澗泉石緑閉門聞啄木運柴胡奴㱕車前挂生鹿<lb/>
　石緑啄木柴胡車前<lb/>
雨如覆盆来平地没牛膝回望無夷陵天南星斗濕<lb/>
　覆盆子牛膝蕪荑天南星峽州治夷陵与江陵接境自<lb/>
　界首至夷陵七十里言回首不見夷陵也<lb/>
使君子百姓請雨不旋復守田意飽滿髙壁挂龍骨<lb/>
　使君子旋復花半夏一名守田龍骨前集詩云壁挂蒼<lb/>
　龍骨意謂得雨應祈不復車水漑田也東南呼水車爲<lb/>
　龍骨車<lb/>
山谷外集詩注卷十<lb/>
<pb n="KR4d0086_SBCK_010-37a"/>
</p>
<p>
</p>
  </div>
</body>
</text>
</TEI>
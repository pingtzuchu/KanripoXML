<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0086_SBCK_013-1a"/>
山谷外集詩註卷第十三<lb/>
　　　叔父釣亭<lb/>
檻外溪風拂面凉四圍春草自鉏荒<lb/>
　杜詩草茅無徑欲教鉏又云葵荒欲自鉏<lb/>
　沉霜髮爲鈎直<lb/>
　陸沉見上楚詞曰以直針而爲鈎維河魚之能得<lb/>
柳貫錦鱗縁餌香<lb/>
　桞貫魚見上吕氏春秋善釣者漁于十仞之下餌香也<lb/>
影落華亭千尺月<lb/>
　東坡荅文與可詩云丗間亦有千㝷竹月落亭空影許<lb/>
　長見集中篔簹谷偃竹記華亭乃秀州屬邑釣亭當<hi>在此</hi>
夢通歧下六州王<lb/>
<pb n="KR4d0086_SBCK_013-1b"/>
　太公釣於渭濵而遇文王帝王丗紀曰諸侯歸周者六<lb/>
　州文王不失臣節合六州之諸侯以朝紂史記周紀曰<lb/>
　自歧下而徙都豊<lb/>
麒麟卧笑功名骨不道山林日月長<lb/>
　　　夜發分寕寄杜澗叟<lb/>
　　　　山谷居双井隷分寕縣<lb/>
陽關一曲水東流<lb/>
　渭城微雨浥䡖塵客舎青青栁色新勸君更盡一杯酒<lb/>
　西岀陽關無故人此王維送元二使安西詩遂爲歌曲<lb/>
燈火旌陽一釣舟<lb/>
　寰宇記旌陽山在分寕縣東一里旌陽許君曽逰故名<lb/>
我自只如常日醉<lb/>
<pb n="KR4d0086_SBCK_013-2a"/>
　歐陽公别滁州云我欲祗如常日醉莫教弦𬋩作離聲<lb/>
滿川風月替人愁<lb/>
　杜牧詩蠟燭有心還惜别替人垂淚到天明<lb/>
　　　元豊癸亥經行石潭寺見舊和栖蟾詩甚可笑因<lb/>
　　　削柎㓕藁别和一章<lb/>
　　　　癸亥乃元豊六年是歳十二月自大和移德平<lb/>
　　　　自此以後皆赴德平經塗所作<lb/>
千里追犇兩蝸角<lb/>
　莊子則陽篇有國於蝸之左角者觸氏有國於蝸之右<lb/>
　角者曰蠻氏時相與争地而戦伏尸数萬逐北旬有五<lb/>
　日而後反<lb/>
百年得意大槐宫<lb/>
<pb n="KR4d0086_SBCK_013-2b"/>
　見第三卷宿觀音院詩註<lb/>
空餘祗夜数行墨<lb/>
　涅槃經云因本經以偈頌名祇夜譯𣑽祗夜此云重頌<lb/>
不見伽梨一臂風<lb/>
　譯𣑽僧伽梨三衣也<lb/>
俗眼止如當日白我顔非復向來紅<lb/>
　言俗人猶以白眼相視而吾亦老矣白眼見阮藉傳<lb/>
浮生不作游絲上即在塵沙逐轉蓬<lb/>
　游絲轉蓬見上<lb/>
　　　題馬當山魯望亭四首<lb/>
　　　　元注云彭澤旧治所<lb/>
馬當一曲孤煙<lb/>
<pb n="KR4d0086_SBCK_013-3a"/>
　桉㝷陽志馬當山在江州彭澤縣西四十里髙二十丈<lb/>
　其下無底有廟封爲上元水府陸龜蒙字魯望有馬當<lb/>
　山銘大槩言太行吕梁馬當合是三險而爲一未敵小<lb/>
　人方寸之苞藏名亭曰魯望以此故也因晝陶元亮等<lb/>
　四人欤<lb/>
人物于今渺然<lb/>
　當今人物渺然王逸少帖中語也<lb/>
不見繞籬黄菊<lb/>
　陶潜詩采菊東籬下<lb/>
誰収種秫圭田<lb/>
　一作有地自荒秔稻無人更與酒錢晋書陶潜傳潜字<lb/>
　元亮爲彭澤令在縣公田悉令種秫谷曰令吾常醉於<lb/>
<pb n="KR4d0086_SBCK_013-3b"/>
　酒足矣妻子固請種秔乃使二頃五十畒種秫五十畒<lb/>
　種秔圭田見孟子老杜贈鄭䖍云頼有蘇司業時時與<lb/>
　酒錢<lb/>
　　　右元亮<lb/>
鯨波横流砥柱<lb/>
劉夢得詩丗道劇頽波我心如砥柱禹貢底柱在陜州<lb/>
　硤石縣熈寕廢縣爲鎮隷陜縣河水分流包山而過若<lb/>
　柱然唐大宗勒銘於此<lb/>
虎口活國宗臣<lb/>
漢叔孫通傳通自言幾不免虎口唐狄仁傑傳力勸武<lb/>
后迎廬陵王曰立廬陵王則千秋萬歳後常享宗廟三<lb/>
　思立廟不祔姑后感悟即日迎王於房州漢䔥曹賛爲<lb/>
<pb n="KR4d0086_SBCK_013-4a"/>
　一代之宗臣<lb/>
小屈弦歌百里<lb/>
　仁傑甞爲來俊臣所誣捕送制獄巳成反减死貶彭澤<lb/>
　令人爲置生祠<lb/>
不誣天下歸仁<lb/>
　小屈一作少日不誣一作莫言論語一日克巳復禮天<lb/>
　下歸仁焉<lb/>
　　　右狄梁公<lb/>
不見魯公断石誰家爲礎爲杠<lb/>
　魯公當是貶吉州司馬時經行此地有紀行碑石而不<lb/>
　存疑其爲礎以薦枉或爲橋梁也孟子云十一月徒杠<lb/>
　成注䟽引說文云石矼石橋也俗作杠從木<lb/>
<pb n="KR4d0086_SBCK_013-4b"/>
筆法錐沙屋漏<lb/>
　見第六卷題扇注<lb/>
心期曉月秋霜<lb/>
　心期見上<lb/>
　　　右顔魯公<lb/>
笠澤道人髙古<lb/>
　呉郡圗經曰松江一名笠澤陸魯望居甫里號所注書<lb/>
　曰笠澤叢書<lb/>
文章白髮蕭條<lb/>
　一作文章歳寒後凋<lb/>
欲問勒銘遺墨<lb/>
　即馬當銘<lb/>
<pb n="KR4d0086_SBCK_013-5a"/>
應書水府蛟綃<lb/>
　呉都賦泉室潜織而卷綃淵客忼慨而泣珠註云俗傳<lb/>
　鮫人從水中出曽寓人家積日賣綃綃即孚俞也臨去<lb/>
　索器泣而出珠滿盤以遺主人<lb/>
　　　右陸魯望<lb/>
　　　　次韻胡彦明同年覉旅京師寄李飛三章一章<lb/>
　　　　道其窮困二章勸之歸三章言我亦欲歸耳胡<lb/>
　　　　李相甥也故有㯽榔之句<lb/>
㸔除日月坐中銓<lb/>
　言坐待銓選閱歳月之除去也唐制三銓選士尚書爲<lb/>
　尚書銓侍郎二人分爲中銓東銓見德宗實録今銓法<lb/>
　有尚書左右選侍郎左右選胡彦明隷侍郎左選故曰<lb/>
<pb n="KR4d0086_SBCK_013-5b"/>
　中銓文選禇淵碑云轉吏部郎執銓以平注云韋昭漢<lb/>
　書注曰銓稱錘也聲類曰銓所以稱物<lb/>
一歳應無官九遷<lb/>
　文選任彦升代范雲謝表云千秋之一日九迁荀爽之<lb/>
　十旬逺至方之微臣未爲速逹注云千秋自寢園郎論<lb/>
　戾大子事一日超九級至大鴻臚退之上張建封書雖<lb/>
　日受千金之賜一日九迁其官<lb/>
葱韮盈盤市門食<lb/>
　市門見上<lb/>
詩書滿枕客床氊<lb/>
　杜詩坐客寒無氊<lb/>
留連節物孤朋酒<lb/>
<pb n="KR4d0086_SBCK_013-6a"/>
　豳七月朋酒斯饗<lb/>
惱亂鄰翁謁子錢<lb/>
　漢貨殖傳呉楚兵之起長安中列侯封君行從軍旅齎<lb/>
　貸子錢家子錢家以爲関東成敗未决莫肯予唯母塩<lb/>
　氏出捐千金貸其息予之<lb/>
誰料丹徒布衣得困窮且忍試新年<lb/>
　南史劉穆之傳曰今日思爲丹徒布衣不可得也穆之<lb/>
　少時家貧好往妻兄家乞食食畢求㯽榔江氏兄弟戯<lb/>
　之按爾雅妻之晜弟爲甥詩序相甥盖謂此<lb/>
丁未同升郷里賢<lb/>
　丁未治平四年同登第<lb/>
别離寒暑未推遷<lb/>
<pb n="KR4d0086_SBCK_013-6b"/>
　賈誼鵬賦萬物变化固無休息斡流而遷或推而還太<lb/>
　白詩百齡何蕩漾萬化相推遷淵明詩序云日月推迁<lb/>
蕭條覉旅深窮巷蚤挽聲名上細氊<lb/>
　漢王吉傳諌昌邑王䟽曰廣厦之下細旃之上注云旃<lb/>
與氊同<lb/>
碧嶂清江元有宅白魚黄雀不論錢<lb/>
　杜詩白魚如切玉朱橘不論錢<lb/>
㯽榔一斛何湏得李氏弟兄佳少年<lb/>
　穆之爲丹陽尹召妻兄弟及醉令厨人以金柈貯㯽榔<lb/>
　一斛進之大白詩何時黄金盤一斛薦㯽榔<lb/>
畏人重禄難堪忍<lb/>
　文選魏文帝詩棄置勿復道客子常畏人<lb/>
<pb n="KR4d0086_SBCK_013-7a"/>
閱丗浮雲易变迁徐歩當車飢當肉<lb/>
戦國䇿斉語云斉宣王見顔蠋云云蠋辭去曰蠋願得<lb/>
　歸晚食以當肉安歩以當車無罪以當貴東坡答畢仲<lb/>
　㪯書云偶讀戦國䇿見處士顔蠋之語晩食以當肉欣<lb/>
　然而笑若蠋者可謂巧於居貧者也菜羮菽黍飢而食<lb/>
　其味與八珍䓁而旣飽之後芻豢滿前唯恐其不持<hi>去也</hi>
鋤頭爲枕草爲氊元無馬上封侯骨<hi>見上</hi>
安用人間使鬼錢<lb/>
　杜恕体論曰可以使鬼者錢魯褒錢神論曰錢無耳可<lb/>
　以使鬼<lb/>
不使朱門爭底事清溪白石可忘年<lb/>
　杜詩爾軰可忘年<lb/>
<pb n="KR4d0086_SBCK_013-7b"/>
　　　上䔥家峽<lb/>
玉笥峯前幾百家山明松雪水明沙<lb/>
　文選顔延年詩庭昏見野隂山明望松雪<lb/>
趂虚人集春𬞞好桑菌竹萌煙蕨芽<lb/>
　栁子厚桞州詩云青箬褁塩歸峒客緑荷包飯趂虚人<lb/>
　元注云虚市也寰宇記吉州廬陵縣玉笥山道書福地<lb/>
詩云此山地肥羙冝榖辟兵桑菌桑椹也詩食我桑椹<lb/>
　爾雅笋竹萌山谷甞有詩云蕨芽已作小兒拳<lb/>
　　　何䔥二族<lb/>
西漢功名相國多南朝人物数諸何<lb/>
　相國謂䔥何也南史何尚之傳廬江灊人子孫弟姪附<lb/>
傳者八人<lb/>
<pb n="KR4d0086_SBCK_013-8a"/>
向來冨貴喧天地亦有文章在澗阿<lb/>
　澗阿見上<lb/>
　　　魏夫人壇<lb/>
獨掃娥眉作逺山<lb/>
　杜詩淡掃娥眉朝至尊<lb/>
春風瑶草照朱顔我來欲問許玉斧二十四峯如髻鬟<lb/>
寰宇記撫州臨川縣西北六里二百歩有魏夫人壇神<lb/>
仙内傳夫人晋司徒舒之女傳法于護軍長史許穆穆<lb/>
　子玉斧皆昇仙<lb/>
　　　隱梅福處<lb/>
呉門不作南昌尉上䟽歸來朝市空<lb/>
　淵明詩一丗異朝市<lb/>
<pb n="KR4d0086_SBCK_013-8b"/>
笑拂巖花問塵丗故人子是國師公<lb/>
漢書梅福字子眞九江壽春人寰宇記洪州南昌縣有<lb/>
梅福池福嘆曰生爲我酷仕爲我梏形爲我辱智爲我<lb/>
毒於是棄南昌尉去妻子入洪崖山得道爲神仙代代<lb/>
有人或於玉笥山中逢見詩意謂梅福與刘向皆仕元<lb/>
成間數上䟽直諌亦略相似而向之子歆改名秀王莽<lb/>
篡位歆爲國師後事皆在莽傳<lb/>
　　　蕭子雲宅<lb/>
郁木坑頭春鳥呼雲迷帝子在時居風流掃地無㝷處只<lb/>
有寒藤學草書<lb/>
　南史斉髙帝孫子雲字景喬善草隷自云效鍾元常王<lb/>
　逸少而微变字体爲東陽太守百済國使人至建鄴求<lb/>
<pb n="KR4d0086_SBCK_013-9a"/>
　書逢子雲爲郡維舟將發望舡三十許步行拜行前子<lb/>
　雲遣問之答曰侍中尺牘之羙逺流海外今日所求唯<lb/>
　在名迹子雲停舡三日書三十紙與之獲金貨數百万<lb/>
　玉笥山記曰蕭子雲來棲止有人謂曰東北有洞曰都<lb/>
　木坑水自東注可以乆居子雲遂徙家居之後全家隠<lb/>
　洞中不知所之其地名都木岩也大暦𥘉有道士謝修<lb/>
　通居此山四十年後遇人引行見宅基遂結庵居之長<lb/>
　慶𥘉入都木坑見一宅重扉湏臾有青衣童子招修通<lb/>
　入見一人紫綬峩冠佩剱立堂之左一人碧綬素簡立<lb/>
　堂之右童子曰左者蕭君右者梅君即梅福也此記詳<lb/>
　見太平御覧郁木坑頭當作都木坑掃地見上<lb/>
　　　避秦十人<lb/>
<pb n="KR4d0086_SBCK_013-9b"/>
九真承詔上龍湖<lb/>
　史記封禅書有龍垂胡髯下迎黄帝黄帝上騎群臣從<lb/>
　者七十餘人按漢金日䃅傳捽胡投莾何羅殿下注胡<lb/>
　頸也尚書序云承詔作傳<lb/>
尽是驪山所送徒唯有鄧公留不去松根榰鼎煑菖蒲<lb/>
　漢髙紀爲縣送徒<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山<lb/>
　　　黄雀<lb/>
牛大垂天且烹割<lb/>
　莊子逍遥篇其翼若垂天之雲以割烹要湯見孟子<lb/>
細微黄雀莫貪生頭顱雖復行万里<lb/>
　卿頭顱方行万里見袁紹王荆公甞用此事作二十字<lb/>
送吕望之赴臨江云黄雀有頭顱長行万里餘想因君<lb/>
<pb n="KR4d0086_SBCK_013-10a"/>
岀守暫得免苞苴<lb/>
猶和塩梅傳說羮<lb/>
　　　到官㱕志浩然二絶句<lb/>
　　　　到官謂𥘉至大和縣也此後皆大和所作<lb/>
雨洗風吹桃李浄<lb/>
　劉夢得詩桃花淨尽菜花開<lb/>
松聲䀨尽鳥聲春滿舡明月從此去本是江湖寂寞人<lb/>
鳥烏未斍常先曉笋蕨登盤始見春<lb/>
　曉鵶未鳴而先起因見笋蕨始知春深言作邑之勞如<lb/>
　此也<lb/>
㰸手還他能者作從來刀筆不如人<lb/>
　漢曹參傳起秦刀筆吏師古曰刀所以削書古者用簡<lb/>
<pb n="KR4d0086_SBCK_013-10b"/>
　牒故吏皆以刀筆自隨也陳湯傳挫於刀筆師古曰刀<lb/>
筆謂吏<lb/>
　　　岀迎使客質明放舡自瓦窑㱕<lb/>
皷吹喧江雨不開丹楓落葉放舡囬<lb/>
　謝靈運詩曉霜楓葉丹杜詩送客蒼溪縣山寒雨不開<lb/>
　直愁騎馬滑故作泛舟囬<lb/>
風行水上如雲過<lb/>
　易風行水上渙<lb/>
地近嶺南無鴈來<lb/>
　衡陽有囬鴈峯詳見上注<lb/>
楼閣人家捲簾幕<lb/>
杜牧之詩深秋簾幕千家雨落日楼䑓一笛風<lb/>
<pb n="KR4d0086_SBCK_013-11a"/>
菰蒲鷗鳥樂湾洄惜無陶謝揮斤手<hi>見上</hi>
詩句縱橫付酒盃<lb/>
　　　送酒與畢大夫<lb/>
淺色官醅昨夜篘一樽聊付卯時投<lb/>
　卯酒見上<lb/>
甕邊吏部應歡喜殊勝平原老督郵<lb/>
　晉畢卓字茂丗爲吏部郎官比舎郎釀熟卓夜至其甕<lb/>
　間盗飲之爲掌酒者所縛明旦視之乃畢吏部也丗說<lb/>
　桓公有主簿善别酒好者謂青州從事惡者謂平原督<lb/>
　郵青州有齊郡言至齊也平原有革縣言至革上住也<lb/>
　　　次元明韻寄子由<lb/>
　按當時山谷兄大臨字元明寄子由詩云鍾鼎功名淹<lb/>
<pb n="KR4d0086_SBCK_013-11b"/>
　管庫朝廷翰墨冩風煙管庫謂監筠州塩酒稅也子由<lb/>
　在筠州有東軒記實元豐三年十二月作是歳庚申山<lb/>
　谷得邑太和辛酉到官<lb/>
半丗交親隨逝水<lb/>
　論語子在川上曰逝者如斯夫<lb/>
幾人圖畫入凌煙<lb/>
　唐貞觀功臣圖形凌煙閣<lb/>
春風春雨花經眼江北江南水拍天<lb/>
　拍天見上<lb/>
欲解銅章行問道<lb/>
　欲解銅章可見太和將滿時作四首同時銅章見第三<lb/>
　卷末注<lb/>
<pb n="KR4d0086_SBCK_013-12a"/>
定知石友許忘年<lb/>
　石友忘年並見上<lb/>
脊令各有思歸恨日月相催雪滿顚<lb/>
　言彼此皆有兄弟之思如脊令在原也<lb/>
　　　再次韻奉答子由<lb/>
蠆尾銀鈎<hi>謂索靖書見上</hi>冩珠玉剡藤蜀繭照松煙<lb/>
　唐舒元輿有弔剡藤文繭紙見上<lb/>
似逢海若談秋水<lb/>
　莊子秋水篇見上<lb/>
始覺醯雞守甕天<lb/>
　莊子田子方篇孔子曰丘之於道其猶醯雞歟微夫子<lb/>
　之發吾覆也吾不知天地之大全也<lb/>
<pb n="KR4d0086_SBCK_013-12b"/>
何日清揚能覿靣<lb/>
　鄘國風君子偕老云子之清揚揚且之顔也注云清視<lb/>
　清明也揚廣揚而頭角豐滿魯國風猗嗟云抑若揚兮<lb/>
　注揚廣揚又云猗嗟名兮美目清兮注上爲名目下爲<lb/>
　清又云清揚婉兮<lb/>
只今黃落又凋年<lb/>
　月令季秋草木黃落漢武帝秋風辭草木黄落兮鴈南歸<lb/>
　文選舞鶴賦窮隂殺節急景凋年<lb/>
萬錢買酒從公醉<lb/>
　杜詩左相日興費萬錢飲如長鯨吸百川<lb/>
一鉢行歌聽我顚<lb/>
　傳燈録道吾和尚有一鉢歌<lb/>
<pb n="KR4d0086_SBCK_013-13a"/>
　　　再次韻寄子由<lb/>
想見蘇耽携手僊<lb/>
　神仙傳蘇仙公桂陽人漢文帝時得道仙去後有白鶴<lb/>
　來上郡城東北樓上人或挾弹弹之鶴以爪攫樓板以<lb/>
　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>書云城郭是人民非三百甲子一來歸吾是蘇君弹<lb/>
　何爲又一說蘇耽者桂陽人也少以至孝著稱𥘉去時<lb/>
　云今年大疫死者略半家中井水飲之無恙果如所言<lb/>
　出洞仙傳所載郷里及行事大槩皆同可見仙公即蘇<lb/>
　耽也<lb/>
青山桑柘冒寒煙麒麟墮地思千里<lb/>
　韻書曰麒麟白馬黒脊傳玄豫章行云男兒當門戸墮<lb/>
　地自生神<lb/>
<pb n="KR4d0086_SBCK_013-13b"/>
虎豹憎人上九天<lb/>
　宋玉招䰟云歸來君無上天些虎豹九閞啄害下人些<lb/>
風雨極知雞自曉<lb/>
　鄭國風風雨凄凄雞鳴喈喈<lb/>
雪霜寜與菌争年<lb/>
　莊子逍遥篇朝菌不知晦朔蟪蛄不知春秋此小年也<lb/>
　詩意謂松栢冒霜雪豈與朝菌較脩短耶<lb/>
何時確論傾樽酒醫得儒生自聖顚<lb/>
　元注云岀素問今按難經五十九難曰在顚之病何以<lb/>
　别之自髙賢也自辯智也自貴倨也妄笑好歌樂也<lb/>
　　　次韻寄上七兄<lb/>
學得屠龍長縮手<lb/>
<pb n="KR4d0086_SBCK_013-14a"/>
　屠龍見上<lb/>
練成五色化蒼煙<lb/>
　列子湯問篇天地亦物也物有不足故昔者女蝸氏練<lb/>
　五色石以𥙷其闕<lb/>
誰言遊刃有餘地<lb/>
　恢恢乎其於遊刃必有餘地矣此莊子言庖丁解牛今<lb/>
　以言屠龍<lb/>
自信無功可𥙷天<lb/>
　言練石也<lb/>
啼鳥笑歌追暇日飽牛耕鑿望豐年<lb/>
　帝王丗紀老人擊壤于道曰吾鑿井而飲耕田而食帝<lb/>
　何力於我哉<lb/>
<pb n="KR4d0086_SBCK_013-14b"/>
荷鋤端欲相隨去邂逅青雲恐疾顚<lb/>
　髙位寔疾憤厚味寔醋毒見國語周語下<lb/>
　　　吉老受秋租輙成長句<lb/>
　　　　吉老太和丞也後篇云播糠眯眼丞良苦<lb/>
黄花事了緑叢霜<lb/>
　黄花事了盖倣退之杶李事巳退也<lb/>
蟋蟀催寒夜夜牀<lb/>
　蟋蟀見上<lb/>
愛日捃収如盗至<lb/>
　漢食貨志力耕數耘収獲如㓂盗之至<lb/>
失時鞭扑柰民瘡田夫田婦肩頳檐<lb/>
　退之聮句刈熟擔肩頳<lb/>
<pb n="KR4d0086_SBCK_013-15a"/>
江北江南稼滌埸<lb/>
　豳七月云十月納禾稼又云十月滌埸毛云滌掃也埸<lb/>
　功畢入也<lb/>
少忍飛糠瞇君眼要令私廪上公倉<lb/>
　莊子天運篇播糠瞇目則天地易位矣<lb/>
　　　再次韻和吉老<lb/>
今日僕姑晴自語<lb/>
　僕姑見上<lb/>
愁隂前日雪鋪床三冬一雨禾頭濕<lb/>
　朝野僉載云秋雨甲子禾頭生耳<lb/>
百斛幾痕牛領瘡<lb/>
　白樂天官牛詩云官牛駕官車滻水岸邊般載渉載向<lb/>
<pb n="KR4d0086_SBCK_013-15b"/>
　丑門官道西緑槐隂下鋪沙堤馬蹄踏沙雖淨潔牛領<lb/>
　牽車欲流血但能濟人治國調隂陽官牛領穿亦無妨<lb/>
民欲與翁歸作臘<lb/>
　漢嚴延年傳延年母從東海來欲從延年臘又云母畢<lb/>
　正臘遂去師古曰建丑之月爲臘祭因㑹飲若今蜡節<lb/>
公方無事可開埸相勤凍坐眞成惡愧我偷閑飽大倉<lb/>
　大倉見上<lb/>
　　　招吉老子範觀梅花<lb/>
播糠瞇眼丞良苦鳴皷連村尉始歸<lb/>
　後魏李崇徙兖州刺史兖土舊多劫盗崇命村置一樓<lb/>
　樓皆縣鼓盗發之處亂擊之聲布百里皆發人守險由<lb/>
　是盗發無不獲諸州皆効之<lb/>
<pb n="KR4d0086_SBCK_013-16a"/>
及取江梅來一醉明朝花作玉塵飛<lb/>
　玉塵眯目見上<lb/>
　　　寄黄從善<lb/>
故人千里隔談經想見牛刀刃發硎<hi>見上</hi>渴雨芭蕉心不<lb/>
展<lb/>
　文選謝靈運詩折麻心莫展此借用<lb/>
未春楊柳眼先青<lb/>
　白樂天楊柳枝詞云葉含濃露如啼眼枝嫋䡖風似舞腰<lb/>
鳬飛葉縣<hi>見上</hi>郎官宰<lb/>
　後漢書郎官出宰百里<lb/>
虹貫江南處士星<lb/>
　晉隱逸謝敷傳𥘉月犯少微少微一名處士星占者以<lb/>
<pb n="KR4d0086_SBCK_013-16b"/>
　隱士當之譙國戴逵有美才或憂之俄而敷死此語不<lb/>
　知謂誰<lb/>
天子文思求逆耳<lb/>
　杜牧詩文思天子復河隍漢張良諌髙祖云忠言逆耳<lb/>
　利於行<lb/>
吾宗一爲試雷霆<lb/>
　漢賈山傳人主之威非特雷霆也<lb/>
　　　登快閣<lb/>
　　　　怏閣在太和山谷送吕知常赴太和丞云我去<lb/>
　　　　太和欲朞矣吕君𥘉得太和官又云快閣六月<lb/>
　　　　江風寒此篇載在古詩中<lb/>
癡兒了却公家事<lb/>
<pb n="KR4d0086_SBCK_013-17a"/>
　生子癡了官事官事未易了也了事正作癡爲快耳見<lb/>
　晋傅咸傳<lb/>
快閣東西倚晚晴<lb/>
　唐李渉感興隋氏造宫闕峨峨倚雲煙<lb/>
落木千山天逺大澄江一道月分明<lb/>
　老杜天河詩常時任顯晦秋至輙分明<lb/>
朱弦巳爲佳人絶<lb/>
　用鍾期伯牙事不知謂誰<lb/>
青眼聊因美酒横萬里歸舡弄長笛此心吾與白鷗盟<lb/>
　　　題息軒<lb/>
僧開小檻籠沙界<lb/>
　金剛經以恒河沙數三千大千丗界文選頭陀寺碑演<lb/>
<pb n="KR4d0086_SBCK_013-17b"/>
　勿照之明而鍳窮沙界李善注亦引金剛經<lb/>
欎鬱參天翠竹叢<lb/>
　老杜古栢行黛色參天二千尺<lb/>
萬籟參差冩明月一家寥落共淸風<lb/>
　萬籟一家並見上<lb/>
蒲團禅板無人付<lb/>
　過禅板來過蒲團來見上注<lb/>
茶鼎薫爐與客同<lb/>
　文選雪賦燎薫爐兮炳明燭<lb/>
萬水千山㝷祖意歸來笑殺舊時翁<lb/>
　僧貫休詩萬水千山得得來傳燈録南岳譲禅師問嵩<lb/>
　山安如何是祖師西來意安曰如何不問自巳意<lb/>
<pb n="KR4d0086_SBCK_013-18a"/>
　　　從時中乞蒲團<lb/>
撲屋隂風雪作團織蒲投我最冝寒君當自致青雲上<hi>見上</hi>
快取金狨覆馬鞍<lb/>
　國朝皆跨狨鞍<lb/>
　　　答余洪範二首<lb/>
道在東西祖<lb/>
　傳燈録天竺有二十七祖逹磨西來爲中華𥘉祖贊寕<lb/>
　僧史以中國爲東夏僧寳傳玄沙禅師傳云師曰逹磨<lb/>
　不來東土二祖不往西天又按傳燈録大同禅師傳師<lb/>
　問僧什麽處來曰東西山禮祖師來師曰祖師不在東<lb/>
　西山疑或用此意<lb/>
詩如大小山<lb/>
<pb n="KR4d0086_SBCK_013-18b"/>
　小山巳見上注按許子解淮南鴻烈其叙云安襲封淮<lb/>
　南山方術之士多往歸焉遂與蘇飛李尚左呉田由雷<lb/>
　𬒳毛披伍𬒳晉昌等八人及諸儒大山小山之徒共講<lb/>
　論道徳緫統仁義而著此書<lb/>
一家同雪月萬事廢機関天上麒麟閣山中虎豹閑何時<lb/>
得丘壑明鏡失朱顔<lb/>
　並見上注<lb/>
懸罄齋厨數米炊<lb/>
　室如懸罄見左傳簡髮而櫛數米而炊見莊子庚桑楚<lb/>
篇文<lb/>
貧中氣味更相思可無昨日黄花酒又是春風栁絮時<lb/>
　　　題安福李令朝華亭<lb/>
<pb n="KR4d0086_SBCK_013-19a"/>
　安福縣隷吉州<lb/>
丹楹刻桷上峥嶸<lb/>
　春秋莊二十三年三<hi>月丹</hi>桓宫楹二十四年三月刻桓宫桷<lb/>
表裏江山路<hi>一作略</hi>眼平<lb/>
　表裏山河必無恙也見左傳僖二十八年晉子犯云<lb/>
曉日成霞張錦綺<lb/>
　此卷有快閣詩一張紅錦夕陽斜巳注<lb/>
青林多露綴珠纓<lb/>
　謝靈運詩云花上露猶泫法華經普門品云無盡意白<lb/>
　佛言我當供飬觀丗音菩薩即解頸衆寳珠纓絡以與<lb/>
　之文選王明君詞云泣淚濕珠纓<lb/>
人如旋磨觀群蟻<hi>見上</hi>
<pb n="KR4d0086_SBCK_013-19b"/>
田似圍碁據一枰<lb/>
　文選博弈論一枰之上李善本從木音平五臣本作一<lb/>
　抨𥙷萌切<lb/>
對案昏昏迷簿領暫來登覧是髙明<lb/>
　　　寄舒申之户曹<lb/>
吉州司戸官雖小曽屈詩人杜審言<lb/>
　唐杜審言傳恃才髙以傲丗見疾嘗語人曰吾文章當<lb/>
　得屈宋作衙官遷洛陽丞㘴事貶吉州司戸參軍審言<lb/>
　生子閑閑生甫字子美<lb/>
今日宣城讀書客還趨手板<hi>見上</hi>傍轅門江山依舊歳時<lb/>
改桃李欲開煙雨昏公退但呼紅䄂飲<lb/>
　詩自公退食<lb/>
<pb n="KR4d0086_SBCK_013-20a"/>
剰傳歌曲教新翻<lb/>
　元稹連昌宫詞云偷得新翻數般曲劉禹錫楊柳枝詞<lb/>
　聽唱新翻楊柳枝<lb/>
　　　次韻吉老十小詩<lb/>
十襲發硎刀<hi>見上</hi>無名自貴髙秋衣猶葛製<lb/>
　重裘兼味飬大賢氷食葛製神所憐退之苦寒歌也<lb/>
午飯厭溪毛<lb/>
　澗溪沼沚之毛<hi>見左傳</hi>
萬木霜揺落<hi>見上</hi>山呈斧鑿痕<lb/>
　退之詩徒觀斧鑿痕不矚治水航<lb/>
癡蠅思附尾<lb/>
　史記伯夷傳顔淵雖篤學附驥尾而行益顯索隠曰蒼<lb/>
<pb n="KR4d0086_SBCK_013-20b"/>
　蠅附驥而致千里<lb/>
驚鶴畏乘軒<lb/>
　衛懿公好鶴鶴有乘軒者見左閔二年<lb/>
日短循除廡溪寒出<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>科<lb/>
　爲我量度掘<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>科見退之石皷歌<lb/>
官居圖畫裏小鴨睡枯荷<lb/>
　謂薫爐也李義山詩云睡鴨香爐換夕薫<lb/>
眼看人換丗<lb/>
　文選歎逝賦川閱水以成川水滔滔而日度丗閱人而<lb/>
　爲丗人冉冉而行暮人何丗而弗新丗何人之能故歐<lb/>
　公夢中詩碁罷不知人換丗<lb/>
手種木成隂藏拙無三窟<hi>見上</hi>談禅劇七禽<lb/>
<pb n="KR4d0086_SBCK_013-21a"/>
　談禪問答之間譬若孔明之於孟獲七縱七禽也詳見<lb/>
　第一卷寄謝外舅詩注<lb/>
寒氷幾㾗落秋山萬竅號<lb/>
　莊子齊物篇大塊噫氣其名爲風是唯無作作則萬竅<lb/>
　怒號<lb/>
紅梨啄烏鵲殘菊掛蠨蛸<lb/>
　詩東山云蟏蛸在戸<lb/>
佳人斗南北<lb/>
　第一卷有詩云故人南箕與北斗言離别也<lb/>
美酒玉東西<lb/>
　酒杯名<lb/>
夢鹿分眞鹿<lb/>
<pb n="KR4d0086_SBCK_013-21b"/>
　事見列子巳見上注<lb/>
無雞應木雞<lb/>
　莊子逹生篇紀渻子爲王飬闘雞曰望之似木雞矣異<lb/>
　雞無敢應者反走矣<lb/>
斵鼻昔常尓絶弦知者稀無人與争長唯有釣魚磯<lb/>
　並見上注<lb/>
茵席絮剪蠒枕囊収决明<lb/>
　杜詩階下决明顔色鮮<lb/>
南風入晝夢起坐是松聲<lb/>
　夢中聞風起及覺乃松聲也如楞嚴經云如重睡人其<lb/>
　家有人擣練舂米其人夢中聞舂擣聲别作他物或爲<lb/>
　擊皷或爲撞鍾宋玉髙唐賦云俯視峥嶸不見其底虚<lb/>
<pb n="KR4d0086_SBCK_013-22a"/>
聞松聲<lb/>
半菽一瓢飲<lb/>
　項籍傳卒食半菽語顔子一瓢飲<lb/>
懸鶉百結衣<lb/>
　荀子曰子夏家貧衣若懸鶉杜詩弊衣何啻聮百結<lb/>
䔥條鬼不瞰<lb/>
　楊雄解嘲賦云髙明之家鬼瞰其室<lb/>
聊可與同歸<lb/>
　楊雄逐貧賦末云貧遂不去與我遊息此用其意<lb/>
學似斵輪扁<hi>見上</hi>詩如飯顆山<lb/>
　李白嘲杜甫詩飯顆山頭逢杜甫頭戴笠子日卓午即<lb/>
　問年來太瘦生揔爲從前作詩苦見本事詩<lb/>
<pb n="KR4d0086_SBCK_013-22b"/>
室中餘一剱無氣斗牛間<hi>見上</hi>
　　　歐陽從道許寄金橘以詩督之<lb/>
　　　　元注云從道叅禅常有言句來頗聞數從歌舞<lb/>
　　　　飲故及之<lb/>
禅客入秋無氣息想依紅䄂醉毰毸<lb/>
　射雉賦敷藻翰之陪鰓<lb/>
霜枝揺落黄金弹許送筠籠殊未來<lb/>
　西京雜記韓嫣好弹以黄金爲丸筠籠見上<lb/>
　　　黄幾復自海上寄恵金液三十两且曰唯有德之<lb/>
　　　士冝享將以排蕩隂邪守衛眞火幸不以凡物畜<lb/>
　　　之戯答<lb/>
皺面黄須巳一翁<lb/>
<pb n="KR4d0086_SBCK_013-23a"/>
　楞嚴經迫於衰顔髮白面皺巳成老翁見上<lb/>
樽前猶發少年紅金丹乞與煩眞友只恐無名帝籍中<lb/>
禮記月令藏帝籍之収於神倉今借使以言掛名仙籍<lb/>
　也樂天詩但恐長生須有籍仙䑓試爲檢名看<lb/>
　　　和七兄山蕷湯<lb/>
厨人清曉獻瓊糜<hi>見上</hi>正是相如酒渴時<lb/>
　相如傳常有消渴病杜詩酒渴愛江清<lb/>
能解飢寒勝湯餅<lb/>
　束晳餅賦玄冬猛寒淸晨之㑹涕凍鼻中霜凝口外充<lb/>
　虚解戦湯餅爲最<lb/>
略無風味笑蹲鴟<lb/>
　漢貨殖傳下有蹲鴟至死不飢注謂芋也<lb/>
<pb n="KR4d0086_SBCK_013-23b"/>
打䆫急雨知然鼎亂眼晴雲看上匙巳覺塵生双井椀濁<lb/>
醪從此不須持<lb/>
　杜詩濁醪有妙理<lb/>
　　　弈棊二首呈任公漸<lb/>
偶無公事負朝暄<lb/>
　韓文丞㕔記云吾方有公事子姑去負暄見列子<lb/>
三百枯棊共一罇<lb/>
　枯棊三百見文選博弈論<lb/>
坐隱不知巖穴樂手談勝與俗人言<lb/>
　語林曰王中郎以圍棊是坐隱支公以棊爲手談馬子<lb/>
　長報任少卿云此可與智者道難爲俗人言<lb/>
簿書堆積塵生案<lb/>
<pb n="KR4d0086_SBCK_013-24a"/>
嵇康書人間多事堆案盈几<lb/>
車馬淹留客在門戦勝將驕疑必敗果然終取敵兵飜<lb/>
　羽傳宋義諌曰戦勝而將驕卒惰者敗今少惰矣<lb/>
偶無公事客休時席上談兵較<hi>一作角</hi>两碁心似珠絲遊<lb/>
碧落<lb/>
　樂天詩上窮碧落下黃泉<lb/>
身如蜩甲化枯枝<lb/>
　退之聮句化蠱枯梮枝言蟬也蟬亦曰蜩五月鳴蜩<lb/>
湘東一目誠甘死<lb/>
　南史王偉爲侯景謀主偉作檄云項羽重瞳尚有烏江<lb/>
　之敗湘東一目寕爲赤縣所歸<lb/>
天下中分尚可持<lb/>
<pb n="KR4d0086_SBCK_013-24b"/>
　項與漢王約中分天下割洪溝此謂持碁白黒不可動<lb/>
誰謂吾徒猶愛日<hi>見法言</hi>參横月落不曽知<lb/>
　月落參横見子厚龍城録<lb/>
　　　次韻幾復答予所贈三物三首<lb/>
誰憐湖海士<hi>見上</hi>白髮夜䆫檠<lb/>
　退之短檠歌夜書細字綴語言两眼眵昏頭雪白<lb/>
風雨雞不巳<lb/>
　見毛詩<lb/>
詩書眼尚明禪枝安宿鳥<lb/>
　禪枝見第六卷和外舅夙興詩注<lb/>
僧粥吼華鯨<lb/>
　東都賦發鯨魚鏗華鍾以言木魚呼粥也<lb/>
<pb n="KR4d0086_SBCK_013-25a"/>
但滿五車讀<hi>見上</hi>行看一座傾<lb/>
　一座盡傾見相如傳<lb/>
　　　右石燈檠<lb/>
絶域薔薇露<lb/>
　嶺南有薔薇露楊文公談苑金陵宫中人挼此水染生<lb/>
　帛言其香也<lb/>
他山<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞爐<lb/>
　西漢雜記丁緩作九層博山香爐鏤爲竒禽恠獸今刻<lb/>
　蓮花也尓雅荷芙蕖其花<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞<lb/>
薫衣作家想伏枕夢閨姝遊子宦蟻穴<hi>見上</hi>謫仙居匏壷<lb/>
　用費長房傳壷公事<lb/>
當時有憂楽回首亦成無<lb/>
<pb n="KR4d0086_SBCK_013-25b"/>
　一作稍薫衣一莞似慰客心孤遊子夢蟻穴謫仙居匏<lb/>
　壷霏霏䴡絲網清興可能無<lb/>
　　　右石愽山<lb/>
九原誰復起<lb/>
　死者可作見上<lb/>
糟魄未傳心<hi>見上</hi>不取丁儀米<lb/>
　晋陳壽傳丁儀丁<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>有盛名於魏壽謂其子曰可覔千<lb/>
　斛米見與當爲尊公作佳傳丁不與竟不立傳<lb/>
疑成校尉金<lb/>
　曹操特置發兵中郎將模金校尉見文選陳琳傳<lb/>
名從髙位借德有下僚沉<lb/>
　選詩英俊沉下僚<lb/>
<pb n="KR4d0086_SBCK_013-26a"/>
筆削多瑕點<lb/>
　孔子丗家筆則筆削則削退之詩指摘困瑕玷<lb/>
猶希畏友箴<lb/>
　一本筆從髙位曲陸有德人沉救俗規如此慵踈廢古今<lb/>
　　　右石刻<lb/>
　　　　静居寺上方南入一徑有釣䑓氣象甚古而俗<lb/>
　　　　傳謬妄意嘗有隱君子漁釣其上感之作詩<lb/>
　　　　　吉州青原山静居寺行思禅師道埸見下注<lb/>
避丗一丘壑<lb/>
　漁釣於一壑栖遲於一丘班固叙傳<lb/>
似漁非丗漁<lb/>
　子厚饒娥碑丗漁鄱水<lb/>
<pb n="KR4d0086_SBCK_013-26b"/>
獨吟嘉橘頌<lb/>
　屈原九章有嘉橘頌<lb/>
不遺子公書<lb/>
　漢陳咸傳予陳湯書曰即䝉子公力得入帝城死不恨<lb/>
笋蕨瑶琳晚絲緡歳月除<lb/>
　詩其釣伊何維絲伊緡<lb/>
安知冶容子<lb/>
　昜冶容誨淫<lb/>
紅䄂泣前魚<lb/>
　文選阮嗣宗詩昔日繁華子安陵與龍陽主云說苑曰<lb/>
　安陵纒得幸於楚恭王云云戦國茦云龍陽君釣十余<lb/>
　魚而泣下王問之對曰臣始得魚甚喜後得益多而不<lb/>
<pb n="KR4d0086_SBCK_013-27a"/>
　欲弃前所得也今臣得拂枕席爵至人君從人於庭避<lb/>
　人於途四海之内美人甚多矣聞臣得幸於王褰裳而<lb/>
　趨王臣亦曩之所得魚也亦將弃矣陸韓卿詩云子瑕<lb/>
　矯後駕安陵泣前魚注云泣魚是龍陽非安陵<lb/>
　　　侯尉之吉水覆按未歸三日泥雨戯成寄之<lb/>
歎息侯嬴老<lb/>
　史記魏公子無忌傳封爲信陵君魏有隱士侯嬴年七<lb/>
　十家貧爲大梁夷門監者公子往請欲厚遺之不肯受<lb/>
　乃置酒大㑹賓客坐定公子從車騎虚左自迎侯生<hi>云云</hi>
尉曹鞍馬疲山花迷部曲江雨壓旌旗越鳥勸沽酒<lb/>
　謂提壷盧鳥也<lb/>
竹雞憂蹋泥<lb/>
<pb n="KR4d0086_SBCK_013-27b"/>
　謂泥滑滑鳥也<lb/>
不知何處醉遥寄解酲詩<lb/>
　劉伶五斗解酲<lb/>
　　　侯尉家聽琵琶<lb/>
舫齋蒼竹雨聲中一曲琵琶酒一鍾恰似潯陽江上聽只<lb/>
無明月與丹楓<lb/>
　白樂天琵琶引其略云潯陽江頭夜送客楓葉荻花秋<lb/>
　索索主人下馬客在舡舉酒欲飲無管弦醉不成歡慘<lb/>
　將别别時茫茫江浸月云云<lb/>
　　　次韻吉老寄君庸<lb/>
何郎生事四立壁<hi>見上</hi>心地髙明百不憂<lb/>
　杜詩願聞第一義廻向心地𥘉心地本出佛書杜詩又<lb/>
<pb n="KR4d0086_SBCK_013-28a"/>
　云吾知徐公百不憂<lb/>
白眼醉來思阮籍<hi>見上</hi>碧雲吟罷對湯休<lb/>
　文選江文通擬休上人詩日暮碧雲合佳人殊未來沙<lb/>
　門慧丘本妵湯<lb/>
諸公著力書交上尺璧深藏價未酬空使君如巢幕燕將<lb/>
雛處處度春秋<lb/>
　左傳燕巢於幕上樂府有鳯將雛<lb/>
　　　寄袁守寥獻卿<lb/>
公移猥甚叢生笋<lb/>
　退之詩戢戢巳多如束笋集中有符移官移與公移皆<lb/>
　檄也<lb/>
訟諜紛如蜜分窠<lb/>
<pb n="KR4d0086_SBCK_013-28b"/>
　訟諜即北山移文所謂諜訴倥偬也<lb/>
少得曲肱成夢蝶<hi>見上</hi>不堪衙吏報鳴鼉<lb/>
　詩鼉鼓逢逢<lb/>
巳荒里社田園了可柰春風桃李何想見冝春賢太守無<lb/>
書來問病維摩<hi>見上</hi>
　　　廖袁州次韻見答并寄黃靖國再生傳次韻寄之<lb/>
春去懐賢感物多飛花髙下罥絲窠<lb/>
　退之聮句絲窠掃還成<lb/>
傳聞治境無戾虎<lb/>
　戰國䇿秦語云陳軫曰有兩虎争人而闘者管莊子將<lb/>
　刺之管與止之曰虎者戾蟲人者甘餌也注云戾貪也<lb/>
　虎渡江見上<lb/>
<pb n="KR4d0086_SBCK_013-29a"/>
更道豐年鳴白鼉<lb/>
　唐張籍詩天欲雨有東風南溪白鼉鳴窟中<lb/>
史筆縱横窺宝鉉<lb/>
　元注云干宝作搜神記徐鉉作稽神録當時謂宝鬼之<lb/>
董孤<lb/>
詩才清壯近隂何<lb/>
　隂鏗何遜見上<lb/>
寄聲千萬相勞苦如倚胡床得按摩<lb/>
　趙廣漢傳界上亭長戯曰至府爲我多謝問趙君師古<lb/>
　曰多厚也言慇懃若今人言千萬問訊據胡床見晋桓<lb/>
　伊傳礼記内則問衣燠寒疾痛苛癢而敬抑搔之注云<lb/>
　抑按搔摩之<lb/>
<pb n="KR4d0086_SBCK_013-29b"/>
　　　袁州劉司法亦和予摩字詩因次韻寄之<lb/>
袁州司法多兼局日暮歸來印幾窠詩罷春風榮草木<lb/>
　歸去來詞木欣欣以向榮<lb/>
書成快劒斫蛟鼉<lb/>
　退之石皷歌快劒斫断生蛟鼉<lb/>
遥知吏隱清如此<lb/>
　杜詩吏隱適情性兹焉其窟宅汝南先賢傳鄭欽吏隱<lb/>
　於蟻陂之陽<lb/>
應問卿曹果是何<lb/>
　王徽之傳爲桓冲騎兵參軍冲問卿署何曹對曰似是<lb/>
　馬曹<lb/>
頗憶病餘居士否在家無意食蘿摩<lb/>
<pb n="KR4d0086_SBCK_013-30a"/>
　本草枸𣏌注曰諺云去家千里不食蘿摩枸𣏌<lb/>
　　　次韻奉答吉老并寄何君庸<lb/>
傾懷相見開城府<lb/>
　文選于令昇晋紀緫論云宣皇帝性深阻有如城府而<lb/>
　能寛綽以容納<lb/>
取意閑談投<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>窠<lb/>
　<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>窠見上<lb/>
但使吏曹無狡兎<lb/>
　春秋後語馮驩謂孟嘗君曰聞狡兎有三窟<lb/>
任呼舞女伐靈鼉<hi>見上</hi>屢中甕面酒幾聖<lb/>
　釭面即甕頭見上注魏志徐邈傳時科禁酒而邈私飲<lb/>
　至沉醉校事趙逹問以曹事邈曰中聖人逹白之太祖<lb/>
<pb n="KR4d0086_SBCK_013-30b"/>
　太祖怒鮮于輔曰平日醉客謂酒清者爲聖人濁者爲<lb/>
　賢人偶醉言耳坐得免後文帝踐祚問曰頗復中聖人<lb/>
　不對曰時復中之<lb/>
苦憶樽前人姓何願得兩公俱助我不維朱墨要漸摩<lb/>
　非特治簿書朱出墨入亦欲漸仁摩義也<lb/>
　　　聞吉老縣丞按田在萬安山中<lb/>
苦雨𥘉聞喚婦鳩<lb/>
　歐公詩天將隂鳴鳩逐婦鳴中林鳴婦怒啼無好音天<lb/>
　雨止鳩呼婦歸鳴且喜婦不亟還呼不巳<lb/>
紅粧滿院木蕖秋<lb/>
　木蕖即木芙蓉也亦名拒霜花韓桞皆有木芙蓉詩芙<lb/>
　蓉亦曰芙蕖韓詩又云平鋪紅蕖盖明鏡此言水芙蓉<lb/>
<pb n="KR4d0086_SBCK_013-31a"/>
　即荷花也<lb/>
樽前不記崔思立應在諸山最上頭<lb/>
　韓文有藍田縣丞㕔壁記云博陵崔思立黜官再轉而<lb/>
　爲丞兹邑<lb/>
　　　次韻喜陳吉老還家二絶<lb/>
公庭無事吏人休<lb/>
　日至休吏見上<lb/>
垂箔寒㕔對弈秋<lb/>
　弈秋見孟子<lb/>
催織青籠篘白酒竹炉煨栗煑雞頭<lb/>
夜寒客枕多歸夢歸得黃柑紫蔗秋小雨對談揮麈尾<lb/>
　麈尾見上<lb/>
<pb n="KR4d0086_SBCK_013-31b"/>
青燈分坐冩蠅頭<lb/>
　南史齊衡陽王巾箱五經蠅頭細書<lb/>
　　　再次韻答吉老二首<lb/>
水宿風飡甚勞苦<lb/>
　文選升天行云風餐委松宿雲卧恣天行謝靈運詩客<lb/>
　遊倦水宿風朝難具論<lb/>
勉旃吾子冨春秋<lb/>
　漢楊惲書願勉旃毋多談漢書帝冨春秋又云冨於春<lb/>
　秋也<lb/>
我愧疲民欲歸去麥田春雨把鋤頭<lb/>
　傳燈録傳大士頌云空手把鋤頭歩行騎水牛山谷屢<lb/>
　冩此頌<lb/>
<pb n="KR4d0086_SBCK_013-32a"/>
賢勞三事一歸休<lb/>
　見孟子<lb/>
霜落園林失九秋想得君家烏鵲喜蛛絲縈繞玉搔頭<lb/>
　玉搔頭見上西漢雜記目瞤得酒食燈火花得錢財乾<lb/>
　鵲噪而行人至蜘蛛集而百事喜<lb/>
　　　雙澗寺<lb/>
二水犇犇鳴屋除<lb/>
　韓文藍田丞㕔記水㶁㶁循除鳴<lb/>
松林落日吼烏菟<lb/>
　左傳楚人謂虎爲烏菟<lb/>
老僧更有百歳母白髮身爲反哺烏<lb/>
　爾雅純黒而反哺者烏也杜詩林烏反哺聲<lb/>
<pb n="KR4d0086_SBCK_013-32b"/>
山陿江深屋翠崖夜鍾聲自甕中來長松偃蹇蒼龍卧六<lb/>
月澗泉轟怒雷<lb/>
　　　酴醾<lb/>
漢宫嬌額半塗黃<lb/>
　後漢馬廖傳城中好廣眉四方且半額幽恠録橘中四<lb/>
　老一叟曰君輸我智瓊額黃十二枝<lb/>
入骨濃薫賈女香<lb/>
　晋賈謐傳母賈午充少女也父韓壽與女通家中莫知<lb/>
　時西域貢竒香一着人則經月不歇帝以賜充女宻盗<lb/>
　以遺壽充寮屬與壽燕處聞其芬馥稱之於充云云<lb/>
日色漸遲風力細倚欄偷舞白霓裳<lb/>
　楊太眞外傳進見日奏霓裳羽衣曲<lb/>
<pb n="KR4d0086_SBCK_013-33a"/>
　　　奉答李和甫代簡二絶句<lb/>
山色江聲相與淸卷簾待得月華生<lb/>
歐公歌曲云欄干倚遍待得月華生<lb/>
可憐一曲並舡笛說尽故人離别情<lb/>
夢中往事隨心見醉裏繁華乱眼生<lb/>
　太白詩不知繁華子優優何所迫<lb/>
長爲風流惱人病不知天性緫無情<lb/>
　　　次韻奉答廖袁州懷舊隱之詩<lb/>
詩題怨鶴與驚猿<lb/>
　文選北山移文蕙帳空兮夜鶴怨山人去兮曉猿驚<lb/>
一幅溪藤照麝煙聞道省郎方結綬<lb/>
　溪藤見上後漢黄香爲尚書郎不離省闥白楽天集有<lb/>
<pb n="KR4d0086_SBCK_013-33b"/>
　賀楊十二新拜省郎詩杜詩省郎京尹必俯拾蕭朱結<lb/>
　綬見漢䔥育傳<lb/>
可容名士乞㱕田<lb/>
　淵明詩云守拙㱕園田文選張子有㱕田賦<lb/>
嚴安召見天嗟晚<lb/>
　主父偃傳上書朝奏暮召時徐楽嚴安亦俱上書上召<lb/>
　見三人謂曰公等何相見之晚也<lb/>
賈誼㱕來席更前<lb/>
　誼爲長沙傅帝思誼檄之至入見至夜分文帝前席<lb/>
何况班家有超固應封定逺勒燕然<lb/>
　班超封定逺侯班固勒燕然銘各有傳<lb/>
　　　觀王主簿家酴醾<lb/>
<pb n="KR4d0086_SBCK_013-34a"/>
肌膚冰雪薫沉水<lb/>
　莊子逍遥篇藐姑射之山有神人居焉肌膚若冰雪<lb/>
百草千花莫比芳<lb/>
　楊文公談苑稱鄭文寳詩百草千花路斜風細雨天<lb/>
露濕何郎試湯餅<lb/>
　語林曰何平叔美姿儀而絶白魏文帝疑其着粉夏月<lb/>
　與熱湯餅旣啖大汗出隨以朱衣自拭色轉皎然平叔<lb/>
　何晏也魏𥘉尚主<lb/>
日烘荀令炷爐香<lb/>
　襄陽記劉季和性爱香常如厠還輙過香爐上主簿張<lb/>
　坦曰人名公作俗人不虚也季和曰荀令君至人家㘴<lb/>
　席三日香與我如何坦曰醜婦效顰見者必走公欲遁<lb/>
<pb n="KR4d0086_SBCK_013-34b"/>
　走耶季和大笑詩人詠花多比美女山谷賦酴醾獨比<lb/>
　美丈夫見冷齋夜話<lb/>
風流徹骨成春酒夢寐宜人入枕囊<lb/>
　宜人見上前集酴醾詩名字因壷酒風流付枕幃與此<lb/>
　句意同<lb/>
輸與能詩王主簿瑶䑓影裏據胡床<lb/>
　見上<lb/>
　　　社日奉寄君庸主簿<lb/>
花發社公雨<lb/>
　社公見上<lb/>
隂寒殊未開𥘉聞燕子語似報玉人來<lb/>
　元稹作張君傳崔氏詩曰待月西廂下迎風戸半開拂<lb/>
<pb n="KR4d0086_SBCK_013-35a"/>
　拂桃花樹疑是故人來<lb/>
遮眼便書冊<lb/>
傳燈録僧問藥山爲什麽經師曰只圗遮眼<lb/>
挑聾欺酒杯<lb/>
　李氏談録李相濤小字社公爲兵部時文公昉爲翰林<lb/>
　學士月給内醖兵部因春社寄昉詩云社公今日没心<lb/>
情爲乏持聾酒一缾俗云社日酒治聾治音持挑當作<lb/>
　治欺當作欠<lb/>
傳聲習主簿勤爲撥春醅<lb/>
　晋習鑿歯傳爲桓温西曹主簿温曰三十年㸔儒書不<lb/>
　如一詣習主簿大白詩恰似蒲萄新撥醅<lb/>
　　　北䆫<hi>已見前集</hi>
<pb n="KR4d0086_SBCK_013-35b"/>
　　洪範以不合俗人題㕔壁二絶句次韻和之<lb/>
寂寥吾道付萬丗忍向時人覔賞音<lb/>
臨博而企竦聞樂而竊抃者或有賞音而識道也見曹<lb/>
子建求自試表聞弦賞音見呉志周瑜傳第一卷答明<lb/>
略云枯桐滿腹生蛛網忍向時人覔清賞皆用鍾期伯<lb/>
牙事<lb/>
搔首金城西萬里樽前從此嘆人琴<lb/>
元注云德占最知洪範徐德占死事見上注晋王徽之<lb/>
傳獻之卒徽之奔䘮不哭直上靈床取獻之琴弹之乆<lb/>
而不調嘆曰嗚呼子敬人琴俱亡<lb/>
埋没髙才築釣聞<lb/>
杜牧詩築釣乗時用言傳說大公也<lb/>
<pb n="KR4d0086_SBCK_013-36a"/>
風雲未㑹要鯢桓南康郡下參軍耳付與紅塵白眼㸔<lb/>
　鯢桓青白眼見上<lb/>
　　　次韻杜仲觀二絶<lb/>
鳥啼花動却春寒雨壓青旗卷畫干多事今年廢詩酒煩<lb/>
君傳語問平安<lb/>
重簾複幕和風雨無奈催沽鳥喚人<lb/>
鳥名提壷蘆見上注<lb/>
只是樽前欠狂客舞娃<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>雪酒磷磷<lb/>
　退之詩黄簾緑幕朱戸閉唐賀知章自號四明狂客莊<lb/>
　子云肌膚若氷雪詩楊之水白石鄰鄰注淸澈也翻石<lb/>
　亦作磷<lb/>
　　　再次韻<lb/>
<pb n="KR4d0086_SBCK_013-36b"/>
矩舞朱裙愜醉㸔<lb/>
　陶岳零陵記長沙王發於上前自爲短舞人笑其拙<lb/>
惜公官守隔江干遥憐得句無人賞走馬城東覔道安<lb/>
　習鑿歯傳時有桑門釋道安俊辯有髙才與習𥘉相見<lb/>
　道安曰弥天釋道安當爲遊寺<lb/>
詩家二杜<hi>審言及甫</hi>見仍雲<hi>見上</hi>詩句風流照映人青眼<lb/>
向來同醉醒白頭相望不緇磷<lb/>
　杜詩但取不緇磷<lb/>
山谷外集詩註卷第十三<lb/>
</p>
<p>
</p>
  </div>
</body>
</text>
</TEI>
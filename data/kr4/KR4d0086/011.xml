<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0086_SBCK_011-1a"/>
山谷外集詩註卷第十一<lb/>
　　　徐孺子祠堂<lb/>
喬木幽人三畒宅<lb/>
　寰宇記洪州南昌縣徐孺子宅在州東北三里孺子羙<lb/>
　梅福之德於福宅東立宅<lb/>
　芻一束向誰論<lb/>
　後漢徐穉傳郭林宗有母憂穉徃弔之置生芻一束於<lb/>
　廬前而去<lb/>
藤蘿得意干雲日<lb/>
　後漢丁鴻傳干雲蔽日之木起於葱青<lb/>
蕭皷何心進酒樽白屋可能無孺子<lb/>
　文選樂府云周公下白屋吐哺不及餐<lb/>
<pb n="KR4d0086_SBCK_011-1b"/>
黄堂不是欠陳蕃<lb/>
　本傳陳蕃爲大守不接賔客唯穉來特設一榻後漢郭<lb/>
　丹傳以丹事編署黄堂以爲後法注黄堂大守㕔事<lb/>
古人冷淡今人笑湖水年年到舊痕<lb/>
　杜詩江流復舊痕<lb/>
　　　送徐隱父宰餘干<lb/>
　　　　餘干隷饒州<lb/>
地方百里諸侯國飜手氷霜覆手炎<lb/>
　漢陸賈謂尉佗曰越殺王降漢如反覆手耳老杜詩飜<lb/>
　手作雲覆手雨<lb/>
贅壻得牛庭少訟<lb/>
　舊唐書張允濟傳大業中爲武陽令元武縣鄰接人有<lb/>
<pb n="KR4d0086_SBCK_011-2a"/>
　以牸牛依其婦家者八九年牛孳生十餘頭及將異居<lb/>
　婦家不與累政不能决其人詣武陽質於允濟允濟令<lb/>
　左右縳牛主以衫蒙其頭將至村中云捕盗牛賊召村<lb/>
　中牛悉集問所從來妻家不知其故指其所訴牛曰此<lb/>
　女婿家牛也非我所知允濟發蒙曰此即女婿以牛歸<lb/>
　之妻家叩頭伏罪<lb/>
長官齋馬吏爭廉<lb/>
　舊唐書馮元淑傳則天時歴浚儀始平二縣令未嘗以<lb/>
　妻子之官所乗馬午後不蒭云令其作齋身及奴僕日<lb/>
　一食而已<lb/>
邑中丞掾隂桃李案上文書略米鹽<lb/>
　米塩見上<lb/>
<pb n="KR4d0086_SBCK_011-2b"/>
治狀要湏聞豈弟此行端爲霽威嚴<lb/>
　漢魏相傳爲霽威嚴<lb/>
天上麒麟來下瑞<lb/>
　南史徐陵傳陵年數歲釋寳誌摩其頂曰天上石麒麟<lb/>
　也韓詩黄至行生祥下瑞無時期<lb/>
江南橘柚間生賢玉臺書在猶騷雅<lb/>
　玉臺新詠徐陵所編也<lb/>
孺子亭荒只草煙<lb/>
　見上<lb/>
半丗功名𥘉墨綬<lb/>
　後漢志千石六百石墨綬<lb/>
同兄文字敵靑錢<lb/>
<pb n="KR4d0086_SBCK_011-3a"/>
　同兄疑舛誤唐張薦傳祖鷟字文成貟半千稱鷟文詞<lb/>
　猶靑銅錢萬選萬中時号靑錢學士<lb/>
割雞不合庖丁手<lb/>
　割雞焉用牛刀也<lb/>
家傳風流更著鞭<lb/>
　著鞭見上家傳言其家丗也詩中皆用徐姓事<lb/>
　　　答德甫弟<lb/>
鳥啼花發獨愁思<lb/>
　楊太真傳明皇云鳥啼花落水緑山青<lb/>
憐子三章怨慕詩<lb/>
　孟子曰怨慕也<lb/>
鴻鴈雙飛彈射下脊令同病急難時<lb/>
<pb n="KR4d0086_SBCK_011-3b"/>
　詩常棣鹡鴒在原兄弟急難<lb/>
功名所在猶爭死意氣相湏尚不移<lb/>
　文選輕死重氣結黨連群意氣相湏當是相傾大白扶<lb/>
　風豪上歌意氣相傾山可移<lb/>
何况極天無以報<lb/>
　詩欲報之德昊天罔極<lb/>
林囬投璧負嬰兒<lb/>
　見上元注云時以父事兄弟俱在縲紲<lb/>
　　　何造誠作浩然堂陳義甚髙然頗喜度丗飛曻之<lb/>
　　　說築屋飯方士願乗六氣遊天地間故作浩然詞<lb/>
　　　二章贈之<lb/>
公欲輕身上紫霞<lb/>
<pb n="KR4d0086_SBCK_011-4a"/>
　黄庭經上清紫霞虚皇尊<lb/>
瓊糜玉饌厭豪奢<lb/>
　瓊糜見上呉都賦珠服玉饌<lb/>
百年丗路同朝菌<lb/>
　莊子朝菌不知晦朔<lb/>
九鑰天関守夜义<lb/>
　夜义守門見上<lb/>
霜檜左紉空白鹿<lb/>
　寰宇記譙縣太淸宫有檜樹鹿跡存焉范文正公太淸<lb/>
　宫九詠序左紉檜其一也石蔓卿詩引太清記云老子<lb/>
　手植此檜根株枝幹皆左紉<lb/>
金鑪同契漫丹砂<lb/>
<pb n="KR4d0086_SBCK_011-4b"/>
　魏伯陽撰參同契其書論丹砂秘訣<lb/>
要令心地閑如水萬物浮沉共我家<lb/>
　心地見上<lb/>
萬物浮沉共我家淸明心水徧河沙<lb/>
　傳灯録張拙頌云光明寂照徧河沙凡聖含靈共我家<lb/>
無鈎狂象聽人語<lb/>
　佛遺教經汝等當好制心心之可畏甚於毒虵悪獸怨<lb/>
　賊太火越逸未足喻也譬如狂象無鈎猨猴得樹騰躍<lb/>
　踔躑難可禁制當急挫之無令放逸縱此心者䘮人善<lb/>
　事<lb/>
露地白牛㸔月斜<lb/>
　見第二卷注<lb/>
<pb n="KR4d0086_SBCK_011-5a"/>
小雨呼兒蓻桃李踈簾幃客轉琵琶塵<hi>塵</hi>三昧開門户不<lb/>
用丹田飬素霞<lb/>
　華嚴經有刹刹塵塵第十㑹祖庭事苑三昧者三之曰<lb/>
　正昧之曰定亦云正受謂正定不亂能受諸法黄庭經<lb/>
　廻紫抱黄入丹田詩意勸以釋氏三昧勿學道家修飬<lb/>
　之法<lb/>
　　　題前定録贈李伯牗<lb/>
五賊追奔十二宮<lb/>
　維摩經云樂離五欲樂觀五隂如怨賊五隂即　心經<lb/>
　五藴皆空也色受想行識是爲五隂東坡詩君知五藴<lb/>
　都是賊十二宮即十二辰也<lb/>
白頭寒士黒頭公<lb/>
<pb n="KR4d0086_SBCK_011-5b"/>
　晉王珣與謝玄俱爲桓温所重温曰王掾當作黒頭公<lb/>
明朝一飯先書籍<lb/>
　前定録韓晉公滉在中書嘗召一吏不時至將撻之吏<lb/>
　曰某不幸兼属隂司主三品以上食料公曰若然吾明<lb/>
　日當何食吏請䟽於帋明旦旣對適太官進餻麋上以<lb/>
　半賜公食之羙又賜焉退而腹脹進橘皮湯夜㗖漿水<lb/>
　粥及旦視其書皆如其說因問以人間所食皆有籍耶<lb/>
　對曰然三品以上日支五品旬支六品至九品季支庶<lb/>
　人歲支<lb/>
安用研桑作老翁<lb/>
　班固賔戯研桑心計許見第四卷注<lb/>
萬般盡𬒳鬼神戯看取人間傀儡棚<lb/>
<pb n="KR4d0086_SBCK_011-6a"/>
樂府雜録傀儡起漢平城之圍陳平訪知閼氏妬忌造<lb/>
木偶運機関舞墠間閼氏望見謂是生人慮下城冐頓<lb/>
　必納之遂退軍後飜爲戯舊唐書樂志云又有窟儡子<lb/>
等戯<lb/>
煩惱自無安脚處從他鼓笛弄浮生<lb/>
傳灯録梁寳誌丁讃云衆生身同大虚煩惱何處安脚<lb/>
　　　駐輿遣人㝷訪後山陳德方家<lb/>
江雨濛濛作小寒雪飄五老髮毛斑<lb/>
　五老峯見上<lb/>
城中咫尺雲横棧獨立前山望後山<lb/>
　　　池口風雨留三日<lb/>
孤城三日風吹雨小市人家只菜𬞞水逺山長雙屬玉<lb/>
<pb n="KR4d0086_SBCK_011-6b"/>
　上林賦鴻鷫鵠鴇鴐鵝屬玉注云屬玉似鴨而大長頸<lb/>
　赤目<lb/>
身閑心苦一舂鋤<lb/>
　爾雅鷺舂鋤<lb/>
翁從旁舍來収網<lb/>
　漢髙紀髙祖適從旁舎來<lb/>
我適臨淵不羡魚<lb/>
　薫仲舒策臨渊羡魚不如退而結網<lb/>
俛仰之間巳陳迹<lb/>
　王逸少蘭亭禊飲序向之所斦俛仰之間以爲陳迹<lb/>
莫䆫歸了讀殘書<lb/>
　首句盖用杜詩小市常爭米孤城早閉門<lb/>
<pb n="KR4d0086_SBCK_011-7a"/>
　　　楊州戯題<lb/>
　　　　巳見前集<lb/>
　　　思親汝州作<lb/>
　　　　此詩與第一卷還家呈伯氏同意巳注其歲月<lb/>
歲晚寒侵遊子衣<lb/>
　遊子身上衣見上<lb/>
抅留幕府报官移<lb/>
　呈伯氏詩云強移手板汝陽城更責愆期𬒳訶詬此事<lb/>
　獨見於此兩詩<lb/>
五更歸夣三百里一日思親十二時<lb/>
　復齋謾録云唐朱晝詩曰一别一千日一日十二憶苦<lb/>
　心無閑時今日見玉色乃知山谷五更歸夣三百里一日<lb/>
<pb n="KR4d0086_SBCK_011-7b"/>
　思親十二時之句取此<lb/>
車上吐茵元不逐<lb/>
　漢丙吉傳吉為丞相馭吏嗜酒數歩蕩嘗從吉出醉吐<lb/>
　丞相車上西曺主吏白欲斥之吉曰以醉飽<hi>失之</hi>去士使<lb/>
　此人將復何所容西曺第忍之此不過汙丞相車茵耳<lb/>
　遂不去也時冨韓公以前宰相判汝州詩意謂丞相𥘉<lb/>
　不以此爲罪而或讒之三人成虎耳<lb/>
市中有虎竟成疑<lb/>
　見第一卷注<lb/>
秋毫得失関何事揔爲平安書到遟<lb/>
　　　次韵戯荅彦和<lb/>
　　　　元注云彦和年四十弃官杜門不出<lb/>
<pb n="KR4d0086_SBCK_011-8a"/>
本不因循老鏡春江湖歸去作閑人天於万物定貧我<lb/>
莊子大宗師篇子桑曰吾思夫使我至此極者而弗得<lb/>
　也父母豈欲吾貧哉天無私覆地無私載天地豈貧我<lb/>
　哉<lb/>
智効一官全爲親<lb/>
莊子逍遥篇云知効一官行比一郷後漢毛義家貧以<lb/>
　孝行稱張奉慕其名徃候之坐定而府檄適至以義守<lb/>
　令義奉檄喜動顔色奉心賎之辭去及義母死去官行<lb/>
　服數辟公府公車徴不至奉乃歎曰賢者固不可測徃<lb/>
　日之喜乃爲親屈也<lb/>
布袋形骸増碨磊<lb/>
傳灯録明州奉化縣布袋和尚形裁腲脮蹙額皤腹腲<lb/>
<pb n="KR4d0086_SBCK_011-8b"/>
烏罪反脮奴罪反<lb/>
錦嚢詩句愧淸新<lb/>
　李賀小傳毎旦日出常從小奚奴騎距虚背古錦囊遇<lb/>
　有所得投囊中暮歸足成詩<lb/>
杜門絶俗无行跡相憶猶當遣化身<lb/>
　維摩詰經云維摩詰不起于座居衆㑹前化作菩薩时<lb/>
　化菩薩昇于上方到衆香界礼彼佛足願得丗尊所食<lb/>
　之余施作佛事彼諸大士見化菩薩歎未曾有即以問<lb/>
　佛佛告之曰下方有丗界名娑婆佛号釋迦牟尼有菩<lb/>
　薩名維摩詰爲諸菩薩説法故遣化來釋氏有法身化<lb/>
　身报身<lb/>
　　　衝雪宿新寨忽忽不楽<lb/>
<pb n="KR4d0086_SBCK_011-9a"/>
縣北縣南何日了又來新寨觧征鞍山衘斗柄三星沒雪<lb/>
共月明千里寒小吏有時須束帶<lb/>
　用渊明應束帶見督郵事巳見上注<lb/>
故人頗問不休官<lb/>
　唐僧靈徹詩相逢盡道休官去林下何曾見一人見集<lb/>
　古録<lb/>
江南長盡稍雲竹歸及春風斬釣竽<lb/>
　刪去詩中有新寨餞南歸客詩乃葉縣尉时作<lb/>
　　郭明甫作西齋于潁尾請于賦詩<lb/>
食貧自以官爲業<lb/>
　詩三歲食貧<lb/>
聞説西齋意凛然万卷藏書冝子弟十年種木長風煙<lb/>
<pb n="KR4d0086_SBCK_011-9b"/>
　史記貨殖傳十歲樹之以木<lb/>
未嘗終日不思潁<lb/>
　歐陽公有思頴寄常処士詩<lb/>
想見先生多好賢安得雍容一樽酒<lb/>
　杜詩何时一樽酒重与細論文<lb/>
女郎臺下水如天<lb/>
　寰宇記頴州治汝隂縣女郎䑓在縣西北一里古老云<lb/>
　昔胡之女嫁魯昭侯爲夫人築䑓以賔之故俗謂之女<lb/>
　郎䑓<lb/>
東京望重兩并州<lb/>
　郭丹郭伋皆為并州牧後漢書有傳<lb/>
遂有汾陽整綴旒<lb/>
<pb n="KR4d0086_SBCK_011-10a"/>
　唐郭子儀封汾陽郡王賛曰唐祚若贅斿而能輔太子<lb/>
　再造王室<lb/>
翁伯入関傾意氣<lb/>
　唐郭觧傳解姊曰以翁伯时人殺吾子賊不得師古曰<lb/>
　翁伯解字也傳又云觧入関関中賢豪聞声爭交驩<lb/>
林宗異丗想風流<lb/>
　郭泰字林宗事見後漢書<lb/>
君家旧事皆靑史今日髙才未白頭莫倚西齋好風月長<lb/>
隨三逕古人遊<lb/>
　勸之仕也三逕見上汝頴鄰州此亦葉縣尉时作<lb/>
　　　睡起<lb/>
彷拂江南一夢中虚堂尽日轉温風<lb/>
<pb n="KR4d0086_SBCK_011-10b"/>
　月令孟夏之月温風始至<lb/>
春風稍斍裌衣重<lb/>
　潘岳秋㒷賦藉莞蒻御祫衣注祫衣无絮也杜詩地一<lb/>
　𥘉衣裌<lb/>
昼永不知樽酒空<lb/>
　孔融云樽中酒不空<lb/>
　　　戯詠江南十風<lb/>
十月江南未得霜髙林殘水下寒塘飯香獵户分熊白酒<lb/>
熟漁家擘蟹黄橘摘金苞隨驛使<lb/>
　文選笙賦披黄苞以授柑荆州記陸凱与范曄詩折花<lb/>
　逢驛使<lb/>
禾㫪玉粒送官倉<lb/>
<pb n="KR4d0086_SBCK_011-11a"/>
洪範惟辟玉食杜牧之阿房宫賦釘頭磷磷多於在庾<lb/>
　之粟粒<lb/>
踏歌夜結田神社<lb/>
踏歌近代曲也張說劉禹錫皆有踏歌行續仙傳藍采<lb/>
和常醉踏歌云踏踏歌藍采和退之詩麥苗含穟桑生<lb/>
椹且向田頭樂社神<lb/>
遊女多隨陌上郎<lb/>
　劉夢得詩盪舟遊女滿中央採菱不顧馬上郎<lb/>
　　　和荅孫不愚見贈<lb/>
詩比淮南似小山<lb/>
　文選有劉安招隱士一首注云淮南小山之所作也稱<lb/>
　大山小山猶詩有大雅小雅<lb/>
<pb n="KR4d0086_SBCK_011-11b"/>
酒名麴米岀雲安<lb/>
　杜詩聞道雲安麹米春纔傾一盞便醺人<lb/>
且憑詩酒勤春事莫愛児郎作好官<lb/>
　劉知幾史通云師人有兒郎之稱<lb/>
簿領侵㝷<lb/>
　漢郊祀志侵㝷於㤗山矣<lb/>
台相筆<lb/>
　台相當謂冨韓公<lb/>
風埃蓬勃使星鞍<lb/>
　文選呉都賦歊霧漨浡漨音蓬浡音勃潘安仁笙賦鬱<lb/>
　蓬勃以氣岀此謂困於將迎使星見後漢李郃傳<lb/>
小臣才力堪爲掾敢學前人便掛冠<lb/>
<pb n="KR4d0086_SBCK_011-12a"/>
　此數語必有爲<lb/>
　　　次韻裴仲謀同年<lb/>
交蓋春風汝水邊客牀相對卧僧氊舞陽去葉纔百里<lb/>
　裴官于潁昌之舞陽山谷尉汝州葉縣<lb/>
賤子與公皆少年<lb/>
　山谷時年二十四<lb/>
白髮齊生如有種青山好去坐無錢<lb/>
　唐符戴乞買山錢於于頔見雲溪友議<lb/>
煙沙篁竹江南岸輸與鸕鶿取自眠<lb/>
　　　次韻寄滑州舅氏<lb/>
舫齋聞有小溪山便是壷公謫處天<lb/>
　後漢費長房傳長房爲市掾市有老翁賣藥縣一壷市<lb/>
<pb n="KR4d0086_SBCK_011-12b"/>
　罷跳入壷中市人莫見唯長房見之因徃再拜翁與俱<lb/>
　入壷中唯見玉堂嚴麗旨酒甘肴盈衍其中翁後曰我<lb/>
　神仙之人以過見責事畢當去子能相隨乎<lb/>
想聽瑣䆫深夜雨<lb/>
　景福殿賦靑瑣銀鋪注云靑瑣䆫也以青畫爲瑣文<lb/>
似看葉水上江船瞻想白馬津亭路<lb/>
　退之讀東方朔雜事詩瞻相北斗柄兩手自相挼滑州<lb/>
　治白馬縣有黎陽津亦曰白馬津酈食其云守白馬之<lb/>
　津是也<lb/>
寂寞雙鳬古縣前<lb/>
　明帝時王喬爲葉令毎月望乘雙入朝今有墓在汝州<lb/>
葉縣汝滑皆頴京西北路<lb/>
<pb n="KR4d0086_SBCK_011-13a"/>
舅氏知甥最踈懶<lb/>
　杜詩舊諳踈懶叔湏汝故相携<lb/>
折腰塵土解哀憐<lb/>
　時方作尉故用淵明五斗米折腰事<lb/>
　　　病起次韻和稚川進叔倡<hi>酬之</hi>什<lb/>
池塘夜雨聽明蛙老境侵尋<hi>見上</hi>毎憶家白髮生來驚客<lb/>
鬢黄粱炊熟又春華<lb/>
　黄粱見第一卷下注<lb/>
百年不負膠投<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
　後漢陳重雷義同郡爲友郷里爲之語曰膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>自謂堅<lb/>
　不如雷與陳<lb/>
萬事相依葛與瓜<hi>見上</hi>勝日<hi>見䘙玠傳</hi>主人如有酒猶堪<lb/>
<pb n="KR4d0086_SBCK_011-13b"/>
扶病見鸎花<lb/>
　盧仝詩鸎花爛熳君不來<lb/>
　　　稚川約晚過進叔次前韻贈稚川并呈進叔<lb/>
人騎一馬鈍如蛙行向城東小隱家<lb/>
　文選王康琚詩小隠隱陵藪大隱隱朝市<lb/>
道上風埃迷皂白<lb/>
　皂白見第一卷下<lb/>
堂前氷竹湛清華<lb/>
　文選謝叔源詩水木湛清華<lb/>
我歸河曲定寒食公到江南應削瓜<lb/>
　禮記爲天子削瓜者副之<lb/>
樽酒光隂俱可惜端湏連夜發園花<lb/>
<pb n="KR4d0086_SBCK_011-14a"/>
　明朝遊後苑火急報春知花湏連夜發莫待暁風<hi>吹武</hi>后<lb/>
　語也見唐人小說　首句盖用晉祖傳幽兾之士鈍如<lb/>
　椎<lb/>
　　　和答登封王晦之登樓見寄<lb/>
縣樓三十六峯寒<lb/>
　見第四卷注<lb/>
王粲登臨獨倚欄<lb/>
　文選有王仲宣登樓賦<lb/>
清坐一畨春雨歇相思千里夕陽殘詩來嗟我不同醉别<lb/>
後喜君能自寛<lb/>
　列子第一篇善乎能自寛者也杜詩老去悲秋喜自寛<lb/>
舉目盡妨人作樂<lb/>
<pb n="KR4d0086_SBCK_011-14b"/>
　晉向秀傳欲注莊周書嵇康曰此書詎復湏注正是妨<lb/>
　人作楽耳<lb/>
幾時歸得釣鯢桓<lb/>
　莊子應帝王篇鯢桓之審爲淵止水之審爲渊流水之<lb/>
　審爲淵淵有九名此處三焉音義云鯢桓二魚名又云<lb/>
　鯢鯨也桓盤也審處也<lb/>
　　　伯氏到濟南寄詩頗言太守居有湖山之勝同韻<lb/>
　　　和<lb/>
西來黄犬傳佳句知是陸機思陸雲<lb/>
　陸機傳機寓京師乆無家問有犬名黄耳乃爲書繫其<lb/>
　頸犬南走至其家得報還洛<lb/>
歴下樓臺追把酒<lb/>
<pb n="KR4d0086_SBCK_011-15a"/>
済南府治歴城韓信襲破齊歴下軍即此<lb/>
舅家賔客厭論文<lb/>
　老杜贈太白云重與細論文<lb/>
山椒欲雨好雲氣湖靣逆風生水紋<lb/>
　謝叔源詩悲猿響山椒<lb/>
想得爭棊飛鳥上行人不見只聽聞<lb/>
　　　同丗弼韻作寄伯氏在濟南兼呈六舅祠部<lb/>
山光掃黛水挼藍<lb/>
　樂天樂府憶江南云春來江水緑如藍<lb/>
聞說樽前愜笑談伯氏淸修如舅氏濟南蕭灑似江南屡<lb/>
陪風月乾吟筆<lb/>
　北史隋文令李德林作詔復鄭譯爵髙熲戯謂譯曰<lb/>
<pb n="KR4d0086_SBCK_011-15b"/>
　筆乾<lb/>
不解笙篁醉舞衫只恐使君乘傳去拾遺今日是前衘<lb/>
　漢髙紀云乘傳詣洛陽樂天詩十年不改舊官衘唐陳<lb/>
　子昻杜甫皆左拾遺豈比之二子耶<lb/>
　　　丗弼恵詩求舜泉輒欲以長安酥共泛一盃次韻<lb/>
　　　戲答<lb/>
　　　　舜泉河北酒名當是北京教授時作<lb/>
寒韲薄飯留佳客<lb/>
　杜詩一飯未曾留俗客<lb/>
蠧簡殘編作近鄰<lb/>
　簡編見上<lb/>
避地梁鴻真好學<lb/>
<pb n="KR4d0086_SBCK_011-16a"/>
後漢逸民梁鴻作五噫之歌粛宗聞而非之乃易其名<lb/>
居斉魯之間<lb/>
著書楊子未全貧<lb/>
楊子謂楊雄杜詩園収芋栗未全貧<lb/>
玉酥錬得三危露<hi>見上</hi>石火燒成一片春<lb/>
樂天詩石火光中寄此身<lb/>
沙鼎探湯供夘飲<lb/>
探湯見論語樂天詩午茶能破睡夘酒善消憂<lb/>
不憂問字絶無人<lb/>
見楊雄傳<lb/>
　　伯父祖善耆老好學於所居紫陽溪後小馬鞍山<lb/>
　　爲放隠齋逺寄詩句意欲庭堅和之幸師友同賦<lb/>
<pb n="KR4d0086_SBCK_011-16b"/>
　　率尓上呈<lb/>
樵入千岩靜松<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>萬籟寒兒童給行李藜篠對衣冠<lb/>
莊子徐無鬼篇逃空者藜藋拄乎　之徑藋徒弔反<lb/>
藋蓧同音<lb/>
小檻聊防虎時來即觧鞍阿翁吹笛罷懷昔淚相㸔<lb/>
　　倉後酒正㕔昔唐林夫謫官所作十一月己夘余<lb/>
　　　納秋租隔墻芙蓉盛開<lb/>
攀檻朱雲頭未白<lb/>
朱雲請上方斬馬剱斬張禹上大怒御史將雲下獄雲<lb/>
攀殿㩜折見本傳<lb/>
不知流落向何州空餘前日學書地小閣紅蕖取意秋<lb/>
　元注云林夫喜作隷字<lb/>
<pb n="KR4d0086_SBCK_011-17a"/>
　　　自咸平至太康鞍馬間得十小詩寄懷晏叔原并<lb/>
　　　問王稚川行李鵝兒黄似酒對酒変新鵝此他日<lb/>
　　　醉時與叔原所詠因以爲韻<lb/>
　　　　咸平大康二邑皆隷開封府<lb/>
詩入雞林市<lb/>
唐白居易傳最工詩時人爭傳雞林行賈售其囯相率<lb/>
篇易一金<lb/>
書邀道士鵝<lb/>
羲之傳山隂道士好飬鵝羲之固求市之道士云爲冩<lb/>
道德經當舉鵝相贈羲之欣然冩畢籠鵝而歸<lb/>
雲間晏公子風月興如何<lb/>
　晋陸雲傳雲間陸士龍荀隠曰日下筍鳴鶴<lb/>
<pb n="KR4d0086_SBCK_011-17b"/>
春風馬上夢樽酒故人持猶作狂時語鄰家乞侍兒<lb/>
　元注云稚川醉時在傍知狀侍兒婢也見袁盎傳<lb/>
憶同嵇阮軰醉卧酒家牀今日壚边客𥘉無人姓黄<lb/>
　王戎傳甞經黄公酒壚下顧謂後車客曰吾昔與嵇叔<lb/>
　夜阮嗣宗酣暢於此今日視之雖近邈若山河阮藉傳<lb/>
　婦有羙色當壚沽酒籍嘗私婦飲醉便卧其側<lb/>
對酒誠獨難論詩良不易人生如草木臭味要相似<lb/>
並見上<lb/>
春色挾曙來惱人似官酒酬春無好語懷我文章友<lb/>
紅梅定自開有酒無人對歸時應好在常恐風雨晦<lb/>
定自好在並見上<lb/>
東南萬里江緑凈一盃酒王孫江南去更得消息否<lb/>
<pb n="KR4d0086_SBCK_011-18a"/>
　退之詩水容與天色此処皆緑淨又云瞰臨渺空闊緑<lb/>
　浄不可唾<lb/>
獻笑果不情<lb/>
　莊子大宗師篇造適不及笑獻笑不及排唐魚朝恩傳<lb/>
　釋菜執易升坐言鼎有覆餗象以侵宰相王縉怒元載<lb/>
　怡然朝恩曰怒者常情笑者不可惻也<lb/>
貌親𥘉不愛<lb/>
　礼記情踈而貌親在小人則穿窬之盗也與<lb/>
誰言百年交投分一傾蓋<lb/>
　投分傾蓋並上注<lb/>
四十垂垂老<lb/>
　山谷生於慶暦五年乙酉至元豐七年甲子盖四十矣<lb/>
<pb n="KR4d0086_SBCK_011-18b"/>
　時自太和移監德平鎮集中有代其母祭陳氏女云我<lb/>
　徂江南三年揺摇元豐甲子汝兄還朝可見是歲過汴<lb/>
　京故在咸平太康之間作此詩<lb/>
文章豈更新鼻端如可斵猶擬為揮斤<lb/>
　莊子徐無鬼篇郢人堊漫其鼻端若蠅翼使匠石斵之<lb/>
　匠石揮斤成風聽而斵之盡堊而鼻不傷郢人立不失<lb/>
　容<lb/>
土氣昏風日人囂極鴈鵝<lb/>
　衆口極鵝鴈見上<lb/>
㝷河著<hi>斫</hi>繩墨詩思略無多<lb/>
　　　次韻蓋郎中率郭郎中休官二首<lb/>
仕路風波雙白髮閑曹笑傲兩詩流故人相見自青眼<lb/>
<pb n="KR4d0086_SBCK_011-19a"/>
見阮籍傳<lb/>
新貴即今多黑頭<lb/>
　黒頭見此卷注杜詩舊交新貴音書絶熈豐多擢用新<lb/>
　進少年<lb/>
桃葉栁花明暁市荻牙蒲笋上春洲定知聞徤休官去<lb/>
　楽天詩放慵長飽睡聞徤且聞行文云林園亦要聞閑<lb/>
　置筯力應湏及徤囬<lb/>
酒户家園得自由<lb/>
　元注云郭文時御道中<hi>野服</hi>過親黨飲頗爲分䑓御史<lb/>
　所訶故有此句杜詩送客逢花可自由退之詩我云以<lb/>
　病歸此巳頗自由唐人以酒量為酒户楽天詩户大嫌<lb/>
　甜酒<lb/>
<pb n="KR4d0086_SBCK_011-19b"/>
丗態巳更千変盡心源不受一塵侵<lb/>
　一作險阻艱難親得力是非憂患飽經心四十二章經<lb/>
　断欲去爱識自心源逹佛深理<lb/>
青春白日無公亊紫鷰黄鸝俱好音<lb/>
　杜詩隔葉黄鸝空好音<lb/>
付與兒孫知伏臘聽教魚烏逐飛沉黄公壚下曽知味<lb/>
前篇巳注<lb/>
定是逃禅入少林<lb/>
杜詩醉中徃徃爱逃禅傳燈録菩提逹磨届于洛陽寓<lb/>
　止嵩山少林寺面壁而坐<lb/>
　　　和張沙河招飲<lb/>
張侯耕稼不逢年<lb/>
<pb n="KR4d0086_SBCK_011-20a"/>
　史記侫幸傳諺曰力田不如逢年善仕不如遇合<lb/>
過午未炊児女煎<lb/>
　退之詩<hi>有時</hi>未朝飱得米日巳晏隔墻聞誰呼衆口極<lb/>
鵝鴈<lb/>
腹裏雖盈五車讀<lb/>
　杜詩男児湏讀五車書<lb/>
囊中能有幾錢穿<lb/>
　後漢趙壹傳爲詩曰文籍雖滿腹不如一囊錢杜詩囊<lb/>
　空恐羞<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>留得一錢㸔<lb/>
况聞緼素尚黄葛可怕雪花鋪白氊<lb/>
　大白北風行云燕山雪花大如席老杜詩糝徑揚花鋪<lb/>
　白氊<lb/>
<pb n="KR4d0086_SBCK_011-20b"/>
誰料丹徒布衣得<lb/>
　丹徒布衣見上<lb/>
今朝忽有酒如川<lb/>
　左昭十二穆子曰有酒如淮齊侯曰有酒如澠<lb/>
　　　閠月訪同年李夷伯子真於河上子真以詩謝次<lb/>
　　　其韻<lb/>
十年不見猶如此<lb/>
自治平丁未同唱第至熈寕乙夘十年矣山谷時在北<lb/>
京故稱河上<lb/>
未斍斯人歎滯留<lb/>
司馬談六家指要云大史公留滯周南<lb/>
白璧明珠多按剱<lb/>
<pb n="KR4d0086_SBCK_011-21a"/>
　見墨竹賦注<lb/>
濁涇清渭要同流<lb/>
　杜詩濁涇清渭何當分<lb/>
日晴花色自深淺風軟烏聲相應酬<lb/>
　唐杜荀鶴詩風暖烏聲碎<lb/>
談笑一樽非俗物對公無地可言愁<lb/>
　晉王戎與阮籍為竹林之遊戎嘗後至籍曰俗物復來<lb/>
　敗人意<lb/>
　　　乞猫<lb/>
秋來䑕軰欺猫死<lb/>
　退之詩立召賊曹與五伯盡取䑕軰尸諸市<lb/>
窺甕翻盤攪夜眠聞道貍奴將数子<lb/>
<pb n="KR4d0086_SBCK_011-21b"/>
　傳燈録第十卷僧曰狸奴白牯為什麽却有知南史何<lb/>
　承天云鳯凰將九子此摘其字<lb/>
買魚穿柳娉衘蟬<lb/>
　衘蟬用俗語也後山詩話云乞猫詩雖滑稽而可喜千<lb/>
　歲之下讀者如新<lb/>
　　　書扇<lb/>
魯公筆法屋漏雨未减右軍錐畫沙可惜團團新月面<hi>故教</hi>
零亂黒雲遮<lb/>
　法書苑云顔魯公與懐素斈草書於鄔兵曹或問曰<lb/>
　張長史見公孫大娘舞劒得低昻囬翔之狀兵曹有之<lb/>
　乎懷素以古釵脚為對魯公曰何如屋漏痕懐素曰<lb/>
　老賊得之矣如印印泥錐畫沙見墨竹賦注<lb/>
<pb n="KR4d0086_SBCK_011-22a"/>
　　　次韻郭右曹<lb/>
閱丗行將老斵輪<lb/>
　潘安仁歎逝賦川閱水以成川水滔滔而日度丗閱人<lb/>
　而爲丗人冉冉而行暮莊子行年七十而老斵輪詳見第<lb/>
　一卷下注<lb/>
那能不朽見仍雲<lb/>
　見墨竹賦注<lb/>
歲中日月又除盡聖處工夫無半分<lb/>
　退之感春詩惜哉此子巧言語不到聖處寜非癡<lb/>
秋水寒沙魚得計<hi>見上</hi>
南山濃霧豹成文<hi>見上</hi>
古心自有著鞭地<lb/>
<pb n="KR4d0086_SBCK_011-22b"/>
　退之詩孟生江海士古貌又古心着鞭見祖逖傳<lb/>
尺璧分隂未當勤<lb/>
　文子曰聖人不貴尺璧而重寸隂淮南子曰禹之趍時<lb/>
掛冠不顧故曰不貴尺璧而重寸隂<lb/>
　　　次韻元日<lb/>
㑹朝四海登圖籍<lb/>
東都賦春王三朝㑹同漢京是日也天子受四海之圖<lb/>
籍<lb/>
絳闕清都想盛容<lb/>
　列子周穆王篇王實以淸都紫微帝之所居<lb/>
春色巳知囬寸草<lb/>
　孟郊詩誰言寸草心報得三春輝<lb/>
<pb n="KR4d0086_SBCK_011-23a"/>
霜威從此霽寒松<lb/>
　霽威見上<lb/>
飲如嚼蠟𥘉忘味<lb/>
　楞嚴經云於横陳時味如嚼蠟<lb/>
事與浮雲去絶蹤<lb/>
　選詩雨絶無還雲又云風流雲散一别如雨李善曰鸚<lb/>
　鵡賦云何今以雨絶陳琳檄吴將校曰雨絶于天諸人<lb/>
　同有此言未詳其始<lb/>
四十九年蘧伯玉聖人門户見重重<lb/>
　莊子則陽篇蘧伯玉行年六十而六十化未嘗不始於<lb/>
　是之而卒詘之以爲非也未知今之所謂是之非五十<lb/>
　九非也<lb/>
<pb n="KR4d0086_SBCK_011-23b"/>
　　　和荅李子真讀陶庾詩<lb/>
楽易陶彭澤<lb/>
　陶潜淵明爲彭澤令<lb/>
憂思庾義城<lb/>
　庾信子山封義城公<lb/>
風流掃地盡<lb/>
　唐祝欽明授太子經帝與群臣宴欽明自言能八風舞<lb/>
　帝大笑盧藏用歎曰是舉五經掃地矣杜詩豪傑誰人<lb/>
　在文章掃地無太白詩春光掃地盡碧葉成黄泥本出<lb/>
　漢魏豹等賛上古遺烈掃地盡矣<lb/>
詩句識餘情徃者不可作<lb/>
　檀弓云趙文子曰死者如可作也吾誰與歸<lb/>
<pb n="KR4d0086_SBCK_011-24a"/>
前賢畏後生<lb/>
　杜詩庾信文章老更成凌雲健筆意縱横今人嗤點流<lb/>
　傳賦不斍前賢畏後生<lb/>
君言得意處此意少人明<lb/>
　　　次韻答栁通叟求田問舎之詩<lb/>
少曰心期轉謬悠<lb/>
　心期見上莊子末篇以謬悠之說荒唐之言<lb/>
蛾眉見妬且障羞<lb/>
　離騷經衆女嫉余之娥眉兮謡諑謂余以善滛南史劉<lb/>
　穆之曽孫祥齊建元中為正貟郎司徒禇彦回入朝以<lb/>
　腰扇障日祥從側曰作如此㪯止羞見人靣扇障何益<lb/>
　玉臺新詠云㪯扇且障羞<lb/>
<pb n="KR4d0086_SBCK_011-24b"/>
但令有婦如康子<lb/>
　列女傳魯黔婁先生之妻先生死曽子徃弔之曰何以<lb/>
　為謚其妻曰以康為謚曽子曰先生食不充口衣不盖<lb/>
　躰何楽於此而謚為康乎妻曰昔君嘗欲以為囯相辝<lb/>
　而不為是有餘貴也君嘗賜之粟三十鍾辝而不受是<lb/>
　有餘冨也甘天下之淡味安天下之卑位求仁而得仁<lb/>
　求義而得義其謚為康不亦冝乎曽子曰唯<lb/>
安用生兒似仲謀<lb/>
　吴志孫權字仲謀曹公歎曰生子當如孫仲謀劉景升<lb/>
　兒子若㹠大耳<lb/>
横笛牛羊歸晩徑<lb/>
　杜詩牛羊歸徑險鳥雀聚枝深<lb/>
<pb n="KR4d0086_SBCK_011-25a"/>
卷簾瓜芋熟西疇<lb/>
蜀都賦云瓜疇芋區歸去來詞云將有事於西疇<lb/>
功名可致猶囬首何况功名不可求<lb/>
　　　催公靜碾茶<lb/>
雪裏過門多悪客<lb/>
　元注不飲者爲悪客出元次山集中有絶句云有時逢<lb/>
　悪客注非酒徒即爲悪客<lb/>
春隂只惱有情人睡魔正仰茶料理<lb/>
徽之傳卿在府日乆比當相料理<lb/>
急遣溪童碾玉塵<lb/>
幽恠録<hi>橘中</hi>四老人云君輸我玉塵九斛楽天詩新茶碾<lb/>
　玉塵<lb/>
<pb n="KR4d0086_SBCK_011-25b"/>
　　　同前韻戯公静<lb/>
偶逢携酒便與飲竟别我爲何䓁人<lb/>
　退之歸彭城詩遇酒即酩酊君知我爲誰<lb/>
兎月龍團不當惜長卿消渴肺生塵<lb/>
　司馬相如傳常有消渴病盧仝詩渴心歸去生塵埃<lb/>
　　　和謝公定河朔謾成八首<lb/>
急雨長風溢两河欣然河伯順風歌行觀東海方寸少不<lb/>
以黄流更自多<lb/>
　注見弟一卷下<lb/>
直渠殺势煩才吏<lb/>
　分殺水力穿直渠皆見漢溝洫志<lb/>
機器爬沙聚水兵<lb/>
<pb n="KR4d0086_SBCK_011-26a"/>
機器謂鐡龍瓜濬川杷也見第一卷下同尭民遊靈源<lb/>
廟詩注爬沙字見退之月蝕詩爬沙脚手鈍誰使汝解<lb/>
縁青冥<lb/>
河面常從天上落金堤千里護都城<lb/>
溝洫志云史酸棗護金堤<lb/>
直令南粤還歸帝<lb/>
漢南越王趙佗傳妄竊帝聊以自娯改号不敢為帝矣<lb/>
誰謂匈奴不敢王願見推財多卜式未湏筭賦似桑羊<lb/>
卜式傳時洪方亊匈奴式上書願輸家財半助边上以<lb/>
　語丞相洪洪曰此非人情不軌之臣乃罷式歳餘㑹渾<lb/>
　耶等降縣官費衆倉府空式復持錢三十万与河南太<lb/>
　守食貨志以東郭咸陽孔僅領塩鐡而桑弘羊貴幸弘<lb/>
<pb n="KR4d0086_SBCK_011-26b"/>
　羊賈人之子以心計三人言利亊析秋毫矣<lb/>
萊公廟畧傳耆傳韓令風流在井疆安用鳴鼛増漢壘不<lb/>
妨羅拜不諸羗<lb/>
此皆河朔亊宼萊公力請真宗幸澶州克敵耆旧談之<lb/>
未巳韓忠献公相州安陽人熈寕八年殁於相州此盖<lb/>
　八年以後作時教授北京也井疆言其井邑疆畔所在<lb/>
書殊厥井疆<lb/>
漢時水占十万頃官寺民居皆濁河<lb/>
溝洫志成帝時河決於舘陶及東郡凢灌四郡三十二<lb/>
縣水居也十五万餘頃深者三丈壞敗官庭民居四万<lb/>
所又按孝元帝紀敗壞官寺民室注凢府庭所在皆謂<lb/>
　之寺<lb/>
<pb n="KR4d0086_SBCK_011-27a"/>
豈必九渠亡故道直縁穿鑿用功多<lb/>
溝洫志是歲河水湓溢敗官庭民舎四万許啇以為可<lb/>
决平原金隄開通大河至海五百餘里又乾三郡水地<lb/>
　得羙田且二十餘<hi>万頃</hi>許啇又云古說九河之名自鬲以<lb/>
北至徒駭相去二百餘今河雖数徙不離此域<lb/>
膚庭数遣林牙使羗種來窺鴈塞耕壯士看天思上策月<lb/>
邊鳴笛為誰横<lb/>
　林牙契丹翰林斈士也見实録江鄰幾雜志云兾州城<lb/>
南有張耳墓在送客亭北戎使林牙者由翰林斈士出<lb/>
　使問知州王仲平不知張耳何代人大使耶律防謝曰<lb/>
契丹家翰林斈士名目而巳<lb/>
蛛蒙黄畫屏𥘉暗塵澁金門鎻不開六十餘年望琱輦赭<lb/>
<pb n="KR4d0086_SBCK_011-27b"/>
𫀆曽是映宫槐<lb/>
　此言澶渊行宫也自景德元年歳甲辰与北虜通好息<lb/>
兵至熈寕元年戊申盖六十五年<lb/>
百里棄疆王自直<lb/>
熈寕七年九月契丹遣使來言代北對境有侵地帝以<lb/>
手詔問故老韓冨文等皆言不可与王荆公再入相曰<lb/>
將欲取之必固予之以筆畫地圖至八年九月分畫地<lb/>
界弃地五百餘里此詩盖婉其詞也<lb/>
万金捐費物皆春<lb/>
當謂歳幣<lb/>
湏令牧馬甘踰幕更遣彎弓不射人<lb/>
　漢匈奴傳云匈奴益北絶幕又云匈奴逺遁南无王庭<lb/>
<pb n="KR4d0086_SBCK_011-28a"/>
詩意謂令北虜絶幕北去不復近塞而引弓之民不相<lb/>
　射也杜詩云射人莫射馬此反其意<lb/>
　　　武陵<lb/>
武陵樵客出桃源自許重遊不作難<lb/>
　白詩廻山轉海不作難傾情倒意无所惜<lb/>
却覔洞門煙鎻断歸舟風月夜深寒<lb/>
　詳見渊明集中桃花源記上巳注其略<lb/>
　　　過平輿懐李子先時枉并州<lb/>
　　　　平輿隷蔡州嘉祐四年升并州為太原府<lb/>
前日幽人佐吏曹我行堤草認青𫀆<lb/>
庾信哀江南賦云青𫀆如草白馬如練杜詩汀草乱青<lb/>
𫀆<lb/>
<pb n="KR4d0086_SBCK_011-28b"/>
心隨汝水春波動㒷与并門夜月髙丗上豈无千里馬人<lb/>
中難得九方臯<lb/>
列子說符篇秦穆公謂伯楽曰子之年長矣子姓有可<lb/>
使求馬者乎對曰臣之子皆下材可告以良馬不可告<lb/>
以天下之馬也臣有所与共檐纆薪菜者有九方皐請<lb/>
見之公使求馬三月而反報曰巳得之矣牝而黄使人<lb/>
取之壯而驪公謂伯楽曰敗矣子之所使求馬者色物<lb/>
牝壯尚不能知又何馬之能知也伯楽曰臯之所觀天<lb/>
機也云云<lb/>
酒船魚網帰來是花落故溪深一篙<lb/>
　　謝暁純送衲韈<lb/>
剗草曽升馬祖堂<lb/>
<pb n="KR4d0086_SBCK_011-29a"/>
　傳燈録江西一禅師姓馬氏六祖能和尚謂曰向後佛<lb/>
　法從汝边去馬駒蹋殺天下人厥後江南法嗣布於天<lb/>
　下時号馬祖又丹霞禅師投南岳石頭和尚石頭告衆<lb/>
　來日剗佛殿前草至日各備鍬钁剗草獨師以盆盛水<lb/>
　水浄頭於和尚前胡跪石頭笑為剃髮<lb/>
暖䆫接膝話還郷贈行百衲兠羅韈<lb/>
　楞嚴經云我今示汝兠羅綿手摘此二字<lb/>
處處相隨入道埸<lb/>
　　　避暑李氏園二首<lb/>
李侯别舘鎻春隂花徑吹香可細㝷<lb/>
　杜詩花徑不首縁客掃<lb/>
迸笋侵堦藤倒架<lb/>
<pb n="KR4d0086_SBCK_011-29b"/>
盧仝詩攅迸溢林薮<lb/>
主人重為費千金<lb/>
荷氣竹風冝永日冰壷凉簟不能囬題詩未有驚人句㑹<lb/>
喚謫仙蘇二來<lb/>
　主立之詩話曰山谷嘗避暑城西李氏園題两詩其一<lb/>
　云題詩未有驚人句喚取謫仙蘇二來秦少游言於東<lb/>
坡曰以先生為蘇二大似相薄少章為予言<lb/>
　　戯題大年防禦蘆鴈<lb/>
揮毫不作小池塘蘆荻江村落鴈行雖有珠簾藏翡翠不<lb/>
忘煙雨罩鴛鴦<lb/>
詩話又云宗室大年名令穣喜微行而善畫小景山谷<lb/>
詩云雖有珠簾籠翡翠不忘煙雨罩鴛鴦盖有所譏也<lb/>
<pb n="KR4d0086_SBCK_011-30a"/>
大白詩玉楼巢翡翠金殿鎻鴛鴦<lb/>
　　　平原宴坐二首<lb/>
　　　　平原郡德州也山谷元豐七年在大和移<lb/>
　　　　監德州德平鎮此詩題下注公擇二字詩<lb/>
　　　　意殊不相渉盖本注於後篇謝送宣城筆<lb/>
　　　　而後人誤寘於此今去之詳見後注<lb/>
老作儒生不解事<lb/>
文選楊德祖牋脩家子雲老不解亊強著一書唐<lb/>
婁師德傳云解亊僕射<lb/>
江南有田歸荷鋤北䆫風來㪯書葉猶自勸人<hi>勤讀書</hi>
謂風吹葉子冊如勸人讀書也<lb/>
黄落委庭觀九州虫聲日夜戒衣裘<lb/>
<pb n="KR4d0086_SBCK_011-30b"/>
　謂促織<lb/>
金錢滿地无人費<lb/>
謂黄落<lb/>
一斛明珠薏苡秋<lb/>
以薏苡比明珠盖馬援傳帝方薏苡实大援欲以<lb/>
為種軍還載一車譛之者以為所載皆明珠文犀<lb/>
　　　次韻舎弟題牛氏園<lb/>
春与園林共晚人將蜂蝶俱來樽前鳥歌花舞歸路<lb/>
星翻漢囬<lb/>
明月清風良霄㑹同星河易翻歡娱不終此廣記<lb/>
所載鬼詩也蘇黄皆喜為人書之字本出文選鮑<lb/>
明逺舞鶴賦云星翻漢囬暁月將落<lb/>
<pb n="KR4d0086_SBCK_011-31a"/>
春事欲了鸎催主人雖貧燕來玉燭傳盃未厭<lb/>
　尓雅囬氣和謂之玉燭此借使其字杜傳盃不放盃<lb/>
金吾静夜驚囬<lb/>
本或作晝夜或作尽夜今定爲静夜唐十六衛有左右<lb/>
金吾衛盖循漢執金吾之名掌京城廵警杜詩醉歸應<lb/>
犯夜可怕李金吾<lb/>
　　謝送宣城筆<lb/>
　　　　山谷草書此詩又跋云李公擇左宣城令諸葛<lb/>
　　　生作雞距法題云草玄筆以寄孫莘老<lb/>
宣城変樣蹲雞距諸葛名家捋䑕鬚一束喜從公處得千<lb/>
金求買市中无漫投墨客摹科斗勝与朱門飽蠧魚愧我<lb/>
𥘉非草玄手不將閑寫吏文書<lb/>
<pb n="KR4d0086_SBCK_011-31b"/>
　　　王彦祖恵其祖黄州制草書其後<lb/>
脫略㸔時軰詣君等發蒙董狐常直筆<lb/>
　左宣元孔子曰董狐古之良史也書法不隱修<lb/>
汲黯少居中<lb/>
　黯傳黯数切諌不得乆留内袁盎傳盎以直諌不得乆<lb/>
　居中<lb/>
鵩入遷臣舎<lb/>
賈誼有鵩鳥賦<lb/>
烏號厭丗弓<lb/>
封禅書有烏號弓云云<lb/>
平生有嘉樹猶起九原風<lb/>
檀弓趙文子与叔譽觀乎九原云云<lb/>
<pb n="KR4d0086_SBCK_011-32a"/>
　　寄懷公夀<lb/>
　　　　山谷甞有跋云余與宗室越宫有葭莩故曩时<lb/>
　　　　與宣州院公壽景珍嘗共文酒之楽<lb/>
好賦梁王在日边<lb/>
　司馬相如傳以此言爲郎㑹景帝不好辝賦是时梁孝<lb/>
　王來朝從游說之士邹陽枚乘之徒相如見而說之因<lb/>
　病免客游梁<lb/>
重簾複幕鎻神仙<lb/>
　退之詩黄簾緑幕朱户閉<lb/>
莫因病酒踈桃李且把春愁付管絃愚智相懸三十里<lb/>
　見第四卷注<lb/>
榮枯同有百余年<lb/>
<pb n="KR4d0086_SBCK_011-32b"/>
　文選曹子建詩積善令余慶榮枯立可湏<lb/>
及身強健<lb/>
　及健見上<lb/>
且行楽<lb/>
漢陽惲傳人生行楽耳湏冨貴何时<lb/>
一笑端湏直万錢<lb/>
太白玉盤玲羞直万錢<lb/>
　　　以金沙酴醿送公壽<lb/>
天遺酴醾玉作花紫綿揉色染金沙憑君着意樽前㸔便<lb/>
与春工立等差<lb/>
　退之李花詩縞裙練恱无等差金沙見上沈立海棠記<lb/>
　云唯紫帛者謂之海棠余乃棠棃花耳此摘其字<lb/>
<pb n="KR4d0086_SBCK_011-33a"/>
　　同刘景文逰郭氏西園因留宿<lb/>
人居塵丗虚華舘秋入園林著晩花落日臨池見科斗必<lb/>
知清夜有鳴蛙<lb/>
元符三年七月山谷自戎州至靑神省其姑有和青神<lb/>
士人蒲志同字㤗亨<hi>詩其</hi>序云伏承㤗亨仙軰和示東坡<lb/>
之友刘景文同不肖宿城西郭氏園七言小詩且推不<lb/>
肖當與嶺南數公同時鵬蹇鳯舉非所擬倫輒用元韻<lb/>
上答并叙東坡伯仲方來之意其詩云我巳人間無所<lb/>
用鬢飄霜雪眼生花東坡兄弟来雖晚折箭堪除蝕月<lb/>
蛙東坡海上無消息想見鶩帆出浪花三十年來丗三<lb/>
変幾人能不化鶉蛙玉座天開旋北斗清班鳥散落餘<lb/>
花有人難立百官上不爲廟中羔莵蛙㘽竹飬松人去<lb/>
<pb n="KR4d0086_SBCK_011-33b"/>
　尽空聞道士種桃花昨來一夜驚風雨滿地残紅噪莫<lb/>
　蛙又謝㤗亨送酒云風掃三峩山外雨霜催五桞宅边<lb/>
　花非君送酒添秋睡可耐東池到暁蛙此詩真本尚存<lb/>
　而遺文不載因附見於此城西郭園不知何處案前集<lb/>
　有次韻刘景文登鄴王䑓見思五首云何時郭池晚照<lb/>
　影冩閑情時正在德平也按徽宗實録元符三年九月<lb/>
　上謂輔臣韓忠彦曰章悙求去朕不欲以定䇿貶悙秪<lb/>
　縁護哲宗靈駕不聀累有弹章悙於是遂出故和章云<lb/>
　有人難立百官上不爲廟中羔莵蛙霍光傳霍山曰丞<lb/>
　相擅减宗廟羔莵蛙可以此罪也言章丞相之罪不独<lb/>
　如此耳<lb/>
　　　張仲謀家堂前酴醾委地<lb/>
<pb n="KR4d0086_SBCK_011-34a"/>
沉水衣籠白玉笛<lb/>
　急就章注云篝一名笿亦以爲薫籠玉笛用種玉事<lb/>
不蒙湔沸苦無聊煩君斫取西莊栁扶起春風十萬條<lb/>
　　　贈陳元輿詞部<lb/>
武城園木鎻中秋乆得汀州刺史遊招喚丁寕方邂逅誰<lb/>
言天網漏吞舟<lb/>
　實録元祐二年八月祠部郎中陳軒爲主客郎中元輿<lb/>
　軒字也武城王廟即考試院陳祠部與山谷試幃中同<lb/>
事前集亦有戯荅陳元與詩云平生所聞陳汀州此詩<lb/>
　亦同時作漢酷吏傳叙号爲網漏吞舟之魚曹子建牋<lb/>
　設天網以該之頓八紘以掩之<lb/>
　　　和陳君儀讀太真外傳五首<lb/>
<pb n="KR4d0086_SBCK_011-34b"/>
朝廷無事君臣樂花柳多情殿閣春<lb/>
栁公權聮句薫風自南來殿閣生微凉<lb/>
不覺胡雛心暗動<lb/>
　一作付與山河買忠義<lb/>
綺羅飜作墜楼人<lb/>
外傳云𥘉禄山於上前應對雜以諧謔而妃嘗在坐禄<lb/>
山心動及聞焉嵬之死数日歎惋晋石崇傳崇有妓緑<lb/>
珠孫秀<hi>求之</hi>不與秀勸趙王倫誅崇介士到門緑珠自投<lb/>
於楼下而死<lb/>
扶風喬木夏隂合斜谷鈴聲秋夜深<lb/>
外傳云上至斜谷霖雨渉旬棧道雨中聞鈴聲因採之<lb/>
爲雨霖鈴曲考之史及諸書明皇自陳倉入散開出河<lb/>
<pb n="KR4d0086_SBCK_011-35a"/>
池𥘉不由斜谷今梓橦有上亭驛古今詩刻皆以爲明<lb/>
皇聞鈴之地當不妄也<lb/>
人到愁來無處㑹不関情處揔傷心<lb/>
大白詩何許最関情<lb/>
梁州一曲當時事<lb/>
當時事一作開元夢按開元傳信記凉州獻新曲曰凉<lb/>
州寕王聞之以爲恐有播越之禍楽府詩集凉州歌序<lb/>
　亦稱凉州曲云云𥘉無區别<lb/>
記得曾拈玉笛吹<lb/>
外傳云妃子竊寕玉笛吹故張祐詩云小花静院无人<lb/>
　見閑把寕王玉笛吹<lb/>
端正楼空春昼永小桃猶學淡燕支<lb/>
<pb n="KR4d0086_SBCK_011-35b"/>
華淸宫有端正樓貴妃梳洗之所<lb/>
髙䴡條脫琱紅玉<lb/>
條脫釧也髙䴡所貴真誥蕚緑華降羊權家遺以金條<lb/>
脫一<lb/>
邏逤琵琶橪緑絲<lb/>
　一作一双條脫玻瓈玉三尺琵琶緑蠒絲妃子琵琶邏<lb/>
逤檀也寺人白秀真使蜀還献木潤如玉光可鍳有金<lb/>
縷紅文蹙成双鳯絃乃末訶弥羅囯所貢緑水蚕絲也<lb/>
蛛網屋煤昏故物<lb/>
昏故物一作脂澤歇<lb/>
此生唯有夢來時<lb/>
上皇曾御昭儀傳鏡裏觀形只眼前<lb/>
<pb n="KR4d0086_SBCK_011-36a"/>
上賢漢成帝内傳見飛燕身輕欲不勝風帝爲製七寳<lb/>
避風上曰爾則任吹多少妃曰霓裳一曲可掩千古杜<lb/>
詩聽說開元亊分明在目前退之詩聽說兩京亊分明<lb/>
皆眼前<lb/>
飬得禄兒傾四海<lb/>
　禄山恩遇最深上及貴妃皆呼以爲兒<lb/>
千秋更有一伶玄<lb/>
趙飛燕外傳漢江東都尉伶玄所撰也玄自叙云伶玄<lb/>
　字子于歴刺史州郡爲淮南相哀帝時老休買妾樊通<lb/>
　德有才色知書能言飛燕姊弟亊通德曰斯人俱灰㓕<lb/>
　矣當時疲精力馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>蠱惑寕知終歸荒田野草乎通<lb/>
　德顧視燭影以手擁䯻悽然泣下於是撰趙后列傳詩<lb/>
<pb n="KR4d0086_SBCK_011-36b"/>
意謂以古為鉴㒷壞在目前而明皇不知戒為可歎也<lb/>
山谷外集詩注卷十一<lb/>
</p>
<p>
</p>
  </div>
</body>
</text>
</TEI>
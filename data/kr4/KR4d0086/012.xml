<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0086_SBCK_012-1a"/>
山谷外集詩注卷之十二<lb/>
　　　讀曹公傳<hi>并序</hi>
曹公自以勲髙宰衡文對西伯蟬蛻揖譲之中而用漢室<lb/>
於家巷<lb/>
　離騷經云五子用失乎家巷後漢延篤傳䔍以病免歸<lb/>
　教授家巷<lb/>
更黨錮之災義士忠臣耘除略盡献靈之間北面朝者拱<lb/>
而觀變漢魏何擇焉彼見宗廟社稷之無與也執大阿而<lb/>
用其頴以司一丗之命左右無不得意引後宫於鈇銊如<lb/>
刈蒲茅<lb/>
　後漢献帝伏皇后紀政在曹操操求董貴人殺之帝以<lb/>
　貴人有<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>累爲請不得后懷懼與父書言操殘逼狀令<lb/>
<pb n="KR4d0086_SBCK_012-1b"/>
　宻圖之事露操逼帝廢后令華歆勒兵入宫收后后閉<lb/>
　戸藏壁中歆就牽后出時帝在後殿后𬒳髮徒跣行泣<lb/>
　過訣曰不能復相活耶帝曰我亦不知命在何時遂將<lb/>
　后下暴室以憂崩<lb/>
夫匹婦婢使得罪家人猶爲謝過而親北面受命之君自<lb/>
以爲未知死所嗚呼癘憐王其誰曰過言<lb/>
　戦國策楚語云或說春申君曰孫子天下賢人也君何<lb/>
　辭之春申君於是使人請孫子於趙孫子爲書謝曰癘<lb/>
　人憐王此不恭之語也雖然不可不審察也此爲劫弑<lb/>
　死亡之主言也夫人主年少而矜材無法術以知姦則<lb/>
　大臣主断楚王子圍以冠纓絞王殺之因自立也齊崔<lb/>
　杼攻莊公射中其股遂殺之近代李兊用趙餓主父於<lb/>
<pb n="KR4d0086_SBCK_012-2a"/>
沙丘淖齒用齊擢閔王之筋縣於其廟梁夫癘雖㿈腫<lb/>
抱疾上比前丗未至絞纓射股下比近代未至擢筋而<lb/>
餓死也由此觀之癘雖憐王可也注云續韓非子諺曰<lb/>
癘憐王<lb/>
雖然終已恭譲腹毒而色取仁任丕以易漢姓者何也漢<lb/>
之末造雖得罪於社稷骨鯁之臣而猶不得罪於民故猶<lb/>
爱其名耳余聞曰道揆以上惠不足而明有餘不在社稷<lb/>
而数有功粢盛殆其不継哉感之作曹公詩一章<lb/>
南征北伐報功頻劉氏親爲魏國賓畢竟以丕成霸業豈<lb/>
能於漢作純臣<lb/>
　献帝紀建安二十五年正月庚子魏王曹操薨三月改<lb/>
　元延康冬十月乙卯皇帝遜帝魏王丕稱天子奉帝爲<lb/>
<pb n="KR4d0086_SBCK_012-2b"/>
　山陽公公奏事不稱臣左傳君子曰頴考叔純孝也注<lb/>
　曰純猶篤也傳又云君子曰石碏純臣也<lb/>
兩都秋色皆喬木二祖恩波在細民<lb/>
　班固作兩都賦辝曰有西都賓問東都主人云云孟子<lb/>
　曰所謂故國者非謂有喬木之謂也二祖謂髙祖丗祖<lb/>
　杜詩莫恠恩波隔又云恩波錦帕舒<lb/>
駕馭英雄雖有術<lb/>
　杜詩君王自神武駕馭必英雄又云君王無所措駕馭<lb/>
　英雄材<lb/>
力扶宗社可無人<lb/>
　　　雜詩<lb/>
古風䔥索不言歸貧賤交情冨貴非<lb/>
<pb n="KR4d0086_SBCK_012-3a"/>
下邽翟公爲廷尉賓客填門及廢門外可設雀羅後復<lb/>
爲廷尉客欲往翟公大書其門曰一死一生乃知交情<lb/>
　一貧一冨乃知交態一貴一賤交情乃見見鄭當時傳<lb/>
丗祖本無天下量子陵何慕釣魚磯<lb/>
後漢嚴光傳光字子陵與光武同遊學及光武即位変<lb/>
　姓名隱身不見帝令以物色求之後齊國上言有一男<lb/>
　子披羊裘釣澤中帝疑其光乃備安車聘之三反而後<lb/>
　至竟不屈子陵髙抗皆丗祖之量有以客之也若丗祖<lb/>
　有貧冨交情之異則嚴光豈慕此哉此語必有爲而發<lb/>
　　　同謝公定携書浴室院汶師置飯作此<lb/>
竹林風與日俱斜細草猶開一兩花天上歸來對書客<hi>一</hi>
<hi>作卷</hi>愧勤僧飯更煎茶<lb/>
<pb n="KR4d0086_SBCK_012-3b"/>
　　　謝人恵茶<lb/>
一規蒼玉作蜿蜒<lb/>
　此言龍團退之南海神碑云蜿蜿蜒蜒來享飲食<lb/>
藉有佳人錦叚鮮<lb/>
　張平子四愁詩云美人贈我錦綉叚<lb/>
莫笑持㱕淮海去爲君重試大明泉<lb/>
　唐張又新水記云水之與茶冝者凡七品淮南路揚州<lb/>
　大明寺水第五<lb/>
　　　暮到張氏園和壁間舊題<lb/>
邵平不見見園瓜三徑還㝷二仲家莫道暫來無所得未<lb/>
秋先見碧蓮華<lb/>
　邵平二仲見上髙僧傳求那跋■於别室入禪累日不<lb/>
<pb n="KR4d0086_SBCK_012-4a"/>
出寺僧遣沙弥候之亘室弥漫生靑蓮花<lb/>
　　　從人求花<lb/>
舍南舍北勃姑啼<lb/>
　桞子厚聞黄鸝詩此時晴煙最深處舎南巷北遥相語<lb/>
　杜詩舍南舎北皆春水勃姑見上<lb/>
體中不佳隂雨垂<lb/>
　晉王湛傳兄子濟嘗詣湛見牀頭有周易問何用此爲<lb/>
　湛曰體中不佳脫復看耳<lb/>
欲向黄梅問消息背隂合有兩三枝<lb/>
　傳燈録慧能大師傳智逺禅師謂曰西域菩提達磨傳<lb/>
　心印於黄梅汝當往彼參决師辝决直造黄梅之東禅<lb/>
　詩含此意李白詩聞道春還未相識走傍寒梅訪消息<lb/>
<pb n="KR4d0086_SBCK_012-4b"/>
　祖庭事苑曰經律異相云有噉人鬼捉得一人日方欲<lb/>
　出人謂鬼曰君何以靣白背黒曰我鬼性畏日也其人<lb/>
　向日而走旣得脫因說偈言勤學第一道勤問第一方<lb/>
道逢羅刹難背隂向太陽<lb/>
　　　懋宗奉議有佳句詠冷庭叟野居庭堅於庭叟有<lb/>
　　　十八年之舊故次韻贈之<lb/>
　　　　庭叟有佳侍児因早朝而逸去乃挿藩甚嚴宻<lb/>
城西冷叟半忙閑<lb/>
湘山野録云楊大年爲閑忙令丗上何人最好閑丗上<lb/>
　何人最好忙<lb/>
人道王陽得早還<lb/>
漢王吉字子陽爲諫議大夫謝病㱕琅邪<lb/>
<pb n="KR4d0086_SBCK_012-5a"/>
四望楼䑓皆我有一原花竹住中間𥘉无狗盗偷籬落<lb/>
　史記孟嘗君客最下坐有能爲狗盗者入秦宫藏中取<lb/>
　狐白裘<lb/>
底事娥眉失鎻関毎爲朝天三十里時時驚枕夢催班<lb/>
　杜詩汝陽三斗始朝天<lb/>
　　　李濠州挽詩<lb/>
循吏功名两漢中平生風義最雍容魚遊濠上方云楽<lb/>
　見上<lb/>
鵩在承塵忽告凶<lb/>
　西漢雜記云賈誼在長沙鵩鳥集其承塵而鳴長沙俗<lb/>
　以鵩鳥至人家主人死誼作鵩鳥賦齊死生等榮辱以<lb/>
　遣憂累焉<lb/>
<pb n="KR4d0086_SBCK_012-5b"/>
掛劒自知吾已許<lb/>
　吴丗家季扎過徐君徐君好季扎劒口弗敢言季扎心<lb/>
　知之爲使上囯未献還至徐徐君已死乃解其宝劒繫<lb/>
　之徐君冡木而去曰始吾心已許之豈以死背吾心哉<lb/>
脫驂不爲涕無從<lb/>
　檀弓云孔子之衛遇舊館人之䘮入而哭之哀出使子<lb/>
　貢脫驂而賻之子貢曰於門人之䘮未有所脫驂脫驂<lb/>
　於舊館無乃巳重乎夫子曰予向者入而哭之遇於一<lb/>
　哀而岀涕予惡夫涕之無從也小子行之<lb/>
百年窮逹都㱕盡淮水空圍墓上松<lb/>
禮数最優徐孺子<lb/>
　見上<lb/>
<pb n="KR4d0086_SBCK_012-6a"/>
風流不减謝宣城<lb/>
　見上<lb/>
那知此别成千古未信斯言隔九京<lb/>
　禮記晉献文子曰從先大夫於九京注謂晉卿大夫之<lb/>
　墓地在九原京盖字之誤<lb/>
落日松楸隂隧道西風簘鼔送銘旌善人報施今如此隴<lb/>
水長寒嗚咽聲<lb/>
　史記伯夷傳或曰天道無親常與善人若伯夷叔齊可<lb/>
　謂善人者非耶積仁潔行而餓死天之報施善人何如<lb/>
　哉楽府有隴頭歌古詞云隴頭流水鳴聲幽咽遥望秦<lb/>
　川心肝断絶<lb/>
　　　寄家<lb/>
<pb n="KR4d0086_SBCK_012-6b"/>
近别幾日客愁生固知逺别難爲情<lb/>
　文選王昭君詩傳語後丗人逺嫁難爲情退之詩人間<lb/>
　有累不可住依然離别難爲情<lb/>
夢回官燭不盈把<lb/>
　後漢巴祗與客暗坐不然官燭杜詩浩歌淚盈把又云<lb/>
　盈把那須滄海珠檀道鵉續晉陽秋曰陶潜九月九日<lb/>
　無酒於宅边菊叢中摘盈把見白衣人送酒<lb/>
猶聽嬌兒索乳聲<lb/>
　退之詩嬌女未絶乳念之不能忘忽如在我前耳若聞<lb/>
　啼聲<lb/>
　　　衛南<lb/>
今年畚鍤棄春耕折葦枯荷繞壞城<lb/>
<pb n="KR4d0086_SBCK_012-7a"/>
　杜詩菱荷枯折隨風濤陸龜蒙鵁鶄詩不似閑棲折葦<lb/>
秋<lb/>
白烏自多人自少<lb/>
　嘗聞東坡知登州有一主簿白事不巳公頗倦謾云晚<lb/>
　可見過主簿不測其意至晚獨入公強出見之因閱杜<lb/>
　詩問云江湖多白烏天地足靑蠅白烏鷗鷺之属耶主<lb/>
　簿曰白烏乃蚊蚋以况贓吏江湖之間去朝廷逺多贓<lb/>
　吏耳天地之間君子少而小人多公即改觀厚待之按<lb/>
　月令群烏養羞注云羞謂所食也夏小正曰九月丹烏<lb/>
　羞白烏說曰丹烏謂丹良也白烏謂閩蚋也又按金楼<lb/>
　子云白烏蚊也齊桓公卧栢寢謂仲父曰一物失所寡<lb/>
　人悒悒今白烏營營是必飢耳閩音文人少字蓋用杜<lb/>
<pb n="KR4d0086_SBCK_012-7b"/>
　詩䔥條四海内人少豺虎多也<lb/>
汙泥終濁水終淸<lb/>
　杜詩濁河終不汙淸濟退之詩清溝映汙渠<lb/>
沙埸旗鼔千人集漁戸風煙一笛横唯有鴟鴞古祠栢對<lb/>
人猶是向時情<lb/>
　　　酒<lb/>
江形圜似阮家盆<lb/>
　丗說阮仲容至宗人間共集以大盆盛酒<lb/>
山势岺如北海樽<lb/>
　孔融傳樽中酒不空<lb/>
戸有浮蛆春盎盎奴松一路醉郷門<lb/>
　唐王績有醉郷記楞嚴經頌云十方薄伽梵一路涅槃<lb/>
<pb n="KR4d0086_SBCK_012-8a"/>
　　門<lb/>
　　　急雪寄王立之問梅<lb/>
紅梅雪裏與蓑衣莫遣寒侵鶴膝枝<lb/>
　吴都賦家有鶴膝户有犀渠借此以言梅友之瘦也<lb/>
老子此中殊不淺<lb/>
　庾亮在武昌諸佐吏乗秋夜共登南楼俄而亮至諸人<lb/>
　將起避之亮曰老子於此處興復不浅<lb/>
尚堪何遜作同時<lb/>
　杜詩東閣觀梅動詩興還如何遜在揚州按三輔决録<lb/>
　何遜在揚州見官梅乱發賦四言詩人得傳冩司馬相<lb/>
　如傳朕獨不得與此人同時哉<lb/>
　　　又寄王立之<lb/>
<pb n="KR4d0086_SBCK_012-8b"/>
南人羇旅不成歸夢遶南枝與北枝安得孤根連夜發要<lb/>
當雪月並明時<lb/>
　花湏連夜發南北枝並見上<lb/>
　　　歳寒知松栢<lb/>
　　　　此詩效進上躰元祐間作有两篇其一見前集<lb/>
松栢天生獨青靑貫四時<lb/>
　禮記曰其在人也如竹箭之有筠也如松栢之有心也<lb/>
　貫四時而不改柯易葉莊子受命於地唯松栢獨也在<lb/>
　冬憂靑靑<lb/>
心藏後凋節歳有大寒知<lb/>
　論語歳寒然後知松栢之後凋也<lb/>
慘淡氷霜晚輪囷澗壑姿<lb/>
<pb n="KR4d0086_SBCK_012-9a"/>
輪囷見上<lb/>
或容蝼蟻穴<lb/>
老杜古栢行苦心豈免容蝼蟻<lb/>
未見斧斤遲揺落千秋静婆娑萬籟悲鄭公扶正觀已不<lb/>
見封彛<lb/>
　唐魏證傳帝曰此證勸我行仁義旣効矣惜不令封德<lb/>
　彞見之<lb/>
　　　效進士作觀成都石經<lb/>
　　　　成都記孟蜀時僞宰相母昭裔以俸金刻九經<lb/>
　　　　於石<lb/>
成都九經石歳乆麝煤寒<lb/>
　麝煤寒見上<lb/>
<pb n="KR4d0086_SBCK_012-9b"/>
字畫參工拙文章可鍳觀危邦猶勸講<lb/>
　後漢楊秉傳以明尚書徴入勸講注云猶侍講也<lb/>
相國校凋刋羣盗煙塵後諸生竹帛殘<lb/>
　劉向典校書籍皆先書竹改易刋定可繕冩者以上帛<lb/>
　見御覽簡門<lb/>
王春尊孔氏<lb/>
　孔子作春秋首書春王正月<lb/>
乙夜詔甘盤<lb/>
　漢官儀中黄門持五夜謂甲夜至戊夜杜陽雜編文宗<lb/>
　視朝後即閱群書謂左右曰若不甲夜視事乙夜觀書<lb/>
　則何以爲人君耶說命舊學于甘盤<lb/>
願比求諸野<lb/>
<pb n="KR4d0086_SBCK_012-10a"/>
　漢蓺文志仲尼有言禮失求諸野<lb/>
成書學上官<lb/>
　尚書序悉上送官藏之書府漢文翁爲蜀郡守起<lb/>
　學官於成都市中學官謂學舍也<lb/>
　　　送徐景道尉武寕<lb/>
李苦少人摘<lb/>
　見上<lb/>
酒醇無巷深<lb/>
　古語美酒無曲巷<lb/>
當官莫避事<lb/>
　左傳當官而行<lb/>
爲吏要清心<lb/>
<pb n="KR4d0086_SBCK_012-10b"/>
　淸心見上<lb/>
葛藟松千尺<lb/>
　國風綿綿葛藟<lb/>
寒泉綆百㝷<lb/>
　莊子綆短者不可以汲深<lb/>
公朝有汲引<lb/>
　漢劉向云禹稷皐陶轉相汲引<lb/>
吾子茂徽音<lb/>
　詩大姒嗣徽音<lb/>
黄綬𥙷一尉<lb/>
　朱博傳刺史不察黄綬注丞尉職卑皆黄綬<lb/>
還依水竹居身隨南渡馬<lb/>
<pb n="KR4d0086_SBCK_012-11a"/>
退之詩一馬南渡開新主此摘其字<lb/>
書寄北來魚風俗諳鄰並艱難試事𥘉官閑莫歌舞教子<lb/>
誦詩書<lb/>
　鄰並事𥘉使俗語所謂以俗爲雅也<lb/>
　　　杜似吟院兩首<lb/>
日長吟院無公事燕入花開必有詩莫道南風吹鴈去春<lb/>
来亦有北風時<lb/>
吟院虚明如畫舫想成檻外是長冮杜郎忽作揚州夢雨<lb/>
帶風沙打夜䆫<lb/>
　唐杜牧之詩十年一斍揚州夢嬴得靑楼薄行名<lb/>
　　　奉送劉君昆仲<lb/>
游子㱕心日夜流<lb/>
<pb n="KR4d0086_SBCK_012-11b"/>
　漢髙祖紀謂沛父兄曰游子悲故郷<lb/>
南陔香草可晨羞<lb/>
　束廣微補亡詩云循彼南陔言採其蘭又云馨爾夕饍<lb/>
　絜爾晨羞<lb/>
平原曉雨半槐夏汾上午風𥘉麥秋<lb/>
　歐陽詩話云趙學士師民詩思光精如麥天晨氣潤槐<lb/>
　夏午隂清前丗名流皆所未到也<lb/>
鴻鴈要須翔集早脊鴒無憾急難求<lb/>
　詩鴻鴈于飛集于中澤常棣云脊鴒在原兄弟急難論<lb/>
　語翔而後集<lb/>
欲因行李傳家信姑射山前是晉州<lb/>
　劉君兄弟當自德州㱕晉故稱平原汾上時山谷在德<lb/>
<pb n="KR4d0086_SBCK_012-12a"/>
平也按寰宇記晉州所治臨汾縣有平山一名壷口禹<lb/>
貢所謂壷口治梁及歧也今名姑射山在縣西八里莊<lb/>
子藐姑射之山有神人焉即此<lb/>
　　　勸交代張和父酒<lb/>
風流五日張京兆<lb/>
　漢張敞傳敞使賊曹掾絮舜有所按験舜以敞奏當免<lb/>
　不肯爲敞竟事曰吾爲是公盡力多矣今五日京兆耳<lb/>
　安能復案事<lb/>
今日諸孫困小官作尹大都如廣漢<lb/>
　趙廣漢張敞皆京兆尹所爲大略相似<lb/>
畫眉仍復近長安<lb/>
　敞爲婦畫眉長安人傳張京兆眉憮欲得官近長安唐<lb/>
<pb n="KR4d0086_SBCK_012-12b"/>
　人語也<lb/>
三人成虎事多有<lb/>
　孔融臨終詩三人成市虎浸漬解膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
衆口鑠金君自寛<lb/>
　鄒陽書云衆口鑠金積毁銷骨<lb/>
酒興情親俱不淺賤生何取罄交歡<lb/>
　　　楊朴墓<lb/>
三尺孤墳一布衣人言無復似當時千秋萬歲來還此<lb/>
　千秋萬歳見第一卷末注<lb/>
月笛煙莎丗不知<lb/>
　元注云揚朴喜吹笛嘗作莎詩極工按范文正公詩話<lb/>
　云楊朴字契玄鄭州人善爲詩不仕少與畢相同學薦<lb/>
<pb n="KR4d0086_SBCK_012-13a"/>
之　大宗召見面賦莎衣詩云狂脫酒家春醉後乱堆<lb/>
漁舎晩晴時除官不受聽歸山以其子從政爲長水尉<lb/>
東坡云昔年過洛見李公簡言真宗東封訪天下隠者<lb/>
聞鄭人楊朴能爲詩召對自言不能上問臨行有人作<lb/>
詩送卿否朴曰唯臣妻有一首云更休落魄躭盃酒且<lb/>
莫猖狂愛詠詩今日捉將官裏去這囬断送老頭皮上<lb/>
大笑放還山<lb/>
　　　次韻李士雄子飛獨逰西園折牡丹憶弟子竒絶<lb/>
　　　二首<lb/>
西園春色才扽李蜂巳成圍蝶作團更欲開花比京洛放<lb/>
教姚魏接山丹<lb/>
歐陽公花品云姚黄魏紫以姓著蘇門下種山丹詩云<lb/>
<pb n="KR4d0086_SBCK_012-13b"/>
淮陽千葉花到此三百里城中衆名園㘽接比桃李乗<lb/>
秋種山丹得兩生可喜山丹非佳花老圃有深意宿根<lb/>
巳得土絶品皆可寄又種花詩云山丹得春雨艷色照<lb/>
庭除末品何曽数群芳自不如今秋接千葉試取<hi>洛人</hi>餘<lb/>
桃李隂中五兄弟扶將白髪共傳盃風吹一鴈忽南去空<lb/>
得平安書信囬<lb/>
　扶將傳盃見上<lb/>
　　　戯和舍弟船埸探春二首<lb/>
雨餘禽語摧天曉月上棃花放夜䦨莫聽遊人待妍暖十<lb/>
分傾酒對春寒<lb/>
百舌解啼泥滑滑<lb/>
　梅聖俞禽言四首其一竹雞云泥滑滑苦竹岡雨蕭蕭<lb/>
<pb n="KR4d0086_SBCK_012-14a"/>
馬上郎泥滑滑蜀人号爲雞頭鶻東坡詩泥深厭聽雞<lb/>
頭鶻<lb/>
忽成風雨落花天城南一叚春如錦喚取詩人到酒邊<lb/>
　　　戲荅李子眞河上見招來詩頗誇河上風物聊以<lb/>
　　　當嘲云<lb/>
渾渾舊水無新意漫漫黄塵涴白鷗安得江湖忽當眼卧<lb/>
聽禽語信船流<lb/>
　　　同景文丈詠蓮塘<lb/>
塘上鈎簾對晚香半斜紅日已侵床江妃羞出凌波韈長<lb/>
在髙荷扇影凉<lb/>
　吴都賦江妃於是往來洛神賦凌波微歩羅韈生塵<lb/>
　　　從丘十四借韓文二首<hi>六言</hi>
<pb n="KR4d0086_SBCK_012-14b"/>
吏部文章萬丗吾求善本徧窺散帙雲䆫棐几同安得見<lb/>
丘遲<lb/>
　謝靈運詩散帙問所知太白詩得憇雲䆫眠王羲之傳<lb/>
　詣門生家見棐几滑浄因書之南史丘靈鞠傳子遲詞<lb/>
　采麗逸同安今舒州也<lb/>
中有先君手澤<lb/>
　禮玉藻父没而不能讀父之書手澤存焉耳<lb/>
丹鈆點勘書詩<lb/>
　退之秋懷詩不如覷文字丹鈆事<hi>點勘</hi>
莫惜借行千里他日還君一鴟<lb/>
　一鴟見第三卷聞胡朝請多藏書借書目詩注<lb/>
　　　次韻題粹老客亭詩後<lb/>
<pb n="KR4d0086_SBCK_012-15a"/>
客亭長短路南北<lb/>
　長亭短亭見哀江南賦<lb/>
衮衮行人那得知惟有相逢即相别一杯成喜只成悲<lb/>
　古樂府木蘭歌父母見木蘭喜極成悲傷<lb/>
　　　次韻寅菴四首<lb/>
　　　　寅菴山谷兄大臨元明也其詩序云雙井弊廬<lb/>
　　　　之東得勝地結茅菴居命曰寅菴喜成四詩寄<lb/>
　　　　魯直可同魏都士人共和之可見山谷時在北<lb/>
　　　　京也<lb/>
四詩說盡菴前事寄逺如開水墨圗略有生涯如谷口<lb/>
　楊子法言云谷口鄭子真耕乎巖石之下而名震于京<lb/>
　師<lb/>
<pb n="KR4d0086_SBCK_012-15b"/>
非無卜肆在成都<lb/>
　漢書蜀有嚴君平卜筮於成都市<lb/>
旁籬榛栗供賓客满眼雲山奉宴居<lb/>
　禮記仲尼燕居<lb/>
閑與老農歌帝力<lb/>
　帝王丗紀帝尭之時天下大和老人擊壌於道觀者歎<lb/>
　曰大哉帝之德也老人曰吾日岀而作日入而息鑿井<lb/>
　而飮耕田而食帝何力於我哉<lb/>
年豐村落罷追胥<lb/>
　周禮小司徒之職乃㑹萬民之卒伍而用之以比追胥<lb/>
　注追逐㓂也胥伺捕盗賊也又云凡起徒役毋過家一<lb/>
　人以其餘爲羡唯田與追胥竭作<lb/>
<pb n="KR4d0086_SBCK_012-16a"/>
兄作新菴接舊居一原風物萃庭隅陸機招隠方傳洛<lb/>
陸機有招隠詩<lb/>
張翰思㱕正在吴<lb/>
　晉張翰呉郡呉人齊王囧辟爲東曹掾見秋風起思<lb/>
　呉中菰菜蓴羹鱸魚遂命駕而㱕<lb/>
五斗折腰慚僕妾<lb/>
　見陶潜傳<lb/>
幾年合眼夢郷閭<lb/>
　樂天詩春来夢何處合眼到東川<lb/>
白雲行處應垂淚<lb/>
　唐狄仁傑授并州法曹參軍親在河陽仁傑登太行<lb/>
　山反顧曰白雲孤飛謂左右曰吾親舍其下瞻悵乆<lb/>
<pb n="KR4d0086_SBCK_012-16b"/>
　之雲移乃去<lb/>
黄犬㱕時早寄書<lb/>
　見上<lb/>
大若塘邊擉網魚<lb/>
　莊子則陽篇冬則擉鼈于江擉𥘉角切<lb/>
小桃源口帶經鋤<lb/>
　漢児寛傳帶經而鋤<lb/>
詩催孺子成雞栅<lb/>
　老杜有催宗文樹雞柵詩<lb/>
茶約鄰翁掘芋區<lb/>
　瓜疇芋區見蜀都賦<lb/>
苦楝狂風寒徹骨黄梅細雨潤如酥<lb/>
<pb n="KR4d0086_SBCK_012-17a"/>
楝風梅雨並見上注退之詩天街小雨潤如酥<lb/>
此時睡到日三丈<lb/>
　南齊天文志永明五年日出三竿盧仝詩日髙丈五睡<lb/>
　正濃杜牧之詩白頭扶不起三丈日還髙<lb/>
自起開関招酒徒<lb/>
　史記酈食其叱使者曰走復入言沛公吾髙陽酒徒耳<lb/>
未怪窮山寂寞居此中常與丗情踈誰家生計無閑地太<lb/>
半㱕来已白須不用看雲眠永日<lb/>
　老杜云看雲莫悵望又云時獨靑雲淚橫臆<lb/>
㑹思臨水寄雙魚<lb/>
　見上<lb/>
公私逋負田園薄未至妨人作楽無<lb/>
<pb n="KR4d0086_SBCK_012-17b"/>
　見上<lb/>
　　　送楊<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>鴈門省親二首<lb/>
　　　　從予學易業未成辝㱕<lb/>
執㦸老翁年七十人看生理亦無聊草玄事業窺周易作<lb/>
賦聲名動漢朝<lb/>
　楊雄事見上本傳無執㦸字文選曹子建與楊得祖書<lb/>
　云楊子雲先朝執㦸之臣耳注云爲郎皆執㦸<lb/>
今見逺孫勤翰墨還持遺藁困簞瓢<lb/>
　見論語<lb/>
三年郷校趍晨鼓<lb/>
　入北京郡庠也<lb/>
一日邊城聽夜刁<lb/>
<pb n="KR4d0086_SBCK_012-18a"/>
李廣傳不擊刀斗自衛邊城謂代州鴈門也<lb/>
野飯盈盤厭葱韭<lb/>
莊子徐無鬼篇徐無鬼見武侯武侯曰先生居山林食<lb/>
　芋栗厭葱韭以賓寡人<lb/>
春風半道解狐貂<lb/>
　楊子舉丗寒貂狐不亦燠乎<lb/>
㱕時定倒迎門屣問鴈安能學度遼<lb/>
　後漢王符傳度遼將軍皇甫規解官㱕安定郷人有以<lb/>
　貨得鴈門大守者亦去職還家刺謁規規卧不迎旣入<lb/>
　而問卿前在郡食鴈美乎有頃又白王符在門規素聞<lb/>
　符名乃驚遽而起衣不及帶屣履出迎退之後漢三賢<lb/>
　賛云皇甫度遼聞至乃驚衣不及帶屣履出迎豈若鴈<lb/>
<pb n="KR4d0086_SBCK_012-18b"/>
　門問鴈呼卿<lb/>
蜀客出衰丗<lb/>
　蜀客謂楊子雲蜀人也而客於京師<lb/>
獨升鄒魯堂<lb/>
　言其學孔孟如論語所言由也升堂矣未入於室也<lb/>
蚊虻觀得失<lb/>
　莊子云蚊虻噆膚淮南子云毁譽之於已也猶蚊虻之<lb/>
　一過也子雲於得失亦然<lb/>
虎豹擅文章<lb/>
　易革卦九五大人虎変象曰其文炳也上六君子豹変<lb/>
　其文蔚也<lb/>
吾子已強學<lb/>
<pb n="KR4d0086_SBCK_012-19a"/>
儒行云夙夜強學以待問<lb/>
草玄冝不忘江河須畎澮<lb/>
書益稷禹曰予决九川距四海濬畎澮距川此言積畎<lb/>
澮而成江河勸其博學<lb/>
松栢要氷霜馬䇿路千里鴈門書数行㫖甘君有婦<lb/>
　内則云慈以㫖甘玉䑓新詠使君自有婦<lb/>
尺壁爱分光<lb/>
　見上<lb/>
　　　次韻謝公定王丗弼贈荅二絶句<lb/>
何用苦吟肝腎愁<lb/>
　退之贈崔立之云勸君韜飬待徴招不用雕琢愁肝腎<lb/>
但知把酒更無憂聲名本不関人事看取青門一故侯<lb/>
<pb n="KR4d0086_SBCK_012-19b"/>
　曹參傳載邵平平東陵瓜事三輔黄圗長安城東門曰<lb/>
　靑門昔邵平種瓜靑門瓜美云云<lb/>
酒因咀嚼還知味詩就呻吟不要工王謝風流看二妙病<lb/>
夫直欲卧墻東<lb/>
　後漢逸民逄萌傳與同郡王君公相友善君公遭乱儈<lb/>
　牛自隠時人爲之語曰辟丗墻東王君公<lb/>
　　　次韻公定丗弼登北都東楼四首<lb/>
　　　　此詩及前後数詩皆北京作<lb/>
日著䦨干角風吹濯澣衣<lb/>
詩葛覃服澣濯之衣<lb/>
喜同王季哲<lb/>
文選謝玄暉和王主簿怨情一首注云王主簿名季哲<lb/>
<pb n="KR4d0086_SBCK_012-20a"/>
更得謝玄暉淸興俱不淺<lb/>
　興復不淺見上注<lb/>
長吟無用㱕月明南北道猶見驛塵飛<lb/>
　杜詩使塵来驛道<lb/>
真皇多廟勝　仁祖用功深<lb/>
　景德元年契丹舉國來㓂遂䧟德清以犯天雄真宗用<lb/>
　㓂凖計决䇿親征旣次澶渊兵始接射殺其驍將撻覧<lb/>
　虜懼請和時諸將皆請以兵㑹界河上邀其㱕以精甲<lb/>
　躡其後殱之虜懼求哀於上上曰契丹幽薊皆吾民也<lb/>
　何多以殺爲遂詔諸將按兵勿伐縱契丹㱕國自是通<lb/>
　好守約三十有九年及元昊叛兵乆不决契丹之臣教<lb/>
　其主投詞以動我欲得晉髙祖所與関南十縣慶曆二<lb/>
<pb n="KR4d0086_SBCK_012-20b"/>
　年聚重兵境上遣使聘宰相舉知制誥冨弼報聘増幣<lb/>
　二十萬而契丹平孫子曰夫未戦而廟筭勝者得勝筭<lb/>
　多也退之書云用功深者其収名也逺<lb/>
卜宅遷九鼎<lb/>
　史記太史公曰學者皆稱周伐紂居洛邑綜其實不然<lb/>
　武王營之成王使召公卜居居九鼎焉而周復都豊鎬<lb/>
破胡藏萬金<lb/>
　此卷先有河朔謾成八首其一云萬金捐費物皆春盖<lb/>
　指歳幣也破胡藏萬金藏疑作捐<lb/>
百年休戰士當日縱前禽欲断匈奴臂不如留此心<lb/>
　張騫傳是断匈奴臂也文選沈休文詩命師誅後服授<lb/>
律緩前禽注云易曰王用三驅失前禽也王弼注易云<lb/>
<pb n="KR4d0086_SBCK_012-21a"/>
三驅之禮禽逆来趣已則舎之背已而走則射之愛於<lb/>
来而惡於去也故其所施常失前禽<lb/>
都城礙飛烏軍幕卧貔貅<lb/>
　曲禮曰前有鷙獸則載貔貅杜詩大城鐡不如小城萬<lb/>
　丈餘連雲列戦格飛烏不能踰此所謂礙飛烏也<lb/>
柴葚知蠶老<lb/>
　衛國風氓云于嗟鳩兮无食桑葚釋音云葚亦作椹音<lb/>
　甚桑實也柳子厚詩西林紫椹行當熟<lb/>
黄雲見麥秋接天双闕起伏地九河流耆老深望幸銮輿<lb/>
不好遊<lb/>
　司馬相如封禅書云大山梁父設壇埸望幸元稹連昌<lb/>
　宫辝老翁此意深望幸老杜江陵望幸云望幸歘威神<lb/>
<pb n="KR4d0086_SBCK_012-21b"/>
　相如上林賦乗法駕建華旗鳴玉鵉禮經解云升車則<lb/>
　有和鵉之音注鵉與和皆鈴也杜詩鵉輿駐鳯翔<lb/>
漢皇勤逺略晚節相千秋<lb/>
　見車千秋傳<lb/>
不足中原地猶思一戦収<lb/>
　杜詩胡虜三年入乾坤一戦収<lb/>
聖朝方北頋斜日倚東楼廟筭知無敵寒儒浪自愁<lb/>
　廟筭見上<lb/>
　　　李右司以詩送梅花至潞公予雖不接右司想見<lb/>
　　　其人用老杜和元次山詩例次韻<lb/>
　　　　潞公時留守北京老杜有和元結舂陵行兼賊<lb/>
　　　　退示官吏作二首其序云簡知我者不必示之<lb/>
<pb n="KR4d0086_SBCK_012-22a"/>
凡花俗草敗人意<lb/>
　俗物已復來敗人意見王戎傳<lb/>
晚見瓊𬎼不恨遲江左風流尚如此春功終到歳寒枝<lb/>
　　　次韻張祕校喜雪三首<lb/>
落月煙沙静渺然好風吹雪下平田瓊瑶萬里酒増價桂<lb/>
玉<hi>見上</hi>一炊人少錢學子已占秋食麥廣文何憾客無氈<lb/>
　才名四十年坐客寒無氈此老杜贈鄭廣文山谷以自<lb/>
　况<lb/>
睡餘強起還詩債臘裏春𥘉未隔年<lb/>
巷深朋友稀来往日晏兒童不掃除雪裏正當梅臘盡民<lb/>
飢可待麥秋無<lb/>
　杜詩梅蘃臘前破月令孟夏麥秋至<lb/>
<pb n="KR4d0086_SBCK_012-22b"/>
寒生短棹誰乗興<lb/>
　晉王徽之傳嘗居夜雪𥘉霁月色淸㓪忽憶戴逵逵時<lb/>
　在剡便夜乗小舡詣之經宿方至造門不前而反人問<lb/>
　其故徽之曰本乗興而来興尽而反何必見安道耶<lb/>
光入踈櫺我讀書<lb/>
　宋齊語曰孫康家貧映雪讀書文選曹子建詩流焱激<lb/>
　　軒注軒䆫間也<lb/>
官冷無人供美酒<lb/>
　杜詩廣文先生官獨冷<lb/>
何時却得歩兵厨<lb/>
　阮籍聞歩兵厨人善醸求爲歩兵校尉<lb/>
满城楼觀玉䦨干小雪晴時不共寒潤到竹根肥臘筍<lb/>
<pb n="KR4d0086_SBCK_012-23a"/>
　杜詩宻竹復冬筍<lb/>
暖開𬞞甲助春盤<lb/>
　杜詩自鋤稀菜甲<lb/>
眼前多事觀游少<lb/>
　觀游見上<lb/>
胷次無憂酒量寛聞說壓沙棃巳動㑹須鞭馬蹋泥看<lb/>
　退之詩走馬來看立不正<lb/>
　　　呻吟齋睡起五首呈丗弼<lb/>
棐几坐淸晝博山凝妙香<lb/>
　棐几博山見上杜詩心淸聞妙香<lb/>
蘭牙依客土栁色過鄰墻巷僻過從少官閑氣味長江南<lb/>
一枕夢髙卧聽鳴桹<lb/>
<pb n="KR4d0086_SBCK_012-23b"/>
　文選潘安仁西征賦鳴桹厲響<lb/>
學省非簿領<lb/>
　文選沈休文學省愁卧一首注云梁書齊明帝即位沈<lb/>
　約遷國子祭酒學省國子也山谷時爲北京國子監教<lb/>
　授故得稱學省<lb/>
卧痾常閉関<lb/>
　謝靈運詩卧痾對空林<lb/>
雨餘楼閣静風晩鳥烏還賞逐四時改<lb/>
　沈休文詩山中咸可恱賞逐四時移<lb/>
心安一味閑古人雖已往不廢仰髙山<lb/>
　詩髙山仰止<lb/>
𬞞食吾猶飽曲肱哦古今<lb/>
<pb n="KR4d0086_SBCK_012-24a"/>
　論語子曰飯𬞞食飮水曲肱而枕之樂亦在其中矣<lb/>
酒傾因好事<lb/>
　揚雄傳好事者載酒肴從之<lb/>
絃絶爲知音<lb/>
　楊雄解難云鍾期死伯牙絶絃破琴而不肯與衆鼓詳<lb/>
　見上<lb/>
妬蘖長春木争巢喧暮禽長懷阮校尉北望首陽岑<lb/>
　文選阮嗣宗詩歩出上東門北望首陽岑<lb/>
已把社公酒<lb/>
　退之憶昨行社公禮罷元侯廻<lb/>
春寒那得嚴厭聽鵶啄雪喜有燕穿簾璞玉深藏器<lb/>
　孟子今有璞玉於此易君子藏器於身<lb/>
<pb n="KR4d0086_SBCK_012-24b"/>
嚢錐立見尖<lb/>
　史記平原君謂毛遂曰賢士之處丗若錐之處囊中其<lb/>
　末立見先生不能毛遂曰使遂蚤得處囊中乃頴脫而<lb/>
　出非特其末見而已<lb/>
兒時爱談道<lb/>
　衛玠談道見上注<lb/>
今日口如箝<lb/>
　退之苦寒云口角如衘箝<lb/>
墻下蓬蒿地児童課剪除蔓萵隨分種𣏌菊未須鉏河水<lb/>
傳烽火交州報捷書<lb/>
　交趾入㓂盖熈寕八年連歳進討至十年乃降時山谷<lb/>
　未離北京也<lb/>
<pb n="KR4d0086_SBCK_012-25a"/>
無能落閑處<lb/>
　唐司空圖耐辱居士歌云頼是長交閑處着退之詩如<lb/>
　今到死得閑處遂有詩賦歌康哉<lb/>
慙愧飽春𬞞<lb/>
　　　送蛤䖽與李明叔諸公<lb/>
雪屋吹燈然豆萁<lb/>
　煑豆然豆萁用曹子建語詳見上<lb/>
古来壯士亦長飢廣文不得載酒去且詠大玄庖蛤䖽<lb/>
　退之聮句庖霜鱠玄鯽摘庖字<lb/>
　　　戲贈丗弼用前韻<lb/>
盗跖人肝常自飽<lb/>
　莊子盗跖篇膾人肝而餔之<lb/>
<pb n="KR4d0086_SBCK_012-25b"/>
首陽薇蕨向来飢<lb/>
　見史記伯夷傳<lb/>
誰能著意知許事且爲元長食蛤䖽<lb/>
　南史王融字元長嘗遇沈昭略昭略曰主人是何年少<lb/>
　融殊不平謂曰僕<hi>出於</hi>扶桑入於陽谷照耀天下孰云不<lb/>
　知而發此問昭略曰不知許亊且食蛤䖽融曰物以羣<lb/>
　分方以類聚君長隅居然應嗜此族<lb/>
　　　丗弼病方家不善論蛤䖽之功戲荅<lb/>
伯樂無傳驥空老<lb/>
　伯樂見上<lb/>
重華不見士長飢<lb/>
　渊明詩重華去我乆賢士丗相㝷<lb/>
<pb n="KR4d0086_SBCK_012-26a"/>
從来萬事乖名實豈但薬翁論蛤䖽<lb/>
　　　次韻師厚萱草<lb/>
從来占北堂<lb/>
　衛國風伯兮云焉得諼草言樹之背毛云諼草令人忘<lb/>
　憂背北堂也釋音云諼本作萱<lb/>
雨露借恩光<lb/>
　文選江淹大王恵以恩光<lb/>
與菊乱佳色<lb/>
　渊明詩秋菊有佳色裛露掇其英<lb/>
共葵傾太陽<lb/>
　文選曹子建表若葵藿之傾葉太陽雖不爲廻光然向<lb/>
　之者誠也<lb/>
<pb n="KR4d0086_SBCK_012-26b"/>
人生真苦相物理忌孤芳<lb/>
　顔延年祭屈原文物忌堅芳人諱明絜退之詩異質忌<lb/>
　處群孤芳難寄林<lb/>
不及空庭草榮衰可兩忘<lb/>
　　　次韻師厚雨中晝寝憶江南餅麹酒<lb/>
雨砌無車馬風簾洒静便<lb/>
　老杜詩秋風洒静便字本出謝康樂詩<lb/>
忽思江外酒凖擬醉時眠<lb/>
　退之北湖詩凖擬醉時來<lb/>
隱几唯觀也化<lb/>
　莊子齊物篇南郭子綦隠几而坐仰天而嘘云云篇末<lb/>
　言莊周夢爲胡蝶周與胡蝶則必有分矣此之謂物化<lb/>
<pb n="KR4d0086_SBCK_012-27a"/>
開書屡絶編<lb/>
　漢儒林傳序孔子晚而好易讀之韋編三絶<lb/>
遥知煙渚夢遣騎唤漁船<lb/>
　遣騎見上<lb/>
　　　和師厚郊居示里中諸君<lb/>
籬邊黄菊関心事<lb/>
　杜詩幽事頗相関<lb/>
䆫外靑山不丗情<lb/>
　羅鄴詩年年點檢人間事唯有春風不丗情施肩吾詩<lb/>
　冮神也丗情爲我風色好太白詩相看兩不厭只有敬<lb/>
　亭山<lb/>
江橘千頭供歳計<lb/>
<pb n="KR4d0086_SBCK_012-27b"/>
　三國志注李衡種橘千株臨終勑其子曰吾有千頭木<lb/>
　奴可以不貧<lb/>
秋蛙一部洗朝酲<lb/>
　兩部鼓吹見上<lb/>
㱕鴻往燕競時節宿草新墳多友生<lb/>
　檀弓上曽子曰朋友之墓有宿草而不哭焉<lb/>
身後功名空自重眼前樽酒未冝輕<lb/>
　晉張翰傳使我有身後名不如即時一盃酒太白詩且<lb/>
　楽生前一盃酒何須身後千載名<lb/>
　　　和師厚秋半時復官分司西都<lb/>
　　　　實録熈寕十年詔復都官郎中謝景𥘉權藩郡<lb/>
　　　　通判和師厚　詩皆北京作<lb/>
<pb n="KR4d0086_SBCK_012-28a"/>
遥知得謝分西洛<lb/>
　曲禮大夫七十而致仕若不得謝注云謝聽也盖師厚<lb/>
　丐閑故分司西京<lb/>
無復肯弹冠上塵<lb/>
　漢王吉傳吉字子陽與貢爲友丗稱王陽在位貢禹弹<lb/>
　冠<lb/>
園地除瓜猶入市<lb/>
　老杜有除架詩又云靑門瓜地皆凍裂<lb/>
水田収秫未全貧<lb/>
　陶潜傳在縣公田悉令種秫杜詩錦里先生烏角巾園<lb/>
　収芋栗未全貧<lb/>
杜陵白髮垂垂老<lb/>
<pb n="KR4d0086_SBCK_012-28b"/>
　一缾一鉢垂垂老貫休詩也<lb/>
張翰黄花句句新<lb/>
　張翰字季鷹晉書有傳文選有雜詩一首云莫春和氣<lb/>
　應白日照園林靑條若揔翠黄花如散金<lb/>
還與老農争坐席<lb/>
　莊子寓言篇其往也舎者避席煬者避竈其反也舍者<lb/>
　與之争席矣<lb/>
青林同社賽田神<lb/>
　退之賽神絶句云麥苗貪穟桑生葚且向田頭楽社神<lb/>
　又南溪始泛云願爲同社人雞豚燕春秋<lb/>
　　　和外舅夙興三首<lb/>
　　　　寓大雲寺作<lb/>
<pb n="KR4d0086_SBCK_012-29a"/>
瓜蔓巳除壟苔痕猶上墻蓬蒿貪雨露松竹見氷霜卷幔<lb/>
天垂斗披衣日在房<lb/>
　退之詩惟時月魄死冬日朝在房<lb/>
無詩歎不遇千古一潜郎<lb/>
　董仲舒有士不遇賦文選司玄賦云尉厖眉而郎潜兮<lb/>
　逮三葉而遘武注云漢武故事顔駟漢文時爲郎至武<lb/>
　帝輦過郎署見駟厖眉皓髪上問曰叟何時爲郎荅曰<lb/>
　文帝時爲郎文帝好文而臣好武至景帝好美而臣貌<lb/>
　醜陛下好少而臣已老是以三丗不遇上感其言擢拜<lb/>
　㑹稽都尉<lb/>
風烈僧魚響霜嚴郡角悲短童疲洒掃落葉故分披水凍<lb/>
食鮭少<lb/>
<pb n="KR4d0086_SBCK_012-29b"/>
　食鮭見上<lb/>
甕寒浮蟻遟<lb/>
　文選曹子建七啓云盛以翠樽酌以彫觴浮蟻鼎沸酷<lb/>
　烈馨香李善曰釋名云酒有泥齊浮蟻在上汎汎然<lb/>
朝陽烏鳥楽安穩記禅枝<lb/>
　烏鳥聲楽見上杜詩禅枝宿衆鳥漂轉暮㱕愁孟浩然<lb/>
　東寺詩禅枝悕鴿栖<lb/>
暑逐池蓮盡寒隨塞鴈来<lb/>
　月令孟春仲秋皆曰鴻鴈来而孟春注曰鴈自南方来<lb/>
　將北反其居詩言暑尽當是仲秋也<lb/>
衣裘雖得暖狐貉正相哀<lb/>
　論語衣敝緼𫀆與衣狐貉者立而不耻<lb/>
<pb n="KR4d0086_SBCK_012-30a"/>
僧汲轆轤曉車鳴関鏁開不因朝鼓起来帙乱書堆<lb/>
　杜詩書乱誰能帙杯乾自可添<lb/>
　　　陪師厚遊百花洲槃礴范文正公祠下道羊曇哭<lb/>
　　　謝安石事因讀生存華屋處零落㱕山丘爲十詩<lb/>
　　　　此詩及前篇併後七八篇皆在鄧州作盖百花<lb/>
　　　　洲萊公范公祠皆在鄧而師厚家南陽山谷自<lb/>
　　　　北京解罷改官回至南陽見師厚也<lb/>
憶在昭陵日<lb/>
　仁宗葬永昭陵<lb/>
傾心用老成功㱕仁祖廟政得一書生<lb/>
　謂文正公<lb/>
羊生但着鞭勿哭西州門故有不亡者南山相與存<lb/>
<pb n="KR4d0086_SBCK_012-30b"/>
　羊曇事在謝安傳着鞭見劉琨傳莊子曰凡之亡也不<lb/>
　足以䘮吾存<lb/>
慶州自不惡籍甚載聲華忠義可無憾公今有丗家<lb/>
　仁宗時元昊反文正公自請守鄜延徙知慶州又以爲<lb/>
　環慶路經略安抚使决䇿取横山復靈武而元昊稱臣<lb/>
　請和文正仲子忠宣公純仁字堯夫熈寕七年十月知<lb/>
　慶州所謂丗家者此也　哲宗即位又自河中徙慶州<lb/>
　此詩未也不惡見上<lb/>
公歸未百年<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>巢荒古屋我吟殄瘁詩悲風韻喬木<lb/>
　詩人之云亡邦國殄瘁<lb/>
傷心祠下亭在時公燕處臨水不相猜江鷗㑹人語<lb/>
公有一杯酒與人同醉醒遺民能記憶欲語涕飄零<lb/>
<pb n="KR4d0086_SBCK_012-31a"/>
委徑問謡俗髙丘省佃作昔游非苟然今花幾開落<lb/>
在昔實方枘成功見圎機<lb/>
　離騷經云不量鑿而正枘兮固前修以菹醢九辯云圜<lb/>
　鑿而方枘兮吾固知其鉏鋙而難入文正平生鉏鋙不<lb/>
　合多矣參知政事亦以不合出而其臨邊隨宜制变未<lb/>
　始不圎也文中子曰安得圓機之士與之言九流哉<lb/>
九原尚友心<lb/>
　見上<lb/>
白首要同㱕<lb/>
　潘安仁詩投分寄石友白首同所㱕文正公岳陽楼記<lb/>
　其末云其必曰先天下之憂而憂後天下之楽而楽乎<lb/>
　噫微斯人吾誰與㱕詩意端指此<lb/>
<pb n="KR4d0086_SBCK_012-31b"/>
人去洲渚在春回花草班<lb/>
　杜詩重岩細菊班又云春風花草香<lb/>
清談值渊對發興如江山<lb/>
落日衘城壁<lb/>
　太白詩靑山猶衘半邊日<lb/>
祠東更一游<lb/>
　文正守鄧三年後人祠之<lb/>
悲来惜酒少安得董糟丘<lb/>
　南史陳暄與兄子秀書曰速營糟丘吾將老焉<lb/>
　　　和師厚接花<lb/>
妙手從心得接花如有神根株穣下土<lb/>
　鄧州治穣縣<lb/>
<pb n="KR4d0086_SBCK_012-32a"/>
顔色洛陽春雍也本犂子<lb/>
　史記仲尼弟子傳冉雍字仲弓子曰雍也可使南面仲<lb/>
　弓父賤人子曰犂牛之子騂且角雖欲勿用山川其舎<lb/>
　諸<lb/>
仲由元鄙人<lb/>
　仲由字子路性鄙好勇力冠雄雞佩貑豚陵暴孔子孔<lb/>
　子設禮稍誘子路後儒服委質<lb/>
升堂與入室只在一揮斤<lb/>
　論語子曰由也升堂矣未入於室也莊子匠石揮斤成<lb/>
　風見上注言以洛陽牡丹接鄧州所種花如化犂牛子<lb/>
　鄙人爲良士也<lb/>
　　　和師厚栽竹<lb/>
<pb n="KR4d0086_SBCK_012-32b"/>
大隱在城市<lb/>
　文選王康琚詩大隱隱朝市<lb/>
此君真友生根須辰日斸<lb/>
　蓺苑雌黄云種竹多用辰日山谷所謂根須辰日斸也<lb/>
筍要上畨成<lb/>
　杜詩無数春笋滿林生柴門宻掩断人行㑹須上畨看<lb/>
　成竹客至從嗔不出迎畨字元注云去聲盖用蜀人方<lb/>
　言也山谷始作平聲<lb/>
龍化葛陂去<lb/>
　用費長房竹化爲龍事見上<lb/>
鳯吹阿閣鳴<lb/>
　漢律暦志黄帝伶倫自大夏之西昆侖之隂取竹之解<lb/>
<pb n="KR4d0086_SBCK_012-33a"/>
谷断兩節間而吹之以爲黄鍾之宮制十二筩以聽鳯<lb/>
之鳴其雄鳴六雌鳴亦六帝王丗紀黄帝時鳯巢阿閣<lb/>
草荒三徑断歳晚見交情<lb/>
　用翟公書門事見上<lb/>
　　　次韻外舅喜王正仲三丈奉詔相南兵回至㐮陽<lb/>
　　　捨驛馬就舟見過三首<lb/>
漢上思見龐德公<lb/>
　龐德公㐮陽人以况師厚王正仲見第一卷末注<lb/>
别来悲歎事无窮聲名籍甚漫前日湏鬢索然成老翁<lb/>
　並見上注<lb/>
家醸已隨刻漏下<lb/>
　晉何充字次道劉惔云見次道飲令人欲傾家釀<lb/>
<pb n="KR4d0086_SBCK_012-33b"/>
園花更開三四紅相逢不飲未爲得<lb/>
　唐李敬方詩相逢不飲空㱕去洞口桃花也笑人見復<lb/>
　齋謾録<lb/>
聽取百烏啼怱忽<lb/>
能来問疾<lb/>
　見維摩經<lb/>
好音傳蹇歩昏花當日痊烹鯉得書增目力<lb/>
　烹鯉見上孟子旣竭目力焉<lb/>
呼兒扶立候門前<lb/>
師厚首唱云倒着衣裳迎户外尽呼兒女拜燈前見第<lb/>
　一卷末注㱕去来詞云稚子候門<lb/>
游談取重慙犀首<lb/>
<pb n="KR4d0086_SBCK_012-34a"/>
　犀首公孫衍也史記有傳<lb/>
居物多贏昧計然<lb/>
　史記貨殖傳越王勾踐困於㑹稽乃用范蠡計然注計<lb/>
　然范蠡師也漢張湯傳居物致冨與湯分之<lb/>
惟有交情等金石<lb/>
　金石交見韓信傳<lb/>
白頭忘義復忘年<lb/>
　忘年忘義見莊子齊物篇<lb/>
語言少味無阿堵<lb/>
　馬援傳過是恐少味矣阿堵見上<lb/>
冰雪相看有此君燈火詩書如夢寐麒麟圖畫屬浮雲<lb/>
　漢單于入朝上思肱股之美圖畫功臣於麒麟閣<lb/>
<pb n="KR4d0086_SBCK_012-34b"/>
平章息女能爲婦<lb/>
　息女見漢髙紀老杜送封主簿詩序余與主簿平章鄭<lb/>
　氏女子垂欲納采書至女子巳許他族<lb/>
歡喜兒曹解綴文<lb/>
　漢劉韻賛綴文之士<lb/>
憂楽同科唯石友<lb/>
　見上<lb/>
别離空復数朝曛<lb/>
　韓詩吾徒幸無事庻以窮朝曛<lb/>
　　　百花洲雞題<lb/>
　　　　文正公集中有荅王源叔憶百花洲見寄云芳<lb/>
　　　　洲名冠古南都又献百花洲圗上陳州晏相公<lb/>
<pb n="KR4d0086_SBCK_012-35a"/>
　云穣下勝游少此洲聊入詩百花争窈窕一水■漣漪<lb/>
　鄧州南陽郡東漢爲南都也<lb/>
范公種竹水边亭漂泊来遊一客星<lb/>
　老杜上漢中王云西漢親王子成都老客星老杜以自<lb/>
　喻山谷亦用此意客星本出嚴光傳<lb/>
神理不應從此尽百年草樹至今青<lb/>
　用老杜齊魯靑未了之意<lb/>
　　　竹下把酒<lb/>
竹下傾春酒愁隂爲我開不知臨水語更得幾回来<lb/>
　　　砌䑓晚思<lb/>
目極江南千里春誰今洒筆可招魂<lb/>
　宋玉有招魂一篇<lb/>
<pb n="KR4d0086_SBCK_012-35b"/>
向人猶作故時面翠竹蒼煙一萬根<lb/>
　此卷先有衛南詩落句云唯有鳴鴟古祠栢對人猶是<lb/>
向時倩與此同意晉劉惔傳惔字真長禇裒謂孫悼曰<lb/>
　真長生平何嘗相比数而卿今日作此面向人耶<lb/>
山谷外集詩注卷十二<lb/>
<pb n="KR4d0086_SBCK_012-36a"/>
</p>
<p>
</p>
  </div>
</body>
</text>
</TEI>
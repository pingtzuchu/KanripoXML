<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0086_SBCK_001-1a"/>
山谷外集詩注卷之一<lb/>
　　　　　　　　　青　神　史　容　撰注<lb/>
　賦<lb/>
　　　劉明仲墨竹賦<lb/>
子劉山山川之英骨毛粹清<lb/>
　晉元帝紀嵇紹曰琅邪王毛骨非常老杜詩衆中見毛<lb/>
　骨猶是麒麟兒<lb/>
用意風塵之表<lb/>
　晉王戎傳王衍自然是風塵表物<lb/>
如秋髙月明<lb/>
　文選謝靈運詩野曠沙岸净天髙秋月明<lb/>
游戯翰墨龍虵起陸<lb/>
<pb n="KR4d0086_SBCK_001-1b"/>
　隂符經曰天發殺機龍虵起陸<lb/>
嘗其餘巧<lb/>
　檀弓云爾以人之母嘗巧<lb/>
顧作二竹其一枝葉條逹<lb/>
　莊子至樂篇此之謂條逹而福持戰國䇿張儀說魏王<lb/>
　云魏地四平諸侯四通條逹輻湊東坡嘗以是語記文<lb/>
　與可畫云與可之於竹石枯木眞可謂得其理者矣如<lb/>
　是而生如是而死如是而攣拳瘠蹙如是而條逹遂茂<lb/>
惠風舉之<lb/>
　蘭亭序惠風和暢<lb/>
瘦地筍笴<hi>古我反</hi>
　箭莖也杜詩瘦地飜宜粟<lb/>
<pb n="KR4d0086_SBCK_001-2a"/>
夏篁解衣三河少年<lb/>
　史記貨殖傳昔唐都河東殷人都河内周人都河南夫<lb/>
　三河在天下之中若鼎足<lb/>
禀生勦剛<lb/>
　退之詩禀生肖勦剛勦輕捷也<hi>鋤交切</hi>
春服楚楚<lb/>
　語春服旣成詩衣裳楚楚<lb/>
俠游專塲<lb/>
　史記有游俠傳選詩京華游俠客東都賦云秦政利觜<lb/>
　長距終得擅塲注云擅專也鮑明逺雉朝飛云專塲挾<lb/>
　兩恃強力<lb/>
王謝子弟生長見聞文献不足猶超人羣<lb/>
<pb n="KR4d0086_SBCK_001-2b"/>
　梁武帝評書云王僧䖍書如揚州王謝家子弟縱復不<lb/>
　端正皆有一種風氣文献岀語莊子以馭人羣老杜云<lb/>
　殊俗自人羣<lb/>
其一折幹偃蹇斫頭不屈<lb/>
　蜀志張飛傳飛破巴郡生獲太守嚴顔飛呵顔曰大軍<lb/>
　至何不降而敢拒戦顔曰我州但有断頭將軍无降將<lb/>
　軍也飛怒令左右牽去斫頭顔色不変曰斫頭便斫頭<lb/>
　何爲怒耶飛壯而釋之<lb/>
拔老葉硬強項風雪<lb/>
　後漢董宣傳宣爲洛陽令時湖陽公主蒼頭白日殺人<lb/>
　因匿主家吏不能得及主出以奴驂乗宣大言数主罪<lb/>
　叱奴下車格殺之主訴帝帝召宣使叩頭謝主宣不從<lb/>
<pb n="KR4d0086_SBCK_001-3a"/>
　強使頓之宣兩手據地終不肯俯帝笑因勑強項令出<lb/>
　賜錢三十萬<lb/>
廉藺之骨成塵凛凜猶有生氣<lb/>
　丗說庾道季曰廉頗藺相如之骨雖千載尚凛凜有生<lb/>
　氣曹蜍李志雖在厭厭如九泉下人鮑明逺云彭韓及<lb/>
　廉藺疇昔巳成灰<lb/>
雖汲黯之不斈挫淮南之鋒於千里之外<lb/>
　汲黯傳上曰人果不可以無斈觀黯之言日益甚矣又<lb/>
　曰淮南王謀反惮黯曰黯好直諌至說公孫弘等如發<lb/>
　蒙耳<lb/>
子劉子陵雲自許<lb/>
　司馬相如傳飄飄有陵雲氣<lb/>
<pb n="KR4d0086_SBCK_001-3b"/>
按劒者多<lb/>
　鄒陽傳明月之珠夜光之璧以暗投人於道衆莫不按<lb/>
　劒相眄者<lb/>
故以㱕我請觀謂何黄庭坚曰吾子於此可謂能矣猶有<lb/>
脩篁之歳晚枯枿之發春<lb/>
　枿<hi>牙葛切</hi>西漢叙傳三枿之起注詩云苞有三枿木斫<lb/>
　而枿生也亦作蘖孟子云非无萌蘖之生焉<lb/>
少者骨梗<lb/>
　梗<hi>當作鯁</hi>陳平傳項王骨鯁之臣杜周傳朝骨骾之臣<lb/>
　注骾即鯁字<lb/>
老而日新附之以傾崖礜石<lb/>
　謝靈運云崖傾光難留丘希範云崖傾嶼難傍唐李白<lb/>
<pb n="KR4d0086_SBCK_001-4a"/>
　云崖傾月難圎<lb/>
摧之以冰霜斧斤第其曾髙昭穆至于來昆仍雲<lb/>
　尓雅玄孫之子爲來孫來孫之子爲晜孫晜孫之子爲<lb/>
　仍孫<hi>仍孫</hi>之子爲雲孫<lb/>
組練十幅<lb/>
　左㐮三年帥組甲三百𬒳練三千此借用其字文選謝<lb/>
　玄暉詩西戡収組練<lb/>
煙寒雨昏廼爲能尽之盖陽虎有若之似夫子市人識之<lb/>
　陽虎見孔子丗家有若見仲尼弟子傳<lb/>
顔回之具体門人不知<lb/>
　孟子云子夏子游子張皆有聖人之一体冉牛閔子顔<lb/>
　渊則具体而微<lb/>
<pb n="KR4d0086_SBCK_001-4b"/>
蘇子曰丗之工人或能曲尽其形至於其理非髙人逸才<lb/>
不能辨<lb/>
　此語見東坡集中浄因院畫記<lb/>
意其在斯故藉外論之梓人不以慶賞成虚<lb/>
　莊子云梓慶削木爲鐻鐻成見者驚猶鬼神魯侯問焉<lb/>
　對曰臣將爲鐻必齋三日而不敢懷慶賞爵禄齋七日<lb/>
　忘吾有四肢形体也<lb/>
痀偻不以萬物易蜩<lb/>
　莊子云仲尼見痀偻者承蜩猶掇之也仲尼曰子巧乎<lb/>
　有道邪曰吾處身也若橛株拘雖万物之多而唯蜩之<lb/>
　知吾不反不仄不以万物易蜩之翼何爲而不得<lb/>
及其至也禹之喻於水仲尼之妙於韶<lb/>
<pb n="KR4d0086_SBCK_001-5a"/>
　禹行水行其所無事孔子聞韶不知肉味盖得其妙也<lb/>
盖因物而不用吾私焉若夫燕荆南之無俗氣<lb/>
　山谷作道臻師墨竹序云往時天章閣待制燕粛始作<lb/>
　生竹超然免於流俗近丗集䝨校理文同遂能極其変<lb/>
　態郭若虚圗畫見聞録云燕粛字穆之位龍圗閣直斈<lb/>
　士以尚書礼部侍郎致仕善畫山水寒林大堂寺有畫<lb/>
　屏風玉堂刑部景寕坊居第及許洛佛寺皆有畫壁所<lb/>
　畫近百軸皆取入禁中故丗所傳无幾<lb/>
庖丁之解牛進技以道者也<lb/>
　莊子庖丁爲文恵君解牛奏刀騞然莫不中音文恵君<lb/>
　曰技盖至此乎庖丁釋刀而對曰臣之所好者道也進<lb/>
　乎技矣<lb/>
<pb n="KR4d0086_SBCK_001-5b"/>
文湖州之得成竹於胷中<lb/>
坡集文與可畫偃竹記其略云畫竹必先得成竹於胸<lb/>
中執筆熟視乃見其所欲畫者急起從之振筆直遂以<lb/>
追其所見如兎起鶻落少縱則逝矣<lb/>
王㑹稽之用筆如印印泥者也<lb/>
書訣墨薮載顔魯公記張長史筆法云長史日聞於禇<lb/>
　河南云用筆當如印印泥錐畫沙𥘉不言出於會稽内<lb/>
史王逸少也當考<lb/>
詩云鶴鳴于九皐声聞于天妙万物以成象<lb/>
　繫辝曰神也者妙万物而爲言也<lb/>
必其胸中洞然好斈者天不能掣其肘刘子勉旃<lb/>
家語云宓子賤爲單父宰辝去請近史二人與俱二史<lb/>
<pb n="KR4d0086_SBCK_001-6a"/>
書子賤掣肘書不善則怒之楊惲傳勉旃无多談<lb/>
　　　放目亭賦<lb/>
走馬承受丁君作亭於其廨東北吾友宋楙宗以爲尽表<lb/>
裏江山之勝名其亭曰放目而黔江居士爲之賦<lb/>
　山谷以紹聖二年安置黔州歴三歲以黔江自号丁君<lb/>
　廨當在䕫州按前集附載知命詩有行次巫山宋楙宗<lb/>
　送折花厨醖詩云喚得巫山強項令揷花傾酒對陽䑓<lb/>
　又有宋楙宗寄䕫州五十詩三首盖楙宗時宰巫山爲<lb/>
　丁君求作此賦楙宗名肇<lb/>
放心者逐指而䘮背<lb/>
　孟子放心而不知求又云养其一指而失其肩背<lb/>
放口者招尤而速累<lb/>
<pb n="KR4d0086_SBCK_001-6b"/>
　退之感二鳥賦祗以招尤而速累<lb/>
自作訿訿<lb/>
　詩翕翕訿訿注毀也<lb/>
自増憒憒<lb/>
莊子彼又悪能憒憒然丗說王丞相末年不復省事自<lb/>
嘆曰人言我憒憒後人當思此憒憒<lb/>
登髙臨逺唯放目可以无悔防心以守國之械<lb/>
　墨子曰公輸般爲雲梯之械以攻宋墨子解帶爲城以<lb/>
牒爲械公輸般之攻械尽墨子之守固有餘<lb/>
防口以挈瓶之智<lb/>
左傳雖有挈瓶之智守不假器山谷與一僧簡云持心<lb/>
如城守口如瓶必有相應者<lb/>
<pb n="KR4d0086_SBCK_001-7a"/>
以此放目焉墨丈尋常而見万里之外<lb/>
　國語其察色也不過墨丈尋常之間注五尺爲墨倍墨<lb/>
　爲丈八尺爲㝷倍㝷爲常後漢竇融傳天子明見万里<lb/>
　之外<lb/>
　　古詩<lb/>
　　　溪上吟<hi>并序</hi>
　　　　山谷生於慶暦五年乙酉至嘉祐六年辛丑年<lb/>
　　　　十七<lb/>
春山鳥啼新雨天霽汀草怒長竹篠交隂黄子觀漁於塘<lb/>
下㝷春于小桃源從以溪童稚子畦丁三四輩茶鼎酒瓢<lb/>
渊明詩編雖不命戒未甞不取諸左右臨滄波拂白石詠<lb/>
渊明詩数篇清風爲我吹衣好鳥爲我勸飲當其漻然无<lb/>
<pb n="KR4d0086_SBCK_001-7b"/>
所拘係而依依規矩凖䋲之間自有佳処乃知白蓮社中<lb/>
人不逹渊明詩意者多矣過酒肆則飲亦无量也然未始<lb/>
甚醉盖其所遇與畢卓刘伶輩同而自謂所得與二子異<lb/>
人亦殊未能知之也酒酣得紙書之爲溪上吟<lb/>
短生无長期<lb/>
靈運豫章行短生旅長丗恒斍白日欹天台賦嗟人生<lb/>
之短期孰長年之能執<lb/>
聊暇日婆娑<lb/>
王粲登楼賦聊假日以消憂李善本作暇注云暇或作<lb/>
假離騷經聊假日以偷楽𥙷注云顔師古曰日中心愁<lb/>
悶假延目月苟爲娛楽耳今俗猶言借時度日言暇者<lb/>
非國風宛丘云婆娑其下<lb/>
<pb n="KR4d0086_SBCK_001-8a"/>
出門望髙丘拱木漫春蘿<lb/>
　左秦繆謂蹇叔尓墓之木拱矣<lb/>
試爲省鬼録<lb/>
　魏文帝與呉質書云觀其姓名巳爲鬼録<lb/>
不飲死者多安能如南山千歲保不磨<lb/>
送窮文吾立子名百丗不磨<lb/>
在丗崇名節飄如赴燭蛾<lb/>
漢婁護傳論議常依名節選詩努力崇名徳南史傳亮<lb/>
傳直宿禁中睹夜蛾赴燭作感物賦以寄意<lb/>
及汝知悔時万事蓬一窠<lb/>
　太白詩昔日万乗墳今成一科蓬又蓬科馬鬛今巳平<lb/>
青青陵陂麥妍暖亦巳花<lb/>
<pb n="KR4d0086_SBCK_001-8b"/>
　莊子儒以詩礼發冢小儒曰詩固有之青青之麥生於<lb/>
　陵陂<lb/>
長煙淡平川<lb/>
　孟浩然詩㣲雲淡河漢<lb/>
輕風不爲波无人按律吕好鳥自和歌杖藜山中㱕<lb/>
　莊子原憲杖黎而出<lb/>
牛羊在坡陀本自无廊庿<lb/>
　王羲之傳報殷浩書曰吾素无廊庿<lb/>
政尓楽澗阿<lb/>
渊明詩御冬足大布麁絺以應陽政尓不能得哀哉亦<lb/>
　可傷洪駒父詩話称山谷云渊明詩云政頼古人書政<lb/>
　尓不能得政冝委運去皆當時語而或者改作上頼古<lb/>
<pb n="KR4d0086_SBCK_001-9a"/>
人書止尓不能得甚失句法詩考槃在澗考槃在阿<lb/>
念昔揚子雲刻意師孟軻狂夫移九鼎深巷考四科亦有<lb/>
好事人時能載酒過无疑㪯尓酒定知我爲何<lb/>
　揚雄字子雲其賛云雄三丗不徙官及王莽篡位談說<lb/>
　之士用符命称功徳獲封爵者甚衆雄復不侯人希至<lb/>
其門時有好事者載酒肴從㳺斈四科謂徳行言語政<lb/>
事文斈而四科字見論語正義退之詩遇<hi>酒即</hi>酩酊君知<lb/>
我爲誰莊子云刻意尚行離丗異俗<lb/>
　　　清江引<hi>時年十七</hi>
江鴎揺蕩荻花秋<lb/>
　老杜詩揺蕩菊花期楽天詩楓葉荻花秋索索<lb/>
八十漁翁百不憂<lb/>
<pb n="KR4d0086_SBCK_001-9b"/>
　杜詩吾知徐公百不憂<lb/>
清曉采蓮來盪槳<lb/>
　楽府有采蓮曲老杜詩不有小舟能盪槳百壷那送酒<lb/>
　如泉<lb/>
夕陽収䋄更横舟羣児斈漁亦不悪<lb/>
　晉謝道藴傳王郎逸少子不悪<lb/>
老妻白頭從此楽全家醉着蓬底眠<lb/>
　唐韓渥詩漁翁醉着无人喚過午醒來雪滿舡南唐近<lb/>
　事史虚白詩風雨掲却屋渾家醉不知<lb/>
舟在寒沙夜潮落<lb/>
　　　還家呈伯氏<hi>元注云葉縣作</hi>
　　　　山谷年二十三治平四年丁未登進士第授汝<lb/>
<pb n="KR4d0086_SBCK_001-10a"/>
　州葉縣尉明年改元熈寕<lb/>
去日櫻桃𥘉破花㱕來着子如紅豆四時驅迫少須臾兩<lb/>
鬢飄零成老醜<lb/>
　老杜云親故傷老醜<lb/>
永懷往在江南日原上急難風雨後私田苦薄王稅多諸<lb/>
弟號寒諸妺痩<lb/>
　退之云冬暖而児號寒<lb/>
扶將白髮渡江來<lb/>
　漢孝景王皇后傳云女逃匿扶將出拜楽府木蘭歌爺<lb/>
　嬢聞女來出郭相扶將<lb/>
吾二人如左右手<lb/>
　韓信傳如失左右手晉邵續傳續諫成都王討長沙王<lb/>
<pb n="KR4d0086_SBCK_001-10b"/>
　云兄弟如左右手<lb/>
苟從禄仕我邅田<lb/>
　屈原九歌云邅吾兮洞庭注邅轉也陟連切惜誦云欲<lb/>
　儃佪以干傺兮注儃知然切<lb/>
且慰家貧兄孝友強趍手板汝陽城<lb/>
　晉輿服志古者貴賤皆執笏主書君上之教令後惟八<lb/>
　座執笏其餘卿士但執手板示非記事官也退之贈張<lb/>
　籍詩上馬揷手板和盧郎中詩行抽手板付丞相祭文<lb/>
云朱衣象板盖唐人以笏爲板𥘉无分別也<lb/>
更責愆期𬒳訶詬<lb/>
詩匪我愆期<lb/>
法官毒螫草自揺<lb/>
<pb n="KR4d0086_SBCK_001-11a"/>
　西都賦蕩亡秦之毒螫螫舒亦切<lb/>
丞相霜威人避走<lb/>
　丞相謂冨文忠公也按實録熈寕元年二月判河陽冨<lb/>
　弼判汝州明年二月冨公復拜相山谷之官當是熈寕<lb/>
　元年戊申盖外集有詩其序云巳酉二月按闘死者於<lb/>
　舞陽壁間得往歲書拂塵落筆之時觀者左右去歳即<lb/>
　戊申也<lb/>
賤貧孤逺盖如此此事端於我何有一嚢粟麥七千錢<lb/>
東方朔傳侏儒長三尺余奉一嚢粟錢二百四十臣朔<lb/>
　長九尺余亦奉一囊粟錢二百四十<lb/>
五人兄弟二十口官如元亮且折腰<lb/>
　晉書云陶潜字元亮宋書云陶潜字渊明或云渊明字<lb/>
<pb n="KR4d0086_SBCK_001-11b"/>
　元亮南史云陶潜字渊明或云字深明名元亮昭明大<lb/>
　子作傳云陶渊明字元亮或云潜字渊明諸書皆云爲<lb/>
　彭澤令郡遣督郵至縣吏白應束帶見之潜嘆曰吾不<lb/>
　能爲五斗米折腰事郷里小人解印去縣<lb/>
心似次山羞曲肘<lb/>
　元結次山集有悪曲一篇古人有悪曲者不曲臂以取<lb/>
　物不曲膝以便坐<lb/>
北䆫書冊乆不開筐篋黄塵生鏁鈕<lb/>
　賈誼䟽云俗吏之所務在於刀筆筐篋而不知大体師<lb/>
　古筐篋所以盛書<lb/>
何當略得共討論<lb/>
論語丗叔討論之<lb/>
<pb n="KR4d0086_SBCK_001-12a"/>
况乃雍容把盃酒意氣敷腴貴壯年<lb/>
鮑昭行路難云意氣敷腴在盛時老杜兩公壯藻思得<lb/>
　我色敷腴<lb/>
不早計之且衰朽安得短舡万里隨江風养魚去作陶朱<lb/>
公斑衣奉親伯與儂<lb/>
　陶朱公养魚法見齊民要術其略云以六畒地爲池池<lb/>
中有九洲六谷求鯉魚納池中列女傳老萊子养二親<lb/>
　行年七十着五色采衣爲小児啼大業拾遺記帝嘲羅<lb/>
　娘云幸好留儂伴成夢不留儂住意如何帝自逹廣陵<lb/>
　多效呉語故称儂云<lb/>
四方上下相依從<lb/>
　退之詩四方上下逐東野雖有離別无由逄<lb/>
<pb n="KR4d0086_SBCK_001-12b"/>
用舎由人不由己<lb/>
　語爲仁由己而由人乎哉<lb/>
乃是伏轅駒犢耳<lb/>
　田蚡傳今日廷論局趣効轅下駒<lb/>
　　　流民嘆<lb/>
　　　　按實録熈寕二年正月判汝州冨弼言唐鄧㐮<lb/>
　　　　汝地廣不耕河北流民至者日衆若尽給以閑<lb/>
　　　　田使獲生养實兩得其便云云此詩言河北灾<lb/>
　　　　傷流民至襄葉間可見在葉縣作<lb/>
朔方頻年无好雨<lb/>
　杜好雨知時節<lb/>
五種不入虛春秋<lb/>
<pb n="KR4d0086_SBCK_001-13a"/>
　漢伍𬒳傳秦時徐福入海多齎五種而行注五谷之種<lb/>
　也月令首種不入<lb/>
迩來后土中夜震有似巨鰲復戴三山逰<lb/>
　列子五山之根不得暫峙帝使巨鰲十五㪯首而戴之<lb/>
　二山流於北極<lb/>
傾墙摧棟壓老弱冤声未定随洪流地文劃劙水觱沸<lb/>
　退之祭神文劃劙隂雲卷日月也劙力支切詩觱沸檻<lb/>
　泉沸音弗<lb/>
十戸八九生魚頭<lb/>
　南史康絢傳淮水暴漲堰壞奔流于海殺数万人恠物<lb/>
　随流而下或人頭魚身或龍形馬首退之月蝕詩堯呼<lb/>
　大水浸十日不惜万國赤<hi>子生</hi>魚頭盖効玉川子詩天髙<lb/>
<pb n="KR4d0086_SBCK_001-13b"/>
　日走沃不及但見万國赤子　生魚頭也<lb/>
稍聞澶渊渡河日数万河北不知虚幾州纍纍襁負㐮葉<lb/>
間問舎无所耕无牛<lb/>
　三國志刘備謂許汜云君求田問舎言无可采此借使<lb/>
　其字<lb/>
𥘉來猶自得曠土嗟尓後至將何怙<lb/>
　退之桃源詩𥘉來猶自念郷邑歳乆此地還成家詩无<lb/>
　父何怙<lb/>
刺史守令真分憂<lb/>
　老杜同元使君春陵詩序曰當天子分憂之地<lb/>
明詔哀痛如父母<lb/>
　前漢西域傳武帝末年遂弃輪䑓之地而下哀痛之詔<lb/>
<pb n="KR4d0086_SBCK_001-14a"/>
廟堂已用伊周徒<lb/>
　謂冨公巳拜相也<lb/>
何時眼前見安堵<lb/>
　杜詩何時眼前突兀見此屋田單傳即墨即降願無虜<lb/>
　掠吾族家妻子令安堵漢髙祖紀吏民皆安堵如故<lb/>
踈逺之謀未易陳市上三言或成虎<lb/>
　韓非子云魏使龐葱與太子質於邯郸謂魏王曰今一<lb/>
　人言市有虎王信之乎曰否兩人言王信之乎王曰寡<lb/>
　人疑之矣三人言王信之乎王曰寡人信之矣葱曰市<lb/>
　亦無虎明矣然三人言而成虎今邯郸去大梁也逺於<lb/>
　市而議臣者過於三人願王察之<lb/>
禍災流行固無時堯湯水旱人不知<lb/>
<pb n="KR4d0086_SBCK_001-14b"/>
　左傳天灾流行國家代有漢食貨志堯有九年之水湯<lb/>
　有七年之旱<lb/>
桓侯之疾𥘉無證扁鵲入秦始治病<lb/>
　史記扁鵲傳鵲過齊謂桓侯曰君有疾在腠理不治將<lb/>
深桓侯曰寡人無疾後五日復見曰疾在血脉桓侯不<lb/>
　應後五日復見望見桓侯而走<lb/>
投膠盈匊俟河淸<lb/>
　抱朴子云寸膠不能理黄河之濁左傳曰周詩有之俟<lb/>
河之清人壽幾何<lb/>
一簞豈能續民命<lb/>
　南史劉懷珍族弟善明靑州饑善明有積粟開倉以賑<lb/>
郷里多獲全濟百姓呼其家田爲續命田<lb/>
<pb n="KR4d0086_SBCK_001-15a"/>
雖然猶願及此春略講周公十二政<lb/>
　周禮地官司徒以荒政十有二聚萬民云云詩意謂扁<lb/>
　鵲巳去而始治病固無及矣以一簞食一瓢飲而欲救<lb/>
　民死言賑濟無益也雖如此而及今春講荒政猶庻幾<lb/>
風生羣口方出竒<lb/>
　史記白起賛料敵合変出竒無窮<lb/>
老生常談幸聽之<lb/>
　三國志𬋩輅傳鄧颺曰此老生常談<lb/>
　　　次韻荅張沙河<hi>知邢州沙河縣</hi>
　　　　此以下皆北京教授時作此詩云古人已悲銅<lb/>
　　　　雀上銅雀䑓在相州相魏鄰境也葉縣詩多刪<lb/>
　　　　去僅存兩首及律詩数篇餘見内集十四卷盖<lb/>
<pb n="KR4d0086_SBCK_001-15b"/>
　　　　刪去也<lb/>
張侯堂堂身八尺老大無機如漢隂<lb/>
　莊子曰子貢過漢隂見一丈人方將爲圃畦鑿隧而入<lb/>
　井抱甕而出灌子貢曰有械於此鑿木爲機後重前輕<lb/>
　挈水若抽其名爲槹夫子不欲乎爲圃者曰吾聞有機<lb/>
　械者必有機事有機事者必有機心吾非不知羞而不<lb/>
　爲也<lb/>
猛摩虎牙取吞噬<lb/>
　法言云茅焦雖辯摩虎牙矣此語必有謂<lb/>
自嘆日月不照臨<lb/>
　詩日居月諸照臨下土<lb/>
策名日已汙軒冕<lb/>
<pb n="KR4d0086_SBCK_001-16a"/>
　左傳策名委質莊子繕性篇非軒冕之謂也<lb/>
逃去未必焚山林<lb/>
　琴操曰介子推作龍蛇之歌而隠文公求之不肯出乃<lb/>
　燔木子推抱木而死魏志太祖聞阮瑀名辟之不應逃<lb/>
　入山中太祖使人焚山得之<lb/>
我評君才甚髙妙孤竹截管空桑琴<lb/>
　漢律暦志黄帝使伶倫自太夏之西昆侖之隂取竹之<lb/>
　解谷生其竅厚均者断兩莭間而吹之以爲黄鍾之宮<lb/>
周禮曰孤竹之管雲和之琴瑟雲門之舞又曰孫竹之<lb/>
　管空桑之琴瑟咸池之舞<lb/>
四十未曽成老翁<lb/>
　文選魏文帝與呉質書曰已成老翁但未白頭耳老杜<lb/>
<pb n="KR4d0086_SBCK_001-16b"/>
　丈夫盖棺事如定君今幸未成老翁<lb/>
紫髯垂頥鬱森森<lb/>
献帝春秋曰張遼問呉降人向有紫髯將軍是誰降人<lb/>
荅曰是孫會稽<lb/>
眉宇之間見風雅<lb/>
文選枚叔七發云陽氣見於眉宇之間侵淫而上杜詩<lb/>
眉宇真天人<lb/>
藍田煙霧生球琳<lb/>
李商隠詩藍田日暖玉生煙司空圗集云詩家之景如<lb/>
藍田日暖良玉生煙禹貢云厥貢惟球琳琅玕<lb/>
胷中碨磊政須酒<lb/>
　丗說阮籍胸中礨隗故須澆之<lb/>
<pb n="KR4d0086_SBCK_001-17a"/>
東海可攬北斗斟<lb/>
詩維北有斗不可以挹酒漿楚詞九歌云援北斗兮酌<lb/>
桂漿<lb/>
古人巳悲銅雀上不聞向時清吹音<lb/>
文選弔魏武帝文曰吾婕好妓人着銅雀䑓月朝十五<lb/>
　日輙向帳作妓文選謝玄暉銅雀䑓詩云欎欎西陵樹<lb/>
　詎聞歌吹聲鮑明逺集行路難云不見栢梁銅雀上寕<lb/>
聞古時清吹音<lb/>
百年毀譽付誰定取醉自可結舌瘖<lb/>
　杜詩乘舟取醉非難事退之詩三盃取醉不復論晉叚<lb/>
　灼傳云智直之不用皆杜口結舌<lb/>
使公繫腰印如斗<lb/>
<pb n="KR4d0086_SBCK_001-17b"/>
晉周顗傳顧左右曰今年殺諸賊奴取金印如斗大<hi>繫肘</hi>
駟馬髙盖驅駸駸<lb/>
漢于定囯傳少髙大閭門令容駟馬髙盖車詩載驟<hi>駸駸</hi>
親朋改觀婢僕敬成都男子寕異今<lb/>
　孟郊詩云親賔改舊觀僮僕生新敬漢䔥望之傳䔥育<lb/>
　杜陵男子何詣曹也<lb/>
又言屋底甚懸罄<lb/>
　屋底見上左傳室如垂罄<lb/>
兒婚女嫁取千金<lb/>
　後漢向長傳男女娶嫁<lb/>
古來聖賢多不飽誰能獨無父母心<lb/>
　白樂天詩遂令天下父母心不重生男重生女<lb/>
<pb n="KR4d0086_SBCK_001-18a"/>
衆鶵墯地各有命強爲百草憂春霖<lb/>
　佛書云朝生王子一日墮地便勝凡人傳玄楽府云男<lb/>
　兒當門戸墯地自生神前集書贈俞清老其略云男女<lb/>
　婚嫁渠儂墮地自有衣食分斉今蹙眉終日者正爲百<lb/>
　草憂春雨耳<lb/>
艾封人子暗目睫與王同床悔沾襟<lb/>
　莊子曰麗之姫艾封人之子也晉國之始得之也涕泣<lb/>
　沾襟及其至於王所與王同床食蒭豢而後悔其泣也<lb/>
　史記齊使者至越日幸也越之不亡也吾不責其智之<lb/>
　如目見毫毛而不見其睫也<lb/>
隴鳥入籠左右啄<lb/>
　文選鷦鷯賦鸚鵡恵而入籠鸚鵡賦命虞人於隴抵南<lb/>
<pb n="KR4d0086_SBCK_001-18b"/>
　方異物志廣管雷羅等州多鸚鵡但稍小不及隴山者<lb/>
終日思歸碧山岑<lb/>
　韓詩遥岑出寸碧<lb/>
一生能幾開口笑<lb/>
　莊子盗跖篇其中開口而笑者一月之中不過四五日<lb/>
何忍更遣百慮侵<lb/>
　昜云一致而百慮<lb/>
忽投雄篇冩逸興仰占乾文動奎參<lb/>
孝經援神契云奎主文章詳見第四卷答莘老詩注參<lb/>
　與奎皆西万七宿故云<lb/>
自陳使酒甞罵坐<lb/>
　漢書季布使酒難近灌夫罵坐不敬<lb/>
<pb n="KR4d0086_SBCK_001-19a"/>
惜予不與朋合簪君材蜀錦三千丈要在刀尺成衣衾<lb/>
　文選郭㤗機詩衣工秉刀尺棄我忽若遺<lb/>
南朝例有風流癖楚地俗多詞賦淫<lb/>
　用晉書杜預左傳癖皇甫謐書淫之義言耽惑也<lb/>
屈原離騷豈不好只今漂骨滄江潯<lb/>
　屈原作懷沙之賦於是懷石自投汨羅以死見<hi>史記</hi>本傳<lb/>
正令夷甫開三窟<lb/>
　晉王衍傳衍字夷甫雖居宰輔而爲自全之計乃以弟<lb/>
　澄爲荆州族弟敦爲青州謂曰卿二人在外而吾留此<lb/>
　足爲三窟矣<lb/>
獵以我道皆成禽<lb/>
　楊子云獵德而得德前集有詩云安得八紘罝以道獵<lb/>
<pb n="KR4d0086_SBCK_001-19b"/>
　衆智文選張平子思玄賦績典藉以爲罟兮驅儒墨以<lb/>
　爲禽取此意也<lb/>
温恭忠厚神所勞於魚得計豈厭深<lb/>
　莊子云於蟻弃智於魚得計又云魚鱉不厭深<lb/>
丈夫身在要勉力<lb/>
　退之詩身在則有餘<lb/>
豈有吾子終陸沉<lb/>
　莊子云方且與丗違而不屑與之俱是陸沉者也<lb/>
鄙人相士盖多矣<lb/>
　漢髙紀臣少好相人相人多矣無如季相<lb/>
勿作蔡澤笑噤吟<lb/>
楊雄解嘲云蔡澤雖噤吟而笑唐㪯噤音巨錦反吟魚<lb/>
<pb n="KR4d0086_SBCK_001-20a"/>
　錦反史記蔡澤傳澤從唐舉相曰吾聞先生相李兊曰<lb/>
　百日之内當持國秉政有之乎唐舉熟視而笑曰先生<lb/>
　曷鼻巨肩魋顔蹙齃膝攣吾聞聖人不相殆先生乎<lb/>
　　　次韻時進叔二十六韻<lb/>
時子河上園竹間開棟宇<lb/>
　繫辭云上棟下宇<lb/>
大兒勝衣冠小兒豐頰輔<lb/>
　後漢禰衡傳大兒孔文舉小兒楊德祖史記三王丗家<lb/>
　皇子頼天能勝衣趍拜檀弓云如不勝衣万石君傳云<lb/>
　子孫勝冠者韓文始任戴冠易咸其輔頰舌左傳糓也<lb/>
　豐下必有後於魯國<lb/>
嫁女與朱公伏臘可稱舉<lb/>
<pb n="KR4d0086_SBCK_001-20b"/>
　謂稱觴舉酒也漢楊惲傳歳時伏臘烹羊炮羔斗酒<hi>自勞</hi>
髮踈雖蒼浪<lb/>
　張鷟僉載𥙷遺云王熊爲洛陽令判婦人阿孟狀云阿<lb/>
　孟身年八十鬢髮早巳滄浪<lb/>
齒嚼未齟齬<lb/>
楚詞云吾固知其齟齬而難入<lb/>
雞棲牛羊下<lb/>
　見國風詩<lb/>
各自有室處四墙規摹小易守若滕莒舎前花木深<lb/>
唐常建詩竹徑通幽處禆房花木深<lb/>
春物麗觀覩舎後曲池蛙<lb/>
楚詞坐堂伏檻臨曲池<lb/>
<pb n="KR4d0086_SBCK_001-21a"/>
齋堂風月苦<lb/>
　盧仝詩使君池亭風月苦<lb/>
此豈不足歟<lb/>
　退之詩擺頭笑且言我豈不足欤<lb/>
歎歳不我與<hi>見論語</hi>客宦孤雲耳未知秦呉楚向來千駟<lb/>
公果愧一丘土<lb/>
　千駟見論語選詩昔爲萬乘君今爲丘山土<lb/>
寕當損軒昂<lb/>
退之聽琴詩劃然変軒昻<lb/>
聊欲效俯傴<lb/>
　左傳正考父三命兹益共故其鼎銘曰一命而偻再命<lb/>
　而傴三命而俯<lb/>
<pb n="KR4d0086_SBCK_001-21b"/>
時子听然笑<lb/>
　子虚賦亡是公听然而笑<lb/>
吾巳悟倉䑕<lb/>
　史記李斯傳斯年少時爲郡小吏見吏舎厠中䑕食不<lb/>
　㓗近人大数驚恐之斯入倉觀倉中䑕食積粟居大廡<lb/>
　之下不見人犬之憂斯嘆曰人之賢不肖如䑕矣在所<lb/>
自處耳乃從荀卿斈帝王之術<lb/>
少猶守章句晚實爱農圃<lb/>
農圃見論語<lb/>
鵲巢最知風蟻穴識隂雨<lb/>
漢翼奉傳巢居知風穴處知雨文選張茂先詩巢居知<lb/>
風寒穴處識隂雨<lb/>
<pb n="KR4d0086_SBCK_001-22a"/>
丗網事諳委<lb/>
　文選詩丗網嬰我身退之與桞中丞書與賊不相諳委<lb/>
醉郷俗淳古<lb/>
　唐王績醉郷記末云醉郷之俗豈古華胥之囯乎何其<lb/>
　淳寂也<lb/>
坐忘两家說肉堅與腸腐<lb/>
　晋孔羣傳羣嗜酒王導戒之曰卿不見酒家覆瓿布日<lb/>
　月乆糜爛耶答曰公不見肉糟淹更堪乆耶<lb/>
酒至即使傾<lb/>
　杜詩毎過得酒傾<lb/>
客來敢辝窭<lb/>
　曲礼客歠醢主人辝以窭<lb/>
<pb n="KR4d0086_SBCK_001-22b"/>
時邀五桞陶<lb/>
陶潜有五桞先生傳<lb/>
共過三徑詡<lb/>
漢書鮑宣傳後載自成帝至王莽時清名之士十二人<lb/>
蔣詡元卿爲兖州刺史以廉直爲名王莽居攝以病免<lb/>
官歸郷里卧不出户渊明有聖賢集録云求仲羊仲皆<lb/>
挫廉逃名蔣元卿之去兖州還杜陵荆棘塞門舎中有<lb/>
　三逕惟二人從之游時人謂之二仲見嵇康髙士傳<lb/>
徃在少年場<lb/>
漢尹賞傳賞守長安令雜㪯輕薄少年悪子殺数百人<lb/>
瘞寺門桓東長安中歌之曰安所求子死桓東少年場<lb/>
生時諒不謹枯骨後何葬<lb/>
<pb n="KR4d0086_SBCK_001-23a"/>
豪氣壓頴汝<lb/>
晋周顗傳汝頴固多竒士祖納傳汝頴之士利如錐<lb/>
借令今尚爾眞復難共語<lb/>
晋石勒傳勒笑曰胡人正自難與言<lb/>
稍知憐麴蘖<lb/>
退之詩髙士例湏憐麹蘖丈夫終莫生畦畛字本出書<lb/>
說命云云<lb/>
漸解等灉濋<lb/>
元注云水自河出爲灉自濟出爲濋〇見爾雅釋水<lb/>
朋友半山阿光隂共行旅人故義當親衣故義當𥙷<lb/>
古艶歌曰焭焭白兎東走西顧衣不如新人不如故<lb/>
飛鳬至令尹<lb/>
<pb n="KR4d0086_SBCK_001-23b"/>
後漢王喬傳爲葉令有神術毎月朔望常自縣詣䑓朝<lb/>
顕宗恠其來数而不見車騎宻令伺之言其臨至輒有<lb/>
双鳬從東南來於是候鳬至舉羅張之但得一隻舄乃<lb/>
詔尚方侯視則四年中所賜官属履也<lb/>
期我向君所君爲拂眠床<lb/>
南史魚弘傳有眠床一張皆是蹙栢<lb/>
淹留莫城阻<lb/>
唐歐陽詹𥘉發太原途中寄太原所思云高城巳不見<lb/>
况復城中人<lb/>
　　二月丁卯喜雨呉体爲北門留守文潞公作<lb/>
　　　按實録熈寕七年判河陽文彦博判大名府<lb/>
乘輿齋祭甘泉宮<lb/>
<pb n="KR4d0086_SBCK_001-24a"/>
甘泉本秦離宮漢武帝増廣之自武帝至西漢末皆上<lb/>
甘泉祠祭<lb/>
遣使駿奔河岳中<lb/>
書武成云丁未祀于周庿邦甸侯衛駿奔走執边豆<lb/>
誰與至尊分旰食<lb/>
　仲舒傳制曰朕承至尊休德左傳伍奢曰楚君<hi>大夫</hi>其旰<lb/>
食乎<lb/>
北門卧鎮司徒公<lb/>
　唐裴度傳度節度河東帝諭意曰爲朕卧護北門可也<lb/>
微風不動天如醉<lb/>
　庾信哀江南賦云天何爲而此醉元注云時聞太母閔<lb/>
　雨勤甚故有微風不動之句盖言憂勤如此而天不聞<lb/>
<pb n="KR4d0086_SBCK_001-24b"/>
　有若醉焉<lb/>
潤物無聲春有功<lb/>
　老杜詩云潤物細無聲<lb/>
三十餘年霖雨手<lb/>
　見書說命<lb/>
淹留河外作時豐<lb/>
　　　古風次韻答𥘉和甫<lb/>
飢思河鯉與河魴<lb/>
　並見毛詩<lb/>
渴思蔗漿玉盌凉<lb/>
　楚詞招䰟云胹鼈炮羔有柘漿<lb/>
冬願純綿對隂雪<lb/>
<pb n="KR4d0086_SBCK_001-25a"/>
　王褒頌云荷㫋𬒳毳者難與道純綿之䴡宻<lb/>
夏願縐絺度盛陽<lb/>
　囯風蒙彼縐絺<lb/>
萬端作計身愁苦<lb/>
　王莽傳所以誑事大后下至旁測方故萬端<lb/>
一事不諧鬢蒼浪<lb/>
　後漢宋弘傳帝顧謂主曰事不諧矣蒼浪見上<lb/>
調笑天街吟海燕<lb/>
　文選詩調笑輒酬荅嘲謔無慙沮晋天文志昴畢之<lb/>
　間謂之天街梁呉筠燕詩一燕海上來一燕髙堂息<lb/>
藜羮脫粟非公狂<lb/>
　王褒頌云羮藜<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>糗者不足與論大牢之滋味脫粟<lb/>
<pb n="KR4d0086_SBCK_001-25b"/>
見孫洪傳<lb/>
君吟春風花草香<lb/>
　杜詩春風花草香<lb/>
我爱春夜璧月凉<lb/>
陳書后妃傳其曲云璧月夜夜滿<lb/>
美人美人隔湘水<lb/>
　杜詩美人胡爲隔秋水<lb/>
其雨其雨怨朝陽<lb/>
阮藉其雨怨朝陽<lb/>
蘭荃盈懷報瓊玖<lb/>
左聲伯夢渉河或與巳瓊玖食之泣而爲瓊瑰盈其<lb/>
懷歌曰済洹之水贈我以瓊瑰歸乎歸乎瓊瑰盈吾懷<lb/>
<pb n="KR4d0086_SBCK_001-26a"/>
乎又見毛詩<lb/>
冠纓自㓗非滄浪<lb/>
　見孟子及楚詞<lb/>
道人四十心如水<lb/>
　孟子我四十不動心漢鄭崇傳臣門如市臣心如水<lb/>
那得夢爲蝴蝶狂<lb/>
莊子齊物篇莊周夢爲胡蝶栩栩然胡蝶也自喻適志<lb/>
　與不知周也俄而覺則蘧蘧然周也不知周之夢爲胡<lb/>
　蝶與胡蝶之夢爲周與<lb/>
　　　次韻荅和甫盧泉三首<hi>并序</hi>
　　　　𥘉虞丗字和甫善醫有必用方行於丗盧其所<lb/>
　　　　居也時在河北<lb/>
<pb n="KR4d0086_SBCK_001-26b"/>
和甫作盧泉之水不求於古楽府而規摹暗合余爲和成<lb/>
三疊自余官河外罕得逆耳之言於朋交和甫爱我也居<lb/>
有薬言吾不欲其思盧泉也故作其一父母之邦有如仲<lb/>
尼桞下恵而懷安之以吾之楽双井知和甫之不忘盧泉<lb/>
也故作其二坐進此道者於物无擇清漳之波濁河之流<lb/>
盧泉之水求其異味而不得也親楽之身安之斯可矣故<lb/>
作其三夫三言者雖不同唯知言者領其不異也<lb/>
𥘉侯不能六尺長<lb/>
史記晏氏傳云其御之妻謂其爲之晏子長不滿六尺<lb/>
身相齊囯顕名諸侯<lb/>
少日結交皆老蒼<lb/>
杜詩脫略小時輩結交皆老蒼<lb/>
<pb n="KR4d0086_SBCK_001-27a"/>
勢利不可更炎凉<lb/>
漢張耳陳餘賛勢利之交古人羞之老杜詩且復過炎<lb/>
　凉大白詩榮枯異炎凉<lb/>
解纓從我濯滄浪<lb/>
　解纓見上<lb/>
與君論心松栢香<lb/>
　取後凋之義<lb/>
何爲獨憶盧泉之上多緑楊盧泉如練照秋陽<lb/>
　謝玄暉詩澄江净如練<lb/>
泉上之人猶謗傷<lb/>
　退之詩不知羣児愚那用故謗傷<lb/>
此邦雖陋有佳士勿厭風沙吹茫茫願君不負上池水<lb/>
<pb n="KR4d0086_SBCK_001-27b"/>
史記扁鵲傳長桑君呼扁鵲與語曰我有禁方年老欲<lb/>
傳與公乃出其懷中薬子扁鵲曰飲是以上池之水三<lb/>
　十日當知物矣其後扁鵲過虢虢太子死扁鵲能生之<lb/>
故天下盡以扁鵲爲能生死人扁鵲曰越人非能生死<lb/>
人也此自當生者越人能使之起耳<lb/>
囊中探丸起人死<lb/>
漢尹賞傳長安閭里少年相與探丸爲弹得赤丸者斫<lb/>
武吏得黒者斫文吏借此以言丸薬詩意謂薬石<hi>之言</hi>也<lb/>
盧泉之木百尺長下䕃泉色如木蒼蘋風荷雨洒面凉倒<lb/>
影揺蕩天滄浪<lb/>
杜詩影動倒景揺瀟湘<lb/>
網登錦鱗蒲荇香<lb/>
<pb n="KR4d0086_SBCK_001-28a"/>
杜詩渚蒲牙白水荇青<lb/>
何以貫之桞與楊<lb/>
　石皷文其魚維何維鱮維鯉何以貫之維楊與桞<lb/>
古來希價入咸陽<lb/>
　史記吕不韋傳不韋著呂氏春秋布咸陽市門懸<lb/>
　千金其上有能増損一字者子千金<lb/>
貪功害能相中傷<lb/>
　文選李陵答蘇武書妨功害能之臣盡爲萬戸侯<lb/>
　白楽天詩自賢誇智慧相紏闘功能<lb/>
君今巳出紛争外但思煙波春淼茫奉親安楽<hi>一杯</hi>水<lb/>
　李白詩萬言不直一杯水此摘其字<lb/>
盧泉之濵可忘死<lb/>
<pb n="KR4d0086_SBCK_001-28b"/>
　說苑楚昭王欲之荆䑓司馬子棊諌曰荆䑓之遊<lb/>
　左洞庭右彭蠡其楽使人遺老而忘死<lb/>
舎後鍾𣑽爐煙長<lb/>
　杜詩𣑽放時出寺鍾殘仍殷床<lb/>
舎前簾影竹蒼蒼事親煗席扇枕凉<lb/>
　東觀漢記曰黄香躬勤苦盡心供飬冬無𬒳袴而<lb/>
　親極滋味暑即扇枕寒即以身温席陶渊明黄香<lb/>
　賛其序云九歳失母思慕骨立事父竭力以致飬<lb/>
　暑則扇床枕寒即以身温席本傳不載<lb/>
中有一士鬢蒼浪<hi>見上</hi>同心之言蘭麝香<lb/>
　繫辝同心之言其臭如蘭<lb/>
與游者誰似姓楊朝發枉渚夕辰陽<lb/>
<pb n="KR4d0086_SBCK_001-29a"/>
屈原九章云朝發枉渚兮夕宿辰陽<lb/>
懷瑾握瑜祗自傷<lb/>
　九章又云懷瑾握瑜兮窮不知所示<lb/>
東有濁河西清漳<lb/>
漢髙祖紀田肯曰夫齊西有濁河之限<lb/>
胡爲搔頭盧泉思茫茫<lb/>
　李固傳搔頭弄姿注引西漢雜記武帝過李夫人<lb/>
就取玉簮搔頭<lb/>
清明在躬不在水<lb/>
礼清明在躬志氣如神<lb/>
此曹狡獪可心死<lb/>
　神仙傳王逺謂麻姑曰吾老矣不復作此狡獪変<lb/>
<pb n="KR4d0086_SBCK_001-29b"/>
　化也列子云心死形廢<lb/>
　　　招子髙二十二韻兼簡常甫丗弼<lb/>
我行向厭次<lb/>
　厭次棣州所治縣也<lb/>
夏扇日在揺甘瓜未除壟髙桞尚鳴蜩<lb/>
　詩小弁菀彼桞斯鳴蜩嘒嘒<lb/>
駕言聊攝歸<lb/>
　詩駕言出游聊攝博州所治聊城縣也即左傳所<lb/>
　謂聊攝以東<lb/>
飛霜曉封條<lb/>
　文選雜擬詩嘉樹生朝陽凝霜封其條<lb/>
負薪泣裘褐公子御狐貂<lb/>
<pb n="KR4d0086_SBCK_001-30a"/>
　王孫子曰昔衞君重裘累䄄而坐見路有負薪而哭<lb/>
者問其故對曰雪下衣薄是以哭也見藝文類聚王<lb/>
　褒頌云襲狐裘之煗者不憂至寒之悽惨法言云舉<lb/>
　丗寒貂狐不亦燠乎<lb/>
歳月坐晼晚<lb/>
　選詩思君令人老歳月忽已晚宋玉九卞曰日晼晚<lb/>
　其將入兮<lb/>
鬢顔颯然凋道德千古事斯文非一朝<lb/>
　杜詩文章千古事得失寸心知<lb/>
徃者我不及<lb/>
　離騷云徃者不可及兮來者猶可待<lb/>
後生多見超<lb/>
<pb n="KR4d0086_SBCK_001-30b"/>
退之詩只見有不如不見有所超<lb/>
吾黨二三子士林聳孤標小謝抱周易忘言獨參寥<lb/>
莊子玄冥聞之參寥參寥聞之疑始<lb/>
崔郎楚左史<lb/>
楚左史倚相<lb/>
二典考舜堯王生風雅斈談辯秋江潮<lb/>
　釋氏所謂海潮音也<lb/>
洒筆驚有<hi>司小</hi>敵謂可驕<lb/>
　光武紀諸部喜曰刘將軍平生見小敵怯今見大敵<lb/>
勇可怪也<lb/>
安知樗蒱局臨開敗三梟<lb/>
李翶有五木經云樗蒱五木玄白判又云王采四甿<lb/>
<pb n="KR4d0086_SBCK_001-31a"/>
采六白二玄三曰梟又曰馬出𥘉開疊行非王采<hi>不出</hi>閞<lb/>
二生数歩隔屡赴茗埦邀<lb/>
陸羽茶經四之器曰盌越州上明州次婺州次岳州次<lb/>
小謝殊未來<lb/>
選詩日暮碧雲合佳人殊未來<lb/>
我斍百里遥問之憂菽水<hi>見孟子</hi>心慮極無聊<lb/>
賈誼傳一二指慉心慮無聊<lb/>
父憐母不訶日以濁酒澆<lb/>
　酒澆見上<lb/>
此道如鼎實念子羮未調<lb/>
　文選潘安仁詩王生和鼎實書曰若作和羮爾惟塩梅<lb/>
古來有親飬回也楽一瓢不田鶉生宎在物乃爲妖<lb/>
<pb n="KR4d0086_SBCK_001-31b"/>
莊子曰吾未嘗爲牧而羊生於奥未嘗好田而鶉<hi>生於</hi>宎<lb/>
吾言有師承<lb/>
後漢儒林傳序師資所承<lb/>
可信如斗杓<lb/>
斗杓招遥星也<lb/>
詩以解子憂亦以當子招<lb/>
此詩言三子者㪯進士不中選謝治易崔習書王習詩<lb/>
不爲不至而譬之於博有勝負也小謝懟而不出自言<lb/>
無以奉菽水之歡故爲言顔子事親一簞食一瓢飲不<lb/>
改其楽以解其憂也王純亮字丗弼山谷妺婿山谷至<lb/>
自厭次盖以檄考試進士也外集刪去詩中有一詩其<lb/>
叙云次韻荅常甫丗弼二君不利秋官鬱欝不平故予<lb/>
<pb n="KR4d0086_SBCK_001-32a"/>
詩多及君子處得失事與此篇同時<lb/>
　　　林爲之送筆戯贈<lb/>
閻生作三副規畫宣城葛<lb/>
　三副栗尾棗核散卓皆筆名東坡云宣城諸葛氏筆擅<lb/>
　天下其間不甚佳者終有家法如北苑茶内庫酒教坊<lb/>
楽雖弊精神欲強斈之而草野氣終不可脫<lb/>
外貌雖銑澤毫心或麄糲<lb/>
　尓雅絶澤謂之銑注云美金光澤也蜀志張裔傳張府<lb/>
君如瓠壷外雖澤而内實麄杜詩百年麄糲腐儒餐<lb/>
功將希栗尾拙乃成棗核李慶縳散卓<lb/>
　東坡云散卓筆惟諸葛能之他人斈者皆得其形似而<lb/>
　无其法反不如常筆<lb/>
<pb n="KR4d0086_SBCK_001-32b"/>
含墨能不洩<lb/>
退之毛頴傳頴爲人強記無不愛重又善隨人意後雖<lb/>
見廢弃終黙不洩<lb/>
病在惜白毫徃徃半巧拙小字亦周旋大字難曲折時時<lb/>
一毛乱乃似逆梳髮張鼎徒有表<lb/>
明皇雜録上欲相蘇頲夜艾召直宿舎人䔥嵩草詔旣<lb/>
成其詞曰囯之瓌寳上曰頲瓌之子不欲斥其父名當<lb/>
爲刋削乆之復進唯改曰囯之珍寳上擲其草曰虚有<lb/>
其表耳此借喻也<lb/>
徐偃元無骨<lb/>
後漢東夷傳注云徐君宮人娠而生卵弃之有犬名鵠<lb/>
蒼衘卵以歸遂生小児生而偃因以名尸子曰偃生而<lb/>
<pb n="KR4d0086_SBCK_001-33a"/>
　有筋無骨故曰偃東坡云魯直出衆工筆使僕歴試筆<lb/>
　鋒如着塩曲蟮詰曲𥿄上魯直云此徐偃筆也有筋無<lb/>
骨可謂名不虚得如東坡之言則徐偃有筋無骨非獨<lb/>
　山谷借喻亦當時固有此語耶<lb/>
模畫記姓名<lb/>
　項籍傳書足記姓名而已<lb/>
亦可應倉卒爲之街南居時通鈴下謁<lb/>
　晋羊祐傳鈴閣之下侍衛不過数人楊方傳𥘉爲郡鈴<lb/>
　下威儀<lb/>
晴軒坐風凉怪我把枯筆開囊撲蠧魚遣奴送一束洗硯<lb/>
磨松煤揮<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>至日没蚤年斈屠龍<lb/>
　莊子朱泙漫斈屠龍於支離益弹千金之家技成無所<lb/>
<pb n="KR4d0086_SBCK_001-33b"/>
　用其巧<lb/>
適用固踈闊<lb/>
自言所斈不同流俗若屠龍之技無所用之如退之書<lb/>
　云凢所辛苦而僅有之者皆符於空言而不適於實用<lb/>
故斈成而道益窮年老而身愈困也<lb/>
廣文困虀塩<lb/>
唐増囯子斈置廣文舘以鄭䖍爲博士山谷時爲大名<lb/>
府囯子監教授故以自况退之送窮文云太斈四年朝<lb/>
虀暮塩<lb/>
烹茶對秋月略無人問字况有客投轄<lb/>
楊雄傳刘棻常從雄斈作竒字陳遵傳遵嗜酒毎大飲<lb/>
賔客滿堂輙閞門取客車<hi>轄投</hi>井中雖有急不得去<lb/>
<pb n="KR4d0086_SBCK_001-34a"/>
文章寄呻吟講授費頰舌閑無用心處雌黄到筆墨<lb/>
　晋王衍傳丗號口中雌黄<lb/>
時不與人遊<lb/>
　即歳不我與意也<hi>巳見上</hi>
孔子尚爱日<lb/>
　楊子法言或曰孔子之道不可小欤曰小則敗聖如<lb/>
　何曰若是則何爲去乎曰爱日曰爱日而去何也曰<lb/>
　由羣婢之故也<lb/>
作詩當鳴鼔聊自攻短闕<lb/>
　用論語鳴鼔而攻之自攻其短也退之詩還家雖闕<lb/>
　短指日親晨飡此摘其字<lb/>
　　　　再和答爲之<lb/>
<pb n="KR4d0086_SBCK_001-34b"/>
君莫嘲廣文沍寒𬒳絺葛<lb/>
　左傳其藏冰也深山窮谷固隂沍寒北史袁充傳年<lb/>
　十餘歳父黨至門時冬𥘉充尚求葛衫客戯曰絺兮<lb/>
葛兮凄兮以風充應聲曰唯絺唯綌服之无斁杜詩<lb/>
　焉知南鄰客九月猶絺綌<lb/>
君勿嘲廣文窮年飯粢糲<lb/>
　列子云食則粢糲居則蓬室<lb/>
常恐爼豆子與丗充肴核<lb/>
　莊子云老𥅆之役有庚桑楚者居畏壘之山三年而<lb/>
　畏壘大壌畏壘之民相與言曰胡不尸而祝之社而<lb/>
稷之庚桑子聞之曰畏壘之細民而竊竊然欲爼豆<lb/>
子於賢人之間小雅边豆有楚殽核惟旅<lb/>
<pb n="KR4d0086_SBCK_001-35a"/>
凡木不願材<lb/>
退之祭子厚文凡木之生不願爲材<lb/>
大折小枝洩檪依曲轅社聊用神其拙<lb/>
莊子曰匠石之齊至于曲轅見檪社樹其大蔽牛觀<lb/>
　者如市匠石頋曰散木也無所可用故能若是之壽<lb/>
　匠石歸櫟社見夢曰汝將烏乎比予哉若將比予於<lb/>
　文木耶夫柤黎橘柚果蓏之属實熟則剥則辱大枝<lb/>
折小枝洩<lb/>
吾家本江南一丘藏曲折<lb/>
杜詩一丘藏曲折緩歩有躋攀<lb/>
瀕溪䕃蒼筤<lb/>
　係辝震爲蒼筤竹<lb/>
<pb n="KR4d0086_SBCK_001-35b"/>
䔥<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>可散髮<lb/>
　文選嵇叔夜詩散髮岩岫<lb/>
旣無使鬼錢<lb/>
　晋魯褒錢神論云錢無耳可使鬼<lb/>
又無封侯骨<lb/>
漢翟方進傳從蔡父相蔡父大竒其形皃謂曰小史<lb/>
有封侯骨當以經術進<lb/>
薄禄庇閑曹且免受逼卒爲此懶出門徒弊懷中謁<lb/>
漢髙祖紀乃紿爲謁曰賀錢萬師古曰爲謁者書刺<lb/>
自言爵里若今參見通名也後漢禰衡傳隂懷一刺<lb/>
旣無所之至於刺字漫㓕<lb/>
直齋賔客退風物供落筆詩成着牀頭<lb/>
<pb n="KR4d0086_SBCK_001-36a"/>
　晋王湛傳牀頭有周易<lb/>
不知今幾束君何向予勤見詩歎埋没嗣宗湏酒澆<lb/>
見上<lb/>
未信胷懷闊自狀一片心<lb/>
　唐裴度自賛曰一片靈䑓丹青莫狀<lb/>
碧潭浸寒月<lb/>
　寒山子詩我心似秋月碧潭清皎㓗<lb/>
令德感來教爲君賦車轄<lb/>
　小雅門閞車之轄兮此篇又云令德來教<lb/>
君思揚雄吒<lb/>
　吒當爲吃本傳口吃不能劇談<lb/>
何似張儀舌<lb/>
<pb n="KR4d0086_SBCK_001-36b"/>
　史記張儀傳儀云視吾舌尚在否<lb/>
此意恐太狂願爲引繩墨<lb/>
　此語盖荅其和章之意望其規正如木従繩也<lb/>
政使此道非改過從今日報章望瓊琚<lb/>
　見毛詩<lb/>
勿使音塵闕<lb/>
　文選月賦美人邁兮音塵闕謝靈運詩各勉日新志音<lb/>
　塵慰寂㓕<lb/>
　　再和答爲之<lb/>
林君維閩英数面成瓜葛<lb/>
渊明集答龐參軍詩序云俗諺曰数面成親况情過此<lb/>
者乎晋王導傳導與其子恱弈碁争道導笑曰相與有<lb/>
<pb n="KR4d0086_SBCK_001-37a"/>
　瓜葛那得爲尓耶<lb/>
鄰居接扙藜過飯厭踈粝<lb/>
　漢鮑宣傳俱過宣一飯去後漢苐五倫傳不過従兄飯<lb/>
　杖藜見上大雅云彼䟽斯稗箋云䟽麄也謂糲米也退<lb/>
　之詩䟽糲亦足飽我饑<lb/>
讀書飽工夫論事極精核<lb/>
　南史王僧䖍傳文帝書天然勝羊欣工夫少於欣漢書<lb/>
　孝宣之治綜核名實政亊文學法理之士咸精其能<lb/>
奮身君子場勇若怒未洩<lb/>
　東都賦云馬踠餘足士怒未渫<lb/>
窮年棲旅巢<lb/>
　易旅卦鳥焚其巢<lb/>
<pb n="KR4d0086_SBCK_001-37b"/>
由命非由拙王良驅八駿<lb/>
　左傳哀二年郵無䘏御簡子注王良也左傳又稱子良<lb/>
　又曰郵良穆天子傳云八駿之乘盗<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>赤驥曰義渠黄<lb/>
　　騮緑耳<lb/>
方駕度九折<lb/>
　九折阪在漢蜀郡嚴道縣王尊叱馭處<lb/>
學堂踈雨餘<lb/>
　退之秋懷詩斈堂日無事<lb/>
石砌長苔髮<lb/>
　尓雅藫石衣注云水荅也一名石髪<lb/>
弟子肥如瓠<lb/>
　漢張蒼傳肥白如瓠<lb/>
<pb n="KR4d0086_SBCK_001-38a"/>
先生痩唯骨<lb/>
　元注云林君在朱氏講授朱氏児皆面白豊肥林君如<lb/>
刻削<lb/>
北門一都會<lb/>
　一都㑹也史記貨殖傳多有此語<lb/>
塵埃人卒卒<lb/>
　司馬迁書卒卒無湏臾之間霍光傳見雲家卒卒<lb/>
髙盖如秋荷势利相奔謁<lb/>
勢利之交見上<lb/>
惟君尚寂寞來觀草玄筆<lb/>
揚雄傳雄作大玄自言寂寞爲尸<lb/>
斯文未易陳政當高閣束<lb/>
<pb n="KR4d0086_SBCK_001-38b"/>
　退之詩春秋五傳束髙閣字本出庾翼傳<lb/>
金馬事陸沉<lb/>
　史記滑稽傳東方朔歌曰陸沉於俗避丗金馬門<lb/>
市門逐乾没<lb/>
貨殖傳刺綉文不如倚市門張湯傳始爲小吏乾没<lb/>
未湏相賢愚<lb/>
退之别趙子云冝各從所務詎用相賢愚<lb/>
聊自嘲迂濶憶昨戯贈詩迺辱報明月<lb/>
　邹陽傳明月之珠夜光之璧<lb/>
極知推挽意<lb/>
　左傳或推之或挽之<lb/>
我車君欲轄<lb/>
<pb n="KR4d0086_SBCK_001-39a"/>
見前篇車轄注<lb/>
屠龍真狂言<lb/>
　屠龍見前篇<lb/>
奔馬不及舌<lb/>
　語駟不及舌自悔出屠龍之語也第二篇固云此意恐<lb/>
　大狂頋爲引䋲墨<lb/>
賜書盈五車<lb/>
　莊子曰惠施多方其書五車<lb/>
直舎方二墨<hi>見上</hi>㑹意便欣然<lb/>
　渊明集五桞先生傳云好讀書不求甚解毎有㑹意便<lb/>
　欣然忘食<lb/>
餘事過窗日尚恐素飡錢諸生在城闕<lb/>
<pb n="KR4d0086_SBCK_001-39b"/>
　詩不素飡兮又云挑兮逹兮在城闕兮髙祖紀賜餐錢<lb/>
　奉邑<lb/>
　　　贈趙言<lb/>
饒陽趙方士眼如九秋鷹<lb/>
　釋氏書云舎利弗此言鶖鷺子以其母眼如鶖鷺也此<lb/>
　用其意<lb/>
斈書不成不斈劒<lb/>
　項籍傳斈書不成去斈剱又不成去<lb/>
心術妙解通神明醫如府身拾地芥<lb/>
夏侯勝傳取青紫如俯拾地芥耳<lb/>
相如仰面觀天星<lb/>
劉向傳夜觀天星<lb/>
<pb n="KR4d0086_SBCK_001-40a"/>
自言方術雜鬼怪萬種一貫皆天成<lb/>
　一貫見語<lb/>
大梁卜肆傾賔客二十餘年聲籍籍得錢滿屋不経營<lb/>
寒山子詩丈夫莫守困無錢即經營<lb/>
散與市人還寄食<lb/>
　韓信寄食於漂母<lb/>
北門塵土滿衣襟廣文直舎官槐隂<lb/>
　杜詩廣文到官舎<lb/>
白雲勸酒終日醉紅燭圍碁清夜深大車駟馬不囬首<lb/>
　史記范騅傳湏賈曰吾非大車駟馬不出<lb/>
強項老翁來見㝷<lb/>
強項見上<lb/>
<pb n="KR4d0086_SBCK_001-40b"/>
向人忠信去表襮<lb/>
　詩素衣朱襮尓雅黼領謂之襮退之云襮順而裏方<lb/>
可喜正在無機心<lb/>
　機心見上<lb/>
軽談禍福邀重糈<lb/>
　史記貨殖傳諸食技術之人爲重糈也司馬季主傳卜<lb/>
　而有不審不見奪糈注云騷経曰懷椒糈以要之王逸<lb/>
　云糈精米所以享神<lb/>
所在多於竹葦林<lb/>
　維摩經云譬如甘蔗竹葦稲麻叢林<lb/>
翁言此軰無足聽見葉知根論才性飛騰九天沉九泉<lb/>
漢郊祀志九天巫祠九天師古曰九天謂中央鈞天東<lb/>
<pb n="KR4d0086_SBCK_001-41a"/>
　方蒼天東北旻天北方玄天西北幽天西方造天西南<lb/>
朱天南方炎天東南陽天其說見淮南子九渊有九名<lb/>
見莊子應帝王篇晋胡奮傳聞女爲貴人哭曰老奴不<lb/>
　死唯有二児男入九地之下女上九天之上<lb/>
自種自収皆在行<lb/>
　班固奕㫖曰博懸於投不必在行<lb/>
先期出語駭傳聞事至十九中時病輪囷離竒惜老大成<lb/>
器本可千萬乘<lb/>
　邹陽傳蟠木根柢輪囷離竒而爲萬乘器<lb/>
自歎輕霜白髮新又去驚動都城人都城逹官老於事<lb/>
　退之詩中朝大官老於亊<lb/>
嫌翁出言不娬媚<lb/>
<pb n="KR4d0086_SBCK_001-41b"/>
唐魏徴傳帝曰人言徴㪯止踈慢我但見其娬媚耳前<lb/>
集元師此君軒詩云神人傳書道人命死生禍福如㸔<lb/>
鏡晚知直語觸憎嫌深藏幽寺聽鍾磬與此同意<lb/>
有手莫炙權門火<lb/>
杜詩炙手可热势絶倫唐崔鉉傳曰鄭楊叚薛炙<hi>手可</hi>热<lb/>
有口莫辯荆山玉<lb/>
新序曰荆人卞和得玉璞而献之荆厲王王使玉尹相<lb/>
之曰石也以和爲謾而断其左足武王即位和復奉璞<lb/>
而献之武王使玉尹相之曰石也又断其右足共王即<lb/>
位和乃奉璞而哭於荆山三日三夜泣盡而継之以血<lb/>
共王使人問之對曰寳玉而名之以石貞士而戮之以<lb/>
謾此臣之所以悲也王乃使人理其璞而得寳玉焉名<lb/>
<pb n="KR4d0086_SBCK_001-42a"/>
之曰和氏之璧<lb/>
吴宫火起燕焚巢<lb/>
　此語謂上句權門火越絶書吴西宫在長秋門秦始皇<lb/>
　十一年守宮者照燕失火燒也鮑照空城雀云猶勝吴<lb/>
<hi>宫燕</hi>無罪得焚巢李白野田黄雀行遊莫逐炎洲翠棲莫<lb/>
　近吴宮燕吴宮火起焚尓巢炎洲逐翠遭網羅<lb/>
當時卞和斮两足<lb/>
　此語謂上句荆山玉<lb/>
千里辝家却入門<lb/>
　韓詩二十辝家來射䇿<lb/>
三春榮木會歸根<lb/>
　歸去來詞木欣欣以向榮老子云夫物芸芸各復歸其<lb/>
<pb n="KR4d0086_SBCK_001-42b"/>
　根歸根曰静<lb/>
我有江南黄篾舫<lb/>
隋書煬帝紀上御龍舟幸江都文武官五品以上給楼<lb/>
船九品以上給黄篾<lb/>
與公長入白鷗羣<lb/>
莊子曰入獸不乱羣入烏不乱行<lb/>
　　　次韻晁𥙷之廖正一贈答詩<lb/>
　　　　按晁无咎集云及第東歸將赴調寄李成季又<lb/>
　　　　云復用前篇韻答明略并呈魯直按登科記巳<lb/>
　　　　未元豐二年晁𥙷之廖正一同榜晁字无咎廖<lb/>
　　　　字明略无咎集中又有建除体詩荅魯直教授<lb/>
　　　　時教授北京也<lb/>
<pb n="KR4d0086_SBCK_001-43a"/>
晁子抱材耕谷口<lb/>
楊子曰谷口鄭子真耕乎岩石之下<lb/>
丗有髙賢踐台斗<lb/>
杜詩及乎貞觀𥘉尚書踐台斗<lb/>
頃入計吏西入閞<lb/>
漢朱買臣隨上計吏爲卒將重車至長安<lb/>
閞夫数日傳車還<lb/>
漢終軍傳𥘉軍從済南當詣博士歩入閞閞吏予軍繻<lb/>
　曰爲復傳軍曰大丈夫西遊終不復傳還退之詩屈指<lb/>
数日怜嬰孩字本左傳行則数日而返<lb/>
封侯半属妄校尉射虎猛將猶行間<lb/>
李廣傳廣與王朔語曰自漢擊匈奴廣未嘗不在其中<lb/>
<pb n="KR4d0086_SBCK_001-43b"/>
　而妄校尉以下材能不及中以軍功取侯者数十人廣<lb/>
不爲後人然終無尺寸功以得封邑何也廣出獵見草<lb/>
中石以爲虎而射之中石没矢視之石也老杜贈司空<lb/>
　王思礼云未甚拔行間犬戎大充斥字本出漢吴王濞<lb/>
傳諸客皆得爲將校尉行間候司馬<lb/>
無因自致青雲上<lb/>
史記范睢傳湏賈曰不意君能自致於青雲之上<lb/>
浪說諸公見嗟賞<lb/>
張文潜誌无咎之墓云年十三從王安囯於常州斈官<lb/>
安囯名重天下一見公大竒之公從皇考於杭之新城<lb/>
作七迷今端明蘇公試通判杭州讀之嘆曰吾可以閣<lb/>
筆矣延譽公如不及由此名籍甚<lb/>
<pb n="KR4d0086_SBCK_001-44a"/>
驥伏塩車不稱情<lb/>
賈誼弔屈原賦口驥垂两耳服塩車兮<lb/>
輕裘肥馬鳯凰城<lb/>
裘馬見論語鳯凰城謂汴京也刘夢得詩南山宿雨晴<lb/>
　春入鳯凰城此言長安也建中靖囯𥘉陳無巳在館中<lb/>
　和謝公定雨行逢賣花云得知春入鳯凰城可見指帝<lb/>
　城矣盖兩人方賜第歸來也臨安雖有鳯凰山趙清献<lb/>
　詩云老來重守鳯凰城然與此不相渉前集詩亦借長<lb/>
　安以言汴京<lb/>
歸來作詩謝同列句與桃李争春榮十年山林廖居士今<lb/>
隨詔書稱㪯子文章宏䴡斈西京新有詩聲似侯喜<lb/>
退之石鼎聮句序云侯喜新有能詩聲<lb/>
<pb n="KR4d0086_SBCK_001-44b"/>
君不見古來良爲知音難絶弦不爲時人弹<lb/>
　後漢景丹傳何意二郡良爲我來此摘其字揚雄傳觧<lb/>
嘲云鍾期死伯牙絶絃破琴而不肯與衆鼔<lb/>
巳喜瓊枝在我側<lb/>
楚詞折瓊枝以継佩晋衛玠傳珠玉在側斍我形穢<lb/>
更恨桂樹無由攀<lb/>
淮南小山云桂樹叢生兮山之幽偃蹇連蜷兮枝相繚<lb/>
攀援桂枝兮聊淹留<lb/>
千里風期𥘉不隔<lb/>
杜詩風期終破浪<lb/>
獨怜形迹滯河山<lb/>
　　　再次韻呈廖明略<lb/>
<pb n="KR4d0086_SBCK_001-45a"/>
吾觀三江五湖口<lb/>
周礼聀方氏揚州其川三江其浸五湖<lb/>
湯湯誰能議升斗<lb/>
湯湯見書莊子外物篇鮒魚對曰君豈有斗升之水而<lb/>
活我耶<lb/>
物誠有之士則然<lb/>
司馬相如諌書曰人誠有之士亦冝然<lb/>
晩得廖子喜往還斈如雲夢吞八九<lb/>
　子虚賦吞若雲夢者八九<lb/>
文如壯士開黄間<lb/>
李廣傳廣以大黄射其禆將注黄肩弩也黄肩即黄間<lb/>
　大黄其大者也<lb/>
<pb n="KR4d0086_SBCK_001-45b"/>
十年呻吟江湖上青楓由鷗付心賞<lb/>
選詩心賞猶難恃又懷人去心賞<lb/>
未减北郭漢先生五府交書不到城<lb/>
元注云漢汝南廖扶按本傳州郡公府辟召皆不應時<lb/>
人號爲北郭先生<lb/>
相者㪯肥驥空老<lb/>
　宋玉九辯云今之相者兮㪯肥史記滑稽傳諺曰相馬<lb/>
　失之瘐相士失之貧<lb/>
山中無人桂自榮<lb/>
楚詞䴡桂樹之冬榮<lb/>
君旣不能如鍾丗美匭凾上書動天子<lb/>
按實録元豐元年十一月乙酉大斈生鍾丗美爲試校<lb/>
<pb n="KR4d0086_SBCK_001-46a"/>
　書郎睦州軍事推官大斈正以内舎生上書稱首故也<lb/>
　又按續通鑑長編云或刻丗美書印賣上批丗美所論<lb/>
　有經制四夷等事傳播非便令開封禁之又按九朝通<lb/>
　略云元豐二年先是大斈生宣城鍾丗美欲上辟雍圗<lb/>
　㑹得假歸寕旣還而新斈已成因再上書論斈校<hi>云云</hi>
　又言前二府大臣見於政事其德弥邵而道藝足爲後<lb/>
　斈之師者孰若以提㪯大斈今乃使之退託於山林無<lb/>
　用之地良爲可惜丗美所謂大臣盖指王安石也其後<lb/>
　擢丗美爲中書習斈公事又按黨事始末云建中靖囯<lb/>
　元年九月乙未詔中書省開具元符三年臣僚姓名正<lb/>
　上六人丗美爲首又云庚子中書省検㑹元符三年宣<lb/>
　德郎提㪯福建路常平鍾丗美應詔上書當復熈寕元<lb/>
<pb n="KR4d0086_SBCK_001-46b"/>
豐紹聖政事以銷天変可贈諌議大夫與一子郊社斎<lb/>
郎鍾丗美何足言山谷盖戯語也正堪一笑耳而當時<lb/>
用亊者之所升黜實係囯之㒷替不可不記也羣書所<lb/>
　紀始末皆不詳故具列於此按唐武后垂拱二年三月<lb/>
鑄銅爲匭置之朝堂以受天下表䟽退之詩匭凾朝出<lb/>
開明光<lb/>
且向華隂郡下作參軍要令公怒令公喜<lb/>
晋郄超傳桓温辟爲掾時王珣爲温主簿皆爲温所重<lb/>
府中語曰髯參軍短主簿能令公喜能令公怒超髯珣<lb/>
短故也<lb/>
君不見晁家楽府可𬋩弦<lb/>
前集詩云晁子庿中雅歌自注云无咎楽府於今第一<lb/>
<pb n="KR4d0086_SBCK_001-47a"/>
惜無傾城爲一弹<lb/>
　漢李夫人傳歌曰北方有佳人絶丗而獨立一顧傾人<lb/>
城再顧傾人囯<lb/>
從軍𥙷掾百僚底<lb/>
　老杜詩有材無命百僚底<lb/>
九閞虎豹何由攀<lb/>
　楚詞招䰟云虎豹九閞啄害下人<lb/>
男児身徤事未定且莫著書藏名山<lb/>
　杜詩男児功名遂亦在老大時又云丈夫盖棺事始定<lb/>
　司馬迁書云著書藏之名山傳之其人<lb/>
　　　走答明略適堯民來相約奉謁故篇末及之<lb/>
君不見生不頋爲牛後寕爲雞口<lb/>
<pb n="KR4d0086_SBCK_001-47b"/>
　囯策蘇素說韓王云鄙語曰寕爲雞口不爲牛後今西<lb/>
　面交臂而事秦何異牛後乎<lb/>
吾聞向來得道人終古不忒如維斗<lb/>
　莊子云維斗得之終古不忒終古猶言常也<lb/>
希價咸陽諸少年<lb/>
　見盧泉詩註<lb/>
可推令往挽令還<lb/>
　異乎汲黯招之不來麾之不去也管子書云推之而往<lb/>
　引之而來<lb/>
俗學風波能自拔<lb/>
莊子云俗斈以求復其𥘉<lb/>
我識廖侯眉宇間<lb/>
<pb n="KR4d0086_SBCK_001-48a"/>
唐元德秀傳見紫芝眉宇使人名利之心都盡莊子云<lb/>
老子謂南榮趎曰吾見汝眉睫之間吾固以得汝矣<lb/>
省庭無人與争長<lb/>
　左隱十一年滕侯薛侯來朝爭長<lb/>
主司得之如受賞<lb/>
大白送人赴選詩云夫子有盛材主司得球琳䔥何傳<lb/>
進賢受上賞<lb/>
東家一笑市盡傾略无下蔡與陽城<lb/>
　文選宋玉賦登徒子云臣里之美者莫若臣東家之子<lb/>
　嫣然一笑惑陽城迷下蔡傾城見上漢司馬相如傳一<lb/>
　坐盡傾<lb/>
生珠之水砂䃯潤生玉之山草木榮<lb/>
<pb n="KR4d0086_SBCK_001-48b"/>
荀子曰玉在山而木潤渊生珠而崖不枯陸機文賦云<lb/>
石韞玉而山輝水懷珠而川媚<lb/>
觀君詞章亦如此諒知躬行有君子<lb/>
論語躬行君子則吾未之有得<lb/>
更約探囊閱旧文<lb/>
莊子云胠篋探囊<lb/>
蛛絲燈花助我喜<lb/>
西京雜記蜘蛛集而百亊喜杜詩燈花何大喜退之燈<lb/>
花詩更頌將喜亊來報主人翁盧仝詩一片新茶破鼻<lb/>
香請君速來助我喜<lb/>
賢楽堂前竹影斑好鳥自語莫令弹<lb/>
退之竹徑詩無塵從不掃有鳥莫令弹<lb/>
<pb n="KR4d0086_SBCK_001-49a"/>
北鄰著作相勞苦<lb/>
　漢張耳傳勞苦如平生歡<lb/>
整駕謁子邀同攀<lb/>
　漢王式傳歌<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒注云逸詩篇名客欲去歌之其詞曰<lb/>
　<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒在路僕夫整駕<lb/>
應煩下榻煮茶薬<lb/>
　文選沈休文詩賔至下塵榻王勃滕王閣記云徐穉下<lb/>
　陳蕃之榻<lb/>
坐待月輪衘屋山<lb/>
　退之詩每騎屋山下窺瞰<lb/>
　　　答明畧併寄无咎<lb/>
可以忘憂唯有酒<lb/>
<pb n="KR4d0086_SBCK_001-49b"/>
　漢東方朔傳銷憂者莫如酒晋顧榮傳嘗縱酒酣暢曰<lb/>
惟酒可以忘憂但無如作病何耳<lb/>
清聖濁賢皆可口<lb/>
　三囯徐邈傳平時醉客謂酒清者爲聖人濁者爲賢人<lb/>
　莊子曰其猶柤棃橘柚邪其味相反而皆可於口<lb/>
前日過君飲不多明日解酲無五斗<lb/>
　晋劉伶傳一飲一石五斗解酲<lb/>
古木清隂丹井欄<lb/>
　大白詩絡緯秋帝金井欄<lb/>
夜來凉月屋頭還論交撥置形骸外<lb/>
　渊明詩撥置且莫念一觴聊可揮莊子云申屠嘉兀者<lb/>
也而與鄭子産同師於伯昏無人申屠嘉曰今子与我<lb/>
<pb n="KR4d0086_SBCK_001-50a"/>
遊於形骸之内而子索我於形骸之外不亦過乎<lb/>
得意相忘樽爼間氷壷不可與夏虫饗<lb/>
莊子秋水篇夏虫不可以語於氷者篤於時也<lb/>
秋月不可與俗士賞已得樽前两友生更思一士済陽城<lb/>
雖無四至九卿之規畫<lb/>
　汲黯傳姊子司馬安善䆠四至九卿<lb/>
猶有千秋萬歳之真榮<lb/>
渊明挽詩千秋萬歳後誰知榮與辱杜詩千秋萬歳名<lb/>
寂寞身後亊<lb/>
空名未食大倉米<lb/>
　史記平凖書大倉之粟陳陳<lb/>
今作斑衣老萊子<lb/>
<pb n="KR4d0086_SBCK_001-50b"/>
斑衣見上<lb/>
卿家嗣宗望尓來不獨我聞足音喜<lb/>
晋阮籍字嗣宗以况堯民尭民盖无咎諸父行如嗣宗<lb/>
之於阮咸也故其詩云巳得樽前两友生更思一士済<lb/>
陽城两生謂尭民明畧而无咎時在済州済州其所居<lb/>
也號済陽郡莊子逃空谷者聞足音跫然而喜<lb/>
西風索寞葉新乾<lb/>
退之秋懷詩霜風侵梧桐衆葉著樹乾<lb/>
長鋏歸來亦罷弹<lb/>
史記孟嘗君傳馮　弹其剱而歌曰長鋏歸來乎<hi>食无</hi>魚<lb/>
窮巷蓬蒿深一丈<lb/>
　三輔决録張仲蔚所居蓬蒿没人<lb/>
<pb n="KR4d0086_SBCK_001-51a"/>
朱門廉陛髙難攀<lb/>
賈誼傳故陛九級上廉逺地則堂髙陛亡級亷近地則<lb/>
堂卑<lb/>
吾儕相逢置是亊可丗之下仰髙山<lb/>
　毛詩髙山仰止<lb/>
　　　再次韻呈明略并寄无咎<lb/>
夏雲凉生土嚢口<lb/>
陶潜詩夏雲多竒峯宋玉風賦盛怒於土囊之口<lb/>
周鼎湯盤見科斗<lb/>
　礼記有湯之盤銘衛孔悝之鼎銘左傳有正考父鼎銘<lb/>
　尚書序云皆科斗文字<lb/>
清風古氣滿眼前乃是户曹報章還只今書生無此語巳<lb/>
<pb n="KR4d0086_SBCK_001-51b"/>
　在貞元元和間<lb/>
　韓愈賛正元和間愈遂以六經之文爲諸儒唱<lb/>
一夫鄂鄂獨無望千夫唯唯皆論賞<lb/>
　啇鞅傳趙良曰千羊之皮不如一狐之腋千夫之諾諾<lb/>
　不如一士之諤諤趙丗家簡子曰吾聞千羊之皮不如<lb/>
　一狐之腋諸大夫朝徒聞唯唯不聞周舎之鄂鄂是以<lb/>
憂也<lb/>
野人泣血漫相明和氏之璧無連城<lb/>
和璧見上連城見藺相如傳<lb/>
參軍拄笏㸔雲氣<lb/>
　晋王徽之傳爲車騎桓冲騎兵參軍冲謂曰卿在府日<lb/>
乆比當相料理徽之髙視以手板拄頰云西山朝來致<lb/>
<pb n="KR4d0086_SBCK_001-52a"/>
有爽氣耳<lb/>
此中安知枯與榮我夢浮天波萬里扁舟去作䲭夷子<lb/>
　史記范蠡浮海自謂䲭夷子<lb/>
兩士風流對酒樽四無人聲鳥聲喜<lb/>
　退之履霜操云四無人聲誰與児語<lb/>
夢囬優優仍丗間心如傷弓怯虚弹<lb/>
　囯䇿曰有雁從東方來更嬴虚發而雁下魏王曰射可<lb/>
　至此乎更嬴曰其飛徐其鳴悲飛徐者故瘡痛也鳴悲<lb/>
　者失羣也故聞弦音而下<lb/>
不堪市井逐乾没<lb/>
乾没見張湯傳<lb/>
且頋朋舊相追攀寄聲小掾篤行李落日東面空雲山<lb/>
<pb n="KR4d0086_SBCK_001-52b"/>
趙廣漢傳云亭長寄聲謝我鮑照詩頋尓篤行李<lb/>
　　　再荅明略二首<lb/>
挾䇿讀書計糊口<lb/>
莊子問臧奚事則挾冊讀書左傳使糊其口於<hi>四方</hi>
故人南箕與北斗<lb/>
　詩維南有箕維北有斗言離别<lb/>
江南江北萬重山<lb/>
　文選謝靈運詩江南倦歴覧江北曠周旋<lb/>
千里寄書聲不還當時朱弦冩心曲果在髙山深水間<lb/>
礼記清庿之瑟朱弦而䟽越秦囯風乱我心曲說苑曰<lb/>
伯牙子鼔琴鍾子期听之方鼔而志在太山子期曰巍<lb/>
　二乎若太山少選之間而志在流水子期復曰湯湯乎<lb/>
<pb n="KR4d0086_SBCK_001-53a"/>
苦流水子期死伯牙破琴絶弦終身不復鼔琴<lb/>
枯桐滿腹生蛛網忍向時人覔清賞<lb/>
　七卷律詩有云忍向時人覓賞音<lb/>
廖侯文字得我驚五岳縱横守嚴城萬夫之下不稱屈<lb/>
䔥何傳能詘於一人之下而信於萬乘之上此借使<hi>其字</hi>
定知名滿四海非真榮冨於春秋巳如此<lb/>
曹參傳悼恵王冨於春秋髙五王傳皇帝春秋冨<lb/>
它日卜鄰長児子一丘各自有林泉扶將白頭親宴喜<lb/>
　扶將見上詩稱宴喜者再山谷所引盖魯頌所謂魯侯<lb/>
　宴喜令妻壽豈也<lb/>
秋風日暮衣裳单<lb/>
　楽天詩如何爲不念馬痩衣裳单<lb/>
<pb n="KR4d0086_SBCK_001-53b"/>
深巷落葉巳如弹数來㑹面復能幾六龍去人不可攀<lb/>
　文選郭景純遊仙詩六龍安可頓運流有代謝注曰六<lb/>
　龍日駕也李善曰楚詞云貫鴻以東朅兮維六龍於扶<lb/>
　桑王逸曰結轡於扶桑以留日曹子建與吴季重書云<lb/>
思抑六龍之首頓羲和之轡<lb/>
短歌溷公更一和聊乞淮南作小山<lb/>
　楚詞有刘安招隠士一首王逸云淮南小山之所作也<lb/>
廖侯言如不岀口<lb/>
　礼檀弓趙文子其言呐呐然如不出諸其口<lb/>
銓量古今膽如斗<lb/>
莊子銓才諷說之士音義云輇七全切輇量人也蜀志<lb/>
　姜維膽大如斗<lb/>
<pb n="KR4d0086_SBCK_001-54a"/>
度越崔張與二班<lb/>
　崔張謂崔瑗張衡二班謂彪與固也楊雄賛則必度越<lb/>
　諸子矣<lb/>
古風蕭蕭筆追還前日辝家來射䇿<lb/>
　退之短檠歌大斈儒生東魯客二十辝家來射䇿<lb/>
聲名籍甚諸公間<lb/>
　陸賈傳名聲籍甚晁錯傳後鄧公其子章顕諸公間<lb/>
華隂白雲鎻千嶂勝日一談誰能賞<lb/>
　晋衞玠傳遇有勝日親友時請一言無不咨嗟以<hi>爲入</hi>微<lb/>
君不見曩時子産識然明<lb/>
　左㐮二十五年晋程鄭卒子産始知然明注前年然明<lb/>
　謂程鄭將卒<lb/>
<pb n="KR4d0086_SBCK_001-54b"/>
知音鬱鬱閉佳城<lb/>
　西漢雜記滕公駕至東都門馬以足跑地得石槨銘曰<lb/>
　佳城鬱鬱三千年見白日吁嗟滕公居此室<lb/>
勿以匣中之明月計較糞上之朝榮<lb/>
　漢邹陽傳明月之珠夜光之璧朝榮謂朝菌也莊子音<lb/>
　義云朝菌天隂生糞上見日則死文選楽府王明君辝<lb/>
　昔爲匣中玉今爲糞上英<lb/>
我去丘園十年矣種桑可蠶犢生子使年七十今中半<lb/>
　山谷年二十三治平四年擢進士第至熈寕丁巳七十<lb/>
　將半矣寒山子詩飬得一牸牛生得五犢子犢子又生<lb/>
　児積数无窮巳<lb/>
安能朝四暮三浪憂喜<lb/>
<pb n="KR4d0086_SBCK_001-55a"/>
莊子狙公賦芧曰朝三而暮四衆狙皆怒曰然則朝四<lb/>
　而暮三衆狙皆恱<lb/>
據席談經只強顔不安時論取譏弹<lb/>
　文選曹子建與楊德祖書僕嘗好人譏弹其文有不善<lb/>
　者應時改定<lb/>
爱君草木同臭味頗似瓜葛相依攀<lb/>
　左㐮八年李武子曰今譬於草木寡君在君君之臭味<lb/>
　也又二十二年鄭公孫僑對曰謂我敝邑迩在晋囯譬<lb/>
　諸吾臭味也瓜葛見上注<lb/>
我有仙方煮白石何時期君藍田山<lb/>
　神仙傳白石<hi>先生</hi>常煮白石爲粮杜詩云未試囊中湌玉法<lb/>
明朝且入藍田山李預居長安每羡古人飡玉之法躬往<lb/>
<pb n="KR4d0086_SBCK_001-55b"/>
　藍田掘得若環璧雜器者百餘椎爲屑日服食之見魏<lb/>
　書李先傳後<lb/>
　　　次韻感春五首<lb/>
我與子桑友旣往雨弥旬<lb/>
　莊子曰子輿子桑友而淋雨十日子輿曰子桑殆病矣<lb/>
　褁飯而往食之<lb/>
交情未曽改<lb/>
　用漢書翟公書門之語而反其意所謂一死一生乃知<lb/>
　交情一貴一賤交情乃見<lb/>
天地忽趍新東風無行迹佳氣滿城闉<lb/>
鮑明逺詩嚴車臨逈陌延瞰歴城闉<lb/>
麥苗生陂隴歎息不食陳<lb/>
<pb n="KR4d0086_SBCK_001-56a"/>
　麥生陵陂見上注左傳不食新矣今巳及麥故<hi>云不</hi>食陳<lb/>
誰能褁飯來定是寂寞人一曲古流水<lb/>
　志在流水見上註<lb/>
試拂絃上塵古木少生意輪囷卧河濵慙愧桃與李相隨<lb/>
見陽春<lb/>
張侯脫朝衣児褐多純緑<lb/>
　礼記深衣具父母衣純以青<lb/>
聞道無米㫪煮术斈辟榖<lb/>
　神仙傳㳙子齊人也好餌术張良傳即導引不食谷注<lb/>
服辟谷薬<lb/>
官吏但索錢<lb/>
退之嗟哉董生行云門外惟有吏日來徴租更索錢<lb/>
<pb n="KR4d0086_SBCK_001-56b"/>
詔書哀惸獨<lb/>
　小雅苛矣冨人哀此惸獨<lb/>
東方九尺長不得侏儒禄<lb/>
東方朔亊見上<lb/>
屋中聲鵝鴈日暮攪心曲<lb/>
　退日酬崔十云云有時未朝飡得米日巳晏隔墻聞讙<lb/>
　呼衆口極鵝鴈心曲見上注<lb/>
窮巷無桃李緼𫀆非春服<lb/>
　見論語<lb/>
我吟白駒詩知君在空谷祁寒不可怨天道自平分<lb/>
　書冬祁寒小民亦惟曰怨咨宋玉九辨云皇天平分四<lb/>
　時兮切獨悲此凛秋退之詩云皇天平分成四時春風<lb/>
<pb n="KR4d0086_SBCK_001-57a"/>
　誕謾最可悲<lb/>
及爾春風來四肢有餘温丈夫力如虎<lb/>
　詩簡兮有力如虎<lb/>
爲人行灌園<lb/>
　邹陽書於陵仲子辝三公爲人灌園<lb/>
椒蘭工壅蔽未可怨芳蓀<lb/>
　離騷經云余以䔵爲可恃兮羌無實而容長椒專侒以<lb/>
　慢慆兮榝又欲充夫佩愇又云覧椒蘭其若兹兮又况<lb/>
　揭車與江離注云蘭懷王少弟司馬子蘭也椒楚大夫<lb/>
　子椒也<lb/>
寒魚守窮轍蒙呴一沬恩<lb/>
　莊子泉涸魚相與處於陸相呴以湿相濡以沫窮轍見<lb/>
<pb n="KR4d0086_SBCK_001-57b"/>
後篇枯魚注<lb/>
一朝𬒳湔祓吹毛見瘢痕<lb/>
　囯䇿汙明說春申君曰君獨無湔祓僕也文選廣絶交<lb/>
　論云剪拂使其長鳴注云與湔祓同吹毛求疵見前漢<lb/>
　中山靖王勝　傳君面有瘢美玉可以㓕瘢注云瘢瘡<lb/>
　痕也見王莽傳<lb/>
鳥聲春漸長煙雨春薄暮風光不長妍如客暫時寓芸芸<lb/>
物爭時<lb/>
　老子曰大物芸芸各復歸其根<lb/>
天地有常度<lb/>
東方朔客難曰天有常度地有常形君子有常行<lb/>
我行覩大河黄流日東騖<lb/>
<pb n="KR4d0086_SBCK_001-58a"/>
　退之感二鳥賦出囯門而東鶩<lb/>
喟然欲乘桴<hi>見語</hi>莽不見洲渚張侯但飲酒無用恨覉旅<lb/>
十年冨貴子今作一丘土<lb/>
　文選七哀詩昔爲萬乘君今爲丘山土<lb/>
茶如鷹瓜拳湯作蟹眼煎時邀草玄客<lb/>
　北苑修貢録茶有小芽有中芽小芽者其小如鷹瓜蔡<lb/>
君模茶録云候湯最難未熟則沫浮過熟則茶沉前丗<lb/>
謂之蟹眼者過熟湯也揚雄傳云時雄方草大玄有以<lb/>
自守泊如也<lb/>
晴明坐南軒笑談非丗故<lb/>
嵇康書云丗故繁其慮七不堪也<lb/>
獨立萬物先春風引車馬隠隠何闐闐<lb/>
<pb n="KR4d0086_SBCK_001-58b"/>
蜀都賦車馬雷駭轟轟闐闐<lb/>
髙盖相磨戞騎奴爭道喧<lb/>
史記田仁任安傳曰平陽主家令两人與騎奴同席而<lb/>
食漢霍光傳两家奴爭道杜詩瑶池氣鬱律羽林相<hi>摩戞</hi>
吾人撫榮觀宴處自超然<lb/>
老子曰雖有榮觀燕處超然<lb/>
城中百年木有鵲巣其㒹鳲鳩來相宅日暮更謀迁<lb/>
書洛誥云召公旣相宅詩維鵲有巣維鳩居之<lb/>
　　　聖柬將寓于衛行乞食於齊有可怜之色再次韻<lb/>
　　感春五首贈之<lb/>
温氣冰底歸忽忽六過旬<lb/>
易曰過旬災也<lb/>
<pb n="KR4d0086_SBCK_001-59a"/>
園林改柯葉<lb/>
礼器云如竹葥之有筠也如松栢之有心也故貫四時<lb/>
　而不改柯易葉<lb/>
鳥聲日日新耕稼百年外四郊無短闉<lb/>
　曲礼四郊多壘此卿大夫之辱也<lb/>
髙丘試顧望俯仰迹巳陳<lb/>
蘭亭禊飲序云俛仰之間巳爲陳迹<lb/>
信陵松鬱鬱不見曩時人<lb/>
史記魏公子无忌封爲信陵君大名府即魏也<lb/>
空懷負暄賞<lb/>
列子宋囯有田夫謂其妻曰負日之暄人莫知者以献<lb/>
　吾君將有重賞<lb/>
<pb n="KR4d0086_SBCK_001-59b"/>
莫望屬車塵<lb/>
司馬相如諌獵書云犯屬車之清塵詩意言雖不忘君<lb/>
而无因自進也<lb/>
腹中書萬卷阽死溝壑濵<lb/>
　騷經云阽余身而危死兮漢文紀云阽於危亡注云近<lb/>
边欲墮之意音簷一音反坫之坫東方朔傳先狗馬填<lb/>
溝壑<lb/>
投壷與射覆一笑物皆春<lb/>
東方朔傳上嘗使諸数家射覆置守宮盂下射之皆不<lb/>
能中朔自賛曰臣嘗受易請射之迺别蓍布封而對曰<lb/>
臣以爲龍又無角謂之爲蛇又有足跋跋脉脉善縁壁<lb/>
是非守宮即蜥蝪上曰善賜帛十疋復使射他物連中<lb/>
<pb n="KR4d0086_SBCK_001-60a"/>
　輒賜帛朔平原厭次人厭次今棣州所治縣也與大名<lb/>
　相近神異經曰王女投壷天爲之笑則爲電<lb/>
種萱欲遣憂叢薄空自緑<lb/>
　嵇康飬生論云合歡蠲忿萱草忘憂<lb/>
洗心日三省<lb/>
易聖人以此洗心語吾日三省吾身<lb/>
人亦不我穀<lb/>
詩此邦之人不我肯榖<lb/>
誰能書䆫下草玄抱幽獨<lb/>
　太白詩誰能書閣下白首大玄經抱獨見陶詩<lb/>
白首官不迁校書漢天禄<lb/>
　三丗不徙官校書天禄閣見雄傳<lb/>
<pb n="KR4d0086_SBCK_001-60b"/>
身當萬户侯<lb/>
　見此篇上谷注<lb/>
皷吹擁部曲解佩着犀渠<lb/>
　吴都賦家有鶴膝户有犀渠注鶴膝矛也犀渠楯也<lb/>
張弓揷彫服<lb/>
周礼司弓中秋献矢菔韓文弓韔服矢揷房<lb/>
何時李將軍射獵出上谷<lb/>
　李廣傳数從射獵文帝曰令當髙祖時萬户侯何足道<lb/>
　哉景帝時爲上谷太守<lb/>
春風鳴布榖<lb/>
　尓雅鳲鳩鴶鵴注今布谷也杜詩云布谷處處催春種<lb/>
天道似勸分<lb/>
<pb n="KR4d0086_SBCK_001-61a"/>
左僖二十一年務穡勸分<lb/>
持飢望路人誰能顔色温笑憶枯魚說詼諧老<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園<lb/>
莊子曰莊周貸粟於監河侯監河侯曰我將得邑金貸<lb/>
　子三百金可乎周曰周昨來有中道而呼者周顧視車<lb/>
轍中有鮒魚焉周問之對曰我東海之波臣君豈有斗<lb/>
升之水而活我哉周曰我且南遊呉越之王激西江之<lb/>
　水而迎子可乎鮒魚忿然作色曰吾得斗升之水然活<lb/>
　耳君乃言此曽不如索我於枯魚之肆詼諧見東方朔<lb/>
賛<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園見上注<lb/>
湘纍不得禄哀怨冩荃蓀<lb/>
楊雄弔屈原文曰因江潭而淮記兮敬弔楚之湘纍<lb/>
千年澗谷松慚愧兩露恩思爲萬乘器<lb/>
<pb n="KR4d0086_SBCK_001-61b"/>
萬乘器見上注<lb/>
頋掩斧鑿㾗<lb/>
　退之詩徒觀斧鑿痕<lb/>
風雨桃李華佳人來何暮<lb/>
　後漢廉范傳廉叔度來何暮詩日暮碧雲合佳人殊<hi>未耒</hi>
安齊果未安寓衛豈所寓<lb/>
　庾信集中詠懷詩云寓衛非所寓安齊獨未安按左傳<lb/>
　晋公子重耳出奔及齊齊桓公妻之有馬二十乘公子<lb/>
　安之從者以爲不可囯風式微黎侯寓于衛<lb/>
張侯室縣磬<lb/>
　見上注<lb/>
得酒美無度<lb/>
<pb n="KR4d0086_SBCK_001-62a"/>
　詩彼其之子美無度<lb/>
常憂腐腸死<lb/>
　三囯陳思王傳注云丁儀父冲過諸將飲醉爛腸死文<lb/>
　選枚乘七發云命曰腐腸之薬<lb/>
湏我嫁阿騖<lb/>
　三囯朱建平傳𥘉荀攸鍾繇相親善攸先亡子㓜繇與<lb/>
　人書曰吾與公逹曽共使朱建平相建平曰荀君雖少<lb/>
　然當以後亊付鍾君吾時啁之曰惟當嫁卿阿騖耳何<lb/>
　意戯言遂験乎今欲嫁阿騖使得善處<lb/>
䨇魚傳尺素何處迷春渚<lb/>
　文選詩客從逺方來遺我双鯉魚呼童烹鯉魚中有尺<lb/>
　素書<lb/>
<pb n="KR4d0086_SBCK_001-62b"/>
啼鳥勸不歸暁鞍逐行旅遥知登楼興信美非吾土<lb/>
　王粲登楼賦雖信美而非吾土兮曽何足以少留<lb/>
魯公但食粥百口常憂煎<lb/>
顔魯公帖云拙於生亊㪯家食粥巳数月今又罄竭秪<lb/>
　益憂煎恵及少米實済艱勤<lb/>
金張貴席寵<lb/>
　張安丗傳功臣之丗惟有張氏親近貴顕比於外戚刘<lb/>
　向傳産禄席大后之寵注席因也<lb/>
奴<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>乘朱軒<lb/>
　鮑照詩奕奕朱軒馳<lb/>
丈夫例寒餓萬丗无後先風霾天作悪<lb/>
　詩終風且霾羲之傳輒作数日悪<lb/>
<pb n="KR4d0086_SBCK_001-63a"/>
雷亦怒闐闐俄傾花桞静煙暖谷鳥喧<lb/>
　司空圗集戴容州云詩家之景如藍田日暖良玉生煙<lb/>
人事毎如此飜覆不常然<lb/>
　杜萬亊反覆何所無<lb/>
下流多謗議<lb/>
司馬迁荅任安書貧下未易居下流多謗議<lb/>
髙位又疾㒹<lb/>
　囯語髙位實疾僨厚味實醋毒<lb/>
空餘壯士志不逐四時迁<lb/>
選詩賞逐四時移<lb/>
山谷外集詩註卷一<lb/>
<pb n="KR4d0086_SBCK_001-63b"/>
<pb n="KR4d0086_SBCK_001-63b"/>
</p>
<p>
</p>
  </div>
</body>
</text>
</TEI>
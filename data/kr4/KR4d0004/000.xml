<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0004_WYG_000-1a"/>
欽定四庫全書　　　　　集部三<lb/>
　提要<lb/>
　　逍遥集一巻　　　　　别集類二<hi>宋</hi>
　　　　<hi>臣</hi>等謹案逍遥集一巻宋潘閬撰閬大明人<lb/>
　　　　晁公武讀書志謂其字為逍遥江少虞事實<lb/>
　　　　類苑則謂其自號逍遥子少虞説或近是歟<lb/>
　　　　太宗時召對賜進士第後坐事亡命真宗捕<lb/>
　　　　得之釋其罪以為滁州㕘軍閬在宋初去五<lb/>
<pb n="KR4d0004_WYG_000-1b"/>
　　　　代餘風未逺其詩如秋夕旅舍書懐一篇喜<lb/>
　　　　雪一篇間有五代粗曠之習而其他風格孤<lb/>
　　　　峭亦尚有晚唐作者之遺蘇軾嘗稱其夏日<lb/>
　　　　宿西禪詩又稱其題資福院石井詩不在石<lb/>
　　　　曼卿蘇子美下劉攽中山詩話稱其歳暮自<lb/>
　　　　桐廬歸錢唐詩不减劉長卿事實類苑稱其<lb/>
　　　　苦吟詩貧居詩峽中聞猿詩哭髙舍人詩寄<lb/>
　　　　張詠詩諸佳句劉克莊後村詩話稱其客舍<lb/>
<pb n="KR4d0004_WYG_000-2a"/>
　　　　詩方回瀛奎律髄稱其渭上秋夕閒望詩秋<lb/>
　　　　日題瑯琊寺詩落葉詩事實類苑又記其在<lb/>
　　　　浙江時好事者畫為潘閬詠潮圖郭若虚圖<lb/>
　　　　畫見聞志又記長安許道寧愛其華山詩畫<lb/>
　　　　為潘閬倒騎驢圖一時若王禹偁栁開冦凖<lb/>
　　　　宋白林逋諸人皆與贈答蓋宋人絶重之也<lb/>
　　　　讀書志載逍遥詩三巻宋史藝文志則作潘<lb/>
　　　　閬集一巻原本久失未詳孰是今考永樂大<lb/>
<pb n="KR4d0004_WYG_000-2b"/>
　　　　典所載裒而録之編為一巻而逸篇遺句載<lb/>
　　　　在他書者亦併採輯以補其闕雖不能如晁<lb/>
　　　　氏著録之數而較宋志所載則約畧得其八<lb/>
　　　　九矣其古意一首今刻唐詩者皆以為崔國<lb/>
　　　　輔作而永樂大典則題閬名疑以傳疑亦姑<lb/>
　　　　併録之而註其訛異於本題之下焉乾隆四<lb/>
　　　　十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0004_WYG_000-3a"/>
　　　　　　　總　校　官<hi>臣</hi>陸　費　墀<lb/>
<pb n="KR4d0004_WYG_000-4a"/>
欽定四庫全書<lb/>
　逍遥集　　　　　　　　　宋　潘閬　撰<lb/>
　　送王長洲禹偁赴闕<lb/>
蒿蘭不竝香涇渭安同流小人有千險君子生百憂名<lb/>
重聖主徴道光史䇿収一鶚秋空飛鳥雀徒啾啾<hi>按此時王</hi>
<hi>禹偁従滁州貶所復召閬作是詩送之</hi>
　　曉泊嶀浦寄剡縣劉貺員外<lb/>
曉汎剡溪水晩見剡溪山徘徊駐行櫂待月思再還漁<lb/>
<pb n="KR4d0004_WYG_000-4b"/>
唱深潭上鳥棲髙樹間應當金石交念我無暫閒<hi>按此詩從</hi>
<hi>剡録補入</hi>
　　送孫學士兩浙轉運使兼簡杭州知府張侍郎<lb/>
呉山挂魂碧浙江入夢清旦暮東南望徒使華髪生君<lb/>
今運邦計不得同舟行即聽江倉豐竚見汴廪盈<lb/>
曉帆疊疊飛夜櫓連連鳴貪吏誡守亷饑民蘇念生岸<lb/>
花有異態沙鳥無嬌聲錢塘太守賢好共致昇平<lb/>
　　古意<hi>按此詩乃唐崔國輔作永樂大典作潘閬詩疑誤</hi>
<pb n="KR4d0004_WYG_000-5a"/>
妾有羅衣裳秦王在時作為舞春風多秋来不堪着<lb/>
　　金山寺留題<lb/>
金山碧崔嵬我泛扁舟來虛閣登還下長廊去復逥梵<lb/>
刹絶頂立僧房八面開波濤起蛟蜃洞穴生風雷千載<lb/>
有髙松萬古無纎埃葛衣惹秋雲草履粘蒼苔孤城寒<lb/>
角動片帆暮鐘催朗吟成此章欲返猶徘徊<lb/>
　　闕下留别孫丁二學士歸舊山<lb/>
名利路萬轍我來意如何紅塵三尺深中有是非波波<lb/>
<pb n="KR4d0004_WYG_000-5b"/>
翻㡬潛沒來者猶更過歸去感知淚永灑青松柯<lb/>
　　贈道士王介<lb/>
頭冠星斗光七十鬢不蒼篋有化金方詩無入俗章舉<lb/>
歩雲霞輕出語芝术香約我㳺羅浮絶頂天風凉<lb/>
　　雪夜有感<lb/>
大雪擁蓬户寒夢不成歸孤坐北忩風飄落辭家衣向<lb/>
曉酒力減背壁燈影微誰知㳺子心暗逐長空飛<lb/>
　　憶賈閬仙<lb/>
<pb n="KR4d0004_WYG_000-6a"/>
風雅道何𤣥髙吟憶閬仙人雖終百歳君合夀千年骨<lb/>
已西埋蜀魂應北入燕不知天地内誰為讀遺編<lb/>
　　與人㳺㑹潤州金山寺<lb/>
浮生難㑹此此寺絶塵埃容易莫言去等閒爭得来江<lb/>
聲寒若吼山色翠如堆自是忘機者凭闌不忍迴<lb/>
　　望湖樓上作<lb/>
望湖樓上立竟日懶思還聽水分他浦看雲過别山孤<lb/>
舟依岸靜獨鳥向人閒迴首重門閉蛙鳴夕照間<lb/>
<pb n="KR4d0004_WYG_000-6b"/>
　　寓泊浙江寄漢陽孫邁郎中<lb/>
維揚相别後十載浙江居氣概貧猶在顛狂老漸疎已<lb/>
憑天柱客曾寄漢陽書近見人來説才華患有餘<lb/>
　　錢塘秋夕旅舍感懐<lb/>
永夜不能寐閒門懶復開片心生萬緒孤枕轉千迴敗<lb/>
葉聲如雨狂風響似雷更堪江上笛歴歴有餘哀<lb/>
　　秋日旅舍感懐<lb/>
秋色入簷楹閒門開復扄愁人欲長醉薄酒又還醒攬<lb/>
<pb n="KR4d0004_WYG_000-7a"/>
照頭将白逢誰眼漸青祗應南與北唯此念飄零<lb/>
　　嵗暮自桐廬歸錢塘<lb/>
久客見華髪孤櫂桐廬歸新月無朗照落日有餘暉漁<lb/>
浦風水急龍山烟火微時聞沙上㕍一一皆南飛<lb/>
　　孤山寺易從房留題<lb/>
寳塔孤峯頂師居積翠中四邊湖水繞一逕郭門通香<lb/>
滴松梢雨涼生竹簟風閒吟與閒坐此興與誰同<lb/>
　　春日對酒書事<lb/>
<pb n="KR4d0004_WYG_000-7b"/>
車馬不暫駐年光如瀉波人間歡樂少陌上别離多徃<lb/>
事祗如此浮生終若何花前一尊酒得失且髙歌<lb/>
　　渭上秋夕閒望<lb/>
秋色滿秦川登臨渭水邊殘陽初過雨何樹不鳴蝉極<lb/>
浦涵明月孤帆沒逺煙漁人空老盡誰似太公賢<hi>按此詩從</hi>
<hi>瀛奎律髓補入</hi>
　　與張覃秀才鄴中途次言别<lb/>
南北各何之重來寜有期相将行數里欲别立多時野<lb/>
<pb n="KR4d0004_WYG_000-8a"/>
店人煙逈前村草木衰祇應今夜夢未苦逺分離<lb/>
　　叙事荅所知<lb/>
久客向天末唯将鸞鶴羣盈虧頻歎月舒巻㡬憐雲有<lb/>
志思光國無才可佐君知音時見贈應逹聖朝聞<lb/>
　　暮春漳川閒居書事<lb/>
吟齋漳水濱孤僻度殘春長喜詩無病不憂家更貧鐘<lb/>
聲來逺寺山色遍諸隣門有誰相訪僧過豈厭頻<lb/>
　　夏日宿西禅院<lb/>
<pb n="KR4d0004_WYG_000-8b"/>
此地絶炎蒸深疑到不能夜凉如有雨院靜若無僧枕<lb/>
潤連雲石牕明照佛燈浮生多賤骨時日恐難勝<lb/>
　　舟中自呉之越寄潤州栁侍御開楊博士邁<lb/>
兩岸山光合况當三月天好花紅照水芳草緑隨船貨<lb/>
藥村橋醉収帆野渡眠因思二朝客同泛恐無縁<lb/>
　　上李學士<lb/>
名場欲獨立一念一心寒白日昇天易明時取仕難家<lb/>
園半牢落鬚髪漸衰殘試把平生業來投作者看<lb/>
<pb n="KR4d0004_WYG_000-9a"/>
　　中秋無月<lb/>
西風妒秋月浮雲重疊生一夕不見光雙目如失明立<lb/>
恐疾足折坐覺愁抱盈况當百蟲苦遶階千萬聲<lb/>
　　秋日題琅琊寺<lb/>
巖下多幽景且無塵事喧鐘聲晴徹郭山色曉當門深<lb/>
洞藏泉脉懸崖露樹根更期來此宿絶頂聽寒猿<lb/>
　　落葉<lb/>
片片落復落園林漸向空㡬畨經夜雨一半是秋風靜<lb/>
<pb n="KR4d0004_WYG_000-9b"/>
擁莎階下閒堆蘚逕中巖松與巖檜寜共此時同<lb/>
　　長安道中<lb/>
㳺子辭鄉早髙堂親已老燕來不東飛寄書何日到<lb/>
　　題思歸鳥<lb/>
髙枝枝上鳥終日呌思歸如斯羽翼全何不望鄉飛<lb/>
　　贈馮德之道士<lb/>
上清消息久不聞紫鸞丹鳯應離羣羲和縱轡日又曛<lb/>
九衢旦暮徒紛紛誰識天書數行字識者便是真僊子<lb/>
<pb n="KR4d0004_WYG_000-10a"/>
直言鈆汞成還丹鍊之餌之身不死嵩陽道士早來别<lb/>
纔承天澤辭玉闕<hi>樞宻諫議錢公特奏紫衣故有是句</hi>紫章深秘莫漏泄<lb/>
他年華頂為君説<lb/>
　　𤓰州臨江亭留題<lb/>
誰構危亭已半空野人時得恣疎慵閒觀揚子江心浪<lb/>
靜聽金山寺裏鐘醉卧豈能妨燕雀狂吟爭不動魚龍<lb/>
夜來雨歇蛙聲亂憶著嵩陽千萬峯<lb/>
　　秋日登樓客次懐張覃進士<lb/>
<pb n="KR4d0004_WYG_000-10b"/>
聞説飄零亦異鄉登樓吟望益悲凉當時欲别言難盡<lb/>
他日相逢話更長蝉噪水村千萬樹鴈過雲岫兩三行<lb/>
明朝䇿蹇還無定空倚危欄到夕陽<lb/>
　　寄贈柳殿院開授崇儀使赴邊上<lb/>
從來長見説兵機今日君恩志豈違驄馬不騎騎鐵馬<lb/>
繡衣休挂挂戎衣雄師已聽心皆伏勁敵将聞魄盡飛<lb/>
應笑苦吟頭白者二南章句轉衰微<lb/>
　　維揚秋日牡丹因寄六合縣尉郭承範<lb/>
<pb n="KR4d0004_WYG_000-11a"/>
遶欄忽見思傍徨造化功深莫可量穠豔算無三月盛<lb/>
殘紅更向九秋芳萬家珠翠還爭賞一郡笙歌又是狂<lb/>
惆悵東籬下黄菊有誰來折泛瑶觴<lb/>
　　樽前勉兄長<lb/>
一家久寄浙江濱倐忽如今二十春須信百年都似夢<lb/>
莫嗟萬事不如人樽中有酒何妨醉篋裏無金未是貧<lb/>
但看故鄉榮逹者算來多葬北邙塵<lb/>
　　赴滁州㪚參軍途中書事<lb/>
<pb n="KR4d0004_WYG_000-11b"/>
㣲軀不殺謝天恩容養疎慵世未聞昔日已為閒助教<lb/>
今朝又作散叅軍髙吟瘦馬衝殘雪逺看孤鴻入斷雲<lb/>
到任也應無别事願将清俸買香焚<lb/>
　　聞髙舍人錫下世<lb/>
早掌綸言世盡知豈期謫宦至于斯生前是客能投巻<lb/>
死後何人為撰碑䜛佞萬端應已矣文章千古恐無之<lb/>
野夫舊句多䝉賞昨日閒思淚暗垂<lb/>
　　謝冦員外凖見示詩巻<lb/>
<pb n="KR4d0004_WYG_000-12a"/>
一軸新詩意轉深㡬逥看了又重尋㝡憐積水浮秋漢<lb/>
閒望滄溟盡日吟<hi>君有積水浮秋漢殘陽照逺山之句</hi>
　　送成庫部肅建安監税<lb/>
萬樹青青帯雨寒離亭相别淚闌干莫将便作無情物<lb/>
亦待抽身入建安<lb/>
　　中秋月<lb/>
待月中秋上古城迥然光揜别宵明野人望久翻惆悵<lb/>
無奈浮雲滅又生<lb/>
<pb n="KR4d0004_WYG_000-12b"/>
　　呈錢塘知府薛諫議<lb/>
再到錢塘眼暫清騎驢看月又南行可憐一片西湖水<lb/>
不得垂綸老此生<lb/>
　　金陵禁林有感<lb/>
六代繁華難重問此時興廢動吟情空流一帯秦淮水<lb/>
朝暮惟聞嗚咽聲<lb/>
　　到錢塘却寄姑蘇太守<lb/>
姑蘇太守義何長東泛仙舟已不忘更借洞庭湖上月<lb/>
<pb n="KR4d0004_WYG_000-13a"/>
數宵相送到錢塘<lb/>
　　贈林處士逋<lb/>
雲翦烏紗霧翦衣存神飬氣語還稀人人盡喚孫思邈<lb/>
只恐身輕白日飛<hi>按宋詩紀事霧作霜日作鳥</hi>
　　宿靈隠寺<lb/>
繞寺千千萬萬峯滿天風雪打杉松地爐火煖黄昏睡<lb/>
更有何人似我慵<hi>按此詩從咸淳臨安志補入</hi>
　　贈呉處士棊<lb/>
<pb n="KR4d0004_WYG_000-13b"/>
昔日長饒國手先如今多病卧林泉有時閒倚青松笑<lb/>
猶憶曾輸一著𤣥<lb/>
　　留别金山寺<lb/>
山頂風揺萬樹鳴扁舟欲解覺難行羡師齋後關門睡<lb/>
不管波濤四面生<lb/>
　　書璿公房牡丹<hi>一作暮春聞水南草衣院冇牡丹花開泊到已謝因成二十八字書</hi>
　　<hi>之于壁</hi>
寺中聞説牡丹花多少人爭耳傍誇潦倒叅軍來看晩<lb/>
<pb n="KR4d0004_WYG_000-14a"/>
數枝已謝病僧家<lb/>
　　旅舍秋夕書懐<lb/>
邊鴻過盡背枕卧弟姪無書憂膽破蛩聲更苦不忍聞<lb/>
半夜起來塞耳坐<lb/>
　　中秋與柳賛善開宗賛善坦冦學士凖宿宋拾遺<lb/>
　　白宅不見月<lb/>
共約中秋來看月一輪終不見清輝衆人眠後唯孤坐<lb/>
翻憶無雲宿翠㣲<lb/>
<pb n="KR4d0004_WYG_000-14b"/>
　　寄石隠之<lb/>
獨上危樓返照間亂鴉羣鳥噪逥還故人嵗暮在何處<lb/>
空見千山與萬山<lb/>
　　送馮尊師德之出長安<lb/>
浩浩霜風萬木寒髙吟大醉出長安杖頭一巻金丹訣<lb/>
塵世何人借得看<lb/>
　　與道士馮德之話别<lb/>
一宿山房話别離慇懃勸我酒盈巵更教弟子横琴送<lb/>
<pb n="KR4d0004_WYG_000-15a"/>
弹徹悲風盡淚垂<lb/>
　　聞陳贄郎中下世<lb/>
有家數口寄伊川孤宦東西二十年見説葬時無一物<lb/>
空留滿篋舊文編<lb/>
　　喜臘雪<lb/>
久旱臘月如夏熱夜來忽降一尺雪呌謝上天聲應徹<lb/>
且壓瘴氣不作孽<lb/>
　　宫詞<lb/>
<pb n="KR4d0004_WYG_000-15b"/>
學畫蛾眉獨出羣當時人道便承恩年年不見君王面<lb/>
花落黄昏空掩門<lb/>
　　過華山<lb/>
髙愛三峯挿太虗掉頭吟望倒騎驢旁人大笑從他笑<lb/>
終擬移家向此居<lb/>
　　題資福院石井<lb/>
炎炎畏日樹将焚郤恨都無一㸃雲強跨蹇驢來到得<lb/>
皆疑渴殺老叅軍<hi>此詩從能改齋漫録補入</hi>
<pb n="KR4d0004_WYG_000-16a"/>
　　曹娥廟<lb/>
曹娥廟前秋草平曹娥廟裏秋月明扁舟一夜炯無寐<lb/>
近聽潮聲似哭聲<hi>按此詩從㑹稽志補入</hi>
　　九華山<lb/>
将齊華嶽猶多六若並巫山又欠三好是雨餘江上望<lb/>
白雲堆裏潑濃藍<hi>按此詩從方輿勝覽補入</hi>
　　離滁陽詩<lb/>
長亭黄葉正紛紛一曲驪歌酒十分須信滁陽人有意<lb/>
<pb n="KR4d0004_WYG_000-16b"/>
滿城來送散叅軍<lb/>
　　書詩巻末<lb/>
一巻詩成二十年晝曾忘食夜忘眠莫言不及相如賦<lb/>
誰敢髙吟漢帝前<lb/>
　　句<lb/>
窺魚白鳥明殘照抱石幽雲㸃半山<hi>南屏秋屏閣見方輿勝覽</hi>
土牀安睡穏紙被轉身鳴<hi>客舍作荘詩話見劉克</hi>
髮任莖莖白詩須字字清<hi>苦吟</hi>
<pb n="KR4d0004_WYG_000-17a"/>
何須三呌絶已恨一聲多<hi>峡中聞猿</hi>
莫嗟黑髪從頭白終見黄河到底清<hi>寄張詠以上三聨見江少虞類苑</hi>
清宵無好夢白日有閒愁<hi>見厯代吟譜</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0004_WYG_000-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　逍遥集<lb/>
</p>
<p>
</p>
  </div>
</body>
</text>
</TEI>
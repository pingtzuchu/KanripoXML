<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>唐風集巻一</head> <lb/>
    <p>
<pb n="KR4c0099_WYG_001-1a"/>
欽定四庫全書<lb/>
　唐風集巻一<lb/>
　　　　　　　　　　　　唐　杜荀鶴　撰<lb/>
　今體五言凡一百二十六首<lb/>
　　春宫怨<lb/>
早被嬋娟悞欲粧臨鏡慵承恩不在貌敎妾若為容風<lb/>
暖鳥聲碎日高花影重年年越溪女相憶採芙蓉<lb/>
　　訪道者不遇<lb/>
<pb n="KR4c0099_WYG_001-1b"/>
寂寂白雲門尋真不遇真祇應松上鶴便是洞中人藥<lb/>
圃花香異沙泉鹿跡新題詩留姓字他日此相親<lb/>
　　送人遊吳<lb/>
君到姑蘇見人家盡枕河古宫閒地少水港小橋多夜<lb/>
市賣菱藕春船載綺羅遥知未眠月鄕思在漁歌<lb/>
　　送陳昈歸麻川<lb/>
麻川清見底佀入武陵溪兩岸山相向三春鳥亂啼酒<lb/>
旗和栁動僧屋與雲齊即此吾鄕路懐君夢不迷<lb/>
<pb n="KR4c0099_WYG_001-2a"/>
　　出山<lb/>
病眼看春牓文塲公道開朋人登第盡白髮出山來處<lb/>
世曾無過惟天合是媒長安不覺逺期遂一名迴<lb/>
　　浙中逢詩友<lb/>
到處有同人多為賦與文詩中難得友湖畔喜逢君凍<lb/>
把城根雪風開嶽面雲苦吟吟不足爭忍話離羣<lb/>
　　送友遊吳越<lb/>
去越從吳過吳疆與越連有園多種橘無水不生蓮夜<lb/>
<pb n="KR4c0099_WYG_001-2b"/>
市橋邊火春風寺外船此中偏重客君去必經年<lb/>
　　出常山界使囘有寄<lb/>
自小即南北未如今日離封疆初盡處人使却囘時開<lb/>
口有所忌此心無以為行行復垂淚不稱是男兒<lb/>
　　經廢宅<lb/>
人生當貴盛修德可延之不慮有今日爭敎無破時蘚<lb/>
斑題字壁花發帶巢枝何況蒿原上荒墳與折碑<lb/>
　　登天台寺<lb/>
<pb n="KR4c0099_WYG_001-3a"/>
一到天台寺高低景旋生共僧巖上坐見客海邊行野<lb/>
色人耕破山根浪打鳴忙時向閒處不覺有閒情<lb/>
　　途中春<lb/>
馬上覽春色丈夫慙淚垂一生看老却五字未逢知酒<lb/>
力不能久愁根無可醫明年到今日公道與誰期<lb/>
　　入關歴陽道中却寄舍弟<lb/>
求名日苦辛日望日榮親落葉山中路秋霖馬上人晨<lb/>
昏知汝道詩酒衛吾身自笑抛麋鹿長安擬醉春<lb/>
<pb n="KR4c0099_WYG_001-3b"/>
　　贈歐陽明府<lb/>
賢宰宰斯邑政聞閭里間都縁民訟少長覺吏徒閒帆<lb/>
落樽前浦鍾鳴枕上山囘舟却惆悵數宿釣魚灣<lb/>
　　贈臨上人<lb/>
不計禪兼律終須入悟門解空非有自所得是無言眼<lb/>
豁浮生夢心澄大道源今來習師者多鏁敎中猿<lb/>
　　題戰島僧居<hi>在江之心</hi>
師愛無塵地江心島上居接船求化慣登陸赴齋疎載<lb/>
<pb n="KR4c0099_WYG_001-4a"/>
土春栽樹抛生日餧魚入雲蕭帝寺畢竟欲何如<lb/>
　　别衡州牧<lb/>
朝别使君門暮投江上村從來無舊分臨去望何恩行<lb/>
計自不定此心誰與論秋猿叫寒月祇欲斷人魂<lb/>
　　送人遊江南<lb/>
滿酌勸君酒勸君君莫辭能禁幾度别即到白頭時晩<lb/>
岫無雲蔽春帆有燕隨男兒兩行淚不欲等閒垂<lb/>
　　遊茅山<lb/>
<pb n="KR4c0099_WYG_001-4b"/>
步步入山門仙家鳥徑分漁樵不到處麋鹿自成羣石<lb/>
面迸出水松頭穿破雲道人星月下相次禮茅君<lb/>
　　讀友人詩巻<lb/>
冰齒味瑶軸祇應神鬼知坐當羣靜後吟到月沈時雪<lb/>
峽猿聲健風檉鶴立危篇篇一字字誰復更言詩<lb/>
　　寄從叔<lb/>
三族不當路長年猶布衣苦吟天與性直道世將非雁<lb/>
夜愁癡坐漁鄕老憶歸為儒皆可立自是拙時機<lb/>
<pb n="KR4c0099_WYG_001-5a"/>
　　寄李溥<lb/>
如我如君者不妨身晩成但從時輩笑自得古人情共<lb/>
莫更初志俱期立後名男兒且如此何用嘆平生<lb/>
　　郊居即事投李給事<lb/>
無祿奉晨昏閒居幾度春江湖苦吟士天地最窮人書<lb/>
劍同三友蓬蒿外四隣相知不相薦何以自謀身<lb/>
　　寄詩友<lb/>
别來春又春相憶喜相親與我為同志如君能幾人何<lb/>
<pb n="KR4c0099_WYG_001-5b"/>
時吟得力漸老事關身惟有前溪水年年濯客塵<lb/>
　　題田家翁<lb/>
田翁真快活婚嫁不離邨州縣供輸罷追隨鼓笛喧盤<lb/>
飱同老少家計共田園自説身無事應官有子孫<lb/>
　　長安冬日<lb/>
近臘饒風雪閒房凍坐時書生敎到此天意轉難知吟<lb/>
苦猿三叫形枯栢一枝還應公道在未忍與山期<lb/>
　　霽後登唐興寺水閣<lb/>
<pb n="KR4c0099_WYG_001-6a"/>
一雨三秋色蕭條古寺間無端登水閣有處似家山白<lb/>
日生新事何時得暫閒將知老僧意未必戀松關<lb/>
　　山中寄友人<lb/>
深山多隙地無力及耕桑不是營生拙都縁覔句忙破<lb/>
牕嵐翳燭穿屋月侵床吾友應相笑辛勤道未光<lb/>
　　自述<lb/>
四海欲行遍不知終遇誰用心常合道出語或傷時擬<lb/>
作閒人老慙無識者嗤如今巳無計祇得苦于詩<lb/>
<pb n="KR4c0099_WYG_001-6b"/>
　　題江山寺<lb/>
江上山頭寺景留吟客船遍遊銷一日重到是何年沙<lb/>
鳥多翹足巖僧半露肩為詩多語澁喜此得終篇<lb/>
　　秋日旅舍卧病呈所知<lb/>
秋色上庭枝愁懷切向誰青雲無勢日華髮有狂時枕<lb/>
上聞風雨江南繫别離如何吟到此此道不聞知<lb/>
　　秋宿山館<lb/>
山館坐待曉夜長吟役神斜風吹敗葉寒燭照愁人藴<lb/>
<pb n="KR4c0099_WYG_001-7a"/>
蓄天然性澆訛世惡真男兒出門志不獨為謀身<lb/>
　　贈老僧<lb/>
衆僧尊夏臘靈嶽遍曾登度水手中杖行山溪畔藤心<lb/>
空黙是印眉白雪為稜自得巡方道棲禪老未能<lb/>
　　别舍弟<lb/>
欲住住不得出門天氣秋惟知偷拭淚不忍更囘頭此<lb/>
日祇愁老況身方逺遊孤寒將五字何以動諸侯<lb/>
　　雪中别詩友<lb/>
<pb n="KR4c0099_WYG_001-7b"/>
酒寒無小户請滿酌行杯若待雪消去自然春到來出<lb/>
城人跡少向暮鳥聲哀未遇應關命侯門處處開<lb/>
　　題嶽麓寺<lb/>
一簇楚江山江山勝此難覔人來畫取到處得吟看鶴<lb/>
隠松聲盡魚沈檻影寒自知心未了閒話亦多端<lb/>
　　懷廬嶽書齋<lb/>
長憶在廬嶽免低塵土顔煮茶牕底水採藥屋頭山是<lb/>
境皆遊遍誰人不羨閒無何一名繫引出白雲間<lb/>
<pb n="KR4c0099_WYG_001-8a"/>
　　題唐興寺小松<lb/>
雖小天然别難將衆木同侵僧半牕月向客滿<hi>一作一</hi>襟<lb/>
風枝拂行苔鶴聲分叫砌蟲如今未堪看須是雪霜中<lb/>
　　與友人話别<lb/>
客路行多少干人無易顔未成終老計難致此身閒月<lb/>
兔走入海日烏飛出山流年留不得半在别離間<lb/>
　　贈廬嶽隠者<lb/>
自見來如此未嘗離洞門結茅遮雨雪採藥給晨昏古<lb/>
<pb n="KR4c0099_WYG_001-8b"/>
樹藤纒殺春泉鹿過渾悠悠無一事不似屬乾坤<lb/>
　　懷紫閣隠者<lb/>
紫閣白雲端雲中有地仙未歸蓬島上猶隠國門前洞<lb/>
口人無跡花隂鹿自眠焚香賦詩罷星月冷遥天<lb/>
　　題會上人院<lb/>
鼓角城中寺師居日得閒心能行大道何用在深山破<lb/>
衲新添線空門夜不關心知與眼見終取到無間<lb/>
　　送黃補闕南遷<lb/>
<pb n="KR4c0099_WYG_001-9a"/>
得罪非天意分明謫去身一心貪諫主開口不防人自<lb/>
古有遷客何朝無直臣喧然公論在難滯楚南雲<lb/>
　　送賔貢登第後歸海東<lb/>
歸捷中華第登船鬢未絲直應天上桂别有海東枝國<lb/>
界波窮處鄕心日出時西風送君去莫慮到家遲<lb/>
　　近試投所知<lb/>
白髮隨梳落吟懷説向誰敢辭成事晩自是出山遲擬<lb/>
動如浮海凡言似課詩終<hi>一作修</hi>身事知已此外復何為<lb/>
<pb n="KR4c0099_WYG_001-9b"/>
　　送友人牧江州<lb/>
本國兵戈後難官在此時逺分天子命深要使君知但<lb/>
遂生靈願當應雨露隨江山勝他郡閒賦庾樓詩<lb/>
　　辭座主侍郎<lb/>
一飯尚懷感況攀高桂枝此恩無報處故國逺歸時祇<lb/>
恐兵戈隔再趨門館遲茅堂拜親後特地淚雙垂<lb/>
　　别從叔<lb/>
立馬不忍上醉醒天氣寒都縁在門易直似别家難世<lb/>
<pb n="KR4c0099_WYG_001-10a"/>
路旣如此客心須自寛江村亦飢凍爭及問長安<lb/>
　　送人南遊<lb/>
凡遊南國者未有不蹉跎到海路難盡挂帆人更多潮<lb/>
沙分象跡花洞響蠻歌縱有投文處於君能幾何<lb/>
　　經賈島墓<lb/>
謫宦自麻衣銜寃至死時山根三尺墓人口數聯詩仙<lb/>
桂終無分皇天似有私暗松風雨夜空使老猿悲<lb/>
　　秋夜晩泊<lb/>
<pb n="KR4c0099_WYG_001-10b"/>
一望一蒼然蕭騷起暮天逺山橫落日歸鳥度平川家<lb/>
是去秋别月當今夕圓漁翁似相伴徹曉葦叢邊<lb/>
　　送舍弟<lb/>
我受羇棲慣客情方細知好看前路事不比在家時勉<lb/>
汝言須記聞人善即師旅中無廢業時作一篇詩<lb/>
　　將歸山逢友人<lb/>
儒為君子儒儒道不妨孤白髮多生矣青山可住乎徉<lb/>
狂寧是事巧達又非夫祇此平生願他人肻信無<lb/>
<pb n="KR4c0099_WYG_001-11a"/>
　　經九華費徵君墓<lb/>
凡弔先生者多傷荆棘間不知三尺墓高却九華山天<lb/>
地有何外子孫無亦閒當時若徵起未必得身還<lb/>
　　溪居叟<lb/>
溪翁居靜處溪鳥入門飛早起釣魚去夜深乘月歸見<lb/>
君無事老覺我有求非不説風霜苦三冬一艸衣<lb/>
　　與友人對酒吟<lb/>
憑君滿酌酒聽我醉中吟客路如天逺侯門似海深新<lb/>
<pb n="KR4c0099_WYG_001-11b"/>
墳侵古道白髮戀黃金共有人間事須懷濟物心<lb/>
　　送僧<lb/>
道了亦未了言閒今且閒從來無住處此去向何山片<lb/>
石樹隂下斜陽潭影間請師留偈别恐不到人寰<lb/>
　　送九華道士遊茅山<lb/>
忽起他山興飄然出舊山於身無切事在世有餘閒日<lb/>
月浮生外乾坤大醉間故園華表上誰得見君還<lb/>
　　寄舍弟<lb/>
<pb n="KR4c0099_WYG_001-12a"/>
世亂信難通鄕心日萬重弟兄皆嚮善天地合相容大<lb/>
野隂雲重連城殺氣濃家山白雲裏卧得最高峯<lb/>
　　下第投所知<lb/>
若以名塲内誰無一軸詩縱饒生白髮豈敢怨明時知<lb/>
已雖然切春官未必私寧敎讀書眼不有看花期<lb/>
　　寄顧雲<lb/>
省得前年别蘋洲旅館中亂離身不定彼此信難通侯<lb/>
國兵雖斂吾鄕業巳空秋來憶君夢夜夜逐征鴻<lb/>
<pb n="KR4c0099_WYG_001-12b"/>
　　贈宣城麋明府<lb/>
天下為官者無君一軸詩數聯同我得當代遇誰知年<lb/>
齒吟將老生涯説可悲何當抛手板隣隠過危時<lb/>
　　望逺<lb/>
門前通大道望逺上高臺落日人行盡<hi>一作逝</hi>窮邊信不<lb/>
來還聞戰得勝未見勅招囘却入機中坐新愁織不開<lb/>
　　冬末投長沙裴侍郎<lb/>
欲露塵中事其如不易言家山一離别艸樹匝春暄吹<lb/>
<pb n="KR4c0099_WYG_001-13a"/>
夢風天角啼愁雪嶽猿佇思心覺滿何以逺門軒<lb/>
　　贈秋浦金明府長<lb/>
倚郭難為宰非君即有私惟憑野老口不立政聲碑苦<lb/>
甚求名日貧於未選時溪山竟如此利得且吟詩<lb/>
　　和高秘書早春對雪登樓見寄之什<lb/>
天有惜花意恐花開染塵先敎微雪下始放滿城春且<lb/>
醉登樓客重期出郭人因酬郢中律<hi>一作作</hi>霜鬢數莖新<lb/>
　　亂後山中作<lb/>
<pb n="KR4c0099_WYG_001-13b"/>
自從天下亂日晩别庭闈兄弟團圞樂羇孤逺近歸文<lb/>
章甘世薄耕種喜山<hi>一作田</hi>肥直待中興後方應出隠扉<lb/>
　　旅寓書事<lb/>
日日驚身事悽悽欲斷魂時清不自立髮白傍誰門中<lb/>
路殘秋雨空山一夜猿公卿得見面懷抱細難言<lb/>
　　舟行晩泊江上寺<lb/>
久勞風水<hi>一作雨</hi>上禪客喜相依挂衲雖無分修心未覺<lb/>
非日沈山虎出鍾動寺禽歸月上潮平後談空<hi>一作𤣥</hi>漸<lb/>
<pb n="KR4c0099_WYG_001-14a"/>
入微<lb/>
　　長林山中聞賊退寄孟明府<lb/>
一縣今如此殘民數不多也知賢宰切爭奈亂兵何皆<lb/>
自干戈達咸思雨露和應憐住山者頭白未登科<lb/>
　　泗上客思<lb/>
痛飲復高歌愁終不奈何家山隨日逺身事逐年多没<lb/>
鴈雲橫楚兼蟬栁夾河此心閒未得到處被詩磨<lb/>
　　寄同人<lb/>
<pb n="KR4c0099_WYG_001-14b"/>
盡與貧為患唯余即不然四方無靜處百口度荒年白<lb/>
髮生閒事新詩出數聯時情竟如此不免却歸田<lb/>
　　下第出關投鄭拾遺<lb/>
丹霄桂有枝未折未為遲況是孤寒士兼行苦澁詩杏<lb/>
園人醉日關路獨歸時更卜深知意將來擬薦誰<lb/>
　　塞上<lb/>
艸白河冰合蕃戎出掠頻戍樓三急號探馬一條塵戰<lb/>
士風霜苦將軍雨露新封侯不由此何以慰征人<lb/>
<pb n="KR4c0099_WYG_001-15a"/>
　　别敬侍郎<lb/>
交道有寒暑在人無古今與君中夜話盡我一生心所<lb/>
向未得志豈惟空解吟何當重相見舊隠白雲深<lb/>
　　送青陽李明府<lb/>
善政無慚色吟歸似等閒惟將六幅絹寫得九華山求<lb/>
理空頭白離京債未還仍聞猿與鶴都在一船間<lb/>
　　將遊湘湖有作<lb/>
一家相别意不得不澘然逺作南方客初登上水船嶽<lb/>
<pb n="KR4c0099_WYG_001-15b"/>
鍾思冷夢湘月少殘篇便有歸來計風波亦隔年<lb/>
　　送姚庭珪<lb/>
脱衣將換酒對酌話何之雨後秋蕭索天涯晩别離人<lb/>
生無此恨鬢色不成絲未得重相見看君馬上詩<lb/>
　　投李大夫<lb/>
自小僻於詩篇篇恨不竒苦吟無暇日華髮有多時進<lb/>
取門難見升沈命未知秋風夜來急還恐到京遲<lb/>
　　貽里中同志<lb/>
<pb n="KR4c0099_WYG_001-16a"/>
鄕里為儒者唯君見我心詩書常共讀雨雪亦相尋貧<lb/>
賤志氣在子孫交契深古人猶晩達況未鬂霜侵<lb/>
　　江上送韋彖先輩<lb/>
不易為離抱江天即見鴻暮帆何處落涼月與誰同木<lb/>
葉新霜後漁燈夜浪中時難慎行止吾道利于窮<lb/>
　　維揚逢詩友張喬<lb/>
天下方多事逢君得話詩直應吾道在未覺國風衰生<lb/>
計吟銷日人情醉過時雅篇三百首留作後來師<lb/>
<pb n="KR4c0099_WYG_001-16b"/>
　　秋晨有感<lb/>
木葉落時節旅人初夢驚鍾才枕上盡事已眼前生吟<lb/>
髮不長黑世交無久情且將公道約未忍便歸耕<lb/>
　　秋日山中寄李處士<lb/>
吾輩道何窮寒山細雨中兒童書懶讀果栗樹將空言<lb/>
論關時務篇章見國風昇平猶可用應不廢為公<hi>一作翁</hi>
　　晩泊金陵水亭<lb/>
江亭當廢國秋景倍蕭騷夕照殘荒壘寒潮漲古濠就<lb/>
<pb n="KR4c0099_WYG_001-17a"/>
田看鶴劣<hi>一作大</hi>隔水見僧高無限前朝事醒吟易覺勞<lb/>
　　錢塘别羅隠<lb/>
故國看看逺前程計在誰五更聽角後一葉渡江時吾<lb/>
道天寧喪人情日可疑西陵向西望雙淚為君垂<lb/>
　　山中貽同志<lb/>
君貧我亦貧為善喜為隣到老如今日無心愧古人閉<lb/>
門非傲世守道是謀身别有同山者其如未可親<lb/>
　　秋日懷九華舊居<lb/>
<pb n="KR4c0099_WYG_001-17b"/>
吾道在五字吾身寧陸沈涼生中夜雨<hi>一作月</hi>病起故山<lb/>
心燭共寒酸影蛩添苦楚吟何當遂歸去一徑入松林<lb/>
　　江岸秋思<lb/>
驅馬傍江行鄕愁步步生舉鞭揮栁色隨手失蟬聲秋<lb/>
稼縁長道寒雲約古城家貧遇豐歲無地可歸耕<lb/>
　　哭劉德仁<lb/>
賈島還如此生前不見春豈能詩苦者便是命羈人家<lb/>
事因吟失時情碍國親多應銜恨骨千古不為塵<lb/>
<pb n="KR4c0099_WYG_001-18a"/>
　　經青山弔李翰林<lb/>
何為先生死先生道日新青山明月夜千古一詩人天<lb/>
地空銷骨聲名不傍身誰移耒陽冢來此作吟隣<lb/>
　　下第東歸别友人<lb/>
不得同君住當春别帝鄕年華落第老歧路出關長芳<lb/>
艸縁流水殘花向夕陽懷親暫歸去非是釣滄浪<lb/>
　　秋宿詩僧雲英房因贈<lb/>
賈島憐無可都縁數句詩君雖是後輩我謂過當時溪<lb/>
<pb n="KR4c0099_WYG_001-18b"/>
浪和星動松隂帶鶴移同吟到明坐此道淡誰知<lb/>
　　送人宰吳縣<lb/>
海漲兵荒後為官合動情字人無異術至論不如清艸<lb/>
履隨船賣綾梭隔水鳴唯持古人意千里贈君行<lb/>
　　讀友人詩<lb/>
君詩通大雅吟覺古風生外却浮華景中含敎化情名<lb/>
應高日月道可潤公卿莫以孤寒恥孤寒達更榮<lb/>
　　登山寺<lb/>
<pb n="KR4c0099_WYG_001-19a"/>
山半一山寺野人秋日登就中偏愛石獨上最高層有<lb/>
果猿攀<hi>一作揺</hi>樹無齋鴿看僧儒門自多事來此復何能<lb/>
　　辭九江李郎中入關<lb/>
帝里無相識何門跡可親願開言重口薦與分深人巻<lb/>
許新詩出家憐舊業貧今從九江去應免更迷津<lb/>
　　江南逢李先輩<lb/>
李杜復李杜彼時逢此時干戈侵帝里流落向天涯歲<lb/>
月銷於酒平生斷在詩懷才不得志祇恐滿頭絲<lb/>
<pb n="KR4c0099_WYG_001-19b"/>
　　秋日寄吟友<lb/>
閒坐細思量唯吟不可忘食無三畝地衣絶一株桑蟬<lb/>
樹生寒色漁潭落曉光青雲舊知已未許釣滄浪<lb/>
　　江上與從弟話别<lb/>
相逢盡説歸早晚遂歸期流水多通處孤舟少住時干<lb/>
人不得巳非我欲為之及此終無愧其如道在兹<lb/>
　　送友人遊南海<lb/>
南海南邊路君遊祇為貧山川多少地郡邑幾何人花<lb/>
<pb n="KR4c0099_WYG_001-20a"/>
鳥名皆别寒暄氣不均相期早晚見莫待瘴侵身<lb/>
　　贈聶尊師<lb/>
詩道將仙分求之不可求非關從小學應是數生修蟾<lb/>
桂雲梯折鼇山鶴駕遊他年兩成事堪喜是隣州<lb/>
　　旅感<lb/>
白髮根叢出鑷頻愁不開自憐空老去誰信苦吟來客<lb/>
路東西濶家山早晚囘翻思釣魚處一雨一層苔<lb/>
　　寄益陽武灌明府<lb/>
<pb n="KR4c0099_WYG_001-20b"/>
縣稱詩人理無嫌日寂寥溪山入城郭戸口半漁樵月<lb/>
滿彈琴夜花香漉酒朝相思不相見煙水路迢迢<lb/>
　　湘中秋日呈所知<lb/>
四海無寸土一生惟苦吟虚垂異鄕淚不滴别人心雨<lb/>
<hi>一作木</hi>色凋湘樹灘聲下塞禽求歸歸未得不是擲光隂<lb/>
　　苦吟<lb/>
世間何事好最好莫過詩一句我自得四方人巳知生<lb/>
應無輟日死是不吟時始擬歸山去林泉道在兹<lb/>
<pb n="KR4c0099_WYG_001-21a"/>
　　閩中别所知<lb/>
觸目生歸思那堪路七千臘中離此地馬上見明年郡<lb/>
邑溪山巧寒暄日月偏自疑雙鬂雪不似到南天<lb/>
　　塞上傷戰士<lb/>
戰士説辛勤書生不忍聞三邊逺天子一命信將軍野<lb/>
火燒人骨隂風捲陣雲其如禁城裏何以重要勲<lb/>
　　春日訪獨孤處士<lb/>
地僻春來靜深宜長者居好花都待<hi>一作大</hi>晚修竹不妨<lb/>
<pb n="KR4c0099_WYG_001-21b"/>
疎鴈入湘江食人侵曉色鋤似君無學處頭白道如初<lb/>
　　哭友人<lb/>
病向名塲得終為善誤身無兒承後嗣有女托何人葬<lb/>
禮難求備交情好者貧惟餘舊文集一覽一沾巾<lb/>
　　新栽竹<lb/>
斸破蒼苔色因栽十數莖牕風從此冷詩思當時清酒<lb/>
入盃中影棊添局上聲不同桃與李瀟洒伴書生<lb/>
　　送吳蜕下第入蜀<lb/>
<pb n="KR4c0099_WYG_001-22a"/>
下第言之蜀那愁舉别盃難兄方在幕上相復憐才鳥<lb/>
徑盤春靄龍湫發夜雷臨卭無久戀高桂待君囘<lb/>
　　亂後題山<hi>一作山居</hi>
亂世題山谷征鼙喜不聞詩書猶滿架弟姪未為軍山<lb/>
犬眠紅葉樵童唱白雲此心非此志終擬致明君<lb/>
　　題著禪師<lb/>
大道本無幻常情自有魔人皆迷著此師獨悟如何為<lb/>
岳開牕濶因蟲長艸多説空空説得空得到維摩<lb/>
<pb n="KR4c0099_WYG_001-22b"/>
　　春日閒居即事<lb/>
未得青雲志春同秋日情花開如葉落鶯語似蟬鳴道<lb/>
合和貧守詩堪與命爭飢寒是吾事斷定不歸耕<lb/>
　　秋宿棲賢寺懷友人<lb/>
一宿三秋寺閒忙與曉分細泉山半落孤客夜深聞鶴<lb/>
去巢盛月龍潜穴擁雲苦吟方見景多恨不同君<lb/>
　　亂後再逢汪處士<lb/>
如君真道者亂<hi>一作高</hi>世有閒情每别不知處見來長後<lb/>
<pb n="KR4c0099_WYG_001-23a"/>
生藥非因病服酒不為愁傾笑我於身苦吟髭白數莖<lb/>
　　山中喜與故交宿話<lb/>
逺地能相訪何慙事力微山中深夜坐海内故交稀村<lb/>
酒沽來濁溪魚釣得肥貧家只如此未可便言歸<lb/>
　　觀棊<lb/>
對面不相見用心同用兵算人常欲殺顧已自貪生得<lb/>
勢侵吞逺乘危打刼贏有時逢敵手當局到深更<lb/>
　　送人宰德清<lb/>
<pb n="KR4c0099_WYG_001-23b"/>
亂世人多事耕桑或失時不聞寛賦斂因此轉流離天<lb/>
意未如是君心無自欺能依四十字可立德清碑<lb/>
　　寄竇處士<lb/>
漳水醉中别今來猶未醒半生因酒廢大國幾時寧海<lb/>
畔將軍栁天邊處士星遊人不可見春入亂山青<lb/>
　　題歴山舜祠<hi>山有廟呼為帝二子多變妖異為時所敬</hi>
昔舜曾耕地遺風日寂寥世人那肻祭大聖不興妖殿<lb/>
宇秋霖壞杉松野火燒時訛競淫祀絲竹醉山魈<lb/>
<pb n="KR4c0099_WYG_001-24a"/>
　　贈李䝉叟<lb/>
在我成何事逢君更勸吟縱饒不得力猶勝别勞心凡<lb/>
事有興廢詩名無古今百年能幾日忍不惜光隂<lb/>
　　維揚冬末寄幙中二從事<lb/>
聞道長溪尉相留一館閒已投三寸管尚隔幾重山為<lb/>
旅春風外懷人夜雨間年來疎覽鏡怕見減朱顔<lb/>
　　和劉評事送海禪和歸山<lb/>
衲外元無象言尋那路尋問禪將底説傳印得何心未<lb/>
<pb n="KR4c0099_WYG_001-24b"/>
了羣山淺難休一室深伏魔寧是獸巢頂亦非禽觀色<lb/>
風驅霧聽聲雪灑林凡歸是歸處不必指高岑<lb/>
　　御溝栁<hi>此首應在唐興寺小松後</hi>
律到御溝春溝邊栁色新細籠穿禁水輕拂入朝人日<lb/>
近韶光早天低聖澤勻谷鶯棲未穏宫女畫難真楚國<lb/>
空揺浪隋堤暗惹塵如何帝城裏先得覆龍津<lb/>
　<lb/>
　唐風集巻一<lb/>
</p>
<p>
</p>
  </div>
<div>
<head>唐風集巻二</head> <lb/>
    <p>
<pb n="KR4c0099_WYG_002-1a"/>
欽定四庫全書<lb/>
　唐風集巻二<lb/>
　　　　　　　　　　　　唐　杜荀鶴　撰<lb/>
　今體七言凡一百四十首<lb/>
　　冬末同友人泛瀟湘<lb/>
殘臘泛舟何處好最多吟興是瀟湘就船買得魚偏美<lb/>
踏雪沽來酒倍香猿到夜深啼嶽麓鴈知春近别衡陽<lb/>
與君剩採江山景裁取新詩入帝郷<lb/>
<pb n="KR4c0099_WYG_002-1b"/>
　　贈李鐔<hi>鐔自維楊遇亂東入中山</hi>
君行君文天合知見君如此我興悲秖殘三口兵戈後<lb/>
纔到孤村雨雪時著卧衣裳難辦洗旋求糧食莫供炊<lb/>
地鑪不暖柴枝濕猶把䝉求授小兒<lb/>
　　旅中卧病<lb/>
秋來誰料病相縈枕上心猶算去程風射破牕燈易滅<lb/>
月穿疎屋夢難成故園何啻三千里新鴈纔聞一兩聲<lb/>
我自與人無舊分非干人與我無情<lb/>
<pb n="KR4c0099_WYG_002-2a"/>
　　旅泊遇郡中叛亂示同志<lb/>
握手相看誰敢言軍家刀劒在腰邊遍搜寶貨無藏處<lb/>
亂殺平人不怕天古寺拆為修寨木荒墳開作甃城塼<lb/>
郡侯逐出渾閒事正是鑾輿幸蜀年<lb/>
　　贈秋浦張明府<lb/>
君為秋浦三年宰萬慮關心兩鬂知人事旋生當路縣<lb/>
吏才難展用兵時農夫背上題軍號賈客船頭插戰旗<lb/>
他日親知問官況但敎吟取杜家詩<lb/>
<pb n="KR4c0099_WYG_002-2b"/>
　　雪<lb/>
風攪長空寒骨生光於曉色報牕明江湖不見飛禽影<lb/>
巖谷惟聞折竹聲巢穴幾多相似處路歧兼得一般平<lb/>
擁袍公子休<hi>一作莫</hi>言冷中有樵夫跣足行<lb/>
　　題廬嶽劉處士艸堂<lb/>
仙境閒尋採藥翁艸堂留話一宵同若看山下雲深處<lb/>
直是人間路不通泉領藕花來洞口月將松影過溪東<lb/>
求名心在閒難遂明日馬蹄塵土中<lb/>
<pb n="KR4c0099_WYG_002-3a"/>
　　山中寄詩友<lb/>
山深長恨少同人覽景無時不憶君庭果自從霜後熟<lb/>
野猿頻向屋邊聞琴臨秋水彈明月酒就東山酌白雲<lb/>
仙桂算攀攀合得平生心力盡於文<lb/>
　　秋宿臨江驛<lb/>
南來北去二三年年去年來兩鬂斑舉世盡從愁裏老<lb/>
誰人肻向死前閒漁舟火影寒歸浦驛路鈴聲夜過山<lb/>
身事未成歸未得聽猿鞭馬入長關<lb/>
<pb n="KR4c0099_WYG_002-3b"/>
　　題瓦棺寺真上人院矮檜<lb/>
天生仙檜是長材栽檜希逢此最低一自舊山來砌畔<lb/>
幾畨凡木與雲齊迥無斜影敎僧踏免有閒枝引鶴棲<lb/>
今日偶題題似著不知題後更誰題<lb/>
　　江下初秋寓泊<lb/>
濛濛煙雨蔽江村江館愁人好斷魂自别家來生白髮<lb/>
為侵星起謁朱門也知栁欲開春眼爭奈萍無入土根<lb/>
兄弟無書鴈歸北一聲聲覺苦於猿<lb/>
<pb n="KR4c0099_WYG_002-4a"/>
　　投從叔補闕<lb/>
吾宗不謁謁詩宗常仰門風繼國風空有篇章傳海内<lb/>
更無親族在朝中其來雖愧源流淺所得須憐雅頌同<lb/>
三十年吟到今日不妨私薦亦成公<lb/>
　　贈張員外兒<lb/>
張公一子才三歲聞客吟聲便出來喚物舌頭猶未穏<lb/>
誦詩心孔迥然開天生便是成家慶年長終為間世才<lb/>
月裏桂枝知有分不勞諸丈作梯媒<lb/>
<pb n="KR4c0099_WYG_002-4b"/>
　　重陽日有作<lb/>
一為重陽上古臺亂時誰見菊花開偷摰白髮真堪笑<lb/>
牢鏁黃金實可哀是箇少年皆老去爭知荒塚不榮來<lb/>
大家拍手高聲唱日未沈山且莫迴<lb/>
　　入關寄九華友人<lb/>
坐牀難穏露蟬新便作東西馬上身醲酒却輸耽睡客<lb/>
好山翻對不吟人無多志氣禁離别強半年光屬苦辛<lb/>
篋裏篇章頭上雪未知誰戀杏園春<lb/>
<pb n="KR4c0099_WYG_002-5a"/>
　　送李鐔遊新安<lb/>
邯鄲李鐔才崢嶸酒狂詩逸難干名氣直不與兒<hi>一作時</hi>
輩洽醉來擬共天公爭孤店夜燒枯葉坐亂時秋踏早<lb/>
霜行一間茅屋住不穏剛出為人平不平<lb/>
　　冬末自長沙遊桂嶺留獻所知<lb/>
家隔重湖歸未期更堪南去别深知前程笑到山多處<lb/>
上馬愁逢歲盡時四海内無容足地一生中有苦心詩<lb/>
朱門秖見朱門事獨把孤寒問阿誰<lb/>
<pb n="KR4c0099_WYG_002-5b"/>
　　送福昌周繇少府歸寧兼謀隠<lb/>
少見古人無逺慮如君真得古人情登科作尉官雖小<lb/>
避世安親祿巳榮一路水雲生隠思幾山猿鳥認吟聲<lb/>
知君未作終焉計要著文章待太平<lb/>
　　賀顧雲侍御府主與子弟奏官<hi>勅下時年七歲</hi>
青桂朱袍不賀兄賀兄榮是見兒榮孝經始向堂前徹<lb/>
官誥當從幕下迎戲把藍袍包果子嬌將竹笏惱先生<lb/>
自慚亂世無知已弟姪鞭牛傍隴耕<lb/>
<pb n="KR4c0099_WYG_002-6a"/>
　　舟行即事<lb/>
年少髭鬚雪欲侵别家三日幾般心朝隨賈客憂風色<lb/>
夜逐漁翁宿葦林秋水鷺飛紅蓼晚暮山猿叫白雲深<lb/>
重陽酒熟茱萸紫却向江頭倚棹吟<lb/>
　　亂後山居<lb/>
從亂移家擬傍山今來方辦買山錢九州有路休為客<lb/>
百歳無愁即是仙野叟並田鋤暮雨溪禽同石立寒烟<lb/>
他人似我還應少如此安貧亦荷天<lb/>
<pb n="KR4c0099_WYG_002-6b"/>
　　山居寄同志<lb/>
茅齋深僻絶輪蹄門徑縁莎細接溪垂釣石臺依竹壘<lb/>
待賔茶竈就巖泥風生谷口猿相叫月照松頭鶴並棲<lb/>
不是無端過時日擬從牕下躡雲梯<lb/>
　　將入關安陸遇兵寇<lb/>
家貧無計早離家離得家來蹇滯多巳是數程行雨雪<lb/>
更堪中路阻兵戈幾州戸口看成血一旦天心却許和<lb/>
四面煙塵少無處不知吾土自如何<lb/>
<pb n="KR4c0099_WYG_002-7a"/>
　　夏日登友人書齋林亭<lb/>
暑天長似秋天冷帶郭林亭盡不如蟬噪檻前遮日竹<lb/>
鷺窺池面弄萍魚抛山野客橫琴醉種藥家僮踏雪鋤<lb/>
衆惜君才堪上第莫因居此與名疎<lb/>
　　寄臨海姚中丞<lb/>
夏辭旌斾巳秋深永夕思量淚滿襟風月易斑搜句鬂<lb/>
星霜難改感恩心尋花洞裏連春醉望海樓中徹曉吟<lb/>
雖有夢魂知處所去來多被角聲侵<lb/>
<pb n="KR4c0099_WYG_002-7b"/>
　　秋日閒居寄先達<lb/>
到頭身事欲何為牕下工夫鬂上知乍可百年無稱意<lb/>
難敎一日不吟詩風驅早鴈衝湖色雨挫殘蟬㸃栁枝<lb/>
自古書生也如此獨堪惆悵是明時<lb/>
　　題覺禪和<lb/>
少見修行得似師茅堂佛像亦隨時禪衣衲後雲藏線<lb/>
夏臘高來雪印眉耕地誡侵連塚土伐薪敎䕶帶巢枝<lb/>
有時問著經中事却道山僧總不知<lb/>
<pb n="KR4c0099_WYG_002-8a"/>
　　感秋<lb/>
年年名路謾辛勤襟袖空多馬上塵畫㦸門前難作客<lb/>
釣魚船上易安身冷煙粘栁蟬聲老寒渚澄星鴈叫新<lb/>
自是儂家無住處不關天地窄於人<lb/>
　　題德𤣥上人院<lb/>
刳得心來忙處閒閒中方寸濶於天浮生自是無空性<lb/>
長壽何曾有百年罷定磬敲松罅月解眠茶煮石根泉<lb/>
我雖未似師披衲此理同師悟了然<lb/>
<pb n="KR4c0099_WYG_002-8b"/>
　　春日山居寄友人<lb/>
野吟何處最相宜春景暄和好入詩高下麥苗新雨後<lb/>
淺深山色晚晴時半巖雲脚風牽斷平野花枝鳥踏垂<lb/>
倒載干戈是何日近來麋鹿欲相隨<lb/>
　　懷廬嶽舊隠<lb/>
一别三年長在夢夢中時躡石稜層泉聲入夜方堪聽<lb/>
山色逢秋始好登巖鹿慣隨鋤藥叟溪鷗不怕洗苔僧<lb/>
人間有許多般事求要身閒直未能<lb/>
<pb n="KR4c0099_WYG_002-9a"/>
　　投長沙裴侍郎<lb/>
此身雖賤道長存非謁朱門謁孔門秖望至公將巻讀<lb/>
不求朝士致書論垂綸雨結漁鄕思吹木風傳鴈夜魂<lb/>
男子受恩須有地平生不受等閒恩<lb/>
　　和友人見題山居<lb/>
避時多喜葺居成七字君題萬象清開户曉雲連地白<lb/>
訪人秋月滿山明庭前樹瘦霜來影洞口泉噴雨後聲<lb/>
有景供吟且如此算來何必躁於名<lb/>
<pb n="KR4c0099_WYG_002-9b"/>
　　獻長沙王侍郎<lb/>
文星漸見射台星皆仰為霖沃衆情天澤逼來逢聖主<lb/>
辭林盛去得書生雲粧嶽色供吟景月浩湘流遞政聲<lb/>
美化事多難諷誦未如耕釣口分明<lb/>
　　春日登樓遇雨<lb/>
忽地晴天作雨天全無暑氣似秋間看看水没來時路<lb/>
漸漸雲藏望處山風趂鷺鷥雙出葦浪催漁父盡歸灣<lb/>
一心準擬閒登眺却被詩情使不閒<lb/>
<pb n="KR4c0099_WYG_002-10a"/>
　　春日行次錢塘却寄台州姚中丞<lb/>
豈謂無心求上第難安帝里為家貧江南江北閒為客<lb/>
潮去潮來却老人兩岸雨收鶯語栁一樓風滿角吹春<lb/>
花前不獨垂鄕淚曾是朱門寄食身<lb/>
　　投江上崔尚書<lb/>
此生何路出塵埃猶把中才謁上才閉戸十年專筆硯<lb/>
仰天無處認梯媒馬前霜葉催歸去枕上邊鴻喚覺來<lb/>
若許登門換鬐鬛必應辛苦事風雷<lb/>
<pb n="KR4c0099_WYG_002-10b"/>
　　書事投所知<lb/>
古陌寒風來去吹馬蹄塵旋上麻衣雖然干祿無休意<lb/>
爭奈趨時不見機詩思趂雲從嶽涌鄕心隨鴈遶湖飛<lb/>
肯將骨肉輕離别未遇人知未得歸<lb/>
　　秋日湖外書事<lb/>
十五年來筆硯功秖今猶在苦貧中三秋客路湖光外<lb/>
萬里鄕關楚邑東鳥逕杖藜山翳雨猿林敧枕樹搖風<lb/>
朱門處處若相似此命到頭通不通<hi>邑一作色</hi>
<pb n="KR4c0099_WYG_002-11a"/>
　　題宗上人舊院<lb/>
此院重來事事乖半敧茅屋艸侵堦啄生鴉憶啼松枿<lb/>
接果猿思嘯石崖壁上塵粘蒲葉扇牀前苔爛筍皮鞋<lb/>
分明記得談空日不向秋風更愴懷<lb/>
　　亂後出山逢高員外<lb/>
自從亂後别京關一入煙蘿十五年重出故山生白髮<lb/>
却裝新巻謁清賢牕迴旅夢城頭角栁結鄕愁雨後蟬<lb/>
名姓暗投心暗祝永期收拾向門前<lb/>
<pb n="KR4c0099_WYG_002-11b"/>
　　贈友人罷舉赴交趾辟命<lb/>
罷却名塲擬入秦南行無罪似流人縱經商嶺非馳驛<lb/>
須過長沙弔逐臣舶載海奴鐶硾耳象駞蠻女綵纒身<lb/>
如何待取丹霄桂别赴嘉招作上賓<lb/>
　　山中寡婦<lb/>
夫因兵死守蓬茅麻苧衣衫鬂髮焦桑柘廢來猶納税<lb/>
田園荒後尚徵苗時挑野菜和根煮旋斫生柴帶葉燒<lb/>
任是深山更深處也應無計避征徭<lb/>
<pb n="KR4c0099_WYG_002-12a"/>
　　訪蔡融因題<lb/>
杖藜時復過荒郊來到君家不忍抛每見苦心修好事<lb/>
未嘗開口怨平交一溪寒色漁收網半樹斜陽鳥傍巢<lb/>
必若天工主人事肯交吾子委衡茅<lb/>
　　閒居書事<lb/>
竹門茅屋帶村居數畝生涯自有餘鬂白秖應秋鍊句<lb/>
眼昏多為夜抄書鴈驚風浦漁燈動猿叫霜林橡實疎<lb/>
待得功成即西去時清不問命何如<lb/>
<pb n="KR4c0099_WYG_002-12b"/>
　　友人贈舍弟依韻戲和<lb/>
吾家此弟有何知多愧君開道業基不覺裹頭成大漢<lb/>
昨來竹馬作童兒還縁世遇兵戈鬧秖恐身修禮樂遲<lb/>
及見和詩詩自好碢公不到<hi>一作倒</hi>更何時<lb/>
　　亂後逢村叟<lb/>
經亂衰翁居破村村中何事不傷魂因供寨木無桑柘<lb/>
為著鄕兵絶子孫還似平寧徵賦税未嘗州縣畧安存<lb/>
至於雞犬皆星散日落前山獨倚門<lb/>
<pb n="KR4c0099_WYG_002-13a"/>
　　贈元上人<lb/>
多少僧中僧行高偈成流落遍僧抄經牕月靜灘聲到<lb/>
石徑人稀蘚色交垂露竹粘蟬落殻窣雲松載鶴棲巢<lb/>
煮茶童子閒勝我猶得依時把磬敲<lb/>
　　下第東歸道中作<lb/>
一迴落第一寧親多是途中過却春心火不銷雙鬂雪<lb/>
眼泉難濯滿衣塵苦吟風月唯添病遍識公卿未免貧<lb/>
馬壯金多有官者榮歸却笑讀書人<lb/>
<pb n="KR4c0099_WYG_002-13b"/>
　　夏日留題張山人林亭<lb/>
此中偏稱夏中遊時有風來暑氣收澗底松搖千尺雨<lb/>
庭中竹撼一牕秋求猿句寄山深寺乞鶴書傳海畔洲<lb/>
閒與先生話身事浮名薄宦總悠悠<lb/>
　　傷病馬<lb/>
此馬堪憐力壯時細勻行步恐塵知騎來未省將鞭觸<lb/>
病後長敎覔藥醫顧主強擡和淚眼就人輕刷帶瘡皮<lb/>
秖今筋骨渾全在春暖莎青放未遲<lb/>
<pb n="KR4c0099_WYG_002-14a"/>
　　館舍秋夕<lb/>
寒雨蕭蕭燈焰青燈前孤客難為情兵戈鬧日别鄕國<lb/>
鴻鴈過時思弟兄冷極睡無離枕夢苦多吟有徹雲聲<lb/>
出門便作還家計直至如今計未成<lb/>
　　送僧赴黃山沐湯泉㕘禪宗長老<lb/>
聞有湯泉獨去尋一缻一鉢一無金不愁亂世兵相害<lb/>
却喜寒山路入深野老禱神鵶噪廟獵人衝雪鹿驚林<lb/>
患身是幻逢禪主水洗皮膚語洗心<lb/>
<pb n="KR4c0099_WYG_002-14b"/>
　　哭山友<lb/>
十載同棲廬嶽雲寒燒枯葉夜論文在生未識公卿面<lb/>
至死不離麋鹿羣從見蓬蒿叢壞屋長憂雨雪透荒墳<lb/>
把君詩句高聲讀想得天高也合聞<lb/>
　　獻池州牧<lb/>
池陽今日似漁陽大變凶年作小康江路靜來通客貨<lb/>
郡城安後絶戎裝分開野色收新麥驚斷鶯聲摘嫩桑<lb/>
縱有逋民歸未得逺聞仁政旋還鄕<lb/>
<pb n="KR4c0099_WYG_002-15a"/>
　　送韋書記歸京<hi>座主侍郎同舉</hi>
韋杜相逢眼自明事連恩地倍牽情聞歸帝里愁攀送<lb/>
知到師門話姓名朝客半修前輩禮古人多重晚年榮<lb/>
從來有淚非無淚未似今朝淚滿纓<lb/>
　　獻鄭給事<lb/>
化行邦域二年春樵唱漁歌日日新未降詔書酬善政<lb/>
不知天澤答何人秋登嶽寺雲隨步夜宴江樓月滿身<lb/>
他日朱門恐難掃沙堤新築必無塵<lb/>
<pb n="KR4c0099_WYG_002-15b"/>
　　贈休禪和<lb/>
為僧難得不為僧僧戒僧儀未是能弟子自知心了了<lb/>
吾師應為醉騰騰多生覺悟非關衲一㸃分明不在燈<lb/>
秖道詩人無佛性長將二雅入三乘<lb/>
　　送李先輩從知塞上<lb/>
去艸軍書出帝鄕便從城外學戎裝好隨漢將收胡土<lb/>
莫遣胡兵近漢疆灑磧雪粘旗力重凍河風揭角聲長<lb/>
此行也是男兒事莫向征人恃桂香<lb/>
<pb n="KR4c0099_WYG_002-16a"/>
　　和友人送弟<lb/>
君説無家秖弟兄此中言别若為情干戈鬧日分頭去<lb/>
山水寒時信路行月下斷猿空有影雪中孤鴈却無聲<lb/>
我今骨肉雖飢凍幸喜團圓過亂兵<lb/>
　　酬張員外見寄<lb/>
分應天與吟詩老如此兵戈不廢詩生在世間人不識<lb/>
死於泉下鬼應知啼花蜀鳥春同苦叫雪巴猿晝共飢<lb/>
今日逢君惜分手一枝何校一年遲<lb/>
<pb n="KR4c0099_WYG_002-16b"/>
　　獻新安于尚書<lb/>
九土雄師竟若何未如良牧與天和月留清俸資家少<lb/>
歲計隂功及物多四野緑雲籠稼穡千山明月靜干戈<lb/>
行人耳滿新安事盡是無愁父老歌<lb/>
　　亂後書事寄<hi>一作呈</hi>同志<lb/>
九土如今盡用兵短戈長㦸困書生思量在世頭堪白<lb/>
畫度歸山計未成皇澤正霑新將士侯門不是舊公卿<lb/>
到頭詩巻須藏却各向漁樵混姓名<lb/>
<pb n="KR4c0099_WYG_002-17a"/>
　　中山臨上人院觀牡丹寄諸從事<lb/>
閒來吟遶牡丹叢花艷人生事畧同半雨半風三月内<lb/>
多愁多病百年中開當韶景何多好落向僧家即是空<lb/>
一境别無唯此有忍敎醒坐對支公<lb/>
　　投宣諭張侍郎亂後遇毘陵<lb/>
此生今日似前生重著麻衣特地行經亂後囊新巻軸<lb/>
出山來見舊公卿雨籠蛬壁吟燈影風觸蟬枝噪浪聲<lb/>
聞道中興重人物不妨西去馬蹄輕<lb/>
<pb n="KR4c0099_WYG_002-17b"/>
　　下第投所知<lb/>
落第愁生曉鼓初地寒才薄欲何如不辭更寫公卿巻<lb/>
却是難修骨肉書御苑早鶯啼暖樹釣鄉春水浸貧居<lb/>
擬離門館東歸去又恐重來事轉疎<lb/>
　　哭方干<lb/>
何言寸祿不沾身身没詩名萬古存況有數篇關敎化<lb/>
得無餘慶及兒孫漁樵共壘墳三尺猿鶴同棲月一村<lb/>
天下未寧吾道喪更誰將酒酹吟魂<lb/>
<pb n="KR4c0099_WYG_002-18a"/>
　　秋日泊浦江<lb/>
一帆程歇九秋時漠漠蘆花拂浪飛寒浦更無船並宿<lb/>
暮山時見鳥雙歸照雲烽火驚離抱剪葉風霜逼暑衣<lb/>
江月漸明汀露濕靜驅吟魄入𤣥微<lb/>
　　白髮吟<lb/>
一莖兩莖初似絲不妨驚度少年時幾人亂世得及此<lb/>
今我滿頭何足悲九轉靈丹那勝酒五音清樂未如詩<lb/>
家山蒼翠萬餘尺藜杖楮冠輸老兒<lb/>
<pb n="KR4c0099_WYG_002-18b"/>
　　下第寄池州鄭員外<lb/>
省出蓬蒿修謁初䝉知曾不見生疎侯門數處將書薦<lb/>
帝里經年借宅居未必有詩堪諷誦秖憐無援過吹嘘<lb/>
如今足得成持取莫使江湖却釣魚<lb/>
　　塞上<lb/>
旌旗鬛鬛漢將軍閒出巡邊帝命新沙塞旋收饒帳幙<lb/>
犬戎時殺少煙塵冰河夜渡偷來馬雪嶺時分獵去人<lb/>
獨作書生疑不穏軟弓輕劒也隨身<lb/>
<pb n="KR4c0099_WYG_002-19a"/>
　　贈題兠率寺閒上人院<lb/>
人間寺應諸天號真行僧禪此寺中百歲有涯頭上雪<lb/>
萬般無染耳邊風挂帆波浪驚心白上馬塵埃翳眼紅<lb/>
畢竟浮生謾勞役算來何事不成空<lb/>
　　别四明鍾尚書<lb/>
九華天際碧嵯峨無奈春來入夢何難與英雄論敎化<lb/>
却思猿鳥共煙蘿風前栁態閒時少雨後花容淡處多<lb/>
都大人生有離别且將詩句代離歌<lb/>
<pb n="KR4c0099_WYG_002-19b"/>
　　題䕶國大師塔<lb/>
莫認雙林是佛林禪棲無地亦無金塔前盡禮灰來相<lb/>
衲下誰宗印了心笠象𦙍明雙不見線源分派寸難尋<lb/>
吾師覺路余知處大藏經門一夜吟<lb/>
　　春日山中對雪有作<lb/>
竹樹無聲或有聲霏霏漠漠散還凝嶺梅謝後重粧蘂<lb/>
巖水鋪來却結冰牢繫鹿兒防獵客滿添茶鼎侯吟僧<lb/>
好將膏雨同功力松徑莓苔又一層<lb/>
<pb n="KR4c0099_WYG_002-20a"/>
　　山中對雪有作<lb/>
一渾乾坤萬象收唯應不壅大江流虎狼遇獵難藏跡<lb/>
松栢因風易舉頭玉帳英雄攜妓賞山邨鳥雀共民愁豈<lb/>
堪久蔽蒼蒼色須放三光照九州<lb/>
　　戲題王處士書齋<lb/>
先生高興似樵漁水鳥山猿一處居石徑可行苔色厚<lb/>
釣竿時斫竹叢疎欺春秖愛和醅酒諱老猶看夾注書<lb/>
莫道無金空有壽有金無壽欲何如<lb/>
<pb n="KR4c0099_WYG_002-20b"/>
　　早發<lb/>
東牕未明塵夢蘇呼童結束登征途落葉鋪霜馬蹄滑<lb/>
寒猿嘯月人心孤時逆帽簷風刮頂旋呵鞭手凍粘鬚<lb/>
青雲快活一未見爭得安閒釣五湖<lb/>
　　題仇處士郊居<lb/>
江南景簇此林亭手板藍裾自可輕洞裏客來無俗話<lb/>
郭中人到有公情閒敲巖果呼猿接時釣溪魚引鶴爭<lb/>
笑我有詩三百首馬蹄紅日急於名<lb/>
<pb n="KR4c0099_WYG_002-21a"/>
　　依韻次同年張曙先輩見寄之什<lb/>
天上詩名天下傳引來齊列玉皇前大仙錄後頭無雪<lb/>
至藥成來竈絶煙笑躡紫雲金作闕夢抛塵世鐵為船<lb/>
九華山叟驚凡骨同到蓬萊豈偶然<lb/>
　　亂後逢李昭象叙别<lb/>
李生李生何所之家山窣雲胡不歸兵戈到處弄性命<lb/>
禮樂向人生是非却與野猿同橡塢還將溪鳥共漁磯<lb/>
也知不是男兒事爭奈時情賤布衣<lb/>
<pb n="KR4c0099_WYG_002-21b"/>
　　晚春寄同年張曙先輩<lb/>
莫將時態破天真秖合高歌醉過春易落好花三個月<lb/>
難留浮世百年身無金潤屋渾閒事有酒扶頭是了人<lb/>
恩地未酬閒未得一迴醒話一沾巾<lb/>
　　長安春感<lb/>
出京無計住京難深入東風<hi>一作門</hi>轉索然滿眼有花寒<lb/>
食下一家無信楚江邊此時晴景愁於雨是處鶯聲苦<lb/>
却蟬公道算來終達去<hi>一作了</hi>更從今日望明年<lb/>
<pb n="KR4c0099_WYG_002-22a"/>
　　登靈山水閣貽釣者<lb/>
江上見僧誰是了修齋補衲日勞身未勝漁父閒垂釣<lb/>
獨背斜陽不采人縱有風波猶得睡總無蓑笠始為貧<lb/>
瓦瓶盛酒瓷甌酌荻浦蘆灣是要津<lb/>
　　贈溧水崔少府<lb/>
庭户蕭條燕雀喧日高牕下枕書眠秖聞留客敎酤酒<lb/>
未省逢人説料錢洞口禮星披鶴氅溪頭吟月上漁船<lb/>
九華山叟心相許不計官卑贈一篇<lb/>
<pb n="KR4c0099_WYG_002-22b"/>
　　讀張僕射詩<hi>曾應舉不及第投筆領郡</hi>
秋吟一軸見心胸萬象搜羅詠欲空才大却嫌天上桂<lb/>
世危翻立陣前功亷頗解武文無説謝眺能文武不通<lb/>
雙美總輸張太守二南章句六鈞弓<lb/>
　　題所居邨舍<lb/>
家隨兵盡屋空存税額寧容減一分衣食旋營猶可過<lb/>
賦輸長急不堪聞蠶無夏織桑充寨田廢春耕犢勞軍<lb/>
如此數州誰會得殺民將盡更邀勲<lb/>
<pb n="KR4c0099_WYG_002-23a"/>
　　獻錢塘縣羅著作判官<lb/>
還鄕夫子遇賢侯撫字情知不自由莫把一名專懊惱<lb/>
放敎雙眼絶寃讎猩袍懶著辭公宴鶴氅閒披訪道流<lb/>
猶有九華知已在羨君高卧早囘頭<lb/>
　　遣懷<lb/>
驅馳歧路共營營秖為人間利與名紅杏園中終擬醉<lb/>
白雲山下懶歸耕題橋每念相如志佩印當期季子榮<lb/>
謾道彊親堪倚賴到頭須是有前程<lb/>
<pb n="KR4c0099_WYG_002-23b"/>
　　長安道中有作<lb/>
囘頭不忍看羸僮一路行人我最窮馬跡蹇於槐影裏<lb/>
釣船抛在月明中帽簷曉滴淋蟬露衫袖時飄巻鴈風<lb/>
子細尋思底模様騰騰又過玉關東<lb/>
　　題開元寺門閣<lb/>
一登高閣眺清秋滿目風光盡勝遊何處畫橈尋緑水<lb/>
幾家鳴笛咽紅樓雲山巳老<hi>一作降</hi>應長在歲月如波秖<lb/>
暗遊唯有禪居離塵俗了無榮辱挂心頭<lb/>
<pb n="KR4c0099_WYG_002-24a"/>
　　出關投孫侍御<lb/>
東歸還著舊麻衣爭免花前有淚垂每歲春光九十日<lb/>
一生年少幾多時青雲寸祿心耕早明月仙枝分種遲<lb/>
不為感恩酬未得五湖閒作釣魚師<lb/>
　　送項山人歸天台<lb/>
因話天台歸思生布囊藤杖笑離城不敎日月拘身事<lb/>
自與煙蘿結野情龍鎮古潭雲色黒露淋秋檜鶴聲清<lb/>
此中是處堪終隠何要世人知姓名<lb/>
<pb n="KR4c0099_WYG_002-24b"/>
　　題衡陽隠士山居<lb/>
閒居不問世如何雲起山門日巳斜放鶴去尋三島客<lb/>
任人來看四時花松醪臘醖安神酒布水宵煎覔句茶<lb/>
畢竟金多也頭白算來爭得似君家<lb/>
　　題江寺禪和<lb/>
江寺禪僧似悟禪壞衣芒履住茅軒懶求施主修真像<lb/>
翻説經文是妄言出浦釣船驚宿鴈伐巖樵斧迸寒猿<lb/>
行人莫問師宗㫖眼不浮華耳不喧<lb/>
<pb n="KR4c0099_WYG_002-25a"/>
　　題弟姪書堂<lb/>
何事居窮道不窮亂時還與靜時同家山雖在干戈地<lb/>
弟姪常修禮樂風牕竹影搖書案上野泉聲入硯池中<lb/>
少年辛苦終身事莫向光隂惰寸功<lb/>
　　和友人寄長林孟明府<lb/>
為政為人漸見心長才聊屈宰長林莫嫌月入無多俸<lb/>
須喜秋來不廢吟寒雨旋疎叢菊艷晚風時動小松隂<lb/>
訟庭閒寂公書少留客看山索酒斟<lb/>
<pb n="KR4c0099_WYG_002-25b"/>
　　戲贈漁家<lb/>
見君生計羨君閒求食求衣有底難養一箔蠶供釣線<lb/>
種千莖竹作漁竿胡蘆杓酌春濃酒舴艋舟流夜漲灘<lb/>
却笑儂家最辛苦聽蟬鞭馬入長安<lb/>
　　登城有作<lb/>
上得孤城向晚春眼前何事不傷神遍看原上纍纍塚<lb/>
曾是城中汲汲人盡謂黃金堪潤屋誰思荒骨旋成塵<lb/>
一名一宦平生事不放愁侵易過身<lb/>
<pb n="KR4c0099_WYG_002-26a"/>
　　秋日山中寄池州李常侍<lb/>
近來參謁陡生疎因向雲山僻處居出為羇孤營糲食<lb/>
歸同弟姪讀生書風凋古木秋隂薄月滿寒山夜景虚<lb/>
但得中興知已在算應身未老樵漁<lb/>
　　辭楊侍郎<lb/>
春在門闌秋未離不因人薦只因詩半年賓館成前事<lb/>
一日侯門失舊知霜島樹彫猿叫夜湖田穀熟鴈來時<lb/>
西風萬里東歸去更把愁心説向誰<lb/>
<pb n="KR4c0099_WYG_002-26b"/>
　　題汪氏茅亭<lb/>
茅亭客到多稱竒茅亭之上難題詩出塵景物不可狀<lb/>
小手篇章徒爾為牛畔稻苗新雨後鶴邊松韻晩風時<lb/>
君今酷愛人間事爭得安閒老在兹<lb/>
　　喜從弟雪中逺至有作<lb/>
深山大雪懶開門門逕行蹤自爾新無酒禦寒雖寡況<lb/>
有書供讀且資身便均情愛同諸弟莫更生疎似外人<lb/>
晝短夜長須強學學成貧亦勝他貧<lb/>
<pb n="KR4c0099_WYG_002-27a"/>
　　送僧歸國清寺<lb/>
吟送越僧歸海涯僧行渾不覺程賒路沿山脚潮痕出<lb/>
睡倚松根日色斜撼錫度崗猿抱樹挈瓶盛浪鷺翹沙<lb/>
到㕘禪後知無事看引秋泉灌藕花<lb/>
　　題汪明府山居<lb/>
不似當官秖似閒野情終日不離山方知薄宦難拘束<lb/>
多與高人作往還牛笛慢吹煙雨裏稻苗平入水雲間<lb/>
羨君公退歸攲枕免向他門厚客顔<lb/>
<pb n="KR4c0099_WYG_002-27b"/>
　　下第東歸將及故園有作<lb/>
平生操立有天知何事謀身與志違上國獻詩還不遇<lb/>
故園經亂又空歸山城欲暮人煙斂江月初寒釣艇歸<lb/>
且把風寒作閒事懶能和淚拜庭闈<lb/>
　　宿東林寺題願公院<lb/>
古寺沈沈僧未眠搘頤將客説閒縁一溪月色非塵世<lb/>
滿洞松聲似雨天簷底水涵抄律燭牕間風引煮茶煙<lb/>
無由住得吟相伴心繫青雲十五年<lb/>
<pb n="KR4c0099_WYG_002-28a"/>
　　山居自遣<lb/>
茅屋周囘松竹隂山翁時挈酒相尋無人開口不言利<lb/>
只<hi>一作獨</hi>我白頭空愛吟月在釣潭秋睡重雲橫樵逕野<lb/>
情深此中一日過一日有底閒愁得到心<lb/>
　　贈友人罷舉赴辟命<lb/>
連天一水浸吳東十幅帆飛二月風好景採抛詩句裏<lb/>
别愁驅入酒盃中漁依岸栁眠圓影鳥傍嵒花戲暖紅<lb/>
不是桂枝終不得自縁年少好從戎<lb/>
<pb n="KR4c0099_WYG_002-28b"/>
　　亂後旅中遇友人<lb/>
念子為儒道未亨依依心向十年兄莫因亂世輕依託<lb/>
須學前賢隠姓名大國未知何日靜舊山猶可入雲耕<lb/>
不如自此同歸去帆掛秋風一信程<lb/>
　　贈休糧僧<lb/>
自言因病學休糧本意非求不死方徒有至人傳道術<lb/>
更無齋客到禪房雨中林鳥歸巢晚霜後嵒猿拾橡忙<lb/>
爭似吾師無一事穏披雲衲坐藤床<lb/>
<pb n="KR4c0099_WYG_002-29a"/>
　　維揚春日再遇孫侍御<lb/>
本為榮家不為身讀書誰料轉家貧三年行却千山路<lb/>
兩地思歸一主人絡岸栁絲懸細雨綉田花朶弄殘春<lb/>
多情御史應嗟見未上<hi>一作到</hi>青雲白髮新<lb/>
　　亂後宿南陵廢寺寄沈明府<lb/>
秖共寒燈坐到明塞鴻衝雪一聲聲亂時為客無人識<lb/>
廢寺吟詩有鬼驚且把酒盃添志氣巳將身事託公卿<lb/>
男兒仗劒酬恩在未肯徒然過一生<lb/>
<pb n="KR4c0099_WYG_002-29b"/>
　　投鄭先輩<lb/>
匣中長劒未酬恩不遇男兒不合論悶向酒盃吞日月<lb/>
閒將詩句問乾坤寧辭馬足勞關路肻為漁竿憶水村<lb/>
兩鬂欲斑三百首更敎裝寫傍誰門<lb/>
　　途中有作<lb/>
無論南北與西東名利牽人處處同枕上事仍多馬上<lb/>
山中心更甚關中川原晚結隂沈氣艸樹秋生索漠風<lb/>
百歲此身如且健大家閒作卧雲翁<lb/>
<pb n="KR4c0099_WYG_002-30a"/>
　　和舍弟題書堂<lb/>
兄弟將知大自強亂時同葺讀書堂嵒泉遇雨多還鬧<lb/>
溪竹唯風少即涼藉艸醉吟花片落傍山閒步藥苗香<lb/>
團圓後是家肥事何必盈倉與滿箱<lb/>
　　送蜀客遊維揚<lb/>
見説西川物景繁維揚景物勝西川青春花栁樹臨水<lb/>
白日綺羅人上船夾岸畫樓難惜醉數橋明月不敎眠<lb/>
送君懶問君迴日才子風流正少年<lb/>
<pb n="KR4c0099_WYG_002-30b"/>
　　旅寓<lb/>
暗算鄕程隔數州欲歸無計淚空流巳違骨肉來時約<lb/>
更束琴書何處遊畫角引風吹斷夢垂楊和雨結成愁<lb/>
去年今日還如此似與青春有舊讎<lb/>
　　途中春<lb/>
年光身事旋成空畢竟何門遇至公人世鶴歸雙鬂上<lb/>
客程蛇遶亂山中牧童向日眠春艸漁父隈巖避晩風<lb/>
一醉未醒花又落故鄕囘首楚關東<lb/>
<pb n="KR4c0099_WYG_002-31a"/>
　　維揚冬末寄幙中二從事<lb/>
江上數株桑棗樹自從離亂更荒涼那堪旅館經殘臘<lb/>
秖把空書寄故鄕典盡客衣三尺雪鍊精詩句一頭霜<lb/>
故人多在芙蓉幕應笑孜孜道未光<lb/>
　　辭鄭員外入關<lb/>
男兒三十尚蹉跎未遂青雲一桂科在客易為銷歲月<lb/>
到家難住似經過帆飛楚國風濤濶馬渡藍關雨雪多<lb/>
長把行藏信天道不知天道竟如何<lb/>
<pb n="KR4c0099_WYG_002-31b"/>
　　書齋即事<lb/>
時清秖合力為儒不可家貧與善疎賣却屋邊三畝地<lb/>
添成牕下一床書沿溪摘果霜晴後出竹吟詩月上初<lb/>
鄉里老農多見笑不知稽古勝耕鋤<lb/>
　　雋陽語道中<lb/>
客路客路何悠悠蟬聲向背槐花愁爭知百歲不百歲<lb/>
未合白頭今白頭四五朶山粧雨色兩三行鴈帖雲秋<lb/>
輸他江上垂綸者秖在船中老便休<lb/>
<pb n="KR4c0099_WYG_002-32a"/>
　　入關因别舍弟<lb/>
吾今别汝汝聽言去住人情足可安百口度荒均食易<lb/>
數年經亂保家難莫愁寒族無人薦但願春官把巻看<lb/>
天道不欺心意是帝鄕吾土一般般<lb/>
　　贈彭蠡釣者<lb/>
偏坐漁舟出葦林葦花零落向秋深秖將波上漚為侣<lb/>
不把人間事繫心傍岸歌來風欲起巻絲眠去月初沈<lb/>
若敎我似君閒放贏得湖山到老吟<lb/>
<pb n="KR4c0099_WYG_002-32b"/>
　　送友人入關<lb/>
此去青雲莫更疑出人才行足人知況當朝野搜賢日<lb/>
正是孤寒取事時仙島煙霞通鶴信早春雷雨與龍期<lb/>
我今不得同君去兩鬂霜欺桂一枝<lb/>
　　送友人宰潯陽<lb/>
高興那言去路長非君不解愛潯陽有時猿鳥來公署<lb/>
到處煙霞是道鄕釣艇滿江魚賤菜紙窑連嶽楮多桑<lb/>
陶潜舊隠依稀在好繼高蹤結艸堂<lb/>
<pb n="KR4c0099_WYG_002-33a"/>
　　秋日卧病<lb/>
浮世浮名能幾何致身流落向天涯少年心壯輕為客<lb/>
一日病來思在家山頂老猿啼古木渡頭新鴈下平沙<lb/>
不堪吟罷西風起黃葉滿庭寒日斜<lb/>
　　叙吟<lb/>
多慚到處有詩名轉覺吟詩僻性成度水却嫌船著岸<lb/>
過山翻恨馬貪程如讎雪月年年景似夢笙歌處處聲<lb/>
未合白頭今巳白自知非為别愁生<lb/>
<pb n="KR4c0099_WYG_002-33b"/>
　　行次榮陽却寄諸弟<lb/>
難把歸書説逺情奉親多闕拙為兄早知寸祿榮家晩<lb/>
悔不深山共汝耕枕上算程關月落帽前搜景嶽雲生<lb/>
如今巳作長安計秖得辛勤取一名<lb/>
　　登石壁禪師水閣有作<lb/>
石壁早聞僧説好今來偏與我相宜有山有水堪吟處<lb/>
無雨無風見景時漁父晚船分浦釣牧童寒笛倚牛吹<lb/>
畫人畫得從他畫六幅應輸八句詩<lb/>
<pb n="KR4c0099_WYG_002-34a"/>
　　贈袒肩和尚<lb/>
山衣草屐染莓苔雙眼猶慵向俗開若比吾師居世上<lb/>
何如野客卧嵒隈才聞錫杖離三楚又説隨縁向五臺<lb/>
乘醉吟詩問禪理為誰須去為誰來<lb/>
　　閒居即事<lb/>
形覺清羸道覺肥竹門前逕靜相宜一壺邨酒無求處<lb/>
數朶庭花見落時章句偶為前輩許話言多被俗人疑<lb/>
一枝仙桂如攀得秖此山前是老期<lb/>
<pb n="KR4c0099_WYG_002-34b"/>
　　自叙<lb/>
酒甕琴書伴病身熟諳時事樂於貧寧為宇宙閒吟客<lb/>
怕作乾坤竊祿人詩㫖未能忘救物世情奈值不容真<lb/>
平生肺腑無言處白髮吾唐一逸人<lb/>
　　空閒二公遞以禪律相鄙因而解之<lb/>
一敎誰云闢二途律禪禪律智歸愚念珠在手隳禪衲<lb/>
禪衲披肩壞念珠象外空分空外象無中有作有中無<lb/>
有無無有師窮取山到平來海亦枯<lb/>
<pb n="KR4c0099_WYG_002-35a"/>
　　寄温州朱尚書并呈軍倅崔太博<lb/>
永嘉名郡昔推名連屬荀家弟與兄敎化靜師龔渤海<lb/>
篇章高體謝宣城山從海岸粧吟景水自城根演政聲<lb/>
今日老輸崔博士不妨疎逸伴雙旌<lb/>
　　恩門致書逺及山居因獻之<lb/>
時難轉覺保身難難向師門欲繼顔若把白衣輕易脱<lb/>
却成青桂偶然攀身居劒㦸爭雄地道在乾坤未喪間<lb/>
必許酬恩酬未晚且須容到九華山<lb/>
<pb n="KR4c0099_WYG_002-35b"/>
　　寄温州崔博士<lb/>
懷君勞我寫詩情窣窣隂風有鬼聽縣宰不仁工部餓<lb/>
酒家無識翰林醒眼昏經史天何在心盡英雄國未寧<lb/>
好向賢侯話吟侶莫敎辜負少微星<lb/>
　　李昭象云與二三同人見訪有寄<lb/>
得君書後病顔開云拉同人訪我來在路不妨衝雨雪<lb/>
到山還免踏塵埃吟沈水閣何宵月坐破松巖幾處苔<lb/>
貧舍款賓無别物止於空戰大尊罍<lb/>
<pb n="KR4c0099_WYG_002-36a"/>
　　和友人見題山居水閣八韻<lb/>
池閣初成眼豁開眼前霽景屬微才試攀簷菓猿先見<lb/>
纔把漁竿鶴即來修竹巳多猶可種艷花雖少不勞栽<lb/>
南昌一榻延徐孺楚國千鍾逼老萊未稱執鞭奔紫陌<lb/>
惟宜策杖步蒼苔籠禽豈是摩霄翼潤木元非澗下材<lb/>
鑒巳每將天作鏡陶情常以海為杯和君詩句吟聲大<lb/>
蟲豸聞之謂蟄雷<lb/>
　<lb/>
<pb n="KR4c0099_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐風集巻二<lb/>
</p>
<p>
</p>
  </div>
<div>
<head>唐風集巻三</head> <lb/>
    <p>
<pb n="KR4c0099_WYG_003-1a"/>
欽定四庫全書<lb/>
　唐風集巻三<lb/>
　　　　　　　　　　　　唐　杜荀鶴　撰<lb/>
　今體五言七言絶句凡五十二首<lb/>
　　感寓<lb/>
大海波濤淺小人方寸深海枯終見底人死不知心<lb/>
　　春閨怨<lb/>
朝喜花艷春暮悲花委塵不悲花落早悲妾似花身<lb/>
<pb n="KR4c0099_WYG_003-1b"/>
　　馬上行<lb/>
五里復五里去時無住時日將家漸逺猶恨馬行遲<lb/>
　　釣叟<lb/>
茅屋深灣裏釣船橫竹門經營衣食外猶見弄兒孫<lb/>
　　再經胡城縣<lb/>
去歲曾經此縣城縣民無口不寃聲今來縣宰加朱紱<lb/>
便是生靈血染成<lb/>
　　讀諸家詩<lb/>
<pb n="KR4c0099_WYG_003-2a"/>
辭賦文章能者稀難中難者莫過詩直應吟骨無生死<lb/>
秖我前身是阿誰<lb/>
　　春來燕<lb/>
我屋汝嫌低不住雕梁畫閣也知寛大須穏擇安巢處<lb/>
莫道巢成却不安<lb/>
　　清溪來明府出二子清詩因遺一絶<lb/>
珠明玉潤盡驚人不稱寒門不稱貧若向吾唐作雙瑞<lb/>
便同祥鳳與祥麟<lb/>
<pb n="KR4c0099_WYG_003-2b"/>
　　哭陳陶<lb/>
耒陽山下傷工部採石江邊弔翰林兩地荒墳各三尺<lb/>
却成開解哭君心<lb/>
　　哭貝韜<lb/>
交朋來哭我來歌喜傍山家葬荔蘿四海十年人殺盡<lb/>
似君埋少不埋多<lb/>
　　蠶婦<lb/>
粉色全無飢色加豈知人世有榮華年年道我蠶辛苦<lb/>
<pb n="KR4c0099_WYG_003-3a"/>
底事渾身著苧麻<lb/>
　　山寺老僧<lb/>
草屐無塵心地閒靜隨猨鳥過寒暄眼昏齒落看經遍<lb/>
却向僧中總不言<lb/>
　　閩中秋思<lb/>
雨勻紫菊叢叢色風弄紅蕉葉葉聲北畔是山南畔海<lb/>
秖堪圖畫不堪行<lb/>
　　八駿圖<lb/>
<pb n="KR4c0099_WYG_003-3b"/>
丹艧傳真未得真那知筋骨與精神秖今恃駿憑毛色<lb/>
緑耳驊騮賺殺人<lb/>
　　贈僧<lb/>
利門名路兩何憑百歲風前短焰燈秖恐為僧僧不了<lb/>
為僧得了總輸僧<lb/>
　　秋夕<lb/>
世間多少能詩客誰是無愁得睡人自我夜來霜月下<lb/>
到頭吟魄始終身<lb/>
<pb n="KR4c0099_WYG_003-4a"/>
　　溪興<lb/>
山雨溪風巻釣絲瓦甌蓬底獨斟時醉來睡著無人喚<lb/>
流下前溪也不知<lb/>
　　過巢湖<lb/>
世人貪利復貪榮來向湖邊始至誠男子登舟與登陸<lb/>
把心何不一般行<lb/>
　　傷硤石縣病叟<lb/>
無子無孫一病翁將何筋力事耕農官家不管蓬蒿地<lb/>
<pb n="KR4c0099_WYG_003-4b"/>
須勒王租出此中<lb/>
　　贈老僧<lb/>
童子為僧今白首暗鋤心地種閒情時將舊衲添新線<lb/>
披坐披行過一生<lb/>
　　釣叟<lb/>
田不曾耕地不鋤誰人閒散得如渠渠將底物為香餌<lb/>
一度擡竿一箇漁<lb/>
　　溪岸秋思<lb/>
<pb n="KR4c0099_WYG_003-5a"/>
桑柘窮頭三四家挂罾垂釣是生涯秋風忽起溪灘白<lb/>
零落岸邊蘆荻花<lb/>
　　春日旅寓<lb/>
滿城羅綺拖春色幾處笙歌揭畫樓江上有家歸未得<lb/>
眼前花是眼前愁<lb/>
　　田翁<lb/>
白髪星星筋力衰種田猶自伴孫兒官苗若不平平納<lb/>
任是豐年也受飢<lb/>
<pb n="KR4c0099_WYG_003-5b"/>
　　秋江雨夜逢詩友<lb/>
故友别來三四載新詩吟得百餘篇夜來江上秋無月<lb/>
恨不相逢在雪天<lb/>
　　感春<lb/>
無況青雲有恨身眼前花似夢中春浮生七十今三十<lb/>
巳是人間半世人<lb/>
　　題花木障<lb/>
不假東風次第吹筆勻春色一枝枝由來畫看勝栽看<lb/>
<pb n="KR4c0099_WYG_003-6a"/>
免見朝開暮落時<lb/>
　　顧雲侍御出二子請詩因遺一絶<lb/>
二雛毛骨秀仍竒小小能吟大大詩想得月中仙桂樹<lb/>
各從生日長新枝<lb/>
　　秋夕病中<lb/>
壞屋不眠風雨夜故園無信水雲秋病中枕上誰相問<lb/>
一　一蟬聲槐樹頭<lb/>
　　宿欒城驛却寄常山張書記<lb/>
<pb n="KR4c0099_WYG_003-6b"/>
一更更盡到三更吟破離心句不成數樹秋風滿庭月<lb/>
憶君時復下堦行<lb/>
　　湘江秋夕<lb/>
三湘月色三湘水浸骨寒光似練鋪一夜塞鴻來不住<lb/>
故鄕書信半年無<lb/>
　　旅懷<lb/>
蒹葭月冷時聞鴈楊栁風和日聽鶯水涉山行二年客<lb/>
就中偏怕雨船聲<lb/>
<pb n="KR4c0099_WYG_003-7a"/>
　　贈崔道士<lb/>
四海兵戈無靜處人家廢業望烽煙九華道士渾如夢<lb/>
猶向尊前笑掲天<lb/>
　　題道林寺<lb/>
身未立間終日苦身當立後幾年榮萬般不及僧無事<lb/>
共水將山過一生<lb/>
　　贈質上人<lb/>
枿坐雲遊出世塵兼無缾鉢可隨身逢人不説人間事<lb/>
<pb n="KR4c0099_WYG_003-7b"/>
便是人間無事人<lb/>
　　涇溪<lb/>
涇溪石險人兢慎終歲不聞傾覆人却是平流無石處<lb/>
時時聞説有沈淪<lb/>
　　夏日題悟空上人院<lb/>
三伏閉門披一衲兼無松竹䕃房廊安禪不必須山水<lb/>
滅得心中火自涼<lb/>
　　經嚴陵釣臺<lb/>
<pb n="KR4c0099_WYG_003-8a"/>
蒼翠雲峯開俗眼泓澄煙水浸塵心唯將道業為芳餌<lb/>
釣得高名直至今<lb/>
　　關試後筵上别同人<lb/>
日午離筵到夕陽明朝秦地與呉鄕同年多是長安客<lb/>
不信行人欲斷腸<lb/>
　　鸕鷀<lb/>
一般毛羽結羣飛雨岸煙汀好景時深水有魚銜得出<lb/>
看來却是鷺鷥飢<lb/>
<pb n="KR4c0099_WYG_003-8b"/>
　　宿邨舍<lb/>
野人於我有何情半掩柴門向月明深夜欲眠眠未著<lb/>
一叢寒木一猿聲<lb/>
　　題新鴈<lb/>
暮天新鴈起汀洲紅蓼花疎水國秋想得故園今夜月<lb/>
幾人相憶在江樓<lb/>
　　離家<lb/>
丈夫三十身如此疲馬離鄕懶著鞭槐栁路長愁殺我<lb/>
<pb n="KR4c0099_WYG_003-9a"/>
一枝蟬到一枝蟬<lb/>
　　旅舍遇雨<lb/>
月華星彩坐來收嶽色江聲暗結愁半夜燈前十年事<lb/>
一時和雨到心頭<lb/>
　　送人歸淝上<lb/>
巢湖春漲喻溪深纔過東關見故林莫道南來總無利<lb/>
水亭山寺二年吟<lb/>
　　自遣<lb/>
<pb n="KR4c0099_WYG_003-9b"/>
糲食粗衣隨分過堆金積帛欲如何百年身後一丘土<lb/>
貧富高低爭幾多<lb/>
　　聞子規<lb/>
楚天空濶月成輪蜀魄聲聲似告人啼得血流無用處<lb/>
不如緘口過殘春<lb/>
　　秋夜苦吟<lb/>
吟盡三更未著題竹風松雨共凄凄此時若有人來聽<lb/>
始覺巴猿不解啼<lb/>
<pb n="KR4c0099_WYG_003-10a"/>
　　秋夜聞砧<lb/>
荒涼客舍眠秋色砧杵家家弄月明不及巴山聽猿夜<lb/>
三聲中有不愁聲<lb/>
　　將過湖南經馬當山廟因書三絶<lb/>
人説馬當波浪險我經波浪似通衢大凡君子行藏是<lb/>
自有龍神衛過湖<lb/>
貪殘官吏䖍誠謁毒害商人瀝膽過秖怕馬當山下水<lb/>
不知平地有風波<lb/>
<pb n="KR4c0099_WYG_003-10b"/>
九江連海一般深未必船經廟下沈頭上蒼蒼没瞞處<lb/>
不如平取一生心<lb/>
　<lb/>
　<lb/>
　<lb/>
　<lb/>
　<lb/>
　唐風集巻三<lb/>
</p>
<p>
</p>
  </div>
<div> <lb/>
    <p>
<pb n="KR4c0099_WYG_004-1a"/>
唐風集跋<lb/>
杜荀鶴池州人紀事云牧之微子也會昌末牧之自齊<lb/>
安移守秌浦時妾有姙出嫁長林鄕杜筠而生荀鶴自<lb/>
號九華山人少有詩名年四十六始擢第殷文圭賀詩<lb/>
云一戰平酬五字勞晝歸鄉去錦為袍大鵬出海翎猶<lb/>
濕駿馬辭天氣正豪九子舊山增秀絶二南新格變風<lb/>
騷可謂叙述曲盡矣與楊䕫康軿夏候淑王希羽殷文<lb/>
圭皆為淮南將田頵上客及頵遇禍梁太祖表授翰林<lb/>
<pb n="KR4c0099_WYG_004-1b"/>
學士主客員外郎知制誥天祐初卒顧雲詩叙極其推<lb/>
重或又病其詩近俗惟宫詞為第一諺云杜詩三百首<lb/>
惟在一聯中正謂風煖鳥聲碎日高花影重也唐風集<lb/>
以之壓巻亦此意耶琹川毛晉識<lb/>
</p>
<p>
</p>
  </div></body>
</text>\m</TEI>
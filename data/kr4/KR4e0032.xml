<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>臨安集巻一</head>
    <p>
<pb n="KR4e0032_WYG_001-1a"/>
欽定四庫全書<lb/>
　臨安集巻一　　　　　　　明　錢宰　撰<lb/>
　　五言古詩<lb/>
　　　分題賦載酒亭送友之四川<lb/>
大江發巴蜀岷峨鬱嶕嶢子雲性佚蕩逸氣相扶揺灑<lb/>
翰騁雄辭凌雲何飄飄終焉斂其華富麗不足驕覃思<lb/>
著𤣥文斟酌倣繇爻閒言極幽微緜絡天地交豈無好<lb/>
事者載酒與遊遨胡為事黄門投閣竟蕭條龍蛇不知<lb/>
<pb n="KR4e0032_WYG_001-1b"/>
藏蝘蜓亦見嘲天獨昌其文炳如星日昭子行登斯亭<lb/>
英爽或可招謂我欲問竒峽水阻且遥<lb/>
　　　奉萱堂為張朝宗賦<lb/>
阿母初哺兒階前種宜男種之欲忘憂恨恨不能堪夫<lb/>
君竟長逝花開為誰簪兒飢須蚤耕兒寒須蚤蠶教兒<lb/>
讀父書經史長窮探兒今八尺長母髮白毿毿上堂問<lb/>
起居下堂具㫖甘幽花遍堂北旭日照堂南何以報母<lb/>
慈持此寸草心<lb/>
<pb n="KR4e0032_WYG_001-2a"/>
　　　石泉山房<lb/>
白石何齒齒幽泉復泠泠十年來京邑逺此林壑情取<lb/>
琴為我彈彈作澗下聲涵雲出細竇懸響潄瓏玲奔流<lb/>
激淺瀨飛沬濺瑶瓊峻如傾崖急怒若過峽驚迴淵阻<lb/>
雲根水澁不得行衝破歘奔放奮迅如建瓴委蛇及水<lb/>
鏡擴然猶且清雅操得真趣餘音繹以成揮手未終曲<lb/>
悵望故山青泉石無遐思興樂在廣庭<lb/>
　　　題燕喜亭<lb/>
<pb n="KR4e0032_WYG_001-2b"/>
髙堂白日迥芳辰何熹微渚風變林花春草緑已滋流<lb/>
光惜易邁歡娛及良時子奉堂上親翁引花下兒大婦<lb/>
主中饋小姑納巵匜升堂布綺席嘉賓來何遲華筵理<lb/>
妙曲秦筝雜清吹玉珧列海錯烹羊間熊胹酒至輒盡<lb/>
觴怡然樂天彞尹父方靡盬魯侯亦奚為嗟彼軒裳者<lb/>
極宴忘戚悲軒裳豈不樂我醉不復知<lb/>
　　　題濯足圖<lb/>
驅馬西畧地行至雍丘南歇鞍踞床洗龍歆氣何酣傲<lb/>
<pb n="KR4e0032_WYG_001-3a"/>
岸濯秋水兩姬手摻摻酈生<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>門入長揖不下拜髙視<lb/>
挫其鋒踞見吁可詫幡然敬爾容攝衣起言謝顧惟雄<lb/>
武姿慢罵空無人于焉下狂士屈若志不伸髙明藉柔<lb/>
克四海歸堯仁<lb/>
　　　題觀漁圖<lb/>
龜䝉荒大東洙泗揚其流金碧何峥嶸臺殿居上頭命<lb/>
駕出山澤陳魚樂觀游縱横列九罭出没翔萬艘懸罾<lb/>
雜數罟中有嫠婦罶大魚拍波起小魚不得休盡利攘<lb/>
<pb n="KR4e0032_WYG_001-3b"/>
其民安得視獮蒐臧孫豈不賢明珠慙暗投<lb/>
　　　題曕雲軒<lb/>
南山一何髙孤雲何珊珊朝看雲出林暮雲復歸山雲<lb/>
歸已復出遊子何時還迢迢雲舍逺可望不可攀持杯<lb/>
不能酌悵然起凭䦨<lb/>
　　　題徐子中積善堂<lb/>
十月風露交履霜變重陰宻霰日已集堅冰日已侵往<lb/>
者既有漸來者方自今君子契天道晨夕返吾心樹徳<lb/>
<pb n="KR4e0032_WYG_001-4a"/>
當務滋巻勺能髙深文言美餘慶保此以為箴<lb/>
藹藹嘉樹林繁陰散華第俯看雨露滋仰見雲烟翳昔<lb/>
人手中植嵗月今莫計寸根蟠地維尺幹起天際物理<lb/>
庶可廣人心貴能繼朂哉賢子孫積善期弗替<lb/>
　　　題生意垣詩<lb/>
大鈞運元化生物蔽寰區春陽播仁澤靡不在有初飛<lb/>
走咸鷇麛勾萌日敷舒良馬信倜儻寧不顧其駒朔禽<lb/>
摶雲霄亦復哺爾雛睠彼嬰孺兒慈煦亦已劬世無咸<lb/>
<pb n="KR4e0032_WYG_001-4b"/>
陽毉何以寧其軀張生守環堵種藥周四隅鬱鬱生意<lb/>
滋元氣同扶輿誓將扶幼孩永與耆艾俱安得攄爾懐<lb/>
夀域躋黄虞<lb/>
　　　城南燕集<lb/>
閉門度芳辰念此風雨惡今日忽復晴青郊縱行樂引<lb/>
杖聽鶯啼持杯看花落庭緑樹陰交春容已非昨微酣<lb/>
愛酒清放歌悲髮白茫茫師旅間擾擾烟塵隔夙昔愧<lb/>
栖遲于今喜離索明朝溪上田買牛自在作<lb/>
<pb n="KR4e0032_WYG_001-5a"/>
　　　己亥嵗避兵<lb/>
中原䘮亂起羣雄遍江河我行江之南亦復罹兵戈親<lb/>
戚相奔竄閭里傳驚訛一朝聞㓂至攀騰上岩蘿路逢<lb/>
偉男子負母匿山阿弱婦行不前縊死枯樹柯豈忍棄<lb/>
爾死救爾如母何聽此欲援之山下㓂已多行登寂髙<lb/>
峯天髙鬱嵳峩悵然思匪風吞聲不成歌<lb/>
　　　兵退後作<lb/>
朔風號枯枝長夜何漫漫微月出復没零露凄以漙露<lb/>
<pb n="KR4e0032_WYG_001-5b"/>
漙不足悲嚴霜為之寒飢烏下叢薄猛虎鳴其間鬼燈<lb/>
照虚舘落葉何珊珊蕭蕭逺征人載歌行路難我心增<lb/>
慘慼豈不思東還欲濟川無梁中道多阻艱弱子病且<lb/>
死老妻方憂患明將登前途念我衣裳單斧冰汲澗水<lb/>
采薪事朝餐慨彼下泉詩悠然起長嘆<lb/>
　　　釣臺<lb/>
濺濺桐江瀨白石粲如許上有子陵臺下瞰富春渚髙<lb/>
崖薄層雲黄草没荒墅俯懐漢中興四海歸寰宇徵書<lb/>
<pb n="KR4e0032_WYG_001-6a"/>
詔遺逸長揖覲當宁咄咄吾子陵而竟不下汝握手道<lb/>
故交言還謝明主星文麗中天風節超下土悠然釣澤<lb/>
中髙風永終古<lb/>
　　　陪白野太守游賀監故居得水字<lb/>
崇岡散新陽寒日舒短晷晴飈一披拂波影上沙尾意<lb/>
行遂忘疲情語相慰喜賜宅知已非歸舟更誰艤樹暗<lb/>
山始夕川明月初至停杯成慨歎覔句聊徙倚前林樵<lb/>
唱來驚鴻下寒水<lb/>
<pb n="KR4e0032_WYG_001-6b"/>
　　　贈夏道存<lb/>
日月行中天㑹朔自有期江海各一方合流豈無時慨<lb/>
彼君子交良晤何暌違子昔西江來訪我東海湄載酒<lb/>
笑賀狂探書慕遷奇别來三十年彼此更亂離會合齊<lb/>
未卜音問兩俱稀倐焉際文明見面交相疑君顔昔如<lb/>
玉我髮今若絲感此繾綣懐峩冠竟言歸毋為歎衰邁<lb/>
少壯夫奚為<lb/>
　　　贈樵隠處士<lb/>
<pb n="KR4e0032_WYG_001-7a"/>
樵者本在山隠者亦在山雖言事不同並依林泉間晨<lb/>
興持斧出捫蘿與躋攀向夕負薪歸落日同掩關流水<lb/>
石上至白雲山中還老樵竟何之我獨忘朝餐<lb/>
　　　題雪獵圖<lb/>
胡兒善騎射出獵古戰場白雪日夜飛蕭蕭朔風凉黄<lb/>
草蔽沙磧馬肥弓力强小隊出漢南十騎如龍驤前驅<lb/>
逐猛虎後騎接飛獐翻身激羽箭疊中兩羚羊𤣥熊何<lb/>
前却猛氣亦跳梁南行顧長㦸北走脱飛鎗聫鑣愈奮<lb/>
<pb n="KR4e0032_WYG_001-7b"/>
㨗性命不得將自謂足馳騁意氣何揚揚寧思漢廷將<lb/>
英勇際武皇去年出雲中置郡定朔方今年戰髙闕夜<lb/>
圍右賢王小勇何足矜萬里開邊疆<lb/>
　　七言古詩<lb/>
　　　昨日行<hi>并序</hi>
　　温一中老而學仙骨不可解唯日縱飲以自樂其<lb/>
　　樂達生之士也作昨日行贈之<lb/>
昨日日没黄金盤今日日出丹砂丸丹砂可鍊黄金可<lb/>
<pb n="KR4e0032_WYG_001-8a"/>
摶仰看白日没復出安得與爾遁還天地終無端東望<lb/>
扶桑枝西極若木柯夸父渴死莫飲于河魯陽戰酣手<lb/>
揮其戈何曾凌倒影走滅没亦莫却飛光扳羲和青天<lb/>
萬古旦復旦北斗日夜如飛梭温一中可奈何骨既不<lb/>
可解髩髮颯已皤那能學安期生出入太清家煑汞成<lb/>
白雪采鉛鍊黄芽玉爐火温温鼎上飛紫霞飢餐日之<lb/>
精渴飲明月華𤣥關直探造化始元氣與之同邇遐温<lb/>
一中可奈何不如猛飲酒髙唱歌笑吹紫鸞笙醉舞白<lb/>
<pb n="KR4e0032_WYG_001-8b"/>
玉珂日日爛醉不願醒便似阿母西池上曉宴蟠桃花<lb/>
　　　題孔正夫迂隠軒<lb/>
貧不過富兒門達不謁達士廬達士笑我隠富兒嗤我<lb/>
迂所性倦俯仰闊焉與世殊野服謝簪紱衡門薄軒車<lb/>
對酒不解飲乃與陶潛俱朝采籬下菊夕釣江上魚榮<lb/>
名如浮雲富貴非我圖隠顯吾不知迂叟方著書<lb/>
　　　天游方丈歌<lb/>
子好游乎吾語子游魯連抗節東海陬倜儻有策輕王<lb/>
<pb n="KR4e0032_WYG_001-9a"/>
侯北游邯鄲救全趙秦兵解圍不得留彎弓射書固燕<lb/>
士猛將吞聲甘斫頭笑揮千金賤封爵但令四海竒其<lb/>
謀馬遷有才生龍門逸氣旁礴横乾坤南游江淮恣竒<lb/>
覽江水萬里來峨岷㑹稽神書封禹穴金匱石室赤手<lb/>
捫周南留滯何足較青史萬古雄其文雄文錯落紛天<lb/>
章上與星斗争光芒竒謀偉畧驚人世風霆變化生開<lb/>
張吁嗟竒士不復見但見龍門之下已黄土東海之水<lb/>
今成桑文亦不能騁其氣謀亦不能施其長功名事業<lb/>
<pb n="KR4e0032_WYG_001-9b"/>
竟何益壯游之迹成荒唐不如學仙子一氣凌紫霞尸<lb/>
居在岩穴天游邈無涯朝登泰山望滄海手攀扶桑餐<lb/>
日華夕休華岳𣺌西極笑呼金精牽若花閬風瑶島河<lb/>
淺清崆峒具茨非杳㝠倦遊歸向山中室方丈彷彿如<lb/>
蓬瀛廣成子安期生與爾逍遥太霞表一洗人間萬古<lb/>
情<lb/>
　　　豫讓橋<lb/>
太行之西古有豫讓橋我昔過其地馬嘶不敢驕黄雲<lb/>
<pb n="KR4e0032_WYG_001-10a"/>
暗天雪欲飄白日慘慘風蕭蕭薄寒中人思慄憭烈氣<lb/>
黯黯萷晴霄豈其鬼不死精爽若可招我思趙襄子既<lb/>
滅智伯瑶朝焉漆其頭暮焉䙝以溲讓也憤知已怵焉<lb/>
思報仇千金買匕首變姓為刑囚入宫塗厠逞雄畧誓<lb/>
刺趙孟不得成其謀脱身幾何時忠義慨莫酬鬚髮脫<lb/>
落癩以髠口吻吞炭聲啞嘔變形行丐妻不識仗劔伏<lb/>
匿橋之幽一朝襄子駕車出駟馬駭躍驚鑾鑣於焉重<lb/>
歎息豫子誠好修智伯死無後而子為復讎我方義爾<lb/>
<pb n="KR4e0032_WYG_001-10b"/>
不爾尤爾不我刺將何求暗嗚叱咤索趙裘拔劔三斫<lb/>
血為流反手自剄委道周下報智伯死即休噫戲吁豫橋<lb/>
黄草烟未消中條積翠髙嶕嶢我思昔游心揺揺披圖<lb/>
為爾歌長謡嗟哉趙孟不再脱爾死要使萬古貞烈齊<lb/>
中條<lb/>
　　　晚牧圖<lb/>
牧牛兒日日飯牛在牛下春草青青秋草黄牛背夕陽<lb/>
長在野幡然應聘力田科不復騎牛學騎馬<lb/>
<pb n="KR4e0032_WYG_001-11a"/>
牧牛兒長年看牛牛下飯賣身不賣五羊皮扣角休歌<lb/>
白石爛長安有客方倦遊不復騎馬歸騎牛<lb/>
　　　谷簾泉<hi>并序</hi>
　　谷簾魑天下泉鴻漸有經刻惠山水致逺經年不<lb/>
　　壊惜去軍之逺步渉﨑嶮古今名公少到以是無<lb/>
　　留題僅有夏倚一記而已自城西北至景徳觀四<lb/>
　　十里自觀涉六七澗穿林而行越十里𣺌然見泉<lb/>
　　自山下未足取也又二里上山傍枕懸崖後推前挽<lb/>
<pb n="KR4e0032_WYG_001-11b"/>
　　支藤而上又一里下坡有澗踏亂石穿崖壁又百<lb/>
　　有餘丈至簾下少憩迴視一簾如瓊瑶珠瓔從天<lb/>
　　碎落恍然非人世間也星江志云其流凡三十派<lb/>
　　横澗七丈是矣然秋冬水涸泉下不多春夏太潦<lb/>
　　澗石漫漫又不可涉惟盛夏得雨後兩旬則簾水<lb/>
　　可觀澗石亦出可涉可坐也因夏視陂塘而往適<lb/>
　　得其時與同行坐歌石命飲而詩之<lb/>
風捲河潢翻玉液段雲散雪瓊花宻分明放下水晶簾<lb/>
<pb n="KR4e0032_WYG_001-12a"/>
埀埀若䕶蛟龍室躡空捫蘿坐歌崖林暗暉暉山外日<lb/>
晚風泉聲雜松吹百鼓争嗚間簫瑟山南山北知幾泉<lb/>
凡派常流我非匹惜哉前哲不特書僅留一記夏生筆<lb/>
賴有陸子狄牙口髙下品題曾不失君今試看錫山碑<lb/>
天下何泉居第一<lb/>
　　　全貞堂<lb/>
妾心葉上露葉落隨葉去妾心鏡中月鏡破隨鏡缺月<lb/>
缺在天不再圓露下化作秋霜妍孤燈孀館三十年夜<lb/>
<pb n="KR4e0032_WYG_001-12b"/>
夜夜績髙堂前教兒讀書霜月懸照見白髮孤貞全<lb/>
　　　題趙仲庸鏡湖圖為洽上人作<lb/>
趙侯胷中有泉石白髮埀顛人不識丹青不寫四十年<lb/>
一見洽師雙眼碧當年王宰浪得名十日五日勞經營<lb/>
天機到時一揮灑白雲顛倒秋波明秋波在屋下白雲<lb/>
在屋上香爐秦望天東南蒼巒翠巘森相向三山落日<lb/>
烟水賒秋風舊宅今荷花斷垣蒼石無路入至今人説<lb/>
放翁家放翁家𣺌何處阿師出家不歸去不惜千金買<lb/>
<pb n="KR4e0032_WYG_001-13a"/>
畫圖笑倚清江看雲樹<lb/>
　　　方壺小隠<lb/>
方壺之山上有不死藥可以鍊金丹迺在閬風之東員<lb/>
嶠之西滄海每岸非人寰自從秦兒入海去不許海若<lb/>
通天關長鯨蒼虬互出没天吳九首扶狂瀾方壺可隠<lb/>
大藥可餐海水清淺海路險艱山人學仙竟欲往欲往<lb/>
不得空長歎歸來傳得壺公術平地幻作方壺山一壺顛<lb/>
倒懸藥室日暮竟入壺中間壺中一宇天地濶白日不<lb/>
<pb n="KR4e0032_WYG_001-13b"/>
夜長無端安得相携費長房同入壺中問大還<lb/>
　　　山峽圖<lb/>
大江水落岷峨西三峽上與浮雲齊飛湍奔騰下絶險<lb/>
怒與石鬬如奔霓君不聞灔澦如象瞿塘莫上灔澦如<lb/>
馬瞿塘莫下黄牛劔石真龍阿巫峽之口雙盤渦蜀山<lb/>
五月消盡太古雪倒瀉銀漢翻秋波江聲出峽經險窄<lb/>
險似龍門砥柱當黄河西川賈客何危哉樓船萬斛天<lb/>
上來船家放船一失手桅折柁裂為之摧此時命不自<lb/>
<pb n="KR4e0032_WYG_001-14a"/>
保嗟彼吳鹽蜀錦那得利吾財利亦不足美名亦不足<lb/>
言伍員終賜鐲鏤劔江上鴟夷空復憐李斯卒棄咸陽<lb/>
市上蔡黄犬不得牽古來名利總如此豈特瞿塘下峽<lb/>
船<lb/>
　　　泠風臺<lb/>
列御㓂御風而行風泠泠手摶扶揺足躡凌兢旁礴造<lb/>
化嘘吸元氣精超然憑虛上泰清逍遥八極表飛步入<lb/>
杳㝠但以息相吹何必羽翼生飛㢘前驅意遐征鸞鵠<lb/>
<pb n="KR4e0032_WYG_001-14b"/>
不駕雲為輕去因風送回風迎回戲迎不歸來至今學<lb/>
仙人望之泠風臺<lb/>
　　　雙烈行<lb/>
雲中兩烈婦風節何雄哉婦姑誓同死軍馬倐已來姑<lb/>
言我死命之遭爾方年少不得逃欲自經不得索欲自<lb/>
刎不得刀少婦潛致辭不用刀與索兒當激賊怒與姑<lb/>
頭共斮姑如湛盧劔罵賊獵獵勁剛風婦如黄間弩蹶<lb/>
張放弦氣愈雄厲聲奮激膺賊鋒萬古雙烈誇雲中<lb/>
<pb n="KR4e0032_WYG_001-15a"/>
　　　龍劔謡題延平劔去圖<lb/>
雙龍劔雙飛幾今古迺是莫邪之夫干將之婦金鐵未<lb/>
流時大冶交龍虎鑄得龍泉及太阿光怪或分終復聚<lb/>
自從豐澤斬秦妖鴻門翼楚舞三侯歌其雄四海加其<lb/>
武大風颯颯日色黄雲氣從之天下雨一朝奮鬛飛上<lb/>
天萬里扶揺竟何許虹光夜夜斗牛間豐城陸沈暫一<lb/>
還乃知變化終莫測神物豈乆留人寰或云張公亡大<lb/>
雷死小雷佩之行江涘腰間寳鞘聲鏗然兩龍復合延<lb/>
<pb n="KR4e0032_WYG_001-15b"/>
平水延平水深復深在天逐雄飛在海逐雌沉四海大<lb/>
一統五兵不敢侵鎮國家安邊陲神劔長為龍虎吟<lb/>
　　　題畫梅和王山農韻<hi>并序</hi>
　　王煮石梅花一枝系以長歌幾四十年矣俯仰今<lb/>
　　昔有懐故人因次韻于後但顛倒縱横不倫不理<lb/>
　　不能不為韻所牽也觀者必發一笑<lb/>
江南春來白雪爛落月横參夜將半縞衣綽約如故人<lb/>
踏風梨雪敧老榦北風獵獵天正寒彷彿風節凭西闌<lb/>
<pb n="KR4e0032_WYG_001-16a"/>
迺知山人竟不死夜煮白石青松間髙情撫世無今昔<lb/>
溪上梅花没荒棘憶曾揮翰灑溪雲一枝寄與春消息<lb/>
花前喚酒寫長歌花下呼兒掃落花若不揚州何遜宅<lb/>
定是西湖處士家山人愛梅心獨苦笑爾豪吟玉堂樹<lb/>
山巔水際日看花鳳詔鸞書招不去解衣盤礴兩袖埀<lb/>
腕指所至皆天機南枝著花玉色起北枝凍壓𤣥霜飛<lb/>
自從上苑成塵土無復當年舊歌舞源上桃花不記秦<lb/>
九畹芳蘭已忘楚不如山人卧雲松破屋長在梅花東<lb/>
<pb n="KR4e0032_WYG_001-16b"/>
傳家别有花作譜放手直欲先春風見花如見山人面<lb/>
誰道人間亡是公<lb/>
　　　鴈南飛<lb/>
黄梧井邊鴈南飛萬里玉關人未歸孤燈搗練江南婦<lb/>
霜落空堦臂酸楚寒衣何日到關西敲斷秋風石無語<lb/>
　　　題長江霽雪圖<lb/>
昔年壯游下江漢霽雪千峯排兩岸今年看畫憶舊游<lb/>
萬里江山入清玩岷峩岡脊來蜿蜒青城一峯髙揷天<lb/>
<pb n="KR4e0032_WYG_001-17a"/>
東馳衡山走千里匡廬五老與石城北固遥相連冰<lb/>
巒雪壑互起伏照見日華破初旭神光混茫元氣浮<lb/>
奮如巨鰲簸坤軸爛如秋空雲浩如滄海濤又如瑶臺<lb/>
銀闕天上頭皎皎白月空秋毫回光下照中流水風吹<lb/>
河漢銀雲起中流空濶不勝寒一洗丹碧秋漫漫山川<lb/>
歴歴真偉觀來往十年游未半不如雲瀛樓上來倚闌<lb/>
一日看遍江南山<lb/>
　　　題蕃王出獵圖<lb/>
<pb n="KR4e0032_WYG_001-17b"/>
燕山八月秋草黄秋髙馬肥弓力强蕃王朝辭詐馬宴<lb/>
羽獵不敢齊長楊西風獵獵邊城戍小隊旌旗打圍去<lb/>
英姿颯爽思奮揚面如玉盤身倚樹金羇朱纓玉腕騮<lb/>
紫貂兠鍪銀䑕裘燕姬如花向前騎從官騎列春雲浮<lb/>
猛士先驅仗金鉞胡笳一聲鼔齊咽驄駒並載雙歇驕<lb/>
海青翻臂思超越黄鬚健兒勇且驍虎紋交韔懸在腰<lb/>
翻身控弦響若掣一箭射落雙飛鵰馬上雙鵰馳獻捷<lb/>
凱歌向王王擊節金杯進酒飯黄羊馬潼淋漓手新捩<lb/>
<pb n="KR4e0032_WYG_001-18a"/>
穹廬張天落日黄醉擁嬋娟馬前歇百年富貴空畫圖<lb/>
桑田茫茫海水枯畫中豪傑八尺軀昔何勇鋭今何愚<lb/>
悲風蕭蕭𣺌絶漠漠南千里王庭無<lb/>
　　　秦淮晚泊<lb/>
秦淮酒家來泊船鱸魚一斤三百錢船頭買魚酒新熟<lb/>
却憶邪溪歌採蓮醉來起舞落日晚揮手彈鋏風泠然<lb/>
少年不作長安客老去逢秋頭雪白興周須求渭水才<lb/>
安漢園公安在哉眼花齒折竟何益好放陶潛歸去來<lb/>
<pb n="KR4e0032_WYG_001-18b"/>
　　　早春寄鄉中友<lb/>
故園花發春又來碧桃半拆棠梨開流鶯踏花酒落杯<lb/>
花飛落酒相縈迴酒酣起舞落日晚應念長安人未回<lb/>
江上船幾時發拍手醉唱歸去來笑摘花枝簪白髮<lb/>
　　　採桑女<lb/>
吳桑葉盡吳蠶老吳姬採桑顔色好玉釵半脱雲髩偏<lb/>
一雙蛾眉曾不掃桑間桑扈鳴交交少年莫把金丸抛<lb/>
小姑摘繭歸當繰<lb/>
<pb n="KR4e0032_WYG_001-19a"/>
　　　題董太初畫時太初客死天台<lb/>
有客泊舟滄水灣卧吹鐵笛非人寰小溪白石亂如齒<lb/>
平地雙松髙似山丹丘赤城久為客沃州天姥何曾還<lb/>
嗟哉董生不復見安得致身圖畫間<lb/>
　　　題萬峯閣<lb/>
越山四圍吉祥寺紺碧殿閣生烟霞真人丈六金粟像<lb/>
大地萬朶青蓮花常時飛雲若縞練近午出日如丹砂<lb/>
上方絶頂無路入避地頗似秦人家<lb/>
<pb n="KR4e0032_WYG_001-19b"/>
　　　宅徳民雙竹<lb/>
此君一本森雙榦恰似孤竹生夷齊清風節操終並立<lb/>
明月環佩長相携或騎兩龍齊上下又挾蒼鳳隨髙低<lb/>
何當聨鑣入雲去玉笙吹向瑶池西<lb/>
　　　題學圃軒<lb/>
門前瓠子青累累韭黄菜甲皆可蔬荒泉入畦夜雨歇<lb/>
落日滿屋幽人居養生且復樂樹藝避地自可同樵漁<lb/>
只今出處與古異勿謂老圃吾不如<lb/>
</p>
<p>
</p>
  </div>
<div>
                <head>臨安集巻二</head>
    <p>
<pb n="KR4e0032_WYG_002-1a"/>
欽定四庫全書<lb/>
　臨安集巻二　　　　　　　明　錢宰　撰<lb/>
　　五言律詩<lb/>
　　　青山白雲圖<lb/>
老米不復得房山或可探微茫春嶂外彷彿大江南澗<lb/>
水落幽石樹梢分斷嵐何時柁樓底漁唱倚清酣<lb/>
　　　懶性<lb/>
懶性殊清絶髙情不可降支頤攲白石側耳聽秋江髩<lb/>
<pb n="KR4e0032_WYG_002-1b"/>
髮絲千縷孫兒玉一雙朝來賓客至有酒緑翻缸<lb/>
　　　新月<lb/>
樓上見新蟾呼兒急捲簾即看明淺席旋復上虛簷兎<lb/>
魄潛銀窟蛾眉掛玉纎團團三五夜烏鵲已先占<lb/>
　　　𤓰洲夜泊<lb/>
旅夜𤓰洲泊秋懐浩欲沉星河如海合江漢入吳深天<lb/>
塹無南北川流自古今隔花漁唱起千里故園心<lb/>
　　　題畫<lb/>
<pb n="KR4e0032_WYG_002-2a"/>
伊誰愛兹境而忘登涉勞一水天上逺雙松野中髙峭<lb/>
壁無樵徑深溪絶漁舠唯應學仙者麋鹿與遊遨<lb/>
　　七言律詩<lb/>
　　　二月望早朝奉天殿和朱編修韻<lb/>
雞唱文樓午夜傳瓊林璧水共朝天螭㘭上下星河近<lb/>
鳳闕東西日月懸干羽舞階瞻虎拜冕旒當宁聽龍言<lb/>
歸來又奏昇平曲望賜金花一炬蓮<lb/>
　　　和張自行過城南作畫<lb/>
<pb n="KR4e0032_WYG_002-2b"/>
負郭髙居晝不開繞堦流水緑於苔花前洗筆供詩畫<lb/>
馬上敲門知客來深樹流鶯通宴席碧香浮蟻灔春杯<lb/>
官衙正在行軍幕醉後何妨犯夜回<lb/>
　　　送昱大徹住天台能仁寺<lb/>
天台東掖倚層關卓錫西林列翠環石上牛歌逢拾得<lb/>
溪頭虎嘯識溈山白雲出定拈花笑明月歸樵採藥還<lb/>
却憶故山松栢近夢隨龍象上巑岏<lb/>
　　　承制送日本使臣還國<lb/>
<pb n="KR4e0032_WYG_002-3a"/>
日本扶桑接大瀛進來畫扇妙丹青欲窮滄海歸王㑹<lb/>
先遡南風入帝京玉帛喜瞻周禮樂衣冠已識漢儀刑<lb/>
九重埀拱開皇極天下同文萬國寧<lb/>
　　　送宋甥原亮從子誠兄讀書塔山寺<lb/>
汝於舅氏從游逺我與難兄相憶深兩眺青山來入夢<lb/>
一江白水去同心簷花夜雨明雙炬鮭菜春船送萬金<lb/>
休暇何時定歸省舍雲飛處是山陰<lb/>
　　　祈雪再應簽判徐安國次韓以二詩示同僚咸<lb/>
<pb n="KR4e0032_WYG_002-3b"/>
　　　和併次韻<hi>正月四日</hi>
旱甚三冬尫未焚且芬椒苾禱羣神一天和氣梅花曉<lb/>
千里輕風柳絮春豐穰定看倉腐粟窮愁那嘆甑生塵<lb/>
莫疑瑞應私星渚造物何心處處均<lb/>
請禱羣祠㑹弁紳再呈嘉瑞感神明漢庭已奏三朝禮<lb/>
梁苑俄驚二月春萬壑玉龍翔蟄霧一簾粉蝶撲香塵<lb/>
凝眸原野無髙下平地何須問土均<lb/>
　　　賦得秦淮夜月送友人往茶陵<lb/>
<pb n="KR4e0032_WYG_002-4a"/>
秦淮一水合神州凉月當空照素秋風露氣清雙闕近<lb/>
星河影落大江流放船白下門西路買酒長干橋上樓<lb/>
送客湖湘𣺌千里好懐回首憶清游<lb/>
白下門西月色多滿襟風露拍星河乾坤混合天無塹<lb/>
江漢朝宗海不波夢醒潮生桃葉渡夜凉誰唱竹枝歌<lb/>
放船直上雲陽去如此髙情奈爾何<lb/>
　　　滕王閣<lb/>
天連飛閣楚江流雲擁鑾車帝子遊帝子不來歌舞歇<lb/>
<pb n="KR4e0032_WYG_002-4b"/>
江流常抱古今愁望窮南極飛鴻盡起倚西山落日收<lb/>
惟有東都徐孺子髙風一榻抗南州<lb/>
　　　分題賦鏡湖送張用中<lb/>
鏡湖白波木葉稀凉風蕭蕭入客衣季真賜宅已無主<lb/>
太白酒船空棹歸野色驚秋鴻雁下水風吹雨鯉魚飛<lb/>
此時張翰吳中去雲鎖稽山失翠微<lb/>
　　　題王煮石推篷圖<lb/>
粲粲晴林截素霓夢回何處覔新題畫簷壓檻江南屋<lb/>
<pb n="KR4e0032_WYG_002-5a"/>
短棹推篷雪後溪落月欲分花上下春風不隔樹髙低<lb/>
何當一見冰霜表放棹孤山烟水西<lb/>
　　　題錢達卿雲林採藥圖<lb/>
清溪流水行者誰野服飄然歌紫芝山人要覔蓬萊藥<lb/>
越女喜得邯鄲醫丹崖斷隴落日晚青林小屋還雲遲<lb/>
歸來笑倚桃花樹塵世浮沉都不知<lb/>
　　　題方徳逺雲林採藥圖<lb/>
小島蓬萊隔郡河斸苓採术每相過不經海水三千逺<lb/>
<pb n="KR4e0032_WYG_002-5b"/>
已活童兒五百多芝草逢春生石上桃花流水渡山阿<lb/>
歸來更閲神農紀今古良醫奈爾何<lb/>
　　　題林塘幽<lb/>
許詢宅畔好亭臺牕近江漚面面開緑樹當門流水注<lb/>
青山如畫入城來幽人睡起吟池草童子春閒掃石苔<lb/>
如此林泉更深絶題詩難得浣花才<lb/>
　　　題剡張克讓萬松<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
百頃蒼雲小結茅溪風流響度晴梢半窓山月驚孤鶴<lb/>
<pb n="KR4e0032_WYG_002-6a"/>
没屋秋濤走萬蛟採藥有時收琥珀燒烟何處覔魚膠<lb/>
投閒未許官封及且復深居學許巢<lb/>
　　　題柯敬仲畫竹<lb/>
我愛丹丘飛白石疎篁老樹倚林皋空中鸞鳳雙飛下<lb/>
海上珊瑚二尺髙奎閣舊曾承雨露蒼梧今已𣺌雲濤<lb/>
荒林斷隴秋風外零落當年宫錦袍<lb/>
　　　春暉堂為張仲修題<lb/>
春暉堂前春草妍白雲孤往幾經年佳兒不忘手中線<lb/>
<pb n="KR4e0032_WYG_002-6b"/>
慈母久抛琴上弦晝幕風微黄雀舞朝盤海近白魚鮮<lb/>
姚江自是姚虞俗及見旌門應更賢<lb/>
　　　題王煮石梅花<lb/>
煮石山人今永别見花長作故人看縞衣綽約春來瘦<lb/>
風節嚴凝雪後寒每憶荒烟啼翠羽笑扶明月下飛鸞<lb/>
何煩宋玉相招得環佩歸來露未乾<lb/>
　　　題崆峒石室<lb/>
洞天琳館倚江城一室崆峒晝不扄白石無糧誰解種<lb/>
<pb n="KR4e0032_WYG_002-7a"/>
黄金有道鍊還成幾時雲氣生秋雨長夜丹光動落星<lb/>
顧我正慙嵇叔夜素書何處覔黄庭<lb/>
　　　遊山<lb/>
小縣曾聞鼔角傳雲山深處夢相牽年來還愛丘園近<lb/>
老去偏于杖履便樹繞石頭知客路巖迴谷口見人烟<lb/>
携琴出郭茅堂宿誰復含愁鳥道邊<lb/>
　　　題夏氏停雲軒<lb/>
五柳當門元亮宅停雲長憶故人還北牕心事羲皇上<lb/>
<pb n="KR4e0032_WYG_002-7b"/>
南渡衣冠晉宋間千古髙情空悵望近來交道漸間關<lb/>
松江賴有人如昔誰謂風流不可攀<lb/>
松江烟水留賓處每憶良朋晝不關稚子當門迎馬首<lb/>
吳姬洗盞立花間屋梁落月生顔色竹上清風解佩環<lb/>
矯首停雲在天末春醪誰共醉言還<lb/>
　　　題凌彦翀柘軒<lb/>
團團柘樹没幽居門外官河近石渠十𤱔春陰連薺麥<lb/>
半林落日似桑榆吳蠶葉盡婦供職江燕花殘兒讀書<lb/>
<pb n="KR4e0032_WYG_002-8a"/>
俎有白魚尊有酒不須深隠學樵漁<lb/>
　　　雪夜題徐彦章梅深軒<lb/>
幽林白雪滿江南欲問春風冷未堪珠樹月明誰解種<lb/>
玉田花合不勝簪霓裳小隊參差舞翠袖髙情彷彿探<lb/>
不似杜陵詩思好凭欄東閣倚清酣<lb/>
　　　題李筠問月軒<lb/>
明月在天無古今流光長照酒杯深嫦娥顧兎或可問<lb/>
謫仙騎鯨誰復吟醉舞霓裳翻舊曲笑歌桂樹落秋陰<lb/>
<pb n="KR4e0032_WYG_002-8b"/>
髙風邁世殊難繼袖拍闌干且滿斟<lb/>
　　　題陳惟賢藏芸軒<lb/>
市南書屋樹陰凉多種梧桐待鳳翔滋蘭滿堦草自碧<lb/>
汗簡揷架芸其黄每聞懸榻髙風在安得下帷春晝長<lb/>
愛爾家庭能教子花前佩玉總鏘鏘<lb/>
　　　題聽竹軒<lb/>
衡門深閉人不到天籟蕭蕭枕簟凉記得秋風生鄠杜<lb/>
夢隨夜雨度瀟湘舟人擊檝魚龍舞仙客吹笙鸞鳳翔<lb/>
<pb n="KR4e0032_WYG_002-9a"/>
睡起開窓聲寂寂髙林玉立萬篔簹<lb/>
　　　題陳文玉聽雨軒<lb/>
西軒聽雨知何處風雨年年過雁雙髙枕凉秋梧葉井<lb/>
短牋深夜杏花窓故交零落𣺌滄海倦客歸來卧月江<lb/>
剪韭不堪成獨酌漫教春酒緑翻缸<lb/>
　　　題李養能雲松巢<lb/>
昔人醉捉江月去此地安得雲松巢落日九江勞夢想<lb/>
清風五老入神交有時雲氣生窓几長聽松聲下樹梢<lb/>
<pb n="KR4e0032_WYG_002-9b"/>
却是傳家有仙骨越山多處結衡茅<lb/>
　　　題韓伯時剪韭軒<lb/>
西園春韭與堦平留客西軒夜不扄舊雨别來今雨至<lb/>
早畦摘盡晚畦青每懐海内皆兄弟相對花前幾醉醒<lb/>
我亦愛君喬木好嚶嚶黄鳥把杯聽<lb/>
山下韭苗今幾畦故人日夕過幽栖霜刀差差剪不盡<lb/>
翠綬若若青還齊春風衞八堂上燕夜雨杜陵燈前題<lb/>
尊中有酒為君酌明日别懐東復西<lb/>
<pb n="KR4e0032_WYG_002-10a"/>
　　　題毗墟寺臨清軒<lb/>
寺下清江一鏡開天光雲影見亭臺南湖楊柳酒船去<lb/>
西塞桃花漁唱來𣺌𣺌魚龍俱出没翻翻鷗鷺絶驚猜<lb/>
登臨還許陶元亮與爾賦詩同舉杯<lb/>
一室空明壓鏡天不須杯渡竟逃禪水光入户屋髙下<lb/>
人影落波身後先卜築近連湖上宅過門長見雪中船<lb/>
每聞避地多佳客曾道歸來有賦篇<lb/>
　　　題鮑原禮畫菜<lb/>
<pb n="KR4e0032_WYG_002-10b"/>
鮑生畫菜得真趣不與黄筌花較妍老圃春晴朝荷鍤<lb/>
客窓風雨夜開園太羮𤣥酒有至味海月玉珧皆小鮮<lb/>
愛爾風翻紫復碧晚菘早芥得春先<lb/>
　　五言絶句<lb/>
　　　春日閒居<lb/>
霽日簷牙落光風瓦上生草晴跳蚱蜢花暖困狸狌<lb/>
　　　采菱曲<lb/>
緑柳横塘曲滄灣是妾家菱歌不解唱秋水照荷花<lb/>
<pb n="KR4e0032_WYG_002-11a"/>
落日浣紗渚菱歌唱晚風解衣濯秋水乘月採芙蓉<lb/>
溪上採蓮女秋波照晚粧心如蓮子苦情似藕絲長<lb/>
荷葉紉為佩芙蓉緝作裳妾心花下藕節節是秋霜<lb/>
　　　曉起<lb/>
野曠晨光發江清夜氣存大星翻玉斗落月墮金盆<lb/>
　　　聞砧<lb/>
秋砧搗不得亮月麗髙梧清暉與君共素心同妾孤<lb/>
　　　夜泊西港<lb/>
<pb n="KR4e0032_WYG_002-11b"/>
緑樹如韋曲澄江似謝家暖雲巢燕子清露浸梨花<lb/>
　　　題畫十三首<lb/>
雙松含古色紅樹已先秋百頃風潭浄髙情獨泛舟<lb/>
雲深見樓閣天際墮青鸞松下盤桓者猶是晉衣冠<lb/>
落日赤雲西青山照大溪草堂松樹下坐聽鵓鳩啼<lb/>
一曲江南弄山長楚水遥江邊楊柳樹誰繫木蘭橈<lb/>
雲氣曉蒼茫秋深草木黄霓旍下南浦云是楚襄王<lb/>
江水去悠悠籧篨抱莫愁白頭埀釣者疑是渭濱叟<lb/>
<pb n="KR4e0032_WYG_002-12a"/>
塞北多冰雪江南足稻粱相求應同類莫近艾如張<lb/>
帝子下北渚江寒愁不歸空遺一巻石拂斷六銖衣<lb/>
百鳥共春風相呼樂意同不知縁底事爾作白頭翁<lb/>
有鳥名鶺鴒在原飛且鳴人皆有兄弟唯爾獨多情<lb/>
白鷺白於雪于飛在洲渚誰言我最閒正爾心獨苦<lb/>
水口橋堪度林間屋尚留秋來山色好相對有歸舟<lb/>
茅屋何人住秋林晚對山也知乗興出多在白雲間<lb/>
　　　題畫菜二首<lb/>
<pb n="KR4e0032_WYG_002-12b"/>
緑酒交春熟燈花入夜開雨畦堪小摘不見故人來<lb/>
今日荷鉏倦嘉蔬没四垣客來春酒緑風雨夜開園<lb/>
　　　題竹梅便面<lb/>
舞罷霓裳曲相逢月下還髙情倚修竹翠袖不勝寒<lb/>
　　　題翎毛小景<lb/>
紅子秋樹老黄花晚節寒幽禽雙白頰托爾一枝安<lb/>
鷃雀小羽翼幽栖短棘梢叢坡風日好不讓鳳鸞巢<lb/>
　　六言絶句<lb/>
<pb n="KR4e0032_WYG_002-13a"/>
　　　題畫<lb/>
春雨青山漠漠晚樹白雲悠悠若非輞川莊口定是浣<lb/>
花溪頭<lb/>
滄洲芳草初緑别墅山花正開借問一蓑烟雨看山何<lb/>
處歸來<lb/>
子猷無乘興舟越石有長嘯樓雪滅千山蹤跡月照幾<lb/>
家樂愁<lb/>
　　七言絶句<lb/>
<pb n="KR4e0032_WYG_002-13b"/>
　　　題温日觀葡萄<lb/>
葡萄壓架水晶寒枯坐山僧出定看露下空庭凉月墮<lb/>
斷雲星斗夜闌干<lb/>
却看仙佩萃霞裾又似青鸞下碧虚夜半蕋宫秋月白<lb/>
小龍和露養𤣥珠<lb/>
　　　題髙房山畫<hi>房山在金陵作此畫寄歐虞二學士二公皆留題其上</hi>
尚書好畫江南住寄與題詩兩翰林千古髙情俱妙絶<lb/>
至今春樹暮雲深<lb/>
<pb n="KR4e0032_WYG_002-14a"/>
　　　題盛子昭畫<lb/>
空山絶壑懸崖髙一塢白雲如海濤幽人抱琴無路入<lb/>
松風落耳聲蕭騷<lb/>
　　　題畫六首<lb/>
樹折雲梢浪拍窓老漁齊放釣船雙不愁江上風波險<lb/>
平地風波險似江<lb/>
沙草青青近石磯磯頭疎木轉斜暉孤舟釣叟埀竿坐<lb/>
逺岫雲飛帶雨歸<lb/>
<pb n="KR4e0032_WYG_002-14b"/>
東南山水足清暉茅屋楓林共石磯誰坐扁舟沙際住<lb/>
也知江海客忘歸<lb/>
松林日落碧雲開野老溪頭坐石苔隔岸好山招不到<lb/>
一篙流水待誰來<lb/>
緑陰黄鳥暮春初谷口人家樹下居野老携琴度橋去<lb/>
雲山深處更何如<lb/>
畫號為真理或然悠悠覺夢本同筌殷勤封向青山去<lb/>
要識江東李謫仙<lb/>
<pb n="KR4e0032_WYG_002-15a"/>
　　　西原北去城十五里半山之上下望卧龍潭<lb/>
山分巧勢疊玲瓏烟幕雲屏閟幾重有竹參天長鱗角<lb/>
欲陪髙卧碧潭龍<lb/>
　　　題趙大年林塘秋晚圖<lb/>
老景黄花筆底收晴鳬冷雁共汀洲王孫畫學空花竹<lb/>
不到銅駞陌上秋<lb/>
　　　春深即景<lb/>
露梢黄鳥啄來禽蛀葉青蟲絡樹陰又是緑堦春雨歇<lb/>
<pb n="KR4e0032_WYG_002-15b"/>
滿庭芳草落花深<lb/>
　　　滴滴泉在歸宗院前橋下依石壁水滴滴下坎<lb/>
　　　井中<lb/>
不同瀑布瀉千山數滴空餘坎井間端是龍神閟珠味<lb/>
故教滴滴與人慳<lb/>
　　　山南瀑布不一然捨谷簾外則稱之逺望如一<lb/>
　　　白蛇𣺌𣺌穿翠林而下<lb/>
河漢遥分一派輕望中𣺌𣺌白蛇形誰教來自半天上<lb/>
<pb n="KR4e0032_WYG_002-16a"/>
穿破千尋碧玉屛<lb/>
　　　馬尾泉在開先瀑布之北同一山相去四五步<lb/>
　　　遥望水下僅尺許若一尾也<lb/>
短流色白燦瑶光穿破山腰一抹蒼多少遊人來又去<lb/>
從教袖裏有鞭長<lb/>
　　　題秦淮送别圖<lb/>
白下春波照緑灣踏船送客出龍關離愁不逐江雲没<lb/>
江上雲還人未還<lb/>
<pb n="KR4e0032_WYG_002-16b"/>
緑酒斟來且莫斟酒闌歌罷去駸駸别懐恰似秦淮水<lb/>
流到長江緑更深<lb/>
　　　題牡丹士女圖<lb/>
樂府梨園曲慢裁内家新奏牡丹開下堦立得花陰轉<lb/>
李白承宣詔未來<lb/>
</p>
<p>
</p>
  </div>
<div>
                <head>臨安集巻三</head>
    <p>
<pb n="KR4e0032_WYG_003-1a"/>
欽定四庫全書<lb/>
　臨安集巻三　　　　　　明　錢宰　撰<lb/>
　　序<lb/>
　　　㑹試小録序<lb/>
洪武二十三年冬十二月初吉皇帝御奉天殿詔天下<lb/>
三年大比賓興賢能明年春合天下士會試于春官于<lb/>
以廣四海同文之治也于是内而邦畿外而藩屛侯甸<lb/>
東極青齊西踰川陜南際荆吳閩廣北至于梁晉宋衞<lb/>
<pb n="KR4e0032_WYG_003-1b"/>
幽燕合十二道之士凡六百五十人來會于京師欽明<lb/>
詔也先是命禮曹聘天下章逢耆艾俾司校藝及期又<lb/>
命翰林學士劉三吾俾典文衡修撰任亨泰同考試春<lb/>
官貳卿張智董行試事而監察御史張存中韓傑監臨<lb/>
焉于是濟濟多士峩冠埀紳趨蹌後先相與試藝于春<lb/>
闈中選者得三十一人既撤棘禮曹議刋小錄以紀盛<lb/>
典内翰先生既序于首簡復俾宰為之後序宰惟諸俊<lb/>
造之登名于天府也固操履修諸身道藝信于人而獲<lb/>
<pb n="KR4e0032_WYG_003-2a"/>
與是選矣夫以士君子之散處四方而操履無間焉則<lb/>
天下之同倫可知矣相去萬里而道藝無間焉則天下<lb/>
之同文可知矣雖然書之同文行之同倫固國家大一<lb/>
統之治化為士子者遭逢盛時仰掇髙科固將有為於<lb/>
世矣聖明在上方且以臯䕫稷契期望天下士諸君子<lb/>
毋謂古人為不可企及尚思所以修諸身者施諸天下<lb/>
國家以佐聖世文明之治以毋負所學<lb/>
　　　江西鄉試小錄序<lb/>
<pb n="KR4e0032_WYG_003-2b"/>
聖天子既武定天下迺誕敷文教蓋將以六經之道致<lb/>
天下之治也夫六經之行世易以道陰陽書以道政事<lb/>
禮以定民志樂以和民情詩之作也風以著習俗之盛<lb/>
衰雅以明國家之隆替頌以美盛徳之形容而春秋之<lb/>
作尊王抑伯内中國而外夷狄無非古昔帝王治天下<lb/>
之要也今國都建成均黨術立庠序以六經之道教天<lb/>
下士然後命鄉論道藝大比興賢能俾之以六經之道<lb/>
上佐邦家下道民庶以輔成天下之治焉於乎休哉迺<lb/>
<pb n="KR4e0032_WYG_003-3a"/>
洪武二十六年江西承宣布政使張公文郁提刑按察<lb/>
使解公敏以明年大比遂集寮宷相與協謀合一道之<lb/>
士羣試于有司欽明詔也于是右布政使括蒼劉公宗<lb/>
霖司貢舉憲副維揚楊公建開封商公通監試事而宰<lb/>
也獲與司衡因得監觀諸俊彦之所述作其發揮諸經<lb/>
之義昭如日星援引諸史百家之言爛如雲漢於是拔<lb/>
其尤者置諸上選試事既集兩府議刋鄉闈小錄俾余<lb/>
為之叙余惟君子之志于學也非知之艱行之惟艱今<lb/>
<pb n="KR4e0032_WYG_003-3b"/>
諸俊彦試之經而得經之㫖趣試之史而得史之事功<lb/>
方且膺薦書上春官余固知其策名㑹闈唱名于廷對<lb/>
有日矣然此皆平日討論之素而未嘗見之施行焉尚<lb/>
當以前日之所聞所知施行之事功而以古昔帝王之<lb/>
道之著之六藝者上佐聖天子文明之治<lb/>
　　　送國子助教靳用中序<lb/>
士君子生盛明時不必計其身之用不用也惟在夫道<lb/>
之行耳身出以行其道使勲業顯于當時名聲昭于後<lb/>
<pb n="KR4e0032_WYG_003-4a"/>
世固士君子之大慶也然或退處田野而道淑諸人者<lb/>
行于世焉曾何計其身之用不用也吾國子助教靳君<lb/>
用中以目眚辭職人皆謂其遭世之理不得遂其志而<lb/>
去是行也得無鬱悒耶余曰不然用中與余同分教席<lb/>
于兹五年矣朝究六藝暮誦百家以修身治天下之道<lb/>
道其諸生且數十百人今諸生學成行修内為侍從外<lb/>
領藩翰牧守之寄風紀之司列于朝行市於邦甸不問<lb/>
地逺近東極青齊西踰秦隴北窮燕冀南至于荆吳嶺<lb/>
<pb n="KR4e0032_WYG_003-4b"/>
海七閩百粤其濟濟多士所以致君而澤民者皆成均<lb/>
出也是固朝廷樂育賢才之至化而用中得與教席宣<lb/>
明朝廷之化以及于人用中之道不既行矣乎使用中<lb/>
而典一邑道不過行于一邑使用中而牧一郡道不過<lb/>
行于一郡使用中而藩屏一方道不過行於一方而已<lb/>
其能如今日以是道淑諸人而達諸天下乎用中行修<lb/>
于身道孚于時又何必身處顯榮而後遂其志乎昔王<lb/>
通氏教授河汾其後髙弟子若房杜王魏諸人得其道<lb/>
<pb n="KR4e0032_WYG_003-5a"/>
以佐有唐貞觀之治用中縱不敢自比昔賢諸生之用<lb/>
于今日得無有佐盛世之治而超出貞觀者乎河汾之<lb/>
道行于後世而用中身親見之不已榮哉今用中之歸<lb/>
兒耕于疇婦蠶于室暇則命諸孫巾車拄杖登山臨水<lb/>
以樂今日太平之盛彼顯榮而行道于時者果能過用<lb/>
中乎用中行矣成均諸國老自司業博士二先生而下<lb/>
皆分題賦詩以贈俾宰為之序云<lb/>
　　　送徐季益序<lb/>
<pb n="KR4e0032_WYG_003-5b"/>
東南曰揚州揚之東南曰四明海岸以為郡四明之東<lb/>
南曰昌國環海以為邑昌邑在東南海陬間昔人所謂<lb/>
三神山大瀛海者豈其地邪邑居海中地之域至此而<lb/>
盡山之脉至此而窮海之潮汐舂撞振撼朝焉以出暮<lb/>
焉以入莫不至此而進退焉夫地域盡山脉窮海潮會<lb/>
故其氣鍾于人物必多出秀者彼方士所謂瀛洲方丈<lb/>
蓬萊豈别有仙島所謂安期羨門豈真有神人居之殆<lb/>
亦想像夫山海之氣鍾于是而必有其人耳徐生季益<lb/>
<pb n="KR4e0032_WYG_003-6a"/>
入太學為上舍生氣温而貌恭業勤而行修文學日益<lb/>
以進吾固知其鍾夫山海之秀焉或者謂安期羨門神<lb/>
仙中人而子方之季益瀛洲方丈蓬萊洞天别境非人<lb/>
間世所有而子擬之昌邑不已過乎噫昌國雖下邑季<lb/>
益雖一儒生使季益勉進于學昌邑涵煦盛明之化則<lb/>
士皆可造于聖賢之域而昌邑且為鄒魯邦矣豈直方<lb/>
外别境之與倫哉今朝廷方詔天下弟子員皆入太學<lb/>
士之鍾秀于是者毋自棄東海若季益之歸省也其與<lb/>
<pb n="KR4e0032_WYG_003-6b"/>
之偕來往<lb/>
　　　送魏生序<lb/>
秦地本西周故疆在天官為東井之分野自𢎞農以西<lb/>
京兆扶風馮翊咸在而鳳翔正當岐山之陽風氣之龎<lb/>
習尚之淳好稼穡務本業猶有先王之遺風焉魏生應<lb/>
詔來肄業成均拜余館下貌古而性純儀觀充然氣宇<lb/>
温然言辭粹然余固知其得於風化然也矧孜孜勉勉<lb/>
篤于務學哉又一年有㫖試諸生于學生果中選諸生<lb/>
<pb n="KR4e0032_WYG_003-7a"/>
讓其賢朝廷以生陜人識土宜知民俗授秦府伴讀日<lb/>
侍秦邸凡九閲月詔許歸省其親余又知生之父母兄<lb/>
弟及其鄉之長老嘉生以樸茂之質漸被朝廷禮樂教<lb/>
化之懿而蔚乎其有文焉則豳岐遺風之尚存者庶幾<lb/>
知所勵而復于古矣生歸蚤來以秦地民物之淳涵煦<lb/>
盛明之化立殿下啓曰方今四海一家至治邁西周上<lb/>
將見鳳凰之靈復鳴于岐山耶<lb/>
　　　送賴思順鳳陽府學訓導序<lb/>
<pb n="KR4e0032_WYG_003-7b"/>
昔漢髙帝既平定天下還過沛復其民悉召故人父老<lb/>
發沛中兒教之歌大風之歌日暢飲道故舊為樂其英<lb/>
雄豪傑威加四海而歸故鄉歴千數百年未有能繼之<lb/>
者誠以泰運未易逢聖人不世出有待於今日也今皇<lb/>
上肇基鳳陽奄有九有乃偃武修文以鳳陽為中都建<lb/>
國學置弟子員選徳重望隆之士為之師俾期門羽林<lb/>
之彦皆得以通義理郡復置文學掾俾郡之俊秀皆得<lb/>
肄業焉古今帝王之興其得天下不同惟我聖明之起<lb/>
<pb n="KR4e0032_WYG_003-8a"/>
於鳳陽與漢之豐沛無異也然髙帝以沛為湯沐邑今<lb/>
則建國學于中都髙帝召故人飲酒今則選徳望之士<lb/>
以施教髙帝教沛兒歌舞以為樂今則俾期門羽林及<lb/>
郡之俊彦皆知學焉視漢沛殆過之矣漳南賴思順為<lb/>
國子上舍生儀曹以其年之盛學之茂也授鳳陽府學<lb/>
訓導重其選也或者謂今國子生出身出典方面入侍<lb/>
内廷任牧守拜御史皆若而人而思順獨領教職咸以<lb/>
為抑余以思順之從余游也告之曰今之鳳陽昔之豐<lb/>
<pb n="KR4e0032_WYG_003-8b"/>
沛也聖天子方且諄諄以文教化其郡之子弟郡子弟<lb/>
學成則陞之學而顯榮若是况為之師者乎思順勉焉<lb/>
盡其教職顯榮之來其可量哉<lb/>
　　説<lb/>
　　　全有堂説<lb/>
性也者人人之所全有也或者不能有而全焉氣之蔽<lb/>
也欲之泊也學焉而所知不蔽於氣所行不泊於欲則<lb/>
有者未嘗泯全者未嘗虧也是性也具於吾心其目有<lb/>
<pb n="KR4e0032_WYG_003-9a"/>
五曰仁曰義曰禮曰智曰信人人之所全有也上焉而<lb/>
聖固全有是性也下焉而愚亦全有是性也中焉而可<lb/>
以為愚可以為聖者亦全有是性也聖也者性焉安焉<lb/>
有而全焉愚也者暴焉棄焉䘮其有而虧其全焉彼可<lb/>
以聖可以愚者暴焉棄焉則䘮而虧者終不得而復復<lb/>
焉執焉則䘮而虧者庶幾復全其天焉孟軻氏曰性善<lb/>
知性之全有是善也天命之性也荀卿氏曰性惡揚雄<lb/>
氏曰善惡混韓愈氏曰性有三品皆以其禀於氣者當<lb/>
<pb n="KR4e0032_WYG_003-9b"/>
之而不知性之全有是善也且吾性之具於心人無有<lb/>
不善也謂之惡可乎人無有不同也謂之混可乎人無<lb/>
有不全也謂之三品可乎彼謂為惡者即氣之汨没者<lb/>
言之耳謂為混者即氣之清濁者言之耳謂為三品者<lb/>
即氣之至清至濁與夫清濁之間者言之耳又孰知性<lb/>
即五常之理乎知性即五常之理則皆善也何有於惡<lb/>
乎何有於混乎何有於三品乎叔魚之生虎目而豕啄<lb/>
楊食我之生豺狼其聲叔椒之生熊羆其狀是皆形聲<lb/>
<pb n="KR4e0032_WYG_003-10a"/>
之得於氣者然也果可謂之性乎彼徒即形聲以命其<lb/>
死亡固不足為訓而韓子復即是以明其性之不善若<lb/>
然則伏羲蛇身神農牛首仲尼䝉倛周公如斷椔而皆<lb/>
為人天性之善何與於形聲間邪彼三子之不能脱禍<lb/>
行之惡也非形相之惡也又豈可即是以明性之惡乎<lb/>
孟軻氏之言性善是已韓子不當即是以非之也后稷<lb/>
之生岐岐然嶷嶷然是故性之善也文王之生也傅不<lb/>
勤師不煩是固性之善也荀卿氏謂之惡韓子非之是<lb/>
<pb n="KR4e0032_WYG_003-10b"/>
已但以母之生后稷也無害生文王也不憂為后稷文王<lb/>
之性則非也堯文之善性也朱管習於堯文而卒為姦<lb/>
自暴也瞽鯀之惡害於氣也舜禹生於瞽鯀而卒為聖<lb/>
性之也上智之不移也揚雄氏謂性之善惡混韓子非<lb/>
之是已但以朱管之姦瞽鯀之惡為性則非也性也者<lb/>
人人之所全有也不以智而豐不以愚而塞不以上焉<lb/>
下焉中焉而殊也韓子之言三品盖本諸夫子性近習<lb/>
逺上智下愚不移之説不知夫子所言氣質之性也非<lb/>
<pb n="KR4e0032_WYG_003-11a"/>
性之本也性之本善人所全有孟軻氏之言性善是也<lb/>
夫何三品之有哉書曰惟皇上帝降衷於下民若有恒<lb/>
性易曰一陰一陽之謂道繼之者善也成之者性也詩<lb/>
云天生烝民有物有則民之秉彞好是懿徳春秋左氏<lb/>
傳曰民受天地之中以生中庸曰天命之謂性是皆可<lb/>
以見性之本善而人人之所全有也孟子言性善盖本<lb/>
諸此嗟夫人之有生形也者氣之聚也性也者理之會<lb/>
也孟子論性不論氣知性者也其言特未究耳諸子論<lb/>
<pb n="KR4e0032_WYG_003-11b"/>
氣不識理不知性者也故其言也不明迨程張朱子之<lb/>
言出而性之論確矣故後之人得以窮夫理而盡其性<lb/>
焉勾吳黄原輔氏者其進修之室曰全有盖本諸子朱<lb/>
子叙大學之㫖也原輔性能格物以致其知誠意以正<lb/>
其心則性之固有者可以復全其天焉且原輔之所謂<lb/>
全有者全其性之所有也用也吾敢并以其得於天而<lb/>
本然全有者為原輔言之原輔將欲全其所有以立程<lb/>
朱之門以造孟氏之域以升孔子之堂固由其命于天<lb/>
<pb n="KR4e0032_WYG_003-12a"/>
者無不全也作全有堂説<lb/>
　　　鄧唯吾字説<lb/>
茶陵鄧貫方且冠也鄉先生字之曰唯吾盖取諸曾參<lb/>
氏之一唯也今年幾五十矣且猶不敢忘而請余為之<lb/>
説噫子不觀夫秋之奕雖機變不齊而得之於心則應<lb/>
之於手有數存焉然而秋已不驟而語人也必幾於秋<lb/>
而後語之人亦必幾於秋而後能悟也扁之斵也雖神<lb/>
妙不測而得之於心應之於手有數焉然而扁也不驟<lb/>
<pb n="KR4e0032_WYG_003-12b"/>
而語人也必幾於扁而後語之人人亦必幾於扁而後<lb/>
能悟也學秋而不升其堂學扁而不嗜其胾雖語之以<lb/>
斵奕安能唯諾而得之心哉斵奕小數耳且猶不驟而<lb/>
語人而况聖人之道乎聖人之道猶緡然九府之圜一<lb/>
緡繫之萬事之緒一理貫之然不入九府不涉萬事驟<lb/>
而語之將無所措其手足也聖人之門唯參也若遍歴<lb/>
夫九府之圜矣而聖人示之緡焉吾知其貫也得之心<lb/>
應之手無異秋與扁也一唯而悟何疑哉雖然未至於<lb/>
<pb n="KR4e0032_WYG_003-13a"/>
參强而語之勉而唯之妄也然則如之何盍以盡夫忠<lb/>
恕之道而後夫唯也唯吾勉之<lb/>
　　　聽潮説<lb/>
普濟寺在越江東北介江海之交環寺皆海也潮汐上<lb/>
下振撼之聲春秋冬夏朝夕無少休焉名其堂曰聽潮<lb/>
今平石衡上人居之余問<hi>缺</hi>名勝詩文示余灑然若清<lb/>
泠之洗耳滄浪之濯塵纓也復請余說聽潮之義余謂<lb/>
潮有聲上人聽焉余惡足以知之䝉莊曰井蛙不可以<lb/>
<pb n="KR4e0032_WYG_003-13b"/>
語海曲士不可以語道聽潮之義殆將以海而喻夫道<lb/>
也余惡足以知之上人妙通海㑹之㫖余請質之<hi>缺</hi>潮<lb/>
聲無隠千萬人之耳皆聞焉上人獨聽焉上人耳有聞<lb/>
千萬物之聲皆入焉上人獨潮之聽焉將潮之至也與<lb/>
上人之聽適㑹于一時乎必潮至而後聽乎當千萬物<lb/>
之聲之接於耳也聽乎不聽乎合千萬物之聲而遍聽<lb/>
之將不勝其聽矣舍千萬物之聲而獨聽之無乃泥於<lb/>
一物乎吾聞浮圖人心寂而善應吾固知千萬人之皆<lb/>
<pb n="KR4e0032_WYG_003-14a"/>
聞潮而上人獨悟焉千萬物之聲皆入耳而上人獨於<lb/>
潮有覺焉上人之聽之殆不知潮之入於耳耳之入於<lb/>
潮焉故因聲以感物而妙於無聲因聽以悟道而超於<lb/>
無聽方且以聽潮名堂殆亦以上人之始也聞海潮音<lb/>
而覺悟焉耳迺今吾知其物之感之也非聲非無聲心<lb/>
之應之也非聽非無聽名之曰聽潮殆亦寓焉上人以<lb/>
余言而綴之聽潮之編余愧夫望洋于海若也<lb/>
　　　觀魚說<lb/>
<pb n="KR4e0032_WYG_003-14b"/>
余太學休沐之暇觀魚於西池若有所感焉為之說曰<lb/>
士之處于天地間猶魚之遊於沼乎魚之遊於沼出没<lb/>
於滄波之上適其趣而已矣士之處于天地間逍遥於<lb/>
仁義之域適其趣而已矣天地者沼也逍遥者魚之出<lb/>
没也仁義者水也沼必水而後魚得以出没沼而無水<lb/>
盖將索我於枯魚之肆矣奚以之而適其趣為知此則<lb/>
知所以逍遥於天地間哉疏食水飲陋巷簞瓢孔顔樂<lb/>
焉仁義存焉耳食前方丈後車千乗孟軻弗為仁義亡<lb/>
<pb n="KR4e0032_WYG_003-15a"/>
焉耳彼沼也而魚安焉以有水也彼天地也而吾充焉<lb/>
以有仁義也順其所安宏其所存吾與魚俱適矣莊周<lb/>
曰魚相忘乎江湖人相忘乎道徳吾有取焉<lb/>
</p>
<p>
</p>
  </div>
<div>
                <head>臨安集巻四</head>
    <p>
<pb n="KR4e0032_WYG_004-1a"/>
欽定四庫全書<lb/>
　臨安集巻四　　　　　　明　錢宰　撰<lb/>
　　記<lb/>
　　　陳氏聽松軒記<lb/>
岀江陰城東行十里許有山焉曰綺山有溪焉曰唐溪<lb/>
溪之水與大江接負山面溪有宅一區長松萬樹林立<lb/>
後先曰國子陳生謨世居之謨嘗於所居東偏築一室<lb/>
日燕坐白石上溪風岀壑天籟下林初謖謖有聲倐焉<lb/>
<pb n="KR4e0032_WYG_004-1b"/>
如絲忽焉如簧如金如石如鳴和鸞如鏘佩璫其少從<lb/>
也如大鏞其轟如賁鼓其鏜如風雨驟至濤起岸拆奔<lb/>
鯨沸而怒蛟翔翕然而止如斷如續如貫珠纍纍而鏦<lb/>
錚企而聽之神清思寧暴戾消息鄙吝不萌而髙明貞<lb/>
白之操油然而生其所以感動於中者如聆廣樂而聽<lb/>
韶章焉因名其軒曰聽松而謁余為之記余惟聲音之<lb/>
接於耳也于以蕩滌邪穢流通精神養其中和之徳也<lb/>
固非若口之於味目之於色而已然至味先太羮正色<lb/>
<pb n="KR4e0032_WYG_004-2a"/>
尚純白魚與熊掌非不足以悦天下之口君子不尚焉<lb/>
嬙與西施非不足以悅天下之目君子不尚焉而况耳<lb/>
之於聲其感人深又寧不慎所尚哉秦筝趙瑟齊竽燕<lb/>
筑桑間濮上之音非不足以悦天下之耳然而淫哇沈<lb/>
佚嘽緩噍噭聽之使人流沔以亂倫慢易以凌節寜可<lb/>
接於聰明以蕩其心邪吾知謨之聽松殆亦慨世俗之<lb/>
音不足聽於耳而雅頌之作所以形容盛徳歌詠至治<lb/>
之休者又非山林之士所得聞也於是燕處松下境與<lb/>
<pb n="KR4e0032_WYG_004-2b"/>
趣適髙林風生清聲落耳因得以澡雪其情疏瀹其氣<lb/>
以涵養其徳性其有得於中者如此故今雖入冑學習<lb/>
聞䕫章方將見用於時以宣治世之音而猶不忘洗耳<lb/>
於松風哉<lb/>
　　　陶氏聽松軒記<lb/>
會稽陶仲淵氏尚志執操其學可以用世然知富貴不<lb/>
足慕遂樂閒曠有逺祖貞白先生之風貞白嘗特愛松<lb/>
風故仲淵亦名其軒曰聽松介清河張孝本徵記於余<lb/>
<pb n="KR4e0032_WYG_004-3a"/>
余聞軒在鏡湖中洲洲有古松數百千章上干雲霄下<lb/>
蔭坻島倚松而環視則香爐玉笥秦望諸峯列其南而<lb/>
北東西咸濱江海其波光滉漾欲浸几席而空翠藹鬱<lb/>
飛墮庭户自外望之若神仙居焉舟楫莫能至實越中<lb/>
山水竒勝之㑹有足愛者仲淵則尤愛聴夫松風也盖仲<lb/>
淵既以閒曠自適不與世伍而獨伍於松松之磊落挺<lb/>
拔如髙人碩士負才不售卓然有立仲淵盤桓其間意<lb/>
既有合而微風忽動松輒振聲又若與仲淵相對語者<lb/>
<pb n="KR4e0032_WYG_004-3b"/>
是以仲淵起居食息惟松風乎是聽然聽於無聲則天<lb/>
地間何莫非松風哉因聲生聽則松風固獨有在於兹<lb/>
軒也風非松無以寓其聲松非風無以變其聲故風至<lb/>
自東則松之聲和以柔風至自南則松之聲暢以達風<lb/>
至自西則松之聲凄以厲風至自北則松之聲猛以烈<lb/>
至於八風齊動乍大乍細乍疾乍徐盤旋太虚其為聲<lb/>
也或髙或下或清或濁或疏或數而成音焉是則宫商<lb/>
宣而律吕諧鏗鏘而金清越而玉嘽緩而絲噴薄而竹<lb/>
<pb n="KR4e0032_WYG_004-4a"/>
喧呼而匏鞺鞳而革音聲翕繹若韶武並奏使聞之者<lb/>
心悅神怡宛在於虞周之世而不知處乎遐陬僻壤也<lb/>
此仲淵之聽松風而有慕於貞白者如此然貞白嘗辭<lb/>
禄掛冠居三層樓而所以愛松風者豈徒然哉貞白早<lb/>
得仙術視青雲白日不覺為逺在仲淵有御風逺遊之<lb/>
思而後可以聽夫松風也貞白讀書萬巻一事不知即<lb/>
以為恥在仲淵有窮理盡性之學而後可以聽夫松風<lb/>
也貞白隠居山中而梁武以事諮之在仲淵有經綸之<lb/>
<pb n="KR4e0032_WYG_004-4b"/>
才足為世用而後可以聽夫松風也貞白以士大夫談<lb/>
𤣥理而忘武備作詩諷之在仲淵有諫争之才以振頽<lb/>
風而後可以聽夫松風也然則時仕則仕未嘗固其位<lb/>
時隠則隠未嘗忘乎世此貞白出處之大致仲淵能象<lb/>
之則仲淵之聽松風也誠有同於貞白之所愛哉夫既<lb/>
同貞白之所愛則其出處之大致亦宜有同焉耳矣仲<lb/>
淵故翰林應奉夏先生叔通之甥壻其學盖有所自云<lb/>
　　　愚軒記<lb/>
<pb n="KR4e0032_WYG_004-5a"/>
知孟與公孫樸同處於勾無之村知孟曰善哉公孫子<lb/>
之安其愚也吾將絶慮去知黜其聰明請締交於樸也<lb/>
遂相與為友而勾無之里人概以愚稱之里有應仲子<lb/>
者過之問曰某也觀二子之得於天也賦異爾形禀異<lb/>
爾情或智而明或樸而貞胡為乎皆以愚稱公孫樸囅<lb/>
然而笑曰大塊範我以樸甄我以素錫我以鈍吾固知<lb/>
樸者可琢素者可飾鈍者可礪也將勉强而琢之且為<lb/>
顛為蹶將勉强而飾之且為汚為湼將勉强而礪之且<lb/>
<pb n="KR4e0032_WYG_004-5b"/>
為毁為折吾寧渾渾沌沌守芚抱拙以全吾天也吾視<lb/>
世之人狃詐頡滑險詖桀黠知足以落天地巧足以雕<lb/>
萬物辨足以簧鼓天下之人心及其技窮術殫攖禍患<lb/>
而罹戮辱者皆是焉故寧守吾愚而不敢妄有所為也<lb/>
仲子曰公孫子之愚則聞命矣知子之知天下莫加焉<lb/>
而亦以愚稱得無出於偽乎知孟曰嘻知之與愚皆天<lb/>
之所錫與也子安知愚之非知耶子安知知之非愚耶<lb/>
儀秦辨矣吾且鉗儀秦之舌獨不得旋其天於黙耶<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>
<pb n="KR4e0032_WYG_004-6a"/>
石巧矣吾且袖<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>石之手獨不得復其拙於天耶管晏<lb/>
知矣吾日斂管晏之知獨不得反其樸於天耶今子徒<lb/>
知公孫子之愚其樸也天範之其素也天甄之其鈍也<lb/>
天錫之孟也斂其華而從其實韜其光而就其質其處<lb/>
也若不知有思其動也若不能有為孟之愚庸不本於<lb/>
天耶孟之與樸也交其愚將無同乎應仲子喟然嘆曰<lb/>
知子其甯俞之愚乎公孫子其羔子髙之愚乎子髙與<lb/>
我同類者甯俞之愚我願學焉因築一室於勾無之南<lb/>
<pb n="KR4e0032_WYG_004-6b"/>
安里扁曰愚軒願締交於二子而請予記諸軒上<lb/>
　　　止善齋記<lb/>
會稽之都亭市友人孫正心世居之正心懼市道之移<lb/>
人也進其子璉而戒之曰吾聞晏子有言小人近市朝<lb/>
夕得所求吾弗之取也爾所求而止於利斯近市之習<lb/>
也爾所求而止於善焉斯無愧於近市矣小子識之因<lb/>
命其進修之室曰止善璉退而自勵求其義弗得也挾<lb/>
冊過里門西謁伯均子予而問焉伯子獵纓危坐而告<lb/>
<pb n="KR4e0032_WYG_004-7a"/>
之曰子來前人物莫不各有所止也虎豹止於深山蛟<lb/>
龍止於重淵鸞鵠止於髙林况於人乎民止於畿農止<lb/>
於野工止於肆商賈止於市子居市子見於市之大賈<lb/>
乎山東之漆絲南海之珠璣巴之巵卭之竹蜀之丹砂<lb/>
代北之馬羊旃罽若水之趨壑不召而自來日夜無時<lb/>
而休焉誠以所止者市也嗟夫商賈之所止者市也利<lb/>
也君子之所止者性之善也居而事親止於孝焉性也<lb/>
出而事君止於敬焉性也以至於事長而悌處友而信<lb/>
<pb n="KR4e0032_WYG_004-7b"/>
處民而仁處物而愛皆善之止於性然也夫豈若漆絲<lb/>
之出於山東乎夫豈若珠璣之出於南海乎夫豈若丹<lb/>
砂巵竹馬羊旃罽之出於代之北蜀之西巴卭之外乎<lb/>
若然則士之止善尤亟於商賈之止市矣古之人觀解<lb/>
牛而知養生焉觀斵輪而知讀書焉今子之居近市觀<lb/>
於善而知止善之道焉何近市之愧哉璉再拜而謝曰<lb/>
敬受教矣歸而過庭請以先生之言誌諸齋居之壁<lb/>
　　　深造齋記<lb/>
<pb n="KR4e0032_WYG_004-8a"/>
山陰上舍生馬文炯讀書于燕處之室邑文學陳先生<lb/>
伯善過之嘉文炯之篤志于學也名其齋居曰深造盖<lb/>
取諸鄒書深造自得之語文炯日處乎其中將務于深<lb/>
造又慮無所庸其力將安於自得焉則無底於成求其<lb/>
義弗得也造余而問之余見今之為弟子員者不荒于<lb/>
嬉則躁于進而生獨知所勉焉可嘉也已因為之言曰<lb/>
嗟夫君子之務於學也非迫而求之之難惟不知深造<lb/>
之患非强而致之之難惟不能自得之患獨不觀夫鸞<lb/>
<pb n="KR4e0032_WYG_004-8b"/>
鵠之戾于天也扶揺而起其翔也彌髙鯤鯨之潛於淵<lb/>
也游泳而去其逝也彌深騏驥之騁于康莊也馳驟而<lb/>
前其至也彌逺油然而翔油然而逝進進不己而莫不<lb/>
各得其道焉使不得其道且將齟齬扞格而飛者墜游<lb/>
者没而馳者蹶矣尚何得以自適其適哉君子之學亦<lb/>
若是也必也潛心乎性命道徳之域涵泳而弗忘優游<lb/>
而弗迫日從事乎進修而弗之止息則所造者深而不<lb/>
知道之得於已則所處者安所資者深而取之左右逢<lb/>
<pb n="KR4e0032_WYG_004-9a"/>
其原盖無往而不得其道矣然則君子之自得皆由深<lb/>
造之功有以致之也他日孟子之言又曰必有事焉而<lb/>
勿正心勿忘勿助長也盖必有事而勿忘則所造者深<lb/>
矣勿正而勿助長則所得者皆由於自得而無所庸其<lb/>
力矣彼不知是道者求深造而或失之正助欲自得而<lb/>
不知必有事而勿忘夫且孟軻氏所論造道進修之方<lb/>
乎古之人觀解牛而得養生焉觀斵論而知讀書焉吾<lb/>
乃今觀於鸞鵠之飛鯤之游騏驥之馳而得深造之道焉<lb/>
<pb n="KR4e0032_WYG_004-9b"/>
因為文炯記書於居之壁<lb/>
　　　知止齋記<lb/>
八年冬詔天下士凡寄跡佛老而有志於聖賢之學者<lb/>
入國子學俾習知天理民彞然後授之政焉余助教庠<lb/>
舍間因獲與諸茂異交閒過尊經閣訪黄君伯厚於東<lb/>
序伯厚扁其齋居曰知止噫伯厚逃佛而歸於儒不半<lb/>
載而知所止矣何其化之速耶方今國朝武功既成誕<lb/>
修文教示之以綱常導之以道徳化之以禮樂禁之以<lb/>
<pb n="KR4e0032_WYG_004-10a"/>
刑政將使天下之士皆知堯舜禹湯文武周公孔子之<lb/>
道將使天下之民皆被堯舜禹湯文武周公孔子之化<lb/>
以世之學佛老者往往多聰明識道理俾務于學去其<lb/>
虚而實踐變其寂而有為黜其偏而歸於中正猶反手<lb/>
耳然而堯舜禹湯文武周公孔子以大中至正之道化<lb/>
天下後世俾修諸身措諸事業莫不各有所止之地也<lb/>
是故冠爾以章甫使知首之所止也衣爾以逢掖使知<lb/>
身之所止焉正爾以夫婦復爾以父子明爾以君臣使<lb/>
<pb n="KR4e0032_WYG_004-10b"/>
知心之所止焉伯厚於是乎𤣥冠綦纓俯仰後先以正<lb/>
其容貌以齊其顔色埀紳委佩周旋抑揚以敬其儀刑<lb/>
以慎其進趨入其室則夫夫婦婦怡然乎其和樂而有<lb/>
别也升其堂則父父子子懓然乎其慈孝而有親也出<lb/>
而仕於朝則君君臣臣秩然乎其明良之際會而有義<lb/>
也伯厚方且見之躬行矣其視前日祝髮毁形滅性離<lb/>
倫違世獨立而出萬物外者夫豈伯厚之所止邪嗟夫<lb/>
北辰之止于天也不偏也流水之止于海也不息也心<lb/>
<pb n="KR4e0032_WYG_004-11a"/>
猶辰也静而不偏則所止者正矣心猶水也動而不息<lb/>
則所止者至矣伯厚尚無惑于偏無怠于志庶幾乎終<lb/>
始慎其所止哉<lb/>
　　　白賁齋記<lb/>
夫天下之至文無飾也天道無為而日月星辰麗焉地<lb/>
道無為而山川草木麗焉聖道無為而禮樂典章麗焉<lb/>
使天地聖人有所造為而然夫豈天下之至文哉上古<lb/>
之世大樸未散不動而敬不言而信無為而化而至文<lb/>
<pb n="KR4e0032_WYG_004-11b"/>
已寓於其間矣及夫淳風澆龎俗漓施之以青黄加之<lb/>
以丹雘而正色亂淆之以金石亂之以絲簧而大音隳<lb/>
矣和之以甘辛調之以鹽醯而五味失矣飾之以雕文<lb/>
刻鏤紩之以黼繡纂組而大樸散矣任之以才智技能<lb/>
運之以精神巧力役之以思慮營為縱之以好惡驕矜<lb/>
誕慢選愞奊詬悲愁逸樂而天下之文始侈靡潰爛汗<lb/>
漫不可止約而忘其性命之真矣是故聖人出而化天<lb/>
下將以復其淳焉大禮必簡大樂必易大圭不琢大羮<lb/>
<pb n="KR4e0032_WYG_004-12a"/>
不和尊之尚𤣥酒也俎之尚生魚也簋之告燔炙也貴<lb/>
飲食之本也樂之尚<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>籥也貴其質也輅之尚越席也<lb/>
尊其稱也莞簟之尚藁秸也羃之尚疏布也器之尚陶<lb/>
匏也莫不樸素純懿渾然天成不假琢飾不藉塗塈不<lb/>
事修為施之禮樂典章誠敬是將可以假於天地可以<lb/>
交於神明可以感於人民事物非天下之至文孰將與<lb/>
於此哉臨海有洪原羽者篤學而尚質疾世之文勝而<lb/>
侈靡也扁其齋居曰白賁殆將馴致夫文柔成賁之象<lb/>
<pb n="KR4e0032_WYG_004-12b"/>
而不使過於文焉故余道古昔聖人至文之寓於樸素<lb/>
者告之雖然至文無飾惟聖者能之聖人法天地之至<lb/>
文君子固未易至也傳曰衣錦尚褧惡其文之著也君<lb/>
子將不得以聖人為法哉<lb/>
　　　博文齋記<lb/>
會稽沈如心以先世藏書之富也名其齋居曰博文謁<lb/>
鄉之先生長者而求其説矣復請予為之記余復之曰<lb/>
博文哉天地萬物之彚古今萬事之殊將以一心縱觀<lb/>
<pb n="KR4e0032_WYG_004-13a"/>
而洽聞焉雖智如管晏勿能窮勇如賁育勿能極行如<lb/>
冉閔勿能周辨如儀秦勿能志古之人顔氏之子其殆<lb/>
庶幾乎其言博我以文盖服膺聖人之訓而勿失之矣<lb/>
余也勿升其堂勿嗜其胾者也何足與語博文哉風霆<lb/>
日星天之象也海岳河江地之儀也鬼神之著也草木<lb/>
禽獸昆蟲之微也文之麗乎物也禮樂政刑國之經也<lb/>
綱常倫理民之行也古今之運也升降抑揚進退之節<lb/>
也文之麗乎事也六經子史百家之言文之麗乎書也<lb/>
<pb n="KR4e0032_WYG_004-13b"/>
六經之文合天地萬物之理備古今萬事之情而無不<lb/>
載焉故君子欲窮致夫事物之文舍六經何以哉本之<lb/>
書以求其實本之詩以求其情質之禮以驗其常稽之<lb/>
易以窮其變考之春秋以明其邪正㕘之子史百家以<lb/>
别其是非得失於是而充焉擴焉使天地事物之情無<lb/>
不博焉則庶幾矣徒藏書之富無益也雖然是文也窮<lb/>
于天極于地散殊于萬物布列于經史傳記百家之言<lb/>
而理則具于人心徒博文而不知約則汗漫而無所要<lb/>
<pb n="KR4e0032_WYG_004-14a"/>
歸矣故傳言博文必歸之約禮云或曰子言博文惟顔<lb/>
氏庶幾若後之人勿可及者終為如心言之又若是其<lb/>
備何也噫顔何人哉在如心之勉焉耳<lb/>
　　　三畏齋記<lb/>
古燕達魯時中之為御史也循理法慎操守每自公而<lb/>
暇退處一室兢兢焉不敢以燕休而少肆焉余因善之<lb/>
曰美哉乎御史君之持敬也盍亦致其戒辭焉時中因<lb/>
祗懼以自警曰惟天生人全賦所性爾弗克敬慎于厥<lb/>
<pb n="KR4e0032_WYG_004-14b"/>
躬其何以自立於天地間邪余曰善哉持敬之道非一<lb/>
辭可盡也戒言必再時中復祗懼以重警曰惟天子命<lb/>
俾爾有位任風紀之司爾弗克敬慎于厥職其何以盡<lb/>
為人臣之道邪余曰善哉持敬之道非再辭可盡也戒<lb/>
言必三時中復祗懼以重警曰惟古昔聖人有典有經<lb/>
俾爾有所持循爾弗克敬慎于厥衷其何以至於聖賢<lb/>
之學而修諸已邪余復善之曰美哉御史君之持敬也<lb/>
警戒之辭至於再至於三無非欲盡其敬畏之道也可<lb/>
<pb n="KR4e0032_WYG_004-15a"/>
尚也已時中作而曰吾聞君子有三畏畏天命畏大人<lb/>
畏聖人之言請以三畏名齋子其為之記俾知所警焉<lb/>
嗟夫惟天地生物其賦予之妙獨全於人士君子生天<lb/>
地間可不念賦予之全而祗畏于天乎然賦予固出於<lb/>
天而代天理物撫有萬方有世之聖人焉法天垂訓著<lb/>
之六藝有古之聖人焉又其可不祗畏之乎今君之燕<lb/>
處也恒戰兢惕厲著之戒言可謂能致力於仲尼氏三<lb/>
畏之道矣雖然道寓於物莫非天命而獨重之以大人<lb/>
<pb n="KR4e0032_WYG_004-15b"/>
聖言者舉其大者言之耳士君子知畏天命則不得不<lb/>
畏之矣彼無忌憚者乃或不能盡夫祗畏之道天與聖<lb/>
人固弗察察也而天道之明或不得而辭其責焉彼烏<lb/>
知君子之敬畏哉<lb/>
</p>
<p>
</p>
  </div>
<div>
                <head>臨安集巻五</head>
    <p>
<pb n="KR4e0032_WYG_005-1a"/>
欽定四庫全書<lb/>
　臨安集巻五　　　　　　明　錢宰　撰<lb/>
　　記<lb/>
　　　待旦軒記<lb/>
郢李侯克一之佐越也克勤於政中夜以思待旦而行<lb/>
不敢少怠因扁其軒居曰待旦求予文記之軒上曰吾<lb/>
將以致警焉予惟人之處於天地之間君子勞心小人<lb/>
勞力罔不夙夜以致其思以克勤乃事而旦者又一日<lb/>
<pb n="KR4e0032_WYG_005-1b"/>
之始其可不致謹於是乎是故良農朝出耕耨晝而菑<lb/>
播暮而息耒一日之作勞必始於旦良工朝飭繩矩晝<lb/>
而斧斵暮而計工一日之傭役必始於旦商旅朝問郵<lb/>
傳晝而負趨暮而旅寓一日之行邁必始於旦士君子<lb/>
朝理鉛槧晝而窮經游藝暮考其行為終日從事乎操<lb/>
修亦必於始旦而致謹焉卿大夫朝而獻替晝而展采<lb/>
錯事暮計其功業終日從事乎政治亦必於始旦而致<lb/>
謹焉以至上而為君為相朝而朝夕而夕無或少怠尤<lb/>
<pb n="KR4e0032_WYG_005-2a"/>
必昧爽丕顯以致謹於旦况於在下位者乎夫旦者作<lb/>
事之始也旦而不致其謹終日之間吾不能保其無怠<lb/>
焉君子慎終於始可不致謹於旦乎且謂之待旦則夜<lb/>
之所思盖以從事於未旦之前矣雖然君子之學勤以<lb/>
待旦固急於行也茍中夜以思旦氣靡寧吾懼夫待旦<lb/>
而行者或有所未盡焉今克一以待旦名軒操存乎中<lb/>
夜戒慎乎平旦吾知其夜氣既清待旦而行必有大過<lb/>
人者矣鄒書曰仰而思之夜以繼日幸而得之坐以待<lb/>
<pb n="KR4e0032_WYG_005-2b"/>
旦聖人且然後之人其可不知所勉哉<lb/>
　　　彀齊記<lb/>
丹崖子率諸生射於西圃樂其子之淳之彀而中也名<lb/>
其齋居曰彀庶幾其勉進於學也旦日早之淳謁伯均<lb/>
子予而問彀伯子進之淳而告之曰射為六藝一其中<lb/>
於侯也有道存焉雖然子之嚴君以儒者之道教人其<lb/>
望於之淳也豈直為一藝之微乎昔羲黄以彀弋道堯<lb/>
舜以彀弋徳湯武以彀弋功桓公以彀弋伯彀之道古<lb/>
<pb n="KR4e0032_WYG_005-3a"/>
昔聖賢嘗著之書矣易書詩禮春秋虎侯也參伋孟軻<lb/>
左丘明公榖之傳熊侯也周程張朱之書豹侯也外其<lb/>
餘諸子百家之書若麋侯布侯然其崇卑廣袤固未暇<lb/>
論莫不以仁義禮樂性命道徳為之的也學之者修身<lb/>
以為弓矯思以為矢必至於彀而後發則發無不中矣<lb/>
不彀雖有弓矢不可得而中也試為之引弓挾矢獵程<lb/>
朱之緒言目睹乎正䝉手指乎西銘心馳乎通書太極<lb/>
以為之的吾知其朝發新安夕抵關陜夜入濂洛而發<lb/>
<pb n="KR4e0032_WYG_005-3b"/>
無不中此一彀之獲也子之射誠好之而不厭則駕飈<lb/>
車騁逸騎馳獵乎東魯而較藝乎矍相之圃目注乎易真<lb/>
為龍馬之負河手指乎書真若科斗之出壁足履乎髙<lb/>
堂后蒼之禮耳聆乎關雎四始之詩心馳乎獲麟之經<lb/>
以為之的而吾子之張弓舍矢如破則鄒嶧之道收而<lb/>
洙泗之域可得而入矣此再彀之獲也若夫老莊之虚無<lb/>
正而不正申韓之淺陋鵠而不鵠楊墨之偏陂的而不<lb/>
的雖横弓却手飲金没羽而中失之數子之道猶詭遇<lb/>
<pb n="KR4e0032_WYG_005-4a"/>
耳君子不彀也君子之彀志於聖人之道而已嗟夫聖<lb/>
人之道其猶張弓乎經也者聖人之正鵠也行也者聖<lb/>
人之弓矢也禮也者聖人之彀率也射者之張弓必至<lb/>
於彀率則發無不中於鵠君子之行已必志於禮義則<lb/>
行無不合於經之淳信能由射而進夫道焉如弓矢之<lb/>
審固也如彀率之合于凖度也知之明行之篤如左右<lb/>
手之如拒如附也引而後發如四鍭之樹也失諸正鵠<lb/>
反求諸其身則可以進于聖人之道矣之淳勉焉<lb/>
<pb n="KR4e0032_WYG_005-4b"/>
　　　永思亭記<lb/>
先世故居在臨海者宋思陵所賜第也宰從孫用勤居<lb/>
之有草堂焉先太師漢國公所建堂之扁思陵宸翰也<lb/>
堂今圯矣扁之刻於石者泐矣用勤在時恒欲築室故<lb/>
趾弗果成今年夏用勤之子汝賢謁余會稽請曰汝賢<lb/>
今幸結亭趾上扁曰永思以承先人之志矣願翁記之<lb/>
亭示不忘焉余因進汝賢而告之曰古之人豐功懋徳<lb/>
令聞令望勲澤之埀於世子孫無時或忘其永思之謂<lb/>
<pb n="KR4e0032_WYG_005-5a"/>
乎先世以忠孝稱天下勲澤之深長後之人思世守而<lb/>
弗替固不以窮達間也自忠懿藉土歸宋三百年間子<lb/>
孫饗有祿位王封相命或㕘朝政或秉樞要在外則擁<lb/>
麾節屏藩翰分符典郡布列庶位莫不上佐明哲以致<lb/>
治平而徳澤加于時固足貽後人之思矣由宋入元子<lb/>
孫以前朝勲舊無復仕進意然而詩書滿家田園滿涯<lb/>
出則游歌乎隴畆處則揖讓乎家庭父召而子趨夫令<lb/>
而婦俞兒湛書詩女弄機杼兄弟子姓友悌相與出相<lb/>
<pb n="KR4e0032_WYG_005-5b"/>
娛嬉入相誨語晝詠春風夜誦秋雨庶幾交養迺心而<lb/>
孝悌行於家亦未嘗不貽後人思也乃今大明開國詔<lb/>
進唐賜金劵時用勤之父尚徳以劵朝寵錫有加尋勅<lb/>
尚德奉券以歸子孫榮之如重受賜今汝賢以永思名<lb/>
亭余既叙歴世勲澤所當致思者為汝賢告矣而今日<lb/>
朝廷詔以劵進聲光動京闕詔以劵歸恩寵耀里閭皆<lb/>
先世遺澤所致又其可或忘之邪鄒書謂君子之澤五<lb/>
世而止今吾錢氏至汝賢且十有七世矣而忠孝之澤<lb/>
<pb n="KR4e0032_WYG_005-6a"/>
世濟其美為子孫者又其可或忘之邪尚徳字允一用<lb/>
勤其子也用勤字克邦汝賢其子也汝賢字士俊與宰<lb/>
同出太師丞相忠靖公云<lb/>
　　　煮雪軒記<lb/>
西江汪季子築室于别墅落成之日𤣥雲蔽江朔風號<lb/>
寒大雪布遥野適匡廬山道士葛公子虚九江浮屠無<lb/>
人過季子相與談𤣥季子著銀䑕帽狐裘豹袪傲雪出<lb/>
迎客既入席命童子設宴具<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>熾炭出醇酎為二客禦<lb/>
<pb n="KR4e0032_WYG_005-6b"/>
寒焉酒半季子索許旌陽燒丹竈軒轅彌明煮茶石鼎<lb/>
伐桂樹枝與二客躡屐中庭斫白雪納鼎鐺瀹茗而煮<lb/>
之火且熾白雪旋化若生銀入冶鎔而為玉液若真鉛<lb/>
九轉變而為𤣥霜一勺入口神水上華池靈永斯烈白<lb/>
雪之英清入肺腑因名其軒曰煮雪無人作煮雪偈子<lb/>
虚作步虚聲歌陽春白雪之謡其髙潔之操為何如耶<lb/>
雪且霽二客别去季子過余請紀其事以為雪中嘉話<lb/>
嗟夫雪天地間至清之氣也區區金帳飲羊羔肆其麤<lb/>
<pb n="KR4e0032_WYG_005-7a"/>
鄙固不足以語雪彼陶榖挾党家姬煮茶以雪亦不過<lb/>
以清自文其淫哇渫俚去党幾何適足為白雪汚也亦<lb/>
何羨歟古之人若袁汝南大雪不宜干人閉門髙卧風<lb/>
節抗千古若王參軍棹雪訪故友至門便返髙風迨今<lb/>
吾季子煮雪迺與葛子虚浮屠無人俱直將遡王袁二<lb/>
子而同其髙潔於千載之上夫何愧於雪哉季子字文<lb/>
壁南昌人<lb/>
　　　天光雲影軒記<lb/>
<pb n="KR4e0032_WYG_005-7b"/>
上虞貝君彦中顓静之士也宅近市湫隘之氣不足於<lb/>
目之官也喧囂之聲不足於耳之官也世俗之交不足<lb/>
於心之官也於是謝絶人事掩關不出營於前除得十<lb/>
柯之地鑿池焉築軒其上以為燕處之室淵泉冽清白<lb/>
金鑿鑿上挹天明下瞰深碧篆於額曰天光雲影盖取<lb/>
諸考亭朱夫子詩話庶幾曠吾耳目之官以養其心焉<lb/>
余嘉彦中之燕休専務修省不為游觀之好可尚也已<lb/>
因每造彦中相與臨深鑒清若有契於心者因為之喟<lb/>
<pb n="KR4e0032_WYG_005-8a"/>
然嘆曰嗟夫人之所以與天地參者其惟吾心乎心也<lb/>
者神明之舍也其静也虛其動也靈其寂也不昧其感<lb/>
也不測方其燕處乎一室也一物不接一慮不萌虛室<lb/>
生白明明乎天地之府炳炳乎萬物之鏡也昭昭乎古<lb/>
今之鑒也悠悠乎表裏一致而洞達無間也𠖇冥乎物<lb/>
我兩忘而俯仰無愧也肅乎其神之著也浩乎其氣之<lb/>
充也皦皦乎日星之照臨也湛湛乎淵泉之静深也蕩<lb/>
蕩乎天光之上下雲漢之昭回皆發乎方寸之間囿乎<lb/>
<pb n="KR4e0032_WYG_005-8b"/>
函丈之中而擴乎其無外也此子朱子天光雲影之語<lb/>
境與趣合神全氣充雖吾心之明薄乎雲天之表而其<lb/>
所處迺不出乎方塘水鏡之間視䝉莊氏宇泰定發天<lb/>
光而為是𣺌茫荒忽之説者不同其所養可知矣今吾<lb/>
彦中日燕坐軒上仰瞻太虛俯鑒秋水天光落淵白雲<lb/>
如沐而至理之妙悠然會於吾心其於先哲之㫖趣庶<lb/>
幾其有所得哉<lb/>
　　　湘陰草堂記<lb/>
<pb n="KR4e0032_WYG_005-9a"/>
勾越之墟有山焉曰蕭山有水焉曰湘湖山秀而疏水<lb/>
澄而深邑之人謂境之勝若瀟湘然因以名之有湯處<lb/>
士者世居其地間嘗築室於湘水之陰日與賓客燕處<lb/>
其上以遨以嬉且將以為歸藏之地焉名之曰湘陰草<lb/>
堂其子揖謁余記之余嘉其達死生之道也因為之言<lb/>
曰夫天地之氣合散消息變化無常忽焉寓之而為人<lb/>
其生焉配合而育廬處而休飢食而渴飲夏葛而冬裘<lb/>
仰事俯育而五倫是由出則為公為卿為大夫仕以行<lb/>
<pb n="KR4e0032_WYG_005-9b"/>
其道以濟其民以致其君堯舜使休光顯于當時聲聞埀<lb/>
於後世此生人受命于天順處夫世之為也吾非慕此<lb/>
而貪生氣之至也吾不得而辭焉及其死也氣散而歸<lb/>
魄委而休形化而心息智釋而神游超然遺物而獨與<lb/>
道侔此生人委命於天遺世絶俗與化俱逝之所當然<lb/>
也我其安之張子曰存吾順事殁吾寧也其此之謂歟<lb/>
彼將脱死以偷生固逆於天此樂寂滅而自謂超脱於<lb/>
天地外者又躡空而無所據依固皆私見鑿知之所為<lb/>
<pb n="KR4e0032_WYG_005-10a"/>
也夫豈吾生順死安之道邪今處士退處於家不樂仕<lb/>
進既老築草堂於湘陰豐其燕游以樂其生卜其宅兆<lb/>
以安其死其達死生之理識變化之妙夫豈怖死而求<lb/>
長生捐生而樂寂滅者所可同日語哉因書而為湘陰<lb/>
草堂記俾修身以俟之<lb/>
　　　葵南草堂記<lb/>
葵南生好樹葵日燕坐一室庭宇外不植他卉惟葵是<lb/>
樹題其齋居曰葵南草堂吾嘉其方勉於學已有志於<lb/>
<pb n="KR4e0032_WYG_005-10b"/>
當世焉因為之言曰嗟夫君子之昔寓情于物固皆取<lb/>
其徳之似也昔之人或樹蘭焉或樹菊焉或樹梅焉生<lb/>
獨不法諸古人而葵是樹邪吾知生之志矣蘭生於幽<lb/>
谷屈大夫之貞潔似之菊秋而花陶徵君之靖節似之<lb/>
梅發於窮冬揺落之後林處士之幽隠似之今生也際<lb/>
文明之運有志於學且將出以行其道于時上尊人君<lb/>
下榮父母夫豈髙蹈逺遁者比邪嘻樹蘭者吾知其有<lb/>
抗世之志樹菊者吾知其有邁世之節樹梅者吾知其<lb/>
<pb n="KR4e0032_WYG_005-11a"/>
有髙世之行至於葵其節直其心赤花如金卣黄中其<lb/>
色而青青茂葉又得以蔽其本根吾知其承雨露於天<lb/>
向日之輝光傾其心而無斁焉而生也樹之庶幾其有<lb/>
志於當世焉若果其有志於當世必其忠義之藴於中<lb/>
者無時或忘其猶葵乎茍徒慕葵之名而弗思葵之志<lb/>
節則其於葵乎何有生也讀書之暇日對南葵盍以勉<lb/>
焉以存其尊君親上之心以養其委身為國之操進思<lb/>
盡其職退思盡其心以為父母榮也則不惟傾陽向日<lb/>
<pb n="KR4e0032_WYG_005-11b"/>
之慕且將為本根之蔽焉生其有葵之心哉生字文敬<lb/>
姓汪氏山陰人<lb/>
　　　澄心堂記<lb/>
臨安張仲子賣藥於錢塘北市仲子天性沉静往往以<lb/>
所居在㕓市上塵坌之氣得以滑其心焉作而曰人亦<lb/>
有言將為心監莫先於水監於是乎東走江將以監夫<lb/>
水焉則淖水漭漭風濤爾蕩之魚鹽之氣日翳於目心<lb/>
不得而静也既又西抵湖將以監夫水焉則穢流活活<lb/>
<pb n="KR4e0032_WYG_005-12a"/>
汚潦爾滑之淫哇之聲日接乎耳心不得而静也仲子<lb/>
仰而歎曰二水也源之不澄其何以澄夫人心哉於是<lb/>
返吾北市掩闗不出謀之屋外得十柯之地鑿池焉築<lb/>
室其上淵泉瀏清白石鑿鑿上挹天明下瞰深碧扁於<lb/>
顔曰澄心庶幾擴吾耳目之官以養吾心焉一日仲子<lb/>
絶江而東謁余舍下請余作澄心堂記俾知所勉焉余<lb/>
因握手告仲子曰嗟夫心也者神明之舍也其静也虚<lb/>
其動也靈其寂也不寐其感也不測方其命之於天也<lb/>
<pb n="KR4e0032_WYG_005-12b"/>
其清明専一之體固無不全惟所秉之氣不齊苟不知<lb/>
所以養之則利欲得以滑之聲色得以惑之清明者或<lb/>
濁之而専一者或駁之矣信能加澄治之功俾復全其<lb/>
天則方寸之間明明乎天地之府也炳炳乎事物之境<lb/>
也昭昭乎古今之鑒也皎皎乎理義之淵藪也淵淵乎<lb/>
表裏一致而洞達無間也㝠㝠乎物我兩忘而俯仰無<lb/>
愧也仲子言能以一勺之水而澄夫心焉必也一物不<lb/>
接一慮不萌使涵泳之久浹洽之深則心與理融水與<lb/>
<pb n="KR4e0032_WYG_005-13a"/>
氣并湛湛乎淵泉之静深炯炯乎性宇之澄澈吾不知<lb/>
心之入於水焉水之入於心焉心與水殆無不澄矣仲<lb/>
子其歸而燕坐澄心堂上仰瞻太虚俯鑒秋水天光落<lb/>
淵寸心如濯而理妙洽乎淵泉則澄心之道得矣仲子<lb/>
其歸而監諸水焉有餘師仲子名某字宗禮<lb/>
　　　長嘯軒記<lb/>
夫人心之感於中而發於外必著見於顔色充滿於神<lb/>
氣簸揚於聲音間不可得而遏也然而顔色之著神氣<lb/>
<pb n="KR4e0032_WYG_005-13b"/>
之充或不足以盡攄其所蘊蓄惟聲之發於口也抑揚<lb/>
宣暢慨歎而不能自己故其心之所感莫不消融蕩滌<lb/>
神安氣平顔色之和咸復其常焉昔者舜歌南風漢髙<lb/>
歌大風武帝歌秋風與夫屈之騷宋之賦賈生司馬相<lb/>
如揚子雲輩之所述作莫非有動於中而後發然此皆<lb/>
著之言辭者也若夫諸葛孔明孫登阮籍則不假言辭<lb/>
但長嘯以發其胷中耿耿者其快然自得何如也余觀<lb/>
籍以倜儻不羇之才宏放傲世當魏晉間傷時之不可<lb/>
<pb n="KR4e0032_WYG_005-14a"/>
為乃恒寓之嘯以舒其鬱抑之氣彼登者隠居不仕遺<lb/>
落世事尚猶不能平其心邪然武侯躬耕南陽時亦復<lb/>
抱膝長嘯迺知彼雖傲睨物表而此心未嘗忘天下於<lb/>
是以其心之不平發而為嘯也建昌劉子憲名其燕處<lb/>
之室曰長嘯軒盖得夫三子之志者方子憲未遇時歴<lb/>
患難經險阻困窮鬱抑隠憂忿怒或少適意而歡欣愉<lb/>
懌俯仰今古感慨盛衰莫不登髙騁望蹙口出聲以發<lb/>
舒其憤懣其髙隠似登其宏放似籍而其志節惟孔明<lb/>
<pb n="KR4e0032_WYG_005-14b"/>
是慕焉為之長嘯宜也今既遭逢盛時出入胄館而髙<lb/>
風逸思尚猶不忘吾知其習聞䕫章而向之長嘯將變<lb/>
而為黄鐘大吕之和不翅若曾參氏曳履而歌聲滿天<lb/>
地然且不止於是又將移其音聲播之九歌以鳴帝世<lb/>
之盛矣子憲聞余言俯而不答起而長嘯響若鸞鳳音<lb/>
若有契於懐者因為記之軒上<lb/>
　　　丹穴山房記<lb/>
越勾餘之南有崇阿焉曰丹穴左雙雁右蛾眉逕狹以<lb/>
<pb n="KR4e0032_WYG_005-15a"/>
迂林翳以宻入其中地曠以衍可耕可鋤可樵可漁士<lb/>
君子之未遇者於是索居焉夏君悅言其人也悦言與<lb/>
余交扁其居曰丹穴山房謁余為之記余復之曰君子<lb/>
之出處亦安乎時而已古之人析圭儋爵懐銀黄紆朱<lb/>
紫珥貂而冠鳴珂而佩軒車髙葢馬如游龍騶導而行<lb/>
過者辟易不敢仰視豈惟誇貴富示榮顯而已入則輔<lb/>
政於内出則宣化於外羽儀朝著蕃翰邦家以任天下<lb/>
之道焉道之不行則隰耕而野桑山樵而水漁以衣以<lb/>
<pb n="KR4e0032_WYG_005-15b"/>
食以奉其親以活其妻子亦豈安澹泊樂隠而已是必<lb/>
明天人之理窮事物之宜達古今之情知盛衰之變輕<lb/>
世肆志抗節不屈以韜其光而人莫之知也往時勾餘<lb/>
之地藩臣竊據四郊多壘吾悦言處此隠居求志固其<lb/>
所也乃今天下文明士皆彚征而起悦言固宜上法古<lb/>
人與時出處豈終隠於是邦且吾聞丹穴産鳳凰文明<lb/>
之祥也舜時來儀文王鳴於岐山吾知丹穴之鳳今且<lb/>
為聖明出矣為士者又安得不附鳳翼以翺翔於青雲<lb/>
<pb n="KR4e0032_WYG_005-16a"/>
哉<lb/>
　　　經正堂記<lb/>
夫三綱五倫萬世不易之常道未嘗不具於人心無何<lb/>
世衰道微大經不正而邪慝之流或得憑藉以濟其私<lb/>
故君子每惓惓乎思復其常焉初南昌熊伯紀氏方讀<lb/>
書有志於聖賢之學時虞文靖公集自翰林歸僑居南<lb/>
昌伯紀因得登其門受業焉公為名其燕處之堂曰經<lb/>
正亦由元綱向微懼學者之或流於邪慝故勉之使歸<lb/>
<pb n="KR4e0032_WYG_005-16b"/>
於正深得孟軻氏反經之遺意焉伯紀感風之深餘五<lb/>
十年方且求余為之記伯紀若曰當衰微時得不廢正<lb/>
學文靖之教也故俾余措諸辭以闡明其義焉耳嗟夫<lb/>
昔者孔子没洙泗之學散於四方子張居陳子貢居宋<lb/>
澹臺子羽居楚其傳不可得聞矣子夏之後有田子方<lb/>
子方流而莊周商瞿之後有駢肩子𢎞流而荀卿獨曾<lb/>
參氏傳之子思子思傳之孟軻為斯道之正傳及孟子<lb/>
殁而失其傳焉然反經之義未嘗忘也宋周程朱子上<lb/>
<pb n="KR4e0032_WYG_005-17a"/>
接孟軻氏不傳之緒其後濂洛之學散於四方謝良佐<lb/>
氏居上蔡尹焞氏居河南游酢氏居建陽盖亦各有所<lb/>
傳矣惟楊中立氏傳之羅仲素仲素傳之李延平延平<lb/>
傳之新安朱子為斯道之正傳當時髙第弟子傳之者<lb/>
衆矣惟勉齊黄先生榦得朱子之正傳其後勉齋之學<lb/>
北山何先生基得之而江左之傳代有其人雙峯饒先<lb/>
生得之而江西之傳代有其人當宋末元初時雙峯諸<lb/>
孫曾若此山若則庵二先生皆獲承家學而南昌諸前<lb/>
<pb n="KR4e0032_WYG_005-17b"/>
輩莫不惟雙峯是宗吾伯紀固知宗饒氏以上遡新安<lb/>
之傳矣而又得文靖公經正之教而不惑於衰微時又<lb/>
得際文明之盛以闡明正學何其幸與况南昌自濂溪<lb/>
先生之知縣事郡人知宗其道為天下先而朱子所撰<lb/>
祠堂記言之備矣伯紀庶幾近宗雙峯上接新安而進<lb/>
造濂溪之道以修諸身以淑諸人毋若昔之人學聖而<lb/>
流於莊荀學賢而淫於老佛而一以綱常之大經是法<lb/>
溯清流乗長風以窮夫洙洛之源也庶無忘乎經正之<lb/>
<pb n="KR4e0032_WYG_005-18a"/>
訓庶無忘乎新安之正傳哉<lb/>
</p>
<p>
</p>
  </div>
<div>
                <head>臨安集卷六</head>
    <p>
<pb n="KR4e0032_WYG_006-1a"/>
欽定四庫全書<lb/>
　臨安集卷六　　　　　　明　錢宰　撰<lb/>
　　雜著<lb/>
　　　金陵形勝論<lb/>
皇帝神武定天下徳被萬方威加四海作都於金陵臣<lb/>
竊以為土地之廣人民之衆草木鳥獸之咸若際天所<lb/>
覆極地所載日月所照雨露所及罔不咸服是皆威徳<lb/>
之所致不在夫地之形勝焉臣二三老儒校書翰林早<lb/>
<pb n="KR4e0032_WYG_006-1b"/>
朝既退皇帝御華盖殿詔臣宰等入侍殿廷天顔穆如<lb/>
睿㫖肅若賜之使坐命之使言前席而問之使論金陵<lb/>
之形勝焉臣宰退而思之威徳所以服天下形勝所以<lb/>
防天下是威徳固神功至化之見於已然者而今日形<lb/>
勝之間盖將為聖子神孫千萬世治安之大防也易曰<lb/>
王公設險以守其國其是之謂乎昔周武既克商營周<lb/>
居於洛邑固以形勝之在洛邑也故其有天下也八百<lb/>
年漢髙祖既滅秦定都於闗中亦以形勝之在闗中也<lb/>
<pb n="KR4e0032_WYG_006-2a"/>
故其有天下也四百年今聖明之定都於金陵如周洛<lb/>
邑如漢闗中而形勢之勝氣運之盛又非周漢之所及<lb/>
焉觀之鍾山龍蟠石城虎踞莫不在左盼右顧奠此皇<lb/>
畿以牡其基秦淮之水𤣥武之湖莫不委蛇盤旋自大<lb/>
江入以固其襟抱而江漢二水之朝宗金焦兩山之對<lb/>
峙雄偉宏麗又若是其地之形勝誠天地間之偉觀也<lb/>
是宜今日定都建極于是以開千萬世太平之業焉抑<lb/>
嘗聞古人論天下之形勝莫不曰金陵有王氣者然周<lb/>
<pb n="KR4e0032_WYG_006-2b"/>
之宅洛漢之都闗中已驗於數千百載之前金陵之勝<lb/>
乃至數千百載之後而始驗於今日此固天地間氣運<lb/>
有遲速之不同也臣竊以為金陵之地山之脉絡自岷<lb/>
嶓來水之源委自江漢而朝宗經數千百里而後鍾於<lb/>
兹地尤必積數千萬年而後發於今日則今日聖天子<lb/>
之撫寧萬邦開大一統雖在周漢後觀之形勝觀之地<lb/>
運積之之深厚發之之宏偉盖将兼周漢之氣運傳之千<lb/>
萬世而無斁又豈闗中洛邑所可同日語哉洪武二十<lb/>
<pb n="KR4e0032_WYG_006-3a"/>
七年六月初吉文林郎國子博士致仕臣錢宰進<lb/>
　　　漢莊陵畫像贊<lb/>
古之君子遭世之隆盛而時君聖明若可出以行其道<lb/>
而措天下於至治矣然而不事王侯髙尚其志肥遯于<lb/>
山巔水涯者往往有之伊祈氏之盛而巢父洗耳有虞<lb/>
氏之隆而善卷遁跡湯誥亳務光廬水武誓牧夷齊首<lb/>
陽漢髙起豐園綺商山光武復漢莊陵桐瀨若莊陵者<lb/>
其巢父善巻務光夷齊園綺之倫歟雖然務光夏人也<lb/>
<pb n="KR4e0032_WYG_006-3b"/>
湯滅夏故抱石而沉莊陵非務光比也夷齊殷人也武<lb/>
滅殷故采薇而餓莊陵非夷齊比也若然則園綺之倫<lb/>
歟園綺秦人也入漢漢髙不下士故逃漢太子下士終<lb/>
亦起而從之游若陵則光武故人而乃終耕富春非園<lb/>
綺比也若然則巢父善巻之倫歟夫巢巻遭唐虞之盛<lb/>
際而遁莊陵遭漢中興而遁宜相似矣然唐虞之時左<lb/>
稷契右䕫龍巢卷雖洗耳退跡與擊壤老人輩相與歌<lb/>
帝世之盛可也光武之世雖冦鄧諸臣文武備足固未<lb/>
<pb n="KR4e0032_WYG_006-4a"/>
可與䕫龍稷契並稱也陵固宜出而道之以王道陳之<lb/>
以帝謨而迺被羊裘釣澤中何哉盖以西都之季士風<lb/>
頽靡若孔光張禹輩伈伈俔俔持禄固寵如蛟龍釋風<lb/>
雲而干豢畜之樂可勝歎哉於是超然逺舉首倡髙節<lb/>
雖天子不得而臣之卒使貪夫㢘懦夫有立志以成一<lb/>
代忠義之俗髙風勁操超邁千古其有功於世教也大<lb/>
矣夫豈巢父善卷遭堯舜之理而迺以隠為髙往而不<lb/>
返者之與倫哉<lb/>
<pb n="KR4e0032_WYG_006-4b"/>
　　　攖寧篇<lb/>
䝉莊氏之學得之田子方卜子夏氏其所從來盖亦出<lb/>
於孔子或者謂其學聖人而差矣咸弗之取而不察其<lb/>
純焉或謂莊也槩以繆悠荒唐之辭汨其純而疵之若<lb/>
攖寧之説是已許昌滑君栢淳其自號曰攖寧生盖取<lb/>
諸䝉莊氏之純者也傳曰與其潔也滑先生取以為法<lb/>
焉攖者動而運之之謂也寧者静而安之之謂也日月<lb/>
星辰之運行風霆之鼓舞夜旦之代謝寒暑之推移確<lb/>
<pb n="KR4e0032_WYG_006-5a"/>
乎其運於上者若或攖之而天道未嘗不寧也江河山<lb/>
岳之流峙草木之榮瘁禽獸之飛走魚龍之潛躍隤乎<lb/>
其運於下者若或攖之而地道未嘗不寧也禮樂刑政<lb/>
之經親義叙别之倫喜怒哀樂之情榮辱得䘮之變古<lb/>
今之運禪代之權升降抑揚進退之節茫乎其運於兩<lb/>
間者若或攖之而人道未嘗不寧也三極之道孰攖之<lb/>
而運邪孰弗攖而寧邪運者自運寧者未嘗運也是故<lb/>
聖人有以見天下之賾其動也若攖其静也若寧與天<lb/>
<pb n="KR4e0032_WYG_006-5b"/>
地同其清彼衆人也聲色攖其耳目利欲攖其心志逸<lb/>
樂攖其四支百骸外而物攖焉内而氣攖焉拂其性而<lb/>
不吾寧焉莊也有見於此其知也朝徹而不役於心其<lb/>
行也外物而不役於物是故物攖亦攖物寧亦寧庶㡬<lb/>
乎超絶庶類而泊乎與聖人同其情此滑先生之有取<lb/>
於莊其亦庶乎心與道𡨕而相忘於攖寧<lb/>
　　　拙解<lb/>
勾餘之村有處士焉曰王旭翰章懐素抱朴厭世俗之<lb/>
<pb n="KR4e0032_WYG_006-6a"/>
機巧名其齋居曰拙守智者誚之欲為巧而不能欲去<lb/>
拙而不可二者之惑接鬬於心不知所從請謁於籛孫<lb/>
伯子而求為之解嘲焉伯子因詰之曰子之拙守何如<lb/>
哉處士曰天錫余以拙余寧安余天莫余哲也彼龍阿<lb/>
之割金斯折曾不若款款悃悃為鉛刀之鈍也彼榱桷<lb/>
之才木斯災曾不若渾渾沌沌為溝中之斷也彼善戰<lb/>
之騎攻無堅或踣而顛曾不若駑馬之局促于轅也彼<lb/>
卜郊之犧啖以菽及踦而觸曾不若童牛之縮朒于牾<lb/>
<pb n="KR4e0032_WYG_006-6b"/>
也彼禱蓍之神莫逃于摓策曾不若原草之莽莽遂以<lb/>
適也彼元龜之靈莫脱乎焍黄曾不若埳蛙之蠢蠢樂<lb/>
其生也彼圓如丸寧方之安也彼詭如機寧正之持也<lb/>
彼險如穽寧易之正也彼詐如狙寧守余迂也彼狡如<lb/>
兎寧安余固也彼合從連横巧於謀也一敗而車爾裂<lb/>
曾不若訥者之嘿嘿終無尤也彼戰勝攻取巧於兵也<lb/>
一跌而族爾赤曾不若懦者之縮縮終無懲也彼孰得<lb/>
孰失孰誠孰偽孰岀於奸孰合於義世方挾詐而尚媚<lb/>
<pb n="KR4e0032_WYG_006-7a"/>
謂孽狐不妖謂騶虞不智佞夫馳騁良工懐愧彼徒僥<lb/>
倖行險而不知俟命於居易故吾寧守吾拙而不吾棄<lb/>
焉伯子喟然而歎曰夫直者不能為曲平者不能為窐<lb/>
圓者不能為缺齧方者不能為攲斜鶴頸雖長不可斷<lb/>
鳬頸雖短不可加此皆得於天之固然子能全爾天守<lb/>
爾拙彼有機心者又焉得而爾瑕且才之拙者性必魯<lb/>
子獨不聞參也魯而卒聞聖人之道邪<lb/>
　　　雲山種藥誌<lb/>
<pb n="KR4e0032_WYG_006-7b"/>
會稽之南市去種山三里而近漢薊子訓賣藥所也吕<lb/>
君居簡世居之居簡業善醫居善藥既老以醫授其子<lb/>
樂善而築圃舍南從容游息以自適焉居則種藥于圃<lb/>
出則採藥于山近則溯若溪登宛委訪葛洪丹井採苓<lb/>
松下逺則攀天姥上沃洲過戴逵髙隠處采术南明山<lb/>
中或終日夕或浹旬朔翺翔夷猶興盡趣適翩然返佩<lb/>
歸吾雲西之圃日從事乎樹藝斸苓西疃種术東畦或<lb/>
樹蘭茝或蒔艾蕭紫芝可茹黄精可餌芎藭可以去濕<lb/>
<pb n="KR4e0032_WYG_006-8a"/>
苻蘺可以澤肌枲耳可以强志昌陽可以引年胡麻可<lb/>
以辟榖以及羊蹄秃蓫燕尾菰蔣豨薟似芥薺苨如參<lb/>
茹䕡芄蘭兠零接余藥品之夥不可殫紀稽之本草雖<lb/>
不盡越産而葱蒨緑縟敷紛於林臯山澤間者咸為採<lb/>
而致之圃亦皆可以頤神養氣攝生理性療疢疾而起<lb/>
沉疴焉及夫種藥之暇荷鍤而休憩息於前除髙梧落<lb/>
蔭白石如砥掃落花以藉草聽流泉而支頤好風泠然<lb/>
坐嘯終日攬衣而起不知夕陽已下西樹吾佳其興趣<lb/>
<pb n="KR4e0032_WYG_006-8b"/>
之髙有隠者之風不過寓情種藥以消遣世慮云耳若<lb/>
夫藝術之精造詣桑扁特其餘事也薊子訓不得擅髙<lb/>
風於會稽市上矣因為著雲山種藥誌書諸畫圖之後<lb/>
而歸之<lb/>
</p>
<p>
</p>
  </div></body>
</text>\m</TEI>
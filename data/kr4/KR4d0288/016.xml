<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六巻十六</head>
    <p>
<pb n="KR4d0288_WYG_016-1a"/>
欽定四庫全書<lb/>
　橘山四六巻十六　　　宋　李廷忠　撰<lb/>
　　　　　　　　　　　　明　孫雲翼　注<lb/>
　　回吳教授<lb/>
辰裝甫定<hi>張平子思𤣥賦占既吉而無悔兮簡元辰而俶裝</hi>兎羽先馳<hi>唐髙</hi>
<hi>祖紀義寜二年停竹使符班銀兎符漢髙帝紀以羽檄召天下兵淮南王傳羽檄從東方來</hi>思<lb/>
龍節之光輝傍資臨照<hi>周禮掌節澤國用龍節</hi>料鳳毛之顔<lb/>
色萎及孱庸<hi>世説王劭風姿似其父導桓温曰太奴固白有鳳毛宋謝超宗靈運之孫</hi>
<pb n="KR4d0288_WYG_016-1b"/>
<hi>鳯之子嘗作殷淑儀誄文帝大歎賞曰超宗殊有鳳毛靈運復出右衛將軍劉道隆在御座出候超</hi>
<hi>宗曰聞卿有異物可見乎超宗曰懸磬之室復有異物耶道隆武人無識正觸其父名曰某侍宴至</hi>
<hi>尊説君有鳳毛超宗徒跣還内道隆謂檢覔毛至闇待不得乃去李詩鳳毛出天姿杜詩池上於今</hi>
<hi>有鳳毛</hi>稽古所䝉有識相慶<hi>以下終篇與第三卷賀顔直院啟同疑有</hi>
<hi>舛誤</hi>
　　回王都統<hi>宋自渡江以後始有都統制官名天下有十都統</hi>
龍光錫命象室登賢獨誦儀曹之書學豈専於一藝兼<lb/>
綰翰林之誥文酷似乎六經朝論穆清僉言芬郁<hi>以上與第</hi>
<pb n="KR4d0288_WYG_016-2a"/>
<hi>三巻賀顔直院啓同</hi>播之音矣喜於賡哉柳下有不可之清<hi>毛公詩傳</hi>
<hi>魯有男子獨處于室隣有嫠婦夜雨室壞趨而托之男子不納婦人曰子何不學柳下恵然嫗不逮門之女國</hi>
<hi>人不稱其亂男子曰柳下恵固可吾固不可吾將以吾不可學柳下恵之可</hi>桑中決有言之獄<lb/>
<hi>詩期我乎桑中易訟初六不永所事小有言象曰雖小有言其辯明也此四句亦係錯簡</hi>方清朝混<lb/>
南北以休民生宜良將居左右以填天下巻甲養晦<hi>詩於</hi>
<hi>鑠王師遵養時晦</hi>運籌折衝勢固金湯寧久專於閫寄任隆柱<lb/>
石庶益壯於皇居<hi>辛慶忌傳任國柱石霍光傳將軍為國柱石注柱者梁下之柱石者承柱</hi>
<hi>之礎也言大臣負國重任如屋之柱及其石也</hi>某志懶雄飛相艱肉食自歎三<lb/>
<pb n="KR4d0288_WYG_016-2b"/>
十年之冷宦復為二千里之遐征州縣之職徒勞軍旅<lb/>
之事未學幸密依於節制願少借於聲光如元帥戡亂<lb/>
之功頗能歌頌在下吏乏興之罪尚賴包容<hi>趙廣漢傳乏軍興黄</hi>
<hi>霸傳劾乏軍興王莽傳厥罪乏興</hi>
　　回權倅嚴簽判<lb/>
輿坐方虚借重泛蓮之客襟期相契實同與梓之鄉矩<lb/>
範後來緘縢先及恭惟某官摩天喬幹跨海脩翰善刀<lb/>
而藏姑使效智能於州縣先鞭既著旋聞馳聲耀於公<lb/>
<pb n="KR4d0288_WYG_016-3a"/>
卿當干戈騷動之秋在屏翰雄強之地卓有典文之掾<lb/>
助成經武之謀交致裏言就陞上幕芙蓉池畔獨媚清<lb/>
波鸚鵡洲前併分明月少煩越俎而代矣未須投傳而<lb/>
去之<hi>陳蕃傳周景為豫州辟陳蕃為別駕以諫争不合投劾而去注自投其劾狀而去也投猶下也今有</hi>
<hi>投辭投牒之言也</hi>佇有詔徵峻膺簡用某猥從試邑强使佐州<lb/>
<hi>晁無咎詩天教仁政滿東南青袍門人老州佐吳芾詩胡為佐一州從容陪嘯諾</hi>每懷遲鈍不<lb/>
及之憂<hi>翟方進傳號遲頓不及事注頓讀為鈍</hi>賴有直諒多聞之益將分<lb/>
輝而聨治且託契於交章十部得從事之賢愧無珍報<lb/>
<pb n="KR4d0288_WYG_016-3b"/>
千里見似人而喜尚可細論情動於中言陳莫竟<lb/>
　　回諸曹官<lb/>
裁決非長負愧屏星之駕謨謀有助增光玳瑁之筵先<lb/>
沐好音曷酬逺意恭惟某官國之儀羽人所觀瞻抗志<lb/>
轇轕之間未知紀極試才盤錯之際始見緒餘幕府清<lb/>
尊人流髙妙持此贊龔黄之術歸而謁堯舜之君<hi>朱博傳且</hi>
<hi>持此道歸堯舜君出為陳説之</hi>某謬佐蕃宣幸同寮寀共康北海功豈<lb/>
在於王祥髙㑹南樓事可追於庾亮<lb/>
<pb n="KR4d0288_WYG_016-4a"/>
　　回朱知縣<lb/>
可使佐州誤玷六雄之選<hi>唐改郡丞為別駕至徳宗時復省元和長慶之際兩河用</hi>
<hi>兵禆將有功者稱東官王府官久次當進及受代於京師者常數十人訴宰相以求官文宗用宰相韋處厚議</hi>
<hi>置兩輔六雄十望十𦂳州別駕郡國志六雄鄭陜汴絳懷魏</hi>未須行縣熟聞三異之<lb/>
稱<hi>周勃傳河南守尉行縣</hi>得公為寮容我竊位恭惟某官文窺天<lb/>
巧行擷衆芳<hi>擷捋取也杜詩籬邉野外多衆芳采擷細𤨏升中堂</hi>太學諸生頌何<lb/>
蕃而甚善<hi>韓文太學生何蕃入太學者廿餘年矣嵗舉進士學成行尊自太學諸生推頌不敢與蕃</hi>
<hi>齒</hi>禮部四舉第韓愈以何遲<hi>韓文及來京師見有舉進士者人多貴之僕誠樂之</hi>
<pb n="KR4d0288_WYG_016-4b"/>
<hi>然求其術或出禮部所試賦詩策等以相示僕以為可無學而能因詣州縣求舉有司者好惡出於其心四舉</hi>
<hi>而後有成四舉於禮部乃一得三選於吏部卒無成</hi>由勾稽吟哦而來居撫字催<lb/>
科之最時雖多於災變民不苦於儉荒博採公言咸曰<lb/>
美政方朝廷重親人之職宜有裏言俾儒者展致君之<lb/>
懷必非小用某亦嘗學製徒費薦書顧骨寒難寘於周<lb/>
行<hi>詩嗟我懷人寘彼周行</hi>且才劣僅堪於別乘凡為保障相與綱<lb/>
維先荷傾懷枉垂露清風之札<hi>王愔文字志垂露書如懸針而勢不遒勁阿那</hi>
<hi>若濃露之垂故謂之垂露柳文昨者踴躍殘䰟奮揚蓄念激以死灰之氣陳其敝帚之詞致之煙霄分絶流盻</hi>
<pb n="KR4d0288_WYG_016-5a"/>
<hi>今則垂露在手清風入懷華衮濫褎於赭衣龍門俯收於埳井庾信啓文異水而湧泉筆非秋而垂露</hi>尚<lb/>
須洗耳聴髙山流水之音<lb/>
　　回漢陽趙知軍<hi>宋制朝臣出守列郡號權知軍州事軍謂兵州謂民政</hi>
外建茅土之邦固須有貳旁連寳玉之國自以不孤問<lb/>
五良馬之起居<hi>詩良馬五之禮天子六馬左右驂三公九卿駟馬左驂漢制九卿駟馬右驂故</hi>
<hi>有五馬東方朔傳太守駟馬駕車一馬行春故有五馬遯齋間覽漢制太守駟馬其有加秩中二千石乃右驂</hi>
<hi>故以五馬為貴學林云漢制朝臣出使為太守増一馬故為五馬晉王羲之守永嘉庭列五馬繡鞍金勒出則</hi>
<hi>控之宋謝靈運為永嘉太守常以五馬自隨立五馬坊五馬亭又南齊柳元策兄弟五人皆領郡號五馬殷文</hi>
<pb n="KR4d0288_WYG_016-5b"/>
<hi>圭云柳氏亭邉參立五馬古樂府五馬立踟蹰丹陽集昔人用五馬事多因遊遨動出處方用之如老杜賦王</hi>
<hi>閬州餞蕭遂州云二天開寵餞五馬爛生光其賔主去住分矣又送李梓州五馬何時到贈嚴武五馬舊曽諳</hi>
<hi>小徑送賈閣老出汝州人生五馬貴太白云五馬莫留連岑參云門外不須催五馬戎昱五馬幾時朝魏闕子</hi>
<hi>厚五馬助征騑樂天五馬無由入酒家近人於太守安居□閤例稱五馬於理恐未安也方勺泊宅編謂太守</hi>
<hi>為五馬者多疑所出據詩孑孑干旟良馬五之鄭氏云建旟州長之屬殆以是乎彭乘墨客揮犀世謂太守為</hi>
<hi>五馬人罕知其故事或以詩注謂州長建旟漢太守比州長法御五馬故云後見龎幾先朝奉云古乘駟馬車</hi>
<hi>至漢時太守出則增一馬事見漢官儀也韓文大府始至四府必使其佐啟問起居</hi>覺雙鯉魚之<lb/>
飛舞<hi>古詩客從逺方來遺我雙鯉魚呼童烹鯉魚中有尺素書</hi>恭惟某官賢為舜牧<lb/>
<pb n="KR4d0288_WYG_016-6a"/>
<hi>尚書咨十有二牧</hi>秀出文昭<hi>左傳管蔡成霍魯衛毛𣆀郜雍滕曹畢原鄷郇文之昭也</hi>落筆<lb/>
九天亟取名於譚笑<hi>杜詩觀我落筆中書堂又落筆四座驚李詩欬唾落九天</hi>著鞭<lb/>
千里偉有志於事功晝衣久耀於閩山春騎逺臨於漢<lb/>
水念襟帶相聨之地當兵革甫定之秋民喜來蘇吏愁<lb/>
去蠧顧滌蕩振刷使舊俗皆丕變而勞來安集知今日<lb/>
所宜先<hi>詩序鴻鴈美宣王也萬民離散不安其居而能勞來還定安集之至于矜寡無不得其所焉</hi>
啓藩云初報政甚速<hi>史記伯禽封于魯三年而報政周公曰何遲也曰變其俗革其禮喪</hi>
<hi>三年而後除之太公封於齊五月而報政周公曰何疾也曰吾簡其君臣禮從其俗為也劉賔客集乏齊魯報</hi>
<pb n="KR4d0288_WYG_016-6b"/>
<hi>政之能</hi>歸田之農莫不解刀而買犢<hi>龔遂傳遂為渤海守人好帶劍佩刀遂令</hi>
<hi>賣劍買牛賣刀買犢曰何為帶牛而佩犢</hi>犇幕之醜殆如舉扇以驅蚊<hi>唐語林裴</hi>
<hi>尤庭累典名藩皆有異政𤣥宗謂宰相曰光庭性逐惡如扇驅蚊蚋</hi>坐令百室之豐盈<hi>詩以</hi>
<hi>開百室百室盈止</hi>豈待十年之生聚<hi>左傳伍員曰越十年生聚而十年教訓二十年之外</hi>
<hi>□其為沼乎</hi>鎮此邊圉屹如長城自後周合二縣以為軍獨<lb/>
推善治<hi>二縣漢陽漢川唐置漢陽郡尋廢屬岳川後周置漢陽軍</hi>在大唐用九人而<lb/>
作相竚繼芳猷<hi>唐宰相贊周之卿士周召毛原皆同姓也唐相以宗室進有九人皆以材能號</hi>
<hi>賢宰相饗國長久嗚呼盛與</hi>某慕元子漫郎之名<hi>元結自釋結徙家瀼濵自稱浪士及</hi>
<pb n="KR4d0288_WYG_016-7a"/>
<hi>為官人以為漫者亦為官乎呼為漫郎既客樊上漫遂顯焉詳見前</hi>忝庾公佐史之列鄰<lb/>
封所接茇䕃焉依曽柔削之未脩荷好音之先及寵之<lb/>
以英辭妙墨<hi>文選英辭潤金玉又淵雲之墨妙嚴樂之筆精</hi>濡之以厚幣名樽<lb/>
下拜凌兢中懷闓懌青天在望雖未諧雲霧之披<hi>徐幹中論</hi>
<hi>文王畋于渭水遇太公釣召而與之言載之而歸文王之識也灼然若驅雲而見白日霍然如開霧而睹青天</hi>
<hi>樂廣傳尚書令衛瓘朝之耆舊逮與魏正始中諸名士談論見廣而竒之命諸子造焉曰此人之水鏡見之瑩</hi>
<hi>然若披雲霞而見青天也傳贊樂令披雲髙天澄徹野客叢書今用披霧睹青天事多指樂廣梁孝元詩還思</hi>
<hi>逢樂廣能令雲霧褰駱賔王詩情披樂廣天是也不知此語已先見於徐幹中論晉人葢引此語以美樂廣耳</hi>
<pb n="KR4d0288_WYG_016-7b"/>
<hi>曹植入覲表曰若披浮雲而曬白日</hi>明月見分豈復嘆江湖之隔欲酬雅<lb/>
意祗託空言<lb/>
　　通周提刑<lb/>
分乘一傳愧無佐岳之能<hi>漢書乘傳詣洛陽注傳若今之驛古者以車謂之傳車</hi>
受察六條竊有戴天之幸問行臺衣篝之適<hi>説文篝笿也可熏衣</hi>
<hi>徐曰行籠也又以籠覆火也山谷詩行臺無望䕶衣篝</hi>進小夫竿櫝之誠恭惟某<lb/>
官門閥清髙<hi>劉賔客集言門閥者許為時表</hi>品流勝妙操成風之刃凡<lb/>
所解數千牛<hi>莊子匠石運斤成風又所解數千牛矣而刀刃若新發於硎</hi>獻明月之<lb/>
<pb n="KR4d0288_WYG_016-8a"/>
珍豈特照十二乘<hi>沈懷逺南越志海中有大珠明月珠水精珠李詩簸弄明月珠史記齊威</hi>
<hi>王與魏恵王㑹田於郊魏王問曰王亦有寳乎威王曰無有王曰若寡人小國也尚有徑寸之珠照車前後十</hi>
<hi>二乘者一枚奈何以萬乘之國而無寳乎</hi>自日邊而發軔至江右以揚鑣<hi>隋文</hi>
<hi>帝詔民間情偽誠欲徧聞已詔使人所在振恤分路揚鑣</hi>卓有最聲徹於上聴且長<lb/>
安為利名之都府孰不爭趨欲荒陬戴恩徳於朝廷獨<lb/>
從逺去稠疊雙旌之寄<hi>百官志唐節度使掌總軍旅専誅殺初授其帑秣軍㐲兵㐲詣</hi>
<hi>兵部辭見觀察使亦如之辭日上賜雙旌雙節行則建節樹六纛中官祖道次一驛輙上聞王建詩自來不説</hi>
<hi>雙旌貴又三年五度换雙旌又七郡雙旌貴戎昱詩天畔雙旌貴賈島詩地分三郡擅雙旌白居易詩六纛雙</hi>
<pb n="KR4d0288_WYG_016-8b"/>
<hi>旌萬鐵衣羅隱詩雙旌今日別文翁</hi>光華六轡之行剔抉吏奸諮諏民病<lb/>
刑一成不變也久矣盡心<hi>家語刑者侀也侀者成也一成而不可變故君子盡心焉</hi>
法三尺安出哉斷之在已<hi>杜周傳客有謂周曰君為天下决平不循三尺法專以人</hi>
<hi>主意指為獄為獄者固如是乎周曰三尺安出哉前王所是著為律後王所是疏為令當時為是何古之法乎</hi>
<hi>余崇龜啟一成不變也要祇徳於刑之中三尺安出哉皆用意於法之外劉後村啓法三尺安出哉為旁參於</hi>
<hi>古義活千人有封者行且驗於隂功</hi>繡衣當春䑓而立密網無秋荼之傷<lb/>
<hi>漢刑法志法繁秋荼</hi>一路清夷百城震竦<hi>賈琮傳百城聞風自然震竦詳見前</hi>持平<lb/>
反之丹筆民以不寃司出納之紫機世其有濟<hi>蘇頲詩丞郎肅</hi>
<pb n="KR4d0288_WYG_016-9a"/>
<hi>紫機</hi>某青燈末學白髮孤官擕持無琬琰之竒<hi>韓文擕持琬琰易一</hi>
<hi>羊皮飫於肥甘慕彼糠糜</hi>嗜好有鹹酸之異志甘靜退誰言懷祖之<lb/>
癡<hi>王述字懷祖年三十尚未知名人或謂之癡王導辟為中兵屬問以江東未價述張目不答導曰王掾不</hi>
<hi>癡人何言癡</hi>分絶寵榮自信安仁之拙<hi>潘岳字安仁作閒居賦其序云昔通人和</hi>
<hi>長輿之論余也固謂拙於用多稱多則吾豈敢言拙信而有徵方今俊乂在官百工惟時拙者可以絶意於寵</hi>
<hi>榮之事矣</hi>謂曽試邑強使監州但將精白之心<hi>賈山傳莫不精白以承休</hi>
<hi>徳</hi>用取察廉之庇甫解裝而服役欣叱馭以按臨快覩<lb/>
宜先通名敢後雖云治中別駕之可處終亦非才勿以<lb/>
<pb n="KR4d0288_WYG_016-9b"/>
柱後惠文而見彈尚堪自效<lb/>
　　通江陵制帥李尚書<lb/>
上卿作牧威震十連下吏承流任叨半刺顧陸陸貧驅<lb/>
而至此有恢恢𢎞覆以臨之已遂合符敢忘奏記恭惟<lb/>
某官洼驥崑鳯之瑞<hi>漢武帝元鼎四年馬生洼渥水中作天馬之歌韓詩外傳鳯凰過崑</hi>
<hi>崙飲砥柱濯羽弱水暮宿丹宮杜詩渥水出騏驥崑山生鳯凰</hi>隋珠和璧之珍<hi>搜神記隋縣溠</hi>
<hi>水後有斷蛇岡昔隋侯出行見大蛇中斷疑其靈使人以藥封之蛇乃能去其後蛇啣珠以報之其珠徑寸純</hi>
<hi>白夜有光如明月之照謂之隋侯珠淮南子隋侯之珠和氏之璧得之者富失之者貧洪适啟和璧隋珠蚤席</hi>
<pb n="KR4d0288_WYG_016-10a"/>
<hi>珍而待聘潘江陸海能授簡以騁妍</hi>出以其時<hi>驥/鳳</hi>生之有地<hi>珠璧</hi>光足以連<lb/>
五星而合日月<hi>珠璧</hi>志在乎馳千里而絶雲霓<hi>驥鳯宋玉賦鳯皇上</hi>
<hi>撃九千仞絶雲霓負蒼天於窈㝠之中</hi>端卿得之羽儀朝廷贊皇推此經<lb/>
綸天下葢三絶之兼有何一第之足云<hi>唐書李揆字端卿美風儀善奏</hi>
<hi>對帝歎曰卿門第人物文學皆當世第一信朝廷羽儀乎故時稱三絶李徳裕字文饒封贊皇公少力於學常</hi>
<hi>以經綸天下自負不喜與諸生試有司以䕃補官尤惡進士罷期集參謁曲江㑹題名嘗曰臣無名第不當罷</hi>
<hi>進士臣祖登第家不置文選蓋惡其不根藝實朝廷須公卿子弟為之</hi>克對前芳信非凡<lb/>
種在荷橐論思之已久宜藻旒眷注之罙深<hi>藻亦作璪玉飾如氷</hi>
<pb n="KR4d0288_WYG_016-10b"/>
<hi>藻之文郊特牲王戴冕璪十二旒禮器天子之冕朱緑藻</hi>入則總喉舌之司出則壯<lb/>
股肱之郡命令行乎鈇鉞之下顔色動於旗幟之間西<lb/>
清真學士之名上不輕予南平都統制之號昔所未聞<lb/>
<hi>江陵秦為南郡晉改新郡又分置南平郡</hi>念邉圉繹騷之餘倚元戎填拊之<lb/>
重肆裒異數式懋逺圖恵愛流浹於江湖聲名播揚於<lb/>
遐邇凡從容制勝皆詩書禮樂之功使端委秉成寔社<lb/>
稷宗廟之福某言規無取學製奚堪驅牛上太行愁絶<lb/>
欹危之步<hi>墨子謂耕桂子曰將上太行駕驥與牛子將誰驅尸子龍門魚之難太行牛之難</hi>騎<lb/>
<pb n="KR4d0288_WYG_016-11a"/>
驢到京國難追英俊之遊<hi>韓詩騎驢到京國欲和薫風琴豈識天子居九重鬰沉沉</hi>
<hi>一門百夫守無藉不可尋</hi>與其爭名於朝爭利於市之多憂<hi>史記爭名者於</hi>
<hi>朝爭利者於市</hi>孰若遜畔而耕遜路而行之為勝<hi>虞芮爭田不決往質西伯</hi>
<hi>入其境耕者孫田行者孫路末仁軌云終身讓路不枉百步終身讓畔不失一段</hi>勉持弱植來<lb/>
佐雄藩<hi>姚合詩恩比藩方任更雄</hi>亦欲俾庶民相安田里之間豈特<lb/>
與太守平分風月而已所幸託二天之廣或容效一日<lb/>
之長以時問大府之起居禮其敢廢<hi>韓文嶺之南其州七十其二十二𨽻</hi>
<hi>嶺南節度府其四十餘分四府府各置帥然獨嶺南節度為大府大府始至四府必使其佐啟問起居謝守地</hi>
<pb n="KR4d0288_WYG_016-11b"/>
<hi>不得即賀以為禮</hi>每嵗考諸州之能否恩則有歸<lb/>
　　通鞏都大<hi>自注仍謝賜劄按宋制有兩都大一提舉茶馬一提㸃坑冶鑄錢與提刑序官</hi>
　　<hi>此當是坑冶都大按平齋集鞏嶸權都大提㸃坑冶公事職事修舉直秘閣因其任冶司此啓有秘</hi>
　　<hi>圖寓直之語當即是嶸</hi>
展士元別駕之足惕若深淵得劉公一紙之書恍從天<lb/>
墜顧吏禮尚稽於先贄而使華已賁於下寮恩莫報酬<lb/>
義當感奮恭惟某官世有令徳身荷美名以秋濤瑞錦<lb/>
之文題俊科<hi>皇甫湜祭柳柳州文肆意文章秋濤瑞錦挽廻靡濫王風凜凜聶夷中詩瑞錦裁成</hi>
<pb n="KR4d0288_WYG_016-12a"/>
<hi>五色毫</hi>以氷壺玉衡之質儀官署操割共推於善刃飛騰<lb/>
獨著於先鞭璧沼繙經士知就正棘林涉筆人賴決平<lb/>
<hi>杜周傳君為天下決平</hi>葢將消田里之歎愁聊復對江山而坐嘯<lb/>
化孚兩郡譽震九闗以半天下之貨權屬大使者之節<lb/>
制<hi>宋制都大坑冶有二在饒者領江東淮浙七閩在䖍者領江南荆湖二廣</hi>自錢神隱伏之<lb/>
久<hi>晉書魯褒傳褒好學多聞以貧素自立傷時之貪鄙乃著錢神論刺之曰錢之為體有乾坤之象為世神</hi>
<hi>寳親之如兄字曰孔方無翼而飛無足而走解嚴毅之顔開難發之口由是論之謂為神物諺曰錢無耳可使</hi>
<hi>鬼凡今之人惟錢而已故曰仕無中人不如歸田雖有中人而無家兄不異無翼而欲飛無足而欲行疾時者</hi>
<pb n="KR4d0288_WYG_016-12b"/>
<hi>共傳其文李嶠詩九府五銖世上珍魯褒曽論道通神勸君覔得須知足雖解榮人也辱人</hi>在鐘官<lb/>
供億之難<hi>漢百官志水衡都尉屬官有上林均輸御羞禁圃輯濯鐘官技巧六廐辨銅九官注鐘官</hi>
<hi>主鑄錢官也隗囂傳坐挾銅炭没入鐘官</hi>採銅於山化鐵以水<hi>宋崇寜中游經言有膽水</hi>
<hi>可浸鐵為銅者寧宗嘉秦二年聴兩淮諸州民行鐵錢於沿江八州</hi>縱極其鎔鑄淬磨之<lb/>
利難勝夫鉟銷滲泄之多<hi>文選龜貝積寢緡鏹専用世代滋多銷漏參倍</hi>况藏<lb/>
鏹於家者浩浩莫可窺<hi>韻㑹鏹以繈貫錢也通作繈漢書食貨志藏鏹千萬</hi>而操<lb/>
劵於市者倀倀無所售<hi>券謂楮幣即古質劑法在宋則交子是也</hi>弊至極矣<lb/>
策安出哉導其生息之源論以交通之術使天不愛道<lb/>
<pb n="KR4d0288_WYG_016-13a"/>
地不愛寳<hi>禮記天不愛其道地不愛其寳人不愛其情則鳯凰在郊藪鳥獸卵胎皆可俯而闚也</hi>
故民有餘力君有餘財凡七福之可興<hi>賈誼諫除盗鑄錢令七福可致</hi>
<hi>七福民不鑄錢黥罪不積一也偽錢不蓄民不相疑二也采銅鑄作反於耕田三也輕重斂散貨物必平四也</hi>
<hi>多少有制用別貴賤五也官富貴而末民困六也制棄財則敵必懐七也</hi>繄一賢之是賴秘<lb/>
圖寓直肆褎富國之能英衮遄歸式究佐王之業某少<lb/>
焉末第老矣外官弗能事衆駿之鞍鞿<hi>鞿古羈字馬駱頭也王逸云韁</hi>
<hi>在口曰鞿絡在頭曰轡刑法志是猶以鞿御駻突韓詩騰蹋衆駿事鞍鞿</hi>每自託孤鴻而賦<lb/>
咏<hi>北史盧思道周時為武陽太守位下不得志為孤鴻賦以寄情詳見前</hi>念冉求可為邑<lb/>
<pb n="KR4d0288_WYG_016-13b"/>
宰試已罔功謂李諒合在朝行言何有味恥作趦趄之<lb/>
進<hi>説文趦趄行不進也易其行次且</hi>甘為矍鑠之行惟瞻仰二天之髙<lb/>
能照臨九路之廣誓殫綿薄<hi>嚴助傳綿力薄材</hi>勉副澄清方命<lb/>
令之是承豈言辭之敢廢來而後往事上之敬已虧<hi>禮記</hi>
<hi>來而不往非禮也</hi>貸而且成御下之仁斯在<hi>李嶠表丘山之恩徒謝成貸歐文志</hi>
<hi>存善貸且在曲成選詩殊方感成貸又成貸遂兼兹</hi>慺慺至望㗲㗲難宣<lb/>
　　回漢陽趙知監<hi>當是錢監</hi>
妙柬宗英富矣鑄山之利<hi>漢書河間賢明禮樂是脩為漢宗英陳後山詩道山今日</hi>
<pb n="KR4d0288_WYG_016-14a"/>
<hi>有宗英</hi>猥居隣壤缺焉康海之功先貺有來於五雲相親<lb/>
奚間於一水<hi>劉禹錫詩一水阻佳期相望空脈脉</hi>恭惟某官學窮根柢文<lb/>
肆波瀾<hi>玉堂遺範鄭愚制詞源獨濬其波瀾經笥英窮其韜畧杜詩文章曹植波瀾闊李羣玉詩如君</hi>
<hi>氣力波瀾地留取隂何沈范名</hi>卓卓然頴異之材自天而下振振乎信<lb/>
厚之族何城之如<hi>詩振振公族又宗于維城詩序麟趾闗雎之應也闗雎之化行則天下無</hi>
<hi>犯非禮雖衰世公子皆信厚如麟趾之時也左傳君其脩徳而固宗何城如之</hi>僊名早策於禁<lb/>
庭儁步髙騫於榮路在管庫之七十士薦自公車宜執<lb/>
政之二三臣收之翹閤尚煩外補聊屈逺圖<hi>杜詩居然屈壯圖</hi>
<pb n="KR4d0288_WYG_016-14b"/>
以漢鐘官之重權得周泉府之圜法<hi>周禮泉府上士四人中士八人下士</hi>
<hi>十有六人鄭𤣥注泉或作錢漢書太公為周立九府圜法注圜即錢也</hi>裕國之課來上班<lb/>
朝之命匪稽某闗決無堪依憑有所喜佳音之及境乏<lb/>
好語之報珍半世之仰清風即諧覿面隔江而共明月<lb/>
何幸分光<hi>謝莊月賦美人邁兮音塵闕隔千里兮共明月</hi>
　　回趙路分<lb/>
顯膺宸綍出總戎弢控制上流有樽俎折衝之勢低回<lb/>
半刺乏詩書經武之謀<hi>史記孔子世家低回留之不能去揚雄傳淚低回而不能去兮</hi>
<pb n="KR4d0288_WYG_016-15a"/>
<hi>注低回猶言裴回也李嶠上高長史書低回岐路杼軸蓬心溫庭筠詩低回傷志氣䝉犯變肌膚張𤣥晏啟愈</hi>
<hi>近低回言成淪没</hi>幸此同寅庶乎多助恭惟某官有唐帝種為<lb/>
漢宗英大雅不羣本儒經之素熟<hi>漢書漢典至於孝平諸侯王以百數唯大</hi>
<hi>雅不羣河間獻王近之矣</hi>至仁有勇宜將略之兼優羽林夙著於名<lb/>
聲<hi>漢百官表羽林屬郎中令掌從送次期門天文志虗危有衆星曰羽林天軍晉志羽林四十五星在營室</hi>
<hi>南漢書注林喻若林木之盛羽羽翮鷙擊之意</hi>園廟載閑於儀矩<hi>漢元帝紀復太上皇寢廟</hi>
<hi>園原廟</hi>尚煩星馭來典雲屯聽先甲之一新驚竒謀之六<lb/>
出<hi>陳平傳凡六出竒計叙傳六出既設髙彪傳人有計策六竒五間文選雖無六竒術冀與張韓遇胡曽賀</hi>
<pb n="KR4d0288_WYG_016-15b"/>
<hi>馬相公啟術妙六竒圖精八陣</hi>執干戈而衛上要為強本之圖<hi>宋制本朝以宗</hi>
<hi>室為環衛官所以固本支尊社稷</hi>分寳玉以展親佇有造朝之命某服<lb/>
膺滋久<hi>杜詩詞塲愧服膺</hi>覿面匪遙辱華翰以先之見髙情之<lb/>
厚甚我方外司馬曽㣲横草之功<hi>終軍傳無横草之功注言行草中草偃卧</hi>
<hi>故云横草李詩愧無横草功虗負雨露恩韓詩㣲誠慕横草</hi>此乃真將軍安有前茅<lb/>
之慮<hi>周勃傳此乃真將軍矣左傳軍行前茅慮無注慮無如今行軍前有斥堠蹹伏皆特以絳及白為幡</hi>
<hi>見騎賊舉絳幡見步賊舉白幡慮備有無也茅明也或曰時楚以茅為旗幟</hi>行將依芘何以<lb/>
報珍<lb/>
<pb n="KR4d0288_WYG_016-16a"/>
　　賀徐殿院<lb/>
龍光狎至<hi>詩既見君子為龍為光野客叢書龍光二字六經中別無出處惟詩有之據詩龍乃寵字</hi>
<hi>借寵為龍耳然漢人碑刻以龍光對言鶴鳴是又以為龍鳯之龍矣</hi>豸列峻升<hi>韓詩峨豸忝備列</hi>
逢聖人猶日之中大明公道<hi>法言聖人之道譬猶日之中矣不及則未過則昃</hi>
見御史從天而降就正雄權<hi>唐㑹要監察御史職知朝堂正門無籍非因奏事不</hi>
<hi>得入至殿庭在棲鳯闕南望殿中侍御史以上從觀象門出若從天降大唐新語御史大夫李承嘉嘗召諸御</hi>
<hi>史責之曰近日御史彈事不咨大夫禮乎衆不敢對監察御史蕭至忠進曰御史人君耳目俱握雄權豈有奏</hi>
<hi>事先咨大夫臺無此例舊唐書韋仁約授監察御史劾中書令禇遂良出為清水令謂人曰吾狂鄙之性假以</hi>
<pb n="KR4d0288_WYG_016-16b"/>
<hi>雄權觸機便發固宜其為災也</hi>望髙一臺勢重九鼎恭惟某官學為世<lb/>
仰道與時偕游辟雍之池已具舟梁之用題慈恩之塔<lb/>
聿崇冠冕之瞻所積既深其發必大方一君一相圖回<lb/>
於上莫急賢才凡六院六察除授之公必先縣最<hi>宋大中祥</hi>
<hi>符五年始定御史六員之制以侍御史為臺院殿中侍御史為殿院監察御史為察院六察謂吏部及審官東</hi>
<hi>西院𨽻吏察戸部三司及司農寺𨽻户察刑部大理寺審刑院𨽻刑察兵部武學𨽻兵察禮祠部太常寺𨽻禮</hi>
<hi>察少府將作等𨽻工察宋御史專領六察盖從李定之請乾道二年詔自今非兩任縣令不得除監察御史著</hi>
<hi>為條令</hi>應本朝之懿典屬當代之偉人隱慝潛奸豈待雷<lb/>
<pb n="KR4d0288_WYG_016-17a"/>
霆之盡擊危言正色自令山嶽之皆揺已儲望三槐位<lb/>
之間聊進步五花磚之上<hi>唐李肇國史補御史故事大朝㑹則監察押班常參則殿</hi>
<hi>中知班入閣則侍御史監奏盖含元殿最逺用八品宣政其次用七品紫宸最近用六品殿中得立花磚衣緑</hi>
<hi>衣用紫案褥之類號為七貴</hi>俾專論議<hi>宋慶厯中殿中侍御史梅摯監察御史李京並為言事御</hi>
<hi>史唐制御史不専言職故天禧中始置言事御史後久不除至是始除之</hi>益廣察廉<hi>唐六典監察御</hi>
<hi>史掌分察百僚廵按郡縣紏視刑獄肅整朝儀</hi>昔朝廷得李勉而始尊紀綱素<lb/>
定今殿中有行成之克正風采罙新<hi>唐書張行成少師劉炫嘗曰張子體</hi>
<hi>局方正廟廊材也補殿中侍御史糾劾不避權貴太宗謂房𤣥齡曰觀古今用人必因媒介若行成者朕自舉</hi>
<pb n="KR4d0288_WYG_016-17b"/>
<hi>之無先容也余元一賀徐察院啟吾有李勉益知朝廷之尊人謂行成自是廟廊之器</hi>肆疇執法<lb/>
之庸<hi>史記滑稽傳御史在前執法在後薛宣傳宣為御史中丞執法殿中外總部刺史陳咸傳咸為御史</hi>
<hi>中丞課第諸御史内執法殿中公卿以下皆畏憚之晉傅咸御史中丞箴煌煌天文衆星是環爰立執法其暉</hi>
<hi>有煥</hi>遂究贊元之業某名慚共記<hi>楊萬里詩八座能分一日光題名猶記榜間黄</hi>
秩忝同班<hi>晉傳咸感別賦序猥忝兹職雖懼不稱而喜與此子同班共事天下之遇未有如此</hi>浩<lb/>
𣺌江湖歎㝠鴻之偶影<hi>杜詩鴻雁幾時過江湖秋水多揚子法言鴻飛㝠㝠弋者何慕</hi>
<hi>盧思道孤鴻賦序鍜翮墻隂偶影獨立</hi>清明霄漢羡秋鶚之孤鶱<hi>杜詩繡衣春當</hi>
<hi>霄漢立又鵰鶚在秋天又推轂期孤鶱</hi>直指所臨懦衷為起居然増善類<lb/>
<pb n="KR4d0288_WYG_016-18a"/>
之光耀足以慰故人之寂寥借上林一枝之棲信無榮<lb/>
分得大厦萬間之庇竊有歡顔頌詠徒勤染濡莫既<lb/>
　　賀胡宗丞兼右司<hi>漢百官表宗正秦官掌親屬有丞宋元豐六年以楊畏為宗正</hi>
　　<hi>寺丞詔宗正寺除長貳外自今更不專差國姓左右司郎中各一人貟外郎各一人凡四員掌諸司</hi>
　　<hi>之綱紀號為都司</hi>
宸庭疏渥宗寺升華涉筆以列三丞式顯顒顒之望<hi>宋熈</hi>
<hi>寧三年大宗正司置丞三員以異姓朝臣充詩顒顒卬卬如珪如璋令聞令望</hi>峩冠而游二府<lb/>
仍資婉婉之謀疊命有光合辭致慶恭惟某官一塵不<lb/>
<pb n="KR4d0288_WYG_016-18b"/>
染五彩自成由天開於嘉祥故世出於英傑肅肅我祖<lb/>
奮先朝社稷之忠<hi>韋賢諫詩肅肅我祖國自豕韋</hi>振振爾孫紹故家文<lb/>
獻之美葢學術有根柢如參雲喬木垂䕃者逺宜人物<lb/>
皆光明嫓連城竒璞含章在中<hi>文選貴重連城易含章可貞又美在其中</hi>媚<lb/>
於班聨<hi>詩媚於天子漢書游媚富貴</hi>清哉標峙佐佑紫極孰窺堂上<lb/>
之竒兵出入黄扉與聞天下之大計<hi>漢百官志丞相黄扉黑幡</hi>已在<lb/>
觀瞻之表尚何步武之拘要熟踐揚益深儲藴磐維之<lb/>
屬倚貳政以為重綱轄之司柬長才而得兼<hi>白氏長慶集前命崔</hi>
<pb n="KR4d0288_WYG_016-19a"/>
<hi>戎持左綱今命承宣操右轄</hi>兹寔階柄用之榮奚止席橐班之舊某<lb/>
隨牒在逺曵裾莫前<hi>文選長裾日曵杜詩曵裾何處覔王門</hi>方公道賴以<lb/>
扶持故善類為之抃躍亢王祥之功以康海國祗覺厚<lb/>
顔䝉子公之力而入帝城敢萌狂想<hi>漢書陳咸滯于郡守數賂陳湯予書</hi>
<hi>曰即䝉子公力得入帝城死不恨子公湯字也</hi>齒牙餘論頂踵知歸<hi>文選自頂至踵功歸</hi>
<hi>造化李羲山集卵翼不自於他門頂踵寔非其已物劉賔客集摩頂至踵豈足上酬</hi>
　　謝王運使舉政績<lb/>
大使薦賢誠不以私恩而累公道小才佐郡愧無其實<lb/>
<pb n="KR4d0288_WYG_016-19b"/>
效而冒虚名人謂是舉加厚於同年<hi>唐紀李絳相徳宗元義方言其私同</hi>
<hi>年許季同徳宗問之曰人於同年固有情乎絳曰同年乃九州四海之人偶同科第或登科然後相識於情何</hi>
<hi>有若其果才雖在兄弟子姪之中猶將用之况同年乎</hi>已獨自知見信於平日今<lb/>
兹在六察之未粗能罄千慮之愚<hi>韓信傳愚者千慮必有一得</hi>不忍<lb/>
棄捐遂厪料理方競名之際容或求之而弗得<hi>韓文愈不肖抱</hi>
<hi>愚守拙不識仕進之門通與羣士爭名競得失行人之所甚鄙求人之所甚利文選夫求而不得者有之矣未</hi>
<hi>有不求而自得者也</hi>且沽惠者多安有與之而不知髙哉古風始<lb/>
於門下非意望之所到遽傳聞而若驚如某自蚤充賔<lb/>
<pb n="KR4d0288_WYG_016-20a"/>
<hi>杜詩甫昔少年日蚤充觀國賔</hi>及壯試吏<hi>漢書髙帝紀及壯試吏注試用補吏</hi>唯勉行於<lb/>
清潔葢備厯於嶔﨑柔聲婉顔恥作辭枯之鬼躄足涎<lb/>
顙適逢起廢之人朝籍既已謬通縣課僅能自脱巍巍<lb/>
觀闕仰衆駿之爭馳<hi>韓詩王都觀闕雙巍巍騰蹋衆駿事鞍鞿</hi>𣺌渺江湖聴<lb/>
雙鳬之逺去<hi>韓詩駟馬歸城闕雙鳬去海門</hi>分武昌樓前之夜月依皇<lb/>
華堂上之晨星<hi>注見第十五巻</hi>頗念同升之流復有相遭之地<lb/>
雖云通守何啻如末寮之禮事大官幸遇明公亦不以<lb/>
崇臺之勢忽下士許參密畫振起宏綱然禄於上者非<lb/>
<pb n="KR4d0288_WYG_016-20b"/>
富貴其身故須引類<hi>韓文上之設官制禄必求其人而授之者非慕其才而富貴其身也</hi>
茍貳其職者不可否於事何以觀能<hi>韓文丞之職所以貳令位髙而偪例</hi>
<hi>以嫌不可否事</hi>方自詭效襪線之長乃誤䝉收履踦之舊亞於<lb/>
三俊<hi>唐書李紳字公垂能為詩歌與李徳裕元稹同在禁署時稱三俊陳後山詩名髙三俊上</hi>送之<lb/>
九霄惟相求以氣相知以心<hi>易同氣相求文選人之相知貴相知心</hi>故不<lb/>
叩而響不介而合<hi>文選其所以相遇也不求而自合其所以相感也不介而自親柳文古之</hi>
<hi>知己不待來求而後施徳舉能而已不待成身而後拜賜感知而已故不叩而響不介而合則其舉必至而其</hi>
<hi>感亦深</hi>如斯清舉未之前聞兹葢伏遇某官宇宙聲名<hi>文選</hi>
<pb n="KR4d0288_WYG_016-21a"/>
<hi>英聲塞宇宙杜詩諸葛大名垂宇宙</hi>聖賢步武中流峻峙障回既倒之瀾<lb/>
虚室洞開照徹方來之境<hi>莊子虚室生白</hi>民隱悉歸於諮度吏<lb/>
汚務在於洗除觀醫師無遺用乃宰相之方宜兼收於<lb/>
藥籠謂君子有特招亦使者之任遂加敬於題輿賜之<lb/>
有味之言増其不貲之價所䝉厚甚自視歉然某敢不<lb/>
祇服教條恪修名檢庇身得所惟賴我冀州之天報徳<lb/>
謂何有如此漢江之水<lb/>
　　逺迎王總領<lb/>
<pb n="KR4d0288_WYG_016-21b"/>
錦帳䕶師來從蜀道<hi>鄭谷詩錦帳名郎重錦窩華陽國志諸葛亮相蜀鑿石架空為飛梁</hi>
<hi>閣道即古劒閣道也</hi>緹車分守適在吳都固知命令奔走之當先<lb/>
抑喜光華臨照之甚邇吉蠲子墨<hi>詩吉蠲為饎揚雄傳聊因筆墨成文章故</hi>
<hi>籍翰林為主人子墨為客卿以諷戴象屏啟僭憑子墨敬冩寅丹</hi>僭慁生書<hi>慁亂也史記范雎傳</hi>
<hi>是天以寡人慁先生也</hi>恭惟某官特立之儒間生於世褒以文顯<lb/>
儲精實自於岷山<hi>班固贊劉向王褎以文章顯蜀都賦岷山之精上為井絡</hi>導惟勲<lb/>
髙流慶諒同於淮水逺騰表薦遄被召歸天上衣冠交<lb/>
映積星之次闗中饟餽共推大匠之能弗辭九折阪叱<lb/>
<pb n="KR4d0288_WYG_016-22a"/>
馭之勞就訪五丈原留屯之利<hi>水經渭水束經武功縣地注諸葛武侯與步隲</hi>
<hi>書曰前軍在五丈原原在武功西十里蜀志諸葛亮傳亮悉大衆由斜谷出據武功五丈原毎患糧不繼使已</hi>
<hi>志不伸是以分兵屯田為久住之計王維詩黄花縣西九折阪玉樹宮南五丈原</hi>方増竈以云<lb/>
備又張旜而啓行<hi>儀禮使者及境張旜</hi>茍欲濟時何拘易地自六<lb/>
龍南渡秋防莫急於長江<hi>杜詩衣冠南渡多崩奔</hi>迨四牡西徠春<lb/>
律已回於細柳<hi>漢書天馬徠從西極</hi>澄清之路寖廣馨香之渥罙<lb/>
新本彊於内而外可攘富藏於下而上不乏<hi>唐書論歛之絲菅而</hi>
<hi>下不怨藏之百姓而上不乏</hi>以君子治財之道<hi>唐書論君子之治財以仁為本以義為制</hi>
<pb n="KR4d0288_WYG_016-22b"/>
<hi>其為利普而寓諸法法成矣巧者不能過拙者不敢不及</hi>為今日經武之方仰惟行<lb/>
臺素有成畫邊軍置度支之使既克紹於唐規<hi>宋總領即度支</hi>
<hi>之職皆為邊餉而設宋湖北總領所壁記國家駐蹕吳㑹形勝控扼之地上下數千里自蜀漢荆襄江鄂達於</hi>
<hi>兩淮其間列戎數百大屯不過十數視屯兵若干州之賦入供具軍食其始費用出入悉聴主所自為己而兵</hi>
<hi>寖乏用紹興五年始命中都官為外司農兼總其賦之入而制其出為四總所</hi>國用𨽻冡宰之<lb/>
官宜進持於周柄<hi>周禮太宰之職以九賦斂財賄以九式均節財用以九貢致邦國之用</hi>
某學操僅免題坐奚堪始去京師竊有昌黎感時之歎<lb/>
<hi>韓文愈始去京師有不遇時之歎故為賦以自悼</hi>今居湖上豈無子牟戀闕之<lb/>
<pb n="KR4d0288_WYG_016-23a"/>
心<hi>莊子中山公子牟謂瞻子曰身在江湖之上心居乎魏闕之下杜詩戀闕丹心破</hi>雖不及智<lb/>
者之獻其謀又安敢食焉而怠其事<hi>韓文任有大小惟其所能若器皿焉</hi>
<hi>食焉而怠其事必有天殃</hi>願殫薄伎<hi>司馬遷傳使得奏薄伎注薄伎薄材也</hi>受察寛條<lb/>
覆之以獨有之天暴之以可愛之日如斯榮遇慰我孤<lb/>
懷若倚辦求鋭敏之才固難陪於新進惟勤輸免稽逋<lb/>
之令尚可備於前驅踴躍自言悃忱莫罄<lb/>
　　謝趙總卿舉政績<lb/>
總饟權於四使獨推卿月之明<hi>四使即四總</hi>采治狀於三儒<lb/>
<pb n="KR4d0288_WYG_016-23b"/>
曲借屏星之重榮哉褎字愓若驚懷既弗縁介紹之先<lb/>
容又且乏平生之雅故<hi>劉澤傳今吕氏雅故</hi>以其奉令承教於崇<lb/>
臺之下<hi>樂毅報燕王書臣自以為奉令承教可幸無罪</hi>或者察形觀行於稠人<lb/>
之間<hi>晋嵇紹始入洛或謂王戎曰昨於稠人中始見嵇紹昂昂然如野鶴之在鷄羣</hi>不待有郎<lb/>
之自言<hi>張安世傳有郎功高不調自言安世應曰君之功高明主所知人臣執事何長短而自言乎已</hi>
<hi>而郎果遷</hi>已識此君之小異且六路八十州之廣才亦繁多<lb/>
而半刺二千石之良譽何蕭瑟方以激濁揚清而自任<lb/>
豈容貴逺賤近之或偏有靦孤生亦汚公選如某者為<lb/>
<pb n="KR4d0288_WYG_016-24a"/>
官拓落與世參差<hi>甘泉賦駢羅列布鱗以雜沓兮柴虒参差注參差不齊貌</hi>家惟一<lb/>
畆環堵之宫<hi>儒行儒有一畆之宫環堵之室</hi>朝無九品葭莩之戚<hi>中山靖王</hi>
<hi>傳葭莩之親注葭蘆也莩葉裏白皮也歐陽詹上鄭相公書朝無一命之親路無廻眸之舊猶寄孤根於不食</hi>
<hi>之田也</hi>㝠鴻逺去耦寒影於重湖<hi>張舜南遷録岳陽洞庭湖西岸有沙洲堆阜湖</hi>
<hi>内有洲故南名青湖北名洞庭所謂重湖也</hi>別鶴長鳴揺歸心於故國<hi>崔豹古今</hi>
<hi>注商陵牧子娶妻五年而無子父母欲其改娶其妻聞之中夜悲嘯牧子感之作別鶴操其詞曰將乖比翼兮</hi>
<hi>隔天端山川悠逺兮路漫漫攬衾不寐兮食忘飱後遂為夫婦蔡邕琴賦青雀西飛別鶴東翔嵇康琴賦千里</hi>
<hi>別鶴杜詩上絃驚別鶴</hi>低回苟禄闗決罔功但知勤輸以佐大農<lb/>
<pb n="KR4d0288_WYG_016-24b"/>
僅免乏興而罪下吏然薄俗競進顧弗求自與者曠千<lb/>
載而後逢苟明公見遺雖他有相知者累萬人而何益<lb/>
<hi>韓文以某在公之門下非一日是生於匠石之圃而長於伯樂之廐者也於是而不得知縱有見知者千萬人</hi>
<hi>亦何足云</hi>果䝉料理得所依歸加盻睞於奥渫之中<hi>文選去卑辱奥</hi>
<hi>渫而升本朝注奥幽也渫狎也</hi>送吹嘘於青㝠之上<hi>杜詩勲業青㝠上又揚雄更有河東</hi>
<hi>賦唯待吹嘘送上天韓詩青㝠送吹嘘強箭射魯縞</hi>兹葢伏遇某官與造物同其<lb/>
量以古人存諸心大雅不羣漢河間為近矣中僨復振<lb/>
唐劉晏有勞焉<hi>劉晏傳贊晏因平凖法幹山海排商賈制萬物低昂常操天下贏貲以佐軍興</hi>
<pb n="KR4d0288_WYG_016-25a"/>
<hi>斂不及民而用度足唐中僨而復振晏有力焉可謂知取予矣</hi>誅鋤吏奸綜核軍實<hi>漢宣</hi>
<hi>帝紀綜核名實</hi>原清堂上既成富國之規模翹材館中爰講相<lb/>
王之事業考在職之能與否見為謀之深且長方絲綸<lb/>
焜耀以促行尚斤斧輪囷而弗置僥踰已甚稱塞若何<lb/>
某謹當躬佩清箴力鞭後乘稱善人不善人逺矣公能<lb/>
體上意之勤<hi>左傳以黼冕命士㑹將中軍於是晉國之盗逃奔於秦羊舌職曰吾聞之禹稱善人</hi>
<hi>不善人逺此之謂也夫</hi>遇國士以國士報之僕敢負終身之願<lb/>
　　賀刑部李尚書<lb/>
<pb n="KR4d0288_WYG_016-25b"/>
予環趣覲出綍疏恩控荆襄之上流久煩節制踐台斗<lb/>
之故步益茂眷知民命所司士論惟允恭惟某官萃一<lb/>
門之英而居其最總百氏之學而無所遺置之屬車望<lb/>
傾鄒枚<hi>韓詩卓犖傾鄒枚王維詩侍從有鄒枚</hi>授以帥鉞勲隆方召<hi>詩蠢爾蠻</hi>
<hi>荆大邦為讐方叔元老克壯其猷又王命召虎式辟四方又王命召虎來旬來宣</hi>宸庭懷聽履<lb/>
之舊邦人頌歸衮之榮再瞻清光倍増直氣國多暇日<lb/>
謹守明刑之規天匪先秋深識建官之意<hi>法言或曰為政先殺後教</hi>
<hi>曰鳴呼天光秋而後春乎將先春而後秋乎莊子尊卑先後天地之行也聖人取象焉春夏先秋冬後四時之</hi>
<pb n="KR4d0288_WYG_016-26a"/>
<hi>序也風俗通義易稱天先春而後秋地先生而後凋日月先光而後幽是王者則之亦先教而後刑三皇結繩</hi>
<hi>五帝畫像三王肉刑五霸黠巧此言步驟稍有優劣也</hi>熒煌八座咫尺三階<hi>楊萬里詩</hi>
<hi>聽履星辰北斗寒三台只隔寸雲間</hi>推此丹筆之心轉於洪鈞之手某昔<lb/>
依使部今出師門冠裾之賀莫前函牘之敬伊邇欵誠<lb/>
所萃<hi>文選實有愚誠不任悾欵</hi>膚略奚云<lb/>
　<lb/>
　<lb/>
　<lb/>
<pb n="KR4d0288_WYG_016-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　橘山四六巻十六<lb/>
</p>
<p>
</p>
  </div>
</body>
</text>
</TEI>
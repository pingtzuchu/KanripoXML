<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六巻六</head>
    <p>
<pb n="KR4d0288_WYG_006-1a"/>
欽定四庫全書<lb/>
　橘山四六巻六　　　　　宋　李廷忠　撰<lb/>
　　　　　　　　　　　　明　孫雲翼　注<lb/>
　　賀費樞密<hi>宋史嘉泰二年以費士寅簽書樞密院事</hi>
光奉制函參持機柄<hi>歐陽集賜程戩詔叶宣機政</hi>用闗西之孔子坐<lb/>
收無敵之勲<hi>楊震傳震明經博覽無不窮究諸儒為之語曰闗西孔子楊伯起北史薛道衡字𤣥</hi>
<hi>卿専精好學河南裴瓛稱之曰鼎遷河朔吾謂闗西孔子罕遇其人今復見薛公矣庾信謝滕王集序啓濟北</hi>
<hi>顔回闗西孔子</hi>見江左之夷吾出佐中興之運師言清穆國勢<lb/>
<pb n="KR4d0288_WYG_006-1b"/>
尊榮<hi>余日華賀卲太常啓益昭賢業允穆師言</hi>恭惟某官識際天人器周文<lb/>
武馬長卿之名雋既近炳江漢之靈<hi>左思蜀都賦江漢炳靈世載其英班固通</hi>
<hi>幽賦氏中葉之炳靈北史栁遐字子昇幼竒邁謝舉嘉之曰江漢英靈見於此矣陳讜賀李司業啓天地間氣</hi>
<hi>江漢炳靈</hi>葛武侯之竒才有長驅河洛之志<hi>諸葛亮傳亮據武功五丈原與</hi>
<hi>司馬宣王對於渭南相持百餘日及軍退宣王按行其營壘處所曰天下竒才也呉大鴻臚張儼論亮曰孔明</hi>
<hi>起巴蜀之地蹈一州之土提步卒數萬長驅祁山慨然有飲馬河洛之志李詩長筞掃河洛杜詩長驅河洛昏</hi>
培風而輕萬里<hi>莊子九萬里則風斯在下矣而後乃今培風</hi>排雲而上九闗<lb/>
<hi>韓詩排雲呌閶闔</hi>直道寓於記言批敕之間清議行乎訟禮題<lb/>
<pb n="KR4d0288_WYG_006-2a"/>
才之際<hi>曹褎傳諺云作舍道傍三年不成㑹禮之家名為聚訟互生疑異筆不得下裴頠讓吏部尚書</hi>
<hi>表臣少無鑒察之譽長無題才之功山濤傳濤所奏甄狀人物各為題目吳志李肅甄竒録異薦拔後進題目</hi>
<hi>品藻曲有條貫號為得才</hi>約古今而成一家之史侍朝夕以讀九丘<lb/>
之書<hi>熊克啓妙學淹貫通九丘八索之書雄文渾成全三光五嶽之氣</hi>疊組清華列紳<lb/>
歆豔何見遇於時若此盖不負所學致然方正道湮微<lb/>
公乃懸玉衡而為鑑<hi>杜詩金鐘大鏞在東序冰壺玉衡懸清秋</hi>逮流俗波靡<lb/>
公能端砥柱而不移在國人皆曰賢<hi>宋葉少藴避暑録話云前輩作四六</hi>
<hi>不肯多用全經語惡其近賦也適㑹亦有不得避者但不得强用之爾子瞻作吕申公制云既得天下之大老</hi>
<pb n="KR4d0288_WYG_006-2b"/>
<hi>彼將安歸乃至國人皆曰賢夫然後用氣象雄傑格律超然何傷其用經語也自大觀後時流争以用經句為</hi>
<hi>工於是相與裒次排比以待用不問其如何粗可牽合則必用之雖有甚工者而文氣掃地矣</hi>宜天子<lb/>
恨見晚置諸左右可以填天下<hi>杜周傳竊見朱博忠信勇猛材畧不世出宜徴</hi>
<hi>置左右以填天下</hi>用是正直可以尊朝廷爰出賛書進參宥命<lb/>
今莫病乎兵驕將懦何以擊强所可恃者君明臣忠自<lb/>
能服逺圗回四海<hi>荀子圗囘天下於掌上而辨白黒注囘轉也言圗謀運轉天下之事如在</hi>
<hi>掌上也</hi>端委一堂<hi>端委禮衣也左傳劉定公曰弁冕端委以治民又泰伯端委以持周禮又晏平</hi>
<hi>仲端委而立於虎門之外國語晉侯端委入武宫又董安于曰端委以隨宰臣晉謝琨傳端委朝堂使百寮任</hi>
<pb n="KR4d0288_WYG_006-3a"/>
<hi>職臣不如庾亮</hi>嚴號令以張軍國之容<hi>司馬法軍容不入國文選其軍容不犯</hi>總<lb/>
方略以制邉陲之變<hi>召信臣傳有方畧薛宣傳財用筆研皆為設方畧趙充國傳圗上方</hi>
<hi>略霍去病傳顧方略何如耳耿秉傳便宜方略</hi>有壓難折衝之勢無驚邉杌士<lb/>
之憂<hi>四子講德論驚邉杌士屢犯芻蕘</hi>以第一魁而運天樞足禆廟算<lb/>
<hi>春秋運斗樞第一天樞第一至第四為魁詳見前</hi>使宅百揆而熙帝載行副巖<lb/>
瞻<hi>尚書有能奮庸熙帝之載使宅百揆</hi>某仰泰山之崔巍<hi>説文崔大髙也巍亦作嵬爾雅</hi>
<hi>石戴土謂之崔嵬詩陟彼崔嵬司馬相如傳嵌嵸崔嵬揚雄傳前殿崔嵬</hi>甘泮水之寂寞<hi>李翺</hi>
<hi>韓文公行狀公為祭酒生徒喜曰公為祭酒國子監不寂寞矣</hi>顧三年推擠之不去忽<lb/>
<pb n="KR4d0288_WYG_006-3b"/>
諸公薦譽之沓來俾脱冗階進登翹館一聞除目十倍<lb/>
懽悰雖文為下科曽預聖門之題品幸師居大位尤令<lb/>
博士之依歸<hi>孔光傳其弟子多成就為博士大夫者見師居大位㡬得其助力光終無所薦舉至</hi>
<hi>或怨之其公如此</hi>雀躍惟深<hi>莊子鴻䝉方將拊髀雀躍而㳺</hi>魚傳弗敏<lb/>
　　賀淮西趙運使<hi>自注子固按宋淮西路轉運使治在廬州</hi>
伏審寓筆蓬山乗軺淮水閫雄二路威名備鬯於為連<lb/>
臺按四司禮樂載華於臨遣觀風如舊建令維新恭惟<lb/>
某官六學宗儒<hi>翟方進傳身為儒宗致位宰相劉向傳仲舒為世儒宗</hi>三朝名彦<lb/>
<pb n="KR4d0288_WYG_006-4a"/>
道尊師氏仰北斗以摳衣<hi>禮記摳衣趨隅疏漢時受學有摳衣前請之法王式傳摳</hi>
<hi>衣升堂頌禮甚恭王安石詩摳衣最出諸生後倒履嘗傾廣座中洪适啓望傾學者仰北斗之垂光名滿寰區</hi>
<hi>軋魁星而齊色</hi>文屈逺人對南金而斂袵<hi>大唐新語張文成以詞學知名凡七應舉</hi>
<hi>四參選皆登甲科人號青銅學士久視中大官令馬仙童陷默啜問張文成何在仙童曰自御史貶官黙啜曰</hi>
<hi>此人何不見用也後新羅日本使入朝咸使人就寫文章而去其才逺播如此又馮定雅擅文章新羅國傳定</hi>
<hi>黒水碑畫鶴記西畨所館寫定商山記于屏其名傳戎狄如此張良傳楚必斂袵而朝袵衣襟也</hi>聿來<lb/>
中召即簡上知凡西南半屬於部封實惟<hi>缺二字</hi>去左右<lb/>
十周於嵗筦尚以郎潜<hi>筦通作管亦作琯古者琯以玉所謂玉律也説文管如箎六孔</hi>
<pb n="KR4d0288_WYG_006-4b"/>
<hi>十二月之音物□地牙故謂之管張衡傳尉龎睂而郎潜兮逮三葉而遘武漢武故事上至郎署見一老郎鬚</hi>
<hi>睂皓白問何時為郎何其老也對曰臣姓顏名駟以文帝時為郎文帝好文而臣好武景帝好老而臣尚少陛</hi>
<hi>下好少而臣已老是以三葉不遇也帝感其言擢為㑹稽都尉劉禹錫詩顧予久郎潜宋周煇清波雜志紹興</hi>
<hi>間某自郎遷卿久次以啓投秦丞相有郎久潜於省闥卿尚少於朝班秦雖極稱賞終不克入從</hi>盖富<lb/>
貴利達未嘗入其心故進退出處無不當於義當宁熟<lb/>
英規之久<hi>爾雅門屏之間謂之宁禮記天子當宁而立</hi>起家聯使組之華<hi>劉歆</hi>
<hi>傳以病免官起家後為安定屬中郎尉掦雄傳諸附離之者或起家至二千石</hi>决獄㡬何錢糓<lb/>
㡬何帝其深念大夫皆曰國人皆曰賢者優為想吏民<lb/>
<pb n="KR4d0288_WYG_006-5a"/>
素習於教條<hi>循吏傳以興化條注凡言條者一一而疏舉之若木條然互見第一巻</hi>甫旬<lb/>
月已騰於課最登國富刑清之道攬轡肅然在朝尊徳<lb/>
進之時賜環近矣倚隆大任式究逺圗某桑梓孤生<hi>詩維</hi>
<hi>桑與梓必恭敬止</hi>藻芹冷次見平日楷模之所及實他時節制<lb/>
之焉依除目一攽懽悰十倍自憐末客恐莫陪梁苑之<lb/>
㳺<hi>文選梁王不悦逰於兔園乃置甘酒命賔客召鄒生延枚叟相如未至居客之右</hi>儻記故人<lb/>
尚可借蘇天之庇<lb/>
　　賀韓運使除戸部郎中淮西總領<lb/>
<pb n="KR4d0288_WYG_006-5b"/>
峻陟民曹肅供軍饟列星炳煥出聨使節於二星一路<lb/>
澄清就總貨權於六路<hi>宋紹興中設四總領淮西總領治建康建康池州諸軍錢糧所</hi>
<hi>隸</hi>部封寖廣號令罙新恭惟某官蓄徳淵洪受材瓌異<lb/>
蚤覺羽翰之健匪縁肺腑之私<hi>王莽傳伏自惟念得託肺腑戴胄傳胄與我非</hi>
<hi>肺腑親</hi>世有文名盖皇甫李翺之不及<hi>韓愈傳其徒李翺李漢皇甫湜從而</hi>
<hi>效之遂不及逺甚</hi>家傳相業皆姚崇宋璟所未為<hi>唐宰相世系表韓氏宰相</hi>
<hi>四人宋韓絳韓縝兄弟拜相世稱桐樹韓家魏公儀公亦是父子宰相</hi>籍甚一門聞於四<lb/>
海爰自簡知於當宁謂宜控制於上流治課獨優寵章<lb/>
<pb n="KR4d0288_WYG_006-6a"/>
狎至原頭六轡逺帶蘭香江口千屯坐看粟腐足貔虎<lb/>
有餘之食<hi>尚書如虎如貔説文貔豹屬詩獻其貔皮爾雅貔白狐一名執夷陸璣云似虎一云似熊</hi>
<hi>遼東人謂之白熊</hi>本馬牛已試之規<hi>木牛流馬</hi>臺治不移國威斯暢<lb/>
里閭盛事未須誇晝錦之榮<hi>魏志張旣為雍州刺史太祖謂既曰還卿本州可謂</hi>
<hi>衣錦晝行矣唐張士貴虢州人唐初從平洛授虢州刺史帝曰顧令卿衣錦晝行耳歐陽公晝錦堂記其豐功</hi>
<hi>盛烈所以銘彛鼎而被絃歌者乃邦家之光非閭里之榮也劉禹錫詩朝服歸來晝錦榮宋之問詩衣錦晝還</hi>
<hi>鄉</hi>朝野公言行且趣介圭之覲某初無邉績幸竊隣光<lb/>
十行喜聴於詔除一障遂歸於節制搖旌徒切引履莫<lb/>
<pb n="KR4d0288_WYG_006-6b"/>
遑瞻郎位於太微之間班行夐鬲<hi>鬲亦作隔説文障也薛宣傳西州鬲絶</hi>
序王人於諸侯之上芘䕃為多<hi>公羊傳隠公八年公㑹王人齊侯宋公鄭侯許</hi>
<hi>男曹伯盟于洮王人者微者也曷為序乎諸侯之上先王命也翟方進傳春秋之義王人微者序乎諸侯之上</hi>
其為欣愉未容敷究<lb/>
　　囘巢縣魏知縣<hi>巢縣本古南巢地春秋舒邑漢為居巢隋為襄安唐屬廬州宋置無</hi>
　　<hi>為州改屬</hi>
祗奉宸綸榮紆宰紱<hi>紆音迂説文詘也一曰縈也周平園詩聊紆墨綬奉安輿</hi>重一<lb/>
雷之寄固宜得於名流<hi>漢光武紀古帝王封諸侯不過百里故利以建侯取象于雷易</hi>
<pb n="KR4d0288_WYG_006-7a"/>
<hi>屯卦初九利建侯又曰震驚百里故封諸侯地方百里以法雷也</hi>妙五雲之書遽先加<lb/>
於冷署過勤謙抑倍切兢慙恭惟某官地望穹崇天資<lb/>
踔越<hi>踔卓立也孔光傳踔絶之能韓文公集序汙瀾卓踔唐書贊卓越之姿</hi>治行著矣有<lb/>
聲宣帝之中興<hi>魏相傳朝廷知弱翁治行丙吉傳贊宣帝中興丙魏有聲</hi>風烈挺然<lb/>
是似鄭公之遺直<hi>魏徴傳謩之議論挺挺有祖風烈栁芳稱徴為三代遺直</hi>優入崇<lb/>
臺之幕復從大府之羅顧何施而不宜信所居之可紀<lb/>
<hi>薛宣傳所居皆有條教可紀</hi>奏課欲觀於三異提封來領於一同閭<lb/>
里交驩山川改色聊煩撫字起忠信邑之絃歌即命登<lb/>
<pb n="KR4d0288_WYG_006-7b"/>
庸傳政事堂之衣鉢<hi>大唐新語舊制宰相常于門下省議事謂之政事堂故長孫無忌魏</hi>
<hi>徴房𤣥齡等以他官兼政事者皆曰知門下省事𢎞道初裴炎自侍中轉中書令執朝政始移政事堂于中書</hi>
<hi>省至今以為故事</hi>某宦塗益落學圃就荒猥以積憂之餘得夫<lb/>
思樂之所顧小人何其多幸<hi>穣矦傳天幸為多矣文選豈其多幸親逢旦暮又適</hi>
<hi>兹多幸</hi>有君子與之同寮<hi>韓文留守無事多君子僚</hi>韓昌黎松竹之林<lb/>
行依美䕃魯僖公芹藻之地與有榮光<lb/>
　　回廬江韓主簿<hi>廬江本漢龍舒原𨽻廬州宋置無為軍改屬</hi>
封侯萬戸未若識韓荆州<hi>唐李白與韓朝宗書白聞天下談士相聚而言曰生不願</hi>
<pb n="KR4d0288_WYG_006-8a"/>
<hi>封萬戸侯但願一識韓荆州何人之景慕一至于此洪适啓體號五雲屢枉鳴謙之誨侯封萬戸未降快覩之</hi>
<hi>心</hi>讀書十年不如詣習主簿<hi>晉陽秋桓溫入蜀聞有善星者夜執其手于星下問</hi>
<hi>國祚長短星人曰太微紫微文昌三宫氣候决無虞五十年外不論耳温不悦送絹一疋錢五千與之星人詣</hi>
<hi>主簿習鑿齒曰今受㫖自裁乞為標掲棺木問其故曰賜絹令僕自殺乞錢以買棺故知之耳鑿齒曰君㡬誤</hi>
<hi>死子知星宿有不騐之義乎絹以戲君錢供資糧是聴君去耳星人喜以言詣溫温笑曰君二十年看儒書不</hi>
<hi>如一詣習主簿也</hi>久聞斯語今見其人恭惟某官才譽有孚徳<lb/>
履無愧七葉之相門必大<hi>文選七葉重光又七葉珥漢貂</hi>三階之帝傅<lb/>
方尊<hi>黄帝泰階六符經泰階者天之三階也上階為天子中階為諸侯下階為士庶人上階上星為男主</hi>
<pb n="KR4d0288_WYG_006-8b"/>
<hi>下星為女主中階上星為諸侯三公下星為卿大夫下階上星為元士下星為庶人三階平則隂陽和風雨時</hi>
<hi>社稷神祗各獲其安是謂太平三階不平則五神乏祀日有食之水潤不浸稼穑不成冬雷夏霜百姓不寧故</hi>
<hi>治道傾</hi>在蛟龍得雲雨之時其進孰禦<hi>後魏楊大眼謂同寮曰吾之今日所</hi>
<hi>謂蛟龍得雨之秋也自此一舉不復與諸君齊列矣杜詩蛟龍得雲雨鵰鶚在秋天</hi>以鸞鳳棲枳<lb/>
棘之野所取獨亷想紈綺之習盡除<hi>漢書叙傳班固與王許子弟為羣在</hi>
<hi>綺襦紈袴之間非其好也注紈素也綺細綾也並貴戚子弟之服文選弱冠王孫綺紈公子又珥蟬冕而襲紈</hi>
<hi>綺之士</hi>豈簿書之塵足累聊樹佳政式基逺圗誰謂君臣<lb/>
相遇之難又見父子並為之美<hi>楊萬里送羅主簿詩惟君有子又擢桂父子仇</hi>
<pb n="KR4d0288_WYG_006-9a"/>
<hi>香仍一門</hi>某問學不裕<hi>尚書好問則裕</hi>功名甚疎鳴絃於積憂之餘<lb/>
濫巾乎思樂之所顧小人何其多幸有君子與之同僚<lb/>
殷勤雙鯉之書恵然寄意寥落三鱣之席行矣分光懐<lb/>
荷之私面見以罄<lb/>
　　回王主簿<lb/>
誦少陵歸田之詩顧廣文之何用<hi>杜詩先生早賦歸去來石田茅屋生蒼苔</hi>
<hi>乂名髙萬古知何用</hi>作河南同官之記惟主簿之可稱<hi>韓退之河南府同官</hi>
<hi>記于河南主簿則得故相國范陽盧公于汜水主簿則得故相國滎陽鄭公于陸渾主簿則得相國天水趙公</hi>
<pb n="KR4d0288_WYG_006-9b"/>
<hi>於登封主簿則得吏部尚書吳郡顧公</hi>公方鼎來僕將解去尚有一日交<lb/>
驩之適<hi>陸賈傳君何不交驩太尉</hi>少慰十年景仰之勤<hi>野客叢書山谷云俞清老</hi>
<hi>作景陶軒名為未當詩曰髙山仰止景行行止景明也髙山則仰之明行則行之自晉魏間所謂景莊景儉等</hi>
<hi>從一人差誤遂相承謬僕謂此謬自漢己然非始于晉魏也東漢劉愷傳曰愷景仰前脩注景慕也則知此謬</hi>
<hi>其來尚矣東坡作孫巨源景疏樓詩云不獨二疏為可慕他時亦有景孫樓豈特俞清老之謬而已哉</hi>恭<lb/>
惟某官玉潤金相<hi>文選玉質金相晉書文苑傳金相玉潤林薈川沖將美前修垂裕來葉潘</hi>
<hi>尼皇太子釋奠頌鋪以金聲光以玉潤駱賔王啓常山王之玉潤全聲博望侯之蘭熏桂馥</hi>虎文鳳<lb/>
采<hi>蜀志虎生而文炳鳳生而五色詳見前</hi>出江左風流之裔卓卓有聞<hi>齊王</hi>
<pb n="KR4d0288_WYG_006-10a"/>
<hi>儉為國子祭酒作解散髻斜插簮朝野多慕之儉嘗謂人曰江左風流宰相惟有謝安意以自比也任昉三槐</hi>
<hi>文集序𢎞長風流許與氣類李樓通王總領啓江左風流之後代不乏人襄陽耆舊之家世濟其美</hi>負洛<lb/>
陽年少之才軒軒獨步<hi>賈誼傳洛陽之人年少初學文選賈生洛陽之才子</hi>脱頴<lb/>
而出操刀是能正應上絶乎雲霓胡乃下棲於枳棘曵<lb/>
長裾者皆其後難竝俊逰<hi>鄒陽傳何王之門不可曵長裾乎仇覽傳今日太學曵長</hi>
<hi>裾飛名譽者皆主簿後耳詳見第一巻</hi>使束帶而立於朝佇揚逺業某拙<lb/>
無與比患在好為諸生皆得以揶揄<hi>説文揶揄手相笑也東觀漢紀光武</hi>
<hi>令王霸至薊市中募人市中人皆大笑舉手揶揄之</hi>要人或為之推挽<hi>宋顏延之子竣既貴</hi>
<pb n="KR4d0288_WYG_006-10b"/>
<hi>重權傾一朝凡所資送延之一無所受嘗謂竣曰我平生不喜見要人今不幸見女左傳衞君必入夫二子者</hi>
<hi>或推之或輓之欲無入得乎韓文無相知有氣力得位者推輓</hi>選坑雖脱<hi>韓詩不脱吏部選可見偶</hi>
<hi>與竒劉後村啓幸脱選坑來為壯邑潜敷啓桂殿夢回二十二年而選坑未脱桃源路絶㡬千萬里而宦海何</hi>
<hi>遥戴象麓啓三年兵火之憂煎頭驚半白孤宦選坑之汨沒眼孰回青</hi>荒徑猶存<hi>文選三徑就荒</hi>
<hi>松菊猶存</hi>將及𤓰而亟歸辱行李之末至<hi>宋焉永卿嬾真子亳州祁家極收本</hi>
<hi>朝前輩書帖僕嘗見其家所收孫宣公奭書尺有云行李鼎來盖古之行李乃今之行使也魯僖公之三十年</hi>
<hi>燭之武見秦伯曰若舍鄭以為東道主行李之往來共其困乏注云行李使人也魯襄公之八年鄭及楚平晉</hi>
<hi>責曰君有楚命亦不使一个行李告於寡君注云一个獨使也行李行人也然古之行字從山下人人下子作</hi>
<pb n="KR4d0288_WYG_006-11a"/>
<hi>
                        <graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>後人乃轉作李也一个行李謂一介行使今人以行李為隨行之物失之逺矣方勺泊宅編世言行李出左</hi>
<hi>氏杜預注云使人也唐李濟翁云當作行使余以為史記皋陶為大理一本作大李天官書曰熒惑為李徐廣</hi>
<hi>注曰外則理兵内則理政又黄帝有理法一篇顔師古注曰理者法官之號總兵刑政故其書曰理法則理與</hi>
<hi>李其義自通盖人將有行必先治裝如孟子之言治任鄭當時之言治行皆治裝之意然則理亦治也今以行</hi>
<hi>李名裝何為不可</hi>千里見似人而喜聊得同寅十部勝從事之<lb/>
賢先勤慰問報音不敏慚色為多<lb/>
　　回無為黄縣尉<lb/>
勌矣客逰偶屬西州之道院優哉吏隠喜逢東野之詩<lb/>
<pb n="KR4d0288_WYG_006-11b"/>
人<hi>詩優哉㳺哉汝南先賢傳郭儀吏隠于蟻陂之陽杜詩吏隠適性情又肯信吾兼吏隠名韓翃詩公孫吏</hi>
<hi>隠時</hi>期尊酒以細論<hi>杜詩何時一尊酒重與細論文</hi>荷素書之逺饋㳺揚<lb/>
過厚<hi>季布傳使僕㳺揚足下名于天下</hi>蔵去為榮<hi>陳遵傳性善書與人尺牘皆蔵去以為榮</hi>
<hi>段成式啓捧讀増蔵去之榮執持有飛走之懼</hi>恭惟某官韻宇冲融<hi>褚淵碑文韻宇𢎞深</hi>
<hi>喜怒不見其際</hi>才資清劭<hi>劭髙也法言公儀董仲舒之才之劭也潘岳楊仲武誄雋聲清劭</hi>出<lb/>
良冶良弓之後家學有傳在朝衣朝冠之中賢聲已著<lb/>
梅子真不妨於蕭散<hi>梅福傳福字子真為郡文學補南昌尉至元始中王莽顓政一朝棄</hi>
<hi>妻子去九江至今傳以為仙</hi>杜少陵休歎於凄凉<hi>杜詩不作河西尉凄凉為折腰</hi>雖<lb/>
<pb n="KR4d0288_WYG_006-12a"/>
嵗月之少淹實功名之自始不免捶楚威行草野之區<lb/>
<hi>韓延壽傳民無箠楚之憂注箠杖也楚荆也宋彭乗墨客揮犀杜甫贈髙適詩云脱身簿尉中始與箠楚辭韓</hi>
<hi>愈贈張工曹詩云判司卑官不堪説未免箠楚塵埃間杜牧寄小姪阿宜詩云參軍與簿尉麈土驚恇勷一語</hi>
<hi>不中治鞭捶滿身瘡以此明唐之參軍簿尉有過則受笞杖之刑猶今之胥吏也</hi>即解印章步<lb/>
入雲霄之路<hi>陳後山詩簿領三年乆雲霄一步趨</hi>某未能植已何以芸人<lb/>
久懐飯不足之憂<hi>杜詩廣文先生飯不足</hi>忽思芹可采之樂<hi>詩思樂泮</hi>
<hi>水薄采其芹</hi>及期往戍有徳為隣老將不侯其敢犯灞陵之<lb/>
禁<hi>李廣傳廣老數竒又此乃將軍所以不得侯又廣嘗從人夜飲還至灞陵亭灞陵尉訶止廣廣騎曰故李</hi>
<pb n="KR4d0288_WYG_006-12b"/>
<hi>將軍尉曰今將軍尚不得夜行何乃故也</hi>孺子可教尚須傳圯上之編<hi>張良傳良</hi>
<hi>嘗㳺下邳圮上有一老父至良所墮其履圯下顧謂良取履良取履跪進父以足受之曰孺子可教矣出一篇</hi>
<hi>書曰讀是則為帝王師後十三年見我濟北穀城下黄石即我也</hi>報謝之私敷陳㒺既<lb/>
　　回樊縣尉<hi>自注思科</hi>
特拜帝恩初供尉事隠吏逢梅福足知臭味之同<hi>杜詩吏隠</hi>
<hi>逢梅福</hi>冷官獨廣文幸託聲光之未恭惟某官卓爾大雅<lb/>
允矣老成<hi>詩允矣君子</hi>羅列宿于胸中<hi>李賀詩二十八宿羅心胸元精耿耿貫當</hi>
<hi>中蔡開啓羅星斗於胸中吹嘘萬象掃雲煙於筆下黼黻八紘</hi>倒三江於筆下<hi>杜詩詞源倒流</hi>
<pb n="KR4d0288_WYG_006-13a"/>
<hi>三峽水</hi>方豹隠南山之久韜養愈豐<hi>列女傳陶詹子相陶其政不修而家益富</hi>
<hi>其妻抱子而泣姑問泣何也曰妾聞南山有𤣥豹霧雨十日不下食欲以澤其身而有文章也故有威而逺害</hi>
<hi>今夫子不修徳而家益厚禍且至矣謝朓詩雖無𤣥豹姿且隠南山霧</hi>逮龍翔宛水之初<lb/>
躋攀獨後<hi>寧國府本漢宛陵宋乾道元年以孝宗潜藩升宣州為府文選龍飛白水鳯翔參墟又鳯</hi>
<hi>鳴朝陽龍翔景雲</hi>雖負少年之雅望终知大器之難量聊宣障<lb/>
塞之威<hi>漢舊儀邉郡太守將萬騎行障塞</hi>要息兵池之警<hi>龔遂傳海瀕遐逺不霑王</hi>
<hi>化其民困于飢寒而吏不恤故使陛下赤子弄陛下之兵於潢池中耳</hi>河西趨走問賢者<lb/>
亦樂乎<hi>杜詩不作河西尉又老夫怕趨走</hi>海北來歸見公等何晩也某<lb/>
<pb n="KR4d0288_WYG_006-13b"/>
久焉慕誼忽此同寅何期十部之最賢先及諸侯之下<lb/>
客顧竊吹以無補欲歸耕而未能苔滿石田空負少陵<lb/>
之句<hi>杜詩石田茅屋生蒼苔</hi>月揺金瀬尚陪東野之㳺<lb/>
　　謝商知府薦舉<lb/>
横經無補<hi>後漢董春逺方門徒學者常數百人諸生每升講堂鳴鼔三通横經捧手請問者百人張</hi>
<hi>于湖集横經師幄</hi>褎字有榮<hi>春秋榖梁傳序一字之褎寵踰華袞之贈</hi>盖先生自此<lb/>
而升欲親傳於衣鉢<hi>鄭公顯啓情文契濶愧小子不知裁之詔札喧傳知先生自此升矣</hi>
以孺子或為可教遂曲置於門牆不由請謁之私是謂<lb/>
<pb n="KR4d0288_WYG_006-14a"/>
特達之遇且泮林之官雖冷而繡溪之地最靈<hi>繡溪在廬江縣</hi>
<hi>西五十里發源馬槽山下西日映之紋如錦繡東流入江宋王之道詩畫橋雕檻接招提新有幽人傍繡溪十</hi>
<hi>頃浄明天上下兩奩光映水東西</hi>凡曽繫馬而小留<hi>杜詩廣文到官舍繫馬堂階下</hi>皆<lb/>
已攀鱗而直上若昔之皇華使者與今之道院主人將<lb/>
復開桃李之新畦<hi>唐狄仁傑為相薦張柬之有宰相材武后卒用為相又薦姚崇桓彦範敬</hi>
<hi>暉等數十人悉為名臣或曰天下桃李皆在公門牆公曰薦賢為國非為私也隋崔頤答豫章王書門有將相</hi>
<hi>宜樹桃李謝朓詩桃李成蹊徑</hi>宜不忘芹藻之舊署然必有䆳學足以<lb/>
淵源多士<hi>漢成帝詔儒林之官四海淵源</hi>髙文足以鼓吹一時<hi>晉書孫綽傳綽</hi>
<pb n="KR4d0288_WYG_006-14b"/>
<hi>絶重張衡左思之賦每云三都二京五經之鼔吹也</hi>履踐久而行純議論博而識<lb/>
逺以是結知於當路乃能繼踵於前芳苟非其人恐孤<lb/>
此道如某者伶俜寒影<hi>伶俜亦作竛竮行不正也文選少伶俜而偏孤東坡詩照見寒</hi>
<hi>影髙伶俜劉珙啓臃腫無堪竛辨寡與</hi>踸踔鈍踦<hi>踸音潘説文踸踔行無常貌或作趻莊子後以</hi>
<hi>一足趻踔而行文選故踸踔於孤韻又踸踔磥硌李嶠上張長史書婆娑塵垢之下踸踔藩籬之間踦隻也踦</hi>
<hi>隻不耦也叚㑹宗傳亦足以復雁門之踦</hi>少嘗策筆研之勲晚未得詩書之<lb/>
力<hi>白樂天詩一生不得文章力</hi>千莖白髮摧殘憂患之林<hi>杜詩數莖白髮那抛</hi>
<hi>得</hi>一寸丹心蹭蹬功名之㑹<hi>蹭蹬失道又困頓也杜詩蹭蹬無縱鱗又白髮千莖</hi>
<pb n="KR4d0288_WYG_006-15a"/>
<hi>雪丹心一寸灰</hi>謂轍環侯國而孟軻猶或見沮故裾曵王門而<lb/>
鄒生有不屑為自分困窮胡顔詭遇聊欲絃歌以資三<lb/>
徑<hi>晉書陶潜為鎮軍建威參軍謂親朋曰聊欲絃歌以為三徑之資可乎執事者聞之以為彭澤令</hi>遂<lb/>
從學館以誨諸生<hi>韓文國子先生晨入太學招諸生立舘下訓之</hi>㸃勘遺言豕<lb/>
亥之訛莫辯<hi>韓詩丹鉛事㸃勘家語卜商反衛讀史志者曰晉師伐秦三豕渡河子夏曰非也己</hi>
<hi>亥耳讀史志者問諸晉史果曰己亥於是衛以子夏為聖張鷟集亥之與豕涇渭莫分</hi>掇拾小技<lb/>
蟲篆之巧何為<hi>杜詩文章一小技法言或問吾子好賦也曰然童子雕蟲篆刻俄而曰壯夫不為</hi>
具眼相逢髙情特異旣不待躍金之自獻<hi>莊子今大冶鑄金金踴躍</hi>
<pb n="KR4d0288_WYG_006-15b"/>
<hi>曰我且為鏌鎁大冶必以為不祥之金李詩為金好踊躍</hi>又不假蟠木之先容恵然<lb/>
賞音本一話言之交契<hi>王荆公詩忍向時人覔賞音駱賔王詩意氣一言合風期萬里</hi>
<hi>親</hi>勇於公舉雖十錐力以莫移<hi>中山靖王傳朋黨執虎十夫撓錐注撓曲也</hi>
人為驚嗟已知僥倖兹盖伏遇某官中流砥柱清秋玉<lb/>
衡徳隆道尊直欲輕萬戸侯而不顧仁豐義熟猶且慮<lb/>
一介士之或遺凡異時吐握之宏模皆今日激揚之雅<lb/>
意張温造之羅於幕下脱毛遂之頴於囊中曽是虚庸<lb/>
亦歸料理品題數語<hi>李白與韓朝宗書天下以足下為文章之司命人物之權衡一經品</hi>
<pb n="KR4d0288_WYG_006-16a"/>
<hi>題便作佳士</hi>温飽一生<hi>宋魏泰東軒筆録王沂公曽青州發解及南省程試皆為首冠中山劉子</hi>
<hi>儀為翰林學士戲語之曰狀元試三塲一生喫著不盡沂公正色答曰曽平生之志不在温飽</hi>某敢不<lb/>
持白璧之素脩<hi>左雄傳虞詡薦雄疏方今公卿以下類多拱黙以樹恩為賢盡節為愚至相戒</hi>
<hi>曰白璧不可為容容多後福</hi>報黄金之重諾<hi>季布傳得黄金百斤不如得季布一諾足下何</hi>
<hi>以得此聲於梁楚間哉方秋崖啓戴刺史之二天秋踰𤓰戍得將軍之一諾春在桃溪</hi>所未能者<lb/>
竊有志焉謹步趨於夫子之後塵充其幼學受教令於<lb/>
文翁之便坐服以終身<lb/>
　　謝王漕薦舉<hi>自注既得照牒而公被召</hi>
<pb n="KR4d0288_WYG_006-16b"/>
立談取白璧之雙已知無分<hi>虞卿傳躡蹻擔簦説趙孝成王一見賜黄金百鎰白</hi>
<hi>璧一雙再見爵上卿黨錮傳畫半䇿而綰萬金開一説而錫琛瑞</hi>重諾勝黄金之百豈<lb/>
是虚聲<hi>李詩片辭貴白璧重諾輕黄金王勃集虞公再見懸光白璧之前季布一言猶定黄金之諾</hi>
盖將藉此為登龍之榮庶㡬來者繼成蠅之誤<hi>歴代名畫記曹</hi>
<hi>不興吳興人也孫權使畫屏風誤落筆㸃素因就成蠅狀權疑其真以手彈之時稱吳八絶王維詩屏風誤㸃</hi>
<hi>惑孫郎按畫蠅事甚新摭言云進士褚載投贄于蘇威侍郎有數字犯諱載啟謝畧曰曹興之圖畫雖精終慚</hi>
<hi>誤筆殷浩之矜持太過翻達空函則前人已有用之者矣</hi>襃過其實愧積於中竊以<lb/>
山川出雲降雨㡬徧<hi>禮記天降時雨山川出雲</hi>樓臺近水得月翻遲<lb/>
<pb n="KR4d0288_WYG_006-17a"/>
<hi>宋范文正公知杭州蘇麟為属縣巡檢未為收録獻詩云近水樓臺先得月向陽花木易為春文正薦之</hi>盖<lb/>
平生自拙於干求而造化何私於施與剡章欲上召節<lb/>
已臨要令萬物之皆春須公顯用豈以匹夫之未澤為<lb/>
我留行然而登匠石之門者寧有棄材<hi>韓詩大匠無棄材尋丈容有施</hi>
<hi>况當營都邑杞梓用不疑杜牧之詩常思掄羣材以為國家治譬如匠見木礙眼皆不棄</hi>遇伯樂而<lb/>
鳴者以其知己<hi>戰國䇿驥服鹽車而上太行遷延負轅不能上伯樂遭之下車攀而哭之驥於</hi>
<hi>是俛而噴仰而鳴聲聞於天若出金石者何也彼見伯樂之知己也</hi>一紙怳從於天墜<hi>皮日</hi>
<hi>休詩但負劉𢎞一紙書韓詩如天落雲錦</hi>寸根頓解於地寒賤姓名不必上<lb/>
<pb n="KR4d0288_WYG_006-17b"/>
聞妙言語已能借重雖沒吾齒不孤此身如某技能甚<lb/>
疎問學不裕少年場上脩名所立者㡬何<hi>白樂天詩還似今朝歌酒</hi>
<hi>席白頭翁入少年塲離騷老冉冉其將至兮恐脩名之不立</hi>多難叢中鋭氣已銷其<lb/>
大半遮眼之青衫久敝折腰之紅粟屢空<hi>陶潜傳潜為彭澤令郡遣</hi>
<hi>督郵至縣吏白應束帶見之潜歎曰吾不能為五斗折腰拳拳事鄉里小人遂解印賦歸去來以遂其志</hi>分<lb/>
宜置散以投閒誰肯哀窮而悼屈且韓公之書三上<hi>韓文</hi>
<hi>書再上而志不得通足三及門而閽人辭焉</hi>與孔子之轍四馳在昔賢固樂<lb/>
於求伸柰吾道每難於見售是宜寒素袖手而退聴敢<lb/>
<pb n="KR4d0288_WYG_006-18a"/>
與權貴鼓臂以争先何期賞音亦到冷署謂在勞頗久<lb/>
於趨事故臨分不忍於棄捐自視缺然詎宜得此兹盖<lb/>
伏遇某官軒軒國士<hi>韓信傳國士無雙注為國家之竒士</hi>廪廪吏師恵露<lb/>
仁風徧兩淮之草木<hi>文選仁風扇越恵露沾呉駱賔王集仁風飄十里之雄恵露灑二天</hi>
<hi>之渥</hi>清水明鏡照四海之衣冠<hi>韓安國傳草木遇霜者不可以風過清水明鏡不可</hi>
<hi>以形逃</hi>寛假以盡其才延訪而接以禮一經題品十倍光<lb/>
輝要使久枯之轍更生<hi>莊子車轍之中鮒魚曰我東海之波臣也豈有升斗之水而能</hi>
<hi>活我哉駱賔王集分其斗水濟濡沫之枯鱗杜詩餘波期救涸</hi>已絶之絃再續<hi>博物志漢武帝</hi>
<pb n="KR4d0288_WYG_006-18b"/>
<hi>時西海國有獻膠五兩者帝以付外庫餘膠半兩西使佩以自隨後從武帝射於甘泉宫帝弓弦斷從者欲更</hi>
<hi>張絃西使乃進乞以所送餘膠續之座上左右莫不怪西使乃以口濡膠為水注斷弦兩頭相連注弦遂相著</hi>
<hi>帝乃使力士各引其一頭終不相離西使曰可以射終日不斷帝大怪左右稱竒因名曰續弦膠杜牧詩天外</hi>
<hi>鳳凰誰得髓何人解合續弦膠</hi>致兹庸𤨏<hi>𤨏細也小也漢書錯之𤨏材智小謀大</hi>辱在襃<lb/>
升某敢不恪守素修勉規來效馬不進也益加在後之<lb/>
鞭<hi>莊子善養生者如牧羊然視其在後者而鞭之</hi>人焉廋哉尚答知心之遇<lb/>
　　又謝王漕保舉充文華科<lb/>
襃字垂前拔於常調需章繼上置在華科<hi>易雲上於天需説文需須</hi>
<pb n="KR4d0288_WYG_006-19a"/>
<hi>也</hi>還同跨鶴以纒腰<hi>太平廣記有客相從各言其志或願為掦州刺史或願騎鶴上昇或</hi>
<hi>願多貨財其一人曰腰纒十萬貫騎鶴上揚州葢欲兼三人之願也</hi>豈特舍魚而取掌<hi>張恊</hi>
<hi>七命封熊之掌</hi>榮哉一遇疊此二恩竊以士類之重輕由乎文<lb/>
章之髙下况雄之言博洽道或未醇<hi>劉向傳贊孟軻荀況董仲舒司馬遷</hi>
<hi>劉向揚雄此數公者皆博物洽聞韓愈傳贊其道盖自比孟軻以荀況揚雄為未純寧不信然</hi>游夏之<lb/>
學淵源辭猶莫措<hi>董仲舒傳考其師友淵源所漸猶未及乎游夏史記孔子世家孔子文辭</hi>
<hi>有可共者至於作春秋游夏之徒不能贊一辭</hi>矧自世變日下習俗波頹争出<lb/>
所長以自鳴求適於用者葢寡錦心繡口或失浮夸<hi>李翰</hi>
<pb n="KR4d0288_WYG_006-19b"/>
<hi>林别集序白從弟令問嘗目白曰兄心肝五臟皆錦繡耶不然何開口成文揮翰霧散耶桞文駢四儷六錦心</hi>
<hi>繡口</hi>玉斚瓊桮寧無玷缺<hi>斚玉爵也夏曰琖商曰斚周曰爵唐劉肅大唐新語徐堅問張</hi>
<hi>説曰今之後進文辭孰賢説曰韓休之文如太羮𤣥酒雖雅有典則而薄於滋味許景元之文如豐肌膩體雖</hi>
<hi>穠華可愛而乏風骨張九齡之文如輕縑素練雖濟時適用而窘於邉幅王翰之文如瓊桮玉斚雖粲然可觀</hi>
<hi>而多有玷缺</hi>如二陸二班之濟美<hi>晉書陸雲傳雲六歳能屬文少與兄機齊名雖文章</hi>
<hi>不及機而持論過之號曰二陸文選相如工為形似之言二班長於情理之説</hi>與四友四傑之<lb/>
齊名<hi>唐駱賔王善屬文與盧照隣楊烱王勃文辭齊名海内稱為四傑宋謝靈運與族弟恵連何長瑜荀</hi>
<hi>雍羊睿之以文章賞㑹時人謂之四友又唐杜審言與李嶠崔融蘇味道亦稱文章四友</hi>渾厚者要<lb/>
<pb n="KR4d0288_WYG_006-20a"/>
是實才衒露者終非遠器雖各出一家之機軸<hi>北史祖瑩以文</hi>
<hi>學見重嘗謂人曰文章湏自出機軸成一家風骨何能共人同生活也</hi>終不逃大匠之權<lb/>
衡自惟何人辱在兹選如某者性非語上質夲枵中矯<lb/>
矯自傷窮更疑於有鬼<hi>韓昌黎送窮文矯矯亢亢惡圓喜方又凡此五鬼為吾五患</hi>
恂恂如鄙老秪歎於不矦<hi>李廣傳李将軍恂恂如鄙人口不能出辭又廣與望氣者</hi>
<hi>王朔語曰自漢擊匈奴以軍功取矦者數十人廣不為後人然終無尺寸功以得封邑者何也豈吾相不當矦</hi>
<hi>耶摭言唐温造天啓中及第為山南從事李巨源表述其淹屈曰蛾眉見妬明妃為去國之人猨臂自傷李廣</hi>
<hi>乃不矦之将</hi>徒以平生種積之勤尚有當世樹立之志咬哇<lb/>
<pb n="KR4d0288_WYG_006-20b"/>
不韻<hi>咬音巢淫聲又哀切聲莊子宎者咬者哇音蛙説文諂聲也掦子多哇則鄭哇淫鄭之聲也文選吐</hi>
<hi>咬哇則發皓齒又咬哇嘲哲又咸池不齊度於鼃咬桞文咬哇不入里耳注咬哇豔聲也</hi>骩骳何工<lb/>
<hi>韻㑹骫説文骨耑集也從骨九徐曰九曲也一曰骩骳屈曲也枚乘傳其文骩骳曲隨其事皆得其意注骩古</hi>
<hi>秃字骳音被猶言屈曲也從九者誤緗素雜記永叔代王狀元謝啓陸機閲史尚靡識于撑犁枚臯屬文徒自</hi>
<hi>成于骩骳</hi>縱秃千毫閼剡藤而可弔<hi>李詩書秃千兎豪詩載兩牛腰王荆公詩文章</hi>
<hi>先秃兎千毫王羲之傳贊雖禿千兎之翰聚無一毫之筋韓昌黎毛頴傳中山君老而秃又僧智永退筆如山</hi>
<hi>剡縣名在㑹稽唐舒元輿作弔剡溪藤文言世之錯為文者皆天閼剡藤之流也</hi>漫竒一字覆<lb/>
醤瓿以遺譏<hi>楊雄傳劉棻從雄學作竒字又劉歆謂雄曰今學者有禄利然尚不能明易又如𤣥</hi>
<pb n="KR4d0288_WYG_006-21a"/>
<hi>何吾恐後人用覆醤瓿也</hi>深憂頖學之胥漸豈謂華臺之過聽既許<lb/>
歳貟之貢<hi>蔡邕傳古者取士必使諸矦歳貢玉海紹興二年復十科舉士之制令文武侍從官歳各</hi>
<hi>舉三人</hi>更加題目之褎<hi>山濤傳濤所奏甄㧞人物各為題目時號山公啓事</hi>雖齒角<lb/>
之予不可以兩全<hi>董仲舒傳夫天亦有所分予予之齒者去其角傅其翼者兩其足</hi>而<lb/>
躄顙之廢由斯而竝起<hi>桞文起廢序今兹是州起廢者二焉東祠躄浮圖中廐病顙之</hi>
<hi>駒躄浮圖有師道居東祠十年扶服輿曵今年他有師道者悉以故去始學者與女釋者倀倀無所師遂相與</hi>
<hi>出躄浮圖以為師中廐病顙之駒顙之病亦且十年色𤣥不龎無異技枵然大耳今刺史以御史中丞來涖吾</hi>
<hi>邦無以為乗廐人咸曰病顙駒大而不龎可秣飾焉先生來吾州亦十年足軟病風鼻知膻香腹滋儒學口盈</hi>
<pb n="KR4d0288_WYG_006-21b"/>
<hi>憲章包古流今進退齊良然而一廢不復曽不若躄足涎顙之猶有遭也</hi>遭逢異甚報稱缺<lb/>
然兹葢伏遇某官義薄秋雲<hi>杜詩髙義薄秋雲文選髙義薄雲天</hi>量涵滄<lb/>
海謙光接物皆上公吐握之宏模誠意推賢見使者澄<lb/>
清之雅志秉許郭之鑒而照者遠<hi>後漢郭㤗字林宗許劭字子将咸有知人</hi>
<hi>之鑒故天下言拔士者咸稱許郭之鑒晉書桓彞傳彞性通朗有人倫識鑒校才取士或出於無聞或得之孩</hi>
<hi>抱時人方之許郭梁湘東王表識非許郭無知人之鑒江總讓吏部尚書表東京許郭西晉裴王</hi>張温<lb/>
石之羅而㧞其尤謂欲報君莫如得士雖已拜日邉之<lb/>
詔且下収灰冷之蹤<hi>韓安國傳安國坐法抵罪為獄吏田甲所辱曰死灰不復然乎甲曰</hi>
<pb n="KR4d0288_WYG_006-22a"/>
<hi>然則溺之隋魯本詩叔夜絃初絶韓安灰未然駱賔王詩莫言韓長孺長作不然灰李詩寒灰重煖坐陽春方</hi>
<hi>干詩死灰到底翻騰焰元稹詩餘光照死灰羅隠詩宣室夜闌如有問可能全忘未然灰又心寒已分灰無焰</hi>
某敢不食蘖忘甘<hi>説文檗黄木也或作蘖薛逢書飲冰勵操食蘖苦心白樂天集飲冰復食</hi>
<hi>蘖東坡詩十年氷蘗戰膏粱温庭筠啓氷蘖自居膏粱不染</hi>指松示信<hi>文選銜恩遇進欵誠援青</hi>
<hi>松以示心指白水以旌信</hi>将益勤於封殖<hi>殖培壅也左傳夫學殖也又敢不封殖</hi>匪徒<lb/>
事於雕鐫銘藏有味之言過於始望<hi>左傳周子曰孤始願不及此雖及此</hi>
<hi>豈非天乎文選銜恩非望始又始願力不及又臣之始望尚未至是韓文相見京師過願之始温庭筠謝紇干</hi>
<hi>相公啓榮非始圖事過初望</hi>佩服不欺之字期以終身<hi>閒見録宋質内翰以狀元</hi>
<pb n="KR4d0288_WYG_006-22b"/>
<hi>及第歸鄧州時范仲淹為守謁文正曰某晩生偶得科第願受教文正曰君不憂不顯惟不欺二字可終身行</hi>
<hi>之内翰拜其言不敢忘</hi>
　　謝時漕薦舉<lb/>
濫竽分教初乏好音<hi>詩翩彼飛鴞集於泮林食我桑椹懷我好音</hi>推轂片言<lb/>
終成有味不縁媒介之助<hi>桞文不叩而響不介而合則其舉必至而其感亦深</hi>是<lb/>
謂特達之逢竊以志樹立者皆願出要人之門躬吐握<lb/>
者本亦為寒畯之地<hi>畯説文農夫詩田畯至喜詩詁云周禮無田畯之職葢六遂中鄰里</hi>
<hi>鄙鄼縣遂之長髙者為大夫卑者為士通稱為田畯葢農田之俊也史鄭薰舉引寒畯士類多之</hi>一日<lb/>
<pb n="KR4d0288_WYG_006-23a"/>
而薦七士猶聞戰國之美談<hi>戰國䇿淳于髠一日而薦七士宣王曰寡人聞千里</hi>
<hi>一士是比肩而至也子一朝而見七人不亦衆乎公羊傳魯人至今以為美談文選賢哲之士猶以為美談又</hi>
<hi>千載美談斯為稱首</hi>數月而致二生僅見河陽之清舉顧此風蕭<lb/>
瑟之已乆<hi>韻㑹蕭瑟風貎楚辭悲哉秋之為氣也蕭瑟兮文選哲匠感蕭晨注秋晨蕭瑟又蕭瑟兮</hi>
<hi>草木揺落而變衰杜詩蕭瑟唐虞逺</hi>乃今日邂逅而相同慨然公道之行<lb/>
超乎流俗之見黄金臺上已看郭隗之先登白玉園中<lb/>
還許相如之末至坐氊雖冷襃衮甚榮自顧非賢曷稱<lb/>
兹選如某者沾沾多易<hi>竇嬰傳魏其沾沾自喜耳多易</hi>粥粥無能<hi>粥粥卑謙</hi>
<pb n="KR4d0288_WYG_006-23b"/>
<hi>貎禮記粥粥若無能也漢書禮樂志粥粥音送注粥粥敬懼貎</hi>千巻撑膓不救饑寒之<lb/>
辱<hi>盧仝詩撑膓拄腹文字五千巻東坡詩平生五千巻不救一字饑陳讜啓千巻撑膓寧有異書之未見十</hi>
<hi>行一目聊資長者之洽聞</hi>十年塌翼空驚憂悴之餘<hi>文選皆垂頭塌翼莫所慿恃桞</hi>
<hi>文疊足塌翼杜詩十年猶塌翼又林下有塌翼李商隠啟起塌翼於衝風活枯鱗於涸轍</hi>徒媻跚勃<lb/>
窣以自行<hi>媻跚亦作蹣跚行不進貎廣韻跛行貎博雅媻媻往來貎跚通作散李夫人傳賦何跚跚</hi>
<hi>其來遲平原君傳有躄者媻散行汲窣别作屑勃屑行貌司馬相如傳媻跚勃窣上全堤謂行於叢薄之間也</hi>
<hi>窣蘇骨切</hi>葢歴落嶔崎之可笑<hi>桓彞傳彞字茂倫少孤貧雖簞瓢處之晏如早獲名雅為</hi>
<hi>周顗所重顗嘗歎曰茂倫嶔崎歴落可笑人也</hi>齎孤身而來客<hi>齎通作資周禮㑹其財齎廣韻</hi>
<pb n="KR4d0288_WYG_006-24a"/>
<hi>将也爾雅将資也韓詩余惟戅書生孤身無所齎</hi>起病足以為師五有技而易<lb/>
窮徒慕寒芹之可食四不知而空問殆如堅木之難攻<lb/>
<hi>莊子齧缺問於王倪四問而四不知齧缺因躍而大喜學記善問者如攻堅木先其易者後其節目</hi>第専<lb/>
據古以守經不觧干名而采譽<hi>終軍傳干名采譽采取也</hi>雖厚䘵故<lb/>
人之書斷<hi>杜詩厚䘵故人書斷絶恒饑稚子色凄凉</hi>屬皇華使者之眼髙貧<lb/>
亦何憂鮑叔葢知我者<hi>列子管仲曰吾始與鮑叔賈分財多自與鮑叔不以我為貪知</hi>
<hi>我貧也吾嘗為鮑叔謀事而大窮鮑叔不以我為愚知時有不利也吾嘗三仕三見逐鮑叔不以我為不肖知</hi>
<hi>不遭時也知我者鮑子生我者父母又見説苑</hi>善如可録魏子其舉汝乎<hi>左傳賈辛</hi>
<pb n="KR4d0288_WYG_006-24b"/>
<hi>将適其縣見于魏子魏子曰辛來晉叔向適鄭鄭鬷蔑惡欲觀叔向從使之収器者而往堂下一言而善叔向</hi>
<hi>執其手以上曰昔賈大夫惡娶妻而美三年不言不笑御以如臯射雉獲之其妻始笑而言賈大夫曰才之不</hi>
<hi>可以己子若無言吾㡬失子矣言之不可以己也如此今汝有力于王室吾是以舉汝行乎敬之哉毋隨乃力</hi>
俄驚一紙之飛騰果慰衆人之祈望不恃借先容於根<lb/>
柢<hi>鄒陽傳素無根抵之容</hi>便令脱滯迹於泥塗<hi>左傳使吾子辱在泥塗乆矣漢書振</hi>
<hi>㧞泥塗杜詩一辱泥塗遂晩収</hi>此地相遭非天孰相兹葢伏遇某官推<lb/>
仁與物以義取人<hi>魏子事詳上文仲尼聞魏子之舉也以為義曰近不失親逺不失舉可謂</hi>
<hi>義矣其命賈辛也以為忠詩曰永言配命自求多福忠也魏子之舉也義其命也忠其長有後於晉國乎</hi>為<lb/>
<pb n="KR4d0288_WYG_006-25a"/>
搢紳第一流<hi>史記儒林傳搢紳先生之徒劉賔客集羣倫月旦咸以第一流處之</hi>好品題<lb/>
最下士雷掀百蟄極鳥翔魚泳以蒙恩<hi>元稹詩魚得水而游鳥乘風而</hi>
<hi>翔</hi>露浥千葩覺李徑桃蹊之動色<hi>文選桃李成蹊徑唐詩桃蹊李徑年雖故</hi>
<hi>又桃蹊桞徑盡荒凉</hi>自是東閣相王之事業<hi>班固傳東平王蒼以至戚為車騎将軍輔</hi>
<hi>政開東閣以延英雄</hi>見於西州刺部之光華謂學宫固勸善之方<lb/>
而郡博乃投閒之職苟上官不為之盼睞雖賤夫亦得<lb/>
以揶揄遂以虛庸歸於料理某敢不菑畬聖訓<hi>易不耕穫不菑</hi>
<hi>畬説文菑不耕田也毛詩正義田一歳曰菑二歳曰新三歳曰畬鄭云二歳曰畬三歳曰新郭璞云今江東呼</hi>
<pb n="KR4d0288_WYG_006-25b"/>
<hi>初耕地仄草為菑葢田一歳始反草二歳漸柔和三歳則己成田而尚新也韓詩文章豈不貴經訓乃菑畬</hi>
佩服吏箴階浮雲翼迅風信有資於巨力<hi>揚雄傳獨不見夫翠蚪絳</hi>
<hi>螭之将登乎天必聳身於蒼梧之淵不階浮雲翼迅風虗舉而上升則不能撠膠葛騰九閎</hi>援青松<lb/>
指白水誓不替於素脩勉效馳驅少酬知遇<lb/>
　　再謝時漕薦舉<lb/>
宦游不遂殆如喪馬之翁<hi>司馬相如傳長卿乆宦游不遂而困淮南子塞上之人其</hi>
<hi>馬亡入胡中人皆弔之其父曰此何詎知非福居數月其馬将胡駿馬而歸人皆賀之其父曰此何詎知非禍</hi>
<hi>家富馬良其子好騎墮而折髀人皆弔之其父曰此何詎知非福居一年胡夷大入丁壮戰死者十九其子獨</hi>
<pb n="KR4d0288_WYG_006-26a"/>
<hi>以跛故父子相保東軒筆録曽魯公文章尤長四六曾布論市易事被黜公有柬别之畧曰塞翁失馬今未足</hi>
<hi>悲楚相斷蛇後必為福王荆公歎愛不己</hi>公議復行竟作登龍之客雖得之<lb/>
失之交驚於前日而屈也伸也遂決於此時初匪人謀<lb/>
恍如天墜竊以投閒置散固窮博士之分宜激濁揚清<lb/>
乃明使者之己任<hi>唐詔彰善癉惡激濁揚清</hi>才不才豈逃於所見用<lb/>
不用亦繫乎所遭在昔文學之官皆𨽻軺車之察暴勝<lb/>
之斯能禮士朱子元乃不愛儒<hi>朱博傳愽字子元博尤不愛儒生所至郡輙罷</hi>
<hi>去議曹曰豈可復置謀曹耶文學儒吏時有奏記稱説云云博見謂曰如太守漢吏奉三尺律法以從事耳亡</hi>
<pb n="KR4d0288_WYG_006-26b"/>
<hi>柰諸生所言聖人道何也且持此道歸堯舜君出為陳説之</hi>知曼倩非庸人特致延<lb/>
迎之敬<hi>雋不疑傳不疑字曼倩勝之知不疑非庸人敬納其戒深接以禮意</hi>謂贛遂雖耆<lb/>
老猶嫌拜起之遲<hi>朱博傳門下掾贛遂耆老大儒教授數百人拜起舒遲慱出教主簿贛老</hi>
<hi>生不習吏禮主簿且教拜起閑習乃止</hi>故援之則在雲霄之髙而抑之則<lb/>
有泥塗之辱<hi>東方朔傳抗之則在青雲之上抑之則在重泉之下</hi>信特達知心之<lb/>
難遇宜孤寒喪志之實多又况薄俗胥漸競風滋熾有<lb/>
力者負舟而走<hi>莊子藏山于澤藏舟于壑謂之固矣然而夜半有力者負之而趨昧者不知也</hi>
無因則按劍而疑<hi>鄒陽傳明月之珠夜光之璧以暗投人于道衆莫不按劍相盼者何則無</hi>
<pb n="KR4d0288_WYG_006-27a"/>
<hi>因而至前也駱賔王啓左右為容鏘全有階於蟠木無因而至按劍致懼於連城</hi>幸而宗工<hi>王荆</hi>
<hi>公詩宗工四海瞻</hi>尊我名教回狂瀾於既倒起死灰於復然置<lb/>
在選中出於望外如某者拙無與比冗不見治生理惟<lb/>
在破書資身安有竒䇿職三遷而再免己漸涉知命之<lb/>
年<hi>潘岳閒居賦僕自弱冠涉乎知命之年八徒官而一進階再免一除名一不拜職遷者三而己矣雖通塞</hi>
<hi>有遇抑亦拙者之效也</hi>説二字而萬言似不蒙稽古之力竒窮特<lb/>
甚辛苦奚為葢左右游談之不先故分寸躋攀而莫上<lb/>
<hi>韓詩躋攀分寸不可上失勢一落萬大强</hi>甘心退聽絶意寵榮采芹藻以茹<lb/>
<pb n="KR4d0288_WYG_006-27b"/>
饑濯滄浪而寄興敢輕餘子碌碌而不數但羡諸公衮<lb/>
衮以皆登<hi>孫逢吉啓視碌碌餘子之輩顧非其儔閲衮衮諸公之登何有於我</hi>晩有榮逢<lb/>
春回冷署賦梅花而投繡使豈慮下沈<hi>劉賔客集宋廣平之沈下寮蘇</hi>
<hi>公味道為使者廣平投以梅花賦蘇盛稱之自是方列於間人之目是則英賢可外文字猶用片言借説于先</hi>
<hi>達之口藉其勢而後能驤首當時矧碌碌者疇能自異左太冲詩英俊沈下寮</hi>詠相子而獻金<lb/>
門何妨後熟<hi>杜甫柑園詩後於桃李熟終得獻金門</hi>雖孤身覺行路之多<lb/>
險<hi>杜詩不涉太行險誰知行路難</hi>而造化若持衡之適平不忍棄捐終<lb/>
歸料理兹葢伏遇某官際天識逺命世才髙<hi>劉向傳聖人不出其</hi>
<pb n="KR4d0288_WYG_006-28a"/>
<hi>間必有命世者焉文選信皆命世之材抱将相之具</hi>以儒雅飾吏而有醖藉之風<lb/>
以古義決獄而多平反之恵<hi>兒寛傳張湯以寛為奏讞椽以古義決疑獄甚重之</hi>
矧庠序為教化之所本而詩書與法律以何殊故能宗<lb/>
主斯文訓奨後學臯陶淑問一時而竝著<hi>詩淑問如臯陶在泮獻囚</hi>
夫子遺志千載而後伸此皆我公經國之宏模<hi>髙帝紀規模宏</hi>
<hi>逺</hi>見於今日薦賢之雅志遂令孱𤨏獲與埏陶<hi>荀子陶人埏埴</hi>
<hi>而生瓦</hi>某敢不祗佩前規益鞭後乘幸有青雲之可附庶<lb/>
立脩名豈容白璧之不為徒徼後福誓堅此志特答所<lb/>
<pb n="KR4d0288_WYG_006-28b"/>
知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　橘山四六巻六<lb/>
</p>
<p>
</p>
  </div>
</body>
</text>
</TEI>
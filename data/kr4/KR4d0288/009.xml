<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六巻九</head>
    <p>
<pb n="KR4d0288_WYG_009-1a"/>
欽定四庫全書<lb/>
　橘山四六巻九　　　　　宋　李廷忠　撰<lb/>
　　　　　　　　　　　　明　孫雲翼　注<lb/>
　　通旌德何交代<hi>旌德本漢涇縣地唐寳應中析太平縣置</hi>
屬耳鳴絃曲髙寡和<hi>詩耳屬于垣文選其曲彌髙其和彌寡又唱繁而和寡又南荆有寡</hi>
<hi>和之歌駱賔王集清歌寡和於郢路桞丈深寡和之憤積無徒之歎東坡詩窈渺文章宜寡和</hi>强顔代<lb/>
斵伎短多傷<hi>左傳子産曰人之愛人求利之也今吾子愛人則以政猶未能操刀而使割也其傷</hi>
<hi>實多</hi>顧取則以非遥<hi>詩其則不逺</hi>豈通名之可後恭惟某官東<lb/>
<pb n="KR4d0288_WYG_009-1b"/>
周禮樂之士西漢文章之家<hi>栁文丈人以文律通流當世叔仲鼎列天下號為文</hi>
<hi>章家</hi>上而三台同此一氣<hi>吕温凌煙閣功臣贊太極構天本同一氣此二句疑有舛</hi>首<lb/>
登虎榜盡令拾芥於後塵再轉鴻樞要是傳家之故事<lb/>
有斯世閥之美尚爾縣同之拘地勝俗淳官清務簡九<lb/>
峰髙峙發詩興於雲端<hi>九華山舊名九子山李太白更今名太白詩妙有分二氣靈山</hi>
<hi>開九華又昔在九江上遥觀九華峯劉禹錫九華山歌序九華競秀神采竒異謝眺詩雲端楚山見</hi>三水<lb/>
合流達治聲於江表<hi>䨇溪在寧國府城下三水合流</hi>農安襏襫<hi>襏襫音鉢釋簑</hi>
<hi>襞也廣韻雨衣管子頭戴茅蒲身衣襏襫此之謂農</hi>獄臥桁楊<hi>桁楊大械也韻㑹械夾足及頭莊子</hi>
<pb n="KR4d0288_WYG_009-2a"/>
<hi>桁楊者相推也山谷詩桁楊臥訟庭</hi>從來加恵之甚多欲去見思之罙切<lb/>
製成美錦歸我公是有衮兮<hi>左傳子産曰子有美錦不使人學製焉大官大邑身</hi>
<hi>之所庇也而使學者製焉其為美錦不亦多乎</hi>目無全牛宰天下如此肉矣某<lb/>
生逢厄閨<hi>俗説黄楊歳長一寸閏退一寸東坡詩只有黄楊厄閏年方秋崖啓髮種種以驚秋意寥</hi>
<hi>寥其厄閏</hi>晩得賞音由郡博士三年之勞與縣大夫一人之<lb/>
數<hi>左傳上大夫受縣下大夫受郡</hi>每自知其醜拙詎堪繼於仁賢把酒<lb/>
細論拂龜相授講學而連伯仲昔己聞三事之同傅譜<lb/>
以示子孫今復有契家之託<hi>王元之詩古人重交代子孫不相忘</hi>其為幸<lb/>
<pb n="KR4d0288_WYG_009-2b"/>
㑹未易占陳<lb/>
　　詹主簿<lb/>
效武城為宰之歌夫子必笑<hi>方秋崖啓魯恭不可見已邈乎馴雉之仁武城亦何</hi>
<hi>為哉莞爾割鷄之笑</hi>誦河南同官之記主簿最賢墜恵問以先之<lb/>
佩眷情之異甚恭惟某官人流清整世閥髙華居廣寒<lb/>
五百名之先桂香好在<hi>東方朔十洲記冬至夜月養魄於廣寒宫龍城集開元六年八</hi>
<hi>月夜明皇與申天師鴻都客作術臥游月宫見一宫牓曰廣寒清虛之府下視王城崖峩若萬頃琉璃之田有</hi>
<hi>素娥十餘人皆乘白鸞舞於廣庭桂樹之下酉陽雜俎月桂髙五百尺下有一人常斫之白帖月中有桂華樹</hi>
<pb n="KR4d0288_WYG_009-3a"/>
<hi>韓文月蝕詩依前使兎操杵臼玉階桂樹閒婆娑杜詩好在阮元瑜</hi>為古宛陵二千石之<lb/>
最棠茇依然<hi>宣城本漢丹陽郡治宛陵縣地隋改名曰宣城</hi>來和鶴鳴之音又<lb/>
屬鸞棲之所沈酣經史足以贊絃歌之化燕嘯尊俎足<lb/>
以洗簿領之塵<hi>沈約詩簿領紛盈膝</hi>略試緒餘藹聞譽處氣凌雲<lb/>
而身矮屋乆此居哉<hi>天寳遺事進士張彖登科為華隂簿為守令所抑歎曰大丈夫有凌</hi>
<hi>雲葢世之志而拘於下位若立身矮屋中使人擡頭不得拂衣歸遯於嵩山</hi>翼培風而背青<lb/>
天莫之禦也<hi>莊子而今乃後培風背負青天而莫之夭閼</hi>某在家憂國以仕<lb/>
易農<hi>東方朔傳首陽為拙柱下為工飽食安步以仕易農</hi>奈黄巻無救飢之功<hi>東坡</hi>
<pb n="KR4d0288_WYG_009-3b"/>
<hi>詩平生五千巻不救一字飢</hi>假青袍為折腰之具<hi>杜詩黄㡌映青袍非供折腰具</hi>惟<lb/>
西曹能與共治<hi>陳遵傳西曹白請斥後漢書百官志西曹主府吏署吏廣曹主二千石長吏遷</hi>
<hi>除及軍吏</hi>雖小邑亦可庇身坐松林而讀書不如一詣習鑿<lb/>
齒對花樹而酌酒豈有衆疾潘安仁<hi>潘岳字安仁才名冠世為衆所疾遂</hi>
<hi>棲遲十年出為河陽令種桃李花人號曰河陽一縣花</hi>喜動於中言宣罔既<lb/>
　　李縣尉<lb/>
問故家之桃李喜遇亢宗<hi>左傳吉不能亢身焉能亢宗</hi>望髙隠之雲<lb/>
煙即諧共事<hi>李白送趙少府詩仙尉趙家玉英風凌四豪維舟至長蘆日送雲煙髙傅咸感别賦</hi>
<pb n="KR4d0288_WYG_009-4a"/>
<hi>喜與此子同班共事天下之遇未有如此</hi>先拜記函之貺倍増行槖之光恭<lb/>
惟某官材秀一鄉氣横九牧<hi>岑參詩子雖軀幹少老氣横九牧</hi>統古苞<lb/>
今之學壯欲行之戴仁抱義之儒晩方遇耳<hi>禮記戴仁而行抱義</hi>
<hi>而處雖有暴政不更其所</hi>惟培養之既厚則發攄之必𢎞卓有時名<lb/>
乆儲天府恩崇拜老宜伯夷自東海而歸<hi>後漢儒林傳序初建三雍</hi>
<hi>明帝親行其禮袒割辟雍之上尊養三老五更明帝紀贊登臺觀雲臨雍拜老</hi>道慕登仙故梅<lb/>
福作南昌之隠<hi>李詩皎皎鸞鳳姿飄飄神仙氣梅生亦何為來作南昌尉</hi>何窮僻谷<lb/>
之多幸得聰明尉而不凡<hi>大唐新語魏奉古制舉擢第授雍丘尉嘗九日公讌有客</hi>
<pb n="KR4d0288_WYG_009-4b"/>
<hi>草序五百言奉古覽之曰此舊文援筆立疏之草序者黙然自失列座撫掌奉古徐笑曰適覽記之非舊習也</hi>
<hi>時姚珽<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>汴州羣寮畢謁珽召奉古前曰此聰明尉耶又盧莊道聰慧敏悟冠於今古年十三以故人子造髙</hi>
<hi>士亷㑹有上書者莊道窺覽以為已作士亷具以聞太宗召見䇿試擢第十六授河池尉復舉擢甲科太宗識</hi>
<hi>之曰此是朕聰明小兒耶授長安尉</hi>恐黔突之未㡬驚紫泥之忽至<hi>李詩天書</hi>
<hi>降紫泥</hi>某客梁已倦宰費奚堪宿舂百里之糧偶逢近地<lb/>
<hi>莊子適百里者宿舂糧</hi>細論一尊之酒正頼同寮况君有摧姦之<lb/>
名而我非摘伏之手<hi>趙廣漢傳其發姦摘伏如神注摘謂發動之也</hi>力能禆贊<lb/>
政以和平俾河陽一縣之皆花誠可樂者如楚國兩龔<lb/>
<pb n="KR4d0288_WYG_009-5a"/>
之相友豈不佳哉<hi>兩龔傳兩龔皆楚人也勝字君賔舍字君倩兩人相友竝著名節故世謂</hi>
<hi>之兩龔</hi>情有至深言莫能究<lb/>
　　錢監税<lb/>
試邑無堪力整韋絃之佩<hi>唐文鏑百發克破於楊葉刀一鼔必合於桑林寛猛相濟</hi>
<hi>絃韋適中杜牧詩還須整頓韋絃佩莫獨吟誇玳瑁筵</hi>嘗寮有助善操泉貨之權<lb/>
即遂承顔先勤恵問恭惟某官爵雖武級業本儒流三<lb/>
萬軸傳家之書文華兼備十二條刺部之節風烈故存<lb/>
少損功名<hi>黄霸傳霸材長於治民及為丞相總綱紀號令風采不及于定國功名損於治郡時</hi>下<lb/>
<pb n="KR4d0288_WYG_009-5b"/>
親㑹計授酒固知有法<hi>周禮酒正掌酒之政令以式法授酒材辨五齊之名一曰汛齊</hi>
<hi>二曰醴齊三曰盎齊四曰醍齊五曰沈齊</hi>譏闗寧免不征十家如醉於春臺<lb/>
<hi>老子衆人熈熈如享太牢如登春臺</hi>百貨盡藏於山市足觀方略能集事<lb/>
功雖州縣勞人未免負塵俗之累<hi>梁竦傳竦生長京師不樂本土自負其才</hi>
<hi>鬰鬱不得志甞登髙逺望歎曰大丈夫生當封矦死當廟食如其不然閒居可以養志詩書足以自娱州縣之</hi>
<hi>職徒勞人耳楊巨源詩梁竦勞州縣</hi>如廟堂舉士又將自筦庫而升某刻<lb/>
鵠無成<hi>馬援戒兄子書效伯髙不得猶為謹飭之士所謂刻鵠不成尚類鶩者也</hi>割鷄焉用<lb/>
正頼衍盈於庫局庶㡬振起於縣綱旁隣分輝<hi>李詩餘輝旁照</hi>
<pb n="KR4d0288_WYG_009-6a"/>
<hi>隣</hi>吾黨增氣知君視元日之篆臨政方新顧我舂百里<lb/>
之糧相期敢後雖多其語莫竟此懷<lb/>
　　判府陳侍郎<lb/>
以山水郡臨山水之縣幸趨走於下風有詩書帥撫詩<lb/>
書之民謹奉承於寛敎<hi>左傳晉謀元帥趙衰曰郤縠可臣亟聞其言矣悦禮樂而敦詩</hi>
<hi>書詩書義之府也禮樂德之則也德義利之本也</hi>屬在戍丘之始行修詣府之<lb/>
恭削牘是先掣鈴以達<hi>李詩掣鈴交通二千石洪平齋啓輒捈削牘之恭庸㸃掣鈴之</hi>
<hi>聴</hi>恭惟某官本本百家之學<hi>班固傳元元本本殫見洽聞</hi>言言萬乘<lb/>
<pb n="KR4d0288_WYG_009-6b"/>
之師<hi>留矦傳讀是書則為王者師又以三寸舌為帝者師文選風雲𤣥感蔚為帝師</hi>發軔侯宫<lb/>
風化寖流於南國揚鑣朝路威名尤振於左臺<hi>鑣馬銜也詩輶</hi>
<hi>車鸞鑣文選揚鑣漂流又七萃連鑣韓文我轡在手君揚其鑣杜詩揚鑣隨日馭</hi>方將奮鐵肝<lb/>
以除君側之讒<hi>東坡詩烏府先生鐵作肝月令反舌有聲佞人在側杜詩過時如發口君側有</hi>
<hi>讒人</hi>遽乃昇金掌而司野外之蕞髙懷自適端操弗移非<lb/>
典謨之道不陳於細旃凡言動之紀悉歸於直筆翩然<lb/>
遠去渴矣睿思<hi>文選智謀垂睿想</hi>原隰馳驅何足煩天下之大<lb/>
老日月獻納莫若用朝廷之舊臣正資掌握於戎弢<hi>韓信</hi>
<pb n="KR4d0288_WYG_009-7a"/>
<hi>傳居項王之掌握中數矣</hi>又欲股肱於藩輔輟從禁甬之望<hi>甬亦作埇漢書</hi>
<hi>甬道韓詩龍斾垂天衞雲韶凝禁甬</hi>華以秘殿之名<hi>宋制兼華秘殿</hi>臥治無何最<lb/>
聲籍甚賦政平如衡石<hi>後漢書賦政四海</hi>施恩暖於袴襦矧是<lb/>
名邦居多良牧寫澄江静練之句謝宣城之雅致猶存<lb/>
<hi>謝朓守宣城晚登三山詩餘霞散成綺澄江静如練</hi>誦碧天㝠鴻之詩鄭諫議之<lb/>
清䂓可想<hi>杜牧寄宣守鄭諫議詩文石殿前辭聖主碧天雲外作冥鴻</hi>今誰繼者公<lb/>
寔當之自厭直廬豈吾君先一州之意<hi>嚴助傳君厭承明之廬勞侍從</hi>
<hi>之事韓文陸君之道行於朝廷則天下望其賜刺一州則専而不能咸先一州而後天下豈吾君吾相之心哉</hi>
<pb n="KR4d0288_WYG_009-7b"/>
宜趣命駕有刺史入三公之階<hi>趣讀曰促朱博傳告外促駕通典宣帝毎拜刺</hi>
<hi>史守相輒親見問後漢亦重其任或以尚書令僕出為郡守鍾離意黄香桓榮胡廣是也或自郡守入為三公</hi>
<hi>虞延第五倫桓虞鮑昱是也唐張九齡曰古者刺史入為三公郎官出宰百里</hi>某白屋賤微青<lb/>
袍困苦頗相知者惜李廣之不逢時<hi>李廣傳惜廣不逢時令當髙帝世萬</hi>
<hi>户矦豈足道哉</hi>欲引重之稱朱雲而多過實<hi>朱雲傳贊世稱朱雲多過其實</hi>倚<lb/>
博士之席既無補竊尚方之舄尚有慙<hi>杜詩看君宜著王喬舄真賜還</hi>
<hi>疑出尚方</hi>初使近民偶得便地然紀綱板蕩之已乆<hi>詩上帝板板下</hi>
<hi>民卒癉又蕩蕩上帝下民之辟董卓傳論板蕩之篇於焉而極文選天地板蕩又桓靈今板蕩</hi>而罅漏<lb/>
<pb n="KR4d0288_WYG_009-8a"/>
補葺之甚艱粗嘗習知於民情或可勉效於駑力且千<lb/>
里守百里宰大小相維苟一人語衆人咻是非易惑惟<lb/>
在上有髙明特立之見則在下無齟齬難成之功喜遭<lb/>
際於仁矦寛期㑹於凋邑亟整欲前之步敬承在後之<lb/>
鞭仰斗於十年之間始歸臨照戴星於二天之下終冀<lb/>
并包<hi>吕氏春秋宓子賤治單父彈鳴琴身不下堂而單父治巫馬期戴星出戴星入日夜不居以身親之</hi>
<hi>而單父亦治</hi>自愧不文有懷莫抒<lb/>
　　府判張秘閣<lb/>
<pb n="KR4d0288_WYG_009-8b"/>
望蓬萊五雲之氣來作端寮<hi>杜詩雲近蓬萊常五色南史陸徽云九綜州綱三端</hi>
<hi>府職皆指寮官也六朝稱府幕曰府端州幕曰州端節度幕曰節端憲司幕曰憲端唐制宜膺受服之寵復踐</hi>
<hi>端寮之列又蚤題坐於端寮</hi>謀彭澤三徑之資願為下走拜履絇而<lb/>
弗逺奏函牘以宜先恭惟某官王閥峥嶸<hi>子虛賦下峥嶸而無地兮</hi>
<hi>甘泉賦似紫宫之崢嶸嶸亦作巆音宏崢巆深邃貎</hi>人流瓌瑋以世勳之後不充<lb/>
詘於富貴<hi>儒行儒有不隕穫於貧賤不充詘於富貴</hi>於吏政之暇能茹涵於<lb/>
古今帝曰賢哉國之福也啓修程於千里之坂寓邃直<lb/>
於羣仙之廬<hi>宋制寓直蓬山</hi>七葉在漢而珥貂遐想凌煙之像<lb/>
<pb n="KR4d0288_WYG_009-9a"/>
<hi>張安世傳安世子孫相繼自宣元以來為侍中中常侍諸曹散騎外校尉者凢十餘人唐書太宗圖功臣於凌</hi>
<hi>煙閣韋述西京記太極宫中有凌煙閣在凝隂殿内功臣閣在凌煙閣南頡利既平置酒於此杜詩凌煙功臣</hi>
<hi>少顔色將軍下筆開生面蘇武傳上思股肱之美廼圖畫其人於凌煙閣次曰衛將軍張安世</hi>四年為<lb/>
齊之别駕藹聞清水之名<hi>北史張軌隋文時為齊州别駕後召入朝父老送者各揮</hi>
<hi>涕曰别駕在官水火不與百姓交是以不敢杯酒相送公清如水請酌一盞水奉餞軌受飲之元微之詩徹底</hi>
<hi>心清水共虛裴銑詩三年清似水六月冷如冰</hi>克紹故家允歸名胄眷是股肱<lb/>
之郡全資羽翼之英今守昔賢既平分於風月<hi>沈約和謝宣城</hi>
<hi>詩昔賢侔時雨今守馥蘭蓀</hi>南樓北檻還盡有於江山<hi>白樂天江州司馬㕔記江</hi>
<pb n="KR4d0288_WYG_009-9b"/>
<hi>州左匡廬右江湖土髙氣清富有佳境刺史守土臣不可逺觀游羣吏執事官不敢自暇逸惟司馬綽綽可以</hi>
<hi>從容於山水詩酒間由是郡南樓山北樓水湓亭百花亭風篁石巖瀑布廬宫源潭洞東西二林寺泉石松雲</hi>
<hi>司馬盡有之矣茍有志於吏隠者捨此官何求焉</hi>聞中書堂己登其姓名<hi>百官志唐</hi>
<hi>初三省長官議事於門下省謂之政事堂裴炎為中書令乃徙政事堂於中書省詳見前</hi>豈外司馬<lb/>
可淹於步武<hi>世説謝奕與桓温善温辟為安西司馬奕既上猶推布衣好在温坐岸幘談笑無異</hi>
<hi>平日温曰我方外司馬三國典略王晞為常山王司馬性閒澹寡欲不以世務為累人士謂之方外司馬</hi>竚<lb/>
聆吉語進襲真封某鈍不可磨弱惟自植藻宫獨冷初<lb/>
無根柢之容黍谷成暄誤得吹噓之力脱之七選試以<lb/>
<pb n="KR4d0288_WYG_009-10a"/>
一同雖閶閻細故之粗諳而綱紀乆頽而難振惟不以<lb/>
小文而見責<hi>陳遵傳遵為公府掾史曹事數廢西曹請斥大司徒馬宫大儒優士又重遵謂西曹</hi>
<hi>此大度士奈何以小文責之</hi>尚庶㡬末技之可施<hi>文選操末技猶必然兮矧眄窮於道</hi>
<hi>真桞文下材末技</hi>幸遇清明之天<hi>韓文青天白日奴𨽻亦知其清明</hi>能為孤拙<lb/>
之地敢因始事自取隆知上而邦國之不空己諠歌詠<lb/>
<hi>晉王祥為徐州别駕以股肱之忠糾合義衆州境獲寕徐人歌之曰邦國不空別駕之功</hi>下則田疇<lb/>
之甚辟當竭撫摩<hi>藝文類聚孫矦頌我有田疇惟矦辟之山谷詩摩手撫鰥寡</hi>厥志<lb/>
惟勤有言莫既<lb/>
<pb n="KR4d0288_WYG_009-10b"/>
　　嚴府判<lb/>
仰岑長史之翶翔每勤善頌<hi>杜工部寄岑長史詩半刺己翶翔</hi>效崔洛<lb/>
陽之操割祇恐傷多<hi>唐崔隠甫遷洛陽令梨園子弟畨雛善笛嘗負罪匿禁中帝以他事</hi>
<hi>召隠甫從容指曰就卿丐此人對曰陛下輕臣而重樂工請解官再拜出帝遽謝與畨雛隠甫殺之賜隠甫百</hi>
<hi>縑</hi>行窺前軾之儀<hi>黄霸傳别駕車緹油屏泥於軾前</hi>敢奏中㳙之問恭<lb/>
惟某官孔庭速肖之學<hi>法言螟蛉之子殪而逢蜾蠃祝之曰類我類我乆則肖矣速哉</hi>
<hi>七十子之肖仲尼也</hi>漢殿方聞之英背負青天而上扶揺壯圖孰<lb/>
禦<hi>杜詩居然屈壯圖</hi>胸吞雲夢而不芥蔕雅量自𢎞<hi>司馬相如傳吞若雲</hi>
<pb n="KR4d0288_WYG_009-11a"/>
<hi>夢者八九其於胸中曾不芥蔕注芥蔕刺鯁也隋豫章王遺崔頥書視漢臣之三篋似陟蓬山對梁相之五車</hi>
<hi>若呑雲夢李商隐啓口裏雌黄屢加彫煥胸中雲夢過沐涵濡余崇龜啓削泰華之三千敏手共驚於神速吞</hi>
<hi>雲夢之八九髙懷咸仰於恢𢎞吕祖謙啓等㤗華於毫芒吞雲夢者八九</hi>以軒昻宇宙之名<lb/>
乃徘徊州縣之職<hi>徘徊不進貎史記相如傳裵回漢髙后紀徘徊往來息夫躬傳鸞徘徊兮</hi>
<hi>思𤣥賦馬倚輈而徘徊</hi>滌簿書之塵於藻芹之水移哦吟之日於<lb/>
松竹之林兹為藩翰之上賔又屬範模之故境户豐䆉<lb/>
稏悉由康海之功<hi>䆉稏通作罷亞稲多貎又稲名杜牧詩罷亞百頃稲西風吹半紅六一居</hi>
<hi>士詩罷亞霜前稲鉤輈竹上禽東坡詩翠浪舞翻紅䆉亞</hi>守馥蘭蓀同得行春之樂<lb/>
<pb n="KR4d0288_WYG_009-11b"/>
宜將治理播在聲詩雖香山公有吏隠之志焉<hi>白居易致仕與</hi>
<hi>香山僧如滿結香火社每肩輿往來白衣鳩杖自號香山居士詳見後及上條</hi>而荆州佐乃宰<lb/>
相之材也<hi>唐書太后嘗問狄仁傑朕欲得一佳士用之誰可者仁傑曰文學醖藉則蘇味道李嶠固</hi>
<hi>其選矣必欲取卓犖竒才則有荆州長史張柬之其人雖老宰相材也</hi>竚聞廟論遄以公<lb/>
歸某斷木難文孤蓬强振<hi>杜詩孤蓬轉霜根</hi>儒官之飽閒散幸<lb/>
不見治<hi>韓文況是儒官飽閒散</hi>縣政之拙催科詎能自脱況承紀<lb/>
綱之蕩弛且聞帑廩之枵虛雀角滋張鶩行驚竄<hi>韓文吏抱</hi>
<hi>成案詣丞鴈鶩行以進</hi>惟不以小文而見責尚庶㡬末技之可施<lb/>
<pb n="KR4d0288_WYG_009-12a"/>
幸逢題坐之賢熟識字甿之理使居别駕而乃展驥附<lb/>
尾安能未嘗登車而思獲禽庇身是望<hi>左傳譬如田獵禽射御貫則能獲</hi>
<hi>若未嘗登車射御則敗績壓覆是懼何暇獲禽</hi>
　　諸職官<lb/>
小朝廷之多才坐參賔畫<hi>唐僖宗紀盧從讜充河東節度使自擇參佐奏以長安令</hi>
<hi>王調為節度副使前兵部員外郎史館修撰劉崇龜為節度判官前進士張崇魯為推官人謂之小朝廷言名</hi>
<hi>士之多也</hi>下大夫之受縣行綴官聨<hi>左傳上大夫受縣下大夫受郡通典春秋時列</hi>
<hi>國相滅多以其地為縣則縣大而郡小故云此謙言故云下也周禮太宰官聨謂大事非一官所了者衆共成</hi>
<pb n="KR4d0288_WYG_009-12b"/>
<hi>之也江總詩官聨總在兹虞世基詩虛薄忝官聨杜詩官聨辭冗長</hi>敢緘不腆之辭<hi>左傳不腆</hi>
<hi>敝邑之禮又有不腆之田</hi>庸取方新之芘恭惟某官瓌瑋人物蟬嫣<lb/>
世家<hi>揚雄傳有周氏之蟬嫣兮注蟬嫣連也</hi>袖藏剸犀之鋒手握雕龍之<lb/>
筆<hi>後漢書贊崔為文宗世擅雕龍晉書文苑傳序西都賈馬耀靈蛇於掌握東漢班張發雕龍於綈槧余日</hi>
<hi>華啓詞藻雕龍筆端飲虎</hi>施諸政事恢恢乎餘地作為文詞渾渾以<lb/>
無涯<hi>韓文上規姚姒渾渾無涯</hi>方長驅得路以甚平何斜飛取勢之<lb/>
不迫緬懷昔士獨愛宣城謝脁畱詩千古識江山之勝<lb/>
<hi>晏元獻詩江山謝守髙吟地風月朱公故里情</hi>昌黎作序一時誇賔主之賢<hi>韓昌</hi>
<pb n="KR4d0288_WYG_009-13a"/>
<hi>黎送楊支使序愈在京師時聞今藩翰之賔客惟宣州為多賢又知其客可以信其生者宣州也知其主可以</hi>
<hi>信其客者湖南也</hi>今見名流復尋盛事以芙蓉之客贊蘭蓀之<lb/>
守即玳瑁之筵和綺練之詩<hi>李白贈辛判官詩文章獻納麒麟殿歌舞淹留玳瑁</hi>
<hi>筵劉禹錫送陸侍御歸淮南幕詩歸路芙蓉幕離堂瑇瑁筵</hi>蔚有芬馨發於談笑燕<lb/>
臺加禮已増重於弓旌<hi>逸詩翹翹車乘招我以弓尸子堯有建善之旌文選首應弓旌</hi>
<hi>又納弓旌於鉉台五代㑹要式重弓旌以光尊俎</hi>漢幄運籌行促登於劒履<hi>蕭何</hi>
<hi>傳賜帶劒履上殿</hi>某當老矣無聞之日得長者有味之言甫脱<lb/>
冷官又逢凋邑未能刀而使割寧免傷多惟寛轡而勿<lb/>
<pb n="KR4d0288_WYG_009-13b"/>
拘尚堪自效<hi>虞詡傳詡為朝歌長謁河南太守馬稜稜勉之曰君儒者當謨謀廟堂反在朝歌耶</hi>
<hi>詡曰初除之日士大夫皆見弔以詡籌之知其無能為也願寛轡䇿勿令有所拘閡而已</hi>凡從事於<lb/>
兹府<hi>韓文宜乎從事於兹府而流聲實於天朝也</hi>能分光於吾寮擁篲有期<lb/>
<hi>揚雄傳或擁篲而先驅注鄒衍之燕昭王郊迎擁篲為之先驅也</hi>揺旌不寐一行屬戴<lb/>
星之使莫我告勞<hi>文選一行作吏</hi>四顧無凌雨之憂皆君所賜<lb/>
　　諸曹官<lb/>
著小冠而試令懼多學製之傷<hi>後漢儀新改令長皆試小冠滿歳為真以次遷</hi>
<hi>製大冠杜欽傳欽目偏盲茂陵杜鄴與欽同姓字俱以材能稱京師故衣冠謂欽為盲杜子夏以相别欽惡以</hi>
<pb n="KR4d0288_WYG_009-14a"/>
<hi>病見詆更為小冠髙廣財二寸由是京師更謂欽為小冠杜子夏時大將軍王鳳深知欽能奏請為武庫令杜</hi>
<hi>詩低頭著小冠</hi>曳大軺以佐州喜見賔筵之盛<hi>朱博傳勅功曹官屬多褎衣大</hi>
<hi>袑袑音紹謂大袴也</hi>趨承兹始候問宜先恭惟某官游刃長才峩<lb/>
冠上族<hi>韓文峩峩焉而纓其冠</hi>志薄紈綺侈之以六藝之文價等<lb/>
琳琅髙而為一國之傑<hi>劉賔客詩髙價騁琳琅</hi>獨懷逺致不羡羣<lb/>
飛藹聞吏隠之清風來挹昭亭之爽氣<hi>昭亭山在宛陵北山谷詩春騎</hi>
<hi>簇昭亭郭祥正詩昭亭扶春入畵㦸</hi>馥蘭蓀於時雨之後參贊為多汎芙<lb/>
蓉於綠水之間觀瞻有美所居見重<hi>史記太公世家夷吾所居國重</hi>厥<lb/>
<pb n="KR4d0288_WYG_009-14b"/>
問甚休能秉直繩尤屬紀綱之掾<hi>晉書孫鑠傳太守吳奮以為主簿鑠自微</hi>
<hi>賤登紀綱杜甫送崔判官詩君行佐紀綱</hi>好持婉畫去從帷幄之遊某問東<lb/>
西而不知<hi>莊子小惑易方郭象注東西易方逢萌傳萌隠瑯琊勞山詔書徴之託以老耄迷路東西</hi>
<hi>語使者云朝廷所以徴我者以其有益於政尚不知方面所在安能濟時乎李商隠與陶進士書此後不能知</hi>
<hi>東西左右亦不畏矣韓詩問之朝廷事略不知東西況於經籍深豈究端與倪東坡詩老來㡬不辨東西</hi>語<lb/>
上中而莫可青衫二紀僅脱冗階白首一邦又承廢政<lb/>
車惟覆壓之是懼琴必更張而乃調<hi>董仲舒傳譬之琴瑟之不調甚者必</hi>
<hi>解而更張之乃可鼔也當更張而不更張雖有良工不能善調也為政不行甚者必變而更化之乃可理也</hi>
<pb n="KR4d0288_WYG_009-15a"/>
幸託芘於名曹猥服勤於賤職事賢以敬敢辭束帶之<lb/>
勞課吏惟明尚恕征科之拙情有所屬言莫能殫<lb/>
　　敎授<lb/>
宣州藩翰之賔賢孰加於郡博武城絃歌之宰笑寧免<lb/>
於聖門乆矣嚮慕於遐風榮哉㑹遇於晩節敢持尺素<lb/>
少抒寸丹恭惟某官茹古涵今滂仁彍義<hi>彍説文滿弩也讀若郭顔</hi>
<hi>師古曰引滿曰彍</hi>神士朗出於天外仰才望之獨髙<hi>皇甫湜集天下進士</hi>
<hi>望風戁畏以為端人神士朗出天外不可梯接望門不敢進</hi>仙官下取於人間知文<lb/>
<pb n="KR4d0288_WYG_009-15b"/>
篇之甚富<hi>韓詩平生千萬篇全薤垂琳琅仙宫勑六丁雷電下取將流落人間者太山一亳芒王曜</hi>
<hi>軒啓學易通神三晝曾吞於天上著書擬聖六丁取於人間</hi>蚤射君門之䇿<hi>杜詩射䇿君門</hi>
<hi>期第一</hi>亟彯仕路之纓信然龍鳳署之師儒<hi>博奕論儒雅之徒則處龍</hi>
<hi>鳳之署</hi>異乎鳬鶩行之俗吏對吳岫楚山之競秀<hi>謝眺詩雲端楚</hi>
<hi>山見林表吳岫微</hi>覺周情孔思之愈深洪鐘一鳴青佩咸集<hi>詩青</hi>
<hi>青子佩</hi>坐堂闡敎正喜康公之詩鼎來<hi>馬融傳常坐髙堂匡衡傳無説詩匡</hi>
<hi>鼎來宋人避藝祖諱改匡為康</hi>當宁急賢豈容鄭老之賦歸去即辭半<lb/>
水競踐八甎某名己塵埃學真土梗<hi>莊子所學者真土梗耳</hi>嚮也<lb/>
<pb n="KR4d0288_WYG_009-16a"/>
呻其佔畢徒為吾道之羞今焉使之操刀殆匪斯民之<lb/>
幸况政不綱之已乆且室如罄之可憂<hi>左傳室如懸罄言家資空虚也</hi>
或大府責以小文<hi>韓文獨嶺南節度為大府</hi>頼上客為之曲芘潔已<lb/>
以進好音是懷<hi>詩懷我好音</hi>雖敲扑喧囂其敢廢松林之吟<lb/>
誦<hi>北山移文敲扑喧囂犯其慮</hi>而馥膏沾匄尚得從芹泮之遨遊喜<lb/>
動於中言宣莫既<lb/>
　　丘安撫<hi>江東安撫司治在建康府統建康等八州軍</hi>
望帝王州之王氣鎮以從臣<hi>曹植詩壯哉帝王居謝朓詩江南佳麗地金陵帝王</hi>
<pb n="KR4d0288_WYG_009-16b"/>
<hi>州李詩地即帝王宅以為龍虎盤乂淮水帝王州金陵繞丹陽又龍蟠虎踞帝王州朱存詩一氣東南王牛斗</hi>
得子男國以庇身幸哉屬吏<hi>左雄傳今之墨綬猶古之諸矦注墨綬謂令長即古</hi>
<hi>子男之國韓文愈幸甚三得為屬吏</hi>　方佩印近民之始敢奏書下侍之<lb/>
前恭惟某官洙泗正傳<hi>孔子宅在曲阜縣故魯城中歸德門内闕里之中背洙泗矍相</hi>
<hi>圃之東北</hi>岱嵩偉望<hi>周禮職方兖州山鎮岱山㤗山也一曰岱宗在兖州乾封縣西北三十里嵩山</hi>
<hi>在河南登封縣北八里一曰太室是為中嶽</hi>摛辭為風雅之伯發政號神明<lb/>
之君<hi>荀淑傳蒞事明理稱為神君崔氏家傳崔瑗為汲令開渠溉稲民頼其利為政七年長老歌之曰天</hi>
<hi>降神明君作我仁慈父臨民布德澤決渠作甘雨晉書良吏傳喬智明以德行著稱為隆慮令民愛之號曰神</hi>
<pb n="KR4d0288_WYG_009-17a"/>
<hi>君</hi>冠虎榜者一二人昔已推公輔之器登鵷行者四十<lb/>
載今猶著侍臣之冠固知材大而用難<hi>杜詩古來材大難為用</hi>豈<lb/>
有道尊而處外剛正自守夷險弗渝半天下之山川華<lb/>
轍幾徧滿朝廷之卿士茂績誰同莫難於日畿轉餉之<lb/>
浩穰<hi>揚雄解嘲夫日月之徑不千里則不能燭六合曜八紘帝畿千里象日月經回故曰日畿</hi>莫重<lb/>
乎坤維作屏之靖肅<hi>文選大火流坤維唐盧拯羅城記坤維上腴</hi>剸裁已熟<lb/>
譽問甚休遽爾厭承明之廬悠然安獨樂之圃屬廟謀<lb/>
之遠舉倚賢業以中興謂亷頗當在禁中胡為家食<hi>洪平</hi>
<pb n="KR4d0288_WYG_009-17b"/>
<hi>齋啓壯猷經武定堂下之孫吴妙略緯文得禁中之頗牧</hi>見夷吾復生江左足慰帝<lb/>
心峻其延閣之班洪以留臺之寄東都襟帶之㑹其地<lb/>
最雄<hi>東都自周以來皆指洛陽此當指金陵金陵舊稱東府戰國䇿襟以山東之險帶以河曲之利言蔽</hi>
<hi>障如襟圍繞如帶孫萬夀詩山川相襟帶皇甫甘詩地控吳襟帶</hi>北門管鑰之司以人<lb/>
為固<hi>左傳鄭人使我掌其北門之管蕭何傳何以謹信守管鑰宋名臣言行錄㓂凖鎮大名府北使道由</hi>
<hi>之謂公曰相公望重何不在中書公曰皇上以朝廷無事北門鎖鑰非凖不可耳</hi>遐衝自折於<lb/>
樽俎<hi>杜鄴傳昔文矦寤犬鴈之獻而父子益親陳平共壹飯之餐而將相加驩所接雖在楹階俎豆之間</hi>
<hi>其於為國折衝壓難豈不逺哉劉禹錫啓制勝於樽俎之間指縱於韝緤之末</hi>妙算不出於詩<lb/>
<pb n="KR4d0288_WYG_009-18a"/>
書萬旅輯和十連震竦問洛人以裴度之安否足見睿<lb/>
懷<hi>裴度治第東都集賢里野服蕭散不問人間事上巳宴羣臣曲江度不赴帝賜詩曰注想待元老識君恨</hi>
<hi>不蚤我家柱石衰憂來學丘禱</hi>寄楚國於子玉之重輕佇還宰席某學<lb/>
真土梗迹己塵埃素行患難之中絶望功名之外坐氊<lb/>
獨冷方將付吾道於滄洲<hi>杜詩輕㠶好去便吾道付滄洲</hi>吹律成暄豈<lb/>
謂逢主人於錦里<hi>杜詩錦里逢迎有主人</hi>録其小異試以一同況<lb/>
值曹鄫淺邦之不成欲為滕薛大夫而安可<hi>薛宣傳昔孟公綽優</hi>
<hi>於韓魏而不宜膝薛故或以德顯或以功著君子之道焉可憮也</hi>遥依節制少借聲光<lb/>
<pb n="KR4d0288_WYG_009-18b"/>
雖䇿疲鞭鈍而不辭尚藏垢棄瑕之有望在大府帥當<lb/>
見以戎服阻修趨拜之恭<hi>韓文大府帥或道過其府府帥必戎服左握刀右屬弓矢</hi>
<hi>帕首袴鞾郊迎及既至大府帥先入據館即守屏若將趨入拜庭之為者孫逢吉啓問起居於大府雖未遑鞾</hi>
<hi>袴之迎記坱北於化鈞將終借甄陶之造</hi>顧田家子安知於伍符但竭撫摩<lb/>
之力<hi>馮唐傳士卒盡家人子起田中從軍安知赤籍伍符</hi>揺旌所向涉筆難宣<lb/>
　　李提刑<lb/>
分路澄清毋謂小邦之左僻<hi>文選所理僻左書問致簡益用増勞杜牧與李池州</hi>
<hi>書為刺史各得小郡俱處僻左無因起居</hi>戴星奔走儼如華使之下臨祗事<lb/>
<pb n="KR4d0288_WYG_009-19a"/>
有初通名敢後恭惟某官以文章紹先世之學以法令<lb/>
為郡吏之師秋水鏡鑒皆知其清明春風衣被悉歸於<lb/>
愷悌選皋陶於天下之衆遂占大科稱黄霸以廷中之<lb/>
平肯持深憲<hi>黄霸傳聞霸持法平召以為廷尉正數決疑獄庭中稱平</hi>由丞郎之望<lb/>
迭更於麾節<hi>通典丞郎列曹局司有任唐書潘孟陽為侍郎年未四十其母謂曰以汝之才而位</hi>
<hi>丞郎使吾憂之唐復尚書省故事制令僕以綜詳朝政丞郎以彌綸國典蘇頲詩丞郎肅紫機劉禹錫詩清時</hi>
<hi>為丞郎氣力侔陶鈞宋陸務觀老學菴筆記唐所謂丞郎謂左右丞六曹侍郎也尚書雖序左右丞上然亦通</hi>
<hi>謂之丞郎猶今言侍從官也俗又謂之兩制指内制而言然非翰苑西掖亦曰兩制正如丞郎之稱契丹僣號</hi>
<pb n="KR4d0288_WYG_009-19b"/>
<hi>有髙坐官亦侍從之比或謂丞郎為左右丞中書門下侍郎亦非也</hi>視州部之政如對於<lb/>
軒墀廣推棘木之心<hi>鄭𤣥周禮注樹棘以為位者取其赤心而外刺</hi>布作甘棠<lb/>
之惠粟紅京庾草綠圜門無非體上意之好生抑亦見<lb/>
皇華之有遠謂措刑空圄俗何不若成康<hi>武帝紀周之成康刑措不</hi>
<hi>用董仲舒傳至于成康之隆囹圄空虛四十餘年此亦教化之漸而仁義之流非獨傷肌膚之效也禮樂志述</hi>
<hi>舊禮明王制驅一代之民躋之仁壽之域則治何以不若成康壽何以不若髙宗徐樂傳名何必夏子俗何必</hi>
<hi>成康</hi>能閲律讀書君可使為堯舜自任有如此者當今其<lb/>
舍我哉勿拘紫槖之常階即聴黄麻之異數某抱虛焉<lb/>
<pb n="KR4d0288_WYG_009-20a"/>
用置散是宜説經徒至三萬言笑寒氊之如水為吏不<lb/>
過六百石驚素髮之己秋<hi>兩龔傳瑯琊邴漢兄子曼容養志自修為官不肯過六百</hi>
<hi>石輙自免去又蜀郤正官不過六百石故免於憂患</hi>知音者謂可字人學製者奚<lb/>
其為政況一綱衆目之乆弛且百孔千瘡之可憂<hi>韓文百孔</hi>
<hi>千瘡隨亂隨失</hi>雀鼠之訟滋張鳬鶩之行驚竄方當䇿鈍義敢<lb/>
辭難幸有二天之照知信為千載之㑹遇遥瞻繡指敬<lb/>
禀玉條<hi>文選金科玉條</hi>惟其轡乘之少寛庶圖來效若以脂膏<lb/>
而自潤斷不忍為<hi>孔奮傳奮守姑臧長姑臧稱為富邑毎居縣者不盈數月輒至豐積而奮</hi>
<pb n="KR4d0288_WYG_009-20b"/>
<hi>力行清潔為衆人所笑謂其身處脂膏中不能自潤徒益辛苦耳</hi>悃倒之私言宣罔既<lb/>
　　商總領<hi>江東總領所治在建康府</hi>
羅䨇鳬於江滸莫量造化之恩總萬騎於江干又竊屬<lb/>
封之芘<hi>詩寘之河之干兮干涯也范雲詩江干逺樹浮杜詩細酌老江干</hi>始臨縣社遥<lb/>
戴使星敢緘不腆之詞少抒必恭之悃恭惟某官文名<lb/>
藹華蕚之集治行溢棠棣之碑<hi>唐賈敦順為洛州刺史有恵政百姓植碑頌美</hi>
<hi>及敦美為洛州刺史又立頌於兄碑之側號棠棣碑</hi>其清也冰壺而玉衡<hi>杜詩金鐘大鏞</hi>
<hi>在東序冰壼玉衡懸清秋洪适啓皮弁素積舞大夏流風三代之餘冰壼玉衡懸清秋盛德四時之備余日華</hi>
<pb n="KR4d0288_WYG_009-21a"/>
<hi>啓操行孤髙貯玉壺之秋露文章掞藻生象管之春風</hi>其和也春風而夏雨<hi>管子吾不</hi>
<hi>能以春風風人夏雨雨人吾道窮矣</hi>捷出人上來遊帝旁<hi>東坡詩飄然乘風來帝旁</hi>兩<lb/>
襆被而請行固知輕視於名爵再乘軺而改命詎容遠<lb/>
去於朝廷既眷意之甚隆故許身而愈切<hi>杜詩許身愧比䨇南金</hi>
以直事主自能振起一臺之紀綱<hi>孔帖魏謩遷御史中丞俄兼户部侍郎謩</hi>
<hi>奏中丞紀綱所寄不宜雜領錢穀又髙元裕進御史中丞建言紀綱地官屬須選</hi>不圓為卿必<lb/>
欲舉行三代之禮樂<hi>元次山惡圓篇吾聞古之惡圓之士歌曰寧方為皂不圓為卿方巨</hi>
<hi>山啓惟知惡元子之圓寧解乞天孫之巧</hi>孤芳雖忌於皎潔<hi>文選物忌孤芳人諱明潔又皎</hi>
<pb n="KR4d0288_WYG_009-21b"/>
<hi>潔不成妍李詩處世忌太潔又衆草凌孤芳韓詩異質忌羣處孤芳難寄林東坡詩孤芳陋羣妍山谷詩物理</hi>
<hi>忌孤芳</hi>大義不辭於繁難獨一居州欲善於宋王已著立<lb/>
朝之節雖百曹參莫加於蕭相尤髙給餉之功<hi>史記蕭相國傳</hi>
<hi>鄂君進曰漢與楚相守滎陽數年蕭何轉漕闗中給食不乏此萬世之功也今雖亡曹參等百數何缺於漢</hi>
運籌得黄石之遺<hi>留矦傳十三年孺子見我濟北穀城山黄石即我矣</hi>轉粟自青<lb/>
天而下<hi>杜詩築城依白帝轉粟上青天</hi>用倒印擊狂賊未足顯司農之<lb/>
勞<hi>唐叚秀實為司農卿朱泚反遣鋭兵襲奉天秀實倒用司農印以追其兵</hi>提一筆福蒼生<lb/>
竟須還上相之位<hi>劉禹錫詩終當提一筆再入福蒼生</hi>某所齎者狹<hi>史記淳于</hi>
<pb n="KR4d0288_WYG_009-22a"/>
<hi>髠傳楚發兵伐齊齊使淳于髠齎百金車馬千駟之趙請救髠仰天大笑冠纓索絶王曰先生少之乎髠曰今</hi>
<hi>者臣從東方來見道傍有禳田者操一豚蹄酒一盂而祝曰甌婁滿篝汙邪滿車五穀蕃熟穰穰滿家臣見其</hi>
<hi>所持者狹所求者奢故笑之</hi>敢諱其窮<hi>莊子孔子曰我諱窮乆矣而不免命也</hi>有客薦<lb/>
雄徒以文士用心之苦逢人説項孰如先生知己之深<lb/>
<hi>南部新書楊敬之為祭酒公心愛才嘗見江表之士項斯贈詩曰度度見詩詩總好及觀標格過於詩平生不</hi>
<hi>觧藏人善到處逢人説項斯楊誠齋啟逢人必項斯之説幾於神比而天同伴直難浩然之呼特以職親而地</hi>
<hi>禁</hi>擷寒根於獨冷之官<hi>擷捋/取也</hi>借榮光於一同之地<hi>温庭筠詩</hi>
<hi>韶光如見借寒谷<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>風煙</hi>麤桃俗李疊有遭逢<hi>東城詩桃李滿山總麤俗</hi>水竹山<lb/>
<pb n="KR4d0288_WYG_009-22b"/>
松亦為鼔舞屬舊政之板蕩致公儲之罄懸民失撫柔<lb/>
吏困追擾粗嘗習知田里之細故或可勉效馬牛之寸<lb/>
勞但持亷勤以起凋弊謂冉求可宰千室敢上誤於品<lb/>
題有孺文為我二天願終歸於幪覆<lb/>
　　賀卓運使<lb/>
軺封載駕餫部初臨<hi>宋制督餫朔部</hi>自江之東江之西疊總澄<lb/>
清之略凡國於右國於左盡依照燭之光已嘗稟先令<lb/>
於符檄之間故須進下悃於緘縢之末恭惟某官號員<lb/>
<pb n="KR4d0288_WYG_009-23a"/>
嶠方壺之神士<hi>列子渤海之東有大壑名曰歸墟其中山曰岱輿員嶠方壺王子年拾遺記海</hi>
<hi>中三山一名方壺</hi>為泰山北斗之文師百斛鼎以筆而獨扛蚤<lb/>
驚得雋<hi>扛舉也項籍傳力能扛鼎淮南王傳有材力能扛鼎王充論衡力能扛鴻鼎掲華旗又谷子雲</hi>
<hi>唐子髙奏章百上筆有餘力文選扛鼎掲旗之士韓詩龍文百斛鼎筆力可獨扛山谷詩虎兒筆力能扛鼎又</hi>
<hi>萬牛挽不前公以獨力扛師克曰雋薛廷珪行楊贊禹左拾遺制甲科得雋濳敷啓筆力健雄扛龍文百斛之</hi>
<hi>鼎襟期洒落飽牙籖萬巻之書</hi>十年刃若硎之新發屢試有聲<hi>莊子所解數千</hi>
<hi>牛矣而刀刃若新發于硎胡建傳治甚有聲</hi>用所學将堯舜其君民施於政<lb/>
葢魯衞之兄弟趣召翹材之館來游廣樂之庭<hi>史記趙世家與</hi>
<pb n="KR4d0288_WYG_009-23b"/>
<hi>百神游於鈞天廣樂九奏萬舞列子穆王及化人之居以為清都紫微鈞天廣樂帝之所居</hi>帝方厪<lb/>
民瘼之咨<hi>詩瘼此下民不殄心憂</hi>公特妙使華之選摘山煮海<hi>宋宣</hi>
<hi>和中添置提舉一員提舉茶鹽掌摘山煮海之利以佐邦國</hi>問俗觀風有勲庸卓卓<lb/>
而可書信才智多多而益辦建臺為諸路之冠改按上<lb/>
流飛餉自千里而來悉供外計覽帝王之宅而有長驅<lb/>
之志<hi>李詩地即帝王宅詳見前</hi>擅財賦之淵以佐中興之功師徒咸<lb/>
飽於㸑樵敵命頓危於破竹<hi>杜詩敵危命在破竹中</hi>見夷吾復生<lb/>
於晉豈専富國之謀<hi>史記管仲既任政相齊通貨積財富國强兵</hi>使孔子入<lb/>
<pb n="KR4d0288_WYG_009-24a"/>
相於周自致侵疆之復<hi>陳讜啟舉皋陶而不仁遠仰達帝聰用夫子而侵疆歸佇觀儒</hi>
<hi>效</hi>某宦途不進縣譜無傳思冷署之芹茆尚馳清夢問<lb/>
故家之桃李徒抗塵容況承紀綱蕩弛之餘屬在琴瑟<lb/>
更張之始剖決滯獄追徴宿逋雖夷險備嘗而不辭而<lb/>
特達相知者未遇幸二天之能徧覆察一邑之不易為<lb/>
假借寛隆包藏孤拙不圖今日瞻皇皇遣使之華尚許<lb/>
他時書下下催科之考其為舞躍曷究編摩<lb/>
　　賀商總領兼户侍<lb/>
<pb n="KR4d0288_WYG_009-24b"/>
帝陛渙恩民曹進秩<hi>晉職官志漢成帝置尚書五人一人為僕射四人分為四曹一曰常</hi>
<hi>侍曹二曰二千石曹三曰民曹四曰主客曹宋制民曹上卿</hi>持紫荷槖豈特如漢侍<lb/>
臣陪雍畤之游<hi>畤音止封禪書今上至雍郊見五畤師古曰五帝之畤</hi>運紅牙籌<lb/>
抑有頼唐使者領江淮之賦<hi>王隠晉書王戎代王渾為司徒常以象牙籌晝夜計</hi>
<hi>家財遠及田牧</hi>具孚士論益壯軍容<hi>胡廣傳軍容不入國</hi>恭惟某官以伊<lb/>
尹之重任諸身以孟軻之直養其氣秋霜嚴而鷹隼擊<lb/>
幸天地之清明朝陽升而鳯凰鳴真國家之祥瑞<hi>詩鳯凰鳴</hi>
<hi>矣于彼朝陽</hi>胡為脱冕之不暇遽爾登車而有行盡護戎弢<lb/>
<pb n="KR4d0288_WYG_009-25a"/>
廣開糧道戊校尉巳校尉爪牙由是以奮張<hi>元帝紀發戊巳校尉</hi>
<hi>注戊巳校尉者鎮安西域無常治處亦猶甲乙等各有方位而戊與巳四季寄旺故以名官也一説戊巳居中</hi>
<hi>校尉處三十六國之中故曰戊巳又屯田以耕土為事故取戊巳西域傳戊校尉閻祥又徙巳校尉屯姑墨注</hi>
<hi>有戊巳兩校尉此直徙巳校也廣成頌甲乙相伍戊巳為堅注戊巳為中堅詩予王之爪牙</hi>左匈奴<lb/>
右匈奴肩臂可從而斷裂<hi>劉歆議武帝北攘匈奴降昆邪十萬之衆置五屬國起朔</hi>
<hi>方以奪其肥饒之地東伐朝鮮起𤣥莵樂浪以斷匈奴左臂西伐大宛結烏孫起酒泉燉煌張掖以髙婼羌裂</hi>
<hi>匈奴之右臂</hi>葢自得理財正辭之義非止為强兵足食之謀<lb/>
志在澄清胡恤於怨言<hi>詩禮義不愆何恤人之言</hi>計有深長獨當於<lb/>
<pb n="KR4d0288_WYG_009-25b"/>
上意攙班禁甬增耀行臺謂建業北門轉餉通於六路<lb/>
<hi>吳大帝自京口徙都金陵故名建業</hi>自紹興南渡持節或以貳卿<hi>職源紹興三年</hi>
<hi>差户部侍郎姚舜明往建康總領六年張浚乞於户部長貳内差一員來鎮江府置司専一總領</hi>喜得<lb/>
非常之人復行甚盛之典方天子遣采薇之戍獲醜為<lb/>
期<hi>詩采薇采薇乂我戍未定又執訊獲醜薄言還歸</hi>宜國人錄衮衣之詩歸公<lb/>
未晩某猥拘縣組欣聽宸綸韓公老而欲閒尚有懷於<lb/>
稷契<hi>韓詩身将老寂寞志欲死閒暇又事業窺稷卨文章蔑曹謝</hi>枚生窮而且忍豈<lb/>
無待於嚴徐<hi>韓詩東馬嚴徐已奮飛枚皋即召窮且忍熊克啓杜陵轉拙晩期堯舜之逢枚皋忍</hi>
<pb n="KR4d0288_WYG_009-26a"/>
<hi>窮以待嚴徐之奮</hi>抃蹈之私編摹曷既<lb/>
　　賀趙府判<lb/>
綸綍渙孚屏星夙駕與二千石之政事闗決惟良<hi>唐制半刺</hi>
<hi>上佐與二千石參校政事短長利害者也</hi>為七十里之附庸趨承伊始聳聽<lb/>
先甲進候中涓恭惟某官贍智豐才明經達學周麟趾<lb/>
之公族素有賢聲<hi>詩麟之趾又振振公族</hi>唐虬髯之天人信非凡<lb/>
種<hi>杜詩汝陽讓帝子眉宇真天人虬髯似太宗色映塞外春</hi>三月遡河而直上萬里<lb/>
培風之益髙尚取勢於斜飛乃収功於小試即貳令之<lb/>
<pb n="KR4d0288_WYG_009-26b"/>
規為貳藩之治<hi>四朝志丞掌貳令之職</hi>移千室之恵及千里之民<lb/>
其猶熟路而輕車抑見發硎之新刃寛條初布顯譽四<lb/>
聞想中書堂已登其姓名豈外司馬可淹於步武佇來<lb/>
急詔<hi>後魏裴粲坐事免宣武欲觀其風度令使者相屬急召之粲神色不變</hi>趣上禁塗<hi>餘同</hi>
<hi>嚴府判</hi>
　<lb/>
　<lb/>
　橘山四六巻九<lb/>
</p>
<p>
</p>
  </div>
</body>
</text>
</TEI>
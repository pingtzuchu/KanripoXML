<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六</head>
    <p>
<pb n="KR4d0288_WYG_000-1a"/>
欽定四庫全書　　　　集部四<lb/>
　橘山四六　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案橘山四六二十巻宋李廷忠撰廷<lb/>
　　　　忠字居厚橘山其號也於潛人淳熙八年進<lb/>
　　　　士歴無為教官旌徳知縣終於䕫州通判宋<lb/>
　　　　史無傳厲鶚作宋詩紀事載所著有洞霄詩<lb/>
　　　　集今亦不傳惟是編尚存明萬厯中丹陽孫<lb/>
<pb n="KR4d0288_WYG_000-1b"/>
　　　　雲翼為之箋注雲翼自序稱所藏原係抄本<lb/>
　　　　甲申應貢之京師偶攜是帙遂取繙閱隨手<lb/>
　　　　箋釋後隨牒炎徼左僻多暇爰取訂正稍加<lb/>
　　　　詮次云云蓋向無刋版自雲翼箋釋後始授<lb/>
　　　　梓行世也廷忠名位不顯故集中啟劄為多<lb/>
　　　　大抵候問酬謝之作而第十四巻内乃皆賀<lb/>
　　　　正賀冬至箋表中有乗軺䕶漕等語與廷忠<lb/>
　　　　仕履不合必非其所自謂案洪邁容齋四筆<lb/>
<pb n="KR4d0288_WYG_000-2a"/>
　　　　稱宋時所在州郡相承以表奏書啟委教授<lb/>
　　　　因而餉以錢酒此必廷忠為教官時代州守<lb/>
　　　　及憲臣所作特原本未及注明遂不可辨耳<lb/>
　　　　北宋四六大都以典重淵雅為宗南渡末流<lb/>
　　　　漸流纎弱廷忠生當淳熙紹熙之間正風會<lb/>
　　　　將變之時故所作體格稍卑往往好博矜新<lb/>
　　　　轉傷繁冗然織組尚為工穩其佳處要不可<lb/>
　　　　掩固當存之以備一家至雲翼箋注尤多蕪<lb/>
<pb n="KR4d0288_WYG_000-2b"/>
　　　　雜未足以資考核以其裒綴頗勤故姑仍舊<lb/>
　　　　本録之不復刋削焉乾隆四十六年五月恭<lb/>
　　　　校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
<pb n="KR4d0288_WYG_000-3a"/>
橘山四六原序<lb/>
先大父曲水翁喜藏異書多宋人抄本橘山四六其一<lb/>
也甲申嵗翼應貢之京師初擬陸行不復挾䇿尋附便<lb/>
舟眠食之外終日兀坐搜笈中偶以是帙䕶郡牒遂取<lb/>
繙閱日必數過已而厭之顧無可以游心寓目者因倣<lb/>
古人𨽻事之意隨手箋釋日得數則比至天津簡端已<lb/>
滿後亦不復省錄頃隨牒炎徼地僻多暇念席蓐之舊<lb/>
不忍捐棄爰取訂正稍加詮次第出於風塵羈旅無所<lb/>
<pb n="KR4d0288_WYG_000-3b"/>
考證多蔓引影合不無燕郢之謬葢特借此以銷其寥<lb/>
落之況非敢妄意於著述之事也或曰竿牘小智行之<lb/>
不逺何足措意竊謂不然彼三都近俳非壯夫所為而<lb/>
張載劉逵以博洽通儒咸為之訓詁西州逸士皇甫謐<lb/>
從而序之今雖不敢上方古人庶幾猶賢乎已耳萬厯<lb/>
丁未夏五望日曲阿孫雲翼序<lb/>
</p>
<p>
</p>
  </div>
</body>
</text>
</TEI>
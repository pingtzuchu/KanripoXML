<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六巻二十</head>
    <p>
<pb n="KR4d0288_WYG_020-1a"/>
欽定四庫全書<lb/>
　橘山四六巻二十　　　　宋　李廷忠　撰<lb/>
　　　　　　　　　　　　明　孫雲翼　注<lb/>
　　回利路任運使<lb/>
泝流月峽險阻備嘗<hi>華陽國志巴郡江州有明月峽峽首南峰石壁有圓孔形如明月因</hi>
<hi>以為名李詩春水月峽来杜詩遙從月峽傳又東征下月峽</hi>接畛星臺光華分照荷<lb/>
眷情之不薄枉慶問以相先恭惟某官坤絡儲珍霄躔<lb/>
垂曜考四海以為雋跨三都而擅雄著功名之先鞭氣<lb/>
<pb n="KR4d0288_WYG_020-1b"/>
奪凡馬操政事之餘刃目無全牛疊最蕃宣益隆簡眷<lb/>
維劍閣道之要地<hi>華陽國志諸葛亮相蜀鑿石架空為飛梁閣道即古劍閣道也</hi>乃竹<lb/>
符使之舊遊就畀簜函仍參閫畫方舟下蜀漢之粟獨<lb/>
妙轉輸制挺撻秦楚之兵允資餫餉佇有来於徵召即<lb/>
入備於論思某久矣服膺<hi>東方朔傳服膺而不釋</hi>冒焉將指幸同<lb/>
寅之有託雖異處而不孤原隰驅轡絲信難攀於逸駕<lb/>
<hi>詩六轡如絲</hi>鄰舍煩書札愧莫報於珍投<hi>杜詩鄰舍煩書札肩輿強老翁</hi>徒<lb/>
切感藏罔殫敷叙<lb/>
<pb n="KR4d0288_WYG_020-2a"/>
　　賀應殿院<lb/>
玉檢疏恩<hi>武帝紀注有金策石函金泥玉檢之封謂以玉為檢束</hi>鐵冠總憲<hi>唐制烏臺</hi>
<hi>峻秩望總鐵冠蒼玉崇班威髙石室</hi>擢從七諍本天子耳目之官<hi>唐令百官言事</hi>
<hi>詔朕日有所念直辭讜論時或罕聞五七諌臣其人安在宋景徳三年詔諫議大夫司諫拾遺咸預軒墀之列</hi>
<hi>是為耳目之官</hi>端處一臺實朝廷紀綱之地持我公論革彼邪<lb/>
心<hi>白樂天行栁公綽制有守者可以執憲無私者可以闢邪</hi>恭惟某官蒼島儲精丹<lb/>
霄振響一麾得請已深賈傅之思<hi>賈誼傳後嵗餘文帝思誼徵之又文帝思</hi>
<hi>賈生之賢</hi>四牡勞還豈獨吳儂之惠<hi>詩四牡騑騑周道倭遲豈不懷歸王事靡盬我</hi>
<pb n="KR4d0288_WYG_020-2b"/>
<hi>心傷悲詩序四牡勞使臣之来也吳人稱我曰儂東坡詩語音帶吳儂</hi>蘭在握而韻逺蒲<lb/>
屢伏而氣剛知無不言識者相慶謂雷霆之威觸之而<lb/>
弗忌則風霜之任畀之而亦宜矧王路有荆棘之可鋤<lb/>
且國病非鍼砭而莫療<hi>左傳上醫醫國其次醫醫人</hi>仍資獨誦用廣<lb/>
上聰竚収糾正之功丕闡燮和之業某謬司外計阻與<lb/>
前趨慚光華六轡之詩若為稱塞佩澄清五事之畧敢<lb/>
不奉行頌詠之私編摩曷既<lb/>
　　賀黄正言<lb/>
<pb n="KR4d0288_WYG_020-3a"/>
對敭紫煥伏奏青蒲有李勉尊朝廷邪斯劾矣生山甫<lb/>
保天子闕則補之御筆方新師謀允洽恭惟某官純潔<lb/>
勁正之操豐碩卓偉之才夙成自天特立於世有活國<lb/>
方而未試非連城價而莫酬至公之路肇開遺直之風<lb/>
復振秋霜而鷹隼擊既肅正於紀綱朝陽而鳳凰鳴乃<lb/>
太平之景象何遲遲乎二十五月而後轉<hi>續通典王播奏舊例監察</hi>
<hi>御史在任二十五月轉</hi>宜切切然三百餘奏之併陳<hi>唐職林魏徵太宗時拜諫</hi>
<hi>議大夫日益親或引至卧内訪天下事徵亦自以不世遇乃盡底蘊無所隠凡三百餘奏無不剴切當帝心者</hi>
<pb n="KR4d0288_WYG_020-3b"/>
疊組疏榮巍冠勸講敷明千古之理亂恢廣九重之見<lb/>
聞毋久廑逆耳之言行大究格心之業某將輸遐徼阻<lb/>
簉崇閎<hi>里門曰閎左傳髙其閈閎王文公集用自絶於髙閎</hi>仰問望之素髙喜拜<lb/>
除之特異訪民隠以達於上敢不疚懐定國是者居其<lb/>
中孰非吐氣翹誠所萃哇俚奚宣<lb/>
　　賀李察院<lb/>
顯奉帝俞晉司臺察陪太常之四馬駕儲望已髙<hi>晉書輿服</hi>
<hi>志太常駕駟中道㦸吏六人</hi>聨御史之六豸冠揚威益逺悉杜羣枉<lb/>
<pb n="KR4d0288_WYG_020-4a"/>
<hi>劉向傳持不斷之意者開羣枉之門</hi>用基太平恭惟某官宫羽斯文<hi>宇文逌庾</hi>
<hi>信集序五聲調應則宫徵成其文八音克諧則絃管和其韻</hi>權衡其政自得古今淵<lb/>
源之趣肯作州縣塵埃之容已有僉言必為偉器<hi>孔融傳髙</hi>
<hi>明必為偉器</hi>曽儀庭之未久乃憲府之聿新竹院松㕔增嚴<lb/>
凝之氣象<hi>唐吕大一拜監察御史裏行自負才華而不即真因咏院中叢竹以寄意曰濯濯當軒竹</hi>
<hi>青青耐嵗寒心貞徒見賞籜小未成竿因話録察院諸㕔各有他名㑹昌中監察御史鄭路所葺禮察㕔謂之</hi>
<hi>松㕔蓋㕔南有古松也</hi>狐城鼠社消邪險之心謀<hi>說苑客謂孟嘗君曰狐者人之</hi>
<hi>所攻也䑕者人之所熏也臣未見稷狐見攻社䑕見熏何則所託者然也韓非子管仲對桓公曰君亦見夫社</hi>
<pb n="KR4d0288_WYG_020-4b"/>
<hi>木者乎樹木而塗之䑕穿其間窟穴託其中熏之則恐焚木灌之則恐塗地此社鼠之所以不得也漢中山王</hi>
<hi>傳社鼷不灌屋䑕不熏虞延傳慨朝廷之巨蠧久依城社不畏熏燒</hi>使公道大明於更化<lb/>
之朝由端人特立於敢言之地肅糾繩於百辟正楷模<lb/>
於四方秉我國成由此塗出某誤恩將指賀禮莫躬深<lb/>
自激於懦衷逺何逃於明目宏綱既舉豈専用柱後之<lb/>
惠文善類知歸固應有筆端之造化<hi>李賀詩筆補造化天無功</hi>欣然<lb/>
舞躍拙矣編摩<lb/>
　　賀交代安撫王大卿<lb/>
<pb n="KR4d0288_WYG_020-5a"/>
周命上卿升華論撰楚號大國倚重蕃宣帥視漕以為<lb/>
髙<hi>帥安撫漕轉運</hi>祝代庖而有歉符將合矣摯以先之恭惟某<lb/>
官尚友古人用賓王所<hi>易觀國之光利用賓于王</hi>當其奮仁者之勇<lb/>
雖大風動地而不移使之究儒者之功則徧雨崇朝而<lb/>
可待甫晉儀於鴛鷺乃出䕶於貔貅豈惟戊巳之屯獨<lb/>
飽於兩川抑令庚癸之政兼饒於六路署於金掌簡在<lb/>
玉旒念巴峽之要區控蠻荆之絶域武畧昔圖於八陣<lb/>
<hi>雜兵書八陣一曰方陣二曰圓陣三曰牡陣四曰牝陣五曰衝陣六曰輪陣七曰浮沮陣八曰雁行陣桓溫傳</hi>
<pb n="KR4d0288_WYG_020-5b"/>
<hi>諸葛亮造八陣圖於魚復平洲之上壘石為八行行相去二丈劉禹錫嘉話録夔州西市俯臨江岸沙石下有</hi>
<hi>諸葛亮八陣圖箕張翼舒鵝形鸛勢聚石分布宛然尚存峽水大時三蜀雪消之際傾湧滉洋大木枯槎隨波</hi>
<hi>塞川及水落川平萬物皆失故態唯諸葛亮小石之堆標聚行列依然杜詩功蓋三分國名成八陣圖</hi>戎<lb/>
弢今統於十連宜得詩書禮樂之英往専弓矢斧鉞之<lb/>
令雖鄭公鄉通徳門之差逺每費夢思然䕫子國制勝<lb/>
樓之方新要煩鎮撫<hi>制勝樓在夔州唐神龍三年改𤣥武門為制勝樓</hi>凝清香<lb/>
而少憩攽紫渙以遄歸某偶同部封宻邇隣照顧無一<lb/>
之可取俾共二以奚堪奉明條於總餉之臺辱知有素<lb/>
<pb n="KR4d0288_WYG_020-6a"/>
歸重印於本兵之府交契彌深疊此㑹逢窘於敷叙<lb/>
　　赴無為教官回學職<lb/>
濫司名教師不範而甚慚樂得英才坐無氊而何歉相<lb/>
與切磋於道義庶逃曠敗於簡書惠問先之髙懐異甚<lb/>
蓋魯諸儒家自為學而漢五經世不乏人<hi>漢書儒林傳贊自武帝立五</hi>
<hi>經博士開弟子員設科射䇿勸以官禄迄於元始百有林餘年傳業者寖盛枝葉蕃滋蓋利禄之路然也後漢儒</hi>
<hi>傳光武中興愛好經術四方學士莫不抱負墳策雲㑹京師於是立五經博士各以家法教授</hi>甘為獨<lb/>
冷之遊正藉多聞之益解疑辨惑儻可就而正焉掩垢<lb/>
<pb n="KR4d0288_WYG_020-6b"/>
匿瑕豈有笑於列者<hi>左傳瑾瑜匿瑕國君含垢韓文言未既有笑於列者</hi>佇偕覿<lb/>
面悉究謝懐冗不果詳亮之則幸<lb/>
　　赴旌徳知縣回學職<lb/>
量材授官為薛大夫而奚可入境問俗知衛君子之實<lb/>
多且虞錦製之傷特枉瑰辭之問恭惟某官<hi>下有闕文</hi>儒流<lb/>
賴其表帥讀六藝以探周孔孰知旨趣之深宗百代而<lb/>
躡王劉自得語言之妙<hi>晉書陸機文逺超枚馬髙躡王劉</hi>席珍既富拾<lb/>
芥何難看賢書登大比之年<hi>周禮鄉大夫之職三年則大比攷其徳行道藝而興</hi>
<pb n="KR4d0288_WYG_020-7a"/>
<hi>賢者能者鄉老及鄉大夫帥其吏與其衆賓以禮禮賓之厥明鄉老及鄉大夫羣吏獻賢能之書於王王再拜</hi>
<hi>受之登於天府内史貳之</hi>有仙籍照廣寒之月某謬傳縣譜強主文<lb/>
盟倥偬下車敢未遑庠序之教從容入閤期相與仁義<lb/>
之言作報甚疎有懐莫既<lb/>
　　生日謝同官惠詩詞<lb/>
左弧有志已勌遨遊<hi>禮記男子生以桑弧蓬矢六射天地四方示男子之所有事也又男</hi>
<hi>子設弧於門左</hi>别駕無功奚堪歌詠荷眷情之不薄馳褒語以<lb/>
相先珠琲粲然<hi>琲珠不圓也</hi>草菅榮甚<hi>賈誼策刈民如草菅詩露彼菅茅左傳雖</hi>
<pb n="KR4d0288_WYG_020-7b"/>
<hi>有絲麻無棄菅蒯</hi>顧吾少也賤只合為田父之吟俾爾壽而臧<lb/>
何以答詩人之貺<hi>詩俾爾昌而熾俾爾夀而臧左傳其何貺如之又君貺之以大禮</hi>但<lb/>
知藏去莫喻歡忻<lb/>
　　生日謝同官惠詩詞<hi>自注鄂渚</hi>
吳儂老矣生而逢登麥之秋<hi>月令孟夏之月農乃登麥又是月也靡草死麥秋至</hi>
<hi>蔡邕月令章句百穀各以初生為春熟為秋麥以初夏熟故以四月為麥秋後漢書禮儀志皆須麥秋文選麥</hi>
<hi>秋晨氣潤北史蘇綽傳麥秋在野</hi>楚客賢哉歌以祝如松之壽<hi>詩如南山之夀</hi>
<hi>不騫不崩如松柏之茂無不爾或承</hi>清風入袖<hi>桞文垂露在手清風入懐</hi>白雪盈箋佩<lb/>
<pb n="KR4d0288_WYG_020-8a"/>
雅眷之有加視孱蹤而甚歉脩書以謝朋友莫稱先施<lb/>
藏襲以示子孫尚為永好<hi>左傳何以示子孫詩匪報也永以為好也</hi>
　　生日謝同官惠詩詞<hi>自注荆門</hi>
有禄二千惟良乃稱<hi>漢書與我共理惟良二千石乎</hi>行年六十既老奚<lb/>
為<hi>荘子孔子行年六十而六十化左傳余髪如此種種余奚能為又石碏曰老夫耄矣無能為也又燭之武</hi>
<hi>曰臣之少也猶不如人今老矣無能為也已</hi>屬垂矢之在門驚投珠之入袖<lb/>
譽浮於實顔靦何多聞楚客之清歌餘生易感祝魯公<lb/>
之純嘏此意難酬<lb/>
<pb n="KR4d0288_WYG_020-8b"/>
　　生日謝同官惠詩詞<hi>自注䕫門</hi>
乘四牡車老行蜀道射六蓬矢逺去吳門顧壯志之巳<lb/>
違縱長年而何補華牋委貺陋質難勝妙絶黄絹之詞<lb/>
寵褒過實蹉跎朱紱之慰藏襲為榮<lb/>
　　回郴州葉守定婚啓<lb/>
展别駕之足漫爾為官居千騎之頭榮哉得壻<hi>古樂府東方千</hi>
<hi>餘騎夫壻居上頭</hi>昔嘗因半日之雅而論定今將歴重湖之險<lb/>
以来歸不負初盟且勤逺貺孰謂郴陽之無雁忽墮好<lb/>
<pb n="KR4d0288_WYG_020-9a"/>
音<hi>秦少游詞衡陽猶有雁傳書郴陽和雁無詩懐我好音</hi>縱使武昌之有魚難充<lb/>
異味<hi>左傳必嘗異味杜詩喜食雙魚美誰堪異味重</hi>報珍歉甚副墨疏之<hi>荘子聞之</hi>
<hi>副墨之子</hi>
　　辛僉判宅定婚啓<lb/>
吾嘗同僚方篤子孫之好<hi>左傳同官為寮吾嘗同寮敢不盡心乎</hi>人各有<lb/>
偶莫先家室之求<hi>左傳人各有耦齊大非吾耦也</hi>信夤縁之自天故㑹<lb/>
逢於此地且寒宗僅能世詩書之業而弱子奚堪壻卿<lb/>
相之門因導言之既通<hi>離騷經理弱而媒拙兮恐導言之不固</hi>在脩贄而<lb/>
<pb n="KR4d0288_WYG_020-9b"/>
敢後不以貨財為禮聊復定盟<hi>禮記貧者不以貨財為禮</hi>欲得婚姻<lb/>
及時佇須合卺<hi>詩序婚姻以時國無鰥民禮記婚義共牢而食合卺而酳</hi>
　　辛僉判納聘啓<lb/>
泛蓮池上喜接賓筵采藻澗濵欽聞閨範<hi>詩于以采蘋南澗之濱于</hi>
<hi>以采藻于彼行潦</hi>適遂好逑之願<hi>詩窈窕淑女君子好逑</hi>爰申作合之期<lb/>
<hi>詩天作之合</hi>侯禄漫云三千酸寒固在<hi>韓詩酸寒漂陽尉</hi>婚幣無過<lb/>
五兩誠敬是將<hi>周禮媒氏掌萬民之判凡嫁子娶妻入幣純帛無過五兩</hi>有少微儀<lb/>
具於别楮<lb/>
<pb n="KR4d0288_WYG_020-10a"/>
　　回荆州士人得解啓<lb/>
叨乘一障奉明詔以興賢妙選五材隨公車而上計<hi>太平</hi>
<hi>御覽五材並用文武程功蘇頲行陳正觀制五材是用百官授職東坡帥武定有武臣狀極朴陋以啓事来獻</hi>
<hi>坡讀之甚喜以示幕客李端張問何者為最佳句端張曰獨開一府収徐庾於幕中並用五材走孫吳于堂下</hi>
<hi>此佳句也視此郎眉宇間決無是語得無假諸人乎坡曰使其果然固亦具眼武帝紀舉賢能方正直言極諫</hi>
<hi>之士詣公車又徴吏民有明當世之務習先聖之術者縣次續食令與計偕注計者上計簿使也令所徵之人</hi>
<hi>與上計者俱来</hi>巳羨擅場之髙作<hi>國史補唐人宴集必賦詩推一人擅場郭暧尚昇平公主</hi>
<hi>李端詩擅場送丞相王縉之鎮幽朔韓翃擅場送丞相劉晏之巡江淮錢起擅場杜詩畫手看前輩吳生逺擅</hi>
<pb n="KR4d0288_WYG_020-10b"/>
<hi>場陳后山詩擅場推老手</hi>復驚銜袖之暗投<hi>韓文文書銜袖鄒陽傳明月之珠夜光之璧以</hi>
<hi>暗投人於道玉海禮部采名譽觀素學故預投公巻栁宗元上權徳輿巻後周竇儀請進士省巻納五軸以上</hi>
恭惟某官藏器於身<hi>易君子藏器於身待時而動</hi>得時則駕<hi>史記君子得時</hi>
<hi>則駕不得時則蓬累而行</hi>學為有用富海寶於胸中文出自然粲天<lb/>
葩於筆下<hi>韓詩天葩吐竒芬</hi>明有司固應具眼老太守亦為㸃<lb/>
頭<hi>侯鯖録歐陽公知貢舉日每閱試巻坐後常覺一朱衣㸃頭然後其文入格初疑侍吏及回頤一無所見</hi>
<hi>因話其事於同列為之三歎嘗有句云文章自古無憑據惟願朱衣一㸃頭又清夜夢中糊眼處朱衣暗裏㸃</hi>
<hi>頭時</hi>既以名聞尚須力勉觀鵬摶萬里而上者變化何難<lb/>
<pb n="KR4d0288_WYG_020-11a"/>
歌鹿鳴三章以送之歡忻何限<hi>唐史唐貢士之科有秀才有明經有進士有明</hi>
<hi>法明書明算六科每嵗仲冬郡縣館監課試其成者長吏㑹屬察設主賓陳俎豆備管絲牲用少牢行鄉飲酒</hi>
<hi>禮歌鹿鳴之詩召耆老叙少長而觀焉既餞而與計偕其不由館學而舉者謂之鄉貢韓愈贈張籍詩州家舉</hi>
<hi>進士選試謬所當馳辭對我䇿章句何煒煌相公朝服立工席歌鹿鳴禮終歌亦闋相拜送於庭</hi>
　<lb/>
　<lb/>
　<lb/>
　<lb/>
<pb n="KR4d0288_WYG_020-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　橘山四六巻二十<lb/>
</p>
<p>
</p>
  </div>
</body>
</text>
</TEI>
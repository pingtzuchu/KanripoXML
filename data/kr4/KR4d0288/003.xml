<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六巻三</head>
    <p>
<pb n="KR4d0288_WYG_003-1a"/>
欽定四庫全書<lb/>
　橘山四六巻三　　　　　宋　李廷忠　撰<lb/>
　　　　　　　　　　　　明　孫雲翼　注<lb/>
　　賀張寺簿除監察御史<hi>宋皇祐中宋祁乞增置太常寺主簿一員勾檢在寺</hi>
　　<hi>文書及掌出納</hi>
疏榮鳳檢<hi>説文檢書署也徐氏曰書函之葢也三刻其上繩緘之然後填以泥題書而印之也</hi>
<hi>漢書武帝紀注封禪有金䇿玉函金泥玉檢謂以玉為檢束也一説俗謂燕尾今世書袠簽後漢書</hi>
<hi>公孫瓚傳皂囊施檢張鶩奏芝泥發彩宣鳳藻而騰文蘭檢浮香潤龍縑而動色</hi>分察烏<lb/>
<pb n="KR4d0288_WYG_003-1b"/>
臺<hi>職官分紀成帝時御史臺有烏集故謂之烏臺白帖朱博為御史大夫府中列栢常有野烏數</hi>
<hi>十棲其上朝與暮集因名烏臺謂之朝夕烏唐制烏臺峻秩</hi>當感㑹風雲之秋<lb/>
正人得路<hi>班固答賓戲彼皆躡風雲之㑹後漢書論感㑹風雲奮其忠勇晉書戢鱗潛翼</hi>
<hi>思屬風雲王猛傳斂翼待時候風雲而後動杜詩風雲感㑹起屠釣韓詩風雲一朝㑹變化在一身</hi>
<hi>元稹詩風雲㑹一合呼吸期萬里</hi>居動揺山嶽之任邪士革心有<lb/>
偉觀瞻可量懽愜<hi>説文愜快也本作㥦漢本紀未有㥦志</hi>恭惟某官<lb/>
聲宏而實大<hi>韓文大本深而末茂形  而聲宏</hi>氣和而志剛以伯夷<lb/>
之廉而據古不阿<hi>貢禹傳禹乞骸骨歸鄉里天子報曰朕以生有伯夷之廉史魚</hi>
<pb n="KR4d0288_WYG_003-2a"/>
<hi>之直守經據古不阿當世</hi>如孟軻之敬而當今誰舍特達冕旒之眷<lb/>
凌厲紳緌之行<hi>楊彪傳纓緌縉紳鄭𤣥禮記注緌冠飾也紳帶也文選纓緌之徒紳佩之士宋</hi>
<hi>制紳緌輝煥陳讜啟郵傳四馳紳緌交慶</hi>方賛奉常之討論<hi>初學記初秦置奉常漢祖更名</hi>
<hi>太常惠帝又曰奉常顏師古曰太常王者旌旗也畫日月焉王有太事則建以行禮官主奉持之故曰奉常也</hi>
<hi>後改為太常尊大之義也書序討論墳典東都事略楊傑官太常者連數任一時禮文之事傑與討論</hi>俄<lb/>
冠惠文而彈治鳳凰景星之瑞出於明時<hi>韓文朝廷之士引領東望若鳯</hi>
<hi>凰景星之始見也争先睹之為快</hi>鷹隼嚴霜之威行乎直道振一臺之<lb/>
綱紀<hi>唐書狄兼謨為御史中丞帝曰御史朝廷紀綱一臺正則朝廷正朝廷正則天下治卿梁公後當嗣</hi>
<pb n="KR4d0288_WYG_003-2b"/>
<hi>家聲唐孫逖行宋鼎制綱紀一臺爰資右轄</hi>植兩地之梯階<hi>韓詩以為已梯階</hi>使當<lb/>
世想埋輪之風將奕世繼珥貂之業<hi>韻㑹奕葉累世也揷於後曰珥文選</hi>
<hi>金張襲世業七葉珥貂蟬張安世傳安世子孫相繼自宣元以來為侍中中常侍諸曹散騎列校尉者凡十餘</hi>
<hi>人漢官儀侍中冠武弁大冠亦曰惠文冠加金鐺附蟬為文貂尾為飾故謂之金貂侍中插左常侍插右晉書</hi>
<hi>輿服志應劭漢官云金取剛强百錬不耗蟬居高飲清口在腋下貂取内勁悍而外柔弱又蟬取清高飲露而</hi>
<hi>不食貂則紫蔚柔潤而毛采不彰灼金則貴其寶瑩胡廣曰昔趙武靈王胡服之制秦始皇破趙得王冠賜之</hi>
<hi>侍中</hi>某濫叨符守側聽郵傳豈惟國勢之强九鼎増重抑<lb/>
使邊封之固一塵不驚<hi>終軍傳邊境時有風塵之警</hi>帡幪所加抃蹈<lb/>
<pb n="KR4d0288_WYG_003-3a"/>
滋極<lb/>
　　賀單侍郎除刑部尚書<lb/>
紫泥䟽寵陞文昌八座之尊<hi>史記斗魁戴匡六星曰文昌宫晉志文昌六星在北</hi>
<hi>斗魁前天之六府也荀綽晉百官表注尚書為文昌天府李庾西都賦環以文昌二十四署六部提統按分星</hi>
<hi>度王湛傳或寄重文昌允釐於衮職或任華綸閣密勿於王言陳後主授江總尚書令冊文文昌政本司㑹治</hi>
<hi>經唐百官志光宅元年改尚書省曰文昌臺俄曰文昌都省劉伯疏八座比於文昌二丞方於管轄蔡謨傳八</hi>
<hi>座之任非賢莫居唐六典後漢以令僕射六曹尚書為八座魏氏省為五曹則僕射有二若僕射省一則尚書</hi>
<hi>有六今以二丞相六尚書為八座陳壽魏志評八座尚書即古六卿之任馬永卿嬾真子云尚書謂之八座其</hi>
<pb n="KR4d0288_WYG_003-3b"/>
<hi>來久矣然學者少究其源或以六曹二丞為八座或以六曹二僕為八座皆非也此事載於晉書職官詳録於</hi>
<hi>左漢光武以三公曹主嵗終書課諸州郡事改常侍曹為史曹主選舉祠祀事民曹主繕修功作鹽池苑囿事</hi>
<hi>客曹主䕶駕羌胡朝賀事二千石曹主辭訟中都官主水火盗賊三公為六曹并令僕二人謂之八座</hi>丹<lb/>
筆持平聽司冦五刑之訟<hi>㑹稽典錄盛吉拜廷尉性多哀矜毎冬月罪囚當斷夜省</hi>
<hi>刑狀其妻執燭吉手持丹筆夫妻相對垂泣張南史詩持刑慎丹筆周禮小司寇之職以五刑聽獄訟求民情</hi>
雖云序陟實自僉諧恭惟某官性履純深器資端亮富<lb/>
貴勲名之自致<hi>史記蔡澤傳富貴吾所自有歐陽公晝錦堂記所謂將相而富貴皆公所宜素</hi>
<hi>有李詩富貴吾自取韓詩富貴由身致誰教不自强</hi>詩書法律之兼該<hi>葢寛饒傳以法律為</hi>
<pb n="KR4d0288_WYG_003-4a"/>
<hi>詩書</hi>選在九官藹臯陶之淑問<hi>劉向傳舜命九官濟濟相讓和之至也</hi>蕃于<lb/>
四國偉申伯之成功<hi>詩維申及甫維周之翰四國于蕃四方于宣</hi>華班久列<lb/>
於西清崇論屢闗于上聽<hi>司馬相如傳崇論宏議佞倖傳公卿皆有關説注言由之</hi>
<hi>而納説亦如行者之有關津</hi>謂練詳於時政庸晉擢於秋卿<hi>唐制秋卿恤刑</hi>
<hi>事無撓枉</hi>斗為天舌之司葢資出納<hi>江統表漢制五曹今分六尚近喻喉舌逺譬樞</hi>
<hi>斗杜詩北斗司喉舌</hi>獄者人命所繫方睹明清<hi>晉書慕容廆傳獄者人命之所懸也</hi>
<hi>不可不慎唐書戴胄傳大理少卿缺帝曰大理人命所繫胄清直其人哉即日命胄徐有功傳有功謂所親曰</hi>
<hi>今身為大理人命所懸必不順㫖詭辭以求苟免尚書明清於單辭</hi>益展論思之懐佇登<lb/>
<pb n="KR4d0288_WYG_003-4b"/>
宥密之任某久欽先達<hi>韓文士之能享大名顯當世者莫不有先達之士負天下之望</hi>
<hi>者為之前焉</hi>阻造下陳<hi>史記充下陳娯心意漢書外戚傳充下陳於内庭崔駰傳充下館列後陳</hi>
身繫一麾喜聽爽鳩之命<hi>左傳爽鳩氏司寇也張鷟奏爽鳩之為司寇務在擇仁</hi>
情馳尺札少伸賀燕之誠<hi>郊祀志卿有札書司馬相如傳令尚書給筆札注札木簡</hi>
<hi>之薄小者時未多用紙故以札書</hi>
　　賀江州王狀元除禮部郎中<hi>晉置江州隋改九江郡即今潯陽灃浦也</hi>
北闕疏恩<hi>高帝紀蕭何治未央宫立東闕北闕注未央殿雖南向而上書奏事謁見之徒皆詣北闕</hi>
<hi>公車司馬亦在北焉是則以北闕為正門也</hi>南宫寓直<hi>王鞏見聞錄禮部郎中掌省中文翰謂之</hi>
<pb n="KR4d0288_WYG_003-5a"/>
<hi>南宫舎人宋神宗與宰執議更官制至禮部郎中曰此南宫舎人非他曹比可除劉摯杜詩南宫吾故人白馬</hi>
<hi>金盤陀</hi>召從州刺史熟知公範之才<hi>舊唐書許盂容字公範少以文詞知名為</hi>
<hi>濠州刺史無㡬徳宗知其才徴為禮部員外郎有公主之子請補𢎞文館諸生孟容舉令式不許公主訴於上</hi>
<hi>命中使問狀孟容執奏竞得遷本曹郎中</hi>用作尚書郎高壓馮唐之老<hi>馮唐傳父</hi>
<hi>老何事為郎注言年已老矣何乃自為郎也荀悦漢紀馮唐白首屈於郎文選馮都尉皓髪於郎署杜詩老儒</hi>
<hi>不用尚書郎又垂白馮唐老</hi>恭惟某官斗間異氣<hi>張華傳初呉之未滅也斗牛之間常</hi>
<hi>有紫氣及呉平之後紫氣愈明豫章雷煥曰寳劔之氣上徹於天華曰吾少時有相者言吾年出六十仕登三</hi>
<hi>事當得寶劔佩之斯言豈效歟因問在何部煥曰在豫章豐城即補煥豐城令煥到縣掘獄屋基得一石函光</hi>
<pb n="KR4d0288_WYG_003-5b"/>
<hi>氣非常中有雙劔並刻題一曰龍泉一曰太阿其夕斗牛間氣不復見焉遣使送一劔與華一留自佩華曰詳</hi>
<hi>觀劔文乃干將也莫邪何復不至杜詩紫氣鬱鬱猶衝斗</hi>海内大名<hi>隋書柳碩博學希所推許見虞</hi>
<hi>世基曰海内共推一人非吾儔所及杜詩諸葛大名垂宇宙</hi>憲六學統聖真富矣潛<lb/>
心之業<hi>班固敘傳世宗曄曄思𢎞祖業成功既抗亦廸斯文憲章六學統一聖真又六學分析是綜是</hi>
<hi>理儒林傳六學者王教之典籍先聖所以明天道正人道至治之成法也傳贊言諸六學始自炎漢法言顏子</hi>
<hi>潛心於仲尼</hi>挫萬物籠天地超然獨步之文<hi>陸機文賦籠天地於形内挫萬</hi>
<hi>物於筆端</hi>屬興運之半千<hi>王荆公集晚陪興運唐房普䇿惟徳動天文雲開其五色惟賢濟俗</hi>
<hi>大運符其半千趙彦端啟晁董奏書處漢廷之第一丘軻正統承堯運之半千</hi>居儶科之第一<lb/>
<pb n="KR4d0288_WYG_003-6a"/>
<hi>杜詩射䇿君門期第一</hi>修程方展雅操不移弱水片帆乗風引去<lb/>
東方千騎奉詔來歸<hi>漢書東方千騎長人古樂府東方千餘騎夫婿居上頭張于湖詩千</hi>
<hi>騎東方白玉鑣</hi>對揚蠖濩之居<hi>蠖屋郭切濩黄郭切揚雄甘泉賦蜵蜎蠖濩之中張宴曰刻鏤</hi>
<hi>之形師古曰言其屋之深廣也</hi>進陟馨香之署<hi>杜詩馨香粉署妍以諸郎握蘭舎香故云馨香</hi>
述禮文於三代之上舍我誰哉掌制誥於百日之間特<lb/>
其小耳<hi>春明朝退錄禮部郎中百日内湏知制誥故王兀之與宋給事詩須知百日掌絲綸</hi>某坐<lb/>
縻邊瑣逺借榮光賢路肇開聽出綸而滋喜<hi>萬石君傳乞骸骨避</hi>
<hi>賢者路文選在疚妨賢路</hi>朝行夐隔分賜筆以無從激此寸悰寓於尺楮<lb/>
<pb n="KR4d0288_WYG_003-6b"/>
　　賀張中書知太平州<hi>太平州秦屬鄣郡漢屬江都晉以其地置宣城郡宋改平</hi>
　　<hi>南軍又改太平州</hi>
祕殿陞華<hi>宋有觀文資政端明三殿學士謂之曰秘殿四朝國史王珪傳英宗召珪至蘂珠殿傳詔</hi>
<hi>令兼端明學士謂之曰秘殿之職非直器卿於翰墨間二府有缺即出命矣</hi>名藩倚重公卿<lb/>
多學士孰踰一佛之尊<hi>漢書儒林傳自此以來公卿大夫士更彬彬多文學之士矣食</hi>
<hi>貨志當是時招尊方正賢良文學之士或至公卿大夫郊祀志招賢良趙綰王成等以文學為公卿</hi>岳牧<lb/>
用詞人罙覺二天之廣<hi>杜詩幽燕通使者岳牧用詞人陳讜啟岳牧用詞人暫煩卧䕶</hi>
<hi>霖雨思賢佐行遂登庸</hi>有識相慶不戒自孚恭惟某官北斗舒華<lb/>
<pb n="KR4d0288_WYG_003-7a"/>
南金擅價<hi>晉薛惠清素有器守少與紀瞻閔鴻顧榮賀循齊名號為五儁張華見而竒之曰皆南金</hi>
<hi>也陳虞世基與弟世南歸隋孔奐見之歎曰南金之貴屬在斯人杜詩許身愧比雙南金</hi>藝通游夏<lb/>
仁履顔閔集厥大成<hi>郎顗傳漢中李固通游夏之藝履顏閔之仁</hi>文過屈宋<lb/>
道出羲黄達於逺用<hi>杜詩先生有道出羲黄先生有文過屈宋</hi>胄教尊主盟<lb/>
之任<hi>尚書命汝典樂教胄子李嶠表教胄之班</hi>王言資潤色之工<hi>尚書大哉王言唐志</hi>
<hi>王言之制有七一曰冊書二曰制書三慰勞制書四發勑五勑旨六論事勑書七勑牒</hi>故天下皆<lb/>
翕然師之在朝廷無出其右者忽厭紅藥紫薇之署去<lb/>
尋丹湖白紵之游<hi>丹陽湖在太平府東南亦名路西湖周三百餘里當塗溧水以湖中為界</hi>
<pb n="KR4d0288_WYG_003-7b"/>
<hi>李詩湖與元氣連風波浩難止天外賈客歸雲間片帆起白紵在太平府城東本名楚山晉桓溫擕妓遊山奏</hi>
<hi>樂好為白紵歌因名晉書樂志晉俳歌云皎皎白緒節節為雙呉音呼緒為紵疑白紵即白緒也今按晉白有</hi>
<hi>白紵歌其畧云質如輕雲色如銀愛之誰遺贈佳人桓溫所歌豈即是歟李詩時枉白紵詞放歌丹陽湖王安</hi>
<hi>石詩白紵衆山頂江湖下縈帶浮雲捲晴明可見九州外</hi>筆槖清流宜優以二千石<lb/>
之祿袴襦惠政難淹夫九萬里之程佇用老成徑躋近<lb/>
輔某側聆制綍喜動心旌當開幕之云初顧奏牋之敢<lb/>
後齊大非吾耦儻容隣寶之修<hi>左傳人各有耦齊大非吾耦也</hi>鄶陋不<lb/>
成邦尚賴餘波之及<hi>山谷詩我詩如曹鄶淺陋不成邦公如大國楚呑五湖三江左傳其</hi>
<pb n="KR4d0288_WYG_003-8a"/>
<hi>波及晉國者君之餘也杜詩餘波及老身又餘波期救涸</hi>其為悦慕未易敷云<lb/>
　　賀王檢詳除大理少卿<hi>宋熈寧中詔以編修經武要畧官四人檢詳樞密院</hi>
　　<hi>諸房文字禮遇視中書檢正官</hi>
輟彼樞屬擢置卿聮<hi>周禮太宰以八法治官府三曰官聨</hi>決千里之勝於<lb/>
帷幄之中方資婉畫聽五刑之訟於棘木之下克紹前<lb/>
規寵詔疊攽列紳僉允恭惟某官惠和育徳明茂凝姿<lb/>
冠兩京之吏而修飾以儒苞九流之學而游戲於律功<lb/>
名自奮如就熟路而駕輕車中外迭更惟遇盤根而别<lb/>
<pb n="KR4d0288_WYG_003-8b"/>
利器<hi>杜牧行崔璪制敭歴中外</hi>甘棠美於藩輔紅粟富於計臺<hi>貢禹傳太</hi>
<hi>倉之粟紅腐而不可食杜詩日聞紅粟腐</hi>九陛動懐香之思<hi>賈誼傳陛九級上亷逺地則堂</hi>
<hi>髙應劭漢官儀尚書郎含鷄舌香奏事黄門對揖跪受故稱尚書郎懐香握蘭趨走丹墀</hi>一札下追<lb/>
鋒之召便殿賜對論事天回<hi>武帝紀髙園便殿災注几言便室便坐皆非正大之</hi>
<hi>處唐制天子日御前殿朝見羣臣曰常參朔望薦食陵寢有思慕之感不能臨前殿則御便殿謂之入閤前殿</hi>
<hi>宣政殿便殿紫宸殿立仗於前殿喚仗則自東西閤入故曰入閤張𤣥素傳太宗欲修洛陽宫左庶子張公素</hi>
<hi>諫止之魏徴聞之曰張公論事有回天之力文選回大倒日之力劉禹錫李絳文集序龍鱗收怒天日回照</hi>
華貫參陪本兵地重<hi>袁盎傳本兵柄注執兵權之本宋名臣言行錄樞府本兵兵權甚大</hi>
<pb n="KR4d0288_WYG_003-9a"/>
<hi>乂范祖禹言於哲宗曰祖宗制兵之法天下之兵本於樞密有發兵之權而無握兵之重熙寧詔國家以西樞</hi>
<hi>内輔翼贊本兵任為重矣</hi>凜遐衝之坐折焕異數之鼎來<hi>左傳名位不同禮亦</hi>
<hi>異數</hi>月陞金掌而焜燿於羣瞻氷置玉壺而明清乎庶獄<lb/>
<hi>鮑明逺詩直如朱絲繩清如玉壺氷李詩白玉壺水氷壺中見底清杜詩烱然清氷出萬壑置之迎風寒露之</hi>
<hi>玉壺又氷置玉壺多始見清皎潔</hi>仲孫之世其業既步武之相望<hi>郭躬傳躬</hi>
<hi>字仲孫父𢎞習小杜律太守冦恂以𢎞為决曹掾斷獄至三十年用法平躬為廷尉正躬家世掌法務在寛平</hi>
<hi>及典理官决獄斷刑多所矜恕自𢎞後數世皆傳法律子孫至廷尉者七人</hi>曼倩之民不寃<lb/>
實權輿于大用<hi>于定國字曼倩為廷尉民自以為不寃拜相封西平侯爾雅權輿始也詩經不</hi>
<pb n="KR4d0288_WYG_003-9b"/>
<hi>承權輿校獵賦萬物權輿於内</hi>某自惟僕遬<hi>息夫躬傳諸曹以下僕遬不足數注凡短之貎</hi>乆<lb/>
託埏鎔方明府為登仙之行<hi>文選縉紳羡其登仙郭泰傳泰博通墳典善談論美</hi>
<hi>容姿游於洛陽始見河南尹李膺膺大竒之於是名震京師後歸鄉里衣冠諸儒送至河上林宗唯與李膺同</hi>
<hi>舟而濟衆賓望之以為神仙焉唐班景倩自揚州採訪使入為大理少卿路出大梁倪若水為郡守西郊盛設</hi>
<hi>祖席宴罷景倩登舟若水望其行塵謂掾史曰班公是行何異登仙乎為之騶殿良所甘心</hi>屬賤子<lb/>
有校文之役<hi>樓護傳邑居樽下稱賤子上壽鮑昭詩主人且勿喧賤子歌一言應休璉詩避席跪自</hi>
<hi>陳賤子實空虚杜詩丈人試静聽賤子請具陳王維詩賤子跪自陳可為帳下不西京賦天禄石渠校文之處</hi>
<hi>徐安貞詩校文常近田</hi>迄能竣事<hi>竣音逡博雅止也又退也國語有司已事而竣徐曰退立也</hi>
<pb n="KR4d0288_WYG_003-10a"/>
歸即卧痾<hi>文選卧痾對空林杜詩卧痾遣所便</hi>首厪荆渚之華牋下照泮<lb/>
林之冷署<hi>詩翩彼飛鴞集於泮林</hi>凌兢拜賜<hi>揚雄甘泉賦馳閶闔而入凌兢注言寒凉</hi>
<hi>戰慄之處</hi>感激涕流<hi>李商隠啟詞多力殆感激涕繁羅衮啟輝華而賤質增榮感激而雄眸有淚</hi>
擬涉筆以自文聽出綸而滋喜賀書不敏雖獨後於衆<lb/>
人裦字猶新想未忘於故吏<hi>胡廣傳廣與故吏陳蕃陳咸並為三司袁紹傳袁氏</hi>
<hi>故吏遍天下竹林七賢傳王戎故吏多至大官</hi>
　　回江東葉提舉<hi>宋江東路提舉常平司治在池州府</hi>
顯對宸綸易持倉節陜以東之疆井屢經彈壓之餘<hi>公羊</hi>
<pb n="KR4d0288_WYG_003-10b"/>
<hi>傳自陜而東者周公主之尚書殊厥疆井</hi>江而北之藩籬又託照臨之末<hi>過秦</hi>
<hi>論北築長城而守藩籬</hi>積有天幸<hi>穰侯傳天幸為多矣霍去病傳軍亦有天幸未嘗困絶也</hi>信<lb/>
匪人謀<hi>易人謀鬼謀百姓與能</hi>恭惟某官世業有傳風流是似<hi>王珣</hi>
<hi>傳風流之義公私所寄文苑傳仲初之文風流可尚殷浩傳風流雅勝聲葢當時杜詩風流吾賢紹東坡詩自</hi>
<hi>聞出守風流似詩無曰予小子召公是似</hi>聮跗齊穎門萬石以何榮<hi>文選聫跗齊頴</hi>
<hi>接蕚均芳萬石君傳奮長子建次甲次乙次慶皆以純行孝謹官至二千石於是景帝曰石君及四子皆二千</hi>
<hi>石人臣尊寵迺舉集其門號奮為萬石君嚴延年傳延年兄弟五人皆有吏材至大官東海號其母曰萬石嚴</hi>
<hi>嫗馮勤傳勤曾祖父揚宣帝時為𢎞農太守有八子皆二千石趙魏間榮之號曰萬石君唐張文瓘四子潛魏</hi>
<pb n="KR4d0288_WYG_003-11a"/>
<hi>州刺史沛同州刺史洽衛尉卿涉殿中監父子皆至三品時謂萬石張家</hi>舒翹揚英已千能<lb/>
而莫敵<hi>栁文今之賢者莫不舒翹揚英推類援朋</hi>澆灌以禮義詩書之澤頡<lb/>
頏乎功名富貴之途上眷方隆外庸疊著颺水鳬之地<lb/>
愛棠舍之相隣騎竹馬之童喜繡衣之重覩<hi>劉禹錫詩騎竹見新</hi>
<hi>童劉後村啟騎竹迎細侯固難入小兒之隊尋花訪野老尚能和大尹之詩</hi>奎文寓直<hi>孝經援神</hi>
<hi>契奎主文章注奎星屈曲相鉤似文章之畫</hi>星傳有華珍海熬波方整四鹽<lb/>
之令<hi>張融海賦漉沙搆白熬波出素周禮四鹽謂盬鹽散鹽飴鹽形鹽隋志後周掌鹽掌四鹽政令散鹽</hi>
<hi>煮海以成之盬鹽引池以化之形鹽掘地以出飴鹽於戎以取之玉海宋鹽亦有四種一曰末鹽海鹽也其次</hi>
<pb n="KR4d0288_WYG_003-11b"/>
<hi>顆鹽解州鹽澤及晉絳潞澤所出又次井鹽鑿井取之又次崖鹽生土崖之間沈存中夢溪筆談鹽之品至多</hi>
<hi>前史所載夷狄間自有十餘種中國所出亦不减十數種今公私通行者四種一者末鹽海鹽也河北京東淮</hi>
<hi>南西浙江南東西荆湖南北福建廣南東西十一路食之其次顆鹽解鹽澤及晉絳潞澤所出京畿南京京西</hi>
<hi>陜西河東襃劔等處食之又次井鹽鑿井取之益梓利䕫四路食之又次崖鹽生於土崖之間階成鳯等州食</hi>
<hi>之唯陜西路鹽有定課嵗為錢二百三十萬緍自餘盈虚不常大約嵗入二千餘萬緡惟末鹽嵗自抄三百萬</hi>
<hi>供河北邊糴其他皆給本處經費而已</hi>財淵峙粟載塵六轡之驅<hi>唐書第五琦傳</hi>
<hi>琦見肅宗彭原奏事曰今之急在兵兵之强弱在賦賦所出以江淮為淵若假臣一職請悉東南寶貨飛餉函</hi>
<hi>洛肅宗用為江淮租庸使遷轉運人不益賦而用以饒</hi>斂散適宜<hi>食貨志民有餘則輕之故人君</hi>
<pb n="KR4d0288_WYG_003-12a"/>
<hi>斂之以輕民不足則重之故人君散之以重凡輕重斂散之以時則凖平職源提舉常平司掌常平義倉免役</hi>
<hi>市易坊塲河渡水利之法因民之有無嵗之豐凶而斂散賑濟之周必大詩斂散新陳倚繡衣</hi>澄清可<lb/>
俟凡富國裕民之䇿乃經邦論道之基恐坐席之未温<lb/>
計贊書之已刻某退慙薄質久借榮光擊柝相聞乎百<lb/>
里之間受㕓再出於二天之下逮兹護塞復爾親仁<lb/>
自聞除目之頒曷勝舞手之極負弩矢迎使者悵莫預於<lb/>
前驅<hi>司馬相如傳縣令負弩矢先驅霍光傳河東太守郊迎負弩矢先驅</hi>修書札問專城<lb/>
反有勤於下使<hi>文選剖符專城李白詩虎符合專城白居易詩連持使節歴專城</hi>報珍<lb/>
<pb n="KR4d0288_WYG_003-12b"/>
不辦臨楮尤慙<lb/>
　　回運幹許廷評<lb/>
顯奉詔函榮參漕畫<hi>杜詩慎爾參漕畫</hi>崔評事為入幕之彦雖<lb/>
少屈於鶱騰<hi>韓昌黎有送崔立之評事詩又與崔羣書云足下賢者宜在髙位託於幕府則不為</hi>
<hi>得其所郗超傳桓温懐不軌欲立霸王之基超為之謀謝安與王坦之嘗詣温論事溫入超帳中卧聽之風動</hi>
<hi>帳開安笑曰郗生可謂入幕之賓矣杜詩入幕諸彦集李詩入幕推英選栁文假以羽翼偶之騫騰杜詩騫騰</hi>
<hi>訪知已又騫騰坐可致李詩不日思騫騰</hi>鄭廣文有同襟之歡復何憂於坎<lb/>
坷<hi>杜子美贈鄭䖍醉時歌時赴鄭老同襟期又徳尊一世常轗軻韻㑹轗車行不平也軻車接軸也通作埳</hi>
<pb n="KR4d0288_WYG_003-13a"/>
<hi>坷亦作坎坷文選喟南巢之坎坷兮注坎坷不平貌</hi>聳聽佩馬敬奏緘魚恭惟某<lb/>
官鼎鼐名門<hi>白帖鼎絶大謂之鼐圜掩上謂之鼒詩鼐鼎及鼒杜詩調和鼎鼐新</hi>衣冠上<lb/>
列有文必有武信偉業之可傳<hi>家語有文事者必有武備説文有文無武無以</hi>
<hi>威下有武無文民畏不親文武俱行威徳乃成</hi>讀律又讀書即殊科而自奮<hi>張鷟</hi>
<hi>奏評事不讀律博士不尋章東坡詩讀書萬巻不讀律致君堯舜終無術</hi>軒軒振步籍籍飛<lb/>
聲挈令明廷方著平星之望<hi>張湯傳受而著讞法廷尉挈令注挈獄訟之要也書</hi>
<hi>於讞法挈令以為後式晉志三台南四星曰内平近職執法平罪之官也天文録平星主建廷平平天下之獄</hi>
<hi>事若今廷尉之象故星讚曰平星執法正乎綱紀</hi>聮華計府肻從惟月之游<hi>高帝</hi>
<pb n="KR4d0288_WYG_003-13b"/>
<hi>紀賢士大夫有肯從吾游者</hi>何取名之甚廉信藏器而有待<hi>易君子藏器於</hi>
<hi>身待時而動</hi>賓筵盡狐趙不妨尊酒以論文<hi>韓詩賓筵盡狐趙導從多衛霍</hi>
法從要嚴徐行見介珪之入覲<hi>常衮詩西漢盛嚴徐詩以其介珪入覲於王</hi>
某欽誦名徳<hi>郎顗傳慕顗名徳杜林傳林以名徳用</hi>積有歳華久動草蟲<lb/>
之思<hi>詩喓喓草蟲趯趯阜螽未見君子憂心忡忡</hi>忽成玉樹之倚<hi>世説毛何與夏侯𤣥</hi>
<hi>共坐時人謂之蒹葭倚玉樹</hi>五雲灑翰荷惠問之先臨半水談經資<lb/>
隣光之旁照報箋不敏倒履是期<hi>魏志王粲傳蔡邕見粲而竒之時邕才學</hi>
<hi>顯著貴重朝廷常車馬填巷賓客盈坐聞粲在門倒屣迎之崔駰傳候見竇憲憲倒屣迎世説王右軍郄夫人</hi>
<pb n="KR4d0288_WYG_003-14a"/>
<hi>謂二弟愔鑒曰王家見二謝來傾筐倒履見汝輩來平平耳杜詩倒屣喜旋歸劉禹錫詩欲迎先倒屣洪适啟</hi>
<hi>貢牘揺心敢贊典籖之喜捉衿布武莫勤倒屣之迎</hi>
　　賀淮東梁漕<hi>宋淮東轉運司治在真州</hi>
顯奉詔恩肅將使指塞上倚金湯之固權方重於計臺<lb/>
<hi>蒯通傳皆為金城湯池注金以喻堅湯以喻沸不可近光武紀贊金湯失墜北齊唐邕守并州或曰并州金城</hi>
<hi>湯池帝曰非也唐邕是金城湯池杜詩河岳空金湯</hi>海濱氶繡斧之光禮尤加於<lb/>
郡學<hi>雋不疑傳為郡文學暴勝之為直指使者請與相見接以禮意</hi>澄清二路歡喜一<lb/>
詞<hi>東坡集傳聞四海歡喜一詞</hi>恭惟某官碩望巍峩瓌姿藴藉<hi>薛廣徳傳</hi>
<pb n="KR4d0288_WYG_003-14b"/>
<hi>為人溫雅有醖藉匡張孔馬傳賛其醖藉可也注醖言如醖釀也藉有所薦藉也桓榮傳温恭有藴藉注藴藉</hi>
<hi>言寛博有餘也裴休傳休為人醖藉進止雍閒</hi>繼文昌八座之後綽有遺風在<lb/>
才子十人之中軒然獨步宗邸暫煩於糾率<hi>漢平帝詔髙帝子孫</hi>
<hi>今十有餘萬人雖有王侯之屬莫能相紏郡國置宗師以紏之</hi>宸旒罙結於眷知人皆<lb/>
歆豔中都之遊<hi>歆虚音切貪羡也豔歆羡也通作鹽禮記鹽諸利注讀為豔使歆豔也</hi>公<lb/>
獨勤勞四方之寄熊轓再駕治行久聞於朝廷<hi>景帝紀令長史</hi>
<hi>二千石車朱兩轓注轓車之蔽也職源雙旌五馬熊伏軾前此太守之儀也魏相傳朝廷已深知弱翁治行方</hi>
<hi>且大用矣</hi>驛傳四馳部封幾半於天下<hi>傳張戀反髙帝紀乘傳詣洛陽注傳者若</hi>
<pb n="KR4d0288_WYG_003-15a"/>
<hi>今之驛古者以車謂之傳車</hi>俄聞渙寵故畀將輸<hi>韻㑹將送也詩百兩將之説文輸委</hi>
<hi>輸也從車俞聲徐曰以車委輸也</hi>川合東西盡瞻於使節<hi>杜詩川合東西瞻使節</hi>
地分南北允藉夫邊籌想出令崇朝之間已著效長<lb/>
淮之上濡轡而馳原隰熟知王事之勞<hi>詩皇皇者華于彼原隰又王事</hi>
<hi>靡盬</hi>聽履而上星辰佇復家聲之舊<hi>杜詩燀赫舊家聲</hi>某癖惟好<lb/>
古鈍不適時鳴絃於積憂之餘濫巾乎思樂之所空坐<lb/>
縻於嵗廩<hi>韓文歳縻廩粟</hi>安得譽於時髦<hi>詩譽髦多士</hi>客有薦雄文<lb/>
僅置在十科之列<hi>揚雄傳客有薦雄文似相如者成帝詔雄待詔承明之庭宋司馬光請設</hi>
<pb n="KR4d0288_WYG_003-15b"/>
<hi>十科以舉士十科謂行義純固節操方正智勇兼人公正聰眀經術精通學問該博文章典麗善聽獄訟善治</hi>
<hi>財賦練習法令詳第十二巻</hi>生乃與噲伍猶未離七選之階<hi>韓信傳嘗過樊</hi>
<hi>將軍噲噲趨拜送迎言稱臣大王乃肯臨臣信出門笑曰生乃與噲等為伍東坡詩失勢今為噲等伍四朝志</hi>
<hi>文階官之等三十武選官之等五十有六幕職州縣官之等七散官之等九皆以左右髙下分屬四選</hi>忽<lb/>
有二天之照臨詎令半水之寂寞<hi>揚雄傳惟寂寞自投閣又寂寞為尸</hi>逖<lb/>
聞新命倍激懦衷雖阻陪弩矢之前驅其敢廢緘縢之<lb/>
先贄大厦庇寒士豈勝燕賀之私<hi>杜詩安得廣厦千萬間大庇天下寒士俱</hi>
<hi>歡顔</hi>東閣延賢人尚遂鱗攀之願<hi>法言攀龍鱗附鳯翼㢲以楊之勃勃乎其不可</hi>
<pb n="KR4d0288_WYG_003-16a"/>
<hi>及也</hi>
　　賀廬州丁帥<hi>宋保信軍節度淮西路安撫制置司俱在廬州</hi>
涣敭明指<hi>揚古作敭</hi>榮建崇牙奪帡幪於婺女之區部封更<lb/>
闊<hi>爾雅須女謂之婺女於辰在丑越之分野越地星紀之次牽牛婺女之分野谷永傳日食婺女之分隋唐</hi>
<hi>置婺州天寶曰東陽郡包何詩江山婺女分</hi>壯藩垣於廬子之國威令初伸<lb/>
<hi>廬州古廬子國烈王都之春秋時屬舒戰國時屬楚秦為九江郡</hi>震耀十連驩呼四起<lb/>
恭惟某官氣塞宇宙<hi>魏文帝典論美聲塞宇宙</hi>學包古今壯志有行<lb/>
直欲斬樓蘭之首而懸北闕<hi>傅介子傳平樂監傅介子持節使誅斬樓蘭王安歸</hi>
<pb n="KR4d0288_WYG_003-16b"/>
<hi>首懸之北闕其封介子為義陽侯杜詩樓蘭要斬時</hi>上心簡在自應接后䕫之武<lb/>
而供赤墀<hi>唐髙宗以雍州司士參軍韋絢為殿中侍御史或疑左遷西臺侍郎上官儀曰此野人語</hi>
<hi>耳御史供奉赤墀下接武䕫龍簉羽鴛鷺豈雍州判佐此乎時以為清言梅福傳願陟赤墀之塗説文墀塗地</hi>
<hi>禮天子赤墀</hi>獨巻經世之才自詭治民之要<hi>京房傳臣出守郡自詭效功注</hi>
<hi>詭責也自以為憂責也王莽傳自詭期㑹蕭望之傳所用皆更治民以考功</hi>一麾出守譽望<lb/>
已高萬里長驅光華益逺半夜動宸旒之想青霄看使<lb/>
節之回<hi>杜詩漢節野童看</hi>凌厲朝行便蕃睿婘<hi>左傳便蕃左右亦是率從晉書</hi>
<hi>外戚傳繾綣恩私便蕃任遇權載之集便蕃清切烜赫光大</hi>謂京師諸夏之根本故<lb/>
<pb n="KR4d0288_WYG_003-17a"/>
須借月卿之重以保釐<hi>民勞詩注京師者諸夏根本尚書以成周之衆命畢公保釐東</hi>
<hi>郊高適詩月卿臨幕府</hi>念河東吾郡之股肱又復起雲觀之賢而<lb/>
鎮撫<hi>季布傳河東吾股肱郡故特召君耳宋宫觀使華州有雲臺觀</hi>屬九重之謀帥<hi>離騷</hi>
<hi>君之門兮九重左傳晉謀元帥</hi>啟十乗以臨邊<hi>詩元戎十乘以先啟行</hi>内則陞蓬<lb/>
萊山論撰之華<hi>元萬頃傳武后詔諸儒論撰禁中宋制肇營書殿邃在蓬山維時論撰之聫必</hi>
<hi>在譽髦之選</hi>外欲為濡須水守禦之備<hi>濡須水在今廬州府巢縣一名天河水俗</hi>
<hi>呼馬尾溝源出巢湖漢建安中曹操與孫權相拒於濡須月餘權與操書曰春水方生君宜速去操乃還</hi>過<lb/>
召公之棠舍遺䕃猶存<hi>説苑召公述職當桑蠶之時不欲變民事故不入邑中舍於甘</hi>
<pb n="KR4d0288_WYG_003-17b"/>
<hi>棠之下而聽斷焉陜間之人皆得其所是故後世思而歌詠之</hi>訪叔敖之芍陂餘波寖<lb/>
廣<hi>崔寔月令楚相孫叔敖作期思陂即芍陂也按芍陂在鳯陽府壽州乃孫叔敖所築灌田可萬頃通典章</hi>
<hi>帝建中初王景為廬江太守郡部安豐縣有孫叔敖起芍陂先是荒廢景重修之境内豐給晉書食貨志以劉</hi>
<hi>馥為揚州刺史鎮合肥廣屯田修芍陂以溉稻田公私有積宋文帝元嘉七年劉義欣為荆州刺史治壽陽於</hi>
<hi>時境土荒毁義欣隨宜經理芍陂良田萬頃由是遂稔</hi>邊人不敢縱南下之牧<hi>過秦</hi>
<hi>論邊人不敢南下而牧馬文選馬不敢南牧</hi>天子遂可寛西顧之憂肥口百<lb/>
萬師想真儒之莫敵<hi>肥水在廬州水出鷄鳴山自安縣流入經壽春縣北又西入淮爾雅</hi>
<hi>歸異出同曰肥晉謝安破苻堅梁韋叡堰水以灌合肥皆在此法言魯不用真儒故也如用真儒無敵於天下</hi>
<pb n="KR4d0288_WYG_003-18a"/>
<hi>安得削傅喜傳子玉為將則文公側席而坐及其死也君臣相慶百萬之師不如一賢</hi>潁川二千<lb/>
石信大拜之可期<hi>黄霸傳制詔御史其以賢良髙第揚州刺史霸為潁州太守秩比二千石</hi>
<hi>徴為太子太傅遷御史大夫代丙吉為丞相</hi>某濫吹偏州空餐再嵗<hi>王文公集積愧</hi>
<hi>空餐</hi>鴻儔鵠侣蚤嘗規英俊之躔<hi>左思蜀都賦鴻儔鵠侣振鷺鵜鶘博物志鴈多</hi>
<hi>羣而鴻寡侣文選未知英秀之所躔宋制乘槎問漢敢妄意於英躔又英躔逸軌杜詩蚤晚到英躔</hi>虎略<lb/>
龍韜今幸託詩書之府<hi>黄石公三畧謂上中下三計太公六韜謂文韜武韜龍韜虎韜</hi>
<hi>豹韜犬韜左傳晉謀元帥趙衰曰郤縠可臣亟聞其言矣說禮樂而敦詩書詩書義之府也禮樂徳之則也</hi>
望行輶之及境<hi>説文輶輕車也詳見第五巻</hi>引賀履以無階淮揚君<lb/>
<pb n="KR4d0288_WYG_003-18b"/>
薄耶正倚靖綏之效灞上兒戲耳全資容護之恩<hi>周勃傳鄉</hi>
<hi>者灞上棘門如兒戲耳栁詩細栁開營揖天子始知灞上如嬰孩</hi>
　　謝王樞使舉充監司科<hi>自注代金倅</hi>
游君子之鄉已愧坐輿之濫<hi>漢書齊置士鄉越有君子鄉後漢書陸烈為呉令行</hi>
<hi>稱鄉里里人共稱所居曰君子鄉又周景為刺史辟陳蕃為別駕蕃不就景題别駕輿曰陳仲舉坐不復更辟</hi>
<hi>蕃起視職唐制西京展驥道掩題輿右輔憑熊風超露寃</hi>開賢人之閤敢希受粲之<lb/>
榮<hi>爾雅粲餐也飯也詩適子之館兮還予授子之粲兮</hi>偉鈞造之曲成<hi>莊子偉哉夫造物者</hi>
<hi>將以子為此拘拘也</hi>焕華襃之下墮<hi>范寗春秋序一字之襃榮於華衮</hi>揆量匪稱<lb/>
<pb n="KR4d0288_WYG_003-19a"/>
刻著有歸<hi>説文刻鏤也著直畧切麗也黏也</hi>竊以監司之任豈易居<hi>晉太</hi>
<hi>康初詔曰二千石專治民之重監司清峻於上此經久之體也王國寶傳懦弱非監司體宋史髙宗謂執政曰</hi>
<hi>安民之要無過監司又曰監司耳目之官不可不擇</hi>大臣之薦不輕予觀風問俗<lb/>
要須求耳目之明<hi>後漢書譙𤣥為繡衣御史持節與太僕任惲等分行天下觀覽風俗</hi>拔<lb/>
善舉能是以藉股肱之重然而位高者難接勢逺者多<lb/>
遺苟時無特達之知則士有阨窮而已如周公之家富<lb/>
身貴罕能躬吐哺之勞<hi>荀子孔子曰周公其盛矣乎身貴而愈恭家富而愈儉勝敵而</hi>
<hi>愈戒韓文周公之為輔相其急於見賢也方一食三吐其哺一沐三握其髪</hi>方張綱之年少<lb/>
<pb n="KR4d0288_WYG_003-19b"/>
官微孰識有埋輪之操<hi>張綱傳順帝漢安元年選遣八使廵行風俗皆耆儒知名多歴</hi>
<hi>顯位唯綱年少官秩最微餘人受命之部而綱獨埋其車輪於洛陽都亭遂奏梁冀尹不疑無君之心十五事</hi>
<hi>書御京師震竦</hi>慨古風之久寂忽今日之相遭置在選中出於<lb/>
望外如某者奮由寒窶<hi>窶本作寠音與巨同説文無禮居也徐云階阼升降所以行禮</hi>
<hi>貧無禮故先見於屋室霍光傳諸生多窶人子</hi>見謂迂疎葢嘗窺英俊之闗粗<lb/>
有志事功之㑹先鞭漫著難驅不武之資<hi>晉書劉琨傳琨少負志氣</hi>
<hi>好交勝已而頗浮誇與范陽祖逖為友聞逖被用與親故書曰吾枕戈待旦志梟逆黨常恐祖生先吾著鞭其</hi>
<hi>意氣相期若此杜詩先鞭不留滯李詩先著祖生鞭野客叢書前輩用著鞭二字多引劉琨傳祖逖事按三國</hi>
<pb n="KR4d0288_WYG_003-20a"/>
<hi>志蜀何祗謂楊浩曰故吏馬不敢駛但明府未著鞭耳世人局於所見推究不廣類如此</hi>絜矩自持<lb/>
恐蹈有過之地<hi>文選保身勑行不敢蹈有過之地</hi>天付與拾青之末第<lb/>
<hi>夏侯勝傳勝為太子太傅每講授謂諸生曰士病不眀經術經術苟明其取青紫如俛拾地芥耳青紫卿大夫</hi>
<hi>之服</hi>人知為垂白之偏親<hi>杜欽傳誠哀老姊垂白注言白髪下垂也杜詩昭代將垂白又</hi>
<hi>慰我垂白泣李處全啟念偏親垂暮之年落窮裔非人之境</hi>一官鞅掌以抗塵<hi>詩王事鞅</hi>
<hi>掌注鞅荷也掌捧之也負荷捧持以趨走言促遽也一曰鞅掌失容貌詩䟽煩勞狀鄭云鞅如馬鞅之鞅掌以</hi>
<hi>手拘物詩補傳鞅掌皆所以拘物謂王事所拘北山移文抗塵容而走俗狀</hi>千里攜扶而逐<lb/>
食問子路蒲城之政徒有技窮<hi>家語子路治蒲三年孔子入其境曰善哉恭敬</hi>
<pb n="KR4d0288_WYG_003-20b"/>
<hi>以信矣入其邑曰善哉忠信以寛矣至其庭曰善哉明察以斷矣荀子梧䑕五技而窮注梧䑕當為鼯鼠五技</hi>
<hi>謂能飛不能上屋能縁不能窮木能游不能渡谷能穴不能掩身能走不能先人顔氏家訓多能少善不如執</hi>
<hi>一鼯䑕五能不成技術野客叢談藝文類聚以鼯䑕編入鼠門按本草廣雅皆以為螻蛄孔穎達注易晉如碩</hi>
<hi>䑕引蔡邕勸學編云碩䑕五能不成一技並為螻蛄也惟魏詩爾雅所謂碩䑕皆謂大䑕亦有五技陸機云今</hi>
<hi>河東有之然則螻蛄與此䑕皆名碩䑕皆有五技但螻蛄技窮而此䑕技不窮耳陸農師埤雅謂五技而窮者</hi>
<hi>為飛生與諸説不同</hi>求王祥海國之功初無治最雖兩地誤鶚書<lb/>
之交上而長塗窘駑駕之莫前<hi>王陵傳陛下不知其駑下石奮傳疲駑無以輔</hi>
<hi>治荀子驥一日而千里駑馬十乘則亦及之矣</hi>自非有力量之巨賢何以借聲<lb/>
<pb n="KR4d0288_WYG_003-21a"/>
光於下吏<hi>温飛卿詩韶光如見借寒谷變風塵</hi>杜陵之依嚴武偶成錦里<lb/>
之遊<hi>杜審言傳甫棄官客秦州㑹嚴武節度劔南東西川徃依焉武再帥劔南表為參謀檢校工部員外</hi>
<hi>郎杜詩錦里逢迎有主人</hi>郭隗之見燕昭謬得金臺之貯<hi>杜詩黄金臺貯俊賢</hi>
<hi>多</hi>片辭假寵十目皆驚兹葢伏遇某官霖雨真賢<hi>尚書若嵗</hi>
<hi>大旱用汝作霖雨</hi>斗樞舊弼<hi>春秋運斗樞斗第一天樞</hi>恢恢乎經體揆元之<lb/>
業<hi>韓文贊元經體不治細微王文公集經體贊元更誤選賢之舉</hi>凜凜然折衝禦侮之<lb/>
才<hi>詩予曰有禦侮</hi>朝廷知弱翁方入佐中興之運<hi>韻㑹中陟仲切當也詩序</hi>
<hi>蒸民尹吉甫美宣王也任賢使能周宣王中興焉左傳序紹開中興宣帝紀賛功光祖宗業垂後嗣可謂中興</hi>
<pb n="KR4d0288_WYG_003-21b"/>
<hi>徳侔殷宗周宣矣漢安帝紀受命中興恢𢎞神緒杜詩漢運初中興又新數中興年</hi>兒童誦君實<lb/>
胡退從獨樂之遊<hi>東坡詩兒童誦君實走卒知司馬持此欲安歸造物不我捨</hi>葢出<lb/>
處得聖人之時而安危繫天下之望非喬木也世臣之<lb/>
謂也已具巖瞻有衮衣兮我公其歸兮復觀柄用<hi>詩是以有</hi>
<hi>衮衣兮無以我公歸兮無使我心悲兮谷永傳永知鳯方見柄用注言任用之授以權也</hi>方且霽崇<lb/>
威而接下<hi>魏相傳丙吉與相書相善其言為霽威嚴</hi>洪雅度以包荒寸能可<lb/>
錄則為有味之言<hi>鄭當時傳每朝候上間説未嘗不言天下長者其推轂士及官屬丞史誠</hi>
<hi>有味乎其言常引以為賢於已注有味者其言甚美也楊升庵丹鉛總錄有味其言之正在之字謂常引以為</hi>
<pb n="KR4d0288_WYG_003-22a"/>
<hi>賢於已之言愚謂有味謂津津然言之甚甘所謂不啻若自其口出也</hi>匹夫失所則軫若<lb/>
推之念<hi>韓文古之君子相其君也一夫不獲其所若已推而納之溝中今有人生七年而學聖人之道</hi>
<hi>以修其身積二十年不得已一朝而毁之是亦不獲其所矣</hi>致此輪囷之質<hi>増韻輪囷屈曲</hi>
<hi>盤戾貎鄒陽傳蟠木根柢輪囷離詭</hi>亦歸坱圠之工<hi>方言坱圠不測也左思呉都賦地勢坱揠</hi>
<hi>劉逵曰髙下不平貎又無涯際貎賈誼傳大鈞播物坱揠無垠通作軮軋揚雄甘泉賦鞅軋無垠應劭曰其氣</hi>
<hi>軮軋非有限劑也</hi>某益當恪謹素修激昂懦志有名列乎八使<lb/>
固懐竊吹之羞<hi>周舉傳順帝遣八使循行風俗皆選素有威名者乃拜舉為侍中與侍中杜喬</hi>
<hi>守光禄大夫周栩前青州刺史馮羡尚書欒巴侍御史張綱兖州刺史郭遵太尉長史劉班並守光禄大夫分</hi>
<pb n="KR4d0288_WYG_003-22b"/>
<hi>行天下號曰八俊</hi>知音況是三公敢廢瓣香之祝<hi>韓詩三公盡是知音人曷</hi>
<hi>不薦賢陛下聖揚雄傳師曠之調鐘竢知音者之在後也文選痛知音之難遇注伯牙善鼓琴而鍾子期善知</hi>
<hi>伯牙琴音鍾子期死伯牙絃絶不復鼔琴痛知音之難遇也</hi>
　　干廟堂<hi>自注代金倅</hi>
無介而見大人敢憚掃門之役<hi>高彪傳承服風問從來有年故不待介者而謁</hi>
<hi>大君子之門高五王傳魏勃少時欲求見齊相曹參家貧無以自通乃常獨蚤掃齊相舍人門外舍人怪之以</hi>
<hi>為物而伺之得勃勃曰願見相君無因故為子掃於是舍人見勃曹參因以為舍人杜詩自愧掃門士誰為乞</hi>
<hi>火人</hi>薦名而齒下士妄希入閤之榮<hi>韓文曽不得列名薦書齒下士於朝以仰</hi>
<pb n="KR4d0288_WYG_003-23a"/>
<hi>望天子之光明</hi>輒作缶鳴<hi>缶瓦器秦人擊之以節歌詩坎其擊缶亦作缻史記秦王擊缶温庭筠啟</hi>
<hi>持擊缶之凡音嗣操琴之舊事陳子昂啟洪鐘在聽不足論擊缶之音大羮斯烹安可薦藜藿之味</hi>仰干<lb/>
鈞播<hi>賈誼傳大鈞播物注今造瓦者謂所轉者為鈞言造化為人亦猶陶之造瓦也</hi>凡步武三<lb/>
階之峻<hi>厯書天文志三台為天階泰乙躡以上下一曰泰階上階上星為天子下星為女主中階上星</hi>
<hi>為諸侯三公下星為卿大夫下階上星為士下星為庶人所以和隂陽而理萬物也互見第六巻</hi>率門<lb/>
闌四海之英<hi>説文闌門遮也杜詩門闌蘇生在又門闌誰送歸元微之詩甲第門闌大</hi>拔茅<lb/>
咸樂於彚征<hi>易經拔茅茹以其彚征吉</hi>采菲無嫌於下體<hi>詩采葑采菲無以下</hi>
<hi>體</hi>周公旦為親叔父猶禮夫白屋之賢<hi>文選王曰叔父親莫昵焉韓文</hi>
<pb n="KR4d0288_WYG_003-23b"/>
<hi>周公以聖人之才憑叔父之親蕭望之傳恐非周公致白屋之意説苑周公下白屋七十人而天下之士皆至</hi>
<hi>高彪傳垂接白屋</hi>谷子雲遇大將軍乃擢自皂衣之吏<hi>谷永傳永字子</hi>
<hi>雲永奏書謝王鳯曰永斗筲之材質薄學朽無一日之雅左右之介將軍説其狂言擢之皂衣之吏厠之争臣</hi>
<hi>之末</hi>片言苟善或攜之堂上匹夫未澤如納之溝中葢將<lb/>
持衆美而效之君是以思多士之生此國<hi>詩思皇多士生此王國</hi>
在朝廷用旁招之道<hi>尚書旁招俊乂啟廸後人</hi>宜山林無長往之人<lb/>
<hi>王貢兩龔鮑傳贊山林之士徃而不能反朝廷之士入而不能出後漢書隠逸傳賛江海㝠滅山林長徃</hi>伏<lb/>
念某朴魯不文支離何徳<hi>韻㑹支離自異之意莊子支離其形者猶足以寄其身終</hi>
<pb n="KR4d0288_WYG_003-24a"/>
<hi>其天年况支離其徳乎</hi>虀鹽牢落粗聞虞學之典謨<hi>文選翩綿連以牢落兮又</hi>
<hi>牢落凌厲三禮義宗虞氏之學名庠庠養也所以養國之子弟使成雋徳</hi>文字扶疎繆綴漢<lb/>
廷之科甲<hi>揚雄傳作太𤣥五千文枝葉扶疎儒林傳嵗課甲科四十人為郎中乙科二十人為太子</hi>
<hi>舍人丙科四十人補文學掌故云何武傳以射䇿甲科為郎揚雄傳䇿非甲科行非孝廉文選總禮官之甲科</hi>
足不蹈有過之地名未掛通人之門<hi>文選道不挂於通人聲未達於雲閣</hi>
<hi>鄭𤣥傳在位通人處逸大儒又未以通人許之通人謂通達古今也</hi>念無地以歸耕徒將母<lb/>
而逐食<hi>詩王事靡盬不遑將毋</hi>三霜蒲邑初非健令之才<hi>李太白集憇迹</hi>
<hi>於此至移三霜焉杜詩三霜楚户砧馮魴傳魴遷邳令郟賊延袤攻縣魴率吏士力戰城䧟乃去光武稱之曰</hi>
<pb n="KR4d0288_WYG_003-24b"/>
<hi>此健令也後蜀趙匡逺開元中為咸池令時兩川連衡盗賊尤甚匡逺所在擒捕當時號為健令</hi>十暑<lb/>
淮邦安有康沂之詠<hi>杜詩十暑岷山葛</hi>惟知精一意以效撫摩<lb/>
之力窮五技而為禆贊之功外臺交剡以上聞<hi>漢以謁者為外</hi>
<hi>臺宋以監司為外臺謝夷吾傳第五倫薦夷吾曰尋功簡能為外臺之表</hi>舊弼半言而引重<lb/>
<hi>朱博傳欺謾半言灌夫傳兩人相為引重</hi>或錄於荒政之局或列在監司之<lb/>
科皆出於特達之知初不以請求而得方薦賢之弊極<lb/>
亦當路者厭聞競俗爭馳未免濫竽而並進<hi>文選悠悠風塵皆奔</hi>
<hi>競之士</hi>正臣在上孰云藻鏡之能逃<hi>栁文藻鏡洞開秋毫在照韓安國傳清水</hi>
<pb n="KR4d0288_WYG_003-25a"/>
<hi>眀鏡不可以形逃</hi>舍此不言是為自棄<hi>楊敞傳敞不言故不得侯李嶠上高長史書昔</hi>
<hi>時薑桂蚤因得地而生今兹桃李飜以無言受棄</hi>恭惟某官聖人之耦儒者所<lb/>
宗<hi>師丹傳丹經為世儒宗</hi>淵淵造六學之醇堂堂秉三代之直棟<lb/>
幹隆而任重經緯逺而用周有一徳享天心首正阿衡<lb/>
之任<hi>尚書惟尹躬暨湯咸有一徳克享天心</hi>總衆職稱上意中扶炎祚之<lb/>
興<hi>魏相傳宣帝練羣臣核名實而相總領衆職甚稱上意贊孝宣中興丙魏有聲文選炎祚中微</hi>壓多<lb/>
難之衝而安若泰山<hi>辛慶忌傳賢人立朝折衝壓難勝於無形注壓抑也未有禍難之形</hi>
<hi>豫勝之也劉琨傳折衝壓難惟存戰勝之將除暴討亂必須知畧之臣</hi>起殊隣之畏而隱<lb/>
<pb n="KR4d0288_WYG_003-25b"/>
如敵國<hi>長楊賦遐方疏俗殊隣絶黨之域李詩髙價動殊隣權徳輿詩殊隣覆露同呉漢傳諸將見戰</hi>
<hi>陣不利多惶懼失常漢意氣自若帝時遣人觀大司馬何為歸言方修戰具乃歎曰呉公差强人意隠若一敵</hi>
<hi>國矣</hi>威弧潜曜<hi>史記天苑東有大星曰天狼下有四星曰弧合誠圖曰弧主司弓矢象晉書天文志</hi>
<hi>弧九星在狼東南天弓也主備賊盗常向於狼弧矢動移不如常者多盗賊胡兵大起狼弧張害及胡天下大</hi>
<hi>亂後漢書文苑傳親發狼弧文選彎威弧之㧞刺兮河東賦彏天狼之威弧</hi>和燭宣輝<hi>爾雅四時</hi>
<hi>和謂之玉燭</hi>既能轉乾坤於掌握之間<hi>文選國綱天憲置諸掌握</hi>將見清<lb/>
河洛於笑談之頃<hi>杜詩長驅河洛昏李詩談笑静胡沙</hi>大收偉績永輔熙<lb/>
圖方將持謙柄以下賢<hi>鄭處誨行鄭薫制操守必修其謙柄進退常踐於徳藩文選勞</hi>
<pb n="KR4d0288_WYG_003-26a"/>
<hi>謙得其柄和光良獨難</hi>張禮羅而拔士公平一念貴賤兩忘溺由<lb/>
巳溺飢由巳飢存吾心於不忍老及人老幼及人幼錫<lb/>
爾類以惟均<hi>詩孝子不匱永錫爾類</hi>故令極陋之蹤亦有曲成之<lb/>
望願留衡聽毋使陸沈<hi>東方朔傳陸沉於俗避世金馬門莊子是陸沉者也注人中隠</hi>
<hi>者譬如無水而沉也文選陸沉之羽與翔鴻撫翼乂違世陸沉避地獨竄又道勝貴陸沉杜詩忘機陸自沉</hi>
探驪龍頷而取明珠輒敢犯重淵之險<hi>莊子河上有家貧恃緯蕭而食</hi>
<hi>者其子没於淵得千金之珠其父謂其子曰取石來鍜之夫千金之珠必在九重之淵而驪龍頷下子能得珠</hi>
<hi>者必遭其睡也使驪龍而寤子尚奚珠之求哉</hi>市駿馬骨而招絶足庶幾輕千<lb/>
<pb n="KR4d0288_WYG_003-26b"/>
里而來<hi>史記郭隗謂燕昭王曰古人有以千金使㳙人求千里馬馬已死買其骨五百金而反王大怒</hi>
<hi>㳙人曰死馬且買況生者乎馬今至矣不期年而千里馬至者三今王欲致士先從隗始況賢於隗者豈逺千</hi>
<hi>里哉孔融與盛孝章書燕君市駿馬之骨非欲騁道路乃當以招絶足也李詩攬涕黄金臺呼天哭昭王無人</hi>
<hi>貴駿骨騄耳空騰驤</hi>
　　賀費尚書<lb/>
渙號揚庭<hi>易揚於王庭孚號有厲</hi>春官正位<hi>周禮乃立春官使率其屬而掌邦禮</hi>有<lb/>
能典禮久勤夙夜之論思<hi>尚書有能典朕三禮夙夜惟寅</hi>稱職為真増<lb/>
煥星辰之步武一頒除目四達懽聲恭惟某官學統聖<lb/>
<pb n="KR4d0288_WYG_003-27a"/>
真文窺天巧<hi>莊子其學無所不窺韓詩文字窺天巧</hi>堂堂間氣偉岷山巴<lb/>
水之所鍾<hi>玉堂遺範天毓間氣時推上材楊舉行韓建制星緯炳靈山河間氣楊巨源詩間氣登三</hi>
<hi>事又廟謨膺間氣劉長卿詩間氣生真宰又大才生間氣蜀都賦岷山之精上為井絡三巴記閬水東南流三</hi>
<hi>折如巴字故曰三巴鮮于侁詩三川㑹合遶城下巴字體勢何盤盤却疑天工勅水帝戲冩鳥跡傾波瀾</hi>卓<lb/>
卓竒才陋東箭南金而不數<hi>文選卓卓若人爾雅東南之美者有㑹稽之竹箭焉</hi>
<hi>南方之美者有華山之金石焉晉書顧衆虞潭贊顧實南金虞惟東箭呉志虞翻㑹稽人以所注易示孔融答</hi>
<hi>曰昔延陵之禮樂與吾子之治易乃知東南之美非獨㑹稽之竹箭也駱賓王啟片善必甄揖虞翻於東箭一</hi>
<hi>言可紀許顧榮以南金</hi>談經而冠華選<hi>伏恭傳太常試經第一拜博士</hi>奉詔而寘<lb/>
<pb n="KR4d0288_WYG_003-27b"/>
周行<hi>詩嗟我懐人寘彼周行左傳王及公侯伯子男甸采衛大夫各居其列所謂周行也新唐書倪若水</hi>
<hi>劾奏祝欽明亂常改作希㫖病君人之不才遂至於此請從黜放以肅周行杜詩周行獨坐榮韓詩當今賢俊</hi>
<hi>皆周行</hi>以忠嘉之言開廣上聰以正大之道發明後覺瑣<lb/>
闈批敕勇可回天<hi>元后傳赤墀青瑣注刻為連瑣文而青塗也衛宏漢儀黄門屬黄門令日</hi>
<hi>暮入對向青瑣闈拜名曰夕郎爾雅宫中門謂之闈沈佺期詩東曹拜瑣闈又籍向瑣闈通王維詩夕奉天書</hi>
<hi>拜瑣闈唐書李蕃遷給事中勅有不可遂於黄紙批之吏曰宜别連白紙蕃曰別連白紙是文狀豈曰批勅耶</hi>
<hi>羅隠詩左省曾批勑東坡詩平生批勑手淡墨寫黄紙</hi>銓部掄材清如止水<hi>韻㑹掄擇</hi>
<hi>也周禮凡邦工入山林掄材而不禁莊子人不鑑於流水而鑑於止水蘇頲行裴耀卿制唯才是舉方慿止水</hi>
<pb n="KR4d0288_WYG_003-28a"/>
<hi>之明</hi>結九重之異眷疊四組於華塗宗伯之諧萬民居然<lb/>
試可<hi>周禮乃立春官宗伯又三曰禮典以和邦國以統百官以諧萬民</hi>文昌之列八座<lb/>
咸以為宜俄驚綸綍之頒大愜紳緌之望雅猷宏闡熙<lb/>
典彌新見此漢官之威儀初未多於綿蕝<hi>光武紀三輔吏士東迎更</hi>
<hi>始見諸將過皆冠幘而服婦人衣莫不笑之及見司𨽻僚屬皆歡喜不自勝老吏或垂泣曰不圖今日復見漢</hi>
<hi>官威儀蕝租悦切説文朝㑹束茅表位曰蕝引春秋國語茅蕝表坐如淳曰以茅剪樹為纂位尊卑之次叔孫</hi>
<hi>通傳為綿蕞野外習之注立竹及茅索營之習禮儀其中師古曰義與蕝同</hi>文以周公之制<lb/>
作尚克正於鈞衡某嘗厠朝聮<hi>杜詩官曹可接聨</hi>適縻吏鞅聽<lb/>
<pb n="KR4d0288_WYG_003-28b"/>
鵲傳之吉語<hi>唐趙璘因話錄孔温裕貶郴州司馬久之得堂兄温業書報云憲府欲用汝作御史</hi>
<hi>又云宰相以右史處之皆無音耗一曰有鵲喜於庭直若語狀孩稚拜且祝云願蚤得官鵲既飛去墜下方寸</hi>
<hi>紙有補闕二字無㡬却除此官宋學士院有雙鵲常棲於海棠上或鳴噪必有大詔令或宣召之事因謂之靈</hi>
<hi>鵲杜詩浪傳鳥鵲喜元稹詩鵲報語詀諵皮日休喜鵲詩喜語晴花裏六一居士集日暖風輕言語軟應將喜</hi>
<hi>報主人知陳湯傳不出五日當有吉語聞栁文奚虜聞吉語矣韓詩哀情逢吉語韋承矩詩蓬巷㡬時聞吉語</hi>
<hi>薛逢詩吉語云云海外傳</hi>動螽躍之私情<hi>説文螽蝗也文選草蟲鳴則阜螽躍</hi>近如社<lb/>
稷之臣裁加潤色<hi>汲黯傳古有社稷之臣至如汲黯近之矣</hi>逺而原隰之使<lb/>
預有光華<lb/>
<pb n="KR4d0288_WYG_003-29a"/>
　　又賀費尚書<lb/>
明廷孚令常伯升班<hi>唐百官志龍朔元年改尚書為太常伯</hi>時禮文之闕<lb/>
猶多聊煩共治<hi>南齊書孔逷為尚書儀曹郎屢箴闕禮多見信納上謂王儉曰孔逷真所謂儀</hi>
<hi>曹也</hi>今儒者之效已試宜即真除國有正人士無異論恭<lb/>
惟某官賦才宏贍履徳清方惟卓爾而不羣<hi>景十三王傳贊夫惟</hi>
<hi>大雅卓爾不羣</hi>故褎然而為首<hi>褎去聲音䄂董仲舒傳子大夫褎然為舉首注褎然盛服貎詩</hi>
<hi>褎如充耳</hi>一鄉雋譽與雪山雲峽以爭雄<hi>雪山在威州保寜縣西南積雪不消</hi>
<hi>杜詩公來雪山重公去雪山輕雲峽即三峽杜詩雲來氣接巫峽長月出寒通雪山白</hi>萬里脩程<lb/>
<pb n="KR4d0288_WYG_003-29b"/>
望金馬石渠而平步<hi>公孫𢎞傳待詔金馬門注武帝時相馬者東門京作銅馬法獻之立</hi>
<hi>馬於魯班門外更名魯班門為金馬門施讐傳與五經諸儒雜論同異於石渠閣蔡邕傳孝宣㑹諸儒於石渠</hi>
<hi>章帝集學士於白虎唐藝文志漢興學校復創石渠雄向校讐於前馬鄭論次於後西都賦天禄石渠典籍之</hi>
<hi>府葛龔反遂初賦考天文於蘭閣覽羣言於石渠三輔故事石渠閣在未央殿北以藏秘書者其下礲石為渠</hi>
<hi>以導水故名白居易詩平步取公卿</hi>左右書其言動朝夕罄乎論思直哉<lb/>
批勑之風公矣掄才之鑒能讀倚相之八索<hi>左傳楚子與令尹子</hi>
<hi>革語左史倚相趨過王曰是良史也子善視之是能讀三墳五典八索九丘楊升庵云九丘即九州也八索即</hi>
<hi>八澤也見淮南子互見第四巻周益公啟徧觀流畧豈徒窮八索九丘之淵源洞察幾微固已熟六狄五戎之</hi>
<pb n="KR4d0288_WYG_003-30a"/>
<hi>利害</hi>勒成太史之一家<hi>司馬遷傳究天人之際通古今之變成一家之言敘傳錯綜羣書古</hi>
<hi>今是經勒成一家大畧孔明</hi>凡數器以身而兼之<hi>薛宣傳經術文雅足以謀王體斷國</hi>
<hi>論身兼數器有退食自公之節</hi>豈諸公可跂而及者吾從先進具知宗<lb/>
伯之能何以假為就正文昌之任<hi>史記韓信傳大丈夫定諸侯即為真王耳</hi>
<hi>何以假為</hi>葢將蒐舉百王之墜典發揚三代之餘風黼黻太<lb/>
平肅清羣慝曳尚書之履已素熟於帝聰秉師尹之鈞<lb/>
將益昌乎相業<hi>詩尹氏太師維周之氐秉國之鈞四方是維</hi>某久依崇戺喜<lb/>
聽嘉音想野外綿蕝之儀斯文有賴旅門下高冠之士<lb/>
<pb n="KR4d0288_WYG_003-30b"/>
厥路無繇蹈抃惟深染濡奚既<lb/>
　　又賀費尚書<lb/>
日觀疏恩春卿正位三禮之能已試復何讓於夔龍<hi>尚書</hi>
<hi>有能典朕三禮又伯拜稽首讓於䕫龍</hi>八座之職為真信無慙於元愷<hi>謝靈</hi>
<hi>運晉書古者重武事貴射御取其㨗御如僕各置一人尚書六人謂之八座參攝百揆出納王命古元愷之任</hi>
<hi>也</hi>師虞允穆<hi>尚書出入自爾師虞</hi>儒效加多恭惟某官貫穿九流<lb/>
<hi>貫音冠穿也易貫魚以宫人寵説文穿通也從牙在穴中司馬遷傳貫穿經傳馳騁古今唐詩貫穿學問骨洪</hi>
<hi>适啟古學貫穿時名暴白</hi>標準百世岷精垂東井之曜鍾此竒才<hi>文選</hi>
<pb n="KR4d0288_WYG_003-31a"/>
<hi>江賦岷精垂曜於東井地理志秦地於天官東井輿鬼之分野也南有巴蜀廣漢</hi>魁星應北斗<lb/>
之樞冠乎華選仁義之塗肩丘而袂旦<hi>司馬相如傳游衍乎六藝之圃</hi>
<hi>馳騖乎仁義之塗韓文行之乎仁義之塗郭璞詩左揖浮丘袖右拍洪崖肩</hi>篇章之囿超馬<lb/>
而躡劉<hi>呉質答魏太子牋優游典籍之塲休息篇章之圃晉書陸機文辭深而雅義博而顯故足逺超</hi>
<hi>枚馬髙躡王劉百代文宗一人而已</hi>介珪來朝鳴珂入侍對君直二史之<lb/>
筆拔人公一字之題<hi>晉書蔡謨傳父克素有雅量克未仕時河内山簡嘗與瑯琊王衍書</hi>
<hi>曰蔡子尼今之正人衍以書示衆曰山子以一字㧞人然未必可稱</hi>朝説金華之書<hi>班固敘傅</hi>
<hi>時上方嚮學鄭寛張禹朝夕入説尚書論語於金華殿中注金華殿在未央宫</hi>夕批青瑣之詔<lb/>
<pb n="KR4d0288_WYG_003-31b"/>
便蕃寵數凌厲周行容臺觀藻色之新久厪管攝<hi>史記索隠</hi>
<hi>商容商家禮樂之官知禮容所以禮署稱容臺淮南子夏桀之時容臺振而掩覆注行禮容之臺</hi>禁路<lb/>
聽履聲之舊益峻班聮且繼商周者損益可知歴漢唐<lb/>
則廢興靡定故賈誼舒向皆為之發憤<hi>漢書禮樂志大漢繼周久曠大</hi>
<hi>儀未有立禮成樂此賈誼仲舒王吉劉向之徒所為發憤而增歎也後漢書傳論漢初天下創定朝制無文叔</hi>
<hi>孫通頗採經禮參酌秦法雖適物觀時有救崩敝然先王之容典葢多闕矣是以賈誼仲舒王吉劉向之徒懐</hi>
<hi>憤歎息所不能已也</hi>雖魏徵房杜未免於有慙<hi>唐書禮樂志太宗時中書令房𤣥齡</hi>
<hi>秘書監魏徴與禮官學士等因隋之禮增之為貞觀禮可謂盛矣而不能至於三代之隆者具其文而意不在</hi>
<pb n="KR4d0288_WYG_003-32a"/>
<hi>焉</hi>今資鴻碩之討論<hi>校獵賦鴻生鉅儒文選三事九司宏儒碩才</hi>乃備燕閒<lb/>
之顧問佇蒐曠典増賁昌辰移斟酌元氣之工<hi>漢書北斗天子</hi>
<hi>喉舌斟酌元氣運乎四時尚書出納王命賦政四海所謂制氣之臣也李嶠上高長史書撫八翼而登泰階提</hi>
<hi>七星而酌元氣</hi>居坱圠大鈞之任某棲棲冷舍落落窮途<hi>文選窮途</hi>
<hi>悔短計杜詩窮途愧知已</hi>曽未埽先生之門遽䝉推長者之轂逖聞<lb/>
顯拜倍激懦𠂻斯文抑何幸與此生亦不孤矣刺六經<lb/>
作王制允藉洽聞<hi>漢郊祀志博士諸生刺六經中作王制注刺取之也劉向傳博物洽聞</hi>
徵諸生起朝儀終歸汲引<hi>叔孫通傳通之降漢從弟子百餘人然無所進專言諸故</hi>
<pb n="KR4d0288_WYG_003-32b"/>
<hi>羣盗壯士進之弟子皆曰事先生數年幸得從降漢今不進臣等專言大猾何也通乃謂曰漢王方蒙矢石争</hi>
<hi>天下諸生寜能鬭乎故先言斬將搴旗之士諸生且待我我不忘矣及與諸生共起朝儀拜為奉常因進曰諸</hi>
<hi>弟子儒生隨臣久矣與共為儀願陛下官之髙帝悉以為郎諸生乃喜曰叔孫生聖人知當世務李翺集汲引</hi>
<hi>之惠如㠶得風</hi>其為闓懌<hi>司馬相如傳昆蟲闔懌注闓懌皆悦也</hi>未易敷云<lb/>
　　賀顔直院<lb/>
渙敷龍檢晉直鼇扉<hi>韻㑹鼇海中大鼈作鰲非李衛公詩畫壁看飛鶴仙圖見巨鼇注内</hi>
<hi>署垣壁北畫松鶴西畫海中曲龍山筆談宋白賈黄中皆先達鉅儒同在鼇禁</hi>百日掌綸方播<lb/>
南宫之詠九天落筆果參内相之游<hi>杜詩觀我落筆中書堂</hi>稽古<lb/>
<pb n="KR4d0288_WYG_003-33a"/>
所䝉有識相慶恭惟某官器度凝重才質疏明校藝最<lb/>
優出太學三萬人之上<hi>儒林傳順宗感張酺之言乃更修黌宇凡所造千八百五十室</hi>
<hi>自是游學增多至三萬餘生</hi>紬書益富居瀛洲十八士之先凜特操<lb/>
之不回樂外庸之自詭襆被而去則五袴之謠起<hi>襆音伏或</hi>
<hi>作幞晉書魏舒傳舒遷浚儀入為尚書郎時言沙汰郎官非其才者罷之舒曰吾即其人也襆被而出同寮素</hi>
<hi>無清論者咸有愧色談者稱之韓文襆被入直</hi>攬轡而行則萬庾之課登<hi>文選位登</hi>
<hi>萬庾積</hi>宵衣動前席之思星駕促介圭之覲<hi>詩星言夙駕</hi>坐粉<lb/>
闈而典瑞既推鴻碩之才<hi>白樂天詩文昌新入有光輝紫界宫墻白粉闡葢尚書省</hi>
<pb n="KR4d0288_WYG_003-33b"/>
<hi>皆以粉塗壁畫古賢列士曰畫省亦曰粉省唐百官志禮部郎中員外郎掌圖書祥瑞景星慶雲為大瑞其名</hi>
<hi>物六十四白猿赤兎為上瑞其名物三十八蒼烏赤鴈為中瑞其名物三十有二嘉禾芝草木連理為下瑞其</hi>
<hi>名物十二又周禮大宗伯之屬有典瑞中士二人令狐楚詩開箱何處送新圖</hi>登玉署以摛詞<lb/>
仍奉燕閒之問便蕃帝渥從臾儒流<hi>從臾亦作慫慂方言南楚凡已不欲</hi>
<hi>喜怒而旁人説者謂之慫慂亦作縱臾衡山王傳日夜縱臾如淳曰縱才勇切臾讀作勇師古曰奬勸也文選</hi>
<hi>鬱從臾而未揚</hi>將以高文大册鼔羣動之情<hi>西京雜記軍旅之際戎馬之間飛書</hi>
<hi>馳檄用枚皋廟堂之上朝廷之中髙文大策用相如</hi>必有崇論谹議沃四聰之聽<lb/>
<hi>谹音宏説文谷中嚮司馬相如傳必持崇論谹議創業垂統為萬世䂓揚雄傳夫閎言崇議幽微之途葢難與</hi>
<pb n="KR4d0288_WYG_003-34a"/>
<hi>覽者同也</hi>能引君於當道信為國之有人頗牧在吾禁中隠<lb/>
然輿望<hi>畢諴傳諴入翰林為學士党項擾河西宣宗召訪邊事諴援質古今條破羌狀甚悉帝悦曰不</hi>
<hi>意頗牧在吾禁中宋李廸為學士真宗問陜西兵幾何對曰臣向在本道以小册書兵馬糧草之數以備調發</hi>
<hi>今猶在佩囊中帝令探取之曰不意頗牧在吾禁中徐湘啟將謀邊事稱頗牧於禁中豈止文書繼陸呉於庭</hi>
<hi>内邵博傳中禁自得頗牧當饋不忘蕭曹洪适啟壯猷經武定堂下之孫呉妙畧緯文得禁中之頗牧</hi>周<lb/>
召相於王右由此階升某邊部有行下陳莫旅編之詩<lb/>
書而無愧爭覩雲章<hi>韓文編之乎詩書之䇿而無愧措之乎天地之間而無虧詩倬彼雲</hi>
<hi>漢為章於天</hi>送以禮樂而有光正資波潤<hi>詩序皇皇者華君遣使臣也送之以</hi>
<pb n="KR4d0288_WYG_003-34b"/>
<hi>禮樂言逺而有光華也</hi>其為開懌罔既輸陳<lb/>
　　又賀顔郎中兼直院<lb/>
龍光錫命<hi>詩為龍為光又何天之龍鄭注讀作寵榮名之謂</hi>鼇直登賢獨誦儀<lb/>
曹之書學豈專於一藝<hi>南史梁武帝問僕射徐勉求一有學藝解朝儀者為尚書儀曹</hi>
<hi>郎勉曰孔休源識見清通詳練故事自晉宋起居注誦畧上口即日除尚書儀曹郎每議建訪前事休源即以</hi>
<hi>所誦記隨機決㫁曾無疑滯吏部任昉謂之孔獨誦</hi>兼綰翰林之誥文酷似乎六<lb/>
經<hi>杜詩紫誥仍兼綰黄麻似六經</hi>朝論穆清儒林震耀恭惟某官識涵<lb/>
今古聲塞天淵<hi>楚詞聲盈塞乎天淵</hi>極高明之性而蹈乎中稟剛<lb/>
<pb n="KR4d0288_WYG_003-35a"/>
大之氣而養以直為梁辟雍之海久矣上游<hi>詩造舟為梁班固辟</hi>
<hi>雍詩廼流辟雍辟雍湯湯聖辟雍海流道徳之富三輔黄</hi>　<hi>蒞止造舟為梁西都賦辟雍水四周於外象四</hi>
<hi>海也桓彜傳豁陵厲於上游</hi>鼓枻蓬萊之池翩然捷出<hi>枻音曵棹也一曰柂楚詞</hi>
<hi>鼓枻而去漢書建章宫北太液池中有蓬萊方丈瀛洲壺梁象海中神山</hi>人皆期之以不次<lb/>
之用<hi>袁盎傳待以不次之位明帝紀僕從射𨽻皆受不次之位荀子賢能不待次而舉曲阜行上官均制</hi>
<hi>俎豆之議著為典常牋奏之文傳為口實秩清望重時儒所貴不次之擢多此途出</hi>公獨凜然有<lb/>
難進之風<hi>韓詩致君豈無術自進誠應難</hi>忽辭瑞錦之窩<hi>春明朝退錄禮部員外郎</hi>
<hi>為瑞錦窩李昉討衣惹御香拖瑞錦鄭谷詩錦帳名郎重錦窩余日華詩儀曹之號錦窩牋奏是掌容臺之起</hi>
<pb n="KR4d0288_WYG_003-35b"/>
<hi>綿蕝禮樂攸司</hi>暫偃凝香之寢<hi>偃偃息也詩或息偃在牀韋應物詩燕寢凝清香</hi>豈有<lb/>
第一流之清望<hi>白居易行賈餗中書舍人制非第一流不在其位</hi>乃令閲四載<lb/>
以外居趣駒駱之轡以勞還<hi>詩序四牡所以勞使臣之來</hi>排虎豹之<lb/>
闗而直上<hi>離騷虎豹九闢兮害下人些</hi>擄陳益壯眷奬甚濃有郎位<lb/>
於積星之間亦云舊矣知制誥於百日之内尚竊遲之<lb/>
想湧泉之思如傾<hi>蘇頲傳𤣥宗平内難書詔填委獨頲在太極後閣口所占授功狀百緒輕</hi>
<hi>重無差吏白曰丐公徐之不然手脱腕矣李嶠曰舍人思若湧泉吾所不及文選文若春華思若湧泉藝文類</hi>
<hi>聚沉思泉涌華藻雲浮</hi>驚燦花之詞立就<hi>天寳遺事李白説論皆成句讀如春葩麗藻燦</hi>
<pb n="KR4d0288_WYG_003-36a"/>
<hi>乎齒牙時號燦花之論</hi>遵上志於四方萬里之逺感士心於一札<lb/>
十行之間非有軼材孰當華選豈惟文章追兩都之舊<lb/>
抑欲禮樂還三代之醇大宗伯之討論仍資婉畫<hi>杜詩春官</hi>
<hi>驗討論</hi>真學士之除拜佇錫贊書某學校閒官門牆故吏<lb/>
自視溝中之斷曽䝉堂下之攜喜聆嘉音頓起懦志仁<lb/>
人念舊忍令席蓐之棄捐<hi>晉文公至河令席蓐捐之咎犯哭曰席蓐所以卧也見君</hi>
<hi>棄之臣不勝哀</hi>下客希榮但把衣冠而拂拭<hi>王吉與貢禹為友吉為益州刺史貢</hi>
<hi>聞之拭冠以待</hi>其為慶抃罔既言宣<lb/>
<pb n="KR4d0288_WYG_003-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　橘山四六巻三<lb/>
</p>
<p>
</p>
  </div>
</body>
</text>
</TEI>
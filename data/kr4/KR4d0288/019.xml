<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>橘山四六卷十九</head>
    <p>
<pb n="KR4d0288_WYG_019-1a"/>
欽定四庫全書<lb/>
　橘山四六卷十九　　　　宋　李廷忠　撰<lb/>
　　　　　　　　　　　明　孫雲翼　注<lb/>
　　賀王總領陞太府少卿<lb/>
宸庭渙寵司府晉班<hi>初學記大府卿周官也唐光宅初改為司府卿</hi>六路總於<lb/>
一臺坐致戎儲之裕九卿亞於三事彌增使簜之榮<hi>左雄</hi>
<hi>傳九卿位亞三事班在大臣</hi>賀聲流傳懦志頓起恭惟某官凝然重<lb/>
鎮朗若清裁以藝文冠冕於諸儒有條教凖繩於百吏<lb/>
<pb n="KR4d0288_WYG_019-1b"/>
且相如揚雄擅名於蜀蔑聞勲業之焜煌<hi>漢書地里志巴蜀廣漢本</hi>
<hi>南夷及司馬相如游宦京師諸侯以文詞顯於世鄉黨慕循其迹後有王褒嚴遵揚雄之徒文章冠天下</hi>彼<lb/>
管仲晏子當路於齊徒見智謀之蹇淺孰若岷峨之秀<lb/>
来宣漢沔之威勿云傾天下之貨以給不用之軍事須<lb/>
有偹當知流地上之錢以權常平之物算實無遺自易<lb/>
劵之令既新<hi>玉海初蜀民以鐵錢重私為券謂之交子以便貿易至大中祥符末薛田為轉運使請</hi>
<hi>官置交子務以榷其出入詔從之置益州交子務</hi>而救時之功滋茂一階未足<lb/>
以示勸六命又從而加褒<hi>周禮王之卿六命</hi>内而聨月掌之華<lb/>
<pb n="KR4d0288_WYG_019-2a"/>
外以䕶雲屯之衆國勢自關於輕重公心何間於險夷<lb/>
然樞極之本萬兵及冡司之治九賦<hi>周禮太府掌九貢九賦九功之貳以</hi>
<hi>受其貨賄之入頒其貨於之府受藏之府頒其賄于受用</hi>如斯大任盖所優為僉論歸<lb/>
之中召至矣某叨乘荒障結戀崇牆蓋嘗䝉察識於趨<lb/>
承之間遂令效摩拊於殘創之後邊民未忍推去舊觀<lb/>
庶幾復還<hi>庾翼與王羲之書吾有伯英章草十紙過江亡失嘗歎妙迹永絶忽見足下答家兄書煥</hi>
<hi>若神明頓還舊觀</hi>兹聞拜除預有光輝玉墀春近須知到枯瘁<lb/>
之根天宇秋髙尚喜托澄清之芘其為誠嚮罔究言宣<lb/>
<pb n="KR4d0288_WYG_019-2b"/>
　　賀京西柴安撫<hi>宋京西路襄陽等九軍州安撫司治在襄陽府</hi>
出綍疏恩建麾作牧<hi>文選受瑞折珪建麾作牧</hi>整皇華六轡之馭績<lb/>
用有成擁元戎十乘之車部封如故隣光所照邊瑣不<lb/>
驚恭惟某官特立之儒間生於世斯道抜俗雖泰山不<lb/>
足以為髙以才濟時如大海莫知其所止涉筆清嚴之<lb/>
署剖符險要之區居邊方何異於立朝有郡最允宜於<lb/>
刺部<hi>漢百官表位居牧伯分刺諸州</hi>公之素藴帝所深知總獄訟財賦<lb/>
之司多多益辦<hi>宋制安撫掌兵民之政帥其屬而聴其獄訟頒其禁令定其賞罰稽其錢穀甲</hi>
<pb n="KR4d0288_WYG_019-3a"/>
<hi>械出納之名籍</hi>任禮樂詩書之帥綽綽有餘華之以延閣之名<lb/>
重之以連城之寄<hi>吾丘夀王傳連十餘城之守任四千石之重</hi>且召公開國<lb/>
分西陜而有稱使孔子相王為東周而亦可某阻陪前<lb/>
武喜聴先庚紀登臨峴首之碑名流相繼<hi>羊祜事己見杜預傳預好</hi>
<hi>為後世名刻石為二碑紀其勲績一沉萬山之下一立峴山之上李詩訪古登髙峴又峴山臨漢水水緑沙如</hi>
<hi>雪上有墮淚碑青苔久磨滅</hi>詠控帶荆門之句大芘焉依<hi>韓文控帶荆門逺飄</hi>
<hi>零漢水長</hi>其為忻翹罔罄敷叙<lb/>
　　賀宋提刑除兵部郎中<lb/>
<pb n="KR4d0288_WYG_019-3b"/>
祥刑奏最<hi>尚書有邦有土告爾祥刑</hi>温詔趨歸海内蒼生方共仰郎<lb/>
官之宿<hi>漢明帝紀郎官上應列星</hi>河東故吏難獨私刺史之天<hi>東坡詩一</hi>
<hi>見刺史天</hi>敢誦所聞更持此賀恭惟某官卓然儒行清矣僊<lb/>
材<hi>杜詩神僊才有數</hi>自先儒擅四蜀之名實生魁彦雖本朝推<lb/>
二宋之懿難儷慶門<hi>宋庠字公序宋祁字子京同舉進士禮部奏祁第一庠第三章獻太</hi>
<hi>后不欲以弟先兄乃擢庠第一而置祁第十人呼曰二宋以小大别之宋史贊曰咸平天聖間父子兄弟以功</hi>
<hi>名著聞於時者于陳堯叟宋庠見之庠明練故實文藻雖不逮祁孤風雅操過祁逺矣</hi>来登振鷺<lb/>
之庭孰識㝠鴻之志寤以片言而不合<hi>車千秋傳以一言寤意房綰傳</hi>
<pb n="KR4d0288_WYG_019-4a"/>
<hi>贊綰以忠義自奮片言寤主</hi>禄之萬鍾而莫囘袖月賜之筆以去朝<lb/>
端衣晝行之錦而游鄉國從容易節慷慨登車江波亦<lb/>
至於澄清塞草皆為之豐美名已喧於紫闕<hi>楚詞紫貝闕兮珠宫</hi>
夢猶遶於青城<hi>河圖括地象青城三十六峯在青城縣北三十二里有八大洞應八節七十二</hi>
<hi>小洞應七十二候為第五大洞天青城山記此山為五岳之長故名丈人杜詩自為青城客不唾青城地為愛</hi>
<hi>丈人山丹梯近幽意錢起詩蜀西南山千萬重仙經最説青城峯</hi>袂挹浮丘恐難從於<lb/>
雅興<hi>楚元王傳少時嘗與魯穆生申公俱受詩於浮丘伯伯者孫卿門人也郭璞遊仙詩左揖浮丘袂</hi>
席前宣室宜入對於清光<hi>賈誼傳上方受釐宣室因感鬼神事而問鬼神之本誼具</hi>
<pb n="KR4d0288_WYG_019-4b"/>
<hi>道所以然之故至夜半文帝前席晁錯傳莫能望陛下清光</hi>况從元士之游<hi>常衮制郎官古</hi>
<hi>之元士天下之事多所闗決其於損益大矣</hi>實號大臣之次<hi>通典尚書郎選極清美為大臣</hi>
<hi>之副</hi>上不輕畀嗣有顯除某素屬知音倍増喜色撫摩政<lb/>
拙既容棲一木之隂吹送恩深尚願附九霄之翼其為<lb/>
誠嚮曷究名言<lb/>
　　賀尤提舉除都官郎中<hi>刑部有都官郎中魏官本因漢置司𨽻校尉其屬官</hi>
　　<hi>有都官從事二人掌中都中郎官不法事因以名官宋制掌案四軍大將案吏籍案配籍案雜事</hi>
帝命疇庸郎才應選<hi>唐源乾曜執法乾曜子潔為李林甫求司門郎中乾曜素薄之曰郎</hi>
<pb n="KR4d0288_WYG_019-5a"/>
<hi>中應得才望哥奴豈郎中才耶唐㑹要㑹昌五年勅六官分事四方取則尚書郎皆是妙選須稱職司</hi>脩<lb/>
平凖之書以佐國用嘉奏有聞持太史之筆以登朝行<lb/>
先猷可繼戀軒甚切賀厦敢稽恭惟某官學統聖真氣<lb/>
鍾神秀臧孫諫而有後况逢昭徳之君<hi>左傳桓公二年取郜大鼎於宋</hi>
<hi>臧哀伯諫曰君人者将昭徳塞違以臨照百官猶懼或失之况將昭違亂之賂器於太廟其若之何周内史聞</hi>
<hi>之曰臧孫達其有後於魯乎君違不忘諫之以徳</hi>陳咸進而最先見謂名卿之<lb/>
子<hi>陳咸傳咸三公子少顯名於朝廷而薛宣朱博翟方進孔光等仕宦絶在咸後皆以廉儉先至公卿而咸</hi>
<hi>滯於郡守</hi>傳一家文章之印著萬里功名之鞭凡所踐敭藉<lb/>
<pb n="KR4d0288_WYG_019-5b"/>
甚譽處雙旌所憩嘯吟開衡岳之雲<hi>東坡韓文公廟碑公之精誠能開衡</hi>
<hi>山之雲而不能回憲宗之惑韓集謁衡岳詩噴雲泄霧藏半腹雖有絶頂誰能窮我来正值秋雨節隂氣晦昧</hi>
<hi>無清風潛心黙禱若有應豈非正直能感通須㬰浄掃衆峯出仰見突兀撑青空楊萬里啓人仰傅巖之雨天</hi>
<hi>開衡岳之雲</hi>六轡載馳精采照荆江之水聊煩問俗趣使登<lb/>
仙為能豐京庾之外儲是用頒秋臺之中詔<hi>宋制宜進秋臺之聨</hi>
有華自逺来媚於京豈惟馨香増粉署之妍又將光輝<lb/>
復紫機之舊某左符有守前戺莫賓久依蘇刺史之天<lb/>
未酬知遇肯為李將軍之地尚賴全存<hi>史記獨不為李將軍地乎李梅</hi>
<pb n="KR4d0288_WYG_019-6a"/>
<hi>亭啟不謂蘇天尚為李地</hi>舞手載忻濡毫罔喻<lb/>
　　䕫路通判到任謝廟堂<lb/>
竊麾荆户邊奏蔑聞引漕䕫門寵靈狎至蓋特達廟堂<lb/>
之意非夤縁媒介之言衆為驚嗟已知僥倖在漢八使<lb/>
選從朝行入蜀二人上應乾象故能奉宣臨軒之戒令<lb/>
足以聳動列城之觀瞻未聞以一孤士誤當路之知由<lb/>
一小壘専外臺之計如某者㷀㷀無助<hi>㷀亦作惸喬知之詩惸惸孤形</hi>
<hi>影</hi>琭琭自持<hi>琭亦作碌馮衍傳碌碌如玉周嵩云惟阿奴碌碌當在阿母前平原君列傳作録録</hi>
<pb n="KR4d0288_WYG_019-6b"/>
<hi>蕭曹贊作鹿鹿言在凡鹿中馬援傳更共陸陸注猶碌鹿鹿碌也平原君傳注録録謂隨從也音義並同方秋崖啓</hi>
<hi>無竒魚魚自守又徒抱區區見謂碌碌互見第八巻</hi>苦骨勞筋甘逐食江湖之上<lb/>
蒼顔白髪歎還丹日月之遲<hi>杜詩裋褐風霜入還丹日月遲</hi>公道一伸<lb/>
賢方四闢自蹤迹甫離於銅墨而姓名已挂於鈞衡處<lb/>
以箳篂初非遐棄畀之符竹竟得超除雖僅聞一考之<lb/>
書亦畢効五窮之技収還舊觀撫集新甿忽明綸飛下<lb/>
於天霄以英簜按行於山國靖循非據莫識所從矧部<lb/>
封控三峽之雄<hi>酈道元水經注巴東三峡謂廣溪峽巫峽西陵峽也三峽七百里中兩岸連山</hi>
<pb n="KR4d0288_WYG_019-7a"/>
<hi>畧無闕處重巖疊嶂隠蔽天日非亭午夜分不見日月杜宇所鑿以通江水宜都山川記自黄牛灘東入西陵</hi>
<hi>界至峽口一百許里山水紆曲林木髙茂猿鳴至清山谷傳響泠泠不絶行者聞之莫不懐土故漁者歌曰巴</hi>
<hi>東三峽巫峽長猿鳴三聲淚霑裳巴東三峽猿鳴悲猿鳴三聲淚霑衣一説三峽謂明月峽巴峡巫峽李詩暮</hi>
<hi>雨向三峡杜詩忠州三峽外又三峽星河影動搖又白帝重為三峡鎮又三峽樓臺掩日月又一説明月峡巫</hi>
<hi>山峡廣澤峡出蜀都賦注</hi>而計司居四路之劇<hi>四路謂益梓利䕫</hi>吏選得以<lb/>
銓綜<hi>轉運嵗察所部亷能而保任之若罷軟或冒法則隨其職事劾奏</hi>民隠在乎諮諏<lb/>
<hi>宋至道中詔曰天下物宜民問利病惟轉運使得以周知更互赴闕廷見詢問焉</hi>豈伊冗瑣之<lb/>
流冒此光華之選兹蓋伏遇某官姬勲垂世尹徳在躬<lb/>
<pb n="KR4d0288_WYG_019-7b"/>
<hi>尚書惟尹躬暨湯咸有一徳</hi>植翹材館不朽之規秉中書堂無私之<lb/>
筆飛鴻振鷺盡成梁國之網羅苦李粗桃曲借西山之<lb/>
畦逕<hi>唐詩桃蹊李徑盡荒涼杜詩桃蹊李徑年雖故</hi>不以位卑而勢邈取其齒<lb/>
老而智専<hi>韓非子齊桓公伐孤竹還迷失道管仲曰老馬之智可用放馬隨之遂得道韓文聖賢之</hi>
<hi>能多農馬之智専</hi>往觀民風毋辱君命某誓當刻勵勉効馳驅<lb/>
蛇雀之銜珠環竊少報恩之具<hi>搜神記隋侯出行見大蛇中㫁疑其靈使人以</hi>
<hi>藥封之蛇乃能去其後蛇銜珠以報之詳見前駱賓王啓隂山之雀敢懐飱蕋之心漢東之蛇期致投珠之報</hi>
<hi>庾信啓蓬萊謝恩之雀白璧四環漢水報徳之蛇明珠一寸</hi>馬牛之運芻粟尚恢經<lb/>
<pb n="KR4d0288_WYG_019-8a"/>
武之圖<lb/>
　　通交代鮮于安撫<lb/>
計臺虚席久煩連帥之攝承守障空餐忽玷皇華之遣<lb/>
送既託名於交事復取庇於同寅何一妄庸<hi>漢魏勃教齊王反漢</hi>
<hi>既誅吕氏罷齊王兵灌嬰使使召責問勃勃曰失火之家豈暇先言大人而後救火乎因退立股戰而恐嬰熟</hi>
<hi>視笑曰人謂魏勃勇妄庸人耳</hi>有二榮幸恭惟某官蜀都紫氣魏闕丹<lb/>
心衣天孫織錦之裳飄然游覽袖庖丁發硎之刃妙矣<lb/>
剸裁堂中坐嘯以分憂幕下運機而靖難轉入玉旒之<lb/>
<pb n="KR4d0288_WYG_019-8b"/>
聽疊膺金節之除凡云刑獄芻糧率歸亷問兼有詩書<lb/>
斧鉞式副簡求作巨鎮於䕫子之門<hi>左傳僖公二十六年楚滅䕫以䕫子</hi>
<hi>歸注䕫楚同姓國今建平秭歸縣亦名巴子國杜詩瘴除䕫子國又䕫子之國杜陵翁王延禧詩䕫子城新築</hi>
<hi>長江更作濠百蠻歸指掌三峽見秋毫</hi>寓鴻名於老氏之室自崇牙大纛<lb/>
之借重<hi>黄帝内傳𤣥女為帝制𤣥纛十二以主兵二儀實録纛皂繒為之似蚩尤之首軍發祭纛</hi>覺<lb/>
赤甲白鹽之増髙<hi>赤甲山在夔州不生樹木土石皆赤如人袒背故曰赤甲白鹽山亦在䕫</hi>
<hi>州崖壁髙峻色若白鹽荆州記峽之首北岸曰白鹽峯中黄龍灘沿泝所忌水經注白帝山北接縁馬嶺南接</hi>
<hi>赤甲山杜詩奔峭背赤甲㫁崖當白鹽又白鹽危嶠北赤甲古城東又赤甲白鹽俱刺天</hi>併施漕引<lb/>
<pb n="KR4d0288_WYG_019-9a"/>
之能益致戎儲之裕虎避吾境<hi>劉昆傳毘為𢎞農太守先是崤黽驛道多虎災</hi>
<hi>行旅不通昆為政三年仁化大行虎皆負子渡河宋均傳均為九江大守郡多虎患常募設檻穽均曰咎在殘</hi>
<hi>吏其務退奸貪進忠良一去檻穽虎相與東游渡江羅隠傳虎知應去境</hi>馬躍於槽<hi>韓文士飽而歌</hi>
<hi>馬騰於槽鄭雪巖啓馬踴躍槽鴻歸得所</hi>舍人端合治裝<hi>曹參傳告舍人趣治裝吾且入相</hi>
天子行將有詔<hi>韓文無疾其驅天子有詔</hi>某初微邊最誤沐上恩俾<lb/>
乘傳以奚堪知維藩之足恃<hi>詩价人維藩</hi>眷情特厚慶問先<lb/>
臨遡三峽水之詞源漸聆逸韻<hi>杜詩詞源倒流三峽水</hi>通五丈原<lb/>
之餉道尚踵成規悦慕所叢名言匪喻<lb/>
<pb n="KR4d0288_WYG_019-9b"/>
　　交印謝鮮于安撫<lb/>
一介行李訪流馬之遺蹤十乘元戎忝交龜之雅契即<lb/>
親誨矩疊拜書函恭惟某官文武兼才<hi>漢朱穆傳兼資文武海内竒士</hi>
<hi>唐裴行儉為安撫大使使滿至京師將吏為刻石紀功帝勞曰行儉提孤軍深入萬里兵不血刃叛黨擒夷可</hi>
<hi>謂文武兼備矣</hi>古今達學逺撫長駕凌千里以無前勁節髙標<lb/>
貫四時而獨秀箳篂奏最襦袴興謠兩川瞻使節之榮<lb/>
三峽倚帥垣之重政刑清暇威信著明出藩即入從之<lb/>
階朝奏有暮召之寵某謬將皇指己次部封拂紅篆於<lb/>
<pb n="KR4d0288_WYG_019-10a"/>
剛辰有慚末至對緑樽於清夜無惜細論報命弗虔傾<lb/>
心徒切<lb/>
　　回本路程提刑<lb/>
誤恩將漕來䕶蜀門直指按刑同登漢道謂在太常叙<lb/>
拜之别許分皇華臨遣之光首枉慶緘益崇雅眷恭惟<lb/>
某官道髙伊洛文秀巴岷著功名之先鞭蜚騰直上操<lb/>
政事之餘刃盤錯皆空由贊治之最以儀中朝借涉筆<lb/>
之能以贊外府固應峨峨當軒墀而立胡乃業業為原<lb/>
<pb n="KR4d0288_WYG_019-10b"/>
隰之行蓋熟知上意之好生欲亟使逺民之䝉惠軺封<lb/>
夙駕貫索夜虚肯用司空城旦之書惟専彈治合持法<lb/>
從甘泉之槖入備論思某猥自乘邊驟令刺部信無分<lb/>
之可采幸有隣而不孤應二星之占偶聨榮於步武得<lb/>
五雲之貺知獨妙於語言佩服以還編摩曷既<lb/>
　　回本司屬官<lb/>
青天轉粟漫追杜老之吟緑水泛蓮肯入王公之幕一<lb/>
時俊逸四座光輝伏惟某官抱負竒才贊揚逺業惟賢<lb/>
<pb n="KR4d0288_WYG_019-11a"/>
是寶絶勝照乘之珠以禮為羅少屈翔霄之羽從容妙<lb/>
畫増益皇華固須推此道以致君遂將賀本朝之得士<lb/>
某乘邊無狀刺部何能幸借重於英僚庶不孤於使事<lb/>
領魚雁来書之貺莫辦報珍訪馬牛引漕之規尚資發<lb/>
藥<hi>莊子先生既来曾不發藥乎</hi>
　　回權屬官<lb/>
剖符荆戸邊最蔑聞畀節夔門上恩狎至正自甘寂寞<lb/>
以居外豈應玷光華之選中靖惟叨逾悉自吹借荷眷<lb/>
<pb n="KR4d0288_WYG_019-11b"/>
情之不薄枉慶問以相先有譽無箴既慚且感凡轉輸<lb/>
之大計昔所未聞幸寮寀之多材今其可免<lb/>
　　回張通判<hi>自注權參議</hi>
小行人之不韙叨此計權<hi>周禮小行人掌邦國賓客之禮籍以待四方之使者</hi>外<lb/>
司馬之同寅妙於贊畫隣輝所照<hi>魯仲連傳管仲光燭隣國白樂天詩光榮</hi>
<hi>照四隣</hi>老氣為增恭惟某官粹然天成達於世用風流文<lb/>
彩信所學之有傳富貴功名要以身而自致對揚滋久<lb/>
譽問甚休方乗輿分千里之光乃疊組借十連之重竚<lb/>
<pb n="KR4d0288_WYG_019-12a"/>
聞趣召入備論思某猥自乘邊驟令刺部懵於轉輸之<lb/>
大計幸然寮寀之多才首枉慶緘足觀髙誼聽别駕康<lb/>
沂之詠傾向彌深數扁舟泝峽之程接承伊邇其為欣<lb/>
快何可喻云<lb/>
　　通安制置<hi>按宋史嘉定二年以安丙為四川制置大使制置使始宣和間建炎以来各路</hi>
　　<hi>皆有使其後盡省惟四川沿江有焉四川係成都府沿江係明州</hi>
鼎鼐元臣重保釐於四蜀<hi>尚書命畢公保釐東郊</hi>輶軒小使謬將<lb/>
漕於三巴<hi>十道志渝州巴縣并巴東西是為三巴水經注劉璋分三巴今綿州曰巴西歸州曰巴東</hi>
<pb n="KR4d0288_WYG_019-12b"/>
<hi>夔州曰中巴杜詩中巴之中巴東山又疏鑿控三巴</hi>方依節制之榮合脩箋摯之<lb/>
敬恭惟某官抱社禝之器而被以文藻探聖賢之藴而<lb/>
養其本根勲名與二曜以争光氣節為一時之獨步從<lb/>
絳侯者無右袒之士故能成誅吕之功<hi>史記太尉令軍中曰為吕氏者</hi>
<hi>右袒為劉氏者左袒軍中皆左袒為劉氏宋開禧元年吳曦僣位興州安丙與楊巨源等誅曦於偽宫</hi>微<lb/>
管仲則皆左袵之民何以立強齊之業安危所寄中外<lb/>
具瞻升之鉉台而不為髙揭之旂常而無所愧過百萬<lb/>
師於枕席妙矣邊籌<hi>大戴禮明王之守也必折衝於千里之外其征也袵席之上還師趙</hi>
<pb n="KR4d0288_WYG_019-13a"/>
<hi>充國傳威信千里從枕席上過師注橋成軍安行若於枕席上過也余日華啓敵在目中出竒於帷幄之内師</hi>
<hi>行席上玩敵於掌股之間</hi>壯六十郡之藩垣晏然卧䕶敵騎至於驚<lb/>
遁蠻獠莫不服從凡所設施亶為卓絶<hi>孔光傳非有卓絶之能注踔髙</hi>
<hi>逺也</hi>才兼將相孰有如諸葛之賢忠貫神明行入踐汾陽<lb/>
之位<hi>郭子儀傳贊天寶末盜發幽陵外阻内訌子儀自朔方提孤軍轉戰逐北誼不還頋當是時天子西</hi>
<hi>走唐祚若贅旒而能輔太子再造王室雖唐命方永亦由忠貫日月神明扶持者哉</hi>某眇焉孤士<lb/>
久矣外官晚荷廟堂之知驟叨軍壘之寄未容滿嵗即<lb/>
使觀風當一傳馳驅之初得萬間幪覆其上以流馬運<lb/>
<pb n="KR4d0288_WYG_019-13b"/>
願承在後之鞭有衮衣歸尚快争先之睹其為嚮慕罔<lb/>
既占陳<lb/>
　　賀四川董制置<hi>按宋史嘉定七年以董居誼為四川制置使</hi>
維大邦屏選諸法從之英<hi>詩大邦維屏</hi>有外使車云是慈恩<lb/>
之舊矧方全制於四蜀疇非仰戴於二天喜兼常倫誠<lb/>
寓先贄恭惟某官世為國史<hi>左傳董狐古之良史也書法不隠</hi>家本儒<lb/>
宗<hi>董仲舒傳贊仲舒為羣儒首</hi>何王門曳裾之多獨安退静宜君子<lb/>
得輿之後徑上清華雅望脩名表表於搢紳忠言讜論<lb/>
<pb n="KR4d0288_WYG_019-14a"/>
拳拳於社稷張旜出境全璧還朝<hi>宋史嘉定六年遣居誼賀金主生辰㑹金</hi>
<hi>國亂不至而還</hi>適當六國據中原而紛爭安得一賢作邊方之<lb/>
重鎮上之屬意已久公之自任不凡舉坤維六十州而<lb/>
付之勝秦關百萬師而逺矣辭簪筆之侍暫分西頋之<lb/>
憂繼衮衣之歌即展東歸之慶某循行在逺欽拜寖疎<lb/>
想鳴玉於鴛鷺之行夙䝉推借<hi>文選厠迹鴛鷺行韓文鴛行參綺陌乂丹掖列</hi>
<hi>鴛鷺</hi>督飛芻於馬牛之運復得依馮咫尺所陳<hi>曹參傳奉咫尺之書</hi>
<hi>注八寸曰咫咫尺者言其簡牘或長咫或長尺喻輕率也</hi>毫分莫究<lb/>
<pb n="KR4d0288_WYG_019-14b"/>
　　回重慶權提刑洪知府<lb/>
奉使三峽之中謬司外計太守一州之表忝與同寅<hi>常衮</hi>
<hi>集參用名儒典領大郡執禮法以訓人居一州之表為千里之帥</hi>慶問先之髙懐異甚<lb/>
恭惟某官盤洲相種<hi>宋洪适字景伯官至翰林遷簽樞參政拜右僕射號盤洲謚文惠洪</hi>
<hi>平齋啓鐵硯關心莫續盤洲之地脈繡衣具眼好開泮水之天荒</hi>渝水吏聲<hi>渝水在遼西臨渝東</hi>
<hi>出塞又州名隋置宋改重慶府</hi>五萬巻傳家之書益昌所學二千石牧<lb/>
民之課獨最諸城就分繡斧之光改畀珪符之寵上眷<lb/>
所屬中召可期某侯度弗脩<hi>詩質爾人民謹爾侯度</hi>皇華曷稱繄<lb/>
<pb n="KR4d0288_WYG_019-15a"/>
芘存之是賴庶鰥曠之可逃邂逅南樓幸嘗有一日之<lb/>
雅蒼茫西棹愧莫報五雲之珍<hi>杜詩獨立蒼茫自咏詩蒼茫二字亦有作上聲</hi>
<hi>用者白樂天詩寒銷春蒼茫又野田何蒼茫東坡詩蒼茫瞰奔流又愁渡奔河蒼茫間蘇子美詩淮天蒼茫背</hi>
<hi>殘臘</hi>感激良深占陳曷既<lb/>
　　賀交代樂安撫<lb/>
六條廉問開雲氣於衡山十乘啓行搖星光於峽水先<lb/>
聲所震衆聽已孚矧榮連千佛之名復叨綰二臺之印<lb/>
其為夙契可廢脩詞恭惟某官極髙而蹈乎中至剛而<lb/>
<pb n="KR4d0288_WYG_019-15b"/>
養以直九成徵曲合登御於廟廷百中竒謀僅見稱於<lb/>
幕府上恨相知之晚今當嚮用之辰璽書函簜之交馳<lb/>
庾政鼎刑之兼舉<hi>左傳晉趙鞅荀寅帥師城汝濱遂賦晉國一鼓鐵以鑄刑鼎著范宣子所</hi>
<hi>為刑書焉又鄭鑄刑書注鑄於鼎</hi>眷言蜀道宻邇鄭鄉民俗之利病皆<lb/>
素知山川之險夷嘗徧歴寵以秘圖之直授以齋鉞之<lb/>
權<hi>白帖鑿凶門受齋鉞見聞録齊虞喜志林音側堦切凡師出齋戒受干受斧故云齋也魏志凡將出征必</hi>
<hi>齋戒於廟受命故曰齋斧方秋崖啓不以賊遺君父亟運帷籌誓安邊立功名誕分齋鉞</hi>即䕫所封<lb/>
分陜而治燒畬煑井庶幾銷愁歎之聲<hi>杜詩煮井為鹽速燒畬度地徧</hi>
<pb n="KR4d0288_WYG_019-16a"/>
<hi>峽土瘠居人燒地而耕謂之畬田夔有鹽井煑泉為鹽</hi>森㦸凝香孰若簉論思之<lb/>
列<hi>簉初救切鳥飛疾也唐書簉羽鴛鷺</hi>某猥兹督餫強以代庖願還麟虎<lb/>
之符少釋蚊䖟之負<hi>莊子是猶使蚊負山商蚷馳河張𤣥晏啓蚊蚋難勝於山岳韲灰何</hi>
<hi>報於生成韋承慶詩蚊力負山疲</hi>自曲江亭之宴别頗費夢思<hi>本事詩元稹為</hi>
<hi>御史鞫獄梓潼時白尚書在京與名輩游慈恩小酌花下為詩寄元曰花時同醉破新愁醉折花枝作酒籌忽</hi>
<hi>憶故人天際去計程今日到梁州時元果及褒城亦寄夢游詩曰夢君兄弟曲江頭也向慈恩院院遊驛吏催</hi>
<hi>人排馬去忽驚身在古梁州</hi>出瞿唐關而候迎豈勝距躍<lb/>
　　回遂寧許侍郎<lb/>
<pb n="KR4d0288_WYG_019-16b"/>
有華謂之使臣揆才曷勝所寶在於隣國降禮相親雖<lb/>
貴賤之分或殊豈往来之義可廢恭惟某官摩天負氣<lb/>
翻水成文<hi>韓詩文如翻水成初不用意為</hi>以四蜀之英魁四海之儒以<lb/>
萬世之策寤萬乘之主朝罄論思之益夕輸駁奏之忠<lb/>
當三宿出晝之時孟軻氏誠勇於退為五月渡瀘之舉<lb/>
葛武侯不憚其行<hi>杜詩渡瀘及五月</hi>邊屏以強上心所異免勞<lb/>
以元戎之事且尊吾法從之流聊復坐嘯乎玉堂山金<lb/>
璧池之間又將平步於龍首宫鴟尾閣之上考卜定矣<lb/>
<pb n="KR4d0288_WYG_019-17a"/>
趣裝俟之某久去門牆老行原隰喜接畛種𤓰之有地<lb/>
<hi>阮籍詩昔聞東陵𤓰近在青門外連畛距阡陌子母相鉤帶薛能詩邵平𤓰地接吾廬</hi>愧方船漕<lb/>
粟之無功<hi>酈食其傳蜀漢之粟方船而下</hi>舊辱賞音其敢息流波之操<lb/>
先廑惠問何足當垂露之書謝言弗工赧色滋甚<lb/>
　　回瀘州范安撫<lb/>
奏第天庭慚驥牛之並進<hi>鄒陽傳使不羈之士與牛驥同皂東方朔七諌服罷牛而</hi>
<hi>驂驥賈誼弔屈原文騰駕罷牛驂蹇驢兮驥垂兩耳服鹽車兮杜詩天驥跛足隨犛牛</hi>宦游江渚<lb/>
歎鴻燕之相違<hi>月令孟春之月鴻雁北向仲春之月𤣥鳥至八月白露之日鴻雁来後五日𤣥</hi>
<pb n="KR4d0288_WYG_019-17b"/>
<hi>鳥歸淮南子鴻雁代飛樂府子夜歌鴻雁搴北去孔燕指南飛沈約詩遙裔發海鴻連翩出簷燕春秋更去来</hi>
<hi>參差不相見李詩越燕喜海日燕鴻思朔雲秦少游詞南来飛燕北歸鴻韓文君出我入如相避然林克齋啓</hi>
<hi>膠庠游息悵鴻雁之去来計府交承託金蘭於出處鄭雪巖啟雖似燕鴻之相避詎容魚鯉之未將</hi>方扁<lb/>
舟泝峽之初屬大纛渡瀘之久髙公之誼先我以書恭<lb/>
惟某官文應霄躔望儲坤絡自魚鳬蠶叢之開國輩出<lb/>
異人<hi>揚雄蜀本紀蜀始王曰蠶叢次曰伯雍次曰魚鳬唐詩蠶叢及魚鳧開國何茫然</hi>如鳳麟<lb/>
芝草之瑞時首推明府穿朝衫而雅倦袖郎筆以遽行<lb/>
龍節虎符控臨荆水繡衣玉斧照耀蜀天眷兹江陽屬<lb/>
<pb n="KR4d0288_WYG_019-18a"/>
我賢帥儒兵無敵豈干戈介胄之威土俗自馴皆禮樂<lb/>
詩書之教外庸滋茂大任有歸某望阻光塵<hi>老子和其光而同其</hi>
<hi>塵張説詩朝市光塵絶</hi>屢更華序兹叨乘於小傳乃宻接於巨藩<lb/>
分楚月於南樓雖失趨承之便聚漢星於東井尚資輝<lb/>
映之多<hi>井鬼蜀分野天文志漢元年十月五星聚於東井</hi>報言甚疎有懐莫究<lb/>
　　賀范安撫除直煥章閣再任<lb/>
進職疏恩堯章增煥疇庸因任周屏益強載揚齋鉞之<lb/>
威合展慶函之禮恭惟某官兩川冠冕<hi>文選海内冠冕</hi>四瀆舟<lb/>
<pb n="KR4d0288_WYG_019-18b"/>
航欲天下之皆澄清風采不殊於漢使當朝廷之大述<lb/>
作詞華可繼於蜀公表著在壁星之間蕃宣居連國之<lb/>
上虎貔整暇蠻獠妥寜二年之最登聞九重之命亟下<lb/>
雖再屈雲霄之雋武頗鬱具瞻<hi>東坡集暫屈雲霄之步一蘇嶠嶺之民</hi>然<lb/>
盡銷田里之歎聲何妨終惠吏民素見於恱服江山復<lb/>
為之光輝殆如醫師探囊中之方皆其已試正恐宣室<lb/>
動前席之想行矣遄歸某附尾龍門傾心燕厦督方船<lb/>
之運顧何補於戎儲幸輔車之依尚有資於隣照懽悰<lb/>
<pb n="KR4d0288_WYG_019-19a"/>
所萃訥語奚宣<lb/>
　　賀鄭大諌除僉書兼參政<hi>按宋史嘉定七年秋七月以左諫議大夫鄭昭</hi>
　　<hi>先僉書樞宻院事兼權參知政事</hi>
二府對開一賢參用君臣若合符契既聞言聴而諌從<lb/>
軍國素有紀綱佇見政立而事舉揚兹休命示我強形<lb/>
恭惟某官為世清流得天正氣才堪大任他人不足而<lb/>
已有餘道以直行自昔甚難而今若易進接閶闔横踰<lb/>
縉紳凡五遷皆謇諤之司甫四載至宥宻之地蠻夷自<lb/>
<pb n="KR4d0288_WYG_019-19b"/>
擅久矣合講邊功江淮煩費蕭然方懲前事<hi>夏侯勝傅無懲前事</hi>
豈若帷幄得運籌之傑自然樽俎有折衝之威仍陪宰<lb/>
席之經綸<hi>宋制擢陪宰席</hi>併作儲宫之羽翼便蕃寵數超越常<lb/>
倫吉甫之憲萬邦實兼資於文武<hi>詩文武吉甫萬邦為憲朱穆傳兼資文武</hi>
<hi>海内竒士</hi>子儀之考中令蓋兩注於安危<hi>郭子儀傳以身為天下安危二十年</hi>
<hi>授中書令考二十四</hi>即攄逺猷克對前美某謬乘小傳仰託洪鈞<lb/>
聴顯拜之特殊覺懦衷之亦起在赤甲白鹽之下極力<lb/>
驅馳望黄樞紫機之間有光臨照其為懽抃罔既名言<lb/>
<pb n="KR4d0288_WYG_019-20a"/>
　　賀刑部范尚書<lb/>
出綍右省總綱中臺以君子聴棘木之刑務行公道則<lb/>
天下被蓼蕭之澤安有寃民<hi>詩蓼彼蕭斯零露湑兮詩序蓼蕭澤及四海也</hi>况<lb/>
象應北斗之尊且位當西火之次<hi>尸子西方為秋張景陽詩大火流坤維七</hi>
<hi>命龍火西頹暄氣初収</hi>觀瞻有煒頌咏交騰恭惟某官黼黻天成<lb/>
琳琅世濟在忠宣繼相之後挺挺祖風<hi>宋范純仁字堯夫謚忠宣文正</hi>
<hi>公之子文正公慶厯中參大政忠宣公元祐初拜右相</hi>至嘉定更化之初轟轟言<lb/>
路<hi>轟音烘羣車聲</hi>憸人誰不褫氣明主亦為霽威左史記事右<lb/>
<pb n="KR4d0288_WYG_019-20b"/>
史記言秋官掌刑春官掌禮代敷盤誥之旨勸講丘索<lb/>
之書華要徧儀便蕃異眷欲明清於庶獄莫貴重於六<lb/>
卿喉舌是司根本攸繫<hi>晉康帝起居注尚書萬事之本朕所責成</hi>上所欽恤<lb/>
公其端平先規克承謂輕殺非盛徳之事中詔嘉奬以<lb/>
好生為永命之原此即壽域八荒之成模又將台輔一<lb/>
門之相踵某謭焉無取誤矣受知顧簜節之叨逾惟翹<lb/>
材之依嚮轇轕星辰之上阻聴履聲驅馳原隰之間願<lb/>
窺鞭影懽悰所萃拙翰奚彈<lb/>
<pb n="KR4d0288_WYG_019-21a"/>
　　回成都揚提刑<lb/>
鼓枻泝流来穿楚峽<hi>杜詩乘濤鼓枻白帝城又即從巴峽穿巫峽</hi>揚鑣分路<lb/>
同上蜀天昔嘗附慈恩之姓名今又接皇華之步武賢<lb/>
哉從事惠及故人恭惟某官標格不凡源流益逺考汾<lb/>
隅周氏之譜世徳有承<hi>揚雄反離騷有周氏之蟬嫣兮或鼻祖於汾隅注言系出周氏</hi>
<hi>而食采於揚故曰始祖於汾陽也</hi>擅關西夫子之名家風固在甲於俊<lb/>
造之選<hi>禮記命鄉論秀士升之司徒曰選士司徒論選士之秀者而升之學曰俊士升於司徒者不征</hi>
<hi>於鄉升於學者不征於司徒曰造士</hi>服在華要之班金掌澄輝夜照棘林<lb/>
<pb n="KR4d0288_WYG_019-21b"/>
之下繡衣絢采晝行井絡之間<hi>栁文井絡坤垠</hi>寓直寶儲<hi>東坡謝龍</hi>
<hi>圖閣學士詩中禁寶儲上應奎璧之象先朝謨訓逺同河洛之符</hi>決平砥道<hi>漢書于定國決獄平</hi>
<hi>法務在哀矜詩周道如砥衛展陳諺言表諺言廷尉獄平如砥有錢生無錢死</hi>謂臨軒遣送之<lb/>
意厚故攬轡澄清之志髙以天下任諸身則我公歸有<lb/>
日某一違紫芝之宇<hi>唐房綰見元徳秀歎曰見紫芝眉宇使人利名之心都盡蘇源明嘗</hi>
<hi>語人曰吾不幸生衰俗所不恥者識元紫芝也王荆公詩紫芝眉宇傾一座</hi>五見黄菊之秋<lb/>
<hi>月令季秋之月菊有黄華楚詞餐秋菊之落英</hi>朅来輸將託在隣好孤山把酒<lb/>
猶記叙同登之懽<hi>孤山在西湖中獨立一峰林和靖隠居之所白樂天詩孤山園裏䴡如粧</hi>
<pb n="KR4d0288_WYG_019-22a"/>
復浦傳書聊用答先施之寵<hi>魚復浦在䕫州唐詩水生魚復浦</hi>其為傾<lb/>
嚮罔既占陳<lb/>
　　回四川趙茶馬<hi>都司提舉茶馬宋官名始于元豐四年從羣牧判官郭茂恂之請姑</hi>
　　<hi>併茶馬為一司</hi>
一臺漕挽之權上恩過予四路𣙜収之任外計獨優<hi>四路</hi>
<hi>謂成都益梓利益梓利三路應副博茶紬絹成都路産茶</hi>雖儁軌之莫攀尚隣輝之<lb/>
可借恭惟某官天人眉宇<hi>杜詩汝陽讓帝子眉宇真天人</hi>公室本枝唯<lb/>
萬乘知己之甚深故九霄除目之屢下稠疊雙旌之寄<lb/>
<pb n="KR4d0288_WYG_019-22b"/>
江漢流聲舂容六轡之行井參增耀<hi>禮記待其舂容韓文舂容乎大篇參</hi>
<hi>益州東井雍州</hi>方觀賜繡裳以歸覲旋聞易使傳而超陞緑華<lb/>
紫英獨擅摘山之利<hi>杜陽雜編同昌公主上毎賜饌其茶則有緑華紫英之號宋制掌摘</hi>
<hi>山煮海之利以佐國用又摘山市駿具著科條又講摘山之利得充廏之良</hi>輕蹄峻耳遂空<lb/>
過野之羣<hi>杜詩竹批雙耳峻風入四蹄輕韓文伯樂一過冀北之野而馬羣遂空非無馬也無良馬</hi>
<hi>也</hi>寵以秘府之隆名究此富邦之妙術佇攽一札入扈<lb/>
六飛<hi>袁盎傳騁六飛注六飛六馬之疾若飛也</hi>某將指非才齎身取庇曾未<lb/>
脩於雅好乃先辱於榮褒鸚鵡洲前幸嘗挹清風之表<lb/>
<pb n="KR4d0288_WYG_019-23a"/>
駒駰原上還思對白雪之甌<hi>詩我馬維駒又我馬維駰杜詩君家白盌勝霜雪</hi>
毣毣此情<hi>鮑宣傳極竭毣毣之思注毣音沐猶䝉䝉也謹厚之貌胡銓啓徒殫毣毣之誠靡効區區</hi>
<hi>之慮余日華啓引首仞牆惟沾沾而志喜拜手尺牘徒毣毣以馳誠</hi>縷縷難罄<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0288_WYG_019-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　橘山四六巻十九<lb/>
</p>
<p>
</p>
  </div>
</body>
</text>
</TEI>
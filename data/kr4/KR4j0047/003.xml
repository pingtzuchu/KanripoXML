<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>白石道人歌曲巻三</head> <lb/>
    <p>
<pb n="KR4j0047_WYG_003-1a"/>
欽定四庫全書<lb/>
　白石道人歌曲巻三<lb/>
　　　　　　　　　　　　　宋　姜夔　撰<lb/>
　慢<lb/>
　　　霓裳中序第一<lb/>
　　　　丙午歲留長沙登祝融因得其祠神之曲曰<lb/>
　　　　黄帝鹽蘇合香又於樂工故書中得商調霓<lb/>
　　　　裳曲十八闋皆虚譜無辭按沈氏樂律霓裳<lb/>
<pb n="KR4j0047_WYG_003-1b"/>
　　　　道調此乃商調樂天詩云散序六闋此特兩<lb/>
　　　　闋未知孰是然音節閒雅不類今曲予不暇<lb/>
　　　　盡作作中序一闋傳於世予方羇遊感此古<lb/>
　　　　音不自知其辭之怨抑也<lb/>
□□□一□□□□□□□□一□□□一□□一□<lb/>
亭臯正望極亂落江蓮歸未得多病却無氣力況紈扇<lb/>
□□□□□□□□□□□□□□□□□□□□□<lb/>
漸疎羅衣初索流光過隙歎杏梁雙燕如客人何在一<lb/>
<pb n="KR4j0047_WYG_003-2a"/>
□□□□□□□□　□□□□□□□□□□□□<lb/>
簾淡月彷彿照顔色　幽寂亂蛩吟壁動庾信清愁似<lb/>
□□□□□□□□一□□□一□□□□□□□□<lb/>
織沈思年少浪跡笛裏關山柳下坊陌墜紅無信息漫<lb/>
□□□□□□□□□□□□□□□□□□<lb/>
暗水涓涓溜碧漂零久而今何意醉卧酒壚側<lb/>
　　　慶宫春<lb/>
　　　　紹熙辛亥除夕予别石湖歸吳興雪後夜過<lb/>
<pb n="KR4j0047_WYG_003-2b"/>
　　　　垂虹嘗賦詩云笠澤茫茫雁影㣲玉峰重疊<lb/>
　　　　䕶雲衣長橋寂寞春寒夜只有詩人一舸歸<lb/>
　　　　後五年冬復與俞商卿張平甫銛朴翁自封<lb/>
　　　　禺同載詣梁溪道經吳松山寒天迥雪浪四<lb/>
　　　　合中夕相呼步垂虹星斗下垂錯雜漁火朔<lb/>
　　　　吹凛凛巵酒不能支朴翁以衾自纒猶相與<lb/>
　　　　行吟因賦此闋葢過旬塗藁乃定朴翁咎予<lb/>
　　　　無益然意所耽不能自已也平甫商卿朴翁<lb/>
<pb n="KR4j0047_WYG_003-3a"/>
　　　　皆工於詩所出竒詭予亦强追逐之此行既<lb/>
　　　　歸各得五十餘解<lb/>
雙槳蓴波一蓑松雨暮愁漸滿空濶呼我盟鷗翩翩欲<lb/>
下背人還過木末那囘歸去蕩雲雪孤舟夜發傷心重<lb/>
見依約眉山黛痕低壓　采香涇裏春寒老子婆娑自<lb/>
歌誰答垂虹西望飄然引去此興平生難遏酒醒波逺<lb/>
政凝想明璫素韈如今安在唯有闌干伴人一霎<lb/>
　　　齊天樂<hi>黄鍾宫</hi>
<pb n="KR4j0047_WYG_003-3b"/>
　　　　丙辰歲與張功父㑹飲張達可之堂聞屋壁<lb/>
　　　　間蟋蟀有聲功父約予同賦以授歌者功父<lb/>
　　　　先成辭甚美予徘徊茉莉花間仰見秋月頓<lb/>
　　　　起幽思㝷亦得此蟋蟀中都呼為促織善鬭<lb/>
　　　　好事者或以二三十萬錢致一枚鏤象齒為<lb/>
　　　　樓觀以貯之<lb/>
庾郎先自吟愁賦凄凄更聞私語露濕銅鋪苔侵石井<lb/>
都是曽聽伊處哀音似訴正思婦無眠起㝷機杼曲曲<lb/>
<pb n="KR4j0047_WYG_003-4a"/>
屏山夜涼獨自甚情緒　西窗又吹暗雨為誰頻斷續<lb/>
相和碪杵候館迎秋離宫弔月別有傷心無數豳詩漫<lb/>
與笑籬落呼燈世間兒女寫入琴絲一聲聲更苦<hi>宣政間有</hi>
<hi>士大夫製蟋蟀吟</hi>
　　　滿江紅<lb/>
　　　　滿江紅舊調用仄韻多不恊律如末句云無<lb/>
　　　　心撲三字歌者將心字融入去聲方諧音律<lb/>
　　　　予欲以平韻為之久不能成因泛巢湖聞逺<lb/>
<pb n="KR4j0047_WYG_003-4b"/>
　　　　岸簫鼔聲問之舟師云居人為此湖神姥夀<lb/>
　　　　也予因祝曰得一席風徑至居巢當以平韻<lb/>
　　　　滿江紅為迎送神曲言訖風與筆俱駛頃刻<lb/>
　　　　而成末句云聞珮環則協律矣書以緑箋沈<lb/>
　　　　于白浪辛亥正月晦也是歲六月復過祠下<lb/>
　　　　因刻之柱間有客來自居巢云土人祠姥輙<lb/>
　　　　能歌此詞按曹操至濡須口孫權遺操書曰<lb/>
　　　　春水方生公宜速去操曰孫權不欺孤乃撤<lb/>
<pb n="KR4j0047_WYG_003-5a"/>
　　　　軍還濡須口與東關相近江湖水之所出入<lb/>
　　　　予意春水方生必有司之者故歸其功於姥<lb/>
　　　　云<lb/>
仙姥來時正一望千頃翠瀾旌旗共亂雲俱下依約前<lb/>
山命駕羣龍金作軛相從諸娣玉為冠<hi>廟中列坐如夫人者十三人</hi>
向夜深風定悄無人聞珮環　神竒處君試看奠淮右<lb/>
阻江南遣六丁雷電別守東關却笑英雄無好手一篙<lb/>
春水走曹瞞又怎知人在小紅樓簾影間<lb/>
<pb n="KR4j0047_WYG_003-5b"/>
　　　一萼紅<lb/>
　　　　丙午人日予客長沙別駕之觀政堂堂下曲<lb/>
　　　　沼沼西負古垣有盧橘幽篁一逕深曲穿逕<lb/>
　　　　而南官梅數十株如椒如菽或紅破白露枝<lb/>
　　　　影扶疎著屐蒼苔細石間埜興横生亟命駕<lb/>
　　　　登定王臺亂湘流入麓山湘雲低昂湘波容<lb/>
　　　　與興盡悲來醉唫成調<lb/>
古城陰有官梅幾許紅萼未宜簮池面冰膠牆腰雪老<lb/>
<pb n="KR4j0047_WYG_003-6a"/>
雲意還又沈沈翠藤共閒穿徑竹漸笑語驚起卧沙禽<lb/>
野老林泉故王臺榭呼喚登臨　南去北來何事蕩湘<lb/>
雲楚水目極傷心朱戸黏雞金盤簇燕空歎時序侵㝷<lb/>
記曽共西樓雅集想垂楊還裊萬絲金待得歸鞍到時<lb/>
只怕春深<lb/>
　　　念奴嬌<lb/>
　　　　予客武陵胡北憲治在焉古城野水喬木參<lb/>
　　　　天予與二三友日蕩舟其間薄荷花而飲意<lb/>
<pb n="KR4j0047_WYG_003-6b"/>
　　　　象幽閒不類人境秋水且涸荷葉出地㝷丈<lb/>
　　　　因列坐其下上不見日清風徐來綠雲自動<lb/>
　　　　間于疎處窺見遊人畫船亦一樂也朅來吳<lb/>
　　　　興數得相羊荷花中又夜泛西湖光景竒絶<lb/>
　　　　故以此句寫之<lb/>
閙紅一舸記來時嘗與鴛鴦為侶三十六陂人未到水<lb/>
佩風裳無數翠葉吹涼玉容銷酒更灑菰蒲雨嫣然搖<lb/>
動冷香飛上詩句　日暮青葢亭亭情人不見爭忍凌<lb/>
<pb n="KR4j0047_WYG_003-7a"/>
波去只恐舞衣寒易落愁入西風南浦高柳垂陰老魚<lb/>
吹浪留我花間住田田多少幾囘沙際歸路<lb/>
　　　又<lb/>
　　　　謝人惠竹榻<lb/>
楚山修竹自娟娟不受人間袢暑我醉欲眠伊伴我一<lb/>
枕涼生如許象齒為材花藤作面終是無真趣梅風吹<lb/>
溽此君真恁清苦　須信下榻殷勤翛然成夢夢與秋<lb/>
相遇翠袖佳人來共看漠漠風烟千畝蕉葉窗紗荷花<lb/>
<pb n="KR4j0047_WYG_003-7b"/>
池館別有留人處此時歸去為君聽盡秋雨<lb/>
　　　眉嫵<hi>一名百宜嬌</hi>
　　　　戲仲逺<lb/>
看垂楊連苑杜若侵沙愁損未歸眼信馬青樓去重簾<lb/>
下娉婷人妙飛燕翠樽共欵聽艷歌郎意先感便攜手<lb/>
月地雲階裏愛良夜㣲暖　無限風流疎散有暗藏弓<lb/>
履偷寄香翰明日聞津鼓湘江上催人還解春䌫亂紅<lb/>
萬㸃悵斷魂烟水遙遙又爭似相攜乗一舸鎭長見<lb/>
<pb n="KR4j0047_WYG_003-8a"/>
　　　月下笛<lb/>
與客攜壺梅花過了夜來風雨幽禽自語啄香心度牆<lb/>
去春衣都是柔荑剪尚沾惹殘茸半縷悵玉鈿似掃朱<lb/>
門深閉早見無路　凝竚曽遊處但繫馬垂楊認郎鸚<lb/>
鵡揚州夢覺彩雲飛過何許多情須倩梁間燕問吟袖<lb/>
弓腰在否怎知道悞了人年少自恁虚度<lb/>
　　　清波引<lb/>
　　　　予久客古沔滄浪之烟雨鸚鵡之草樹頭陀<lb/>
<pb n="KR4j0047_WYG_003-8b"/>
　　　　黄鶴之偉觀郎官大別之幽處無一日不在<lb/>
　　　　心目間勝友二三極意吟賞朅來湘浦歲晚<lb/>
　　　　凄然步繞園梅摛筆以賦<lb/>
冷雲迷浦倩誰喚玉妃起舞歲華如許野梅弄眉嫵屐<lb/>
齒印蒼蘚漸為㝷花來去自隨秋雁南來望江國渺何<lb/>
處　新詩漫與好風景長是暗度故人知否抱幽恨難<lb/>
語何時共漁艇莫負滄浪烟雨况有清夜啼猿怨人良<lb/>
苦<lb/>
<pb n="KR4j0047_WYG_003-9a"/>
　　　法曲獻仙音<hi>俗名大石</hi>　<hi>黄鍾商</hi>
　　　　張彦功官舍在鐡冶嶺上即昔之教坊使宅<lb/>
　　　　高齋下瞰湖山光景竒絶予數過之為賦此<lb/>
虚閣籠寒小簾通月暮色偏憐高處樹隔離宫水平馳<lb/>
道湖山盡入尊俎奈楚客淹留久砧聲帶愁去　屢囘<lb/>
顧過秋風未成歸計誰念我重見冷楓紅舞喚起淡粧<lb/>
人問逋仙今在何許象筆鸞牋甚而今不道秀句怕平<lb/>
生幽恨化作沙邊烟雨<lb/>
<pb n="KR4j0047_WYG_003-9b"/>
　　　琵琶仙<hi>黄鍾商</hi>
　　　　吳都賦云户藏烟浦家具畫船惟吳興為然<lb/>
　　　　春遊之盛西湖未能過也已酉歲予與簫時<lb/>
　　　　父載酒南郭感遇成歌<lb/>
雙槳來時有人似舊曲桃根桃葉歌扇輕約飛花蛾眉<lb/>
正竒絶春漸逺汀洲自綠更添了幾聲啼鴂十里揚州<lb/>
三生杜牧前事休説　又還是官燭分烟奈愁裏匆匆<lb/>
換時節都把一襟芳思與空階榆莢千萬縷藏鴉細柳<lb/>
<pb n="KR4j0047_WYG_003-10a"/>
為玉樽起舞囘雪想見西出陽關故人初別<lb/>
　　　玲瓏四犯<hi>此曲雙調世別有大石調一曲</hi>
　　　　越中歲暮聞簫鼔感懷<lb/>
疊鼔夜寒垂燈春淺匆匆時事如許倦遊歡意少俛仰<lb/>
悲今古江淹又吟恨賦記當時送君南浦萬里乾坤百<lb/>
年身世唯有此情苦　揚州柳垂官路有輕盈換馬端<lb/>
正窺戸酒醒明月下夢逐潮聲去文章信美知何用漫<lb/>
贏得天涯羇旅敎説與春來要尋花伴侣<lb/>
<pb n="KR4j0047_WYG_003-10b"/>
　　　側犯<lb/>
　　　　詠芍藥<lb/>
恨春易去甚春却向揚州住㣲雨正繭栗梢頭㺯詩句<lb/>
紅橋二十四總是行雲處無語漸半脫宫衣笑相顧<lb/>
金壺細葉千朶圍歌舞誰念我髩成絲來此共尊俎後<lb/>
日西園緑陰無數寂寞劉郎自修花譜<lb/>
　　　水龍吟<lb/>
　　　　黄慶長夜泛鑑湖有懷歸之曲課予和之<lb/>
<pb n="KR4j0047_WYG_003-11a"/>
夜深客子移舟處兩兩沙禽驚起紅衣入槳青燈搖浪<lb/>
㣲涼意思把酒臨風不思歸去有如此水況茂陵遊倦<lb/>
長干望久芳心事簫聲裏　屈指歸期尚未鵲南飛有<lb/>
人應喜畫闌桂子留香小待提攜影底我已情多十年<lb/>
幽夢畧曽如此甚謝郎也恨飄零解道月明千里<lb/>
　　　探春慢<lb/>
　　　　予自孩㓜從先人宦于古沔女須因嫁焉中<lb/>
　　　　去復來幾二十年豈惟姊弟之愛沔之父老<lb/>
<pb n="KR4j0047_WYG_003-11b"/>
　　　　兒女子亦莫不予愛也丙午冬千巖老人約<lb/>
　　　　予過苕霅歲晚乗濤載雪而下顧念依依殆<lb/>
　　　　不能去作此曲別鄭次臯辛克清姚剛中諸<lb/>
　　　　君<lb/>
衰草愁烟亂鴉送日風沙囘旋平野拂雪金鞭欺寒茸<lb/>
帽還記章臺走馬誰念漂零久漫贏得幽懷難寫故人<lb/>
清沔相逢小窗閒共情話　長恨離多㑹少重訪問竹<lb/>
西淚珠盈把雁磧波平漁汀人散老去不堪遊冶無奈<lb/>
<pb n="KR4j0047_WYG_003-12a"/>
苕溪月又照我扁舟東下甚日歸來梅花零亂春夜<lb/>
　　　八歸<lb/>
　　　　湘中送胡德華<lb/>
芳蓮墜粉疎桐吹緑庭院暗雨乍歇無端抱影銷魂處<lb/>
還見篠牆螢暗蘚階蛩切送客重㝷西去路問水面琵<lb/>
琶誰撥最可惜一片江山總付與啼鴂　長恨相從未<lb/>
欵而今何事又對西風離别渚寒烟淡棹移人逺縹緲<lb/>
行舟如葉想文君望久倚竹愁生步羅襪歸來後翠尊<lb/>
<pb n="KR4j0047_WYG_003-12b"/>
雙飲下了珠簾玲瓏閒看月<lb/>
　　　解連環<lb/>
玉鞭重倚却沈吟未上又縈離思為大喬能撥春風小<lb/>
喬能移箏雁啼秋水柳怯雲鬆更何必十分梳洗道郎<lb/>
攜羽扇那日隔簾半面曽記　西窗夜涼雨霽歎幽歡<lb/>
未足何事輕棄問後約空指薔薇筭如此溪山甚時重<lb/>
至水驛燈昏又見在曲屏近底念唯有夜來皓月照伊<lb/>
自睡<lb/>
<pb n="KR4j0047_WYG_003-13a"/>
　　　喜遷鶯慢<lb/>
　　　　功父新第落成<lb/>
玉珂朱組又占了道人林下真趣窗户新成青紅猶潤<lb/>
雙燕為君胥宇秦淮貴人宅第問誰記六朝歌舞總付<lb/>
與在柳橋花館玲瓏深處　居士閒記取高卧未成且<lb/>
種松千樹覔句堂深寫經窗靜他日任聽風雨列仙更<lb/>
教誰做一院雙成儔侣世間住且休將雞犬雲中飛去<lb/>
　　　摸魚兒<lb/>
<pb n="KR4j0047_WYG_003-13b"/>
　　　　辛亥秋期予寓合肥小雨初霽偃卧窗下心<lb/>
　　　　事悠然起與趙君猷露坐月飲戲吟此曲葢<lb/>
　　　　欲一洗鈿合金釵之塵他日野處見之甚為<lb/>
　　　　予擊節也<lb/>
向秋來漸疎班扇雨聲時過金井堂虚已放新涼入湘<lb/>
竹最宜欹枕閒記省又還是斜河舊約今再整天風夜<lb/>
冷自織錦人歸乗槎客去此意有誰領　空吟得今古<lb/>
三星炯炯銀波相望千頃柳州老矣猶兒戲瓜果為伊<lb/>
<pb n="KR4j0047_WYG_003-14a"/>
三請雲路迥漫説道年年野鵲曽竝影無人與問但濁<lb/>
酒相呼疎簾自捲㣲月照清影<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0047_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白石道人歌曲巻三<lb/>
</p>
<p>
</p>
  </div>
</body>
</text>
</TEI>
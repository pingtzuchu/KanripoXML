<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻十六</head>
    <p>
<pb n="KR4d0443_WYG_016-1a"/>
欽定四庫全書<lb/>
　紫山大全集巻十六　　　元　胡祇遹　撰<lb/>
　　碑<lb/>
　　　舒穆嚕氏神道碑<lb/>
天將以神武睿聖之君開基革命則必錫以智勇雄偉<lb/>
之材為之將相成湯得阿衡而革夏武王獲尚父而翦<lb/>
商秦得蒙恬白起漢得子房韓信視取萬方奠九有如<lb/>
捲席破竹摧枯拉朽不勞力而定自是以降迄於今一<lb/>
<pb n="KR4d0443_WYG_016-1b"/>
廢一興修短治亂雖不同而君臣際㑹股肱心膂莫不<lb/>
皆然我太祖皇帝起朔方入中夏不數嵗而奄奠萬國<lb/>
攻堅平險伐謀破詭固出於神武睿知之獨斷而其陽<lb/>
開隂闔鼓雷霆之先聲虎搏鷹揚震風雲之餘勇者豈<lb/>
無人焉河山左界東際于海北首燕雲南抵淮漢摧鋒<lb/>
挫鍔聲實相應順則撫之逆則折之一戎衣而為我有<lb/>
者實太師穆呼里國王忠武之功也太師之貳將曰鎮<lb/>
國上將軍御史大夫舒穆嚕公公薨五十有五年公之嫡<lb/>
<pb n="KR4d0443_WYG_016-2a"/>
曾孫良輔狀公之平生以神道之石來徵言謹序而銘<lb/>
之公姓舒穆嚕氏小字額森其先特爾格人仕遼世為大<lb/>
官兵亂譜牒廢世次莫能考公㓜頴悟未冠雄勇過人<lb/>
以將家子弓槊鞍馬不習而能及長精通吏事契丹女<lb/>
直兩朝語言風俗政治典故耳目習熟仕金為譯事未<lb/>
幾以明辨廉幹遷西北路招討使幕官繼以軍功拜萬<lb/>
夫長公請讓職於族兄章達納願以副貳自處金帝嘉<lb/>
其遜悌友愛而從之今自道陵崩逆臣擅命乾綱解弛<lb/>
<pb n="KR4d0443_WYG_016-2b"/>
宗室貴戚素無威柄重以宴安佚樂昇平日久平居無<lb/>
事口脂靣藥軟媚如婦人女子一旦内亂遽起惶駭憂<lb/>
懼莫知所為我太祖提兵南下所過城邑從風而靡公<lb/>
歎曰天時人事上下相應金徳衰矣事可知矣中擾而<lb/>
外潰吾以窮身孤軍其將疇依天命其在北乎逆天者<lb/>
不祥遂同族兄率所部之衆而歸太祖皇帝帝以公𨽻<lb/>
太師穆呼里國王帳下王適欲取東京兵駐臨潢髙州<lb/>
以公為前鋒覘其虚實圖攻㧞之策公倍道兼行距城<lb/>
<pb n="KR4d0443_WYG_016-3a"/>
甚邇道值新官留守來之任公襲殺之獲其章服誥命<lb/>
遣吏紿報城守者曰新官至矣守城吏出迎即入公廨<lb/>
中聽事謬謂僚佐曰城樹以兵何也吏以邊聲對公曰<lb/>
吾新自朝廷來他郡寂無此音且俱不設備毋妄苦士<lb/>
民下令撒兵安以溫語老㓜為之帖然濳遣使以告太<lb/>
師太師兵至不血刃而得一大郡口數十萬公之用兵<lb/>
可謂仁且智矣太祖南伐太師奏公知兵承制以為托<lb/>
和倫塞勒弼之副將軍事一决於公敵城之堅瑕人情<lb/>
<pb n="KR4d0443_WYG_016-3b"/>
之向背目中所得莫能逃其算遂自北京幽薊益都大<lb/>
名皆下之以功嵗乙亥五月特恩錫虎符拜鎮國上將<lb/>
軍以御史大夫提控諸路元帥府事是嵗十月詔同左<lb/>
監軍王守玉偕來至闕勅自灤水東遼水西土地郡邑<lb/>
一聽公約束嵗丁丑六師復南公帥諸將攻蠡州親執<lb/>
桴鼓為諸軍先以死報効殞於矢石之下時年四十有<lb/>
一嗚呼以公之才方之古良將不為過惟其忠於為國<lb/>
不有其躬置身於死地而不自惜竟以勇斃惜哉公天<lb/>
<pb n="KR4d0443_WYG_016-4a"/>
資廉潔身後家無餘貲訓兵持賞罰甚平不以親戚而<lb/>
屈法不以仇怨而沮功夫人三長曰䝉古氏次肖氏耶<lb/>
律氏四子長曰察喇次曰轄克錫次曰博囉次曰琨察喇<lb/>
轄克錫博囉䝉古氏所出也察喇剛直有父風發矢無<lb/>
不中嘗一日射飛雉三十嵗戊寅襲父貴從太師西征<lb/>
取平陽太原隰吉岢嵐諸城嵗丁亥從博囉國王攻益<lb/>
都堅守不下力窮出降諸將以久拒命欲屠之察喇切<lb/>
諫以殺降不吉國王從之闔城得以免死嵗辛丑太宗<lb/>
<pb n="KR4d0443_WYG_016-4b"/>
皇帝以察喇功臣子能繼立戰功授真定路達嚕噶齊<lb/>
兼北京路達嚕噶齊嵗癸卯享年四十有四卒扵柳城轄<lb/>
克錫不仕博囉志大而早世琨耶律氏所出勇力兼人<lb/>
善射嘗知興中府後隠居不仕一女曰夀仙適遼王子<lb/>
孫二人長曰庫嚕黙氣質超邁剛正善弓矢承父職兼<lb/>
尹興中府中統二年皇帝思念先朝舊臣有勲於我家<lb/>
授黒軍總管三年平李璮亂以疾卒於漁陽享年四十<lb/>
有三次曰彦文純厚孝友興中諸軍鄂勒長曾孫三十<lb/>
<pb n="KR4d0443_WYG_016-5a"/>
餘人某某𤣥孫若干人良輔庫嚕黙子也世父官銘曰<lb/>
志士有言馬革裹屍不材擁腫夀考奚為維公天禀得<lb/>
熊虎姿風際雲㑹貳我太師兵不師古有正有竒智信<lb/>
仁勇左右具宜廓清㝢縣𫝊檄可期猛不懼險忠以忘<lb/>
危失我名將孰云不悲公乃夷然視殞如歸英名天壤<lb/>
豹死留皮宜其有後若若累累世握兵柄益光前輝遼<lb/>
陽之野灤水之湄大書深刻有豐者碑千秋萬古不劘<lb/>
不隳過者斂袵如拜生儀死事一傳孰措其辭忠武一<lb/>
<pb n="KR4d0443_WYG_016-5b"/>
諡子孫孝思太常太史視此銘詩<lb/>
　　　李隠者墓碑<lb/>
中大夫同知福建道宣慰司事李侯狀其考妣之行踵<lb/>
懇謁曰先人隠徳百年不求聞逹不肖自膝下受教至<lb/>
粗見成立承意先志溫凊甘㫖之養百未一遂風樹之<lb/>
憾竟棄藐諸孤於今二十有一年矣先妣前此二載亦<lb/>
以疾棄世以吉卜巳得同窆惟是表封者無有石已礱<lb/>
矣敢百拜以請謹按君諱聚世為安陽人謹厚有襟宇<lb/>
<pb n="KR4d0443_WYG_016-6a"/>
完顔金未亡之二年嵗次壬辰河南北兵荒人不地著<lb/>
東平嚴侯檄君招集流散而撫安之居者寧竄移他鄉<lb/>
者有所依頼不妄遷徙是時新獲生於兵隴畝關市外<lb/>
内蕭然足食者十不二三君能出囊篋以周給衆皆感<lb/>
戴畧無徳色不責報償衆皆恱服長於生財不三數年<lb/>
益致富有君與乃兄㓜失怙恃兄以多疾父母憐之凡<lb/>
可以娛恱其心者縱使為之因是不事家人生産毬鞠<lb/>
博奕靡不精絶長年絶以游戲為樂君委曲承順怡然<lb/>
<pb n="KR4d0443_WYG_016-6b"/>
泰然課童僕負錢幣以供具兄禀賦躁急少不如意輙<lb/>
怒形於辭色甚則及於笞詈君敬畏卑遜承以和氣婉<lb/>
容必致其允若歡欣而後巳兄後得風疾飲食湯藥必<lb/>
親嘗之首尾十年猶一日也配謝氏蘄黄元帥謝公之<lb/>
女也亦能恭順孝友敬夫事長如嚴舅姑性儉素不喜<lb/>
錦繡纂組惟以緝絍為務慈愛僮僕如子姪雖有大過<lb/>
諄諄而教口無惡言鄉黨鄰里事上教子必舉李氏夫<lb/>
婦以為法君享年八十至元六年十二月日以疾卒於<lb/>
<pb n="KR4d0443_WYG_016-7a"/>
正寢夫人享年八十有三見其子同知福建道宣慰司<lb/>
事以夀終至元戊子九月日同祔葬於安陽郭村之先<lb/>
塋一子名才郞少中公也子妻王氏婦徳毋儀一如姑<lb/>
徳少中公之勲業見於某州去思碑效忠堂記兹不復<lb/>
云孫男若干女若干銘曰<lb/>
里仁而我亦仁未足多異民鮮而我獨能庶幾髙致嗚<lb/>
呼噫嘻教衰道微兄弟為讎相怨相尤父母俱存離析<lb/>
乖分兹時兹辰而得斯人事兄如父敬嫂如母逄彼之<lb/>
<pb n="KR4d0443_WYG_016-7b"/>
怒有順無忤孝弟之誠通於神明天報其徳乃生賢息<lb/>
懋建殊勲致身青雲晦久而彰宗族生光松檟千章豐<lb/>
碑深藏繩繩繼繼百世其昌<lb/>
　　　故磁州安撫使李公神道碑銘<lb/>
公諱平字平甫世為邯鄲人祖考皆隠於農公體貎魁<lb/>
偉既冠喜交結豪俠輕財尚義氣貞祐兵亂金自燕走<lb/>
汴河北不能有以隆慮險固可守命宗室惟𢎞為河北<lb/>
宣撫使置司事擢公為磁州判官未幾陞本州刺史懐<lb/>
<pb n="KR4d0443_WYG_016-8a"/>
逺大將軍嵗庚辰宣撫司事廢無所依恃帥材勇三千<lb/>
人衆五萬口詣軍投身我朝太師國王承制授公輔上<lb/>
將軍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>源軍節度使行元帥府事佩金虎符雄鎮河朔<lb/>
壬辰春太師竒爾濟蘓奏奉朝命以公移潼關軍民千<lb/>
餘口於磁撫綏之前職如故庚子秋公以勲舊改本州<lb/>
安撫使逋逃復業者踵踵不絶是嵗民乏食發倉粟千<lb/>
斛以給飢殍臨政正已率下不可干以私嵗辛亥例罷<lb/>
宣撫司公髙卧不起丙辰正月十日以疾卒於私第享<lb/>
<pb n="KR4d0443_WYG_016-8b"/>
年六十有五祔葬於縣南文莊里先塋配許氏趙氏申<lb/>
氏丁氏康氏子男五長曰天祐襲爵再除磁州勸農使<lb/>
次曰天瑞滏陽行軍百户次曰天禄鄂勒百户次曰裕<lb/>
曰祚磁州稅使猶子徳滏陽尉女二人長適行軍千户<lb/>
王玉次適管匠達嚕噶齊安祚孫男八長詢大都鈔庫<lb/>
副使次誼郁欽欽行軍百户次成溫讓義公自致政燕<lb/>
居奉養豐腆賔客恒滿門秋冬携子弟遊獵春夏課童<lb/>
僕種藝鄉里榮之後三十有六年天禄求文士杜琪狀<lb/>
<pb n="KR4d0443_WYG_016-9a"/>
公之徳業持狀以墓碑來求銘敝邑武安磁之屬縣義<lb/>
不可辭銘曰<lb/>
世胄所起丈夫所恥不墜門閥一舉千里風虎雲龍神<lb/>
授天啓將兵子民徳威可紀赤舄虎符煌煌煒煒英嗣<lb/>
賢孫世濟其美開國承家似公能幾遺愛流芳百世不<lb/>
已太行巖巖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泉瀰瀰銘碑永年夷山涸水<lb/>
　　　王晉卿父王隠士神道碑<lb/>
奉訓大夫僉江東建康道提刑按察司事王可與奉監<lb/>
<pb n="KR4d0443_WYG_016-9b"/>
察御史張之翰之手狀曰此先君生平之大畧願吾子<lb/>
銘其墓碑敢再拜以請既唯命誦其辭玩其事而知其<lb/>
人然後知古今天禀髙邁力於為善者世不乏人特以<lb/>
子孫之不肖友朋之不能文有國者不尚賢是以不得<lb/>
褒美稱揚使後世泯沒無聞為可傷悼不寧唯是又因<lb/>
以知為善則一而得名於後者多挾權處勢髙明之徒<lb/>
而不獲見稱者類皆無勢位側陋隠微之士于是而得<lb/>
一賢子孫繼志述事不滅前人光廣其聲増其大業請<lb/>
<pb n="KR4d0443_WYG_016-10a"/>
文於朋友請傳於國史得諡於太常刻之金石播之無<lb/>
窮可尚也夫公諱政世為上黨人靖康之亂徙相之臨<lb/>
漳祖庭父元皆濳徳不耀妣李氏貞祐中金遷汴奉父<lb/>
母居陳之項城時衆以避兵失鄉井例不聊生公買田<lb/>
千頃因以致富仰食役力親依者如父母嵗久不忍相<lb/>
舎去金亡北渡流離頓挫之際罄囊橐以濟貧乏親戚<lb/>
鄉里老㓜困病難於徒歩者車載以歸既復桑梓時移<lb/>
世變田園廬舎已為豪强之所有因餘貲以通有無再<lb/>
<pb n="KR4d0443_WYG_016-10b"/>
致豐厚父年髙洊經䘮亂以公之賢足以付託故不事<lb/>
家人生産日招親友飲食歡笑道舊公能承意先志以<lb/>
致其樂事繼母李氏尤孝謹母亦盡其慈愛雖鄉井姻<lb/>
戚不知其為非所出也晚嵗貨殖充足樂復於農耕田<lb/>
鑿井相依者成市鄉人目之曰王氏井嘗戒其子可與<lb/>
曰吾不幸生長亂離不得讀書以儒學起宗又不獲務<lb/>
本力田晨昬具甘㫖夏秋供賦役以循天吾不忍復置<lb/>
汝於壟斷之間汝當力學以成吾志故於求師取友必<lb/>
<pb n="KR4d0443_WYG_016-11a"/>
端必慎卒成其子為名士材大夫享年七十有一至元<lb/>
七年五月二十有七日以疾卒於正寢娶呂氏婦徳母<lb/>
儀兩盡其道子一人即可與也孫男四人長曰黙侍御<lb/>
親軍都指揮使司令史餘㓜未名至元甲戍二月日袝<lb/>
葬於安陽成村之先塋禮也銘曰<lb/>
積而能散以財發身所居成市以徳致鄰無社無民而<lb/>
有循吏之仁孝能養志慈能成子敬以擇師誠以接士<lb/>
不經不史而得學道之㫖究其端倪天姿粹美動静語<lb/>
<pb n="KR4d0443_WYG_016-11b"/>
黙適義循理隆墓豐碑銘其可已百世千秋過者讀之<lb/>
猶足以激浮薄而愧貪鄙<lb/>
　　　衞輝提領長官蕭公神道碑<lb/>
公諱璘字文玉姓蕭氏其先祖圖薩拉世遼之貴族贈<lb/>
奉國上將軍四世祖阿薩爾仕遼為羣牧使正隆中子<lb/>
孫以屯戍遷清平之杏園營遂為清平人髙祖竒拉爾<lb/>
贈鎮國上將軍上騎都尉河南縣開國子妣耶律氏河<lb/>
南縣太君曽祖栢徳本贈輔國上將軍輕車都尉河南<lb/>
<pb n="KR4d0443_WYG_016-12a"/>
縣開國伯妣耶律氏河南郡太君考徳亨奉國上將軍<lb/>
知彰徳路總管府兼行軍總帥府事公警頴辨利玉色<lb/>
揚休勇力騎射絶人能以禮自將不敢以富貴才美驕<lb/>
人嵗壬寅公年未弱冠奉國君異其不凡命提領本路<lb/>
司縣事臨政明敏雖老姦巨猾亦不敢欺剖决如流事<lb/>
無留滯奉國君知其可用未幾改授權知彰徳路總管<lb/>
府事南北要衝使者旁午事務殷繁代父兄之勞應期<lb/>
㑹簿書之劇雖老於吏事者不能堪公處之裕如也遷<lb/>
<pb n="KR4d0443_WYG_016-12b"/>
授新舊衞輝三州提領長官振領大綱簡而有要誠以<lb/>
御下三州之内屬吏效忠民用不擾朞嵗後賦稅増而<lb/>
獄訟簡上計於郡為他州最時江表未下糧餉切急民<lb/>
力不能支公輙立已劵稱貸於富室以供其兵役故事<lb/>
得辦集而民不告病嵗戊申南伐以材陞千夫長佩金<lb/>
符主將竒其軍功錫以名馬𤣥纁錦綺各有差用是知<lb/>
名諸軍上乎大理以扈從忠勤蒙寳劒之賜師還叙勞<lb/>
定功人將以為有不次之用以是年月違疾卒時年三<lb/>
<pb n="KR4d0443_WYG_016-13a"/>
十有二聞者莫不哀悼嗚呼公生而為貴公子畧無驕<lb/>
奢滛佚之習挺身立事早能有成其賢於一時閥閱子<lb/>
弟逺矣大勲異業其可量也哉惜乎天不假年遂以夭<lb/>
殞悲夫然而方諸恃財挾勢以墮志不自樹立不成一<lb/>
事荒湛於裘馬酒色之娛雖康寧無事而獲上夀何足<lb/>
貴哉夫人滿扎氏幽閒貞静端莊雅重失儷以來能以<lb/>
禮自防膏沐容飾屏絶不事子男一人名世傑有父風<lb/>
釋褐唐州判官自㓜孤以至成立皆母夫人教之之力<lb/>
<pb n="KR4d0443_WYG_016-13b"/>
也以至元七年某月日安厝於塾西北原豐安里又八<lb/>
年以公之神道碑來請銘銘曰<lb/>
魯莊之威儀技藝智伯之陵人五賢才則髙矣徳無有<lb/>
焉偉歟蕭公才兼二子以徳將之世濟其美鵬翼垂天<lb/>
一舉萬里豈其一疾而竟不起壯士聞之有淚如洗我<lb/>
思蕭公虎視鷹揚劔鋒一揮前驅莫當宜其佩金符之<lb/>
榮耀蒙寳刀之寵光一世之夭萬世之長骨朽名存公<lb/>
為不亡<lb/>
<pb n="KR4d0443_WYG_016-14a"/>
　　　徳興燕京太原人匠達嚕噶齊王公神道碑<lb/>
公諱徳真字濟凖世為渾源人大父始遷隆興之豐利<lb/>
考諱資榮妣史氏公生九嵗而孤太祖皇帝提兵南下<lb/>
敗金軍於野狐嶺得公喜其頭顱不凡命宮掖撫養之<lb/>
三年通蒙古語言譯說辯利太祖出入提携之丁丑冬<lb/>
太祖巡狩於圖拉河匠官史大使帥羣工懇訴於公<lb/>
曰吾儕小人以絶食而殍者已十七八存者亦將垂死<lb/>
微公其誰救之公即言於上凡所獲獵獸盡以給餓者<lb/>
<pb n="KR4d0443_WYG_016-14b"/>
繼賜以牛羊又弛塔拉布哈松實之禁得采食用是困<lb/>
者起瘠者肥免扵溝壑者不知其幾嵗乙酉會同扵布<lb/>
哈綽克察太祖以官制未備凡當職分者稱集賽以公漢<lb/>
人定名為奉御實與伊蘇巴爾塔布岱扎固喇台同列<lb/>
三人者貴官勲臣也軍國重事悉委任焉公知無不言<lb/>
竭忠盡瘁事關利病有犯無隠或至夜分敷陳於御榻<lb/>
下太祖喜其忠直多允其奏又命公兼掌二皇后宫政<lb/>
后撫之如子嘗謂所親曰此吾之竒凌扣也丁亥春正<lb/>
<pb n="KR4d0443_WYG_016-15a"/>
月太祖征西夏嚴李王誅之怒其負固不服欲屠其城<lb/>
羣臣莫敢言公諫曰犯順效逆者既已就戮民各為其<lb/>
主百萬之罪宜活陛下同仁一視子憐萬國非敵百姓<lb/>
也幸寛天誅太祖恱悟遂赦之上欲伐鞏公曰西夏已<lb/>
平鞏不足㧞不必勞師用衆臣請諭之禍福遂持節以<lb/>
往鞏開門出降嵗庚寅太宗皇帝以公先朝舊臣服勞<lb/>
王家不欲勞以煩劇賜公金符授徳興燕京人匠達嚕<lb/>
噶齊嵗壬辰蘇布特圍南京城守崔立遣使納欵情偽<lb/>
<pb n="KR4d0443_WYG_016-15b"/>
未可知公與來使同往立出降時有詔命公集諸匠一<lb/>
日應募者數千適嵗飢人相食公出已財糧以食之脫<lb/>
死者不可計率諸匠北來至太原較其伎藝率多畏死<lb/>
冒充而實不能者公亦不之罪諭以溫語示以程法積<lb/>
以日月後皆為良工嵗丁酉後除徳興燕京太原人匠<lb/>
達嚕噶齊中書耶律公從容謂公曰公啓運勲舊宜侯牧<lb/>
一路不然公且留中相與同心協力匡輔聖政公力辭<lb/>
曰僕㓜蒙國恩撫養禁掖出入行陣粗有嵗年大政髙<lb/>
<pb n="KR4d0443_WYG_016-16a"/>
位實非敢居中書君知不可留乃止六皇后攝政執政<lb/>
者擬公為西京等路廉訪使先帝南征大臣又奏公可<lb/>
為平陽太原等路廉訪使皆以疾辭一日召諸子曰余<lb/>
以垂髫野竪被日月之光沾雨露之澤歴仕五朝而無<lb/>
纎芥之補今老矣不可厚積官謗遂上章告老朝廷憐<lb/>
公耆舊俾其子孫襲爵既得請燕居於太原之私第往<lb/>
來别業山水間讀書學養生十有餘年嫁妾三人放驅二<lb/>
十人焚毁諸人負錢劵二百餘張至元九年八月甲午<lb/>
<pb n="KR4d0443_WYG_016-16b"/>
以夀終於正寢享年七十有一夫人四李氏張氏劉氏<lb/>
呼嚕氏子男六人什喇哈斯張出也次曰納延次曰居<lb/>
實劉出也次曰曩嘉特次曰居廉居安女四人某適某<lb/>
次曰某適某人孫男八人某以某年月日葬於某里銘<lb/>
曰<lb/>
得君已久畏怯莫前諫聽計從顧忌弗言太祖天威百<lb/>
王凛然公之遭際未閱幾年活百萬命忠懇迴天扈從<lb/>
兩朝雨雪戈鋋武成告廟定功後先三土五爵烜赫聨<lb/>
<pb n="KR4d0443_WYG_016-17a"/>
翩何力之有願處卑偏緝熙百工曲盡精専優游常職<lb/>
百務棄捐晚年知書聞善拳拳恬淡虚静吐納希仙夀<lb/>
七十一正寢歸全生平手奏格言成編世雖莫聞後當<lb/>
有傳考始要終玉潤金堅汾水之湄東社之原喬木豐<lb/>
碑髙塜新阡陵移谷變不崩不穿<lb/>
　　　舒穆嚕某神道碑<lb/>
侯諱某字某姓舒穆嚕氏其先遼貴族家於遼碣間髙祖<lb/>
阿薩爾仕為羣牧使正隆中子孫以屯戍遷清平之杏<lb/>
<pb n="KR4d0443_WYG_016-17b"/>
園營遂占籍焉曾祖竒拉爾妣耶律氏祖栢徳本妣耶<lb/>
律氏父圖薩拉妣耶律氏嵗丙午行省太師統諸道兵<lb/>
破大名侯遂𨽻帳下拜館陶招撫使俄遷東平大名招<lb/>
撫使元帥左監軍留事東平行臺嚴公以取磁州功遂<lb/>
兼知州事復以取林州功遷同知彰徳府總管事丁亥<lb/>
四月收復彰徳陞林州彰徳府事某年月日以事死於<lb/>
燕邦人悲之年五十有八夫人若干人子男若干人女<lb/>
若干人孫男若干人女若干人某年月日卜葬於某所<lb/>
<pb n="KR4d0443_WYG_016-18a"/>
某原銘曰<lb/>
金亡河朔兵塵紅天威張皇開四封網羅豪俊圖巨功<lb/>
割疆自立從羣雄趙南衞北實要衝十室九罄糜銛鋒<lb/>
失侯得將如萍蓬以暴易暴承僨蹤維侯孤騫逆長風<lb/>
提携猛將來羆熊撫摩痍瘵濡疲癃翦夷棘莽成桑農<lb/>
黄金臺髙心益恭幕賔濟濟人中龍嵗時朝覲或㑹同<lb/>
髙壓羣牧聲隆隆蒲鞭仁慈出天𠂻公私倉廪俱阜豐<lb/>
誘民以善民易從一緘幽恨埋閟宫英魂夜半號蒼穹<lb/>
<pb n="KR4d0443_WYG_016-18b"/>
吁嗟大福濳大㓙髙鳥既盡藏良弓太行西峙漳水東<lb/>
邦人思侯哀無窮<lb/>
　　　故鎮國上將軍總管砲水手軍匠元帥府清州<lb/>
　　　　張侯神道碑銘<lb/>
天運人事否極則㤗亂極則治理固然爾然而開㤗定<lb/>
亂洗妖氛服羣雄千戰千勝一清四海乘時佐命立萬<lb/>
世太平之基苟非勇可以敵萬人智可以伐羣謀矯矯<lb/>
烈烈出羣命世之大才則不能也清河元帥砲手張侯<lb/>
<pb n="KR4d0443_WYG_016-19a"/>
當我朝開創智名勇功是諸大將之一也侯世為清州<lb/>
人諱榮體貎雄偉智勇超邁金主走汴嵗次甲戍侯以<lb/>
武勇選守戍燕都太祖皇帝整師南下侯揆以天時人<lb/>
事率衆同明安大保詣軍門請受命太祖皇帝壯其材<lb/>
志錫虎符授懐逺大將軍元帥左監軍侯感荷殊遇誓<lb/>
効死為國立功業每戰身先將校同勞苦士卒亦樂為<lb/>
之用戰勝攻取所向無敵首平河間下大名繼收東平<lb/>
濟南益都江郡聲日益振太祖皇帝征回鶻六師至莫<lb/>
<pb n="KR4d0443_WYG_016-19b"/>
蘭河流澌湍急衆莫能前侯立縳戰艦百艘全師畢渡<lb/>
直抵城下未合圍侯列樹危竿飛石石下如雨城不能<lb/>
堅回鶻請降由是忻都欽察諸國接踵納欵西戎遂平<lb/>
論功最諸軍未幾扈從取河西河西負固堅守侯如前<lb/>
攻城破衆潰以功陞鎮國上將軍總管砲水手軍匠元<lb/>
帥㧞關右五路攻鳯翔勇不顧身砲傷髀近侍尚醫勞<lb/>
問調䕶腹背相望疾愈嵗辛卯從太上皇由金昌取均<lb/>
州諸城明年壬辰以王事終於軍子忠仁襲爵勇畧如<lb/>
<pb n="KR4d0443_WYG_016-20a"/>
父從濶出太子進討兩淮經畧江漢取川蜀嵗不家食<lb/>
戊午先皇帝西征師次釣魚以將家子仍舊職㧞為上<lb/>
將冐險先驅所過戰功居多聖上即祚志在平南選將<lb/>
居邊被命戍守均房領漢軍萬户丁夘二月以疾卒於<lb/>
大都之行館孫男君佐承職散官如前仍兼利津海道<lb/>
糧運管軍萬户用兵臨政同符祖考君佐以某年某月<lb/>
某日遷葬於鎮定縣之某村從吉卜也既葬以神道碑<lb/>
來請銘銘曰<lb/>
<pb n="KR4d0443_WYG_016-20b"/>
乾坤草昧昌運開乘時佐命須雄才龍拏虎摶岳麓摧<lb/>
除㓙翦暴如蒿萊喑嗚叱咤生風雷廓清四海無纎埃<lb/>
戰功稠疊寵渥偕虎符錦綬光昭回忠武壯節髙崔嵬<lb/>
遺恩餘慶貽後來將門出將真將才子孫襲爵皆英哉<lb/>
鐡槍可埋名不埋豐碑髙塜西山隈彤弓家廟齊雲臺<lb/>
　　　大元故元帥左都監曲周縣令杜公神道碑銘<lb/>
公諱泉其先潞人髙祖而上徙居廣平之曲梁祖榮善<lb/>
植生産年逾七十優游以夀終考貴承先業増崇生息<lb/>
<pb n="KR4d0443_WYG_016-21a"/>
遂以財雄鄉里積而不居推以濟不足人多徳之交游<lb/>
豪貴日滿門頗樂鷹犬中夀而殞公資禀俊偉㓜異凡<lb/>
兒宗族有識者曰此子必亢吾宗既長讀書略通大義<lb/>
遇事力行卓卓自持嵗庚辰我師南下公帥衆詣軍門<lb/>
降太祖皇帝姪王承制封拜嘉其義勇即署行軍提控<lb/>
以𨽻大將索和爾平山東下東平舎利等諸栅前鋒殿<lb/>
後勇冠諸軍辛巳秋七月征河東破青龍石家等堡越<lb/>
河中收撫關右定西夏招懐攻擊所向無敵公之力為<lb/>
<pb n="KR4d0443_WYG_016-21b"/>
多壬午三月還師秋從索和爾北拜王於行帳優蒙賞<lb/>
慰佩金符充曲周丞兼管軍民畏威慕徳不嚴而化甲<lb/>
申夏五月東山草冦奄至城下所過燒毁室廬驅掠人<lb/>
畜公奮身衞衆手殺數十人賊退門吏白令㫖金符為<lb/>
賊盗去帥猛士百人邀其歸路殄殱而還由是姦宄破<lb/>
膽不復侵軼戊子春二月王懋成績復賜令㫖金符光<lb/>
寵之升爵昭勇大將軍官曲周元帥監左都縣職如故<lb/>
辛夘冬征河南克鈞州平汴差次戰功諸將擢焉嵗乙<lb/>
<pb n="KR4d0443_WYG_016-22a"/>
未武成大定皇帝受羣臣朝割茅土以賜勲親邢洺等<lb/>
四州𨽻右壁萬户公任職如舊嵗庚子總府薦公勲舊<lb/>
升曲周令立市勸耕賑乏問疾不四三年視諸邑為樂<lb/>
土癸卯秋八月朔遘疾越三日終於私第之正寢春秋<lb/>
五十有四總府賵金以葬邑人路祭巷哭夫人王氏出<lb/>
衣冠盛族女則母儀内外慕效再娶趙氏侯氏俱名家<lb/>
淑靖懿恭子男六人海源淵珪演季曰𢎞毅海襲爵治<lb/>
大縣所在有聲去則民思之今任廣平路總管府判官<lb/>
<pb n="KR4d0443_WYG_016-22b"/>
源邢洺路鄂勒提領淵忠顯校尉出軍總把兼萬户府<lb/>
都鎮撫軍功將畧能世其家孫男十二人世傑世英國<lb/>
用國才君輔雲甫餘㓜未名公殁後四十年至元壬午<lb/>
春正月十二日安厝於新安鄉鄭晏里之新塋從吉卜<lb/>
也公生長兵革鞍馬間不資教養而踐履篤至事二兄<lb/>
極友愛樂赴人之急難惟義所在禍患不恤也嘗積粟<lb/>
數千嵗凶則借貸不責償初壬辰平河南迴俘以百餘<lb/>
口父子兄弟夫婦去就聚散之可哀憫者多縱遣之仍<lb/>
<pb n="KR4d0443_WYG_016-23a"/>
為經紀其生理握兵臨陣不妄誅戮一旦臨民専務撫<lb/>
養齊家教子不積貨財此人之所尤難者洺水簿林慮<lb/>
徐異狀公之平生也如是總判公奉狀以神道碑來請<lb/>
銘銘曰<lb/>
勇不嗜殺息亂底寧惠而知政煦煦無聲惜也跼驥足<lb/>
於百里匣鏌鎁於發硎夀不稱徳歿有餘馨用不盡才<lb/>
志其可平天其或者流於既濫之餘發於持柄之末積<lb/>
厚報於賢嗣享安富而居髙榮出總大府子為名卿蘭<lb/>
<pb n="KR4d0443_WYG_016-23b"/>
芽玉屑繼繼繩繩孝思起塜如崗如陵孝思刻石既堅<lb/>
既貞使過者拜手拊碑而歎曰有是父而有是子父種<lb/>
徳於子子揚名於父斯言也足為千秋百世之銘<lb/>
　　　同知石州事髙公神道碑<lb/>
公諱岡字陟夫姓髙氏石州寧鄉三聖里人世世孝弟<lb/>
力農以徳以勤遂以土田緡錢雄鄉里考諱順妣郭氏<lb/>
謹厚勞苦増廣前業以公天資不凡不類農家兒夫婦<lb/>
相與謀曰教子訓孫固當不易世然是子終不可以服<lb/>
<pb n="KR4d0443_WYG_016-24a"/>
田畝即今治平無事國家以儒學官人苟使之從師讀<lb/>
書必能光大吾聞出幽谷而遷喬木不愈於以畎畝之<lb/>
不易為憂乎故公八嵗入小學十六而知為學之方自<lb/>
是日藏月修六經外傳及羣書釋老二書一一渉獵連<lb/>
射策於有司不合時好不中第泰和八年入粟補官監<lb/>
寧鄉酒稅事我朝兵南公帥衆降太師國王承制授寧<lb/>
鄉尉外户不閉累嵗無犬吠之警嵗戊子縣陞為州就<lb/>
陞軍判嵗庚申中統建元太原總管府申河東道宣撫<lb/>
<pb n="KR4d0443_WYG_016-24b"/>
司薦改授同知石州事公自等級積官知民情識時務<lb/>
老於吏事三年之内優游卧治不嚴而政舉五年二月<lb/>
四日以壽終於私第之正寢享年六十有九聞者莫不<lb/>
流涕夫人李氏生子男三人孟曰鳯仲曰彦英皆早卒<lb/>
季曰彦萃襲爵今累官承務郞同知磁州事一女適平<lb/>
陽太原路巡監視運官陳政再娶馮氏無子再娶楊氏<lb/>
生二女長適張暉次適郭邦寧孫男四瓚璲琬僧奴瓚<lb/>
主家事璲監本州酒稅琬本州孔目官僧奴尚㓜孫女<lb/>
<pb n="KR4d0443_WYG_016-25a"/>
四人曽孫一十五人以某年某月某日祔葬於三聖里<lb/>
之先塋彦萃狀公之生平請銘其墓碑銘曰<lb/>
學言有知為兒不嬉卓然秉彜晨昬趨庭自持自矜暮<lb/>
史朝經積而不居克諧時須起身亨衢殷墟麥秋挺身<lb/>
歸周邦人咸庥州縣翺翔春露秋霜白首馮唐中統飛<lb/>
龍選實論功榮拜新封載飛載揚桑梓有光死生故鄉<lb/>
子孫繩繩繡衣珠瓔克廣家聲故園故山松栢芄蘭神<lb/>
靈妥安豐碑嵳峩我銘可歌百世不劘<lb/>
<pb n="KR4d0443_WYG_016-25b"/>
　　　王忠武墓碑銘<lb/>
朝列大夫尚書户部侍郎王桓桓母弟奉政大夫淮東<lb/>
道提刑按察司副使構同状西來曰我先人忠義事君<lb/>
棄藐諸孤八年於兹墓木已拱而經紀寂寥敢以再拜<lb/>
墓銘為請謹按張澤狀公之徳業曰公諱公淵字潤甫<lb/>
其先秦將翦之苗裔也世為濰之北海人七世祖徙居<lb/>
東平考鐸官忠顯校尉妣杜氏大父瑀正隆五年登進<lb/>
士第官奉訓大夫今妣范氏及其内皆文正公之後曽<lb/>
<pb n="KR4d0443_WYG_016-26a"/>
大父尚智金初登進士第官朝散大夫妣崔氏髙氏范<lb/>
氏興家五年東平内屬三兄避兵南遷公以死守宗祀<lb/>
嚴武惠承制授公忠武校尉從事戎幕十有餘年亂定<lb/>
得歸田里自號鳯山逸叟日課僮僕力田教子讀書每<lb/>
戒之曰自汝逺祖令公儒素超宗登仕版者代不乏人<lb/>
箕裘之業不可廢也三子遵之竟得成立至元十七年<lb/>
嵗庚辰以次子桓構共為朝官就禄養焉明年夏六月<lb/>
丁卯夫人薛氏以疾終命桓等歸葬於東平北乘丘山<lb/>
<pb n="KR4d0443_WYG_016-26b"/>
陽之先塋將行戒之曰封樹畢即俱來是嵗冬十月乙<lb/>
未與長子楨還家卒於行館辛亥祔葬焉享年八十有<lb/>
四公天資誠敬純善重厚寡言飲食不問美惡貧居晏<lb/>
如亦未嘗有不足之念犯而不校曰柔能勝剛僮僕不<lb/>
率教者諭以溫言終不加訶責與人交愈久愈敬平生<lb/>
無狎友性喜讀書尤嗜古文篆𨽻遂極其趣夫人亦士<lb/>
族為婦為母順姑敬夫慈子中表可法夀七十有四三<lb/>
男楨桓構楨為山東濵鹽司勾判官女二人長適商福<lb/>
<pb n="KR4d0443_WYG_016-27a"/>
次適蔣起男孫二人士煥士爚女孫六人先世舊徳備<lb/>
於三老堂永錫堂記兹不復云銘曰<lb/>
危檣巨舟勇回急流世繼其美不忮不求積而不廢雙<lb/>
鶚橫秋敭歴中外有為有猷扶揺天風一日九州雲路<lb/>
方始朱顔黑頭未見其止邈焉寡儔乘丘蒼蒼泉水悠<lb/>
悠王氏塋域羊虎松楸若堂之封纍纍塜丘五百年中<lb/>
大夫公侯表碣碑銘珠貝金璆我何人斯荒辭贅疣竊<lb/>
助孝思嵗時薦羞<lb/>
<pb n="KR4d0443_WYG_016-27b"/>
　　　大元故順天路總管府權府事王公神道碑<lb/>
治亂廢興之氣機隠伏於冥冥而發見於昭昭惟明者<lb/>
見之才者因之或出或處與時偕行金主紹承世宗章<lb/>
宗五十年太平之緒優游踐祚而識者憂之知其無人<lb/>
君之度非南靣之器也未幾遇弑我太祖皇帝一舉而<lb/>
金祚不守是時屈伏草莽者齊舉並起雲㑹響應順天<lb/>
蔡國公羣豪之一也而權府王公實贊成之公名沂字<lb/>
振文童幼頴悟過人比冠通方識務金主走汴燕薊騷<lb/>
<pb n="KR4d0443_WYG_016-28a"/>
然順天迫於燕公揆以人情天意知帝王之有真天命<lb/>
之在北處身亂離中與人豈弟樂易不樹風岸人多愛<lb/>
慕願與之交遇事明敏謀議處决動合衆意時雖板蕩<lb/>
凶殘儕輩或語訟紛競必諄諄切切勸以徳義戒以法<lb/>
律使人和解而服罪以是人争歸之所居成聚蔡國張<lb/>
公起閭里相帥歸命我太祖皇帝謨畫軍事多從公出<lb/>
順天既内附蔡國公承制辟公録事判官兼規措大使<lb/>
不再朞流竄者還僉辭以幹局稱輿議請命改充本路<lb/>
<pb n="KR4d0443_WYG_016-28b"/>
總管府判官是時四方猶未平例以長官主征伐民政<lb/>
悉聽於倅貳公均租庸謹調度扶弱推强風雨寒暑不<lb/>
敢告勞屬郡鄜州號為難治加以蝗旱相仍流散未集<lb/>
以公廉能陞知鄜州事敦本抑末篤教緩刑吏不嚴而<lb/>
畏民不戒而勸未幾擢權順天府事同僚優游仰成府<lb/>
治當南北要衝郵傳如織而民不知擾退食雍容讀書<lb/>
學道煮茗賦詩延接賔友晚年詩益工以老致政一日<lb/>
寝疾遺訓諸子曰我白衣至此本無他能平日所守者報<lb/>
<pb n="KR4d0443_WYG_016-29a"/>
國以忠接物以誠而已言絶笑談而逝享年七十有三<lb/>
夫人艾氏婦徳母儀中表可法夀七十有八四子仲仁<lb/>
仲義仲禮仲智仲仁即同僉公也以書自東川來諭其<lb/>
子宏曰吾父子兄弟蒙國家福澤既優既渥誓以死報<lb/>
惟光昭先人之令徳無片石以旌紀負罪何言汝當承<lb/>
吾之志乞文以圖不朽使吾後嗣有以知祖考積徳累<lb/>
功之漸子孫蒙慶之自汝為我力成之宏既承命持侍<lb/>
衞親軍萬户府從事安陽王可與之狀來以神道碑請<lb/>
<pb n="KR4d0443_WYG_016-29b"/>
銘銘曰<lb/>
虎頥未鬚遭時艱虞枕戈講學弁武心儒衆不可失藏<lb/>
疾納汚識真歸命振袂亨衢良二千石聲流八區引年<lb/>
致仕左詩右書富貴夀考徳業聲譽人或不足公獨有<lb/>
餘孰謂渭釣而無逺圖孰謂莘耕老死犂鉏處不失義<lb/>
出應時須同我太平武畧文謨子孫繩繩玉佩瓊裾勒<lb/>
銘豐石光照幽墟百世不磷過者下車<lb/>
</p>
<p>
</p>
  </div>
</body>
</text>
</TEI>
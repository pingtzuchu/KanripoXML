<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻十四</head>
    <p>
<pb n="KR4d0443_WYG_014-1a"/>
欽定四庫全書<lb/>
　紫山大全集巻十四　　　元　胡祇遹　撰<lb/>
　　表<lb/>
　　　賀正表<lb/>
履端正始禮莫重於三朝祈天惠民數無先於百榖八<lb/>
風應律萬物更新欽惟皇帝陛下體元乾綱立正人統<lb/>
巍巍乎與天為大蕩蕩乎使民無名徳冠百王功垂億<lb/>
代不寳逺物而逺物畢至懐柔百神而百神效靈無嵗<lb/>
<pb n="KR4d0443_WYG_014-1b"/>
不年有生咸遂不以富庶易恭儉之徳不以强武出争<lb/>
鬭之兵祚維繼於守成功愈光於創業握乾中之大一<lb/>
統徹海外而無二家太寧綿綿和氣皡皡臣某等逺叨<lb/>
貴職遙拱圵宸歡溢赤心班阻丹陛願祝無疆之聖夀<lb/>
敢陳有斐之蕪辭<lb/>
隂陽寒暑之一周斗寅參午嵗月日時之四始律應風<lb/>
從調元不愆履端正序實萬類惟新之慶旦正一人端<lb/>
拱之華辰欽惟皇帝陛下徳覆堯天聖躋湯日無一物<lb/>
<pb n="KR4d0443_WYG_014-2a"/>
之失所煦萬國以廻春雍穆九重之深提封四海之外<lb/>
竒珍異寳發天地之祕藏百譯千言窮古今之未見度<lb/>
外有苖之弗率坐致蠻荆之來威質不朴而文不華兵<lb/>
不窮而武不黷千官之文武無敵羣工之技巧殊精聞<lb/>
逺近不謀之僉言有乾坤以來之聖世鴻休永頼至樂<lb/>
何窮某等叨任外䑓阻陪英列逺瞻天表喜倍恒情日<lb/>
月風雲同四目四聰之明逹雷霆雨露儘八荒八極之<lb/>
沾濡福履遐齡祝後天而不老神孫聖子同旭日之方<lb/>
<pb n="KR4d0443_WYG_014-2b"/>
升<lb/>
　　　賀聖夀表五通<lb/>
端拱圵辰頓訝新秋之光潤祥蒸南海乆無今嵗之清<lb/>
寧天生聖人物呈異應紹皇基之千萬祀恊嘉運之五<lb/>
百年太平初基命世斯作星光月潔天清地寕賀九龍<lb/>
捧日之辰實四海無疆之福欽惟皇帝陛下天地覆載<lb/>
雨露涵濡得萬國之歡心無一物之失所分寳玉展親<lb/>
於伯叔菲飲食致孝乎鬼神九族交歡百靈昭假風從<lb/>
<pb n="KR4d0443_WYG_014-3a"/>
雨若時和嵗豐聴擊壤之歌喧息犬吠之夜警臣某幸<lb/>
逢慶旦喜倍恒情逺離遐域之海隅來上萬年之聖夀<lb/>
輙伸荒頌齊助歡聲<lb/>
祚開昌運懐望者莫不知榮天祚聖人有目者疇非樂<lb/>
覩共是昇平之臣妾洞攄歡抃之聲容欽惟皇帝陛下<lb/>
誕集百祥光承五葉明命久符於雲瑞慶源何啻於河<lb/>
清聖冠百王仁及四海際天所覆重譯來庭好問致察<lb/>
於邇言大政必諮於元老紀綱法度莫不具舉禮樂刑<lb/>
<pb n="KR4d0443_WYG_014-3b"/>
政燦然一新發揮先業功多於前人壯固洪基訓明乎<lb/>
慶裔躬示儉徳謀懐永圖不口惠而恩浹乎民心不貨<lb/>
殖而富藏乎天下九州奠枕庻官得人大開明堂永膺<lb/>
遐福臣某幸逢聖誕喜倍恒情輙助歡心敬陳荒頌<lb/>
五星聚奎瑞應誕彌之吉月六龍捧日祥開雍睦之嚴<lb/>
宸昌運啟而八風和聖人作而萬物覩龍顔天表氣清<lb/>
萬里之長河乙瑞雲禎慶集千年之異應實宗廟社稷<lb/>
無疆之福同國交歡得聰明睿智繼世之君普天均慶<lb/>
<pb n="KR4d0443_WYG_014-4a"/>
駭星流而電繞覺地闢以天開月行金氣之秋神降嵩<lb/>
呼之夀恭惟皇帝陛下堯仁天覆湯徳日新明四目以<lb/>
逹四聰采片言而求片善蓄威昭徳不矜號令於雷霆<lb/>
浮海踰山坐受東南之玉帛㡬事無虞而有備内難不<lb/>
怒而自消公私之倉廪俱豐禮樂與文明丕變選良吏<lb/>
於二千石革久弊於三十年和氣格天歡聲沸海幸逢<lb/>
聖旦獲造丹墀願賡擊壤之歌更祝後天之筭實無任<lb/>
於歡抃不自揆其荒蕪仰凟聖聰上陳口號<lb/>
<pb n="KR4d0443_WYG_014-4b"/>
明命格天髙靈為之下堕昌圖啟祚率土莫非王臣致<lb/>
頌禱於僉同豈仙凡之有間河清瑞於萬里山獻夀於<lb/>
三呼百神懐柔一人有慶恭惟皇帝陛下日新聖徳天<lb/>
縱生知佩孝文之儉節至仁藴太宗之英謀逺畧動無<lb/>
過舉尚致察於萬幾安不㤀危務敦睦於九族用人不<lb/>
求備見善能力行風雨時而百榖登財用足而萬民實<lb/>
㺯孫抱子樂郊多黄髮之人坐甲休兵逺戍無緑林之<lb/>
警日光月潔天清地寧凡曰有知忻逢盛旦臣遐居南<lb/>
<pb n="KR4d0443_WYG_014-5a"/>
極遙拱北辰常思帝徳之瞻光欲進天階而無路幸三<lb/>
秋之過半慶萬夀之佳辰載整華簮上陳荒頌<lb/>
金氣司天開神武擴清之昌運瑞雲拱日賀欽明文思<lb/>
之御辰不世之逢有生同慶欽惟皇帝陛下功邁禹湯<lb/>
而不足聖踰堯舜而弗居允執謙冲克自抑畏際日月<lb/>
之臨照奉玉帛以來庭試厯推受命之祥未有如今日<lb/>
之盛克配上帝守一徳不二之恭永佑聖躬享萬嵗無<lb/>
疆之夀臣阻塵法從出領憲司切傾葵藿之懐遐想庭<lb/>
<pb n="KR4d0443_WYG_014-5b"/>
墀之列身雖在外如臨咫尺之威誠發於中同罄華封<lb/>
之祝<lb/>
　　　賀尊號表<lb/>
聖徳難名乆執不居之謙讓臣𠂻激切允懐仰報之忠<lb/>
貞溢光華之無窮豈揄揚之能罄既正徽號宜進賀章<lb/>
伏惟皇帝陛下徳邁唐虞功叅天地服上古不臣之土<lb/>
遂有生咸若之心萬國交歡普天同慶天眷彌厚聖夀<lb/>
無疆當從容中道之年享垂拱無為之福叛王請罪聖<lb/>
<pb n="KR4d0443_WYG_014-6a"/>
嗣班師股肱柱石繼踵而還歸貔虎熊羆守邊以鼔舞<lb/>
際天所覆同我太平臣某等職居外郡列沮庭班均䝉<lb/>
雨露之恩遙下軒墀之拜<lb/>
　　　賀冬至表<lb/>
五隂方盛届一陽來復之辰八音克諧奏四海㑹同之<lb/>
樂一人有慶萬順駢臻兹蓋伏遇皇帝陛下動合民心<lb/>
奉若天道乾綱振於神馭下情得以上通黜尸居貪禄<lb/>
之冗員進敢諌直言之多士政由俗革令若風行開張<lb/>
<pb n="KR4d0443_WYG_014-6b"/>
聖聰恢𢎞士氣戒守成而不怠酌先業以増光文徳武<lb/>
威逺來近悦臣等叨居詞職主頌聖功幸逢鼓舞之同<lb/>
歡敢以荒蕪為自棄敬陪百辟仰祝萬年<lb/>
　　　賀平江南表<lb/>
天命大一統可能交質為鄭周帝業不偏安豈以長江<lb/>
限南圵顧兹孱宋得自偽周失位中天偷生炎海以寖<lb/>
微而寖滅尚自大以自尊不畏天威不歸王政少發雷<lb/>
霆之震怒奚有蠻荒之蘖芳憫念民生不忍兵取遣信<lb/>
<pb n="KR4d0443_WYG_014-7a"/>
使以温諭賜詩書以優容迷心累卵之危恃險一舠之<lb/>
水乆留我命毒我邊氓誘我叛亡竊我疆土事至於此<lb/>
兵不能巳而命將出師以順討逆摧枯拉朽破竹燎毛<lb/>
小人漿食進於壺簞君子𤣥黄實於筐篚不下益州之<lb/>
鬭艦坐受石城之降幡萬世峻功普天同慶欽惟皇帝<lb/>
陛下聖神文武順天應人衆皆曰可而行兵不得巳而<lb/>
用越湯武之不殺躋堯舜之至仁徳髙百代之前恩漸<lb/>
四海之表非平吴平陳之可比視格苖格越而益䧺盡<lb/>
<pb n="KR4d0443_WYG_014-7b"/>
地之維邁古昔區域之廣際天所覆無日星雨露之偏<lb/>
聖祚無疆上天永眷有生萬類同我太平臣某等叨列<lb/>
外臺賀逹陛禮鼓舞餘樂倍百恒情<lb/>
　　題<lb/>
　　　題夢嵓所藏東坡帖<lb/>
東坡手簡行書為第一自得之妙雖晉唐諸賢有不能<lb/>
及者小楷次之大字又次之草書又次之龍圖二帖非<lb/>
公平生致意書南方比之周鼎秦符其為大賢寳重也<lb/>
<pb n="KR4d0443_WYG_014-8a"/>
若此得之者宜如何哉某年月日某觀<lb/>
　　　題懐素自叙帖<lb/>
晉賢墨跡嵗乆腐敗不存唐學士虞禇諸人臨摹逼真<lb/>
唐賢法書宋蘇米軰復臨之故得流傳至今懐素自叙<lb/>
帖余所見凡五六本帖書如出一筆不曰聖人吾不得<lb/>
而見之矣得見君子者斯可矣某年月日某觀<lb/>
　　　題晦庵易卦横圖<lb/>
易圖甚多不唯不能發明易之藴奥牽强穿鑿通滯合<lb/>
<pb n="KR4d0443_WYG_014-8b"/>
離不見伏羲畫卦本末生成自然之全圖惟邵康節先<lb/>
天圖原委條貫以類相從然以圓方位置使人不易曉<lb/>
晦菴此圖自下而上大極兩儀四象八卦分隂分陽迭<lb/>
用柔剛而六十四卦粲然成列乾一至坤八自然生成<lb/>
易之全體無毫髮紊亂虧欠此圖一出前人皆廢乾端<lb/>
坤倪軒豁呈露六子萬象咸具于中原始要終不出乎<lb/>
一隂一陽考諸文王周孔之辭則合求諸伏羲一落筆<lb/>
而卦變皆備騐諸天地鬼神而不悖象辭變占不言而<lb/>
<pb n="KR4d0443_WYG_014-9a"/>
喻學易者當玩之終身而不可厭<lb/>
　　　題梵隆述古圖<lb/>
冩萬象易冩人物難山水雲煙昆䖝草木皆有定質惟<lb/>
人也得二五最秀最靈之精英自有生人以來而至於<lb/>
今後至無窮面面不同上而大聖大賢下而至愚至賤<lb/>
賦分禀受又復天壤每觀畫師冩塵俗之人則十九得<lb/>
真冩髙人勝士則百不得其一二盖髙人勝士又得天<lb/>
地之竒氣雖造物不易生成畫工塵臆豈能得其髣髴<lb/>
<pb n="KR4d0443_WYG_014-9b"/>
非李龍眠則不能形容蓮社諸英賢蘇東坡黄山谷米<lb/>
南宫李伯時蘇黄門晁無咎張文潜秦少游劉巨濟僧<lb/>
圓通王仲至陳碧虚鄭靖老蔡天啟王晉卿李端叔十<lb/>
六人想見風采一時龍鸞唯龍眠能儀形之梵隆此幅<lb/>
亦庶幾欲造龍眠之門墻者歟<lb/>
　　跋<lb/>
　　　䟦仲謀提刑家訓圖<lb/>
道一也駁雜者自分之尊無二上汚下者自卑之太史<lb/>
<pb n="KR4d0443_WYG_014-10a"/>
公以儒雜九流漢室遂以王道覇術相雜公孫𢎞以儒<lb/>
術餙吏事法律為詩書自汚雜也近世遂以庸俗儒吏<lb/>
並稱又曰儒吏兼通周官胥史供給呼召指使代筆簿<lb/>
書督責期㑹而巳非二岐也非並肩也先生當金室垂<lb/>
亡進則不可隠徳于法律脱免里胥之侵凌處心行巳<lb/>
則儒者也諸公賛稱非知先生者也不可以不辨某頓<lb/>
首謹題<lb/>
　　　䟦臨王右軍帖<lb/>
<pb n="KR4d0443_WYG_014-10b"/>
絹素經三百年則壊紙可延五百嵗晉人墨跡至唐恐<lb/>
不能傳逺虞禇名公以硬黄紙摹之此帖不惟全不失<lb/>
真在右軍諸帖當為得意書山谷題後後來者復何言<lb/>
　　　䟦禇遂良臨黄庭經<lb/>
唐太宗喜王右軍書故一時學士大夫皆好尚以不能<lb/>
冩字吟詩為可恥向使太宗能以不及堯舜禹湯文武<lb/>
為不足篤好而祖述之觀天文以察時變觀人文以化<lb/>
成天下都俞之際詠勅天之歌垂朽索之誡立朝大臣<lb/>
<pb n="KR4d0443_WYG_014-11a"/>
則必以臯䕫稷契伊傅周召為巳任奚逰戯翰墨裁剪<lb/>
律詩而巳耶工書者評蘭亭帖惟禇遂良臨本最為得<lb/>
真然則所臨黄庭經亦當為貞觀朝士之冠惟其有之<lb/>
是以似之學者能舍外而工内不及人不為憂矣<lb/>
　　　䟦宋徽宗書<lb/>
前賢有言文章字畫似其為人余謂曰似不若曰是形<lb/>
諸外者即其中也晉武唐太之字畫創業王天下之英<lb/>
氣浩蕩不可掩宋徽之柔懦纎麗欲不亡國可乎髙宗<lb/>
<pb n="KR4d0443_WYG_014-11b"/>
而下亦苟延嵗月者也<lb/>
　　　䟦閑閑公字<lb/>
字畫瘦勁則易肉豐滿而氣清雄則難閑閑公贈萬松<lb/>
秀一帖當為顔平原大字東方朔畫賛碑隂入室之賔<lb/>
方知任南麓如飽豨肉醉黄酒村學究耳某謹題<lb/>
　　　䟦鹿庵字<lb/>
士大夫讀書立言之暇游戱翰墨者多而氣禀拔俗者<lb/>
寡放筆落紙凡鄙百出去胥史雜流為不逺永年王先<lb/>
<pb n="KR4d0443_WYG_014-12a"/>
生人品髙邁心畫當為本朝獨步然世無楊凝式孰以<lb/>
予言為不妄<lb/>
　　　䟦魯公字<lb/>
魯公擘窠大字見於石四中興頌離堆記東方朔畫賛<lb/>
八開齋舍記畫賛離堆結宻清雄㸃畫全作𨽻書中興<lb/>
頌齋舍記嚴正開豁㸃畫全作二篆以四本相較畫賛<lb/>
優於離堆中興頌優於齋舍記竊意妄料書丹不傷其<lb/>
真模勒者頗失筆意嵗月風雨離堆巳十壞八九中興<lb/>
<pb n="KR4d0443_WYG_014-12b"/>
頌剥裂不完又不易得但恐數百年後一再勒石去真<lb/>
愈逺如兹石者又不得而見之矣前人有言物聚於所<lb/>
好詩云蔽芾甘棠勿剪勿伐敬其人而愛其物尚且如<lb/>
是况賢者之心畫歟珍䕶珍䕶<lb/>
　　　䟦山谷字<lb/>
余㓜學山谷書先人之命也先人嘗曰汝髙祖善黄書<lb/>
染楮以屋漏水人莫辨其真贗汝當致力故僕於黄書<lb/>
徑窺其門墻但山谷天資髙閑冥鴻野鶴行雲流水氣<lb/>
<pb n="KR4d0443_WYG_014-13a"/>
質凡下者不可企及長年以來坐自廢棄今觀立之帖<lb/>
雖非黄氏得意書亦虎革之一斑也党竹谿䟦黄書以<lb/>
謂韻勝失之柔媚然則蕭散閑雅落落不凡不出瘞鶴<lb/>
銘之下此黄氏之三昧也竹谿之言恐未工耳<lb/>
　　　䟦雪齋字軸<lb/>
雪齋公學懷素書至於危不㤀乎目故能成就如此介<lb/>
胄虎雄之將與野服黄冠之人態度意韻各有所得不<lb/>
可以類觀雪齋公書似欲不食煙火食矣<lb/>
<pb n="KR4d0443_WYG_014-13b"/>
　　　䟦王提刑書<lb/>
明白開朗如青天白日豈弟樂易如惠風時雨正大流<lb/>
行如長江大河<lb/>
　　　䟦東坡儲祥墨迹<lb/>
東坡大字忠義清雄如顔平原小字韻勝緊結如李圵<lb/>
海儲祥宫碑奉勅譔并書文理正大因事納諌字畫謹<lb/>
宻中雍容自若不為金注所動<lb/>
　　　䟦宋髙宗臨二王帖<lb/>
<pb n="KR4d0443_WYG_014-14a"/>
志恠者有假屍返魂之説又有人為鬼物所憑四體百<lb/>
骸不變而神色辭氣則非其人矣以類觀之在字學中<lb/>
臨書者實似之髙宗當枕戈嘗膽之際而不廢翰墨異<lb/>
哉<lb/>
　　　䟦遺山墨迹<lb/>
詩文字畫不學前人則無䂓矩凖繩規規於前人陳迹<lb/>
則正若屋上架屋僕自兒童時見先生酒間得筆不擇<lb/>
美惡漫不加意十幅一息迅若掣電當時止知喜其神<lb/>
<pb n="KR4d0443_WYG_014-14b"/>
速飄逸先生胸中自得之妙則不知也近年來時時復<lb/>
見先生墨妙於河東士大夫家每一展巻覺塵俗鄙吝<lb/>
渙若氷釋此又非書奴軰所知也年月日觀<lb/>
　　　䟦元遺山書槀<lb/>
汝絳石刻法帖皆前賢與家人軰書槀所取者以瓦注<lb/>
之巧也<lb/>
　　　䟦張長史帖<lb/>
以秋深不審四字比較郎官石帖若不相似此帖疑栁<lb/>
<pb n="KR4d0443_WYG_014-15a"/>
誠懸臨二王書也<lb/>
　　　䟦元李詩軸<lb/>
武帝欲霍去病讀孫子去病曰用兵不學古兵法顧方<lb/>
畧何如耳士之學書亦如良將之用兵不必模冩古人<lb/>
之陳迹顧氣韻何如耳李謫仙欲學書於張長史長史<lb/>
觀其筆力曰此書亦不必學大扺我軰自有胸中之妙<lb/>
古人筆法固當徧㕘直至自成一家乃有真態世人於<lb/>
遺山皆不以知書見許是豈效顰學者所能識哉<lb/>
<pb n="KR4d0443_WYG_014-15b"/>
　　　䟦畫馬圖<lb/>
韓幹馬多為後人臨摹形模雖在而百萬里掣電追風<lb/>
神駿滅没之氣則無矣此幅前馬天骨開張如虎如龍<lb/>
負三疊之中半日百戰而其氣不少挫後馬馴順承銜<lb/>
雙目後顧錦韉玉勒喜出天廐依依于人而有良徳非<lb/>
韓子絶筆他人不能為也某年月日某觀<lb/>
　　　䟦陽闗圖<lb/>
畫至龍眠别立新意不襲朱碧故智水墨溶化而物物<lb/>
<pb n="KR4d0443_WYG_014-16a"/>
意態自足陽闗一圖去者有離鄉辭家之悲來者有觀<lb/>
光歸國拜父兄見妻子之喜挽輅援車驅馬引駝祖餞<lb/>
迎迓一貌一容紛紛擾擾恍然在京師門外塵坌羣動<lb/>
中一漁父水邉垂釣悠然閒適前人以為得動中之静<lb/>
僕自垂髫聞有此圖今得一見清甫吾友冝珍藏之某<lb/>
年月日某觀<lb/>
　　　䟦謫仙泛舟圖<lb/>
毎觀畫工冩神大凡形模市井庸人則十似八九及遇<lb/>
<pb n="KR4d0443_WYG_014-16b"/>
髙人勝士雖加意容繪終不得其髣髴斯盖卑凡之氣<lb/>
味相同則相得相合也亦易中人以下不可以語上也<lb/>
謫仙泛舟圖世固多本寳之主事此幅頗有髙風絶塵<lb/>
之態定非庸工之所作也<lb/>
　　　跋杜莘老畫赤壁圖<lb/>
赤壁圖少見絶筆士大夫以道徳勲業而不屑為畫工<lb/>
胷次塵俗淺陋而不能為惟髙人勝士不得志於世時<lb/>
一游戯能盡其妙莘老前身無乃不能相從二客之一<lb/>
<pb n="KR4d0443_WYG_014-17a"/>
耶<lb/>
　　　䟦李伯時孝經圖<lb/>
龍眠冩人物不惟工畫者不能及雖造物之巧亦不易<lb/>
若是之竒偉也雖經臨摹終可珍愛<lb/>
　　　䟦賀真畫<lb/>
賀真之畫元氣淋漓學李營丘寒峭瘦勁學許道寧雖<lb/>
不見收于神妙能之九列而徽宗題其端盖可愛而不<lb/>
可忽其亦商訓周曾李茂之流未能絶俗耳年月日紫<lb/>
<pb n="KR4d0443_WYG_014-17b"/>
山題<lb/>
　　　又<lb/>
士大夫之畫如冩草字元氣淋漓求渾全而遺細宻畫<lb/>
工則不然守規𨗳矩拳拳然如三日新婦專事細宻而<lb/>
無渾全之氣賀真畫巖樹蒼老固隂沍寒與夫野橋平<lb/>
逺塞門隐見胸次自得之渾全殿閣界畫近林梢際盡<lb/>
細宻功夫之巧置之能品可也年月某觀<lb/>
　　　䟦姚安仁畫山水巻<lb/>
<pb n="KR4d0443_WYG_014-18a"/>
姚安仁畫謂之名筆則不情謂之畫工則太刻細宻中<lb/>
得閒逺趣所謂以俗為雅者也<lb/>
　　　䟦界畫畫語<lb/>
界畫在畫學自為一科然不多見無乃非畫史之髙致<lb/>
而不屑為也抑亦難工而學者寡也繪事冩真湏當對<lb/>
照范寛住終南山十有九年葢他人之筆不足憑也乃<lb/>
知雄樓傑閣層䑓危榭一木一甓自有馴度惟帝王家<lb/>
所有非白屋寒士可得而窺雖老於圬墁工於梓匠亦<lb/>
<pb n="KR4d0443_WYG_014-18b"/>
不能盡其巧况畫史哉嚮於長春道宫見玉帝觀魚横<lb/>
披今觀此圖緻宻大同而華麗過之武安胡某觀題<lb/>
　　　䟦李文靖公傳後<lb/>
竊嘗誦老𣆀之言吾所以大患者為吾有身也及吾無<lb/>
身吾有何患真名言也人心夲無憂患纔有此身憂患<lb/>
叢至所謂身之患者饑渇寒凍疾痛勞苦耳目口鼻四<lb/>
肢百骸之欲一有不遂皆為心病外而至於飬父母榮<lb/>
妻子庇九族髙宫室廣田宅子女玉帛聲色輕肥之欲<lb/>
<pb n="KR4d0443_WYG_014-19a"/>
不可勝計過此一間者又有為學進級功業名譽者著<lb/>
書立言焦思勞神死而後巳然則此身一日全存諸患<lb/>
一日不息其嗜欲深者雖尸骸僵息魂魄游散人化而<lb/>
為貪厲為虎豹豺狼為倀鬼乆乆不泯然則身為心患<lb/>
豈虚言哉故顔子簞食瓢飲破瓦陋巷而此心之樂未<lb/>
嘗少奪孔子許之以好學者正謂此耳不知今之為學<lb/>
所學者何事去聖人之學不亦逺乎冬一日讀李文靖<lb/>
公傳見公淡然無欲因以書此<lb/>
<pb n="KR4d0443_WYG_014-19b"/>
　　銘<lb/>
　　　滴漏銘<hi>有序</hi>
　惟皇踐阼之元祀分天下而為十路置宣撫使以大<lb/>
　名懷孟衛輝相磁邢洺實中夏之腹心可擇望崇位<lb/>
　重者鎮撫之特命内相左丞張公莅焉公來治魏革<lb/>
　舊弊立新政布宣敎條姦吏薄俗不嚴而畏不懲而<lb/>
　勸曽未數月民安事簡公庭清肅閴無告訐聽斷之<lb/>
　聲退食燕居申申夭夭思及日月星辰唐帝之所以<lb/>
<pb n="KR4d0443_WYG_014-20a"/>
　精勤則之者盖以民用天時以生活興作晏息順之<lb/>
　則吉逆之則㐫故曰百工惟時撫于五辰庶績其凝<lb/>
　嘗觀周官大而六卿細而百執事至於發一號施一<lb/>
　令伐一木制一器無非取於天時者故有書以推其<lb/>
　晷刻有器以占其常變成法一定萬事永頼但因之<lb/>
　由之習為耳目之常不知其為功也不知其為政之<lb/>
　所當先也國朝撫諸夏幾五十年司天有官厯像未<lb/>
　完是以挈壺無氏為可愧也命藝人郭若恩求諸古<lb/>
<pb n="KR4d0443_WYG_014-20b"/>
　制而製成之門士胡某識而銘之銘曰<lb/>
天地之大疇能度之日月之行疇能窮之思古哲王徳<lb/>
符兩儀智周萬物冥黙而思寅賔寅餞仰瞻俯推竹之<lb/>
以管土之以圭筭數象厯玉衡璿璣測逺如邇窮髙如<lb/>
卑如指諸掌不差毫絲不先而速不後而遲暑寒晝夜<lb/>
璣衡我持朓朒薄蝕數無我違民用以生歳月日時百<lb/>
工庻績以成以熈萬事永頼大功巍巍成法一出視之<lb/>
易為爰究其理伊誰其智職非其人道亦廢墮執一固守<lb/>
<pb n="KR4d0443_WYG_014-21a"/>
恪循矩規惡知天道與時推移神州陸沉百年於兹刼<lb/>
火一燎乃并棄遺動作宴息醉昏夢迷公來治魏政平<lb/>
訟稀吏畏其民改前之非民服其仁不忍詐欺大舉廢<lb/>
典後先合宜挈壺有氏能自得師弗緩弗棘靡傾靡欹<lb/>
溶溶沄沄約其増虧晝夜百刻與天同機魏人聞知如<lb/>
堵來窺魏人有言至而可期魏人有言我公無歸我公<lb/>
之恩如漏之滋我公之信如刻之麗其直如矢我公之<lb/>
威其容如壺我公之慈趨時興息指南元龜願夀我公<lb/>
<pb n="KR4d0443_WYG_014-21b"/>
福禄如茨大書深刻識以銘詩<lb/>
　　　菽水堂銘<lb/>
婦徳貞母訓慈氷蘖苦守一児登上夀髮半絲享祿飬<lb/>
逢嘉時五福備乗孝思名世士端影詞欽盛徳為歌詩<lb/>
神報施公無私<lb/>
　　　扇銘<lb/>
去溽暑如酷吏邀清風似故人洗熱中於俗士觧藴結<lb/>
於斯民飬正氣以周徳挺直公以秉鈞順秋冬而藏智<lb/>
<pb n="KR4d0443_WYG_014-22a"/>
應春夏而施仁惟出處之中莭能逺害以全身<lb/>
　　　濟寧座右銘<lb/>
公勤亷幹百事皆辦私怠貪懦百事皆亂事辦名榮心<lb/>
廣體平事亂無成身辱心驚自警自銘擇善而行<lb/>
　　贊<lb/>
　　　東坡賛<lb/>
東夷飛揚西戎陸梁時議嵗幣襲為故常豈無良䇿雖<lb/>
柔必强百未一施擯死南荒孰圖公像野夫冠裳公豈<lb/>
<pb n="KR4d0443_WYG_014-22b"/>
野人與世相㤀鐵龍横膝雅志莫量緒餘土苴雲漢奎<lb/>
章死不可冺文正忠剛魂兮來歸瘴海茫茫<lb/>
　此畫極髙盖臨李龍眠之冩真也東坡之文章志略<lb/>
　具在方册後世可得而見髙風絶塵之資不可得而<lb/>
　髣髴得見此像亦足以起敬起慕發英氣而洗凡鄙<lb/>
　仁卿當寳藏之胡某盥手書<lb/>
　　　王西溪畫賛<lb/>
不吐艱深言不為卓越行臨深履危悉歸之平易用舍<lb/>
<pb n="KR4d0443_WYG_014-23a"/>
行藏一安於義命無城府而人不忍欺不崖岸而人莫<lb/>
不敬氣分四時感春也多士有九徳得寛也盛樂易百<lb/>
年與物無競<lb/>
</p>
<p>
</p>
  </div>
</body>
</text>
</TEI>
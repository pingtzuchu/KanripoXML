<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻十七</head>
    <p>
<pb n="KR4d0443_WYG_017-1a"/>
欽定四庫全書<lb/>
　紫山大全集巻十七　　　元　胡祇遹　撰<lb/>
　　碑<lb/>
　　　大元故明威將軍同簽書東川行樞宻院事王<lb/>
　　　　公神道碑銘<lb/>
人才之巨細門第之興衰福澤之可乆不可乆唯於易<lb/>
代之際觀之則見之明斷之審大率英雄豪傑起身亢<lb/>
宗有待而發四方無虞百揆時叙貴賤享宴安之樂而<lb/>
<pb n="KR4d0443_WYG_017-1b"/>
無竒勲偉績之可為雖材智絶人既無所施無惑乎終<lb/>
老於庸流就能名一藝占一業三年一資五年一級而<lb/>
於大勲業大封拜則不可得矣時移世變崇極而圯天<lb/>
厭舊邦羣雄競起草昧之間王侯將相公卿大夫士之<lb/>
才立見於奮迹之始天下既定新天子崇徳報功大<lb/>
則分茅土割方郡小則受一城封一邑治安之福與羣<lb/>
才共之然而或一再世而消削絶滅或三數世或與國<lb/>
祚同終始是豈偶然哉福澤之乆者其徳厚其功大其<lb/>
<pb n="KR4d0443_WYG_017-2a"/>
家法備一再傳而絶滅者其徳薄其功微其家法無足<lb/>
取此如火之熱如氷之寒不可誣也今請以同簽書行<lb/>
樞宻院事王公為徴焉公之曾大父世為順天人適當<lb/>
金季隐晦不仕兵亂家譜亡失名字不可考父沂字振<lb/>
文官至順天路總管府權府事别有碑公諱仲仁起身<lb/>
蔡國公帳下以才勇拜百夫長再受銀符鎮撫諸軍事<lb/>
歲戊午分𨽻今開府儀同三司史公部曲扈從憲宗皇<lb/>
帝平西南夷為上前驅數戰數勝首拔定元諸嵒柵六<lb/>
<pb n="KR4d0443_WYG_017-2b"/>
軍遂得深入繼拔禮義長寧大懐苦竹釣魚四砦以功<lb/>
寵賜黄金鞍勒憲宗皇帝曰為汝他日戰功之驗證未<lb/>
幾宋將曹太尉李路分下嘉陵白水馬湖來拒敵奉㫖<lb/>
總率戰艦五戰五㨗手刃二將於陣前宋兵溺死者無<lb/>
慮數千憲宗皇帝喜賜黄白金二十斤今上嗣里宣命<lb/>
金符充都鎮府行軍千戸無何改授武衛軍干户璮賊<lb/>
搆逆東方失寧佐經畧董公撫諭青齊所至導揚聖慈<lb/>
使民曉知逆順反側遂定使還佩海青金符入巴蜀按<lb/>
<pb n="KR4d0443_WYG_017-3a"/>
視邊事事廻入對西南山川城郭民物風俗險易虛實<lb/>
歴歴詳說如在目前上嘉嘆曰得人如此何事不濟特<lb/>
恩陞山東路統軍副使兼總管造船事未畢宣命虎符<lb/>
充眉州管軍萬户眉入南徼尤深險前官不克負荷連<lb/>
章乞謝職新進徼倖邀功欲得是任者交相稱薦衆議<lb/>
紛紜乆不决特㫖教錫喇做者錫喇盖云黄色指公而<lb/>
言也鎮眉凡四年訓練精嚴戰守有法兵需精備小大<lb/>
二十餘戰皆以出竒取勝聲聞於上賜白金重錦以榮<lb/>
<pb n="KR4d0443_WYG_017-3b"/>
其功就佩以降虎符改充東川副統軍使宋賊冦成都<lb/>
入其郛焚毁大掠而去公提兵直趨嘉定半途與賊遇<lb/>
一戰賊北五十里死傷相枕藉奪其俘而還朝廷聞而<lb/>
壯之至元十年以功授明威將軍同簽書東川行樞宻<lb/>
院事虎符如故明年總兵攻重慶與士卒同甘苦衝冐<lb/>
瘴毒卒於軍中公臨敵决勝智勇揚溢燕居無事則仁<lb/>
言嚴重不露圭角弟仲義武衛官鄂勒千戸仲禮百夫<lb/>
長兼亳州兵馬仲智滿城諸軍鄂勒官子男五人長曰<lb/>
<pb n="KR4d0443_WYG_017-4a"/>
宏毅勇而文至元三年襲爵充武衛千戸八年改右衛<lb/>
親軍千戸九年以淮南軍功陞昭信校尉職如故十一<lb/>
年以渡江功再陞宣武將軍管軍總管行三衛親軍都<lb/>
指揮使司事攻潭州城下十三年授明威將軍中衛親<lb/>
軍副都指揮使十七年陞昭勇大將軍東路䝉古漢軍<lb/>
副都元帥次曰寧起官昭信校尉右衛親軍千户再陞<lb/>
宣武將軍管軍總管餘㓜若姪若孫詵詵繩繩玉茁蘭<lb/>
芽不可具紀嗚呼西漢功臣子孫至武帝而絶滅殆盡<lb/>
<pb n="KR4d0443_WYG_017-4b"/>
豈非髙明之下難以乆處王氏慶門自權府公乘聖朝<lb/>
開運拜爵受封傳子傳孫揚歴五朝封爵日隆家聲益<lb/>
振繼繼承承益熾而昌厚澤遐福方興而未艾然則由<lb/>
人品巨細而知門第之興衰視履考祥而知福澤可乆<lb/>
不可乆以王氏一門觀之豈非明效大驗歟某年某月<lb/>
某日袝塟於先塋神道有碑子宏以狀來請銘銘曰<lb/>
起身有道文武二途雜流邦官志士病諸唯同簽公勇<lb/>
廢萬夫忠肝義膽與生死俱出竒决勝暗合孫吳長寧<lb/>
<pb n="KR4d0443_WYG_017-5a"/>
大懐白水馬湖古今天險勇困智愚不有其躬為上前<lb/>
驅統兵東川蠻逺江漁益州被冦直入其郛繼以大攻<lb/>
驅掠前趨設伏以擊奪還其俘賊駭奔竄棄甲焚艫益<lb/>
人於今感泣歡呼東西二川狀固有餘付託得人百蠻<lb/>
可圖大邦為讐報豈宜徐矯矯仡仡壮志靡渝聖意簡<lb/>
在超付兵樞論功受賞弓矢彤玈竭力報效歲時不虚<lb/>
南夷未平中道薨殂盖棺馬革賫志兵墟忠臣有子益<lb/>
昌門閭繼志述事金虎章符贈謚有日墓碑可無銘以<lb/>
<pb n="KR4d0443_WYG_017-5b"/>
紀實三嘆而書<lb/>
　　　蕭千户神道碑銘<lb/>
國朝命官襲爵既優既渥子孫非有大過惡繼繼承承<lb/>
而不廢絶世禄已乆日黯前人光是亦貴富之所養中<lb/>
才庸品之常情無足怪者不荒侈於鷹犬裘馬不滛蕩<lb/>
於聲色甘肥不驕矜於父兄閥閱不陵人以威儀技藝<lb/>
吾於蕭公千户見之矣千户姓蕭諱世昌其先遼貴族<lb/>
五世祖阿薩爾仕遼為羣牧使四世祖竒拉爾贈鎮國上<lb/>
<pb n="KR4d0443_WYG_017-6a"/>
將軍上騎都尉河南縣開國子髙祖栢德本贈輔國上<lb/>
將軍輕車都尉河南縣開國伯曾祖圖薩拉贈奉國上<lb/>
將軍河南郡開國伯祖徳亨朝廷以開國歸義之勲爵<lb/>
奉國上將軍官彰徳路總管兼行軍總帥府事考某征<lb/>
南行軍千戸公數歲而孤入小學讀書不勤師友不偕<lb/>
羣兒戯㺯視聴動止端重淵静如老成人學對屬即知<lb/>
聲律物象竒辭英氣精宻雄偉常勝其偶九歲襲爵受<lb/>
萬户府劄充鄂勒千户十二歲體貎壯麗魁然一竒男<lb/>
<pb n="KR4d0443_WYG_017-6b"/>
子拜命金符管軍正千户嵗已未扈從渡江中統建元<lb/>
再拜恩命千户如故三年壬戍討平叛賊李璮復立宿<lb/>
州并縣西城至元六年春南征五河口臨敵手馘四十<lb/>
餘人獲戰艦二軍實不計以功為山東路統軍司薦申<lb/>
行中書省省擬上聞遷陞不幸以明歲正月十有六日<lb/>
感風疾而殁年二十有六聞者莫不哀悼夫人叚氏嚴<lb/>
東平魯王之外甥千戸君亡時年二十有四即自貶損<lb/>
膏腴貴習不御華飾守節教子成夫之志今其子亦襲<lb/>
<pb n="KR4d0443_WYG_017-7a"/>
爵有年矣以某年月日將塟於某所遣其子某奉狀以<lb/>
公之墓碑來請銘余接見蕭氏祖考子孫凡四世矣千<lb/>
户軍不惟有出藍良最之譽在一時世官子孫少見其<lb/>
比吁使天假以壽竒勲偉績其可量也哉今既惜其才<lb/>
器而又哀其短天不能不為之銘銘曰<lb/>
嗟嗟造物實艱實難萬愚一賢保全或慳蕭氏之子百<lb/>
草之蘭紫庭未升風霜夜寒蕭氏之子羣鳥之鸞一飛<lb/>
未舒瘡痍羽翰嗟嗟造物知誰控摶與之不易奪之匪<lb/>
<pb n="KR4d0443_WYG_017-7b"/>
艱三世將門豈非其端我知斯人不尚忍殘彼蒼者天<lb/>
呼號莫攀龍韜虎畧鐵衣石棺風水沄沄松柏丸丸壽<lb/>
短名永神其妥安<lb/>
　　　承直郎江西等處𣙜茶都轉運司副使李公神<lb/>
　　　　道碑<lb/>
公姓李氏諱瑞字君祥世恩州人父郁徙居鄆城遂占<lb/>
籍焉祖珪仕至大名府檢法曽祖玉河南府判官公㓜<lb/>
失慈侍居憂哀毁羸瘠以孝聞鄉里年十七出贅於邑<lb/>
<pb n="KR4d0443_WYG_017-8a"/>
人續氏時明經射䇿貢舉進身之法皆廢又不能治生<lb/>
農工處市井中遂商賈為業知人棄我取人取我與之<lb/>
機且㢘以信視列肆貪刻者人多歸之因以致富累貨<lb/>
巨萬公嘆曰不過為守錢虜富家翁耳矧商居四民之<lb/>
下不足以汙吾身於是立志讀書涉獵經史東平總管<lb/>
府經歴司知公氣宇不凡辟為書記習熟吏事至元五<lb/>
年本司保舉充鄂囉濟駙馬位下人匠局知事七年制<lb/>
國用使司選擢通㢘知錢榖者以公充濟寧府鄆城縣<lb/>
<pb n="KR4d0443_WYG_017-8b"/>
行用交鈔庫副使終任之間會計無偏失鈔法流行居<lb/>
民行旅皆以㢘平稱十年中書吏部符遷授平陽路收<lb/>
差庫監支納十二年除恩州酒稅醋三務大使削苛細<lb/>
務寛平課額增羡而民說誦無怨謗江南平定朝廷以<lb/>
户口繁庶鹽法不可不謹宣命金符從仕郎提舉浙西<lb/>
鹽使司事置司於平江府鹽法設竈户給工本煮鹽入<lb/>
官照引出發前政丞炎方初下新制未定夤緣苟且為<lb/>
欺蔽尅削竈户工本寒餒瘠乏官鹽不足原額私煎不<lb/>
<pb n="KR4d0443_WYG_017-9a"/>
能禁公私俱擾公到官立革宿弊家給人足布宣教條<lb/>
令行禁止歲課日增十六年陞承直郎宣授江西等處<lb/>
𣙜茶都轉運副使比署事同衆公議給遽採造罷廵禁<lb/>
之擾驗實出賣歲終課額倍增秩滿得代二十年行中<lb/>
書省以公亷幹特委會計杭州酒課二十一年後五月二十<lb/>
有九日不幸以疾卒年甫五十矣夫人續氏之弟徳新<lb/>
同夫人梁氏䕶柩還鄉里是年十一月二十有二日祔<lb/>
塟於鄆城宜邱之先塋公天資頴悟器宇𢎞深心計鞭<lb/>
<pb n="KR4d0443_WYG_017-9b"/>
算不大聲色而辦吏事尤精敏義於周急視貨財如糞<lb/>
土好賢樂善與人交竭誠以敬嗚呼公剖煩理劇有猷<lb/>
有為之才百無一施惜乎天不假年可哀也哉雖然韓<lb/>
文公銘李充實之墓曰生而不淑孰謂之壽死而不朽<lb/>
孰謂之天若公者生淑而死不朽者也徳新持里人杜<lb/>
亮紀公生平之狀以神道碑銘并序來徴言謹序而銘<lb/>
之銘曰<lb/>
智周於利志喻於義積而不居通而不器以財發身以<lb/>
<pb n="KR4d0443_WYG_017-10a"/>
徳御氣長鯨海濤大鵬風翼進也無難退也何易數耶<lb/>
命耶所期力致材耶學耶有用不既中壽而殞半途而<lb/>
廢勒銘墓碑以俟貞謚<lb/>
　　　故大名路徴收課稅所長官耶律公神道碑<lb/>
公姓耶律氏諱澤民字濟之其本出自遼太祖族號大<lb/>
横帳曾祖赫嚕金正隆間官輔國上將軍同知北京留<lb/>
守事致仕卜居大興之西安縣故子孫占籍焉祖烏達<lb/>
噶潜徳不仕祖妣蕭氏考克酬巴爾字閏之謹厚明敏善<lb/>
<pb n="KR4d0443_WYG_017-10b"/>
騎射知漢文章明昌六年以門資補官桓州酒監我朝<lb/>
兵萬餘掩至城下率衆力敵我兵引退有司以戰功聞<lb/>
陞髙陽尉考終無犬吠之警縣人刻石頌徳遷定徳遷<lb/>
定興令以㢘幹稱太祖皇帝提兵南下力窮出降授翰<lb/>
林待制歲戊寅賜佩金虎符行諸路便宜事乙酉扈從<lb/>
西征病卒妣蕭氏封河南郡夫人公㓜頴悟洒落不羈<lb/>
以任子襲爵年三十壬辰南伐佩虎符提㸃軍前橋梁<lb/>
芻粟事所下城邑問有士大夫被俘執者即以私財購出<lb/>
<pb n="KR4d0443_WYG_017-11a"/>
之全活者衆士林于今稱之已亥以從軍之勞授大名<lb/>
路徴收課稅所長官丁未北覲六月十有七日遘疾甍<lb/>
於西京之傳舍享年五十夫人劉氏蕭氏子男二人長<lb/>
曰泰亨襲公爵後用河南等路經畧使薦提領陜虢二<lb/>
州事中統改元復長大名路課稅所事至元十年改授<lb/>
單州尹次曰賁亨孫男一人曰庭傑公尚氣義輕貨財<lb/>
交㳺日滿門雖傾囊倒廪一供宴享之樂而不恤逺鄉<lb/>
寒士受公之惠者不可計與人交樂易開豁略無貴豪<lb/>
<pb n="KR4d0443_WYG_017-11b"/>
習氣初南征廻一時將帥車馬囊槖實以子女玉帛公<lb/>
之所得法書名畫異文秘典寳琴佳硯而巳餘一無所<lb/>
取也公甍之某年既塟神道有石㤗亨紀公事業來求<lb/>
銘銘曰<lb/>
世祿後昆鮮能處仁驕奢淫佚辱宗敗身惟公貴胄世<lb/>
里支親光耀先哲超踰等倫尚氣以義潤身以文好客<lb/>
投轄恵窮指囷逹不放曠狎不囂紛艾服官政壯志方<lb/>
伸半途而殞埋恨昌辰䔍生賢嗣益大其門<lb/>
<pb n="KR4d0443_WYG_017-12a"/>
　　　大元故奉訓大夫知宿州事張公神道碑銘<lb/>
公諱裕字仲容滏陽人曾祖諱鎮完顔金管軍千户祖<lb/>
諱黨敏不仕考諱演仕我朝主滏陽簿妣李氏公起身<lb/>
刀筆補磁州州吏歲庚戍陞本州從事以㢘幹中統建<lb/>
元宣撫司薦陞滏陽令再除成安令至元二年改授沙<lb/>
河令縣南門臨沙河沙積城平每南風塵沙飛激居民<lb/>
不能飯公身教士人樹髙栁三匝近南萬株栁茂宻沙<lb/>
塵不能入炎夏行人困渇休息於綠隂芳草解鞍停輪<lb/>
<pb n="KR4d0443_WYG_017-12b"/>
移時不忍去所剝繁枝充公私薪爨不數年巨材足以<lb/>
充梁棟一舉而四美具公平生材智類如此四年充邢<lb/>
臺令廨宇倉庫為之一新十年受承事郎武清縣尹遞<lb/>
運江南寳貨身至上都無毫髪損失都堂嘆賞籍記陞<lb/>
遷十六年改承務郎同知清州事二十三年陞承直郎<lb/>
西京總管府判官省部摘委應辦御史䑓保呈二十八<lb/>
年陞奉訓大夫知宿州事是年十月十有二日以疾卒<lb/>
享年六十有九配扈氏先公卒再娶李氏子男一曰䝉<lb/>
<pb n="KR4d0443_WYG_017-13a"/>
古岱管軍百戸女二銘曰<lb/>
智如流水随物賦形仁如時雨潤物無聲龔黄召杜四<lb/>
美難并大官貴客交口稱能紛擾繁劇無滯無凝目中<lb/>
尺度意外權衡人艱以澁我和而平老當益壯奄忽佳<lb/>
城勒銘墓碑以永鴻名<lb/>
　　　守貞𤣥静散人女冠左鍊師墓碑<lb/>
鍊師姓左氏世為安陽陵岳人故孝弟力田業進士左<lb/>
某之女彰徳路權府事兼安陽縣令王信之妻安陽縣<lb/>
<pb n="KR4d0443_WYG_017-13b"/>
丞王鐸之母奉訓大夫荆湖北道宣慰副使武安胡祇<lb/>
遹之妻母孝慈勤儉十九歲而適王氏時貞祐後河朔<lb/>
兵亂彰徳當四通八逹之要衝日㝷干戈貴賤無寧居<lb/>
師幹夫之蠱雖流離頓挫顛沛急遽之際善自保防未<lb/>
與夫一日相失也其夫自農里立軍功仕至縣令外府<lb/>
僚内助之力為多甫三十九而寡即以不再醮為誓居<lb/>
䘮三年未嘗見齒服除脂粉色服屏棄不再御蕭然寄<lb/>
心於清淨寂滅時子鐸未冠師曰為人之母不成其子<lb/>
<pb n="KR4d0443_WYG_017-14a"/>
他日何面見所天於九原遂力與二三女奴紡績織絍<lb/>
訓諸僮以力田教子以讀書習騎射不數年而竟襲父<lb/>
爵次女既笄曰吾必擇讀書知道義家子弟而歸之一<lb/>
時權貴媒妁慇懃問聘終莫之許遂適武安胡氏男女<lb/>
成立田園增其舊一日㑹親戚閭里曰人生為男子功<lb/>
成名遂身退天之道也况予一婦人乎自兹以往兒女<lb/>
軰勿復以家事相闗白乃於後庭隙地築環堵室禮天<lb/>
慶宫李真人受業野服黄冠賜名守寛以道自居後數<lb/>
<pb n="KR4d0443_WYG_017-14b"/>
歲築庵於王氏别業梁固村之乾隅手親畚鍤建老君<lb/>
殿西廡東庖丈室齋堂俱為之備以道行清真嘉號於<lb/>
長春宫曰守真𤣥淨散人壽踰八十視聴筋力不衰體<lb/>
癯而神王晨暮香火經函益自嚴謹雖大風雨寒暑不<lb/>
廢某年月日享年八十有八無疾而逝一子即鐸也娶<lb/>
劉氏封縣君三女長適龎氏次適胡氏次適馬氏孫男<lb/>
三人長以軍功拜百夫長次亦以軍功拜千夫長次早<lb/>
卒孫女三人曾孫男三人孫女七人銘曰<lb/>
<pb n="KR4d0443_WYG_017-15a"/>
貞幹而良慈順而剛母儀婦常徳將禮防終焉允臧男<lb/>
知義方仕路騰驤女從姑嫜蘭玉芬芳學仙徜徉雲扃<lb/>
霧窓麻衣野裳琅函寳章心閑歲長萬慮俱忘觀化四<lb/>
方飛空蛻囊貞骨深藏虚靈不亡我銘孔彰<lb/>
　　　集真觀碑<lb/>
人無貴賤家無巨細承先世之業增崇而光大者易不<lb/>
階尺土片瓦以身起宗又能傳守得人者難此乃四民<lb/>
雞鳴而起孜孜為利者尚且若是而况以清淨無為閑<lb/>
<pb n="KR4d0443_WYG_017-15b"/>
寂淡泊為學者歟即今老氏之流男女三十萬其人之<lb/>
才不才千萬不同有握拳衣毛褐囊無一錢不數歲之<lb/>
間而能建立宫觀危樓傑閣大殿長廊數百楹者有借<lb/>
榻乞席栖栖朝夕老死而無盖頭茅一把者有呼吸咳<lb/>
唾而聚徒百千衆者亦有隻身孤影而不能得一僮僕<lb/>
者亦有承先師富盛之業日漸寥索徒侣散亡而門闌<lb/>
蕭條者以是觀之内能成身外能成物雖剛健有為之<lb/>
男子千萬中不十百矧女子之柔懦乎彰徳衙城外堧<lb/>
<pb n="KR4d0443_WYG_017-16a"/>
西康樂坊道宫一區曰集真寔女冠楊守和之創始也<lb/>
守和年四十有一夫李義死誓不再醮携一女受道服<lb/>
後得弟子曰守真同師天慶宫重𤣥真人為黄冠𤣥黙<lb/>
抱璞不將迎不妄求取誠實積乆人益信服争願割財<lb/>
以施與買地以宇殿堂齋厨像設具備鐘磬香火晨暮<lb/>
嚴肅歲癸丑受道號於真常真人曰純素散人庵曰集<lb/>
真觀享年七十有二日集門弟謂曰守真寛和謹厚道<lb/>
業日進吾有後矣龎守正宜佐之明日吾遺世矣翌旦<lb/>
<pb n="KR4d0443_WYG_017-16b"/>
盥櫛冠服怡然而逝守真既主嗣事克紹光烈亦受無<lb/>
為散人之號于誠明真人守真仙去守正繼之守正自<lb/>
七歲服道衣於今將中年信道篤戒行愈嚴純素散人<lb/>
之夫家父母家皆無後守正感慕師徳二家墳壠歲時<lb/>
伏臘封樹祭祀不廢手植墓木合抱成列鄉人嘉之至<lb/>
元丙戍冬吾同舍友儒醫單濟民踵門而言曰守正吾<lb/>
甥也願乞文于子發揚師友之徳紀錄集真觀卜築之<lb/>
勤劬使後人繼繼不絶大書深刻諸石惟髙明進退之<lb/>
<pb n="KR4d0443_WYG_017-17a"/>
濟民端人也言必不妄讀其所持之狀聴其言而信其<lb/>
人若守和者可謂以身起宗能為剛健壯夫之所不能<lb/>
為守真守正能世其業不辱守和傳守得人之明敢以<lb/>
朴辭較其同流之優劣而紀其實<lb/>
　　　磁州嘉福寺賢公講主碑<lb/>
僧以經明行修為本僧學佛者也佛去世乆不獲親炙<lb/>
誦講佛言遵履佛行則亦庶乎其佛矣未有不讀佛言<lb/>
不踐佛法而能佛者也不苦學不精鍊者固為誕妄然<lb/>
<pb n="KR4d0443_WYG_017-17b"/>
馳騁乎記念辨博乎抄疏終身文字而實無所了悟自<lb/>
得者亦非善學佛者也磁州嘉福寺賢公講主終于至<lb/>
元之十六年冬十有一月十日又八年門弟文慶狀公<lb/>
之平生請銘其碑公姓武磁之武安人世業農生九年<lb/>
師叔父恵公和尚受僧服於嘉福得名道賢口授法華<lb/>
經背誦不脫一辭自是誦經讀書巻帙不去手年十有<lb/>
八四方游學過曲陽講習於源唯識席下年三十聞藁<lb/>
城觀音寺濶唯識僧中之龍象趨走聴受學遂精明年<lb/>
<pb n="KR4d0443_WYG_017-18a"/>
髙徳劭主壇開講唯識大論繼無虚歲歲丙申復還嘉<lb/>
福歲丁未傳法潤和尚戒於大名百師會下縁法日盛<lb/>
建立武安固鎮名刹八區前後賜法傳戒講主三十有<lb/>
八門弟五十人至元二年同僧統洎諸名公入内殿祝<lb/>
聖壽九年聖㫖集諸路僧受戒僧司薦公召入萬壽大<lb/>
殿賛頌稱㫖䝉賜法衣一襲受戒于國師加號吉祥十<lb/>
五年作水陸大會立浮圖𦵏其師恵公像金佛于左域<lb/>
崇福寺公比長逝前三日聚門弟囑以殯𦵏䘮祭儀及<lb/>
<pb n="KR4d0443_WYG_017-18b"/>
親族䘮禮輕重一一適宜付法衣一襲于本州僧錄才<lb/>
公遂瞑目焉其明了如此銘曰<lb/>
口誦佛言心傳佛印童受僧服不退而進徳懋年髙聲<lb/>
聞天朝賜衣榮歸光照雲霄報本像佛建塔𦵏師是身<lb/>
了了不掛一絲自無有來復無有去擺手便行何戀何<lb/>
慕公無世愛人不公忘豐碑嘉福愈乆彌光<lb/>
　　　齊聖廣祐王廟碑<lb/>
人之誠敬油然而自不能已者昭著于禱祠祭祀不待<lb/>
<pb n="KR4d0443_WYG_017-19a"/>
教訓刑政懇切齊一費貨財苦筋骨快樂而不為疲倦<lb/>
原其情則生於報徳酬功不能忘本是故天子祭天地<lb/>
諸侯祭境内名山大川庶人則祭其祖禰非所以徼求<lb/>
諸利而苟免禍患也聖人因人情而定禮凡有功徳於<lb/>
生民天地六宗以降聖帝明王聖師大賢忠臣良吏載<lb/>
在祀典春秋香火血食永永不絶唐滏陽令崔府君以<lb/>
聰明正直誠一之徳形于政治除暴虎祛妖狐雨旱捍<lb/>
水恵澤一方至於幽㝠靈異福祐後人者又不為不厚<lb/>
<pb n="KR4d0443_WYG_017-19b"/>
宋景祐元符宣和紹興嘉定增封爵前賢紀言昭著詳<lb/>
悉金國以宋祀未絶江淮未庭奉神代享衡山之祭至<lb/>
元十五年中書省奏先是南嶽阻於長江不獲致禮以<lb/>
崔府君攝享金殘宋滅南北五嶽通祀府君封號難襲<lb/>
故常聖㫖增封齊聖廣祐王勑守土偹禮告廟仍大書<lb/>
深刻門額州民李某等竭䖍致敬踵門而言曰自神靈<lb/>
之在祀典宋金兩朝雖加崇敬而貴不過公侯未若我<lb/>
朝巍然封以王爵是可不紀石以歌頌皇帝之神功聖<lb/>
<pb n="KR4d0443_WYG_017-20a"/>
徳混一六合五嶽之氣不分裂隔限於南北於府君封<lb/>
爵極其崇髙廣祐我國家敢以文為請竊唯鄙賤世居<lb/>
武安在磁為屬邑實處神靈廕庥之下謹再拜齋沐而<lb/>
獻頌曰<lb/>
皇帝仁聖克享天心際天所覆柔撫照臨類禋柴望無<lb/>
文咸秩神之封爵宜致其極神之齊聖徳符於謚神之<lb/>
威靈民愛而畏洋洋在上浩浩無外豈惟是州神獨所<lb/>
在天錫皇祚與天同壽享我明薦神助其祐<lb/>
<pb n="KR4d0443_WYG_017-20b"/>
　　　太清宫碑<lb/>
人生而静性也天也一受其成形而反為形氣之所累<lb/>
智巧利欲交戰於中美麗紛華百誘於外心死於臭腐<lb/>
形敝於塵滓然則所謂首出庶物虚靈洞徹配天地而<lb/>
為三才果安在哉人自失之賢者能勿䘮耳勿䘮有道<lb/>
乎傳曰養心莫善於寡欲又曰無為而治者其舜也歟<lb/>
後之為臣者亦有省事清心之諫洗心而不著一物理<lb/>
繁而不勞有為静而與隂同徳動而與陽同波不離世<lb/>
<pb n="KR4d0443_WYG_017-21a"/>
法不著世法鏡瑩水淵萬變去來了無留跡此古之𢎞<lb/>
衍博大真人内聖外王無臭無聲者也所以老莊氏談<lb/>
清浄無為恬淡自然一死生齊彭殤塵垢此生腐䑕軒<lb/>
冕豈無為而言之耶迷而不返執而不通者苟有少悟<lb/>
如刑人之脫桎梏疾人之去沉疴其功豈淺淺哉自性<lb/>
理道徳仁義之教廢魚肉於功利鋒鏑於詭譎糜爛湯<lb/>
火於得失紛競聾瞽於聲譽文采無故而病無病而死<lb/>
無災而夭夭殃鬼誅人禍紛紛籍籍而莫之救有人於<lb/>
<pb n="KR4d0443_WYG_017-21b"/>
此而能薄口腹外形體塵視車馬銖視金玉粃糠名爵<lb/>
觀化樂道忘神養虚置身於蜂蟻蝸蠅之外雖未至於<lb/>
内聖外王其賢於人也不亦逺乎吾於黄冠管志通見<lb/>
之矣志通字和叔𤣥門宗主髙其年行賜號壽齡子世<lb/>
為稷山人年二十四棄家著道士服於今七十有一形<lb/>
癯神王目光如巖下電歩風袖飄舉性朴直胷次開朗<lb/>
明白貎若嚴古無崖岸接物則豈弟樂易言直而温意<lb/>
誠以慈道業餘暇喜以神膏異藥療瘍愈疾由是人益<lb/>
<pb n="KR4d0443_WYG_017-22a"/>
愛慕尊敬之過市則以不得留飯請教為歉恨河東土<lb/>
風雄實民俗誠厚駐舄既乆得地於郛南卧龍街袤廣<lb/>
畆六有竒囊無一錢不文疏乞貸報本事神之誠孚格<lb/>
有衆巍然煥然神宇屹立法象昭嚴三清五祖前後相<lb/>
承東西廡寮舍庖廪井廐園圃無不序備落成揭額曰<lb/>
太清踵門來言曰子為我文諸石以勸來者無荒無怠<lb/>
非求名之為也既諾其請以謂太清之取義言教之汙<lb/>
隆人皆知之不言而彰斯人也信道篤得趣深報本誠<lb/>
<pb n="KR4d0443_WYG_017-22b"/>
是宜銘銘曰<lb/>
紛萬有總一無等浮雲通太虚嗟人生趨迷途心形役<lb/>
如老奴一念起百垢汙化靈府為穢區死醉夢永不蘓<lb/>
偉斯人智若愚祕此身同傳車志有在天為徒脫塵網<lb/>
欽聖謨思報本非要譽未厭世香火俱闢朱門開綺疏<lb/>
列琅函藏天書鐘磬聲穿雲衢觀萬化泡影如閱春草<lb/>
青階除<lb/>
</p>
<p>
</p>
  </div>
</body>
</text>
</TEI>
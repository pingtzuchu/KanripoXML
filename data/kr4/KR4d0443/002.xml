<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻二</head>
    <p>
<pb n="KR4d0443_WYG_002-1a"/>
欽定四庫全書<lb/>
　紫山大全集巻二　　　　元　胡祇遹　撰<lb/>
　　五言古詩<lb/>
　　　歌風臺<lb/>
吕政毒四海弔伐良有人斯髙蠱胡亥匹夫可亡秦咸<lb/>
思岀湯火誰能舍寛仁所幸遇項籍恃勇私一身三傑<lb/>
屈羣策五星聚昌辰人天苦兵亂一劒浄風塵歸來過<lb/>
故家冠盖雜鄉鄰酒酣唱髙歌天日為一新除凶信英<lb/>
<pb n="KR4d0443_WYG_002-1b"/>
偉惜哉多因循猛士守四方以是了經綸挾書豈佳律<lb/>
速去誰汝嗔覆車宜改轍羸政胡可遵直紹夏商周建<lb/>
極明人倫長陵土未亁子死牝鷄晨苟非天祚漢國歩<lb/>
卒艱辛不循湯武軌不新唐虞民自是一再降晉武與<lb/>
隋文受命創業主處心當憂勤上以答天眷下以翼子<lb/>
孫勿謂功苟就佚豫撫嚴宸<lb/>
　　　䟦真率㑹圖<lb/>
古人重交㳺文㑹以輔仁徳業日修進分義日情親臨<lb/>
<pb n="KR4d0443_WYG_002-2a"/>
死生貴賤不改金石真一舉稱管鮑再舉稱朱陳今人<lb/>
有勢利性行本不倫朝為膠與漆暮為行路人美哉真<lb/>
率㑹可使風俗淳鄭國昭温公徳星聚天津藹藹十一<lb/>
人儀鳯暎祥麟口吐堯舜語衣振周孔塵雍雍庭戸間<lb/>
四時一陽春洛人何多幸朝暮同鄉鄰想像此一時市<lb/>
井無頑嚚佳㑹不可見再拜畫中神<lb/>
　　　登鳴琴堂故基<lb/>
吏以身化民民自樂循理善誘無惡言風俗日淳美春<lb/>
<pb n="KR4d0443_WYG_002-2b"/>
風和氣中周旋樂與禮不大聲以色絃歌而已矣宜乎<lb/>
聖師言許與稱君子我慙領郡符學道不修已區區終<lb/>
日間喋喋費唇齒民有不若徳未免以鞭捶一時雖面<lb/>
革中心頑無恥循吏未可攀聖域安敢跂再拜登茲堂<lb/>
沾衣汗如洗<lb/>
　　　哀第四子於濟寜官舍<lb/>
有樂即有哀無哀乃無樂人生非木石憂喜互纒縳所<lb/>
以漆園翁要使情愛割吾知固勉强此理亦不惡老牛<lb/>
<pb n="KR4d0443_WYG_002-3a"/>
䑛犢慈天性不可削子夏䘮其明乃爾自殘虐五十不<lb/>
知毁父母豈為薄聖教意良深此味宜細嚼我生失子<lb/>
哀累累不可脱人為與天命疑難誰判鑿要當自消釋<lb/>
中懐漸空闊<lb/>
老懐已索寞憂患何相陳十年失三子新婦偕逝傾百<lb/>
端自解釋不覺淚縱横聚散固不免數理吾頗明余生<lb/>
命何薄明滅如風燈得孫近十人夭殞皆孩嬰二女亦<lb/>
成立相繼歸幽冥婢僕十五人飽暖壯且獰得疾即不<lb/>
<pb n="KR4d0443_WYG_002-3b"/>
救嵗嵗無安寜小術隂陽家空亡運使令若云禍有縁<lb/>
罪惡何貫盈報應不可曉哀怨何時平恐此皆偶然幻<lb/>
化難倚慿跖夀與顔夭一一誰秤停䘮亡莫悲苦生聚<lb/>
毋過榮老涙不多得任運勿傷生<lb/>
　　　慶王晉卿僉事母八十<lb/>
成子頼賢母敭厯貴公卿悦親得純孝坐享五鼎榮母<lb/>
子本一氣慈孝通神明有感獲明應夀母臻八齡起居<lb/>
亦强健儀訓尤嘉貞盛事耀閭里美譽飛天廷錫類化<lb/>
<pb n="KR4d0443_WYG_002-4a"/>
天下簡冊有名馨母執即吾母拜慶舒中情但愧才品<lb/>
凡偉節難賛銘薦章豈無人史傳當自成母夀益延永<lb/>
子業益飛騰里門儻旌表願以慈孝名<lb/>
　　　題雪堂和尚雅集圖<lb/>
主人學苦空虗左天下士衣冠固不同氣味本相似大<lb/>
道原于天至性寜有二小智徒自私汝非而我是短白<lb/>
映長紅萬象皆春氣甘苦齊結實總待西風至髙情悟<lb/>
兹理四海皆兄弟佳客實滿門亦起専酒食性理談天<lb/>
<pb n="KR4d0443_WYG_002-4b"/>
人㳺戯到文字三生白蓮社千載修禊事公案又一新<lb/>
清詩掛名氏不知幾千年而復有茲㑹所欠龍眠畫風<lb/>
采發英粹詩像同刻石傳芳流百世方駕晉名流我言<lb/>
不阿比<lb/>
　　　租無田<lb/>
井田不能復限田亦不舉富家連阡陌貧人無畎畆地<lb/>
税隨推收控告亦無所賣者嵗不除買者積倉庾農人<lb/>
惜寸田吝惜過兒女忍淚立賣書誰憐此情苦㸔人耕<lb/>
<pb n="KR4d0443_WYG_002-5a"/>
且穫鋤耰倚環堵里胥徴秋糧催喚急風雨此寃誰辯<lb/>
明申部部不許訴天天何髙泣地地無語舉家欲奔竄<lb/>
飢殍因難阻茫茫天壤間何地為樂土<lb/>
　　　七月望霖雨感懐<lb/>
客懐本悒欝更值秋雨滛逹旦復連夜出門泥淖深目<lb/>
倦掩書坐簷溜聲浪淋稚子來隨仕孤悶不可禁伴我<lb/>
如枯禪相對静沈沈千里故園路一掬他鄉心今晨七<lb/>
月望佳節世所欽麻榖薦新祭兒女連袂襟遥遥應相<lb/>
<pb n="KR4d0443_WYG_002-5b"/>
憶念我嵗寒侵秋衣尚未寄婦姑勤暮砧豈知長安客<lb/>
宦情雪盈簮男女願家室獨我如商參積隂天易暝四<lb/>
壁秋蟲音<lb/>
　　　石硯屏<hi>有序</hi>
　至元十一年客太原得石硯屏髙不咫廣不尺粗見<lb/>
　文秀如山形樹影以謂不足珍玩置之箧笥又七年<lb/>
　家居無事整緝編簡之散落者復得是石於其中反<lb/>
　復把玩若可愛者然而未敢必其天成人偽也滌去<lb/>
<pb n="KR4d0443_WYG_002-6a"/>
　塵垢平以礪光澤以砥拭而視之涸隂沍寒中雪山<lb/>
　明滅山下老樹根榦而枝樹外山根土坂逺近髙下<lb/>
　濃淡位置姿色元氣淋漓溪光掩黯若為寒雲宿霧<lb/>
　䝉幕者文華無面背石皆表裏洞徹噫造物之巧無<lb/>
　不有無不在人見其外而不見其内見其發而不見<lb/>
　其含蓄感而為之詩<lb/>
蟠塞天壤間名山幾千億神化興雲雨秀潤藏金璧竒<lb/>
獸雜珍木聖哲不盡識兹石一何異髙廣不盈尺天地<lb/>
<pb n="KR4d0443_WYG_002-6b"/>
與海岳納影無遺跡孕秀幾萬年元氣尚蒸濕乃知造<lb/>
物巧神妙不可測問道何所在糞壤及瓦礫無小大美<lb/>
惡孰能少隔絶人出萬物表胡為自戕賊發我雲漢章<lb/>
眀我天地徳我心無不有無徒玩兹石<lb/>
　　　題飛狐王國寳南塘圖楊郎中徴詩故也<lb/>
人生行樂耳毎恨不可必紛紛守錢虜蹙縮死寒乞披<lb/>
圖翫南塘奚啻千金值華屋麗飛甍溪亭疊危石名花<lb/>
雜珍木葱青光照席舉杯桃李隂春晴鶯嚦嚦放舟芰<lb/>
<pb n="KR4d0443_WYG_002-7a"/>
荷香凉月不虚夕婆娑溪上影醉袖天地窄我知主人<lb/>
心黙悟駒過隙子孫幸能家樂此自恬適愧無良題評<lb/>
璀璨悦佳客千里來徴詩鄙語不容惜白日戰黄塵翛<lb/>
然脱羈靮悠悠想丰姿雲山阻平昔我詩非竒詩風期<lb/>
得情實屬君磨南山大書復深刻異時過君門洗耳溪<lb/>
流碧<lb/>
　　　題閔子祠碑隂<lb/>
聖門七十子入道何殊形善誘亦善學各因其所明柴<lb/>
<pb n="KR4d0443_WYG_002-7b"/>
愚與參魯一唯豈徒譍賢哉子閔子以孝趨聖庭直差<lb/>
顔子肩竟以徳見稱孟氏具體賢至論豈阿情區區季<lb/>
氏宰何物來纒縈餘光千萬載炳炳垂日星我來拜祠<lb/>
下豐碑刻新銘烏王二賢侯為政知重輕坐令此邦人<lb/>
務本羞徑行大哉堯舜道始於事父兄<lb/>
　　　前題<lb/>
古人嚴事神報効勲與徳叔世僥倖心妄為禍福惑祀<lb/>
典乆衰訛滛祠委叢立詭怪雜凶妖巫覡増蠁肸西鄉<lb/>
<pb n="KR4d0443_WYG_002-8a"/>
簫鼓喧東社羊豕集有司不知禁敬奉翻踧踖坐視賢<lb/>
聖祠風雨摧破壁我登閔子堂拜抃三嘆息厯人知敬<lb/>
公于公定何乞悠然汶上行不忍汙僣賊親踈無間言<lb/>
至行貽世則二善能傚公厚福非神錫在公何虧増齊<lb/>
俗粗有識南山細如礪尚作麗牲石<lb/>
　　　安氏孝義詩巻<lb/>
孝弟本良能教衰俗乃惡周秦均此民厚薄何寥廓父<lb/>
子雖同居井竈異㸑鑿於斯有人焉内則無愧怍羣鷄<lb/>
<pb n="KR4d0443_WYG_002-8b"/>
正争食蕭然見孤鶴門閭獲旌表詩詠滿囊槖携巻來<lb/>
乞言與善敢他託欲知義利分子孫慎所學庶幾孝義<lb/>
心永永不衰薄<lb/>
　　　䟦宋徽宗自畫詩意圖展巻執筆㣲吟深思<lb/>
作詩本言志而况于大君一日總萬幾安可同騷人識<lb/>
慮不深逺憂禍從厥身琅琅勑天歌萬古宜書紳<lb/>
　　　題王侍郎子字説詩巻并序<lb/>
　近世父名子師名弟多誇美而少戒勵以致子弟驕<lb/>
<pb n="KR4d0443_WYG_002-9a"/>
　矜自得不知其職遇長者父執則昻然與之並行事<lb/>
　官長則侵忽陵犯此固禀賦氣質之偏亦為父為師<lb/>
　者姑息許與太過耳今觀提刑王公為侍郎王公之<lb/>
　子命名立氏之説其髙於流俗逺矣盖亦熟知其父<lb/>
　教以義方所以求名之意云<lb/>
成子良有道取友宜慎明為善與為惡皆是朋從生庭<lb/>
訓固諄切出門孰偕行一暴而十寒良苖豈能榮王侯<lb/>
作字説照見叔世情要助義方教反覆何丁寜我詩贈<lb/>
<pb n="KR4d0443_WYG_002-9b"/>
元益此語宜服膺謝絶奢滛子結交皆老成日見所未<lb/>
見日聆所未聆才學念増廣器業自堅凝幸為名父子<lb/>
有善易飛聲世冑門第髙舉足趨天庭不為賢牧守定<lb/>
作貴公卿<lb/>
　　　題田經厯夢諸葛武侯詩巻<lb/>
一心生萬慮善惡影響從琅琅夜氣説萬世同禹功人<lb/>
為氣血役百年昏寐中夢中復説夢自盲還自聾殷中<lb/>
夢傅説孔子夢周公吉人常夢吉凶人多夢凶吉凶果<lb/>
<pb n="KR4d0443_WYG_002-10a"/>
孰召此理詎難窮田子晚知學有惡能自攻一念或少<lb/>
差中慙靣生紅出口擇邪言立事逺邪縱心誠得正夢<lb/>
若與神仙通顛沛不由徑要與正人同<lb/>
　　　題義商詩巻<lb/>
為富多不仁况復市井身天資苟超邁薄俗不能塵利<lb/>
者義之和憂道不憂貧人能踐斯言萬金同一緡張許<lb/>
二商隠氣宇髙絶倫臨財能乃爾汗背讀書人<lb/>
　　　䟦孫尹逐山魈詩巻<lb/>
<pb n="KR4d0443_WYG_002-10b"/>
五祖治即墨下車逐妖狐縣人以為神祠碑照城隅一<lb/>
正慴萬邪此理不可誣孫尹亦良吏小魈逺逃逋想像<lb/>
宰邑日政與常人殊嗟今守土官心術何﨑嶇坐為姦<lb/>
吏謾黽勉同贓汚人妖不易治隂邪豈能除判筆孰傳<lb/>
神幾度鬼揶揄<lb/>
　　　題理宗書<lb/>
晉武唐太宗健筆如飛龍一傳至孫子蠕蠢食葉蟲乃<lb/>
知氣盛衰雲泥逈不同宋自宣政初宸扆人已空南渡<lb/>
<pb n="KR4d0443_WYG_002-11a"/>
百餘年苟延蟄坯封不聞嘗膽苦尚求書翰工痿弱如<lb/>
病女㺯筆無慚容一時阿諛子装背錦纒䝉惜無栁公<lb/>
權拳拳納深忠<lb/>
祖宗儘神武定亂甲躬擐後嗣何懦孱把筆氣消散蛙<lb/>
坎吳山宫魚蝦海腥爛北顧豈無事區區學書翰精妙<lb/>
到鍾王能救將肉袒所得僅如此不滿一發歎我知帝<lb/>
王書天章燦雲漢隻字落人間神鬼亦嚴憚豈同閒適<lb/>
人揮洒一銷飯<lb/>
<pb n="KR4d0443_WYG_002-11b"/>
　　　題解州鹽池詩<lb/>
人生須五味口體乃充悦甘辛與酸苦不備非所屑惟<lb/>
兹鹹鹺供有口不可闕我行濱滄野煮海力疲絶中原<lb/>
腹心地有此大寳澤毎當三庚暑風火戰凝結溶溶鴨<lb/>
頭緑倐忽百里雪聚積千銀山投集不再月瀚海分一<lb/>
盃歳繙億兆舌隨取復隨平萬古永不竭我謀夫誰從<lb/>
一二迂濶䇿黄流通百水一一具舟楫太行開坦途夜<lb/>
黒見車轍所及無畔限工價隨例撤圜池樹帑藏山立<lb/>
<pb n="KR4d0443_WYG_002-12a"/>
得金帛<lb/>
　　　䟦栁公權帖<lb/>
文章即情性骨勁栁誠懸心正筆乃正百世歆名言婉<lb/>
順避顯諌不取訐直愆此幅出居憂哀感心拳拳奚暇<lb/>
工㸃畫觀者無求全<lb/>
　　　讀易堂偶題<lb/>
大氣舉大地升降三萬里氣出則地落氣入則地起地<lb/>
落白晝長地起永夜晷呼暖吸生寒氣機自能爾聖人<lb/>
<pb n="KR4d0443_WYG_002-12b"/>
畫八卦知者世有幾洞見神明徳悟悦變化理一隂復<lb/>
一陽其勢不容已五行而萬物一源分萬委隂處二陽<lb/>
下巽伏而風靡陽居二隂下雷震安可止隂居二陽上<lb/>
兑澤不勝喜陽居二隂上止畜不移徙二陽包一隂附<lb/>
麗火終始二隂藏一陽從盛而為水隂陽互為根中乃<lb/>
其根柢三隂與三陽父母未生子八卦再交錯萬類無<lb/>
窮矣<lb/>
　　　後樂堂為亷相題<lb/>
<pb n="KR4d0443_WYG_002-13a"/>
憂樂人孰無小大各殊職野夫憂百畆嵗宴有餘適皇<lb/>
皇萬乗相憂虞何時畢禮尊庶僚絶祿厚萬鍾食入朝<lb/>
覲天光宸扆賜顔色出朝坐廟堂百司候呼叱崇榮既<lb/>
無倫重負胡可釋四海係安危九朝資柱石所以賢者<lb/>
心了不事安逸報君寜有身盡瘁猶汲汲一夫不獲所<lb/>
深夜時自責廷争宜有言惟恨無百舌惡能同括囊得<lb/>
計樂緘黙大政宜力為朝行不容夕奚為持兩端首尾<lb/>
生畏戚不憂䜛詬傷所恤公論直不求百年安萬世恥<lb/>
<pb n="KR4d0443_WYG_002-13b"/>
慙徳視財惟恐多安忍復豐殖澹然李文靖欄折不加<lb/>
葺視權惟恐危安忍矜自得儼恪王文正恩不由己出<lb/>
挺挺一范公立志寡儔匹慨以天下任百姦潜屏息徂<lb/>
徠良知言直擬䕫與稷至今勲業光烜赫奪星日一片<lb/>
憂國心照耀雲水白我朝賢相君奕世扶王室英姿百<lb/>
鍊鋼雅量雲夢澤經學造精㣲義利分白黒宴居蕭然<lb/>
士漠不見豪習飜飜書滿几燦燦琴在壁客來談古今<lb/>
義理窮得失上虞衮職闕下憂萬民瘠虚堂名後樂舉<lb/>
<pb n="KR4d0443_WYG_002-14a"/>
目成感激范公心可師異世幸親炙范公才可學烈烈<lb/>
踵髙跡匪同好名人門楣取華飾大勲豈易量燁燁髪<lb/>
如漆致君唐虞上有志不難必三年登公堂拱黙慙侍<lb/>
席謹掇士論餘作詩聊紀實<lb/>
　　　冀正甫需軒詩<lb/>
人挾剛健才見險不能止暴虎而慿河夭横不知悔季<lb/>
路升堂人竟不得其死昭昭需卦象少忍須臾爾八月<lb/>
輿梁成亨途日千里<lb/>
<pb n="KR4d0443_WYG_002-14b"/>
　　　誠悦堂<lb/>
父母愛其子常憂過與疾孝子知此心慄慄恐失徳承<lb/>
意先志外持身日嚴勑言行兩相顧至善以為職晨昏<lb/>
問起居親顔有愉色居官服難事父母不戚戚登降誠<lb/>
悦堂庶幾心自得<lb/>
　　　題鄆城湯鼎臣汲古齋<lb/>
人心隨俗移趨向竟汚下一聞談古昔愕睨雜譏罵恨<lb/>
恨不下達鬼域日欺詐知利不知恥犬豕同椸枷倡優<lb/>
<pb n="KR4d0443_WYG_002-15a"/>
所不愛百辱百凌跨有客携客來從容聴言話喜與端<lb/>
人交俗語口不掛母夀近百齡温清日冬夏結茅號汲<lb/>
古法書映名畫再拜求詩文與潔喜不暇古人誰復言<lb/>
古轅誰復駕市井得斯人失聲發悲咤<lb/>
　　　厭氣堂<lb/>
望氣不經見此理誠有疑日月與爝火小大異光輝大<lb/>
人虎文炳君子著威儀焄蒿與昭明亦各從興衰四百<lb/>
年炎漢禎祥豈細㣲人而欲勝天巧詐真兒嬉周徳亦<lb/>
<pb n="KR4d0443_WYG_002-15b"/>
已滅寜與吕不韋積惡如丘山殺人血成池此身得苟<lb/>
免僥倖不自知荒臺如廢堞千載未平夷詬罵貽萬世<lb/>
駐馬一吁嘻<lb/>
聖人有天下此心了不與天位惡能私萬世獨我㨿王<lb/>
氣誰使然乃不畏天怒吕與羸何親天已開漢祚滛刑<lb/>
血四海尚可踐天歩借問壓勝臺何如羑里庫王者不<lb/>
可殺徒為速衆怒七廟寒無光獨夫尚驕固子戮國亦<lb/>
亡何暇自哀悟我詩貽後人永監秦車覆<lb/>
<pb n="KR4d0443_WYG_002-16a"/>
　　　題鹿庵書<lb/>
書法立氣韻㸃畫乃輿𨽻一將誠鷹揚萬卒自精鋭後<lb/>
人學顔書區區較形似問渠胷臆中有此忠義氣假屍<lb/>
以反魂體同神已異鹿庵氣髙邁心畫能勁利追蹤瘞<lb/>
鶴銘安肯求妍媚世無涪江翁誰人作儕輩已来四十<lb/>
年書學坐衰廢惟公振英風進道仍進技方䝉提耳訓<lb/>
㝠鴻忽飛逝千里遥相望撫巻増歎喟<lb/>
　　　安邑尹申子㳺山圖<lb/>
<pb n="KR4d0443_WYG_002-16b"/>
申生閥閲子宰邑頗幹局公孫喜閒談不為聲色欲樂<lb/>
哉㳺山圖盤礴膝横竹丈夫當妙齡經濟志宜篤懐才<lb/>
值明時秋風送飛鵠胡為慕村叟烟霞友麋鹿汝心吾<lb/>
再思要享知止福凡人居富貴貧賤使可復終勝無恥<lb/>
人龍鍾竊官粟<lb/>
　　　題張和卿舒嘯亭<lb/>
人生作卑官屏氣不敢息趨迎事官長呐呐伺顔色所<lb/>
以靖節公拂袖辭祿食曵杖東臯上舒嘯天地窄寥寥<lb/>
<pb n="KR4d0443_WYG_002-17a"/>
千載後何人踵前跡螺山依雲深汶水照天碧詩成一<lb/>
長唫凉月送佳夕南呼公孫和一杯可用吸<lb/>
㣲風引和聲杳渺穿雲逕踈篁揺輕烟醉夢亦甦醒月<lb/>
明河漢傾空山有人聴<lb/>
　　　閏五月朔移居遣興<lb/>
厯徧人間事見徹天地心動静互摩軋萬物何林林巨<lb/>
細隨賦禀善惡從陽隂一受其成形有我古到今六合<lb/>
一傳舍生滅萬浮沉人生百年物行路日駸駸貴賤與<lb/>
<pb n="KR4d0443_WYG_002-17b"/>
夀夭彼此不相侵分限前我定人心自邪滛强健昇平<lb/>
日有酒當自斟<lb/>
　　　八日旬休端居<lb/>
簿書雜詞訟紛擾無緒端剖决乏明敏昏倦生憂患皇<lb/>
恩憫疲憊旬日一休閒翛然掩闗坐元氣徐生還官事<lb/>
豈易了旨哉意外言<lb/>
治郡甫半嵗吏民未相信忽驚除書來改拜憲使印憲<lb/>
司主擊彈不才慙魯鈍貪汚在在同寃抑積成坌我無<lb/>
<pb n="KR4d0443_WYG_002-18a"/>
片言敏一一費窮問非道固難欺巧詐不易訊無私自<lb/>
生明羣邪莫逃遁我心如止水妍醜何勞認我心若權<lb/>
衡輕重自退進毁譽非所知改過吾不吝<lb/>
　　　草堂獨坐<lb/>
飛飛出林鳥曵曵還山雲鳥出固求食雲歸定何心往<lb/>
還不暫息萬古以至今勞生三十年歸來雪盈簮静坐<lb/>
觀萬變造物何長勤<lb/>
　　　辛巳九日草堂獨坐<lb/>
<pb n="KR4d0443_WYG_002-18b"/>
佳節豈不多賢者愛兹晨我思古人心發興良有因孤<lb/>
芳止幽菊陽鳥來自賓過此屬孟冬肅殺非陽春豈徒<lb/>
徂年悲白髪日益新有酒不暢飲奄忽同一塵千載諸<lb/>
我友悠悠柴桑人<lb/>
　　　郭西草堂獨坐<lb/>
古人事道徳今人憂賤貧富貴一朝得患失不顧身身<lb/>
名兩俱辱種種同一塵余生千載後風期與誰親所幸<lb/>
愚且拙不獲乗要津緬思淵明賢投紱事耕耘秋穫雖<lb/>
<pb n="KR4d0443_WYG_002-19a"/>
不足掩闗樂天真移竹出髙笋種蔬日芳新披襟北窻<lb/>
風天逺無纎雲悠然一長嘯孰為羲皇人<lb/>
　　　因反𦵏還鄉僦舍以居面南山獨坐而作<lb/>
京塵二十年耳目厭紛競今年遂歸來山城樂深静十<lb/>
室九親舊情好足成敬徃還無將迎語話絶諛佞舉足<lb/>
皆坦途不復憂機穽但知平易歡孰羡才華盛人生粗<lb/>
温飽安用聞時政緬懐居㣲官心體交相病窻涵倚天<lb/>
山門掩緑蘿徑好鳥鳴樹巔似與吟和應心從無事來<lb/>
<pb n="KR4d0443_WYG_002-19b"/>
西日覺遲瞑讀書既少通奚必逺求正一琴静無絃無<lb/>
意求人聴移文不湏來茲心乆已定白髪還故鄉亦豈<lb/>
要時聘一盃對南山滿引時自慶<lb/>
　　　王經厯恒齋詩<lb/>
易經雷風恒象義甚精究六爻五凶羞聖訓豈誣謬恒<lb/>
徳何鮮能不恒自貽咎髙齋掲茲名命意亦深厚朝由<lb/>
仁義行夕惕惟恐後終食不違仁月將而日就常懼名<lb/>
過實一失不可救靡靡衰薄中得此㧞華秀所以天下<lb/>
<pb n="KR4d0443_WYG_002-20a"/>
士贈詩如輻輳我言何輕重謹譲羣英右乍作而遽息<lb/>
毎毎䧟茲疚見賢思與齊援筆不自陋<lb/>
　　　草亭隠几詩<lb/>
發土築垣墉坎深作蓮池種蔬平凹疊因髙為亭基親<lb/>
友笑荒陋童僕不告疲㳺觀與栖息我心惬所宜清風<lb/>
送佳月細水生漣漪茅簷不尋丈坐與浮雲齊<lb/>
　　　題朱晦庵周易横圖<lb/>
伏羲畫八卦萬象已圓明文王八其八注觧己丁寜又<lb/>
<pb n="KR4d0443_WYG_002-20b"/>
恐人不悟繫辭仍定名周公何殷勤毎爻言庶徴孔子<lb/>
繼三聖披閲極精誠細䟽作十翼廪倒而囊傾所恨王<lb/>
輔嗣四聖為一經讀之使人迷不見賓主情賢哉子朱<lb/>
子復還舊畦町探原冩横圖始終一筆成一隂復一陽<lb/>
七級得全形首尾皆自然安用口舌争<lb/>
　　　退食自責<lb/>
憂世復憂身無病欲成疾舉杯不歡飲對案不甘食人<lb/>
皆日忻忻我獨常戚戚感激一飯恵圖報等深徳意氣<lb/>
<pb n="KR4d0443_WYG_002-21a"/>
一然諾履信不可失十年受國恩舉家不耕織有生俱<lb/>
皇皇闔門享安佚澤民昔自負不聞一言直論兵嘗自<lb/>
賢開邉黙無䇿書生例空言素學當再習<lb/>
　　　公退有感<lb/>
黎明入官府問米鹽細務簿書堆几案過午仍判署王<lb/>
事有程課日月敢遲悮但恐致踈虞困憊奚足慮退食<lb/>
例申未有時沾薄暮觧巾僦舍底塵顔髪垂素飯餘推<lb/>
枕卧夜短天易曙妻子隔千里八年苦孤寓禄食豈不<lb/>
<pb n="KR4d0443_WYG_002-21b"/>
榮弱質困馳騖仰慚經濟才萬鈞不勞負談笑天歩清<lb/>
謦欬民室富勲名紀太常軒盖沙堤路華屋艶神仙八<lb/>
珍不下筯賜予快恩賞誅鋤酬怨怒才命各有分無為<lb/>
生怨慕<lb/>
　　　退食静坐<lb/>
看書才識弱濟世權分卑人生未中年飽食將何為嵗<lb/>
糜太倉米報効無毫釐偷安固自便謗責將誰歸趨朝<lb/>
署紙尾公退掩柴扉有舌戒莫捫有心廢深思流光何<lb/>
<pb n="KR4d0443_WYG_002-22a"/>
足惜永嘆傷明時<lb/>
　　　四月十一日静坐<lb/>
人皆厭閒寂閒寂豈容得散歩既少倦澄心坐自息真<lb/>
氣忽我從心境一融適深扃隔囂紛良貴無儔匹開卷<lb/>
晤賢聖鄙吝悉氷釋雖非羲皇人聊爾免羈靮孰能踏<lb/>
紅塵蜂蟻同汲汲<lb/>
　　　偶然感懐<lb/>
士無憂世心何異燕巢幕突熾幕既焚不救巢離墮嫠<lb/>
<pb n="KR4d0443_WYG_002-22b"/>
不恤其緯所以懼此禍可憐賈長沙痛哭不安卧公卿<lb/>
盡庸流百口紛沮挫却令主父偃爛額延上座<lb/>
　　　静坐有感<lb/>
人生本無事營營復區區朝為利所誘暮為名所驅畏<lb/>
途冒馳騁權門妄奔趨惡貧憂不足求富豈有餘天爵<lb/>
不自貴甘作外物奴所䘮如丘山所得無錙銖下成妻<lb/>
子禍上連祖宗汙奴顔復婢膝赧汗沾襟裾殘盃與冷<lb/>
炙何異餔糟猪天地生萬物厚薄暗乗除與齒即去角<lb/>
<pb n="KR4d0443_WYG_002-23a"/>
二美不可俱付我以忠信飽我以詩書授受亦已厚粗<lb/>
不乏所須同胞億兆人凍餒無綀𥜗征戍百萬卒不如<lb/>
首丘狐余生負何徳潭潭府中居有口若瘖瘂有目如<lb/>
盲夫負罪不知愧尚忍貪膏腴有屋庇風雨尚忍求髙<lb/>
閭有馬不徒行尚忍思駟車息心安命分萬慮俱晏如<lb/>
宸恩同雨露四海皆霑濡諸子粗成立復我𤓰田廬<lb/>
　　　題姜節婦傳<hi>京父之妹商相作也</hi>
羞惡志莫奪貞節以死守此心人孰無可暫不可乆失<lb/>
<pb n="KR4d0443_WYG_002-23b"/>
夫失其天氷蘖成白首婦道得所安不為名不朽重令<lb/>
馮瀛王泚顙凝妻手<lb/>
　　　閲物<lb/>
人生一何愚精魄常外馳入門嘆貧窶出門慕輕肥神<lb/>
為事物耗夢逐聲利飛朝遂僥倖志暮愧顛覆悲百事<lb/>
欲佳美一身不自持此身如舍屋主者當日治此心同<lb/>
主者有物當依歸屋空主不在屋壊主不知主人定何<lb/>
適狂醉寢街泥未醒輙復飲老死甘昏迷舍主兩傾散<lb/>
<pb n="KR4d0443_WYG_002-24a"/>
妖怪相追隨我心非苦空我言豈侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>作詩聊自警神<lb/>
志常融怡<lb/>
　　　題張公佐畫寒江圖<lb/>
黯慘發凝沍雪壓長江船崇山界天白僵木無春妍萬<lb/>
物歸閉藏地裂縮愈堅二老何許來醉歸傲氷天公佐<lb/>
亦竒士徑拍范史肩筆挽𤣥冥威毛骨生凛然㑹當六<lb/>
月火海沸石吐烟燔爍不可觧展巻時在前<lb/>
　　　題顧大夫詩巻<lb/>
<pb n="KR4d0443_WYG_002-24b"/>
醫工顧良輔持卷來求詩我欲相告教醫非我所知我<lb/>
欲相稱譽不知難為詞漠然還巻軸佳意不可違農皇<lb/>
去已乆夭枉誰傷悲術訛殺天下人命如塵泥豈惟醫<lb/>
藥子牧民亦如茲我言非詬世顧生宜深思不經三折<lb/>
肱惡可為良醫<lb/>
　　　王仲畧之子持巻求詩<lb/>
仲希能尚友遺山善忘年草聖新樂章子孫宜世傳邇<lb/>
來風俗薄情以勢利遷漠然見父執手澤隨棄捐仲畧<lb/>
<pb n="KR4d0443_WYG_002-25a"/>
吾世契有子乃爾賢迄今四十年墨光猶烱然秋澗題<lb/>
訓辭廣文贈佳篇不鄙賤衰朽千里來乞言乃伯辭理<lb/>
盡援筆還自憐願言通家好世世金石堅<lb/>
　　　寓懐<lb/>
掩闗誦醫方無疾不可治出門值㣲恙羣方坐虚費藥<lb/>
品非不佳術業亦深䆳主人信且誠標本吻相對竟無<lb/>
一効功斂手黙辭退天命固難明人事本不昧君子貴<lb/>
反身愀然還自愧<lb/>
<pb n="KR4d0443_WYG_002-25b"/>
　　　自釋<lb/>
天地亦云大傾缺不平滿可能螻蟻軀一一必所願挑<lb/>
燈悲夜長攬鏡驚嵗晚古來大名下素志浩千萬未絶<lb/>
獲麟傷又起思鳯嘆經世愧無能著書復才短身安子<lb/>
孫賢賤貧從懶散<lb/>
書生慕黄巻愛玩倦復披蠅頭録細字兩眼成昏眵苦<lb/>
心入冥搜緑髪成霜絲塊坐尺椽下握縮同寒龜冬暖<lb/>
兒號寒年登妻啼飢尚云有真樂老死不為疲立言發<lb/>
<pb n="KR4d0443_WYG_002-26a"/>
新論聖道是耶非肺肝良苦心僅得招謗譏壯哉班定<lb/>
逺奮厲投毛錐生前志已酬身後名益馳一篇西域傳<lb/>
萬古功巍巍我豈牕下人乆堕故紙癡立術當慎始既<lb/>
乆不可移利百方易業此語誠良規萬事莫非命慎勿<lb/>
羞前為<lb/>
　　　效李屏山狂童怪語<lb/>
釋老圖冥獄僅能駭庸愚六經語名教才得籠世儒一<lb/>
有不羈事蹴踏如土苴豈惟禍未及厚福集其軀天心<lb/>
<pb n="KR4d0443_WYG_002-26b"/>
驕若人鬼神將何如<lb/>
　　　有感<lb/>
聖人善眀理理有不可必聖人善知變愈變愈無極古<lb/>
今夀且貴一一誠大徳古今賤且貧一一皆鄙質成敗<lb/>
亦若是附㑹論得失萬事盡偶耳龜蓍昧前識區區賈<lb/>
長沙徒爾長太息祖父躋餘蹤却享五鼎食<lb/>
　　　前題<lb/>
馬援因炎瘴還憶少㳺辭東坡貶海南始愛淵明詩二<lb/>
<pb n="KR4d0443_WYG_002-27a"/>
賢人中英豈為聲利迷長才良有餘前途忘險巇猛虎<lb/>
堕䧟穽飛龍困沙泥囬首青雲鶴不落網罟機載瞻九<lb/>
霄鳯翺翔覽徳輝緬懐四賢心誰是又誰非未就武成<lb/>
功寜食首陽薇<lb/>
　　　前題<lb/>
氣機始一動宇宙不自寜一生復一殺舒慘為枯榮巨<lb/>
運已不齊萬類何能平未滿五千嵗已自差中星日月<lb/>
屢昏蝕河山亦枯傾乾坤時振裂星妖幾峥嶸較以句<lb/>
<pb n="KR4d0443_WYG_002-27b"/>
月間七晦而三晴大變不可數細異奚足驚所以人世<lb/>
間治少而多兵正氣未少蘇隂邪已慿陵端人杳粟芥<lb/>
憸惡同陵京弱肉强者食屈直誰汝明均為風化羽燕<lb/>
雀茹鵰鷹均為水中物魚蝦飽長鯨始知氣運機萬古<lb/>
一紛争區區名教言呶呶誰爾聴<lb/>
天道良好還一一相乗除始焉若太偏了不争錙銖身<lb/>
居萬鍾富子孫乏簮襦暮為新豐客朝曵朝堂裾慶者<lb/>
甫臨門弔者已在閭莫喜無故福禍亦與之俱此身幸<lb/>
<pb n="KR4d0443_WYG_002-28a"/>
苟免後嗣將何如萬事明對待有目何昏愚自甘造物<lb/>
戯哀樂良區區就舍不失義禍福非所虞不見有道翁<lb/>
氣數不可拘不見輕世士語黙樂有餘不為外物屈無<lb/>
徃不安舒蛟龍一有嗜豢人能醢葅蟲蛾爾何物宜以<lb/>
燭焚軀<lb/>
　　　題楊氏家藏山水横幅<lb/>
畫師貴細宻格俗失髙趣士夫尚簡潔云逺生意具天<lb/>
際得歸舟㣲茫見烟樹重嵓映幽居雲水自朝暮細路<lb/>
<pb n="KR4d0443_WYG_002-28b"/>
遶寒山還家人獨去吾鄉富此景未遂風烟屨題詩一<lb/>
嘘嘻把翫洗塵慮<lb/>
　　　題四皓圖<lb/>
漢髙或罵儒所遇非英偉前星一蕩揺良軰不能止邂<lb/>
逅園綺徒羽翼已成矣始知髙皇心未嘗不重士紛紛<lb/>
𤨏屑材一罵已汙齒事定復還山世塵豈能凂彼哉魯<lb/>
兩生固陋竟不起遂令朝廷上永絶二代禮<lb/>
　　　䟦山谷書藁<lb/>
<pb n="KR4d0443_WYG_002-29a"/>
修辭立其誠下筆無草草尺牘亦細事謹宻猶起藁後<lb/>
人何荒唐萬言一揮掃侈心誇敏㨗自謂足妍好閒窻<lb/>
明眼人咀嚼細論討萬山無寸玉棄擲復誰寳開巻愧<lb/>
前賢得名何太早<lb/>
　　　自適<lb/>
作詩匪求名言情代吟嘯作字非悦人形冩胸中妙辭<lb/>
筆偶從心美惡忘譏謂人生各有嗜一一豈同調孰無<lb/>
功名心應時發輝耀自非瑚璉噐惡得升廊廟幸兹謬<lb/>
<pb n="KR4d0443_WYG_002-29b"/>
通籍禄養離屠釣鈆槧老年華自憐還自笑<lb/>
無人静掩闗日永如嵗年不著牀下履凝然肖枯禪羣<lb/>
鳥何許來相呼鳴樹顛書帙盈几案閲巻時一眠欠伸<lb/>
還坐起簾影日西偏安得騎鯨客細詠坐忘篇<lb/>
　　　題耕讀軒沁州韓君錫之所居也乃子來請詩<lb/>
　　　　遺山諸公先有此作<lb/>
有田能力食恥學官倉䑕著書澤後世不願隨人語長<lb/>
松北窻風踈竹南楹雨枕上羲皇人外物皆糞土<lb/>
<pb n="KR4d0443_WYG_002-30a"/>
　　　自遣<lb/>
賜也不受命貨殖亦已豐囬也樂安分簞瓢恒屢空齊<lb/>
在聖門下學術已不同莫訝叔世士隨俗論窮通年來<lb/>
墮㳺宦年去風轉篷桂薪米玉地兩見燕雪冬旅進狂<lb/>
斐辭唧唧吟砌蛩坐看封侯人吐氣飜長虹我豈無口<lb/>
耳抱膝如瘖聾恥窺端木墻願躡顔氏蹤熱中不可作<lb/>
長嘯來清風<lb/>
　　　䟦徽宗所書千字文<lb/>
<pb n="KR4d0443_WYG_002-30b"/>
書翰乃心畫因外以知内羲皇畫八卦天地萬象備人<lb/>
文化天下聖功非進技晉武唐太宗猶足見英氣吁嗟<lb/>
宣和殿顧影求妍媚日與童蔡流瘦硬誇新製他日韓<lb/>
州行擲筆始知愧<lb/>
　　　題恵崇瀟湘煙水圖<lb/>
恵崇烟霞人蕭散江湖身心與雲水一禽鳥亦相親物我<lb/>
共閒適萬象同陽春愛畫非畫師模冩造化仁獐猿兩<lb/>
癡黠相戲復相馴鵝鴨雜鴻鴈㳺泳全天真汀花迷岸<lb/>
<pb n="KR4d0443_WYG_002-31a"/>
草茂林連修筠風蒲霜葦外紅蓼欹白蘋物物自榮悴<lb/>
不知憂斧斤冩生得生意一洗俗筆塵我生亦良苦公<lb/>
廨困冠巾民訟千萬端吏罪如魚鱗訓諭不能息笞箠<lb/>
慘傷人對畫空自慙何時風俗淳萬類各得所同作太<lb/>
古民魚鳥亦咸若草木含芳新<lb/>
　　　偶成<lb/>
人材應時須用舍奚在已所以掩鼻笑正恐不免耳生<lb/>
與噲等伍背汗増愧恥螻蟻既墮地未見寒餓死可憐<lb/>
<pb n="KR4d0443_WYG_002-31b"/>
奔競徒賤辱無不至蹴爾而與之乞人且不視<lb/>
　　　無題<lb/>
此心本虚明百欲日昏蔽譬如鏡積塵不復加磨礪愈<lb/>
逺愈㤀反與馬牛無異既無賢父兄學校乆亦廢耳目<lb/>
所見聞倀鬼雜魑魅習熟為當然寜復知慙愧天道如<lb/>
循環亂極應還治英哉賈長沙太息更流涕可憐漢孝<lb/>
文苟且承秦弊茲時去古近三代良可繼失時而不為<lb/>
令人増嘆喟<lb/>
<pb n="KR4d0443_WYG_002-32a"/>
氣質苟不髙百為皆瑣屑趨向日汚下逐逐聲利轍年<lb/>
來省前非改圖當勇决堯舜至周孔八聖吾慕悦立徳<lb/>
與立言汲汲追前烈求心即師友自語自磋切必待文<lb/>
王興庸懦非英傑松柏一出土便與蓬蒿别已見千尺<lb/>
姿從渠嵗寒雪<lb/>
五十無所聞固為聖人棄矧余已六旬耳目漸昏瞶雖<lb/>
逢庸鄙人謂我不足畏壯年不可追知悔當自勵倒行<lb/>
而逆施斯言何自棄莊敬可日强憤悱通必邃夀考吾<lb/>
<pb n="KR4d0443_WYG_002-32b"/>
不知力進王良轡<lb/>
夜行固云差失道苦不逺天明得正途歡喜忘呀喘我<lb/>
車頗堅完我馬亦强健白日雖過年僕御皆再飯周道<lb/>
直如矢良辰未晡晚聖域望九闗觀光得吾願<lb/>
拘以形氣㣲與天不相似我心即天心人天本無二凡<lb/>
天之所有我無一不備克去形氣私量包天地外知化<lb/>
且窮神述事而繼志彌綸復裁成了却大人事<lb/>
衛青霍去病起身自滛奴所知勤皂𨽻何者為孫吳一<lb/>
<pb n="KR4d0443_WYG_002-33a"/>
朝當帝意總節持兵符出塞三十萬入塞三萬餘無人<lb/>
問二子方畧果何如李廣飛將軍受制於庸愚敗死不<lb/>
封侯數竒良悲夫<lb/>
賈誼真英才王道乃素學孝文好無事欲為還齷齪公<lb/>
卿盡庸愚厭已忌超卓鵩鳥亦知天飛飛入帷幙不遇<lb/>
庸何傷王道惜冥漠<lb/>
朝誦論孟辭暮誦六經言臨事毛髪比一一皆差愆此<lb/>
病果何在不識我之天我天殊不逺性理即真源真源<lb/>
<pb n="KR4d0443_WYG_002-33b"/>
一淵静動止合自然泓澄百錬鏡流行派萬川<lb/>
去月呼使君今月呼叅卿而我竟為誰側耳隨呼譍貴<lb/>
賤不自持甘為世枯榮譬如畫家筆汙潔幾紅青又如<lb/>
築夫幹從人恣沈升人生豈物耳終老無定稱夢寐驚<lb/>
寵辱俯仰徇虛名<lb/>
禀受作猛虎一飽肉百斤脱殻為秋蟬饜飫風露晨二<lb/>
蟲各有適不知天地仁人出萬物表反自䘮其真既羡<lb/>
晉楚富復傷顔氏貧物生本不齊安能同一均奪彼以<lb/>
<pb n="KR4d0443_WYG_002-34a"/>
與此怨尤徒悲辛<lb/>
顔淵問為邦樊須請學稼同在聖門中人品自髙下執<lb/>
一不知人玉石俱同價所以三閭翁寜死不廽駕<lb/>
胸中富義理肆口能成文區區既問學漫費綴緝勤余<lb/>
生過中年讀書頗有聞物外不眩惑少覺徳性尊聖域<lb/>
固云逺循序亦能臻<lb/>
瞑坐惜眼力絶慮静靈源四十無所聞安用贍空言毋<lb/>
貪文字名正坐蠧塵昏呫呫誰汝聞何異蚊雷喧書生<lb/>
<pb n="KR4d0443_WYG_002-34b"/>
太癡絶甘愛古語謾坐㸔青雲士龍馬乗髙轅秋風墮<lb/>
木葉蕭蕭走前軒嵗序與流水冉冉相馳奔<lb/>
好事得入手急行能幾多况復墮閒散萬慮成蹉跎惟<lb/>
余誰作祟搜抉傷天和擾擾靈府間起落如飜波以茲<lb/>
銷年光寃哉雙鬢皤<lb/>
　　　近喜蔬食故效淵明形影神相贈之什<lb/>
木借土為天人以食為夀精粗苟無毒隨遇宜即受鼻<lb/>
竅矜小慧愛惡辯馨臭舌本亦多事咀吮分薄厚交為<lb/>
<pb n="KR4d0443_WYG_002-35a"/>
心主累梗塞不下脰鼻舌誇忠勤百味不易售枯腸殷<lb/>
雷鳴怨謗生訾詬四體隨怨尤癯瘁如在疚榮衛日枯<lb/>
澁毛髪復萎瘦心君不自安乆乃悟昏謬坐為二子欺<lb/>
我思一何繆人生各有分萬鍾而一豆庾郎三韭貧何<lb/>
曽萬錢富夷齊首陽薇漢武上林狩豐約貴安命可知<lb/>
不可究以爾婦寺忠適足為吾垢<lb/>
　　　才答命<lb/>
鐵利成名劒銅良作明鏡受才苟不佳莫致千金聘雖<lb/>
<pb n="KR4d0443_WYG_002-35b"/>
為愚瞽售究竟乃僥倖識者一過目捉擲糞壤並見棄<lb/>
誠當然寳藏諒非正顧我才不才何故為定命<lb/>
　　　戯問正平求卜有感而作<lb/>
龜筮問前期前期豈難知只取已去日前期即如茲天<lb/>
壤一枵瓠百蠧分膏肥萬事亂無緒今古一棼絲小知<lb/>
良苦辛得失分銖錙豈知咸偶然才術將何為天公設<lb/>
權衡低昻竟誰特理有不可窮愈窮心愈迷去日何了<lb/>
了前途復何疑前非較今是了不争毫釐髙哉靖節公<lb/>
<pb n="KR4d0443_WYG_002-36a"/>
把菊醉東籬<lb/>
　　　君復卿契失明作此寄慰<lb/>
　前嵗聞吾兄目疾既而又聞日漸昏眊不意竟至幽<lb/>
　障以吾兄平日仁静淡薄不宜致此亦宜順受其正<lb/>
　寄呈鄙語情見乎辭<lb/>
子夏晚䘮明羣友走慰哭不意我良友亦復遭此毒初<lb/>
聞驚痛心憂疑日三卜傳者審不悮老淚寫幽獨作書<lb/>
將拜問書成不忍讀恐傷吾友心置書塵滿幅愚計雲<lb/>
<pb n="KR4d0443_WYG_002-36b"/>
蔽日不乆明當復誰謂嵗月深神光不容贖壯志宜自<lb/>
寛内視炳如燭髙情素深静萬事不掛目鏡心自清昭<lb/>
受順耆年福<lb/>
　　　送王文琬北行<lb/>
騏驥萬里足芻豆非所急志士百年心不在升斗食賈<lb/>
誼政事書王通太平䇿忠悃三愛君惻楚重憂國所懼<lb/>
非饑寒此志竟誰識此生何多幸乞言辱前席良玉宜<lb/>
三獻兩足不可惜去去持素學青雲展長翮勿為圖一<lb/>
<pb n="KR4d0443_WYG_002-37a"/>
官巡門不寒乞<lb/>
　　　腹疾自警<lb/>
胃廪良有限口貪欲多有多欲無所容養生反招咎邇<lb/>
來得腹疾諸藥莫愈救自思致疾源禍腹以悦口口悦<lb/>
媚斯須腹疾係夭夀美味如佞人急拒已喜受所以神禹<lb/>
心覆盃惡㫖酒養小以失大茲言銘不朽<lb/>
　　　五月十四日晨起自警<lb/>
壯年懶讀書志與聖人逺炎炎競功利安佚事㳺衍老<lb/>
<pb n="KR4d0443_WYG_002-37b"/>
來頗知味精力警衰晚五十三年非自愧足徒踐覆轍<lb/>
既知改白雪鏡未滿我心固非石堅定不可轉晚節得<lb/>
聞道往罪庶當免老懐期益壯滄海一蠡淺<lb/>
　　　雨過路滑蹉跌傷右手自訟自怨而作<lb/>
老大氣血衰保䕶不充續胡為致蹉跌顛仆損筋骨腫<lb/>
痛色青紫百療苦餘毒呻吟三十日面垢廢盥沐緬懐<lb/>
樂子春下堂忽傷足自怨復自艾不孝那可贖行父母<lb/>
遺體㤀敬自貽辱我今得此罪嘉言才三復從今一言<lb/>
<pb n="KR4d0443_WYG_002-38a"/>
動敬慎仍約束抑抑衛武公愈老行愈篤弗畏即入畏<lb/>
聖訓惜虚讀<lb/>
</p>
<p>
</p>
  </div>
</body>
</text>
</TEI>
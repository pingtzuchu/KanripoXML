<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻四</head>
    <p>
<pb n="KR4d0443_WYG_004-1a"/>
欽定四庫全書<lb/>
　紫山大全集巻四　　　　元　胡祇遹　撰<lb/>
　　七言古詩<lb/>
　　　昊天觀羣鶴圖歌<hi>并序</hi>
　晉祠之北五里山曰龍山山巔有觀曰昊天殿閣金<lb/>
　碧松檜隂森行人望之如在半空翠嵐晴潤白雲晩<lb/>
　閒鐘磬歩虚之聲散落人間實為國祈天永命之福<lb/>
　地也竊嘗思之敬鬼神事天地齋潔嚴肅誠一䖍恭<lb/>
<pb n="KR4d0443_WYG_004-1b"/>
　之心人皆有之然不擇其地雜於闤闠市井之間雞<lb/>
　犬聲跡之外明神鑒之亦莫之臨若昊天觀之地靈<lb/>
　境勝髙爽幽寂超出塵表宜乎百靈之降集羣仙之<lb/>
　游厯也至元十三年清明後三日羣鶴自西南來翔<lb/>
　舞於壇墠飛鳴於殿墀前後頡頑各有行列移時方<lb/>
　相率衝雲表入碧虚由東北而去河東士大夫賦詩<lb/>
　成巨軸道士以為瑞應繪圖請序其端仍隨例韻語<lb/>
　以歌之<lb/>
<pb n="KR4d0443_WYG_004-2a"/>
龍山昊天萬夀宫棟宇直欲摩蒼穹塵世殿閣非所同<lb/>
豈徒眩目誇青紅寶香牕户含天風簷牙朝暮白雲封<lb/>
霧迷松逕不可通仙境豈許人力窮人間時得聞磬鐘<lb/>
祥霏瑞靄常濛濛乗鸞翥鳯度碧空仙軿神駕相迎逢<lb/>
召公近奏平南功萬方賀表如山崇神人咸和喜時雍<lb/>
羣仙集慶忻相從萬鶴翔舞空明中法宫嘉宴不怱怱<lb/>
移時雲影廻仙蹤吾皇萬夀居九重四海為家金四墉<lb/>
仙翮嵗嵗來朝宗<lb/>
<pb n="KR4d0443_WYG_004-2b"/>
　　　又題六鶴圖<lb/>
心非青泉白石姿掌上丹砂亦徒施髙情愈逺愈難寫<lb/>
世無薛稷誰瑕疵常觀庸筆寫真李太白塵顔俗狀軒<lb/>
昂眉目何異醉飽屠沽兒九臯清唳勞我思觚哉觚哉<lb/>
鳯兮鳯兮奚止於是堪嗟咨<lb/>
　　　農器嘆寄呈左丞公<lb/>
夜宿田家耿無寐窻外主人長嘆喟歎聲未絶還獨言<lb/>
言切音哀復歔欷國家敦本知愛農特設大司專保惠<lb/>
<pb n="KR4d0443_WYG_004-3a"/>
分司勸諭立課程朝送農官暮迎吏誡言諄諄不敢忘<lb/>
榜示門牆加勉勵小民衣食在田畆孰願饑寒仍負罪<lb/>
火雲赤日汗流土月落參横手扶耒趂時投種惜雨乾<lb/>
泥淖耘苗恐荒穢繭絲租調僅供辦衆口嗷嗷憂卒歳<lb/>
火燒炕煖代衾裯藜藿何嘗識鹽味農家辛苦感國恩<lb/>
農具依前俱勿稅木根損鏵石損犂取與鄉鄰不難置<lb/>
行商到門問有無粟麥絲麻相換易有時負價卒莫償<lb/>
累月經年不嗔恚農人種田爭寸隂農器易求無止滯<lb/>
<pb n="KR4d0443_WYG_004-3b"/>
年來貨賣拘入官苦窳偷浮價增倍賣物得鈔鈔買鏵<lb/>
又憂官局遲開閉入城最近百餘里數日遲留功漫費<lb/>
耕時不幸屢破損往返勞勞凡㡬軰往來勞苦不憚煩<lb/>
一刻千金惜虚廢欲於農隙多置買粟帛無餘百無計<lb/>
農官農官助我耕何異奪薪催釡沸一鏵廢奪十農功<lb/>
辦與官家多少利勞形餒腹死甘心最苦官拘賣農器<lb/>
　　　捕蝗行<hi>并序</hi>
　至元六年北自幽薊南抵淮漢右太行左東海皆蝗<lb/>
<pb n="KR4d0443_WYG_004-4a"/>
　朝廷遣使四出掩捕僕奉命來濟南前後凡百日而<lb/>
　絶故作是詩<lb/>
老農蹙額相告語不憚捕蝗受辛苦但恐妖蟲入田中<lb/>
緑雲秋禾一掃空敢言數口懸饑腸無秋何以實官倉<lb/>
奚待里胥來督廹長壕百里半夜撅村村溝塹互相接<lb/>
重圍曲䧟仍橫截女看席障男荷鍤如敵强賊須盡殺<lb/>
鼓聲摧撲聲不絶暍死豈容時暫歇枯腸無水煙生舌<lb/>
赤日燒空火雲裂汗土成泥塵滿睫上下杵聲如搗帛<lb/>
<pb n="KR4d0443_WYG_004-4b"/>
一母百子何滋繁聚如羣蟻行驚湍嘉榖一葉忽中毒<lb/>
芃芃枝榦皆枯乾無乃民勞吏無徳可能百郡俱貪殘<lb/>
廟堂調燮亦有道胡為凶<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>來相干聖躬愛民夜坐起<lb/>
遣使日馳三百里太宗吞蝗那可比願隨時雨俱為水<lb/>
誰憐粒食誠艱食螟螣蟊賊口中得土戰勤勞血戰憂<lb/>
田家一飽豈易求今冬斗粟直三錢力廻㓙嵗成豐年<lb/>
公私倉廩兩充盈大車小車輸邊兵<lb/>
　　　後捕蝗行<lb/>
<pb n="KR4d0443_WYG_004-5a"/>
飛蝗撲絶子復生脱卵出土頑且靈有如巨賊提羣朋<lb/>
羣止即止行則行過坎渉水不少停若奔期㑹趨逺程<lb/>
開林越山忘險平倍道夜走寂無聲累累禾穂近秋成<lb/>
利吻一過留枯莖生機殺機誰控衡强梁捕取理亦明<lb/>
深塹百里中有坑投軀一落不可升億萬鍤杵敵汝勍<lb/>
肝腦塗地如邱陵行人兩月増臭腥咄哉妖蟲竟何能<lb/>
火雲赤日勞羣氓<lb/>
　　　征戍嘆<lb/>
<pb n="KR4d0443_WYG_004-5b"/>
吁嗟兵制胡不均富室益富貧益貧百丁萬畆不介胄<lb/>
重以髙爵榮其身鞭笞卒伍等徒配暴横刮刻誰為嗔<lb/>
兩椽茅屋一孤影妻子寒餓常酸辛終年應役欲誰代<lb/>
窮邊刁斗昏復晨樞府哀憐立新法三家兩家為一門<lb/>
終竟富不與貧偶扶持支助徒虚文困弱相依日詞訟<lb/>
祗與案牘供錢緡病亡逃代姦百出勘㑹保結何紛紛<lb/>
一兵征行一夫送征人甘分嗟農民長途往返少違限<lb/>
追呼撻箠連比隣積年逋竄不可復官吏負罪眉亦顰<lb/>
<pb n="KR4d0443_WYG_004-6a"/>
我無長䇿拯斯弊執筆判署空憂勤<lb/>
　　　趙仲器冶古齋<lb/>
古人制器藏妙趣立法取象非徒為精堅宻緻乃餘事<lb/>
象以形著義理隨斵耜揉耒取諸益網罟生自明兩離<lb/>
刳舟剡楫風水渙弦弧鏃矢火澤暌器成借力百工手<lb/>
其原聖哲勞深思嘗觀博古圖至理誰復推夏金鑄禹<lb/>
鼎萬怪不可欺湯盤及周敦形模亦多儀文章照欵識<lb/>
一一垂誡辭備物薦郊廟格天神地祗寳藏遺後嗣百<lb/>
<pb n="KR4d0443_WYG_004-6b"/>
世咸宗師唐王踐祚受冊命東房西序何輝輝秦漢而<lb/>
下不遵古詭形怪狀逐意移浮華苦窳求悦目工不信<lb/>
度隨我宜朝嗟觚不觚暮嘆匜非匜干將鏌鋣聽呼索<lb/>
翻以古人為拙癡下不順物性上不循天時淫巧互凌<lb/>
跨小智爭自私隨成復隨敗所費恒不貲周官考工篇<lb/>
迂濶何足規嗚呼百噐尚如此禮樂刑政良可知鐘鏞<lb/>
誰復辯惉懘擊石拊石從髙卑偶因制器傷世變書作<lb/>
冶古齋中詩<lb/>
<pb n="KR4d0443_WYG_004-7a"/>
　　　和婁參議詩韻<lb/>
困趨迎厭奔走對鏡茫然慙皓首正爾無物洗惡懐百<lb/>
韻新詩得元九薔薇佳酒清滿壺珍重相邀一開口下<lb/>
榻拂凝塵却掃降敝帚人生㑹合難多竒而少偶我思<lb/>
見君莫逆交君亦期予嵗寒友風期相合不易得一笑<lb/>
一談寧肯負把臂細論文舉白豪吸酒忘形到爾汝苛<lb/>
禮不煩守玉纎瓊甲送觴來籌合新歡閒袖手鱗錦駞<lb/>
酥厭八珍肴䔩雜陳集山藪餘馨剰馥飽僮僕白飯青<lb/>
<pb n="KR4d0443_WYG_004-7b"/>
蒭及馬狗兀然一醉百念銷人間萬事無所有晉賢誠<lb/>
逹人飲不論石斗豈不自貴重誰與辨禾莠潘岳一縣<lb/>
花陶令五株栁趣向既已定百欲不可誘胷次自涇渭<lb/>
口不出臧否花梢紅日上東軒竹影清風來北牖山鳥<lb/>
山花吾友于鶴唳猿吟和呼吼家奴種黍供糟床取足<lb/>
何須論百畝拘囚笑謝國中人放曠願同林下叟青田<lb/>
飛白鷺了不受塵垢肆志輕世懐肯以事掣肘嵗穰嵗<lb/>
凶儘百年不貪寅卯憂申酉雨足竹生孫霜餘芋依母<lb/>
<pb n="KR4d0443_WYG_004-8a"/>
舉觴酹先酒稷為百榖后遣興羞為李賀詩搯擢腎腸<lb/>
心欲嘔笑傲得此生乗化從老朽自知乍可為雞先附<lb/>
尾那能作牛後琴書及妻子擕抱從左右欲眠即過午<lb/>
思起何礙丑漁竿與耕鋤自視等草綬柴闗晝掩無俗<lb/>
客雞犬依依成牝牡貧賤如磐誠自樂富貴浮雲非我<lb/>
厚坐憐門外趨迎者婢膝奴顔競妍醜道亦非吾道氣<lb/>
亦非吾耦多君髙志出冥鴻駟馬千金還弗受歸來暇<lb/>
日理田園菽粟豐穰積山阜床頭時自釀佳醪笑㑹賔<lb/>
<pb n="KR4d0443_WYG_004-8b"/>
朋享期夀未患莫知心匪石嵗寒後知松栢乆<lb/>
　　　送張子政<lb/>
君不見蕭何乗時起刀筆漢室開基功第一長才變化<lb/>
蛇作龍安敢區區較前跡身名勲業合俱髙滿眼黃金<lb/>
同瓦礫古人居官長子孫後人防下如防賊三年轉官<lb/>
復轉吏誰議姦生由法出法益精嚴情益偷治罪何如<lb/>
先養徳丈夫此身當自重悖得到頭如順失誡君亷慎<lb/>
繼公勤邪正邇來分白黑松植蓬蒿易出羣木從繩墨<lb/>
<pb n="KR4d0443_WYG_004-9a"/>
何勞直簿書奚足老英雄舉首鳯池何咫尺<lb/>
　　　送孫伯淵<lb/>
衰老無事門長扄扶杖起應敲門聲續孫二子來告别<lb/>
往應吏部三呼徵人才自古應世出山公啟事今公平<lb/>
不才廢黜能者進細木為桷大為杗妍醜詎可逃明鏡<lb/>
重輕未易欺權衡不患無位患難立二子素有亷幹稱<lb/>
但秉赤心思報國何憂不作貴公卿<lb/>
　　　贈劉講師<lb/>
<pb n="KR4d0443_WYG_004-9b"/>
靈臺山下虛極觀主人劉姓字子真年登八十益强健<lb/>
道氣盎塞烟露身鄰家井深二百尺鑿井得水如有神<lb/>
志形絶學鍊精魄千年要作羲皇人松牕夢起笑人世<lb/>
蚍蜉擾擾爭紅塵有時隨俗入城市落花飛絮長安春<lb/>
嗟予本非聲利士常懐漉酒淵明巾急流勇退㑹當遂<lb/>
杖履徑謁清渭濵<lb/>
　　　贈黙菴邢仙翁<lb/>
黙菴仙翁吾不識趙佞作傳求詩什仙翁髙年今㡬何<lb/>
<pb n="KR4d0443_WYG_004-10a"/>
童齒黄冠今八十無事經年不到城有脅平生不沾席<lb/>
養虚寥寥入至虚調息綿綿作胎息黄精肥甘松子香<lb/>
腐臭人間煙火食厭聞世上海飛塵飽見巖前松化石<lb/>
每將螻蟻等王侯直以春秋比朝夕廻頭俯視長安城<lb/>
哀死榮生㡬歌泣<lb/>
　　　題所翁雙龍戱珠圖<lb/>
黑雲湧海雷破山兩龍出沒煙波間不思崇朝雨天下<lb/>
一珠為戯何癡頑所翁何處得此態三生海賈知妖姦<lb/>
<pb n="KR4d0443_WYG_004-10b"/>
澤能及物尚乃爾蛇蝎豺狼虎豹磨牙吮血口舌宜瀾<lb/>
飜<lb/>
　　　詛桑葉蟲<lb/>
有蟲侷行名歩屈有蟲夜飛名黑蛛二蟲有吻食桑葉<lb/>
緑雲一掃成枯株朝才掩撲暮復盛感化生殖乃爾殊<lb/>
嗚呼天將祐凶物繁衍不許人力除宻雲摶空不為雨<lb/>
爍爍旱火燒八區蠶生無食滿筐筥農人倚杖空咨吁<lb/>
公家蠒絲不易辦奚憂夜臘砭肌膚里胥臨門急星火<lb/>
<pb n="KR4d0443_WYG_004-11a"/>
天網何地能逃逋蓬蒿荆棘不一食何獨兹木多甘腴<lb/>
我行聞是言舉手招田夫語汝造物理呪詛良踈迂桃<lb/>
將槁斃出桃虱𤓰當爛熟生蟲蛆麥米到陳腐變化蟲<lb/>
百軀人生元氣衰九蟲來乗虚國家紀綱壞肘腋生姦<lb/>
諛有感那相應起伏隨機樞慎勿增怨歎二蟲素冥愚<lb/>
崔珏戳猛虎昌黎驅鱷魚異政能㡬人熱中徒憂虞聖<lb/>
代新來下恩詔已賜今歳疲民蘇<lb/>
　　　寄何中丞馬侍御<lb/>
<pb n="KR4d0443_WYG_004-11b"/>
取人以言已非法言亦見廢將何從正如茂林集烏鳥<lb/>
紛紛誰辯雌與雄於今憲臺議最公鏡明妍醜難為容<lb/>
一職得人百城治湯火息熖冰雪風<lb/>
　　　田師孟寄紙索鄙俚以此寄贈<lb/>
河魚腹疾今兩冬閉門罕與人相從寄紙千里索鄙俚<lb/>
中心慙恧成衰慵往時馮婦善搏虎邇來袖手哀龍鍾<lb/>
重遺雅意覔塵藁醬瓿一覆無遺蹤古人立言至不苟<lb/>
要與天地傳無終徳厚才雄出新意格言字字開盲聾<lb/>
<pb n="KR4d0443_WYG_004-12a"/>
正如造物氣坱圠吹嘘萬物紛青紅豈同世儒尚剽竊<lb/>
抽籬徙壁西補東老來細嚼羣聖言愈覺造語難為工<lb/>
好名苦心續六經至今識者非王通昌黎老筆不作史<lb/>
自視難與春秋同今人下筆千萬字屋下架屋何重重<lb/>
有心作文已差謬聖門正學殊無功誠身治人兩無用<lb/>
道聽途説誇辭鋒不知中表自矛盾著書滿屋將何庸<lb/>
偶臨細事毛髮比汗顔血指招災凶斯文掃地何乃爾<lb/>
千載誰復悲麟窮<lb/>
<pb n="KR4d0443_WYG_004-12b"/>
　　　至元壬午秋旱米湧貴人絶食禁糜黍作酒因<lb/>
　　　　以除酒課焉喜為之賦詩<lb/>
漢武窮兵𣙜酒酤糜榖漸多非法古後王踵習以為常<lb/>
藉酒豐財成典故嵗増月辦程式嚴億兆門門為酒户<lb/>
賢愚中酒得愆尤論法從輕歸過誤居官嗜酒日醺酣<lb/>
田畝銜盃廢農務竹林七賢稱逹士開元八仙爭效慕<lb/>
士風放曠亦如是四海巫風了晨暮一篇酒誥誰復讀<lb/>
子醉父前從噦吐今年秋旱人絶糧酒禁申明嚴律度<lb/>
<pb n="KR4d0443_WYG_004-13a"/>
外方郡縣内京畿不見青帘蔽街路殷周善政今復行<lb/>
萬事㝠㝠有天數臣鄰士庶總醒醒禮法從今敢移歩<lb/>
　　　和王誠甫村居韻<lb/>
桑柘隂連桃李樹人在翠微山下住水光林影讀書堂<lb/>
夢裏相尋時一去瘠磽莫厭山田荒不隨蟻穴蜂衙忙<lb/>
丈夫出處豈徒爾隣野何慙緑野堂<lb/>
　　　糊窻感懐<lb/>
六月開軒驅溽暑八月糊窻障風露暑寒相承一何速<lb/>
<pb n="KR4d0443_WYG_004-13b"/>
過眼春冬如旦暮人生得嵗數十週直與無窮鬬馳騖<lb/>
焉知氣數不可逃以力勝天矜智慮每將得失較賢愚<lb/>
一片驚心亂無緒藏金郿屋未厭多八百胡椒更貪慕<lb/>
我生天禀鈍且愚紛鬨羣雄事貴富偶為饑寒驅入官<lb/>
情味翛然一儒素有子已課學力農不才恐被功名悮<lb/>
四年京師觀物變造物戲人今乃悟安得心閒日月長<lb/>
桑麻鷄犬江村路<lb/>
　　　徐熙桃花牡丹圖<lb/>
<pb n="KR4d0443_WYG_004-14a"/>
武陵溪頭千樹花和風麗日蒸朝霞洛陽花品成譜帙<lb/>
魏紫色香居第一徐熈僣竊東君職曉日未晞風露濕<lb/>
融融榖雨三月天愛花得花長眼前錦囊玉軸莫漫開<lb/>
恐引舞蝶游蜂來<lb/>
　　　跋石曼卿古檜詩巻<lb/>
辭希少陵古柏行字畫逺過歐率更玉鸞未返芙蓉城<lb/>
氣豪得酒河漢傾蚍蜉擾擾京塵腥世門兒女宜多驚<lb/>
後人有口能題評神游八表君有靈拊掌一笑蒼蠅鳴<lb/>
<pb n="KR4d0443_WYG_004-14b"/>
　　　中統季春二十八日雨<lb/>
亢陽不雨陽絶隂雨而不止名曰霪五日之禾十日麥<lb/>
過時而雨非甘霖始知天地至和之氣一乖戾咎徵凶<lb/>
嵗隨相尋古之哲王賢輔洞究造物理是以財成輔相<lb/>
調爕賛助蚤暮承天心六氣少差繆責已憂思深政平<lb/>
訟理無失徳嵗豐時和神亦歆此道昧已久上帝誰汝<lb/>
臨旱乾水溢竟誰恤可憐閭里空呻吟皇帝二載春夏<lb/>
交期雨而雨無差滛出聞田野語㸃滴勝萬金書生習<lb/>
<pb n="KR4d0443_WYG_004-15a"/>
氣馳寓説賡歌髙和農人舌蠶蠒成絲有餘業萬里黄<lb/>
雲食新麥<lb/>
　　　題古木寒鵲圖<lb/>
鵲能傳喜誠鄙俚每聞鵲聲亦傾耳不知飛從何處來<lb/>
吉鳥依人良可喜畫工下筆能悦人羣鵲集林驚不起<lb/>
飛鳴行啄各有態烏衣縞袂晨光裏已宜怪石倚髙樹<lb/>
更着脩篁照寒水荒寒雅淡真幽趣洗眼明牕仍靜几<lb/>
不羡豪家錦翠屏金鳯碧梧誇綺美看到子孫能有㡬<lb/>
<pb n="KR4d0443_WYG_004-15b"/>
　　　天寧寺雨<hi>七月九日申時雨作終夜不止十日又未止至午方息</hi>
周嵗雨澤有定數春少秋多相倍償今年春夏極乾旱<lb/>
滋養妖孽成螟蝗中使捕蝗星火急一日便欲除災殃<lb/>
入秋以來大宜雨片雲尺澤何淋浪壠畝透䧟不可入<lb/>
晩禾坐視成蕪荒深溝巨壑水溢滿官路白浪流湯湯<lb/>
嘗聞驟雨不終日胡為此雨特異常飄風驅雲九州晦<lb/>
雷霆霹靂飛電光須臾庭階水三尺簷溜射日垂銀槍<lb/>
連宵繼晝尚未止時聞砰轟摧壊墻妖蝗得雨愈不死<lb/>
<pb n="KR4d0443_WYG_004-16a"/>
躍躍似欲忻新凉役夫無術可撲滅四體雨立塵沾裳<lb/>
安得西風斂雲霽死與蝗鬬無憾傷<lb/>
　　　題未央宫瓦硯<hi>厯下趙明叔家藏</hi>
阿房三月火才滅未央凌霄聳雙闕漢開賢相一鄼侯<lb/>
反踵亡秦遵覆轍且令後世無以加飛駟可能追逝舌<lb/>
中興積甲熊耳齊不救觚稜成毁裂風吹片瓦落人間<lb/>
俯伴墨卿磨嵗月鉛華百鍊烟若新𤣥璧團團疑積鐵<lb/>
憶初創物心而豈為此設要同藻井覆冕旒孰向寒牕<lb/>
<pb n="KR4d0443_WYG_004-16b"/>
映方冊昔隨金碧生五雲今奉松煤入淄湼椒壁承香<lb/>
夢一空癡聽癯儒坐嗚咽不幸而幸應自知却閱繁華<lb/>
幾銷歇千年不墮刼火灰更要堅剛全晩節人生百年<lb/>
未死前貴賤升沉幾窮達為馬為牛儘世呼躍冶索名<lb/>
徒自孽偶因感物數興亡漫與成詩忘鄙拙<lb/>
　　　輓北山先生平浩然<lb/>
曉書無若韓昌黎髙閑一序豈我欺古今評書當盡廢<lb/>
就有作者皆蕪辭少時誦讀亦少味年來到眼不忍離<lb/>
<pb n="KR4d0443_WYG_004-17a"/>
勞心㸃畫何土苴效顰學歩真奴隨法雖不足意自得<lb/>
何害平直連傾欹文章更使似人面億萬不類尤新竒<lb/>
古人學書欲自適妍醜初不求人知千金一字不苟售<lb/>
碑榜挂名何足為有時酣醺興寄發酒牆茶壁皆淋漓<lb/>
顛張醉素兩寂寞千載誰復同襟期北山先生得書法<lb/>
巻軸屏幛生光輝早與閑閑幕賔列他人諾諾了不增<lb/>
毫釐<lb/>
　　　題濟寧張仲祥家藏李龍眠賀蘭仙人圖<lb/>
<pb n="KR4d0443_WYG_004-17b"/>
賀蘭仙人玉為骨畫工如山畫不出乗風御氣來人間<lb/>
擾擾雞羣立霜鵠龍眠居士亦天人謫墜瓊林厭凡俗<lb/>
晴窻弄筆一寫真八表神游落長幅手持金籛悟羣愚<lb/>
長笛筠籃跣雙足鬢髮飄蕭海氣凉麻衣色染三山緑<lb/>
斯人有無世莫知何時邂逅相追逐月明清夜玉堂空<lb/>
談屑珠璣三萬斛<lb/>
　　　題亷宣仲古栢寒泉圖<hi>醫學樊教授家藏</hi>
千年偃蹇氷雪姿坐與泉石劘嵗時嵗寒不彫春不滋<lb/>
<pb n="KR4d0443_WYG_004-18a"/>
百草雨露惡能私深巖窮谷世莫知九楹重任無所施<lb/>
幽人靜觀費夢思盤根九地不可移閒窻弄筆摹寫之<lb/>
但恐軟美没嚴儀龍蹲䥫脊虎奮髭半夜山鬼聲哫訾<lb/>
趙昌徐熙乃嬰兒斂袵縮手不敢窺寫真唾我瓊瑰辭<lb/>
　　　題王黄華所畫江山逺意圖<lb/>
揚休山立真天人西來觀光作王賔俯招一第若拾芥<lb/>
文詞爛漫瓊瑰新玉堂東觀本固有自任之重初不專虚<lb/>
文愛君直欲到堯舜言切豈慮攖逆鱗謫官拜官總么麽<lb/>
<pb n="KR4d0443_WYG_004-18b"/>
但恨所學無所伸太行首尾八千里黄華一山雄且深<lb/>
<hi>按大典内此句下有脱文今無别本可校謹仍其舊</hi>清潤中表無纎塵與山作主<lb/>
寄深隠結茅南臥西山雲十年不入相州市蜂衙蟻穴<lb/>
從紛紛山光慰眼無以報醉墨聊與山寫真千巖萬壑<lb/>
不可盡形狀數峰逺意生雲林草鞋脱却臨水坐隔溪<lb/>
籬落巢由隣當時所遇亦不惡壯年胡為甘隠淪由來<lb/>
志士本為濟時出斯道一屈區區文繡安足纒其身<lb/>
　　　觀金工婁振之小銅盒十八學士夜宴圖<lb/>
<pb n="KR4d0443_WYG_004-19a"/>
吾鄉異人婁振之金工絶藝冠一時大錢圍徑方寸許<lb/>
十八學士軒鬚睂軒楹僕馬映花竹層見疊出紛芒絲<lb/>
不徒纎微具形體三生夢破龍眠師專門神巧思一見<lb/>
落手把翫堪嗟咨畫師筆力不到處神鑱鬼刻全天姿<lb/>
斯人胷次老禪伯一芥端可藏須彌寓言蝸角隠蠻觸<lb/>
按圖却恐非虚辭人生大抵好誇誕内不自足求人知<lb/>
畫蛇信手不自笑先師老眼寛百圍却因謹細悟為學<lb/>
放言大筆皆癡兒<lb/>
<pb n="KR4d0443_WYG_004-19b"/>
　　　䟦蘇黄米三賢帖<lb/>
宋朝字學蘇黄米鼎峙誰能加譽毁精意揮毫各不同<lb/>
伯夷伊尹栁下恵後人愛憎從所好直以剛强勝妍媚<lb/>
我于三賢之所長不學庸工專一藝或真或行或奔趨<lb/>
喜怒悲歡隨興寄人心秀發寧有限一氣敷分生萬異<lb/>
洪纎髙下總成文正似前賢為墨戲<lb/>
　　　題赤壁圖<lb/>
雪堂胷中十萬兵西戎東遼何足平用違所長計已失<lb/>
<pb n="KR4d0443_WYG_004-20a"/>
黄州一貶良無情才長定為衆所忌直詞更敢相譏評<lb/>
霜寒木落江水清茫然萬頃江月明扣舷釃酒不一醉<lb/>
感激俊氣懐羣英千嵗一合豈易得老鶴孰與雞爭鳴<lb/>
不須遥想周公瑾只合移文酹賈生<lb/>
　　　送王僉事之任宿州<lb/>
有面不作貧賤顔有淚不洒離别間百年無入不自得<lb/>
口耳未省聞長嘆此别不免數日惡不為衰老傷肺肝<lb/>
嗟君壯志不苟就胷次萬仞崔嵬山辭尊居卑作吏隠<lb/>
<pb n="KR4d0443_WYG_004-20b"/>
丈夫所懼非饑寒州郡之勞困奔走風塵車馬同癡頑<lb/>
人生才術非一致心能平易無危難只今疲民困貪暴<lb/>
我能亷靜民自安上官見憐寛指嗾三年卧治容優閒<lb/>
上計考功天下最别有大拜催歸鞍<lb/>
　　　有感<lb/>
髙堂銀燭明如晝半醉玉山扶翠袖生來不讀一行書<lb/>
閥閱遥遥出華冑畫樓笙簫秋月明美人促席嫌張燈<lb/>
主家愛客欲達旦歡呼戲狎皆絶纓書生賦分何良苦<lb/>
<pb n="KR4d0443_WYG_004-21a"/>
寒夜風聲虚飛舞爐灰火滅無膏油不才胡可干明主<lb/>
道行道塞皆在天賤非愚魯貴非賢勿因偶遇由力學<lb/>
車武匡衡更可憐<lb/>
　　　登車行贈送陳按察<lb/>
古人疾惡如疾讎攖鱗辯折不自謀今人附勢忘怨仇<lb/>
合迎媚嫵觀者羞頽隳委靡潰不收兹時孰與分薰蕕<lb/>
乾坤正氣豈絶休張綱范滂今有儔慨然再挾千年輈<lb/>
英氣攬轡横清秋一洗豺虎消百憂畏首畏尾繞指柔<lb/>
<pb n="KR4d0443_WYG_004-21b"/>
浹背赧汗沾衣流姦邪富貴到白頭何如剛直卧巖丘<lb/>
登車行去悠悠排邪獲罪非所愁卵翼山東四百州<lb/>
　　　題顔太師墨迹<lb/>
太師魯公忠義筆石刻重摹尚珍惜太師蓋棺六百年<lb/>
清節照人如昨日平生想像望風采生不並時那可得<lb/>
今晨異事非偶然盥手焚香拜真迹拜君心畫憶前事<lb/>
掩巻罷觀三嘆息河北名郡二十四逺識誰知復城壁<lb/>
當時豈無匡時言太平天子方驕佚兩京流血蜀道難<lb/>
<pb n="KR4d0443_WYG_004-22a"/>
僥倖中興豈人力老臣如公能幾人凛節四朝持一徳<lb/>
杞賊姦邪四海知戲謾庸主排忠直自古如絃死道邊<lb/>
不覺歌詩淚沾臆<lb/>
　　　至厯下憶子勉運使<lb/>
故人䇿鞭來東方五年千里遥相望今年以事走歴下<lb/>
又與故人成參商吁嗟不覩故人面惟有碑榜留文章<lb/>
心聲心畫得一見恍如把臂臨清光人生能消㡬廻别<lb/>
再㑹各憐鬢滿霜始知宦游情味惡半生萍梗何奔忙<lb/>
<pb n="KR4d0443_WYG_004-22b"/>
誰能强健得告老杖屨鄉里閒徜徉<lb/>
　　　趙禹卿匏𤓰齋詩<lb/>
君不見玉盃瓊斚黃金瓶玳甌象筯烏銀甖翠屏鈿儿<lb/>
奪眼明如意醉擊珊瑚莖一朝奴輩利財貨所寳適為<lb/>
他人營又不見昨日見逐今客卿髙簷危棟連飛甍方<lb/>
花古礎排七楹門楣大榜書佳稱繡衣絲履雜簮纓寳<lb/>
鞍朱鬛光照庭夜半大厲瞰門扃黃犬追嘆嗟虚鳴汚<lb/>
宫瀦室竟何有但見腐草飛流螢羡君閱世能自寧急<lb/>
<pb n="KR4d0443_WYG_004-23a"/>
飛勇退鞲脱鷹紛華美麗鴻毛輕髙齋命以匏𤓰名巵<lb/>
匜隨形各天成枵然酒盡壺自傾不將不迎來佳朋醉<lb/>
者自醉醒者醒去城十里上馬到蕭然逺隔塵泥腥盤<lb/>
谷圖序書座右歸去來辭為東銘春課兒孫多種木秋<lb/>
催童僕更深耕一瓢陶然時自適髙秋擊壤樂昇平西<lb/>
山罨畫雲間横<lb/>
　　　題醫者王庭訓素軒詩<lb/>
素軒與予少平昔李侯<hi>徳常</hi>擕紙來徵詩端人取友慎許<lb/>
<pb n="KR4d0443_WYG_004-23b"/>
可敢以不敏三致辭一篇黄帝書萬世醫者師素軒世<lb/>
醫業研究心孜孜尚友啓元子毎恨不同時要當論難<lb/>
立新説一字廢睡終夜思學醫到如此人命誠所司乾<lb/>
坤造物或失中力與六氣調安危病來聞問識源委器<lb/>
使百藥如家兒古今方論充棟宇曲蹊方徑非所知當<lb/>
年有無上池水徒駭視聽誇神竒人生寧可食無肉不<lb/>
可一日無良醫節食服藥最我老來事安得移家相近<lb/>
朝暮相追隨<lb/>
<pb n="KR4d0443_WYG_004-24a"/>
　　　哀饑民<lb/>
天災流行孰可禦水災何如旱災苦秋旱十日已成災<lb/>
自夏窮秋天不雨細民安敢厭藜藿榖菜無苗盡焦土<lb/>
誰能一日不再食火濕寒泉釡空煑義倉虚名固無用<lb/>
所費不貲無寸補天下常平幾萬間公廩空厫走饑䑕<lb/>
千家一室粗儲畜亦豈有餘供貸舉山家入山收橡實<lb/>
不避林深遇熊虎平野村村食榆槐寒滑那能辭腫吐<lb/>
樹求葉實草尋根男執斧斤婦筐筥不憂湧貴憂無糴<lb/>
<pb n="KR4d0443_WYG_004-24b"/>
俗吏區區定時估一年凶荒遽如此再嵗何方逃死所<lb/>
牧民誰作父母官尚惜一言申省府前催和糴後催糧<lb/>
流殍遺民今幾户邇來馬牛皆半價芻豆俱無難作主<lb/>
何時斗米復三錢山積陳陳到紅腐<lb/>
　　　息軒畫馬圖<lb/>
息軒筆端生萬象羣馬一幅尤神竒初疑天寳汧隴地<lb/>
無乃漢家金粟堆騰驤飲嚙各異態矯矯虎脊追龍媒<lb/>
雲煙慘淡水清淺渥洼髣髴臨天池天然閒適發神駿<lb/>
<pb n="KR4d0443_WYG_004-25a"/>
不比伏櫪困銜羈牧兒乗髙喜蕃息長風剪剪吹貂旗<lb/>
先生房夢奪宿魄曹覇韓幹安足希秋山春水從天仗<lb/>
慣賦宣王考牧詩書生駑鈍例衰懶一馬欵叚仍疲羸<lb/>
開圖愛玩不忍舍壯心感激將飛馳西極南荒未治化<lb/>
自憐黽勉持毛錐豈知吾謀適不用棘門覇上真兒嬉<lb/>
安得此馬二十萬立縛兩主趨丹墀<lb/>
　　　因巡按至長清縣聞事自警<lb/>
中年以前月生光中年以後月光缺年登五十無所聞<lb/>
<pb n="KR4d0443_WYG_004-25b"/>
聖教難施宜見絶我生倐忽夀六秩悔悟前非生内熱<lb/>
氣血雖衰志不衰鍊事精炎心似鐵所求得路耳順成<lb/>
人十能之我千百正如行人能渉獵省悟迷途改前轍<lb/>
去非從是易為功聲入心通自澄澈<lb/>
　　　貞婦救夫殺虎圖<lb/>
生民之天君父夫不幸搆難當捐軀壯哉野婦非知書<lb/>
救夫剛膽鐡不如正氣吞虎如狸狐精誠動天虎伏誅<lb/>
劍光怒髮衝雲衢英烈一日聲八區夫喜復讐三日蘇<lb/>
<pb n="KR4d0443_WYG_004-26a"/>
義士擊節成畫圖世復租税光門閭照映史册激懦愚<lb/>
死節忠愛羞遲徐我朝人倫厚有餘殺身成仁匪干譽<lb/>
當熊馮媛無時無四門穆穆雲日舒祥麟瑞鳯生郊墟<lb/>
吏無苛政傷惸孤<lb/>
　　　題右軍書扇圖<lb/>
中興有才無不許英氣横空無着處㑹稽山水足閒曠<lb/>
萬竹青青照庭户東山謝公亦髙人一起未易湔塵土<lb/>
蘭亭佳序寫幽懐殷浩何人知肺腑閒牕弄筆作游戲<lb/>
<pb n="KR4d0443_WYG_004-26b"/>
虎躍龍騰走風雨髙情已自過鍾張戲以百錢驚老姥<lb/>
當時墨妙堕渺茫畫圖想像開襟宇字字精嚴豈偶然<lb/>
至今池水元雲吐長才偉器百未施直以書名垂萬古<lb/>
　　　題杜君復家藏王黄華雪梅圖<lb/>
玉堂仙人飽玉食倚風咳唾成珠璧散花天女不敢前<lb/>
瓊室瑶階衆香國却嫌太素苦清寒試手春風開玉粒<lb/>
欲書不書持醉筆抹畫氷綃三萬匹月明蓬萊水清淺<lb/>
偃亞寒梢幾千尺𤣥𡨕退席驚竒特揮斥氷花䝉玉質<lb/>
<pb n="KR4d0443_WYG_004-27a"/>
羅浮窻户愧庸俗江妃籬落羞寒乞趙昌徐熙塵土人<lb/>
辦與凡花逞顔色仙人飛升今幾秋髙氣清香尚蒸濕<lb/>
人間寳墨有如此錦囊玉軸加珍惜幽人不見林西湖<lb/>
誰有新詩能破得九原喚起花光僧茗椀分香照濃碧<lb/>
展巻相看洗塵臆<lb/>
　　　題婁叅議詩樹<lb/>
得名詩樹有二説為君注解在所擇作詩要使主意明<lb/>
根幹枝梢到花葉意明辭精興寄髙一樹瓊瑶萬花發<lb/>
<pb n="KR4d0443_WYG_004-27b"/>
漫無命脉百千韻敗葉飄零誰總攝正如富人號錢樹<lb/>
亂落分飛空瑣屑半山老人選唐詩一集百篇存一絶<lb/>
詩律貴工不貴多無使黃金雜銅鐵一聨一詠堪諷詠<lb/>
傳世誰能捫衆舌我言相敬不相欺深叩草堂當得法<lb/>
　　　過王彦章墓<hi>墓在汶上城西</hi>
虎臣剛中膽如鐵臨敵誓天甘死節梁室存亡係此身<lb/>
鐵鎗可折心不折朱温父子自梟獍可憐力盡忠貞血<lb/>
五季君臣真傳郵假威視勢懐攘竊癡頑無恥馮瀛王<lb/>
<pb n="KR4d0443_WYG_004-28a"/>
更夫易主同娼妾汶陽城西一丘土起予凛凛衝冠髮<lb/>
豹死留皮皮可朽人死留名名不滅威武那能屈壯懐<lb/>
至死名呼邈佶烈<lb/>
　　　寄馬徳昌<lb/>
遺安堂深有餘慶瑞世皇皇生五鳯文章官業兩崢嶸<lb/>
庸懦聞風亦飛動丈夫堕地豈偶然白璧黄金宜自重<lb/>
南風過雁得新詩字字鏗鏘堪詠諷想當談笑了官事<lb/>
髙齋坐受雲山供一時交友盡豪傑萬象無聲自嘲弄<lb/>
<pb n="KR4d0443_WYG_004-28b"/>
一江風月酒滿船世無謫仙誰與共大鵬扶揺九萬里<lb/>
斥鷃蓬蒿莫攀奉人生難忘父母邦何時定作還鄉夢<lb/>
　　　題楊秘監畫裴晉公探梅圖<lb/>
晉公貌不踰中人有唐輕重係一身四朝顧命二十載<lb/>
千瘡萬孔俱彌綸功成不有若無事别業徜徉洛水濵<lb/>
四夷致問民戴慕祝公遐夀踰千春一游一宴入傳詠<lb/>
到今陳迹猶如新息軒尚友志不淺思公恨不同朝紳<lb/>
探梅故事作横幅堂開緑野延佳賔招之不來白少傅<lb/>
<pb n="KR4d0443_WYG_004-29a"/>
歸舟觸碎波心雲美人清唱梅花曲雪寒四座廻春温<lb/>
淮蔡誅夷太平後此樂未足酬公勲畫圖宜為什襲珍<lb/>
望之威重不敢親儼儼元和社稷臣<lb/>
　　　鹿庵所藏㦸枝峯詩<lb/>
鹿庵几石名㦸枝金碧熖熖騰光輝前峰巖巖東魯聖<lb/>
楊休玉立冠峩巍後峰具體顔氏子拱手接武相追隨<lb/>
元氣純全入涵蓄詎如髙士軒鬚眉世人愛山徒悦目<lb/>
千巖萬竅誇新竒何如兹山不纎巧氣象直與恒華齊<lb/>
<pb n="KR4d0443_WYG_004-29b"/>
竒章甲乙固多品以志徇物何足䂓先生玩理不玩物<lb/>
岱山同此石一窺筠窻書几靜相對聳出物表無凡姿<lb/>
雲煙朝暮從萬變怡然坐對忘朝飢<lb/>
　　　題儲天章菊軒詩<lb/>
揚州紅藥扶桑日香滿人間照天赤洛陽瓊英萬蝴蝶<lb/>
舞破霓裳羽衣白金盤一本直萬錢貴戚走馬爭後先<lb/>
珠簾玉堦春晝長不煩纎手送瑶觴噴吐竒麗難再得<lb/>
弗念傾城與傾國奚須明眸映皓齒花妖醉人乃如此<lb/>
<pb n="KR4d0443_WYG_004-30a"/>
花中愛菊能幾人悠然公去無後身一盃坐對南山意<lb/>
直到儲侯知此味<lb/>
　　　題田御史集瑞堂<lb/>
髙明之家鬼瞰室瀟然一堂羣瑞集無情草木寧有知<lb/>
和氣薰蒸昭令徳散滿雲窻月户香一日嘉聲徹京國<lb/>
古人視履考貞祥誰謂前途黑如漆一篇嗟哉董生行<lb/>
不愧昌黎五色筆南鄰金珠塞華屋北里朱輪照金㦸<lb/>
無徳而禄殃必酬火臍韈口嗟何及後人勿廢前人光<lb/>
<pb n="KR4d0443_WYG_004-30b"/>
子孫世世其逢吉<lb/>
　　　輓許左丞魯齋<lb/>
憶昔朝廷求直言竒謨偉畫爭後先對病之藥不易得<lb/>
大䇿與衆殊相懸不從事事論得失清流莫若先澄源<lb/>
曰心曰性開聖學敷陳詳悉登經筵惟先格王正厥事<lb/>
此心一片金石堅當年羣儒那解此迂濶譏議何綿綿<lb/>
陶鈞髙士惜未遂沁南養疾桑麻田聖情虚佇待可起<lb/>
台星頓减清光圓從今大政向誰問頼有遺藁留長編<lb/>
<pb n="KR4d0443_WYG_004-31a"/>
　　　慶嗣能得雄<lb/>
嗣能茂異鬢欲絲著書五車需一兒今年釋褐作教官<lb/>
得雄佳應相追隨故人侍御送詩賀勸勿過愛宜寒飢<lb/>
友朋相愛恐衰暮仁必有後何憂遲鳯雛驥子自有種<lb/>
英氣已見浮修眉要於激怒聽聲響欲乳不與令號啼<lb/>
傳家嗣續豈細事奚止翁媪相娛嬉詵詵繩繩自兹始<lb/>
桑孤蓬矢嵗嵗懸門楣<lb/>
　　　過平原<lb/>
<pb n="KR4d0443_WYG_004-31b"/>
天寶之政何淫昏卵翼蛇虺無遺恩逆情已露穢已聞<lb/>
寵錫兵柄開㓙門兩京流血塗帝閽二十四郡同潰奔<lb/>
孤城獨有顔平原鐵腸不撓樓櫓存人心倚公不披紛<lb/>
池深如海城切雲羯羶惡念終日焚酸辛西來迎兩君<lb/>
老波一瀉長河翻四朝苦節徳益尊賊臣姦舌孰可捫<lb/>
假手㓙逆誅耆勲太師恩禮何虚文九江不洗忠血痕<lb/>
到今節士哀聲吞青天白日照忠魂雉堞是非餘短垣<lb/>
野烟村樹如荒村一廟血食誰與論扁題髙義張吾軍<lb/>
<pb n="KR4d0443_WYG_004-32a"/>
一洗萬古鴟梟羣<lb/>
　　　題三蘇翰墨<lb/>
眉山巖巖挾雙峰西南陋邦豈能容地軸左轉來向東<lb/>
直與太華爭尊雄英偉驚倒六一翁京師多士為一空<lb/>
望塵羅拜趨下風姓名即日徹帝聰談屑散作香霧濛<lb/>
文章爛漫如長虹帝堯堂下添䕫龍聖賢千載一相逢<lb/>
三更送歸蓮燭紅當時相業雖未終辯姦諸論萬世公<lb/>
遺墨一字摧羣兇<lb/>
<pb n="KR4d0443_WYG_004-32b"/>
　　　過徂徠山<lb/>
謫仙乗龍去不還白雲空鎻徂徠山當年咳唾落巖壑<lb/>
至今澗草如幽蘭玉堂金鑾不伸肘醉游萬里天風寒<lb/>
古風六十配風雅一唱一嘆清肺肝傳芳再得石守道<lb/>
正氣髙壓青雲端慶厯一詩無敢作表章忠正誅妖奸<lb/>
兹山自從得二賢拄天萬仞青琅玕書生朽骨億萬萬<lb/>
名與秋草隨霜殘乾坤清氣我不與坐長白髮凋朱顔<lb/>
一言葢世不能辨自笑生死文字間王事有程前路永<lb/>
<pb n="KR4d0443_WYG_004-33a"/>
西風落日催歸鞍讀書堂基杳何許濯纓山下溪潺潺<lb/>
　　　題石曼卿草聖<lb/>
烈風急雨驚四溟雷轟電掣神鬼驚萬字一息筆不停<lb/>
九天銀漢為一傾醉呼張旭不敢譍䧺詞傑句江海聲<lb/>
脚蹴俗扎慕蘭亭劉潜佐酒飛巨觥百尺樓髙北斗橫<lb/>
人傳二仙臨帝京百年厭世還青冥白雲何處芙蓉城<lb/>
　　　燕城中秋<lb/>
白露横空洗秋碧清輝溢地升飛壁滿襟沆瀣消塵臆<lb/>
<pb n="KR4d0443_WYG_004-33b"/>
入地水光寒不濕孤客天涯有今夕惜無玉笋横長笛<lb/>
百年好月不易得忍使流光駒過隙謫仙百盃盈一息<lb/>
庾樓去天不盈尺二賢髙逺能自適西風回首成陳迹<lb/>
前我好月嵗千億後我有月無終極人生此身非金石<lb/>
一刻千金良可惜古人誰得今誰失後人視今今視昔<lb/>
毋言酒石金幾直熖熖東天海波赤<lb/>
　　　贈按察慶甫陳侯<lb/>
昔聞東原號殷庶五十四城桑柘土一朝被檄入城闉<lb/>
<pb n="KR4d0443_WYG_004-34a"/>
見與所聞何謬誤街衢十室九茅茨雨夜霜晨悲破露<lb/>
入雲髙第十餘區金碧崔嵬鎻煙霧野人君子同有分<lb/>
奉養相懸太踰度勢如豪貴三數人丐餓百千為從御<lb/>
兹時四海總同風急斂暴征那計數淫荒㓙酗恣我為<lb/>
愛憎生殺夫誰懼天將悔禍良不難煌煌曉日開雲路<lb/>
貪者廢削强者誅立與貧寃除巨蠧陳侯按察來東方<lb/>
攬轡澄清酬所負豺狼辟易肝膽寒狐狸奔竄愁僵仆<lb/>
覃府髙懸一鏡明市獄何須求細故州縣追胥不下村<lb/>
<pb n="KR4d0443_WYG_004-34b"/>
荒逺農家無外户坐令懸罄積囷倉齊紈魯縞如山阜<lb/>
三年諸道細論功籍籍何能脱朝譽攀轅卧轍恐難留<lb/>
竚看催徵廟堂去<lb/>
</p>
<p>
</p>
  </div>
</body>
</text>
</TEI>
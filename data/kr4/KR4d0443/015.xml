<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻十五</head>
    <p>
<pb n="KR4d0443_WYG_015-1a"/>
欽定四庫全書<lb/>
　紫山大全集巻十五　　　元　胡祇遹　撰<lb/>
　　碑<lb/>
　　　懐逺大將軍彰徳路達嚕噶齊揚珠台公徳<lb/>
　　　　政去思碑<lb/>
武勇可以折强暴而不能得匹夫匹婦之心權謀計數<lb/>
可以欺天下而信不孚于豚魚此無他以力不以徳以<lb/>
詐不以誠也惟徳可以服萬世而動天地惟誠可以感<lb/>
<pb n="KR4d0443_WYG_015-1b"/>
冥頑而格鬼神人之恃皇威憑帝力禍福生殺出自我<lb/>
手繼以詭譎違道干譽糾結姦黠欺世盜名取口稱張<lb/>
虚美立生祠樹豐碑不為少矣若此者在律為嚴禁何<lb/>
足尚哉惟惠政實徳遺愛去思使人愈久而愈不能忘<lb/>
銘刻人心者為可尚巳此古之所謂循吏者也彰徳路<lb/>
達嚕噶齊揚珠台公承祖考世爵監臨本郡九年至<lb/>
元壬辰讓位于其叔未幾御史臺上聞陞嘉議大夫山<lb/>
東東西道肅政廉訪使士聞而榮之既適任邦人懐慕<lb/>
<pb n="KR4d0443_WYG_015-2a"/>
不已礱石狀績乞言于不肖頌公之徳美歌詠于無窮<lb/>
以厚薄俗以勸來者噫不惟今鮮斯人求之于古亦不<lb/>
多得謹按公到任至移官嵗時伏臘人心樂為之歡慶<lb/>
者枚菓升酒不入于門及其館穀貴人延接賓友豐腆<lb/>
勤厚傾貲倒廩而不吝惜聴訟詳審不大聲色情偽既<lb/>
明諄諄開悟使人愧服悔過而退吏或不法惟贓私不<lb/>
貸公罪則以情恕之同仕官太過不及懐私相干犯亦<lb/>
寛容而禮貌之喜怒不形于色相愛結歡三年不改易<lb/>
<pb n="KR4d0443_WYG_015-2b"/>
無一言之相謗訕士大夫之年髙徳劭樂道忘勢以師<lb/>
禮敬事之至元二十二年夏旱齋沐徒跣凡可禱祀無<lb/>
逺邇致誠竭䖍不三日甘㴻霑足是嵗大熟鎮南王駐<lb/>
汴以事趨謁路值民車千餘曝炙于火雲赤日人牛困<lb/>
暍不敢進退公即白王放歸二十七年姦臣横暴分遣<lb/>
惡黨禍毒天下以追徴逋欠為名所至凶殘百至雖漢<lb/>
唐酷吏之不為者盡其毒螫死者相望所在有司股慄<lb/>
屏息而不敢言亦反有助惡為姦以肥其家者彰徳例<lb/>
<pb n="KR4d0443_WYG_015-3a"/>
被其害公抗直不從哀訴於上一郡獲免梁王往撫西<lb/>
南夷供奉不擾而辦鄰郡疑獄凡委公推決者無異辭<lb/>
皆得平實生長富貴不見豪習書翰得法無事則觀書<lb/>
鼔琴以學校養才之地釋奠釋菜身先屬吏祭器按圖<lb/>
命工補完精緻以月俸買書千巻入府學萬巻堂嗚呼公<lb/>
之徳政此其大畧也若夫以州郡不得展驥足為霖雨<lb/>
為舟楫者又未易言也謹因民之深愛而為之頌曰<lb/>
民無愆罪生瑕玼民無鬭訟牽致之片言可決留嵗時<lb/>
<pb n="KR4d0443_WYG_015-3b"/>
以緇為白白為緇瘠民枉法肥我私汙濁苛虐相承師<lb/>
人民疾怒難怨咨淟涊無恥如韋脂有人於此異於斯<lb/>
羣蒿挺出青松枝鳳凰寧與雞同塒鵷雛豈顧腐䑕䲭<lb/>
清廟玉瓚朱絃絲豈弟樂易仁且慈九年惠政雨露滋<lb/>
撫摩黎庶母䕶兒嗚呼宜乎碑去思嗚呼宜乎碑去<lb/>
思<lb/>
　　　潞城縣尹吳公去思碑<lb/>
至元十三年秋八月巡按平陽過潞州一人持狀來前<lb/>
<pb n="KR4d0443_WYG_015-4a"/>
將謂屈抑控訟以吏詢所欲言則曰某潞城編民身無<lb/>
寃訴前潞尹呉君去任今九年矣遺愛民不能忘左政<lb/>
實績彰彰可舉偕衆而議吾儕小人䝉呉尹徳政銘諸<lb/>
心者死不可劘此身百年誰其知之曷若文石以傳不<lb/>
朽使吾賢尹之善勸來者以名後世吾郷感恩戴徳報<lb/>
謝忠厚之風諭子孫以及隣邑且激濁揚清使君之職<lb/>
分也好善疾惡使君之天資也故甘冒干凂之罪敢以<lb/>
状聞願以誌石之言為請聴其言而納其狀竊自喜歎<lb/>
<pb n="KR4d0443_WYG_015-4b"/>
我朝官制自中統建元頗慎推擇州縣之寄尚或非其<lb/>
人秩未滿而為土人告訐者十三四幸免者半無毁無<lb/>
譽者十一二去任將十年使人思慕紀石是豈聲音笑<lb/>
貌曲邀横結之所能致哉是人也雖不熟其平昔以輿<lb/>
情為可信漢史傳循吏而不傳能吏吾言其可以己乎<lb/>
尹名讓字某銅鞮人飾吏事以儒術勤恪豈弟胥史有<lb/>
過諄諄諭悟不嚴而化公家貨易諸物錙銖之價手自<lb/>
及民不為姦蠧所欺行野訓農星言夙駕欵曲周至不<lb/>
<pb n="KR4d0443_WYG_015-5a"/>
急不徐趨事赴功勞而不怨家僮馬食民禾痛繩而倍<lb/>
酬其直豪族强宗侵漁細民者屏氣束手庭無滯訟剖<lb/>
決如流終考事無巨細行信板以示告村落無吠犬里<lb/>
胥之警去官之日裘馬書冊還家一無毫髮攜挈潞尹<lb/>
之政此其大畧也至於一言之可取一事之可書具在<lb/>
案牘異日當史筆傳循吏者自有所取而詳言之耳孔<lb/>
子曰聖人吾不得而見之矣得見有恒者斯可矣以有<lb/>
恒視聖人相去奚啻天壤吾夫子愛而弗棄者人之為<lb/>
<pb n="KR4d0443_WYG_015-5b"/>
善恒久而不己為賢為聖將有日矣貪暴邪枉中而如<lb/>
呉尹者亦罕矣推是心以往治一州撫一郡恒久而不<lb/>
易其徳業豈易量哉若夫矜小慧忘逺大患失苟祿而<lb/>
為衰老務得之氣血所移不徒為是石之羞亦何以面<lb/>
潞人吾之所信者潞人之言潞尹之政已往未來者吾<lb/>
不知之矣<lb/>
　　　霍僉事世徳碑銘<lb/>
人能種徳積善福祿來報不在其身必在子孫天理昭<lb/>
<pb n="KR4d0443_WYG_015-6a"/>
昭信不可誣故視人之所為而必知其有後觀後人之<lb/>
富貴利達則知祖考之平日前人翊子孫以髙大門閭<lb/>
者亦豈妄自矜負言猶在耳而徵應隨至豈虚言哉今<lb/>
于霍氏見之矣僉山東東西道提刑按察司事奉訓霍<lb/>
公改𦵏曾祖考三世于某所以不肖同仕分義之故狀<lb/>
世徳以墓碑求銘詞霍氏世為唐山人髙祖以兵亂失<lb/>
家譜諱字後世無傳焉曾考嘗監本縣税祖諱嵩以法<lb/>
律案牘精明詳審為邢州孔目官郡守性褊急以喜怒<lb/>
<pb n="KR4d0443_WYG_015-6b"/>
愛憎決事公抱案與守辨正是非屈直雖臨以盛怒不<lb/>
懼不屈雍雍容容辭盡理到多所平反恐日久積忤守<lb/>
意年甫四十托事勇退慕黄老養真修煉之術道家所<lb/>
謂洞天福地厯厯游覽異人仙侶日相從游遂得其法<lb/>
一日兵亂衆皆驚惶逃死無所公笑謂人曰我當屍解<lb/>
仙去矣遂獨飲大醉而逝時年七十有二月餘兵去子<lb/>
孫易棺改𦵏容貌如生咸驚異之至今郷里耆舊能道<lb/>
其始末考諱珪字子璋登律科第以親老永侍不仕宦<lb/>
<pb n="KR4d0443_WYG_015-7a"/>
者十七年父既仙去奉母夫人王氏避兵裕州帥府聞<lb/>
其材辟充幕官干戈擾攘文移如織使者旁午公隨事<lb/>
應變剖決如流雍容辦集若無事焉事有疑難衆莫能<lb/>
決者一言裁處人情時宜無不允當衆皆嘆服每按大<lb/>
獄悉聰明致忠愛全活者甚衆城䧟母殃兵亂定還郷<lb/>
里至南肥舊帥府屬吏張君玉輩留挽因家焉未中年<lb/>
誓不復仕閉門以經史自娛雖里閈罕識其面生理蕭<lb/>
條怡然泰然不恤也邦人以素學專門願以子孫摳衣<lb/>
<pb n="KR4d0443_WYG_015-7b"/>
受業堅拒不納但勸以孝弟讀書一時官吏士庶莫不<lb/>
師尊之每以疑事咨請欵曲立決嵗甲寅五月七日以<lb/>
病終于正寢享年六十有幾妣范氏廣宗名家婦徳母<lb/>
儀勤儉慈愛事舅姑盡孝事夫以敬順至元丁丑正月<lb/>
九日壽終享年八十有四四子長曰騂牛次曰儉徳次<lb/>
曰仙郎次曰肅郎即奉訓公也年十六丁外艱哀毁柴<lb/>
立服闋以母老家貧不暇擇祿降志辱身由縣吏而州<lb/>
州陞府府保貢于部用監察御史以公廉薦補憲臺掾<lb/>
<pb n="KR4d0443_WYG_015-8a"/>
轉主宣徽院事至元丁丑姦邪用事剛正廉介不容于<lb/>
朝然無罪指謫議以遐荒遷注改受安慶路總管府判<lb/>
官明年春行省奏南選升降不公就陞鎮江路總管府治中<lb/>
是嵗秋改充杭州總管府治中明年冬改授揚州總管<lb/>
府治中未之任改同知兩浙總市舶司事時權宫阿哈瑪<lb/>
特子庫克新拜行省左丞專務掊克聚斂公稱疾求醫<lb/>
閒居錢塘累䝉行臺行省保舉辟召皆不赴至元癸未<lb/>
夏授奉訓大夫僉山東東西道提刑按察司事公剛正<lb/>
<pb n="KR4d0443_WYG_015-8b"/>
廉介見可而進知難而退發身以吏成身以儒不十年<lb/>
而揚厯中外為賢大夫今才甫踰强仕前途豈易量也<lb/>
厯任在官政績俟千嵗後神道一一具載兹故弗言當<lb/>
銘曰<lb/>
人生兩岐勞力勞智不農工商舍士奚事秦漢之交取<lb/>
人無藝一時豪傑隨世所貴如蕭如曹咸隠于吏業則<lb/>
刀筆志則仁義霍氏一門祖孫三世世守其業蕭曹之<lb/>
志偉歟奉訓剛正嚴厲許身古人脱畧時輩詩書箕裘<lb/>
<pb n="KR4d0443_WYG_015-9a"/>
糞土財利入仕十年揚厯中外在清流中又作涇渭御<lb/>
史臨民親愛而畏永言孝思罔敢失墜髙門之言炎炎<lb/>
奕奕吉卜先塋大碑深隧種徳増光有隆無替<lb/>
　　　張彦明世徳碑銘<lb/>
公名炤字彦明為濟南人祖諱全妣韓氏考諱信妣李<lb/>
氏呂氏兩世治生商賈累資富貴郷里貧不給者出有<lb/>
餘以周惠之稱貸而不能償者悉毁其券嵗壬辰兵荒<lb/>
民乏食發私廩起餓殍賴以全活者不可勝計公幼業<lb/>
<pb n="KR4d0443_WYG_015-9b"/>
儒以科舉進士之路廢改習吏事起身濟南總府掾廉<lb/>
畏謹幹考功上計十年無敗失以勞能升本府從事嵗<lb/>
己未赴壽陽行省㑹計出入積年錢穀陳訴不允銀一<lb/>
十萬五千兩悉得開除貧富貴賤免重徵之苦民用不<lb/>
擾中統建元立中書省省掾難其人公首膺選擢掌邊<lb/>
防幾密就遷左司提控案牘四年出為山東東路大都<lb/>
督府員外郎未幾改充山東東路廉訪府兼轉運使司<lb/>
㕘議嵗終考課最諸路至元二年宣命金符濟南路諸<lb/>
<pb n="KR4d0443_WYG_015-10a"/>
軍鄂勒總管秩滿除陜西五路西蜀四川行中書省左<lb/>
右司員外郎八年官奉訓大夫知兗州事時春夏不雨<lb/>
二麥將槁吏民闔境禱公入境而雨幾二尺是嵗大熟<lb/>
屬縣黠吏扼持官府侵讐細民夤縁為姦利察知其尤<lb/>
桀暴者痛繩而除其名羣邪為之屏息二吏赴提刑司<lb/>
訴寃耆老七百人繼狀申明知州公明㫁為民除害此<lb/>
二人誣飾虚妄不可聴願將若輩投諸水火無憾也二<lb/>
人者逃匿不知所在瓜代兗人刻石頌徳十一年四月<lb/>
<pb n="KR4d0443_WYG_015-10b"/>
改授淮西等路行中書省左右司郎中方大兵渡江攻<lb/>
瓜州鎮江守困揚州師百餘萬比炎方悉平凡再閲嵗調<lb/>
度糧運供給器械有備無闕婉畫竒計為多十三年揚<lb/>
州主將李庭芝棄城遁去餘衆據城未下公不避矢石<lb/>
直抵隍池諭以廢興衆寡强弱形勢奏諮議者四人出城<lb/>
從公詣軍門定約降期三日朱制置以城降乗勢草檄<lb/>
傳布淮東未下諸郡髙郵真通滁相繼欵服江南平丞<lb/>
相奏羣臣之功䝉旌賞錦衣鞍勒宣命金虎符官加大<lb/>
<pb n="KR4d0443_WYG_015-11a"/>
中大夫揚州路總管府達嚕噶齊商議行中書省事炎<lb/>
方甫定人心反側未安揚州立省府又當南北津要公<lb/>
以强明精幹謹慎小心部大繁劇安集新附官府復治<lb/>
閭里以安十六年改授鎮江路總管府達嚕噶齊未半<lb/>
嵗以疾辭得請還家買書八萬巻以歸以萬巻送濟南<lb/>
府學以作養學者居閒五年怡然自得若將終身焉二<lb/>
十二年起受東昌路總管年始六十矣老于為政吏民<lb/>
畏信愛慕不大聲色而優游臥治朝廷行且圖任舊人<lb/>
<pb n="KR4d0443_WYG_015-11b"/>
共政比秩滿邦人雖欲借冦恐不得矣夫人某氏某氏<lb/>
子男若干某某女若干某某適某人二弟曰煥将仕佐<lb/>
郎膠鹽司副使曰耀将仕郎河南等路提舉規措所事<lb/>
猶子四人曰時中從仕郎泰州鹽使司同提舉煥之子<lb/>
也曰執中嘉祥簿兼尉耀之子也餘幼業儒至元丙戍<lb/>
春正月七日以狀來曰先塋旌紀世徳前二十年濟南<lb/>
路提舉學校官髙翊序銘于石矣敢援古人第二碑之<lb/>
例為請庶幾吾子吾孫知吾家積徳之漸以有今日恪<lb/>
<pb n="KR4d0443_WYG_015-12a"/>
慎克孝光紹先業而不敢失墜也謹因來狀序而銘之<lb/>
銘曰<lb/>
苦寒微兮甘富貴古到今兮情一致才不進兮時不利<lb/>
老凍餓兮賤無位偉張侯兮材拔萃孝父母兮友昆季<lb/>
不師友兮能自勵奮青雲兮起平地日千里兮進無退<lb/>
名日隆兮志日遂光祖考兮福來裔起懦夫兮發竒氣<lb/>
參大政兮決大議坐廟朝兮厯中外耆指使兮如壯鋭<lb/>
總大郡兮但臥治起孝思兮封墓隧銘兩碑兮傳永世<lb/>
<pb n="KR4d0443_WYG_015-12b"/>
示後人兮毋失墜<lb/>
　　　成安鄭氏世徳之碑<lb/>
奉議大夫知磁州事兼知本州鄂勒事鄭公以書來曰<lb/>
先人棄諸孤十年于兹矣每以封樹未隆旌紀不石追<lb/>
慕哀痛得罪於天地鬼神夫復何言謹卜以至元十七<lb/>
年春二月二十有五日祔塟於成安縣歸義郷郭孟里<lb/>
之先塋誠得吾友譔著生平之事業刻之貞石昭示來<lb/>
裔庶幾少舒積年愧怍之恨謹按來狀序而銘之鄭氏<lb/>
<pb n="KR4d0443_WYG_015-13a"/>
自奉議公之祖考始居成安遂占籍為縣人考諱璧字<lb/>
君章幼孤養於姊夫張氏為兒不好弄成童有立志以<lb/>
儒為可學業進士舉克自勤苦寒不鑪暑不扇深夜而<lb/>
寢鷄未鳴而起若是者有年業成将射䇿於有司貞祐<lb/>
河朔兵亂不能成其志金主去燕走梁以魏相為邊陲<lb/>
元帥完顔惟宏握兵開府於林慮固巖邑以自守招徠<lb/>
流竄府州邑之可立者立之才能有用者擢用之成安<lb/>
令薛公文卿久知公才名推擇為縣功曹未幾薛陞元<lb/>
<pb n="KR4d0443_WYG_015-13b"/>
帥府軍民都彈壓薦公廉慎幹局改充元帥府掾史既<lb/>
而帥府以孤軍不能立府事廢而官吏散亡公以天時<lb/>
人事推度其彊弱廢興以定去就不可復南挺身還郷<lb/>
里依元帥郭侯智説以收合成安十餘縣户數萬口數<lb/>
十萬投欵内屬是時土冦紛挐妄自尊大奪攘䖍劉互<lb/>
相勝負莫可適從公佐郭侯曉以天命示以逆順彊弱<lb/>
諭以禍福成敗彊暴為之受約束教條棄兵力農熙熙<lb/>
為樂郊公之力也有以乘時從風當自奮拔取髙爵食<lb/>
<pb n="KR4d0443_WYG_015-14a"/>
厚祿而問公者公曰人生富貴功名在致力於壯年豈<lb/>
終嵗後人所宜為也以儒術飾吏事豈余素心哉車下<lb/>
澤而馬欵叚不為郷里所疾惡斯亦足矣乃角巾私第<lb/>
不入官府以耆徳年髙浮沈鄉社鄉人尊敬問學如父<lb/>
師愛慕如春雨冬日享年八十有三以至元七年冬十<lb/>
月二十有八日無疾而逝娶張氏有賢行母儀婦常中<lb/>
表為法慈順婣睦外内無間言子男三人長曰愈字希<lb/>
賢即奉議公也中統建元以徳行才能選為中書省掾<lb/>
<pb n="KR4d0443_WYG_015-14b"/>
秩未滿以隨朝辛苦之勞出為某州某官四五轉而至<lb/>
某官遺愛善政在在去思功業日隆方興而未艾次曰<lb/>
愿泰州提舉司知事次曰恕林州三務提領孫男九人<lb/>
榮祖顯祖光祖紹祖繼祖慶祖敬祖孝祖安祖先民有<lb/>
言曰人之積徳積惡固不同其以福禍報施不在其身<lb/>
必在子孫則一也公有徳不耀有才不盡展年登上壽<lb/>
子孫昌盛而篤生奉議公髙門之慶豈非明效大騐歟<lb/>
為子為孫者追孝於前人於光有耀又奚止如斯而已<lb/>
<pb n="KR4d0443_WYG_015-15a"/>
耶宜為銘以歌之銘曰<lb/>
無脛而馳無翼而飛有進無退翕受敷施以公之材詎<lb/>
無可為委吏乗田能者恥之賢於堯舜黽勉卑微嗟嗟<lb/>
此心庸人莫知公之處己聖人是師栖鸞於棘蟠螭於<lb/>
泥不騫不翥自晦自怡屈久而伸三鳳飛輝孝哉奉議<lb/>
徳業日躋敭厯中外晝錦來歸松楸有光鬼神其依封<lb/>
樹旌紀髙塚豐碑百世不磷勒以銘詩<lb/>
　　　大元故懐逺大将軍彰徳路達嚕噶齊揚珠台<lb/>
<pb n="KR4d0443_WYG_015-15b"/>
　　　　公神道碑銘<lb/>
公名納琳居準祖曰圖薩博多考曰圖爾哈徹爾巴圖爾<lb/>
相承為太祖太宗圖爾哈飲水扵班珠爾納蘇圖開創<lb/>
同艱苦事定酬勲因其所居之山川䝉賜氏曰揚珠台圖<lb/>
爾哈徹爾侍太上皇晝從射獵夜謹宿衛其族弟博囉<lb/>
罕叛入太丑軍太上皇疑其有異志指天而誓曰臣以<lb/>
死無二心遂奮不顧身殊死以戰大敗太丑軍滅博囉<lb/>
罕上皇喜其忠貞許以土地人民辭不敢受曰俱非臣<lb/>
<pb n="KR4d0443_WYG_015-16a"/>
所欲也臣宗族散落願托天威聚集之得四百餘家復<lb/>
為大族太上皇四子以公𨽻錫喇大王位下西征留公<lb/>
領本位諸局繼受令㫖充本位下逹嚕噶齊先帝龍飛<lb/>
金符授彰徳路達嚕噶齊以本位湯沐邑也未幾佩虎<lb/>
符職如故誥詞曰以爾王室舊臣常著勤勣仍賜狐白<lb/>
裘隨拜王命賜七寳大帯曰惟此可以佩金符是後繡<lb/>
鞍珠服織錦海青鳥恩光稠疊照映外内公以丁巳嵗<lb/>
夏四月到郡時適旱解鞍而雨郡當南北衝要使者旁<lb/>
<pb n="KR4d0443_WYG_015-16b"/>
午前政以送迎館穀多被譏謗督責公以累聖知識位<lb/>
望隆重過此走謁而去市井無一錢之擾强冦數輩大<lb/>
奴婢小奴婢者刼民財殺捕盜官而去人畏其凶强莫<lb/>
敢詰捕公嚴責有司立獲於衛州市申部下報公知其<lb/>
黨與連結恐不測起獄為民害戮首從七人民心遂安<lb/>
由是經嵗外户不閉無犬吠之警先帝南征詔所經官<lb/>
路限一里為營盤牧地嵗己未今上六師南下公迎拜<lb/>
行營奏曰奪耕田而為營牧南方土壤易荒但長蒿蓬<lb/>
<pb n="KR4d0443_WYG_015-17a"/>
荆棘無美草莫若使民樹藝五穀師行則牧馬振旅棄<lb/>
餘則令民收獲軍民兩便上喜從之民復舊業得地萬<lb/>
五千頃庚申建元上即位諸王議事於金帳惟公得與<lb/>
上欲用公於廟堂以病辭諸路積年逋欠皆令見在户<lb/>
代償民不勝困乏奏䝉蠲免鄰郡亦賴以復我朝語言<lb/>
精密典故極多唯公能盡其説曉其凡例雖居外郡以<lb/>
時備顧問故多在京師凡大宴莫不與焉在郡十有二<lb/>
年不置田宅戊辰得疾上遣醫賜藥不絶上一日宴百<lb/>
<pb n="KR4d0443_WYG_015-17b"/>
官於萬嵗山歡甚樂奏北事未寧公奏曰願陛下安不<lb/>
忘危聲樂烏可以弭邊患上喜諭羣臣曰舊人故多無<lb/>
如此人出嘉言者明年還郡是嵗十一月初二日薨于<lb/>
私第之正寢享年六十有三實至元六年也公忠清廉<lb/>
介論事雍容悉理撫民寛仁不苛暴夫人蘇爾圖展氏<lb/>
多爾沁氏子男五人長曰額哷充中書省斷事官次曰雅<lb/>
圖噶侍從賢王立功西域次曰阿固岱剛毅沈雄未及<lb/>
仕皆先公卒次曰伊爾圖仁厚重静襲爵彰徳路逹嚕噶<lb/>
<pb n="KR4d0443_WYG_015-18a"/>
齊授懐逺大將軍有惠政民到今思之次曰伊爾布哈<lb/>
恭敬謙和以侍從勤恪授直省舍人遷南京治中至元<lb/>
二十九年以姪嘉議公讓職復承先業中順大夫彰徳<lb/>
路大達嚕噶齊孫男二人長曰超台剛烈有父風次曰<lb/>
斡里襲爵九年讓歸于叔陞嘉議大夫山東東西道肅<lb/>
政㢘訪使去任民懐思之刻石頌徳曾孫男一人幼未<lb/>
名銘曰<lb/>
北冥王氣開聖神鯤鵬際㑹乗風雲黑河飲水股肱臣<lb/>
<pb n="KR4d0443_WYG_015-18b"/>
錫土命氏酬元勲揚珠台氏門望尊豐功茂烈多異人<lb/>
英哉我公難等倫三朝眷顧䝉殊恩珠袍錦帶萬金珍<lb/>
繡鞍海鶻白狐溫忠貞謹恪益檢身有隆無替光寵新<lb/>
臨民惠政多寛仁安陽父老拜馬塵祝公調鼎宜千春<lb/>
英靈一夕還星辰邦人追慕良悲辛壽爵不滿公忠勤<lb/>
天報有子仍有孫孝讓髙節薄夫敦才兼文武知經綸<lb/>
萬里駿足今始伸州郡小試非要津為霖蘇旱活飢民<lb/>
慶元千世長沄沄<lb/>
<pb n="KR4d0443_WYG_015-19a"/>
　　　大元故懐逺大將軍懐孟路達嚕噶齊兼諸軍<lb/>
　　　　鄂勒䝉古公神道碑<lb/>
太祖皇帝受天命臣萬方太宗皇帝繼體守文一新官<lb/>
制簡而不繁統之有宗内則一相宅百揆贊萬㡬外立<lb/>
郡縣以承上接下郡縣之守令例以歸義效順者就為<lb/>
之仍選䝉古人一員鈐壓其上謂之達嚕噶齊守令以<lb/>
次咸聴命焉生民之休戚政治之美惡實係於達嚕噶<lb/>
齊之賢不肖彰徳居十路之一又當南北之要衝朝廷<lb/>
<pb n="KR4d0443_WYG_015-19b"/>
以公為能自呼圖克帳下扎薩克齊擢拜彰徳路達嚕噶<lb/>
齊嵗丙申之四月也時金亡才三年民始脱兵瘡痍者<lb/>
未起逃竄者未復居者猶未安禁網踈闊兵卒恃功不<lb/>
能無侵陵攘奪之暴雖城郭井市之間外戸或晝閉而<lb/>
不敢啓敞公解鞍涖政知民以是為苦即下令曰敢虐<lb/>
民者當以法繩之工賈居肆者各成其市門户開朗安<lb/>
生樂業無驚疑恐懼為農者各安畎畝趨時力田無苟<lb/>
且荒怠苦汝者吾能訓導禁治之令下强暴者柔馴而<lb/>
<pb n="KR4d0443_WYG_015-20a"/>
莫敢犯野耕途行坦坦煕熙始知有生之樂嵗戊戍春<lb/>
二月懐州守臣王榮叛太師國王命公討平之且有殄<lb/>
殱之訓公對曰王師討逆脅從者猶當宥况無辜乎國<lb/>
王嘉其言而從之王榮伏誅而闔境得免郡人壺漿香<lb/>
火攀送號泣而不忍去後四十年改治河内百姓聞而<lb/>
喜曰是全活我父母妻子親族姻婭舊使君也嵗己亥<lb/>
相衛蝗野無青草民乏食公訴告於執政大臣呼圖克<lb/>
分軍儲糧五千石以起餓者用是民無流殍嵗庚子至<lb/>
<pb n="KR4d0443_WYG_015-20b"/>
癸卯四年大舉南伐所過官吏告病公以忠勤預備供<lb/>
給不匱而民用不擾嵗丁未淮漢諸城隨下隨叛民無<lb/>
所依者南北奔竄邊將土官争掠以為功公以恩信招<lb/>
諭萬餘户悉以為民三尺之童不遺也間嵗比不登賦<lb/>
役督逼屋空十三四公命官四出告諭還業者復三年<lb/>
是嵗招來萬七千户嵗戊申春正月輝州賊人朱葛結<lb/>
黨逆亂兵官乗釁欲夤縁縱濫公曰國家貴我富我委<lb/>
兵柄于我寄一郡之命于我將以我平寇耶以我為寇<lb/>
<pb n="KR4d0443_WYG_015-21a"/>
耶不用汝輩妄自張皇賊不獲亂不平吾任其責即率<lb/>
麾下以往獲賊三十八人於黑鹿山郡人安堵如故秋<lb/>
毫無所犯嵗己酉春三月賊人薛志全亂如前䇿而平<lb/>
元戎察罕知公㢘明寛仁每遇諸路解送死囚即委公<lb/>
審問推情據法寃伸罪減前後不可計安陽農家得罪<lb/>
於貴人責斷處女六名寄留而去至是將十年公申明<lb/>
於貴官阿勒楚爾悉嫁為良庚戌夏旱公齋戒祈禱甘㴻<lb/>
沾足中統三年春李璮叛遣奸黨偽馹逺圖不軌東西<lb/>
<pb n="KR4d0443_WYG_015-21b"/>
經數路官府莫能辨公發詰而服姦謀為之破散四年<lb/>
旱禱雨而雨是年改授明威將軍中山府達嚕噶齊至<lb/>
元七年遷河中府達嚕噶齊十一年春以勲舊老臣仁<lb/>
政㢘節所去見思佩金虎符超拜懐逺大將軍懐孟路<lb/>
達嚕噶齊兼諸軍鄂勒二月二十有九日以疾薨於私<lb/>
第之正寝享年七十有一公䝉古人小字䝉古巴爾父錫<lb/>
巴爾母稜拉夫人六額齊濟徹辰伊蘇塔海趙氏䝉古<lb/>
展子男七人淖海嘉議大夫淮東道肅政亷訪使博囉<lb/>
<pb n="KR4d0443_WYG_015-22a"/>
武畧将軍嵩州達嚕噶齊自筮仕知子民之方所至政<lb/>
聲藹然去則民不能忘齊諾舒庫爾齊能以恭勤自律<lb/>
扎瑪哈特穆爾竒塔特未仕和拉推勒早世女六人諤<lb/>
都岱適大丞相忠武公之子右丞史侯阿什克適王宣差<lb/>
博囉展適濟凖提舉伊勒謹適黄頭百户噶嚕廸適仝<lb/>
宣差小女兒適肖宣差男既葬之七年其子淖海等状<lb/>
公之徳政以神道碑來請銘嗚呼厯觀古今之為政者貪<lb/>
者必殘而㢘者必仁如形聲影響之必然蓋貪則不足<lb/>
<pb n="KR4d0443_WYG_015-22b"/>
不足則凡可以力取者雖以一已害天下不顧也㢘則<lb/>
不苟得不苟得則雖一介之輕不義則不取也又安肯<lb/>
害物以益己哉公治彰徳近四十年所居之室所食之<lb/>
田庇風雨取溫飽而已薨之日遺子孫者無别業餘財<lb/>
故能形而為政一以富安全活愛人利物為務方之漢<lb/>
唐㢘吏循吏亦可以無愧若夫不學而不能為風俗移<lb/>
是之謂尤難在一時牧民之官當為第一流人銘曰<lb/>
元武間氣篤生異人發强剛毅淵靖沈恂大藩名邦來<lb/>
<pb n="KR4d0443_WYG_015-23a"/>
經來綸解鞍涖政無非至仁民始脱兵瘡痍吟呻煦摩<lb/>
愛養時雨陽春悍將驕功侵陵賤貧徳威惟畏悔過自<lb/>
新市野雍煕强暴柔馴里詠途歌歡騰四鄰鄰人有言<lb/>
孰匪我民惟彼相衛樂耕樂耘我無父母恩胡不均凶<lb/>
逆好和貪殘鼓軍渠魁伏誅脅從獲伸律兵而還不囊<lb/>
一緡吏感其㢘咸知愛身民懐其惠如子慕親遺愛百<lb/>
世豈惟兹晨宜其有子繼擁朝紳宜荷聖念錫名忠臣<lb/>
邦人追思日見丰神墮淚而碑不在斯文<lb/>
</p>
<p>
</p>
  </div>
</body>
</text>
</TEI>
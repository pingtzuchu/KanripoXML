<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻六</head>
    <p>
<pb n="KR4d0443_WYG_006-1a"/>
欽定四庫全書<lb/>
　紫山大全集巻六　　　　元　胡祇遹　撰<lb/>
　　七言律詩<lb/>
　　　聖瑞<hi>并序</hi>
　至元九年天壽節大名路得白兎一同表來獻用之<lb/>
　都事作詩以紀聖瑞要僕繼作敢以不敏辭勉賦八<lb/>
　章<lb/>
縞服毶毶雪不如畫籠眀穏稱趺居忻忻知幸辭田畆<lb/>
<pb n="KR4d0443_WYG_006-1b"/>
望望承恩拜玉除修鬛素垂雲母髪雙瞳紅㸃水晶珠<lb/>
凌雲一賦嗟何在辛苦昌黎似少迂<lb/>
兎因潔白作禎祥逺貢來瞻日月光却笑人生自卑辱<lb/>
忍将天爵陷汚贓迎逢涇渭清為濁顛倒裳衣緑作黄<lb/>
感物傷時不成夢玉壺天地月波涼<lb/>
月窟髙寒桂樹林元精孕秀得純隂金烏影外自昏曉<lb/>
玉杵聲中無古今體魄神魂㡬寒暑鬚毛皮骨盡瓊琳<lb/>
守株痴子母相待瑶草秋風禁苑深<lb/>
<pb n="KR4d0443_WYG_006-2a"/>
五色無如白最良仁柔孰與卯君當不勞虞吏施罝網<lb/>
要並嘉禾應吉祥荷外緑龜來矚目花邊孔雀喜生光<lb/>
玉鸚飛下瓊華殿巧語先呼萬嵗觴<lb/>
天生仁獸出眀時愧乏瓊瑰爛漫辭身帶桂香餘逺韻<lb/>
光如尺璧絶纎疵難依野菊棲霜棘合向瑶階食玉芝<lb/>
更看皇朝多上瑞百僚清白吏無私<lb/>
桂香宫闕玉階除搗盡𤣥霜日未晡偶被天風吹俗夢<lb/>
戱來人世曵瓊裾逺離徒侣忘奔競愛惜丰姿恐易汙<lb/>
<pb n="KR4d0443_WYG_006-2b"/>
一著𤣥裳作毛頴也教人道不中書<lb/>
紫鳯蒼麟瑞應頻老㕙釋褐雪衣新幸同服色生來巧<lb/>
要被恩光性自馴霜冷蟾宫迷去路雨晴靈囿净無塵<lb/>
可憐狂狡謀三穴甘與妖狐野䑕隣<lb/>
眀眎僊還嗣子多<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孫堕地鬢霜皤匿光使物名空在<lb/>
入月乗蟾術己訛羣類尚迷𤣥圃草千年竊食玉山禾<lb/>
衆同獨異呈祥瑞婏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㝹奈爾何<lb/>
　　　慶王直卿父母壽九十<lb/>
<pb n="KR4d0443_WYG_006-3a"/>
由義居仁善守身八珍五鼎事雙親錦囊玉軸詩千首<lb/>
鶴髪朱顔壽九旬慈孝一門宜異應安榮五福萃佳晨<lb/>
更看萬里前途逺定作忠良柱石臣<lb/>
　　　和許叔海仁兄壽席<lb/>
徳修業廣玉無疵五十餘年句讀師慰眼囊無阿堵物<lb/>
起家天與寜馨兒魯侯不遇庸何害劉向傳經自有時<lb/>
願縱林泉閒杖屨風煙如畫鬢如絲<lb/>
　　　慶昭文夫人壽九十<lb/>
<pb n="KR4d0443_WYG_006-3b"/>
母儀婦徳兩能全猶有塵寰未了縁共喜春新開九秩<lb/>
豈知天上小千年西王母㑹終當赴北斗城歡定再圓<lb/>
且飲大椿椿下酒笑看東海變桑田<lb/>
　　　宋總管太夫人九十壽<lb/>
金鳯花開白玉堂慈闈九十愈康强喜生兩臉丹砂潤<lb/>
明發雙曈㸃漆光禄養侯封純孝志恩頒畫㦸舊門墻<lb/>
古今賢女知多少不似髙門福祚長<lb/>
　　　慶趙總管八十壽<hi>三首</hi>
<pb n="KR4d0443_WYG_006-4a"/>
挾槊彎弧勇萬夫燕居冠帶一閒儒處身儉素貴如賤<lb/>
學道謙恭有若無鐘鼎清名出偷輩鄉閭遺愛及樵蘇<lb/>
漫将八十為公壽矍鑠飛鞍不用扶<lb/>
乗時騰逹上青雲致政歸來有㡬人畫㦸朱門誠貴寵<lb/>
里筵鄉社更情親戰攻摩撫多奇計壽考康寜得此身<lb/>
門巷緑隂松竹底坐觀桃李鬭鮮新<lb/>
壯嵗亨途易著鞭晩年名節例難全不因念念子孫計<lb/>
即為區區妻妾妍貪俗足為廉士恥髙風誰在使君先<lb/>
<pb n="KR4d0443_WYG_006-4b"/>
從今受用休官樂徳齒尊榮四十年<lb/>
　　　寄雷彦正<lb/>
才藝如君豈久閒可能髙潔掩雲關行當冀北千羣選<lb/>
莫厭終南一帶山壯嵗功名從造物綵衣蔬食恱慈顔<lb/>
西南望眼三千里夢裡芳踪不可攀<lb/>
　　　寄趙輔之<lb/>
荒詩前月下樊川想像開緘一莞然以我夢君常耿耿<lb/>
知君念我亦懸懸鄙言儻惜馳千里何物相思破積年<lb/>
<pb n="KR4d0443_WYG_006-5a"/>
好在王雷三益樂月臺風榭往來篇<lb/>
　　　寄朱誠甫<lb/>
人來聴説拜嘉除夜久無眠喜有餘徳立不勞求㨗徑<lb/>
仕優仍好更觀書調絃固合張還弛納衲當知急與徐<lb/>
吾弟天資素温雅人間何處不安居<lb/>
　　　寄王景伯<lb/>
江陵一見偶相逢别後相思似夢中嵗月白駒飛過隙<lb/>
人生社燕避秋鴻愛君磊落青雲氣笑我蹉跎白髪翁<lb/>
<pb n="KR4d0443_WYG_006-5b"/>
樽酒論文定何日恨隨流水到江東<lb/>
　　　寄李裕卿<lb/>
五載分飛一寄書年來更甚信音踈雖無尺牘傳聲迹<lb/>
頼有人來話起居委巷常思淹絶足俊才久合拜嘉除<lb/>
廟堂勿謂無知己漏網横江百尺魚<lb/>
　　　寄杜緱山<lb/>
拜君嵗久敬君深别後憐君更苦吟衰柳寒煙迷徙倚<lb/>
廢城春水㡬登臨都将豐嵗中年夢換却荒雞半夜心<lb/>
<pb n="KR4d0443_WYG_006-6a"/>
種竹買田隣舍約自慚無計即相尋<lb/>
詩成政恐無人讀食足難為作計疎百畆未供陶令酒<lb/>
一區先得子雲居坐聞里士來傳業榮勝王門强曳裾<lb/>
鄉社雞豚重相訪不妨騎馬到階除<lb/>
　　　寄謝隴西翁<lb/>
打門問客自西來未語凡襟覺少開走卒趨傳有鈞命<lb/>
歡悰端似上春臺只因眷眷䝉多問愈自兢兢愧不才<lb/>
邂逅何時接清論一江春水濯心埃<lb/>
<pb n="KR4d0443_WYG_006-6b"/>
　　　寄王子初<lb/>
東南西北千餘里相憶相懸五六年俗狀塵顔時自笑<lb/>
急流勇退羡君先即時亦有一杯酒負郭誰無二頃田<lb/>
夢裡共㝷溪上路藕花風露並吟鞭<lb/>
　　　寄張周卿<lb/>
社燕秋鴻十五年祗爭青鬢與華顛雄才宜作横秋鶚<lb/>
老境惟便負郭田千里關山空目斷何時風雨對牀眠<lb/>
年來夜夜還鄉夢接袂聨裾滏水邊<lb/>
<pb n="KR4d0443_WYG_006-7a"/>
　　　寄陳濟民<lb/>
霍家書畫見君詩心畫清雄絶妙辭南北十年成久别<lb/>
關河無日不相思夢中見面髯如漆鏡裡嗟余鬢己絲<lb/>
白髪多來故人少笑談握手定何時<lb/>
　　　寄西巖諸公文甫士能文舉仲宣<lb/>
年來長路苦奔馳却羨書窻静掩扉坐守冷官如旅泊<lb/>
出逢髙盖炫輕肥塵生南浦閒游履苔滿西溪舊釣磯<lb/>
屈指㡬人麟閣像春風好在故山薇<lb/>
<pb n="KR4d0443_WYG_006-7b"/>
宦情元薄似春氷况復重經寵辱驚敢自持才求好爵<lb/>
誰能努力趂虚名黄雞空負秋成約白髪潜隨夜雨生<lb/>
寄語山靈休見笑草堂無恙得歸耕<lb/>
　　　寄王秋澗<lb/>
前嵗同舟曉渡江歸來相繼月餘强平生進退常相似<lb/>
老去功名有底忙喜見童孫能洒掃厭逢新進問行藏<lb/>
求田負郭方今遂春暖安排手植桑<lb/>
客至誰嗔少送迎鄉隣子姪要傳經望前失後嗟昏耄<lb/>
<pb n="KR4d0443_WYG_006-8a"/>
數墨尋行甚典型執巻真成村學究隔窓羞見夜飛螢<lb/>
休言稽古全無力不負當年汗簡青<lb/>
錦繡文章下筆成甚無一字落柴荆青春得意新桃李<lb/>
白髪相看老弟兄一世愛君心不淺百年見我眼偏明<lb/>
從今酧唱無虚日一字當留萬古名<lb/>
衰老無能得退休有時往事上心頭居官合盡人臣禮<lb/>
過慮常無天下憂習氣不除還自笑多思無補竟何求<lb/>
髙情四海王秋澗幽谷鳴琴㡬獨遊<lb/>
<pb n="KR4d0443_WYG_006-8b"/>
　　　寄王立甫<lb/>
短簷寒日箭逃絃夢裏清談又一年白髪衣冠俱老矣<lb/>
黄塵鞍馬兩茫然句無可詠詩難寄文不成章書懶傳<lb/>
唯有中天一明月照人相憶共嬋娟<lb/>
　　　寄呉蔓慶<lb/>
經史詩文力有餘晴窓游戱八分書三徵不起非求價<lb/>
一適無邊足自如按譜覔花人逺送和煙種竹手親鋤<lb/>
料應安樂窩中夢不與辛毗共引裾<lb/>
<pb n="KR4d0443_WYG_006-9a"/>
　　　寄髙道之陳介甫<lb/>
不接清光逾十年無情日月若流川經綸汗漫隨人用<lb/>
銓調匆忙逐嵗遷一事未成宜老矣百年何處樂終焉<lb/>
春風吹破黄粱夢擬買西山二頃田<lb/>
　　　寄傅士開<lb/>
三十年前分袂時玉鞭驕馬怯丰姿今年燈下忽聚首<lb/>
鬚髪雲間似欲絲對語尚疑殘夜夢一杯難慰積年思<lb/>
雨中驛馬催人去㸃㸃傷離恨别時<lb/>
<pb n="KR4d0443_WYG_006-9b"/>
　　　岱嶽觀柏<hi>土人以為漢柏一人抱匝者二株餘二株逓小六分之一</hi>
託身得地岱宗前元氣先同金石堅生死便期三萬嵗<lb/>
暑寒休數二千年上參碧落超羣木下插深根徹九泉<lb/>
不是挾才将傲世却因難用得天全<lb/>
何嵗何年得此身避秦歴漢到兹晨剛中不許雪霜苦<lb/>
短景㡬看桃李春時有壽山來悦目世無良匠敢揮斤<lb/>
天教留在存深意梁棟眀堂負萬鈞<lb/>
壽哉兹木得遐齡日月於今㡬晦明最小孫枝横偃蹇<lb/>
<pb n="KR4d0443_WYG_006-10a"/>
長生香葉不枯榮龍臚虎脊鑲形質霆迅雷轟助嘯鳴<lb/>
賦分無人詢造物朝菌夜合可憐生<lb/>
木中原有不凡材直幹排雲力未摧一嵗半絲増廣袤<lb/>
三人連抱始周回窮冬大雪隂逾翠六月無風寒自來<lb/>
坐笑園林紅與紫背隂憔悴向陽開<lb/>
岱宗餘潤發清雄雷雨批崖起柏龍不放飛騰歸瀚海<lb/>
故留夭矯䕶神峯影揺御路昭羣望翠鎖天門閉九重<lb/>
應笑老松虧晩節帡幪雨雹寵秦封<lb/>
<pb n="KR4d0443_WYG_006-10b"/>
杞梓楩楠無限多㡬畨生植㡬消劘駸駸儘放流年度<lb/>
挺挺其如勁節何己約山靈常健在永同月影共婆娑<lb/>
泰山如礪海如帶才見雲礽碧玉柯<lb/>
恨我詩才乏湧泉愛君髙節碧參天月眀風細唳霜鶴<lb/>
日暖雨晴生紫烟碁局子聲時破静石牀清䕃樂髙眠<lb/>
蒼苔滿地無塵跡一榻誰能養暮年<lb/>
魯兩先生去不迴無人來此共徘徊要乗眀月龍蛇影<lb/>
醉倒清樽文字杯深翠掛冠吹白髪長根作枕卧蒼苔<lb/>
<pb n="KR4d0443_WYG_006-11a"/>
醒來坐倚還三匝矯首凌雲萬丈材<lb/>
　　　都省以諸路事有未集選官督問彦博郎中奉<lb/>
　　　　命南来事畢北還以律詩二章贈送兼謝佳<lb/>
　　　　製見貺<lb/>
見君眉宇得君心辭簡容莊志趣深傾葢冩誠何落落<lb/>
催人歸轡恨駸駸難忘清話燈深夜拜辱新詩字萬金<lb/>
寒鴈迎霜來未盡倚樓翹首望佳音<lb/>
每因臨事愧無才為國儲賢路未開耆徳髙年傷老死<lb/>
<pb n="KR4d0443_WYG_006-11b"/>
後生隨俗走塵埃豈期滿眼蓬蒿裏忽見凌雲杞梓材<lb/>
去去此身當自重等閒聲利不能回<lb/>
　　　寄王彦材郎中<lb/>
去年秋晩過金臺一醉連朝洗惡懐嵗律忽周思往事<lb/>
羈愁無緒坐空齋荒庭草合迷深徑積雨苔凝漬古槐<lb/>
連檄羡君徵不起曉眠花影上簷階<lb/>
暑退秋遥鴈過遲尺書無計寄相思長令好客時中酒<lb/>
猶勝空庭獨詠詩晝静狼山樓醉倚暮凉雞水棹輕移<lb/>
<pb n="KR4d0443_WYG_006-12a"/>
安居每念羈棲苦音問寥寥恐未宜<lb/>
揚歴清朝仕業昌豈容袖手㸔人忙江山久負時聨轡<lb/>
風雨何當夜對牀一曲浩歌消滯思百壺清酒涴離腸<lb/>
那知月旦評中語公論年來話更長<lb/>
有客南來問起居知君無日不安舒香浮玉蟻尊盈酒<lb/>
聲散牙籖案有書鐶犬韝鷹閒戱馬月舷風網静觀魚<lb/>
人生適意忌多取但恐徵書下玉除<lb/>
十年飛散水中魚底事年來㑹合疎但得清安時到耳<lb/>
<pb n="KR4d0443_WYG_006-12b"/>
最憐寥闊久無書不才暗愧虛叨禄壯嵗遥歆早遂初<lb/>
本是為貧歸未得延恩新例許懸車<lb/>
龍鍾疲軟列朝班却著英遊袖手閒若水英風元勇退<lb/>
馮瀛老境更癡頑恥隨竊位同招謗徑要投林静掩關<lb/>
史筆因君定名節一時黄髪合慚顔<lb/>
　　　老人星<lb/>
葱葱佳氣徹南訛日月風雲喜共和催起外臣華髪老<lb/>
拜瞻丹陛聖顔酡西王母至蟠桃熟北斗城髙彩鳯過<lb/>
<pb n="KR4d0443_WYG_006-13a"/>
風送山呼聲未闋地祗庭下獻嘉禾<lb/>
　　　寄答徐尚書<hi>并序</hi>
　拜違鈞誨倐忽十餘年思見之誠雖切而拜問之禮<lb/>
　久廢負罪何言濟寜東平相去不逺初來方欲貢狀<lb/>
　敬問起居又先辱詩什且以鄙言見索愈増惶愧謹<lb/>
　繼髙韻呈復兼謝某頓首再拜尚書尊叔侍史<lb/>
阻陪鈞履十三年望斷西風鴈影偏屈指燈前同父執<lb/>
於今海内兩耆賢聲容親接踰三舍禮義風流共一天<lb/>
<pb n="KR4d0443_WYG_006-13b"/>
珍重佳章先見貺敢稽裁答往來篇<lb/>
玉堂清樂記當年每辱髙眀愛我偏論事直須求至理<lb/>
立言恨不到前賢隔籬送酒日生枕剪燭吟詩雨滿天<lb/>
一自羣英分散後十年今日拜佳篇<lb/>
覽鏡長歌惜壯年生平賦秉自知偏不因蜚鴈己求去<lb/>
只為鱸魚亦自賢日上簷花梳白髪雲收鏡面㸔青天<lb/>
北山今嵗移文至可老狂吟廢㡬篇<lb/>
相君耆徳養髙年不逐時人歩履偏肆口成文非漫興<lb/>
<pb n="KR4d0443_WYG_006-14a"/>
百年元氣更誰賢和顔雅量婁師徳旨酒歡悰白樂天<lb/>
佳客滿門無俗事定應日月有新篇<lb/>
貴髙能賤富能貧肯著驕淫汙此身晩寐夙興思獻納<lb/>
端居深念為經綸堅持耿耿忠貞志要作堂堂社稷臣<lb/>
保守此心如鐵石紀功書徳豈無人<lb/>
　　　戊辰冬至<lb/>
雲物疇能辨吉祥葭灰誰復候新陽厭憑客枕寒宵永<lb/>
喜見書窓暖日長撥去是非閒掩卷洗開清觀静焚香<lb/>
<pb n="KR4d0443_WYG_006-14b"/>
旅懐值節方寥索阿永來前進壽觴<lb/>
　　　偶成<lb/>
退食委蛇百慮新漫誇事業在經綸乗時偶作登龍客<lb/>
無術慙為入幕賔莫喜肥甘潤枯質曽無恩澤到斯民<lb/>
馬前走卒休嗔咤公議潜歸市井人<lb/>
每恨平居不我知問渠今日竟何施因人碌碌漫成事<lb/>
舉世庸庸與易誰委順漸如隨侣鴈剛稜自笑脱囊錐<lb/>
一杯飽食黄粱飯睡足槐庭畏日遲<lb/>
<pb n="KR4d0443_WYG_006-15a"/>
命安齋主寄詩來把翫歌吟卷復開似厭羲皇閒日月<lb/>
要同俗吏走塵埃只知芻豆填牲腹不識青黄是木灾<lb/>
試向碧天清夜望惡雲妖霧鎖三台<lb/>
　　　七年四月上旬閉門即事時移入新居五月矣<lb/>
九日勤劬一日閒宿隂雲重雨澘澘寄身京國家千里<lb/>
僦舍民居屋兩間僅有陳編遮老眼惜無家酒洗塵顔<lb/>
却如三日惓惓婦癡坐無言晝掩關<lb/>
日月髙峯㵼急流功名逆水阻風舟未能瑞世如麟鳯<lb/>
<pb n="KR4d0443_WYG_006-15b"/>
只辦隨人作馬牛千里暮雲曕去雁一江春水夢雙鷗<lb/>
驅人寒餒無情甚直要京塵坐白頭<lb/>
有母晨昏闕起居有兒失教廢觀書為貧來仕庸何害<lb/>
抗志違時計己踈屐齒不投言偃室官銜難掛巨源書<lb/>
從教一鶚無人薦袖裡新書亦自如<lb/>
湫隘喧囂雜四隣門扄蝸室擁朝紳敢辭凡鄙噲為伍<lb/>
要便奔趨夜向晨一日清閒聊適意明朝傴僂又隨人<lb/>
捫心尚喜京官貴猶免郊迎驛馬塵<lb/>
<pb n="KR4d0443_WYG_006-16a"/>
　　　送伯禄都司之官潞州<lb/>
幕畫河東記昔年恩威公案到今傳三年籌筆都司劇<lb/>
五馬分符刺史權故吏老農趨道左過家上塜正春妍<lb/>
從今卧治堂前草更比隣郊雨露偏<lb/>
可惜牛刀落彘肩内勞外逸逓推遷孝心正喜趨庭便<lb/>
仕版何妨得路偏暖日兒童迎竹馬春風庭宇倚蒲鞭<lb/>
隨車雨足無餘事軒盖農郊諭力田<lb/>
河山表裏天下脊民俗淳儉唐遺風太守清心能省事<lb/>
<pb n="KR4d0443_WYG_006-16b"/>
東郊何地不勤農豐年易覺徵租足無盜奚煩報獄空<lb/>
上計書名二千石考功上上㸔今冬<lb/>
　　　寄侯都司伯禄并簡崔郎中周學士<lb/>
燕南六月暑如湯却憶都城立晩凉塞草梳風煙作縷<lb/>
野芳承露錦生香朝知禮讓邊烽敉民樂昇平晝晷長<lb/>
遥羡英游日無事新詩佳翰滿書箱<lb/>
退食從容日未斜讀書談道更清嘉論量往事蛇添足<lb/>
歎美前賢玉絶瑕每恨鐘聲不留客奚知林影照歸鴉<lb/>
<pb n="KR4d0443_WYG_006-17a"/>
嗟予十畆空庭裏隠几搘頥度嵗華<lb/>
　　　寄子勉侍郎<lb/>
手板持來舉首稀一杯燕酒又分飛西風老屋寒無客<lb/>
凉月空庭静掩扉館閣豈能辭淡薄鐵鹽元自得輕肥<lb/>
大明湖上人如玉㡬度蓮香露滿衣<lb/>
夢裏同君月夜游碧蓮香鎻木蘭舟相㸔喜叙三年别<lb/>
一醉從教萬事休麝墨香濃揮草聖宫羅扇軟聴名謳<lb/>
覺來書几青燈畔老木蕭蕭客舍秋<lb/>
<pb n="KR4d0443_WYG_006-17b"/>
十頃腴田千本桑㡬時不踏利名場曽抛世路風波惡<lb/>
細嚼農家興味長落日牛羊來逺近接天禾黍半青黄<lb/>
只知豐嵗無餘事睡足筠窓暮雨凉<lb/>
攬鏡翛然懶散身枉教塵土涴丰神未能勲業赤如日<lb/>
何苦髭鬚白似銀牢落棲遲長作客囁嚅傴僂每隨人<lb/>
醉魂虚負扁舟夢萬頃風烟一幅巾<lb/>
布褐温凉錦綺同一瓢飲足了千鍾初無精細為心累<lb/>
何貴行藏不我從此日朝衣陪後列異時藜杖伴春農<lb/>
<pb n="KR4d0443_WYG_006-18a"/>
生平義命安來慣不堕人間三禠凶<lb/>
身居太史論功地性喜東家種樹書直以虚名叨厚禄<lb/>
愧無健筆作宏儒偶陪辭客登天禄忝與經生列石渠<lb/>
黼黻皇猷非我事晝眠歸夢繞江湖<lb/>
田園卜築藹相望久負聨裾踏晩凉手植柔桑髙作樹<lb/>
蹊分弱柳宻成行錢流鞭算猶堪喜墨抹朱塗有底芒<lb/>
聞説村翁時見笑甕頭新蟻㡬浮香<lb/>
夕冷朝炎勢利交故人久别夢徒勞倚樓長望天空濶<lb/>
<pb n="KR4d0443_WYG_006-18b"/>
擁鼻㣲吟思欝陶脱迹雲林逺巢許無媒廊廟續䕫臯<lb/>
一官千里遥相憶不為西風己二毛<lb/>
羨君隨寓即安舒顧我多思不自如幸即為貧來入仕<lb/>
却因嚼蠟每懐居四年京國三間舍萬里功名一篋書<lb/>
莫吝音辭數相問順流時有北來魚<lb/>
不為呶呶欲作詩假辭成咏冩相思秋鴻社燕長相避<lb/>
飛絮流萍無定時故紙虚銷天上日清霜偏照鏡中絲<lb/>
㡬時不着離愁管鵝鴨相喧隔翠籬<lb/>
<pb n="KR4d0443_WYG_006-19a"/>
　　　謝答張夢符畫梅竹扇<lb/>
十載無從謁下風偶因便面揖清雄横斜籬落經過熟<lb/>
與可溪湖興寄同清影故人來萬里熱中無夢拜三公<lb/>
惡塵揮斥元規逺嵗晩當為鄰舍翁<lb/>
　　　送趙良卿問事畢還燕<lb/>
老繆歡忻不自持青雲人物出眀時王褒己獻賢臣頌<lb/>
慶厯誰歌聖徳詩榖帛價隨時雨減金珠市比去年遲<lb/>
太平十二匡時䇿從此河汾不費辭<lb/>
<pb n="KR4d0443_WYG_006-19b"/>
好語先從市上來繡衣直指使君迴問民疾苦宸恩重<lb/>
去吏奸貪賢路開喜見青天懸日月願将白髪老蒿萊<lb/>
吾家貧窶無釵釧盡典琴書餞一盃<lb/>
生來不識採時官今嵗何年拭目㸔鰥寡從兹無失職<lb/>
老癃扶杖喜衝冠隣家貸粟能充飽嵗晩單衣亦不寒<lb/>
執手送行無所贈一天和氣滿歸鞍<lb/>
常時酌别總傷情此别歡忻不自勝四海蒼生思雨露<lb/>
一時使者盡才能只知與衆除寃苦不惜浮辭起愛憎<lb/>
<pb n="KR4d0443_WYG_006-20a"/>
更好都堂堂上説太平有路直如繩<lb/>
陶鈞萬物本無私桃李春風又一時再拜京師賜租詔<lb/>
髙歌田野感恩詞久隂忽霽誠堪喜野鳥為鸞尚可疑<lb/>
羨汝英姿似鵰鶚疾邪奮翼逐梟䲭<lb/>
　　　送宣撫輔之奉使日本<lb/>
恥署隨人紙尾名要陵絶險得英聲精誠天日孤帆健<lb/>
談笑風濤萬里行海外尉佗雖倔强漢庭陸賈更忠貞<lb/>
片言要領來威表一使勝於十萬兵<lb/>
<pb n="KR4d0443_WYG_006-20b"/>
休矜積水怒連空利病分明合我從恃險㡬能延世祚<lb/>
畏天長得保藩封九夷餘種難為勇三脊包茅亦易供<lb/>
己勑先驅東海若掛帆風順静魚龍<lb/>
米鹽細務簿書叢安得驚人葢世功直抵有名無路險<lb/>
招呼歴世不臣雄徳音曉入太宰府降舶晩出扶桑宫<lb/>
却笑張騫無伎倆久持漢節老西戎<lb/>
　　　送王僉事赴臺<lb/>
文武全材正氣生天教發越贊昇平栢臺蘭省爭推引<lb/>
<pb n="KR4d0443_WYG_006-21a"/>
馬走牛童識姓名外内端人増感激貪汚姦黨死憂驚<lb/>
至寜朝野誠無事更賴嘉謨溢頌聲<lb/>
　　　寄世昌僉事<lb/>
私託繁來書禁嚴欎陶千里共厭厭參商易地終相合<lb/>
𤓰李無心也避嫌花結清燈空好暈喜鳴晨鵲漫虚占<lb/>
禄㣲歡奉慈闈壽别有髙軒待孝㢘<lb/>
　　　送陳按察僉西省事<lb/>
辛苦臯䕫翊廟謀雨風時若百無憂全材妙選臨西極<lb/>
<pb n="KR4d0443_WYG_006-21b"/>
開府先封定逺侯天馬蒲萄成嵗貢雪山青海入邊籌<lb/>
細旃廣厦唐虞論未信諸𦍑得久留<lb/>
河西五郡實雄藩為地求人古亦難左顧北陲連壁壘<lb/>
右臨南服控夷蠻㡬年天下無雙士今日軍中有一韓<lb/>
何待三霜詞異政先聲飛越賀蘭山<lb/>
自慚傴僂簿書叢喜見英材建絶功遭際真成千載遇<lb/>
瑰奇誰識萬夫雄霜鬐横海吹髙浪雲翼垂天駕逺風<lb/>
一舉為人勲業了黒頭何害作三公<lb/>
<pb n="KR4d0443_WYG_006-22a"/>
不悲分手逺暌離器識如君更有誰文為經綸自温雅<lb/>
詩無雕琢亦新奇疾邪奮發千鈞弩力學期為百世師<lb/>
明夜賀蘭山上月三千里外照相思<lb/>
　　　寄耶律監司<lb/>
不聞正論踰三月夢想清光若隔年老去自知多謬誤<lb/>
人來毋惜示融圓暑寒尚不能同氣花蜜如何得兩全<lb/>
真是真非誰與辯俯慚枉矢偶當絃<lb/>
愛君晉字與唐詩客舍寒更入夢思春草池塘氷泮後<lb/>
<pb n="KR4d0443_WYG_006-22b"/>
㣲雲河漢雨餘時揮毫痛快沉雄手滿臆清新絶妙辭<lb/>
咫尺玉環泉下水濯纓歌罷浣離巵<lb/>
　　　送御史誠甫之任<lb/>
姦邪屏息膽常寒霜簡朱衣鐵豸冠榮拜方将辭闕下<lb/>
英聲先己過江干三吳疲敝何多幸兩浙貪汚罄一彈<lb/>
此去豺狼莫當路栢臺翹首障狂瀾<lb/>
　　　又寄康谷才御史<lb/>
邇來粗辦買山錢去作東隣漸有縁必竟功名何日了<lb/>
<pb n="KR4d0443_WYG_006-23a"/>
懶陪桃李媚時妍不才無分封侯印生事終須負郭田<lb/>
月下敲門成夜話告閒何必待來年<lb/>
　　　又寄康御史<lb/>
聞説溪亭構己成未能輕易贈佳名才移藕種開花並<lb/>
新下魚兒作隊行玉立晩山供逺目鏡光秋水照閒情<lb/>
卜鄰未得東偏地自笑年來塵土攖<lb/>
　　　又寄王立夫侍御<lb/>
一别清光又㡬年相逢應訝兩華顛騫騫奮舉君堪慕<lb/>
<pb n="KR4d0443_WYG_006-23b"/>
碌碌無成我自憐激濁揚清隨落筆復逃扶困勸耕田<lb/>
各從所遇身强健但恨西風鴈影偏<lb/>
　　　送張教授還職<lb/>
坐掩齋堂再閲春寥寥後學閴無人空翻著述書盈几<lb/>
不啓緘封印滿塵志士百年良有道先師遺訓豈憂貧<lb/>
功名富貴宜從衆奚必眀經及搢紳<lb/>
　　　送張肯堂教授廣平<lb/>
後生賢俊豈無人滿眼師傳恐少真莫訝進修多碌碌<lb/>
<pb n="KR4d0443_WYG_006-24a"/>
皆因訓誘失循循升騰髙邁藤依栢中正方圓泥在鈞<lb/>
吾友誨人能不倦廣平桃李一番新<lb/>
　　　寄答許叔海教授二首<lb/>
不見髙吟二十年一時驚堕客窓前都将去國思鄉夢<lb/>
併在乗風下水船固喜松楸重拜掃只愁妻子苦留連<lb/>
因君喚起還家念北望荆山一慨然<lb/>
朔南萬里一車書何處田園不可居莫笑紇乾山上雀<lb/>
正同淮泗水中魚季鷹不為蓴鱸羙江捴焉知鬢髪踈<lb/>
<pb n="KR4d0443_WYG_006-24b"/>
老去不同年少客年來吾亦夢吾廬<lb/>
順流東下立飛帆仕己那知三復三江水未能消客恨<lb/>
荆山只解聳晴嵐君為楚鳯翻來北我本燕鴻復在南<lb/>
四海為家有今日不應遲久隔清談<lb/>
　　　歸潜洞<lb/>
嚼破人間世味甜終南佳處得歸潜緑蘿隂合雲封戸<lb/>
翠篠香生月滿簾酒甕四時常有醖火天三伏不知炎<lb/>
才名葢代陶𢎞景未信清朝許退謙<lb/>
<pb n="KR4d0443_WYG_006-25a"/>
盤盤石磴夾松隂中有幽居避世深南牖陽和生磵草<lb/>
西軒秋氣静雲林貴交廢務來投轄野鳥停聲解聴琴<lb/>
㨗徑移文俱有誚好名索價兩無心<lb/>
　　　答仲謀見贈<lb/>
打門人寄故人詩瀟洒髙情絶妙辭荏苒三年成久别<lb/>
慇懃千里慰相思清朝未遂同升願絶世能無奮迅時<lb/>
門外寒泉籬下水莫教生滿鏡中絲<lb/>
卷懐長䇿樂田園山擁垣籬水遶村茅屋倚雲詩獨詠<lb/>
<pb n="KR4d0443_WYG_006-25b"/>
楓林月落鳥爭喧器閒圭璧人皆惜敬起鄉閭道愈尊<lb/>
祥覧相㸔好兄弟可能遲久掩柴門<lb/>
　　　寄答王仲謀<lb/>
大器天留欲晩成斯須齟齬不須驚雄風未振排雲翅<lb/>
健筆先馳後世名俗狀塵顔人北騖閒窓髙枕日東生<lb/>
何時淇水西邊路杖屨相從話此情<lb/>
　　　答李昌道<lb/>
别來相望不相忘累辱雲煙金玉章虚薄豈任多奨借<lb/>
<pb n="KR4d0443_WYG_006-26a"/>
情親不覺過深長有稽拜覆増惶愧無計趨承話肺腸<lb/>
唯有青天一眀月清光千里照相望<lb/>
四海文章第一流朝朝翹首望東州深巖老却千年栢<lb/>
枝指人修五鳯樓冠履從來多倒置薰蕕不辨更何求<lb/>
飯蔬飲水慈闈樂一笑比鄰為我憂<lb/>
　　　贈答洛陽楊子中<lb/>
人生誰得洛陽田養志仍傳嗣子賢詩酒樂陪賔半醉<lb/>
鶯花喜共日髙眠韋編九絶猶窮易醤瓿三糊細草𤣥<lb/>
<pb n="KR4d0443_WYG_006-26b"/>
聞道孔林門弟子至今思慕日懸懸<lb/>
　　　寄西巖張參議<lb/>
三年相别一相逢萍逐波流絮逐風得句倚樓空獨詠<lb/>
舉杯臨水㡬時同自憐游玩成何事常㸔歸心趂去鴻<lb/>
料得嵗寒亭下菊久思佳客㸔芳叢<lb/>
　　　寄張參議<lb/>
一飯相辭便北來西山無計暫徘徊逡巡半百頭如雪<lb/>
奔走十年心似灰兒女婚姻何日了短僮良馬永相陪<lb/>
<pb n="KR4d0443_WYG_006-27a"/>
人生眠食無多事虚負生前有限杯<lb/>
　　　題婁參議詩樹<lb/>
敏詩誰復似參卿百韻長詩一唾成格穏律嚴無長句<lb/>
句圓字巧有奇聲爛如時雨開新萼紛若秋風散落英<lb/>
笑殺推敲驢背客去留一字廢權衡<lb/>
　　　武伯威持紙求鄙俚書此以贈<lb/>
為儒便合學真儒鄙俗先當力掃除閒似孔顔傳道徳<lb/>
用如禹稷佐唐虞權謀功利戕心賊訓詁詞章覆轍車<lb/>
<pb n="KR4d0443_WYG_006-27b"/>
留取壯年長日月細從語孟下工夫<lb/>
　　　贈張子素<lb/>
聖學汪洋滄海深志哉顔子獨潜心斵殘萬石須求玉<lb/>
淘盡羣沙始得金細與琢磨成羙器更加鎔錬惜分隂<lb/>
誰知洛下楊夫子應手鏗鏘起絶音<lb/>
　　　贈杜止軒<lb/>
胷中涇渭自清渾舌頰春風笑語温㸔破大方無畔岸<lb/>
恥居小節作籬藩百年放適詩千首四海交游酒一尊<lb/>
<pb n="KR4d0443_WYG_006-28a"/>
醉眼天風吹不醒倒騎箕尾閲乾坤<lb/>
　　　題新修州學壁<lb/>
守成天子擴雄圖郡縣巖廊半老儒己聴叔孫修禮樂<lb/>
更從陸賈問詩書弦歌里詠無殊俗黨序鄉庠徧八區<lb/>
亂後吾鄉有今日春風回首賦歸與<lb/>
　　　送康御史謝病南歸<lb/>
共将口舌取輕肥獨捲談風謝病歸當路無由去豺虎<lb/>
駐車誰欲問狐狸暫回沙路青騘馬髙卧雲山白版扉<lb/>
<pb n="KR4d0443_WYG_006-28b"/>
留在胷中治安䇿青雲萬里豈無期<lb/>
翼翼争飛喙喙鳴誰能無意貴公卿仕途自有熈熈業<lb/>
衆忌何須赫赫名借問鐵冠朱服夢争如筠杖碧山情<lb/>
倚天長劒那閒得暫向西溪㸔晚耕<lb/>
　　　納凉<lb/>
赤日燒空萬里晴人間何處避炎蒸玉湖逺水波無際<lb/>
髙柳清風隂萬層静境洗心無用扇新泉潄齒不思氷<lb/>
短童亦作槐根夢鼻息如雷喚不譍<lb/>
<pb n="KR4d0443_WYG_006-29a"/>
　　　送㕘政西菴公總管覃懐<lb/>
柱礎眀堂足十年真心耿耿老逾堅引年不允三章請<lb/>
建節榮居百辟先士論民謡中外一天恩臣業始終全<lb/>
沁園春早東風軟花在籃輿醉夢前<lb/>
　　　楊㕘政生朝<lb/>
濟為舟楫旱為霖四海蒼生倚望深六載中臺殘夜夢<lb/>
一簪華髪濟時心芬芳異政留青簡洋溢餘光照士林<lb/>
朝野太平無事日樽前難惜二疏金<lb/>
<pb n="KR4d0443_WYG_006-29b"/>
一身四海繫安危消患将萌世豈知守正弗廻心似鐵<lb/>
愛君憂國鬢成絲浮言莫謗三緘口雅量宜為百世師<lb/>
千載風流謝安石佳名只合擅當時<lb/>
　　　十月七日南簷負暄<lb/>
十月朝陽暖似春朔荒嵗晩得兹晨骨毛漸覺俱融浹<lb/>
几杖全抛一欠伸直以蕭條淹壯志却應和洽屬閒身<lb/>
徘徊顧影茆簷下猶勝權門炙手人<lb/>
　　　八月二十日夜半夢廻<lb/>
<pb n="KR4d0443_WYG_006-30a"/>
夢裏辭家復到家夢廻欹枕上天涯空庭老樹號風葉<lb/>
滿耳驚濤撼客槎禄食不醫家四壁旅情徒染鬢雙華<lb/>
只羞夢與妻孥語示我行堦帶殻蝸<lb/>
　　　客窓夢廻<lb/>
睡才成夢便還鄉夢斷翻愁秋夜長圓月故臨羈枕白<lb/>
西風偏向客窓凉一官報國無多補十載離家有底忙<lb/>
不是風雲英氣少米鹽塵冗鬢成霜<lb/>
　　　鄉先生樂御史八十索詩為慶<lb/>
<pb n="KR4d0443_WYG_006-30b"/>
汝水波翻沛水微老臣朝士晩星稀夢廻故國驚南渡<lb/>
目舉新亭又北歸谷變陸遷有今日鶴長鳬短總忘機<lb/>
誰思更入非熊兆里社黄雞啄黍肥<lb/>
　　　慶王狀元八十<lb/>
堅辭不允老而傳几杖恩光又十年勇折桓文匡故弊<lb/>
力扶周孔上經筵功成脚底非無地嵗晚壺中别有天<lb/>
丹竈河車俱棄物心空胎息自綿綿<lb/>
塞破乾坤享重名玉堂東觀又尊榮還家風采頭方黒<lb/>
<pb n="KR4d0443_WYG_006-31a"/>
開府詞章老更成因事納言全晩節引年謝爵見髙情<lb/>
香山如礪瀘清帶才與斯文作主盟<lb/>
　　　慶馬雲漢七十<lb/>
葛巾藤杖曵長裾擾擾雞羣老鶴孤神貫陽精宜炯粹<lb/>
骨無隂滓更清臞白衣蒼狗從渠變茗椀棊枰足自娛<lb/>
兆入非熊十年事休将金鑷洗霜鬚<lb/>
　　　古臺<lb/>
何處聊堪洗欝懐東風吹袂落荒臺四年北寓人驚老<lb/>
<pb n="KR4d0443_WYG_006-31b"/>
萬里南賔雁又回故國溪山夢花柳異鄉鞍馬厭風埃<lb/>
黄金臺下如川酒自為蒼顔一笑開<lb/>
　　　趙樊川詩<lb/>
不見英才杜紫薇樊川久矣失光輝江山秀潤豈終極<lb/>
人物風流莫厭希恨不同時成並駕却教異代得傳衣<lb/>
到今五百年來數竹裏重開趙氏扉<lb/>
氣味俱髙出處分勿因名實不同論誰知海底紅瑶露<lb/>
渾似南蠻荔子雲此日樊川趙宣撫前身唐室杜司勲<lb/>
<pb n="KR4d0443_WYG_006-32a"/>
談兵數論無人續正要瑰奇為發源<lb/>
　　　長清晨起<lb/>
朝日行天又一周滿庭詞訟己啁啾十年濁亂成凝積<lb/>
一日澄清豈易酬當路豺狼雖暫息倚墻蛇蝎未全收<lb/>
登車攬轡平生志奚避姦貪笑白頭<lb/>
　　　寄張左丞相公<lb/>
書呈禮廢三年久悚息心為百愧生鑑照愚誠無變易<lb/>
寛容踈濶賴髙明險夷純一人爭羡進退雍容世益驚<lb/>
<pb n="KR4d0443_WYG_006-32b"/>
中統大臣今有㡬好将餘論贊昇平<lb/>
　　　張右丞生朝同諸學士賦<lb/>
夷險紛更志不渝英襟霜凛抗姦諛恩非己出怨何有<lb/>
議以公行私自無海外春和均煦育席前夜半㡬都俞<lb/>
等閒莫作求身計才入昇平萬里途<lb/>
　　　贈方奉御彦通<lb/>
雲龍風虎㑹昌辰聖子神孫結懿親智若湧泉能慎宻<lb/>
徳如良玉更温淳左經右史公餘晩假寐朝衣夜未晨<lb/>
<pb n="KR4d0443_WYG_006-33a"/>
一片丹心赤於日凌煙圖像恐難真<lb/>
滿耳英名二十年欲相親接念何縁豈期附鳯攀龍貴<lb/>
偶到荒城野水邊不鄙腐儒垂欵曲恨無長䇿久留連<lb/>
天庭若問人間事萬里農桑願力田<lb/>
　　　送丁郎中致仕南歸<lb/>
貧困多因血氣衰先生抗志獨辭歸急流勇退非今少<lb/>
未老甘閒自古稀祖道盃盤從落寞懸車門戸儘光輝<lb/>
叔孫禮樂蕭何律孰與朝廷證是非<lb/>
<pb n="KR4d0443_WYG_006-33b"/>
安車起就連三聘致仕堅持罄一辭建白更張多有法<lb/>
始終進退兩無疵一時故老存公論七字新詩匪我私<lb/>
十月南方木揺落東籬正及傲霜枝<lb/>
滿面車輪馬足塵龍鍾傴僂擁朝紳誰知苟禄尸餐日<lb/>
却有辭官抗節臣賢路不慚妨絶足囊金儘可待嘉賔<lb/>
後來縱有懸車請終是清朝第一人<lb/>
　　　田訟有感<lb/>
井田既廢開阡陌萬古交爭啓訟門朝盛暮衰頻易主<lb/>
<pb n="KR4d0443_WYG_006-34a"/>
吏姦文冗不勝寃務開務閉冬連夏人是人非祖到孫<lb/>
塞破縣衙重足立草深耒耜倚荒原<lb/>
　　　户差有感<lb/>
租庸調外事紛紜版籍胡為故不真貧重富輕猶黽勉<lb/>
彼逃我代實酸辛身亡户絶鬼應役婦寡夫鰥名累身<lb/>
篤疾髙年休赴訴無窮寃抑向誰申<lb/>
　　　適安堂<lb/>
霜滿朝衣塵滿纓㡬人坐享素侯榮起居隨意無朝暮<lb/>
<pb n="KR4d0443_WYG_006-34b"/>
寵辱忘懐任醉醒翠幕蘭蓀柚杼織碧梧雛鳯讀書聲<lb/>
題詩自笑謀身拙俯仰隨人又七齡<lb/>
虎符銀印照門䦨夢裏驚惶膽自寒眀斷急流能勇退<lb/>
此心無日不清安喜同李愿來歸早暗笑韓非苦説難<lb/>
前日智囊髙閣起團圞兒女勸加餐<lb/>
　　　命安齋睡起詩<lb/>
洹水秋風一草亭先聲塞破大都城直宜矯矯勞三辟<lb/>
未要區區効一鳴士賤堪羞拘薄宦人間難得是髙名<lb/>
<pb n="KR4d0443_WYG_006-35a"/>
年來久動還思静俗狀塵顔己半生<lb/>
　　　十月十六日移居新都<lb/>
僑寓移居第四遷慣移無地不怡然依依不捨閒書史<lb/>
戀戀相隨舊席氊連雜市㕓成擾聒奔趨官府便呼傳<lb/>
掃除蛛網安牀榻留在蝸牛帶殻涎<lb/>
侯門甲第屢更張賃舍那能計久長今旦國忠籠馬廐<lb/>
昨朝李靖孝思堂幸從民屋容黔突猶勝僧牕强借牀<lb/>
莫道十年無所得家書收貯滿囊箱<hi>一作家具須當借車載十年安信滿</hi>
<pb n="KR4d0443_WYG_006-35b"/>
<hi>囊箱</hi>
　　　趵突泉<lb/>
積厚源深伏洑洄何年擇地擘山開石根怒激亭亭立<lb/>
海氣寒催滚滚來正喜茶𤓰湔玉雪只愁風雨湧雲雷<lb/>
塵纓汗服初公退野友來臨共一盃<lb/>
走天河漢繞天周一脉分差此逆流比藉浮雲未成雨<lb/>
要令天地便行舟六隂積氣噴無盡萬里溟源不可求<lb/>
巨浸稽天行潦水朝盈夕涸亦堪羞<lb/>
<pb n="KR4d0443_WYG_006-36a"/>
何處伏流㡬萬里擇地於此再發源借口卧龍噴雨雪<lb/>
開關寳藏泄瑶琨髙能潤下洪濤逝陽可兼隂沸浪喧<lb/>
流澤不煩天漢水洗兵蘇旱凈塵昏<lb/>
　　　送樞參婁公行<hi>并序</hi>
　僕赴官太原前樞參婁公杜門鄉居以詩酒自娛累<lb/>
　以佳篇見貽每篇大者百餘韻小者不下五七十韻<lb/>
　二年於兹過數百篇自愧魯鈍畧無一字相報謝今<lb/>
　兹奮然有京師之行不免搯擢腎腸得五十六字以<lb/>
<pb n="KR4d0443_WYG_006-36b"/>
　餞行軒以答積年懃厚之萬一云<lb/>
辱貺佳詩數百篇逺行寜忍淡忘言人非至聖誰無過<lb/>
事屬明時獨感恩每誓真心終報國竚㸔老鶴再乗軒<lb/>
朝廷親友如林在十手連茹百手援<lb/>
　　　送子卿都事之官單州<lb/>
妙齡得路便青雲脫頴都司逈出塵儒術審權精吏事<lb/>
仕途横槊張吾軍隨朝日月憐多苦典郡麾符合暫分<lb/>
一曲鳴琴堂上操要從千載接清芬<lb/>
<pb n="KR4d0443_WYG_006-37a"/>
　　　至元四年重陽登荆南城樓<hi>樓名河山萬里</hi>
荆南十月始知秋閒上河山萬里樓呉楚㣲茫平野濶<lb/>
䕫巫開豁大江流宜將緑酒催清唱勿問黄花笑白頭<lb/>
佳節易過人易散一盃凉月更遲留<lb/>
隨人紙尾書銜畢聊為佳晨一舉盃彭澤不須求𣺌莽<lb/>
龍山還喜見崔嵬詩從江水聲中得目到呉天盡處廻<lb/>
三楚六朝無限事同歸野馬與塵埃<lb/>
　　　秋日憶故園<lb/>
<pb n="KR4d0443_WYG_006-37b"/>
石為心思鐵為腸底事年來易感傷十載悲秋長作客<lb/>
滿簪華髮尚為郎侯王大拜雖無分州郡徒勞不可忘<lb/>
遥憶故園親種柳緑煙和雨鎖新凉<lb/>
　　　華不注山<lb/>
歴山巖壑儘雄豪平野孤根逈自髙脫海青蓮明寳供<lb/>
倚天翠鳳理雲毛三周勝負兒童戯萬古西東日月勞<lb/>
不大隂深不艱險好營别業結雲巢<lb/>
𣺌𣺌平波菡蓞香一峯嵐玉起中央青蓮出海便千尺<lb/>
<pb n="KR4d0443_WYG_006-38a"/>
翠鳳叫雲今㡬霜罨畫樓臺資外䕶芙蓉城闕借清光<lb/>
最宜金碧屏風逈流水桃源白晝長<lb/>
女媧補天鍊雲腴偶遺一峯投齊墟不依亂石徒相雜<lb/>
直矗平田只自孤朝聞九合尊王誓夕閲三周斬将車<lb/>
問着興亡淡無語夕陽寒碧上城隅<lb/>
　　　題趙伯恭母八十詩巻<lb/>
子服慈親徳業昌母因子孝壽延長九旬更比八旬健<lb/>
十世流傳百世芳玉茁蘭芽供几杖錦章綺什盡賢良<lb/>
<pb n="KR4d0443_WYG_006-38b"/>
恨余袖乏平原手大字真書戯綵堂<lb/>
　　　送王子勉之闗中<lb/>
齊課湧為天下最西南超拜虎符金盈餘固自紆長䇿<lb/>
舉斂由來非本心鹽價貴髙秦俗苦糧車艱澁劒關深<lb/>
更揮鞭算亷能手洋溢清光照士林<lb/>
立法征商自賤夫止姦抑末計非踈一從𣙜酤求豐利<lb/>
誰與財源論復初専拜度支領鹽鐵細分緡算及舟車<lb/>
羡君獨有匡時策公帑曽増民力舒<lb/>
<pb n="KR4d0443_WYG_006-39a"/>
八政無如貨食先㡬人心計更知權不因掊克民稱疾<lb/>
却倚公清事不前向日是非聴物議邇來亷幹獨君賢<lb/>
殷勤調度邊兵廢開闊西南萬里天<lb/>
　　　寄申同知<lb/>
聞説軒車倅廣平士農工賈總聊生即今鑿井耕田樂<lb/>
他日攀轅卧轍情亷政共誇喧衆口豐碑㑹見著佳聲<lb/>
去思一頌誰能辨未信龔黄獨擅名<lb/>
　　　十五年前識舜俞於京師後以宦遊不復聚首<lb/>
<pb n="KR4d0443_WYG_006-39b"/>
　　　　舜俞今知濵州相去不逺邂逅有日退食之<lb/>
　　　　亭扁名多月託義卿來求詩故有是作<lb/>
不羡元龍百尺樓玉壺窓戸桂香浮脱巾萬里星河夜<lb/>
滿意一簾風露秋照我舉杯何坦率廻頭顧影笑遲留<lb/>
明朝赤日紅塵底吏案來前午末休<lb/>
幽人涼夜兩相宜庭宇寛閒月落遲盃盡壺傾三鼓後<lb/>
坐忘喧息㡬人知池蓮寂寞香時送窓竹蕭森影緩移<lb/>
風味淵明惟李白可憐異代不同時<lb/>
<pb n="KR4d0443_WYG_006-40a"/>
　　　和教授兄韻<lb/>
墟墓興哀宗廟欽斯人千古不磨心涓流積至滄溟水<lb/>
拳石崇成太華岑易簡工夫終久大支離事業竟浮沉<lb/>
欲知自下升髙處真偽先須辨古今<lb/>
　　　送韓廣道之燕求仕<lb/>
仕路寛容十二車安仁何苦賦閒居俊才自有連城價<lb/>
羙譽何勞薦鶚書祖道鄉人爭餞送到京朝士共吹嘘<lb/>
豈同常例論資考一舉青霄更有餘<lb/>
<pb n="KR4d0443_WYG_006-40b"/>
　　　送王艾琬求仕<lb/>
白首窮經漫苦辛片言中節便青雲羡君落筆文如錦<lb/>
抵掌愚儒甑滿塵儘㸔英才駕奇氣更將長䇿張吾軍<lb/>
何須吏部門前去富貴從今恐逼人<lb/>
　　　雨不必多及時者為甘霖五月十五日夜半急<lb/>
　　　　雨破夢喜而不寐得七言律詩二章<lb/>
積水盈陂復滿塘麥秋已畢稻抽秧年豐有望村村樂<lb/>
農事無妨處處忙行旅不賫長路米有司申葺萬斯倉<lb/>
<pb n="KR4d0443_WYG_006-41a"/>
緬思喜雨亭中客一賦於今字字香<hi>但使貧民無缺食不辭破屋屢移牀</hi>
<hi>亦紀實也</hi>
秋冬不雨到中春壠麥黄芽起旱塵輸販乘時祈湧貴<lb/>
賤貧無䇿救飢民誰知一雨連三日走逐羣巫謝大鈞<lb/>
愚俗豈知皆帝力年年豐稔太平人<lb/>
　　　寄李運副<lb/>
鑛山燋阜熾紅爐魯縞齊紈走販夫袖手計然三致富<lb/>
笑人浪走百狂圖鶯花南陌饒心賞鷹犬西山足自娯<lb/>
<pb n="KR4d0443_WYG_006-41b"/>
肯慰老懐多釀酒到家彌月恣歡呼<lb/>
　　　和杜茂仲韻因以勉之<lb/>
長松千尺不凡材大匠相逢用自諧貞節要經風雪苦<lb/>
妖容恥與杏桃偕萬牛廻首難為力百鳥和鳴識此懷<lb/>
顧我期君久如此可能黄髪老寒齋<lb/>
妙齡光景日昇東莫學衰翁老更慵吾道如絃當邁往<lb/>
異端小術不須攻掩闗却掃終身計舉足追風萬里蹤<lb/>
用舍行藏聴天命不妨種子作髙松<lb/>
<pb n="KR4d0443_WYG_006-42a"/>
　　　萬秋節大燕<lb/>
萬國珪璋拜紫宸八荒同染御香新河山覆際乾坤闊<lb/>
草木恩霑雨露均聖子神孫森玉樹虎臣文士曵朝紳<lb/>
日車烜赫中天駐聖壽宜過萬萬春<lb/>
　　　聖壽祝辭<lb/>
海南遺老祝遐齡要助嵩呼萬嵗聲玉殿珠簾雲瑞合<lb/>
金盤仙掌露華清百王起舞衣冠偉萬國來同劍佩明<lb/>
聖壽綿綿天地並年年酺飲樂昇平<lb/>
<pb n="KR4d0443_WYG_006-42b"/>
玉露金風八月秋萬年佳節瑞烟浮光揺天上雙龍闕<lb/>
香滿雲間五鳳樓永日再中符企望與天同壽萬歌謳<lb/>
小臣願獻南山領長從衣冠拜冕旒<lb/>
　　　退食自警<lb/>
㸔書才解細披尋心眼昏花力不任却恨少時癡騃態<lb/>
早無逺到老成心雖知改悔歸來晩猶勝荒迷陷沒深<lb/>
白髪似霜心似鐵公餘正好惜分隂<lb/>
　　　送和之之官<lb/>
<pb n="KR4d0443_WYG_006-43a"/>
割剥姦贓四十年逃亡破屋帶荒田中天日月無私照<lb/>
六合風雷改化權烜赫外臺分數路肅清汚俗寄羣賢<lb/>
從今農里開門睡不聴追胥夜取錢<lb/>
　　　寄常提領君璋<lb/>
還燕行李太匆匆厚意招邀愧未從去國離家非得已<lb/>
賞心樂事最難逢屬官身世真庸保自富生涯埒素封<lb/>
羡殺陶朱能潤屋日髙睡足儘從容<lb/>
　　　佚老堂<lb/>
<pb n="KR4d0443_WYG_006-43b"/>
　胡子行年五十有九謬任提刑之責故終篇有此聨<lb/>
　佚老堂主人余不識也託昌道提學索鄙語故賦是<lb/>
　詩<lb/>
人生七十老而傳舉世區區未息肩識破黄粱夢如此<lb/>
閒梳白髪樂翛然四圍書籍千憂散滿眼兒孫五福全<lb/>
應命題詩還自笑衰年纔讀吕刑篇<lb/>
　　　白石榴<lb/>
開徹朱明畏日長絳英翻作雪芬芳氷肌玉骨凉無汗<lb/>
<pb n="KR4d0443_WYG_006-44a"/>
月殿霓裳洗淡粧帶露折來消暑氣倚欄看罷失炎光<lb/>
紅裙婢子那知愛擬冩清姿訪趙昌<lb/>
　　　響篁扇<lb/>
應手清風滿意生隨風吹落舜絃聲吃喉解道不奉詔<lb/>
强項那能噤弗鳴頗似鏗鏘奏金石無勞吹鼓邁秦箏<lb/>
班姬幽恨詩難盡暗向騷人訴不平<lb/>
　　　寄廉平章<lb/>
秋毫無犯誡狂貪清徹瑶崖及萬儋得衆豈多羊太傅<lb/>
<pb n="KR4d0443_WYG_006-44b"/>
論功奚下杜征南平生不識眀珠貴有口空緘薏苡慚<lb/>
按堵江淮農事了不妨書帙照黄柑<lb/>
　　　題王指揮賜龍頭玉拄杖詩巻<lb/>
敬友王侯四十年忠貞志操老彌堅險夷武勇皎如日<lb/>
誠實始終能動天湯武得臣勞聖慮伊周他日出羣賢<lb/>
捧持玉節皇恩重靈壽何人可比肩<lb/>
　　　即事感懐<lb/>
香通鼻息熟黄粱夢覺槐隂畏日長言直更當從欵曲<lb/>
<pb n="KR4d0443_WYG_006-45a"/>
事來宜道細商量莫将閒筆添蛇足勿用靈名號智囊<lb/>
記取周生老成語快心事過必成殃<lb/>
　　　挽杜止軒<lb/>
人生良苦百年身萬古雙眉不放顰巨眼仰天非正色<lb/>
歡悰無日不陽春神奇腐臭何多幸螻蟻公侯共一塵<lb/>
八十康强談笑了一襟收我淚沾巾<lb/>
　　　答姜中丞<lb/>
拂雲歸袖謝華軒四海髙閒静樂園文雅風流孔北海<lb/>
<pb n="KR4d0443_WYG_006-45b"/>
賔朋雜遝趙平原得詩梅塢松窓下無意蜂衙蟻穴邊<lb/>
人道黄臺新樂府只容元李叩籬藩<lb/>
　　　登禹城驛臺門詩<lb/>
赤日紅塵漿汗翻禹城門上一慿欄邑居户寡市聲寂<lb/>
驛使人稀傳吏閒暫喜得凉思困卧却因馳驛强加餐<lb/>
舉頭忘却炎蒸苦放眼東南看泰山<lb/>
　　　重午前一日新居冩懐<lb/>
六年清潔玉堂人不識喧囂市井塵明月良宵深院静<lb/>
<pb n="KR4d0443_WYG_006-46a"/>
緑隂晴晝大槐新輕閒責任驚憂少枯淡交游語話真<lb/>
今日黄粱炊竈畔戎夷胡越共為鄰<lb/>
　　　静坐<lb/>
萬變來前不動心湛如秋月自清深兩岐白黒朝還暮<lb/>
六合塵埃古到今海市蜃樓更起滅風花泥絮㡬升沉<lb/>
邇來世味俱曽嚼一刻閒情抵萬金<lb/>
　　　送王善慶北行呈侍御飛卿<lb/>
壯年飛奮經綸志千里懸懸父母心固願便親供養米<lb/>
<pb n="KR4d0443_WYG_006-46b"/>
敢為躍冶不祥金無施不可才堪惜較短量長議更深<lb/>
自有栽培桃李手嵗寒臺栢貯清隂<lb/>
　　　趙留判八十<lb/>
田園成趣子孫賢致仕歸來又十年驚見時官皆逸進<lb/>
怕臨鄉飲少齊肩體癯神旺人爭羡虎伏龍升别有傳<lb/>
今嵗籬根種松栢更從毫末見參天<lb/>
　　　州廨瑞鳯圖<lb/>
瑞鳥千年不一來天風吹翮落山隈物難常見宜為怪<lb/>
<pb n="KR4d0443_WYG_006-47a"/>
祥出非時反召災照耀丹青遺影在扶揺九萬斫雲開<lb/>
摩挲石刻求真跡風雨無情漬緑苔<lb/>
　　　趙公泉<lb/>
泠泠清瑩細涓涓灌徹園蔬到藥田抱甕澆畦慚我拙<lb/>
發源成委羡君賢静留明月浮丹桂深鑿方池養碧蓮<lb/>
石爛海枯千萬祀佳名才喚趙公泉<lb/>
趙侯智士喜流水自親畚鍤開雲根源髙潤下恩波逺<lb/>
勢阻宅憂地脉尊不用桔橰忙俯仰肯隨杯勺便清渾<lb/>
<pb n="KR4d0443_WYG_006-47b"/>
等閒只放潜蛟勢只恐雲雷半夜翻<lb/>
　　　奉和耶律監司柳溪别墅韻<lb/>
市聲己逺溪聲大萬柳風烟出奇態上客華筵罨畫中<lb/>
錦韉玉勒鸎花外人希召伯播清風樹比甘棠有遺愛<lb/>
山城燈火夜歸來竹馬兒童引飛盖<lb/>
　　　長清縣作<lb/>
府州司縣無良吏詞訟紛紜千萬端鶴短鳬長誰與辯<lb/>
涇清渭濁兩相謾經年累嵗隨衙苦虐寡欺孤飲恨寃<lb/>
<pb n="KR4d0443_WYG_006-48a"/>
按察徵眀隨馬去倒懸急轉㡬時寛<lb/>
　　　得雷董二公書因以成詠兼寄舍弟紹明<lb/>
日月昏㝠四十春天開英主御昌辰聖功神武雄千古<lb/>
徳化人文燦一新草木自今多雨露乾坤無復混風塵<lb/>
友于為記情親話壯嵗聲名要自振<lb/>
　　　塔吉甫透月嶺仲謀作記并詩<lb/>
久聞塔氏蓄奇峯一記形容在目中奄魯跨齊盤泰岱<lb/>
千巖萬竅倚崆峒蒸騰雲雨神功具限隔晨昏氣象同<lb/>
<pb n="KR4d0443_WYG_006-48b"/>
正笑莊生齊小大又從絶頂月生東<lb/>
　　　寄子勉<lb/>
分手盧溝又嵗餘别來不得半行書虎符未攝新交宻<lb/>
雁字先從故友踈渭水緑波晴艤棹樊川紅樹晚停車<lb/>
從教富貴相忘久時冀人來問起居<lb/>
　　　輔巖王文甫堂南月桂花<lb/>
王氏堂前月桂花嵗無虚月不紛葩清香暗度如臍麝<lb/>
紫艶光生奪海霞盛暑隆冬從荏苒野桃山杏漫交加<lb/>
<pb n="KR4d0443_WYG_006-49a"/>
偶因草木求徵騐盛徳如君有㡬家<lb/>
　　　寄康經歴國來<lb/>
萬事紛紜盡偶然棄非愚鄙用非賢風雲無路紆長䇿<lb/>
日月流光惜壯年蹭蹬蹉跎明鏡裏謳歌慷慨缺壺邊<lb/>
老當益壯英雄事何物區區負郭田<lb/>
　　　寄文玉徳貞樞府二經歴<lb/>
卧病荆南兩嵗過老來事業更蹉跎喜同疲叟西成樂<lb/>
坐閲長江東逝波粗著陳言消永日恨無佳酒發髙歌<lb/>
<pb n="KR4d0443_WYG_006-49b"/>
玉京親友如相問楚水楓林兩鬢皤<lb/>
　　　弔鈕祜禄平章<lb/>
生逢昌運踏亨衢滿月丰神七尺軀氣壓萬夫輕一芥<lb/>
眼髙四海笑羣愚虎韜未盡羅英畧台鼎重登籍逺謨<lb/>
惆悵冠軍樓下水作聲嗚咽滿江湖<lb/>
　　　送髙書吏之大都<lb/>
儒術通方吏業公有才如此豈終窮輕張汗漫垂天翼<lb/>
稳跨扶揺萬里風同仕分飛傷睠睠草詩祖餞惜匆匆<lb/>
<pb n="KR4d0443_WYG_006-50a"/>
鳯凰池上休相憶告老将為田舍翁<lb/>
　　　哀詩人楊春卿<lb/>
違奉清談兩月强豈期微疾作膏盲百年不為謀生累<lb/>
一語無遺便坐亡閲世驚廻黄巻夢騎龍還返白雲鄉<lb/>
從今窪下經行路忍淚慵過舊草堂<lb/>
　　　寄張周卿監察<lb/>
拜辱佳詩報未曽癡鴉無力趂雲鵬稱譽過分徒増愧<lb/>
懃厚多情可服膺華月流空見顔色餘霞散綺慕才能<lb/>
<pb n="KR4d0443_WYG_006-50b"/>
年來鄙跡無勞問秃鬢衰容一老僧<lb/>
　　　自貽<lb/>
閒庭幽獨樂從容細細踈簾暗度風一曲浩歌時自悦<lb/>
數章新韻與誰同暑殘凉嫩髙空碧葉薄林疎晚照紅<lb/>
壯嵗本無經濟學正宜蕭散卧儒宫<lb/>
</p>
<p>
</p>
  </div>
</body>
</text>
</TEI>
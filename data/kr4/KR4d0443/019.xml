<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻十九</head>
    <p>
<pb n="KR4d0443_WYG_019-1a"/>
欽定四庫全書<lb/>
　紫山大全集巻十九　　　元　胡祇遹　撰<lb/>
　　祭文<lb/>
　　　祭伏羲氏文四篇<lb/>
仰天俯地畫卦造書德通百神情類庶物發天人之奥<lb/>
妙開耳目於蒙聾百獸率馴羣生咸遂修燔炮以代血<lb/>
毛之食從簡樸以服皮羽之衣聖冠百王功垂萬世敬<lb/>
因秋祀式薦明禋<lb/>
<pb n="KR4d0443_WYG_019-1b"/>
代天而言作民之極誠孚德覆獸伏鳥馴法乾效坤開<lb/>
物成務前王無配後聖是師兹率舊章載嚴秋祀<lb/>
生民之初標枝野鹿不生大聖聾瞽孰開火化既修人<lb/>
倫既序有綱者政有璀者文獸不爲災人貴於物爲民<lb/>
立極惟皇之德<lb/>
神龍負圖人文斯定絡馬鼻牛以前民用燧火熟腥以<lb/>
濟民病倥侗顓蒙是彞是訓穴居豕游有倫有政盛德<lb/>
大功孰非元聖<lb/>
<pb n="KR4d0443_WYG_019-2a"/>
　　　祭神農文四篇<lb/>
斷耜揉耒教民務農饑而食寒而衣疾而醫病而藥五<lb/>
榖盈廩百草圖經通天下之財成日中之市天縱將聖<lb/>
福我後人澤流無窮禮宜通祀式因常報敬薦秋成<lb/>
火瑞格天太昊齊聖五榖既藝百藥備嘗克當天心以<lb/>
夀民命萬世永頼神功益彰稷黍西成敬陳常薦<lb/>
草食而毒鮮食則艱黎民阻饑皇則食之耒耜既陳黍<lb/>
稷藝之草木金石等差愈疾既飽而嬉既夀而安追本<lb/>
<pb n="KR4d0443_WYG_019-2b"/>
推原惟皇之恩<lb/>
襏襫耞耒教民粒食别味嘗藥人無夭疾化國樂郊虎<lb/>
豹逺跡居居于于民朴俗一教行化成莫知刑辟火瑞<lb/>
火紀萬世仰德<lb/>
　　　祭黄帝文三篇<lb/>
鑄兵除暴垂衣御宸備百物以濟民生登九天而成聖<lb/>
業冕服有制禮樂用彰貽百篇藴奥之内經開萬世無<lb/>
窮之夀域恪遵祀典仰答神休兹因西成敬陳常薦<lb/>
<pb n="KR4d0443_WYG_019-3a"/>
雲瑞受命神化宜民中立兩儀正名百物力牧作相岐<lb/>
伯作師立政立言仁夀萬世爰因常祀敬薦庶羞<lb/>
聰明既開姦僞滋起惟皇作君威以弧矢垂衣而治禮<lb/>
樂亦明飽食逸居百疾交攻惟皇隠憂作爲醫經扶危<lb/>
而安起死而生著書垂訓民無夭札後之爲君仰茲成<lb/>
法宫室車輿裳衣軒冕百物咸備以濟時變定厯作樂<lb/>
談醫論道躋民仁夀既富而教創制立法畢具無缺後<lb/>
聖後臣無損無越<lb/>
<pb n="KR4d0443_WYG_019-3b"/>
　　　祭五臺山神文<lb/>
某官某謹遣某致祭於五臺山神方今聖天子在上百<lb/>
神受職嶽瀆之外名山大川在一方者望秩禮畢守土<lb/>
官歲時致祭未嘗廢祀聖天子恐土人之不誠潔黍稷<lb/>
之非馨時遣名僧作佛事以祭國家敬恭明神匪懈匪<lb/>
怠惟神歆受明禋不可不垂報祐興雲霈雨潤枯蘓旱<lb/>
神之職也雨澤愆期年榖不登災及於民豈神之欲也<lb/>
至於獄寃滯而不理吏曠恣而弄法賦税不均政治不<lb/>
<pb n="KR4d0443_WYG_019-4a"/>
舉寃憤充塞干犯和氣此土官之罪非民之罪也降災<lb/>
致罰請加諸身比歲秋旱太原一方之膏澤神實主之<lb/>
聖天子禱祀之誠惟神其鑒之深山大澤實生龍蛇既<lb/>
能生之必能役之起蟄龍飛瀚海一洗魃虐此神之賜<lb/>
也某等之望也尚饗<lb/>
　　　祭汶水神文<lb/>
維大元歲次癸未四月乙酉朔越四日戊子某官某謹<lb/>
致祭昭告於汶水之神聖天子臨御二十五年於茲矣<lb/>
<pb n="KR4d0443_WYG_019-4b"/>
五行循序庶徴惟和聖算睿思以謂水由地中行猶血<lb/>
脉之榮一身大經緜絡一有溢滯則身爲之失和所以<lb/>
敷平導决地平天成萬世永頼夏禹以爲巳任八年於<lb/>
外而不辭也惟神載在經傳實爲名水惟其開導修潔<lb/>
之不至障塞壅蔽曲爲隄防不惟不盡神用而爲民害<lb/>
是用命某等敬順神德轉失爲功乗水潤下直走京師<lb/>
遐方異域月輸歲貢如山如阜不復告勞神之力也伏<lb/>
願祈寒不能凝其行秋潦不能鼓其勇載泛載浮有恒<lb/>
<pb n="KR4d0443_WYG_019-5a"/>
無替四時牲酒肥腯馨香著之祀典與國無疆尚饗<lb/>
　　　祭泗水神文<lb/>
維大元歲次癸未四月乙酉朔越四日戊子某謹致祭<lb/>
昭告於泗水之神皇帝事天勤民神人咸喜六合之内<lb/>
名山大川能興雲致雨者罔不望秩禋祀海瀆受職川<lb/>
澤効靈九夷八蠻通道致貢陸行山宿輪蹄困憊浮重<lb/>
致逺無若水運是以按圖命官疏導穿决舟楫所通逺<lb/>
邇咸集惟神源髙委長徹達南服來威來庭萬里取便<lb/>
<pb n="KR4d0443_WYG_019-5b"/>
某等拜受廷命開除壅蔽疏導堙淤贊神功而舒民勞<lb/>
達方物而饒國用伏願旱不淺澁霖不濫溢溶溶漾漾<lb/>
不舍晝夜祥飈送颿櫂歌奏功與國無窮廟貎血食尚<lb/>
饗<lb/>
　　　西冶祭金火神文<lb/>
某年月日某官某謹致祭於火金之神惟神祝融正號<lb/>
蓐收表功炎熾而威從革而利成熟庶物剸裁萬堅列<lb/>
五材以養民分四時而成歲神功相協國用以饒方今<lb/>
<pb n="KR4d0443_WYG_019-6a"/>
我國家外修武偹内敦農桑欲成其功先利其器兵則<lb/>
戈矛劍㦸農則耒耜鋤耰有備無虞闕一不可分命厥<lb/>
官大典諸冶某等董工就事備物具材有炬既明有槖<lb/>
斯舉謹占吉旦敬告明神伏願炭熾而堅礦銷而利出<lb/>
埽江河之决積金山岳之髙恪遵彛儀式陳明薦尚饗<lb/>
　　　皇城啓土祀神文<lb/>
奠安神鼎巳成萬雉之崇墉拱衛皇居宜亘重圍之禁<lb/>
宇土功率舉坤靈實司再獻明禋用符卜吉遵自周之<lb/>
<pb n="KR4d0443_WYG_019-6b"/>
宅洛肆於郊以用牲雖楨幹畚鍤之暫勞庶外内闕廷<lb/>
之咸偹邦基永固神庥是扶<lb/>
　　　彰徳路祈雨文<lb/>
闕潤民之實恵怨語升聞忤造物之至和亢陽示譴貪<lb/>
汙失徳黎庶何辜黍稷吐穂而中乾麻豆成隂而半槁<lb/>
工商憂穀價之増貴田野懼嵗凶之死饑小大焦勞賢<lb/>
愚愁嘆某等任守土之切責先祈年之隠憂悔罪懷慙<lb/>
痛心疾首仰干慈造屈賜哀矜勅名山而詔大川起癡<lb/>
<pb n="KR4d0443_WYG_019-7a"/>
龍而誅旱魃曷勝慶幸無任恐惶<lb/>
　　　祭杜元伯文<lb/>
菌耳無日蟪蛄無年人莫之恤各盡其天長松千尺可<lb/>
駕萬椽源泉混混可别萬川夭閼淤塞拔本塞源生也<lb/>
何厚廢也何偏天生蒸民衮衮同類愚蒙駑庸萬不一<lb/>
慧白玉樓成鵩鳥投墜與也何難奪也何易嗟嗟元伯<lb/>
百未一施玉冠而溫山立而儀童稚讀書警頴不疑一<lb/>
日千里迅不可追弄筆措辭汪洋陸離先覺有言杜氏<lb/>
<pb n="KR4d0443_WYG_019-7b"/>
有子過庭之訓曰詩曰禮業之後先學之源委業日益<lb/>
廣行日益成洗眼一飛傾耳一鳴一入京師四海知名<lb/>
孰謂一疾奄忽泉扄嗚呼造物各相乗除富貴夀考多<lb/>
歸魯愚才名一鍾命則不腴此何不足彼何有餘誰司<lb/>
權衡校錙量銖父兮爾思母兮爾哀過君之門愴余之<lb/>
懷人之有死如旦之暮死而無憾而謂之數獨於吾友<lb/>
怨激無訴有淚何窮一㵼君墓嗚呼哀哉尚饗<lb/>
　　　祭趙繼先墓文<lb/>
<pb n="KR4d0443_WYG_019-8a"/>
某年月日某謹以清酌之奠祭於亡友繼先之墓君始<lb/>
自魏來相扶老携㓜謁我先人先人指君呼余而言曰<lb/>
斯人也陵川趙㑹元公定先生之子也母李氏河中李<lb/>
金吾之孫欽止欽叔之妹欽若欽用之姊也爾祖治觧<lb/>
欽止爲縣屬公定爲門客姻好締交爾祖實成之也三<lb/>
世通家親若同姓宜善交之故繼先稱我先人以舅不<lb/>
肖於君之母敬以姑禮拜之子姪軰歲時伏臘徃來慶<lb/>
賀自時厥后僦舍同里氣相噓沫相濡若此者將十年吾<lb/>
<pb n="KR4d0443_WYG_019-8b"/>
友以世為西人還家之念日徃來於心不肖軰懇不能<lb/>
留奉母氏挈妻子復歸故鄉後三祀以西州地僻土瘠<lb/>
生理艱苦舉家復東來行李囊槖敝廢無幾所可喜者<lb/>
母夀而康子孝而壯不肖一二友人謀曰繼先純誠仁<lb/>
厚執守有餘而變通不足蹉跎蹭蹬窮乏困苦我軰不<lb/>
得不任其責且善人信人人不知恤天必祐之茲議未<lb/>
乾而不肖應召東方私自喜曰拔茅連茹一二友舊亦<lb/>
庶幾脱窮苦矣如繼先者又窮苦之甚者也至則當立<lb/>
<pb n="KR4d0443_WYG_019-9a"/>
引之時異事異齟齬梗塞願莫之遂繼而聞吾友有䘮<lb/>
偶之憂驚悼感嗟念君之老母在堂子女未婚嫁家四<lb/>
壁而中饋乏主計何以爲懷也今未踰月吾友亦謝世<lb/>
嗚呼天乎報施善人誰其司之如無有司之者吾之哀<lb/>
鳴伸訴則亦已矣如其有之則生殺禍福之理何乖謬<lb/>
若是哉不然推窮斯人致疾之由取怨之故意無得而<lb/>
言乎嗚呼天地鬼神不可以忿激怨咎善人不夀求之<lb/>
人爲則又無所愧憾焉然則哭友之哀何時而已耶霜<lb/>
<pb n="KR4d0443_WYG_019-9b"/>
風一肅千草萬木適足收藏之氣充然而誠實者幸也<lb/>
或花或蕾方向生榮隨時而枯落者不幸也然則生殺<lb/>
之於草木亦欲以善惡求之哉嗚呼吾友阨窮而死沉<lb/>
沉九原當自安之人之取友生不分財惠以相周死不<lb/>
知恤其家非友也問而老母撫而諸孤義也吾友之疾<lb/>
不知相扶持吾友之亡不得相付託雖然在不肖軰敢<lb/>
忘於心哉神靈其鑒之嗚呼哀哉尚饗<lb/>
　　　祭王中丞子勉文<lb/>
<pb n="KR4d0443_WYG_019-10a"/>
我年十七君冠而㛰君來自東識我先人命我以兄事<lb/>
君如神我於是時總角未巾雖曰爲學罔有見聞觀君<lb/>
落筆湍水飛雲觀君立言天葩竒芬從君切磋脉理始<lb/>
分從君琢磨精粗有倫如醉而醒如夜而晨日徃月來<lb/>
越十冬春秦王開府招賢禮賔明年渡江智勇獲伸君<lb/>
以才學拜首綸恩中統龍飛官制一新勲德譽望立朝<lb/>
名臣揚厯中外應瑞昌辰官三十年雍雍申申優遊耆<lb/>
舊詔掌絲綸豈其一疾絶筆獲麟四海知君莫如我眞<lb/>
<pb n="KR4d0443_WYG_019-10b"/>
羣賢愛君莫如我親百犯不校量海無垠萬事無心性<lb/>
天安仁不加不損貴富賤貧與君交游如酒飲醇將期<lb/>
暮年林下水濵一觴一詠不厭煩頻談天人學精義入<lb/>
神觀萬物變闢人易門言不虛立聖經翼輪行無妄動<lb/>
髙風絶塵嗚呼天乎奪我鎔鈞酹地呼天哀怨終身英<lb/>
靈在天聽我斯文<lb/>
　　　祭宋海卯文<lb/>
不爵而貴其貴益尊世嗣宦達賢而有文先生閒居家人<lb/>
<pb n="KR4d0443_WYG_019-11a"/>
嚴君不禄而富其富愈足風亭水軒夏清冬燠法書名<lb/>
畫牙籖寳軸先生燕居羲皇遐域八十康彊孰謂不壽<lb/>
名卿才士半師半友譽望一時孰謂不偶天錫五福或<lb/>
薄或偏先生之身獨擅兼全先生觀化造物兒童海卯<lb/>
一㸃萬象皆空天上人間去住我從談笑易簀無喪無<lb/>
得嗟嗟後學失所矜式敬置几筵有淚沾臆<lb/>
　　哀辭<lb/>
　　　李仲常哀辭<lb/>
<pb n="KR4d0443_WYG_019-11b"/>
觀林林之兆民兮紛如禾麻竭智盡力兮不能溫飽乎<lb/>
其家豈其忠之不欲兮葢才能之靡加細民之愚拙固<lb/>
不必言兮又常觀夫在位之多士自矜自負兮謂舉世之<lb/>
不我似才足以王佐道足以命世及其食厚禄處大位<lb/>
兮曽不辨乎一事雖僥倖於一世兮而不知佩無窮之<lb/>
愧恥豈其情之樂然兮亦秉賦之不美天地生萬物而<lb/>
人爲最靈兮何每每之若是無乃造化元氣迤邐而衰<lb/>
薄兮故生民之庸鄙不然何䕫臯稷契伊傅周召無於<lb/>
<pb n="KR4d0443_WYG_019-12a"/>
此而萃於彼嗟人材之不生知兮學校教養之法安忍<lb/>
亦從而廢吾友仲常幹而亷才而知兮而又得乎展驥<lb/>
足之地方將與韓滉劉晏並驅而争轡兮惜哉天不假<lb/>
年甫半塗而殞墜噫吁嚱才難之嘆方興兮又見斯人<lb/>
之長逝九原既不可起豈惟理滅乎成筭心計之忠而<lb/>
已改使公帑私藏不得速覩夫錢流於地之治忍哭吞<lb/>
聲寫余之哀挽兮不覺霑臆從横之老淚<lb/>
</p>
<p>
</p>
  </div>
</body>
</text>
</TEI>
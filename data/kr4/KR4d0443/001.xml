<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻一</head>
    <p>
<pb n="KR4d0443_WYG_001-1a"/>
欽定四庫全書<lb/>
　紫山大全集巻一　　　　元　胡祇遹　撰<lb/>
　　賦<lb/>
　　　孔子手植檜儒冠賦<lb/>
昔余年之總髮兮恭承先生之嚴命冠汝字汝兮毋墜<lb/>
汝祖曾髙之家慶不弁以武冠儒服儒兮敬之哉終此<lb/>
身於仁義中正蹈道之士充之則賢庶幾要歸乎大而<lb/>
化之之聖荏苒於兹四十年餘種種乎素髪之垂頸吁<lb/>
<pb n="KR4d0443_WYG_001-1b"/>
<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>長嗟立徳立功負我先君之志兮日慚怍乎臨鏡旦<lb/>
旦理髪整冠以自警兮追訓言于無聲之聴慎爾話言<lb/>
敬爾威儀矧承時之人許身以從政徳不稱服兮何異<lb/>
乎犬羊其質而被虎文之炳赫赫師尹民具爾瞻兮一<lb/>
貌一容尤不可以不整羣目所視衆手所指兮持身於<lb/>
日恭而日敬今晨何晨有客叩門袖木寸餘曰此孔子<lb/>
之手植檜也千五百年貯雲含霧而雪霜莫能悴也物<lb/>
各有數火於貞祐之兵鬼神莫得而衛也灰洽燼飛蟠<lb/>
<pb n="KR4d0443_WYG_001-2a"/>
根九地發土得之堅若金石真可寳而不可棄也嗅<lb/>
聖手之澤香潤襲人斷而為冠是可戴而不忍佩也<lb/>
一簪華髮萬古清風殷之弁周之冕邈乎其不可類<lb/>
也貂蟬恵文進賢白編卒然遇之恐退縮而失其貴<lb/>
也三沐三薫潔我衰鬢悚乎若聖手之遺也希聖之<lb/>
徳辱神之恵振塵而増嘆喟焉亂曰首可餙兮髮可<lb/>
理兮心難乎其無愧兮勿徒矜莊扵外而廢弛扵内<lb/>
兮毋狀類古人而黽勉以随世兮毋盗跖其躬而掩<lb/>
<pb n="KR4d0443_WYG_001-2b"/>
宣尼之袂兮岌岌峩峩髙自標置為欲所驅而沁沁<lb/>
俔俔低頭服膺卑屈扵利兮冠不汝誤汝無為冠之<lb/>
累兮<lb/>
　　五言古詩<lb/>
　　　擬古<lb/>
矯矯千里龍舉足踏空濶脱人扵險艱四海不難越安<lb/>
能陪駑駘從人求莝秣堕地為丈夫造物不吾薄安忍<lb/>
自暴棄黽勉同瑣屑隨世覔温飽呵手懼氷雪百年何<lb/>
<pb n="KR4d0443_WYG_001-3a"/>
足榮萬古名不滅<lb/>
　　　古意<lb/>
俗儒束名教促縮如寒龜奚知樂道趣强勉軒鬚眉短<lb/>
褐不掩脛破甑不療饑朝誦夷齊言暮取顔氏師妻子<lb/>
雖嗷嗷敢履非義機不見竊國侯夀考厭輕肥<lb/>
　　　懐古<lb/>
一受其成形便為氣數拘冬龍與夜螢潜飛時自殊小<lb/>
智昧安命𤨏𤨏談賢愚三仁值殷衰一身不自濡漢興<lb/>
<pb n="KR4d0443_WYG_001-3b"/>
貴公卿胥吏雜屠沽後世看成敗美譽歸亨衢嘖嘖史<lb/>
臣語烈烈雄丈夫萬事盡偶耳百慮良區區春和散膏<lb/>
澤賤草皆敷腴秋芳結寒霜幽蘭例彫枯適來勿軒軒<lb/>
適去毋吁吁皇皇東魯聖嵗晚賦歸歟<lb/>
　　　前題<lb/>
蛟龍布雷雨蚊蚋競腥羶君子與小人志趣天壤懸苟<lb/>
無東魯聖孰識簞瓢賢智者憂其貧愚者嗤不前豈知<lb/>
回也心不在爵禄邉誠欲富且貴執御仍執鞭枉尋而<lb/>
<pb n="KR4d0443_WYG_001-4a"/>
尺直未冠乗華軒舜飯糗茹草若將終身焉不遇陶唐<lb/>
君佳哉厯山田前聖與後聖百世同一天曽㸃豈狂者<lb/>
詠歸忘華顛<lb/>
　　　讀書有感<lb/>
古人不可留遺言在糟粕誦言欲求心遐想亦綿邈注<lb/>
釋萬千蹊適從欲疇托十行誇一目對巻已紛錯孜孜<lb/>
一書奴記誦務該博衆來諮至理有舌莫捫縳書生亦<lb/>
良苦深念墮冥漠頭白眼昏花亷隅伴寒薄壯哉班定<lb/>
<pb n="KR4d0443_WYG_001-4b"/>
逺投筆開寥廓西域四萬里俊功超衛霍笳鼔歸京師<lb/>
弔死殊不惡<lb/>
　　　讀易掩巻静坐有感<lb/>
狂陽氣漸衰利欲心已釋閉闗得静坐怡然有餘適眼<lb/>
眀觀萬變氣機不少息智愚賢不肖孰得竟孰失氣數<lb/>
苟未盡善惡紛鬭敵蟻穴劉項兵蝸角蠻觸國風霜十<lb/>
月交萬動入㝠寂人生百年間如白駒過隙窮通互有<lb/>
命安用相劍㦸胡椒豈須多厚積八百石<lb/>
<pb n="KR4d0443_WYG_001-5a"/>
　　　讀書有感<lb/>
余生墮習氣老眼尚愛書開巻初明了乆視成糢糊下<lb/>
欲窮至今上欲窺唐虞下上數千年治亂牛毛如孰是<lb/>
與孰非錯亂雜紫朱欲辨誰與語撫巻増長吁讀書求<lb/>
悦心自笑乃爾愚請觀大地形脉絡各異區中原多平<lb/>
田要荒因﨑嶇匹夫耔百畆四海多荒蕪<lb/>
　　　讀書有感二首<lb/>
人誰不看書看書多不細看書誰不細了不得滋味既<lb/>
<pb n="KR4d0443_WYG_001-5b"/>
讀聖賢書當見聖賢意凡聖本同心氣禀或明昧讀書<lb/>
既開悟勿為人欲蔽既習而又習致力復致力初不無<lb/>
勉强乆乆自順遂欲罷反不能於何勞智慧<lb/>
朝野有新言例自比豨狗斯言固卑猥情實不誑口啜<lb/>
訶何足羞㺯侮不知醜見食還復來捶撻暫趨走人生<lb/>
至于斯百惡無不有斯人亦居官政法誰與守<lb/>
　　　讀論語自警<lb/>
人心本無病致病皆人為私欲生百疾聖人乃良醫用<lb/>
<pb n="KR4d0443_WYG_001-6a"/>
藥各對證疾去心融怡君卿大夫士周綱斷維持奢僣<lb/>
至傾奪習熟不為非禮樂存虚文虚文亦崩隳刑政遺<lb/>
餘迹餘迹亦陵夷一時為學人良心䧟昏迷受業七十<lb/>
子氣禀各不齊聖眼如日月照見毛髪疵隨問隨答應<lb/>
滿意飽載歸論語書一編我將類町畦各人言行下病<lb/>
藥兩相隨一一反自省有無此欠虧一言即一藥服之<lb/>
有餘師<lb/>
　　　讀汲黯衛青傳有感而作<lb/>
<pb n="KR4d0443_WYG_001-6b"/>
整冠見汲黯踞厠呼衛青敬侮固雲泥用舍誰重輕一<lb/>
死淮陽守一握百萬兵起塜象祁連至今與雲平嚴憚<lb/>
日踈逺玩狎日尊榮所以皁𨽻流長作貴公卿世無魯<lb/>
仲連世無嚴子陵天壤一蠅蟻萬古争羶腥<lb/>
　　　題恵崇蘆鴈圖<lb/>
六翼已水濱孤鴻下寒雲念羣與得侣伸頸聲相聞禽<lb/>
鳥有此樂賢者㑹以文我無如川酒滿堂會嘉賓我無<lb/>
及人徳孤陋常寡鄰巻中題詩客十九餘交親宦逰各<lb/>
<pb n="KR4d0443_WYG_001-7a"/>
分散不得偕晨昏何時一聚首拂拭襟裾塵道義共講<lb/>
劘文詞同細論燦若徳星聚謨謀奉嚴宸<lb/>
　　　題王晉卿扇<lb/>
舉世附炎熱此心獨虚凉隔離雲日赤障盡泥沙黄得<lb/>
手方進用避色能退藏清風萬萬古愈乆得彌彰<lb/>
　　　漁樵圖<lb/>
何代無巢許混跡樵漁間君臣非唐虞明照不容姦公<lb/>
論一脱口萬古埀不刋吁嗟肉食人例以愚夫看真偽<lb/>
<pb n="KR4d0443_WYG_001-7b"/>
若白黒潜隠良為難所以戒慎獨機心即天闗畫師豈<lb/>
無意庶幾消凶頑無聲董狐筆見者宜汗顔<lb/>
　　　題韓氏異花記後<lb/>
居室出善言千里即相應擴推惻隠心草木被仁政神<lb/>
鑑良昭昭聨翩生瑞慶天葩出鳯雛五彩相輝映苟非<lb/>
積實徳此福何來並恨無瓊瑰辭洋洋入歌詠刻石大<lb/>
伾山千載去思頌<lb/>
　　　讀莊子<lb/>
<pb n="KR4d0443_WYG_001-8a"/>
䝉莊談自然未必皆背道静中見天機安肯同世好紛<lb/>
紛知與才私欲助貪躁九敗博一成暗堕山鬼笑區區<lb/>
是非言萬蟬同一噪禍福定誰司一一冀酬報寓言豈<lb/>
無情但恐傷名教<lb/>
　　　至元癸未秋八月二十有一日書陶詩數首至<lb/>
　　　　羲農去我乆一篇寄懐於言<lb/>
人皆歎衰老我老起歡心自從嗜欲淺頗覺天機深抱<lb/>
我天爵貴浮榮不能滛琅琅聖言外羣蟲費秋吟百年<lb/>
<pb n="KR4d0443_WYG_001-8b"/>
難處事一朝失嶔岑耳目願遲衰中和盈我襟少倦即<lb/>
掩巻有酒時自斟<lb/>
衰老少睡眠未晨即坐起僮僕誠多倦我心私自喜壯<lb/>
年嗜欲昏日出夢方美囬思昔日歡一一盡堪恥立徳<lb/>
與立言重任失行已亦随市井兒車馬紅塵裏醉生或<lb/>
夢死趨向何庸鄙己徃不可追來者猶可悔五十七年<lb/>
非今許能一洗<lb/>
　　　讀陶詩因以自戒<lb/>
<pb n="KR4d0443_WYG_001-9a"/>
東坡晚流寓始喜讀陶詩使君未失志陶亦田父辭趣<lb/>
向苟乖隔好惡等棼絲在公猶未免何訝輕薄兒冥心<lb/>
味前言勿易生瑕疵<lb/>
　　　公退静坐讀陶詩有感而作<lb/>
仕宦二十年翛然一寒士公退飽蔬食琴書伴幽思軒<lb/>
軒同學友笑我懦無志富貴豈無心得失良有自流芳<lb/>
與遺臭二者非吾事已愧抱闗人吏部知名字<lb/>
　　　冬二十七日翰苑東齋讀韋蘇州詩有感而作<lb/>
<pb n="KR4d0443_WYG_001-9b"/>
賦分嗜讀書己與清苦隣况復學吟詠安能登要津終<lb/>
嵗文字間矻矻勞君心幽懐祇自知究竟誰見聞西風<lb/>
嵗云暮白髪日益新寸心不自降尚負知經綸沍寒鬻<lb/>
絺綌東轅日求秦片言獲金印英哉當路人<lb/>
　　　郭西種稻<lb/>
種稻踰千區鋤薙亦草草今年大有年穂實頗堅好僮<lb/>
僕笑有言蔬食長不飽黄腴含玉粒慰我色枯槁安知<lb/>
乃翁心朝飢何足道得米可十斛急送酒家保<lb/>
<pb n="KR4d0443_WYG_001-10a"/>
　　　題劉永年卧虎圖<lb/>
視想得虎神以神寫虎真卧虎不盈尺雄威來逼人盤<lb/>
伏若有待怒虎屈不伸爪鐵剛裂石目電光射雲含嘯<lb/>
風已烈炳炳五色文熊兕莫敢越麏麞逺崩奔萬弩不<lb/>
可恐一飽奚足論惟獸亦多類天獨厚汝身弱肉恣强<lb/>
食猛暴無四隣可憐書生癡毎羡麟趾仁奮鬛振庸懦<lb/>
立髪衝冠巾想像劉永年厭處菜食貧宣化愛兹畫藏<lb/>
作御府珍弗慮如虎變委靡花月塵坐擁百萬師囚死<lb/>
<pb n="KR4d0443_WYG_001-10b"/>
遼海濱我言亦已竟觸物感歎新萬乗失其威化作草<lb/>
莽臣<lb/>
　　　息軒畫馬圖<lb/>
息軒髙妙人寫馬入神駿世豈無畫師下筆落駑鈍始<lb/>
知人品凡百業不易進前後三青驄連錢玉花潤卓然<lb/>
見天骨千里煩一瞬行行二奚官丰姿脱塵坌清曉出<lb/>
天廐人馬兩閒順息軒名士夫早嵗馳令聞清時了功<lb/>
名㳺戯發竒藴嗣孫今復賢羣處見清峻風流慕前修<lb/>
<pb n="KR4d0443_WYG_001-11a"/>
英氣能自振愛畫豈徒為洗眼看飛奮<lb/>
　　　觀書既乆目力稍弱作詩以自礪<lb/>
讀書悦我心既乆即傷目惜目廢觀書靈源復䝉固損<lb/>
益互相攻取舍無定路閉帙儼若思勇斷旋自悮司命<lb/>
人孰無視物隔塵霧媯虞成聖業豈以重瞳故不為五<lb/>
色盲閲理非所慮古人見天道安在窺牖户撥去非禮<lb/>
視三冬文史冨心目自雙清寒月洗秋露<lb/>
　　　至元五年五月望積雨新霽凉月初上玉堂獨<lb/>
<pb n="KR4d0443_WYG_001-11b"/>
　　　　步<lb/>
乆雨忽開霽莫凉如新秋青天出佳月清光欲馳流翛<lb/>
然坐空庭恍若崑閬㳺清風散華髪欲寐還少留人生<lb/>
貴適意此外將何求世味吾豈無但恐貽心憂一觴聊<lb/>
自娱安用百尺樓<lb/>
　　　五月十五日夜半急雨喜而不寐<lb/>
人為口體累念慮千萬端秋隂懼霖潦春陽憂旱乾此<lb/>
生百年内日日不遑安風雨得調順造物何常慳吾聞<lb/>
<pb n="KR4d0443_WYG_001-12a"/>
名教言和為邪所干毎毎致災沴天心豈凶殘今春乆<lb/>
未雨風霾凝隂寒一雨忽連夜霡霂聲未䦨豈惟農里<lb/>
喜市井皆歡顔我無澤物功愧赧兼憂患米價日騰湧<lb/>
逋民何當還一雨静羣氛麥浪雲濤翻豐嵗信可必榖<lb/>
帛如丘山<lb/>
　　　處暑<hi>丁亥暑酷倍常年首尾五十日戊子復然</hi>
六氣順當受炎蒸大苛苦端如遇酷吏誣罔恣凌侮無<lb/>
罪心欝煩無慚汗如雨織羅不可逃憤悶誰與語今晨<lb/>
<pb n="KR4d0443_WYG_001-12b"/>
復何晨西風過庭宇洗眼視厯書殘暑當退處周興來<lb/>
俊臣貶竄穴火䑕四海一歡慶清涼按環堵羣蠅與蚊<lb/>
蚋斂翼埋糞土六合共澄清西成積場圃<lb/>
　　　酷暑不可禁因有此作<lb/>
南維無秋冬祝融復當政炎炎赫其威火官悉奔命金<lb/>
石欲流鑠草木難遂性飛走藏隂崖萬生如坐甑酷惡<lb/>
讞獄吏薫灼百毒併鏖我赤壁兵沸江焉敢湞日車何<lb/>
遲遲盼午不得正四時各有序不代蓐收令扇揺腕將<lb/>
<pb n="KR4d0443_WYG_001-13a"/>
脱㣲颸終不競恨無清風手一掃火雲浄喘汗何時蘇<lb/>
持心以静勝<lb/>
　　　酷暑懐趙禹卿<lb/>
今年暑氣盛殘庚尚炎溽簿書坐官府汗髪若新沐申<lb/>
未方退食浹背濕裳服歸來僦舍底鄰溷連炊突開軒<lb/>
厭臭穢閉户困蒸燠燕山得秋早嵗律異昔宿司天屬<lb/>
相火朱明助餘毒東郊有髙士世網不可束深林䕃幽<lb/>
居清飈散踈竹匏食滿籬落禾黍過墻屋披襟遐觀臺<lb/>
<pb n="KR4d0443_WYG_001-13b"/>
曵杖清池曲秋水了一篇負手行詠讀肯雜奔競兒青<lb/>
泥淤馬腹人生眠食爾勞苦不自足相招許相過斯言<lb/>
㑹當復借君北臺風翛然醒毛骨<lb/>
　　　雨霽客至<lb/>
暑雨逾三日曉霽猶蒸濕有客自外來泥濘沒馬跡羡<lb/>
我居優輕虚堂對書帙王事有期程誰能免行役我喜<lb/>
笑不答粗得稽古力帝祐得豐年勞逸俱莫恤農家築<lb/>
場圃禾黍如山積<lb/>
<pb n="KR4d0443_WYG_001-14a"/>
　　　後六月晦旬休雨中不出<lb/>
立功既不遂立言誰汝嗔飽食嗜晝寢甘為蓬蒿人西<lb/>
家學苦空願與冥鬼隣東家學長生奄忽散飛塵人生<lb/>
苟齟齬當作草莽臣著書垂後世名與日月新安能隨<lb/>
俗吏黽勉擁朝紳<lb/>
　　　題史右丞瑞鶴圖<lb/>
四朝社稷臣開府忠武公將相五十年民無能名功嗣<lb/>
侯光前業天禀何貞忠平南笳鼓歸退然房刀弓君恩<lb/>
<pb n="KR4d0443_WYG_001-14b"/>
無可報盥濯居齋宫聖夀祝萬年不懈兹益恭孰謂九<lb/>
天髙至誠能感通雙鶴何許來下壇舞翻風如受香火<lb/>
供如示介祉容囬翔乆乃去白日流晴空明朝日將午<lb/>
羣鶴踵前蹤三日還復來享答醮事終萬目快前覩嘉<lb/>
慶四海同忠孝獲異應福禄宜豐隆恨無瑰瑋辭揄揚<lb/>
付歌工激勵臣子心一一懐丹𠂻畫圖刻貞石永永傳<lb/>
無窮<lb/>
　　　立秋後八日夜雨<lb/>
<pb n="KR4d0443_WYG_001-15a"/>
秋風撼庭樹秋雨滴寒更繁音雜清響百種候蟲鳴少<lb/>
時喜良夜惟恐東方明老懐縈客思望望日東升清霜<lb/>
已滿鏡何地容復生衰老亦常理百志良未成攬衣坐<lb/>
無寐長歌發商聲<lb/>
　　　八月二十秋旱民憂麥晚至汶上得雨沾足終<lb/>
　　　　日達夜<lb/>
時㢤八月雨種麥倍常年謬當勸農責踴躍喜不眠年<lb/>
來米麥價絶食厨無烟三年九年蓄此事誰復言卒嵗<lb/>
<pb n="KR4d0443_WYG_001-15b"/>
脱餓殍不勝謝旻天山東百餘城徳澤我承宣一雨觧<lb/>
民憂執綏愧華軒<lb/>
　　　苦雨嘆<hi>時八月二十五日雨至二十九日未霽</hi>
不雨夏無麥乆雨傷秋禾六氣良難調水旱何恒多霖<lb/>
霪五晝夜陸地成江河早榖未登場穂黑芽成科晚稼<lb/>
僅秀實坐視飽魚鼉九月迫霜寒麥地犁未過民生食<lb/>
為命艱苦百禍羅無術驅風伯開雲變晴和收拾腐敗<lb/>
粒起殍免札瘥又念官倉空無輸將奈何<lb/>
<pb n="KR4d0443_WYG_001-16a"/>
　　　至元五年九月五日曉歩翰苑蔬圃感懐而作<lb/>
人生百年間短景一彈指不能為名臣便當作髙士胡<lb/>
為逐流俗汲汲懼寒餒我年未半百白髪已垂耳怙恃<lb/>
乆已失捧檄為誰喜諸子俟成立素食實中恥何當遂<lb/>
野逸杖履求園綺<lb/>
　　　慶盖元甫生子<lb/>
　元甫生子西溪相公命名立説辭㫖詳盡不可以贅<lb/>
　不肖以老友歡慶之情不能已謹以數韻賀<lb/>
<pb n="KR4d0443_WYG_001-16b"/>
此身來何遥開物以為宗相續幾何年得父母遺躬上<lb/>
以承無筭下以傳無窮繼繼永不絶直與天地終宗廟<lb/>
鬼不餒門䦨藹春風人道莫此重萬金等蒿蓬所以慶<lb/>
門瑞喜見蘭玉叢今日復何日歡聲動晨鐘親友塞閭<lb/>
巷羔酒纒新紅盖侯年半百蓬矢懸桑弓我喜不能寐<lb/>
奚啻他人同作詩代賛祝載酒夀媪翁善人自有後一<lb/>
彪勝羣熊啼聲氣吞牛夀福溢兩瞳明年學言立指揮<lb/>
走諸公再觀叢堂上瑞氣如彩虹買書須五車升户上<lb/>
<pb n="KR4d0443_WYG_001-17a"/>
髙崇<lb/>
　　　應命趙畫索詩<lb/>
丹青雖細藝能者皆髙人請㸔宣和譜品分能妙神風<lb/>
雲湖海士廟堂名節臣胸次同造化慘淡入經營天地<lb/>
生萬物我筆能奪真凛凛氷雪冬熈熈花栁春嘗觀蓮<lb/>
社圖真宰差凡塵世無王黄華清論不復聞銅臺趙濟<lb/>
之索言期世珍筆跡我未見詩巻何輪囷許與多名士<lb/>
定如詩什新古人家數中當與誰等倫鄙俚敢靳惜酬<lb/>
<pb n="KR4d0443_WYG_001-17b"/>
報當殷勤寄我數十幅黄華我比鄰<lb/>
　　　秋夜孤坐<lb/>
露冷寒蟲號熒熒燈未灺心清坐不眠耿耿獨長夜牕<lb/>
月如見憐徘徊巧相射我豈枯寂人孤衾一寒舍庸駑<lb/>
固何為壯志未凋謝荏苒文字中虚語非所藉豈無匡<lb/>
君術誰復吟荼蔗所喜遭清時上箸不可借<lb/>
　　　晚涼登北城據胡床孤坐而作<lb/>
卧病復困暑扶杖登荒城素月流清光木末涼風生陂<lb/>
<pb n="KR4d0443_WYG_001-18a"/>
塘水正滿稻秧挿青青田家暮來歸籬落烟光明牛犁<lb/>
雜鷄犬兒女歡呼聲人生眠食耳何苦厭藜羮列鼎不<lb/>
復得有道不能行去家二千里南來困炎蒸依依東北<lb/>
望飛去故園情<lb/>
　　　㳺狐突山<lb/>
望望狐突山㧞絶峯巒起思賢欲一到踴躍忘委靡土<lb/>
人尚縁襲有廟荒山裏升堂出雲端下深堕地底有馬<lb/>
不可乗便穏資杖履數歩一止歇吁喘不能已松風散<lb/>
<pb n="KR4d0443_WYG_001-18b"/>
煙霧清眺亦可喜畏塗臨絶壁困怯汗如洗㳺行乃爾<lb/>
勞䟦渉胡可擬書生例孱懦炕坐翻故紙緬懐班定逺<lb/>
暫舶西海水<lb/>
　　　薛稷鶴賈參議家藏<lb/>
野鶴視衆禽昻昻髙閑姿薛公得趣深落筆形似之飄<lb/>
蕭散踈林喜受涼風吹雙雙窺魚鷺淡然立朝飢人生<lb/>
雜鷄鶩一食良凡卑安得挟扶去越海求安期<lb/>
屏圍畫花鳥美麗助奢滛髙堂何深䆳獨寫九臯禽昻<lb/>
<pb n="KR4d0443_WYG_001-19a"/>
藏㸔孤潔相對開英襟十二白羽翮九萬青雲心想當<lb/>
市購時不惜傾千金秖應涼月夕落枕聞清音<lb/>
薛公工畫鶴精巧無纎瑕細染頂腦朱掌中調丹砂踈<lb/>
分羽絲雪膠粉洗復加㝠心成老鶴肝腑蒸烟霞胡為<lb/>
功名際静躁雲泥差<lb/>
常喜黄居宷妙絶寫鵰鶚狐狸偶相值伏竄愁擊搏我<lb/>
時亦少年不覺指拳握誓當踏青雲當路洗姦惡邇來<lb/>
不自堅壯志隨年薄毎登萊衣堂睠睠霜縑鶴<lb/>
<pb n="KR4d0443_WYG_001-19b"/>
衛懿公好鶴華寵使乗軒鶴慘不為樂戰士生怨言賈<lb/>
侯蓄畫鶴持巻求佳篇詩流喜題詠不盡主人賢所好<lb/>
良一爾是非何其偏所養非所用國君豈宜然賈侯偶<lb/>
閒適雅興在林泉一見物寓意寜為物所牽新詩與佳<lb/>
畫過眼皆蹄筌<lb/>
　　　題陶令歸來圖<lb/>
富貴豈不榮憂勞亦多端賤貧固枯槁閒適有餘歡誰<lb/>
能悦口體不令心思安田園日成趣廬舍亦粗完天爵<lb/>
<pb n="KR4d0443_WYG_001-20a"/>
足自貴奚必趙孟官盤餐有肴簌兒女復團欒得酒覔<lb/>
隣叟真率無欺謾徑醉任去留有時遺巾冠笑傲日月<lb/>
長俯仰天地寛畫師契余心掩巻重開觀他時營别業<lb/>
但愧雙鬢皤<lb/>
　　　五月十九日過嶺<lb/>
燕城望居庸絶壁青挿天行行上北口平田失危顛燕<lb/>
郊入地底俯見蒼蒼烟北轅天際山髙髙與雲連行行<lb/>
復行行既至乃坦原一川復一山南望肖深淵登陟六<lb/>
<pb n="KR4d0443_WYG_001-20b"/>
百里形勢一如前盤盤阨孤嶺峭折一巍然隂陽限南<lb/>
北祝融淡無權我來屬朱夏衣薄思絮綿上黨天下脊<lb/>
始知非公言秦中據上流管見乃爾偏北辰天柱髙寒<lb/>
風送攀縁茫茫瞰中夏窈黒堕九泉牛羊散山腰細草<lb/>
青芊芊草浄下馬憩香軟勝罽氊隂崖萬古氷凍老何<lb/>
頑堅風土變雄勁童稚能控弦土俗入四月竈釡火不<lb/>
燃鍾乳滿巵卮長飲鯨吸川民淳静無事金革業所専<lb/>
上馬視千里迅速能周旋女人善勤勞車服手自全食<lb/>
<pb n="KR4d0443_WYG_001-21a"/>
淡復功苦何者為妖妍嬰兒奈寒餒有母不求憐家法<lb/>
永傳守不為風俗遷强猛自天禀搏擊同鷹鸇緬懐㑹<lb/>
河戰事往將百年金兵四十萬敗甲遺河壖寒沙埋戰<lb/>
骨永為蔓草纒區區江漢人孱懦何拳拳退然弗勝衣<lb/>
坐馬不敢鞭徙死無出郷出鄊憂食眠憑誰語宋人毋<lb/>
誇能戍邉王事有期程顧覽難遲延穹廬見張燈牧兒<lb/>
聲呼傳投宿撫州驛驛轡何翩翩<lb/>
　　　題文湖州墨竹<lb/>
<pb n="KR4d0443_WYG_001-21b"/>
此君固娟静變動亦多神蕭然文湖州相對清無塵開<lb/>
軒罷琴書寫此含風真苦節傲氷雪不受烟雨昏静香<lb/>
妬幽獨恥與凡卉隣東坡慎許可屢見詩與文此幅良<lb/>
得意書名遺後人葉葉如有聲勢欲凌秋旻時無好事<lb/>
者悦目桃李春斯人不再得縑素何足珍佳哉兩横枝<lb/>
影落蒼梧雲<lb/>
　　　宿兖州廨<lb/>
方城二十里居民不十家荒涼無肆市何者謂喧譁斷<lb/>
<pb n="KR4d0443_WYG_001-22a"/>
碑荆棘中欹傾見州衙白晝走狐兎牕户灌莽遮循例<lb/>
聚父老勸諭勤桑麻俯首聴誨言口從力不加民時苟<lb/>
不奪學稼寜有差種樹郭槖駝笑我辭浮誇衆散日已<lb/>
夕庭槐鬧寒鴉<lb/>
　　　題閴然子劉大用草蟲圖<lb/>
草蟲固㣲物思態紛不同劉侯乗戯墨寫生善形容依<lb/>
依敗荷枝蕭蕭霜菊藂拳聫寒鷺雨飄揺秋蝶風物物<lb/>
適其適熈熈生意濃翻嗤造物拙神御匪専攻一一欲<lb/>
<pb n="KR4d0443_WYG_001-22b"/>
題詠但恐辭源窮可憐畫家手虚費摹勒功絶藝固可<lb/>
嘉纎巧非神雄何時風雨筆雲海隨飛龍<lb/>
　　　題徐熈草蟲圖<lb/>
枯枝露蜂房氣脉元通閉嘗觀蜂作室煦煦吐元氣連<lb/>
房含化育衆𦙍懸一蔕行人不敢傍毒螫須急避螻蛄<lb/>
生糞壌欲雨暫游詣皇皇即求穴失土失依庇修角兩紛<lb/>
争角抵如猛厲元甲不自振時為羣蟻斃螽斯色尚黄<lb/>
青衣亦同類寡儔不能災辦作兒女戱蜻蜓何輕浮㸃<lb/>
<pb n="KR4d0443_WYG_001-23a"/>
水起還墜時於枯棘尖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>立張兩翅秋蟬罷㺯丸脱殻<lb/>
鳴得意寒露一朝重閉吻僵仆地雙雙金粉蝶乗風誇<lb/>
秀麗花隂困午陽賦分亦柔脆烏紅名鬼蝶忽去忽復<lb/>
至不立醸蜜功竊食羣芳味朱蜓衣朱衣漫不知稱謂<lb/>
追逐蜻蜓飛衆同矜獨異山蜂容聲惡黄巾曵元袂時<lb/>
將良馬逐强暴凴觜利徐熈本工畫觀物得情致我言<lb/>
非佳詩詠物豈無為擾擾區中人一一自標置姦黠侮<lb/>
庸愚賤貧慙顯貴奄忽百年身經營望千嵗甘為造物<lb/>
<pb n="KR4d0443_WYG_001-23b"/>
弄抗顔勞知慧出言言濟時立功功盖世升髙不能廻<lb/>
危機不知畏萬物一芻狗掩巻増歎喟<lb/>
　　　題盧仁美友敬堂<lb/>
以身視四支支痛身不安四支各相視彼痛我何闗有<lb/>
物毒一支左右互防攔而云不相親此語何凶頑萬類<lb/>
本一氣况在同胞間詩人詠脊令兄弟當急難風俗日<lb/>
薄惡手足相摧殘父母宛在堂離析何厚顔不意衰習<lb/>
餘友敬見一斑誰當發薦章旌表光門䦨<lb/>
<pb n="KR4d0443_WYG_001-24a"/>
　　　省掾王直卿雙親皆八十<lb/>
天下為子心皆願親夀長怙恃兩無恙孝哉藤州王晨<lb/>
午具甘㫖夏冬問炎凉深愛見婉容養志恐有傷父母<lb/>
同八十歩履偕康强四海知名士輻輳投慶章親心日<lb/>
悦豫千載未易量十年一拜賀新詩塞髙堂徧刻東山<lb/>
石百世垂清光親夀當幾何東海生麻桑<lb/>
　　　題謝才卿母八十詩巻<lb/>
養子望成立三鳳皆青雲事親祈夀考八十健且神慈<lb/>
<pb n="KR4d0443_WYG_001-24b"/>
孝志兩遂庭草亦歡忻蔬水不戚戚况復鼎食珍剪髪<lb/>
有餘樂兒輩今搢紳藹藹一堂上和氣蒸四隣賛歎可<lb/>
生福斯言最真淳清議豈易得看取題詩人<lb/>
　　　題張夢符亷訪臨淡㳺三友圖應劉清叔之索<lb/>
　　　　詩也<lb/>
清叔抱髙節嵗寒梅竹松何人解幽意蕭然寓軒翁汗<lb/>
簡索評題意謂臭味同適當雨雪天姑射挾兩龍清艶<lb/>
入神畫定非桃李容何時逢二妙醉歌松雪中作詩弔<lb/>
<pb n="KR4d0443_WYG_001-25a"/>
林逋字字梅花風<lb/>
　　　題趙大年小景<lb/>
髙堂畫巨壁塗抹費青紅麤惡映疎濶刺眼増凡庸趙<lb/>
侯善涵蓄六合盤心胸合權峙雄嶽毫髪分林叢相去<lb/>
不寸許雲山千萬重夢覺屏倚枕放眼瀛海空正如米<lb/>
芥粒潜納横天龍俗筆漫張大客氣誰為雄<lb/>
　　　宿東平府廨廨近庫藏巡鈴徹曉夢囬枕上有<lb/>
　　　　感而賦<lb/>
<pb n="KR4d0443_WYG_001-25b"/>
衰老苦夜長卧乆不成寐鈴鐸響終宵巡警足嚴偹重<lb/>
門仍擊析今古不能廢嗟嗟盜賊心刑威了不畏人生<lb/>
本定分温飽豈易遂腸有藜藿充體獲毛褐蔽此外復<lb/>
何求甘死于不義何當富而教各各安所值無問公與<lb/>
私外户皆不閉<lb/>
　　　宿漁棠<lb/>
魯南三百里小邑名漁棠緬懐臧哀伯忠諌有耿光理<lb/>
到誠懇至萬世箴禽荒大字當書紳佩服不可㤀惜哉<lb/>
<pb n="KR4d0443_WYG_001-26a"/>
魯隠公諱疾甘膏肓文過稱畧地不知過彌彰先是穆<lb/>
天子轍迹遍八荒不聞一直言懐古令人傷到今二千<lb/>
載兹道空茫茫<lb/>
　　　宿潭口驛<lb/>
蓬蒿荆棘中茅茨十餘屋驛人敬官長邀迎留止宿酒<lb/>
薄不堪飲夜暗薪代燭借問少人烟無人來卜築亦匪<lb/>
逃移多國初殄兵毒休養生息恩百年不易復側耳聞<lb/>
斯言無寐到天旭<lb/>
<pb n="KR4d0443_WYG_001-26b"/>
　　　登燕城南憶田園有感<lb/>
臨髙瞰流俗擾擾困奔競貴賤雖殊途究竟均害性蟻<lb/>
穴蜂衙邉大窟豨牢並我本淡蕩人壯齒愜閒静一官<lb/>
偶拘縳黽勉雜紛鬨鄊夢遶林泉南望徒引頸松篁映<lb/>
牕户蘭蓀夹堦徑山田卒嵗寒教子了家政世事不投<lb/>
耳心逸身寡病有酒隨量飲作詩以情稱適意于百年<lb/>
俯仰一從命兹意何當遂霜雪忽滿鏡悠悠下城顛又<lb/>
堕黄塵穽<lb/>
<pb n="KR4d0443_WYG_001-27a"/>
　　　郭西卜宅聞嗣子以鄰墻未定有感而作<lb/>
匹夫争畆宫羣雄争四海萬古同一争奚較細與大聖<lb/>
人中天立所性良不在樂哉顔子心安有身口害<lb/>
　　　登歴下文廟郁文堂<lb/>
科舉誠陋學在我猶餼羊去道固云逺尚有談文章邇<lb/>
來併是廢人心悉倀倀學校雖粗設虚楹照空廊朔望<lb/>
香火冷老雨淋欹墻教官窘生理日求餬口糧後學豈<lb/>
不繁儒名行工商小慧落胥吏愚鄙趨耕桑大黠巧干<lb/>
<pb n="KR4d0443_WYG_001-27b"/>
禄庸懦老村庠衰風不自振例為饑寒忙天恩本優渥<lb/>
差税徴未嘗所乏在勸激遂使賢愚龎人材日凌替聖<lb/>
學何微茫我豈私同儕所係為時傷州縣四三員字不<lb/>
辨張王判署尚未聞牧民豈知方養賢道既廢選官路<lb/>
宜荒共治二千石何處求賢良絃誦杳無聞嗟㢤郁文<lb/>
堂<lb/>
　　　客荆南三年出入唯一馬近以病死戯作此語<lb/>
齊景馬千駟愛駒心未盈山谷量牛馬亦有爾朱榮胡<lb/>
<pb n="KR4d0443_WYG_001-28a"/>
子官南方一馬何零丁今晨以病殂家僮走嗟驚呼童<lb/>
前致辭爾心宜少寜莝秣不苦勞廢眠起寒更望我官<lb/>
職髙裘馬頗肥輕結駟復連騎揚鸞應和鈴我豈無是<lb/>
心義命難稱情杕䇿謁軍門雲臺儼圖形騎驢三十載<lb/>
以詩了平生賦分有厚薄造物持權衡畜馬與畜徳各<lb/>
求千載名徐歩以當車吾亦不徒行<lb/>
　　　哭挽左丞張公<lb/>
聖賢不易合千載一相逢中統開至治皇皇仰羣公都<lb/>
<pb n="KR4d0443_WYG_001-28b"/>
俞吁咈間稷契映䕫龍相君當是時雅量得中庸獻替<lb/>
恊聖意寤寐懐貞忠薦賢若不及汲引言路通中外杞<lb/>
梓材盡出培植功養民務速富建䇿司大農惜無龔黄<lb/>
守善政莫我從出貳栢臺政庸懦凛生風所用多亷直<lb/>
簠簋皆飭容晚節佐樞府軍實自披窮年耆志未衰白<lb/>
髪照丹𠂻聖情日虚佇嫵媚恩益隆豈期不愸遺遽爾<lb/>
夢奠凶相君去無憾哀榮全始終一時登龍客忍見門<lb/>
巷空我非感私恵哀與士民同𦵏不獲執紼謚不與褒<lb/>
<pb n="KR4d0443_WYG_001-29a"/>
崇碑墓與志幽有言漫填胸千里聞訃音老我涙横縱<lb/>
夢中時通道哭奠若堂封<lb/>
　　　哭亷相平章<lb/>
間氣何所寓感之生異人卓越趨向髙舉足踏青雲汪<lb/>
洋器宇濶滄海無涯津一命領方伯再命當大鈞許身<lb/>
不輕淺要接伊傅隣心為知己盡仰答堯舜君讀書知<lb/>
聖學不染章句塵執政履王道功利奚足云志不在一<lb/>
時樹業垂千春愛士慎許可門滿王佐賔譽望星斗重<lb/>
<pb n="KR4d0443_WYG_001-29b"/>
飲食寒士貧屢空常晏如所念憂飢民深嚴後樂堂寤<lb/>
寐思經綸濟海横巨航蘇旱霏甘霖禮樂統刑政咳唾<lb/>
期一新奮乎百世下再復唐虞淳二䜿何許來醫和術<lb/>
無神沈綿竟不起天意誰能詢生之豈無故奪去良有<lb/>
因九原不可作慟我淚沾巾我車匪徒出沙路日荆榛<lb/>
</p>
<p>
</p>
  </div>
</body>
</text>
</TEI>
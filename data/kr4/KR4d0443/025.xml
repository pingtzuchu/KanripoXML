<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻二十五</head>
    <p>
<pb n="KR4d0443_WYG_025-1a"/>
欽定四庫全書<lb/>
　紫山大全集巻二十五　　元　胡祇遹　撰<lb/>
　　語錄<lb/>
聖人孰師乎曰天何以見之以言行而知之巍巍乎惟<lb/>
天為大惟堯則之惟天之命於穆不已文王之徳之純<lb/>
亦不已北辰居而衆星拱之無為而治者其舜也歟仲<lb/>
尼上律天時下襲水土子思之著中庸論至誠無息則<lb/>
與天地參孔子之繫易大象之辭皆法天而行至於聖<lb/>
<pb n="KR4d0443_WYG_025-1b"/>
人之制禮作樂號令刑賞設官分職一云為一政事大<lb/>
小隠顯無不順天以立法但庸人所見以為出於聖人<lb/>
之私意豈知道之大原散而為萬事無一不出於天哉<lb/>
天能生之成之而不能訓之教之此天之所以生聖人<lb/>
也故曰惟辟奉天又曰事父孝故事天明事母孝故事<lb/>
地察天地明察神明彰矣又曰致中和天地位焉萬物<lb/>
育焉<lb/>
聖人如天地散而為萬化小成小而大成大雷厲而風<lb/>
<pb n="KR4d0443_WYG_025-2a"/>
蜚雲蒸而雨霈巨而江河之流淵海之瀦山岳之峙細<lb/>
而蟲鳥之飛走草木之榮悴文秀無窮體貌殊異生生<lb/>
化化罔有窮盡然而天地萬古自若無一毫之損益常<lb/>
人之學聖人者千岐萬徑東西南北徧厯周覽然後至<lb/>
於京師而㑹其有極歸其有極<lb/>
人之為學初則沿流以討源因枝以求本中則併羣流<lb/>
而為大流舎繁枝而合大枝終則得源得本挈領以穿<lb/>
衣提綱而張網一本萬殊有綂而不紊矣聖人則不必<lb/>
<pb n="KR4d0443_WYG_025-2b"/>
如是便得源本提挈乎萬殊萬變故變而不困見凡民<lb/>
之不能生者不能有始便有卒故博之以文俟其功夫<lb/>
既到然後約之以禮故小學者大學之枝流餘裔大學<lb/>
者本源綱綂以收小學之成功故孟子曰堯舜之道孝<lb/>
弟而已葢由孝弟而後可以至堯舜欲為堯舜而不從<lb/>
孝弟是猶適楚而北行所謂本源枝流者甚不難辯天<lb/>
命本源也二氣五行是也人受天命而為性率循天與<lb/>
之性而行是謂之道以其夫婦父子兄弟長幼朋友君<lb/>
<pb n="KR4d0443_WYG_025-3a"/>
臣人倫之分莫不各有自然之理當行之路所行之路<lb/>
雖殊性與命則一也隨其職分而盡夫五常之性也以<lb/>
殊觀之是謂枝流譬如大江豈有二源千流萬派各各<lb/>
不同不謂之江可乎一心身也而有五臓六腑眼耳鼻<lb/>
舌四肢百體皮膚毛髮不屬乎心身可乎愛一肢而惡<lb/>
一肢雖虎狼無是心也故曰無尺寸之膚不愛焉則無<lb/>
尺寸之膚不養也此心天下之心也此道天下之道也<lb/>
非我一已之獨得私也人惟有我故有彼此之間私一<lb/>
<pb n="KR4d0443_WYG_025-3b"/>
已而昧大公所以不仁不仁則無禮無義無信原其受<lb/>
病不知故也不學則不知故大學以格物為八目之首<lb/>
聖人生知以身先之以開瞽聾以警昏昧故聖人為萬<lb/>
世之師是謂之教<lb/>
人之觀物不過源委幹枝一本萬殊萬殊一本同歸殊<lb/>
塗一致百慮由愽以求約自約以求愽一綱萬目萬目<lb/>
一綱同而異異而同如是而已所以不明者自有此身<lb/>
日日目覩而不致思耳但以一木觀之根幹者太極也<lb/>
<pb n="KR4d0443_WYG_025-4a"/>
一也甲坼枝分者兩儀也兩枝各生兩孫枝者四象也<lb/>
四孫枝又各生兩枝八卦也復加生三倍則六十四卦<lb/>
也兩兩而加至于百千萬億之無窮者萬象萬物萬事<lb/>
萬慮此非一本而生萬殊萬殊而綂于一本者與若能<lb/>
如是而觀不惟一木萬物皆然人之身心尤為分明故<lb/>
曰天下一家也萬民一民也億萬心一心也人能盡已<lb/>
之性推而盡人物之性亦舉而措之也故曰不知足而<lb/>
為屨我知其不為蕢也是天下之足同一已之足也心<lb/>
<pb n="KR4d0443_WYG_025-4b"/>
胡不然故曰理一而分殊後世為學者不能如是而觀<lb/>
物如是而處事兼愛則至于無父為我則至于無君讀<lb/>
書為學則愽而不知其要泛泛外求外馳而不知萬物<lb/>
備于我不知心為太極心為君主心為萬理之源心為<lb/>
萬室之城郭安宅四海雖廣兆民雖衆百千萬世前我<lb/>
後我雖逺雖遥不出我一心<lb/>
天地即聖人也聖人即我我即聖人故曰思曰睿睿作聖聖<lb/>
則天矣堯舜禹湯文武周公知天也凡民不知天不率性也<lb/>
<pb n="KR4d0443_WYG_025-5a"/>
從氣稟之偏有我之私而不知其非者也至于象數一<lb/>
者十之始十者一之終十者一之積一者十之本始全<lb/>
體也十百千萬一之衍也一之用也萬象一象也故曰<lb/>
萬物一五行也五行一陰陽也陰陽一太極也纔有太<lb/>
極萬象已具于其中散而為萬物物各具一太極而綂<lb/>
萬殊也小大洪纎物莫不然何謂才有太極而萬理已<lb/>
具請以雞卵觀之其初一氣耳氣化為水水凝而皮肉<lb/>
毛骨四肢百體咸備以生成觀之似有先後次第以理<lb/>
<pb n="KR4d0443_WYG_025-5b"/>
觀之豈非已具于一理二氣交感之初歟<lb/>
萬國一國也萬家萬身一家一身也億萬嵗一嵗也一<lb/>
嵗一日也故萬事一理旣分而為萬不得不謂之萬殊<lb/>
其實一之分也一之積也<lb/>
聖人之言簡非簡也理巳備矣後人不能通曉而擴充<lb/>
之耳凡讀聖經便當展轉推擴千迴咀嚼義理儘無窮<lb/>
矣聖人觀天地便能知萬物故曰見其禮而知其政聞<lb/>
其樂而知其徳天地尚不能違而况于人乎觸一理而<lb/>
<pb n="KR4d0443_WYG_025-6a"/>
萬理具見值一事而萬變莫逃見其物理事情得必如<lb/>
是不學無識之人無理之言亦能搖惑伏羲之畫八卦<lb/>
非簡也文王周公孔子之衍易憂後人而為之注解也<lb/>
孟子曰誦其詩讀其書不知其人可乎言心聲也有徳<lb/>
者必有言有言者不必有徳又曰論篤是與君子者乎<lb/>
色莊者乎又曰始吾于人也聽其言而信其行今吾于<lb/>
人也聽其言而觀其行孟子曰我知言詖辭知其所蔽<lb/>
淫辭知其所䧟邪辭知其所離遁辭知其所窮易曰吉<lb/>
<pb n="KR4d0443_WYG_025-6b"/>
人之辭寡躁人之辭多誣善之人其辭游失其守者其<lb/>
辭屈孔孟前後因言觀人所合如此所不同者又如此<lb/>
學者亦有說乎孔子之論心徳本也言辭末也舉輕重<lb/>
而言也要之影隨形響形聲不可誣也陽虎曰為仁不<lb/>
富矣為富不仁矣亦偶中而巳平生善言止此二語若<lb/>
每言皆如是則非陽虎矣故曰不以人廢言有言者不<lb/>
必有徳宰我長於言語間有血氣所勝不能副其言故<lb/>
孔子深警之曰於予與改是若以一二善言取人則非<lb/>
<pb n="KR4d0443_WYG_025-7a"/>
也若觀著書立言如荀揚之徒則其心不能掩矣既不<lb/>
能與前同時不因言以求其心如之何則可<lb/>
欲見聖人賢人各各氣稟當於論語聖賢問答一一體<lb/>
認各各自見聖人化人如天地鉅細生成照人如日月<lb/>
妍醜呈露知人如鬼神蓍龜吉凶禍福無有不應凡門<lb/>
人來問先見徹本人氣稟短長就所問之事所受之病<lb/>
引導開發感悟而針藥之故病去而平復試於問仁問<lb/>
孝問崇徳問徙義問為邦問政問患盜問使民敬忠以<lb/>
<pb n="KR4d0443_WYG_025-7b"/>
勸問禮樂問前知問鬼神問生死問為學一切無窮小<lb/>
大不一之問外人視之若泛應若該博不一以聖人化<lb/>
物之功觀之切應而切當不一而一非若後人記問口<lb/>
耳以為師本草内檢藥方册内求方而治病比也<lb/>
惟聖人能兼所養養性情養口體本末兼備不以小害<lb/>
大不以大忽㣲喜怒哀樂發而中節以養情性非禮不<lb/>
視聽言動以養徳節飲食省嗜欲慎起居出處以養口<lb/>
體讀書學道以養才能此身之中無一物不得其養不<lb/>
<pb n="KR4d0443_WYG_025-8a"/>
動聲色觀感而化内以榖子孫外以及天下後世然則<lb/>
踐形之任豈容易哉聖人所以戰戰兢兢日慎一日任<lb/>
重而道逺良以此也人惟不自省察故不知不是仰不<lb/>
知愧俯不知怍縱情極欲喪徳殺身死而不悟哀哉曽<lb/>
子所以一日三省豈虚言哉至於庸人當一時而三省<lb/>
一出言一云為而三省庶幾可以成人能自知非尚不<lb/>
能改况自是而不知其非者耶<lb/>
出則事公卿入則事父兄喪事則不敢不勉不為酒困<lb/>
<pb n="KR4d0443_WYG_025-8b"/>
徳之不修學之不講聞義不能徙不善不能改是吾憂<lb/>
也我非生而知之者好古敏以求之者也十室之邑必<lb/>
有忠信如丘者焉不如丘之好學也若聖與仁則吾豈<lb/>
敢抑為之不厭誨人不倦發憤忘食樂以忘憂吾嘗終<lb/>
日不食終夜不寢以思無益不如學也吾十有五而志<lb/>
于學三十而立四十而不惑五十而知天命六十而耳<lb/>
順七十而從心所欲不踰矩吾少也賤故多能鄙事凡<lb/>
聖人之一語黙一起居一飲食衣服或燕居居鄉黨在<lb/>
<pb n="KR4d0443_WYG_025-9a"/>
朝廷宗廟遇人接物無非率性循理與天同徳者語孟<lb/>
六經中稱聖人者皆當一一附此條下今未詳備略舉<lb/>
此數端以備遺忘<lb/>
窮理則盡性盡性則知命易也者知命之書也命不止<lb/>
于死生壽夭貴賤貧富吉凶得失在天則為命人受之<lb/>
則為性事物得之則為理人之修身處事而得其宜則<lb/>
為義知義理之精㣲不失其宜則謂之知命然則舎義<lb/>
理得失而言命非知命者也今之問卜者是也<lb/>
<pb n="KR4d0443_WYG_025-9b"/>
莫非命也惟聖人為能順受故取其天之與我者而不<lb/>
取其天之不與我者五福萬善天豈靳靳哉氣數之偶<lb/>
合而定或厚薄或偏全物既得之天亦不能移之人惡<lb/>
得而好惡取舎于其間哉以孔子之聖雖執鞭之賤知<lb/>
不可求而有從吾所好之欲苟少自負曰以吾之徳之<lb/>
才中天下而立定四海之民吾亦能之吾當之若是則<lb/>
非聖人矣然而皇皇四方者求道之行非求富貴也道<lb/>
之行與廢有數存焉聖人亦巳知之但不可以知其不<lb/>
<pb n="KR4d0443_WYG_025-10a"/>
能行而坐視焚溺漠然而忘情也雖然聖人豈嘗孜孜<lb/>
矻矻而固必哉聖人之所急者取天之所與修徳垂訓<lb/>
開羣賢治後世澤不施于一時而道濟于無窮此聖人<lb/>
之知命也故君子不可以不知命則天之與我不與我<lb/>
者先自䝉昧不知取舎失其固有而强求其必不可得<lb/>
立徳立功立言三者俱不克就生無所立死無所聞悲<lb/>
夫<lb/>
富貴者人之所大欲也明乎富貴之為物與夫得失之<lb/>
<pb n="KR4d0443_WYG_025-10b"/>
理則安泰而不惑使為惡而得富貴惡不可為也使為<lb/>
善而不得富貴吾之不得是為善之不至也善固我之<lb/>
所當為豈為富貴而為之貧賤而不為哉使富與貴俱<lb/>
不出于為善為惡然則亦偶然儻來而係乎命爾係乎<lb/>
命則才智作為無與焉人以材智勝天而不安于命是<lb/>
亦妄人而已矣或曰父母老家貧則如之何曰與其不<lb/>
義富貴貽父母之憂曷若啜蔬飲水而盡其歡<lb/>
人之貴賤貧富賢愚壽夭所係者不一貴賤則係乎地<lb/>
<pb n="KR4d0443_WYG_025-11a"/>
位亦係乎時運繼世而有天下天之所廢必若桀紂故<lb/>
仲尼伊尹周公不有天下此地位之所係秦以無道失<lb/>
天下漢興高祖以匹夫諸臣亦皆屠沽給裘蹶張之流<lb/>
此時運之所係賢愚則係乎氣稟之清濁壽夭則係乎<lb/>
氣稟之厚薄此二者以常理言之若遇變則又在遇之<lb/>
重者<lb/>
為學莫先乎窮理理明義精則智及之仁守之性情中<lb/>
正和平發而為言語則成章措之於事業則中節而事<lb/>
<pb n="KR4d0443_WYG_025-11b"/>
治無所處不當窮理者明辨其是非成敗邪正之所以<lb/>
然事事物物莫不各有自然之理人自不察耳選擇前<lb/>
人文字亦窮理之一也吕東萊文鑑甚不滿朱文公意<lb/>
去取不當故也且如梅聖俞河豚詩歐陽公始為稱賞<lb/>
曰只為頭四句河豚在吾目中朱文公以謂此詩乃似<lb/>
上人門户罵人祖罵人父不見好處葢謂少温柔中和<lb/>
之氣只見一片怒罵之氣耳東坡豆粥詩元遺山斷以<lb/>
為非坡語乃律賦歌括耳亦選入文鑑宋朝一代文章<lb/>
<pb n="KR4d0443_WYG_025-12a"/>
只為頭一篇五鳯樓賦巳不足道朱文公亦曰當時為<lb/>
别㝷不得且教壓巻本欲光國適足以辱國至於文選<lb/>
之首兩都文粹之首含元殿亦何足以取法踵佻襲陋<lb/>
在鉅儒猶不免况餘人乎漢唐之追紹三代君徳相業<lb/>
聲明文物豈在城郭宫室游獵富庶而巳耶孔子之稱<lb/>
唐虞後賢之稱三王奚在游辭夸詫若是之淫靡耶<lb/>
易曰知幾其神乎幾者動之㣲吉凶之先見者也余謂<lb/>
幾也者始也一事必有始始必有善有惡善則福伏之<lb/>
<pb n="KR4d0443_WYG_025-12b"/>
惡則禍伏之禍福之應或頃刻日月或數嵗或一世數<lb/>
世雖遲速之不同而事幾巳伏于其始矣故曰始其幾<lb/>
也葢安者危之機治者亂之機在人之注措何如耳若<lb/>
夫天變氣運之數請置而勿論且以人事明之秦自孝<lb/>
公用商鞅急功利繼以雄暴殺戮一天下而又守之以<lb/>
不仁殊不知天道好還物壯則老所謂人心壞風俗敝<lb/>
羣聚相應屠割分裂滅宗絶祀之幾已伏于其身特發<lb/>
于三十六年之後耳漢有天下廣封宗子賜地千邑濶<lb/>
<pb n="KR4d0443_WYG_025-13a"/>
畧古制殊不知末大必振尾大不掉七國謀叛之㡬巳<lb/>
伏于其中矣故聖人之悉理明度世審立一政行一事<lb/>
利有所不謀功有所不計不敢苟且恐形跡一立如粟<lb/>
種之在地幾應時而發矣故見履霜則有堅氷之戒觀<lb/>
垢卦之初爻則曰羸豕孚蹢躅繫于金柅知其幾之不<lb/>
可萌也善夫先儒之言曰明主處廟堂之上獨觀萬化<lb/>
之原銷患于未萌也虞書聖賢之相戒曰一日二日萬<lb/>
幾可不慎哉可不戒哉聖人精宻物理氣機之學老師<lb/>
<pb n="KR4d0443_WYG_025-13b"/>
宿儒尚不能知况于他人乎為人臣者務一時之俊快<lb/>
雷厲風飛殊不知禍福之幾展轉激發有不可禦者矣<lb/>
為人君為人臣不可以不學正為此也然則古人格物<lb/>
致知彰往察來視于無形聽于無聲之學豈虚言哉<lb/>
學不出于窮理窮理莫難于見幾見幾莫難于勇決讀<lb/>
書而不窮理窮理而不見幾見幾而不勇決直情徑行<lb/>
犯機觸禍學能増智反以愚人學何罪焉不善學耳世<lb/>
之讀易者以前知為先務易固前知之書也顧學之者<lb/>
<pb n="KR4d0443_WYG_025-14a"/>
何如也京房學易則知人而不能知已謂之知易可乎<lb/>
易曰履霜堅氷至羸豕孚蹢躅繫于金柅至于八月有<lb/>
凶先甲三日後甲三日先庚三日後庚三日其亡其亡<lb/>
繫于苞桑負且乗致寇至三百八十四爻無非前知聖<lb/>
人何能若是耶窮理見幾而巳窮理有道乎曰有睫在<lb/>
眼前人自不察耳萬物萬理一言以蔽之陰陽消長而<lb/>
巳一消一長吉凶已著君子見㣲知著振衣不俟終日<lb/>
審于去就惟二疏為能之論至于斯二疏知易京房不<lb/>
<pb n="KR4d0443_WYG_025-14b"/>
知易然則殺身成仁徒虚語歟不然任比干之責無可<lb/>
去之理不敢計其功全吾心而不愧殺身可也比干豈<lb/>
不知幾哉義理之不可免也二疏比干易地則皆然<lb/>
看書者格物致知之要道也中間萬理無窮最當先格<lb/>
者在乎識人學也者效古人之所為耳不識古人好處<lb/>
則不知已之所短不見已之不是識人最為難事莫親<lb/>
于父子夫婦兄弟師友君臣試為之問曰汝父如何人<lb/>
汝子如何人為父者不知其子為子者不識其父以至<lb/>
<pb n="KR4d0443_WYG_025-15a"/>
于夫婦昆仲君臣師友皆然日相親炙尚不能識千載<lb/>
而下氣稟凡庸聞見習俗衰薄淺陋一身不能自曉自<lb/>
律格物之學廢切問近思畧不用功而曰我識伏羲神<lb/>
農黄帝堯舜禹湯臯䕫稷契文武成康伊傅周召孔孟<lb/>
不亦難哉明敏者不過誦其遺言觀其行事務筆舌而<lb/>
資談鋒耳然則何以能識曰莫若求已之所短知已之<lb/>
所短則知古人之所長堯舜禹湯文武周公能如是我<lb/>
不能如是從人之是舎已之非凡我所好所樂比方古人<lb/>
<pb n="KR4d0443_WYG_025-15b"/>
與我同乎曰不同我之所能所不能者比方古人與我<lb/>
同乎曰不同不同則我之好樂者不言而知其非我之<lb/>
不能者不言而知其是且如讀堯舜二典堯能欽明文<lb/>
思安安允恭克讓光被四表格于上下克明俊徳於變<lb/>
時雍舜能濬哲文明温恭允塞𤣥徳升聞諸艱底績孔<lb/>
子温良恭儉讓綏斯來動斯和我皆不能豈不自知勉<lb/>
勉焉努力而學之日就月將譬如行路期于必到所指<lb/>
之地有進而無退死而不巳持此志也以往所謂勉强<lb/>
<pb n="KR4d0443_WYG_025-16a"/>
而行之雖未能遽至則日亦近矣<lb/>
致知必當格物格物莫若讀書讀書莫若近思何謂近<lb/>
思近莫近于吾身天地聖人萬物之所有者吾身皆有<lb/>
之故曰萬物皆備于我矣千萬人之心身一人之心身<lb/>
也千萬家之人倫家道一人之人倫家道也物之心性<lb/>
不異於人人之心性不異于物故曰盡其心者知其性<lb/>
也知其性則知天矣又曰能盡已之性則能盡人之性<lb/>
能盡人之性則能盡物之性能盡物之性則可以與天<lb/>
<pb n="KR4d0443_WYG_025-16b"/>
地參矣故曰了得一萬事畢一者我也自近以及逺自<lb/>
内以及外自下以及高自本以及末理之必然者也故<lb/>
曰君子多乎哉不多也此聖人戒人騖外以忘内舎已<lb/>
以求人葢不知身外無道性外無物世之人讀書萬巻<lb/>
辯若懸河自謂無不知無不明解經談道說古論今無<lb/>
不通曉一一效其言行鑑裁中節者十不二三所中者<lb/>
皆偶然耳以此觀之謂之博學則可謂之自得則未也<lb/>
聖人見象以明理所謂目擊道存也葢有象則有是理<lb/>
<pb n="KR4d0443_WYG_025-17a"/>
必然之道也象與理一也非二也象顯于外者也理蔵<lb/>
于内者也孔子曰若由也不得其死然孟子曰死矣盆<lb/>
成括葢有是理而後有是象一以行行以一小有才是<lb/>
氣是志藴于胷中發見于四體見于四體者象也藴于<lb/>
胷中者理也故曰中和積中而英華發外未有有諸内<lb/>
而不形諸外者也此聖人觀象以明理見吉凶禍福于<lb/>
未來豈若妄猜奇耦流于術數之學也哉故曰至誠之<lb/>
道可以前知亦皆窮理盡性積學之所致也<lb/>
<pb n="KR4d0443_WYG_025-17b"/>
天地之變易<hi>消息盈虚盛衰消長皆在其中</hi>亦甚明顯以示人人自不<lb/>
察耳日月出沒南北流轉雨露霜雪之生殺草木鳥<lb/>
獸之榮枯孕育四時之元亨利貞飛走動植之性情<lb/>
强弱善惡四夷中國人民之嗜好不同五方風土之異<lb/>
宜六氣之不及太過聖賢愚不肖之不齊君子小人<lb/>
之相反是孰使之然哉此二氣之良能鬼神之功<lb/>
用學者格物能自近而及逺積小以至大取此以喻彼<lb/>
積日累月則理無不明義無不精矣自吾一身一家而<lb/>
<pb n="KR4d0443_WYG_025-18a"/>
推之天下此自近而及逺也自一晝一夜積而為嵗雖<lb/>
前吾太古後吾無窮亦可得而知此自小而至大也人<lb/>
惟不知切問近思之功好高慕逺鑿虚駕空學博而無<lb/>
成終身由之而不知道<lb/>
致知力行非是二事知所當行行所已知如鳥之兩翼<lb/>
不可偏廢格物而致吾之知便合力行譬如讀書將古<lb/>
人為子為臣為弟為友之理之義見之明知之盡即隨<lb/>
所職便要孝悌忠信孝之節目深愛愉色婉容承意先<lb/>
<pb n="KR4d0443_WYG_025-18b"/>
志幾諫諭父母於道嚴威儼恪不敢見於容辭冬溫夏<lb/>
凊昏定晨省侍膳問安養則致樂病則致憂喪則致哀<lb/>
祭則致嚴以至於持身立徳將為善思貽父母令名必<lb/>
果將為不善思貽父母惡名必不果一出言一舉足不<lb/>
敢忘父母父母全而生之子全而歸之凡虞舜曽參聖<lb/>
賢為子之道一一企及不至則怨艾懲創直至無欠餘<lb/>
終身而慕斯可矣為臣為弟為友亦當如是庶幾謂之<lb/>
為學<lb/>
<pb n="KR4d0443_WYG_025-19a"/>
為學要識體用體用分明則内外不差工夫有序而日<lb/>
進五性萬善天理人倫萬類庶事大小洪纎皆有體用<lb/>
仁者體也事親敬兄事長事君仁民愛物用也戒慎乎<lb/>
其所不睹恐懼乎其所不聞慎獨而省察者求仁之工<lb/>
夫也致中和致者工夫也天地位萬物育工夫到而得<lb/>
其效也<lb/>
在物為理處物為義此義理之學也天賦為命人受為<lb/>
性此性命之學也下學人事上達天理此天人之學也<lb/>
<pb n="KR4d0443_WYG_025-19b"/>
正其義不謀其利明其道不計其功此經濟之學也觀<lb/>
乎天文以察時變觀乎人文以化成天下此禮樂文章<lb/>
之學也<lb/>
古人為學辨事知所先後本末自内及外自近及逺自<lb/>
小及大自易及難如起牆如行路如登高先根基卑近<lb/>
然後能及高逺故始於學問窮究理物古今聖賢已成<lb/>
之跡愚不肖致敗之由一切事物之變得之於心推盡<lb/>
此心之智然後守之以正行之以經權身修家齊無惑<lb/>
<pb n="KR4d0443_WYG_025-20a"/>
無弊而後移之扵郷黨推之扵國扵天下無所處而不精<lb/>
當皆自實學中來今之人自身不能曉不能治付之以<lb/>
宰相天下之任而不知畏懼愧恥泰然自得曰是不難<lb/>
以我之才而當是任優游有餘矣受任之後施為注措<lb/>
舉皆無法以道聽之一二聞知恣無忌憚之淺見私意<lb/>
舉網而不綱挈裘而不領萬幾之事百司庶府小大短<lb/>
長之人材為宰相者智不能周于四方之表學不能究<lb/>
於四者之變才不能權衡四者之成敗重輕量不能包<lb/>
<pb n="KR4d0443_WYG_025-20b"/>
含四者之外徳不能為之師範氣不能呑四者之頤指<lb/>
氣使就使國家諫行言聽一委於汝汝自忖度智學才<lb/>
量徳氣有無寧不自知奚待他人之汗顏寒心哉以今<lb/>
觀之不惟為宰相者如是百執事之人舉皆若是曰然<lb/>
則事何為而舉民何為而寧哉譬若二人同生同盡百<lb/>
年一人夙興夜寐飲食起居衣服一一中節可為世法<lb/>
一人顛倒紛擾旁觀者以為不能一朝居而自恃以為<lb/>
可終身之安旁人以為有折足覆餗之敗而自以為可<lb/>
<pb n="KR4d0443_WYG_025-21a"/>
負萬鈞之重癡愚狂妄固不足責然而命相者胡不詳<lb/>
觀而宻察小試而厯驗見何光明而委以如是之重任<lb/>
殊不知天下四海之廣億兆黎民之衆一日二日頭蓬<lb/>
面垢敗絮破屋謂之同生孰曰不然一生美惡固有間<lb/>
矣<lb/>
後人之學先其所後而後其所先全與古人相反亦時<lb/>
世之使然耳曷為先後之葢古人以明理養性養氣積<lb/>
徳力行為先言語政事技能才術為後今之人反是曷<lb/>
<pb n="KR4d0443_WYG_025-21b"/>
為時世使然古之人修其天爵而人爵從之漢唐以來<lb/>
取士之法蒙富貴而被恩寵者果與三代同乎既無豪<lb/>
傑之才鮮有不為風俗所移者<lb/>
省察操存體認履踐天理人欲天性人心天理人倫吾<lb/>
道源流異端邪術王道霸術凡物有體有用有本末有<lb/>
先後有始終有内外有厚薄有情偽公私有為無為有<lb/>
首尾綱領節目為學工夫功效氣質之性人心道心健<lb/>
順五常萬善理一分殊窮究推致擴充成已成物命性<lb/>
<pb n="KR4d0443_WYG_025-22a"/>
道教中庸中和復成大本達道全體大用質文費隠淺<lb/>
深小大巳上萬善雖出於語孟六經直至宋儒掇拾出<lb/>
說得分明<lb/>
聖人之言近而逺小而大簡而富但患學者不能涵泳<lb/>
玩味擴而充之用未能盡若只解字說過有何意味故<lb/>
為學在體認不在念<lb/>
聖人先得我心之所同然大學中庸語孟詩書易春秋<lb/>
三禮皆吾固有才讀了一句便認是吾家故物再不迷<lb/>
<pb n="KR4d0443_WYG_025-22b"/>
失如是不枉讀書<lb/>
每事無不對待互相勝負必不兩立内重則外輕天理<lb/>
勝則人慾消正勝則邪去剛多則柔少心君元良則七<lb/>
賊屏息人之為學先將語孟六經中稱舉聖賢之良心<lb/>
善性卓行俊徳嘉言字字計較且如堯之欽明文思安<lb/>
安允恭克讓光被四表格于上下自克明俊徳而至黎<lb/>
民時雍以至舜禹成湯文武周公孔子之徳性言行我<lb/>
當一一自省聖人先得我心之所同然聖人能如是我<lb/>
<pb n="KR4d0443_WYG_025-23a"/>
不能如是何哉志不彊邪智不明邪才不茂邪功不至<lb/>
邪氣血之私蔽於前邪所稟凡下不能進邪凡聖人之<lb/>
一善吾必有一惡害之不然則均是也我去聖人地位<lb/>
若是相懸天壤歟聖人生知安行不勉而中不思而得<lb/>
我當困知强行百勉千思必中而後巳日用之間一語<lb/>
黙一起居律身接物如聖人在上提耳諄諄受教而力<lb/>
行毫髪不貸自怨自艾如是而積日累久習慣勇往自<lb/>
有所得矣<lb/>
<pb n="KR4d0443_WYG_025-23b"/>
天地萬物無不對待人為物欲蔽誘自不察耳是以知<lb/>
成而不知敗知進而不知退知存而不知亡知得而不<lb/>
知喪知福而不知禍知吉而不知凶知有我而不知有<lb/>
人知盛而不知衰以至處巳察人觀物皆得其一而遺<lb/>
其二不明對待之理故也聖人作易見天地萬物屈信<lb/>
消長之機成敗吉凶之由理明義精斷之以辭逆知未<lb/>
來不差毫末後之不明理者以為神聖術數之妙不可<lb/>
端倪是以不務明理専力於數附㑹牽合愈不能合殊<lb/>
<pb n="KR4d0443_WYG_025-24a"/>
不知聖人之學即物以觀理明理以得數攷旣往以推<lb/>
來故云雖百世可知也葢聖人能見㣲而知著見始而<lb/>
知終見源而知委故曰原始要終故知死生之說知人<lb/>
則知鬼矣以有推無以形推影以性情推行事以平日<lb/>
推朝廷好施者必奪易喜者多悲輕諾者寡信面譽者<lb/>
背非進銳者退速多蔵者厚亡好勝者必遇敵彊梁者<lb/>
必不得死理必然也聖人學之愽觀物審舉近以明逺<lb/>
舉輕以知重得體以知用見順以知逆一而二二而一<lb/>
<pb n="KR4d0443_WYG_025-24b"/>
一對之則二二返之則一如是而巳耳後之學者學不<lb/>
博理不明已之性情不自知其剛柔已之語言不自知<lb/>
其煩簡已之出處不自知其重輕已之氣血精神不自<lb/>
知其强弱已之問學才藻不自知其賢愚多寡醉生夢<lb/>
死終身為血氣所使有餘不知克不足不知補平居則<lb/>
昏昏臨事則惶惑錯繆恃其剽竊記問之學曰我知人<lb/>
我知天我能立天下之大本經綸天下之大經可哀也<lb/>
哉<lb/>
<pb n="KR4d0443_WYG_025-25a"/>
古人為學窮理力行今人為學不過記誦辭章蹈襲陳<lb/>
言貪多務博不知治擇至於語孟六經猶有精㣲深逺<lb/>
必當致思亦有平易明白不必致思者一章之精㣲在<lb/>
乎一句一句之精㣲在乎一字故讀書貴乎得其要所<lb/>
謂切要人最難識故曰吾道一以貫之又曰君子多乎<lb/>
哉不多也<lb/>
古人之為學本末不遺精麤舉足自灑掃應對居家庭<lb/>
為子弟處鄉黨接朋友涵養培植立而知權一旦出仕<lb/>
<pb n="KR4d0443_WYG_025-25b"/>
視天下如指掌遇萬變如尋常何為其然也學之久習<lb/>
之素見之明信之篤子思所謂言前定事前定者也且<lb/>
所學務本而切用一言一事無非實理一論難一云為<lb/>
無非至道細而六藝大而天性人心物理世變無不洞<lb/>
究至於辭章不習而能非若叔世専於滅裂不成言話<lb/>
之虚文<lb/>
孔子曰切問而近思又曰舜好問而好察邇言孟子曰<lb/>
道在邇而求諸逺事在易而求諸難今之為學者好高<lb/>
<pb n="KR4d0443_WYG_025-26a"/>
慕逺竟無所得竟無所用君子之道譬如登高必自卑<lb/>
譬如行逺必自邇君子之言也不下帶而道存焉每事<lb/>
不本諸身心不從目前脚底體認思慮一步步行將去<lb/>
便欲入室便欲得一貫之妙寧有是理哉既不能下學<lb/>
人事安能上達天理不知形而下者之器安知形而上<lb/>
者之道且如世人目瞽者為陰陽人遂以陰陽為賤藝<lb/>
為小數為淺近不足學但見黄冠師曰道士道人遂為<lb/>
虚言不足致力是葢因人以廢事併其深邃無窮之大<lb/>
<pb n="KR4d0443_WYG_025-26b"/>
道妙理亦不知問吾所謂陰陽人者古有四人而巳伏<lb/>
羲文王周公孔子也知一陰一陽之故盡一陰一陽之<lb/>
變窮一陰一陽之用近世周濓溪邵堯夫能得斯㫖吾<lb/>
所謂道人者即韓文公原道篇中相傳之諸人也漢唐<lb/>
宋諸儒得斯道者不為不多不可輕易定議至於秀才<lb/>
二字今之所謂秀才者何足道哉求其得二字之原當<lb/>
充滿之<lb/>
伐柯伐柯其則不逺執柯以伐柯睨而視之猶以為逺<lb/>
<pb n="KR4d0443_WYG_025-27a"/>
此不智之甚也是以後之學者舎近以求逺愈逺則愈<lb/>
差也故孟子曰君子之言也不下帶而道存焉君子之<lb/>
道篤恭而天下平不下帶者不離乎心身也篤恭而天<lb/>
下平亦不出乎正心修身也此身者何也讀書為學者<lb/>
代之也代之也者修治而成其柯也故聖人之教人以<lb/>
其固有之徳舉以覺悟還治其人人能改其不善而復<lb/>
其善止於是而巳矣故曰以人治人改而止故曰克已<lb/>
復禮為仁故曰率性之謂道今之為學者學自學而身<lb/>
<pb n="KR4d0443_WYG_025-27b"/>
心自身心學人語言了不干己事接物臨事殊不得用不<lb/>
知為已故也至如古人之游藝藝即道也藝進則道進<lb/>
道進則成已莊子固謂寓言然斵輪解牛承蜩斵堊實<lb/>
明至理杜子美作詩詠物實比興也學不干已則禮樂<lb/>
刑政典章制度皆為外物皆為玩物喪志切已則吾之<lb/>
所固有不可不知不可不得也人之為學能盡已之性<lb/>
人之性物之性則至於參天地而贊化育殆非難事其<lb/>
視語言文字則肆口而得矣<lb/>
<pb n="KR4d0443_WYG_025-28a"/>
人固靈於萬物然而甚不智莫人若也人之讀書為士<lb/>
本乎聰明成身辦事希聖賢參天地也士有勞苦終身<lb/>
終不能入賢者之門牆學愈博而心愈晦才愈廣而用<lb/>
愈拙者何也不務本以逐末不務内以求外升高而不<lb/>
自下陟遐而不自邇其源之差葢出於此今之為士者<lb/>
舎窮理養性存心修身而専力於造作言語馳騁才智<lb/>
不知語言才智從何而來水之為物源深則流長木之<lb/>
為物本彊則末茂人之為物徳盛則語言才智不求工<lb/>
<pb n="KR4d0443_WYG_025-28b"/>
而自工未有物理未明而智識増長心身不知所主而<lb/>
言語威儀動作施為而能中節是葢懵然不知中和積<lb/>
中而英華發外之理也為父兄為師傅為君主者亦自<lb/>
不知而専以務外逐末為訓教今日入學明日教之寫<lb/>
字對句吟詩課賦以古人涵養徳性窮理致知為偽學<lb/>
以多識前言往行供口給華筆端揮毫落紙百千萬言<lb/>
了無一字自得之趣皆掇拾涕唾剽竊裳衣狡獪者移<lb/>
東牆作西壁改南房作北室以愚詐愚欺已欺人此非<lb/>
<pb n="KR4d0443_WYG_025-29a"/>
至愚之甚也歟就能華世取寵果何益哉生為譎詐不<lb/>
寔之人死為昏愚不靈明之鬼立言而無一言之垂後<lb/>
立事而無一事之可法草木同生腐可哀也哉<lb/>
今之學者通古今與古人異古人之通古今窮理盡性<lb/>
適用也今人之通古今廣記聞資文辭也讀堯舜二典<lb/>
背誦則能之效其作辭則能之使其事實則能之或問之<lb/>
曰堯舜之徳性躬行何如事父母御妻子和兄弟睦九族<lb/>
齊家之要何如為臣為君力學取友之道何如則茫然自<lb/>
<pb n="KR4d0443_WYG_025-29b"/>
失曰吾不知之以至誦六經讀兩漢而下十七代之史與讀<lb/>
二典之法不異此今之所謂通古今者也古之學也約而愽<lb/>
今之學也繁而蔽何為其然也自源而流則約而能愽從流<lb/>
而不求其源則繁而蔽何謂窮理盡性適用也<lb/>
人能時時自省則學無不進所謂自省者出言有章口<lb/>
無擇言我能如是歟曰不能不能則擇其蕪穢潤飾其<lb/>
不成章者一話一言謀於心度於義詳於理而後出威<lb/>
儀棣棣不可選也我能如是歟曰未能也未能則敬慎<lb/>
<pb n="KR4d0443_WYG_025-30a"/>
威儀無不中節而後巳所求乎子以事父弟以事兄夫<lb/>
以御妻在下位而事官長臣以事君朋友以先施我皆<lb/>
能歟曰不能不能則學之行之孔子曰徳之不修學之<lb/>
不講聞義不能徙不善不能改是吾憂也四者我能乎<lb/>
哉曰不能聖人尚以是為憂我何不憂孟子曰舜為法<lb/>
于天下可傳于後世我猶未免為鄉人是則可憂也憂<lb/>
之如何如舜而巳矣又曰乃所願則學孔子也孟子之<lb/>
志如此不至如舜如孔子則死而不已我能如是歟曰<lb/>
<pb n="KR4d0443_WYG_025-30b"/>
不能則自暴自棄而不為歟抑亦旣竭而不已耶將自<lb/>
畫而不進耶學記曰學然後知不足汝於性情義理事<lb/>
業文藝果能足歟曰不足不足則求其足而後已所謂<lb/>
任重道逺者聖人豈欺我哉汝上不思古人臨下為高<lb/>
自以為是昻然自足不恥不怍竊祿尸位旣不能成已<lb/>
又安能以澤天下名不揚于一時又安能流芳百世聖<lb/>
人六十而耳順汝今每事面牆往者不可追來者當自<lb/>
勉雖駑鈍不才猶愈於不自知者<lb/>
<pb n="KR4d0443_WYG_025-31a"/>
為人而不自省察雖有嚴父兄嚴師友不過革面而巳<lb/>
四者俱無則莫知忌憚自以為是終身莫知其非故曰<lb/>
人不幸不聞過大不幸無恥理性而不自體認則不足<lb/>
者不加勉過之者不知抑雖日夜苦學畧不切已學自<lb/>
學我自我然則何益矣<lb/>
學不至于自得性理上無功雖天資高明問學該博或<lb/>
修辭或處事縱能偶中皆非已有掇拾記問學步效顰<lb/>
細碎支離終無資藉文章如揚雄相如功業如五霸浮<lb/>
<pb n="KR4d0443_WYG_025-31b"/>
華虚偽一讀而無餘味屢盟而人愈疑始欲欺人終以<lb/>
自欺然則何益矣<lb/>
志欲大者無見小利無狃小成識欲明者事至物來原<lb/>
始究終無瑕處求瑕不疑處有疑目前則若是久逺亦<lb/>
若是設或遇某事亦若是如此念慮則識自明逺故曰<lb/>
愈細宻愈高明愈誠確愈廣大格物旣多經事旣廣成<lb/>
敗旣熟則耳順從心亦庶幾可到然未有不自真積力<lb/>
久而能聲入心通不勉而中者也<lb/>
<pb n="KR4d0443_WYG_025-32a"/>
春秋教以禮樂冬夏教以詩書此成周造士之法禮樂<lb/>
巳廢不可㝷繹詩書猶在當沈潛焉詠歌國風雅頌便<lb/>
當見一國天下之治亂國君大臣之賢不肖禮樂政刑<lb/>
之修墜得失人情之向背愛惡讀二典三謨便當見堯<lb/>
舜禹之所以為聖君臯䕫稷契之所以為賢臣商書周<lb/>
書亦然至于觀史亦不出此法孟子曰誦其詩讀其書<lb/>
不知其人可乎世之讀經者不過記誦辭章拈舉事實<lb/>
而巳於學道何與焉<lb/>
<pb n="KR4d0443_WYG_025-32b"/>
讀書學道於自己心身無悟無得聖言自聖言而我自<lb/>
我雖博記句解百千家畧不干巳淡乎無味視若外物<lb/>
虚費精神氣血精神少衰亦都忘却不忘却亦止是記<lb/>
誦詞章施之心性無所樂臨事全不得用<lb/>
顔子於孔子之言無所不悅聞一知十如諺語所謂道<lb/>
頭知尾故能服膺力行欲罷不能仰觀孔子言理上徹<lb/>
天表深入地底無物可隔可礙不惟得之於目前而又<lb/>
見徹于終天之後惟其見得如此洞徹分明故孔子以<lb/>
<pb n="KR4d0443_WYG_025-33a"/>
好學庶幾稱之<lb/>
言以足志文以足言孔子曰辭達而巳矣孟子曰言近<lb/>
而㫖逺者善言也韓文公亦曰豐而不餘一言約而不<lb/>
失一辭後人措辭不惟辭多理寡貪文以昧其言夸言<lb/>
以隠其志不肖自中年後頗㑹讀前人詩文葢因文以<lb/>
求言因言以求志舎浮華而窮本實遵依孟子讀詩法<lb/>
以意逆志後賢亦云當味言外意言盡而意無窮者也<lb/>
看前賢字畫亦然因㸃畫以見高情逺韻㑹讀孟子者<lb/>
<pb n="KR4d0443_WYG_025-33b"/>
當開悟人心處致思擴而充之皆可以為堯舜不忍孺<lb/>
子之入井不忍穿窬不受爾汝此心不待思慮勉强人<lb/>
皆有之旣于穿窬之不忍以類而推凡取非其有者皆<lb/>
穿窬也但輕重小大之間耳<lb/>
見㣲而知著者聖人以降莫如列國之良大夫於言語<lb/>
威儀觀見人之禍福成敗無一不驗學博而理明故也<lb/>
學博則更事多理明則論事審威儀言語心神之發見<lb/>
於外也心一身之君主身家國萬方之君主無主乃亂<lb/>
<pb n="KR4d0443_WYG_025-34a"/>
理之必然敬慎者此心之君主心無主則萬事廢何以<lb/>
長<lb/>
今之為學者藝也志不在乎道也何謂道理也義也路<lb/>
也本原也道與藝異乎曰非異也一也一則何謂藝進<lb/>
而道不進也不探其原不究其理也禮樂射御書數此<lb/>
聖門之六藝也至於洪範之九疇中庸治天下國家之<lb/>
九經周官之法度以形跡觀之亦藝也世之學者豈不<lb/>
能之所能者聖人之糟粕所不能者聖人之精㣲故學<lb/>
<pb n="KR4d0443_WYG_025-34b"/>
禮者威儀進退升降揖讓而巳矣學樂者聲容節奏蹈<lb/>
舞鏗鏘而巳矣學射者中的而巳矣學御者詭遇而巳<lb/>
矣學書者㸃畫整齊姸麗而巳矣問之以理則不能也<lb/>
且如聖人有文事者必有武備又曰我戰則勝祭則受<lb/>
福聖人非不學兵也所謂武備戰勝亦必有道矣今之<lb/>
學者直以孫吳坐作進退擊刺而為知兵是以爭地則<lb/>
殺人盈野爭城則殺人盈城雖如孫吳不戰而屈人之<lb/>
兵上兵伐謀之說亦以為迂濶而不學而於聖人制兵<lb/>
<pb n="KR4d0443_WYG_025-35a"/>
之理無惑乎天壤之逺也學愈博藝愈進去道愈逺徳<lb/>
器勲業麤不成立皆不中道而不克終也<lb/>
讀前人之言辭玩前人之字畫便當見各人之心性才<lb/>
藻剛柔邪正廣狹高下彼能如是我不能如是取其可<lb/>
學舎其不可學以前人之高逺鎔化我之卑凡以前人<lb/>
之工巧方圓我之拙魯以前人之文思潤飾我之鄙俚<lb/>
以前人之通明開豁我之固陋開巻受益如饑渇之得<lb/>
甘㫖如塵垢之遇浣濯未開巻而不能一開巻而便能<lb/>
<pb n="KR4d0443_WYG_025-35b"/>
鈍刀而得淬勵昏鏡而獲磨拭此謂之學古不然則費<lb/>
目力勞心思與不學者無以異<lb/>
學不知為已則無真儒無善治雖學過人不過技藝功<lb/>
利而巳耳<lb/>
學之差也乆矣自孔子時已曰古之學者為已今之學<lb/>
者為人又曰女為君子儒無為小人儒孟子亦曰古之<lb/>
人修其天爵而人爵從之今之人修其天爵以要人爵<lb/>
既得人爵而棄其天爵終亦必亡而巳矣以是觀之是<lb/>
<pb n="KR4d0443_WYG_025-36a"/>
未得公卿大夫之位則為仁義忠信樂善不倦之人一<lb/>
旦得富貴則反廢棄前日之所學反為不仁不義不忠<lb/>
不信不樂善之人有天下國家者以正道取人及其臨<lb/>
事決政詖淫偏頗反側無所不至而莫之問也千載而<lb/>
下推究當日失徳之原是葢王教消亡五霸譎詐欺偽<lb/>
假仁借義以為名而實欲以濟其私耳上行下效不以<lb/>
為怪六國以詭詐權謀傾奪攘竊取士暴秦則尤甚焉<lb/>
漢以文字語言進退人才實徳實行畧之不問自兹以<lb/>
<pb n="KR4d0443_WYG_025-36b"/>
降而至於今國家所取語言文章較之董仲舒賈誼公<lb/>
孫𢎞賈山匡衡司馬遷班固又奚啻糞穢瓦礫與黄金<lb/>
白璧之可比哉使若是之才而臨民治事謀議㕘決大<lb/>
政無惑乎天下之不治綱紀之紊亂下民之不被膏澤<lb/>
君子小人雜揉不分是非邪正淆混不明也然則三代<lb/>
之學可復乎不可復乎曰是不難患在君父師行與不<lb/>
行耳使為子為弟者居家入學未冠以前日習乎洒掃<lb/>
應對進退升降揖讓事父兄事師長如弟子職内則曲<lb/>
<pb n="KR4d0443_WYG_025-37a"/>
禮諸篇凡子弟之當為當行者責之以篤行與夫禮樂<lb/>
射御書數之六藝日課月試其勤怠精麤而進退之旣<lb/>
冠之後責以成人之禮凡窮理論事講明道義修已治<lb/>
人之方御妻子齊家政之實跡一一務盡其道使天下<lb/>
後進成徳性於父兄師友成材藝於庠序學校如孔子<lb/>
稱門人徳行言語政事文學備具習熟於身心宗族鄉<lb/>
黨有美譽而無惡聲曰秀曰選曰進曰造皆中程式然<lb/>
後論定而官任官而爵位定而祿如是則玉石分僥倖<lb/>
<pb n="KR4d0443_WYG_025-37b"/>
冒為不才不學之人自無所容於内外旣仕之後明列<lb/>
功過黜陟幽明十年之内才不逮古政治不逮古天下<lb/>
治安不及古人民風俗不及古吾不信也<lb/>
</p>
<p>
</p>
  </div>
</body>
</text>
</TEI>
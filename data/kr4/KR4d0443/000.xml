<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要</head>
    <p>
<pb n="KR4d0443_WYG_000-1a"/>
欽定四庫全書　　　　　集部五<lb/>
　提要　　　　　　　　　别集類四<hi>元</hi>
　　紫山大全集二十六巻<lb/>
　　　　<hi>臣</hi>等謹案紫山大全集二十六巻元胡祗遹<lb/>
　　　　撰祗遹磁州武安人元史本傳載其字曰紹<lb/>
　　　　開然今民將在祗遹乃文考紹聞衣徳言實<lb/>
　　　　周書康誥之文核其名義疑紹開當作紹聞<lb/>
　　　　元史乃傳刻之訛也中統初張文謙宣撫大<lb/>
<pb n="KR4d0443_WYG_000-1b"/>
　　　　名辟祗遹為員外郎後官至江南浙西道提<lb/>
　　　　刑按察使延祐五年追贈禮部尚書謚文靖<lb/>
　　　　是集為其子太常博士持所編前有其門人<lb/>
　　　　翰林學士承㫖劉賡序稱原本六十七巻歳<lb/>
　　　　久散佚今據永樂大典所載裒合成編釐為<lb/>
　　　　賦詩餘七巻文十二巻雜著四巻語録二巻<lb/>
　　　　其間雜著一類祗遹一生所學具見於斯然<lb/>
　　　　體例最為冗𤨏有似随筆劄記者有似短章<lb/>
<pb n="KR4d0443_WYG_000-2a"/>
　　　　小品者有似莅官條約者有似公移案牘者<lb/>
　　　　層見錯出殆不可名以一格考賈誼新書皆<lb/>
　　　　以所作治安䇿及言事諸疏割裂顛倒各自<lb/>
　　　　為章别標篇目説者以為平時記録之稿其<lb/>
　　　　後聯綴成篇而上之祗遹是集或亦是例歟<lb/>
　　　　史稱其官右司員外郎時以論事忤姦相阿<lb/>
　　　　哈瑪<hi>案阿哈瑪原作阿合馬今改正</hi>外遷太原路治中提舉<lb/>
　　　　鐵冶欲以歲賦不辦責之及其莅職乃以最<lb/>
<pb n="KR4d0443_WYG_000-2b"/>
　　　　聞官荆湖北道宣慰副使時辨誣告不軌之<lb/>
　　　　獄官濟寧路總管時擘畫軍政八事並修明<lb/>
　　　　學校之法又稱其所至皆抑豪右扶寡弱敦<lb/>
　　　　教化厲士風蓋以吏材名一時而無一語及其<lb/>
　　　　文章今觀其集大抵學問出於宋儒以篤實<lb/>
　　　　為宗而務求明體逹用不屑為空虛之談詩<lb/>
　　　　文自抒胸臆無所依仿亦無所雕飾惟以理明<lb/>
　　　　詞逹為主元代詞人徃徃以風華相尚得兹布<lb/>
<pb n="KR4d0443_WYG_000-3a"/>
　　　　帛菽粟之文亦未始非中流一柱矣惟編録<lb/>
　　　　之時意取繁富遂多收應俗之作頗為冗雜<lb/>
　　　　甚至如黄氏詩巻序優伶趙文益詩序贈宋<lb/>
　　　　氏序諸篇以闡明道學之人作媟狎倡優之<lb/>
　　　　語其為白璧之瑕有不止蕭統之譏陶潜者<lb/>
　　　　以原本所有姑仍其舊録之而附糾其謬於<lb/>
　　　　此亦足為操觚之炯戒也乾隆四十六年九<lb/>
　　　　月恭校上<lb/>
<pb n="KR4d0443_WYG_000-3b"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0443_WYG_000-4a"/>
紫山大全集原序<lb/>
文章以氣為主其為氣也至大至剛以直養而無害則<lb/>
塞乎天地之間賡讀紫山胡公文集見之矣紫山公自<lb/>
號也諱祇遹字紹開磁之武安人大父嵩泰和名臣考<lb/>
徳珪正大四年進士儒林郎主耀州富平簿北渡後公<lb/>
未及冠便能從諸生習為程文非所好也潛心伊洛之<lb/>
學慨然以斯文為已任一時名卿士大夫咸器重之中<lb/>
統龍飛鋭於求治張左丞文謙宣撫大名辟公員外郎<lb/>
<pb n="KR4d0443_WYG_000-4b"/>
入為中書省詳定官至元改元詔立學士院以應奉翰<lb/>
林文字被召俄兼太常博士百年墜典一朝而復天下<lb/>
翕然稱之以為禮樂文物盡在是矣中書以公優於為<lb/>
政輟充户部員外郎尋轉省左右司直言正色無所顧<lb/>
忌重忤相臣意出為太原治中外示優容内實中傷之<lb/>
會改河東提刑副大使而罷省幕同僚有驟至執政者<lb/>
終銜之江南下調荆南宣撫副使十九年權奸事敗庶<lb/>
政一新掄選牧守授濟寧總管考課為天下最擢山東<lb/>
<pb n="KR4d0443_WYG_000-5a"/>
憲使齊魯風俗為之一變就拜翰林學士不赴又明年<lb/>
提按淛西平江税司邏卒恐嚇市民贓露公决遣之行<lb/>
省頗有違言即輕舟還相下築讀易堂以居若將終身<lb/>
焉二十九年制詔以耆儒碩徳徵凡十人公在第一辭<lb/>
以疾不起時年甫耳順矣卒年六十又七書法妙一世<lb/>
脱去翰墨蹊逕自成一家唯鹿庵紫山兩公而已平生<lb/>
著述易解三巻老子解一巻詩文號紫山集者六十七<lb/>
巻公薨二十年賡以事道過彰徳其子太常博士持將<lb/>
<pb n="KR4d0443_WYG_000-5b"/>
鋟梓以夀其傳懇以序引為請賡以不敏辭迨四三年<lb/>
而請益堅嗚呼賡嘗師事鹿庵先生得告還東平前諸<lb/>
生謂公曰敢以是數後進累吾紹開且命之羅拜公避<lb/>
之鹿庵良久曰以師友之間待乎公遂諾焉賡才力譾<lb/>
薄獲與搢紳之列殘膏剰馥得公沾丐者多矣此意豈<lb/>
可忘哉公之出處行已大方有野齋秋澗所撰神道碑<lb/>
祠堂記在感念疇昔非敢以為序也姑述其梗槩云爾<lb/>
延祐二年重九日翰林學士承㫖榮禄大夫知制誥兼修<lb/>
<pb n="KR4d0443_WYG_000-6a"/>
國史門生劉賡序<lb/>
</p>
<p>
</p>
  </div>
</body>
</text>
</TEI>
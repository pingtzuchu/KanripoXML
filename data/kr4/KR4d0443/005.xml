<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻五</head>
    <p>
<pb n="KR4d0443_WYG_005-1a"/>
欽定四庫全書<lb/>
　紫山大全集巻五　　　　元　胡祇遹　撰<lb/>
　　五言律詩<lb/>
　　　寄李參政<lb/>
屢辱哀憐語情親意有餘但知深刻骨非敢吝裁書委<lb/>
順仍何怨奔趨誓不居愧非鵰鶚翼風力費吹嘘<lb/>
自憐疎且戅與世每差池敢起連茹念空勞薦鶚辭材<lb/>
凡慚禄厚德薄稱官卑碌碌隨人後衰髯盡欲絲<lb/>
<pb n="KR4d0443_WYG_005-1b"/>
三載陪清論論愚復訂頑雲泥隔霄壤胷臆塞茅菅寒<lb/>
阻涂陽雁塵昏薊北山憑髙一舒眺望眼不能還<lb/>
定交十稔久省幕二年同從政多迷路推誠賴發䝉蘭<lb/>
蓀正輝映萍梗忽西東此别何多感心交不易逢<lb/>
四海皆交友心期定孰親佞柔恒接踵直諒杳無人勢<lb/>
利偶相合戈矛暗自新從兹送君去此道向誰陳<lb/>
郎中辭省幕大尹拜河中渡晚鐵牛壯樓無鸛鵲雄士<lb/>
封猶晉鄙民俗挾秦風表裏河山地雍容見詔功<lb/>
<pb n="KR4d0443_WYG_005-2a"/>
世禄名家後千門不一存箕裘那復繼豺虎共趨奔奮<lb/>
袂塵囂外持身道義尊漢朝楊太尉千載有賢孫<lb/>
送客都門道傷離不忍歌無端成逺别更覺愴春和匪<lb/>
我私心重憐君正氣多從今清苦影獨立障狂波<lb/>
府尹固當選朝官豈易求苟循銓調法翻失重輕憂去<lb/>
去知民瘼寥寥乏廟謀却教刀筆吏啟沃賛皇猷<lb/>
我豈兒孫淚已别復牽衣重為朝廷惜還傷徒侣稀勁<lb/>
强工媚合瘦軟學依違所感良由此行軒去似飛<lb/>
<pb n="KR4d0443_WYG_005-2b"/>
　　　寄李參政<hi>并序</hi>
　時禁廢絶書呈負罪負罪然傾嚮思見之情與夫<lb/>
　鬱抑欲訴之懐不得施於語言文字日増愧悶伻<lb/>
　來敬審鈞履安佳且辱念問索鄙言感慰何極不<lb/>
　肖平日凡作俚語以其自滿意得紙起草過則隨<lb/>
　手棄去無復紀録尚何足記憶實無以奉君命感<lb/>
　念閣下過愛之厚得鄙詩七章奉為違逺三年千<lb/>
　里一粲<lb/>
<pb n="KR4d0443_WYG_005-3a"/>
過愛何懃厚伻來索鄙言書呈慙闊畧問念到寒暄公<lb/>
退衡門晩旬休人事繁庸駑脱塵鞅無力逞騰騫<lb/>
叨從地官列承接有餘歡鵬鷃分飛後雲泥㑹合難非<lb/>
才宜速謗違衆豈容安㑹有登龍日清燈語夜闌<lb/>
名位非難得風期恨寡同交情誠欵宻官事付雍容社<lb/>
促南飛燕霜催北去鴻如何巧相避相背不相從<lb/>
時事無堪説羈懐欲訴難不才勞憶問鈞履喜平安誠<lb/>
意如金石情言出肺肝人回無報祝為國老加餐<lb/>
<pb n="KR4d0443_WYG_005-3b"/>
日月嗟逾邁西風又再秋鴈横寒水磧人倚夕陽樓塵<lb/>
坌埋佳况河山阻勝逰傳聞好賓主雅集日相酬<lb/>
四海經綸手胡為宰一方帝心良有在物議不須忙蕭<lb/>
相初當國曹參未治裝終當復台鼎談笑濟時康<lb/>
著述慙先廢勲功竟不前持身誰見信顧影自空憐華<lb/>
髪老逾壯苦心窮益堅辱䝉時寄問千里慰凄然<lb/>
　　　慶李侍郎母七十壽<hi>并序</hi>
　天地人通為一氣順之則吉而莫徵於孝感冠百<lb/>
<pb n="KR4d0443_WYG_005-4a"/>
　行基萬善充之則可以為堯舜而德莫大於孝禮<lb/>
　部侍郎真定李侯敬甫事太夫人以孝聞至元辛<lb/>
　巳慈闈夀七十視明聽聰福履康强自翰林臺閣<lb/>
　京師賢大夫外及諸郡一時名筆鉅公咸作歌詩<lb/>
　以慶不肖與敬甫三十年之交以逺處側陋既不<lb/>
　獲升堂拜賀而能無一言謹同彰德諸儒士攄誠<lb/>
　吐辭别為一軸仰祝千嵗以申嘏頌之意云爾武<lb/>
　安胡某頓首再拜<lb/>
<pb n="KR4d0443_WYG_005-4b"/>
貴賤誰無母慈賢貴一時德馨浮鼎食夀域啟庭闈九<lb/>
族傳家範諸姑慕壺儀宜能服羣彦逺近送歌詩<lb/>
慈孝天垂報萱春七秩開夀盃承桂玉子執萃賢才市<lb/>
飯嗟陶母斑衣笑老萊至誠能錫類相戒詠南陔<lb/>
富貴誠難得多貽父母憂守身無愧怍養志樂優游意<lb/>
廣常丹頰眉龎尚黒頭滿庭和氣裏日月為遲留<lb/>
甲剪金猊暖銀臺蠟炬紅歡聲動閭里瑞靄上簾櫳先<lb/>
志求多喜承顔恐失𠂻一盃千嵗酒此樂更何窮<lb/>
<pb n="KR4d0443_WYG_005-5a"/>
仙李蟠根大孫枝慶有餘稱觴堂下拜神錫掌中珠<hi>敬甫</hi>
<hi>四十七無子太夫人明日慶七旬夜得孫</hi>孝感來竒福史官當特書十年開<lb/>
八秩鴈鴈㸔懸弧<lb/>
捧檄情何切陳情志亦髙前人固麟鳳獨我豈蓬蒿頃<lb/>
刻違甘㫖中心積鬱陶慈顔常悦豫萬事等秋毫<lb/>
髙年何最喜七十得飴孫既足延遐算終當大慶門錦<lb/>
䙀珠絡慶慈語喜顔温人子除兹樂浮雲何足論<lb/>
春滿百花堂人知孝義坊途歌知詠德里語解成章薄<lb/>
<pb n="KR4d0443_WYG_005-5b"/>
俗皆歸厚詩人發興長佳名等滹水千古並汪洋<lb/>
老我無詩思因君重起予堪歌德如玉恨不唾成珠禮<lb/>
闕升堂拜情隨贊美舒何年旌宅里疏請在宏儒<lb/>
　　　趙慱州九十壽<lb/>
忽忽浮生裏誰能九十身風雲惟有夢部曲總無人麟<lb/>
閣圖形舊農書到手頻翛然坐終日萬象與同春<lb/>
　　　壽姚相<lb/>
六載持鈞轄經綸百慮新退公恒過午假寐欠方晨眷<lb/>
<pb n="KR4d0443_WYG_005-6a"/>
注尊耆德諮諏屬老臣年年黄閣外長見駐朱輪<lb/>
蕭爽江湖質忠貞社稷臣一言能及物萬象暖囬春宋<lb/>
璟文逾媚曹參酒更醇太平勲業盛嵗嵗賀兹晨<lb/>
異政疑難决須公出片言問牛能及馬見委巳知源量<lb/>
雅能持重才雄不厭繁誰知清鏡雪黽勉為宸恩<lb/>
　　　廣平巨族劉彦深三弟曰彦平彦元彦清事母<lb/>
　　　　孝至元壬午夀八十自府主以次皆作歌詩<lb/>
　　　　以慶武安在廣平為屬縣有此盛事鄙懐不<lb/>
<pb n="KR4d0443_WYG_005-6b"/>
　　　　勝歡忭謹作五言四韻并序數語以冠其端<lb/>
大孝天垂報萱堂八十春笑談追往事步履恥隨人四<lb/>
子華筵盛羣英慶語新髙門何最喜賢母出忠臣<lb/>
　　　上司馬父八十夀<lb/>
誰人無夀席兹席冠清時尊斚京師酒絃歌翰苑詩孝<lb/>
心榮樂養丹頰拜顔慈坐閲三槐影晴雲百畝垂<lb/>
閲世日云幾六龍三萬周無儔思往事燕處憶前修益<lb/>
壯推耆德通尊埒素侯守神能獨立嵗月任遲留<lb/>
<pb n="KR4d0443_WYG_005-7a"/>
養老明時事逢時有幾人入朝容把杖賜膳得常珍右<lb/>
學尊殊位深衣穏稱身竚㸔行是典何計謝蒲輪<lb/>
髙年時亦有晩景少康强聰聽聲傳谷司明漆㸃光花<lb/>
時能散步月夜喜持觴福履何勞卜前途萬里長<lb/>
純孝心何在多端務悦親平居恒上夀况復值兹晨厚<lb/>
列千壺酒思招萬里賓喜隨名筆後例作上詩人<lb/>
閲徧人間世虚心保歲年掛冠連棄譜掩巻坐忘筌酒<lb/>
勸髙晨起茶醒過午眠怡然天爵貴不作渭濱畋<lb/>
<pb n="KR4d0443_WYG_005-7b"/>
怪與常人異由來間氣生年齡入髙邁神識愈清明安<lb/>
處中和奥那知寵辱驚生飴甘㫖奉几杖瑞升平<lb/>
慶門論第一王父福何完三嗣朱聨紫羣孫玉映蘭天<lb/>
倫叢順德庭宇足真歡綿算隨心思汪洋萬里寛<lb/>
鄉飲誰多豆先生五福尊有方留白日無夢上青雲謙<lb/>
抑將迎㨗雍容笑語温憶常圖畫見龜鶴繞鑪薰<lb/>
内稟鍾仁靜靈臺夀域䦕本基先自異寒暑不能催執<lb/>
友邀黄髪斑衣進老萊閒情舒孝養甲子㸔重迴<lb/>
<pb n="KR4d0443_WYG_005-8a"/>
　　　寄耿壽之<lb/>
每每思交友時時屢上心俊才熊虎受衰鬢雪霜侵烜<lb/>
赫馳聲逺經綸蓄思深朝賢如有問腰沈不勝金<lb/>
　　　寄李敬甫劉漢卿陳取新<lb/>
厯厯思羣彦才如照夜珠走盤光不定鑑物燭難逾碧<lb/>
海三秋翼青雲萬里途故人汾水上白髪一癯儒<lb/>
　　　寄樂用之<lb/>
别後常相憶秋風又䬃然人來三致問歲半兩榮遷共<lb/>
<pb n="KR4d0443_WYG_005-8b"/>
望山公啓羣推文舉賢只今世契分禮合重同年<lb/>
　　　寄子初<lb/>
拜狀慙疎闊懐思未少忘既能同好尚寧有異行藏老<lb/>
喜心懐靜閒知日月長氣和消百疾此藥最為良<lb/>
　　　寄韓通甫君美昆仲暨禹卿參卿<lb/>
僻處西南逺音書久不通去春傷作别今歲又將終矯<lb/>
矯皇都彦栖栖白髪翁東郊復南陌杖履幾時同<lb/>
别離驚冄歲一日未嘗忘毎每將情達匆匆以事妨簡<lb/>
<pb n="KR4d0443_WYG_005-9a"/>
書防抵律韻語不成章千里幽并月流光共一觴<lb/>
事塵埋猥賤展轉憶髙人家在京師裏身如江海濱幽<lb/>
園隨意廣佳酒逐時新猶有塵縁在時汙席上珍<lb/>
　　　寄子勉<lb/>
儒術餙吏事精粗不相妨却笑料生拙翻為案牘忙豈<lb/>
知抛土苴巳足致平康坐使刑名子喧闐政事堂<lb/>
　　　寄贈耿壽之<hi>從韓廣道之索也</hi>
傾蓋猶如故同朝十載餘邇來聞福履重喜拜佳除庶<lb/>
<pb n="KR4d0443_WYG_005-9b"/>
類勞經濟通才㸔巻舒去人韓廣道幕客李尚書<hi>幕客一作</hi>
<hi>倒屐</hi>
　　　寄髙聖舉劉漢卿<lb/>
外補求清簡那知益賤繁省評甘指嗾部介亦趨奔百<lb/>
務如星火千憂入夢魂塵顔將俗狀卑辱不堪論<lb/>
　　　寄王經界彦才<lb/>
齒髪臨衰境參商又七年思君常耿耿念我計懸懸老<lb/>
覺親朋寡閒驚歲月遷從今相慰意莫厭尺書傳<lb/>
<pb n="KR4d0443_WYG_005-10a"/>
　　　寄齊彦<lb/>
俸止凡四月囊空無一錢清霜寒似水老屋夜如年卧<lb/>
睡翻書册迎暄坐馬韉何時辱相過一粲賦蕭然<lb/>
　　　趙氏冰凝雙井茶<lb/>
香新出羣品題來名亦清玉纎兮鳳餅檀頰襲蘭英幽<lb/>
潔澄詩律髙嚴挫酒兵席中相對語佳思愈難名<lb/>
咽臆厭膏粱何人薦此香玉池方潤溢心思已清涼句<lb/>
嚼澄江練懐忘飽睡鄉野哉盧老子七碗攪枯腸<lb/>
<pb n="KR4d0443_WYG_005-10b"/>
　　　慶楊飛卿母八十<lb/>
母賢兒立業兒孝母長年有感那無應相成定不偏三<lb/>
千難擅美百行孰爭先一代題詩什名應萬古傳<lb/>
　　　夢巖祖母八十<lb/>
苦節幹夫蠱慈顔備母儀行無纎芥愧夀合百年期鳳<lb/>
啄爐煙細萱堦晝晷遲清歡那有極庭樹亦熙熙<lb/>
純孝傳家逺髙年夀北堂拜斟瓊液滑起舞綵衣香醉<lb/>
頰蒸霞潤雙瞳㸃漆光異時旌善詔㸔走繡衣郎<lb/>
<pb n="KR4d0443_WYG_005-11a"/>
厚福人多備誰如孝養榮簮纓連綺席蘭玉照堦庭徹<lb/>
請曽參酒恩分頴叔羮無煩歌上夀剰有八千齡<lb/>
　　　景邵還家作詩以送道過平陽有懐總管烏侯<lb/>
　　　　故篇終及焉<lb/>
綘帳傳經久慈闈入夢頻誨人誠可樂愛日更情親才<lb/>
藻千夫俊聲華四海新軒車過平水定作李膺賓<lb/>
　　　至元五年春始平御史臺起宣慰張公於鎮公<lb/>
　　　　援引舊典條示同列以老得告還家諸公作<lb/>
<pb n="KR4d0443_WYG_005-11b"/>
　　　　詩以餞之<lb/>
臺閣推元老何人右我公行藏隨用舍持守見剛中晩<lb/>
節尤堪惜前途坦不窮太平方立法珍從㸔兼隆<lb/>
　　　寄陳君詳經厯<lb/>
一别歲三換相望路五千君思漢風土我憶蜀山川料<lb/>
敵生竒計論功惜壯年遥知刁斗夜健筆正籌邉<lb/>
　　　歸雲堂<lb/>
出岫非無意還山豈偶然空賫蘇旱志俯就潤身權俗<lb/>
<pb n="KR4d0443_WYG_005-12a"/>
客來無路閒情益自賢杖頭扶不起何害日髙眠<lb/>
　　　寄答衎甫<lb/>
書問識踈懶交情豈少乖久離生逆詐過愛反多猜我<lb/>
巳無官况君應厭旅懐何時故鄉月携手共徘徊<lb/>
世契情親定那因貴賤移平生愛君厚此意只天知薦<lb/>
士非無語連茹正爾思詩來再三讀千里一吁嘘<lb/>
陶鑄權誰執區區亦備員淟顔隨衆後負責在人先秩<lb/>
以苞苴進人因口舌賢無窮惆悵事一簡不能傳<lb/>
<pb n="KR4d0443_WYG_005-12b"/>
造請違時好孤髙不自伸固宜招謗訕反累及交親飄<lb/>
泊猶千里淹留已十春還家近慰意妻子愈能貧<lb/>
　　　答子勉<lb/>
半生不家食無物擾剛腸冉冉踰中歲時時念故鄉氣<lb/>
衰多感慨才拙懶飛揚却羨農家夕團圞語話長<lb/>
羈懐何處冩時上仲宣樓落日千山碧長江萬里流煙<lb/>
波迷去鳥天際得歸舟欲詠登樓日翻成一笑休<lb/>
君衣還鄉錦余歌謫楚詞流年如逝水握手定何時舉<lb/>
<pb n="KR4d0443_WYG_005-13a"/>
白千鍾酒難青雨鬢絲長江寫孤憤滚滚得新詩<lb/>
誰憐異方客一紙故人書懃懇㸔還讀情親巻復舒有<lb/>
時重把翫孤悶暫消除霜雁來何晚無由問起居<lb/>
南遷二千里風土異吾鄉十月猶蚊蚋三飡盡桂薑河<lb/>
魚能洞泄瘧鬼擅炎涼所行無兹苦勝於却老方<lb/>
　　　得衎甫書因以寄復<lb/>
一别再踰年音聲堕杳然書來䝉眷眷心喜失懸懸事<lb/>
業紅塵裏情懐白髪邉何時洹水上杖屨兩蹁躚<lb/>
<pb n="KR4d0443_WYG_005-13b"/>
魚鴈音何闊參商路愈賖百年能幾别千里動長嗟月<lb/>
滿羈懐共山髙望眼遮所同惟直道勢利不能斜<lb/>
寒歲縁何物驅人復此來胷懐固冰雪顔狀足塵埃好<lb/>
友恒相逺歡悰不可開得書置衣袖字字若瓊瑰<lb/>
河東風土勁厯下意幽居花栁春常早江山畫不如荷<lb/>
心薦佳酒泉眼出新魚著白兩髙士無嫌下澤車<hi>仲山衎甫</hi>
<hi>二良友竒才髙節一沉下僚一隠於市故篇中及焉</hi>
客懐正蕭索風送古人書翹渇誠多慰寒暄愧久疎異<lb/>
<pb n="KR4d0443_WYG_005-14a"/>
方嗟老矣寡友念歸歟富貴何時是先人有敝廬<hi>衎甫書中</hi>
<hi>有不能勇退之語甚有愜於余心者</hi>
　　　答周正平郎中韻<lb/>
一别忽踰歲時思得好音新詩將厚意隻字抵千金不<lb/>
作南陽卧慙為梁父吟京華塵土夢更比向來深<lb/>
憶昔承先訓於今耳受音勿為三獻玉慎畏四知金異<lb/>
俗嗟随俗長吟復短吟一官蠅驥尾念慮一何深<lb/>
清唱誰人和行歌自賞音居官良有愧遺後喜無金已<lb/>
<pb n="KR4d0443_WYG_005-14b"/>
失邯鄲步難從澤畔吟異時公議底謗責與天深<lb/>
　　　題解州官廨清安堂壁<lb/>
到今將七紀吾祖此分符細問當時事猶存舊僕夫<hi>止存</hi>
<hi>一走卒姓裴名寳年八十三矣</hi>故基承踐履老樹記傳呼瞻仰生悲感<lb/>
神逰㑹此都<lb/>
　　　課家僮織席<lb/>
簟簀雖㣲物安身用最親乗霜得秋葦變法起新紋斜<lb/>
側初無謂端方卒有倫賈生千載遇前問夜將分<lb/>
<pb n="KR4d0443_WYG_005-15a"/>
象床誠穏宻托體藉湘筠人字憎麤俗波紋促細粼温<lb/>
涼宜熟寐瑩滑淨無塵所恨清霜重乗時讓錦茵<lb/>
縷組湘江竹含風八尺漪紗幃輕穏稱玉枕淨相宜固<lb/>
適炎蒸用毋為晝寢迷清涼無俗夢夜氣有箴規<lb/>
再拜丹書訓深嚴著席銘安舒恒業業反側亦兢兢放<lb/>
弛非遐福恭莊得永寧臨終猶易簀百世可師曽<lb/>
　　　孫子笻杖<lb/>
笻杖非尤物詩人喜孝心扶持良有感衰謝莫相侵坐<lb/>
<pb n="KR4d0443_WYG_005-15b"/>
奉慈顔順行隨愛敬深更㸔承福履玉樹照瓊林<lb/>
　　　送行人<lb/>
三百餘年宋長江一葦航不知何境域更敢恃金湯威<lb/>
烈雷霆震仁明日月光安南吾内附使節愈皇皇<lb/>
　　　送韓寳之<lb/>
更業行儒術何人識此心方膺七品授亷苦十年深我<lb/>
恨塵理玉誰持石試金莫辭山縣小判府有佳音<lb/>
韓子來辭别裁詩問起居吏風差異否民俗復何如不<lb/>
<pb n="KR4d0443_WYG_005-16a"/>
恨才無術翻愁智有餘好將彈擊手摩撫㸔舒徐<lb/>
　　　送韓茂卿<lb/>
昔汝從余學於今入仕途寧為清節吏毋作小人儒細<lb/>
逕雖云㨗通衢本不迂我言誠繆拙榮貴保無虞<lb/>
　　　題髙唐李侯詩巻<lb/>
佐命開基勇除殘去暴仁安榮三世將夀考百年身屈<lb/>
指排耆德如公有幾人䍐幵毋小便長䇿應時新<lb/>
　　　贈答鄧州劉教授和鄉先輩<lb/>
<pb n="KR4d0443_WYG_005-16b"/>
先生慎取友所友必端人細數鈞臺舊唯瞻下榻賓再<lb/>
三䝉手誨欵曲荷情親儻遂趨承問甘從夜達辰<lb/>
父執幾人在先生是故交論心惟有鮑聨句每同郊夢<lb/>
破邯鄲黍枝分月夜巢何時從杖履吟詠㸔推敲<lb/>
聖言仁者夀八十慶髙年飲酒能終席歌詩動數篇借<lb/>
居文廟屋不種郭西田和氣春風裏行窩任醉眠<lb/>
先君康健日軒蓋忽來過亂後相逢少燈前語舊多篇<lb/>
章成錦織論義發天和隅立青衿子於今雙鬢皤<lb/>
<pb n="KR4d0443_WYG_005-17a"/>
有子傳身了無官處世輕數杯消永日四海仰髙名應<lb/>
物聊隨俗成章為寫情惜無龎處士有酒可同傾<lb/>
　　　題醉經堂<lb/>
名教廢已久異端千萬途淫辭溺浩蕩正路日荒蕪既<lb/>
以涇為濁寧分紫亂朱有人能獨立閉戸閲詩書<lb/>
　　　流憩園<lb/>
耘軒坐來久幽念到荒園信手拈斑杖呼童啓棘門收<lb/>
除松落子檢㸃竹生孫只欠陶元亮閒情與細論<lb/>
<pb n="KR4d0443_WYG_005-17b"/>
流憩園中樂無人解起予甘飡勝食肉徐步當乗車不<lb/>
起彈冠念何妨與世疎家童知興倦歸路且籃輿<lb/>
人生適意爾勇退脱官囚明月九霄鶴清江萬里鷗何<lb/>
勞求飲啄正欲任沉浮笑我黄塵裏棲棲向白頭<lb/>
　　　退食自警<lb/>
居閒嗟弊政官守可忘心惡草不剪去嘉禾安得深察<lb/>
情三獻玉律巳四知金千載絃歌政無人繼絶音<lb/>
學優方入仕俯愧少知書臨事羞才困通方覺智迂一<lb/>
<pb n="KR4d0443_WYG_005-18a"/>
誠吾自守百詭彼何如敢薄淮陽守吁嗟霜白鬚<lb/>
　　　送柴尚書雲南開府三首<lb/>
海外來威德王封拜寵光何人堪䕶送公議得忠良使<lb/>
節風雷迅皇恩雨露凉從今不毛地三萬里農桑<lb/>
煌煌都䕶府安定海南夷寛猛存吾法忠勤任俗宜農<lb/>
商皆皥皥雞犬亦熙熙聖鑑明於日毋言莫我知<lb/>
炎方幾萬里軒蓋幾來迴海若驚忠節江神識俊材竒<lb/>
勲能獨立大閫欲誰開竹帛垂名了人生亦快哉<lb/>
<pb n="KR4d0443_WYG_005-18b"/>
　　　投宿洪贊<lb/>
父母懸弧慶生兒願四方豈期無逺到浪走只空忙僕<lb/>
厭私裝重馬疲官路長慷投曽宿驛白首尚為郎<lb/>
　　　宿鵰窠<lb/>
道旅喜相迎胡為復此行壯心今遂否華髪可憐生欲<lb/>
答還無語含羞自愴情本非經濟術難望貴公卿<lb/>
　　　送人之官<lb/>
常令材勝職仕業日増光王業豳詩苦民時農事忙戸<lb/>
<pb n="KR4d0443_WYG_005-19a"/>
儲三歲粟家植萬株桑何必居台鼎甘招謗議傷<lb/>
農人彫瘵久邑宰實非材念念宸心切皇皇賢路開姦<lb/>
贓無地入雨露自天回去去推恩澤昭蘇及草萊<lb/>
牧民如種樹摩撫不須繁獄市能無擾柴荆已自安桑<lb/>
麻深雨露雞犬散田園它日桐鄉廟豐碑定細刋<lb/>
　　　趙氏東臯八題匏𤓰亭<lb/>
趙氏園池裏兹亭太出竒尊罍厭金玉匏瓠作巵匜阮<lb/>
籍紫椰榼淵明白接䍦誰能呼一起同與醉淋漓<lb/>
<pb n="KR4d0443_WYG_005-19b"/>
　　　宿無極縣<lb/>
土壤瀕瀛海風煙自一方氣交才處暑夜寂便生涼老<lb/>
水易蒸雨積隂常勝陽妖蝗奪農力晩稼半成荒<lb/>
幽青衝要地荒寂似邉城廬舍渾無幾丘墟葺未平屠<lb/>
沽常廢市雞犬僅聞聲縣廨尤蕭索空庭草滿生<lb/>
周錫齊桓履兹城乃壯疆邑名仍宿昔封吏幾更張地<lb/>
接天光逈風傳海氣涼因髙求故跡瓦礫照殘陽<lb/>
　　　過陽信縣<lb/>
<pb n="KR4d0443_WYG_005-20a"/>
荆榛雜桑柘塊爾一荒城市井増新屋田疇起廢耕北<lb/>
兵知畏法南畝始聊生似喜貧無擾熙熙里巷情<lb/>
　　　再過居庸<lb/>
滚滚隨行旅遑遑愧此身無名垂竹帛有足走風塵路<lb/>
省青山舊人傷白髪新迴頭望南土又賞故園春<lb/>
再過居庸口悠悠今十年歲華何迅速官業却迍邅關<lb/>
吏幾經換山家亦變遷惟餘嵓下水隨馬響涓涓<lb/>
　　　失題<hi>案原本係無題但詩内稱忠宣謚法不得謂之無題無他本可校姑以失題系之以俟考謹識</hi>
<pb n="KR4d0443_WYG_005-20b"/>
佐命惟勲舊忠清三十年赤心思報國白髪要寧邉夢<lb/>
破烏江月神迷瘴海煙忠宣拜嘉謚未讓伏波賢<lb/>
得死公無恨思賢民自哀方期當柱石奚想便泉臺廟<lb/>
貌祭如在銘旌哭逺來從今調鼎手誰繼作鹽梅<lb/>
　　　留别趙講師<lb/>
擾擾黄冠底飄飄獨此身絶飡煙火食終帯海山雲愛<lb/>
我同鄉舊乗風入市塵仙凡嗟異路携手又輕分<lb/>
學貫天人際同塵誦老莊我知心志逺人喜舌鋒剛兩<lb/>
<pb n="KR4d0443_WYG_005-21a"/>
袖飄仙馭雙瞳隠電光中條山色裏誰識吕純陽<lb/>
相見鄉情重相逢數日留丹砂元有術白髪莫盈頭未<lb/>
遂歸休計難同汗漫逰何時兩茅屋髙卧白雲秋<lb/>
久聞隰吉路今日細經過危徑盤蚯蚓層田疊抱螺縱<lb/>
横千尺澗上下百尋坡㣲雨成泥滑行人奈若何<lb/>
　　　寄子勉<lb/>
憲府雖云久門深蔓草荒簷前喧鳥雀墻外走豺貇百<lb/>
怪羣妖集千鈞我弩强勝殘何日是亦復可憐傷<lb/>
<pb n="KR4d0443_WYG_005-21b"/>
下馬鞍未解寃民如堵墻訟更十守令文積百筐箱逗<lb/>
遛行移宻紛紜論議長我來片言决喜劇淚沾裳<lb/>
衰世已多感重重憂患深凄迷異鄉夢騷屑故園心弊<lb/>
久姦尤宻才疎力不任願揮宗匠手垂教示佳音<lb/>
　　　寄伯宣尚書<lb/>
霍家書畫後每每見新詩展玩同良語吟哦慰逺思慕<lb/>
君心似玉嗟我髪如絲健筆多佳作求聞絶妙詞<lb/>
近聞薦賢狀羣彦悉無遺心廣非私愛人皆舉所知楩<lb/>
<pb n="KR4d0443_WYG_005-22a"/>
楠支大厦麟鳳瑞明時勿為賢臣頌無人後措辭<lb/>
　　　寄李受益應奉<lb/>
溪堂分袂後轉首十三年動靜時知悉從㳺久隔懸髙<lb/>
軒才去暑倦客復離燕社燕秋鴻恨相望重惘然<lb/>
玉堂膺妙選人恨十年遲四海知名早中年得位卑升<lb/>
騰多援引沈滯乏階資自有連城價端凝是所宜<lb/>
　　　寄子裕府尹<lb/>
一别忽踰歲思君未少忘浪分萍梗散路隔海山長蹤<lb/>
<pb n="KR4d0443_WYG_005-22b"/>
跡頗相似情懐亦可量不堪塵芥裏迎送日奔忙<lb/>
　　　杜榮季北行詩寄侍御飛卿<lb/>
身為明時起人誰無此情豈徒要富貴政欲樹勲名閒<lb/>
竟開東閣爭先識賈生翩翩杜才子好謁漢公卿<lb/>
　　　應步知事求詩<lb/>
清議清聲久皇恩禁網寛姦邪恃容養掊克肆貪殘蹇<lb/>
諤忘生死忠貞出肺肝從今豺虎輩凛凛膽常寒<lb/>
　　　東臯<lb/>
<pb n="KR4d0443_WYG_005-23a"/>
倚郭多農里東臯逈不凡池臺面塲圃花木作籬藩雞<lb/>
犬知迎客軒車屢擁門㑹㸔城市井易號管寧村<lb/>
　　　送柴尚書輩西南行<lb/>
萬里西南道諸夷望撫劘賢王開幕府多士助春和農<lb/>
里行還業邉兵坐倚戈從今炎海水風軟不興波<lb/>
　　　寄郭都運員從善<lb/>
一别五年久相逢未有涯豪英才益展衰朽鬢空華富<lb/>
國甘勞力無心為起家附書心計士鼓枻望仙槎<lb/>
<pb n="KR4d0443_WYG_005-23b"/>
　　　有感<lb/>
貴賤雖殊體勞生共一塗紛紛强暴弱擾擾知欺愚徼<lb/>
福誰當禍無乗豈有除白頭州郡職轉欲賦歸歟<lb/>
　　　幸齋詩<lb/>
屋漏元無愧胡為此幸名百年閒日月一芥貴公卿新<lb/>
酒東菑黍香羮北圃菁南軒一寄傲此樂有誰爭<lb/>
　　　游受卿北上詩寄賢姪杜孝先臺郎<lb/>
南北人如織時時得好音亨衢才俊偉老我日侵尋莫<lb/>
<pb n="KR4d0443_WYG_005-24a"/>
改冰霜操常堅玉雪心丈夫期逺到富貴豈能滛<lb/>
　　　耘軒詩<lb/>
僮僕知人意來耘窓外禾芟夷除冗長培植㸔婆娑晩<lb/>
練煙光潤晨珠露氣和公倉及私廪露積反愁多<lb/>
　　　濟寧涖任後即事<lb/>
老不任繁劇荒城愜所宜民淳詞訟少路僻送迎稀恩<lb/>
澤租庸減農桑風雨時心餘靜無事日夕掩柴扉<lb/>
　　　有感<lb/>
<pb n="KR4d0443_WYG_005-24b"/>
辭賤來逰宦遑遑已十年為郎今白首潤屋只青氊戾<lb/>
契誠何敢依違甚可憐揚揚車蓋裏趨走避時賢<lb/>
　　　過龍門<lb/>
不斷龍門豁滔滔一水來只能流歲月不解絶塵埃行<lb/>
客身奔走長途幾徃逥倚歌橋下柱富貴豈凡材<lb/>
　　　夜雨<hi>并序</hi>
　荆南每苦秋雨徹數日不止至元十五年雨暘時若<lb/>
　秋九月十二日夜雨十三日雨一晝夜而止十四日<lb/>
<pb n="KR4d0443_WYG_005-25a"/>
　天宇晴霽氣清日明行旅農人不勝慶幸得五言八<lb/>
　句<lb/>
余生亦多幸所向值豐年百榖成時雨平疇少廢田市<lb/>
聲傳萬口斗米欲三錢來歲仍無慮通宵喜不眠<hi>客燕十年</hi>
<hi>客太原三年粟麥如糞土今歲湧貴十倍故篇首及焉</hi>
　　　曹南冬至<lb/>
今日陽生節羣隂自此消晝光行曵曵夜漏莫迢迢卦<lb/>
畫名來復黄鍾樂舞韶老年安化國白髪任蕭蕭<lb/>
<pb n="KR4d0443_WYG_005-25b"/>
　　　夜雨有感<lb/>
衰年少眠睡秋雨滴寒更淅淅林梢響泠泠簷溜聲青<lb/>
燈靜相照白鬢豈重生念念還桑梓今宵故里情<lb/>
　　　至元十五年江陵重九<lb/>
荆南兩重九猶未見歸期有恨詩難寫無歡盃倦持遥<lb/>
憐故園菊開徹水東籬却恨江城鴈無書謾送悲<lb/>
　　　寄吏部侍郎夾谷士常<lb/>
銓調無多法惟慿信與公儻皆從請託未免屢西東降<lb/>
<pb n="KR4d0443_WYG_005-26a"/>
黜因虚榜褒升匪實功傳聞山吏部一啓服羣雄<lb/>
　　　宿濟陽縣廨<lb/>
亂餘公廨廢獨此頗安全㕔壁仍存記庭槐似有年河<lb/>
壖成市井城腹少人煙共為求鹽利移家就旅船<lb/>
　　　寄彦良都事<lb/>
舉刺無恩怨惟君意最公豸冠重倚柱臺栢凛生風白<lb/>
日妖氛靜青雲賢路通更當思報國洗眼薦才雄<lb/>
　　　省幕秋雨<lb/>
<pb n="KR4d0443_WYG_005-26b"/>
雨脚懸麻黑簷流注瓦喧端居蘭幕靜少逺市聲繁髙<lb/>
稼知豐歲幽荒憶故園自憐林野質無計謝華軒<lb/>
　　　總管國祥秩滿北上<lb/>
歲月急飛矢一瞬又三年衝要襍繁劇崇髙待俊賢加<lb/>
飡心益壯臨政目能前老病交情重臨風惜别筵<lb/>
　　五言排律<lb/>
　　　送信縣令樂平任滿東還<lb/>
縣尹誠卑職煩勞責最先條條論國政一一自民編秋<lb/>
<pb n="KR4d0443_WYG_005-27a"/>
斂徵輸税春耕勸力田張燈昏理訟應限夜催錢但恐<lb/>
成逋欠安能問瘠捐頑嚚哀健訟水旱慮凶年賜半恩<lb/>
慈溥蠲征雨露偏府人同震電州介若鷹鸇星火憂違<lb/>
命衾幃未省眠愛民誠慘怛守職更愁煎貧窶衣鶉結<lb/>
逃亡室罄懸搒笞心不忍勸諭語空憐黽勉飢寒下銷<lb/>
磨戰伐前蠒絲蠶不箔商課竈無煙墻外無餘地生平<lb/>
僅一㕓有腸攻苦淡無夢到葷羶壯健他鄉外惸孤若<lb/>
箇邉婦嫠何寄倚叟獨更顛連身隻名猶在家亡賦尚<lb/>
<pb n="KR4d0443_WYG_005-27b"/>
全力疲催種植體廢被干鋋不疾長三嘆無尤帶百愆<lb/>
千憂恒積慮萬事一呼天坐視羣黎苦慙持百里權去<lb/>
思那有頌遺愛若為篇賴有桐鄉令依稀似昔賢<lb/>
　　　憲臺傳㫖召河東山西道提刑按察使劉侯還<lb/>
　　　　朝同列諸公作詩張宴祖道武安胡某作<lb/>
　　　　詩以為諸公倡<lb/>
時政將多問宸衷憶舊臣天威顔咫尺風節照臣隣分<lb/>
豈同新進言當及大鈞從容論急務迤邐到疲民北顧<lb/>
<pb n="KR4d0443_WYG_005-28a"/>
金山表南封瘴海垠初平慎懐撫未附細經綸久兵能<lb/>
少息四海不全貧地闊仁和國風清戰伐塵聖賢千載<lb/>
合文軌八荒均法盡無刋美人逢不世辰禹湯難並武<lb/>
堯舜亦推仁有類皆從願無生不獲伸雍雍三善樂穆<lb/>
穆四門賓臺諫得何舌謀猷不妄陳廟蒸怡聖祖郊祀<lb/>
格天神百榖穰風雨羣祥集鳳麟兹行期致此肯作備<lb/>
員人<lb/>
</p>
<p>
</p>
  </div>
</body>
</text>
</TEI>
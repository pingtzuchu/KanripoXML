<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫山大全集巻九</head>
    <p>
<pb n="KR4d0443_WYG_009-1a"/>
欽定四庫全書<lb/>
　紫山大全集巻九　　　　元　胡祇遹　撰<lb/>
　　記<lb/>
　　　翰林院㕔壁記<lb/>
文辭之功亦大矣賢哲之君重之而不輕急之而不緩<lb/>
豈徒然哉堯舜之盛徳大業固可以澤當世而福後人<lb/>
然一傳而得朱均不惟身墜家聲而紀述傳詠之辭口<lb/>
亦不能道向無二典三謨千百世而下冺冺焉其孰知<lb/>
<pb n="KR4d0443_WYG_009-1b"/>
之窮天地亘萬世使人得見唐虞之美巍然煥然如白<lb/>
日之在青天五篇之書之力焉下至禹湯文武成康漢<lb/>
唐之英主紀於書歌於詩録於史冊乆乆而益彰者皆<lb/>
是也兹特身借文辭以得名至於生前因文辭以濟事<lb/>
如訓誥如誓命聳羣聴愜羣望定大業翦大凶者又豈<lb/>
特以飾口舌之虚言哉尉佗之負固東西萬餘里萬甲<lb/>
不易服一折簡而臣之奉天之兵威不可制利不可勸<lb/>
一詔而士氣百倍是又可以文辭為無用哉若夫奉咫<lb/>
<pb n="KR4d0443_WYG_009-2a"/>
尺之書傳數寸之檄以代百萬之衆者亦文辭之力也<lb/>
至於太平無事發徳音布明令勸善懲惡黼黻皇猷藻<lb/>
飾萬物絲綸一出四海聳聴又不可斯須而廢也竊惟<lb/>
匹夫之治一身萬乗之治九有言行而巳匹夫之賤猶<lb/>
胥顧於箴言其發有逸口萬乗之言可不慎歟故伊尹<lb/>
之戒太甲曰俾萬姓咸曰大哉王言君徳之聖則言而<lb/>
世為天下則然而秉筆代言之任苟非其人敗事於目<lb/>
前貽笑於萬世豈小小哉故前人謂之出納王命王之<lb/>
<pb n="KR4d0443_WYG_009-2b"/>
喉舌自龍作納言而下代不乏官歴漢至唐盛萃羣<lb/>
賢而以言為任謂之翰林備顧問與參决時人謂之内<lb/>
相我太祖神武混一區宇未遑文治太宗繼體守成大<lb/>
比羣儒粗成文辭者賜一爵復其家定為國典崇文之<lb/>
志於古有光皇帝陞祚之某年立翰林院自承㫖而至<lb/>
應奉凡若干人自時厥後内則王侯之拜封百官之制<lb/>
誥外則遣使四夷懐柔逺人凡王命言必以文毎視草<lb/>
聖聰虚注宸𠂻㸃竄必辭理兼完而後可彬彬郁郁炳<lb/>
<pb n="KR4d0443_WYG_009-3a"/>
炳琅琅聳扶杖之聴拭思化之因於戯盛哉然而登瀛<lb/>
洲者不可以不紀其創置之始以備異日史策之採擇<lb/>
焉某官某人月日書於院之㕔壁<lb/>
　　　國史院㕔壁記<lb/>
國有史史有官尚矣周官宗伯之屬太史即其司也老<lb/>
𣆀為柱下史漢武帝置太史令以司馬談為之談死子<lb/>
遷繼之故世號太史公東漢班固除蘭臺令父彪作東<lb/>
漢書因仍循習代代不廢而所司之事亦各不同周禮<lb/>
<pb n="KR4d0443_WYG_009-3b"/>
太史掌建邦之六典以逆邦國之治掌法掌則以逆官<lb/>
府都鄙之治正嵗年以序事頒之於官府須告朔于邦<lb/>
國大祭祀其執事卜曰是盖主紀録明厯卜故凡邦國<lb/>
計簿及天官厯律典則禮儀皆兼之玉藻云天子動則<lb/>
左史書之言則右史書之漢制天子計書先上太史令<lb/>
副上丞相序事如古春秋兼明天官至於近世則専以<lb/>
紀録為職餘皆不與焉然上自祖考受命之聖神天子<lb/>
之一起居一話言大臣百官之一舉措一應對皆得耳<lb/>
<pb n="KR4d0443_WYG_009-4a"/>
聞而目見退而書於冊下及禮樂刑政之美惡遐方異<lb/>
域之服叛列國風俗之疵美天象地質日月星辰風雲<lb/>
之徴變山林川澤水火草木百物之妖祥閭里歡戚之<lb/>
聲容雲林隠逸之奇特與夫忠臣孝子節婦義夫以及<lb/>
弑逆之惡莫不詳悉隠顯原究情偽而備書之不溢美<lb/>
不隠惡覈實昭直善足為法惡足為戒藏之金匱秘之<lb/>
石室人主不可得而觀誅姦諛於九原發潛徳於冥漠<lb/>
以耀後世而垂無窮此史官之職也秉筆者可不難其<lb/>
<pb n="KR4d0443_WYG_009-4b"/>
人哉嗚呼政有似可緩而必不可緩賢者以為急昧者<lb/>
怠而弗舉史筆之謂歟以禮樂刑政之實而方之以虚<lb/>
文似為可緩以一士大夫之家有系有譜牒有先世遺<lb/>
訓有子孫遵奉可紀之格言成法而况奄有九有受天<lb/>
明命開萬世無疆之洪業聖祖神宗宵衣旰食殊勲盛<lb/>
徳巍巍洋洋在人耳目者不可勝録而無一言以紀之<lb/>
此英明賢哲之嗣君所以急之而弗敢失墜也皇帝即<lb/>
祚之某年從翰林承㫖王某之奏斷自宸聰勑中書省<lb/>
<pb n="KR4d0443_WYG_009-5a"/>
立國史院仍合翰林院太常寺三而一之一時受職者<lb/>
凡若干某某某竊念記事者史官之職也史院之樹皇<lb/>
帝之孝思我朝之大典不可以不識其嵗月且前代百<lb/>
司廨壁皆有記記其隆替廢置前後職員之名氏因以<lb/>
示警戒之辭噫有其名而無其實君子不可以虚居矧<lb/>
重以詞林之清華太常之禮儀集于厥躬廪餼守官者<lb/>
冝無怠無忽<lb/>
　　　太常博士㕔壁記<lb/>
<pb n="KR4d0443_WYG_009-5b"/>
經言禮樂不可斯須去身非禁戒之謂欲去而弗能也<lb/>
首尊而足卑首貴而足賤禮也冠雖敝不以苴履此天<lb/>
理人情之自然也有人於此貴足賤首人皆以為狂且<lb/>
病矣心平氣舒百體融浹五音清和者樂也反是則為<lb/>
悲哀為厲怒為强梗為叱咤非樂也一人之身心禮樂<lb/>
不可去况有國有天下者乎故舜命伯夷典禮而䕫典<lb/>
樂成王命六卿宗伯掌禮樂古之聖王之治天下禮樂<lb/>
而巳越禮違和頑嚚抵冒而不可化然後糾以刑政非<lb/>
<pb n="KR4d0443_WYG_009-6a"/>
得巳也殘暴如秦而官置奉常佐以丞屬有太樂此又<lb/>
見禮樂之根於人心而不能巳也漢因秦制景帝更奉<lb/>
常為太常列之九卿而尊大之諸博士皆屬焉博士掌<lb/>
通古今秩比六百石選通經博古者為之貟至數十人<lb/>
出則補守相博士之選不為不精外補也不為不重蕭<lb/>
望之猶以為憂末忘本前人之崇禮樂重儒士槩可見<lb/>
矣歴唐至宋皆樹焉金有中原唯國子學太常寺置博<lb/>
士各二員視漢唐之制亦少衰矣是盖禮樂之文而禮<lb/>
<pb n="KR4d0443_WYG_009-6b"/>
樂之情禮樂之功用咸無焉皇帝天禀仁孝奉太后以<lb/>
温敬祀祖考以誠嚴又以比俗朴而寡儀直而少温即<lb/>
祚某年朝覲㑹同之儀既巳略舉於是立九廟奠神主<lb/>
太常之禮樂燦然一新牲牢酒醴粢盛菜菓潔馨肥腯<lb/>
鼓鐘竽笙磬瑟簨簴調均和平尊罍俎豆罔不具備舞<lb/>
師樂工賛禮引奠奔走奉執之士無一闕陋攝官代禮<lb/>
登降有秩始終嚴肅聖𠂻夷粹神降之福一時供奉百<lb/>
職洎諸執事者禮成而嘆曰宗廟儀音復獲觀聴皇帝<lb/>
<pb n="KR4d0443_WYG_009-7a"/>
孝敬刑於四海雍雍熙熙同享太平何事如之後某年<lb/>
勑宰相立太常寺官畢備仍分𨽻甸民戸四百七十以<lb/>
供祀事有司請議以翰林侍讀學士徐某為司官長少<lb/>
卿則翰林直學士髙某寺丞則翰林待制楊某兼之又<lb/>
設兩博士以應奉翰林文字周砥胡祗遹攝其事博士<lb/>
有印章有㕔宇既辱命祗遹軰私自喜愧相與語曰禮<lb/>
樂之為治宗廟之嚴煥天開聖人廢五六十年而復興<lb/>
使四方之人化質直而揖讓易鄙野而雍和報本以歸<lb/>
<pb n="KR4d0443_WYG_009-7b"/>
厚追逺以廣孝聖教皇風不疾而速文職之臣寧可不<lb/>
紀其所自邪且博士之清選逈古今明典禮吾二臣者<lb/>
惡能當之是又不可以無言某年某月日記<lb/>
　　　改府判器識齋記<lb/>
士之致逺先器識而後文藝何謂器襟宇度量是巳故<lb/>
前賢論人曰豁達大度又曰洞若城府又曰汪洋如萬<lb/>
頃陂又曰陳元龍湖海之士推而至其極則包含洪大<lb/>
無不覆載何謂識見微而知著以將然而知巳然以吾<lb/>
<pb n="KR4d0443_WYG_009-8a"/>
之一世而知未來之千萬世推而至其極則容光必照<lb/>
明燭六合故君子不學則巳學必至如是而後可識欲<lb/>
進則必務窮理器欲大則必務容物二者日進區區文<lb/>
藝可不學而能量若斗筲識如面牆雖辯若懸河才能<lb/>
應變不過慱聞强記拾涕唾踵陳迹而巳耳某立讀書<lb/>
之齋於私第求名與言某器識有足尚者余恐其臨下<lb/>
為髙狃于小成請以器識扁齋之楣而大書焉仍以是<lb/>
告<lb/>
<pb n="KR4d0443_WYG_009-8b"/>
　　　西冶記<lb/>
民生日用斯須不可闕者五材也木水火土成不以智<lb/>
力隨取隨得智不足則成不能必力不贍則得之不饒<lb/>
惟五金為然鐡於五金直卑品下切用急須則反居黄<lb/>
白金銅錫之上世無黄白金銅錫則可鐵不可無也故<lb/>
有鐵官以其用廣而利慱也為民者四而後世兵别為<lb/>
五兵鋒鏑函刀為本不堅利雖有虎旅百萬與無兵同<lb/>
農之耘耔植獲一動作一云為器之用鐵十居八九百<lb/>
<pb n="KR4d0443_WYG_009-9a"/>
工居肆以成其事孔子曰工欲善其事必先利其器士<lb/>
與商技業雖不専於器用而身與家人必用者鐵亦處<lb/>
其六七然則鐵之為用豈閑緩細微之物歟雖三尺之<lb/>
童能知之我朝右武重農田畆日闢疆土嵗擴皷冶鑄<lb/>
錬明不可廢某年立銅冶總管府鈐束諸道冶三年而<lb/>
上計戸曹戸曹㑹貯積之數可抵十二年用不必勞民<lb/>
呈省散冶戸于民廢罷諸道冶洎其總鐵官曽未三年<lb/>
前日所報之數支未十二三諸冶庫藏空竭是盖總鐵<lb/>
<pb n="KR4d0443_WYG_009-9b"/>
官不為研窮盡實冒從冶官之虚文省部又從而行之<lb/>
故有此弊兵需必不可闕致有銷農器以應造作至元<lb/>
十一年秋復立諸冶太原在諸道為上路見於府西南<lb/>
七舍而近山行六十里舊冶所在唐為某宋為永利監<lb/>
金為大通監陳堯佐宋琪吕誨嘗領其事我朝亦置積<lb/>
有嵗年隨近例偕罷鐵性剛利精堅少加淬礪則無物<lb/>
可敵凡𨽻冶戸千官二員提舉爵五品國之為國惟農<lb/>
與兵鐵於農兵其可無也雖然日中必熭操刀必割勢<lb/>
<pb n="KR4d0443_WYG_009-10a"/>
使然也狃甲兵之利以貪不毛恃其有備而不戒不虞<lb/>
俱非中道我朝兩無是弊治安巳乆而不忘兵庫廪充<lb/>
實而立官訓農憂器用不足而復置諸冶地不愛寶貢<lb/>
金九牧大食之刀不足以為利肅慎氏之矢不足以為<lb/>
勁郟氏之鼎不足以為寶惟農富兵强皇威神武而不<lb/>
殺是不可以不識前此冶官首尾三十餘年者交城謝<lb/>
氏父子也屬官千戸鄧某與有力焉具石未文而冶廢<lb/>
因今復興請併其嵗月某年月日某官再拜書<lb/>
<pb n="KR4d0443_WYG_009-10b"/>
　　　江陵府新驛記<lb/>
匹夫環堵之家而舍客有位人跡所通之路必有逆旅<lb/>
主人矧通都大郡使者旁午舍館者不設雖三尺之童<lb/>
亦知其為不可然而廢墜而不舉阨陋而不張汙穢而<lb/>
不治者何也急於私而怠於公耶人能以治家之心治<lb/>
國奉巳之心奉公雖不學無術亦可為良吏至元十一<lb/>
年平宋江陵當西南為衝要公廨帑藏承舊略備惟傳<lb/>
舍為闕守土者急先務而力成之擇地甓垣於萬里樓<lb/>
<pb n="KR4d0443_WYG_009-11a"/>
下堂奥門廡井廐庖廪小大具舉風軒燠室各有攸處<lb/>
當乎火雲赤日流金爍石塵裾汗馬不勝困憊倚拂雲<lb/>
之欄檻向北風而開襟白蘋紅芰之末香飈送涼不覺<lb/>
溽暑之去體及其江濤路逺嵗寒風雪慘膚虐面堅氷<lb/>
在鬚褰簾入戸忩明炕煖不覺四體之迴春故去者忘<lb/>
勞而來者如歸作者之慮可謂勤矣夫成者壊之始廢<lb/>
者興之原其物理之必然既成而易壊者惟傳舍為甚<lb/>
盖過之者衆用之者勤也官物之不惜世人之常情也<lb/>
<pb n="KR4d0443_WYG_009-11b"/>
賢如子產館於晉而猶有毁垣之怒况餘人乎壊毁者<lb/>
不可禦守土者不得乆於其職繼踵為政者當隨毁隨<lb/>
葺毋墜前功余喜其落成不可以不識又不可以不戒<lb/>
故書<lb/>
　　　濟南新驛記<lb/>
朝廷之發號施令誕告萬方雲行雨施電掣星馳不旬<lb/>
日而際天所覆罔有不及萬方之禀命朝貢輪蹄絡繹<lb/>
輻輳京師山行水宿飲食車馬盤薄休息所至如家億<lb/>
<pb n="KR4d0443_WYG_009-12a"/>
萬里之逺不知其勞此驛傳舍館不可闕者也聖天子<lb/>
神武仁聖混一六合往古不臣之國書傳地志不載之<lb/>
異域來享來庭濟南總府當南北東西之要衝舍館雜<lb/>
於闤闠市井湫隘卑陋不容軒盖恒擾及於民家為政<lb/>
者踵訛襲繆因循苟且積七十餘年而莫知改作至元<lb/>
二十一年時和嵗豐家給農隙闔府官吏恊議唱賛卜<lb/>
地於歴下亭故基之前背大明湖面諸南山爽塏寛平<lb/>
計畆若干作新驛落成於來嵗孟夏繚以周垣再分為<lb/>
<pb n="KR4d0443_WYG_009-12b"/>
五區區為堂為廡為庖厨為廐庫凡客之所須巨細無<lb/>
一不備有臺榭以居髙明涼炎夏燠祁寒而温風雪則<lb/>
室宻而忩明塗堊丹雘未畢屬縣來觀者摩肩接踵兩<lb/>
閱月而不絶城中士庶室家相慶曰自兹以往髙我門<lb/>
閭開我戸牖完葺我墻屋保全我器皿父母妻子早眠<lb/>
晏起各安其室我賢使君之惠政再世不忘矣憲司揚<lb/>
善糾惡人之有猷有為若巳有之政廢弛而不舉者憲<lb/>
司之罪也亷幹汚慢一視而無褒貶善不能賛成惡不<lb/>
<pb n="KR4d0443_WYG_009-13a"/>
能懲戒唯僥倖免責寧不愧於心乎是役也守土者可<lb/>
謂知先務矣不可不書謹署府僚階銜於左無廢無壊<lb/>
紀嵗月以勸後之為政者焉<lb/>
　　　林州廨公生明堂記<lb/>
牧民之政多術矣求其要則一言而盡曰明而巳凡民<lb/>
之所疾苦我當知之逃亡之屋我當哀之賦役之彼重<lb/>
此輕我當平之田畆之荒蕪我當闢之獄刑之寃滯我<lb/>
當矜而憐之背本逐末狥一時之利我當求其情而慰<lb/>
<pb n="KR4d0443_WYG_009-13b"/>
勉之嵗不凶荒無聊賴而為盜賊我當求其故而拯救<lb/>
之强宗大姓侵害細民兩辭至前我當察其情偽而抑<lb/>
遏之扶持之姦吏之不奉法是其所非非其所是助强<lb/>
挫弱見賄屈理巧訃佞辭把持官府虚文詭案愚弄判<lb/>
筆我當抑之人倫風俗之不美我當教之誨之而身為<lb/>
先之凡是數者見之審處之得其中不明則不能也明<lb/>
固出於學古博而經事多使私心一起則事至物來皆<lb/>
若面墻所謂博學經事皆不得力人不欺巳而自欺人<lb/>
<pb n="KR4d0443_WYG_009-14a"/>
不愚巳而自愚故曰公生明又曰公則一私自萬殊理<lb/>
一也分眩而為萬雖巳之一身手足耳目顛倒錯繆而<lb/>
况治人乎郝林州名其㕔曰公生明可謂知本矣格物<lb/>
窮理正心律身可謂至矣妙齡秀發始入仕路而能若<lb/>
是持心以往處州郡則通物情居廟堂則照百姦是非<lb/>
邪正將見逃形匿影之不暇雖然白者易汚剛者易折<lb/>
慎母以皦皦察察為能也余既大書扁榜為主人者復<lb/>
求文以誌諸壁敢以是告<lb/>
<pb n="KR4d0443_WYG_009-14b"/>
　　　益都新修廟學記<lb/>
治民之要三庶而富富而教耳休養生息子孫蕃衍昆<lb/>
季强盛戸口滋殖倉有餘粟笥有餘帛優游卒嵗而不<lb/>
識寒餒之苦愛民如是而不知孝弟忠信驕奢滛佚慢<lb/>
上傲長犯義犯刑無所不至小則正之以法大則臨之<lb/>
以兵必不得巳不勦滅殄絶而亂不能息聖人憂之禮<lb/>
樂教化防於未然此家塾鄉庠遂序國學之不可一日<lb/>
而闕也益都控轄郡縣六七城戸二十餘萬襟海帶山<lb/>
<pb n="KR4d0443_WYG_009-15a"/>
廣逺險固昔人謂之東秦自我朝奄奠中夏開創之始<lb/>
務欲息兵消暴乃即土豪之堀起效順者世官焉大率<lb/>
强猛雄勇以力服人之材故於文徳教誨實不足也學<lb/>
校廢而不舉民不知禮義忠孝漸染積習既久遂生璮<lb/>
賊之逆事父孝故忠於君事兄悌故順於長君子有勇<lb/>
而無義為亂小人有勇而無義為盜君子學道則愛人<lb/>
小人學道則易使也豈虚言哉豈無徴哉至元乙酉某<lb/>
人來治是邦觀民設教知所先務廟學為之一新不可<lb/>
<pb n="KR4d0443_WYG_009-15b"/>
不紀石以書其美然而人能𢎞道各有其職崇殿廡嚴<lb/>
像貌香火馨潔師席齋房庖庫罔不具備者守土之任<lb/>
也傳道授業作成人材訓導得法者為師者之責也任<lb/>
在守土者既無愧怍自今以始主善者當念我朝崇儒<lb/>
重道致治興化之良法美意責望我輩賛助太平措斯<lb/>
世於唐虞之上而於教育之方寧可不正其本浚其源<lb/>
日就月將以經明行修為本以雕蟲篆刻為末以窮古<lb/>
今達世變文經武緯調燮經濟為實學以記問章句訓<lb/>
<pb n="KR4d0443_WYG_009-16a"/>
詁為浮技一旦從政付之一縣則一縣治委之一郡則<lb/>
一郡安托以數路則數路鎮静不致不通無用之謗藹<lb/>
然有六卿八位之望名實相副材全徳備不器不局無<lb/>
施而不可使朝廷養善儲材不負所望此興學聚士之<lb/>
功也不然則詩如蘇李賦若揚馬工虚言而無實用謂<lb/>
之不學可也聖賢之學寧若此哉師儒門弟凡有成巳<lb/>
成物兼善天下之心者當以斯言為不妄某正月日某<lb/>
書<lb/>
<pb n="KR4d0443_WYG_009-16b"/>
　　　欒城縣學記<lb/>
菽米之起餓殍纊帛之活凍死人皆知之知之而不耕<lb/>
蠶游惰趨末者亦有之然不戒用勸務本者十六七斯<lb/>
見人生之必不可闕人心之自不能巳趨末者非人心<lb/>
也風化使然也聖人之於人甚於粟帛雖迷惑於異端<lb/>
而吾之君臣父子夫婦兄弟朋友自若也邪不勝正人<lb/>
不勝天亦明矣欒城東畿之内邑日霑聖化君子小人<lb/>
皆知學道而廟學火于兵草莽瓦礫將七十年辛未簿<lb/>
<pb n="KR4d0443_WYG_009-17a"/>
尉田茂復其舊例賢廊門廡繼完於後政朔望春秋二<lb/>
丁有祀而學者弦歌有地鄉賢酈某簡之以不肖之言<lb/>
以記其學之廢興竊感而思粟帛不求於人而人知貴<lb/>
重者死生係焉聖人未嘗以禍福誣民而民知敬奉者<lb/>
循聖人之道則上下和平尊榮安富生遂其性死盡其<lb/>
常不循則不能一朝安也所係如是宜其報祀而尊嚴<lb/>
並天地又豈一縣一邑獨得而私之然以甘凍餓而不<lb/>
知耕蠶者較之豈不賢矣哉惡可以不書<lb/>
<pb n="KR4d0443_WYG_009-17b"/>
　　　鄭州重修廟學記<lb/>
明主之所先庸主後之良吏之所急俗吏慢之庠序學<lb/>
校明主所以養賢儲才化民成俗之先務也有國有天<lb/>
下者孰不欲令行禁止君子愛人小民易使忘身狥國<lb/>
親上死長政治和平而囹圄空虚禍亂不作而賢能輩<lb/>
出朝廷尊隆萬邦咸服然而卒不能從其所欲者盖不<lb/>
知清出治之源廢徳教而任刑罰棄禮樂而専法令踵<lb/>
戰國暴秦之餘習忽唐虞三代之至治區區以簿書期<lb/>
<pb n="KR4d0443_WYG_009-18a"/>
㑹為先務職此之由也唐虞三代之政固多教條大經<lb/>
大法莫先於庶而富富而教耳自京師縣邑家術鄉黨<lb/>
皆有學故能官得其人職無廢事風俗成而國祚永延<lb/>
及列國一時卿大夫尚能以禮維持其政鄭之有邦間<lb/>
於秦晉齊楚之强大子產以君子之道修巳事上訓民<lb/>
治人見稱於孔聖昭昭於史冊當時至今皆以謂鄭有<lb/>
人焉僑之没千八百年至元丁亥我朝望族貴臣布揆<lb/>
尚書公之子托克托湖北宣慰副使東昌節婦馬氏之子<lb/>
<pb n="KR4d0443_WYG_009-18b"/>
黄廷佐君卿同守是邦革前政白科之弊墾闢荒蕪務<lb/>
農重榖發滎陽炭山之利浚汴水以通南東之舟楫勸<lb/>
孝弟化凶奸百廢具舉乃曰我朝肈造區夏策試多士<lb/>
中選者復其家世世無有所與在在廟像孔聖建學立<lb/>
師作養賢俊訓導閭里内立集賢翰院以待茂異以養<lb/>
耆徳國子監以教貴家子弟之俊秀者可謂急務也鄭<lb/>
之廟學卑陋乃爾我二人實負其罪乃即漢永平之故<lb/>
基復修而崇起之聖宇賢廡師席生齋下及于井竈備<lb/>
<pb n="KR4d0443_WYG_009-19a"/>
具一新經始於是年之春二月落成於次年之秋七月<lb/>
躬率僚屬羣士致禮常祀鄭人趨拜祠下瞻仰嘆嗟同<lb/>
聲相應曰吾二賢侯為國為民忠厚勤敏忍惜一言以<lb/>
紀石以徳以功勸來者而垂無窮乎僉曰諾攄誠拜狀<lb/>
以文來請謹因鄭人之詠歌而為之詩曰為政有三庶<lb/>
富而教弗序弗庠從厥攸好臣不知忠子不知孝忠孝<lb/>
兩亡鳥獸同道賢哉二侯布政優優以善養人廟學復<lb/>
修彞倫既明則民不偷熙熙鄭俗禮讓交游異邦之治<lb/>
<pb n="KR4d0443_WYG_009-19b"/>
簿書期㑹扺冒頑嚚苟免無愧此善彼惡學興學廢緩<lb/>
急後先惡可倒置我銘我詩鄭人之辭二侯在官父訓<lb/>
母慈二侯他適鄭人去思刻石廟庭日拜其儀<lb/>
　　　磁州廟學記<lb/>
過國入境即其聞見知政治之得失教化之淺深子游<lb/>
宰武城孔子過而聞絃歌子曰割雞焉用牛刀子游對<lb/>
以君子學道則愛人小人學道則易使孔子以為然然<lb/>
則君子小人皆不可以不學後世牧民者巳既不學又<lb/>
<pb n="KR4d0443_WYG_009-20a"/>
不能立學擇師以教人以致風俗弊壊抵冒頑嚚集詬<lb/>
無恥制訐官府鬭訟親族隣里姦宄奪攘僣侈滛麗無<lb/>
所不至秦漢而下無數世之善治戕賊而不能庶庶而<lb/>
不能富富而不能教也學則人倫明知禮義亷恥耕讓<lb/>
畔行讓路以不孝不弟不忠不信為辱生不如死雍雍<lb/>
熙熙皥皥如也學則易治不學則易亂學校之所係豈<lb/>
細微哉為政之要莫先乎學校磁雖中州山水明秀世<lb/>
生名士人知好學某官等以興舉學校為巳任聖宇賢<lb/>
<pb n="KR4d0443_WYG_009-20b"/>
廡師席生齋補前功之未完成制度之當補無一不具<lb/>
可謂知為政之先務也歟餼羊既設興禮者自有人焉<lb/>
兹擇良師集子弟之俊秀者明經治事隨其所長列屋<lb/>
而教養之一旦有成或禆大厦一甓一椽之用使天下<lb/>
稱之曰是盖出於至元之澤賢侯某人某人承宣之力<lb/>
也顧不偉歟某年月日某書<lb/>
　　　滁州重建醉翁亭記<lb/>
徳之感人也厚矣言出於口曰徳言事及於人曰徳政<lb/>
<pb n="KR4d0443_WYG_009-21a"/>
福當代而澤無窮使人曠百千世敬慕法效而不能忘<lb/>
此徳之所以成巳成物之效也歟故有徳者之一止息<lb/>
一逰歴凡論議經涉之泉石草木徳其人而被以佳名<lb/>
亦可以終天地而不朽古今臺閣樓觀亭榭宫室之美<lb/>
一時乗富貴挾豪勢浚民之膏血而為之豪奪巧取而<lb/>
有之雄壯華麗得江山之形勝快風月之登覽銀屛珠<lb/>
箔盛集髙宴不為不多然而終其身而遺子孫者幾何<lb/>
身未死而名無聞一灰寒而不見知於閭里者皆是也<lb/>
<pb n="KR4d0443_WYG_009-21b"/>
惟徳其物豈虚言哉不肖自兒童時得東坡大書醉翁<lb/>
亭記而知歐陽公之徳業自時厥後復得六一居士集<lb/>
五朝名臣言行録而熟公之平生毎以不得一至於滁<lb/>
覽大賢之遺跡為恨至元巳丑冬同鄉文士張君仲豪<lb/>
得官倅滁衆皆為賀曰歐陽文忠為太守之惠政一逰<lb/>
一行之佳跡石刻手筆之辭翰朝見夕覽三年之内何<lb/>
樂如之明年夏六月不肖亦以事客姑蘇門者曰同知<lb/>
滁州事張侯來謁不肖首以懐賢為問遂出栁侯再立<lb/>
<pb n="KR4d0443_WYG_009-22a"/>
石醉翁亭記為䞇且曰亭廢於兵鎮守滁州萬戸府達<lb/>
嚕噶齊托歡萬户厲昭勇洎僕倡率同志以月俸重起<lb/>
之願得數言以紀其嵗月嗚呼公之道徳勲業學術文<lb/>
藻亭興亭廢名並天壌泉可涸山可夷而兹亭猶在可<lb/>
喜者牧民者能以崇徳化民為先務如文正之祠祀嚴<lb/>
子陵而後尚徳者名州曰范公倡始於前使來者繼美<lb/>
於後因感古人有徳有功於世雖異代遼邈如親拜徳<lb/>
儀傾嚮報謝之罔極無徳無功者權威雄猛生巳不足<lb/>
<pb n="KR4d0443_WYG_009-22b"/>
恃公之神遊故治智僧晤語問樹亭者之姓名此記之<lb/>
不可以不作武安胡某書<lb/>
　　　襄陽重修官廨記<lb/>
君子之居雖一日而必葺况官廨乎官廨之不可闕雖<lb/>
遐荒異域陋邦小夷凡有民社者皆知之矧天際所覆<lb/>
數萬里居中處正太平久安之治世乎一縣之治固狹<lb/>
隘也然而國家典籍圖誌簿書條章之所傾落兵農工<lb/>
賈貴賤小大貧富之所歸訟承流宣化發號施令徴科<lb/>
<pb n="KR4d0443_WYG_009-23a"/>
供辦之所指聚胥吏卒𨽻晨昏風雨之所停集所係如<lb/>
此雖三尺童子亦知其頃刻之不可無也居是官者恬<lb/>
不之問反為之語曰官不給錢役不可擅舉欲有規畫<lb/>
興作惴惴焉惟恐其民之多言獲罪于官也今日僧寮<lb/>
之借榻明日道宫之假楹習以成風因仍苟且日復一<lb/>
日至元十三年秋巡按河東過遼州襄垣官廨一新異<lb/>
于他邑問之盖守土者從輿望協衆力而成之也詢其<lb/>
所費則錢不取于官而民無異辭一木一甓而不敢私<lb/>
<pb n="KR4d0443_WYG_009-23b"/>
焉竊嘗有言人能以事父之心事君愛子之心愛民治<lb/>
家之心治國雖不學無術亦可謂良吏賣卜貨藥技之<lb/>
賤者也尚知僦屋布席張幕先為有衆留止瞻拜之地<lb/>
而後求售其藝五馬之榮百里之寄無一宇之聴斷而<lb/>
莫之恤是其為心卜藥賤技之不若也為臣之心寧無<lb/>
愧乎至此而不自安異衆例而力行之不可不書以勸<lb/>
隣邑<lb/>
　　　平陽府臨汾縣新廨記<lb/>
<pb n="KR4d0443_WYG_009-24a"/>
平陽當河汾間為巨鎮屬邑五十餘城臨汾劇而最要<lb/>
經界纔百里占籍者幾萬五千戸凡兵賦之重徭役之<lb/>
煩十常居其二而風聲氣習勤儉果譎宛然雜唐晉餘<lb/>
俗惟其物浩壤狹且不相能故人嚚于訟必直曲迺巳<lb/>
聴約束俟審辨者動填里閈縣舊署在府右廂康寧坊<lb/>
之南城易代來為土人氏豪據有司假老屋隙舍寓理<lb/>
漕務一嵗間輙三五易處簿書儀具坌集委積棼不可<lb/>
曋奔趨執事者當夏熾冬冽赭汗僵立尤實艱苦前政<lb/>
<pb n="KR4d0443_WYG_009-24b"/>
狃故常眄𤓰代日復一日漫不加省庶幾赫令尹之威<lb/>
具眎瞻之媺清承宣風化之源其惟艱哉逮今縣監某<lb/>
稔其如是適時和訟理嚮化有漸迺以其故詢諸衆僉<lb/>
曰念兹在兹竊有年矣第率先無自迄于今唈唈也既<lb/>
度其人之樂用遂經辦焉應直得景行里次氏之故第<lb/>
凡成室一十五楹畧不加易其來如歸㕔事適中吏舍<lb/>
兩列彤閎前啟衡達里逵于是逺湫隘處髙明委蛇安<lb/>
舒各有攸叙中外竦然大易觀仰既而史亢淵曰其興<lb/>
<pb n="KR4d0443_WYG_009-25a"/>
滯易弊之勞趨事樂成之懇公倡私應共濟厥美匪劖<lb/>
書珉石代而縣者烏能究根據而見經始䞇禮幣來謁文<lb/>
予以歴官内外因知天下之治在于宰相師帥得人而<lb/>
巳佐天子理百官發號施令以遂物宜者宰相也推君<lb/>
治庇民生供事取决㑹歸有極撫字百里間者師帥也<lb/>
是則宰相與師帥勢雖霄壤以本末體要而言實相須<lb/>
成化耳故前代選重其人眘柬于清流冊授于軒陛疏<lb/>
名殿屏盖由是也今國家條章具舉百度惟貞顓任責<lb/>
<pb n="KR4d0443_WYG_009-25b"/>
成垂寄殊切作縣者苟非恪勤官守推忠及物何以稱<lb/>
經緯相需之望今一縣之署置固匪政之大者類能若<lb/>
是尚何患任之不優俗之勿易責罔塞而績用不彰于<lb/>
時哉予特喜縣僚屬達于從政有志于民得春秋憫雨<lb/>
之義故以所繫重者告焉幸來者毋忽<lb/>
　　　滏水記<lb/>
水善利萬物然不擇地而出或出深山窮谷無人不毛<lb/>
之土或汙下泥淖沮洳寂寞之野雖滔滔汨汨源委深<lb/>
<pb n="KR4d0443_WYG_009-26a"/>
達終何益哉滏陽當中原之腹心太行左界南北要衝<lb/>
桑麻禾黍之沃野炭磁礬鐵之奥區陸車水舟窮海南<lb/>
而走京師商賈如織實所謂神州赤縣者也州四十里<lb/>
山南北而中斷西來巴蜀秦晉東抵趙魏齊魯之通軌<lb/>
也有泉出於山足發源淵深迤邐廣濶成大川流北抵<lb/>
州城支别五渠灌溉阡陌園圃用其力十不一二其流<lb/>
經兩岸取其注下推盪之勢不煩相杵驅驢之勞米其<lb/>
粟麵其麥者七十餘所佳哉此泉生於有用之地居髙<lb/>
<pb n="KR4d0443_WYG_009-26b"/>
就下澤及無窮實天地之鍾秀博施也居民行人䝉其<lb/>
利而不知敬填淤滓穢而不知浚馬牛羊豕褻溷於其<lb/>
中前州從事馬某甃以貞石嵗乆復為傾圯某年月日<lb/>
廣平路都達嚕噶齊某官乆奉朝命問滯訟於縣適至<lb/>
泉上臨流而嘆曰天下之水一也得地不巧者十盖六<lb/>
七雖欲徳澤施於人而不能也吾郡此泉天下之名泉<lb/>
也守土者昧疏浚開導賛助之功不盡神之徳寧無愧<lb/>
乎顧謂宰邑者曰山川能興雲出雨者官為祠祀滏陽<lb/>
<pb n="KR4d0443_WYG_009-27a"/>
之得名者兹水也立州治者兹水也不憂旱乾不雨兹<lb/>
水也食得精鑿兹水也六月火雲商旅無枯渴之苦兹<lb/>
水也有此數徳而無泛溢漂没昏墊之惡且庶人之祭<lb/>
祀報神惠也是水之惠豈特五祀之比哉主土者宜如<lb/>
何哉即以香火謝過焉去其壅塞潔其汚濁髙其垣墉<lb/>
方正其神宇曰廟而祠焉後世文崇祗敬也當俟農隙<lb/>
而請命於上土人不勝忻忭衆口同曰我公此舉不可<lb/>
不刻石以識其美邑宰王某來乞言以不肖州人也義<lb/>
<pb n="KR4d0443_WYG_009-27b"/>
不可辭某年月日大中大夫江南浙西道提刑按察使<lb/>
胡某書<lb/>
　　　新開天平水記<lb/>
人之生也水與榖而已人不食飲七日而死者水榖俱<lb/>
絶也得水則猶可以活年飢避兵以藥辟榖者唯水不<lb/>
可廢養生者亦以嚥玉池之水為能致夀龜蛇不食不<lb/>
死以得太陰之精而陽不能涸花木土植而生折置瓶<lb/>
盂養之以水則自芽而葉旬日終月不死然則水之利<lb/>
<pb n="KR4d0443_WYG_009-28a"/>
萬物萬物之秉命乎水其利漙哉故五行生成為先後<lb/>
而水為之冠布五氣而行四時流而為江海淮漢霈而<lb/>
為雨露霜雪雖天地復資以榮豈特萬物哉林州當太<lb/>
行最佳處民居圗畫間五材具美唯水為艱得鑿井淺<lb/>
者百餘尺深者倍蓰綆如牛腰一人不能舉嵗當暑旱<lb/>
泉縮居民環井而立炊時瓶罌不能滿民大以為苦村<lb/>
落鑿井盡土而無水者瀦雨水以飲撫字之吏前後相<lb/>
承無如之何州西三十里水出天平龍洞歴山而來甫<lb/>
<pb n="KR4d0443_WYG_009-28b"/>
踰中路阻以巨石伏入地下不適民用至元五年春前<lb/>
江淮等路安撫李公漢卿來治是州下車撫民勸農問<lb/>
以利病教條既布詢謀於衆導水以東以濟渴以溉枯<lb/>
槁衆踴躍從命不督而集於是公洎同僚達嚕噶齊石<lb/>
林竒塔特州判李讓親畚鍾從命石以火塹髙湮卑順<lb/>
流而行滔滔汨汨直抵城下役不再集工不三宿闔境<lb/>
之人以公有潤物之功而感公之仁能見前後臨民者<lb/>
之所未見而嘉公之智刻石記事求文於余因告之曰<lb/>
<pb n="KR4d0443_WYG_009-29a"/>
詩云豈弟君子民之父母唯豈弟之人則可以子民子<lb/>
民之道順民之所好去民之所惡知天地嵗運之豐歉<lb/>
而預防其禍開山澤林藪富藏之閟以適民用至於辦<lb/>
賦斂集戸口警盗賊給工役此一介里胥亦能之古人<lb/>
所謂循吏艮吏則非也余識李公舊矣天資豈弟疏水<lb/>
之政固美矣消癃閉壅腫之疾流淤塞滓穢之惡濡枯<lb/>
潤槁其利非一雖然是才仁政之權輿也異日黄頴川<lb/>
龔渤海惠政良法所去見思此亦未可量也磨以嵗月<lb/>
<pb n="KR4d0443_WYG_009-29b"/>
汝當自知之衆喜曰唯請書諸石是嵗重九日應奉<lb/>
大夫翰林文字胡祇遹記<lb/>
</p>
<p>
</p>
  </div>
</body>
</text>
</TEI>
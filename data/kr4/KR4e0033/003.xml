<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚絅齋集巻三</head> <lb/>
    <p>
<pb n="KR4e0033_WYG_003-1a"/>
欽定四庫全書<lb/>
　尚絅齋集巻三<lb/>
　　　　　　　　　　　　明　童冀　撰<lb/>
　南行集<lb/>
　　五言古詩<lb/>
　　　過洞庭<lb/>
嘗聞楚粤交積水之所匯我來當五月雨過百川㑹<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>
淪詎有底磅礴信無外日月互吞吐風雲時霮䨴夷夏<lb/>
<pb n="KR4e0033_WYG_003-1b"/>
斯界限江漢相襟帶吳檣與蜀柂飄忽風雨快平生獨<lb/>
往意頗覺空眼界孰云吞八九胸中不芥蔕行當登日<lb/>
觀一覽瀛海大<lb/>
　　　夜雪簡王雪舟<lb/>
兒時不識愁見雪喜欲顛長大頗不喜所望在有年蹉<lb/>
跎齒髮暮况乃憂患煎一身去鄉國道里踰五千北風<lb/>
昨夜起積雪被南天故鄉美醽醁不到篷窻前頗聞王<lb/>
子猷夜泛湘江船豈無戴安道掩關方醉眠人事每如<lb/>
<pb n="KR4e0033_WYG_003-2a"/>
此逺客殊可憐<lb/>
　　七言古詩<lb/>
　　　送胡琪之富陽<hi>琪永康邑人永康有花溪西北流入雙溪</hi>
花谿水下雙溪遥遥百里西南馳北折蘭臯復東騖却<lb/>
繞金華山下路金華山色年年青年去年來相送迎我<lb/>
家金華山色裏與子共歡雙溪水去年送子作賢良握<lb/>
手一笑溪水傍今年我亦金陵去邂逅錢塘復相遇錢<lb/>
塘江上三日留送子又登江上舟富春南望未百里江<lb/>
<pb n="KR4e0033_WYG_003-2b"/>
流猶是雙溪水我今暫别行當還扁舟還過富春山好<lb/>
買江魚釀江酒同向春風開笑口百年歡樂能幾何一<lb/>
年春色成蹉跎明年子亦作歸計衡門待子重相過<lb/>
　　　謁卞將軍祠<lb/>
五湖雲擾鏖中原五馬渡江江欲渾關中帝子已北狩<lb/>
洛下士族争南奔新亭英雄相對泣國體艱危僅能立<lb/>
姑熟甫見欃槍沉歴陽又聞䝟貐入江左夷吾身退髙<lb/>
廊廟重臣劉與刁㓜君母后等孤注元舅䑕伏先遁逃<lb/>
<pb n="KR4e0033_WYG_003-3a"/>
将軍精忠貫白日氣吞餘子前無敵身冐白刃如無人<lb/>
此身不知知有國二子從父身爭先父前子後同九泉<lb/>
當時豪傑誰不死一門忠孝今千年六朝往事隨流水<lb/>
將軍至今猶廟祀世間萬事等飄風只有忠孝傳無窮<lb/>
　　　過安慶謁余忠宣公祠<lb/>
舒州城小如堵牆舒州城外皆戰場遺民千百多殘創<lb/>
官中况復無餱粮余公東來植綱常民心險固踰金湯<lb/>
開門四野煙塵黃青天白日騰虎狼公執忠義為鋒鋩<lb/>
<pb n="KR4e0033_WYG_003-3b"/>
追奔逐北如驅羊羣盜出没猶披猖蜂屯蟻聚稱侯王<lb/>
孤城屹立當中央羽檄徵兵驚四方援師不至振復僵<lb/>
此身真與城俱亡舉室效節沉滄浪聲名日月齊輝光<lb/>
新朝褒忠勸貞良作廟秩祀嚴烝嘗平原睢陽遥相望<lb/>
雲車風馬㕘翺翔我嘗拜公淛水傍繡衣玉節何煌煌<lb/>
今公遺像儼在堂九原不作涕四滂秋菊春蘭薦馨香<lb/>
嵗時奔走來巫陽江水日夜東流長遺民千古心弗忘<lb/>
　　　過賈太傅廟遺址<lb/>
<pb n="KR4e0033_WYG_003-4a"/>
洛陽年少古希有誰其薦之河南守聲名一日傾京師<lb/>
漢廷無人出其右是時天下方治平朝廷柄用皆老成<lb/>
惟生新進談世事開口磊落令人驚流涕未已復太息<lb/>
絳灌諸人豈相嫉不愆不忘循舊章法令紛更果何益<lb/>
一官迢逓來長沙承㤙又看梁園花寢薪書上痛時弊<lb/>
鵩鳥賦成悲日斜當時未識治安䇿宣室何勞問前席<lb/>
漢家禮樂興百年身後時方用儒術武皇鋭志追古先<lb/>
待詔金馬非才賢使生當時偶未死致治三代良非難<lb/>
<pb n="KR4e0033_WYG_003-4b"/>
我聞古人任黄耉大器由來晚成就舉世皆知非漢文<lb/>
惟我獨憐生不壽空山落日寒煙昏千年遺廟無復存<lb/>
荒庭古井久不食寒泉一勺㪺芳蓀我生已是千載後<lb/>
老去惟知懶開口致身富貴須少年獨立乾坤重搔首<lb/>
　　　讀磨崖碑<lb/>
昔年髫稚頗好奇先達示我磨崖碑是時未識六書故<lb/>
豈知中有千古悲蹉跎塵世逾半百鏡中白髪㸔成絲<lb/>
朅來薄宦向南紀葉舟夜泊清湘湄道傍巨石屹千尺<lb/>
<pb n="KR4e0033_WYG_003-5a"/>
舟人指此為浯溪呼兒篝火徑登岸草樹䝉密無旁蹊<lb/>
回舟終夜四五起仰視清漢聽晨雞遲明攀援陟巘崿<lb/>
石磴仄足難階梯平生兩目久昏眊大字盈尺無由窺<lb/>
粤從少小偶誦億口占夢想心追惟乃知天寳全盛日<lb/>
宴安酖毒鍾菑危華清十月車馬集漁陽一夕煙塵飛<lb/>
馬嵬倉皇六軍發靈武偪側千官隨俯從人望計良是<lb/>
不禀君命禮則非三綱蚤失開國日萬事寜論叔世時<lb/>
翠華東還果天意白首西内非人為閹豎竟一竊國柄<lb/>
<pb n="KR4e0033_WYG_003-5b"/>
牝雞幾再鳴宫闈向非奸黨自魚肉禍患正恐無時衰<lb/>
中興功名屬李郭致治政績慚臯䕫藩鎮侵尋事倔强<lb/>
朝廷姑息惟覊縻唐家由此訖不振百年禍亂基於斯<lb/>
邇來渉世六百載當時舊物無一遺髙崖峭壁亦消泐<lb/>
大字深刻生瘢胝古今幾人此游歴賦詠往往興歎咨<lb/>
豫章歌詩明大義廬陵作賦推事機人情天理兩曲盡<lb/>
嗟我欲詩難措辭江風東來飽帆腹舟人告我行路遲<lb/>
攝衣登舟亟就枕回首百里浮烟霏古來變故亦何限<lb/>
<pb n="KR4e0033_WYG_003-6a"/>
貽厥事業須良䂓周宣一去不可作三復常武車攻詩<lb/>
　　　題梨園小畫<lb/>
君不聞昔年天寳全盛時梨園玉雪千萬枝君王夜入<lb/>
月宫去後庭愁損千蛾眉銀橋閣道相連屬十二䦨干<lb/>
倚寒玉歸來不憶天上游獨記霓裳羽衣曲沉香燕坐<lb/>
清夜長流蘇寳帶懸明璫一百五十寒食節三十六宫<lb/>
明月香阿環睡足嬌無力夢繞巫山楚雲碧六花散作<lb/>
晴雪飛落地瑶華曉無迹漁陽一夜飛邉塵六龍萬里<lb/>
<pb n="KR4e0033_WYG_003-6b"/>
天西巡馬嵬膓斷埋香玉蜀道天髙空白雲東歸坐歎<lb/>
年華暮遥夜漫漫誰與度梨園子弟生白頭滿眼新人<lb/>
不如故爾來此恨六百年花開嵗嵗春風前乾坤舊事<lb/>
逐流水畫圖却向人間傳半幅齊紈𣺌蕭瑟拭眼春風<lb/>
香霧濕當年畫史知幾人不為君王冩無逸<lb/>
　　　題梅溪巻<lb/>
我昔雙溪溪上住手種梅花千萬樹門前流水横小橋<lb/>
屋後青山更無數醉來放舟溪上流青山處處隨行舟<lb/>
<pb n="KR4e0033_WYG_003-7a"/>
十里春風落香雪一溪雲影如浮鷗年來作客向荆楚<lb/>
夢中猶記來時路披圖不省是他鄉徑欲拏舟便歸去<lb/>
溪光山色殊有情梅花夾路遥相迎南枝昨夜報春信<lb/>
歸去花前看月明<lb/>
　　　送丹丘生兼簡金華士友<lb/>
吾聞赤城之東丹穴山上有珠樹青琅玕蒼麟白鹿共<lb/>
馴擾翩翩五彩停鳳鸞瀛洲圎嶠在咫尺瑶臺銀闕青<lb/>
雲間爾來人世竟寥絶青鳥久不來塵寰前年衡岳竹<lb/>
<pb n="KR4e0033_WYG_003-7b"/>
多實鳳雛飛來栖石壇朱陵洞深海雲濕華盖風髙秋<lb/>
月寒三閭廟古江蘺碧二女祠荒湘竹斑頗聞蓬萊水<lb/>
清淺刷羽夜渡滄江灣滄江東望接雲海霞城石壁髙<lb/>
㠝岏赤泉出穴味如醴瑶草青青冬亦蕃九苞綵羽久<lb/>
相遲碧梧翠竹交檀欒東歸幸謝赤松子千嵗𤣥裳當<lb/>
復還<lb/>
　　　贈丹崖隠者<lb/>
吾聞零陵東有丹崖山青天削出青孱顔丹梯百文不<lb/>
<pb n="KR4e0033_WYG_003-8a"/>
可到仙人煉藥巢其間丹成仙去已千載至今草木餘<lb/>
清寒我來覽古訪陳迹石磴仄足難躋攀上有撑雲柱<lb/>
日之喬松下有懸崖噴壑之驚湍幽林野鳥作人語隂<lb/>
洞或有蛟龍蟠何人結屋倚蒼翠抱琴林下聽潺湲乃<lb/>
是丹崖仙人老孫子少年早脫名利闗袛今五十如處<lb/>
子雙鬢鴉黒顔渥丹門前種秫釀春酒屋後黄獨供朝<lb/>
餐野猿有時來獻果木客賦詩常徃還留我石上煑春<lb/>
茗松花落地雲斑斑我家金華五千里失身作客天南<lb/>
<pb n="KR4e0033_WYG_003-8b"/>
端徴書昨夜趣歸興葉舟徑下湘江灘𢎞文館深難置<lb/>
足神武門髙宜掛冠山中草屋幸無恙拂衣歸共浮雲<lb/>
閒明年花開倘相憶把酒北望興長嘆裁書欲寄無鴈<lb/>
過少待遼鶴東飛還<lb/>
　　　水車行<hi>永州水車不假人力分送諸溝可以及逺數里之外其田亦仰此水云</hi>
零陵水車風作輪縁江夜響盤空雲輪盤團團徑三丈<lb/>
水聲却在風輪上大江日夜東北流髙岸低岸開深溝<lb/>
輪盤引水入溝去分送髙田種禾黍盤盤自轉不用人<lb/>
<pb n="KR4e0033_WYG_003-9a"/>
年年秖用修車輪往年比屋搜軍伍全家載下西涼府<lb/>
十家無有三家存水車卧地多作薪荒田無人復愁旱<lb/>
極目黄茆接長坂年來兒長成丁夫旋開荒田納官租<lb/>
官租不闕足家食家食復藉水車力一車之力食十家<lb/>
十家不憚勤修車但願人常在家車在軸不愁禾黍秋<lb/>
不熟<lb/>
　　　荒田行<hi>永州四野荒田彌望入全州境即無曠土矣</hi>
永州荒田多宿草永州田多人苦少南村田荒無人畊<lb/>
<pb n="KR4e0033_WYG_003-9b"/>
北村草深人不行往年峒徭據城壁驅迫編户充軍役<lb/>
十户迨今無一存當時寜望長兒孫壯者隨軍入軍伍<lb/>
老者盡作泉下土少者僅存雖長成十家九户惟单丁<lb/>
應當門户倦奔走豈有餘力到農畝荒田積草如人長<lb/>
熟田近年亦抛荒男啼女號飯不足草根木實常充腹<lb/>
荒田幸免官徵科熟田徵科真奈何永民自嘆生來苦<lb/>
不信人間有樂土君不見隔岸即是全州山四時畊墾<lb/>
無時閒<lb/>
<pb n="KR4e0033_WYG_003-10a"/>
　　　漁蕩行<lb/>
永州江清稀見魚永民嵗嵗輸魚租當年差官閘湖蕩<lb/>
尺水從兹起波浪江濵湖岸多沙洲一望不見天盡頭<lb/>
常時風色黄塵起一夜雨聲潢潦流丈量繩引計頃畝<lb/>
半抑編氓强分受黄綾大册書入官嵗嵗催糧煩甲首<lb/>
大家有田無宿舂小家寄食身為傭年年逋負遭箠楚<lb/>
儉嵗惟聞<hi>闕</hi>　　　舟載糧輸入倉倉倉嵗額常虧粮<lb/>
君不聞道州魚課年年足當年閘課官不酷<hi>永州魚粮畝一斗道</hi>
<pb n="KR4e0033_WYG_003-10b"/>
<hi>州纔數升又無水泊之患民至今賴之</hi>
　　五言近體<lb/>
　　　江行<lb/>
客路四千里江行兩月程乾坤雙髩改身世一舟輕事<lb/>
業慙先達聲名畏後生少年容易過寥落壯心驚<lb/>
　　七言<lb/>
　　　丙辰立春日留錢塘<lb/>
鶴書嵗晚下岩扃千里迢迢去上京春事又從今日始<lb/>
<pb n="KR4e0033_WYG_003-11a"/>
月華猶是故鄉明愁來無復聞雞舞酒醒生憎聽鴈聲<lb/>
獨喜歸心似潮水夜來又過富陽城<lb/>
　　　江上雨晴曉望<lb/>
老去情懐厭雨聲篷窻曉起坐新晴雲間一鶴從天下<lb/>
江上羣山照眼明身世悠悠渾是夢客鄉事事總關情<lb/>
白頭竟為徵書起深愧當年魯兩生<lb/>
　　　觀盡忠池拜余忠宣公墓<lb/>
荒池斜日暝雲陰獨立空山淚滿襟遺老能言當日事<lb/>
<pb n="KR4e0033_WYG_003-11b"/>
寒泉猶照死時心百年妻子皆魚腹一代山河竟陸沉<lb/>
故國春風又芳草秪應遺恨九原深<lb/>
　　　過黄州<lb/>
楚天雲淡雨初收江上南風五月秋勝槩幾年懐赤壁<lb/>
䆠遊今日過黄州乾坤故物青山在嵗月無情逝水流<lb/>
白首此身千里外登臨不盡古今愁<lb/>
　　　登黄鶴樓<lb/>
城上髙樓接翠微樓前山水淨朝暉青山萬古應常在<lb/>
<pb n="KR4e0033_WYG_003-12a"/>
黄鶴千年未一歸兵火凄凉悲燐集雲霄突兀又翬飛<lb/>
登臨不用重嗟惑城郭人民幾是非<lb/>
　　　登岳陽樓<lb/>
片帆西泝大江流五月南風過岳州吳楚尋常多巨浸<lb/>
東南形勝有斯樓百年共老人間世一代誰先天下憂<lb/>
顧我登髙尚能賦不堪重起望鄉愁<lb/>
　　　寄武昌吳廣文二首<lb/>
大江東下鄂州城千里頻煩逺寄聲壯志每憐人易老<lb/>
<pb n="KR4e0033_WYG_003-12b"/>
異鄉猶喜月同明雲萍半世偶相遇膠漆十年無此情<lb/>
聞道歸來黄鶴語五湖曽許白鷗盟<lb/>
春風艤棹楚王城曽向蕭齋聽雨聲臨水忽驚頭併白<lb/>
看山誤喜眼猶明愁來無復軒裳夢老去難忘兒女情<lb/>
最憶故園春事動石田茅屋要尋盟<lb/>
　　　次前韻簡衡陽王俊華廣文一首<lb/>
八詠樓前婺女城一年不聽早鸎聲登樓誤喜青山在<lb/>
覽鏡羞添白髪明故國春風頻入夢異鄉啼鳥最闗情<lb/>
<pb n="KR4e0033_WYG_003-13a"/>
愁來更憶王文學何日東歸共結盟<lb/>
　　　寄漢陽陳廣文<lb/>
水西門外西州路猶記津亭折栁枝鴻鴈一年無尺素<lb/>
江湖兩鬢各秋絲三湘地控巴人國八詠樓連婺女祠<lb/>
聞道日來頻在告莫因鄉土重懐思<lb/>
　　　次前韻寄王廣文<lb/>
一冬不見衡陽使開遍梅花到北枝照眼山雲晴冉冉<lb/>
捲簾江雨曉絲絲青風落日三閭廟翠竹何年二女祠<lb/>
<pb n="KR4e0033_WYG_003-13b"/>
早晚湘江春水暖好憑雙鯉寄相思<lb/>
　　　次前韻寄長沙李叔南<lb/>
孤舟一别李徵士飽聽三湘謌竹枝太白莫空尊裏月<lb/>
還丹難黒鏡中絲素王禮殿崇新構赤帝行宫有舊祠<lb/>
想見登臨足佳製綵毫日日冩幽思<lb/>
　　　寄襄陽李仲訓廣文<lb/>
劉郎新自渚宫還每說襄陽李謫仙夜月醉傾千日酒<lb/>
春風爛冩五雲牋習家池上閒調馬漢女江邉誤喚船<lb/>
<pb n="KR4e0033_WYG_003-14a"/>
白首何由一傾盖暮雲春樹思年年<lb/>
　　　送楊明府從軍廣西<lb/>
蚤嵗棘闈曽射䇿轅門老去却談兵烏紗有恨黄塵滿<lb/>
青鏡無情白髪生半世春風蕉鹿夢孤舟暮雨竹雞聲<lb/>
家山萬里天西北猶喜長空共月明<lb/>
　　　送張僉憲從軍栁州<lb/>
千古清風栁栁州謪官誰復得清游十年事業邯郸枕<lb/>
半世風波舴艋舟鸞鳳有時棲枳棘貂蟬自昔出兜鍪<lb/>
<pb n="KR4e0033_WYG_003-14b"/>
白頭且遂從軍樂一任東陵說故侯<lb/>
　　　送人還武昌<lb/>
湘口驛前江水流故人亭下送行舟五更山月不知曉<lb/>
一夏江風渾似秋無事取琴彈越調有時把酒看吳鈎<lb/>
片帆我亦東歸去早晚相期黄鶴樓<lb/>
　　　謝王雪舟恵楮衾<lb/>
楮生家住剡溪濆每念無氊鄭廣文月夜久諳塵榻冷<lb/>
春風今向雪舟分玉堂天上無清夢茅屋山中有白雲<lb/>
<pb n="KR4e0033_WYG_003-15a"/>
見說梅花消息近好将心事問東君<lb/>
　　　次前韻述懐<lb/>
倦客南游湘水濆故山猿鶴久移文半簮華髮催年暮<lb/>
一榻青氊坐夜分季子已無衣卒嵗相如徒有賦凌雲<lb/>
昨宵又作還家夢茅屋分明見少君<lb/>
　　　對月有懐<lb/>
投老山林種秫田春風吹上楚江船鄉闗一别四千里<lb/>
京國遥瞻尺五天宗武日來稀有字廣文客久更無氊<lb/>
<pb n="KR4e0033_WYG_003-15b"/>
多情賴是湘江月照我清光似舊年<lb/>
　　　竹軒<lb/>
聞道君家軒子好髙情更借竹為名開門蒼雪灑衣濕<lb/>
當晝青雲滿眼生林下四時無日色枕邉六月有秋聲<lb/>
丁寜慎勿開三徑更有蕭蕭車馬鳴<lb/>
　　　丁巳生旦有感<lb/>
獻歲髙堂奉壽巵白頭兩度客天涯百年父母劬勞日<lb/>
一嵗乾坤交泰時故國音書歸鴈寄異鄉心事落梅知<lb/>
<pb n="KR4e0033_WYG_003-16a"/>
斗杓又復回東北江水歸心日夜馳<lb/>
　　　題松庵<hi>余伯恭江西人以醫寓居清湘</hi>
余氏安居如斗大長松繞屋四時青雲根有時孕琥珀<lb/>
露氣滿山藏伏苓鶴踏仙花枝上落風傳天籟夢中聽<lb/>
清宵借我蒲團坐來讀黄庭内景經<lb/>
　　　九日泊安慶城下危廣文餉酒走筆奉謝<lb/>
舒州城頭山可憐舒州城下水如烟一年客路又重九<lb/>
咫尺鄉山猶二千青眼故人殊念我白衣送酒可如泉<lb/>
<pb n="KR4e0033_WYG_003-16b"/>
定知後夜到京國兩地懐人江月圎<lb/>
　　五言絶句<lb/>
　　　病起偶成<lb/>
一病又十日春歸了不知開門見芳草不省是何時<lb/>
　　　題雲山小畫二首<lb/>
不到家山久茅簷長薜蘿最怜春雨後幽徑白雲多<lb/>
不踏鄉山路于今又幾年茅簷知不逺只在白雲邉<lb/>
　　　題萬桂秋聲詩集<lb/>
<pb n="KR4e0033_WYG_003-17a"/>
露冷三秋月香清十里風都將春草夢吹入小山叢<lb/>
　　七言<lb/>
　　　題翠竹紅梅<lb/>
瑪瑙坡前雪未消小樓翠袖倚嬌嬈醉中不省㸔圖畫<lb/>
行過西湖第六橋<lb/>
　　　題杏花白頭公小畫<lb/>
曲江池上踏殘紅十載春風似夢中誤向花前聽啼鳥<lb/>
不知身是白頭公<lb/>
<pb n="KR4e0033_WYG_003-17b"/>
　　　題畫古木<lb/>
漢室掄材構建章斧斤日日到山岡誰知寂寞滄江上<lb/>
猶有參天古木長<lb/>
　　　題秋江小畫<lb/>
兩岸青山宿雨收西風木落洞庭秋若為得似游魚樂<lb/>
只恐煙波有釣舟<lb/>
　　　題宋徽宗石榴髙宗書韓昌黎詩<lb/>
金風吹綻紫綃囊零落宣和御墨香猶喜稍頭風露少<lb/>
<pb n="KR4e0033_WYG_003-18a"/>
南枝有子殿秋光<lb/>
　　辭<lb/>
　　　王穆字辭<lb/>
王生穆名厥父攸命長而加冠字以熙敬古人制字名<lb/>
實相須一有弗稱豈不厚誣惟人之生匪敬曷存一身<lb/>
主宰萬事木根穆之為義惟逺惟深外著乎貌内存乎<lb/>
心本末交修表裏一致勉而弗怠聖賢可至在昔大聖<lb/>
穆穆文王緝熙斯敬其道乃光吾儕小人唯恐失墜夙<lb/>
<pb n="KR4e0033_WYG_003-18b"/>
興夜寐罔敢逸豫洞洞屬屬執玉奉盈戰戰兢兢臨淵<lb/>
履氷如見大賔如承大祭念兹在兹終始弗替匪惟知<lb/>
之行之實難匪惟行之繼之惟難想彼川流不舍晝夜<lb/>
我月斯征我日斯邁勿謂敬止惟恐弗䖍勿謂繼止惟<lb/>
恐或愆朝斯夕斯克敬克繼曷以致之惟學為貴百爾<lb/>
君子各究爾忱我作字辭式配心箴<lb/>
　　　永庠三子字辭<hi>有序</hi>
　　　　子生三日父命以名既冠而友字之禮也古<lb/>
<pb n="KR4e0033_WYG_003-19a"/>
　　　　者人之命名其别有五以民生為信以徳命<lb/>
　　　　為義以類命為象取於物為假取於父為類<lb/>
　　　　義也永庠弟子員鄒生復秦生泰劉生升皆<lb/>
　　　　以易卦命名其殆徳命之類乎三子亦既冠<lb/>
　　　　矣謁字扵予因字復曰孟陽字泰曰志同升<lb/>
　　　　曰允升復衍厥義為之辭曰<lb/>
民之初生知愚同類亦既有名盍思其義㓜而弗學曰<lb/>
未有知既冠而字如何弗思古之君子以義制名匪惟<lb/>
<pb n="KR4e0033_WYG_003-19b"/>
名之實踐於行惟子之名本乎大易聖人垂訓循名責<lb/>
實復之為義惟陽始生字爾孟陽進徳之亨天地相交<lb/>
其道為泰字爾志同終始罔悖地中生木進而上升信<lb/>
能積學乃克有成泰道尚同陽徳無息升而不已胡學<lb/>
弗積百爾君子勉之敬之朝斯夕斯視我字辭<lb/>
　　說<lb/>
　　　永庠三子字說<lb/>
予攝教永庠之明年將復如京師弟子員唐政秦懋鄧<lb/>
<pb n="KR4e0033_WYG_003-20a"/>
良請於予曰政等無佀僻在逺方未嘗聞大人君子之<lb/>
餘論先生弗逺數千里幸不鄙夷而辱教之今先生遽<lb/>
舍去政等弗獲擔簦負笈以承聲欬深懼荒墜舊業以<lb/>
遺君子羞願賜一言而卒業焉予告之曰若亦知夫為<lb/>
學之道乎夫學所以盡為人之道不假外求也詩不云<lb/>
乎天生烝民有物有則民之秉彛好是懿徳夫徳者何<lb/>
人所稟於天之良心也良心之發則為善政誠勉之弗<lb/>
怠為學之道豈外是哉然人莫不有是心也而物欲蔽<lb/>
<pb n="KR4e0033_WYG_003-20b"/>
之存焉者寡孟子所謂操則存舍則亡者也茍操之弗<lb/>
謹放而不求心且弗存而况於為學乎因字良曰秉彛<lb/>
字政曰以徳字懋曰士勉俾之循名顧義而勉學焉庶<lb/>
不負斯名矣雖然名者實之賔也有其名而無其實君<lb/>
子弗與也子其勉焉思其名以踐其實庶可以為學矣<lb/>
三子皆淳謹有志乎學故予樂以是語之猶懼其或忘<lb/>
之也遂書以為三子字說<lb/>
　　銘<lb/>
<pb n="KR4e0033_WYG_003-21a"/>
　　　拙齋銘<lb/>
邃古之世民俗熙熙巢居穴處泊乎無為粤自結繩爰<lb/>
逮書契風氣日開俗由以敝繢素為絢雕質以文是非<lb/>
雜揉真偽紏紛變故相凌譎詐相尚徐偃餙仁燕噲竊<lb/>
讓漢隂抱甕桔橰見嗤亦有吳客善用不龜機心日萌<lb/>
機械日盛射利抵巇以拙為病代有貞士究觀古初抱<lb/>
朴行素以拙為徒日出而作日入而息我蠶我衣我田<lb/>
我食人謂不足我則有餘人皆奔競我獨休居相彼世<lb/>
<pb n="KR4e0033_WYG_003-21b"/>
間物有萬類倚伏相尋利害攸繫謂鳩為拙乃居鵲巢<lb/>
蛛蝥信巧一身莫迯惟人之生真罔實偽抱拙終身庶<lb/>
其無愧有扁昭掲勿替厥名朝斯夕斯視我斯銘<lb/>
　　題跋<lb/>
　　　跋所翁龍<lb/>
昔之善論畫者不于其形似視其筆意而已予嘗見古<lb/>
人作畫規模畧是而趣度閒逺盖有出乎筆墨畦逕之<lb/>
外者後人徒泥其迹古意遂不可見此畫獨得古人筆<lb/>
<pb n="KR4e0033_WYG_003-22a"/>
意信其為所翁作無疑夫龍之為物神變不測尤不可<lb/>
以形迹拘而世謂張僧繇畫龍不欲㸃睛恐其飛去此<lb/>
所謂論畫以形似見與兒童隣者可為一笑因閱此畫<lb/>
遂識其末<lb/>
　<lb/>
　<lb/>
　<lb/>
　<lb/>
<pb n="KR4e0033_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚絅齋集巻三<lb/>
</p>
<p>
</p>
  </div>
</body>
</text>
</TEI>
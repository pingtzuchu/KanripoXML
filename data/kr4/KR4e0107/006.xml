<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻六</head> <lb/>
    <p>
<pb n="KR4e0107_WYG_006-1a"/>
欽定四庫全書<lb/>
　襄毅文集巻六<lb/>
　　　　　　　　　　　　　明　韓雍　撰<lb/>
　七言律詩<lb/>
　　酬同年白亞卿宗玉<lb/>
三邉多事客憂深天上東風送好音念我有情如對語<lb/>
喜君無恙欲狂吟萬金肯易平安字四海誰同故舊心<lb/>
南望燕山隔千里未知何日㑹朝簮<lb/>
<pb n="KR4e0107_WYG_006-1b"/>
　　送夏大理歸省其母壽九十六月二十一初度明<lb/>
　　日立秋<lb/>
綵衣仙子下青雲拜舞萱堂喜氣新時近新秋先一日<lb/>
嵗周花甲又三旬羅輕疊雪恩袍麗杯滿流霞壽酒醇<lb/>
積善從來享遐福加封還儗荷絲綸<lb/>
　　宜軒詩為鄉人郭士忠題<lb/>
一門和氣致豐盈築得幽軒分外清詩酒琴棋皆適意<lb/>
風花雪月總忘情世間塵事隨時應林下高蹤信步行<lb/>
<pb n="KR4e0107_WYG_006-2a"/>
何日投簮歸舊隠扁舟來此濯塵纓<lb/>
　　辛已五月望日與宣府鎮守太監王公受總戎都<lb/>
　　督陳公友西出巡邉有作<lb/>
曉分旗鼓向邉陲路轉羊腸信馬馳烽堠千尋明逺近<lb/>
塞垣一道界華夷崇山峻嶺藩屏固良將雄兵陣勢竒<lb/>
已喜皇威振沙漠天驕寧敢更南窺<lb/>
　　雙節堂為御史朱鉉題<hi>其伯母母俱守節</hi>
同揮清涙落重泉荀采中情晩不遷湘水未沉因有子<lb/>
<pb n="KR4e0107_WYG_006-2b"/>
首陽終餓為無天鴈鴻呌雨離羣逺松栢凌霜出類堅<lb/>
節義從來闗世教願將女範續新編<lb/>
　　五月二十九日登鎮朔樓避暑<lb/>
鎮朔樓高壮國威偶來避暑駐驂騑萬家矮屋棊分局<lb/>
四靣崇山翠作圍風引雲霞常入座天生氷雪便侵衣<lb/>
狼煙已息邊塵逺王化于今逺近歸<lb/>
　　登雲中城西北樓次古詩韻<lb/>
天風吹我上層簷望入中邊逸興添草暗黄沙迷逺近<lb/>
<pb n="KR4e0107_WYG_006-3a"/>
山連紫塞見毫纖籌邉自愧李德裕憂國誰如范仲淹<lb/>
耐此高寒屬吾輩不須重掛却寒簾<lb/>
　　寄謝撫寧伯惠弓兼頌徳美寓懐思三律<hi>時撫寜總戎備</hi>
　　<hi>邉</hi>
良弓新賜專征伐分惠書生意最優稱手開弦秋月滿<lb/>
向空發矢曙星流貫鵰敢在轅門射破敵期随驥尾遊<lb/>
白璧黄金酬未得題詩遙寄重回頭<lb/>
将畧家傳能不忝貂蟬行裏羡君優忠勳信是無雙士<lb/>
<pb n="KR4e0107_WYG_006-3b"/>
才望何慚第一流中外傳聞常共仰君臣行見慶同遊<lb/>
好將一叚匡時䇿歸去敷陳玉殿頭<lb/>
分手宣城纔㡬日暮雲西望客情優異鄉况是參商隔<lb/>
兩地空嗟歲月流此際題詩天外寄何時秉燭夜中遊<lb/>
丈夫遭際應圖報莫遣相思變黒頭<lb/>
　　褒旌堂為朱御史題<lb/>
孀居教子已登庸白髪光華寵數重龍繞朱門初表異<lb/>
鸞迴紫誥復推封共姜自古傳貞節孟母于今見德容<lb/>
<pb n="KR4e0107_WYG_006-4a"/>
二美能全天下少為題詩句勸三從<lb/>
　　遊雲中下寺<lb/>
邉庭無事簡書稀偶到僧房暫息機殘雪江山驚嵗暮<lb/>
紅塵蹤跡與心違且傾尊酒消愁悶莫向羣公論是非<lb/>
自古忠臣報明主只将三尺播皇威<lb/>
　　春日與一二知己小酌次趙倚樓憶山陽詩韻<lb/>
忽傳春信到天邉猶見河山積雪連賞節已開鈐閣燕<lb/>
懐人休棹剡溪船詞翻彩筆傾三峽酒泛瑤杯吸百川<lb/>
<pb n="KR4e0107_WYG_006-4b"/>
暫解羈愁莫相笑東風回首又新年<lb/>
　　迎春有感<lb/>
簫鼓迎春春意嘉偶聞春至却咨嗟空看臈雪呈新瑞<lb/>
不見寒梅放好花鄉信何曾來鴈足萍蹤尤自在天涯<lb/>
且拚杯酒消愁悶自古忠臣不顧家<lb/>
　　春日小酌和杜荀鶴雪韻<lb/>
塞外逢春春意生江山風景最分明半消殘雪騰寒氣<lb/>
将冸流凘露水聲壮志肯教孤寵眷菲才何以佐承平<lb/>
<pb n="KR4e0107_WYG_006-5a"/>
人生嘉㑹從來少莫厭尊前酒再行<lb/>
自憐昏瞶度浮生忽報春來覺漸明雪壓亂山秦塞影<lb/>
風傳刁斗戍樓聲毎懐南國愁無限未滅西戎恨不平<lb/>
淺薄将何報明德願騎驄馬謾巡行<lb/>
　　解嘲寄林同寅<lb/>
欲将直道輔明時誰信公行反作私薄行任從羣小謗<lb/>
素心應有鬼神知宦途歲月空衰老郷國風光苦夢思<lb/>
何日酬恩便歸去天倫堂上聚金巵<lb/>
<pb n="KR4e0107_WYG_006-5b"/>
　　兩使雲中為秦行人民悦題<lb/>
芳年登第列清班毎誦皇華不少閒藩府再銜綸綍至<lb/>
平城重送斾旌還謾嗟出塞勞王事便喜趨朝覲聖顏<lb/>
我亦懐歸歸未得臨風誰忍唱陽關<lb/>
　　紫薇精舍為陸主事孟昭題<lb/>
　其地范忠宣公别業舊號紫薇村今孟昭卜為先壠<lb/>
　故作精舍植紫薇以此名之不忘本也<lb/>
精舍初開近壽藏就中風景有紅芳絲綸閣下傳來種<lb/>
<pb n="KR4e0107_WYG_006-6a"/>
虚白堂前醉後妝宿草一杯侵艶色真檀㡬炷和清香<lb/>
名山從此増光價應頼宣公為顯揚<lb/>
　　輓楊尚書<lb/>
滇南江右著華勳八座連登不愧心叔逹讜言扶社稷<lb/>
樂天高節在山林一簮白髪俄觀化四海蒼生絶望霖<lb/>
我沗相知重傷感紫陽南望涙沾襟<lb/>
　　春日與總兵楊公謁𤣥帝廟因散步玉虚觀楊具<lb/>
　　酒小酌和杜工部早朝詩韻<lb/>
<pb n="KR4e0107_WYG_006-6b"/>
尋春駐馬𤣥都觀不見當年千樹桃滿地松陰随日轉<lb/>
繞樓山色入雲高籌邉正儗行多筭壯國寧容挫一毫<lb/>
有待天風起鵬鵠也陪霄漢展鴻毛<lb/>
　　贈楊總兵<lb/>
今代勳臣誰第一征西才畧古人同名聞中外裴丞相<lb/>
身係安危郭令公萬里長城恒庇國千尋孤柱獨擎空<lb/>
天驕從此無南下還儗趨朝總八戎<lb/>
　　發雲中将之宣城至陽和奉勑送敵使出境因復<lb/>
<pb n="KR4e0107_WYG_006-7a"/>
　　回轅悵然有作<lb/>
漠漠平沙路㡬程東行未遠又西行馬頭山雀飛還落<lb/>
雲外邉烽晦復明宦海萍蹤何日定呉江鷗侣㡬時盟<lb/>
愁來苦憶陶彭澤得向田園老此生<lb/>
　　昨與鎮守總戎諸公訪學士倪先生言及被誣徃<lb/>
　　事諸公為之一嘅因奉近體一詩慰之<lb/>
欲将直道塞權門豈意豺狼即噬吞白璧蒼蠅雖少玷<lb/>
皇天后土也知寃風霜正是成高節日月終須照覆盆<lb/>
<pb n="KR4e0107_WYG_006-7b"/>
善惡于今報尤速好開懐抱迓殊恩<lb/>
　　次韻酬倪學士<lb/>
窮鱗㸃額下龍門歸怨河神恨欲吞羣黨忍心平嫁禍<lb/>
斯文揮淚惜衘寃長沙才子謾題賦東坡道人休照盆<lb/>
四海蒼生正翹首還朝端儗拜王恩<lb/>
曾揮綵筆歴金門蓬島雲霞恣吐吞自負直誠無愧怍<lb/>
誰知奸惡致讐寃漫嗟鳴鳳空巢閣未許降龍乆在盆<lb/>
天意憐才故勞困儗成大器晚承恩<lb/>
<pb n="KR4e0107_WYG_006-8a"/>
叨陪介胄坐轅門壮氣思将瀚海吞已喜三軍皆樂業<lb/>
忍看孤客獨含寃未承京國徵賢詔且飲田家老瓦盆<lb/>
自古名流遭横逆㡬多垂老復霑恩<lb/>
　　暇日與倪學士羅郎中飲蕭寺中和李白詩韻二<lb/>
　　首<lb/>
幽堂宴集謝東君文字歡娯世䍐聞綵筆每揮華翰出<lb/>
新詩不用舊題分巢歸宿鳥喧秋樹山没斜陽起暮雲<lb/>
美景良辰莫虚負行人明日又離羣<lb/>
<pb n="KR4e0107_WYG_006-8b"/>
兩鎮旬宣荷聖君却慚勳業老無聞邉烽烟火猶相接<lb/>
宵旰憂勤未得分魯酒㡬巡催落日商歌一調遏行雲<lb/>
座中狂客休誇大學士才華自不羣<lb/>
　　秋夜雨有感言懐二首<lb/>
客裏逄秋感已深可堪秋夜對秋霖江湖未遂希文志<lb/>
丘壑空懸永叔心雲壓戍樓迷畫角風傳警枕亂清砧<lb/>
誰憐懐國思郷處無限愁腸自苦吟<lb/>
蕭蕭浙浙更悠悠積雨聲中起百憂塵世浮名成厎用<lb/>
<pb n="KR4e0107_WYG_006-9a"/>
異鄉孤客尚淹留雅懐豈羡笙歌夜短髪深悲草木秋<lb/>
何日酬恩便歸去呉淞江上伴眠鷗<lb/>
　　送王進士<lb/>
布得新恩到朔方匆匆歸去别情長喜君操行真無玷<lb/>
老我斯文重有光滿路霜風吹客斾一天寒月照詩囊<lb/>
從來科目多豪傑好罄忠誠答聖皇<lb/>
　天順八年春正月晦日予被人傾擠出為浙藩參政<lb/>
　脫險途遷美秩又得便道歸覲老親心甚樂焉遂買<lb/>
<pb n="KR4e0107_WYG_006-9b"/>
　舟南行二月望日舟次磚河阻風偶成書感一律奉<lb/>
　寄同忩師友山東大參簡菴王先生<lb/>
出參行省百憂寛咲解金魚上木蘭半世萍蹤纔定跡<lb/>
八旬椿壽得承歡不愁月暗趨朝晩縱使風狂到處安<lb/>
獨坐蓬忩自深感報君惟有一心丹<lb/>
　　至德州約簡菴不偶寄贈一律<lb/>
滿儗相逢握手分不圖車騎已東巡泰山空望魯邦晩<lb/>
衛水自歸滄海春喜我已辭名位險作官復得故郷鄰<lb/>
<pb n="KR4e0107_WYG_006-10a"/>
秋風如遇南來鴈好寄緘書慰散人<lb/>
　　涵碧亭為鄉人郭宜軒賦<lb/>
誰搆幽亭近水濱宜軒高致自無倫波光萬頃映天色<lb/>
茅屋數椽無市塵樵唱漁歌孤棹晩野花間草四時春<lb/>
我來痛飲非無意也儗江湖作散人<lb/>
　　送莫别駕之袁州<lb/>
握手離亭酒漫傾送君南去佐專城㠶開浙水孤舟遠<lb/>
路指宜陽别駕輕素有清名如白璧豈無惠政及蒼生<lb/>
<pb n="KR4e0107_WYG_006-10b"/>
西江父老如相問衰朽江湖亦有情<lb/>
　　送忩友陸掌教之柘城<lb/>
少年同志雲霄路命蹇憐君獨後期太學乆推淹美士<lb/>
中州今喜得賢師函開黄巻傳心處座擁青衿問道時<lb/>
樂育功成報明主還應高步鳳凰池<lb/>
　　贈羅郎中還京<lb/>
久司財賦駐平城經理才高綽有聲足食㡬年增士氣<lb/>
銷兵隨處務農耕花迎紅錦添歸興酒盡青山動別情<lb/>
<pb n="KR4e0107_WYG_006-11a"/>
明向肜廷奏邉計喬遷應荷聖恩榮<lb/>
　　贈馬郎中還京<lb/>
青青邉桞拂宫袍粉署人歸意氣豪三載已勞經濟畧<lb/>
一心無沗雪霜操杯殘客舍離情遠馬度關山徤步高<lb/>
指日趨朝覲明主喬遷應荷玉音褒<lb/>
　　貞節堂為王憲使允題<hi>其母受封復旌表</hi>
白髪孀居教子勤子成名顯拜重恩寶函新賜雙龍誥<lb/>
金扁高題駟馬門晚歲孤松耐霜雪中秋華月照乾坤<lb/>
<pb n="KR4e0107_WYG_006-11b"/>
共姜孟母休專美從此聯芳衍後昆<lb/>
　　西湖舟中壽郭用行五十三<hi>八月十九日</hi>
縹緲笙歌擁畫船慶君五十又三年西湖風月中秋好<lb/>
南極光輝昨夜偏誰道山中無宰相古來地上有神仙<lb/>
從今遐算應難計長似東流水一川<lb/>
　　送徐裕軒<lb/>
故人新置木蘭舟掛却蒲㠶作勝逰四海交游同愛慕<lb/>
五湖風月任淹留呉山聽雨秋開閣浙水觀潮暮倚樓<lb/>
<pb n="KR4e0107_WYG_006-12a"/>
暫得相懽又相别靈巖東望起深愁<lb/>
　　送陳梅軒先生<lb/>
豸錦烏紗不老仙閒來西浙覽山川風神絶似難兄美<lb/>
慶澤鍾於令子賢對酒未聽天竺雨孤㠶又掛剡溪船<lb/>
明朝愁向桐鄉別回首三呉月滿天<lb/>
　　同邢太守趙伯顒逰三茅觀<lb/>
清江潮落午風恬與客憑高試捲簾呉越羣山如繪畫<lb/>
乾坤萬物見洪纖旬宣逺慕召公奭憂樂還思范仲淹<lb/>
<pb n="KR4e0107_WYG_006-12b"/>
倚遍闌干不知晚五雲縹緲注遐瞻<lb/>
　　同葉都憲遊净慈寺<lb/>
何處禪林是浄慈蘇公隄畔影參差水光山色有多景<lb/>
天下人間無此竒老我登臨方遂願高僧延欵索題詩<lb/>
國恩未報空遊樂笑撚霜毫有所思<lb/>
　　同錢翰林逰寶叔寺和同年張太僕韻<lb/>
羣山佳處偶來登峭壁竒峯似劎稜疎雨落潮聲隠隱<lb/>
淡雲芳樹影層層遙瞻親舍恒惆悵未報君恩益戰兢<lb/>
<pb n="KR4e0107_WYG_006-13a"/>
草草題詩冩高興翰林風月我何能<lb/>
　　弓都閫招宗陽宫㑹飲和錢學士韻<lb/>
仙家深處綺筵開旋埽塵埃闢草萊一勺寒泉清見厎<lb/>
萬竿晴竹翠成堆恍如白日逰瓊島疑似紅雲捧玉臺<lb/>
暫得懽娯感君賜欲圖報稱愧樗材<lb/>
　　七月六日與寅友登紫薇樓小酌和雷大參韻<lb/>
蝉噪夕陽殘暑天高樓同上思茫然㡬株古樹當忩外<lb/>
一帶呉山在目前知命已甘居草野置身不覺到峯巔<lb/>
<pb n="KR4e0107_WYG_006-13b"/>
酒闌莫道休衙晩醉眼猶思望日邉<lb/>
高樓一目盡呉天撫景題詩獨悵然功業敢誇猶在後<lb/>
聰明已愧不如前思鄉欲歛江湖跡避暑期登泰華巔<lb/>
翹首不堪心事切迢迢親舍白雲邉<lb/>
　　瑞竹詩為蘇庠張司訓憲題<lb/>
哀哀血淚滴重泉化作琅玕出道邉負土宗生真並美<lb/>
泣林孟氏漫稱賢人言定許孫枝盛天道應憐孝節堅<lb/>
竒瑞昭彰見風化我煩太史續新編<lb/>
<pb n="KR4e0107_WYG_006-14a"/>
　　西湖錢别瞿中書次錢學士韻三首<lb/>
亂蝉聲裏報新秋與客携壺上綵舟銜詔還鄉真寵命<lb/>
却金歸國豈常流四山芳樹迎紅錦一棹滄波起白鷗<lb/>
後夜相知重相憶夢飛先到帝王州<lb/>
尊酒樓船喜㑹同可人佳景在湖中明珠袞袞芰荷雨<lb/>
翠浪飄飄楊栁風鳳閣豈能淹俊傑錢塘自古盛英雄<lb/>
好驅四牡趨朝去莫待霜林葉盡紅<lb/>
凉雨初收九夏炎竹亭燕坐喜安恬湖山笑我來遊晚<lb/>
<pb n="KR4e0107_WYG_006-14b"/>
風月因人到後添已覺功名慚召伯豈誇詞賦逼江淹<lb/>
酒酣不覺乾坤大俯視呉山一髪纖<lb/>
　　遊净慈寺次錢學士韻<lb/>
勝境分明是洞天偷閑試問上乘禅老僧出定驚相迓<lb/>
見我來遊喜欲顛翠竹萬竿圍客座白鷗數㸃傍漁船<lb/>
品題頼有文章伯留得明珠顆顆圓<lb/>
　　湖山舊隠為錫山錢津賦<lb/>
遁跡湖山㡬世同湖山移在故園中畫圖不假丹青筆<lb/>
<pb n="KR4e0107_WYG_006-15a"/>
疏鑿真如造化功孤阜未荒和靖業釣臺常仰子陵風<lb/>
逸民自古闗風教採録重煩太史公<lb/>
　　迎親道中得報喜而有作<hi>時寓浙之石門</hi>
畫舫迎親秋色中行行長望極呉東白雲漸覺孤飛近<lb/>
青鳥先将喜事通但儗承懽過百嵗不須加爵到三公<lb/>
平生至願于今遂感激皇恩造化同<lb/>
　　觀潮<lb/>
日日寒潮度海門潮頭高下與誰論乾坤元氣時升䧏<lb/>
<pb n="KR4e0107_WYG_006-15b"/>
呉越長江任吐吞千里還驚雷電過半空常訝雪山奔<lb/>
人間壮觀無逾此我得遊觀感聖恩<lb/>
　　慶謝方伯六十三<hi>甲申九月十日</hi>
文犀宫錦照華顛晚景風流似列仙節過重陽纔一日<lb/>
嵗周甲子又三年竇郎丹桂家聲繼召伯甘棠宦迹傳<lb/>
從此遐齡應不老廟廊高位看喬遷<lb/>
　　遊雲居菴次錢學士韻<lb/>
乗間同謁梵王居滿眼風光畫不如四靣好山凌碧落<lb/>
<pb n="KR4e0107_WYG_006-16a"/>
一忩修竹稱清虚蘇公邱壑情偏放范老江湖心暫舒<lb/>
和罷陽春人盡醉不知身世在堪輿<lb/>
　　遊勝果寺<hi>其地宋宫舊址</hi>
萬松夾道引肩輿鳥道登登上碧虚呉地江山如繪畫<lb/>
宋家宫闕已丘墟風光滿眼人難遇嵗月無情鬢易疎<lb/>
莫向尊前問名利從來造物有乗除<lb/>
　　慶鄭大參得二子<hi>先已有一子</hi>
多君陰德感穹蒼錫𦙍還看屢䧏祥夢卜熊羆同獻吉<lb/>
<pb n="KR4e0107_WYG_006-16b"/>
芽生蘭芷共飄香秦公纔見三堯喜竇氏休誇五桂芳<lb/>
我昨聞啼識英物他年定儗接飛黄<lb/>
　　陳太常西湖别墅燕集<lb/>
郭外茅堂近水涯仙翁置酒㑹朋儕四時花木春長在<lb/>
一片湖山秋更佳總羡太丘多樂事漫言文正有憂懐<lb/>
飲酣不覺歸來晩滿眼西風望泰階<lb/>
　　食薺有感二首<lb/>
十月江南天未霜䝉茸野薺滿園荒旋呼童子尋根摘<lb/>
<pb n="KR4e0107_WYG_006-17a"/>
便付庖人入鼎嘗薦酒漫誇蒲笋嬾調羮殊勝韭芽香<lb/>
居閒茹美皆君賜補報無能感意長<lb/>
宦轍驅馳二十霜遷官今喜到南荒消閒遂我吟詩興<lb/>
取樂留賓索酒甞薇省漫言勳業减金甌誰覆姓名香<lb/>
食前方丈成何用不若貧家菜味長<lb/>
　　題紫陽菴<lb/>
怪石巉巖削未成紫陽風景十分清顛厓有路雲常䕶<lb/>
陰洞無人草自生白練横江潮浪湧翠屏隔岸越山晴<lb/>
<pb n="KR4e0107_WYG_006-17b"/>
我來登覽情懐逺直上峯頭望帝京<lb/>
　　贈修實録沈進士<lb/>
逺持使節下錢塘科目人才自異常造化功能勞採録<lb/>
山川人物仰輝光滿船明月吟邉趣夾道梅花到處香<lb/>
指日還朝應顯擢好輸忠藎佐虞唐<lb/>
　　壽酬白司空夢中與予接談懽甚之作<lb/>
半生宦轍頼提携况復勞君入夢思丘壑只懸投老計<lb/>
雲霄敢望故人私緘詩冩恨空傳信尊酒論交未可期<lb/>
<pb n="KR4e0107_WYG_006-18a"/>
安得微軀生羽翮天風吹送拜堦墀<lb/>
　　遊𤣥妙觀<lb/>
仙家樓閣枕呉山與客登臨一解顔似覺風神遊閬苑<lb/>
不知身世在塵闤天開圖畫蒼茫裏人醉壺觴紫翠間<lb/>
過客紛紛莫相笑宦途能得㡬時閒<lb/>
　　遊星宿閣<lb/>
仙家高閣倚空青與客登臨醉眼醒簷際夜燈分列宿<lb/>
檻前曙景對疎星江湖衆水朝滄海呉越羣山繞翠屏<lb/>
<pb n="KR4e0107_WYG_006-18b"/>
六合茫茫春望逺五雲多處是明庭<lb/>
　　芝軒為陳汝宏題<lb/>
相君德重子賢良天產靈芝滿畫堂一本九莖真可比<lb/>
三旬兩秀信非常漫勞綺皓歌商嶺絶似涪翁紀瑞昌<lb/>
感召因人見王化千年門第有輝光<lb/>
　　成化元年二月四日早在浙藩官廨得驛報使者<lb/>
　　齎勑㫖進予復官都臺統師征兩廣先一日與二三<lb/>
　　知已遊西湖晚歸醉卧驚覺聞此感而有賦因以<lb/>
<pb n="KR4e0107_WYG_006-19a"/>
　　自警不計其辭之俚也<lb/>
曉雞聲裏酒初醒忽報天書到驛亭妻子驚聞猶未信<lb/>
賓僚迎候已無停投閒自儗終衰朽任重誰期荷寵靈<lb/>
從此湖山又無分且將勤苦答朝廷<lb/>
　　趙伯顒别駕迎師九江一見懽甚陪欵旬日别去<lb/>
　　因贈二詩道予志兼東翁方伯林憲使舊友<lb/>
逺統王師過九江勞君候我碧油幢㡬回夢想何時見<lb/>
一見心從此日降舟次匆匆分别駕樽前草草叙同忩<lb/>
<pb n="KR4e0107_WYG_006-19b"/>
凱還有待來春後重儗聯珂㑹帝邦<lb/>
雄兵百萬沂長江鼓吹喧闐導羽幢五嶺只期明日度<lb/>
三苗應是望風䧏天連楚水青於靛船過廬山翠入忩<lb/>
寄語相知藩臬長好傳書札到南邦<lb/>
　　趙伯顒以詩贈別次韻奉答<lb/>
舟發長江浪已恬天公應為戒飛廉三湘近接無多路<lb/>
五嶺遙看只一纖沗我提兵真欲奮如君佐郡豈能淹<lb/>
相逢不是耽歡樂見說蒼生也具瞻<lb/>
<pb n="KR4e0107_WYG_006-20a"/>
　　次長沙贈王彦卿司馬<lb/>
脱冕歸休懐抱開十年林下避塵埃非關盛世遺良弼<lb/>
自是時人忌俊才緑野未容裴度老蒼生終望謝安來<lb/>
昨宵舟次星沙上已見祥光動上台<lb/>
　　再次韻奉彦卿<hi>欲再㑹不遂耳</hi>
暑雨霏微天未開萬艘泊處浄無埃長沙有客能經國<lb/>
舉世何人解惜才咫尺閒居千里隔相將恩詔一時來<lb/>
嗟予重有同升願夜夜勞神望上台<lb/>
<pb n="KR4e0107_WYG_006-20b"/>
　　次韻答李司馬用初二首<lb/>
古道休談陳與雷高情今也惜非才風塵嶺表心應念<lb/>
雲樹江東首重回奏凱只須閒裏聽流光何惜暗中催<lb/>
丈夫有志輕離別常咲曹公賦七哀<lb/>
恨賊非因世相韓明時何事起争端秋霜定壓窮荒瘴<lb/>
春氣終回大谷寒薏苡漫勞疑馬援蓴鱸正爾憶張翰<lb/>
年來榮辱都看破准儗功成便棄官<lb/>
　　贈别鍾職方鼎<lb/>
<pb n="KR4e0107_WYG_006-21a"/>
遠統王師伐叛夷犒師深喜是心知聯舟一月多談笑<lb/>
解纜明朝又别離嶺表風塵君莫慮江東雲樹我常思<lb/>
凱還有日重相㑹應説懽情勝舊時<lb/>
　　次趙征夷韻送焦員外<lb/>
相逄一笑鳳凰臺萬里長江並棹來賜勞能宣明主惠<lb/>
變通真是濟時才驛亭樽酒辭清曉使者星光接上台<lb/>
當道如詢嶺表事皇威定欲翦荒萊<lb/>
　　送孟主事淮<lb/>
<pb n="KR4e0107_WYG_006-21b"/>
相門才子似君稀将命南來更有輝百萬王師供餉足<lb/>
五千客路拂衣歸鳳毛迎日紅雲近馬足行空紫電飛<lb/>
世禄如君真不忝好攄忠藎答肜闈<lb/>
　　祁陽道中次韻三首答薛司徒<lb/>
赫日輝輝耀太空樓船避暑暫掀篷山連荆楚雲無限<lb/>
江合瀟湘水未窮兵法不踰刑賞外邉塵須静笑談中<lb/>
漢家平定論功次獨有蕭何功最豐<lb/>
逺統王師為翦兇廣人何慮報邉烽已看諸将籌多算<lb/>
<pb n="KR4e0107_WYG_006-22a"/>
更喜同寅肯協恭寶劎有芒曽指日輶車得路似追鋒<lb/>
三苗從此應懐化定見梯航九譯重<lb/>
　　寄贈錢太守昕乃翁公逹壽七十<lb/>
春色平分五日前椿堂初度慶希年鸞書乆拜山中相<lb/>
鶴髪真成地上仙膝遶錦袍顔似玉門迎珠履酒如泉<lb/>
宦遊不得逢嘉㑹遙祝遐齡定八千<lb/>
　　永州飲别錢太守昕<lb/>
江亭酌酒與君别宦况如君亦壮哉三郡蒼生懐異政<lb/>
<pb n="KR4e0107_WYG_006-22b"/>
十年清議惜竒才却金人去難留住載米船回挽不來<lb/>
自古登賢重循吏㑹看高步上三台<lb/>
　　夢萱堂為李總兵震題<lb/>
建莭登壇感慕深遊人堂北㡬朝昏邯鄲適處常供饌<lb/>
蝴蝶迷時見倚門寸草哀心懐聖善五花封誥荷君恩<lb/>
安邉况是多勳業忠孝從今衍後昆<lb/>
　　榮壽堂為王給事秉彝題<lb/>
並享高年並受封人生至願遂兼隆固知教子收功速<lb/>
<pb n="KR4e0107_WYG_006-23a"/>
也是為仁獲報豐相對錦衣人似玉齊添華髪靣如童<lb/>
賢郎名徳推當代三錫應知進未窮<lb/>
　　題岳陽樓二首<lb/>
黄鶴齊雲總是樓獨登此處重回頭三湘溽暑坐來盡<lb/>
五嶺浮烟望處收范老憂懐圖報稱坡公愁思歎淹畱<lb/>
丈夫欲取鯨鰲志儗把新蟾作釣鈎<lb/>
樓外晴湖接紫冥偶來登眺眼偏明包含南服乾坤量<lb/>
吐納東流造化情五嶺只須常俯視三苗何必費徂征<lb/>
<pb n="KR4e0107_WYG_006-23b"/>
凱還儗削君山石細刻皇威紀太平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　㐮毅文集巻六<lb/>
</p>
<p>
</p>
  </div>
</body>
</text>
</TEI>
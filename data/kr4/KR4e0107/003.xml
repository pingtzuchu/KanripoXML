<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻三</head> <lb/>
    <p>
<pb n="KR4e0107_WYG_003-1a"/>
欽定四庫全書<lb/>
　襄毅文集巻三<lb/>
　　　　　　　　　　　　　明　韓雍　撰<lb/>
　五言律詩<lb/>
　　夀大司冦楊公二首<hi>四月二十九日</hi>
身荷三朝寵官聯八座榮提兵不妄殺讞獄只求生龜<lb/>
鶴應無筭熊羆定有徴賓筵多祝頌誰似故人情<lb/>
當代推人物惟公獨占魁清才多禆益隂德乆栽培應<lb/>
<pb n="KR4e0107_WYG_003-1b"/>
得明珠晚何妨白髮催佳辰隔千里無計勸霞杯<lb/>
　　送吳布政致政還毘陵<lb/>
盛滿心知足歸休志已伸樂天陪九老萊子慰雙親風<lb/>
月開三徑山林見幾人西江有棠樹千載憶斯民<lb/>
　　夜訪李少卿回至蓮塘寺同宿次少陵韻二首<lb/>
官道千山逈禪宫一徑幽故人逺相送邀我試同遊野<lb/>
燒随明㓕空雲任去留老僧惟面壁不解利名愁<lb/>
招提薄暮至夾道樹重重枝綴青猿果巢深白鶴松因<lb/>
<pb n="KR4e0107_WYG_003-2a"/>
聞禪語秘頓使宦情慵清絶題詩處山寒雪滿峰<lb/>
　　題齊氏族譜<hi>金都事求</hi>
營丘宗法廢今喜子孫賢世系千年定親疎一本傳載<lb/>
歌頍弁句不誦角弓篇珍重藏詩譜家聲繼鄭𤣥<lb/>
　　贈李伯顒下第<lb/>
窮達皆由命愁顔且暫開君宜登此選天欲老其才舊<lb/>
學還加勉初心慎莫灰東風雲路濶還擬占春魁<lb/>
　　輓成䂓御史<hi>以言事罷官</hi>
<pb n="KR4e0107_WYG_003-2b"/>
投簮拂袖還清望重於山舉世有公論知君無厚顔高<lb/>
風今寂寞流水自潺湲千載看青史䑓臣第一班<lb/>
　　偶成<lb/>
二旬登上第十載位都堂遭遇古來少感恩何日忘不<lb/>
須論毁譽焉用卜行藏誓竭駑駘力終身報聖皇<lb/>
　　酬德詩謝鄉友徐文輝以㒒書童見遺<lb/>
與君交十載德義重雷陳分取文房㒒相資客路人隨<lb/>
車春䕶節掃榻夜鋪茵愧乏瓊瑤報題詩播縉紳<lb/>
<pb n="KR4e0107_WYG_003-3a"/>
　　山行即事有感二首寄李九川<lb/>
逺涉登登路愁衝活活泥雲遮山脊斷雨助水聲淒村<lb/>
火青烟濕林花翠霧迷誰憐宦遊客騘馬不停蹄<lb/>
草暗原頭路花粘屐齒泥農家一村聚牧笛數聲淒旅<lb/>
館時時盻鄉山望望迷東林有歸客恠底厭輪蹄<lb/>
　　山家<lb/>
級級山田畔農家住不移增茆苫破屋編竹補殘籬日<lb/>
煖開蚕早雲深放犢遲年年了租稅免得吏人欺<lb/>
<pb n="KR4e0107_WYG_003-3b"/>
　　寄梅貢士鼎<lb/>
青春人共誇文彩玉無瑕筆掃龍蛇陣胷蟠錦繡車月<lb/>
宫曽折桂杏苑擬探花遲爾雲霄上同心佐帝家<lb/>
　　寄陸尚文<lb/>
東郭一尊酒西江千里程故人不可即孤客若為情秋<lb/>
近天風厚時來羽翮輕扶搖九萬里洗耳聴蜚聲<lb/>
　　寄秦以忠<lb/>
宿别城東寺參商嵗月長天涯懐故舊客况最凄凉大<lb/>
<pb n="KR4e0107_WYG_003-4a"/>
器晚方就寸隂今正忙西風動寥廓期爾快翺翔<lb/>
　　宿戈陽山家將明悵然兼憶李少卿二首<lb/>
逺路倦行邁山家宿漸明催衣勤漏鼓聒枕亂鷄聲樹<lb/>
杪搖風嚮簷頭溜雨鳴故鄉在何處展轉不勝情<lb/>
達人林下卧春夢最分明不設重門險何須擊柝聲曲<lb/>
肱如尺穏鼾鼻似雷鳴任爾朝慵起都無塵世情<lb/>
　　寄張維本隂陽官兼管毉學<lb/>
殘雪江村曉維舟曾訪君顔華嗟乆别消息喜相聞步<lb/>
<pb n="KR4e0107_WYG_003-4b"/>
野尋春藥登臺望夜氛此中有真樂應咲獨紛紛<lb/>
　　夀蕳菴王先生<lb/>
中年増一筭八月慶初辰黄鶴山頭日紫薇堂上人恩<lb/>
添江水逺香發桂枝新無限殷勤祝楚天南望頻<lb/>
　　項藎臣憲副曽與予同除廣東兹聞擢陜西憲使<lb/>
　　寄詩為賀<lb/>
同捧外臺檄憐君獨滯留清才不可掩髙位豈須求馬<lb/>
度函闗曉雲開華嶽秋相期守初志聯步鳯池頭<lb/>
<pb n="KR4e0107_WYG_003-5a"/>
　　瘡疾在告䝉恩命毉調治既痊入謝賦詩志感<lb/>
移病閉閑門矜憐感至尊上毉調善藥衰疾去深根蒲<lb/>
栁重榮日乾坤再造恩時平無可報空有赤心存<lb/>
　　題邵真人畫贈唐廷璋<lb/>
仙子冩山川風標自入𤣥草堂芳樹裏蕭寺碧雲邊釣<lb/>
叟方移棹行人未息肩平生出塵想對此一凄然<lb/>
　　辛巳四月自大同宣府還朝議政五月八日陛辭<lb/>
　　還鎮䝉恩賜酒飯賜鈔千貫且命中官諭㫖慰勉<lb/>
<pb n="KR4e0107_WYG_003-5b"/>
　　賦此志感<lb/>
付託慚無效趨朝不自安恐干天憲重翻拜聖恩寛楮<lb/>
幣來中使瓊筵出大官重還何以報惟有一心丹<lb/>
　　過居庸<lb/>
居庸天下險山勢入青蒼路轉羊賜曲溪分鴈尾長闗<lb/>
門嚴虎豹烽堠禦豺狼願保藩屏固皇圖萬世昌<lb/>
　　寄袁州莫别駕伯顒<lb/>
鳥外雲初净冝陽望眼舒故人乆相别佐郡近何如分<lb/>
<pb n="KR4e0107_WYG_003-6a"/>
駕春行部休衙夜誦書仰山遺廟在希古莫躊躇<lb/>
　　山翁<lb/>
屋枕楚山麓門臨湘水濱樹深啼鳥亂網便得魚新塵<lb/>
世無他慮閒居老此身悠悠倦行客轉盻慕斯人<lb/>
　　為趙總兵題扇<lb/>
握柄炎荒外三軍聴指麾良籌先已定多筭出還竒瘴<lb/>
霧隨時掃清風到處吹題詩比勲徳無沗趙征夷<lb/>
　　示彭節歸任<lb/>
<pb n="KR4e0107_WYG_003-6b"/>
辟爾逺從征賢勞重有聲馬前朝草檄幙下夜談兵奏<lb/>
凱還鄉去迎親宰驛行中原若開府徴用更非輕<lb/>
　　題三洲巖<hi>在徳慶</hi>
開闢分元氣陶鎔属化工一拳平地上萬象太虛中感<lb/>
古思羊祐脩真慕葛洪登臨動髙興長嘯海天空<lb/>
　　送鴻臚寺鄧主簿送安南使臣事竣還京師<lb/>
相逢遽相别歸計憶神京百粤風塵淨孤舟日夜行逺<lb/>
人空戀德老我不勝情道出吳門下煩君一寄聲<lb/>
<pb n="KR4e0107_WYG_003-7a"/>
　　送周漢章還吳<lb/>
轅門一相見聲價重南金獻我平蠻䇿憐君為國心别<lb/>
違還錦里崇報待綸音無限思鄉意題詩淚滿襟<lb/>
　　喜聞臺長李公總戎趙公同奉命出師遼東心同<lb/>
　　力同功成必矣寄鄙詩預申賀臆<lb/>
愛我同臺長公清果獨賢立朝纔幾日出塞屢經年北<lb/>
敵終顛覆東人解倒懸征夷又豪傑同擬上凌煙<lb/>
　　贈南海張行人㦸<lb/>
<pb n="KR4e0107_WYG_003-7b"/>
十載皇華使賢名動四方又乗司馬傳重過魏公鄉晝<lb/>
錦添新彩寒梅發古香榮恩須補報莫遣嵗時荒<lb/>
塞北曽相識越南今又逢如何兩蓬髩都未歇萍蹤對<lb/>
酒心同感思鄉興獨濃無能了公事悵别意重重<lb/>
　　送駱司訓秩滿赴京<lb/>
羨君司訓乆遺愛入人深已有成材效都無計利心離<lb/>
筵歌白雪别淚湿青襟此去應遭遇春風聴好音<lb/>
　　思親堂為吳縣主簿李京春題<lb/>
<pb n="KR4e0107_WYG_003-8a"/>
椿凋萱尚茂遊子思難禁長望號天地如何分古今不<lb/>
回觀化夢空負倚閭心惟有脩臣節榮親報亦深<lb/>
　　挽駱司訓乃尊易簡翁<lb/>
易簡乆即世如何人共憐曽看太史傳又見令郎贒孝<lb/>
行詞林頌書香泮水傳懸知無愧怍含笑入重泉<lb/>
　　題致政張起韶太守雙雁圖<lb/>
髙飛出上林旅立在江潯不戀稻粱羙自怡雲水深弋<lb/>
人空逺慕野鳥謾相侵還看騰霄去春風聴好音<lb/>
<pb n="KR4e0107_WYG_003-8b"/>
　　舟至南浦適親友袁州同知莫伯顒來考績既送<lb/>
　　予至豐城書此贈别<lb/>
良㑹不易得聯舟三日行喜君書上最與我叙離情循<lb/>
吏真無忝交親預有榮明廷公論在看爾奮鵬程<lb/>
　成化七年春二月十有八日余與總鎮太監陳公總<lb/>
　兵官平江伯陳公視耀武揚威闗二公留欵慶林寺<lb/>
　寺前山坡之上其平如掌下臨長江旁列茂樹衆登<lb/>
　覽為之躍然喜勝地之偶得感二公之高情而慨念<lb/>
<pb n="KR4e0107_WYG_003-9a"/>
　時事遂及西師不覺浩然興發因作一詩書貽寺僧<lb/>
　同遊者㕘議王孟育馮文綱也<lb/>
嚴關閱初遍下馬憇禪林樹覆連天幙泉鳴隔澗琴憂<lb/>
民成老疾報國喜同心聞道西征急何時聴㨗音<lb/>
　　謝陳總兵送氈㡌<lb/>
瘴鄉風力惡頭骨痛難禁新㡌勞君送髙情愛我深清<lb/>
晨籠短髪暖氣温華簮感德慚無報緘詩表寸忱<lb/>
　　四月十三日西軒晚坐偶成<lb/>
<pb n="KR4e0107_WYG_003-9b"/>
池亭晩來坐對景已忘言月色猶未滿蛙聲空自喧八<lb/>
年遊嶺海何日到鄉園西北還多事㝠思心更煩<lb/>
　　輓南京大理何寺丞衷<lb/>
詳刑初拜命觀化遽傷生未授廷丞席空蜚徐杜聲金<lb/>
陵歸旅襯玉峽起新塋留得秋臺績無慚甲第名<lb/>
　　李節婦詩<hi>有序</hi>
　户部員外郎李君汝嘉奉使來兩廣為予言其祖母<lb/>
　陳孺人年二十歸其祖甫二載祖遊學武岡卒孺人<lb/>
<pb n="KR4e0107_WYG_003-10a"/>
　煢煢無依或憐其早寡諷以他適孺人以死誓而止<lb/>
　守志三十年貞白之節如一日鄉人謀欲達諸郡邑<lb/>
　奏請旌表孺人力辭乃弗果兹不及養矣汝嘉恒痛<lb/>
　悼焉予聞而偉之作詩以傳<lb/>
苦節三十載一鄉人共尊薦書辭達上恩典未旌門筍<lb/>
采名不死共姜詩尚存相將荷褒贈雲路有賢孫<lb/>
　　夀張同年都憲<lb/>
老我同年友相逢總異鄉一尊初慶度七夕喜新凉撫<lb/>
<pb n="KR4e0107_WYG_003-10b"/>
鎮勲勞大驅馳道路長無能遙附驥凝睇海茫茫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　襄毅文集巻三<lb/>
</p>
<p>
</p>
  </div>
</body>
</text>
</TEI>
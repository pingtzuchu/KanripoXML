<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>㐮毅文集巻八</head> <lb/>
    <p>
<pb n="KR4e0107_WYG_008-1a"/>
欽定四庫全書<lb/>
　㐮毅文集巻八<lb/>
　　　　　　　　　　　　　明　韓雍　撰<lb/>
　七言絶句<lb/>
　　洪都四景<lb/>
南浦樓前日未暉白雲片片自飛飛河陽道路知何處<lb/>
悵望京華猶未歸<lb/>
　　右南浦朝雲<lb/>
<pb n="KR4e0107_WYG_008-1b"/>
門對西山暮捲簾雨來江上水㾗添應湏四海均沾足<lb/>
一洗蒼山九夏炎<lb/>
　　右西山暮雨<lb/>
湖水漫漫烟霧生人間萬籟寂無聲獨留一片秋空月<lb/>
照見波心徹底清<lb/>
　　右東湖夜月<lb/>
龍沙風起雪皚皚江上空山玉作堆最是霜臺寒氣肅<lb/>
喧啾百鳥不飛來<lb/>
<pb n="KR4e0107_WYG_008-2a"/>
　　右龍沙飛雪<lb/>
　　寄弋陽致政李少卿四首<hi>其子玘為御史</hi>
天寵雖隆歸興濃耆英㑹裏得從容懸知一㸃丹心在<lb/>
清夢還飛到九重<lb/>
蘭臺棘寺已功成歸臥烟霞咏太平多少世人空碌碌<lb/>
冐霜猶趂夜鐘行<lb/>
鳳雛鳴日在高岡拂袖歸山百慮忘獨伴清風與明月<lb/>
新詩題遍午橋荘<lb/>
<pb n="KR4e0107_WYG_008-2b"/>
三年不見謫仙人落月空梁入夢頻無限憂民憂國事<lb/>
何時尊酒細咨詢<lb/>
　　題陳御史蒼厓舞鳳竹迺仲昭筆也<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>葆羽上青霄呌斷蒼梧路轉遙夜半天風弄明月<lb/>
不知何處正吹簫<lb/>
　　送林黄門聰奉命代祀南海便道歸省和同寅王<lb/>
　　公度韻四首<lb/>
朝陽鳴鳳瑞皇家四海蒼生覽德賖多少回天好封奏<lb/>
<pb n="KR4e0107_WYG_008-3a"/>
人傳曽夢筆生花<lb/>
一身已許帝王家奉使何嫌道路賖直以誠心将寵命<lb/>
祝融壇上奠松花<lb/>
三山東畔是君家縹緲孤雲久望賖今喜承恩遂歸省<lb/>
錦袍宫醸壽萱花<lb/>
忠臣憂國總忘家誰肯畱連歲月賖况是明君正延佇<lb/>
回軒莫待雪飛花<lb/>
　　題王母圖壽陳湖陸母太孺人<lb/>
<pb n="KR4e0107_WYG_008-3b"/>
堂北萱花秋正開清香秀色映霞杯白頭慈母多賢德<lb/>
福壽方如川水來<lb/>
奉萱堂上綺筵開桂子蘭孫捧壽杯應是遐齡有千歲<lb/>
瑤池王母送桃來<lb/>
　　題南昌徐布政義景齋巻<lb/>
早歲携書上帝州登科司憲又承流老來歸向高齋卧<lb/>
景仰先賢總匹休<lb/>
齋居瀟灑傍南州中有斯文第一流名遂功成身便退<lb/>
<pb n="KR4e0107_WYG_008-4a"/>
不須題扁作三休<lb/>
甘棠遺愛滿中州景慕前聞退急流多少世人空碌碌<lb/>
鐘鳴漏盡不知休<lb/>
　　二載無暇至龍泉比至慰問父老吏循民安殊無<lb/>
　　一事皆上之賜也晚步中庭喜而有感口占一絶<lb/>
王化漸摩久益深士風民俗總還淳山城駐節寂無事<lb/>
閑步月明看北辰<lb/>
　　食鰣魚<lb/>
<pb n="KR4e0107_WYG_008-4b"/>
官廩送來香稻米網船買得活鰣魚烹魚炊米空飽食<lb/>
補報無能愧逸居<lb/>
　　湖口望孟誠李都憲不至<lb/>
同榜同官意氣同㡬年宦迹隔西東江頭久望無消息<lb/>
欲叩蒼蒼乞便風<lb/>
　　雲谷八詠為鄉人袁仲玉題<lb/>
醫傳董奉活人心濟物功成不受金雲谷年來春雨後<lb/>
新栽紅杏已成林<lb/>
<pb n="KR4e0107_WYG_008-5a"/>
　　右杏林春雨<hi>其人能醫</hi>
一逕深栽竹萬竿清風瀟灑逼人寒知君高節真相似<lb/>
莫厭頻頻歲晚看<lb/>
　　右竹逕清風<lb/>
石室香凝萬慮空製成新操付絲桐尋常莫歎知音少<lb/>
流水高山百世風<lb/>
　　右石室鳴琴<lb/>
静裏乾坤玩古今一輪明月正天心光輝不但來雲谷<lb/>
<pb n="KR4e0107_WYG_008-5b"/>
四海蒼生仰照臨<lb/>
　　右天心玩月<lb/>
學得新書逼二王揮毫常在墨池旁西風客棹曾經過<lb/>
吹出雲煙滿路香<lb/>
　　右墨池揮翰<lb/>
千峯萬壑六花晴着屐扶笻盡日行應似古人能放逹<lb/>
獨将宇宙作佳城<lb/>
　　右雪霽看山<hi>其人能地理</hi>
<pb n="KR4e0107_WYG_008-6a"/>
坐倚梅忩俗客稀一編終日究精微吉凶消長何須問<lb/>
已悟先天造化機<lb/>
　　右梅忩讀易<lb/>
種得靈苗數十畦暖風吹動綠雲移頻鋤慎莫辭勞倦<lb/>
凋瘵蒼生久望醫<lb/>
　　右藥圃鋤雲<lb/>
　　題湖口上鍾嵒<lb/>
江上羣山翠欲流山腰江閣更清幽登臨一嘯畱題去<lb/>
<pb n="KR4e0107_WYG_008-6b"/>
山逺江空誰唱酬<lb/>
　　寄鄉人陳宗盛<lb/>
雲樹迢迢隔故園與君何日叙寒暄春來慣作思鄉夢<lb/>
㡬度曾飛到雪軒<lb/>
琴川才子人中傑慷慨風流信少雙别後相思不能歇<lb/>
㡬時飛鴈到西江<lb/>
　　思親堂為隣友唐户侯題<lb/>
汗馬勲勞衍後昆銀章世守禄常存空堂日日瞻遺像<lb/>
<pb n="KR4e0107_WYG_008-7a"/>
一念難忘罔極恩<lb/>
　　醉漁圖為蘇庠生惠榮題<lb/>
滄海釣鰲鰲未得夢中心事肯忘機終持萬丈絲綸去<lb/>
直上虞廷補衮衣<lb/>
　　謝南昌羅憲副箎惠春盤酬文山集<lb/>
久欲乘閑訪故人無端風雨日隂隂于今却拜春盤惠<lb/>
翹首城南感愧深<lb/>
不訪相知半載餘終堂情緒近何如應知讀禮今将遍<lb/>
<pb n="KR4e0107_WYG_008-7b"/>
鄴架相資一巻書<lb/>
　　次韻再答羅憲副六首<lb/>
春到江南最可人梅花㸃㸃竹隂隂閑來後樂亭中坐<lb/>
水滿方塘天影深<lb/>
陰雲風埽净無餘春滿江山畫不如第一樓頭閑引望<lb/>
乾坤萬里混車書<lb/>
久羡君才最絶人宦遊随處有棠隂于今莫嘆遭逢晚<lb/>
海内蒼生屬望深<lb/>
<pb n="KR4e0107_WYG_008-8a"/>
仲素家聲慶有餘遙遙華胄信無如青年擢第司風紀<lb/>
多少勲勞汗簡書<lb/>
霏霏霪雨正愁人忽見中天散積陰寄語城南羅孝子<lb/>
肩輿将到草堂深<lb/>
登郊訪友趂公餘兩袖東風信所如却恐行車怯泥濘<lb/>
長鬚先致一緘書<lb/>
　　雨阻遊期答余同寅韻<lb/>
花正紛紛草正菲登山久約謝元暉無情最是連朝雨<lb/>
<pb n="KR4e0107_WYG_008-8b"/>
阻我東風倒載歸<lb/>
　　術士推康節前定數一生宦跡皆符合不爽感嘆一<lb/>
　　絶<lb/>
先天數學信無乖推得從前萬事諧從此謀身不須問<lb/>
人生真有命安排<lb/>
　　感春<lb/>
栁條綠綠梅初葉麥隴青青菜已花春似鄉園又將半<lb/>
東風吹恨滿天涯<lb/>
<pb n="KR4e0107_WYG_008-9a"/>
　　三月三日夜風雨無聊對酒偶成<lb/>
風雨蕭蕭三月三一身為客在江南愁來强對清尊坐<lb/>
燒盡銀缸猶未酣<lb/>
　　夜酌池邉聞鐘偶成<lb/>
客中懐抱不曽開偶對清尊坐綠苔星月滿天飛鳥定<lb/>
微風遙度晚鐘來<lb/>
　　晚坐池亭<lb/>
蝙蝠飛飛蚯蚓鳴坐來暝色滿池亭天涯未起彎彎月<lb/>
<pb n="KR4e0107_WYG_008-9b"/>
雲際踈穿㸃㸃星<lb/>
　　三月晦日園人送王𤓰有感二絶<lb/>
春盡南州𤓰亂生野人初送最關情燕京不比秦京暖<lb/>
二月終旬進未成<lb/>
南浦春歸已摘𤓰欲嘗新味却咨嗟故園濵海東風冷<lb/>
想得如今未着花<lb/>
　　題仲昭為陳御史冩丹厓鳳尾竹<lb/>
玉簫吹月綵鸞飛飛下江南覽德輝看舞天風上阿閣<lb/>
<pb n="KR4e0107_WYG_008-10a"/>
九韶聲振九苞威<lb/>
　　午日聞競渡歌<lb/>
記得童年百不憂毎逄佳節盻嬉遊如今為客不知節<lb/>
聞着歌聲添客愁<lb/>
　　謝楊司冦惠家釀且求白鴨<hi>公有君子亭</hi>
久客他鄉一病身蕭條客况有誰親故人遙贈江東酒<lb/>
對酒真如見故人<lb/>
芳塘緑水浸青蒲粧㸃風光少白鳬君子亭邉最藩息<lb/>
<pb n="KR4e0107_WYG_008-10b"/>
雙飛何日下洪都<lb/>
　　午日風雨獨酌有感<lb/>
多病年年客異鄉不堪風雨又端陽重恩堂上天倫慶<lb/>
應有愁人空斷腸<lb/>
　　題鷗寓感寄楊司冦<lb/>
終日沙鷗傍釣磯海翁易慮便高飛忘機本是生來性<lb/>
解得人心也有機<lb/>
　　次韻答劉主事昌出史舘有作見寄<lb/>
<pb n="KR4e0107_WYG_008-11a"/>
青年才望有誰如常得承宣從屬車遙想玉堂春晝静<lb/>
坐聽宫漏細紬書<lb/>
　　自歎<lb/>
紅塵道上日紛紛欲效微勞答聖君寄語鄉山湏待我<lb/>
宦情原薄似秋雲<lb/>
　　喜信州作疊山先生書院訪其後以奉祀事敬賦<lb/>
　　二絶<lb/>
國破家亡志不移文山心事似相期當年不落豺狼口<lb/>
<pb n="KR4e0107_WYG_008-11b"/>
成敗于今未可知<lb/>
文節忠魂死亦生千秋祀典有人承當年秦賈多時絶<lb/>
縱使綿綿羞更稱<lb/>
　　二月二十四日舟中觀歴偶知清明有感二絶<lb/>
一年春在客中行擾擾誰知節序更偶坐蓬忩看新歴<lb/>
恰驚今日是清明<lb/>
寒食家家祭埽忙不禁客淚欲霑裳故園邱隴千山隔<lb/>
不得随親奠一觴<lb/>
<pb n="KR4e0107_WYG_008-12a"/>
　　自遣<lb/>
年少官高寵命頻推封兩度及雙親凄凉莫起賢勞歎<lb/>
遭遇如君有㡬人<lb/>
　　丙子夏洪吉袁瑞臨撫建信江饒南康十一郡大<lb/>
　　旱田租二百三十二萬勘有一百三十八萬成災<lb/>
　　封章上聞䝉恩俱賜蠲免憂民之懐稍舒口占一<lb/>
　　絶以識感激<lb/>
十郡青苗總似焚不才無計埽妖氛蠲租有詔蒼生感<lb/>
<pb n="KR4e0107_WYG_008-12b"/>
聖主寛仁邁漢文<lb/>
　　菊莊八詠為海虞陳公賦題<lb/>
　　栁塘春水漫花塢夕陽遲<lb/>
方池栁蘸亂流深小障花畱返照陰歌罷滄浪便垂釣<lb/>
相應抛盡利名心<lb/>
　　漠漠水田飛白鷺隂隂夏木囀黄鸝<lb/>
萬頃白雲迷屬玉千章綠樹喚倉庚捲簾獨自草堂坐<lb/>
望入海天無限情<lb/>
<pb n="KR4e0107_WYG_008-13a"/>
　　洗硯魚吞墨烹茶鶴避烟<lb/>
逸少池邉魚不驚盧仝門外鶴長鳴菊庄風景依稀似<lb/>
何日重遊叙舊盟<lb/>
　　就船買得魚偏美踏雪沽來酒倍香<lb/>
海上雲寒飛六花鮮鱗佳醸不須賖擁爐終日自吟酌<lb/>
彷彿西湖處士家<lb/>
　　寄程都憲彦實<lb/>
故人作鎮在遼陽賸有聲名動帝鄉我忝相知重相憶<lb/>
<pb n="KR4e0107_WYG_008-13b"/>
不堪回首海天長<lb/>
坐撫東人未一年豐功偉績冠三邉相逢莫歎賢勞久<lb/>
廊廟行看拜寵宣<lb/>
　　題扇寄陳宗盛<lb/>
象骨金箋製度新緘封千里贈情深揮時不用遙相憶<lb/>
滿靣清風即故人<lb/>
　　寄陳宗盛<lb/>
一壺春酒别閶關我自登途君自還馬上看雲重回首<lb/>
<pb n="KR4e0107_WYG_008-14a"/>
不知何處是穿山<lb/>
海天西畔是鄉關苦憶相知未得還莫道緘書空逺寄<lb/>
感君高義重於山<lb/>
　　題菊寄張養正<hi>菊下有竹石</hi>
黄葉滿空秋已殘石田秋菊自凌寒香心不許遊蜂採<lb/>
畱伴琅玕歲晚看<lb/>
寒花采采傍雲根歲晚相依獨此君㡬度書忩夜深坐<lb/>
滿天風露遞青芬<lb/>
<pb n="KR4e0107_WYG_008-14b"/>
　　題鸚鵡鸜鵒各一幅寄張致和<lb/>
靈鳥能言避網羅山林深處占高柯雕盤縱有黄金粒<lb/>
不肯飛來奈爾何<lb/>
巧語從來衆不堪叅軍門下被傷殘山林不用人調舌<lb/>
終日諵諵却自安<lb/>
　　次韻答夏季爵大理二首<lb/>
南牀叨接夏侯茵待漏頻年笑語親一别冬殘又春半<lb/>
薊門烟樹不堪人<lb/>
<pb n="KR4e0107_WYG_008-15a"/>
病骨非堪着戰袍臨戎感奮却忘勞三邉近喜無烽火<lb/>
吟望皇都紫氣高<lb/>
　　謝陳少卿惠藥<hi>藥有紫霞杯浸酒而飲</hi>
任重才荒悴此心不堪衰病日侵尋感君惠我行囊藥<lb/>
一顆烏丸抵萬金<lb/>
紫霞杯裏注瓊漿一夕纔吞藥味良有待微軀漸康復<lb/>
漫尋叔子拜神方<lb/>
　　謝撫寧伯惠魚<lb/>
<pb n="KR4e0107_WYG_008-15b"/>
塞北沙深水澤枯魚鰕風味四時無君家鮮鯉從何致<lb/>
堪比呉江一尺鱸<lb/>
鮮鱗傳送直南金敢效公儀卻盛心便遣家僮為烹薦<lb/>
加餐知感故情深<lb/>
　　秋日美峪至保安道中望居庸有感口占三絶<lb/>
居庸山北憶山南滿眼西風淚未乾道路相將三百里<lb/>
舉頭不得見長安<lb/>
京華只隔一重山王事驅馳未得還却羨紅雲無定迹<lb/>
<pb n="KR4e0107_WYG_008-16a"/>
也能飛去䕶天顔<lb/>
路接家鄉兩日程臨風駐馬豈勝情翻憐不及桑乾水<lb/>
得向盧溝晝夜行<lb/>
　　成化元年春予奉命偕趙總戎良佐提兵征兩廣四<lb/>
　　月望日師發南京次大勝關總戎以詩見贈次韻<lb/>
　　奉答<lb/>
先聲已破鬼門闗螻蟻殘生掌握間不信三苗不從化<lb/>
将軍今是趙平蠻<lb/>
<pb n="KR4e0107_WYG_008-16b"/>
長江萬舸擁天兵父老壺漿候逺汀莫怪風聲震遐邇<lb/>
此行正欲埽羶腥<lb/>
　　過江西次趙征夷韻題扇贈趙伯顒有感云耳<lb/>
重過西江又十年江山風景尚依然門生故吏多騰逹<lb/>
知有何人記二天<lb/>
分手錢塘又一年此心遙憶甚茫然相逢贈爾清風柄<lb/>
莫畏黄堂盛暑天<lb/>
　　趙總戎以校獵所得野獸見惠口占二絶奉謝<lb/>
<pb n="KR4e0107_WYG_008-17a"/>
平原校獵試琱弓草内豺狼一埽空分惠庖人感深意<lb/>
從知絶藝屬英雄<lb/>
射虎弓開百獸驚踉蹌就縛送中營元戎持此征蠻去<lb/>
巢穴行看指日平<lb/>
　去歲余與忩友趙伯顒同外補五月十有二日予至<lb/>
　錢塘宿齋呉山而伯顒已先至因來叙話夜分始别<lb/>
　怱怱一載矣兹予統師南征經伯顒之隣封伯顒亦<lb/>
　來犒師亦以是日㑹於潯陽兩情相對喜而復感而<lb/>
<pb n="KR4e0107_WYG_008-17b"/>
　伯顒又亟欲别去予因口占三絶以贈<lb/>
去年此日到錢塘同宿呉山夜話長今日相逢在萍水<lb/>
一樽相對兩茫茫<lb/>
擁節重逢楚水濱因憐别久更情親煩君且莫論分手<lb/>
世上知心有㡬人<lb/>
自分江湖老此身不圖重拜聖恩新世間榮落逡巡事<lb/>
慎莫輕看失意人<lb/>
　　廣東來報賊散承趙征夷惠琱弓鈎刀詩和且謝<lb/>
<pb n="KR4e0107_WYG_008-18a"/>
肘懸金印事南征羽檄飛馳賊已平堪羡竒才出竒計<lb/>
從今不戰屈人兵<lb/>
王師飛度嶺南來號令如山震若雷數萬狂蠻同日散<lb/>
将軍真是出群才<lb/>
紫駝絨線紫琱弓神背烏號一様同三箭天山看漸定<lb/>
菲才真欲附英雄<lb/>
新置鋼刀月様彎崇山峻嶺便躋攀感君持贈征南去<lb/>
指日相從定北蠻<lb/>
<pb n="KR4e0107_WYG_008-18b"/>
　　趙總兵詩賀東廣平次韻酬答二首<lb/>
東廣民流命不堪荒原惟見樹毿毿謝君提出迷途去<lb/>
從此安眠又飽飡<lb/>
讀書常羡馬征南净埽南荒瘴與嵐今代重生趙充國<lb/>
聯芳留與後人談<lb/>
　　師入桂林屢捷志喜<hi>成化元年九月</hi>
旌旗纔指桂林途五發偏師五獻俘從此皇威清嶺海<lb/>
不勞民吏望來蘇<lb/>
<pb n="KR4e0107_WYG_008-19a"/>
　　遊風洞<lb/>
　成化四年春南冦既平予自蒼梧移師駐桂林二月<lb/>
　十有三日鎮守太監王公置酒邀予偕總戎都督歐<lb/>
　公遊風洞酒既闌題此刻石以傳<lb/>
萬里天風過此中百蠻烟瘴埽除空華陽白鹿徒多景<lb/>
争及光明一竅功<lb/>
　　為金仲和題夏太常竹<lb/>
萬紫千紅照眼明一番風雨即飄零此君獨有氷霜節<lb/>
<pb n="KR4e0107_WYG_008-19b"/>
風雨聲中色更青<lb/>
高節亭亭一兩竿時人只解報平安滿林蒼雪歳華暮<lb/>
休作尋常桃李看<lb/>
　　次徐武功韻題錢景寅扇<lb/>
誰冩張騫萬里槎不同閑草與閑花高秋八月天風起<lb/>
直上銀河自不斜<lb/>
　　張廷慎怡梅巻承錢學士命來索予題為賦三絶<lb/>
閶閭城外俗豪奢魏紫姚黄總鬬誇何似張君愛清致<lb/>
<pb n="KR4e0107_WYG_008-20a"/>
另開别墅種梅花<lb/>
聞道君家好弟兄高樓日日宴簪纓憐君自得梅中趣<lb/>
應與梅花一様清<lb/>
别館梅開日自娯高鄰學士可曽俱驪龍暫卧華亭上<lb/>
好去多求照乘珠<lb/>
　　晚香亭為葑關華元器題<hi>巻有吕學士記</hi>
滿籬秋色過重陽曾上幽亭看晚香不用詩人更題品<lb/>
玉堂學士有文章<lb/>
<pb n="KR4e0107_WYG_008-20b"/>
采采寒花十數叢蕭條時月傲霜風從知晚節非凡品<lb/>
撫巻題詩憶魏公<lb/>
　　次韻酬沈陶菴四絶<lb/>
高卧東林絶世紛昻昂野鶴在雞羣三呉人物多相重<lb/>
重爾能詩又好文<lb/>
東呉詩客競紛紛沈老詩才自不羣聖主當天現鳴鳳<lb/>
朝陽光彩爛成文<lb/>
連城白璧出藍田文采温温美且全堪羡陶菴好詩句<lb/>
<pb n="KR4e0107_WYG_008-21a"/>
更多高義薄雲天<lb/>
十畝家園萬頃田稻梁蔬果四時全有時放棹濯纓去<lb/>
水滿平湖月滿天<lb/>
　　舟中看沈陶菴所作奉寄<lb/>
呉東林下有詩豪落筆光芒萬丈高昨檢行囊看墨跡<lb/>
滿江烟雨起波濤<lb/>
　　壽傅澤民醫師<lb/>
簫鼓聲中勸酒頻南鄰仙老慶初辰知君自有長生術<lb/>
<pb n="KR4e0107_WYG_008-21b"/>
不用詩人祝大椿<lb/>
顔如丹渥鬢如霜真得仙家却老方昨夜東林有星宿<lb/>
弧南一㸃倍光芒<lb/>
　　劉廷美僉憲為鄉人魏古作湖山圖徐武功題詩<lb/>
　　其上魏復求予作為賦一絶<lb/>
詩畫精神二美全滿堂風雨起雲烟更憐彷彿五湖口<lb/>
欲學鴟夷放釣船<lb/>
　　東園偶成<lb/>
<pb n="KR4e0107_WYG_008-22a"/>
三十年來立要津虚名惹得世人嗔獨慚知遇恩難報<lb/>
夜夜東林望北辰<lb/>
百粤兵收鬢已斑逢人那敢説平蠻非才只可填邱壑<lb/>
何日天邉得放還<lb/>
少年平步上青天蹤跡希竒每自嫌今喜衰遲将退步<lb/>
静思物理始怡然<lb/>
人生至願我皆全况復相将半百年多少同儕不如意<lb/>
令人念念感蒼天<lb/>
<pb n="KR4e0107_WYG_008-22b"/>
東林散步宦情微懶與時人較是非好鳥飛來又飛去<lb/>
相應疑我未忘機<lb/>
　　謁芳洲陳先生墓<lb/>
　先生平生薦賢一惟至公門下稱為得人至南陽李<lb/>
　原德相繼執政士君子之自重者多不得進而乞哀<lb/>
　奔競之徒皆相率用清議為之不平焉既而出其門<lb/>
　者多以賂敗英廟知其為人将圖顯黜而賓天矣使<lb/>
　假以數月原徳必不免于殞厥身而欲優優以考終<lb/>
<pb n="KR4e0107_WYG_008-23a"/>
　也得乎芳洲延公是未伸憤憤以没天理之報果安<lb/>
　在哉謁拜之餘徒増悲感遂作小詩以志之<lb/>
玉華山下石蒼蒼感德門生奠一觴邱壠雖荒清節在<lb/>
回頭却咲李南陽<lb/>
南陽何幸得全歸翻使芳洲卒布衣昭報從來有遲速<lb/>
漫将成敗論天機<lb/>
　　過梅關<hi>二月二十九日也先是霖雨至日偶晴夾道好鳥和鳴喜而有作</hi>
紅梅關上度雙旌天意分明特放晴山鳥飛翔心亦喜<lb/>
<pb n="KR4e0107_WYG_008-23b"/>
好音不住向人鳴<lb/>
去年二月出梅關今歲承恩又復還碌碌塵途三十載<lb/>
不知何日遂投閑<lb/>
　　答王大理<lb/>
孤臣久客瘴江邉惟是相知肯見憐更有多情王大理<lb/>
時時遙寄錦雲篇<lb/>
雲路同遊三十春晚年更覺故情親海天萬里頻垂念<lb/>
道義分明似古人<lb/>
<pb n="KR4e0107_WYG_008-24a"/>
　南昌彭節自為書生至驛官從予撫西江平南蠻効<lb/>
　勞簿書有年矣嘉其勤慎嘗兩薦之天官狥例待其<lb/>
　赴部始為擢用兹辭予徃焉恐其墮厥志與詩勉之<lb/>
勤勞幕下㡬經秋又捲行装上帝州薦爾未成真有命<lb/>
逢人莫歎久淹畱<lb/>
七旬慈母豫章城衣錦歸寧喜不勝想是猶存顯揚願<lb/>
莫教功利累名稱<lb/>
　　灕江舟中撥悶<hi>桂林至蒼梧江也</hi>
<pb n="KR4e0107_WYG_008-24b"/>
六月灕江上桂林炎風暑雨思難禁也知衰體宜調養<lb/>
可奈君恩責望深<lb/>
砰湃湍流㡬百灣㝠濛雲樹萬重山樓船獨坐羽書静<lb/>
漫檢戎韜消日閑<lb/>
　　辛卯歲年五十鬚鬢有變白者<lb/>
百粤平來見二毛七年猶未脫征袍聖明倚託非常重<lb/>
敢對時人話獨勞<lb/>
憂勞萬狀與誰論一㸃丹心祗自捫白盡鬢毛何足惜<lb/>
<pb n="KR4e0107_WYG_008-25a"/>
只慚衰朽未酬恩<lb/>
　　八月六日發蒼梧之桂林大霧蔽江<lb/>
喧天鼓吹引麾幢黒霧濛濛蔽大江自信真誠能辟瘴<lb/>
家僮不用閉船忩<lb/>
人説瘴鄉投竄地我遊七載幸無虞此心不負朝廷托<lb/>
應有神明䕶賤軀<lb/>
　　桂江鯽魚甚巨且美食之有作<lb/>
桂江霜鯽長如許絶似松江一尺鱸鯽美終非故鄉物<lb/>
<pb n="KR4e0107_WYG_008-25b"/>
臨風長嘯憶三呉<lb/>
　　桂江舟行見各山畬田廣開蠻夷殘孽持兵供役<lb/>
　　夾道拜迎視徃年處處益多喜而有作<lb/>
蠻夷流刼㡬經年飽食何嘗肯力田今日自知勤穡事<lb/>
畬田處處滿山顛<lb/>
夾江山獠數年前日夜藏蹤截過船今仗皇威已心服<lb/>
持兵供役滿江邉<lb/>
　　辦事官黄漢斌從予有年兹乞歸省母口占四絶<lb/>
<pb n="KR4e0107_WYG_008-26a"/>
　　以華其行<lb/>
黄生從我乆勞勤况是平生志不羣忽憶慈親乞歸省<lb/>
楚雲湘水思紛紛<lb/>
青油幕下効勞多累薦無成奈若何遲速從來皆有命<lb/>
莫教初志便蹉跎<lb/>
峩冠博帶逺還鄉綠酒黄花壽北堂滿袖西風晝遊處<lb/>
石牛山色倍生光<lb/>
寧親展墓望鄉廬我又封章逹帝居昭代用人遺逸少<lb/>
<pb n="KR4e0107_WYG_008-26b"/>
重來從事莫躊躇<lb/>
　　寄硯與宗玉白尚書<lb/>
買得端溪硯一方獻歸司馬助文房揮毫濡墨紬思處<lb/>
多少仁恩覆大荒<lb/>
　　次韻酬徐武功先生<lb/>
高卧東山夢正酣相親無計䇿歸驂交情不改忘年舊<lb/>
珠玉時時下嶺南<lb/>
賜還軒冕自南蠻海南常時憶謝安相業終期駕伊吕<lb/>
<pb n="KR4e0107_WYG_008-27a"/>
文名今已並歐韓<lb/>
東呉南越斗牛分夜夜遙瞻憶相君萬里何時遂初願<lb/>
君為龍去我為雲<lb/>
海内人龍繫我思我思未見忽成詩台司有召今將至<lb/>
且莫臨風讀楚詞<lb/>
　　次韻答祝參政維清<lb/>
紫微堂上解機權歸臥江湖一棹烟想與陶朱醉吟處<lb/>
世間萬事兩茫然<lb/>
<pb n="KR4e0107_WYG_008-27b"/>
削平南越欲辭權歸向東呉避瘴烟翻咲當時竇車騎<lb/>
空将名字勒燕然<lb/>
　　寄林錦衣索所許畫菜<lb/>
寫生寫到忘形處野菜園蔬信手塗記得相逢曽見許<lb/>
鴈銜何日到蒼梧<lb/>
　　輓蒋宗韶鄉友<lb/>
坦軒野叟非常士長賦才名鄉里推孝義更多題不盡<lb/>
陳阡已有史官碑<lb/>
<pb n="KR4e0107_WYG_008-28a"/>
哲人有道忽長逝身後綿綿福慶重伯氏承家真克肖<lb/>
仲兮還儗拜推封<lb/>
平生湖海多交友此老高風獨擅名萬里題詩重傷感<lb/>
屋梁殘月不勝情<lb/>
　　甲午十月二日夜風寒擁爐逹旦不寐偶見新月<lb/>
　　口占一絶書于滅度橋頭<lb/>
滿林黄葉肅霜天挑盡殘燈未得眠無限心中隱憂事<lb/>
又看新月掛天邉<lb/>
<pb n="KR4e0107_WYG_008-28b"/>
　　重九日華高士宅賞菊次其舊韻<lb/>
得時行道郭汾陽臣節無虧名亦香老我于今復何幸<lb/>
功成名遂解金章<lb/>
當時脱頴少年叢意氣真成有古風今喜休官漸衰老<lb/>
都将世事付天公<lb/>
　詞<lb/>
　　滿庭芳<hi>有序</hi>
恭審總兵官平江伯陳公志堅胄出簮纓業承韜畧抱<lb/>
<pb n="KR4e0107_WYG_008-29a"/>
非凡之逺志挺出類之雄才肅將明命已平百粤蠻夷<lb/>
簡在宸𠂻復總三軍漕運光價日高于閫外歡聲雷動<lb/>
于淮南克繼家聲足當國計是用修詞為賀慶衍恭襄<lb/>
賢追莊敏天生一代忠良早膺封拜承命下南荒儘展<lb/>
六韜三畧收蠻夷盡數歸王守家法清貧如故四海姓<lb/>
名香聖明憂國計簡司漕運特授金章總水兵百萬作<lb/>
鎮淮陽定纘先公勳業足京儲永固封疆還儗進六師<lb/>
大帥丹悃佐吾皇<lb/>
<pb n="KR4e0107_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　襄毅文集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻二</head> <lb/>
    <p>
<pb n="KR4e0107_WYG_002-1a"/>
欽定四庫全書<lb/>
　襄毅文集巻二<lb/>
　　　　　　　　　　　　　明　韓雍　撰<lb/>
　七言古詩<lb/>
　　題簡菴王先生折桂圖<lb/>
團團明月夜漏長森森仙桂秋風涼碧玉枝搖兔窟影<lb/>
黄金花噴龍涎香廣陽先生志勤苦豪氣直接清虚府<lb/>
讀書養就郗詵才成名不用吳剛斧青雲繞足躡丹梯<lb/>
<pb n="KR4e0107_WYG_002-1b"/>
聳身平步非攀躋一枝月裏手親折百人榜上名髙題<lb/>
歸来天香滿衫袖簫鼓懽迎絢晴晝故園桑梓増餘光<lb/>
泮水菁莪誇獨秀有如滄溟起鯤鵬乘風簸浪争騫騰<lb/>
扶搖萬里一翅力喧啾百鳥知誰能又如渥洼産騏驥<lb/>
逐電排空難控制康莊千里一日程齷齪駑駘甘自棄<lb/>
亨衢發軔從此通明年挟筞逰南宫瓊林深處春如海<lb/>
一枝還折狀元紅<lb/>
　　愛葵為姚御史鵬題<lb/>
<pb n="KR4e0107_WYG_002-2a"/>
古聞御史臺名蘭又聞御史臺列栢文章御史獨愛葵<lb/>
豈愛葵花好顔色臺端五月花正濃繞堦淺白兼深紅<lb/>
太陽行空轉傾向花心正與吾心同吾心愛君亦忠赤<lb/>
欲格君心輔君徳激揚繩糾皆為君誓比葵花恒向日<lb/>
朂哉御史殫厥心栽培此花永規箴花有枯榮性無改<lb/>
莫愁花老風霜侵<lb/>
　　題湖口下鐘嵒白雲亭<lb/>
山僧鑿開白雲根因之作成白雲亭亭中白雲掃不盡<lb/>
<pb n="KR4e0107_WYG_002-2b"/>
朝朝暮暮飛㝠㝠昔曽飛向金陵郭映水搖城動髙作<lb/>
又曽飛到黄鶴樓載却仙人入寥廓于今亭畔雲常籠<lb/>
登臨便覺騰雲中天風一吹忽飄散頃刻變化如神工<lb/>
當窓獻瑞成五色直上青霄捧紅日出户從龍作霖雨<lb/>
四海蒼生被膏澤雲兮雲兮爾誠竒見爾使我増歔欷<lb/>
未能乘爾帝鄉去又空望爾吳東飛<lb/>
　　慰同寅余公喪子<lb/>
昔有東門吳子死無憂情又有卜子夏哭子乃喪明古<lb/>
<pb n="KR4e0107_WYG_002-3a"/>
人失子同切已哭與無憂不相比千載斯文較是非東<lb/>
門知命卜昧理君家翩翩好鳯毛一朝徑赴瓊樓招雙<lb/>
親哭子兄哭弟滿堂淚雨長悲號人生百年如夢覺此<lb/>
身朝夕亦難料三槐五桂終塵灰子女存亡何足道君<lb/>
方與國為棟梁莫因無益空毁傷且與故人同一醉明<lb/>
遣𤣥夫問蒼蒼<lb/>
　　九鶿圗為孟儀賓題<lb/>
有鳥有鳥名舂鉏霜衣雪髮形清癯閒心只與鷗鳥伴<lb/>
<pb n="KR4e0107_WYG_002-3b"/>
野趣不受樊籠拘恍如少府池邊立又似吳王鼓中出<lb/>
羣聚應憐芳草青孤飛㸃破空山碧國賓儒雅能得師<lb/>
平生方寸無邪思宣尼大訓寓此圖攜來索我題新詩<lb/>
李杜雍陶音已絶我欲題詩愧才劣但願取彼霜衣製<lb/>
羽扇一揮掃除四海蒼生熱<lb/>
　　訪少卿李公因送予至小箬郵亭賦此贈别<lb/>
平生懶與俗士交下視權貴如秋毫羨君文章冠天下<lb/>
急流勇退人尤高聮芳况有難兄在隠徳香名重當代<lb/>
<pb n="KR4e0107_WYG_002-4a"/>
林下優㳺日唱酬新詩還駕蘇黄派慚予淺薄無治功<lb/>
質疑問道期相從却憐聚散若風絮三載始得重相逢<lb/>
郵亭别君一杯酒企仰髙風重回首後夜風清月白時<lb/>
君卧空山我奔走<lb/>
　　送蘭菴先生至常山臨别情不能禁歌以洩之<lb/>
常山山頭秋月明常山渡頭秋水深行人欲别不忍别<lb/>
兩意各忍無限情憶在灤河折楊栁三載相思百年乆<lb/>
客中懽㑹能幾時何事匆匆又分手平生最感恩義深<lb/>
<pb n="KR4e0107_WYG_002-4b"/>
年来赤膽懐君親攀留無計隨不去惟有水月如吾心<lb/>
吾心如水日東注逺送行舟浙西去又如夜月光隨人<lb/>
常照行人獨眠處行過吳門上金鑾煩報平安對素餐<lb/>
此心未遂忠孝願因别雙淚何能乾明朝兩棹分江浙<lb/>
愁向水邊看孤月相親未擬情不禁且須痛飲醉時别<lb/>
　　胡文選葡萄為戴主事珤題<lb/>
貳師將軍破西域佳種傳来滿中國上林苑裏栽更多<lb/>
銓曹遺老曽親食愛兹品味珍且長朝回墨灑雲烟香<lb/>
<pb n="KR4e0107_WYG_002-5a"/>
盤柯蔓衍交宻葉結實磊落垂濃光恍如青油帳幙攅<lb/>
翠羽又如黒水晶珠貫金縷清宵凝露墜龍鬚白晝騰<lb/>
霜籠馬乳戴君得之拱璧同求題愧我非詩翁解酲不<lb/>
羨魏文帝奉母空懐陳侍中<lb/>
　　六月十三日徳興道中苦熱小憩林下偶成<lb/>
髙堂廣厦六月寒我雖逸居憂素餐炎風烈日道路難<lb/>
我雖驅馳心始安却憐僕夫力已殫流漿滿背何曽乾<lb/>
馬頭紅塵滚雕鞍四蹄汗血尤汎瀾使我目覩心悲酸<lb/>
<pb n="KR4e0107_WYG_002-5b"/>
停車解轡聊盤桓九州無人服氷丸蒼生多少顔無懽<lb/>
我欲大布雲陰寛吁嗟不能生羽翰<lb/>
　　慶僃倭翁都督<lb/>
偉哉將軍翁繼武智勇元非衆人伍指麾陣勢風雲生<lb/>
笑談兵法虹霓吐寳刀曽斬滇池蛟琱弓慣射隂山虎<lb/>
出鎮聲華已絶倫閒居禮度尤追古輕裘緩帯羊都督<lb/>
雅歌投壺祭征虜帳前列校總歸心海外諸夷誰敢侮<lb/>
斥堠乆斷狼烟飛望洋不見鯨波舞畏威奸宄盡歛跡<lb/>
<pb n="KR4e0107_WYG_002-6a"/>
向化黎元皆按堵聖主封功下丹詔將軍進爵垂朱組<lb/>
方今萬國固悉臣猶有四夷須鎮撫還期明堂領節鉞<lb/>
坐向邉陲立旗鼓誓使天驕不敢窺報功定見分茅土<lb/>
　　湖口阻風撥悶<lb/>
江頭日日南風惡上下風帆總深泊行人欲渡未能渡<lb/>
獨倚蓬窗嘆蕭索寄語行人且放懐樽中有酒還須酌<lb/>
行止從来悉在天清閒真是浮生樂<lb/>
　　題雪景贈陳雪軒南歸<lb/>
<pb n="KR4e0107_WYG_002-6b"/>
凍雲茫茫天一色六出花飛繞天白山間林下無人蹤<lb/>
草堂獨卧江南客客迺文範先生之賢孫養髙樂道居<lb/>
衡門閑軒掃榻曲肱卧左圗右史恒討論門前大雪隨<lb/>
風颺嚴寒不入芙蓉帳斜擁青綾足晏然逰神已在羲<lb/>
皇上披襟起望雙目開乾坤萬里無纎埃清光正與素<lb/>
心合以雪名軒心快哉雪軒雪軒世事不足道山林之<lb/>
下風光好僵卧休如袁邵公迎賓須似王元寳何當歸<lb/>
棹剡溪船登爾髙軒掃取烹茶一傾倒<lb/>
<pb n="KR4e0107_WYG_002-7a"/>
　　劉子鍾郎中嶰谷秋風竹為吳郎中題<lb/>
大夏之西沅渝之陰有地名嶰谷産竹成修林蒼厓每<lb/>
見綠雲起白日不受紅塵侵七月八月風森森翠鸞飛<lb/>
舞青蚪吟瀛洲仙子振環珮商山隠者鳴瑤琴行看最<lb/>
能逺清聴入坐便可消煩襟比來此景不易得宦途渇<lb/>
想塵生心吳君早年登要津此君風節素所歆東平才<lb/>
子善揮灑筆端造化留情深欲君寳此如南金作官視<lb/>
此為規箴此君終當遇伶倫取之共和簫韶音<lb/>
<pb n="KR4e0107_WYG_002-7b"/>
　　送鄉友李原善南還<lb/>
客裏思鄉正惆悵故人忽自鄉山來入門相見驚且喜<lb/>
便問何日離蘇臺來時老親曽否見容顔比舊誰强健<lb/>
小弟真能養志無交㳺孰肯常相念君言親健思我歸<lb/>
難弟孝養真無違鄉閭月旦論人物數我情好而今稀<lb/>
我聞君言淚如注旋開書屋留君住悲盡懽生索酒来<lb/>
與君痛飲愁君去可憐住此未經旬鸎花看遍皇都春<lb/>
促裝南行留不得題詩送别偏傷神故鄉到日春應盡<lb/>
<pb n="KR4e0107_WYG_002-8a"/>
髙堂煩報平安信鄉人問我情何如夢繞江南幾多恨<lb/>
　　凱還圖為總兵官彰武伯楊公題<lb/>
楊將軍不易得虎頭燕頷脩髯黒河目龜文神氣赤三<lb/>
光五岳儲精華生與皇家為柱石少事世父潁國武襄<lb/>
公六韜三略皆精通手提百斤武庫㦸臂挽三石烏號<lb/>
弓有時射獵馳沙漠千萬人中顯英略南山白額赤手<lb/>
擒雲裏雙鵰應弦落有時䇿馬出寨逰殺氣凛凛横高<lb/>
秋健兒望風不敢敵揮刀追斬單于頭弱冠登庸起聲<lb/>
<pb n="KR4e0107_WYG_002-8b"/>
望每向行營䕶天仗艱危時復展竒謀上谷登壇為副<lb/>
將彼敵違天常西夏為奸驕將軍往節度一道人歌謠<lb/>
犬羊貪心猶未已舉國入冦平時比揮兵鏖戰却敗奔<lb/>
躍馬窮追數千里僵屍彌山血成川盡驅駞馬欣凱還<lb/>
獻俘奏捷天子喜報功遣使來窮邉賜賚便蕃未能數<lb/>
更進勳階錫茅土𤣥冠幾度加貂蟬金印三臺伏螭虎<lb/>
殘敵膽破夜自驚脫身北走無留停雲中長驅肆刼掠<lb/>
守臣安得逃天刑宵旰勤民深軫念在廷元老咨詢遍<lb/>
<pb n="KR4e0107_WYG_002-9a"/>
堪兹重寄惟將軍召對文華隆寵眷尚衣出龍錦寳蔵<lb/>
分南金大官珍羞羅良醖清香斟白麻黄麻頒紫禁將<lb/>
軍重佩征西印受降城中百萬家家家喜得賢方鎮彼敵<lb/>
蜂屯近邉烽僣志猶欲窺南東將軍伏兵守要害聞風<lb/>
逺遁穹廬空塞垣不見狼烟起従此三邉甲兵洗聖主<lb/>
端無西顧憂萬里長城真可擬畫工模冩奏凱歸據鞍<lb/>
顧盼多風威山川草木動華彩旌旗戈甲生光輝君不<lb/>
見車騎將軍趙充國金城方略平羗賊振旅旋師報匪輕<lb/>
<pb n="KR4e0107_WYG_002-9b"/>
麒麟髙閣圖容色又不見大樹將軍馮公孫大破赤眉<lb/>
定三秦中興偉蹟不可泯南宫雲臺冩其真將軍勲名<lb/>
不在古人下雲臺麟閣終須畫此畫亦須寳蔵之後人<lb/>
一覩千金價<lb/>
　　夏太常竹為琴川錢允言題<lb/>
坡翁作古人老可已陳迹誰言古今人才能不相及偉<lb/>
哉太常人中英筆端造化何其精傳得聲名滿天下世<lb/>
人翻視文蘇輕琴川隠君天下士讀盡詩書不求仕髙<lb/>
<pb n="KR4e0107_WYG_002-10a"/>
節清風似此君太常冩贈非無意家蔵此君三十年隠<lb/>
君雖休子能傳傳来亦有父風節攜此索我題詩篇袁<lb/>
丹陽王子猷為愛此君名聲流君家父子徳與此君侔<lb/>
我為作詩傳千秋<lb/>
　　天順已夘端午節賜逰後山觀走解有作<lb/>
六龍飛天天下覩皇度神威誰敢侮太平時節不忘危<lb/>
毎值良辰猶講武五月五日時雨晴綵雲縹緲祥風輕<lb/>
萬嵗山前闢馳道千騎萬騎皆長鳴翠華南来此中駐<lb/>
<pb n="KR4e0107_WYG_002-10b"/>
詔許元臣同侍衛嵩呼拜罷玉笋齊馬上武夫争獻藝<lb/>
雙雙立在雕鞍行馬馳人似康莊平背旗手㦸影不側<lb/>
肩水頂火盆無傾畫角齊吹金鼓震發喊聲停出竒陣<lb/>
飛鎗烟過如電驚流砲星馳若雷迅一人騙躍三馬過<lb/>
兩人扶抱一馬䭾馬中一老傍四少鍾南進士降羣魔<lb/>
雙馳上下如相翮相㕘換馬如相戹倐然抰取一人過<lb/>
諸葛武侯擒孟獲倒身腹底穿周遭老蛟捲樹翻洪濤<lb/>
折腰斜従項下過下嵒猛虎聲咆哮有時蔵身在金鐙<lb/>
<pb n="KR4e0107_WYG_002-11a"/>
有時控馳若驂乘有時倒立雙足擎有時偃仰四肢定<lb/>
羣馬出獵争騰驤馬䭾獅豹皆人妝饑鷹一掣墮鵰鶚<lb/>
良犬纔縦空豺狼輕便巧捷紛紜去險狀難名亦難記<lb/>
軍中用此出前鋒斬將搴旗孰能禦平生肉眼未得觀<lb/>
觀此盛事人人懽總誇一時扈従樂更美千載遭逢難<lb/>
侍臣拜謝天顔喜大官賜燕聞天語御爐香裊簫韶喧<lb/>
龍馭徐行仙仗起侍臣步入文華南髙筵廣席陳肥甘<lb/>
黄封御酒味香冽中官諭勸皆沈酣君臣同逰皇祖誥<lb/>
<pb n="KR4e0107_WYG_002-11b"/>
與民偕樂聖王道我皇祖述且憲章恩徳如天孰能報<lb/>
小臣有幸逢明時寸心感激深懐思譾才不作長楊賦<lb/>
微誠欲獻巻阿詩<lb/>
　　送錦衣焦公子廷用還京師<lb/>
霜風初收天氣寒長江萬里無波瀾江亭執手一盃酒<lb/>
送君解纜歸長安長安迢迢望親舍尊翁作官美聲價<lb/>
錦衣日侍鳳池頭寵眷雖隆心愈下君承家廷訓雅有<lb/>
文武才殺取賊奴受封賞峩冠博帶何榮哉昨來覽勝<lb/>
<pb n="KR4e0107_WYG_002-12a"/>
逰江浙吟盡西湖好風月匆匆又復趣行裝應念親庭<lb/>
乆違别丈夫有志報君親世人未必知之真他年勲名<lb/>
滿天下始信江湖亦有人<lb/>
　　洞庭君山歌和趙總戎韻<lb/>
使君統師征不庭長江萬里飛揚舲重湖縹緲接紫𡨕<lb/>
風帆遙度一飯經船頭擊鼓如震霆黿鼉蛟龍皆隠形<lb/>
君山有樹髙亭亭匠石不敢加斧釘就中巖穴雖岭巆<lb/>
隠約巨浸如一星湘君之祠列宫庭靈異似若司南溟<lb/>
<pb n="KR4e0107_WYG_002-12b"/>
長鯨能容李白騎仙槎曽説張騫乘東南形勝莫與比<lb/>
欲通道路無五丁乃知元氣自涵蓄潤澤何假行雨缾<lb/>
使君雅志凌空青睨視泰華如枕屏清風與明月相招<lb/>
時入船窗櫺衆人昏昏君獨醒欲將丹衷荅皇扄腰間<lb/>
三尺真青萍辟兵不用丸飛螢渇思整頓海宇澄乃今<lb/>
長驅掃膻腥將星昨夜光晶熒凱歌指日在耳聴兹辰<lb/>
共泊長沙汀萬馬不嘶風清泠知君此行不少停直指<lb/>
南服宣威靈瞬息嶺海皆清寜相期同躡鸞鳳翎慎固<lb/>
<pb n="KR4e0107_WYG_002-13a"/>
九有如郊坰保我皇圖億萬齡與君相守嵗寒盟令人<lb/>
千秋萬嵗仰徳馨<lb/>
　　趙總戎見惠巨鯿酬之以詩<lb/>
縮項鯿魚味最珍長江六月尤難得波濤洶湧風力勁<lb/>
漁人舉網空費力元戎統師百萬行秋毫無犯嚴戒飭<lb/>
庖㕑空虚河伯知故遣嘉魚助鮮食我曹忝陪旌斾行<lb/>
此味從來不曽識元戎馳賜捧玉盤烹來大嚼深感激<lb/>
吁嗟此物成百頭真乃神靈來効職威聲從此收南邦<lb/>
<pb n="KR4e0107_WYG_002-13b"/>
蜂屯蟻聚休言賊草草題詩謝來意紙短情長苦相逼<lb/>
　　趙總戎和前作見贈再次韻奉酬<lb/>
世人淺見多相忌丈夫意氣自相得卓哉征夷真丈夫<lb/>
世人誰敢較才力天子臨軒親授斧一日兵戎盡修飭<lb/>
所期代天行王誅豈但解衣更推食舳艫百萬長江来<lb/>
走卒兒童總能識指揮三軍陳大義日日惟將忠義激<lb/>
三軍感奮若貔虎誰不深思効臣職馬援須標銅柱功<lb/>
晉公豈縱淮西賊金貂玉蟬公莫辭丈夫從来富貴逼<lb/>
<pb n="KR4e0107_WYG_002-14a"/>
　　望衡嶽有感兼懐伯顒心友偶成鄙詩千里寄意<lb/>
我嘗持節巡塞北北嶽常山瞻峻極我今提兵征嶺南<lb/>
南嶽衡山見竒特衡山竒特在目前三峯曉霽無嵐烟<lb/>
幾朶芙蓉浸空碧一條白練飛流泉峻極常山今想像<lb/>
彷彿危峰四千丈髙鳥難侵絶頂飛古松特出層雲上<lb/>
常山在天北衡山在天南南北相望幾萬里十年走馬<lb/>
無停驂客中念此愁懐起呼酒髙歌却還喜丈夫有志<lb/>
在四方飽食閒居我深恥知心之友松雪翁髙懐雅量<lb/>
<pb n="KR4e0107_WYG_002-14b"/>
與我同黄堂暫屈且寛慰扶搖萬里須天風<lb/>
　　寄伯顒通政司趙參議<lb/>
與君少同窗仕也復同朝朝行一日不相見左顧右盼<lb/>
心無聊有時往還坐書閣夜雨燈前動春酌有時聮轡<lb/>
看西山載酒攜琴恣逰樂于今各在天一方經年相望<lb/>
如參商君雖未起得閒適我却任重心憂惶我憂惶君<lb/>
閒適且各相期慎眠食鶯花爛熳皇都春遲我歸来與<lb/>
君樂無極<lb/>
<pb n="KR4e0107_WYG_002-15a"/>
　　師次永州乆雨祈晴有感贈趙征夷<lb/>
君不見貳師將軍伐西域拔刀刺山泉湧出又不見虞<lb/>
公欲與夏人戰長劒一指停西日乃知人有忠誠心后<lb/>
土皇天相終吉桓桓將軍趙征夷文才武略當世稀昨<lb/>
承簡命佩金印貔貅百萬生光輝南来次師湘口㟁驟<lb/>
雨連旬江水泛洪濤汹湧欲渡難泊舟雖驚總無患先<lb/>
鋒卜吉將啓行驟雨不息疑羣情將軍拜天訴忠悃雲<lb/>
開雨歇天清明旌旗映山谷鼓吹喧江灘將軍倚樓看<lb/>
<pb n="KR4e0107_WYG_002-15b"/>
解纜順流西下無狂瀾軍中感嘆稱稀有父老懽呼如<lb/>
一口兩廣三苗不足平百蠻重譯須奔走吁嗟此雨晴<lb/>
其事非偶然皇天厭禍亂助我解倒懸此雨驟於十日<lb/>
前泝流難上江灘船此雨驟於十日後行營水浸徒流<lb/>
連雨驟我休兵雨晴我耀武天意人心總和順㑹看一<lb/>
鼓成功報明主<lb/>
　　平斷藤峽詩<lb/>
人言斷藤峽險峻天下少我視斷藤峡培塿一拳小蜂<lb/>
<pb n="KR4e0107_WYG_002-16a"/>
屯蟻聚千萬家跣足蓬頭盡猺獠數十年来肆猖獗三<lb/>
廣生民苦騷擾五征不克勢益張處處孤城未能保聖<lb/>
皇當天赫然怒選將提兵奉天討内外羣公總豪傑百<lb/>
萬精兵䧺矯矯共言困守非良圖必欲長驅且深搗雷<lb/>
霆砰訇鬼神怒幾日羣山盡傾倒百鍊鋼刀破新竹萬<lb/>
里長風振枯槁巖居穴處皆蕩焚瘴霧蠻煙都汛掃積<lb/>
屍如山血如川誅夷只許留襁褓兔竄狐奔網羅宻我<lb/>
軍追戮如芟草大藤根株悉已斷五嶺封疆真再造振<lb/>
<pb n="KR4e0107_WYG_002-16b"/>
旅班師歸栁營黄童白叟迎遮道自言固望来蘇乆不<lb/>
圖便見成功早從今水陸是通衢來去行人免迂遶有<lb/>
田可耕山可樵共享承平永安好聖皇睿算天助順羣<lb/>
公整頓南荒了豐功偉績萬古傳附驥成名愧臺老<lb/>
　　送少司徒薛公還京師<lb/>
海珠寺前一杯酒送君奏凱還京師君還京師我獨留<lb/>
執手不忍遽别離與君一載同相處君總芻粮我軍旅<lb/>
同心戮力功已成共羨君才世無比積粮如山帛如丘<lb/>
<pb n="KR4e0107_WYG_002-17a"/>
千金重賞先伐謀人言不殊蕭相國我道更勝張留侯<lb/>
平生節操清如許秋月氷壺真可擬蕭索行囊薏苡空<lb/>
惟有圖書為伴侣海風飄飄瘴雨收乘潮解纜不可留<lb/>
揚揚意氣長嘯去道傍人羨如仙舟髙秋入見天顔喜<lb/>
太常儘把竒勛紀三台八座定無疑從此皇恩常眷倚<lb/>
丈夫報國思致身江湖廟堂同此心君去我留不須論<lb/>
要取芳名冠古今<lb/>
　　送主事謝芳<lb/>
<pb n="KR4e0107_WYG_002-17b"/>
戍邊蕃將逺移家勞君將命来天涯天涯瘴癘人共惡<lb/>
君来不見興咨嗟君才落落人中傑不學時人附炎熱<lb/>
作官自是有賢名奉使尤能守清節匆匆聚首便趣裝<lb/>
畫船撾鼓辭五羊滇陽峽裏夜可渡紅梅闗上秋空防<lb/>
太平氣象君都見莫似常年浪兢戰且須逰覽錦衣鄉<lb/>
還應歸奏金鑾殿殿頭元老多故人相見為我道情真<lb/>
譾才不堪勝重寄只願歸老江湖濱<lb/>
　　贈趙征夷凱還京師<lb/>
<pb n="KR4e0107_WYG_002-18a"/>
桓桓將軍趙征夷人中豪傑軍中師一朝拜命佩金印<lb/>
提兵百萬來邊陲邊陲蠻夷流毒乆保險為巢争死守<lb/>
將軍奮甲獨先登百萬雄兵誰敢後陣前號令雷風奔<lb/>
日色晝暝天為昏馬蹄濺乾茘江水劔鋒斫斷藤山根<lb/>
兎竄狐奔彌百越網羅處處無疎缺坐看羣醜盡成灰<lb/>
萬里妖氛一時滅將軍振旅歸栁營黄童白叟皆懽迎<lb/>
自言生長亂離乆不圖便見時承平人言將軍有神力<lb/>
殺氣稜稜厭羣賊賊中遙望畏如神狄青銅面何須飾<lb/>
<pb n="KR4e0107_WYG_002-18b"/>
藤山磨厓紀厥功賊黨不敢窺其中從兹兩廣正疆界<lb/>
馬援銅柱翻成空將軍偉烈超今古馬援狄青何足數<lb/>
聖主纔無南顧憂錫封定見分茅土賛軍臺老不知兵<lb/>
却喜心同見功成題詩送君凱還去天涯萬里難為情<lb/>
　成化三年春予駐師梧江之滸截竹為杙以障土堦<lb/>
　未幾竹復生者三十有三本枝葉茂宻森森可愛從<lb/>
　事諸君為予作亭題曰瑞竹予因作詩紀之<lb/>
此君之性難移植移植從來皆有術子美曽言臘月栽<lb/>
<pb n="KR4e0107_WYG_002-19a"/>
廷堅亦説須辰日醉迷之日移更嘉非時鮮得抽萌芽<lb/>
如何斧斤斫斷挿江滸又見枝葉生枯槎化工生物非<lb/>
無為異物非妖即為瑞此君素有君子操草木之妖難<lb/>
比類天兵煌煌南越平邊民垂死皆更生江湖必有棄<lb/>
置君子起相與戮力匡文明坤軸氣盡回天心真厭亂<lb/>
生賢濟民兆已彰不信百蠻猶敢叛君不見廣陵芍藥<lb/>
金帶圍世無此種人稱希嘉祐諸賢應兆起太平勳業<lb/>
流光輝作詩示我同心人世間有事皆可為鞠躬盡瘁<lb/>
<pb n="KR4e0107_WYG_002-19b"/>
荅明主勿俾前賢専美於當時<lb/>
　　中秋文㑹為朱揮使昆仲題<lb/>
天風吹開萬里雲一輪華月秋平分朱家昆仲設尊俎<lb/>
滿堂賓客皆斯文斯文濟濟多才傑握手登堂先看月<lb/>
髙捲珠簾問月明何不常圓有時缺盈虚消長理自然<lb/>
月雖不言心已傳且將美酒勸賓客請客為我題詩篇<lb/>
須臾酒酣興如渇長篇短篇任批抺還疑風月寫不盡<lb/>
遍謁儒紳請題跋南樓老子興亦濃却恨年年在客中<lb/>
<pb n="KR4e0107_WYG_002-20a"/>
行將歸老葑溪上與爾中秋文㑹同<lb/>
　　梁御史二親雙夀詩<lb/>
廣平太守人中豪芳年發軔由地曹功成名遂身早退<lb/>
清風凛凛何其髙厥配宜人善為母雍肅齊家化鄉土<lb/>
偕老東平晝錦堂過古希年纔四五黄金作帶横緋袍<lb/>
明珠裂冠攅翠毛雙雙鶴髪對晩景共誇曽荷鸞書褒<lb/>
膝前令子廟廊器豸繡為衣頻奉使賸有清名榮及親<lb/>
便道還鄉慰親志玉缸春酒葡萄香駞峰鳳髓華筵張<lb/>
<pb n="KR4e0107_WYG_002-20b"/>
繡綵當筵共稱夀泰山曄曄共輝光望泰山祝親夀推<lb/>
恩指日定加封夀與泰山同永乆<lb/>
　　與馮憲副朱揮使昆仲逰東禪<lb/>
幽懐不能遣與客逰東禪東禪景何如繚繞水竹籠雲<lb/>
烟東堂長老號玉田精彩矍鑠神氣全怱聞門外車馬<lb/>
聲倒屣迎我忻忻然自言門巷好杉樹親手栽植今參<lb/>
天登堂坐我蒲團上妙香香茗時時傳喚来髙徒聰上<lb/>
人頤指氣使勤周旋須臾開筵列尊俎款留甚覺心誠<lb/>
<pb n="KR4e0107_WYG_002-21a"/>
䖍英豪憲副天下士老成揮使人中賢更誇玉雪美公<lb/>
子好詩好禮今無前攜得仙家施小童長歌大雅聲清<lb/>
圓玉田歡感呼行者青天歌舞齊聮翩一派仙音衆側<lb/>
耳重斟美酒烹肥鮮案頭石硯壓錦箋墨漿如膏筆如<lb/>
椽諸僧羅拜不肯起闌門索我留詩篇君不見逺公結<lb/>
社住白蓮一招靖節賢名傳又不見昌黎有書遺大顛<lb/>
美譽烜赫埀千年愧我無能繼古作愛此光景徒流連<lb/>
草草留題拂衣去何須更問三生緣<lb/>
<pb n="KR4e0107_WYG_002-21b"/>
　　訪沈南齋東禪無聞上人方丈有作<lb/>
昨曽訪東禪東禪方丈居西偏羣僧瑣瑣不足數但覺<lb/>
玉田和尚賢今晨復訪東方丈無聞長老尤髙尚三寸<lb/>
龎眉映雪顛純誠實有真僧相人言無聞世少雙一生<lb/>
戒行如冰霜沾泥栁絮吹不動春風上下空顛狂南齋<lb/>
詩伯常来住好詩好畫留無數促我題詩警衆僧衆僧<lb/>
酣卧知何處<lb/>
　　橘杏雙清為儒醫傅澤民題<lb/>
<pb n="KR4e0107_WYG_002-22a"/>
莫言蘇耽神漫説董奉仙惟我葑溪南國醫世稱賢以<lb/>
醫名世三十載軒岐道術何精専開闔隂陽指間妙斡<lb/>
旋造化心中𤣥回生起死已萬千何須橘葉吞清泉家<lb/>
有恒産皆良田曽輸萬石周荒年天恩煌煌賜冠冕杏<lb/>
林換谷名空傳琴川髙士感徳偏買橘買杏栽庭前綿<lb/>
州太守作佳畫刑曹司務題長篇想當雨過碎錦錢結<lb/>
實宛如紅蠟圓寒霜作威葉不變黄金萬顆纍纍然此<lb/>
時此景清且美相對不覺塵煩蠲開芳樽列綺筵旋<lb/>
<pb n="KR4e0107_WYG_002-22b"/>
烹肥時摘鮮東鄰西舍三五友日常醉倒林中眠何時<lb/>
使我參其間我將世事祈蒼天疲癃殘疾誰能痊鰥寡<lb/>
孤獨尤堪憐蘇董于今果未死招起授我神方全我將<lb/>
以之逰八埏廣濟夭閼并顛連<lb/>
　　憶秋谷柬其髙徒陳紹禎<lb/>
昔逰中吳第一山主山都紀張秋谷開門迎我車騎進<lb/>
掃榻坐我林間屋我觀秋谷心休休仙風道骨非凡流<lb/>
出岫孤雲裊晴晝倚天長劒凌清秋笑懐頓覺髙懐放<lb/>
<pb n="KR4e0107_WYG_002-23a"/>
瀹茗焚香與酬唱時出瑤琴彈古音旋開碧瓮浮春釀<lb/>
酒闌便與秋谷辭弟子羅拜皆仙姿就中獨見陳紹禎<lb/>
風骨彷彿同其師别來十載今重訪秋谷仙蹤已長往<lb/>
蒼松老桂尚依然撫景令人動遐想乘鸞乘鯉未可知<lb/>
蛻形想似陳希夷還須夜夜望雲表恐有化鶴歸来時<lb/>
　　仙舟詩為郭汝禎賦<lb/>
郭君之舟新且美乍入真如洞房裏愛君兄弟義氣多<lb/>
與君同泛吳淞水外臺豸繡名四方南隣金玉誇同鄉<lb/>
<pb n="KR4e0107_WYG_002-23b"/>
我弟亦是錦衣客開樽滿座生輝光臘雪初晴風力壯<lb/>
逺山近山如玉障寒極翻疑酒力微情懽不覺詩懐放<lb/>
紅爐再擁銀燭燒勸酬已到夜寂寥東君猶自不滿意<lb/>
宻戒舟子徐徐搖吳淞萬頃孤舟漾櫓聲搖月吳歌唱<lb/>
彷彿陶朱入五湖依稀博望来天上喧闐鼓吹歸渡頭<lb/>
傍人嘆羨如仙逰煩君勉效郭林宗我名此舟為仙舟<lb/>
　　送張僉憲永錫三考滿入京<lb/>
我昔提兵征百蠻勞君筞馬来從事愧我雖無裴度才<lb/>
<pb n="KR4e0107_WYG_002-24a"/>
愛君實有昌黎智獻謀獻䇿資戎機頤指諸將誰能違<lb/>
須臾成功報天子捷書露布皆君揮君才落落人爭羨<lb/>
况是臨戎曽督戰恩賞雖加秩未陞恨我東歸未能薦<lb/>
我重拜命来天南為君滿去聊停驂一軍相顧皆嘆惜<lb/>
廣人戀徳情何堪我聞無數攀留意已具民情訴天使<lb/>
天使封章達聖聰廟堂虚位應専俟蒼蒼之天不負人<lb/>
從來乆屈多大伸梅闗尊酒且别去相期聮步趨嚴宸<lb/>
　　春江㑹别詩<hi>有序</hi>
<pb n="KR4e0107_WYG_002-24b"/>
　天順八年春雍以兵部侍郎出為浙江參政時簡菴王<lb/>
　先生亦參政山東雍至徳州以書奉報而先生已東<lb/>
　巡海上得報宵征追至濟寜及之留連數日送至魯<lb/>
　橋驛揮淚而别未幾雍奉命復官都臺提兵征兩廣<lb/>
　既平就留巡鎮而先生亦以内艱改湖廣不相見六<lb/>
　載矣戎馬簿書之間憂勞萬狀頓成衰疾而於先生<lb/>
　恒懸懸焉去嵗雍以先人棄背得請歸守制嵗暮忽<lb/>
　䝉恩詔進官復總督兩廣軍務兼理巡撫雍以服制<lb/>
<pb n="KR4e0107_WYG_002-25a"/>
　未終已上章辭免陞秩乞留終制勉就道以俟命適<lb/>
　先生以使事入京回亦取道姑蘇遂得聮舟南行幾<lb/>
　二十日至鄱湖之鄔子驛即有南北之分感平生敎<lb/>
　道之恩義惜良㑹偶然之不乆而重仰先生平日守<lb/>
　道聴命不隨時以希進而雍之取法亦少得焉不覺<lb/>
　浩然興發走筆成詩末復致期待之意者先生平日<lb/>
　與雍講明之素志非誇也酒酣解舟書以奉贈<lb/>
相㑹纔幾時相違又明旦如何骨肉情恒有離别嘆昔<lb/>
<pb n="KR4e0107_WYG_002-25b"/>
佐兵曹曽左遷道出齊魯心懸懸紫薇堂中驛騎發魯<lb/>
橋追送皆潸然當時起拜南征命亦聞轉佐湖藩政百<lb/>
萬王師勞指麾間濶多年已衰病歸来廬下心正哀誰<lb/>
知恩詔從天来越南萬里總巡鎮兼權自愧非全才楊<lb/>
栁初青梅始白旋整旗旄行計迫恰遇朝天騎從還聮<lb/>
舟共作江南客翦燭聴夜雨推篷看春山宦途聚散三<lb/>
十載無如此㑹多歡顔舟人忽報明朝别帆指西南分<lb/>
楚越萬頃鄱湖不共逰虚負清風與明月明宵風月各<lb/>
<pb n="KR4e0107_WYG_002-26a"/>
一方我懐恩義心茫茫且須今日盡杯酒壯心莫為離<lb/>
情傷此心從来金石比附勢趨炎所深恥暗裏前程聴<lb/>
自然舉世相知能有幾方今士論亦已公聖主側席思<lb/>
英雄雲霄有日重相㑹圖報務欲輸精忠<lb/>
　同年王參議孟育從事軍中乆矣今陞左參政予與<lb/>
　總鎮兩廣太監陳公總兵官平江伯陳公重其為人<lb/>
　而惜其去載酒餞行詩以華之<lb/>
壬戌之春金榜開百五十人同日喜三十年来漸凋謝<lb/>
<pb n="KR4e0107_WYG_002-26b"/>
落落晨星不多矣憐君素有氷蘖操作官乆淹甘自已<lb/>
方今用賢尚恬退忽報喬遷向南鄙我聞滇南古夷地<lb/>
皇明撫有非昔比君能治理如中州風俗應須變淳美<lb/>
瘴烟初消天日明碧水丹山照金紫青油幕下行裝發<lb/>
囊篋蕭條只圖史府僚諸老尚含情况我情懐曷能止<lb/>
江亭一杯聊叙别浩浩長風布帆起到時若上五華山<lb/>
東望傳書慰知己<lb/>
　　慶南京大理寺卿夏公季爵致仕詩<hi>有序</hi>
<pb n="KR4e0107_WYG_002-27a"/>
　公與雍登春榜同年仕同朝陞大理同寅辱公知愛<lb/>
　迥異常輩而公之學識髙逺詞翰超絶雍心恱誠服<lb/>
　者也公今功成名遂決然勇退而雍淺薄衰朽上章<lb/>
　乞歸未䝉俞允視公不能無愧焉因浩然感發作詩<lb/>
　寄贈他日得從公逰吳山西湖之間始信予言之不<lb/>
　妄也<lb/>
與君同年最交契羨君才識超當世喜君辭老得還鄉<lb/>
東望吳山促歸計想當正統壬戌春禮闈一見即相親<lb/>
<pb n="KR4e0107_WYG_002-27b"/>
廷對作官有先後感君教益非常倫君才相是文章伯<lb/>
㳺藝詞林聲烜赫灑翰真追王右軍作詩不讓陶彭澤<lb/>
兩京棘寺當勞煩盡心讞獄人無寃戴胄忠清允執法<lb/>
有功仁恕多平反昨来奉勑巡江右使節勤勞聲績茂<lb/>
貪吏都除政一新疲民盡起懽如舊功成名遂思故鄉<lb/>
明廷拜謁陳封章聖主憐君美風節賜君致仕歸錢塘<lb/>
錢塘風景甲天下君歸逰樂増光價捲幔觀潮鎮海秋<lb/>
扣舷歌月西湖夜我嘗逰宦歴覽頻鄉園况與湖山鄰<lb/>
<pb n="KR4e0107_WYG_002-28a"/>
乞歸未遂懐我友不覺清淚沾衣巾君不聞造物由来<lb/>
忌美名大名乆居良亦難所以越大夫扁舟五湖終不<lb/>
還所以裴晉公詩酒晝夜窮相歡體天之道戒盈滿浮<lb/>
名與我何相干煩君先報湖山知遲我歸去同盤桓<lb/>
　　贈錦衣鎮撫林君以善詩<lb/>
人言林君寫生巧我言林君詞翰好名聞夷夏三十年<lb/>
筆落人間比珍寳胷中造物如鬼神羣飛一掃皆逼真<lb/>
景隨意到千萬態黄筌崔白安能倫興来走筆題佳句<lb/>
<pb n="KR4e0107_WYG_002-28b"/>
三峽倒傾留不住電光爍爚蛟龍飛賈島張顛見猶懼<lb/>
錦衣日侍蓬莱宫累朝寵遇誰能同大烹肥羊良醖酒<lb/>
日日醉飽春風中却想家林别多載歸夢時時飛嶺海<lb/>
聖主恩憐許蹔還粤南山水増光彩昨来相㑹五羊城<lb/>
龎眉皓首神氣清盤空老鶴出塵表想應有訣修長生<lb/>
古來一藝能名世况君衆善兼多藝髙名准擬流千年<lb/>
遐算還看過百嵗君將赴召趨神京預作歌詩送君行<lb/>
五雲縹緲一回首孤臣萬里難為情<lb/>
<pb n="KR4e0107_WYG_002-29a"/>
　　送宗器張方伯之浙江兼柬崇善劉方伯年况意<lb/>
　　見乎詞<lb/>
瘴雲初收殘雨歇張君别我逰江浙平生壯志輕别離<lb/>
為惜君才心鬱結君昔作官守四明我来浙省聞君名<lb/>
紫薇堂上一相見識君真是人中英踰時我拜南征命<lb/>
君亦来參廣藩政師行日費藉君多我得迅掃蠻烟浄<lb/>
廣人被澤方歌謳浙人望治思未休一視同仁徇民願<lb/>
進官移地君知不君才本是廟堂具歴試想應圖倚注<lb/>
<pb n="KR4e0107_WYG_002-29b"/>
海内猶多事可為好竭精忠荅知遇同寅方伯我同年<lb/>
十載不見心茫然丈夫志定㑹有合相期話舊五雲邊<lb/>
　　慶朱良徳夀五十<hi>正月十一日初度</hi>
去嵗我當知命年朱君寄我慶夀篇今年朱君慶知命<lb/>
越南萬里心惓惓豈無一尊酒可以奉夀筵暮雲春樹<lb/>
空入望無由縮地慿書傳想當新正甫踰旬祥光瑞氣<lb/>
騰吳天元宵尚隔三四日君家堂上燈先懸傾城人喜<lb/>
初度好車馬雜沓來羣仙簪纓蹌蹌總名宦韋布楚楚<lb/>
<pb n="KR4e0107_WYG_002-30a"/>
多英賢葢世文章列大軸驚人詩句堆華箋朱君見此深<lb/>
感恱難兄友愛尤忻然自言我嘗逢此日我弟執禮心<lb/>
誠䖍今辰景好客又好款留敢惜囊中錢大開天光雲<lb/>
影亭長筵廣席羅芳鮮主翁勸客客酬主洞庭春酒来<lb/>
如泉謾爇沈檀引飛鶴髙燒絳蠟催鳴絃歌悠揚舞蹁<lb/>
躚蔵<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>籌莫算分韻詩重聮捲簾笑看狐南星似覺瑞<lb/>
彩光於前夀徴已見心益喜不惜醉倒先欹眠夜深酒<lb/>
闌客散歸又報有客来相連送迎款洽累數日里閭誰<lb/>
<pb n="KR4e0107_WYG_002-30b"/>
不稱君賢玉雪子賢比肩愛爾同氣心不偏友恭之義<lb/>
能兩全髙風應使薄俗化芳譽嬴得儒紳憐安得天<lb/>
下同此風坐看民俗如古先老我平生半遊宦毎逢初<lb/>
度心悽然何當歸老葑溪頭與爾此日相周旋况爾昆<lb/>
仲夀綿延方升之日方至川西嶺千秋不改色藍田百<lb/>
世常生烟<lb/>
　壬辰嵗午日與林錦衣飲於行臺喜雨堂林乘興為<lb/>
　予揮扇面悵然有感書此贈之<lb/>
<pb n="KR4e0107_WYG_002-31a"/>
憶在先朝逢午日萬嵗山前常扈蹕綵絲錦囊賜新扇<lb/>
冩生都是林良筆鼎湖龍遊倐九年林君與我各一天<lb/>
喜雨堂中忽聚首又逢午節皆泫然舊恩未報新恩疊<lb/>
萬里炎荒戀丹闕須臾酒酣豪興起為我揮毫掃明月<lb/>
吁嗟林君畫入神一筆真可當千金惟我得多永珍襲<lb/>
君恩友誼千年心<lb/>
　　五月十六日與林錦衣食茘支偶成<lb/>
海邦茘支品多美絶美無如進奉子南人慣識已誇羨<lb/>
<pb n="KR4e0107_WYG_002-31b"/>
北人初見尤驚喜剝開鷄卵玉滿苞嚼出瓊漿香濺齒<lb/>
解酲消渴日千顆未許楊梅雪梨比憶昔永元天寳間<lb/>
貢出西川與交趾十里五里一置堠人馬困頓多道死<lb/>
此果得名想此時諷諌有詩載青史我朝列聖鑒往事<lb/>
窮荒獻味皆禁止大庖九鼎羅八珍果核時新亦無此<lb/>
我曹何幸得飽㗖念所從来感恩耳作詩寫贈知心人<lb/>
無奈心馳天萬里<lb/>
　　送夏官郎中葉廷茂還京<lb/>
<pb n="KR4e0107_WYG_002-32a"/>
葉君風儀何楚楚早嵗登科入樞府滄海明珠天下珍<lb/>
丹山彩鳳人争覩才髙績最登大夫職方萬里時披圖<lb/>
九伐簡書勞鉅筆軍國重事資嘉謨昨承簡命来南國<lb/>
選送降胡助誅賊梁公雲起促歸心張翰風髙急行色<lb/>
錦衣過鄉天已霜黄柑紫蠏薦夀觴受封雙親足怡恱<lb/>
九峰山色増輝光却憶匡南曽聚首共泛鄱湖醉春酒<lb/>
瞬息流光十八年君處清華我奔走蒼梧重㑹又别離<lb/>
把酒話舊情難為廟廊虚位正相待好展經濟匡明時<lb/>
<pb n="KR4e0107_WYG_002-32b"/>
　　送平江陳總兵<lb/>
偉哉偉哉陳將軍少年學武兼學文養成大才襲封爵<lb/>
一出便見超同羣登壇小試萬人師克効勤勞守廉介<lb/>
簡在宸衷任愈隆開府蒼梧膺大拜来臨百粤氣益充<lb/>
號令所至皆成功蠻夷畏威不敢起始知世有真英雄<lb/>
邇聞漕運法多弊况復河乾盤剝費積債年年無計償<lb/>
貧軍狼狽空吁氣羣情却憶令祖翁當時開創河運通<lb/>
將軍家法必有得逺期步武收功同廷臣聞此交章薦<lb/>
<pb n="KR4e0107_WYG_002-33a"/>
仰荷聖聰専倚眷纔看徴詔下嶺南已動歡聲滿淮甸<lb/>
人情望公大有為公行到日先何施掃除舊習正在已<lb/>
講求良法須從宜樓船遙遙泛秋水明月流光照行李<lb/>
道傍擁送千萬人誰不沾巾重稱美錦衣玉節過南京<lb/>
旋除宿草拜先塋塋前有祠泣且告誓圖克肖延家聲<lb/>
君不見蕭何闗中給饋餉元功位次先諸將又不見冦<lb/>
恂河内轉運足丹青畫像雲臺上丈夫富貴何足言要<lb/>
使中外慕風望<lb/>
<pb n="KR4e0107_WYG_002-33b"/>
　　題家藏夏仲昭竹<lb/>
我昔乘驄按江右仲昭来作筠陽守當時寫竹獨擅名<lb/>
自昔非人不輕授一朝趨拜容臺命南浦樓前適相覯<lb/>
贈我朝陽舞鳳圗疑似簫韶九成奏家藏倐忽廿四載<lb/>
素絹雖陳墨如舊兹晨拂拭懸素壁爛熳輝光動晴晝<lb/>
千仭翔来覽徳輝九苞振起鋪文繡須臾颯颯起風雨<lb/>
又似虞廷弄清味光價真追老可蹤聲華豈在坡翁後<lb/>
公又已為泉下客白璧黄金亦難購老我題詩遺子孫<lb/>
<pb n="KR4e0107_WYG_002-34a"/>
覩物思人淚沾袖<lb/>
　成化七年冬户部主事李君士美奉璽書清財賦<lb/>
　於兩廣廉而有為嚴而不苛賢聲聞于朝即有員外<lb/>
　郎之擢君感激益勵凡兩廣二十郡之地冒暑雨衝<lb/>
　瘴毒早夜兼程遍歴無遺所至人不敢干以私而搜<lb/>
　剔奸蠧無能隠蔽繩之以法倉庾肅清亦未嘗執己<lb/>
　見以及非辜誠才徳兼優之君子可重也于其歸賦<lb/>
　詩送之兼致予意<lb/>
<pb n="KR4e0107_WYG_002-34b"/>
嶺海窮冬變風色瘴烟㓕盡梅花白行臺日長羽書簡<lb/>
載酒逺送朝天客客乃金曹粉署郎早登科甲隨班行<lb/>
作官今已八九載共誇節操非尋常昨捧天書下南越<lb/>
兩度嵗華猶未歇馬蹄踏遍瘴鄉雲所至無人敢私謁<lb/>
千倉萬箱總較量寸絲尺縷無遺忘兩藩財賦清似水<lb/>
英聲先已蜚巖廊聖明因此知才器特進一官員外置<lb/>
逺大從今未可量好與皇家圖濟利國朝財賦取最寛<lb/>
可堪水溢兼旱乾東南已嗟民力竭西北更苦供輸難<lb/>
<pb n="KR4e0107_WYG_002-35a"/>
司徒年来亦難處左區右畫勞心緒君還有䇿莫憚言<lb/>
報國須當以身許<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0107_WYG_002-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　襄毅文集巻二<lb/>
</p>
<p>
</p>
  </div>
</body>
</text>
</TEI>
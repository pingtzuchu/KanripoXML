<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻十四</head> <lb/>
    <p>
<pb n="KR4e0107_WYG_014-1a"/>
欽定四庫全書<lb/>
　襄毅文集巻十四<lb/>
　　　　　　　　　　　　　明　韓雍　撰<lb/>
　墓誌銘<lb/>
　　故陸母孺人吾氏墓誌銘<lb/>
景泰乙亥閏六月己巳蘇之大澤陸母孺人吾氏以疾<lb/>
終于家距其生洪武壬子八月癸丑享年八十有四卜<lb/>
以明年丙子九月庚午祔于華麓山其夫之封其孤珩<lb/>
<pb n="KR4e0107_WYG_014-1b"/>
乃奉前安吉縣丞王敏道所狀行實詣余銘其墓余與<lb/>
陸有通家之好知孺人行誼為詳用述而銘之孺人諱<lb/>
貞字淑貞姓吾氏其先長洲高墊之金園村人曾祖某<lb/>
祖懋卿世有隱徳父仲剛克承克振一鄉稱為長者母<lb/>
金氏有懿行生五女孺人居季㓜孤莊肅重静寡言笑<lb/>
子職女紅不勞師氏而嫻甚為母氏及諸父所鍾愛及<lb/>
笄擇配得同邑陸守道以歸陸出晉大司馬抗之後富<lb/>
甲於鄉為文獻故家稱首孺人既歸之奉烝嘗豐潔誠<lb/>
<pb n="KR4e0107_WYG_014-2a"/>
敬不違禮度事姑朝夕孝謹承順顔色相夫克順克勤<lb/>
惟義之歸其它處妯娌訓子女御臧獲無不一盡其道<lb/>
陸氏宗族上下相慶得賢婦永樂甲午守道以才賢應<lb/>
徵辟家事付孺人孺人飭其子事必稟命以行皆秩秩<lb/>
有序子益知好禮辛丑守道辭歸其隱晦之徳高尚之<lb/>
節得孺人内助居多既没孺人哀毁逾禮母錢以壽終<lb/>
無嗣孺人哭之慟命二子鉅費舉其喪至其二女兄死<lb/>
亦如之歲時之祭皆不廢景泰甲戌鄉郡大荒民飢死<lb/>
<pb n="KR4e0107_WYG_014-2b"/>
者相枕藉孺人命珩出粟以賑之適朝廷遣大臣至録<lb/>
其義珩得冠帶榮身服以拜孺人孺人喜而諭珩曰冠<lb/>
帶朝廷貴重之器豈輕授人乎所以重汝之之為義也<lb/>
汝必佩服謹不忘補報珩之義聲益振亦孺人家教之<lb/>
力也子男二人長即珩次瑄早卒女一人適士人張樞<lb/>
孫男五人瀚溱濟溥泳孫女六人皆適顯族曾孫男六<lb/>
人曽孫女一人惟婦女徳善不出閨門一時人罕能知<lb/>
必觀其所親而後可知其為人若孺人者相夫成其徳<lb/>
<pb n="KR4e0107_WYG_014-3a"/>
全其節教子篤於禮榮於義而已嫁已老孝愛不衰於<lb/>
父母昆弟可謂人道之兼盡者矣世豈易得哉乃為之<lb/>
銘曰<lb/>
子之職婦之道母之儀備于躬化于家表于時壽而上<lb/>
終而正藏而宜昭其潛銘其幽永其垂<lb/>
　　故徐行中妻莊氏孺人墓誌銘<lb/>
莊氏孺人既没之明年予自京還鎮江西便道過鄉其<lb/>
子璣捧其友中山湯衡所狀行實泣血再拜請予銘其<lb/>
<pb n="KR4e0107_WYG_014-3b"/>
墓予念與璣久要自景泰辛未秋獲拜孺人於其堂而<lb/>
今不作矣銘其敢辭哉按狀孺人諱正圓姓莊氏世家<lb/>
蘇之長洲曾祖某祖某父惟賢俱有隱徳一鄉稱為長<lb/>
者母周氏有淑行孺人生而聰慧柔順徳充於容行踐<lb/>
於言女紅無不精師氏授以女孝經女箴女誡諸書輒<lb/>
能成誦通大義父母甚鍾愛及笄擇配歸同邑宦族徐<lb/>
行中氏内外稱其善無閒言事姑孝奉養恭慎得其懽<lb/>
心姑終哭之慟治喪如禮四時祭奠籩豆簠簋之實率<lb/>
<pb n="KR4e0107_WYG_014-4a"/>
親營具必豐潔迺獻相夫謹行中以才行有司迫為萬<lb/>
石長賦集而民不擾賢聲震耀而孺人綜理家政家庭<lb/>
之間秩秩有序内外言不相出入行中没孺人哀毁幾<lb/>
絶脱簮珥去膏飾戒肥鮮終其身如初時教子嚴二子<lb/>
璿璣讀書勵行卓然成立嗣長區賦事必請命以行於<lb/>
先徳有光人知其所自孺人性好施人有急雖疎且逺<lb/>
必周恤恐後而處族黨待婣戚字臧獲無一不盡其道<lb/>
宗里之人視以為楷式晚年璿既喪璣孝養益謹朝夕<lb/>
<pb n="KR4e0107_WYG_014-4b"/>
左右甘㫖之奉極其敬厚孺人静處一室焚香瑞坐日<lb/>
誦金仙書自怡既得疾諭子婦曰吾將不起矣爾曹當<lb/>
思前人創家之難為善以保身家則吾雖死無憾遂卒<lb/>
景泰甲戌九月三十也距其生至正丙午五月十七日<lb/>
享年八十有九子男二人即璿璣女三人程矩鄒璘王<lb/>
晉其壻也皆士族孫男五人黼謨黻組綬孫女三人曾<lb/>
孫男女各二人卜以卒之明年某月日葬于邑之彭華<lb/>
鄉高景山之原從夫兆也嗚呼惟婦女徳善不出閨門<lb/>
<pb n="KR4e0107_WYG_014-5a"/>
一時人罕能知然觀其内外之稱與其夫子之賢若孺<lb/>
人者可謂婦道母道之兼全矣世豈易得哉是宜有銘<lb/>
銘曰<lb/>
於維孺人長者之裔歸于有家斯徳允配為婦為母道<lb/>
全厥躬登兹遐年式表鉅宗得正而終心罔愧負葬合<lb/>
于良迺妥迺固我撮其休勒諸幽堂嗣續振振永大以<lb/>
昌<lb/>
　　故郭以藏墓誌銘<lb/>
<pb n="KR4e0107_WYG_014-5b"/>
天順丁丑九月二十五日長洲郭君以藏以疾卒於家<lb/>
距其生永樂己亥正月二十七日得年三十有九卜以<lb/>
明年九月二十五日葬於邑之車坊里先塋之次其孤<lb/>
琮乃奉趙同魯所狀行實哭載拜求予為墓銘嗚呼予交<lb/>
以藏久且厚方資為良友聞其疾心甚憂之然意其為<lb/>
人必速愈以永年而以藏竟不起矣予忍銘其墓哉按<lb/>
狀君郭姓諱士賢以藏其字也世為蘇之望族曾大父<lb/>
彦珍勞勤起家隱徳弗耀大父伯衍父叔明家日以裕<lb/>
<pb n="KR4e0107_WYG_014-6a"/>
積而能施鄉人以長者稱母吾氏有懿行君為人和粹<lb/>
端重讀書領大義孝友義讓之行出於天性少事叔明<lb/>
府君府君性剛毅遇諸子少假辭色君能日左右執子<lb/>
道罔敢怠忽卒得其懽心府君没哀毁逾度葬祭必以<lb/>
禮事母吾氏甘㫖之養厚而能誠内外無間言事兄用<lb/>
行極恭順家庭之務公私之應惟兄言是聽而口體之<lb/>
奉必厚於兄薄於已舉冠婚必豐於諸姪儉於已之子<lb/>
未嘗有私蓄既長賦於鄉催科出納一守條制貿易假<lb/>
<pb n="KR4e0107_WYG_014-6b"/>
貸惟平以寛不屑屑瘠民以自肥鄉之人貧病婚喪弗<lb/>
能自舉者周䘏扶助行之益久不倦景泰甲戌歲大饑<lb/>
朝廷遣使往賑因勸民輸粟以補官有司上其名君曰<lb/>
家事任長吾何與焉即賛其兄使就列得拜冠帶之榮<lb/>
而君退然守布素如平時嘗題其藏修之所曰順菴因<lb/>
以自號後遊南京大司成吳先生以下多為詩文以讃<lb/>
之抵家及疾作鄉人聞之無賤貴戚疎咸以其私謁神<lb/>
以禱至道路相望既不得㑹哭者不約而集君屬纊之<lb/>
<pb n="KR4e0107_WYG_014-7a"/>
夕方寸不亂命琮等曰吾疾無可為若能相世父以成<lb/>
家勤問學以立身則吾瞑目矣言訖而逝配張氏助徳<lb/>
宏多子男二長即琮次瑄女一在室孫男一嗚呼古有<lb/>
所謂善人君子者以藏其人也而今不可得矣是宜有<lb/>
銘銘曰<lb/>
維善之全胡嗇之年而名則傳<lb/>
　　故左母孺人曾氏墓誌銘<lb/>
南城左賢舉進士之明年其母曾孺人以疾終於家又<lb/>
<pb n="KR4e0107_WYG_014-7b"/>
明年三月訃聞京師賢將歸治喪迺衰絰奉國子博士<lb/>
房齡所狀行實泣拜以請于予曰痛惟先母病不肖不<lb/>
得侍湯藥既不起又不得視屬纊兹幸得歸以襄厥事<lb/>
不肖辱與執事少同門且同里巷先母徳善惟執事知<lb/>
之詳願賜銘以刻諸幽辭不獲乃按狀而叙之曰孺人<lb/>
諱玉真姓曾氏世家建昌之南豐父應魁有隱徳一鄉<lb/>
稱為長者母李氏淑行克配生孺人㓜而柔淑不事華<lb/>
飾不茍言笑恂恂閨門未嘗及門外事父授之女孝經<lb/>
<pb n="KR4e0107_WYG_014-8a"/>
列女傳諸書輒成誦通大義子職女紅不勞師氏而嫻<lb/>
甚為父母所鍾愛稍長擇配得南城左君世瑤遂以歸<lb/>
之既歸事姑嫜克誠克勤甘㫖之奉晨夕弗敢懈慈惠<lb/>
和緩宜於一門上下莫不慶悦永樂初朝廷選富民集<lb/>
京師世瑤在列而其行在次所親或疑之孺人謂世瑤<lb/>
曰庶人召之役則往役義也况家事承緖在長斯役之<lb/>
往惟宜遂相之以行既至京占籍順天之宛平公家之<lb/>
務助而應之不勞以濟而樂於施貸丙辰秋忽大雨寒<lb/>
<pb n="KR4e0107_WYG_014-8b"/>
甚所居之外有餓夫困斃道在孺人聞之惻然謂世瑤<lb/>
曰此迫於飢寒耳盍拯之即圍之以熱薪灌之湯以飲<lb/>
既蘇復暖之以衣遣人扶歸其家賑貧䘏孤率多類此<lb/>
撫育諸子内訓孔嚴賛世瑤咸擇師以成之而次子賢<lb/>
尤警敏遂遣補京庠弟子員授麟經於今天官少宰姚<lb/>
公之門資用所需咸給以備正統某年適世謠卒於京<lb/>
孺人拯哀毁率諸子歸葬於其鄉不違禮則賢既除服<lb/>
以來孺人諄諄以立身揚名為期待賢克體遂以景泰<lb/>
<pb n="KR4e0107_WYG_014-9a"/>
丙子領京闈鄉薦舉天順丁丑進士觀政刑曹方期迎<lb/>
養以迓推封之恩而孺人不逮矣嗚呼惜哉孺人生洪<lb/>
武庚午二月十五日終於天順戊寅十二月十日享年<lb/>
六十有九葬于子之原男四人長贇次贄次即賢女一<lb/>
適某孫男十二某某孫女五某某惟婦女徳善不出閨<lb/>
門人不可得而知然觀其夫之賢與其子之成立則亦<lb/>
可知而况予交其子鄰其居知之有素哉是宜有銘銘<lb/>
曰<lb/>
<pb n="KR4e0107_WYG_014-9b"/>
内助之力内訓之飭夫賢而子成立是維孺人之徳<lb/>
　　故朝請大夫雲南布政司右㕘議趙君墓誌銘<lb/>
天順己卯三月十四日雲南布政司右㕘議趙君行恕<lb/>
以疾卒於鄉其孤汴具其外兄全以和所狀行以价走<lb/>
書京師屬予曰先君不幸奄忽棄背而襄事有日不肖<lb/>
孤稚且貧不能得當道操史筆者為文以銘况先君徳<lb/>
善惟先生知之詳願矜而銘之嗚呼予與行恕同鄉且<lb/>
同為御史有年甚相好也豈忍遽銘其墓哉然而知行<lb/>
<pb n="KR4e0107_WYG_014-10a"/>
恕者誠莫如予若固以弗忍辭則無以文諸幽而行恕<lb/>
有遺憾矣乃叙而銘之曰君諱忠姓趙氏行恕其字也<lb/>
其先宋宗室福王與芮六代孫繇汴徙越再徙蘇遂為<lb/>
蘇之長洲人高祖諱孟桂元中奉大夫檢校大司農平<lb/>
原郡公曾祖諱由瑤濰州知州祖諱宜濬隱徳弗仕父<lb/>
諱學禮樂善好施鄉稱長者卒以子貴贈文林郎河南<lb/>
道監察御史母陳氏懿徳克配封太孺人行恕自㓜秀<lb/>
穎端重異於常兒稍長氣岸魁梧楚楚如老成人父遂<lb/>
<pb n="KR4e0107_WYG_014-10b"/>
遣入邑庠為弟子員從鮑堯夫司訓授禮經問學講習<lb/>
窮晝夜不少閒學成遂以宣徳己酉領京闈鄉薦庚戌<lb/>
登進士第觀政内臺踰年擢河南道監察御史文林郎<lb/>
明法律逹憲體慨然有澄清天下之志而哀矜慎恤恒<lb/>
存於其心時鄉先輩陳僖敏公掌臺事振厲風紀御史<lb/>
中非卓卓者雖鄉舊不少假辭色而獨禮重行恕正統<lb/>
己未奉命按四川所至鉏强擊貪問民疾苦而興革之<lb/>
境内清肅未幾有司報松寨商巴棘麻國皆叛君即奮<lb/>
<pb n="KR4e0107_WYG_014-11a"/>
勇率兵入其巢震以風威諭以禍福其黨衆悉潰既而<lb/>
廉得其實乃統兵者激變所致遂封章劾其罪罪之朝<lb/>
廷遣使賜寶鈔酒幣將吏攝服番民向化邊境以寧辛<lb/>
酉奉勑巡浙江海道早夜盡心撫士卒飭兵備繕城堡<lb/>
嚴斥堠卒無意外之虞壬戌歲朝廷簡能御史清理天<lb/>
下軍政廷臣僉議舉行恕乃拜璽書之廣東督勵所司<lb/>
期以實效雖蠻鄉瘴海無不躬造周履其地不踰年軍<lb/>
士就清解者甚多民不告擾一時為御史者皆自以為<lb/>
<pb n="KR4e0107_WYG_014-11b"/>
莫及未幾朝廷以陜右鉅藩嚴方岳之選遂擢行恕右<lb/>
㕘議行恕居官勸吏治恤民隱陜之人無老稚賢不肖<lb/>
皆愛戴敬服尋以舊官復任改雲南左㕘政因搆疾還<lb/>
鄉調治遂不起距其生永樂甲申享年五十有六卜以<lb/>
卒之明年某月某日葬吳城西齊鴈嶺配莫氏先卒生<lb/>
一女贅故家子盛炳繼娶蘇州衛千戸朱某女生一男<lb/>
即汴補郡庠生行恕平生操履端謹財出非義者一介<lb/>
不茍取故久厯仕途囊無餘貲還鄉鄉之居室族子弟<lb/>
<pb n="KR4e0107_WYG_014-12a"/>
以窶而售之人矣行恕攜家累孑孑然無所於歸其友<lb/>
朱名仲憫焉乃假餘屋以居之既卒其喪不能舉名仲<lb/>
復偕其友徐文輝輩倡助以襄厥事蓋朱徐皆義士也<lb/>
行恕為人和易與人交欵欵露誠素公暇賓僚過從必<lb/>
具酒樂客諷詠詩歌繼以壺矢盡懽乃已客有延行恕<lb/>
者行恕亦必盡其懽不屑屑較彼此也為文章典重和<lb/>
厚詞理精到詩好唐人每風晨月夕撫景感懷必見諸<lb/>
賦咏長篇短章清新典雅足追古作顧其才徳表表然<lb/>
<pb n="KR4e0107_WYG_014-12b"/>
若此士君子方以逺大期之而行恕位止藩㕘年未下<lb/>
壽而終豈非脩短窮逹固繫之於定命哉然高科顯仕<lb/>
幾三十年有聲稱而無愧怍吾知行恕亦瞑目矣是宜<lb/>
有銘銘曰<lb/>
才之充而位弗崇徳之良而壽弗昌是固有命長存雖<lb/>
不幸而何傷俯仰無慚終始得正垂休流聞嗣續有慶<lb/>
　　故朝列大夫廣西左㕘議朱公墓誌銘<lb/>
公諱驥字漢房姓朱氏世為琴川文學里人祖以上隱<lb/>
<pb n="KR4e0107_WYG_014-13a"/>
徳弗仕父仕進樂善好施鄉稱長者母蔣有淑行公自<lb/>
㓜警穎絶人八九歲能涉獵經史十三為詩屬文有老<lb/>
成句弱冠父命為邑庠生孜孜力學不懈寒暑於三百<lb/>
篇温柔敦厚之㫖研究益精學官命題較文援筆立就<lb/>
詞理明暢優於同㑹士友正統戊午遂以是經領京闈<lb/>
鄉薦將角藝春闈值外艱家居哀毁骨立後三年壬戌<lb/>
始克登劉儼榜進士百五十人公風儀秀雅文思煥發<lb/>
題詠述作迥出人右而揮毫染翰遒勁美麗自成一家<lb/>
<pb n="KR4e0107_WYG_014-13b"/>
朝士甚器重之未幾上命典遼府喪事惟勤惟謹克稱<lb/>
任使王深嘉之癸亥擢大行人奉使所至宣上徳逹下<lb/>
情不愧任使而與人辯論古今人物得失事成敗利鈍<lb/>
劒鋒差差傾座歛聽議者謂其誠有專對之才既而叙<lb/>
賢勞進監察御史正色立朝侃侃論事不為權貴所屈<lb/>
嘗出按淮南諸處風稜峻整民吏震懾剖决訟獄筆無<lb/>
停思所至人皆以才御史稱之閱三載受勅贈其考文<lb/>
林郎浙江道監察御史母妻俱封孺人時廣西盜冦竊<lb/>
<pb n="KR4e0107_WYG_014-14a"/>
發民不堪命藩臬諸司官皆簡才望卓卓者往任當道<lb/>
遂薦公為廣西按察司僉事階奉議大夫公至籌畫可<lb/>
以弭盜事宜若干條獻䇿於主帥安逺侯柳公安逺雅<lb/>
信重惟其言是聽以行多所克捷盜既平安逺以公多<lb/>
竒功聞於朝陞公廣西布政司左㕘議進階朝列大夫<lb/>
已而盜復起公從安逺出伐籌畫益多渠魁就擒餘盜<lb/>
悉平朝廷知其由遣中使齎璽書金帛即軍前諭勞甚<lb/>
至公之平生所樹立章章若此凡其僚屬與朝之縉紳<lb/>
<pb n="KR4e0107_WYG_014-14b"/>
士大夫率以卿輔期之而公以公事入京便道過鄉遘<lb/>
疾遂不起嗚呼傷哉公生於永樂丁酉九月十有三日<lb/>
卒於天順壬午正月十有六日享年四十有六娶唐氏<lb/>
金華通判唐先生之女端淑清惠克配其賢子男一汝<lb/>
霖女三適繆權李瓛王某皆名族卜以甲申年某月之<lb/>
某日附葬於址虞山先塋之旁葬之先其孤汝霖詣予<lb/>
求墓銘嗚呼予與公為同年交逾二十年而在臺憲時<lb/>
為同寅心相契語相合意相敬慕觀公之為人宜其逺<lb/>
<pb n="KR4e0107_WYG_014-15a"/>
大不止如縉紳士大夫之所期望而公遽止於斯豈非<lb/>
命哉予亦豈忍銘公之墓哉然唐公予嘗受業而公有<lb/>
同年之誼皆不可辭遂為之銘銘曰<lb/>
人之期公將謂大顯於時公之自期將欲大展厥施何<lb/>
天之生才於世而俾之遽止於斯此造物之使然非人<lb/>
力之能移公知命而逹理雖不幸而奚悲有閟其藏有<lb/>
崇其封慶衍嗣人奕世亢宗<lb/>
　　太淑人葛氏墓誌銘<lb/>
<pb n="KR4e0107_WYG_014-15b"/>
成化壬辰四月十四日直𨽻蘇州衛指揮使謝瑛之母<lb/>
太淑人葛氏以疾卒于家瑛求鄉人廣東布政司㕘政<lb/>
劉君昌狀太淑人行實遣人齎書來廣以墓碑銘為請<lb/>
瑛予壻也自予以弱息歸所望太淑人教誨以進徳而<lb/>
今棄背矣銘其可辭哉按狀太淑人諱善清姓葛氏世<lb/>
為直𨽻大名府清豐縣人曽大父某以武勇從太祖高<lb/>
皇帝開國累功拜指揮使大父有女洪武初選入宫二<lb/>
十六年冊為麗妃生伊王既而從王之國父能久當受<lb/>
<pb n="KR4e0107_WYG_014-16a"/>
䕃太宗文皇帝入繼大統以戚里之恩授孝陵衛指揮<lb/>
使遂家金陵母蔣氏生子九人男六女三太淑人其仲<lb/>
也時太淑人之兄覃襲指揮使次某為楚王府儀賓覃<lb/>
次子某又為寧王府儀賓長女冊授新昌王妃一時葛<lb/>
氏之盛華貴相望世無與京而太淑人克循姆氏之教<lb/>
幽静端肅女紅之事不習而能年及笄父母擇配歸謝<lb/>
氏為昭勇將軍直𨽻蘇州衛指揮使欽之妻後軍都督<lb/>
府都督僉事芳之冡婦入其門事上御下動有儀法時<lb/>
<pb n="KR4e0107_WYG_014-16b"/>
昭勇公之母太夫人在堂治家極嚴整遇諸子婦未嘗<lb/>
輕語笑有過差輒叱戒之太淑人朝夕造床下問飲食<lb/>
備極恭謹得其懽心太夫人嘗語所親曰吾婦出戚里<lb/>
華族能極盡婦道吾子真得内助矣昭勇公治職百務<lb/>
修舉上官極禮重而親賢好士根於天性吳中名公鉅<lb/>
儒無不與之游門庭車馬殆無虚日太淑人主中饋規<lb/>
使左右治具延欵禮無遺闕既生瑛甫能行即教以禮<lb/>
度稍長俾就外傅程訓益嚴用是瑛克屏紈綺之習即<lb/>
<pb n="KR4e0107_WYG_014-17a"/>
若老成人至未幾昭勇公以勞績受誥封太淑人居十<lb/>
七載而昭勇公遘危疾且久太淑人日夕執湯藥不敢<lb/>
託諸妾媵甚勞瘁人或憐之太淑人曰盡吾終事心不<lb/>
知其勞也昭勇公疾既篤顧太淑人曰太夫人在堂諸<lb/>
孤女不皆汝出所以為養為撫字者在汝太淑人泣受<lb/>
命而昭勇公卒時瑛尚㓜瑛兄瑄稍長而非太淑人生<lb/>
太夫人謂太淑人曰祖宗之䕃襲當在瑛而瑄長長而<lb/>
官則人憚而事舉今易以瑄代襲俟瑛成立而正之何<lb/>
<pb n="KR4e0107_WYG_014-17b"/>
如太淑人唯唯及太夫人卒太淑人哀毁舉喪葬不違<lb/>
禮數年瑛日益長讀書有成孝友之行為士林慕羨且<lb/>
公議唶唶言當歸以所假官太淑人乃以其情上疏于<lb/>
朝備極勞費凡三載事始白而瑛得官官五載而太淑<lb/>
人得進膺今命又若干年卒距其生永樂庚寅十二月<lb/>
十一日春秋六十有三生子三人男二長瑛次表補長<lb/>
洲縣學生以文章試異等廩于官女一適海寧衛指揮<lb/>
使徐恭又有子九人男三瑛珙璘女六皆出少房孫十<lb/>
<pb n="KR4e0107_WYG_014-18a"/>
人男五勳蕡勇瑛之子鳳瑛之子凰璘之子也女五太<lb/>
淑人撫之皆有恩諸子所娶婦多貴族婦翁亦多尊顯<lb/>
若兵部侍郎李公與致仕黎宋兩方伯則尤著者太淑<lb/>
人一教以太夫人持家之道秩如也諸女多嫁為萬戸<lb/>
侯妻太淑人亦多厚為奩資不吝至於妾媵必懷以慈<lb/>
惠安以寛洽而賓客之費報施之需與内外之所仰給<lb/>
者太淑人亦必自為料理而與之節約寧豐而無儉於<lb/>
是人稱太淑人有丈夫志太淑人卒時語瑛及表曰吾<lb/>
<pb n="KR4e0107_WYG_014-18b"/>
事太夫人終天年事昭勇公有子子瑛已正嫡庶之分<lb/>
表復嗜學駸駸乎有成吾復何憾然表尚未得仕瑛宜<lb/>
策勵之母俾在人後吾子勉哉言訖而卒瑛及表與諸<lb/>
子號慟治喪葬悉遵禮制而儀文之詳哀戚之誠視世<lb/>
俗有間兹卜以某年月日奉太淑人之柩葬吳縣大茅<lb/>
山之原從昭勇公兆也嗚呼婦女徳善不出閨門惟觀<lb/>
其夫與子之為人可知而世家大族閫政尤難治今觀<lb/>
昭勇公之賢瑛之克肖及其宗族子姓循禮而不肆太<lb/>
<pb n="KR4e0107_WYG_014-19a"/>
淑人之徳善人固已知况予為姻家知之尤詳哉是宜<lb/>
書書而系之辭曰<lb/>
婉婉淑人出于戚里懿徳夙成弗驕弗侈既歸宦族孝<lb/>
于尊章克相夫君益謹烝嘗家業愈豐生祥既翕撫教<lb/>
成立嫡也襲廕克肖克成仲氏業儒學博才宏孝養並<lb/>
隆壽福咸備溘然逝矣孰不揮淚母儀婦道兼盡有餘<lb/>
女範新編史官應書大茅山原風氣攸止合藏于兹永<lb/>
庇孫子<lb/>
<pb n="KR4e0107_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　襄毅文集巻十四<lb/>
</p>
<p>
</p>
  </div>
</body>
</text>
</TEI>
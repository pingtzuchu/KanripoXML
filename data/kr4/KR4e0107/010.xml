<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻十</head> <lb/>
    <p>
<pb n="KR4e0107_WYG_010-1a"/>
欽定四庫全書<lb/>
　襄毅文集巻十<lb/>
　　　　　　　　　　　　　明　韓雍　撰<lb/>
　序<lb/>
　　江西鄉試小録序<hi>代考官作</hi>
皇明撫運統有萬方列聖相承誕敷文治聳世徳於虞<lb/>
周之上巍然煥然固萬世莫加而恢宏弼亮之任則常<lb/>
選賢以為用也迺景泰丙子適維其時奉勑巡撫江西<lb/>
<pb n="KR4e0107_WYG_010-1b"/>
僉都御史姑蘇韓雍巡按江西監察御史舒城鄭時暨<lb/>
藩臬重臣祗奉成憲合謀禮聘儒紳以司考試至期就<lb/>
試之士逾二千人内而提調則左布政使廣東崔恭右<lb/>
㕘議金華陳珪監試則副使紹興韓陽外而恊賛則右<lb/>
布政使蒼梧宋欽按察使漢安張文昌左㕘政將樂黄<lb/>
琛右㕘政昌邑譚溥副使銅梁陳价左㕘議安丘張翰<lb/>
僉事郴陽朱海遂安余複海康李璿慈谿王鼎以及大<lb/>
小職事皆遴選以充而皆御史總焉各恭迺職罔敢怠<lb/>
<pb n="KR4e0107_WYG_010-2a"/>
荒防範嚴而去取公既得士如額鋟其名氏以傳謂宜<lb/>
有序予竊惟賢才者輔治之具而科目者進賢之路也<lb/>
古之君天下者謹於圖治未嘗不設科簡賢以為輔我<lb/>
國家法古為治取賢任才固非一途其於科目之典尤<lb/>
深注意故選而用之加重焉諸士子生於文獻之邦薰<lb/>
陶徳化有年矣三載一大比推于學舉于鄉試于憲臣<lb/>
始獲聚于大府與數千百人角藝於三日之頃著為文<lb/>
詞率多善美及登名於薦書者蓋以額二十而取一焉<lb/>
<pb n="KR4e0107_WYG_010-2b"/>
鹿鳴有燕鄉闈有録人皆羨而榮之選之可謂重矣行<lb/>
將上春官與天下士争先其選逾重得一捷焉對䇿大<lb/>
廷釋褐以仕内而詞林臺省之職外而郡邑民社之寄<lb/>
皆足以展其志行其道而卑微之官不之授等而上之<lb/>
登卿佐進公孤咸於兹取焉用之不其重矣乎然其所<lb/>
以重於選用如斯者豈徒然哉固將望其恢宏弼亮以<lb/>
成治功焉耳况江西人物之盛甲於天下前輩起家科<lb/>
目列官中外以道徳文章勲業為時稱重者不可勝數<lb/>
<pb n="KR4e0107_WYG_010-3a"/>
諸士子接武而興尚當企慕奮發思選用之重而自重<lb/>
可焉重於立身必勵名節重於事君必篤忠愛重於涖<lb/>
官從政必謹禮法由是而升當國家之重寄勝天下之<lb/>
重任光輔億萬載太平之治俾崇勲偉烈匹休前聞垂<lb/>
耀永世以增科目之重則善也不然藉此以媒利禄取<lb/>
富貴或行非所學而無益於時則為諸士子不能自重<lb/>
而有負朝廷選用之重矣非所望也諸士子尚勉之哉<lb/>
　　壽竹軒先生序<lb/>
<pb n="KR4e0107_WYG_010-3b"/>
海虞之松溪有隱君子曰竹軒陳先生今年春秋六十<lb/>
有三十月朢日其初度之辰雍與其子珙久交且厚迺<lb/>
以家藏邵菴虞文靖公所題東坡蘇文忠公墨竹序以<lb/>
為壽或者曰先生佳辰賓朋滿堂進尊俎而獻圖畫者<lb/>
比比君何獨以此乎予曰先生以竹名軒竹其所愛也<lb/>
予壽之以此蓋比其徳也維我先生守道不回中立不<lb/>
倚如竹之性直也靈臺湛然物欲無蔽如竹之中虚也<lb/>
砥礪名行夷險一致如竹之勁本貞節也好徳樂賢榮<lb/>
<pb n="KR4e0107_WYG_010-4a"/>
衰不殊如竹之歲寒有常也軒冕利禄之不競如竹之<lb/>
雖春陽氣王而不與衆木争榮也父子兄弟之相親如<lb/>
竹之不孤挺獨聳必相依以竝秀也浪跡於林泉陶情<lb/>
於詩酒又如竹林之七賢竹溪之六逸也惟兹往焉孫<lb/>
支繁昌克家瑞世如竹之萌蒻日稠而鳳毛振彩也遐<lb/>
齡永年不震不騰如竹之平安日報而晚節益堅也敢<lb/>
書以為祝且和邵菴韻二首歌以侑觴云<lb/>
烟霞蹤跡寄松溪俯笑紅塵道路低行處壺觴無酒債<lb/>
<pb n="KR4e0107_WYG_010-4b"/>
歸時屐齒有花泥引來活水看魚躍栽得新篁待鳳棲<lb/>
應是佳辰有仙降畫堂深處彩雲迷<lb/>
風節清高邁竹溪具瞻翻覺海山低千尋翠栢凌霄漢<lb/>
一朶紅蓮出淤泥震澤散人隨逺引杜陵野老稱幽棲<lb/>
夜來笑祝南山壽光耀弧南望不迷<lb/>
　　徳政瑞應詩序<lb/>
天順元年秋余解組南歸既抵家閉門謝客郡邑大夫<lb/>
非公事不敢與之㑹然辱郡守楊公之眷顧拳拳也是<lb/>
<pb n="KR4e0107_WYG_010-5a"/>
歲臘月八日余與鄉人㕘政陳公謀欲登西山以卜壽<lb/>
藏之地都督翁公聞之與偕遂由盤門舟行而西路未<lb/>
半郡守楊公及之曰吾郡秋及冬雨雪愆期菜麥就荒<lb/>
吾心皇皇靡寧將遍省且謁神以禱不鄙必同往勿辭<lb/>
衆曰諾遂聨舟進維時風日晴明卓午至木瀆舍舟乘<lb/>
肩輿指山之海雲菴未及半舍許同雲滃興大雪立降<lb/>
須臾盈尺既至衆大喜翁陳二公出酒賀余舉觴曰纔<lb/>
看五馬出便見六花飛誠豐年之瑞可賀也遂足成古<lb/>
<pb n="KR4e0107_WYG_010-5b"/>
詩一章楊與二公皆和韻觴數行楊乗雪夜歸予三人<lb/>
假宿於菴逹旦雪霽成余謀始還圖欲叙其事以傳二<lb/>
公讓予未幾予承召來京不果願然念楊公以豈弟之<lb/>
徳亷介之操通博之學敏逹之才自為御史己大著賢<lb/>
聲聖天子復寶位之初重念吾邦之民恐弗得其所暫<lb/>
出公為守以安之公至未半歲痛懲吏弊從民好惡而<lb/>
興革之境内大治禱旱之誠一舉而大獲瑞應如此與<lb/>
古劉戩之隨車致雨劉昆之反風滅火何殊哉不有述<lb/>
<pb n="KR4e0107_WYG_010-6a"/>
作則天人感孚之速聖天子知人善任之明與公之徳<lb/>
致大驗皆冺焉誠邦人之責也用序之而附以舊詩題<lb/>
曰徳政瑞應公名貢撫州人起家名進士翁名詔宗鳳<lb/>
陽人奉勅總督備倭駐于蘇陳名述郡人擢自御史之<lb/>
官江浙便道歸故有是㑹云<lb/>
鄉國深冬旱賢侯事禱祈纔看五馬出便見六花飛山<lb/>
谷嵐烟凈郊原菜麥肥野人歌徳政應不慮年饑<lb/>
　　唐氏宗譜序<lb/>
<pb n="KR4e0107_WYG_010-6b"/>
古之聞人以故而冒他族之姓者有矣而復與不復異<lb/>
焉何也勢與理不同也漢張孟為灌嬰舍人被其親幸<lb/>
故冒其姓為灌孟孟之子仲儒以下奕世有聞因之而<lb/>
不能復范文正公二歲而孤隨母改適長山朱氏遂冒<lb/>
朱姓後文正辭朱歸學於其鄉竟至顯庸卒復范姓蓋<lb/>
張氏被灌之徳既深而因之且久雖欲復之勢所不能<lb/>
文正辭朱之義明學成而仕理固不可以不復也若今<lb/>
蘇州衛千戸唐瓊廷璋之族其亦灌氏之類歟唐氏本<lb/>
<pb n="KR4e0107_WYG_010-7a"/>
薛姓世為常州宜興西門人薛之先有曰某者姓某女<lb/>
某歸里中唐氏子某久而無出女之弟某以其子曰興<lb/>
立與姊之夫為後遂從唐姓仍以興為名撫育教道靡<lb/>
不周至幸致成立歲丙申五月興以武勇歸附邵元帥<lb/>
屢立戰功授百戸洪武中以年勞陞蘇州衛左所副千<lb/>
戸興卒子賢襲賢卒子瑄子璘以次襲俱卒俱無嗣瓊<lb/>
以嫡次弟遂襲其職迄今逾三十年矣在官勤慎有為<lb/>
軍政修舉士卒愛慕衛長貳暨僚屬以下莫不推重舉<lb/>
<pb n="KR4e0107_WYG_010-7b"/>
於按部使以聞擢掌所印瓊二子曰鑑曰宏鑑早卒宏<lb/>
從師就學克紹家聲瓊固知姓之所自然積世既久姓<lb/>
氏勲績藏之天府紀之誥勅且百年誠未易復也然其<lb/>
報本追逺之心未始少忘立祠宇則異其室置籩豆則<lb/>
益其數歲時率子婦分奠祠下品饌豐潔跪拜如禮一<lb/>
氣感通誠義交至薛與唐之先世必皆感格歆饗於冥<lb/>
冥之中而瓊且不忘所自拳拳於宗譜之修其尊祖敬<lb/>
宗之意何如哉予故序之唐氏子若孫百世之下覽而<lb/>
<pb n="KR4e0107_WYG_010-8a"/>
讀之亦必知所本以圖克承克振也譜之世系次序於<lb/>
左方<lb/>
　　璽書録序<lb/>
璽書録録吾友葉公與中景泰中在邊鎮時與其同事<lb/>
之臣所奉之勅諭并其所受之勅命也國家以儒術安<lb/>
天下凡方鎮之間必㕘用儒臣錫之以綸綍之華付之<lb/>
以責任之重使其專經畧謹節制以圖克濟厥事然非<lb/>
有文武之長才忠義之大節者亦不輕用故用之而多<lb/>
<pb n="KR4e0107_WYG_010-8b"/>
效若與中是已與中初舉進士為兵科給事中尋陞都<lb/>
給事中以深沈英毅之資端方亷介之操而濟之以該<lb/>
博純正之學故運之為謀猷慎密而宏逺發之於事為<lb/>
果敢而勇决正色立朝事所當言者蹇蹇諤諤知有國<lb/>
而不知有身家直聲流傳海内敬仰受勅褒嘉推封及<lb/>
親人咸以公輔期之維時邊方多事而獨石馬營諸城<lb/>
孤懸東北尤為要害廷議以與中為山西㕘政賜之璽<lb/>
書往賛軍事自後凡璽書下軍中者事無鉅細必及與<lb/>
<pb n="KR4e0107_WYG_010-9a"/>
中所録者是已時他鎮督理㕘賛皆用都臺之官獨與<lb/>
中外職若難於為而與中處之有道區畫措置之有方<lb/>
撫綏禁防之有法故將吏輯睦卒伍精練戎器鋭整城<lb/>
堡墩隘之屬罔不完固他如廣屯儲興學政表節義之<lb/>
類良法美政不能具紀境内豐樂邊塵不驚越四載以<lb/>
憂去人至於今若慕慈母天順初朝廷以兩廣地大民<lb/>
衆難於撫巡特起與中進立都臺往兼二鎮其所建宏<lb/>
勲鉅烈未能悉數異時進登台輔秉樞軸握化機責任<lb/>
<pb n="KR4e0107_WYG_010-9b"/>
以天下之重又不止如所録而已若與中者誠不愧所<lb/>
學無負朝廷有光於吾鄉也吾鄉古今代不乏賢逺者<lb/>
不暇論若范文正之在當時其所存所行雖屢出安邊<lb/>
卒登柄用先民稱其忠義滿朝廷事業滿邊陲功名滿<lb/>
天下千載之下猶景仰羨慕之不已與中當思所以企<lb/>
齊焉敢以此復與中且以自勉<lb/>
　　送張維本還鄉序<lb/>
仕不去其鄉有官守無責任得以養親而慰安其心者<lb/>
<pb n="KR4e0107_WYG_010-10a"/>
惟隂陽醫學官然也自卿大夫以至中外百執事雖崇<lb/>
卑弗齊上焉者任大責重其次亦皆有職守責其事功<lb/>
且多逺違鄉土親在不得一歸省親之心憂念其子懸<lb/>
懸焉是則隂陽醫學官之所得者卿大夫以下多不得<lb/>
奚可以崇卑論哉吾友張君維本家世業醫至維本旁<lb/>
通隂陽之術遂為鄉郡隂陽官守銅章業專門無催科<lb/>
鞠訊之勞無簿書期㑹之煩鞭笞罵詈之不能加罪罰<lb/>
罷斥之不能及日事其尊君惠菴先生㫖甘之奉足以<lb/>
<pb n="KR4e0107_WYG_010-10b"/>
養其志悦其意舉天下之事皆若與已不相關維本自<lb/>
以為何如哉然君子之仕崇卑非所較也進徳修業盡<lb/>
其職不辱乎其親斯善矣維本進修之道不必求之高<lb/>
逺難行惟取法於尊君而已尊君淡然布素老於鄉園<lb/>
鄉之人之所敬服郡邑大夫部使者之所禮重四方縉<lb/>
紳士夫之所羨慕非以其高官大爵勢燄可畏也非以<lb/>
其積金貯玉聲利可恃也亦惟徳足以動乎人業足以<lb/>
濟乎人耳維本年芳氣鋭可以進修之時誠能於日用<lb/>
<pb n="KR4e0107_WYG_010-11a"/>
之間立身行已應事接物一惟尊君是效是法則人之<lb/>
所以敬禮羨慕於維本者不衰於尊君斯可謂之克肖<lb/>
矣易曰君子進徳修業欲及時也維本向勗之哉維本<lb/>
比以公務來京師既竣將還詣予言别予感其尊君之<lb/>
徳甚深遂書此以相之<lb/>
　　送楊希仁還姑蘇詩序<lb/>
蘇庠生楊君希仁讀書積文有志進取雖累屈於場屋<lb/>
而修習之功益勤不懈今年春有司以希仁年踰强仕<lb/>
<pb n="KR4e0107_WYG_010-11b"/>
循例貢京師進試内廷在優等遂為太學上舍生未幾<lb/>
言於大司成得歸省而卒業焉鄉之仕於京者重希仁<lb/>
之賢繪圖賦詩以餞之屬予叙首簡以為希仁學問之<lb/>
規予與希仁生同邑居同里既親且厚固宜有贈言惜<lb/>
文思荒落雖言之而未善也然嘗聞鄒孟氏有曰學問<lb/>
之道無他求其放心而已夫求放心之要有三節嗜慾<lb/>
戒奢靡息游惰是也人之一心其攻者衆使三者或有<lb/>
一焉則此心日放而不知求其不至於庸人之歸者幾<lb/>
<pb n="KR4e0107_WYG_010-12a"/>
希希仁歸存養省察務俾聲色之娛麴糵之甘不溺乎<lb/>
吾心紈綺之華僕從之盛不留乎吾心逰觀之美博奕<lb/>
之戲不動乎吾心庶幾靈臺湛然衆慾不侵從而惜分<lb/>
寸之隂加磨琢之功則學益進文益工異時取科第拾<lb/>
青紫以成其初志不難也不然嗜慾以迷其心奢靡以<lb/>
驕其心荒惰以喪其心雖曰仕進有期而欲造乎大賢<lb/>
君子之域得乎况尊君以高年隱徳居於鄉其望希仁<lb/>
之克肖克承者誠在此而不在彼也希仁其勉旃以副<lb/>
<pb n="KR4e0107_WYG_010-12b"/>
之詩若干首列於下方<lb/>
　　西湖别墅宴集詩序<lb/>
太常少卿四明陳先生惟成致政既歸之明年愛錢塘<lb/>
山水之勝卜居於杭復卜遊憩之所於杭城之北甘泉<lb/>
之里名之曰西湖别墅先生日與鄉之耆舊往遊於其<lb/>
間酌酒賦詩以樂太平之盛意甚適也天順甲申八月<lb/>
廿有一日予同寅大㕘謝公有公事入京之行予與方<lb/>
伯李公謝公大㕘鄭公雷公高公盧公出餞吳山驛先<lb/>
<pb n="KR4e0107_WYG_010-13a"/>
生聞之夙興往候邀予輩為别墅之遊是日積霖初収<lb/>
風日晴朗予輩欣然乘肩輿赴之至其所由小徑入折<lb/>
北度小橋至别墅之堂崗巒隱伏溪流環帶竹樹花卉<lb/>
隂森而佳美堂之四外地隙而净者皆有軒亭各隨其<lb/>
所宜之景以名屏障之間先生與其鄉人題咏之詩甚<lb/>
多予輩既周覽遂登崇崗以望則吳山諸峯西湖六橋<lb/>
之勝舉在目前諸公皆恨來遊之晚也既而先生延入<lb/>
聽琴軒命其子嘉瑞援琴而鼓之和平冲澹衆皆欣然<lb/>
<pb n="KR4e0107_WYG_010-13b"/>
遂復至其堂肆筵叙坐主賓勸酬樂工獻伎衆皆樂滿<lb/>
引不復辭已而先生復吟所製詩衆益樂即席賦數韻<lb/>
復起步至諸軒亭較壺矢以行酒酒既勤不覺至醉衆<lb/>
皆曰樂不可極也遂趨出明日先生集諸公詩過予屬<lb/>
為序夫君子之進退其道一也進而用則行其道退而<lb/>
休則樂其道能知道之可樂則凡得失榮辱皆不足以<lb/>
累其心而吾之所以自得於心者舉天下之物不足以<lb/>
易之先生起家文學歴翰林待詔廣東藩㕘以至今官<lb/>
<pb n="KR4e0107_WYG_010-14a"/>
文章徳業表表然聞於天下而且春秋尚富精神未衰<lb/>
人方以台輔為期先生迺以其子嘉猷高科顯仕於朝<lb/>
知富貴之不可久處抗然辭歸老於其鄉適際乎承平<lb/>
無事之時而其仲子嘉瑞又能承懽養志是致先生得<lb/>
從容優悠以樂餘年此固上之大賜而先生豈非知止<lb/>
樂道之君子歟彼李文饒為平泉莊其自序曰出處者<lb/>
貴得其道進退者貴不失時言之似矣而處富貴招權<lb/>
利溺情草木好竒貪得之不已以至於敗後世君子或<lb/>
<pb n="KR4e0107_WYG_010-14b"/>
譏其愚若先生者抱道徳而戒滿盈辭浮榮而畧世故<lb/>
得幽勝寛閒之地日與搢紳士夫陶情於詩酒之間而<lb/>
吾輩乘一日之暇相從而樂之亦得乎張弛之道吾知<lb/>
先生别墅之名聞於來世無平泉之可議而與裴晉公<lb/>
緑墅之堂白樂天香山之社並傳無疑矣予故記之以<lb/>
告來者<lb/>
　　大㕘雷公壽五旬序<lb/>
曲禮五十曰艾服官政解之者若曰人年至於五十髮<lb/>
<pb n="KR4e0107_WYG_010-15a"/>
之蒼白者如艾色歴世變諳人情而徳器已成進而為<lb/>
大夫以長人使與聞邦國之大事則必明習故事詳審<lb/>
和緩不至於煩民而多事矣此蓋聖人制禮以律天下<lb/>
以節人心使人志意堅强無躁進之心而有定向耳其<lb/>
或有絶人之資稟出類之才徳無躁進之心而為功名<lb/>
富貴所逼建勲立業享高爵於强壯之年豈非翹然特<lb/>
出之俊傑乎若吾寅友大㕘雷公景暘是已公舂陵人<lb/>
自少有大志弱冠即舉正統丙辰進士入翰林為庶吉<lb/>
<pb n="KR4e0107_WYG_010-15b"/>
士閣老楊文定公以下深器重之公進學益力讀書過<lb/>
目輒成誦作為詩文迅筆立就翰墨之妙可方古人一<lb/>
時倫輩自以為莫能及未幾拜大行人使於四方凜凜<lb/>
有清操歴數載天官知其賢擢監察御史凡所繩糾不<lb/>
私于法卓卓著能聲公於時方强仕之年雖静以守官<lb/>
而都憲陳僖敏公輩争相引薦遂進廣西按察副使凝<lb/>
然風采吏不敢肆而且督師旅以平冦盜大效勞績既<lb/>
滿考書最復進浙江布政司右㕘政旬宣教養克舉其<lb/>
<pb n="KR4e0107_WYG_010-16a"/>
職迄今官五轉幾三十年所歴皆大邦大事而公知民<lb/>
隱明典章詳審而不忽和緩而不躁至於臨下折獄一<lb/>
惟以仁厚平恕為心隂徳及人甚多故民安而事不煩<lb/>
表表然勲業有聞於時一時倫輩又皆以為莫能及此<lb/>
誠資稟之絶人才徳之出類非翹然特出之俊傑不能<lb/>
也兹當知命之年初度之辰鬢髮未艾而享有金紫之<lb/>
榮三品之貴且神清骨秀望之如神仙中人賓僚重其<lb/>
賢而相慶之吾知斯往福夀之來川至曰升不足以踰<lb/>
<pb n="KR4e0107_WYG_010-16b"/>
其多而隂徳之報必將叶吉夢鍾賢嗣與夫功名之逺<lb/>
大皆未可量富貴不足道也因書以為慶<lb/>
　　尚節述懷詩序<lb/>
昔晉陶靖節為彭澤令以不能折腰鄉里小人遂解印<lb/>
綬去日咏觴於田園之間賦歸去來詞以著其志高風<lb/>
清節重當時傳來世焯焯在人耳目蓋有高尚之節者<lb/>
薄利禄而不為有曠逹之懷者樂觴咏以自得孰謂千<lb/>
載之下無其人歟若姚江魏公廷用是已公以儒起家<lb/>
<pb n="KR4e0107_WYG_010-17a"/>
師事國子祭酒古亷李先生得其指授遂舉賢良為瀧<lb/>
水丞再轉大名之濬縣所至含煦生養有惠及民民甚<lb/>
懷之然其性方剛好辨論古今人物事得失成敗雖上<lb/>
官過失亦面折不少遜上官或以吏事督責公公慨然<lb/>
曰吾安能俯首若輩耶遂棄官歸於其鄉以尚節自號<lb/>
賦五言律詩十首以述其懷其姻親太常少卿䝉軒陳<lb/>
先生依韻和之皆燦然情文之可觀也未幾其子瀚舉<lb/>
進士為監察御史克舉其職朝廷推恩賜勅封公如其<lb/>
<pb n="KR4e0107_WYG_010-17b"/>
官公於是烏紗豸錦優游林下而其所製之詩盛傳於<lb/>
時賡和益多積以成巻公不鄙徵予為序予遍閲之乃<lb/>
復之曰公之作與歸去來詞之意畧同而享有之樂過<lb/>
之其詩曰解組賦歸歟城西一草廬即歸去來兮田園<lb/>
將蕪胡不歸之意也曰田園應可樂名利兩相忘即園<lb/>
日涉以成趣富貴非吾願之意也曰花木侵庭積琴書<lb/>
為客留即松菊猶存樂琴書以消憂之意也大畧同矣<lb/>
然彭澤環堵蕭然不蔽風日短褐穿結簞瓢屢空而公<lb/>
<pb n="KR4e0107_WYG_010-18a"/>
享有世業潭潭府第錦衣玉食視彭澤尤樂也彭澤性<lb/>
嗜酒而家貧不能恒得親舊置酒招之造飲輒盡期在<lb/>
必醉而公有天禄之養有良田之入家釀而飲終歲不<lb/>
竭視彭澤尤樂也彭澤素抱羸疾門生子姓舁以藍轝<lb/>
而後能出公則高年不衰步趨强健輿馬僕從後先呵<lb/>
擁視彭澤之樂何如哉樂而形諸詩樂之至也是則斯<lb/>
巻之作傳播於時足以為貪利禄戀寵榮者之警戒安<lb/>
知不與歸去來詞並傳於來世乎予故不辭而記之<lb/>
<pb n="KR4e0107_WYG_010-18b"/>
　　謝徐用莊序<lb/>
天順三年冬予備員僉書臺事聞先妣恭人喪蒙先帝<lb/>
詔雍奔喪歸且勅工部遣進士蔡誌來營葬事蔡與郡<lb/>
邑大夫詢謀委徐君用莊督工不三月而告成雍得襄<lb/>
事如期越十有一年為成化己丑予承乏提督兩廣之<lb/>
師聞先考通議府君喪復蒙今上詔雍歸守制且勅工<lb/>
部遣進士張澍來營葬事張與郡邑大夫詢謀又委徐<lb/>
君用莊督工亦三月而告成雍得奉襄大事朝廷天地<lb/>
<pb n="KR4e0107_WYG_010-19a"/>
大恩固不能報萬一言賢使者暨郡邑大夫奉承徳意<lb/>
惟敬惟勤亦識之不敢忘然督工之勞亦曷嘗不知感<lb/>
哉用莊吳縣光福人讀書隱居以畊學自號素為鄉里<lb/>
所推重郡邑大夫知其賢强起為里之耆宿持已甚亷<lb/>
而處事至公且平鄉人之有不平不赴訴郡邑而願求<lb/>
直於用莊即往訴亦皆歸用莊理判用莊求其情是是<lb/>
非非罔有屈抑人遂大化有争論恐用莊知多自相講<lb/>
解用莊又言於官疏廣水瀆至光福官河民不告勞而<lb/>
<pb n="KR4e0107_WYG_010-19b"/>
濟利甚博其賢名益彰巡撫按部使咸禮重之有所建<lb/>
營悉用綜理無不稱善用是雍之先營兩奉恩典皆委<lb/>
用莊用莊每得郡符即褁糧束脩以來早夜孳孳若治<lb/>
其家事計工較力罰怠奬勤均而無私人敬且畏故成<lb/>
功甚速而無煩擾之嫌其為人之賢何如哉古之君子<lb/>
固有退隱於鄉而見重於人者若漢陳太丘之在鄉閭<lb/>
平心率物其有争訟輒求判正曰寧為刑罰所加不願<lb/>
為陳君所短當時重其賢卒謚為文範先生以用莊較<lb/>
<pb n="KR4e0107_WYG_010-20a"/>
之何讓焉雖然用莊一耆宿耳未嘗受人之直而平生<lb/>
所建立卓卓如此而凡有禄食者同於受直何反不若<lb/>
耶河東栁子嘗曰受其直怠其事者天下皆然豈惟怠<lb/>
之又從而盜之予誦其詞服其精切而嘆今之世亦多<lb/>
有焉使天下良有司能亷察如用莊者數百輩薦之於<lb/>
明天子俾得從吾黨之士受職而臨民則吾民其蘇刑<lb/>
誅可免而隆古之治其可復乎因書致謝用莊且儆夫<lb/>
有位<lb/>
<pb n="KR4e0107_WYG_010-20b"/>
　　吳門别意詩序<lb/>
蘇州府學訓導張君廷式滿九載將朝京師也蘇之搢<lb/>
紳士夫與廷式游而重其為人之賢者相率繪吳門别<lb/>
意圖賦詩送之以予知廷式為詳走書來南徵為序予<lb/>
方勞神於戎馬間日無暇時何暇于文字哉然念往時<lb/>
撫治西江幾十年西江之士由科目出者亦多惟廷式<lb/>
自釋褐至今謹執門生禮不以予官之顯晦而少變蓋<lb/>
彬彬然君子也義奚可辭廷式初為餘干邑庠生予按<lb/>
<pb n="KR4e0107_WYG_010-21a"/>
治至邑試諸生見廷式春秋巻文思筆法高古謹嚴因<lb/>
置為第一及詢學官縣令乃知廷式嘗從臨川吳高士<lb/>
與弼安成吳祭酒與儉講學又嘗居母憂孝感生瑞竹<lb/>
鄉人稱其為老學純孝之君子予識之不能忘景泰丙<lb/>
子鄉試江西果擢第三魁春秋經明年㑹試得乙榜上<lb/>
章乞卒業不允授湖廣桃源縣訓導後以憂去服除改<lb/>
今任所在以古之善教者為法日坐講堂與諸生講明<lb/>
仁義禮樂君臣父子之懿治國平天下之道既嚴既勤<lb/>
<pb n="KR4e0107_WYG_010-21b"/>
罔或怠逸而且無毫髪計利心以此士出其門者多成<lb/>
材若進士陳䇿解元賀恩輩比比其人皆感其恩義若<lb/>
父子然廷式經學既優又善為古文為詩歌皆造詣深<lb/>
至四方藩臬聞其名每大比之秋禮幣迭至争相延聘<lb/>
惟四川湖廣至獨先遂應聘往持文衡操守嚴而去取<lb/>
公同事者間欲行私亦發其奸不容少遂一時清譽人<lb/>
無間言嗟乎若廷式為人誠賢矣哉士方讀書講學無<lb/>
不欲登甲科為美官幸克遂焉立身行道不愧科名與<lb/>
<pb n="KR4e0107_WYG_010-22a"/>
官位者固多而背公植私怠政亂事以得失為患納結<lb/>
為能茍禄而倖進者亦不能無此固其人之志有高下<lb/>
不足恠也廷式發身止一科作官纔散階而能自勵其<lb/>
志所立所行卓卓如此世可以位論乎人哉彼胡安定<lb/>
教授蘇湖以體用之學倡諸生出其門者多大材為名<lb/>
臣數百載之下稱師道得人必曰安定而一時高科顯<lb/>
仕者或身没而名即冺焉是誠不可以位論也方今聖<lb/>
天子在上宵旰求賢執政諸老亦惜才而至公廷式謁<lb/>
<pb n="KR4e0107_WYG_010-22b"/>
選京師必將有遇焉不遇則已使其得遇有官守有言<lb/>
責當展所抱負建明於時以圖報稱以繼賢公卿大夫<lb/>
之躅而尚友乎古人毋自畫曰彼固不可及也揚子雲<lb/>
曰百川學海而至於海丘陵學山而不至於山惡其畫<lb/>
也畫斯已矣廷式勉乎哉<lb/>
　　送胡共之方伯之任四川序<lb/>
正統中予與胡君共之一時入臺為御史時陳僖敏公<lb/>
掌臺事待予二人加厚俾掌三法司十三道讞獄之奏<lb/>
<pb n="KR4e0107_WYG_010-23a"/>
書予與共之日恭事每四鼓待漏聨步入朝朝罷出則<lb/>
聨騎入臺暮則同散歸閒訪故舊亦未嘗不同往返如<lb/>
是者三載共之勤敏詳慎凡斟酌法律討論詞章煅煉<lb/>
精審長益予良多後予累使出比還與共之皆外補未<lb/>
幾予進官都臺後與共之皆升沈轉遷不一十數年間<lb/>
不過一再㑹㑹則未嘗不傾倒話舊也成化改元秋予<lb/>
奉命有事兩廣時共之為右布政廣西入疆聞其亷公<lb/>
仁恕之譽洋溢逺邇因即禮致幕下凡行師機宜多與<lb/>
<pb n="KR4e0107_WYG_010-23b"/>
共之計共之出竒獻謀雅相契合用致肅清大憝奠安<lb/>
南服而凡區畫軍資賞犒之費驗訊獻馘俘擄之煩一<lb/>
付之共之用周事集而全活甚多有功軍中非淺淺也<lb/>
時予與監軍總戎上共之功蹟于朝謂可膺峻擢當大<lb/>
用固已簡在帝心中外士大夫期共之進六卿登臺憲<lb/>
非一日矣今數載始獲一轉左而又道險途去他邦凡<lb/>
廣西兵民老稚文武僚屬生徒吏胥聞之皆流涕日數<lb/>
千人詣臺下乞留共之不置總鎮鎮守總兵諸公巡按<lb/>
<pb n="KR4e0107_WYG_010-24a"/>
三司皆請予入奏予難之曰君子之視天下一其心而<lb/>
不偏視其民廣西之民得共之固終惠矣然蠻夷已平<lb/>
臨以重鎮民猶易治也四川天下險地自所司乖於撫<lb/>
制趙賊憤起民皆煽動勞師數載始克平一而反側未<lb/>
安者猶或有焉今朝廷裁去總兵巡撫大臣而以共之<lb/>
為左布政臨之豈非亂後之民休養生息必得安静出<lb/>
羣之才以專付之與執政論薦之公聖天子簡任之明<lb/>
與將來付託之重諒有在也廣西安能私共之哉共之<lb/>
<pb n="KR4e0107_WYG_010-24b"/>
往焉施其平昔欲有為而不能專之抱負以大安川蜀<lb/>
之民俾朝廷無西顧之憂荆楚江東無上游之慮經畧<lb/>
中原分奠九州者無顧此遺彼之患則功益茂而譽益<lb/>
彰終必移一方之惠以惠天下四川亦安能私共之哉<lb/>
予所歉然者與共之相知極深而先登有年力未能引<lb/>
之同升視其去不能不汙顔耳衆皆曰然遂相與餞之<lb/>
東江驛而書以壯其行<lb/>
　　賜老堂詩序<lb/>
<pb n="KR4e0107_WYG_010-25a"/>
凡人受朝廷賜予雖有小大厚薄之不同而賜老為之<lb/>
最榮也貂蟬之封上卿之拜貴矣然趙孟之所貴趙孟<lb/>
能賤之非貴之真也萬鍾之享九鼎之奉富矣然任大<lb/>
責重勞心焦思欲求一日寧處亦不易得况望其有可<lb/>
樂之趣哉巡撫南畿都察院右副都御史畢公文享始<lb/>
以南京京兆尹上簡任進擢斯職歴官有年兹者慨然<lb/>
懷念中州故鄉風物之盛即上章乞致政言甚懇至上<lb/>
察其誠憫其賢勞之久特賜優詔可之公感上之恩中<lb/>
<pb n="KR4e0107_WYG_010-25b"/>
心甚樂榮還故里其屬郡邑大夫君子喜公得遂初願<lb/>
相率過予徵為序言予自久抱衰疾累上章乞恩蒙賜<lb/>
俞允致政家居不能親筆硯而感公相知誼不能黙因<lb/>
勉為之言曰老子云功成名遂身退天之道也又曰知<lb/>
足不辱知止不殆今公之壽始逾知命七年遽得致政<lb/>
榮還又居儒雅重厚多君子之鄉而又俗尊年齒習尚<lb/>
淳厚其優游自得昌黎韓子所謂坐茂樹以終日濯清<lb/>
泉以自潔起居無時惟適之安理亂不知黜陟不聞公<lb/>
<pb n="KR4e0107_WYG_010-26a"/>
皆有之矣極天下之樂莫有能過於公者矣况公寛厚<lb/>
正大有徳有量古之大君子也兹還頤養天和精神益<lb/>
康且象賢繩繩其主器己登鄉薦甲科顯揚指日可期<lb/>
公日與鄉之耆舊泛遊大梁山水之間登夷山之址逺<lb/>
覽黄河雄壯之勢縱目騁懷迓承宏休而壽考自中逾<lb/>
上如衛武公如文潞國朝廷將必以安車蒲輪迎致公<lb/>
以平章大事終惠蒼生予雖衰病尚當鼓舞為聖皇得<lb/>
老成大賢之賀詩既成帙官屬縉紳士夫有作聨書于<lb/>
<pb n="KR4e0107_WYG_010-26b"/>
後<lb/>
　　慶南丘錢君壽五十詩序<lb/>
錫山錢君孟溥今年春秋五十四月廿又五日其初度<lb/>
之辰其子楷榮槩格咸欲捧觴稱慶乃以海虞張堯民<lb/>
所撰君之履歴乞余言為介余惟人生百歲曰上壽八<lb/>
十曰中壽六十曰下壽未聞有五十致慶者蓋五十杖<lb/>
于家則亦可以為壽矣楷榮昆仲此舉亦愛日之誠耳<lb/>
其可辭哉君字錫之磚橋望族别號南丘吳越武肅王<lb/>
<pb n="KR4e0107_WYG_010-27a"/>
鏐十九世孫其先居臨安自俶歸宋冠蓋滿朝子孫散<lb/>
處四方有曰進者由嘉興徙常郡之無錫新安鄉七世<lb/>
祖寛甫富甲鄉邑倜儻好義遇歲荒發私藏活飢民甚<lb/>
衆趙文敏公以種徳題其堂許忠敏公以居徳善俗美<lb/>
其人高祖士元元温州路永嘉書院山長曾祖伯剛號<lb/>
文林祖公逹號梅堂咸克承其世徳而創業磚橋者實<lb/>
梅堂也父惟義號閲耕篤友愛之道相厥兄總理家政<lb/>
貲産日裕每歲饑輒發私廩賑鄉民有司欲援例以冠<lb/>
<pb n="KR4e0107_WYG_010-27b"/>
帶榮之固遜於其兄而己弗受人皆義之武功伯徐先<lb/>
生輩咸為詩文以紀其實至君之為人頎然其軀鏜然<lb/>
其聲淵然其中不可究極浩然其氣不可限量嚴毅而<lb/>
不失其和果㫁而不入於固親賢友善惟恐弗及賙窮<lb/>
恤匱不計有無重道誼輕勢利宗䣊稱其孝友鄉人服<lb/>
其直諒以先人之居宅悉遜於伯兄而自制産治第於<lb/>
其南因是有南丘之號方其治第先立祠堂於東隅以<lb/>
致追逺之誠武功先生為作著存堂記慮世徳之或墜<lb/>
<pb n="KR4e0107_WYG_010-28a"/>
則以滋徳扁其堂記之者學士錢公也防侈靡之害徳<lb/>
則以師儉掲於楣書之者太常卿夏公也悔已之不仕<lb/>
而無以行君臣之義於是命次子榮習進士業補邑庠<lb/>
生以圖進用患鄉人之不學設為義學割其歲収延聘<lb/>
儒彦集鄉之子弟而教之他若處姻戚接賓友雖有親<lb/>
疎逺近之殊莫不咸盡其情中其節見人之善雖小必<lb/>
稱道之見人之過雖小亦戒飭之故凡為其族人之子<lb/>
弟與夫鄉閭之後生觀君之儀刑法君之言行感君之<lb/>
<pb n="KR4e0107_WYG_010-28b"/>
勸戒而得以入於善者蓋亦多矣至於細行之可稱者<lb/>
又不暇一一舉也兹方值乎知命之年而有四子三孫<lb/>
雍雍楚楚惟詩禮是習豈非積善之餘慶仁者之有後<lb/>
歟余久抱衰疾文思荒落不能親筆硯誠不能為之文<lb/>
也然重孟溥之賢且嘉楷昆仲之克盡子職克振家聲<lb/>
而榮之進學有成孟溥沐貤封之榮享禄養之厚歴期<lb/>
頤之筭皆可待也遂勉為之書<lb/>
　襄毅文集巻十<lb/>
</p>
<p>
</p>
  </div>
</body>
</text>
</TEI>
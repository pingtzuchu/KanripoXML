<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻四</head> <lb/>
    <p>
<pb n="KR4e0107_WYG_004-1a"/>
欽定四庫全書<lb/>
　襄毅文集巻四<lb/>
　　　　　　　　　　　　　明　韓雍　撰<lb/>
　七言律詩<lb/>
　　題聚奎樓<lb/>
　江西貢院舊有樓時當大比予撤而新之扁曰聚奎<lb/>
　亞卿楊公賦二詩落成予次其韻<lb/>
腰横博帶氣横秋倣古掄材共倚樓楊子從來識詞賦<lb/>
<pb n="KR4e0107_WYG_004-1b"/>
魏公元薄快恩讐疎簾秀捲青山入高棟光依白日浮<lb/>
聞道邊塵猶未洗欲升豪傑挽河流<lb/>
樓成星聚兆文明此日登臨客况清報國未能酬素志<lb/>
興賢深望濟蒼生雲開南浦雙眸豁月照東湖一掌平<lb/>
寄語蘇公好珍重莫教方叔誤時名<lb/>
　　題塵清亭<lb/>
　亞卿楊公撫江西郡邑康靖行臺之西草塘之濱有<lb/>
　亭名曰塵清公賦二詩予次其韻<lb/>
<pb n="KR4e0107_WYG_004-2a"/>
亭上花枝覆草塘亭前流水引源長移來湘浦千竿雨<lb/>
分得濂溪十里香吟到碧天明月上醉眠白石晚風凉<lb/>
太平自有無窮樂不為吹笙雜鼓篁<lb/>
一塵不到草亭深雅稱秋臺鐡石心星聚衣冠占太史<lb/>
風流觴詠繼山隂柑分低樹和煙摘酒出行厨帶月斟<lb/>
賓主淹留歸路晚滿天風露夜沈沈<lb/>
　　夀詹事府唐録事先生<hi>八月二十六日</hi>
滿袖天香午退朝華堂開宴沸雲韶青田白鶴仙風在<lb/>
<pb n="KR4e0107_WYG_004-2b"/>
繡紱蒼麟瑞應昭事業終期齊廣受夀齡還擬等松喬<lb/>
酒酣試倚闌干望南極文星映九霄<lb/>
　　重慶堂為貢士顧禎題<hi>其祖已故</hi>
可樂無如具慶心君家重慶樂尤深報劉殊勝陳情宻<lb/>
事㸃還同養志參百嵗奉萱培二本一生愛日惜分隂<lb/>
高堂華扁須珍重早晚恩光擬照臨<lb/>
　　營建紀成陳都堂命為阮太監題<lb/>
内相承宣下玉階經營殊不費民財聖明仁化如天覆<lb/>
<pb n="KR4e0107_WYG_004-3a"/>
黎庻懽心若子來洛水功成光鎬邑斯干詩咏繼靈臺<lb/>
有周儷美逢今日欲獻賡歌愧菲才<lb/>
　　輓道士陳緝熈求<lb/>
九轉丹成生羽翰煙霞拂袖出塵寰壺中演秘龍初伏<lb/>
島外尋真鶴未還松逕凈迷蒼雪冷竹窓空鎻白雲間<lb/>
洞庭凉夜吹簫過水滿江天月滿山<lb/>
　　長洲張醫士妻葬青龍塢陳都堂命作輓詩<lb/>
瑤池㑹看舞山香塵滿芙芙月滿堂烏鵲橋空紅雨亂<lb/>
<pb n="KR4e0107_WYG_004-3b"/>
青龍塢逺白雲荒醫傳上國思賢助學富東吳慕義方<lb/>
嬴得鄉評重潜徳為題詩句共揄揚<lb/>
　　輓薛亞卿父<lb/>
詞翰兼優絕代無養高不受俗塵汙忽從瑤水羣仙㑹<lb/>
遂判香山九老圖丹鳳銜書恩禮重蒼龍解紱淚痕枯<lb/>
傳家幸有臯陶子大展經綸弼聖謨<lb/>
　　送楊練師受度牒還山陳緝熈求<lb/>
早聞學道出塵寰今喜觀光覲聖顔黄石素書傳圯上<lb/>
<pb n="KR4e0107_WYG_004-4a"/>
青牛紫氣度函闗九重帝澤千年遇萬里仙槎八月還<lb/>
此去知君招不得想應跨鶴入茅山<lb/>
　　題吳御史昌衍所藏先世菊隱巻<hi>失而復得</hi>
三逕黄花事退休故家詩畫幾時留滿箋香墨騰風露<lb/>
萬斛明珠綴冕旒流落乆嗟遺澤泯來歸深喜後人求<lb/>
珍藏莫道凋零盡尚有文光射斗牛<lb/>
　　輓姑蘇張醫士<lb/>
遁跡吳山世業醫家聲髙與古人期杏栽董奉空千樹<lb/>
<pb n="KR4e0107_WYG_004-4b"/>
鶴駕蘇耽去幾時松柏寒雲愁滿地梧桐秋雨淚連枝<lb/>
百年餘慶今何在嬴得諸郎有白眉<lb/>
　　題顧仲禮藏春樓<lb/>
香滿吳山總是春樓中春意浩無垠暖風入座鳥聲細<lb/>
晴雨捲簾花氣新萬物均含形色性一腔同寓發生仁<lb/>
何當袖拂煙霞去卜築相依養道真<lb/>
　　屏山樓胡御史拱辰為舒安求<lb/>
名山相對搆層樓山勢如平翠欲流雲捲半簾天影近<lb/>
<pb n="KR4e0107_WYG_004-5a"/>
風來滿座雨聲浮羊元獨卧筠床晚蘇軾重遊赤壁秋<lb/>
千載芳名今並美好傳家業振箕裘<lb/>
　　松軒為鄉人題<lb/>
百畝田園萬樹松結軒相對日從容天風夜半來鳴鶴<lb/>
雷雨春深起蟄龍香入吟窓鈎翡翠清分坐榻濕芙蓉<lb/>
幾回鄉夢曾相過身在徂徠第一峯<lb/>
　　文㑹堂為姑蘇唐以敏題<lb/>
新築茅堂傍竹林茅堂隱隱竹森森朋簮累盍薰陶乆<lb/>
<pb n="KR4e0107_WYG_004-5b"/>
麗澤相資造詣深明月半窓無俗侣清風一曲有知音<lb/>
何時歸棹吳江上共挹滄浪洗渴心<lb/>
　　仁化草堂為曲江黄御史父處士題<lb/>
為愛茅堂近曲江雲山疊疊水淙淙一笻晴雨行南畝<lb/>
半榻清風卧北窓少室山人今有幾杜陵野老古無雙<lb/>
傳家又得寧馨子衣繡乗驄在帝邦<lb/>
　　恬澹軒為大德觀王道士題<lb/>
昔年欲問㕘同契暇日曾過恬澹軒羽客相逢應悟道<lb/>
<pb n="KR4e0107_WYG_004-6a"/>
黄庭誦罷竟忘言賓墀苔老稀人迹仙丈雲深絶市諠<lb/>
身世飄然如物外何須更懝訪桃源<lb/>
　　都門别意送陳都憲從子佶省都憲畢歸吳<lb/>
鳥啼花發媚皇州袖拂東風去莫留客計不知歸路倦<lb/>
鄉心應念倚閭愁百年門第天倫重萬巻詩書世徳修<lb/>
聞道嚴君思仲父看雲白晝卧江頭<lb/>
　　河陽亭為吳興潘用中題其孫景善登太學岳之<lb/>
　　裔也<lb/>
<pb n="KR4e0107_WYG_004-6b"/>
潘氏園亭桃李盛栽培先德動遐思好花不異河陽縣<lb/>
明世應非典午時尊俎當筵留野客溪山入座助新詩<lb/>
賢孫早晚騰霄漢枯槁行霑雨露滋<lb/>
　　題沈進士紀松月扇面<lb/>
誰將輕箑圖松月一握雙清愜素心雲凈九霄仙兎出<lb/>
風生萬壑老龍吟廟堂大用期登進海宇餘光仰照臨<lb/>
珍重烏臺揮動處紅塵相避不相侵<lb/>
　　都門别意為曲江黄御史父作<lb/>
<pb n="KR4e0107_WYG_004-7a"/>
冠盖如雲出帝都送君何處是歸途曲江秋水鷗尋侣<lb/>
丹穴朝陽鳳憶雛雙屐行探春信早一尊吟對月明孤<lb/>
草堂到日多耆舊重畫香山九老圖<lb/>
　　送上虞羅御史澄使閩中<lb/>
使者新裁豸錦衣故鄉便道喜榮歸九重嚴命龍章寵<lb/>
七袠慈親鶴髪稀堂北花香秋正好越南山色晝生輝<lb/>
閩天後夜人瞻處執法星光映太微<lb/>
　　交代芮御史釗按治江西詩送還京<lb/>
<pb n="KR4e0107_WYG_004-7b"/>
同年同志復同官客裏相逢握手懽千里歸心辭我易<lb/>
一年新政繼君難鄱湖水落清秋度廬阜峯高後夜看<lb/>
朝退金門如有暇老親煩為報平安<lb/>
　　贈劉狀元代祀舜帝便道故鄉展焚黄禮<lb/>
逺將玉帛祀先皇秋鴈寒雲滿路香白髪喜歸梁顥第<lb/>
錦衣榮過魏公鄉書銜彩鳳光松梓夢繞飛龍在廟堂<lb/>
憂國憂民丈夫事回軒莫待菊花黄<lb/>
　　聞楊亞卿弟宜有御史之擢<lb/>
<pb n="KR4e0107_WYG_004-8a"/>
郡博先生慶澤深傳家昆季更誰倫難兄乆佐秋臺政<lb/>
阿弟新遷憲府臣五色雲中雙鳳鳥九重天上對麒麟<lb/>
匡時更有經綸事不數三蘇與二陳<lb/>
　　送胡御史淵還京次留别韻<lb/>
手持玉斧靖三邊人頌清名繼四賢戀闕乆知心捧日<lb/>
封章幾見力回天雲開廬嶽迎歸斾水滿鄱湖送去船<lb/>
萬里同來不同徃江亭緑酒興悽然<lb/>
　　送姑蘇潘進士暄淮府造墳事竣還京<lb/>
<pb n="KR4e0107_WYG_004-8b"/>
南浦西風酒一尊鄉情分袂暗銷䰟成功已副賢王意<lb/>
奏績應霑聖主恩家近松陵山有色舟經楊子水無痕<lb/>
欲知後夜相思處月滿霜臺獨倚門<lb/>
　　景㤗改元正月一日王潘二進士齎勑奬勞亞卿<lb/>
　　楊公有清勤公正之褒且有金帛之賜詩以賀之<lb/>
中興聖主重賢勞袞冕臨軒遣俊髦寵遇共誇金帛賜<lb/>
清勤無忝璽書褒九霄雨露新春被一代君臣此日遭<lb/>
江石蒼生望風采廬山光價兩相高<lb/>
<pb n="KR4e0107_WYG_004-9a"/>
　　正綂己巳秋客中聞大駕北狩未還驚號賦此<lb/>
翠華北狩正侵彊未報歸期重感傷百辟有誰能扈蹕<lb/>
一身無計可勤王龍沙磧裏秋容慘羌笛聲中夜漏長<lb/>
悵望何時遂迎復西風吹淚灑蒼蒼<lb/>
　　琴鶴軒為王儀賓題<lb/>
承運朝回脫錦衣瑤琴白鶴兩忘機絃中一曲成連至<lb/>
天外數聲和靖歸臺榭月明迷素羽琅玕風動雜金徽<lb/>
紛紛塵事渾忘却歌舞何曽滿繡幃<lb/>
<pb n="KR4e0107_WYG_004-9b"/>
　　氷壺為前人題<lb/>
幽人常在雪軒居恍若清氷置玉壺晝靜一塵無處著<lb/>
嵗寒三友隔簾呼間從芳沼尋鷗侶睡起開籠放鶴雛<lb/>
聞道丹青尤絶筆時時寫擬輞川圖<lb/>
　　次韻題李主事叔玉使節還京巻<lb/>
一㸃丹心憶翠華無邊風景送星槎寒雲渺渺随秋鴈<lb/>
孤鶩翩翩帶落霞自信窮經能致用誰知憂國總忘家<lb/>
何當拂袖同歸去十二街頭掃雪花<lb/>
<pb n="KR4e0107_WYG_004-10a"/>
　　次李主事過惶恐灘韻<lb/>
錦纜牙檣江上過滔天煙熖起風波欲將一臂扶周鼎<lb/>
可奈三軍作楚歌誓死不依元日月精忠獨照宋山河<lb/>
試聴惶恐灘頭水猶似當年嗚咽多<lb/>
　　景㤗庚午客中中秋有感去嵗此日有土木之變<lb/>
　　鸞輿未復<lb/>
客裏中秋憶去年望雲遙拜淚潸然唐人未覩朝儀復<lb/>
漢將誰扶國步顛借問幾人隨幸輦空傳一鴈到氷天<lb/>
<pb n="KR4e0107_WYG_004-10b"/>
凄凉最是今宵月莫向千門萬户圓<lb/>
　　謁鄂王祠<lb/>
南渡君臣社稷輕獨將大義振孤兵兩行淚滴中原地<lb/>
一㸃心懸五國城竹帛芳名今照古廟堂遺像死猶生<lb/>
九原若遇秦奸賊為問誰家父子榮<lb/>
　　送朱御史驥出使淮楚<lb/>
面帶霜威出内臺光騰執法射三台觀風乆熟宜民政<lb/>
按部今施濟世才當道豺狼何日遁朝陽鳳鳥幾時來<lb/>
<pb n="KR4e0107_WYG_004-11a"/>
知君素有澄清志一㸃丹心莫暫灰<lb/>
　　張評事柷坐累出為處州知事暨丁内艱服闕朝<lb/>
　　京賦詩留别次韻奉贈<lb/>
早嵗香名禁籍収腰横博帶氣横秋平反有譽傳中外<lb/>
謫宦無慚任去留鸞鳳終非鷹隼類江湖須抱廟堂憂<lb/>
朝天此去霑恩寵肯使潮陽困白頭<lb/>
　　鴛湖歸棹為姑蘇屯田張指揮作<lb/>
九重宵旰重兵農閲稼將軍已建功萬頃垂花田似錦<lb/>
<pb n="KR4e0107_WYG_004-11b"/>
一帆歸棹氣如虹牙旗光射鴛湖水鼓角聲傳虎帳風<lb/>
自古忠臣報明主濟川勲業是英雄<lb/>
　　拜都御史之命留别廣東諸同寅<lb/>
相親未乆即相知忍向江頭話别離明主恩深無可報<lb/>
蒼生望重有何為舟移南海乘潮發帆掛東風帶雨吹<lb/>
明到梅闗重回首天南天北幾相思<lb/>
　　寄贈吳中諸友<lb/>
皇華使者日邊來叨拜綸音總内臺四海澄清元有志<lb/>
<pb n="KR4e0107_WYG_004-12a"/>
百寮表率愧非才風霜敢謂搖山岳雨露終期振草萊<lb/>
却嘆君恩無可報惟將三尺効涓埃<lb/>
　　贈楊僉憲煥進表之京<lb/>
清白聲華重外臺化行雨露令風雷逺將臣子千秋録<lb/>
欲獻君王萬夀桮紫禁嵩呼懽拜舞黄封宴錫喜追陪<lb/>
却慚無計相隨去夢繞飛龍日幾回<lb/>
　　乆旱得雨憂民之懐頓釋賦一詩志喜<lb/>
亢陽且乆田將蕪三農老稚皆號呼帝德廣運化工妙<lb/>
<pb n="KR4e0107_WYG_004-12b"/>
天瓢一灑雨澤敷豈但炎蒸已盡濯坐令枯槁能還蘇<lb/>
安得九州總若此蒼生有望饑寒無<lb/>
　　夀簡菴王先生<lb/>
五年不預慶長生遐想高堂喜更榮酒出黄封留客醉<lb/>
袍裁賜錦照人明算齊龜鶴應無限夢叶熊羆定有徴<lb/>
昨夜闗心望南極衣冠遙拜不勝情<lb/>
　　輓大宗伯王文安公<lb/>
四朝東閣掌絲綸八座南宫領縉紳詞苑文章稱獨步<lb/>
<pb n="KR4e0107_WYG_004-13a"/>
蘭亭翰墨更誰倫夜䦨忽見星沉壁夢裏驚聞嵗在辰<lb/>
一巻泉坡吾道在里人休解紱麒麟<lb/>
　　送洛陽嚴進士憲來江西勞功因便道故鄉還京<lb/>
口銜天語臨江右勞却功臣便問津畫舫輕搖彭蠡曙<lb/>
錦衣歸看洛陽春從來科目賢才盛況際朝廷治化新<lb/>
去去若承前席問好攎忠赤獻經綸<lb/>
　　寄鄉郡朱太守<lb/>
一郡黎元仰福星已魁循吏傳中名愛民不數劉寛恕<lb/>
<pb n="KR4e0107_WYG_004-13b"/>
律已還高伯起清莫嘆長才淹白髪終期入相慰蒼生<lb/>
獨慚淺薄登清要補報無能負聖明<lb/>
　　題節亭<lb/>
　豫章行臺之艮隅有園園之中有池亭景㤗改元大<lb/>
　司冦錢塘楊公巡撫時因其地之潤材之具而創鑿<lb/>
　之者也濬泉育魚雜植花卉四時可觀時予為御史<lb/>
　按治日相徃還公甞樂予于此越二載予承乏都臺<lb/>
　繼公之責任遂駐節焉公暇輙於此遊樂以適興因<lb/>
<pb n="KR4e0107_WYG_004-14a"/>
　以節名亭取詩節勞逸之義也賦近詩二首以志兼<lb/>
　寓慕公之意云<lb/>
南曹司冦舊園亭窻户玲瓏晝不扃新水一池金作隊<lb/>
繁花滿障錦為屏非因玩物移心志且欲偷閑養性靈<lb/>
有客相過莫相誚古人憂樂是儀刑<lb/>
為民為國日勞勤公暇園亭暫息紛祗是片時能適興<lb/>
誰言一飯敢忘君雨荒堦蘚堆蒼雪風約池萍破緑雲<lb/>
安得闗西夫子至看花對酒細論文<lb/>
<pb n="KR4e0107_WYG_004-14b"/>
　　寄内叔金上舍<lb/>
牛眠岡上雨初收著却儒衣泮水遊頭上熖光高幾尺<lb/>
筆端文彩煥三秋登科肯落王曾後對策還輕賈誼流<lb/>
來嵗鄉闈文字録先煩歸鴈寄洪州<lb/>
　　巡部道上清就中一宿因登草亭次松雪翁韻二<lb/>
　　首<lb/>
仙子飛昇在此亭幾多仙跡寫丹青旌陽蛟斬非無術<lb/>
勾漏丹成信有靈引鳳尚傳吹紫竹籠鵝曾請寫黄庭<lb/>
<pb n="KR4e0107_WYG_004-15a"/>
至今談起成真訣龍化人來側耳聴<lb/>
龍虎山東一幔亭昔人曾此禮空青尋真不用窮三島<lb/>
演法頻煩拱百靈煉就丹砂出塵世已騎黄鶴上天庭<lb/>
我來假榻清無限萬壑松風枕上聴<lb/>
　　輓胡知縣以子貴封御史致政<lb/>
擢第推封荷寵榮宦途雖好倦逢迎歸來彭澤心方逸<lb/>
飛去旌陽骨已輕三徑菊荒誰送酒十洲雲杳自吹笙<lb/>
百年遺徳今何在試聴朝陽彩鳳鳴<lb/>
<pb n="KR4e0107_WYG_004-15b"/>
　　送同年盧黄門祥起復之京<lb/>
十年禁闥著賢聲三載終堂盡孝情黲服著來痕血淚<lb/>
畫船乘去掛風旌丈夫大志圖忠節聖主中興重老成<lb/>
莫嘆前程遭遇晚金甌已復子龔名<lb/>
　　倚韻奉答趙中書昂二首<lb/>
卓犖才華邁子雲紫薇花底散清芬一池墨水時相近<lb/>
滿案芭蕉日更勤金匱夜抽書總祕玉堂晝直漏稀聞<lb/>
宦情莫嘆遭逢晚聖主于今正右文<lb/>
<pb n="KR4e0107_WYG_004-16a"/>
松雪仙翁非世人玉為肌骨水為神揮毫毎見烟生紙<lb/>
題璧曾煩袖拂塵霄漢十年明聖寵風雲千載壯圖伸<lb/>
古來書法多名世獨數公權是諫臣<lb/>
　　夀漁樂先生七十一<hi>七月四日</hi>
繡紱蒼麟在練川狐南光彩照華顛天孫佳節遲三日<lb/>
萊子遐齡過一年江上昔曾徴釣叟山中今見有神仙<lb/>
錦袍慶罷長生㑹明月清風伴醉眠<lb/>
　　送陳汝善還姑蘇<lb/>
<pb n="KR4e0107_WYG_004-16b"/>
相門才子吳中彦袖挾天風遍九圍萬里好山吟不盡<lb/>
滿船明月載將歸陶潜徑裏香醪熟張翰江頭晚稻肥<lb/>
君去養親吾未得葑城空望白雲飛<lb/>
　　夀簡菴王黄門先生<lb/>
親荷推封職再遷皇都晝錦似神仙堂開王母蟠桃宴<lb/>
人慶堯夫得子年松柏從來遲澗畔芝蘭終見秀庭前<lb/>
昨宵遙望燕山拜一㸃狐南照九天<lb/>
　　贈何太守盛之高州<lb/>
<pb n="KR4e0107_WYG_004-17a"/>
面奉綸音下日邊高凉千里去承宣華風滿地回枯草<lb/>
霖雨隨車洗瘴烟泉落龍湫雙木屐香凝燕寢一蒲鞭<lb/>
古來黄霸功成後便有徴書到頴川<lb/>
　　輓浮梁戴布政母恭人<lb/>
懿德徽音世範模忽捐榮養入蓬壺八旬四嵗古稀有<lb/>
七子廿孫今更無返哺空聞啼宰木傷心不忍致生芻<lb/>
牛眠岡上埋朱翟一道龍光夜月孤<lb/>
　　送劉黄門華甫起復之京<lb/>
<pb n="KR4e0107_WYG_004-17b"/>
讀禮堂中驂服更龍泉江上畫船行封章曾效回天力<lb/>
簮筆難忘愛日誠水落三秋孤月送山横萬嵗五雲迎<lb/>
金甌已覆香名乆好獻經綸佐太平<lb/>
　　次韻酬鄉人王畏齋<lb/>
江上風高一鴈來文光燁燁照行臺龍珠自有千金價<lb/>
驥足終非百里才望重詩壇蘇内翰心涵秘學呂東萊<lb/>
相逢莫嘆知音少題壁曾煩袖拂埃<lb/>
　　西江第一樓詩<hi>有序</hi>
<pb n="KR4e0107_WYG_004-18a"/>
　予巡撫江西之明年值迎恩館燬于火禮須復建而<lb/>
　民力不堪筠陽有館有樓有堂新美宏壯迺民家以<lb/>
　過制而入於官有司葺以奉公而間曠者也遂謀撤<lb/>
　而成之再閱月而畢工藩臬諸君請記于少保大學<lb/>
　士陳先生題其樓曰西江第一之樓樓在滕王閣遺<lb/>
　址名之以斯取昌黎文公之意謂其瑰偉絕特甲於<lb/>
　列郡故也江山風景之勝古今人題咏多矣而登臨<lb/>
　之際獨不能無感焉閣之創自唐迄今數百年新之<lb/>
<pb n="KR4e0107_WYG_004-18b"/>
　者非一人然皆循舊名圖以為遊觀之具耳今斯樓<lb/>
　也迎拜絲綸于此飲餞制使于此而仰瞻神京俯覽<lb/>
　列郡憂國憂民之心寧不惕焉有感乎感其憂以擴<lb/>
　充其所當為此吾徒之職也因賦七言近體詩十章<lb/>
　美其盛且以自厲不耻續貂用書于此<lb/>
江上新成第一樓樓中勝槩冠南州圖分太極乾坤定<lb/>
水接扶桑日月浮歌舞蕭條千古嘆經綸虛薄半生憂<lb/>
登臨却益君親念欲報深恩未肯休<lb/>
<pb n="KR4e0107_WYG_004-19a"/>
江南佳麗滿樓臺一度登臨一快哉雲母屏開凉雨過<lb/>
水晶簾動暖風來絃歌廣被明時化文獻多生濟世才<lb/>
惟我致身霄漢上廌袍端不惹塵埃<lb/>
重屋臨江此日登風光滿眼感懐增好山一帶同今古<lb/>
勝地千年幾廢興已乏文章追吏部且無德化繼中丞<lb/>
憑高恨不生雙翼飛傍紅雲捧日昇<lb/>
山形西峙水流東高架危樓映碧空雙燕舞穿珠箔雨<lb/>
羣鷗飛散錦帆風朝廷有道三才順海宇無塵一望通<lb/>
<pb n="KR4e0107_WYG_004-19b"/>
莫倚清秋翫明月錯教人訝廣寒宫<lb/>
袖拂雲霞覽下方地靈人傑異他鄉劒江跡化龍光逈<lb/>
鐡柱功成蜃氣荒高節千年扶世教精忠萬古正天常<lb/>
樓中懐感休長嘆為我吹簫引鳳凰<lb/>
層簷矗矗枕滄波勢入空青欲盪摩賛化却堪旋斗柄<lb/>
洗兵還可挽銀河山形薄暮雙螺出野氣經春萬馬過<lb/>
王事闗心歸未得倚䦨東望白雲多<lb/>
傑構初成絕㸃氛佳名新扁重高文風窓月檻凌千尺<lb/>
<pb n="KR4e0107_WYG_004-20a"/>
水色山光占十分京口不須誇望海吳門何用數齊雲<lb/>
太平無事羣生樂得遂清遊感聖君<lb/>
縹緲江樓十二䦨常無溽暑有清寒閒來獨伴水雲坐<lb/>
長嘯一聲天地寛廬嶽烟開明返照宫亭風靜息狂瀾<lb/>
非才却繫蒼生望且莫留連盡日懽<lb/>
獨倚層樓翫物華十三侯郡信無加海天空闊吟懐壯<lb/>
吳楚微茫望眼賖下飲雙虹垂逺浦高飛百雉起平沙<lb/>
頻來莫道荒遊樂一㸃丹心在帝家<lb/>
<pb n="KR4e0107_WYG_004-20b"/>
飛樓雄冠大江西公暇娛情此一躋隨水落花紅滾滾<lb/>
連天芳草碧萋萋光生暘谷三山近氣散炎荒五嶺低<lb/>
興發詩成豪未盡更揮鐡柱倚雲題<lb/>
　　題徐高士祠詩<hi>有序</hi>
　豫章徐高士祠在東湖南洲之上廢置詳於傳志乆<lb/>
　矣景泰丙子四月之望予徃弔之拜瞻徘回因竊嘆<lb/>
　曰風節人之大閑也古今䝉耻茍進之徒固不足言<lb/>
　矣其有跡崖壑而志城闕者亦多假隱自名以詭禄<lb/>
<pb n="KR4e0107_WYG_004-21a"/>
　仕風節喪焉獨高士在當時見幾明決四察孝廉五<lb/>
　辟府宰三舉茂材皆辭疾不起而恭儉義讓所居化<lb/>
　服千載之下亦皆景仰企慕其廉貪敦薄之功誠所<lb/>
　謂無用以為用無為而無不為者也於名教中豈小<lb/>
　補哉遂令有司作清風亭於其祠前賦近體詩四章<lb/>
　發幽光以風世道云<lb/>
一束生芻弔古人荒凉陳迹竟誰倫南州堂上空懸榻<lb/>
北岳山中總濫巾傳列逸民風世教坊題高士式儒紳<lb/>
<pb n="KR4e0107_WYG_004-21b"/>
夜來間向東湖望幾許清光接富春<lb/>
青雲夢裏謝䕫臯懶受𤣥纁製錦袍貧賤不荒三逕業<lb/>
輕肥應薄五陵豪江湖寂寞流風逺光嶽晶熒間氣高<lb/>
過客紛紛弔遺跡誰輕名利等鴻毛<lb/>
市隱何曾去買山草堂元在水雲間絕憐巢父能相讓<lb/>
翻咲林宗不自閒泰華高名藏玉檢斗牛精氣接銀灣<lb/>
我來弔古裵回乆帶得清風滿袖還<lb/>
思賢亭上詠緇衣雲滿江天隱少微濟世有心非矯俗<lb/>
<pb n="KR4e0107_WYG_004-22a"/>
傷時無道却知幾碧潭長夜蒼龍卧丹穴何年彩鳳飛<lb/>
千古地靈人傑頌西山南浦也光輝<lb/>
　　次韻寄鄉人陸務軒<lb/>
不隨令尹賦歸來獨向煙波築釣臺喬木故家推世德<lb/>
明珠滄海嘆遺才鱸魚正美陪張翰綵服初成學老萊<lb/>
却愧宦途空竊禄未能甘雨洗黄埃<lb/>
　　次韻寄鄉人嚴友蘭<lb/>
不羨侯門勢絕倫草堂住近緑楊津氣充牛斗三千丈<lb/>
<pb n="KR4e0107_WYG_004-22b"/>
身卧煙霞五十春酒肆風流豪李白詩壇光價美蘇卿<lb/>
却慚淺薄渾無補空有丹心戀紫宸<lb/>
　　贈致政李少卿<lb/>
<hi>闕</hi>　才華李杜同人誇詩酒有遺風碧山修竹<hi>闕</hi>
東閣官梅興未窮花下徘徊邀皓月籬<hi>闕</hi>　　對隣翁<lb/>
相逢謾寫耆英㑹四海蒼王仰<hi>闕</hi>
　　輓豐城静菴楊先生<lb/>
栽成桃李滿門墻師道儒名繼紫陽黌舍總思瞻北斗<lb/>
<pb n="KR4e0107_WYG_004-23a"/>
絳帷獨夢講東堂劒江光燄愁將斂學海波瀾苦不揚<lb/>
愧我感恩空抆涙無縁負土服心喪<lb/>
　　挽樂僉憲父受封憲幕<hi>能書號草池</hi>
高潔無心釣萬鍾烟霞深處寄行蹤義方成效門初表<lb/>
家學能傳誥已封霜重墨池凋碧草雲昏筆塜翳蒼松<lb/>
穹碑樹德當周道多少行人為改容<lb/>
　　和酬楊司冦<lb/>
愁來無事忽登樓獨倚䦨干瞻帝州宫闕岧嶤王氣合<lb/>
<pb n="KR4e0107_WYG_004-23b"/>
海天空闊行雲收故人有道掌邦禁愧我無能空宦遊<lb/>
允矣大音振治世詞林孰敢鳴相酬<lb/>
　　贈陳僉憲濓進表之京<lb/>
南薰江上浪花飛使者揚帆向帝畿長劒倚雲横壯氣<lb/>
行囊載月露清輝封人仰聖䖍三祝遊子寧親喜一歸<lb/>
忠孝同心不同迹海天凝望欲霑衣<lb/>
　　送劉主事昌奉使還京便道歸故鄉<lb/>
高第雖登不燕安寫騷亭上日忘餐文章漸入歐蘇室<lb/>
<pb n="KR4e0107_WYG_004-24a"/>
風雅將登李杜壇廬嶽雲開瞻秀爽吳江月滿照清寒<lb/>
思家無計相從去東望空勞一永嘆<lb/>
　　四月望日駐節分宜晚眺有感<lb/>
山縣蕭條近水㘭民風淳朴靜呼詨荒村日落笛初歇<lb/>
古寺月來鍾亂敲聚草羣哇喧鼔吹棲林雙鵲競枝巢<lb/>
不堪便起懐歸念頓爾欲將名利抛<lb/>
　　慶陽司冦八月十六日得子<lb/>
中秋華月始流輝便毓明珠産繡帷共喜仁人還有後<lb/>
<pb n="KR4e0107_WYG_004-24b"/>
誰云天道竟無知聞啼已識真英物作頌慚非絕妙辭<lb/>
仙種從來好花發天香吹到鳳凰池<lb/>
　　慶張維學擢鄉郡隂陽正術<hi>儒醫惠菴子也</hi>
家世儒醫四海聞兼通造化獨超羣公心薦剡資賢守<lb/>
清職居鄉感聖君步出杏林觀地理坐依橘井玩天文<lb/>
惠菴慶澤傳來乆濟美行看振二勲<lb/>
　　慶陸務軒納穀冠帶<lb/>
凶年輸穀匪求恩為濟饑荒報至尊國典却須旌大義<lb/>
<pb n="KR4e0107_WYG_004-25a"/>
寵章自是及高門峩冠博帶鄉閭羨偉蹟豐功竹帛存<lb/>
從此光前還裕後清風千古動乾坤<lb/>
　　輓鄱陽王府丞父<lb/>
泗水行歌乆斷音傳經有子戴朝簮共誇身後推恩重<lb/>
應報生前積慶深就養不回千古夢流芳却慰九原心<lb/>
穹碑樹德當周道太史文章耀古今<lb/>
　　輓鄱陽王府丞母<lb/>
霜居教子已登庸節義何慚舉世宗大史傳書青汗簡<lb/>
<pb n="KR4e0107_WYG_004-25b"/>
君王誥鍚紫泥封無端婺女天邊墜有約良人地下逢<lb/>
昨向鳳岡岡上弔堂空惟有一孤松<lb/>
　　贈漁隱李先生<hi>戈陽少卿兄</hi>
白髮蒼顔享夀齡幅巾黎杖適吟情價高未起蒲輪聘<lb/>
望重頻魁月旦評西澗松筠同晚節北山猿鶴結深盟<lb/>
自慚薄宦渾無補何日相從共濯纓<lb/>
　　榮夀堂為崑山項御史璁題<lb/>
碧玉峯前榮夀堂高年慈母被恩光霞文帔映童顔潤<lb/>
<pb n="KR4e0107_WYG_004-26a"/>
珠翟冠籠鶴髪長天禄分來春釀酒錦衣歸去晝稱觴<lb/>
應知罔極真難報孝道相期更顯揚<lb/>
　　送崑山趙進士博還京<lb/>
畫舫南遊始盍簮錦衣東望又分襟一天風月供清操<lb/>
滿目江山伴醉吟歸路不辜題柱志到家應慰倚閭心<lb/>
吾鄉自古多豪傑接武相期振好音<lb/>
　　左都御史蕭公以詩見寄依韻奉酬二首<lb/>
清才落落世稱稀傳得聲華海内思平法獨持因愛物<lb/>
<pb n="KR4e0107_WYG_004-26b"/>
讜言頻進為憂時霜飛北闕趨朝早日昃中臺退食遲<lb/>
聞道天恩今益眷應知心與古人期<lb/>
西江江上鴈聲稀為感交情到處思滿路風塵行部日<lb/>
一天星月倚䦨時君恩欲拜歸心急王事圖成去計遲<lb/>
終擬秋高遂深願相從待漏話襟期<lb/>
　　送姚子大僉憲致仕回<hi>號愛葵甞為教官後為御史與余同道</hi>
早登丈席晚登臺流得芳聲遍九垓化雨春風胡瑗教<lb/>
秋霜烈日馬周才數莖白髪老將至三徑黄花歸去來<lb/>
<pb n="KR4e0107_WYG_004-27a"/>
却恐蒲輪還有召愛葵心志莫先灰<lb/>
　　輓永新左御史父<lb/>
奔走功名性不堪逺將蹤跡寄烟嵐詩朋纔散苦吟歇<lb/>
仙侶忽招清夢酣十載義方真有效一生徳望信無慚<lb/>
流芳最羨追封事遺向禾川作美談<lb/>
　　輓永新左御史母<lb/>
不飾金鈿與鳳釵自甘勤苦作生涯孟光配德年相若<lb/>
栁母收功願已諧禾水風飄花亂落楓塘烟鎻玉深埋<lb/>
<pb n="KR4e0107_WYG_004-27b"/>
徽名有贈加身後萬古千秋第一儕<lb/>
　　輓錢塘鄭僉都父師善翁<lb/>
白髪朱衣耀寵光化工獨報行非常善從伊水天民訓<lb/>
義本燕山竇氏方雲外忽傳黄鶴去江頭空見白鷗翔<lb/>
于今泉夜真含咲有子才高總憲綱<lb/>
　　忠武堂為蘇衛張指揮題<lb/>
留侯世業在平江忠武名堂世莫雙効力已膺三聖寵<lb/>
宣威曾受萬人降葵心向暖瞻天闕劒氣生寒鎮海邦<lb/>
<pb n="KR4e0107_WYG_004-28a"/>
我欲題詩揚盛烈却慚未有筆如杠<lb/>
　　環翠軒蘇衛張指揮别墅作軒環植萬栁故名<lb/>
最愛將軍别墅間一軒萬栁翠相環風翻宻葉驚春浪<lb/>
烟鎻重隂訝曉山賞節彎弓曾獨射贈人分袂亦同攀<lb/>
登高若見閑松竹還為移栽虎豹闗<lb/>
　　寄鎮守宣府李執中僉都<lb/>
彭城分手六年餘逺道何由問起居夜月空流千里夢<lb/>
秋鴻閒寄數行書安邊勲業今無忝盖世聲華古不如<lb/>
<pb n="KR4e0107_WYG_004-28b"/>
聖主憂民望康濟好宣仁化遍寰區<lb/>
　　送黄給事中暉使滿刺加國<lb/>
聖主當天恤逺人分封有詔選能臣錦衣榮動江南晝<lb/>
玉節光搖海外春定使百蠻皆感化從今重譯盡來賓<lb/>
古來豪傑多名世接武相期繼後塵<lb/>
　　送同年朱僉憲驥之廣西<lb/>
青年雅望冠中臺荷寵歸寧亦快哉親舍暫分遊子去<lb/>
蠻邦乆迓使君來林深丹桂行雙節野近蒼梧奠一杯<lb/>
<pb n="KR4e0107_WYG_004-29a"/>
道路逢人莫長嘆廟堂方揀棟梁才<lb/>
　　送同年楊主事益蘇松蹈勘旱災事竣還京意有<lb/>
　　所諷<lb/>
傳得綸音自帝都東南凋瘵頓然蘇憂勤已辯崔嶤樹<lb/>
忠節還陳鄭俠圖滿路懽聲喧鼓吹逼人清氣湛氷壺<lb/>
回轅莫向闗河滯延佇方期賛大謨<lb/>
　　題夀星慶琴川松溪陳宗盛迺尊竹軒翁<hi>夀六十一嵗十</hi>
　　<hi>月十五日初度之辰</hi>
<pb n="KR4e0107_WYG_004-29b"/>
小春望日啓華筵初度逢君夀福全花甲數周纔過一<lb/>
椿齡筭永定逾千雨滋軒竹枝方盛霜老溪松節愈堅<lb/>
昨夜行臺懸北望狐南星彩照琴川<lb/>
　<lb/>
　<lb/>
　<lb/>
　<lb/>
　襄毅文集巻四<lb/>
</p>
<p>
</p>
  </div>
</body>
</text>
</TEI>
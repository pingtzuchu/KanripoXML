<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>襄毅文集巻五</head> <lb/>
    <p>
<pb n="KR4e0107_WYG_005-1a"/>
欽定四庫全書<lb/>
　襄毅文集巻五<lb/>
　　　　　　　　　　　　　明　韓雍　撰<lb/>
　七言律詩<lb/>
　　辛卯午日小宴追憶先朝蘇頲人日應制韻録似<lb/>
　　遊擊從事諸君<lb/>
午節随鑾曽幾回六龍親御五華臺驚看羽騎緋衣度<lb/>
細覩天顔寶扇開朝退聲移蒼玉佩步歸心醉紫霞杯<lb/>
<pb n="KR4e0107_WYG_005-1b"/>
金輿一去無消息此日重逄百感來<lb/>
　　正月十九日寄弋陽李少卿三首<hi>時發安仁值風雨道宿</hi>
逺道輶車日日牽羡君蹤跡似神仙白雲萬頃陪深隠<lb/>
紅日三竿任晏眠繞座塤箎聲迭和滿堂繡綵業相傳<lb/>
菲才亦有山林志未報君恩空悵然<lb/>
功成不被利名牽人慕高風邁謫仙松逕晝開教鶴舞<lb/>
桑林春老看蠶眠一生勲業三朝錄千古文章四海傳<lb/>
愧我同心不同迹弋山東望思悠然<lb/>
<pb n="KR4e0107_WYG_005-2a"/>
情緒遊絲裊裊牽錯教人望似登仙闗山道逺何時歇<lb/>
風雨衾寒到處眠鄉夢却嫌雞喚醒客愁偏厭漏聲傳<lb/>
知君此夜渾無此高擁青綾足宴然<lb/>
　　贈李少卿兄漁隐先生二首<lb/>
高卧煙霞一布衣平生蹤跡似君稀邑門無事不曾到<lb/>
鄉社有情常醉歸荷斧斫來林笋嫩引泉灌得藥苗肥<lb/>
山中修養年年好焉得相從便息機<lb/>
松花為食草為衣養道延年過古稀留客必須春色去<lb/>
<pb n="KR4e0107_WYG_005-2b"/>
登山常伴月明歸偏憐野水羣鷗好不羨侯門駟馬肥<lb/>
更喜追陪有難弟晚年投老最知機<lb/>
　　同李少卿遊龜峯寺次其韻二首<hi>環寺有峯三十二</hi>
繫却蘭舟弋水濱亂雲堆裏訪山門年深古栢多仍在<lb/>
春後殘梅半不存燕尾溪流斜斷岸羊腸路繞曲通村<lb/>
徘徊更愛羣峯好一洗平生兩目昏<lb/>
洞天深處遠江濱路入烟霞是洞門環座好峯千状出<lb/>
滿潭清澑四時存曽磨厓石疑元結欲詠梅花愧後村<lb/>
<pb n="KR4e0107_WYG_005-3a"/>
搔首何堪自東望親闈乆矣曠晨昏<lb/>
　　送楊憲副宜之廣東<lb/>
持節南巡乆擅名拜官重去副羣情五羊城下新恩至<lb/>
駟馬車前故吏迎青草瘴消風漸轉黄梅雨歇日初明<lb/>
臺端見我同寅舊為道相思遠寄聲<lb/>
　　送松江黄郎中琮廣西審刑竣事還京<lb/>
持節平反遵聖謨遠人處處動懽呼波吞瘴海窮鱗起<lb/>
風轉炎荒腐草蘇歸路總誇空薏苡過鄉莫待飽蓴鱸<lb/>
<pb n="KR4e0107_WYG_005-3b"/>
好思南顧憂民切早獻當年鄭俠圖<lb/>
　　送王府丞弼起服之京<lb/>
壠樹啼殘謝豹聲麻衣人換錦衣行連天水上春㠶度<lb/>
捧日雲邉曉珮鳴京郡齊民懐父母廟廊虚位選公卿<lb/>
知君此去應遭遇好罄丹心佐太平<lb/>
　　西軒詩為泰和蕭孟廉題少師孟勤先生兄也<lb/>
築得高軒配頴濱軒中人物異常倫一生義氣甘韋布<lb/>
四海清風動縉紳柱倚殘陽吟到景簾鈎新月醉芳辰<lb/>
<pb n="KR4e0107_WYG_005-4a"/>
武山遙背還多趣太史文章已具陳<lb/>
　　題松泉圖壽大司冦楊公<lb/>
澗畔孤松澗下泉清流高節自年年飛空作雨流偏急<lb/>
向晩凌霜節愈堅一𣲖源源方赴海千尋鬱鬱定參天<lb/>
蒼生膏澤明堂棟都望君家祝壽筵<lb/>
　　題松鶴壽漁樂陳先生<lb/>
雞羣獨立昻藏鶴澗畔孤撑偃蹇松聲動九臯風露夜<lb/>
節凌三徑雪霜冬頂深丹後色應變脂化苓時陰更濃<lb/>
<pb n="KR4e0107_WYG_005-4b"/>
長嵗雲林有餘慶桑軒還進大夫封<lb/>
　　送陳御史述審刑事竣還京<lb/>
南浦樓前鼓角鳴朝天人着繡衣行晴波浩蕩魚龍舞<lb/>
遲日光華草木榮一載平反無愧色千年遺愛有賢聲<lb/>
同鄉未得同歸去目送征㠶過葑城<lb/>
　　裕軒為鄉人徐文輝題<lb/>
最愛高軒境界幽軒中人物異常流丰標秀倚靈岩曉<lb/>
雅量宏吞震澤秋萬頃烟霞吟不盡四時風月醉還留<lb/>
<pb n="KR4e0107_WYG_005-5a"/>
何當拂袖歸山去過此陪君日唱酬<lb/>
　　午日寄楊司冦詩<lb/>
　丙子端午積霖初收天宇明净予登聚奎樓觀東湖<lb/>
　競渡徘徊乆之取酒獨酌因憶景泰改元之嵗今大<lb/>
　司冦錢塘楊公巡撫兹地予叨御史按治辱公厚愛<lb/>
　是嵗午日嘗從公于此登眺公具尊俎酌予歡洽殊<lb/>
　甚而今六年矣奔走宦途待罪于兹求如公之可交可<lb/>
　敬可師法者更不能得遂作一詩寄予嚮仰之情公<lb/>
<pb n="KR4e0107_WYG_005-5b"/>
　必能酬我教我也辭意潦草皇皇恐恐<lb/>
陪觀競渡倚高樓冉冉流光又六秋為客到今空自感<lb/>
何人來此可同逰蒲觴滿引終難醉蕭鼔喧聞未破愁<lb/>
聊冩新詩寄知已江東雲樹重回頭<lb/>
　　寧波周御史父母雙輓<lb/>
士行無虧女徳充篤生佳器見登庸人誇偕老同觀化<lb/>
帝念齊賢並錫封七尺冡棺埋對玉一坏新土種雙松<lb/>
幽光更有銘文發長夜神逰總咲容<lb/>
<pb n="KR4e0107_WYG_005-6a"/>
　　宿東山寺和九川李少卿韻<lb/>
山可閑登水可臨禪家勝景動長吟水花初摘香移沼<lb/>
山木漸除風滿林海内有人愁盛暑雲中無路散清陰<lb/>
相逢最感頻相勉報國終期罄赤心<lb/>
　　景泰丙子六月十七日便道與大理少卿弋陽李<lb/>
　　公遊上清明日遊仙巖皆賦七言近體詩一章書<lb/>
　　之翛然亭<lb/>
九載名山五度過山容靄靄勢峩峩洞穿海外飛仙島<lb/>
<pb n="KR4e0107_WYG_005-6b"/>
水接天中織女河白鶴盤風秋氣近紫簫吹月夜凉多<lb/>
宦情也動幽棲念可奈深恩未報何<lb/>
扁舟覽勝故人同勝境分明似畫中隂洞滿厓無路到<lb/>
晴岩一竅與天通留傳賸見神仙跡開闢㝠思造化功<lb/>
我有鄉山歸未得不堪回首白雲東<lb/>
　　重逰臨川踈山寺次舊韻留題<hi>時秋近亢旱</hi>
一㸃丹心萬斛愁登山消遣記重逰滿懐氷雪空三伏<lb/>
屈指光陰近八秋海内未瞻雲氣合天中漸見火星流<lb/>
<pb n="KR4e0107_WYG_005-7a"/>
清風凉雨蘇炎旱我為蒼生叩蓐收<lb/>
　　送南城貢士左贊再赴春闈<lb/>
筆陣詞鋒六館推南宫兩戰未登魁何蕃再省名逾重<lb/>
維翰重升志不灰飛鷁秋分滕閣雨化龍春聽禹門雷<lb/>
太平橋上鄉人衆望爾高車駟馬回<lb/>
　　寄鄉友徐文輝<lb/>
家林幽僻遠塵闤世事浮沉總不闗下榻有時延上客<lb/>
東樓終日望西山醉鄉風月情偏好静裏乾坤意自閒<lb/>
<pb n="KR4e0107_WYG_005-7b"/>
獨我相思未相見海天雲樹鎻愁顔<lb/>
　　延常山楊醫師炙火詩以酬之<hi>其家有積慶堂</hi>
浙水西頭積慶堂堂中人物異尋常軒岐妙術傳三世<lb/>
泰華高名動四方丹火暖時薰艾劑橘泉清處淬針芒<lb/>
相逢莫厭頻頻療海内蒼生多病傷<lb/>
　　張式之僉都致政既歸四明以詩寄予依韻奉酬<lb/>
社稷功成歸鑑湖卧龍蹤跡孰能屠自憐投老入佳境<lb/>
應咲時人行畏途鳴世有聲驚墨客平蠻無愧憶征夫<lb/>
<pb n="KR4e0107_WYG_005-8a"/>
煩君謾赴耆英㑹恐有徵書出帝都<lb/>
　　輓寜波王司空母張夫人<lb/>
高壽榮恩享北堂平生德善總非常花封遺愛思賢助<lb/>
栢府傳聲頌義方瑶水夜深仙樂動家園春静板輿荒<lb/>
牛眠岡上新埋玉多少行人起贊揚<lb/>
　　寄嘉興延太守同年<lb/>
共羨嘉興太守賢清風善政路人傳連城白璧無瑕玷<lb/>
合郡蒼生解倒懸西浙分襟驚數載南州回首憶同年<lb/>
<pb n="KR4e0107_WYG_005-8b"/>
煩君此去尤珍重莫讓龔黄美自專<lb/>
　　題湖口上鍾嵒寺<lb/>
上方風景最清幽駐却雙旌試一遊絶壁有嵒皆起閣<lb/>
歸僧無路只乘舟天垂廬嶽擎孤柱湖落湘江界合流<lb/>
翹首不堪東北望思鄉又感廟堂憂<lb/>
　　送李咸章賢良奉使還京<lb/>
相門有客清如玉聖世徵賢喜得人嶺海一麾宣寵命<lb/>
鄉園五彩慰慈親星河夜静仙槎穏江月秋高素練新<lb/>
<pb n="KR4e0107_WYG_005-9a"/>
去去青春莫虚負丈夫功業在經綸<lb/>
白雲飛送上青雲仙子才華信不羣雙璧已生烟自潤<lb/>
九苞初振錦成文從來豪傑多名世此去勳勞在致君<lb/>
廊廟憂民如見問博施無計愧忠勤<lb/>
　　同弋陽李少卿宿蓮塘寺次古詩韻<lb/>
小小禅房似畫船連床風雨擁寒氊㡬年受任慚無補<lb/>
千里論交幸有縁松逕雲深迷晩鶴槐庭霜重㫁秋蝉<lb/>
留題最羡文章伯嬴得芳名後世傳<lb/>
<pb n="KR4e0107_WYG_005-9b"/>
山寺岧嶤倚碧峯偶來假榻快心胷行營漏起三吹角<lb/>
古殿香然一扣鍾故舊情深懽㑹合聖明恩重幸遭逄<lb/>
素餐却念農家苦烟火東林尚夕舂<lb/>
　　壽詹事府唐録事先生<lb/>
經緯文章海内傳才名不數兩疏賢青宫初喜承三接<lb/>
紫誥行看拜九遷墨色帳前羅士子蟠桃花㡳醉神仙<lb/>
佳辰不預長生㑹山斗遙瞻祝壽筵<lb/>
　　送僉都御史余公奉使還京<lb/>
<pb n="KR4e0107_WYG_005-10a"/>
乆司風紀位都堂近拜天恩使故鄉玉斧飛霜無玷缺<lb/>
錦衣行晝有輝光思家夢叶纔温席戀闕情懸又促裝<lb/>
奈我同心不同迹五雲翹首思茫茫<lb/>
夜雨西忩始盍簪春風南浦又分襟論交乆契芝蘭味<lb/>
圖報相期鐵石心桃浪一江行色壮錦雲千里故情深<lb/>
君才自是人中傑入相行看拜玉音<lb/>
水滿春江燕子飛喧天鼓吹送君歸許身報國今誰並<lb/>
持節還鄉古亦稀龍虎風雲欣際㑹山光草木賸光輝<lb/>
<pb n="KR4e0107_WYG_005-10b"/>
相思後夜瞻霄漢執法星芒耀太微<lb/>
酒罷西江第一樓還朝人物異常流作官最重鄉邦羨<lb/>
奉使能分社稷憂此去横班須獨對遙知前席定三畱<lb/>
好将民隠條陳盡為報皇情寵眷優<lb/>
　　壽徐裕軒詩<hi>正月三日</hi>
玉雪風姿照美髯太平初度樂無邉天開令節纔三日<lb/>
人祝遐齡又一年自古中原有麟鳳于今平地見神仙<lb/>
知君已得長生術歲歲歌詩慶壽筵<lb/>
<pb n="KR4e0107_WYG_005-11a"/>
　　送胡共之叅政赴廣東<hi>時予趨召回京會別于富春</hi>
江頭樽酒話襟期君欲南征我北馳十載交逰恒間闊<lb/>
一時相見又分離海天緑樹春雲望臺閣清燈夜雨思<lb/>
此後重逄問何日鵾鵬應不久藩籬<lb/>
　　清明謁三陵道宿僧寺次姚亞卿韻二首<lb/>
東行聨轡扣禅闗樓閣孤撑返照間撫景漸看三月近<lb/>
尋芳聊趂一時閒風翻凍栁鸎聲怯雲薄空山雨意慳<lb/>
何事匆匆不遑樂九重咫尺是天顔<lb/>
<pb n="KR4e0107_WYG_005-11b"/>
多年荒寺枕山肩人厭蕭條我獨憐市語不喧春鳥哢<lb/>
梵音初動晩香然數杯濁酒催詩飲一榻清風伴月眠<lb/>
翹首不堪心事切紅雲高處白雲邉<lb/>
　　挽劉司冦廣衡<lb/>
高步雲霄近上台司刑司憲展多才調元未副蒼生望<lb/>
觀化何堪白髪催雙履無聲趨曉禁五花有蹟在秋臺<lb/>
東風執紼都門道目斷天南不盡哀<lb/>
　　贈璇上人南歸<lb/>
<pb n="KR4e0107_WYG_005-12a"/>
脫却塵凡守寂寥逺公門下特高標錫飛已占呉山勝<lb/>
杯度何妨楚水遙南壟蘋蘩春自薦北堂甘㫖晝親調<lb/>
憐君獨遂還鄉願夢繞江天恨未消<lb/>
　　送葉僉都與中巡撫兩廣<lb/>
東山强起副皇情榮拜都堂暫遠行重寄一麾兼兩鎮<lb/>
先聲萬里慰羣生風恬滄海鯨波浄雨洗黄塵鳥道清<lb/>
自古安邉重韓范終歸黄閣佐承平<lb/>
　　挽劉詹事宗器<lb/>
<pb n="KR4e0107_WYG_005-12b"/>
詞林璧水久蜚英晩輔春宫重老成操履一生行古道<lb/>
文章千載占時名調元未見登黄閣觀化俄聞上玉京<lb/>
惆悵東風招不起懶揮鐵筆冩郷評<lb/>
　　松軒為陳詹事安簡乃弟題<lb/>
雙樹亭亭蔭蓽門隠君難與世人論七松處士遺風在<lb/>
五栁先生舊業存洗耳静聞清籟響科頭坐愛碧雲屯<lb/>
休徵已叶難兄夢位接三台拜寵恩<lb/>
　　送張進士養病回蘇州<lb/>
<pb n="KR4e0107_WYG_005-13a"/>
瓊林深處正翺翔忽拜殊恩望故鄉桃葉波平歸棹穏<lb/>
栁花風細賜衣香參苓調養回元氣甘㫖懽娯慰斷腸<lb/>
獨我分携重惆悵海天翹首白雲飛<lb/>
　　高郵呉司訓陞原武教諭鄉人也詩以送之<hi>原武枕黄河</hi>
手栽桃李滿㿻城獻績金門荷寵榮百里儒官司教化<lb/>
一方人物頼陶成研硃㸃易芹香暖捲幔觀瀾雨氣清<lb/>
此去休言官獨冷顯揚還儗振家聲<lb/>
　　輓僉都御史左周器<lb/>
<pb n="KR4e0107_WYG_005-13b"/>
為民為國一生心晩進中臺感激深明主有恩方倚重<lb/>
憐君無命忽銷沉斗山光價流中外墓道銘章耀古今<lb/>
我有深情招不起禾川南望引長吟<lb/>
　　輓國子鄒檢討<hi>太僕丞允隆之父</hi>
栽成桃李滿皇都懶逐風塵走宦途林下一人方入㑹<lb/>
山中九老不成圖鳥呼筆塚雲烟起<hi>闕</hi>　詩壇草木枯<lb/>
欲問流芳在何處高岡真有鳳凰雛<lb/>
　　慶左進士贊擢稽勳主事<lb/>
<pb n="KR4e0107_WYG_005-14a"/>
羲獻書名屈宋文春雷聲裏上青雲天官分職非常選<lb/>
聖主掄才喜出羣鳴珮曉聽雙闕漏揮毫時叙百僚勳<lb/>
煩君莫負平生志畱取芳名後世聞<lb/>
　　寄鄉友沈文用<lb/>
沈家林館最清幽曽伴相知載酒逰宦跡北馳纔隔嵗<lb/>
鄉心南望㡬經秋芳春桃李開花未深夜壺觴醉客不<lb/>
羈絆無能尋舊約題詩聊為主人酬<lb/>
　　寄鄉友陳宗盛<lb/>
<pb n="KR4e0107_WYG_005-14b"/>
客况鄉情正不禁遠勞一价送佳音開緘快覩龍蛇字<lb/>
念舊深知鐡石心萬里海天春𣺌𣺌半忩風雨夜沉沉<lb/>
相思苦被浮名絆尊酒何時更盍簪<lb/>
　　奉送尊師唐先生判金華<lb/>
驛亭清酒汎黄花舊館諸生滿路遮親炙久期聨玉笋<lb/>
分違遙送判金華從來儒術堪經世此去鄉心莫戀家<lb/>
早使提封遂康濟趨朝終儗拜黄麻<lb/>
　　輓徐給事中父太學生<hi>治易</hi>
<pb n="KR4e0107_WYG_005-15a"/>
花落梅忩香不聞中年觀化出塵氛眉山蘇老能傳業<lb/>
太學何蕃未䇿勛玉洞露寒閒㸃易瓊樓月滿静修文<lb/>
流芳却有推封詔夜夜龍光照古墳<lb/>
　　慶陳梅軒封御史<lb/>
鸞書飛舞下天閽光射東呉孝義門七品一官封子職<lb/>
十年兩世拜皇恩湖山草木增新彩鄉里衣冠慶逹尊<lb/>
我有深情不能預海天空望白雲屯<lb/>
　　具慶堂為程員外宗題<lb/>
<pb n="KR4e0107_WYG_005-15b"/>
秋臺績奏稱才良寵命新頒具慶堂數朶彩雲將雨露<lb/>
兩簮蒼雪耐風霜光摇金翠瞻天近景駐桑榆愛日長<lb/>
移孝為忠丈夫事好攄忠藎答君臣<lb/>
　　寄題何揮使西軒<lb/>
最愛西軒稱此心分明城市有山林石潭倒浸芙蓉朶<lb/>
竹逕斜穿玳瑁簮塵印荒苔人跡少歌傳叢樹鳥聲深<lb/>
宦逰未得陪佳賞翹首江天想像吟<lb/>
　　重慶堂為御史鄭時題時伯父為秋官亞卿父與<lb/>
<pb n="KR4e0107_WYG_005-16a"/>
　　大父皆受封<lb/>
世父登朝猶子繼推封共喜拜恩頻㡬函誥勑來雙鳳<lb/>
三代簮纓見四人橋梓清陰高覆下芝蘭香氣舊和新<lb/>
光榮今古誰能及圖報應須作藎臣<lb/>
　　壽黄亞卿母八十初度值清明<lb/>
八旬初度逢佳節有子登朝喜氣偏九鼎味烹新賜火<lb/>
一爐香裊舊藏烟門迎化日恩光近身帯晴霞命服鮮<lb/>
從此遐齡應不老願陪冠蓋慶年年<lb/>
<pb n="KR4e0107_WYG_005-16b"/>
　　賀黄侍郎<lb/>
　人子有親白首康寧者固難有而拜封命就禄養者<lb/>
　尤難至於華誕聿臨公卿縉紳詩歌相慶再拜舉觴<lb/>
　上壽於其前則天下古今之極難也秋官亞卿黄廷<lb/>
　臣之母太淑人壽届八旬初度之辰華筵盛設冡宰<lb/>
　王公閣老吕學士輩多為詩若文以慶且拜而壽之<lb/>
　榮動朝野廷臣可謂孝也已其樂何如哉用賦五十<lb/>
　六字以寫忻羡之忱兼識私感<lb/>
<pb n="KR4e0107_WYG_005-17a"/>
高年就養值生辰千載光榮萃一門滿座公卿齊再拜<lb/>
獨披冠服受雙尊也知祖考平生德真是君王曠世恩<lb/>
愧我有親如不得醉歸惆悵㡬銷魂<lb/>
　　送周亞卿乃子經赴試山西<lb/>
過庭争羡白眉良暫假晨昏歸故郷天上祥麟元有種<lb/>
月中仙桂豈無香闗山夜静書聲遠塲屋秋高筆陣忙<lb/>
去去初心莫荒怠早期步武謁明光<lb/>
　　輓鄭侍郎父九十物故<hi>孫時為御史</hi>
<pb n="KR4e0107_WYG_005-17b"/>
子榮孫顯拜恩殊耄耋年來萬事虚衛國空傅武公頌<lb/>
濟南間却伏生書寶函光鎻雙龍誥深院塵封駟馬車<lb/>
太史文章發濳德美談千載播鄉閭<lb/>
　　海寧伯受誥劵程僉都賀之以詩予亦次韻以賀<lb/>
鐡劵金書賜重臣勳勞名世有誰倫寶刀曾斬南溟蜃<lb/>
鐡騎常清北塞塵帯礪河山盟誓重丹青臺閣像圖新<lb/>
威名從此傳邊朔應羡中朝有鳳麟<lb/>
　　輓戴處士<hi>善丹青</hi>
<pb n="KR4e0107_WYG_005-18a"/>
早携書劎住皇都絶筆丹青近世無春苑池邉曾待詔<lb/>
輞川莊上自成圖半忩歸夢隨春斷八極逰魂入夜孤<lb/>
多少新詩述濳德應憐振後有雙雛<lb/>
　　謝夏季爵惠大摺扇<lb/>
三伏炎蒸似甑炊故人巨箑喜相遺垂天雲翅鵬初下<lb/>
午夜潮聲月半虧諸葛謾勞麾白羽謝安何用取蒲葵<lb/>
仁風日日宣揚處欲謝慚無絶妙辭<lb/>
　　輓禮部尚書掌太常事蔣公<lb/>
<pb n="KR4e0107_WYG_005-18b"/>
出俗離塵荷簡知歴登清選事神祇衣冠八座聯宗伯<lb/>
禮樂三班屬后䕫仙蛻已輕蟬脫盡洞簫初逺鶴歸遲<lb/>
剡川一曲遺聲在不似人間薤露悲<lb/>
　　次韻書感酬夏季爵大理<lb/>
素飡空費館人炊報國無能效拾遺黑髪任從愁裏變<lb/>
丹心忍向闇中虧十年宦海驚風浪千里呉淞憶露葵<lb/>
悵望雲山歸未得且将幽興寄新辭<lb/>
　　送太常陳少卿致政還錢塘<lb/>
<pb n="KR4e0107_WYG_005-19a"/>
宦成有子繼書香恩許辭榮赴草堂直道一生無愧怍<lb/>
斯文千載有輝光秋江白鳥迎書舫晩徑黄花伴酒觴<lb/>
招起坡仙與逋老醉吟風月共徜徉<lb/>
　　錫老堂為陳太常題<lb/>
草堂舊築傍呉山恩許仙翁此燕安白髪光陰閒裏度<lb/>
紅塵蹤跡静中看賜金散出供春醸世禄分來薦曉飡<lb/>
一枕南忩高卧穏可應飛夢到金鑾<lb/>
　　送陸司冦乃兄還四明<lb/>
<pb n="KR4e0107_WYG_005-19b"/>
平生不識利名途手足情牽到帝都棠棣有詩方燕樂<lb/>
菊花無主恐荒蕪霜催斷鴈離秦塞潮引歸鷗入鑑湖<lb/>
可奈季方畱不住秋臺目送海雲孤<lb/>
　　輓嘉定陳參政父<lb/>
衍慶親承聖主恩紫薇仙館度朝昏榮身自寤盧生夢<lb/>
觀化誰招邵子魂千載風流雲水逝一生心事菊松存<lb/>
穹窿山下虹光起應有崇碑表逹尊<lb/>
　　送王黄門汝霖使占城<lb/>
<pb n="KR4e0107_WYG_005-20a"/>
綸音靣奉出肜闈封建蠻邦賸有輝文采驚人丹鳳下<lb/>
詞章華國慶雲飛風恬海道春㠶度花滿鄉山晝錦歸<lb/>
宣布皇威光寵命趍朝真儗賜牙緋<lb/>
　　二月二十九日䝉恩賜椰子三枚賦此志感<lb/>
海邦佳品貢來新中使傳宣使近臣金母仙𤓰差可儗<lb/>
楚江萍實豈堪倫剖開玉椀光偏潤㵼出瓊漿味獨真<lb/>
千載深恩無可報拜瞻嵩嶽頌嚴宸<lb/>
　　輓薛司㓂<lb/>
<pb n="KR4e0107_WYG_005-20b"/>
歴轉華階三十春可堪倐忽謝昌辰兩京無復司邦禁<lb/>
四海空期秉國鈞彞鼎勳名成徃事斗山光采憶斯人<lb/>
同朝未致生芻奠滿眼西風倍愴神<lb/>
　　庚辰十一月五日喜雪有作錄呈同寅林公<lb/>
凍雲初合曉隂隂和氣融成瑞雪深寒壓宫墻分玉壘<lb/>
輕霑臺樹作瓊林爕調豈但元臣力感召真由聖主心<lb/>
預喜明年兆豐稔有渰三誦引清吟<lb/>
　　輓崔亞卿父<lb/>
<pb n="KR4e0107_WYG_005-21a"/>
孝亷為行義為方衍慶生賢入廟廊天上錫封恩愈厚<lb/>
𤣥中觀化夢何長武陵溪杳迷塵世少室山空閉草堂<lb/>
數尺高墳三酹酒千年寵渥有餘光<lb/>
　　送常熟章主事律歸省<hi>前監察御史孟端之子</hi>
一門榮顯世稱良拜寵寧親更有光海上卧龍猶未起<lb/>
天邉鳴鳳忽來翔花迎宫錦秋容好人醉黄封暮景長<lb/>
我亦懐歸歸莫遂不堪回首白雲郷<lb/>
　天順癸未夏大司空南宫白公省堂之後以盆池植<lb/>
<pb n="KR4e0107_WYG_005-21b"/>
　蓮數本六月中旬有花亭亭出水間世傳植蓮須穀<lb/>
　雨前過此而植則無花惟此蓮五月纔植今已相次<lb/>
　盛發而初發一朶尤高潔可愛異于常品他公館寓<lb/>
　第雖先穀雨而植者猶未有花是誠司空公之賢超<lb/>
　越羣輩故造物者先時發此以彰美之况公以忠清<lb/>
　剛正簡在聖衷年逾强仕已峻擢柄用若此異時進<lb/>
　台衡掌鈞軸展大謀猷建大勲業以儷美古之大賢<lb/>
　君子不卜可知是又必宰造化者預以此而示兆也<lb/>
<pb n="KR4e0107_WYG_005-22a"/>
　公乘暇具酒肴延太子少保大司馬馬公亞卿薛公<lb/>
　王公霍公同賞雍沗年末亦獲濫預用賦七言近體<lb/>
　詩二章紀一時之盛且留為他日之美談<lb/>
中臺臺下石池蓮偏得純陽氣脉先開出好花香十里<lb/>
留為清賞集羣賢風摇翠蓋斜擎露水護紅幢細引泉<lb/>
賓主相忘看不厭酬杯猶儗碧筩傳<lb/>
把酒臨池共賞蓮主賓盡美更誰先東朝少保人中傑<lb/>
南省司空天下賢十丈漫勞誇玉井雙頭不用數天泉<lb/>
<pb n="KR4e0107_WYG_005-22b"/>
何如此㑹真難得應與濂溪蹟並傳<lb/>
　　輓内閣吕逢原學士<lb/>
賛化調元未盡才哭親聲裏動悲哀九重深悼宣公逝<lb/>
四海空期聖相來華國有文藏玉署捧天無夢起芸臺<lb/>
不堪淚眼頻南望㡬見紅雲揜上台<lb/>
　　輓大理王卿仲宏<lb/>
風節如君世所難功名未竟忽凋殘徒聞清議推楊震<lb/>
不遂蒼生望謝安棘署鳥呼人已逺玉壺氷盡月空寒<lb/>
<pb n="KR4e0107_WYG_005-23a"/>
憐才獨我相知久一覩遺容淚一弹<lb/>
　　隆恩堂為魏中書題<lb/>
衍慶垂休荷寵褒孝思端可答劬勞旋除宿草焚黄紙<lb/>
重寫遺容換錦袍帝徳有光天地大賢名無玷日星高<lb/>
華堂從此郷人羡應覩朝陽彩鳳毛<lb/>
　　送王評事還郷展墓廼翁尚書公先以王事殁於<lb/>
　　邉<lb/>
久承勳䕃列清班終慕情深詔許還寒鴈伴人投故國<lb/>
<pb n="KR4e0107_WYG_005-23b"/>
西風吹淚落空山椒漿難起忠臣夢霜露應彫孝子顏<lb/>
得遂哀衷謝明主早來圖報濟時艱<lb/>
　　輓劉宗文<lb/>
處士星沉山月高江湖處處哭詩豪義聲曾濟鄉人患<lb/>
命服親承聖主褒晩翠亭荒松自偃漕溪原冷鳥空號<lb/>
斯文從此成長恨懶對西風讀楚騷<lb/>
　　壽榮詩沈希仁為徐觀求<lb/>
並享遐齡並受封佳辰常集壽筵中共誇秀氣鍾賢子<lb/>
<pb n="KR4e0107_WYG_005-24a"/>
齊着緋袍作醉翁蔗境光陰應自喜華亭風月許誰同<lb/>
千年盛事君恩重好語諸郎早效忠<lb/>
　　謝劉廷振員外刻圖書<lb/>
誰鎸𤣥璧巧成章工部才優筆力蒼鼎足釵頭無玷缺<lb/>
垂金屈玉有輝光應時文字憑私記遺後詩書頼永藏<lb/>
感荷高情未能報且煩毛頴一揄揚<lb/>
同着宫袍謁建章憐君久滯鬢毛蒼鳳巢阿閣終呈瑞<lb/>
玉藴崑山已露光當道豈能私用舍老天先自定行藏<lb/>
<pb n="KR4e0107_WYG_005-24b"/>
聖明早晩求恬退高步巖扉重顯揚<lb/>
　　送劉節落第還吉水狀元文介公之子<lb/>
一經已喜㨗京闈暫屈南宫志未灰不學孟郊空墮淚<lb/>
應知蘇軾甚憐才朝廷正爾崇科目家世從來作大魁<lb/>
好向芸忩加百倍他年洗耳聽春雷<lb/>
　　天順庚辰十一月十八日承巡撫大同宣府之命<lb/>
　　閠月七日陛辭䝉恩賜勑賜酒飯既退朝䝉召至<lb/>
　　文華殿天顏咫尺褒諭再四復䝉賜諭中官賜酒<lb/>
<pb n="KR4e0107_WYG_005-25a"/>
　　飯賜寶鈔三千貫皆前此所無歸而戒行賦此書<lb/>
　　感且以言志<lb/>
淺薄深慚禄久叨忽承嘉命敢辭勞璽書付託兼强鎮<lb/>
天語丁寧特寵褒宴賞頻煩真異數風雲慶㑹幸相遭<lb/>
感恩欲問何由報誓使豺狼逺遁迯<lb/>
　　是日啓行六卿臺長諸公祖餞德勝門外既晩宿<lb/>
　　彌陀寺明旦别去酬寺主衍公一律<lb/>
塞外一麾兼兩鎮撫巡叨拜聖恩優同朝諸老聯鑣送<lb/>
<pb n="KR4e0107_WYG_005-25b"/>
古寺高僧掃榻留剪燭夜談郷思好膏車明發宦情憂<lb/>
來年奏捷應歸覲還儗停驂此地遊<lb/>
　<lb/>
　<lb/>
　<lb/>
　<lb/>
　<lb/>
　㐮毅文集巻五<lb/>
</p>
<p>
</p>
  </div>
</body>
</text>
</TEI>
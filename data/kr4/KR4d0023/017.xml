<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻十七</head>
    <p>
<pb n="KR4d0023_WYG_017-1a"/>
欽定四庫全書<lb/>
　武溪集巻十七　　　　　　宋　余靖　撰<lb/>
　　啓<lb/>
　　　謝帖職啓<lb/>
右某啓伏奉勑命䝉恩充前件職者天奨曲成寵典過<lb/>
厚内省鄙薄榮懼交至伏念某本惟庸淺生在遐陬弱<lb/>
嵗就學則經無師範長年力行而才非老成常搆霿而<lb/>
自知加鑚勵而忘倦且以有道之士樵夫笑其詼諧安<lb/>
<pb n="KR4d0023_WYG_017-1b"/>
平之時君子耻乎貧賤期慷慨以有立乃徒歩而西遊<lb/>
屬皇徳休明崇尚儒術廣求俊秀延及幽陋謹鄉遂之<lb/>
舉旅登仕途擇羣萃之材首膺嘉命越在官次固亡治<lb/>
聲徒稽吏資屢進榮秩間者以遷固舊學貫穿博乎羣<lb/>
書范謝所錄撰述推其良史向在先代摹於上庠雖千<lb/>
金置市淮南莫之能改而五經在黌盧生得以裁定咨<lb/>
於前訓釋以所聞歸赴未央之朝雜上公車之奏敢期<lb/>
震矚擇用狂言不遺一介之善以廣同文之化石渠平<lb/>
<pb n="KR4d0023_WYG_017-2a"/>
議摠以鉅儒中秘舊藏採其通說再易嵗月僅終緝綴<lb/>
紕繆畢去固周於叅檢蠧文未辨猶示於傳疑重紆綈<lb/>
几之觀頗愧雲臺之議豈謂薦言屢上睿澤猥加錄其<lb/>
㣲勤升之華貫伏惟昭文僕射相公秉惠和之德輔欽<lb/>
明之君宣百王未舉之政扶萬世不傾之業裁成庶務<lb/>
明昭百辟薪槱克充於用白黒不逃其形而况承明之<lb/>
庭漢儒列於侍從東壁之府唐制專乎刋修所宜推澤<lb/>
俊髦收集英乂博求濟理之具以永無窮之聞必若望<lb/>
<pb n="KR4d0023_WYG_017-2b"/>
實外著噐識兼逺屬詞典贍知禮樂而能述立行端方<lb/>
敦名教而為樂苟中兹選則惟其人夫何鯫生玷是榮<lb/>
命儻以稽合同異糾正舛忤此而可褒謂之必稱則蔡<lb/>
邕璧池之本鐫刻以為勞鄭黙蘭臺之經嘉歎而尤著<lb/>
未聞前世推以厚恩揆兹非次之榮逈出常均之外葢<lb/>
由熈寧在運明哲主謀譬陽春之和土靡墝埆大明之<lb/>
照物無幽隠用致鑛頑亦被光渥敢不勤服素履祗率<lb/>
攸聞黄巻之中稍研治體一官之守無隳國經庶答已<lb/>
<pb n="KR4d0023_WYG_017-3a"/>
知以逃羣謗某無任<lb/>
　　　謝知英州狀<lb/>
右某伏奉聖恩授前件差遣者祗荷寵光不任感懼伏<lb/>
念某才非出類智不適時始懐鈆而備官遽越俎而䝉<lb/>
罪三遷嵗歴再食門征既無狀以昭明固甘心於棄逐<lb/>
豈謂自天灑澤觧網均㤙眷言喬木之隣邦付以小侯<lb/>
之全壌光生里閈便為竹馬之期榮被親闈仍遂蘭陔<lb/>
之便此葢某官素垂抆拭力掩瑕疵致此顓愚復沾甄<lb/>
<pb n="KR4d0023_WYG_017-3b"/>
錄敢不勵精士檢祗率郡條上答天慈旁酬恩造<lb/>
　　　謝知制誥啓<lb/>
伏䝉恩制授依前官知制誥知諫院者天奨發中星垣<lb/>
要切祗膺寵命以榮為憂竊以國家設正諫之官上叅<lb/>
國論開内史之府述宣王言所以烝進英髦充備扃闥<lb/>
乃能規益謀慮申布詞令皷動萬物涣汗四方故非輕<lb/>
才所可兼任如某者稟生竒隻賦性蔽䝉乏通識以濟<lb/>
時無獨行而髙俗早違農畔逺託師模才不稱於里閭<lb/>
<pb n="KR4d0023_WYG_017-4a"/>
譽不宣於庠塾伏自皇明繼照側陋旁求一與計偕即<lb/>
迂官簿甘心州縣之役絶望英俊之游尋以庚午詔書<lb/>
恢復科試網羅數路寤寐衆才名在選曹特殊制目天<lb/>
人三道之要每得敷陳甲乙千題之問僅能酧對進丞<lb/>
匠署出綰縣章學政未工幸逃官謗甞刋史簡之誤入<lb/>
聫書殿之華一忤貴權遽逢譴逐雖聖恩寛惻追還近<lb/>
甸而私庭奉養乞涖逺蕃初諧守土之榮巳報終堂之<lb/>
痛七更嵗律再見闕庭垂紳抱槧克還舊物文昌典祠<lb/>
<pb n="KR4d0023_WYG_017-4b"/>
之重奉常賛禮之勤在于攸司罔敢尸曠屬台臣退老<lb/>
聖政惟新總攬權綱思廣言路豈期疎闇亦䝉延奬進<lb/>
無當世骨骾之論下愧蒭蕘退闕侍親晨夕之養外慙<lb/>
烏鳥誠雖許國義切所天累上封章願假麾守宸慈下<lb/>
照恩賚曲霑俾迎親輿就居京轂徒増忝冐無補休明<lb/>
未伸執簡之勞遽進代言之秩天居近宻法太紫之崇<lb/>
國命宣行當出納之重寧容底滯玷此選掄此葢相公<lb/>
樂育敦懐緝熈成績權衡不撓陶冶無私先為萬乗之<lb/>
<pb n="KR4d0023_WYG_017-5a"/>
容不棄一材之用謹當砥勵名節祗率忠規貴賤不易<lb/>
其心險易不更其守勵謇諤之節啓寤天聰演深厚之<lb/>
辭少禆政體過此以徃未知所裁<lb/>
　　　謝知制誥啓<hi>謝外任并両制</hi>
䝉恩授前件官并差遣者伏念某禀生竒隻賦性蔽䝉<lb/>
乏通識以濟時無獨行而髙俗甞刋史簡之誤入聫書<lb/>
殿之華一忤貴權遽逢譴逐七更嵗律再見闕庭趨茅<lb/>
蕝之通班帖芸籖之舊職引裾伏諫無蹇正之風簪筆<lb/>
<pb n="KR4d0023_WYG_017-5b"/>
記言寡良直之譽遽䝉天奨進補掖垣累辭避而莫從<lb/>
顧忝竊而尤甚此葢某官因雲洒潤伐木求聲素敦推<lb/>
致之誠用集亨嘉之㑹惟上圖於報效庶無負於朋游<lb/>
過此以還罔知所措<lb/>
　　　謝知吉州啟<lb/>
右某啟伏奉勑命差知吉州軍州事已於八月四日到<lb/>
州赴上訖伏念某起自寒官本無逺圖偶逢聖明遂玷<lb/>
清近論人君之得失正史氏之褒貶典西掖之綸綍領<lb/>
<pb n="KR4d0023_WYG_017-6a"/>
中臺之衡鑒寵任皆過毫髪無禆伏况行人之官列辟<lb/>
所選衘君命以申信歌皇華而戒途四方式瞻專對為<lb/>
重且以朝廷之大髦彦比肩至如識周古今言竆治亂<lb/>
藴厚重之噐抱通博之才可以出鋒頴於囊中暢威聲<lb/>
於方外者濟濟盈廷不可勝數而偎辱僉議獨當重委<lb/>
不能死請以堅避讓之誠偶得生還果貽狃習之患原<lb/>
其所坐當伏嚴刑尚䝉寛恩俾領便郡此葢伏遇昭文<lb/>
相公爕調元化開濟萬邦思九徳之咸事慮一物之失<lb/>
<pb n="KR4d0023_WYG_017-6b"/>
所特形敷奏見軫孤危遏彈射溢惡之詞敦國家馭吏<lb/>
之體正從薄謫庸示深仁風波垂拯於畏塗日月遂回<lb/>
於曲照再蘇朽瘁敢忘厚恩然念方今甲兵漸息賦歛<lb/>
必省謹當奉朝廷寛大之詔求古人簡易之理削去苛<lb/>
横勤詢疾苦庶竭駑蹇少答恩私徃此以還罔知所措<lb/>
　　　謝充集賢學士啓<lb/>
伏奉恩守本官充前件職不許辭讓者吏能非稱謬當<lb/>
方面之權恩典曲施再叅文雅之選祗膺寵涣彌切憂<lb/>
<pb n="KR4d0023_WYG_017-7a"/>
兢伏念某世系孤平性識疎闇内惟輪翮之無取早甞<lb/>
英俊之並游抱槧非工濫巾書府伏蒲何補尸禄諫垣<lb/>
進掌王言靡成深厚之訓對持史簡曽微良直之才每<lb/>
慮滿盈果貽謗缺闔門惶懼謝絶親賔築室逍遙自安<lb/>
藜藿因之就養甘此終身豈期乾坤再造於鴻㤙簪履<lb/>
不遺於舊物起自謫籍付以州麾奄遘私艱復還故里<lb/>
屬當夷冦俶擾邊陬遽丹詔以臨門俾墨縗而即路單<lb/>
車獨進初慙應變以非長元帥專征乃幸因人而成事<lb/>
<pb n="KR4d0023_WYG_017-7b"/>
以至故闗脩復首惡遁逃宣大國之威靈結羣蠻之信<lb/>
誓就擒魁媪幷係孽童雖名捕之尚遺顧烽煙而稍息<lb/>
願還印綬追襲苴麻遽沐涣恩特加近職将軍旗皷猥<lb/>
留乗障之居道家蓬萊重踐育才之地深惟任遇敢㤀<lb/>
品題此葢伏遇某官體國宣慈代天育物功深搆厦廣<lb/>
攬於羣材徳茂調元不私於寒谷永言鄙陋無間甄收<lb/>
謹當董練武經修明政體奉朝廷畫一之令用致民和<lb/>
宣皇家無外之風永銷邊隙上答雲天之施次酬衡鑑<lb/>
<pb n="KR4d0023_WYG_017-8a"/>
之恩過此以還罔知所措<lb/>
　　　謝再任桂州啟<lb/>
伏奉恩命特授尚書户部侍郎依前充集賢院學士知<lb/>
桂州候今任成資日仍令再任幷准樞宻院劄子奉聖<lb/>
㫖依前降指揮不許辭讓者伏念某本無逺識早玷通<lb/>
班向縁蠻事之興遽委州麾之重墨縗從政徒廢居䘮<lb/>
之儀尺籍理兵素乏臨戎之變賴睿謀之逺照命元帥<lb/>
以專征一戰成功已濫分於賞典三年奉計當例被於<lb/>
<pb n="KR4d0023_WYG_017-8b"/>
更書忽捧詔音就宣恩㫖以謂狂蠻干紀既伏於逋誅<lb/>
服嶺頒條宜諳於故俗俾留州任庶曉物情再念某頃<lb/>
被中傷嘗居冗㪚頗得田園之樂靡思軒冕之榮當警<lb/>
急之期聞命敢忘於濡足及敉寧之際私心誠願於退<lb/>
身再露封章上干旒扆未從報罷仍俾拜嘉此葢伏遇<lb/>
昭文相公道廣包荒誠深誘善洪鈞造物靡私動植之<lb/>
恩寒谷回春曲借發生之氣致兹樗㪚荐被龍光謹當<lb/>
詳練武經勵精政體邊亭警備兾銷桴鼓之音條教布<lb/>
<pb n="KR4d0023_WYG_017-9a"/>
宣庶恊蒲蘆之化上答乾坤之造次酬陶鑄之私過此<lb/>
以還罔知所措<lb/>
　　　謝知潭州啟<lb/>
右某啟伏奉勑命就移前件差遣巳於今月二十三日<lb/>
到任上訖伏念某器非應務才乏適時葢識淺而慮昏<lb/>
故毁多而譽少嚮以哀纒風樹歸處邱樊屬當蠻事之<lb/>
興首預詔除之目三湘假守初令備禦於封陲五筦董<lb/>
戎遽俾親臨於矢石矧機籌之素惰懼首領以難全所<lb/>
<pb n="KR4d0023_WYG_017-9b"/>
頼者元帥摠其中權邇臣定其逺制乃容無似於此備<lb/>
員以至大憝遐奔子母不能全其族外夷協比斧鉞得<lb/>
以正其誅皆上稟於廟謀致甫消於邊患因之積嵗幸<lb/>
免瘝官念婚嫁之失期願珪符而易地果䝉俞㫖還撫<lb/>
舊封顧忝竊以居多實權衡之有託此葢伏遇昭文相<lb/>
公明謨特出廣度并容謂其嘗辱於埏陶未忍遐遺於<lb/>
林藪過形敷奏猶假寵名敢不祗畏簡書詢求疾隠蠻<lb/>
溪戍嶂圖銷未弭之兵士里農閭期問未康之俗庶展<lb/>
<pb n="KR4d0023_WYG_017-10a"/>
宣風之效庸酬播物之恩<lb/>
　　　謝知青州啟<lb/>
右某啟叨奉聖恩就移州任巳於今月二十五日到任<lb/>
上訖伏念某噐能闇淺學術空踈早在屏居分絶榮路<lb/>
旋由喪次起赴邊防微效莫申優恩屢及瀕湘舊國獄<lb/>
訟實繁嶺海名邦風俗尤古係當委任皆捴偏方授寄<lb/>
則深揆才非稱譬諸毛羽居腹背以無堪付以藩宣慙<lb/>
股肱之為重此葢伏遇某官誠敦與善義切包荒不求<lb/>
<pb n="KR4d0023_WYG_017-10b"/>
備以取人為之地而延譽宻形奨飾致竊寵光敢不祗<lb/>
率國經詳求民瘼用圖綏緝以報恩私<lb/>
　　　謝知廣州表<lb/>
右某啟叨膺睿渥出布藩條祗荷寵光不任感懼已於<lb/>
今月十八日到任上訖伏念某器非適用智不逮人初<lb/>
既謝於才升中亦罹於毁廢間䝉驅䇿頻易炎凉謀無<lb/>
補於臨戎寵屢叨於進律去嵗載馳驛騎重見闕庭猥<lb/>
當諭指之行殊乏綏邊之畧暨於復命惟俟黜幽遽陞<lb/>
<pb n="KR4d0023_WYG_017-11a"/>
綱轄之司仍領藩宣之寄下慙猛士徒字於四方仰愧<lb/>
文昌甫聫於八座此葢某官義敦與善徳極包荒宻為<lb/>
敷揚致兹忝冐敢不體國家忠厚之化究邦俗利害之<lb/>
源無露才以近名兾順民而成政苟能逃於官謗期勿<lb/>
負於已知<lb/>
　　　謝轉工部尚書啟<lb/>
右某啟叨奉聖恩擢遷官品無從遜避徒積憂兢伏念<lb/>
某才謝適時噐非經逺幸縁孤直誤記清衷擢自書林<lb/>
<pb n="KR4d0023_WYG_017-11b"/>
超居諫路以至殊隣專對西掖代言謗篋將盈遺簪罔<lb/>
棄嘗親臨於矢石幸免䘮元曾無紀於旂常徒煩捨爵<lb/>
屢統綏於武節久陪貳於文昌比者上聖登遐眞人應<lb/>
運堯仁舜孝百世承基乾健離明重熈繼照俊徳旁羅<lb/>
於百辟惠澤廣宣於八紘爰及疎䝉亦叨甄叙此葢某<lb/>
官曲加題品俯念哀殘列郡承流已忝股肱之寄六曹<lb/>
平奏俾陞喉舌之官謹當祗率政經防弭官謗惟圖死<lb/>
節上報國恩過此以還罔知所措<lb/>
<pb n="KR4d0023_WYG_017-12a"/>
　　　答淮南轉運叚學士啟<lb/>
右某啟某嚮以𤨏材濫躋通籍無沉黙之量而克從於<lb/>
衆慕耿介之節而不得其宜天子以法冠彈非諍臣縫<lb/>
闕過是疎逺不預謀議况黜陟之際喜怒難回輙陳囊<lb/>
封果觸天憲投棄南服列為冗官螗蜋奮臂誠不量力<lb/>
鷦鷯一枝亦返其分自惟生長草野性仍寡合進無左<lb/>
右之容退非邱園之秀幸得垂纓抱槧趨走臺閣逺方<lb/>
之人寧復他望且據權之與失寵孰為輕重當國之與<lb/>
<pb n="KR4d0023_WYG_017-12b"/>
孤臣孰為勢利苟曰樹黨以營其私則匹夫僮婦猶知<lb/>
所向區區之誠豈在身計而朝奏暮逐坐為比周痛哀<lb/>
疾首自明無路冉冉貶所亦既逾年庭闈千里不遑三<lb/>
釡之樂忠賢盈朝未賜一言之佑然則捨生取義尚欲<lb/>
為之榮通醜竆固非本志但恐䧟此罪罟不為正人所<lb/>
憐此盖伏䝉運使學士敦樹風義逺錫書教靡誚狂狷<lb/>
猥形賁飾如在寒谷得逢陽春免為妄人自今日始儻<lb/>
得天下賢士共持此談則雖終身窮賤不自深恥某無任<lb/>
<pb n="KR4d0023_WYG_017-13a"/>
　　　回兩浙轉運葉學士啟<lb/>
右某啟生於逺方不達時務疎網在上自觸機闗孤根<lb/>
立朝飜坐朋黨罹此重辟誰為明之雖䝉聖恩追還近<lb/>
郡而二親垂白僻在嶠南晨昏既遙甘脆仍闕負罪未<lb/>
釋靡敢自陳渉江踰嶺因得私覲間闗徃還七十餘里<lb/>
近於秋首方抵所局斗筲禄微管庫員宂智力俱困正<lb/>
在此時常所友厚悉欲委棄同年道卿學士靡㳂物態<lb/>
再貺手幅交情不移於貴賤善導如接於風儀感愧巳<lb/>
<pb n="KR4d0023_WYG_017-13b"/>
還仰覽無斁仍聆乞閣史筆歸謁詩庭昔聞三釜之樂<lb/>
有踰萬鍾之貴自非淡於榮味篤在孝愛者孰能與於<lb/>
此哉某親衰蒲栁身陷罻羅寸心惶惶瞬息増懼儻逢<lb/>
渙汗幸脫覊縶當圖南還以潔羞膳久服髙義願附子<lb/>
臧自誓此誠有如白水未由覯覿言不盡意<lb/>
　　　回狀元宋内翰啓<lb/>
右某啓某賦性魯拙為學空踈向因舊史之闕文獲承<lb/>
大匠之諄誨珉玞賤質徒費磨礱瓴甓麤材易成玷闕<lb/>
<pb n="KR4d0023_WYG_017-14a"/>
身與禍㑹勢無還期不敢復以封題上汚恩舊三年於<lb/>
兹矣近者湯羅一觧漢詔甚寛郷郡長人容臺進秩<lb/>
皆出望外釋然南歸天慈甫臨家禍已起循陔之請徒<lb/>
竭肺肝懐章之行遽變縗絰誠願不遂悲酸倍増豈謂<lb/>
狀元内翰包荒為懐墜甑猶顧逺損緘誨下撫窮愁垂<lb/>
照至深仰覽無斁衘恤之外惟知感恩儻全殘生敢忘<lb/>
厚徳<lb/>
　　　回賀孫學士啟<lb/>
<pb n="KR4d0023_WYG_017-14b"/>
伏䝉尊慈以榮陞清貫時恵華牋歡慰之餘但増祗悚<lb/>
竊以昔漢武用兵四夷朝野多事而嚴助朱買臣之徒<lb/>
以文學侍左右内與大臣辨論得失外使四方專達詞<lb/>
令然未有職事之稱唐初開秦府以攬英傑儲將相之<lb/>
器誠上選也今厯兹顯秩實為殊榮<lb/>
　　　回賀彭舍人啓<lb/>
伏惟某幸以寡聞早陪俊軌濫巾綸閣方懐糠粃之慙<lb/>
塌翼江風更羡雲霄之舉其於慰抃寧有等夷<lb/>
<pb n="KR4d0023_WYG_017-15a"/>
　　　回賀吳内翰啟<lb/>
右某啟伏審光奉聖恩榮陞禁署伏惟歡慰恭惟審官<lb/>
内翰佐王逺識經國長才器含金玉之英詞兼江海之<lb/>
潤宸庭奏對竆精祲而甚微言路推誠判忠邪而無隠<lb/>
視進退而惟道履險夷而一心嘗逺握於漢旄誓弗襲<lb/>
於胡服直聲振於蠻貊髙節貫於神明猶以他規亟從<lb/>
外補士頌中和之軄民移愷悌之風毋俟更書遽還綸<lb/>
閣前席帝所當顧問之益隆持槖禁中増羽儀而為重<lb/>
<pb n="KR4d0023_WYG_017-15b"/>
官無留事日告逺猷果從玉笋之班進儤金鑾之直職<lb/>
居要近極為儒者之榮業茂弭綸佇正弼諧之任某猥<lb/>
叨郡寄久絶英游豈謂謙光特迂誨尺喜忭交集敷叙<lb/>
奚周<lb/>
　　　賀梁相公啓<lb/>
右某啟伏審光膺制命誕告王庭授將鉞之崇資領帥<lb/>
垣之巨鎮伏惟歡慰恭惟經畧太尉相公識竆治亂業<lb/>
茂經綸至誠格萬物之和一言備四時之氣陶鈞庶彚<lb/>
<pb n="KR4d0023_WYG_017-16a"/>
恢陳體國之謨翼亮宸嚴羙極濟川之用向從誠請暫<lb/>
遂均勞隴底綏戎外撫之勲益顕闗中阜俗勤歸之望<lb/>
愈隆将還台鼎之居先正齋壇之拜矧兹全晉控西北<lb/>
之二陲委以中權静河汾之萬里併安危之注意彰中<lb/>
外之一心佇書功於旂常復奮庸於廊廟行躋寵數允<lb/>
副具瞻<lb/>
　<lb/>
　<lb/>
<pb n="KR4d0023_WYG_017-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武溪集序</head> <lb/>
    <p>
<pb n="KR4d0023_WYG_000-1a"/>
欽定四庫全書　　　　　集部三<lb/>
　武溪集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案武溪集二十巻宋余靖撰靖字安<lb/>
　　　　道韶州曲江人天聖二年進士累除右正言<lb/>
　　　　知制誥出知古州經略廣西南路安撫使預<lb/>
　　　　平儂智高遷工部侍郎英宗時官至工部尚<lb/>
　　　　書諡曰襄事蹟具宋史本傳靖初為臺諫以<lb/>
<pb n="KR4d0023_WYG_000-1b"/>
　　　　申救范仲淹外貶蔡襄因作四賢一不肖詩<lb/>
　　　　頗涉標榜<hi>語詳蔡忠恵集條下</hi>然實襄隨衆囂譁非靖<lb/>
　　　　之本志迹其生平樹立要不失為名臣其文<lb/>
　　　　章不甚著名然狄青討平儂智高靖磨崖作<lb/>
　　　　記以旌武功當時咸重其文嘗奉命使遼作<lb/>
　　　　契丹官儀一篇頗可與史傳參證他如論史<lb/>
　　　　序潮諸作亦多斐然可觀以方駕歐梅固為<lb/>
　　　　不足要于北宋諸人之中固亦自成一隊也<lb/>
<pb n="KR4d0023_WYG_000-2a"/>
　　　　是集乃其子屯田員外郎仲荀所編有屯田<lb/>
　　　　郎中周源序凡古律詩一百二十碑誌記五<lb/>
　　　　十議論箴碣表五十三制誥九十八判五十<lb/>
　　　　五表狀啟七十五祭文六巻目與歐陽修所<lb/>
　　　　撰墓誌相合其奏議五巻別為一編今已散<lb/>
　　　　佚故集中闕此體焉厯元及明㡬希湮沒成<lb/>
　　　　化中邱濬抄自内閣始傳于世今所行本為<lb/>
　　　　嘉靖甲午都御史唐胄所重刋云乾隆四十<lb/>
<pb n="KR4d0023_WYG_000-2b"/>
　　　　一年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0023_WYG_000-3a"/>
欽定四庫全書<lb/>
　武溪集序<lb/>
夫性之相近其得也深文之參尚其體不一甘辛互嗜<lb/>
華質異好其所由來尚矣尚書余公之才長於應變文<lb/>
亦如之不名一體初舉進士天禧天聖之間文尚華侈<lb/>
公以詞章皷行名場取髙第與尹師魯應㧞萃科公又<lb/>
為冠穆伯長歐陽永叔起文復古公亦變體棄華取質<lb/>
以道理相交與歐陽蔡諸公埒名價當時公卿士大夫<lb/>
<pb n="KR4d0023_WYG_000-3b"/>
碑碣銘誌亭舘記引道釋觀寺撰述不得公文為不孝<lb/>
不可四方礱谷鑱辭聲相聞晩節芸殖不落積原涵深<lb/>
益工遂完公倜儻負氣節以功業為已任以文章怗職<lb/>
麗正落落不常范文正以直言貶逐逺郡公以章捄解<lb/>
忤權貴奪職監筠州商稅仁宗慶歴中攬治斷英復置<lb/>
諫官四員公與歐陽蔡公並命益奮不頋争抨權倖溢<lb/>
於文辭知制誥使北戎者三究機㑹辨方言賦詩虜庭<lb/>
椎少文者作丞相忌公坐習蕃語出知吉州不快意奪<lb/>
<pb n="KR4d0023_WYG_000-4a"/>
官屏居曲江凢六年逰山水益自肆於文學起知䖍州<lb/>
宅父憂蠻獠儂智髙閉形穴中積年蓄銳兵一日乗虚<lb/>
擣十餘州公以農兵扞鄉里州将以公方略聞於朝起<lb/>
公於家知潭州未幾經略嶺西制賊盗公以輕兵踔番<lb/>
禺城下料賊勢獨上言賊無他志止欲復舊穴爾寛朝<lb/>
廷南頋憂遂與狄宣徽青孫密諫沔以兵邀歸路賊兵<lb/>
精甚逆戰歸仁鋪我軍出左右翼横絶賊陣以鐵檛擊<lb/>
之盡殪獨其首竄窟穴兵馳其地脅特磨酋豪誅智髙<lb/>
<pb n="KR4d0023_WYG_000-4b"/>
并擒母子以獻戮於藁街磨桂崖為文築京觀於邕作<lb/>
記以旌武功志與氣兩雄故觀公之文可以知其武矣<lb/>
復鎮潭帥青與廣聲張實副才大取忌官止八座不登<lb/>
三事文不化成儒效不極賢人君子所以為之齎咨痛<lb/>
惜矣嗣子尚書屯田員外郎仲荀編公遺藁得古律詩<lb/>
一百二十碑誌記五十議論箴碣表五十三制誥九十<lb/>
八判五十五表状啓七十五祭文六凡二十巻泣而謂<lb/>
源曰先人知君深常五薦君於朝得君文及書必命别<lb/>
<pb n="KR4d0023_WYG_000-5a"/>
藏巾篋序先人集非君而誰源不敢辭而為序云朝奉<lb/>
郎尚書屯田郎中騎都尉賜緋魚袋周源撰<lb/>
嶺南人物首稱唐張文獻公宋余襄公二公皆韶人也<lb/>
韶郡二水夾城流自瀧來者曰武溪湞水自庾嶺下與<lb/>
武溪合是為曲江張公既以曲江名其集余公之集名<lb/>
以武溪盖有意以匹張歟予家嶺表極南之徼自少有<lb/>
志慕二公之髙風每恨其文不行于世於張公文僅見<lb/>
其羽扇感遇等數篇余公文僅得其潮說及諸書判盖<lb/>
<pb n="KR4d0023_WYG_000-5b"/>
莫能覩其全也求之天下幾三十年今始與曲江集並<lb/>
得於舘閣羣書中昔孔子言夏殷之禮杞宋不足徴徒<lb/>
以文獻不足之故解者謂文典籍也獻賢人也二公之<lb/>
集之存豈非嶺南文獻之足徴者乎予嘗恠柳子厚謂<lb/>
嶺南山川之氣獨鍾於物不鍾於人曽南豐氏亦謂越<lb/>
之道路易於閩蜀而人才不逮其然豈其然乎夫人才<lb/>
莫大於相業南士入相在唐僅三數人張公之後有姜<lb/>
公輔劉瞻皆嶺南人也當是之時南方之士以功業顯<lb/>
<pb n="KR4d0023_WYG_000-6a"/>
盖未有或先之者也進士科興江以南士固有與者然<lb/>
多在中葉以後且終唐之世未有得掄魁者張公在開<lb/>
元時已以道侔伊吕科進而大中間開建之莫宣卿亦<lb/>
已魁天下選矣然則二子之言果可信乎史册所載嶺<lb/>
南人才固若落落然間有一二率皆秉忠貞礪名節求<lb/>
其所謂巧宦佞倖者盖絶書也世之人因二子之言往<lb/>
往輕吾越産予故因序余公此集而發之初得公集手<lb/>
自鈔録僅成帙聞先妣太宜人䘮解官還家携以過韶<lb/>
<pb n="KR4d0023_WYG_000-6b"/>
韶郡太守蘇君韡同知方君新通判涂君暲請留此刻<lb/>
郡齋中且求為序予既免䘮乃書此以引其前非但序<lb/>
公文也盖假公之文獻以徴吾之言且用以為越之人<lb/>
士解嘲云成化九年龍集癸已仲春初吉翰林院侍講<lb/>
學士瓊臺邱濬序<lb/>
</p>
<p>
</p>
  </div>
</body>
</text>
</TEI>
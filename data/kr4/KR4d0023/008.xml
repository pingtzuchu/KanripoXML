<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻八</head>
    <p>
<pb n="KR4d0023_WYG_008-1a"/>
欽定四庫全書<lb/>
　武溪集巻八　　　　　　　宋　余靖　撰<lb/>
　　寺記<lb/>
　　　江州廬山重脩崇勝禪院記<lb/>
夫萬寓之大羣動之衆佛以溥博之教淵泉之語廣譬<lb/>
善導無不入其言含生有知之類人人物物皆藴佛性<lb/>
猶木中有火本來無覩方便鑚鑿乃見光華離暗得明<lb/>
不從外至故無生之説以去纒縳有為之法以朂因果<lb/>
<pb n="KR4d0023_WYG_008-1b"/>
二者並施於世隨所悟觧歸之等覺佛去世後持其説<lb/>
而化於一方者信向逺近視其縁之厚薄云耳大江之<lb/>
南號為山水竒勝廬阜又為諸山之最自東晉以來髙<lb/>
人開士蟬聫不絶山形磅礴三百里寳刹之有名於天<lb/>
下者以十數四方學心之人多歸焉學人之至必又能<lb/>
以圓頓一音之教舉其機而驚於衆者以登法師苟得<lb/>
其人則一言頓觧出生死海刹那頃耳崇勝禪院江南<lb/>
李氏乾徳三年所建也逺公蓮社絶頂相望淵明栗里<lb/>
<pb n="KR4d0023_WYG_008-2a"/>
髙風接秀左泉𠻳玉可以滌紛煩前林蔽空可以樂閑曠<lb/>
真遺世觀空者宴息之境也景祐初久虚禪席於是州<lb/>
将而下僉議立刹廣詢法王之器授之猊座遂得今禪祖珂<lb/>
師焉寺之故居庳陋不足容四方之來一日珂師言于衆曰<lb/>
吾以諸法一味離去世間染浄所厭一切差别境界無有<lb/>
少法可說乃能入于如來難思智地然而一切諸善皆由信<lb/>
起不有荘嚴何能起信若寂然無營則陷于因任止滅之病<lb/>
矣衆聞是說翕然從風其堂皇殿廡序闥管庫之不如制<lb/>
<pb n="KR4d0023_WYG_008-2b"/>
者一皆新之築基而飭材陶土而礱石肖像設色衆工攸<lb/>
序棟宇輪奐見者起恭師以善教而流布其法以信而募<lb/>
其貨以智而役其工自丙子經營至甲申落成軒檻廻合凡<lb/>
三百餘楹雕琢金碧皆極硏麗無有逺邇賔到如歸其徒之<lb/>
至者寝于斯食于斯聞于斯覺于斯夫見宗祊而起孝覩<lb/>
墟墓而生哀視塔廟而增信其理一也某故史官且師之同<lb/>
郡人故得其實而書之珂師通學識敏少厭榮進壊衣削<lb/>
髪而居叢林不露頭角遊廬阜若干年提唱宗乗集軸禪<lb/>
<pb n="KR4d0023_WYG_008-3a"/>
録七巻盛行于時時人服其該洽噫自祖法之東流六世而<lb/>
居曲江今珂師生曲江復以心法見于名山古言孔子之<lb/>
後鄒魯多儒信矣哉慶歴五年月日記<lb/>
　　　潮州開元寺重修大殿記<lb/>
金仙氏立空有二教彌綸人天之際以三乗四果開陳漸路<lb/>
其說曰一切諸善皆由信起不造業故種種諸法皆由戒起<lb/>
能攝心故六波羅蜜由布施起斷貪愛故百福之報由莊嚴<lb/>
起無驕慢故所以群生歸向如流濕就燥不可禦者其<lb/>
<pb n="KR4d0023_WYG_008-3b"/>
有最勝之理乎潮於嶺表為富州開元于浮屠為冠寺<lb/>
暢師於僧官為極選又以金仙氏福報性學之說開導於<lb/>
人故其答者如響之應先是寺有羅漢殿者嵗時浸深基<lb/>
傾棟圮壓焉是懼風雨何庇乃創是事鼎而新之其募<lb/>
資也毋喜腆毋羞薄同焉者懐異焉者勸歸于信而後已<lb/>
由是伐材于山埏土于陶購工于市而布規矩焉金碧之飾<lb/>
雕繪之巧羙梓宻石厥制備焉自釋迦金人部從至于五百<lb/>
羅漢之容率飭化而像之歸于荘嚴而已矣又為二樓一儲<lb/>
<pb n="KR4d0023_WYG_008-4a"/>
本朝累賜太宗睿烈皇帝御書真宗章聖皇帝及今皇帝<lb/>
御製一縣洪鐘而對峙之康定庚辰乃始基之慶歴癸未而告<lb/>
厥成凡寺之制完者飭之缺者補之隳者革之凡五百楹為<lb/>
一郡之表三者贍焉既落成踰嶺渡江絶淮走輦下七千里<lb/>
以其狀來請識嵗月乃書之云<lb/>
　　　韶州白雲山延夀禪院傳法記<lb/>
昔者金人見夢經像始東而圗繪結構奉遺教者徧於天下既<lb/>
而漢之宗祀廢於當塗魏之血食絶於典午西方塔廟巋焉無改<lb/>
<pb n="KR4d0023_WYG_008-4b"/>
大雄之徳何其盛哉迄今千<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>寅恭益衆由是王圖侯國商闗<lb/>
農井苟有生聚必為浮圖大抵南方富于山水號為千巖競<lb/>
秀萬壑争竒所以浮圖之居必獲竒勝之域也實性大師始<lb/>
來居之絶澗髙風怳出物外隂谷夏雲陽崖冬葩故非區區林<lb/>
麓之所比也古者謂穹山濬澤必能興雲致雨以濟萬民之<lb/>
望故以白雲名之觀夫髙士逺跡當世非獨玩雲霞之容同禽<lb/>
魚之樂而已葢将脫去聲利深入杳靄目絶塵累耳㤀俗囂而<lb/>
後真性湛然如太虚月旁無壅障乃克通照耳所居髙深所樂<lb/>
<pb n="KR4d0023_WYG_008-5a"/>
曠逺者以此也禪那之學其來尚矣自南北分宗思讓異派雖<lb/>
達空照理共歸𤣥觧而臨機接應各禀師模言有體用義有<lb/>
縱奪互相祖習曰為門風然而無善可求無惡可去直指宗<lb/>
門令其悟入雲門之教最為真淳實性即雲門之嫡也實性<lb/>
者劉主所賜號也名志庠封州人姓陳氏廣主延入府中親<lb/>
問法要有名傳燈錄庠既即世志文開堂嗣之次曰契本禪師<lb/>
達正次曰達真禪師雲端次曰玅光大師雲福皆承師嗣法世<lb/>
賜師名厥後有惠龍者鳯翔人姓趙氏今長老常簡永嘉<lb/>
<pb n="KR4d0023_WYG_008-5b"/>
人姓徐氏皆什方名徳之選也自實性至今七世矣棟<lb/>
宇加飾焉田疇加闢焉倉廩加入焉器用加給焉徒衆加進<lb/>
焉逺近加信焉嗚呼今公侯將相之家不過一傳再傳或<lb/>
當世而絶者豈非道家所忌陳平所識隂謀而害人者<lb/>
耶至於浮屠氏託大義以承嗣而能世廣基構至於不<lb/>
朽賢於隂謀者逺矣其可書也遂誌其世云<lb/>
　　　南嶽雲峯山景徳寺記<lb/>
雲峯者南嶽五峯之一也昔大禹登祭此山得金簡玉<lb/>
<pb n="KR4d0023_WYG_008-6a"/>
字治水之要故有禹之行宫虯虯古碑有時見者遂名<lb/>
其溪曰禹溪梁天監二年動其行宫創寺仍賜近田以資<lb/>
僧食以巖棲谷隠之故世所以推而重之者謂其輕去軒<lb/>
冕踈外聲利以全其髙者也矧以釋氏之諦離藴去著<lb/>
出生死海以全其性豈猶脱囂埃易去就而已哉自梁<lb/>
已降代有竒人簡文帝大寳中有法政禪師身長八尺<lb/>
布衣一食獨宿樹下虎兕圍繞每一入定輙經累月忽一日<lb/>
風雷震樹見神人具衣冠端笏而前曰此宜立壇度人<lb/>
<pb n="KR4d0023_WYG_008-6b"/>
師諾之遂奏置甘露戒壇度僧五萬基址存焉陳有髙<lb/>
僧惠勇脩心於此六十餘年羣虎旦夕侍衞隋有髙僧<lb/>
善伏習禪智三昧通宿命亦能入定一月乃起常念幽<lb/>
途多苦饑渇乃咒食㝠飼焉太宗朝有髙僧義本博<lb/>
通經律子史百家無不覽者内外學徒順風庭謁至則<lb/>
開納深得人望無疾坐亡葬於南嶺有䨇鶴悲鳴遶塔<lb/>
三年而去至廣順中寺主僧啟仁被訴䧟法籍沒荘<lb/>
土皇朝建隆元年楚文昭王馬氏請而復之爾後甲乙<lb/>
<pb n="KR4d0023_WYG_008-7a"/>
承襲迨景徳中改為禪刹命僧智吉演法領衆其事<lb/>
上白遂以年名賜今額焉自智吉之後曰希順智宣懐<lb/>
荀三世相承矣慶歴末僉議請今長老純正紹隆法<lb/>
席正師成都人俗性李天聖中遍叅智識深達心要薦<lb/>
居嶽麓之法潤寕鄊之善果及今居雲峯凡三遷法<lb/>
筵皆當世名公今相國劉公資政孫公致仕貳卿劉公而<lb/>
下十餘公署䟽而請之所至緇徒雲集且夫無生之說<lb/>
用達於根本有為之果葢朂於精進故悲智異途而<lb/>
<pb n="KR4d0023_WYG_008-7b"/>
同歸濟度福慧殊報而俱出薫脩所以學心之徒聞言<lb/>
而得要慕教之士覩相而生恭隨其機縁示以開入由<lb/>
提唱之餘極力營茸塔廟之制華梵相叅扶土而為像<lb/>
度材而搆厦壹用常均不侈不陋七年中為屋三百餘<lb/>
間至於縣廨莊舍又五十餘間皆率减嵗儲不外干於<lb/>
檀施此又人之難能也以孫公與某常同南征之役又<lb/>
都官黄君稟嶽之秀而聨郡之務故致書求記因不克<lb/>
讓而記其世次云至和二年六月日記<lb/>
<pb n="KR4d0023_WYG_008-8a"/>
　　　南嶽雲峯山景徳禪寺重脩佛殿記<lb/>
佛者號為天人師故像飾以金屋為之殿極尊崇也天下<lb/>
五嶽維南曰衡邦之巨鎮地多勝境蓺林構室梵刹相望<lb/>
據五峯之正勢而旁羅禹迹宻通洞天者有雲峯焉晉<lb/>
宋之間名僧繼起隋唐而下世有竒人迨於先朝始起禪<lb/>
席相國劉公之守長沙也以莫猺之梗當全材之選旌麾所<lb/>
指巢穴皆空仁翔封畛威軼聚落武功既成民斯安堵於<lb/>
是禮名士延髙僧外脩禮法之要中談性命之本長老純<lb/>
<pb n="KR4d0023_WYG_008-8b"/>
正當前席者既而從蒞方鎮尹正神都入叅朝政遂服公<lb/>
衮直亮嘉謀弼諧元化天下䝉福固為多矣苐以湘衡舊治<lb/>
古先靈迹嶽山之下景徳為最乃奏紫方袍以錫正師復<lb/>
捐俸金以崇殿像初正師之居是寺也量嵗之入約其用而<lb/>
蓄其餘募良工伐偉材相厥棟宇墮者完之故者新之越<lb/>
十稔其堂皇廡序庫樓寮閣鼎盛者幾五百楹惟兹殿制<lb/>
締構猶缺得相君之教而備焉以恭謝改元之秋而圖厥基迨明<lb/>
年冬乃克成之相君之志匪以施材而徼福盖崇乎外䕶也<lb/>
<pb n="KR4d0023_WYG_008-9a"/>
苾蒭之説盖欲瞻像而起信匪狥乎繁餙也某幸守兹<lb/>
土且辱相君之舊及殿成純正以狀來白遂誌其嵗月<lb/>
云嘉祐二年十二月日記<lb/>
　　　韶州月華禪師壽塔記<hi>并銘</hi>
月華山西堂琳禪師曲江都渚人姓鄧氏少學儒能談<lb/>
王覇大畧已而學佛以誦經披剃乃遊方猶以詩名徃<lb/>
來江淮間博覧廣記推為文章僧参洞山自寳禪師寳<lb/>
於江南為禪宗叢林無出其右者見師以大心噐之遂<lb/>
<pb n="KR4d0023_WYG_008-9b"/>
以心印付焉息機南還結菴於舊山之北曰白蓮學者<lb/>
聞其名自逺至者無筭州以衆狀請出世師遁於大洞<lb/>
累月衆叩不已黽勉從之師既鄉邦之望逺邇信向廪<lb/>
有餘糧人有餘力棟宇時構樹蓺日廣江山清曠甲於<lb/>
州域由是搢紳緇素途經江滸無不艤舟造室耳髙論<lb/>
目嘉致人人自得而還四方衲子奔走於路逹心要去<lb/>
為人師者數十人晩年避喧退居西堂衆思其道郡以<lb/>
䟽請復恢禪㫖者三焉寳林山者六祖古道場也詔擇<lb/>
<pb n="KR4d0023_WYG_008-10a"/>
名徳錫殊名命服以居之漕臺以師為舉堅辭不行乃<lb/>
即庵自甓夀藏曰吾當歸骨於此既而曰生平交遊之<lb/>
厚者安道子元而已遂以書來云願以銘誌諉吾執僕<lb/>
以從官鞅掌學殖荒落甞評古人之言曰志意脩則驕富<lb/>
貴道義重則輕王公謂道義内充志意不屈於王公之<lb/>
尊富貴之勢不能動其心也此理誠髙猶是介者之談<lb/>
耳學於大雄氏者道以性通志非外狥止觀無著空有<lb/>
俱忘生死不能汩其真况富貴乎鬼神不能窺其迹<lb/>
<pb n="KR4d0023_WYG_008-10b"/>
况王公乎師之行髙乎哉不可跂已乃為銘曰<lb/>
　湛然性相本無為渉於形器有時隳他年幻質此于<lb/>
　歸嘗言無佛良遣有知<lb/>
　　　廬山棲賢寳覺禪院石浴室記<lb/>
大雄氏之為教也即空無著之謂性攝心自持之謂脩<lb/>
植因成果之説所以道迷也施財獲福之論所以破貪<lb/>
也兹道坦明各隨所證自像法東披諸華嚮風塔廟莊<lb/>
嚴徧我國土凡所經始人皆樂成者非它也彼既未悟<lb/>
<pb n="KR4d0023_WYG_008-11a"/>
於心姑欲弛貪而出迷當有導師掖而趨善使其然也<lb/>
棲賢寺新成石浴室募衆而植因也浴室在寺之西南<lb/>
隅寺在廬山之陽山在潯陽郡之左郡在大江之隂山<lb/>
川佳麗棟宇輪奐梵刹廢興則寺記存焉寺之始創於<lb/>
齊盛於唐賜名於皇朝居之者不以昭穆伯仲相繼自<lb/>
智常至澄諟皆海内有名髙僧統其衆故建刹啟基布<lb/>
金流銀日月天宫瑠璃地界霞鮮翼張翕赩相照唯兹<lb/>
温浴屋老不支一之日澄諟言於衆曰六時讃唱當務<lb/>
<pb n="KR4d0023_WYG_008-11b"/>
潔齋若塵垢未除則七福何聚欲求精進比丘備其七<lb/>
物不亦善乎時則有浙僧希昱能湛行為上首願集其<lb/>
事用因縁相一唱而就募得緡錢二百萬鑿山築基礱<lb/>
石構堂仍市美材續成外室凡十一楹其浣濯之所蘇<lb/>
膏之器罔不具焉自天禧庚申嵗矢謀至乾興改元之<lb/>
初用浮圖舊法飯僧以讃其成壬申嵗昱師㑹某於豫<lb/>
章求文而誌之噫佛之性也開示悟人各有所因則知<lb/>
昱湛二開士當於水因悟最上乘入三摩地豈獨使洗<lb/>
<pb n="KR4d0023_WYG_008-12a"/>
滌前塵除去七病而已哉按十誦律云昔舍利弗隆暑<lb/>
行化執惱所著有灌園者溉餘之水請以為浴此人獲<lb/>
報生忉利天由是觀之同捐貨財成此浴具功又勝彼<lb/>
如佛所説其獲福報可思量哉其靡麗宏壯則簡而不<lb/>
書聊記嵗時而已<lb/>
　　　韶州曹溪寳林山南華禪寺重脩法堂記<lb/>
孟子曰聖人者百世之師也盖至聖之道髙深廣博百<lb/>
世而下遺烈猶存賢者襲其䂓模學者窺其户牗此其<lb/>
<pb n="KR4d0023_WYG_008-12b"/>
所以日鑚嵗仰歸之無窮者也然而道之大者必久而<lb/>
後隆事之美者不一而能具昔者六祖大鍳禪師初傳<lb/>
信器歸隠海嶠混迹弋獵艱難備嘗及其建梵宫登師<lb/>
座敷陳真覺開𨗳人天其亦勤矣滅度以來四百餘載<lb/>
雖千燈繼照光徧河沙而布金遺址筌蹄寂寞向非睿<lb/>
哲當天英材接迹講求世務餘力佛乘曷能恢復宗風<lb/>
以續先軌者哉天禧四年前轉運使起居舍人陳絳上<lb/>
言曹溪演法之地四方瞻仰嵗入至豐僧徒至衆主者<lb/>
<pb n="KR4d0023_WYG_008-13a"/>
不能均濟率多侵牟乞於名山僉選宿徳俾其舉揚宗<lb/>
㫖招來學徒制詔曰可於是南陽賜紫僧普遂首膺是<lb/>
命莊獻皇太后今皇帝親遣中貴人詣山迎致信衣禁<lb/>
闈瞻禮遂師得於便座召對移刻陛辭之日賜號智度<lb/>
禪師錫以藏經供器金帛等當時恩顧莫與為比歸作<lb/>
衣樓蔵殿以示光寵餘亦未遑開緝也遂師即示中旨付<lb/>
荆湖南路愽訪髙僧今長老縁師自南嶽雲臺山再當<lb/>
是選紹光正念宣揚了義居者䝉潤來者如歸乃擊鍾<lb/>
<pb n="KR4d0023_WYG_008-13b"/>
而謀曰嗣其業者為之子也誨於人者為之師也子之<lb/>
克劭然後起家師之不嚴何以尊道此世教之所以壯<lb/>
堂構也日明月暗牆壅户通因分别以見塵縁視頑虚<lb/>
而識空性此梵刹之所以崇堂宇也由是蓄羡餘廣購<lb/>
募窮山跨谷以求棟幹殫能極藝以召匠碩恊定星之<lb/>
期觀大壯之象材得以呈其羙工得以肆其巧計廣以<lb/>
席度深以筵外像祗陁之居中施獅子之座尋聲至者<lb/>
圜立於前如渇飲河滿腹而去嗟乎聖不世出故㣲言<lb/>
<pb n="KR4d0023_WYG_008-14a"/>
易絶昔仲尼生於鄒魯去世未久而楊墨申韓各就其<lb/>
術為異同之論以戕賊教化所賴荀孟大儒開陳仁義<lb/>
然後君臣上下大倫以篤夫子之道不絶如線况其逺<lb/>
者乎如來生於西域萬里之外寂㓕千嵗教乃東被而<lb/>
語皆重譯書不同文故翻經著論得以紛綸其説昬愚<lb/>
迷妄貪着福報淪家耗國棄實趋權亦頼諸祖以實際<lb/>
理地宻相付囑然後知佛不外求見於自性造惡脩善<lb/>
俱同妄作所以遣空破有不䧟邪觀者宗乘維持之力<lb/>
<pb n="KR4d0023_WYG_008-14b"/>
也不然者天下嗸嗸奔走有為之果何能巳乎初大鍳<lb/>
以諸佛大法眼藏傳清源思思傳石頭遷如是展轉相<lb/>
傳至今長老緣師為十世矣佛教之來中國也逹摩最後<lb/>
諸祖出世各分宗𣲖而曹溪之胄最衆乃知道在乎要<lb/>
不在乎先後矣縁師興元南鄭人本府出家受具得大<lb/>
乘之要於漢東祚師遂振錫至於南嶽郡將邦伯悉飲<lb/>
其名乃於唐興南臺雲盖三啓禪師稱為嶽中之冠及<lb/>
被朝㫖乃克歸紹本統而肯其基構六祖之道由是中<lb/>
<pb n="KR4d0023_WYG_008-15a"/>
興矣前所謂必久而隆不一而具者有待而然也縁師<lb/>
狀其事請辭鏨石以圖不朽且予里閈所託故於辭為<lb/>
備云康定二年十二月日記<lb/>
　　　南安軍興福院慈氏觀音堂閤碑銘<lb/>
上古聖人以中道御物反於經制然後濟之以權西方<lb/>
之教以大權誘俗渉其津涯然後受之於道西教所以<lb/>
浸淫國土千載彌盛者以其權勝者也且復巧於方便<lb/>
起人信心其言過去未來禍福環轉顯作而㝠報習異<lb/>
<pb n="KR4d0023_WYG_008-15b"/>
則業殊故有大人之樂諸趣之苦盖所以警貪癡悟顛<lb/>
倒也又所説諸佛菩薩世界名號咸表行而著稱見名<lb/>
而知證河沙筭數不能窮盡獨以慈悲願力推賢文殊<lb/>
普賢觀音彌勒四菩薩能入生死海中極度羣有同佛<lb/>
智見登佛果位超然於無學之徒為其上首觀音以甚<lb/>
深般若克證圓通彌勒以最初三昧故名慈氏或自在<lb/>
神力能施無畏使大千衆生免諸苦惱或一生補處受<lb/>
記成佛與百億天子同其安穏由是賛歎獲福瞻仰䝉<lb/>
<pb n="KR4d0023_WYG_008-16a"/>
祐聞名而不墮金剛繫念而咸生兠率著在經具流為<lb/>
善談華都夷聚罔不歸向捐貨竭哀靡所慳吝雖事存<lb/>
視聽之表難以實求紛起是非之端或生異論然而信<lb/>
心所啟不謀同聽先已膠固於中矣南安軍浮石院者<lb/>
江南李氏保大年中聞僧行髙結庵之地也振錫雲遊<lb/>
樂茲竒勝剪荆山麓以卜終焉麻麥僅充風雨纔庇百<lb/>
年過隙八世相承皆巻道嵓壑休心息跡者耳今住持<lb/>
智應祥符年中乃結前緒以謂獨覺小善皆聲聞之果<lb/>
<pb n="KR4d0023_WYG_008-16b"/>
洪願普濟實如來之乘况今天下至大含生至衆十室<lb/>
之邑必有塔廟以奉薄伽之遺像一刹所建必據溪山<lb/>
以先邑落之勝處欽崇雖廣廢興在人不有莊嚴何以<lb/>
示教不有𨗳募誰能同心當勤攝受共令成熟遂傾私<lb/>
楮得錢十萬命工計費作為層構上之為閣下之為堂<lb/>
其上望慈氏菩薩擬天宫次補樓閣重重之體其下為<lb/>
觀自在菩薩肖寳陁海岸人龍隠見之狀皆以大悲含<lb/>
物萬行利生大願堅固佛所稱歎將舉教以勸脩俾見<lb/>
<pb n="KR4d0023_WYG_008-17a"/>
像而思果者矣散召檀施共樹福田羣言響答量力出<lb/>
貨堂皇門序四軒環合且是院也楚嶺之通衢章江之<lb/>
上津前瞰回波却視層阜脩篁叢布粉觧玉立真物外<lb/>
之絶境也香火之縁泉石之樂居然兩適矣工既畢遣<lb/>
介齎書乞銘旌其逺誠乃銘曰<lb/>
　章江之源　楚嶺之阨　粤有名藍　字之浮石<lb/>
　開榛百年　制度翛然　今得其傳　䂓模乃全<lb/>
　廣示慈力　衆所悲仰　三十二應　觀音之像<lb/>
<pb n="KR4d0023_WYG_008-17b"/>
　脫門空濶　願海淀深　利益世間　慈氏之心<lb/>
　睟容並列　遺芳克振　庶幾來者　䖍恭起信<lb/>
　實義難窮　權言易從　違惡竦善　繄權之功<lb/>
　　　潭州興化禪寺新鑄鐘記<lb/>
金皷所以警衆也衆之攸居非夫疾譟大呼安能齊一<lb/>
必以聲宏碩而逺聞者為其節焉京洛之制睥睨置鐘<lb/>
節昬曉也舎衞之法衆集撞鐘節進退也則知鐘之為<lb/>
用尚矣興化禪寺唐景福中所建其營造之因景物之<lb/>
<pb n="KR4d0023_WYG_008-18a"/>
美則寺記存焉國家承天立極四聖繼統日月所照罔<lb/>
不丕冐民去兵火之厄將百年矣由是僧徒之博識雄<lb/>
辨者得以佛事率𨗳其間故其金璧莊嚴之像楩柟輪<lb/>
奐之室日完月構時興嵗廣不得不益壯而増華也凡<lb/>
百供器還視初制豈不狹小哉鐘之當易宜矣本朝銅<lb/>
禁尤嚴私無銖蓄僧坊道具官為製而給之惟鐘之巨<lb/>
則許入金而賦銅焉長老僧紹銑以易鐘事聞州内閣<lb/>
劉公為之上白朝㫖從之廼募信士得豫章朱氏捨錢<lb/>
<pb n="KR4d0023_WYG_008-18b"/>
二百萬為檀施之首衆遂響從購良冶於餘杭積勞數<lb/>
千工用鳬氏之劑事皆素練以恭謝改元之明年正月<lb/>
三日皷鑄於寺之東隅羣僧讃咀以俟其成鄉坊士女<lb/>
捐金錢以助其縁自寅訖巳一皷而就越三月陞之重<lb/>
屋㑹闔郡僧俗食而撃之聲聞數十百里真招提之壯<lb/>
觀也自鎔範及考撃之始予與羣官偕往視之既嘉其<lb/>
工之巧而賞之仍鐫名於鉦銑之間紹銑又伐石乞詞<lb/>
以誌嵗時嘉祐二年四月日<lb/>
<pb n="KR4d0023_WYG_008-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0023_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集巻八<lb/>
</p>
<p>
</p>
  </div>
</body>
</text>
</TEI>
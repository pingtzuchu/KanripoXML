<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻十八</head>
    <p>
<pb n="KR4d0023_WYG_018-1a"/>
欽定四庫全書<lb/>
　武溪集巻十八　　　　　　宋　余靖　撰<lb/>
　　雜文<lb/>
　　　書譚氏東齋<lb/>
人之志於道者在乎去煩釋累静慮和衷視聼動息不<lb/>
汩不誘然後以居者則安以學者則專自非離塵絶俗<lb/>
不能至於是也吾友譚君伯顧自桂林佐邑遭私艱還<lb/>
第素冠彌時不營他務乃相厥居之東二里而近出氛<lb/>
<pb n="KR4d0023_WYG_018-1b"/>
雜卜岑寂面江倚阜披雲躋險廓地數畝作為齋舍上<lb/>
以屏去人事下以訓勵子姓巳得其安子姓得其專有<lb/>
志於道者也屋不加飾地不祈廣蓺林駕泉自適而已<lb/>
圖史机案旁無長物所謂不見異物而遷者也邱壠不<lb/>
遐日得瞻睇不㤀其親者也吾友之意也深矣一日携<lb/>
僧泛舟而謁之愛其清曠又嘉其子弟甥姪翼翼如也<lb/>
因書其壁皇祐二年七月日題<lb/>
　　從政六箴<lb/>
<pb n="KR4d0023_WYG_018-2a"/>
　　　清箴<lb/>
政為民綱清本士節立於寡過先乎自潔根不堅固枝<lb/>
必顛折勿謂何傷多其藏者厚其亡勿謂終吉悖而入<lb/>
者悖而出金滿堂而莫守玉無脛而能走君子臨財貴<lb/>
乎無苟計日受祿孰憂不足飲馬投錢孰曰非賢不義<lb/>
如雲前聖所陳不貪為寳先儒之道所以甑雖生塵徳<lb/>
及吾民珠能還浦道光信史去惑畏知千古仰之嗚呼<lb/>
幽有鬼神明有斧鉞貪彼賕餉過乎豪奪罪盈於貫陽<lb/>
<pb n="KR4d0023_WYG_018-2b"/>
誅隂罰何如砥礪清名不滅<lb/>
　　　公箴<lb/>
厥初生民罔有紀極羣居雜處鬭智競力乃建官司分<lb/>
其曲直所以衡鑑所以糾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>抱公絶私是為率職惟柔<lb/>
惟佞腹心之病惟端惟方政化之綱勿畏於勢受人之<lb/>
制撓法用情為害不細勿黷於賄移人之罪鬻獄奉身<lb/>
其禍可待無徇威名以作煩刑嘗聞嚴母掃墓而迎無<lb/>
貪寛恕以售虚譽又聞晉官秕政者去張湯輕重其心<lb/>
<pb n="KR4d0023_WYG_018-3a"/>
漢刑已淫州犁上下其手楚邦之醜是以罪無異罰左<lb/>
史所旌義不隠親叔向之明尺槩繩直珪方砥平如止<lb/>
水斯鑒不牽於情不侮惸獨無懼髙明其守不更乃國<lb/>
之經敢告君子參之座銘<lb/>
　　　勤箴<lb/>
爵以昭徳官惟擇賢怠則廢軄勤則政宣恪恭修徳厥<lb/>
徳乃全僶俛勵志其志乃專譬如農功日夜思焉古之<lb/>
聖賢名存簡編其智宏達其謀廣淵猶勉於勤奉之周<lb/>
<pb n="KR4d0023_WYG_018-3b"/>
旋堯癯舜瘠以臨溥天禹乗四載手胝足胼日不暇給<lb/>
周道以完介胄蟣虱漢業以安君既勤止臣寧曠然周<lb/>
公握髪九有駿奔趙盾夙興盗退寢門官無留事史稱<lb/>
名臣罔敢自逸書之格言理有不及則罹于愆羲和湎<lb/>
淫夏攻其昏二王清談晉失其尊養名逋事羲和罪人<lb/>
下臣有聞敢告司存<lb/>
　　　明箴<lb/>
函血奮氣争鬭所起區區强弱茫茫真偽巧詐千端奸<lb/>
<pb n="KR4d0023_WYG_018-4a"/>
邪萬計或矜其豪以壓顦顇或恃其竆以凌貴勢或狐<lb/>
託虎威或蚌為鷸制䑕無牙兮穿墉蝸有角兮掠地吏<lb/>
或舞文人多飾智聚毚兎以成穴嚇鵷雛而得味吹毛<lb/>
洗垢極其窺伺滑言柔色肆其諛媚捨狀探情譬於衡<lb/>
誠邪正區别是為神明軒銅照膽不將不迎爾妍爾醜<lb/>
安能遁形敢告有位無忘勵精<lb/>
　　　和箴<lb/>
水至清則無魚人至察則無徒凌上忽下於義何如剛<lb/>
<pb n="KR4d0023_WYG_018-4b"/>
而又方失乎正柔而又圓近於佞濟之中和可以從政<lb/>
　　　慎箴<lb/>
太行之嶮摧輈折轅龍門之浚舟沉檝飜危乎官路逾<lb/>
兹阻艱巧者争進擠之疾顛青蠅止棘讒豈無間薏苡<lb/>
似珠謗亦有端所以去惡者如草之蔓履霜者如冰之<lb/>
堅太僕之馬數而後對温室之樹問而不言動而三思<lb/>
静當有慮儉則易足謙則無忤狠則多争傲則衆怒好<lb/>
樂者所貴無荒縱欲者終聞敗度語曰奔車之上無仲<lb/>
<pb n="KR4d0023_WYG_018-5a"/>
尼覆車之下無伯夷古之訓也慎者從之<lb/>
　　　書去虎<lb/>
禺山之隂曰翁永水之源有居邑去刺史府五百里而<lb/>
近山富毒草水䝉毒霧霧昏草黄夏日癉熱歴者生疾<lb/>
故州人憚之邑老吏恃逺且嶮肆詆欺以成俗亡何丞<lb/>
尉飛書白府云境中三虎暴自踣請以狀聞本朝彰太<lb/>
守服猛撃强之應太守貪偽名欲市其矯乃召他邑掾<lb/>
徃驗之以成其詐邑掾到境得疾繇是怒而以實對虎<lb/>
<pb n="KR4d0023_WYG_018-5b"/>
墜穽而死言自踣者非是邑掾返卧疾且死者久之野<lb/>
史氏聞之廢書而歎曰罪由古史非丞尉太守之罪也<lb/>
昔者劉昆宋均以循良著治理効史氏有猛虎渡河之<lb/>
說向使政仁且明虎雖在境機塪可制政昏且暴虎雖<lb/>
出境其害被於千里豈特一虎哉則知虎之去不若暴<lb/>
之去太史氏以異聞惑中智甚矣哉<lb/>
　　　契丹官儀<lb/>
契丹舊俗皆書於國史外國傳矣予自癸未至乙酉三<lb/>
<pb n="KR4d0023_WYG_018-6a"/>
使其庭凡接送館伴使副客省宣徽至於門階戸庭趨<lb/>
走卒吏盡得款曲言語彼中不相猜疑故詢其人風俗<lb/>
頗得其詳退而誌之以補史之闕焉<lb/>
契丹之官領番中職事者皆異服謂之契丹官樞宻宰<lb/>
臣則曰北樞宻北宰相領燕中職事者雖國人亦漢服<lb/>
謂之漢官執政者則曰南宰相南樞宻契丹樞宻使帶<lb/>
平章事者在漢宰相之上其不帶使相及雖帶使相而<lb/>
知樞宻副使事者即在宰相下其漢宰相必兼樞宻使<lb/>
<pb n="KR4d0023_WYG_018-6b"/>
乃得預聞機事蕃官有叅知政事謂之夷離畢漢官叅<lb/>
知政事帶使相者乃得坐穹廬中其宣徽使惟掌宣<lb/>
傳詔命而巳文讌侍立如閤門使之比<lb/>
契丹之掌兵者燕中有元帥府雜掌蕃漢兵太弟捴判<lb/>
之其外則有北王府南王府分掌契丹兵在雲州歸化<lb/>
州之北二王皆坐在樞宻下帶平章事之上舊例皆賜<lb/>
御服節度使叅於旗鼙之南乙室王府亦掌契丹兵然<lb/>
稍卑矣其有居鴈門之北似是契丹别族其坐在上將<lb/>
<pb n="KR4d0023_WYG_018-7a"/>
軍之上又有奚王府掌奚兵在中京之南與留守相見<lb/>
則用客禮大抵契丹以元帥府守山前故有府官又有<lb/>
統軍掌契丹渤海之兵馬軍歩軍一掌漢兵以乙室王<lb/>
府山後又有雲應蔚朔奉聖等五節度營兵逐州又置<lb/>
鄉兵其西南路招討掌河西邊事西北路招討掌撻笪<lb/>
等邊事其東北則有撻領相公<hi>國人呼撻字如吞字入聲領音近廪</hi>掌黒<lb/>
水等邊事正東則有注展相公掌女真等邊事此皆守<lb/>
邊者也<hi>蕃語注展即女真也</hi>國中隨部族大小各有節度使不屬<lb/>
<pb n="KR4d0023_WYG_018-7b"/>
州縣契丹從行之兵取宗室中最親信者為行宫都部<lb/>
署以主之其兵皆取於南北王府十宫院人充之亦有<lb/>
大内㸃檢副㸃檢之官以備宿衞北王府兵刺左臂南<lb/>
王府兵刺右臂十宫院人呼小底如官奴婢之屬也<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
警者呼拽刺<hi>音力割反</hi>逐部分各有首領及判官等渤海亦<lb/>
有宿衞者又有左右等五比室<hi>比音牌亦音櫛比之比</hi>契丹調金<lb/>
剛為比室取其堅利之名也漢人亦有控鶴等六軍<lb/>
契丹司㑹之官雖於燕京置三司使唯掌燕薊涿易檀<lb/>
<pb n="KR4d0023_WYG_018-8a"/>
順等州錢帛耳又於平州置錢帛司榮灤等州屬焉中<lb/>
京置度支使宜覇等州𨽻焉東京置尸部使遼西川錦<lb/>
等州𨽻焉上京置塩鐵使饒澤等州𨽻焉山後置轉運<lb/>
使雲應等州屬焉置使雖殊其實各分方域董其出納<lb/>
也隨駕賜與則樞宻院主之讌勞則宣徽使主之<lb/>
契丹從行之官大臣之外惕隠司掌宗室國舅司掌蕭<lb/>
氏常衮司掌庶姓耶律氏其宗室為横帳庶姓為揺輦<lb/>
其未有官者呼舍利猶中國之呼郎君也不在此籍即<lb/>
<pb n="KR4d0023_WYG_018-8b"/>
屬十宫院及南北王府矣又有十宫院使亦從行其言<lb/>
十宫者自阿保機而下每主嗣位即立宫置使領臣僚<lb/>
每嵗所獻牲口及打虜外國所得之物盡𨽻宫使每宫<lb/>
皆有戸口錢帛以供虜主私費猶中國之内藏也十宫<lb/>
院名<lb/>
　　興聖宫　崇徳宫　洪義宫　永興宫<lb/>
　　積慶宫　長寧宫　　延長宫　　敦睦宫<lb/>
　　章愍宫　延慶宫<lb/>
<pb n="KR4d0023_WYG_018-9a"/>
十宫院使在上将軍之下節度使之上<lb/>
十宫院制置司<hi>奉聖州平州亦各有十宫院司檀州有章愍宫行唐縣屬焉</hi>契丹司<lb/>
録事司<hi>如中國之府司</hi>左右司候司<hi>掌刑獄</hi>
契丹於燕京置元帥府統軍馬軍歩軍三司契丹東有<lb/>
渤海西有奚南有燕北據其窟穴四姓雜居舊不通婚<lb/>
謀臣韓紹芳獻議乃許婚焉衣服飲食言語各從其俗<lb/>
凡四姓相犯皆用漢法本類自相犯者用本國法故别<lb/>
立契丹司以掌其獄<lb/>
<pb n="KR4d0023_WYG_018-9b"/>
　　　葛懐敏謚議<lb/>
贈太尉葛公生於将門資性明銳束髪從官即以能稱<lb/>
彤墀賛導五符監督屢更器使人推其才御下不苛接<lb/>
上以禮輕貲好與重噐貴諾官有所底善聲日聞朝廷<lb/>
寵嘉付以邊事易京之治至今為最屬西𦍑怙逺辜我<lb/>
含育率其大羊觸齧保障烽燧初舉即有膚施之役鑒<lb/>
其覆軌寤寐材雋是用起於謫籍授之次将畫野増戍<lb/>
以固封略氐孽孔熾舉國興師來如蝟毛屯逼城砦言<lb/>
<pb n="KR4d0023_WYG_018-10a"/>
奮其旅出當賊鋒乗銳急戰卒用屠潰忘軀狥節殞於<lb/>
旗皷詔贈旄鉞以旌死事祖載易名式叅前典謹案謚<lb/>
法臨患不忘國曰忠隠拂不成曰隠若其逺當勍㓂師<lb/>
無後繼勢寡力屈義不苟生可不謂忠乎肅将王怒志<lb/>
清戎醜衆拂其令投戈莫保聞檄痛悼雅意無成可不<lb/>
謂隠乎昔者流矢在馬魯侯誄之握節殞命晉䇿褒尚<lb/>
咸用加等式彰義烈繄公勤死宜謚忠隠謹議<lb/>
　　　祭叚待制文<lb/>
<pb n="KR4d0023_WYG_018-10b"/>
嗚呼天之間氣是生俊徳特稟粹精藴為才識應物成<lb/>
務代王脩職皇圖所倚譬諸輪翼試之以漸終将康國<lb/>
量既未充夀胡不克嗚呼天乎世於禄仕不羞苟得或<lb/>
枉道以容身或買聲而借力公之立朝侃然正色孤根<lb/>
竦幹古之亮直母后專制戚里濫恩千官結舌喑過天<lb/>
閽公儔抗憤方幅建言雷霆震怒甘心黜去委吏冗員<lb/>
處之如傃乗驄憲府和鈆書殿智略再伸周行改觀外<lb/>
䑓主計國無貧嵗攬轡觀風鈍頑咸礪南床執法官宿<lb/>
<pb n="KR4d0023_WYG_018-11a"/>
其業簪豸伏墀權豪共懾粤佐金穀旋登侍從竭誠納<lb/>
忠言行䇿用暫擁麾幢殿此海邦鋤姦樹善民夷以康<lb/>
天胡不憗殱我忠良嗚呼哀哉人之懐才不遭於世或<lb/>
結隙而被誣或抱忠而見棄既飲痛而莫伸甘捐軀而<lb/>
自誓猶有生還故都此去遐裔公今於時不為不遇直<lb/>
道守官自結明主暫斥復還帝其玉汝揚歴清顯勤勞<lb/>
靡盬旦夕顧問其仕則膴衆推周才可以鎮逺撫封半<lb/>
載帝亦悔遣紫泥賜書追鋒給車俾公受代歸侍玉除<lb/>
<pb n="KR4d0023_WYG_018-11b"/>
代公者誰在湘之湄抗旌即道朝露先晞公之未去勵<lb/>
精愈苦遂使忠魂淪䘮兹土公之才良無愧廟堂親逢<lb/>
旦暮而死炎方物理難曉徒怨蒼蒼嗚呼哀哉蠻酋海<lb/>
客乗風浮舶明月犀象嵗至日積昔人北歸不能弭謗<lb/>
竹簡薏珠方舟兼量公之戒行朝以俟夕盡室輕装十<lb/>
夫之役天若有知延其漏刻俾我後人觀之為則庶乎<lb/>
無憾以叶柔克嗚呼哀哉脩短之期葢有常數逝川不<lb/>
息藏舟靡固人生至此胡其艱茹哀公之䘮不得其常<lb/>
<pb n="KR4d0023_WYG_018-12a"/>
弱息乳齒孺婦空房逺託故國未知存亡哭無由而憑<lb/>
柩歛不及於帷堂謂暫時之一别遂隔生而可傷昔紫<lb/>
服兮乗駟今丹旐兮還鄉瞻靈輀之祖載痛川途之阻<lb/>
長陳絮酒兮一酸淚霑襟兮浪浪嗚呼哀哉<lb/>
　　　祭髙待制太君<lb/>
惟靈柔明素稱懿恭自飭維齠及艾終始一徳結帨留<lb/>
範誕光女式采蘩承祀克勤婦職卜鄰教子遹駿家則<lb/>
集此聖善刑于燕翼金華勸講訓成忠翊石窌啟封庸<lb/>
<pb n="KR4d0023_WYG_018-12b"/>
酬慈力福未盈皆夀胡不克嗚呼哀哉修短之䇿豈其<lb/>
偕極吉凶之㑹曷無常域積善之厚享年不億造物之<lb/>
意終天罔識輴轖啓途銘旌惨色執紼奠斝横涕沾軾<lb/>
言瞻蒿里莫知冥黙<lb/>
　　　祭荆王文<lb/>
惟王系尊帝穆位冠台臣啟宗藩於前世展皇家之茂<lb/>
親敦叙之恩流於國邸對見之禮厚於家人推勲賢之<lb/>
莫二兾屏翰於無垠溘委朝露愁生暮雲宸懐為之一<lb/>
<pb n="KR4d0023_WYG_018-13a"/>
慟民思從於百身葢棺長夜引紼斯辰國門之祖牲羞<lb/>
以陳永歸蒿里義愴朝紳<lb/>
　　　祭孫工部文<lb/>
惟靈黟山之英生為俊明學探聖域詩合雅聲再以科<lb/>
進列于王庭豸冠霜簡凛凛持平繡衣朱斾未足于外<lb/>
二易江城直道無悔粤惟前載㓂攻南海烽火飛騰嶺<lb/>
隅震駭君乗使車聞急驚呼不俟王命遽發銅符救兵<lb/>
先集圍城不孤番禺無虞惟君之羭帝曰汝材将漕來<lb/>
<pb n="KR4d0023_WYG_018-13b"/>
此盗據邊闗旁無儲峙元戎秉鉞貔貅千里餉饋不續<lb/>
許之以死君運心計委粟流錢士免飢色凱歌以旋幕<lb/>
府第勞郎曹再遷當享遐福胡不永年嗚呼哀哉君於<lb/>
場屋名出輩流作掾南昌始與君游柔圓易安剛方多<lb/>
滯假守廬陵朱輪相繼生叨郡寄君領監司再任相逢<lb/>
哀樂是隨君哭吾父我哭君身嗟嗟世人糾纒相因聊<lb/>
陳薄奠以告營魂茫茫九泉孰聼斯言<lb/>
　武溪集巻十八<lb/>
</p>
<p>
</p>
  </div>
</body>
</text>
</TEI>
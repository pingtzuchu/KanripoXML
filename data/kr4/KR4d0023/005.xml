<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻五</head>
    <p>
<pb n="KR4d0023_WYG_005-1a"/>
欽定四庫全書<lb/>
　武溪集巻五　　　　　　　宋　余靖　撰<lb/>
　　記<lb/>
　　　大宋平蠻碑<lb/>
聖宋體天法道欽文聰武聖神孝徳皇帝在宥之三十<lb/>
一年天宇之内海渚之外氈裘卉服罔不率俾粤五月<lb/>
蠻賊儂智髙㓂邕州陷其郛賊虐衣冠驅虜稚艾遂㳂<lb/>
欝江東下所過郡縣素無壁壘倐然㓂至吏民棄走因<lb/>
<pb n="KR4d0023_WYG_005-1b"/>
得焚蕩剽鈔無所畏憚乃攻圍廣州五十餘日不克大<lb/>
掠其民而去然所存者官舍倉庫而已百年生聚異域<lb/>
珍玩掃地無遺矣國家於嶺南不宿重兵故賊起三月<lb/>
而後師集蒋階張忠素號驍将相繼覆没由是畏懦者<lb/>
望風潰走賊鋒益熾逼連賀毁昭賔再穴于邕矣驛騎<lb/>
繼聞上甚憂之樞密副使狄公青以為将帥之任古難<lb/>
其才若再命偏禆事一不集則二廣之地禍連而不解<lb/>
矣亟自請行天子韙之遂改宣徽南院使荆湖南北路<lb/>
<pb n="KR4d0023_WYG_005-2a"/>
宣撫使都大提舉廣南東西路經制盗賊事九月拜命<lb/>
既授禁旅仍啓以舊鎮騎兵荆湖鋭卒從行十二月至<lb/>
桂林督部伍親金皷然後兵知節制矣明年正月甲辰<lb/>
至賔州先是鈐轄陳曙領歩兵八千潰于崑崙之關公<lb/>
推其罪首斬曙及佐吏已下三十一人然後人知賞罰<lb/>
矣兵将股慄咸思用命是月已來引師至邕城一舍賊<lb/>
悉其徒以逆戰公之行師雖倉卒道途皆有行列賊至<lb/>
駐先鋒以接之公憑髙望撝騎兵以翼焉賊徒大敗追<lb/>
<pb n="KR4d0023_WYG_005-2b"/>
奔十五里斬首二千二百餘級生擒五百人尸甲如山<lb/>
積于道路偽署将相死者五十七人是夕智髙焚營自<lb/>
遁復入于蠻中先是命湖南江西路安撫使樞密直學<lb/>
士孫沔入内押班石全彬過嶺與廣西經略使余靖同<lb/>
其經制東西路賊盗故命公督大提舉然孫石賛謀而<lb/>
軍中悉稟公之節制賊之再據邕也農者輟耕商者輟<lb/>
行逺邇惶惶不聊其生及公之拜命也朝野之論中外<lb/>
歡然以方召之才兼機軸之重出剪狂蠻無噍類矣賊<lb/>
<pb n="KR4d0023_WYG_005-3a"/>
之巢穴曰廣源州交趾之附庸也父為交趾所戮遂棄<lb/>
其州奔南蠻界中淵藪悖慠以僣稱號自名其居曰雲<lb/>
南道又曰南天國再名其年曰景瑞曰啓歴雜名其左<lb/>
右之人自侍中開府已下署之其主謀者黄師宓儂廷<lb/>
侯儂志忠等戰没於陣未有剪其羽翼而能飛刳其腹<lb/>
心而能全者也故宵遁矣嗚呼智髙之謀十餘年間招<lb/>
納亡叛共圖舉事十餘月間連破十二郡所向無前夫<lb/>
豈自知破碎奔走在於頃刻之間乃知名将攻取真自<lb/>
<pb n="KR4d0023_WYG_005-3b"/>
有體哉二月甲戌改乗轅其月丁亥至桂州詔徙䕶國<lb/>
軍節度復以樞密副使召仍曲赦嶺南民得休息矣遂<lb/>
磨桂林之崖石以書其勲其詞曰<lb/>
　有宋之大　天覆地載　四海正朔　百蠻冠帶<lb/>
　蠢兹狂㓂　起乎徼外　父戮于交　逃死䝤界<lb/>
　招納亡命　浸淫邊害　邊臣罔上　習尚以懈<lb/>
　卒陷邕郛　乗流東邁　志圖全越　肆其蜂蠆<lb/>
　廣城言言　梯衝附焉　攻之五旬　掠民而旋<lb/>
<pb n="KR4d0023_WYG_005-4a"/>
　賊鋒一至　千里無烟　還據于邕　五嶺騷然<lb/>
　天生狄公　輔聖推忠　情存義烈　志嫉頑兇<lb/>
　請纓即路　仗節臨戎　英材遴集　猛将風從<lb/>
　賊之敢鬭　實惟天誘　來迓于郊　奄喪羣醜<lb/>
　當我摧鋒　易如拉朽　僣補偽署　叢然授首<lb/>
　羽翼既剪　心腹既刳　雖欲自舉　人誰與圖<lb/>
　焚廬而去　回巢以逋　六親不保　曰獻其俘<lb/>
　厥推邕邊　南國之紀　九洞襟帶　列城唇齒<lb/>
<pb n="KR4d0023_WYG_005-4b"/>
　險固一失　兵糧無峙　庶民蚩蚩　鳥獸驚跂<lb/>
　我公之來　電掃雲開　叛渙斗破　綱領重恢<lb/>
　師成廟筭　民得春臺　天聲逺振　繄公之材<lb/>
　　　大宋平蠻京觀誌<hi>并序</hi>
大宋皇祐四年夏五月廣源州蠻犯邕管陷之乗江流<lb/>
暴漲東陷九城遂至廣州廣人怯戰登陴自固賊得駐<lb/>
兵傅城攻之五旬雲梯土山極肆其巧城堅不能下乃<lb/>
還經途復殘二郡覆四将再入于邕凢害将佐三十餘<lb/>
<pb n="KR4d0023_WYG_005-5a"/>
員虜生口萬計牛畜資寶無筭所過焚蕩無餘楚越蕭<lb/>
然矣朝廷憂之君臣為之旰食樞密副使狄公青抗章<lb/>
請行願授成筭上重其誠從之先是命樞密直學士孫<lb/>
沔入内押班石全彬同本路經略使余靖經制賊盗命<lb/>
青以宣徽使都大提舉總其節制明年正月已未青帥<lb/>
三将兵至邕州歸仁鋪賊舉衆出城拒戰大敗之騎兵<lb/>
追奔十五里所殺蠻衆二千二百餘人偽署侍郎黄師<lb/>
宓等腹心将領五十七人死于陣賊首儂智髙其夜焚<lb/>
<pb n="KR4d0023_WYG_005-5b"/>
城自遁詰朝引兵入城俾供奉官賈榮就戰場歛賊尸<lb/>
而殣之為塜于歸仁之南又遣郴縣尉區有鄰聚重傷<lb/>
還城而死并活擒而戮及奔而蹂踐燔灼者復三千二<lb/>
百二十八人為一塜瘞之于城之北二月有詔即其地築<lb/>
為京觀乃命立石以誌其伐銘曰<lb/>
　庸臣司邊　率職不䖍　盗起其間　蠢爾異類<lb/>
　藏亡納叛　以輔狡煩　窺兹無備　乗虚襲怠<lb/>
　遂肆兇姦　順流而東　列城皆空　嶺表騷然<lb/>
<pb n="KR4d0023_WYG_005-6a"/>
　師徒桓桓　矢勁摧完　天下惻焉　帝命樞臣<lb/>
　握節属鞬　拯墜綏殘　師行之律　賞罰貴必<lb/>
　其謀乃専　兵家之勢　動静有制　所擊無堅<lb/>
　吁嗟羣醜　狃於常勝　敢當其前　驅彼犬羊<lb/>
　敵此熊羆　血膏于原　棄甲如山　遺骸亘野<lb/>
　百里腥羶　武功外揚　仁心内憫　念及幽泉<lb/>
　肩䯗之葬　京觀之封　銅柱齊年　天聲逺振<lb/>
　皇澤重宣　永鎮羣蠻<lb/>
<pb n="KR4d0023_WYG_005-6b"/>
　　　韶州新置永通監記<lb/>
古之建國者義以制事材以聚人八政之先曰食與貨<lb/>
即山皷鑄三代而然禹鑄歴山之金以禦水禍湯造荘<lb/>
山之幣以拯旱虐周以金錫之利分𨽻虞衡唐以郴桂<lb/>
之郡並建罏冶貨之所産本無定處興造之謀期於便<lb/>
事而已國家平一諸夏寵綏四海開寶興國之際收復<lb/>
江閩因其故區作為泉布時移嵗積地産靡常比年已<lb/>
來冶民㡬廢焉今天子嗣位之二十七年特詔翰林學<lb/>
<pb n="KR4d0023_WYG_005-7a"/>
士葉公清臣宋公祁經度山澤之禁以資國用乃僉作<lb/>
奏曰謹校郡國産銅和市之數惟韶為多而夐處嶺阨<lb/>
由江淮資本錢以酬其直實為逈逺謂宜即韶置監分<lb/>
遣金工以往模之嵗用銅百萬斤可得成幣三百萬三<lb/>
分其一以上供餘復市銅㡬得二百萬如是則其息無<lb/>
窮矣詔下其議於廣東于時轉運使直太史傳公某知<lb/>
韶州比曹副郎欒公某協恭承詔以經厥始郡有故堞<lb/>
號為西州遺趾髙平宛出郛外乃相厥土墨則食焉凢<lb/>
<pb n="KR4d0023_WYG_005-7b"/>
棟宇之制管庫之嚴詢于故實斷以心匠模沙冶金分<lb/>
作有八刀錯水鎣離局為二並列關鑰互有隄防當其<lb/>
中扄控以㕔事誰何警察目無逃形其鈆錯之備用薪<lb/>
炭之兼蓄别藏異室布于兩序出内謹密前為大閎冶<lb/>
官列署于閎之南羣工屯營于垣之外市材于山市甓<lb/>
于陶雇工于巧凢手指之勤筋力之用率平價而與之<lb/>
金不發帑貲不徭民籍而功用成為屋八百楹最材竹<lb/>
鐡石陶瓬之用一百四十萬惟材木六千資于連山釘<lb/>
<pb n="KR4d0023_WYG_005-8a"/>
口十萬出自真陽餘悉辦于韶之境而民不知役乃知<lb/>
循良之政誠自有體哉以皇祐冠年龍集已丑三月甲<lb/>
午始築其基而飾其材八月辛酉棟宇完範鎔備物有<lb/>
區工有居九月已亥大合樂以落之董舊巧募新習朂<lb/>
怠勵惰授以程凖日課千緡不愆于素初郡之銅山五<lb/>
嵗共市七萬前太守潘君一嵗市百萬及欒公繼之乃<lb/>
市三百萬明年又差倍之嵗運羡銅三百萬以贍嶺北<lb/>
諸冶苟非主計者通其神提綱者揚其職守土者宣其<lb/>
<pb n="KR4d0023_WYG_005-8b"/>
力則何以協規剏模成効之速如是哉且韶被山帶海<lb/>
雜産五金四方之人棄農畝持兵器慕利而至者不下<lb/>
十萬窮則公剽怒則私鬭輕生抵禁亡所忌憚緩其覊<lb/>
紲則鷹摯而陸梁急其䘖勒則獸駭而踶齧故境壤雖<lb/>
狹而獄犴冦抄常倍他境必資威肅惠和兼被于物乃<lb/>
成善政觀此圖功賦事精至詳簡則民之受賜其可知<lb/>
矣初以逺方置監議者不一故朝廷有以待之明年四<lb/>
月乃下敇賜名永通時天子親享明堂之嵗五月記<lb/>
<pb n="KR4d0023_WYG_005-9a"/>
　　　海州社稷壇記<lb/>
古之言社稷者其尊與宗廟等諸侯始封授以茅土歸<lb/>
其國而立社上以尊天子之命下以教民美報也漢制<lb/>
郡縣置社太守令長侍祠牲用羊著于祠令則知郡國<lb/>
雖異而祀事無改春求秋賽未之廢也東海郡社稷舊<lb/>
壇藐在孤山之麓地形險廹儀度草略素亡壇壝髙卑<lb/>
之式絶無畛域外内之限牛羊所踐芻牧弗禁慢神瀆<lb/>
禮闕莫甚焉范陽祖君擇之慶歴戊子由蘭臺丞佩郡<lb/>
<pb n="KR4d0023_WYG_005-9b"/>
印既下車之三月以為羣神之在祀典者衆矣惟社稷<lb/>
得用籩豆奠贄幣以修萬民之報而祠所弗嚴何以示<lb/>
教乃相美土改而築之去舊趾五十歩得平壤焉廣輪<lb/>
數畝命以官田易之封土為壇陞降有陛襲今據古一<lb/>
本於禮樹以所宜之木敞以門墻奉祠執事者齋有宫<lb/>
侍有次又閲章聖皇帝所頒崇器制度未如制者咸俾<lb/>
新之於是政禮具舉人祗交感風雨以時田穀順成秋<lb/>
八月行事于新壇以報神福民心熙熙覘盛儀而樂嘉<lb/>
<pb n="KR4d0023_WYG_005-10a"/>
應也於戯擇之以通材逺識屈在外補觀其臨民賦政<lb/>
先於典禮得古君子之風焉修淫祀以求庇者得不愧<lb/>
乎督役者朐山令李良輔云<lb/>
　　　同遊泐溪石室記<lb/>
人之跂髙慕逺樂在林壑者厥遊不得其勝則無所記<lb/>
焉地之藴靈蓄秀於方域者所賞不遇其人則無所發<lb/>
焉遊賞之㑹其難乎哉予以分司歸韶之明年江夏黄<lb/>
君子京始宰樂昌其明年以書見遺曰弊邑雖小地多<lb/>
<pb n="KR4d0023_WYG_005-10b"/>
勝槩泐溪石室宜為稱首元和中番禺從事李文孺嘗<lb/>
誌其遊惜其景出涵暉之右而文不逮於到難故使兹<lb/>
山不甚顯聞於世若迂髙車以辱臨之願去道茀蠟履<lb/>
以從又明年乃往遊焉其始去縣郛西北平行五里而<lb/>
近西為大山其厚無極東亘髙阜積石所成澄溪下流<lb/>
人迹中斷掲溪即阜屬當大窾外若敞扉中如華屋平<lb/>
有度筵之廣髙逾結棟之隆穹中四注屏舒玉削幽崖<lb/>
婉入如曲房小檻之容斜竇旁通有連甍接廡之勢雲<lb/>
<pb n="KR4d0023_WYG_005-11a"/>
蒸霧積閉隂闢陽冬漏暖脉夏含凄氣天地炎凉所不<lb/>
能制固仙逰之所宅嵒棲之嘉致也既而徧覽幽趣庶<lb/>
逢前軌洗塵而視則有陸羽題名墨迹在焉張炬而入<lb/>
則有六祖偃息石牀存焉嗚呼苟非子京奏刀恢恢之<lb/>
暇以竒勝見招何由﨑嶇百里一届其域及窺陳迹則<lb/>
古之賢哲寝處為常乃知世稱今人不如古宜哉子京<lb/>
時又招攝尉唐某進士譚某同遊既書名于壁復鑱石<lb/>
以誌之今天子親享明堂之嵗三月二十五日記<lb/>
<pb n="KR4d0023_WYG_005-11b"/>
　　　韶亭記<lb/>
賢人君子樂夫佳山秀水者盖将寓閑曠之目託髙逺<lb/>
之思滌蕩煩紲開納和粹故逺則攀蘿拂雲以躋乎杳<lb/>
㝠近則築土飾材以寄乎觀望惟韶山去州治八十里<lb/>
自元精胚胎陽結隂流不知鑪錘者誰獨秀兹境在昔<lb/>
虞舜南狩蒼梧九韶之樂奏于石上山之得名起於是<lb/>
矣國家丕冒海隅擇材綏逺殿省丞潘君伯恭特膺詔<lb/>
選來守嶺阨鋤强構弱有意於古下車期年人用休息<lb/>
<pb n="KR4d0023_WYG_005-12a"/>
乃曰山為州鎮厥名尤著自秦開五嶺迄今千載憑軾<lb/>
之使泛舟之賓大麓之下往還如織不知觀瞩之地以<lb/>
為山榮豈守土者詳近而畧逺哉遂按郡諜而相之背<lb/>
山東渡五里而近得地曰靈溪即道左建亭而山之竒<lb/>
秀森然在目矣伻來以圖授之矩畫先是賜紫僧法崇<lb/>
者推誠導摹衆所欽信嘗於康衢構榭以壮州邦既勤<lb/>
基締将賁髹艧太守曰吾以敦朴化人無事於侈可去<lb/>
華就實移其用於兹亭崇曰明使君之言非唯集事兼<lb/>
<pb n="KR4d0023_WYG_005-12b"/>
存為政之體繇是捨飾畫之浮費市楩梓之美材持畚<lb/>
築運斧斤者子來而樂成矣越再朏魄而亭就則兹山<lb/>
具美纎芥無隐屹者如闕闤者如庾平者如臺呀者如<lb/>
谷向者如鬭背者如逃人立鳥跂霞明霧暗碧玉千仭<lb/>
青螺萬疉殊形詭制紛不可名驅鬼投物巧不能備信<lb/>
塵外之絶區也既而請名太守曰亭以山搆而能盡山<lb/>
之美其名韶云嵗月日記<lb/>
　　　湧泉亭記<lb/>
<pb n="KR4d0023_WYG_005-13a"/>
嶠南溪山之勝曲江稱最然其絶境多在逺郊徙州治<lb/>
以跨二江百餘載矣亭榭池館面髙臨深前剏後續不<lb/>
逾雉堞耳目所詣不為難能尚書外郎杜君挺之之為<lb/>
守也獄無寃私賦役以時事舉條領民用休息近郛勝<lb/>
槩亡不周覽梁濟真水越一長亭得湧泉焉始其出喧<lb/>
囂入杳靄層巒曲澗嵐碧相照澗極崖平泉源在焉横<lb/>
崗屈盤隐若伏獸疏窪為沼泉出石罅大若濤湧細如<lb/>
鼎沸久旱不竭經冬常滿南方癉暑酷如惔焚暫息泉<lb/>
<pb n="KR4d0023_WYG_005-13b"/>
上寒悚毛骨挺之乗間一來吟酌永日自非嘉賔無預<lb/>
兹賞傍有精廬因泉得名於是知事僧謀於衆曰古之<lb/>
君子必觀於水盖有道焉習氏之名千載若存盖有遇<lb/>
焉今太守適意水石而露坐泉傍雖曠淡自適豈吾人<lb/>
之所安也乃募金伐材構亭泉心貫之飛梁虹横波際<lb/>
翼以堂室備賔逰之憇外營碓磑為民事之觀挺之暇<lb/>
則造焉以滌煩慮既罷郡歸闕且半嵗某與後太守潘<lb/>
伯恭南康倅李仲求共陟泉亭一飯一啜不同於俗<hi>皆當</hi>
<pb n="KR4d0023_WYG_005-14a"/>
<hi>時之事</hi>乃書名屋壁以誌其逰後一月又書亭之始以寓<lb/>
仲求請模石而書之因歎曰韶處嶺阨雜産五金四方<lb/>
之民聚而逰手牒訴紛拏稱倍他郡挺之以誠應物庭<lb/>
無留事日自適於山水間乃知為政自有體也斯逰斯<lb/>
景書之其無愧挺之名且伯恭名夙仲求名定慶歴七<lb/>
年五月日記<lb/>
　　　韶州新修望京樓記<lb/>
廣之旁郡一十五韶最大在楚為邊邑在越為交衢治<lb/>
<pb n="KR4d0023_WYG_005-14b"/>
城居武水東真水西<hi>古名虎溪唐諱虎字曰武</hi>境壓騎田大庭二嶺<lb/>
故地最善而名著均之逺官得名城暨善地故其擇守<lb/>
於等夷閲人最賢唐漢之西都也繇湘衡而得騎田故<lb/>
武水最要今天子都大梁浮江淮而得大庾故真水最<lb/>
便騎田雖乗驛舊途而王官往來太平水道是以風亭<lb/>
水舘髙臺上舍徙在真水不視溪山巧拙而偏診左臂<lb/>
者勢使之然耳今郡守河内常公承命而典城也心樂<lb/>
易而政悉精力先是郡嵗課丁夫刺船南海餽鹽數十<lb/>
<pb n="KR4d0023_WYG_005-15a"/>
萬石俗固緜力而薄産矣又重之以困擾日益窘急而<lb/>
繁獄訟公之下車適遇主計集賢張公昷之乃謀所以<lb/>
息民之策斥工巧占名之卒以代之故民釋重負邦事<lb/>
亦簡人和於下嘉氣應之風雨以時百穀用登政有餘<lb/>
力而廢堕兹緝惟虎溪浮航之道帶遶闉下鍵閉僅存<lb/>
而雉堞樓櫓之制弛然莫具前所謂偏診左臂之失也<lb/>
公因暇日撫睥睨而四顧則山川欝葱之氣森然滿目<lb/>
既嘆且喜其久蔽而有待乎乃命畚頽土完缺甃飭美<lb/>
<pb n="KR4d0023_WYG_005-15b"/>
材籍士伍順啓塞之訓以門其下因臨觀之美以臺其<lb/>
上民不瘠公不匱而厥功以成飛軒繚砌以望四野重<lb/>
巒複岫周遭萬形烟顔雨態逺近異色溪流浼浼逗碧<lb/>
泂清鳥聲漁唱出入杳靄君子訪境也皆絶其命名也<lb/>
必古身居江海之上心存魏闕之下故臨其西樓曰望<lb/>
京之樓飲醇酒者不忘於獄市褰車帷者能廣其視聴<lb/>
故署其入之門曰通闠之門除道梁川而鄰國先交故<lb/>
標其出之門曰彬陽之門登髙懐古而舜祠在望故題<lb/>
<pb n="KR4d0023_WYG_005-16a"/>
其北臺曰聞韶之臺目與心適心與境逺浩然之氣來<lb/>
棲人身如躡壺中而眄物休也非守臣之賢此景孰為<lb/>
來哉簷廡環合凡二十楹其形勝之逰目觀之美甲於<lb/>
邦域智者創物夫豈徒然又况登陴之際民瘼可詢乗<lb/>
傳而來郊勞為便亦所以輔官成而尊王命也時寶元<lb/>
<hi>闕</hi>年正月日記<lb/>
　　　韶州真水館記<lb/>
真水館者郡守田曹副郎清河張公所建也按地誌真<lb/>
<pb n="KR4d0023_WYG_005-16b"/>
水出大庾嶺<hi>字本從水從貞今朝以音犯廟諱故改為真</hi>南與武水合二水<lb/>
回曲而流故名曲江虞舜南廵奏簫韶於群石之右故<lb/>
名其山曰韶由是州以山名縣以水名凡廣東西之通<lb/>
道有三出零陵下離水者由桂州出豫章下真水者由<lb/>
韶州出桂陽下武水者亦由韶州無慮之官嶠南自京<lb/>
都沿汴絶淮由堰道入漕渠泝大江度梅嶺下真水至<lb/>
南海之東西江者唯嶺道九十里為馬上之役餘皆篙<lb/>
工楫人之勞全家坐而致萬里故之嶠南雖三道下真<lb/>
<pb n="KR4d0023_WYG_005-17a"/>
水者十七八焉劉氏之自王也割韶之壤置英雄二州<lb/>
壤雖减而道如故韶於嶺外為劇郡宜矣今上嗣位三<lb/>
改元而得景祐其三年公自潯江郡易地而領是邦政<lb/>
均而易從令約而易乂雨潤霜嚴施之有宜補墜起廢<lb/>
理無遺具先是郡有二館一臨武水曰清輝一據城之<lb/>
東隅曰皇華惟真水之要津則皆亭以居艤舟之次公<lb/>
乃與賔佐謀曰若天子之使諸侯之賔将王命宣民風<lb/>
乗舳艫由真水而至者不授以館則餼牽積饋雖厚不<lb/>
<pb n="KR4d0023_WYG_005-17b"/>
得盤桓上舍優㳺山水間地主之禮猶為缺然由是擇<lb/>
境於勝相地於隙取材於羡餘取工於卒徒民不知役<lb/>
而功用畢東瞰真水故即水名之凡一堂一皇二室兩<lb/>
廡以翼于門宿息井樹具焉前構飛閣命曰仁智樂山<lb/>
水之趣也煙齊逺水風生白蘋欄檻千家松蘿四望真<lb/>
仁智之所樂也後之至者有以見清河公求瘼之外又<lb/>
能樂山水之嘉不獨飭厨傳以異上賔盖将使仁智者<lb/>
同此樂云耳時景祐五年嵗在豕韋四月日記<lb/>
<pb n="KR4d0023_WYG_005-18a"/>
　　　韶州新修州衙記<lb/>
古者諸侯宫室車服各視其命之數故臺門露寝将将<lb/>
耽耽自秦人罷侯漢㳂魏襲郡有守州有牧頒條詔専<lb/>
生殺慮其久而固人心必三嵗而易之修職貢於天子<lb/>
在千里外則遞促其期再朞而易者故州民視刺史如<lb/>
路人刺史視公堂如傳舍民病尚不肯療矧肯完葺廨<lb/>
宇耶韶在番禺之北去天子都城三千里而遥故為逺<lb/>
官去留之心不固又可知矣皇上即位之八年以今尚<lb/>
<pb n="KR4d0023_WYG_005-18b"/>
書外郎太原王君守其土下車之始綱目咸振束黠吏<lb/>
以繩墨制强宗以斧斤威聲一馳境内知禁然後險者<lb/>
傾瘡者平痼者愈魘者醒仆者起昧者明霜清物寒日<lb/>
和春融畏愛所交衣被黔首於是中詔得比内諸侯滿<lb/>
三嵗後所請也政成事簡地居衝要築室卑陋人何所<lb/>
瞻不欲視廨舍如前人之視民病也繇是因基搆程用<lb/>
度壮棟梁麗榱桷山有羡材不賦於民官有繕工不興<lb/>
其役焕諸侯之采章謹列郡之儀式挈壺所以授朔樹<lb/>
<pb n="KR4d0023_WYG_005-19a"/>
㦸所以示威乃伉髙門以備其制分争辨訟夙興夜寐<lb/>
外皇中堂各有攸處首徇公也兎穴防姦簡書山積虎<lb/>
符領兵器甲犀利對峙二庫加以層樓謹曝凉也按賢<lb/>
序賔容豆舉觶則有東西小㕔地暖春早百卉先媚亭<lb/>
曰探芳疏池釃流一水廽合亭曰環翠射侯之亭曰百<lb/>
中可以觀徳也燕居之亭曰清虚可以頤神也翬飛翼<lb/>
舒不僣不偪城隅一樓景最竒絶東溪北山秀在眉宇<lb/>
落成之日露襲竹栢味飴顆珠圓美可愛亭曰甘露紀<lb/>
<pb n="KR4d0023_WYG_005-19b"/>
嘉瑞也至於胥史分聯廩儲供上風雨之庇使葺之工<lb/>
既畢民吏趨走扶伏固請礱石刻文以紀成績星飛一<lb/>
介見辱嘉命謹按圖經控扼五嶺韶為交衢虞舜南廵<lb/>
奏樂於此郡有遺跡因山得名漢置曲江縣為南海之<lb/>
望邑晉立東衡州居湖南之属城齊梁為始興郡置内<lb/>
史以莅之偽劉割據析其地建英雄二州故始興之名<lb/>
移於他部皇朝開國軍事民政咸俾儒臣領之邕容經<lb/>
略名存實亡擬於舜韶彼則負矣脣齒江湘咽喉交廣<lb/>
<pb n="KR4d0023_WYG_005-20a"/>
地之重也霜露北均疫癘南盡氣之和也霞駮萬栱雲<lb/>
蒸千礎署之廣也合是數羙為郡國最不亦善乎君以<lb/>
天聖庚午自殿中丞領銀莬符朞年之間再増秩至屯<lb/>
田員外郎則為郡之才之政為萬乗知可見矣明道元<lb/>
年十一月日記<lb/>
　<lb/>
　<lb/>
　<lb/>
<pb n="KR4d0023_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集巻五<lb/>
</p>
<p>
</p>
  </div>
</body>
</text>
</TEI>
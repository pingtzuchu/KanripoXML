<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻十四</head>
    <p>
<pb n="KR4d0023_WYG_014-1a"/>
欽定四庫全書<lb/>
　武溪集巻十四　　　　　　宋　余靖　撰<lb/>
　　表<lb/>
　　　乞外任狀<lb/>
臣誤被採擢待罪諌垣自揣空踈無以上報去嵗甞與<lb/>
蔡襄皆以親老願除家便一官庶就侍奉聖慈寛裕悉<lb/>
䝉厚恩蔡襄給假還鄉臣某特賜縑帛仍令差人迎侍<lb/>
歸京奉養仰荷非常之㤙足為私門之幸事出望外捐<lb/>
<pb n="KR4d0023_WYG_014-1b"/>
軀不忘今春得臣父書候秋與孫男迎娶乃䏻即路初<lb/>
領此訊誠亦有待其來今聞蔡襄父母不忍去鄉國惟<lb/>
襄獨行還朝伏縁蔡襄躬自奉迎尚猶不至㣲臣差人<lb/>
般侍必更遷延在臣私心進退無措伏念臣備職諌諍<lb/>
言多過差老父衰年逺在南土上不能補國家之闕下<lb/>
不能展庭闈之私何顔自安乆玷清望陛下憫此逺迹<lb/>
諒其素心俾臣先盡事親之誠徐圖報國之効在於出<lb/>
處不䧟憲章伏乞特授臣㳂流家便一郡差遣以便侍<lb/>
<pb n="KR4d0023_WYG_014-2a"/>
養庶當孝理之朝未缺人臣之行若謂臣兼領史職不<lb/>
當差出則葉清臣楊察等差出已有成例但臣無任<lb/>
　　　再乞外任狀<lb/>
右臣近有奏陳願授家便差遣雖堅誠請未䝉朝㫖允<lb/>
從伏以國家之意謂臣身忝諌官日言國事今一旦無<lb/>
故即除外任恐四方傳聞以為不容諌諍不忍遣去蓋<lb/>
惜朝廷之名伏念臣生長逺方不識忌諱頃年得罪但<lb/>
坐多言再表乞歸乃得近鄉小郡曽未逾嶺母氏已亡<lb/>
<pb n="KR4d0023_WYG_014-2b"/>
服終還臺即求外補願歸江國稍便家庭庶因斗筲之<lb/>
禄用勤晨夕之養而國家權俾掌禮因得奉朝去春忽<lb/>
被命書猥叅諌列言不經務盡忠無益於時才非出人<lb/>
論事不能無過㝷瀝私懇仰干宸嚴但縁偏親向衰乞<lb/>
以寸禄歸養遽䝉天睠特賚帑縑俾為奉迎之資不許<lb/>
脱然而去實逾半載親輿未來尋已啓陳未奉俞允伏<lb/>
惟聖神在宥俊乂如林才過臣者比肩疊跡臣去此職<lb/>
必當得竒士開益聰明如或惜去朝之為重恐外遷之<lb/>
<pb n="KR4d0023_WYG_014-3a"/>
差屈則乞令臣帶小省之官為名城之守上以昭陛下<lb/>
從諫之盛徳下以成㣲臣養親之私榮中外聞之自為<lb/>
至美之事固於朝廷無所虧損但<hi>臣</hi>無任<lb/>
　　　免知制誥狀<lb/>
右臣准閣門告報已降勑告授臣守依前官知制誥知<lb/>
諌院者伏念臣逺官孤跡夲乏才謀朝廷誤知擢在諌<lb/>
署闕失之政無所建明柔佞在庭不能指擿前兼史職<lb/>
已愧踰涯進典命書愈知非㨿况侍從之列當以才升<lb/>
<pb n="KR4d0023_WYG_014-3b"/>
諌諍之臣不宜速進臣積嵗未乆無善可稱全身免責<lb/>
固為優幸非次被寵豈免刺譏且累上表章乞便侍養<lb/>
即䝉遷授難以請行臣之私心不期冐進未能揣分何<lb/>
以宿官乞迴濫恩以抑奔競其所降勑誥乞賜指揮回<lb/>
納中書謹具狀陳乞以聞伏候勑㫖<lb/>
　　　免判銓狀<lb/>
右臣奉勑差權同判吏部流内銓者竊以先朝初定諌<lb/>
員不兼他職蓋使專於論議庶或補益聰明臣叨掌書<lb/>
<pb n="KR4d0023_WYG_014-4a"/>
命已増憂愧若更兼領銓管則恐智慮不周力小事叢<lb/>
必至顛隕其上件差遣伏乞停罷謹具狀奏聞伏候勑<lb/>
㫖<lb/>
　　　免知諌院狀<lb/>
右臣昨䝉恩授臣依前官知制誥知諌院及准勑差兼<lb/>
權同判吏部流内銓臣再有狀乞回納勑誥停罷差遣<lb/>
各奉聖㫖不得辭免今依准聖㫖被受訖伏以朝廷建<lb/>
置諌官俾其論議得失乃是分判忠邪升擢賢俊之路<lb/>
<pb n="KR4d0023_WYG_014-4b"/>
臣在官嵗餘讜言無取得免黜罷巳是優恩今擢居侍<lb/>
從而復兼此職乏自知之分塞後來之途於臣之身則<lb/>
讒邪有窺伺之端於國之體則俊良有滯留之歎伏乞<lb/>
罷臣諌職以避賢路<lb/>
　　　免史館修撰狀<lb/>
右臣准閤門關報䝉恩授臣史館修撰者伏縁修史之<lb/>
任須得良直之才如臣空踈豈堪選擇兼臣去年以來<lb/>
為父年老在逺累狀陳乞外官以便侍養伏䝉聖慈賜<lb/>
<pb n="KR4d0023_WYG_014-5a"/>
臣縑帛許令差人般迎歸京侍奉後来得書雖巳在路切<lb/>
恐衰老之年不能乆居京國將來却乞外任是臣虛受<lb/>
國恩所有修撰之職不敢克當伏乞特賜指揮閤門回<lb/>
納勑誥但臣無任<lb/>
　　　第二狀<lb/>
右臣昨䝉恩授臣史館修撰尋以前後累狀陳乞外任<lb/>
以便侍飬不敢虗受國恩乞賜罷免准今月十九日<lb/>
中書劄子奉聖㫖不得辭讓伏縁君命再三不敢煩瀆<lb/>
<pb n="KR4d0023_WYG_014-5b"/>
巳禀朝㫖祗授勑誥訖切以為臣之節惟君所任不避<lb/>
煩難固其常理然而材器有限又須量力若貪榮慕進<lb/>
不知其分一職有曠不稱所委豈獨身災兼傷國體臣<lb/>
今兼職數處於臣之身實為榮幸量臣之力必不能堪<lb/>
除諌官巳有定員候正官到闕自當省罷外伏念吏部<lb/>
甄别流品不可因循史官考尋事迹又宜用備獨當一<lb/>
局猶恐不精兼領二司必致踈畧臣伏見田况歐陽修<lb/>
皆筆力傑出才過臣者各釐外務不用所長伏乞指揮<lb/>
<pb n="KR4d0023_WYG_014-6a"/>
推擇其一代臣此職臣不以内外甘就煩使其史館修<lb/>
撰勑誥臣欲親自齎赴中書送納謹具狀陳乞以聞伏<lb/>
候勑㫖<lb/>
　　　吉州謝上表<lb/>
臣某伏奉五月十五日勑命差知吉州軍州事放朝辭<lb/>
取便路疾速發赴夲任者天鍳素誠特從輕典星馳即<lb/>
道已届所臨㝷於某月某日到州赴任訖<hi>中謝</hi>伏念臣<lb/>
生自邉州闇於時務謬從科試早玷書林陛下擢臣於<lb/>
<pb n="KR4d0023_WYG_014-6b"/>
遷謫之餘寘臣於諌諍之列匪由言薦特出宸衷而又<lb/>
掌西掖之訓詞執史官之汗簡推寵過分非臣所堪自<lb/>
惟踈賤之中孤直見進思所以報知無不言補朝政而<lb/>
未工為身謀而巳拙讒謗不恤用酬主知論議所伸寡<lb/>
與勢合常欲引去以免衆猜豈意發於樞機自起瑕讁<lb/>
然念間者夏臺效順再禀正朔虜帳怙強沮我封拜狥<lb/>
虜約則西戎怨納夏欵則北狄怒重師宿境須我報音<lb/>
人人異論必有兵禍聖慮獨斷柄臣僉謀授以聘詞擇<lb/>
<pb n="KR4d0023_WYG_014-7a"/>
於朝列有死不避見選於臣單車即途送者失色握莭<lb/>
以徃敢望生還歴階而議所期理奪主命既逹而國體<lb/>
獲伸外兵自交而戎盟兩就此乃廟堂成筭非臣之功<lb/>
及乎單于罷兵穹廬報聘謂知前議再伸理裝臣亦讓<lb/>
以非才辭不獲命漢使薦至國中甚歡迎勞尤勤宴犒<lb/>
加等蓋重隣好非私臣身臣既頻到邊庭欲練胡事上<lb/>
則接談於賓主下則訪事於輿𨽻示相親狎則務通其<lb/>
情所臨機㑹則未甞屈禮夲謂六蕃之語可以博之豈<lb/>
<pb n="KR4d0023_WYG_014-7b"/>
料一言之失不能免罪仰冀宸造鍳無他腸竊以臣素<lb/>
乏時名猥遭天睠出於孤宦而延登近班豈無羣材而<lb/>
專聘絶域䝉此寵任人所忌嫉而不慎言語自罹憲章<lb/>
計其所犯死有餘責此蓋伏遇皇帝陛下至明御宇廣<lb/>
覆如天凡曰近臣非有大故不忍遐棄止除外官含容<lb/>
之徳過於堯禹况夫廬陵古郡南近家庭臨民侍親不<lb/>
為失所戴荷恩育寜可貲度方今邊警雖息民力猶困<lb/>
賦歛加疾而吏以為健刻削巳甚而上不能知若得詢<lb/>
<pb n="KR4d0023_WYG_014-8a"/>
其疾苦思所施設蠲去横取率循舊規朝廷聽而從之<lb/>
豈以地狹為恨體國安民圖所報效臣之願也無任<lb/>
　　　乞分司狀<lb/>
臣再瀝血誠上干天聴退量煩凟甘俟誅夷伏念臣生<lb/>
於鄙逺素無才識束髪從宦二紀於兹遭時見用遂忝<lb/>
清近然念臣頃䝉擢在諌垣累上七章乞免諌職出就<lb/>
外任以便侍養皆䝉朝廷不賜允許及至去年得罪不<lb/>
敢迂路歸鄉又縁臣父年漸衰老不樂逺出㝷曾乞移<lb/>
<pb n="KR4d0023_WYG_014-8b"/>
便郡願解近職私誠雖切未聞報可臣揆才至薄負罪<lb/>
則深上無補於國家下闕奉於温凊一身之責萬死何<lb/>
逃臣今欲乞落職分司歸鄉侍養伏聖天慈特賜矜允<lb/>
　　　謝分司表<lb/>
臣某言與奪者朝廷之大柄出處者人臣之大方成命<lb/>
自天退身得地<hi>中謝</hi>伏念臣鄉邦遐逺世系孤平偶自<lb/>
童觀即親儒術㝷師千里備歴險艱志學十年迺得科<lb/>
第國家頒制目以求士開文館以待賢臣之非才咸預<lb/>
<pb n="KR4d0023_WYG_014-9a"/>
兹選每守孤直不事貴權蓋甞忤㫖而謫官㝷亦知名<lb/>
而見用降發中之詔擢居諌諍之聫以出疆之勤延登<lb/>
侍從之列願宣忠力以酧萬乗之知屢被國恩自忘五<lb/>
羖之賤多所論列罔畏仇嫌臣既拙於周身毁者得以<lb/>
銷骨惟期退避屢抗表章帝座雖處九重之深皇明逺<lb/>
照萬里之外預頒明命克遂初心此蓋伏遇皇帝陛下<lb/>
天覆無私乾剛獨斷念臣甞經驅策不避艱危察臣夲<lb/>
以公言搆成私隙俾從散秩歸奉所天下以成㣲臣就<lb/>
<pb n="KR4d0023_WYG_014-9b"/>
養之勤上以全陛下退人之道邱山荷賜冰炭在懐<lb/>
　　　謝轉光禄少卿表<lb/>
臣某言今月八日進奏院逓到勑誥䝉恩授臣光禄少<lb/>
卿依舊分司南京韶州居住者居深坎窞恩出天慈俯<lb/>
念戴盆之幽莫遂循墻之讓<hi>中謝</hi>伏念臣禀受愚暗生<lb/>
長遐荒爰自弱齡幸親儒術未脱飯牛之賤敢思縻爵<lb/>
之榮蓋遇國家海宇澄清仕途寛裕高則賢科射䇿採<lb/>
卿相之材次則卿品薦能分甲乙之選小吏計年而進<lb/>
<pb n="KR4d0023_WYG_014-10a"/>
考商人校粟以論資戎㫋奮起於卒徒勲門澤及於僮<lb/>
𨽻廣為甄録庸賛治平所謂得人而昌何云數路而巳<lb/>
由是例趨貢籍偶中文程逮於壯年再膺詔目遂陪邦<lb/>
彦乆服朝紳亦甞預刋前史之闕文叅修當世之大典<lb/>
載筆而書言動抱蕝而正禮儀補衮職而蹈無諱之譏<lb/>
冐兵鋒而使不測之虜叙其㣲效擢在近班言思報國<lb/>
之忠身罹負俗之謗簀中之辱昔賢亦有非辜日邊之<lb/>
遥丹誠無以上訴退分冗秩還侍親庭鴈鶩乆費於稻<lb/>
<pb n="KR4d0023_WYG_014-10b"/>
梁禽魚幸返於林藪採蘭潔膳聊同孺子之歡種樹灌<lb/>
園誠為拙者之效永言毁廢當絶照臨豈意恩波下霑<lb/>
窮轍此蓋伏遇皇帝陛下純仁廣覆至治旁羅一物未<lb/>
泰而比之納隍羣賢雖積而勤於頓網順民心而敷治<lb/>
因天瑞以建元溥念臣工衆罹罪罟重為縁坐輕或詆<lb/>
誣凡曰瑕疵率加湔洗樂羊居外靡開盈篋之書陳平<lb/>
有謀不問受金之過如臣逺迹素乏異才進夲孤根退<lb/>
因積毁所嗟聖世遂作錮人徒成畫餅之名莫展鈆刀<lb/>
<pb n="KR4d0023_WYG_014-11a"/>
之用忽䝉零露之均澤忍使當春而獨枯苟非造化之<lb/>
恩寜及沉㝠之地唯知死報無路捐軀但臣無任<lb/>
　　　讓南班第一狀<lb/>
臣今月二十二日准韶州送到勑誥䝉恩授臣左神武<lb/>
大將軍雅州刺史者竊以國家棄瑕用人含垢御物毁<lb/>
廢之迹再賜甄將仰荷天恩罔知紀極伏念臣徃年知<lb/>
吉州日以父年老樂在鄉土曾乞解官侍養適㑹朝廷<lb/>
恩命授臣分司外議雖若棄捐於臣實為私便官無曹<lb/>
<pb n="KR4d0023_WYG_014-11b"/>
事月有俸錢内奉㫖甘聊亦温足近者就家増秩巳出<lb/>
非望今兹再宣成命復綴通班待遇至優豈宜辭讓臣<lb/>
又聞之前典事親之禮八十者一子不從政九十者其<lb/>
家不從政盖謂髙年之家親属雖衆當留子男常在左右<lb/>
也切縁臣父年近八十臣獨一弟翊已授惠州歸善縣<lb/>
主簿違去膝下惟臣旦暮親侍膳羞今來既授右職便<lb/>
須逺赴邉任奉親而徃則有道路之勞委親而行又闕<lb/>
晨昏之養况今方隅無警賢俊至多不乏一臣以濟衆<lb/>
<pb n="KR4d0023_WYG_014-12a"/>
務伏望聖慈察臣誠請許臣且守舊官依前分司韶州<lb/>
居住所圖就養少裨孝治之風干凟冕旒無任惶懼待<lb/>
罪之至所有逓到勑誥已牒送韶州聼候朝廷囬降指<lb/>
揮<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納<lb/>
　　　第二狀<lb/>
臣昨䝉恩除授左神武軍大將軍雅州刺史充壽州兵<lb/>
馬鈐轄㝷以父年老具狀奏聞乞守舊官依前分司侍<lb/>
養今月十一日准中書劄子奉聖㫖不許辭讓者伏念<lb/>
<pb n="KR4d0023_WYG_014-12b"/>
臣昨以毁廢南歸因得侍親之便終身農畆實所甘心<lb/>
忽䝉異恩再加録用荷國家含養之徳同天地更生之<lb/>
仁仍䝉聖慈不許辭讓豈不知出身事主之節受命忘<lb/>
家之忠圖後效可以滌前非履榮途勝於處窮巷况君<lb/>
親之恩至厚而忠義之心弗忘但縁父年衰老先患上<lb/>
氣每風露所觸則喘𠻳尤甚迎侍艱難有此不便須至<lb/>
再披肝膽干冐朝廷乞依前來所奏只守舊官依前分<lb/>
司侍養伏望聖恩特賜俞允違拒詔命甘俟除削<lb/>
<pb n="KR4d0023_WYG_014-13a"/>
　　　謝轉衛尉卿表<lb/>
臣某言十一月二十八日准進奏院逓到勑誥各一道<lb/>
䝉恩授臣衛尉卿依前分司南京韶州居住散官勲封<lb/>
賜如故者舉稀闊之典方治於隆平廣滲漉之仁遽霑<lb/>
於枯瘁<hi>中謝</hi>竊以古之哲后皆建合宫體房心布政之<lb/>
名行祖宗侑食之禮周同廟制盖嚴配之所先漢比郊<lb/>
儀故精禋之為重汶上之圖太簡國南之議未工允俟<lb/>
聖朝裁定彛矩伏惟皇帝陛下順稽古訓祗答靈心即<lb/>
<pb n="KR4d0023_WYG_014-13b"/>
路寢之正居講總章之大摯百神胥悦歆至治之馨香<lb/>
萬國懽呼荷湛恩之汪濊如臣者孤危得罪擯廢累年<lb/>
豈期蓬蓽之遐均䝉雷雨之施睚眦之辭未塞何意叨<lb/>
榮支離之粟愈多敢忘圖報惟懐淵谷之懼更増斗極<lb/>
之瞻但臣無任<lb/>
　　　䖍州謝上表<lb/>
臣某言九月六日進奏院逓到勑牒壹道䝉恩落分司<lb/>
南京守夲官就差知䖍州軍州事已於今月十日到任<lb/>
<pb n="KR4d0023_WYG_014-14a"/>
上訖仰望雲天起於乆廢重霑雨露恩比再生<hi>中謝</hi>伏<lb/>
念臣出自寒㣲素無才識幸逢明主擢在近班夲期名<lb/>
教之敦崇冀正朝廷之黜陟不悟怨仇交搆毁訾百端<lb/>
尚䝉洪覆之仁移𨽻别都之籍退居田里坐變炎凉前<lb/>
嵗被以言綸授之勇爵宣君命而見召在臣義之必行<lb/>
盖以弟任逺官父方卧病委之遐適心所難安㝷瀝血<lb/>
誠再干天聴果囘<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖許遂家居免朝雖逺於宸廷奪<lb/>
禄不從於吏議享無名之厚奉乆愧宂閑乗一障以先<lb/>
<pb n="KR4d0023_WYG_014-14b"/>
登亦惟驅策豈謂不離卿寺就委郡章既同死灰之復<lb/>
然俾展鈆刀之一割親有甘㫖之便民當攘刼之餘得<lb/>
奉寛條庶成後效此盖伏遇皇帝陛下堯天廣覆湯網<lb/>
宏開遺棄咸收幽隠必察皇明下燭同日月之無私惠<lb/>
澤所霑匝乾坤而共泰永言朽瘁育以陽春特推簮履<lb/>
之舊恩無使田園之虚老敢不佩服光寵罄竭疲駑詢<lb/>
疾苦之所先遵簡易之成理不忘官守上報主知但臣<lb/>
無任<lb/>
<pb n="KR4d0023_WYG_014-15a"/>
　　　桂州謝上表<lb/>
臣某言昨於六月二十日准樞宻院逓到勑誥䝉恩免<lb/>
持服特授守秘書監就差知潭州兼夲路安撫使并准<lb/>
中書劄子奉㫖令臣次日起離乗逓馬赴發夲任仍令<lb/>
韶州催促進發不得収接辭免文狀及在路再奉勑改<lb/>
差知桂州充廣南西路都鈐轄兼經畧安撫使准中書<lb/>
劄子三道催促赴任臣㝷於今月十六日到任上訖事<lb/>
起金革辭避無從君父之恩感深以泣<hi>中謝</hi>伏念臣生<lb/>
<pb n="KR4d0023_WYG_014-15b"/>
在遐徼才識無取自遭荼毒未盈嵗月近者儂蠻作梗<lb/>
嶺外騷然憫彼逺方如在重病思與診療無有方術忽<lb/>
奉恩㫖令守長沙非喜名爵之所加自謂救兵之可出<lb/>
且古之列國尚發恤憐之師况今為王臣豈有坐觀之<lb/>
理由是徧檄境内分起卒徒夲約一月之中回至番禺<lb/>
城下朝命既改人心不同論議紛紜師巳减半既違夲<lb/>
志進退不遑職多任重而可憂就近辭逺而非便勉趨<lb/>
新任自顧茫然官兵盡集於東南狂冦豈忘於巢穴當<lb/>
<pb n="KR4d0023_WYG_014-16a"/>
資鋭旅遏彼歸途而封疆濶逺守禦虚寡未知何計可<lb/>
以逃責内惟愚暗何堪差委此盖伏遇皇帝陛下敦二<lb/>
儀之仁回萬里之照特憐孤露誤記寸長擢自苫塊之<lb/>
中叅於方靣之寄敢不捐軀竭慮酬報皇恩伏乞赫震<lb/>
天威剪滅醜類所以快四方之望懾百蠻之心臣之願<lb/>
也候臣與楊畋處置廣西邉機了日却乞縗麻私室以<lb/>
終䘮制<lb/>
　　　乞解職行服狀<lb/>
<pb n="KR4d0023_WYG_014-16b"/>
右臣去年六月二十日樞宻院逓勑誥至韶州䝉恩免<lb/>
持服特授秘書監就差知潭州兼夲路安撫使仍准中<lb/>
書劄子奉聖㫖限次日起發不許辭免未到任間再奉<lb/>
勑改差知桂州充廣南西路都鈐轄兼經畧安撫使於<lb/>
七月十六日到任又准中書劄子奉聖㫖同楊畋等經<lb/>
制廣南東西路盗賊事自授命以來蔣偕等諸將敗衂<lb/>
臣亦累狀乞從追削歸守䘮至今年正月十八日宣徽<lb/>
使狄青部領三將兵甲殺敗蠻冦収復邕州賊首智高<lb/>
<pb n="KR4d0023_WYG_014-17a"/>
奔回巢穴狄某孫某石某等各已發還京臣今分屯兵<lb/>
馬即回夲任伏念臣去嵗授官不敢辭免者賊在方靣<lb/>
逼近鄉里欲因驅䇿翦除兇醜而絶無勞效幸免追逐<lb/>
况今盗賊出境賢俊滿朝何假墨縗以臨民政再念臣<lb/>
父存之日尚容歸侍父没之後不能終䘮乃是㣲臣事<lb/>
親之不誠朝廷置臣於有過臣若拂衣而先去則似要<lb/>
君抗章自陳盖非虚餙伏乞朝廷憫臣持父之服有限<lb/>
報國之日尚長許臣解官歸鄉終滿䘮制則臣感天荷<lb/>
<pb n="KR4d0023_WYG_014-17b"/>
聖之誠無有紀極<lb/>
　　　第二狀<lb/>
右臣輒傾血誠頻凟天聼退量輕易甘俟誅夷臣聞三<lb/>
年之䘮雖貴遂服國朝敦尚孝理為萬世法大臣遭父<lb/>
母䘮者並許解官終制去嵗以蠻賊乗虚攻圍廣城於<lb/>
臣廬居最為宻邇朝廷令臣墨縗起臨戎事臣亦以為<lb/>
朋友之急尚或赴之而况方面艱難豈當辭免由是自<lb/>
潭之桂東還於廣又西至於邕賓之郊驅馳忘倦雖以<lb/>
<pb n="KR4d0023_WYG_014-18a"/>
恩臨諸洞信結交趾旁絶賊援而專輙之過已多其如<lb/>
將怯兵惰挫衂之罪相繼今兹宣撫使狄青領兵殺獲<lb/>
冦黨收復邉城賊之殘徒逺遁外界兼安化蠻人巳就<lb/>
招安邉境寜息臣已回歸夲任伏念臣所天隕逝方過<lb/>
朞祥終身之戚冐哀為愧昨在邕州巳曽陳乞歸鄉持<lb/>
服終制今來除溪洞等處叙述勞效但於兵甲公事不敢<lb/>
滯依舊行遣外所有貴州文字臣更不簽書欲乞候録<lb/>
叙效了當日不候替人將經畧安撫司公事交與轉運<lb/>
<pb n="KR4d0023_WYG_014-18b"/>
使一靣管勾臣却回鄉里持服終滿䘮制如此則朝廷<lb/>
任用臣下存乎大體臣之進退亦得其分伏乞聖慈特<lb/>
賜俞允况今熈隆之運英賢滿朝未至無人堪付一郡<lb/>
不可使傷禮敗俗由臣而始臣無任<lb/>
　<lb/>
　<lb/>
　<lb/>
　武溪集巻十四<lb/>
</p>
<p>
</p>
  </div>
</body>
</text>
</TEI>
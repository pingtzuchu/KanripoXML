<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻十一</head>
    <p>
<pb n="KR4d0023_WYG_011-1a"/>
欽定四庫全書<lb/>
　武溪集巻十一　　　　　　宋　余靖　撰<lb/>
　　制誥<lb/>
　　　樞宻副使諫議大夫河北宣撫使富弼可加正<lb/>
　　　　奉大夫輕車都尉仍賜推忠佐理功臣<lb/>
勑朕昭事天地嚴配祖宗用祈洪休大庇黔首思與一<lb/>
二輔佐同兹戩榖故䟽霈寵渥冠於羣倫具官某文窮<lb/>
變貫學通古今論議忠正有濟世之才謀猷髙逺有經<lb/>
<pb n="KR4d0023_WYG_011-1b"/>
國之用不辭患難而夷險一心累避榮寵而退靜自守<lb/>
繇是擢登宥宻翊贊機衡咨綏逺附邇之能致同文同<lb/>
軌之治朕方親執玉幣恭修燎燔而卿以撫循邉士不<lb/>
在侍祠之列朕甚思之所宜賜以凌煙之號進以執珪<lb/>
之秩疇其茂勲昭示異數忠之至者寵必厚汝其欽哉<lb/>
可<lb/>
　　　端明殿學士兼侍讀學士給事中李淑可加上<lb/>
　　　　䕶軍實封貳伯户<lb/>
<pb n="KR4d0023_WYG_011-2a"/>
勑國家陽郊報本宗祏致嚴舉一嵗之明禋受百神之<lb/>
介福凡我臣工均兹茂祉臣某望著人表才稱國器博通<lb/>
今古治理之術洞照天人精祲之源趨軒陛而持橐早<lb/>
居清近侍帷幄而執經率多規益乃樂中和之職厭直<lb/>
承明之廬出班詔條專領方面禮成敷佑㒺有外内崇<lb/>
其秩叙進其勲爵式表休命汝惟欽哉可<lb/>
　　　諫議大夫御史中丞王拱辰加勲<lb/>
勑朕親執珪幣以事上帝升配祖考皆由舊章假爾近<lb/>
<pb n="KR4d0023_WYG_011-2b"/>
臣相我元祀茂布王澤用均神休某材智少䨇器識兼<lb/>
逺首中藝文之選鬰為邦國之華頃在禁林而能潤色<lb/>
鴻業嘗領京劇所以表則四方顧訪早知其國器紏正<lb/>
用委於邦直㑹朝之次古稱獨坐之雄耳目所寄今為<lb/>
中司之重咨栢臺之偉望贊觚壇之縟禮百神受職萬<lb/>
國歡心式布受釐之渥以表同寅之寵<lb/>
　　　皇親率府已下<lb/>
勑朕承七廟之鴻業荷二儀之並貺肇禋吉土對越明<lb/>
<pb n="KR4d0023_WYG_011-3a"/>
靈稽式盛容誕布純佑休寵所被宗枝實先某等孝友<lb/>
立身信厚成性並承詩禮之訓自敦名教之樂青宫列<lb/>
衞式表茂親朱紱侍祠宜頒異數既廣蓼蕭之澤用昭<lb/>
葛藟之恩公族之榮聿加勲賜<lb/>
　　　殿前都使巳下<lb/>
勑朕贄鬯世室升煙泰壇修親祠之儀遵陟配之典恭<lb/>
承貺施大報靈祗思與帥臣均兹茂祉某等久服戎事<lb/>
早登勇爵遥董親軍外固吾圉自西羌倍惠數嵗不庭<lb/>
<pb n="KR4d0023_WYG_011-3b"/>
雖戍兵未得脫甲而胡人不敢近塞繄爾善守倚如長<lb/>
城在禋祀之辰當封疆之寄盖重爪牙之託式加名服<lb/>
之重<lb/>
　　　省副魚周詢等並加大夫階勲<hi>省判同詞</hi>
勑國家肅若舊典稱秩元祀吉土拜貺髙煙逹誠爰均<lb/>
敷錫之祥不為專饗之羙某等器識開敏資性端方咸<lb/>
稱劇才佐我邦計經入有度展富國之謀均節有常得<lb/>
足用之要惟匪頒之至廣皆贊成而知素宜崇勲賜用<lb/>
<pb n="KR4d0023_WYG_011-4a"/>
寵勞能<lb/>
　　　上将軍致仕楊崇勲加食邑七百户實封三百<lb/>
　　　　户<lb/>
勑國家接千嵗之統逆三神之釐槱燎薦信郊丘成禮<lb/>
式均茂渥無忘老臣某逮事先朝休有令望積勤勞而<lb/>
奉上歴中外而成績重率侍衞則忠謹足稱翊亮樞機<lb/>
則良實可任亦嘗出領方面付以節旄用威戎夷咸所<lb/>
倚頼早敦知止之分久從還政之樂明禋斯畢大賚有<lb/>
<pb n="KR4d0023_WYG_011-4b"/>
加方念安車之寵宜益爰田之賦<lb/>
　　　大将軍防禦使蔡興已下至遥郡刺史等並加<lb/>
　　　　食邑三百户<lb/>
勑國家接千嵗之統逆三神之釐槱燎薦信郊丘成禮<lb/>
式均茂渥下逮爪牙某材武夙成忠果可任少分戎政<lb/>
則申嚴而有聞晚登環列則勤勞而不懈方資拱極之<lb/>
重仍展陪祠之恪圖叙勞舊用䟽恩寵<lb/>
　　　廂都指揮使已下<lb/>
<pb n="KR4d0023_WYG_011-5a"/>
勑朕膺天地之貺荷宗廟之靈聿修至誠式舉元祀均<lb/>
此介福及於具寮某等咸以武功統我二旅出授封疆<lb/>
之寄入居宿衞之勤備彰智勇之資以當親信之任宜<lb/>
膺寵渥勿怠肅祗<lb/>
　　　省府推判官<lb/>
勑朕親享太室以展孝思對越上靈以嚴祠事天地並<lb/>
貺福禄攸同駿奔於庭宜均寵渥某等縉紳令望臺省<lb/>
俊游或同經度之謀或副浩穰之政贊祼将而在列侍<lb/>
<pb n="KR4d0023_WYG_011-5b"/>
柴燎而克勤錫以轉勲欽兹成命可<lb/>
　　　諸司副使已下至崇班<lb/>
勑朕祼鬯世室柴燎泰壇薦繼孝之誠嚴報本之祀馨<lb/>
香上逹明靈降鍳樂與從臣同此介福某等衆推羙望<lb/>
籍著内朝或趨軒陛而服勞或居屏翰而分寄駿奔在<lb/>
列固夙夜之可嘉恪勤居外亦爪牙之所託咸進爵邑<lb/>
用示恩榮可<lb/>
　　　贈太尉允寜女趙氏封縣君<lb/>
<pb n="KR4d0023_WYG_011-6a"/>
勑朕親享太室嘉薦圜壇上以承七廟之靈外以受百<lb/>
神之職均此景福被於綿區矧惟宗枝宜豐優渥某人<lb/>
女某等肅雍成性柔懿著聞頃縁棠棣之愛嘗䝉脂澤<lb/>
之寵蘋蘩奉祀式耀華宗湯沐改封當殊異姓宜體篤<lb/>
親之意無忘令族之恩可<lb/>
　　　右正言孫甫等加恩<lb/>
勑朕尊事上穹升侑列聖誠意蠲潔明靈顧享翕受福<lb/>
祉被於區城具官某等識理閎逺器量方正咸自衆多<lb/>
<pb n="KR4d0023_WYG_011-6b"/>
之選綴於侍從之列或張旌而使絶域以修隣歡或分<lb/>
虎而守郷邦以便親養或以節促召而脂車在途雖阻<lb/>
侍祠之肅豈忘均釐之典悉加勲賜以表予懐欽荷恩<lb/>
榮更勵而節可<lb/>
　　　羙人張氏父堯封贈祕書監可贈工部尚書<lb/>
勑朕舉修元祀祗薦至誠祼獻宗祊柴望泰畤祖考顧<lb/>
享氣象休嘉欽荷純禧均布緜宇外惟百辟内則九嬪<lb/>
悉推恩寵逮於存沒某人父某素履淳厚清節浚明深<lb/>
<pb n="KR4d0023_WYG_011-7a"/>
藴羙才不登顯仕是生令淑入侍宫闈常自抑畏慎守<lb/>
謙約退讓名品章明柔順嘉其遺徳故用追褒俾由秘<lb/>
府之華驟陟文昌之峻式頒明命用賁幽阡可<lb/>
　　　興平郡主等<lb/>
勑敦叙九族紏合同姓皆詩書所傳政教之本矧槱燎<lb/>
之成禮宜葛藟而伸恩興平郡主趙氏等雅性幽閑淑<lb/>
懐信厚早被公宫之教旣兼侯國之封顧柔良之有聞<lb/>
惟肅雍而成則易之羙地庻耀靈源<lb/>
<pb n="KR4d0023_WYG_011-7b"/>
　　　百官父在者<lb/>
勑人之至行篤於天性國家之教常必先之父之貴重<lb/>
則賞延於子子之通顯則尊及於父盖所以敦三綱而親<lb/>
萬國也某父某賢業自守家聲必聞詩言禮立克謹厥<lb/>
訓聿傳弓冶之嗣服在簮紳之列朕方稱秩元祀懐柔<lb/>
百神均此介福被於率土嘉其忠教綏以寵章式昭肯<lb/>
構之賢以慶髙門之祚可<lb/>
　　　母在者<lb/>
<pb n="KR4d0023_WYG_011-8a"/>
勑古之賦禄貴於逮親雖居晉楚之富靡及雞豚之養<lb/>
矧惟白華潔膳赤茀侍祠西雝承命北堂拜賜國之善<lb/>
教吾其捨諸某官母某氏徳劭嬪風義髙壼則克懋慈<lb/>
闈之訓聿生閨籍之賢屬柴燎以蕆儀被蓼蕭而洒澤<lb/>
庸錫丹軿之命以彰髙閎之祉可<lb/>
　　　父亡者<lb/>
勑父子天性其親一也朕躬執珪幣升侑祖宗盖所以<lb/>
報本崇祀奉先追孝簮組在列亦念其親宜推渙恩上<lb/>
<pb n="KR4d0023_WYG_011-8b"/>
及先正某亡父某髙節善行束修其身遺徳餘懿垂烈<lb/>
於後喜肯堂之令嗣霈漏泉之茂渥宻章為賁壤樹之<lb/>
光可<lb/>
　　　母亡者<lb/>
勑朕贄鬯世室欽柴泰壇合享天地升配祖考備物牲<lb/>
幣所以展奉先之誠䟽恩存沒所以廣顯親之孝某亡<lb/>
母某氏言容著範禮訓傳家沼沚宣勤珮環有節果生<lb/>
王國之彦久服朝家之寵宜因珪組之榮用追湯沐之<lb/>
<pb n="KR4d0023_WYG_011-9a"/>
賜可<lb/>
　　　百官妻<lb/>
勑夫家道正而天下治盖國風之始人倫之大皆本於<lb/>
夫婦也朕潔誠毖祀奉先追孝外修牲幣之薦内有粢<lb/>
盛之助翕受百禄敷錫四方樂與羣倫恩被伉儷某妻<lb/>
某氏柔明著羙淑茂流聲居無出閫之言動有鳴環之<lb/>
節作嬪良士服我周行宜開石窌之封以寵金閨之籍<lb/>
俾其齊家輔國有所先後則庻幾乎治矣<lb/>
<pb n="KR4d0023_WYG_011-9b"/>
　　　王相公贈官<lb/>
勑朕躬執珪幣升侑祖宗盖所以報本崇祀奉先追孝<lb/>
簮組在列亦念其親宜推茂恩上及先正某父某邦國<lb/>
元老經綸<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>材毗贊冲人爕調至化内脩百度外撫四<lb/>
夷豐功格天遺愛在物厥有善繼齒於朝序用䟽泉壤<lb/>
之澤追錫天臺之寵宻章為賁幽穸之光可<lb/>
　　　工部侍郎叅知政事陳執中三代曽祖嵩贈太<lb/>
　　　　子太傅宜特贈太傅<lb/>
<pb n="KR4d0023_WYG_011-10a"/>
勑國家䟽爵而尊賢稱情而制禮其徳懋者其位顯其<lb/>
任重者其數優體貎之臣式叅柄用襃賁之禮宜及曽<lb/>
闈某官曽祖某令望浚明雅懐冲曠含章不伐積善有<lb/>
開貽厥孫謀弼我朝政録其先範式佇逺猷俾從儲寀<lb/>
之榮超居帝傅之重下光泉户庸顯世勞可<lb/>
　　　曽祖母黄氏贈郢國太夫人<lb/>
勑國家升用輔臣襃崇先正所以展子孫之志示朝廷<lb/>
之光昭起國封用賁嬪則某官曽祖母黄氏徽柔植性<lb/>
<pb n="KR4d0023_WYG_011-10b"/>
淑懿流聲服圖史以増華布言容而成訓綽著可嘉之<lb/>
羙果膺有後之祥贊台鼎之崇上恢祖閥錫山河之賦<lb/>
式耀泉扄<lb/>
　　　曽祖母黄氏追封徳陽郡太夫人<lb/>
勑朕圖任舊臣共政期致於治追賁及於三世以旌其<lb/>
遺懿餘烈之有紹也某官曽祖母某氏作嬪茂族柔明<lb/>
著聞閨閫之則人以為訓福不在其身而在其後厥有<lb/>
俊傑用勵翼於皇家欲其輔朕以紹文考之耿光故顯<lb/>
<pb n="KR4d0023_WYG_011-11a"/>
其祖之配而唘之國逝者其鑒兹可<lb/>
　　　祖光嗣太傅遷太師<lb/>
勑夫徳之所積其流必廣善之所鍾其後必大故挹其<lb/>
流者知其源用其後者顯其祖此國家訓人之道臣子<lb/>
興宗之羙也某官祖某五代之季養志丘樊榮利内恬<lb/>
羽儀外戢位不充於當世福乃流於後昆子舎稱賢先<lb/>
朝倚之為棟幹孫謀襲羙冲人用之為股肱頃貳樞庭<lb/>
已彰懋績叅持國柄冄佇明謨爰念世勞用推祖閥大<lb/>
<pb n="KR4d0023_WYG_011-11b"/>
門之懿奕葉可稱俾繇帝傅之崇式進師臣之秩漏泉<lb/>
垂澤聿備徽章可<lb/>
　　　祖母孫氏贈安國太夫人<lb/>
勑慎簡賢佐上所以緝寜邦家追崇祖室下所以申順<lb/>
情禮家聲克劭閫則攸先某官祖母某氏柔嘉秉徳幽<lb/>
閑成性珩璜中節蘋藻敦風克垂燕翼之謨篤生弼諧<lb/>
之哲福既宜其家室澤宜滲於泉壤誕啓土宇用賁松<lb/>
楸可<lb/>
<pb n="KR4d0023_WYG_011-12a"/>
　　　父恕太師中書令尚書令榮國公改封許國公<lb/>
勑昔鄭武公父子並為周司徒天子有衮服之賜詩人<lb/>
著緇衣之詠盖預執國柄號為世官古難其人今得良<lb/>
佐羙其子而追襃其父亦古之制也某官父某亮節致<lb/>
君周才應物事我烈祖鬰為名卿總邦計而經入有章<lb/>
贊宰司而裁成無外粤有令器克紹先基吾欲使天下<lb/>
知才臣之子復叅大政故以節召還而共邦事嘉其善<lb/>
述之志用霈流根之澤可<lb/>
<pb n="KR4d0023_WYG_011-12b"/>
　　　母李氏贈崇國太夫人<lb/>
勑國家之制同體莫重於股肱人子之心揚名以顯其<lb/>
父母朕所倚注義有襃崇某官母某氏生自徳門嬪於<lb/>
邦彦淑靈著詠宜家室而浸昌聖善流稱穆閨闈而有<lb/>
翼我有良輔爾之令人式昭鬷假之賢本自斷機之教<lb/>
加之象服用飾幽泉可<lb/>
　　　母王氏贈鄂國太夫人<lb/>
勑夫能擇其臣者君之明能顯其親者子之孝總是二<lb/>
<pb n="KR4d0023_WYG_011-13a"/>
羙朕所冀焉某官母某氏節茂采蘋徳昭流荇夙彰婦<lb/>
順克振閨風是生俊良為予輔弼爰洒漏泉之澤用表<lb/>
宜家之賢寵以副笄光於幽穸可<lb/>
　　　皇后曽祖太師尚書令兼中書令追封魯國公<lb/>
　　　　曹芸可追封魏國公<lb/>
勑朕接千嵗之統逆三神之釐致孝克享亶誠昭薦馨<lb/>
香上逹明靈降鍳渙發大號被於四方荷祖宗之休成<lb/>
吉蠲之禮粢盛之潔實惟内助欽其遺懿宜示追襃皇<lb/>
<pb n="KR4d0023_WYG_011-13b"/>
后曽祖某稟常山之英負全趙之勁雖羽儀未展而堂<lb/>
構聿隆篤生元勲事予藝祖豐功在物茂徳庇人肆惟<lb/>
𦕈躬得是天合嘗極人臣之贈用昭肺腑之榮更徙大<lb/>
國之封以為中宫之寵可<lb/>
　　　曽祖母追封陳國太夫人張氏可國太夫人<lb/>
勑朕合祭天地升配祖宗四海來助百神咸秩翕受介<lb/>
祉敷錫庶邦重念夫源之深者其流必長徳之積者所<lb/>
憑必厚朕既恭執鬯瓉上奉七世而中宫敵體以母天<lb/>
<pb n="KR4d0023_WYG_011-14a"/>
下肆其襃贈之典宜及曽闈俾其三廟異室同榮合配<lb/>
兹惟享國之樂行古之道也某氏毓徳貴門作嬪令族<lb/>
能謹卜隣之教以成興宗之福俔天作合實荷遺懿滲<lb/>
泉流澤庸均茂渥徙封湯沐垂耀泉途可<lb/>
　　　父贈開府儀同三司太師兼中書令曹玘可贈<lb/>
　　　　尚書令<lb/>
勑朕承七廟之重守億年之基奉順先猷欽舉元祀祼<lb/>
獻宗祏槱燎圜壇三神垂禧百禮咸秩大均霈澤被於<lb/>
<pb n="KR4d0023_WYG_011-14b"/>
綿區矧惟中宫之尊内治所主固宜同兹介福光於外<lb/>
宗思羙周姜之儀庸表塗山之盛皇后父某積徳至厚<lb/>
含章特立生自元勲之門專於儒者之行摛光令族坦<lb/>
夷曠之懐握蘭華省抗令終之節雖當世不顯而流福<lb/>
無窮俔天發祥嬪虞作合奉祖宗之祀共罄純誠荷天<lb/>
地之休實繄遺烈式崇襃賁用企儀刑俾自龍池之榮<lb/>
更茂天臺之秩庻光壤樹式耀桂宫可<lb/>
　　　母贈呉國太夫人馮氏可國太夫人<lb/>
<pb n="KR4d0023_WYG_011-15a"/>
勑朕贄鬯清廟欽柴泰壇精誠備至神明昭格而又恭<lb/>
發謚册追奉閟宫上遵建隆之典聿同章聖之懿孝思<lb/>
克展祠事有嚴還御端闈渙發大號受天百禄敷佑四<lb/>
方眷言内助同兹茂祉等其立愛之念頒此顯親之榮<lb/>
某氏積善有開含華不耀自守珩璜之節克謹葛覃之<lb/>
訓采蘋之職遺範於華宗夢月之祥有歸於禁掖爰布<lb/>
漏泉之澤用展結䄜之思式加象服之儀聿重閨門之<lb/>
賁可<lb/>
<pb n="KR4d0023_WYG_011-15b"/>
　　　徳妃沈氏曽祖升贈太師宜特贈尚書令<lb/>
勑朕丕承洪緒稱秩舊章羞潔粢盛親享清廟贄奠珪<lb/>
幣祗薦柴壇神靈降格福祉休應思與率土同此純禧<lb/>
外庭搢紳朕之輔佐咸布寵澤被於存亡矧惟先朝妃<lb/>
御恊宣隂化宜有恩榮逮於祖禰某官純誠格物懿行<lb/>
聞時聿生柱石之賢以為廊廟之用積徳至厚流福無<lb/>
涯肆惟曽孫實叅内職荐被宻章之寵彌増壤樹之光<lb/>
宜加三獨之榮以示六官之羙可<lb/>
<pb n="KR4d0023_WYG_011-16a"/>
　　　曽祖母追封燕國太夫人華氏宜封國太夫人<lb/>
勑朕親享太室展追養繼孝之誠毖祀圜丘成報本反<lb/>
始之禮精意所感繁祉來同内外職司恩渥咸被某曽<lb/>
祖母某氏婦順修飭母道嚴明聿生佐命之賢以濟奕<lb/>
世之羙調鼎之彦已顯於廟堂采蘩之範更流於宫掖<lb/>
今以雀釵之貴荐加象服之榮推此恩華共光存没可<lb/>
　　　祖贈太師尚書令冀王倫宜特贈兼中書令<lb/>
勑朕嗣守丕業奉順先猷三嵗一郊百神受職芬芳上<lb/>
<pb n="KR4d0023_WYG_011-16b"/>
達明靈降休式敷純嘏浹於區域恩被於逺當由近始<lb/>
澤浸於外必自内均某祖某以廊廟之才逄風雲之㑹<lb/>
功在彛鼎位登台衡厥有令孫備職先朝坐論婦禮有<lb/>
光彤管因此視卿之秩嘗啓真王之封宜兼雞樹之榮<lb/>
更耀宻章之賜可<lb/>
　　　祖母追封秦國太夫人田氏<lb/>
勑朕純孝以奉於先廟精意以事於圓穹祼獻必䖍燔<lb/>
燎惟謹而天地並貺神靈降休致函夏之大寜荷文考<lb/>
<pb n="KR4d0023_WYG_011-17a"/>
之成烈羣后追同於謚號貴嬪當優其情禮褒賁祖妣<lb/>
舊有典章某氏早流淑聲作合元宰隂徳至廣後嗣其<lb/>
昌肆惟宫闈得彼恭懿彤管之職為式掖廷副笄之榮<lb/>
宜均逝者可<lb/>
　　　父繼宗贈兵部尚書宜特贈<lb/>
勑朕昭事上帝懐柔百神繼孝宗祏薦誠吉土仰荷純<lb/>
祐爰霈茂恩内外之職存亡被澤某名臣之子賢行著<lb/>
聞早垂紳而立朝嘗象河而命秩粤有令淑備於嬪嬙<lb/>
<pb n="KR4d0023_WYG_011-17b"/>
祗事先朝恊賛内職肆惟追賁殊於外庭宜進天臺之<lb/>
班式為泉壤之耀可<lb/>
　　　母追封福昌縣太君吳氏宜特追封<lb/>
勑朕世室執鬯泰壇升煙昭薦至誠以荷並貺誕布徳<lb/>
澤均被幅員眷惟掖廷宜同介福某母某氏淑靈素著<lb/>
聖善有聞家庭甚嚴子姓䝉順選納之盛遘於先朝褒<lb/>
賁之崇屢光幽穸茂恩所及營魂有知可<lb/>
　　　樞宻王太尉三代<lb/>
<pb n="KR4d0023_WYG_011-18a"/>
　　　曽祖建福贈太師中書令可贈兼尚書令餘如<lb/>
　　　　故<lb/>
勑朕親享七廟昭事上靈牲玉備具粢盛豐潔百神咸<lb/>
秩二儀以和嘉與率土同兹介祉眷惟俊傑叅掌樞務<lb/>
能緝熈於庻政宜褒賁於遥源具官曽祖某秉徳有經<lb/>
含華内照不希當世之譽克集髙閎之福皇家啓運嘗<lb/>
得佐命之勲𦕈躬繼統更獲同寅之輔屬嘉壇之已事<lb/>
均惠渥以無垠宜因右省之崇兼進中臺之秩錫兹明<lb/>
<pb n="KR4d0023_WYG_011-18b"/>
命式耀幽阡可<lb/>
　　　曽祖母追封魏國太夫人賈氏可追封國太夫<lb/>
　　　　人<lb/>
勑朕躬欵宗祏祗薦靈壇三神以和百禮咸秩誕受禧<lb/>
祉均被臣鄰矧惟輔弼之聨素展忠勤之效宜示便繁<lb/>
之數追賁曽髙之室某曽祖母某氏言容有則宗姻為<lb/>
範卜鄰傳芳早勤胎教斷織成訓聿光彤史福善所積<lb/>
源流必長垂休後昆冄世為輔人本其祖澤流於根更<lb/>
<pb n="KR4d0023_WYG_011-19a"/>
開大國之封以為令族之耀可<lb/>
　　　祖祚贈太師中書令兼尚書令可追封國公<lb/>
勑朕清廟奉先柴壇薦信天明地察克侔昭事之儀祖<lb/>
徳宗功叙於陟配之典肆類成禮百神垂休發為霈澤<lb/>
被於函夏樞近之職寵數宜隆某祖某懿範閎逺素行<lb/>
夷曠愷悌之政存乎風謡皷鼙之勲著在方册末年冲<lb/>
退脫迹寵榮世生忠賢為國輔弼閥閱相繼邦家所毗<lb/>
嘉孫謀之有成増公爵之攸重可<lb/>
<pb n="KR4d0023_WYG_011-19b"/>
　　　祖母追封陳國太夫人嚴氏可追封國太夫人<lb/>
勑朕祗薦祖宗合享天地精誠上逹神靈來顧含生之<lb/>
倫㒺不䝉澤某官祖母某氏徳芳蘭芷行潔氷玉女儀<lb/>
修飭母道嚴明肆惟令孫克奉慈訓對掌機軸備悉忠<lb/>
誠追述遺懿用増恤典蓼蕭之澤泉壤為光可<lb/>
　　　父溥贈尚書令兼中書令追封魯國公可贈太<lb/>
　　　　師<lb/>
勑朕嗣保丕基奉順舊典致誠恤祀尊祖配天四海駿<lb/>
<pb n="KR4d0023_WYG_011-20a"/>
奔三神純佑誕布霈澤被及中區矧惟叅典機衡陟降<lb/>
左右因予繼孝之志持厚顯親之榮某父某佐命元勲<lb/>
興邦碩老經綸王業勤勞我家翼賁竭其股肱締搆同<lb/>
於柱石雲龍胥㑹寰海具瞻功格皇天徳垂後裔肆惟<lb/>
令嗣輔予冲人祗畏一心賛襄萬務陪祠展肅追逺均<lb/>
恩宜因國爵之榮更益帝師之重可<lb/>
　　　母追封齊國太夫人常氏可追封國太夫人<lb/>
勑朕統承鴻祚稱秩明禋親享七室升侑列聖嚴恭寅<lb/>
<pb n="KR4d0023_WYG_011-20b"/>
畏克終祀事歛時百禄敷錫兆民嘉與輔臣共䝉繁祉<lb/>
某母某氏柔明著羙淑茂流聲從婦順而有融鍳女圗<lb/>
而成徳聿昭慈訓克懋閨風朂子舎以能賢被國恩而<lb/>
為耀冄加象服式賁松墟可<lb/>
　　　母追封丹陽郡太夫人申氏可追封國太夫人<lb/>
勑朕齋明䘏祀祗祓薦誠親陟靈壇恭奠嘉玉百神望<lb/>
秩四海駿奔推此介福發為大號粤惟良輔宜先茂恩<lb/>
某母某氏託質華族作嬪良士徳有春蘅之芬行含秋<lb/>
<pb n="KR4d0023_WYG_011-21a"/>
霜之潔聖善之福克昌厥後式嘉肯堂之嗣庸洒漏泉<lb/>
之澤可<lb/>
　　　兄貽正贈太師可贈中書令<lb/>
勑朕祗脩祼鬯躬執珪幣至誠蠲潔上帝顧臨九州駿<lb/>
奔萬國嘉靖思與臣庻同兹休祉矧以國婚之重宜廣<lb/>
天倫之愛某兄某名臣之子素行自餙早登赤韍之士<lb/>
尤號白眉之良功昭於時位不充量屢推恤典以寵華<lb/>
宗庸為戚里之榮亦表相門之羙増崇西省式賁京原<lb/>
<pb n="KR4d0023_WYG_011-21b"/>
可<lb/>
　　　嫂追封鉅鹿郡太夫人魏氏可追封郡太夫人<lb/>
勑朕親欵祏室恭陟泰壇昭薦至誠用伸羙報翕受景<lb/>
貺均被函宇眷惟輔政之臣當厚元宗之寵某嫂某氏<lb/>
幽閑飾性柔懿流聲宜家室而有歸訓閨門而允穆粤<lb/>
有賢傑賛予樞機庸啓郡圻之封以表天姻之重丹軿<lb/>
増賁窀穸為光<lb/>
　　　富副樞三代<lb/>
<pb n="KR4d0023_WYG_011-22a"/>
　　　曽祖處謙贈太子少保可贈太子太保<lb/>
勑朕欵七世之廟以展孝思陟八觚之壇以嚴祀典神<lb/>
靈昭格福應休嘉荷天之禄敷祐於下惟時邦傑恊宣<lb/>
機政克奮同寅之力聿成共濟之羙庸襃先範宜渙茂<lb/>
恩具官某曽祖某摛光内融含徳獨秀動為禮義之表<lb/>
居為丘園之賁藹流令則實生懿孫皆憑曩基用成逺<lb/>
器盖示遥源之寵追升儲傅之華賁此幽泉用昭榮祚<lb/>
可<lb/>
<pb n="KR4d0023_WYG_011-22b"/>
　　　曽祖母追封彭城郡太夫人劉氏可追封陳留<lb/>
　　　　郡太夫人<lb/>
勑朕親執鬯瓉祗薦牲玉蠲潔至誠昭示大報九州率<lb/>
職不為獨恭百神降祉靡敢專饗嘉與良輔同此純休<lb/>
具官某曽祖母劉氏家有表儀動循禮訓珩璜中節沼<lb/>
沚宣勤源流深長福祚繁衍是生俊傑為朕股肱宜因<lb/>
國棟之憑冄錫郡封之寵式彰遺訓垂耀幽阡可<lb/>
　　　祖令荀贈太子少傅可特贈太子太傅<lb/>
<pb n="KR4d0023_WYG_011-23a"/>
勑朕奉祖宗之謨承天地之貺修崇元祀用昭羙報翕<lb/>
受景福敷錫庶邦輔佐之臣名禮當厚推恩及於祖禰<lb/>
同徳均其誠孝具官某祖某懿行絶俗精識鈎深天生<lb/>
忠厚之資家襲義方之訓克茂世閥聿成孫謀叅處機<lb/>
衡之重時惟廟社之福嘉是遺懿宜推茂寵俾從三少<lb/>
之選超登二傅之崇下飾泉扄用隆襃典<lb/>
　　　祖母追封金城郡太夫人趙氏可追封南陽郡<lb/>
　　　　太夫人<lb/>
<pb n="KR4d0023_WYG_011-23b"/>
勑朕純孝以祀宗祧精意以享天地芬芳上逹肸蠁下<lb/>
臨歆承洪休渙發大號爰均追逺之澤庸廣奉先之禮<lb/>
具官某祖母趙氏閨壼著範宗婣為則婦順自飭慈誨<lb/>
有成訓彰圖史福流後裔冄賁丹軿之寵用昭幽穸之<lb/>
光可<lb/>
　　　父言贈太子少師可特贈太子太師<lb/>
勑朕昭孝薦誠報本崇祀執瓉世室升煙泰壇馨香逺<lb/>
聞靈祗克享萬國嘉靖庻物繁膴實荷神貺敉寜緜區<lb/>
<pb n="KR4d0023_WYG_011-24a"/>
斯皆輔佐恊恭夙夜宣力共致至治洽於飛沉宜推茂<lb/>
恩兼被存沒樞宻副使富某父某識度周物文敏起家<lb/>
名髙邦伯之政職重郎曹之選位不充量福流後昆粤<lb/>
生柱石之材克成廊廟之器庸嘉許國之愿實本教忠<lb/>
之徳冄優恤典式顯世勞可<lb/>
　<lb/>
　<lb/>
　<lb/>
<pb n="KR4d0023_WYG_011-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集巻十一<lb/>
</p>
<p>
</p>
  </div>
</body>
</text>
</TEI>
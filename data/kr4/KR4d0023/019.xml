<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集卷十九</head>
    <p>
<pb n="KR4d0023_WYG_019-1a"/>
欽定四庫全書<lb/>
　武溪集卷十九　　　　　　宋　余靖　撰<lb/>
　　墓誌上<lb/>
　　　宋故狄令公墓銘<hi>并序</hi>
惟宋四世嘉祐二年三月陳州上言䕶國軍節度使同<lb/>
中書門下平章事狄公属疾於鎮詔遣國醫馳視未至<lb/>
以薨聞天子震悼為之素服發哀再不視朝制贈中書<lb/>
令厚賻其家褒勲臣也公諱青字漢臣贈太傅諱應之<lb/>
<pb n="KR4d0023_WYG_019-1b"/>
曽孫贈太師諱真之孫贈中書令諱普之少子汾州西<lb/>
河人逺祖唐納言梁文惠公仁傑本家太原危言直節<lb/>
再復唐嗣子孫或從汾晉世為著姓公謹重信厚風骨<lb/>
異常少以騎射為樂期於功名自立弱冠遊京師係名<lb/>
拱聖籍中國家自北人請盟韜偃師節息烽徹警垂四<lb/>
十年元昊世以河西稱藩常嵗遣牙校貢方物胡賈徃<lb/>
來直抵都下奸人窺覘知我虚實一旦上還印節僣盗<lb/>
名字朝廷始増兵擇將以為戎備時寳元元年也公初<lb/>
<pb n="KR4d0023_WYG_019-2a"/>
以散直為延州指使賊昊宿心苞藏椎鋒甚銳吾邉弭<lb/>
兵滋久士不知戰他將過之靡不折衂延安最當賊衝<lb/>
公以材武智略頻與賊較未嘗少沮四年之間大小二<lb/>
十五戰中流矢者八斬捕首虜萬餘獲馬牛羊槖駝驢<lb/>
鎧甲符印器仗以數萬計攻賊金湯城及西南馬市至<lb/>
於杏林原破其鎮砦七遂略宥州之境屠龍咩嵗香等<lb/>
部落燔其積聚數萬廬舍千餘收其族帳二千三百生口<lb/>
五千七百又城穚子谷築招安豐林新塞大郎堡皆扼<lb/>
<pb n="KR4d0023_WYG_019-2b"/>
賊之要害而奪其氣朝恩懋賞七遷至秦州刺史涇原<lb/>
路兵馬副部署上竒公功欲召見之無何冦逼平凉廼<lb/>
命公即趨涇原俾圖形以進京師不呼公名而呼狄萬<lb/>
葢比之闗張也公在涇原數嵗賊不敢犯塞復以夏國<lb/>
主稱臣由是邊柝觧嚴矣遂以侍衞親軍職名寵公徙<lb/>
真定府路部署累遷至彰化軍節度使知延州𦍑人脩<lb/>
貢道出髙奴邊事裁處不遑中覆故僉議帥臣常為諸<lb/>
鎮之首公當是任邊戎畏伏乃召為樞宻副使㑹蠻㓂<lb/>
<pb n="KR4d0023_WYG_019-3a"/>
内侵嶺海警擾公以疆場之虞廊廟之憂抗章請行寛<lb/>
上南顧上嘉其誠遂改宣徽南院使荆湖南北路宣撫<lb/>
使提舉廣南經制賊盗事初儂氏之蠻世為酋豪覊附<lb/>
交趾智髙趫勇而善用兵因擊并旁近州邑而統有之<lb/>
拓地寖廣勝兵寖盛交趾不能制南方亡命者多歸之<lb/>
由是儗正朔置百官潜窺據竊嶠南之計以皇祐四年<lb/>
五月舉兵攻邕州陷之乗欝江瀑流連陷㳂江九郡殺<lb/>
逐其守臣遂攻廣州圍之連月不尅大掠而還仍覆沒<lb/>
<pb n="KR4d0023_WYG_019-3b"/>
四将燔毁二郡俘刼兵民數萬復據邕州城誘略溪峒<lb/>
江湘已南為之騷然朝㫖以公大臣既可其行第令駐<lb/>
於桂象之間訓練師旅而指授方略於羣帥公以二廣<lb/>
安危在此一舉若偏禆失利則兵氣難振自非躬親無<lb/>
以號令先行後聞朝議韙之五年正月甲辰三將之兵<lb/>
㑹於賔州公接士大夫以禮御下以嚴臨敵制變衆莫<lb/>
之測已酉下令人賦十日之糧諜者既去詰旦遂行故<lb/>
賊以師期尚緩不克守險者以此已未至歸仁鋪賊悉<lb/>
<pb n="KR4d0023_WYG_019-4a"/>
其衆㩀髙迎戰前鋒遇之少却左第一將孫節死之公<lb/>
親執旗鼓麾騎兵左右馳出賊後賊遂大敗馳騎追捕<lb/>
斬首二千二百賊之謀主黄師虙儂建忠等腹心爪牙<lb/>
沒於陣者五十七人智髙焚營而遁明日按兵入城獲<lb/>
金銀器用二萬戎仗稱是偽符節十一馬牛千餘老壯<lb/>
士女還城者三千餘人再遣閲闉外創重歸死者復得<lb/>
屍三千二百翊日分兵追襲賊之餘黨幾殱焉招復虜<lb/>
口七千三百其邕人也俾奠其居非邕人者賑廪續食<lb/>
<pb n="KR4d0023_WYG_019-4b"/>
還其本土所得賊之遺物暨首級之賞估直四千萬均<lb/>
給戰士仍築京觀以誌武功二月丙子班師辛已詔遷<lb/>
檢校太尉河中尹召還樞府遂曲赦廣南至於江西湖<lb/>
南咸宣布徳音焉未幾進拜樞宻使領節如故仍賜城<lb/>
南第一區諸子悉増其秩職居機軸勢均台宰外頒戎<lb/>
馬之政内叅宫省之務弼違順羙動恊厥中越四年願<lb/>
去權寵以辭盛滿遂兼相印出臨輔郡暴疾而終享年<lb/>
五十公天賦明智世推權勇臨事董衆識與幾㑹其行<lb/>
<pb n="KR4d0023_WYG_019-5a"/>
師也所統歩騎不以衆寡常取諸葛武侯八陣法以為<lb/>
模楷宿息坐作悉成部伍故雖倉卒遇敵而師徒無撓<lb/>
其為偏禆時每被髪面銅其從騎兵馳突賊陣𦍑人識<lb/>
之見則辟易無敢當者嘗中流矢創甚聞㓂至裹創而<lb/>
行帥不能止公器度深逺今相國韓公故資政殿大學<lb/>
士范文正公之為西帥也公皆𨽻其節下咸竒之曰此<lb/>
國器也文正嘗以左氏春秋授公曰熟此可以斷大事<lb/>
将不知古今匹夫之勇不足為也公於是晩節益喜書<lb/>
<pb n="KR4d0023_WYG_019-5b"/>
史既明見時事成敗尤好節義其在涇原也副起居舍<lb/>
人知渭州尹洙與公同經略招討安撫使事洙字師魯<lb/>
有文武才略博通古今公與慮事尤為精宻師魯嘗稱<lb/>
公古之名將無以過也公於交游在亡不渝師魯後以<lb/>
貶死公厚䘏其孤如至親焉文正既沒其子純禮服除<lb/>
還臺當蒞吳中市征公首為啟陳得署河南賔幕以便<lb/>
墳壟識者稱之其徙真定也過家上冡還謁縣長歩趨<lb/>
令庭以脩桑梓之恭然令不敢當議者重其得體遂留<lb/>
<pb n="KR4d0023_WYG_019-6a"/>
里中與故老釃酒相歡揮金而去其征蠻也上親餞於<lb/>
垂拱命釂者數焉當是時兖國太夫人侯氏㣲疾公朝<lb/>
服而入戒家人無得言治兵事第云奉使江表故得不<lb/>
憂其純孝如此公好以衆整又能分功與人而令在必<lb/>
行故師之所過秋毫無犯其為小校延安也大里南安<lb/>
安逺之功初不自言物議多之其征南也今觀文殿學<lb/>
士孫公時經制賊盗與公偕行其軍中之政公實專之<lb/>
至於南夏經久之制多讓孫公裁處談者嘉其謙挹初<lb/>
<pb n="KR4d0023_WYG_019-6b"/>
廣西鈴轄陳曙以歩卒八千潰於崑崙闗公至推首遁<lb/>
者殿直袁用而下并曙誅三十一人其下股慄遂能一<lb/>
戰而成大功公歴官自三班差使殿侍還左右班殿直<lb/>
侍禁閣門祗候通事舍人西上閤門副使正除秦州刺<lb/>
史遥領惠州團練眉州防禦使保大軍兩使留後真拜<lb/>
彰化䕶國軍節度使職事自指使遷延州西路廵檢鄜<lb/>
延路都監㳂邊都廵檢涇原儀渭兵馬部署遂摠禁旅<lb/>
歴捧日天武四廂都指揮使歩軍殿前都虞候歩軍馬<lb/>
<pb n="KR4d0023_WYG_019-7a"/>
軍副都指揮使其為兵馬部署以涇原部署知渭州真<lb/>
定部署權定州鄜延路經略安撫使知延州皆著能政<lb/>
一拜宣徽使再踐樞宻副使遂捴機政以兼相判陳州<lb/>
臨民統軍未嘗少有差失其征𦍑平蠻名震夷狄勲在<lb/>
竹帛近代之良將也公娶魏氏封定國夫人五男長諮<lb/>
西上閤門副使次詠東頭供奉官閤門祗候譓諫皆内<lb/>
殿崇班說東頭供奉官不幸以夭二女許嫁而未行孫<lb/>
璋左侍禁璹尚㓜同産兄素右班殿直兄子五人詢左<lb/>
<pb n="KR4d0023_WYG_019-7b"/>
侍禁閤門祗候詵左班殿直諲諄䛆皆左侍禁從父兄<lb/>
靖右班殿直其子詳右侍禁嗚呼戎夷旅距之際公悉<lb/>
力捍禦以至平定宜享遐福而禀命不融後世其有興<lb/>
者乎公薨之年歸殯京師明年卜宅西河之太平鄉劉<lb/>
村里又明年二月十九日襄事太常誄行考功議績百<lb/>
僚僉允乃賜謚曰武襄詔給本品鹵簿送至都外啟攅<lb/>
掩壙並輟其日視朝仍詔所經道發卒衞送𦵏所州縣<lb/>
優假人牛車馬特恩也其孤諮等既已礱石樹碑神道<lb/>
<pb n="KR4d0023_WYG_019-8a"/>
之表以靖嘗從征南復謁銘以志幽遂銘曰<lb/>
　天生哲人　康濟斯民　不有屯難　何展經綸<lb/>
　眷言平夏　奕世稱臣　一旦陸梁　邊鄙生塵<lb/>
　公之忠勤　威名冠軍　近鬭逺略　嵗䇿其勲<lb/>
　㓂入蕭闗　即鎮涇原　圖形以進　百辟改觀<lb/>
　入董衞卒　風清禁屯　出捴邊兵　霜凝塞垣<lb/>
　乃建髙牙　以肅和門　延登樞府　式贊治源<lb/>
　蠢兹儂蠻　輕去巢穴　陷邕圍廣　圖據全越<lb/>
<pb n="KR4d0023_WYG_019-8b"/>
　公之善籌　成於廟謀　願得奮行　馘彼兇酋<lb/>
　帝念其誠　俾公專征嶺海之區　徯公以寧<lb/>
　收復邊城　綏撫遺氓南夏再平　繄公之靈<lb/>
　露布傳呼　歡聲九衢　曲赦嶺表　徳音江湖<lb/>
　乃陟太尉　乃尹河中　陞捴機務　言疇厥庸<lb/>
　樞極之柄　兵戎大政　弼諧有託　方隅以静<lb/>
　致主推誠　辭權戒盈　乃錫相印　以鎮陪京<lb/>
　天胡不仁　奪我勲臣　上心嗟憫　悼徃撫存<lb/>
<pb n="KR4d0023_WYG_019-9a"/>
　輴車孰引　發卒三川　銘旌改寵　鹵簿宣恩<lb/>
　佳城何在　汾河介山　勲書彛鼎　家象耆連<lb/>
　山西出将　天下稱賢　功名不朽　億萬斯年<lb/>
　　　宋故兩浙提㸃刑獄尚書度支員外郎林公墓<lb/>
　　　碣銘<hi>并序</hi>
公諱從周字某其先西河人問禮孔子顯名諸侯七世<lb/>
祖自南安徙居潮州宗族盤互為海陽著姓曽大父諱<lb/>
某大父諱某邱園賁素咸以冲曠終焉父璨少以節惠<lb/>
<pb n="KR4d0023_WYG_019-9b"/>
稱於鄉黨復謹義方訓子遂起其家四進秩太子洗馬<lb/>
致仕公即長子景徳二年由進士上第勅除泉州南安<lb/>
主簿郡以符召為掾日持手板與刺史廷辯曲直凛然<lb/>
有國士之風主計者聞其才俾莅劔州銀冶半嵗入銀<lb/>
銅七十一萬第其最以聞天子嘉之擢授大理評事筦<lb/>
𣙜永嘉復以課遷本寺丞知開封考城縣遭母䘮觧官<lb/>
柴毁過禮閭里指為標凖服闋又丞殿中勾當諸司糧<lb/>
料院大司徒王公欽若鎮餘杭奏辟公為副詔授太常<lb/>
<pb n="KR4d0023_WYG_019-10a"/>
博士通判杭州軍州事司徒故相長於智術處事與朝<lb/>
廷約束不能無異同公悉力牽挽歸於繩墨而後已司<lb/>
徒公初怒中悔命一府惟公之聼入朝久之以屯田員<lb/>
外郎充開封府推官議不已同錙銖不移事或聞上帝<lb/>
獨可公奏尋轉度支員外郎提㸃浙江東西刑獄公事<lb/>
以天聖三年五月癸已卒官享年五十一公孤進以材<lb/>
稱故自南安二考特轉京城官非列也司徒公之出鎮<lb/>
精擇本朝望士為佐故内閣叚公少連時為觀察判官<lb/>
<pb n="KR4d0023_WYG_019-10b"/>
耳公乃通判其府事無鉅細一决於公初大司徒與丁<lb/>
晉公謂久以勢位相傾俄而棄節於洛得罪其嘗所厚<lb/>
者悉坐左遷公在餘杭以抗直不黨聞於朝故得免戾<lb/>
然亦格不用晉公敗乃為天府佐司徒再秉國鈞猶以<lb/>
前佐郡時持正不能屈終亦踈之在府三年凡易四尹<lb/>
太后帝知名而終不遷止以平例外補遂卒豈命也哉<lb/>
公性耿介不容人私京邑浩穰壓於權貴請託不得循<lb/>
理可否公銳意痛絶私謁所得權貴人翰墨都不省視<lb/>
<pb n="KR4d0023_WYG_019-11a"/>
至夕聚而焚之由此勢益失上初即位富於春秋莊獻<lb/>
皇太后五日一垂簾御長春殿共斷天下事故事大尹<lb/>
上殿職官一員同陟殿陛與大尹東西立黼扆前腰笏<lb/>
對展奏牘聼上裁决一日奏事退莊獻指公語上曰此<lb/>
林某也近侍咸聞焉公之奏事常出文法之外故兩宫<lb/>
多之府民有殺其兄之二子以規其財者長被瘡即死<lb/>
其㓜走以免事發獄成以母年八十法當留侍公乃建<lb/>
言使無狀子居母側以凌其㓜孤必無全理且孤孫雖<lb/>
<pb n="KR4d0023_WYG_019-11b"/>
稺亦能為祖母養留之惠姦不可贖奏未畢太后遽頷<lb/>
之曰人情當如此即命配海外公之持平固執皆此類<lb/>
也其在南安考城之政至今民歌頌之故天章閣待制<lb/>
劉公隨考城人也嘗與某言王府屬邑多以材望奏請<lb/>
然自公罷去二十餘年耆舊言父母官無及林公者聞<lb/>
公亡時或至霑泣其政感人心如此公屬文不苟為華<lb/>
媚遣言指事必根政道再獻賦頌悉以規誡為本上亦<lb/>
再以手詔褒之公之弟五人其長曰從善先公卒次曰<lb/>
<pb n="KR4d0023_WYG_019-12a"/>
從式次曰從慶次曰從義次曰從道皆良士也上之初<lb/>
奠玉於圜丘也公以府僚侍祠例授一子出身公之二<lb/>
子皆白身未仕獨念母弟早亡嗣續未光遂先奏其孤<lb/>
以慰藉之言行義者咸共推伏公娶鄉里張氏封清河<lb/>
縣君公之存以婦順助其内公之沒以母道嚴其家宗<lb/>
族奉之如師保焉生二男三女長子東喬光禄寺丞次<lb/>
子東羙舉進士長女嫁大理寺丞許因其次女封徳安<lb/>
縣君㓜女嫁進士魏庚孫幾人公之卒也弟從慶及其<lb/>
<pb n="KR4d0023_WYG_019-12b"/>
孤扶其柩踰閩嶺以歸而洗馬府君亦以其年四月壬<lb/>
戌卒遂以天聖五年某月舉二喪同域𦵏於某鄉某里<lb/>
某原妣曰臨頴縣太君鍾氏前𦵏某鄉某原卜人曰吉<lb/>
遂不克祔某幸得娶公中女公既窆十五年乃克拜於<lb/>
松檟之下於是聚其族姻詢訪遺懿在人之聞者書之<lb/>
於石以為表云爾銘曰<lb/>
　鶉火耀芒　重離協光　下生俊傑　發為端方<lb/>
　俗尚軟熟　視如堅剛　君子居之　不易其常<lb/>
<pb n="KR4d0023_WYG_019-13a"/>
　仁義内脩　我知克舉　爵禄外至　委于所遇<lb/>
　萬乗知名　身猶齟齬　才乎命乎　天不兼予<lb/>
　未伸明謨　弗克中夀　善之所報　將在於後<lb/>
　惟石言言　立於松阡　直書不文　庻乎長存<lb/>
　　宋故屯田郎中黄府君碑<lb/>
府君諱仲通韶州曲江人本名正以犯從祖諱遂稱字<lb/>
焉家本寒素刺史潘公見之曰此竒童也命其父使從<lb/>
學及冠以辭賦知名場屋間天聖初進士擢第累授信<lb/>
<pb n="KR4d0023_WYG_019-13b"/>
州大名府司理叅軍時天章閣待制王公㳂主河北漕<lb/>
上言引濟水御河澆灌懐衞民田辟府君為衞州推官<lb/>
以通水利秩滿故丞相沂國文正王公岐國正獻杜公<lb/>
交章薦之詔改著作佐郎監廣州軍資庫未幾遷祕<lb/>
書丞知南儀州以病乞換江南監當徙監宣州商稅按<lb/>
察使以歙州輿賦獄訟繁夥請擇材士共賛幕畫就除<lb/>
太常博士簽書歙州判官公事尋賜緋通判建州知恵<lb/>
州累遷至屯田郎中儂蠻之㓂廣州恵最為近府君増<lb/>
<pb n="KR4d0023_WYG_019-14a"/>
堞濬隍民用以安監司以勞聞及罷惠州也年六十八<lb/>
矣廼歎曰鍾鳴漏盡而不知止者滔滔皆是也吾可以<lb/>
去鄉里而貪進乎遂不復朝朝廷授一子官而致其政<lb/>
以寵之休官凡六年以嘉祐四年六月丁亥考終命於<lb/>
曲江里舍享年七十四府君少勤學家貧無書手寫細<lb/>
字五經注疏及文賦數萬篇暨登第後性復恬素不急<lb/>
進取每歎禄不逮親所得之俸常均給兄弟及諸親之<lb/>
貧者鄉閭無不服其悌朋友未嘗與之忤當官以幹稱<lb/>
<pb n="KR4d0023_WYG_019-14b"/>
治獄以恕聞其所薦舉皆當世名公鉅人而所享名位<lb/>
不盡其材夀終之日家無餘資第以清苦自立真全徳<lb/>
者也曽祖諱烜祖諱嬰贈職方員外郎妣欖氏累封真<lb/>
陽曲江南陽縣太君凡再娶初曰劉氏封中山縣君太<lb/>
常少卿賽之妺也次曰楊氏封福昌縣君三男子長曰<lb/>
亢早夭次曰佺期太廟齋郎次曰安期試祕書省校書<lb/>
郎其年七月姪新湖陽主簿寳臣太子中舍新知潮陽<lb/>
縣事汾與諸孤奉其柩𦵏於豐樂鄉之鄧林山靖在諸<lb/>
<pb n="KR4d0023_WYG_019-15a"/>
甥之列㓜授師訓居同里舉進士同牓宦遊險易未嘗<lb/>
不相親也及府君之傳政而歸也靖適經制蠻事不克<lb/>
還鄉以奉朝夕之驩暨兹去世又不獲歸奠𦵏不及執<lb/>
紼其痛豈有涯哉廼附銘以紓恨焉<lb/>
　韶州相水　南國之紀　生是俊明　具兹粹美<lb/>
　學必根道　禄不私已　幹聞朝廷　悌稱鄉里<lb/>
　籍未引年　志先知止　沒無餘積　清白而已<lb/>
　始終一節　古之君子　佳城何在　鄧林之趾<lb/>
<pb n="KR4d0023_WYG_019-15b"/>
　九原何從　文獻斯邇　身雖可殞　名不泯矣<lb/>
　我懐舅氏　生同榮悴　今也云亡　莫親含襚<lb/>
　握筆誄徳　臨紙撝淚　終天永訣　此情何寄<lb/>
　　　故尚書虞部郎中致仕李公墓碑<lb/>
公諱虚舟字公濟贈吏部尚書諱夤之季子工部侍郎<lb/>
諱虚已之介弟李氏之貴於天下舊矣七世祖諱昌始<lb/>
居光山同郡王氏之王閩越其孫諱盈以族從焉遷徙<lb/>
名數於建安曽王父諱琯王父諱詢贈大理評事先君<lb/>
<pb n="KR4d0023_WYG_019-16a"/>
尚書筮仕江左為諸司使時太夫人在堂以道梗不克<lb/>
迎奉安輿乃留中饋與公同侍晨夕及秣陵歸命例授<lb/>
殿前承㫖既辭冗秩不受且以嘗為王國官不許南度<lb/>
其後數年登進士第授衢州理官乃克迎侍公時巳能<lb/>
力學有稱矣咸平中舉進士不第繼丁艱疚柴毁過禮<lb/>
廬於墳側自力封樹旦暮泣血六年除䘮尋以兄任補<lb/>
郊社齋郎調授福州閩清洪州靖安尉咸著治聲遷饒<lb/>
州餘干令坐不覺獄中殺人免官㑹元昆二卿分司還<lb/>
<pb n="KR4d0023_WYG_019-16b"/>
第公素篤友愛喜於閑適且厭夫惡直醜正世路風波<lb/>
故終日怡怡無復仕進之意元昆既沒朝廷以恩授校<lb/>
書郎知江州瑞昌縣事讓不受署友朋敦勸其守益堅<lb/>
杜門家居擯去人事故相國臨淄元獻晏公天聖末為<lb/>
三司使脩姪壻之恭寄書叙意蘄公一至京師重違其<lb/>
言乃具私車而徃于時上宰許國文靖吕公叅豫文惠<lb/>
陳公簡肅薛公文康王公咸欲畀之大邑固辭不就元<lb/>
獻知公之節不可屈也亟言於上得太子洗馬致仕既<lb/>
<pb n="KR4d0023_WYG_019-17a"/>
而元獻入謝上與章獻太后問公之年曰六十二矣疾<lb/>
乎曰無疾上曰若然真可尚也名公大臣嘉其髙蹈悉<lb/>
賦詩以寵其歸明道元年遷殿中丞俄以子寛定登朝<lb/>
援郊祠舊制復増其秩尋改國子博士賜五品服三轉<lb/>
虞部比部駕部員外郎恭謝大禮進虞部郎中公之祖<lb/>
妣臨頴太君陳氏母夫人廣平郡太君游氏之留鄉里<lb/>
也公在弱年奉侍孝謹出於天性家貧無書而假本於<lb/>
人必手自鈔録夜則諷誦長為詞章頓出流輩三衢趙<lb/>
<pb n="KR4d0023_WYG_019-17b"/>
湘有詩名於天下與先公友善且愛公謹厚以其子妻<lb/>
之後封長夀縣君其令餘干也强宗有為姦利至中人<lb/>
以死者郡縣莫之能禦公至則明示教約無敢復犯一<lb/>
境為之肅然其侍兄伯之疾也躳臨藥膳與子姪均其<lb/>
勞迎孀姉而事之奉以甘膬與婦孫同其恭其傳政而歸<lb/>
也謝絶公府未嘗一言干人賔朋至者觴豆相歡嘯歌<lb/>
有節其或泛平湖游别墅輕舠小駟初無導從視之豁<lb/>
如也自先正尚書以殿中丞納政歸養築室豫章東湖<lb/>
<pb n="KR4d0023_WYG_019-18a"/>
之陽不出郛郭而有林泉之趣及令兄以小司空分務<lb/>
閑居公以郎官歸休舊廬再世三賢相繼解組皆年未<lb/>
縣車而勇於冲退鄉邦人士伏其世徳三聖宸翰羣公<lb/>
贈言金石之刻龜螭相照恬晦之羙當代韙之子舍以<lb/>
朝列守藩倅郡雖越在鄰邦犬牙交壤一欲迎至官下<lb/>
公皆不許由是間還代出以奉温清寛初自䖍州得請<lb/>
為江浙等路提㸃鑄錢坑冶以廨舍在番陽晨昏非便<lb/>
乞居南昌就署局事朝廷許之無何遷荆湖北路提㸃<lb/>
<pb n="KR4d0023_WYG_019-18b"/>
刑獄三上章辭不允公乃敦迫使行曰定在此矣無以<lb/>
吾故屢違命既行至部復懇辭天子嘉其誠故不易其<lb/>
職而徙之江西焉定之吏資當典城矣再為佐官於洪<lb/>
以便奉養不離左右者一十二年寛既乗驛至自湖北<lb/>
公曰吾君之恩厚矣何以圖報遂泣下婦孫至公言如<lb/>
初浹辰公疾病子婦蒼黄環侍而泣公止之曰吾年過<lb/>
父兄而汝曹各能樹立瞑目無恨矣復謂醫工曰吾病<lb/>
革矣無諱二子俾集吾事翊日而捐舘時嘉祐四年秋<lb/>
<pb n="KR4d0023_WYG_019-19a"/>
七月二十二日也享年八十九夫人長夀縣君趙氏孝<lb/>
恭以事長慈惠以逮下勤儉以治内和柔以接外六親<lb/>
稱道用為規模先公八年即世子男三人寛司勲員外<lb/>
郎定庫部貟外郎實祕書省正字伯氏以吏幹發聞仲<lb/>
氏以詞學知名季則早夭女二人長適進士劉好禮次<lb/>
適烏程縣主簿張次道孫二十五人曽孫十五人咸潔<lb/>
身承學無墜訓言自夫人之䘮也公豫為夀器又甓䨇<lb/>
壙而虚其左以自待也達生者歟以明正月即𦵏其地<lb/>
<pb n="KR4d0023_WYG_019-19b"/>
曰新建縣桃花鄉新里村之雷岡前塟之期司勲君伯<lb/>
仲走僕荷書且奉遺意不逺數千里見託銘勒某分義<lb/>
素著於公父子之間故知公履行尤熟公之純孝著於<lb/>
穉節雖父兄在逺而力養祖母勤劬自立及其宿官則<lb/>
清白無渝益之剛正自餘干非罪免歸即髙謝世務宰<lb/>
弼諸公力共敦勉所守不回以遂初志崇尚節義門<lb/>
無雜賔待人以誠動有儀矩雖宴笑終日不見惰容令<lb/>
子童孫詵詵侍側朝夕訓誨莫非禮法端居静黙三十<lb/>
<pb n="KR4d0023_WYG_019-20a"/>
三年國家崇賁邱園頻繁爵命而家庭譽處陶然物外<lb/>
年逾八十視聼益明親舊書疏皆手自裁答字體謹潔<lb/>
可愛少者殆不能及有疾一日而終同於寤寐古之稱<lb/>
隠君子者無以尚之可銘也哉銘曰<lb/>
　李氏三賢　奕世清徳　矯矯八座　儒林之特<lb/>
　辭榮歸養　冥鴻奮翼　皤皤二卿　憲䑓司直<lb/>
　厭劇就閑　伐柯攸則　惟公之生　耽耽逺識<lb/>
　承家孝愛　當官强力　何彼蒼蠅　變我白黑<lb/>
<pb n="KR4d0023_WYG_019-20b"/>
　冠之一免　無復彈拭　兄弟怡怡　何䘮何得<lb/>
　墨綬再紆　機心已息　友朋勉勸　宰司勤飭<lb/>
　一志不回　牆東晦匿　乃秩春宫　于歸江國<lb/>
　髙謝世紛　不為外惑　北窓笑傲　衡門静黙<lb/>
　朝韍屢加　角巾靡易　子舍班朝　朱金滿側<lb/>
　更省迭侍　仕途景式　進退㤀懐　死生非戚<lb/>
　豫為夀藏　虚左自適　古稱達人　今見其迹<lb/>
　清風遺後　子孫千億<lb/>
<pb n="KR4d0023_WYG_019-21a"/>
　　　故虞部郎中李公墓誌銘<lb/>
嘉祐四年秋七月甲寅尚書虞部郎中致仕李公終於<lb/>
洪州私第既卒哭二孤以書奉其遺命并門人録其善<lb/>
状且告𦵏期請誌諸方石使還復之以辭公公諱虚舟<lb/>
字公濟五世祖諱盈從王氏入閩始占籍建安曽門諱<lb/>
琯大父諱詢贈大理評事大母陳氏追封臨頴縣太<lb/>
君考諱寅殿中丞致仕贈吏部尚書母曰廣平郡太君<lb/>
游氏初先公尚書仕江南壤斷不克迎板輿故廣平君<lb/>
<pb n="KR4d0023_WYG_019-21b"/>
及公並留侍江南平先公辭冗官且以故國臣留居京<lb/>
師後由進士及第調衢州司理叅軍乃克歸先公之未<lb/>
歸也公自能力養咸平中進士舉不第以兄任補郊社<lb/>
齋郎調福州閩清洪州靖安尉㓂攘以息遷饒州餘干<lb/>
令公事去官時兄虚已以工部侍郎分司家居公以天<lb/>
倫友愛不忍離去遂絶仕進意兄終朝命起為校書郎<lb/>
知江州瑞昌縣辭不受天聖末三司使晏公殊公之兄<lb/>
子壻也迎公至輦下宰執諸公欲強之仕不可晏公為<lb/>
<pb n="KR4d0023_WYG_019-22a"/>
言於朝乃授太子洗馬致仕年六十二矣兩宫嘉歎中<lb/>
外聞之六増秩至虞部郎中賜緋衣銀魚自先公尚書<lb/>
致政還養卜居豫章令兄貳卿及公悉以恬退歸居其<lb/>
歸則元宰碩儒縉紳文學之士著於序詠碑刻存焉其<lb/>
居則面湖築室涵虚搆閣無城市之囂有林泉之趣公<lb/>
髙謝人間絶迹公府資給先疇不營什二之利潔約自<lb/>
守未甞以私干人賔朋過從弦歌取適而已不為過分<lb/>
之樂不雜泛然之交家居三十三年二子垂朝紳佩郡<lb/>
<pb n="KR4d0023_WYG_019-22b"/>
印趨庭侍側者十五餘年寛為司勲員外郎提㸃江浙<lb/>
鑄錢坑治即家署事二年遷荆湖北路提㸃刑獄以違<lb/>
逺庭闈五表固辭換江西如其職定為庫部貟外郎嘗<lb/>
知南康軍矣再乞簽署鎮南節度判官通判洪州凡十<lb/>
餘年不去左右孝愛髙潔奕世可稱其難繼矣夫人長<lb/>
夀縣君趙氏廬江尉湘之女先公八年而亡自夫人之<lb/>
亡公即其冡旁為竁以自待也公終之年八十九矣以<lb/>
其年十二月甲申合𦵏其藏即新建縣桃花鄉新里村<lb/>
<pb n="KR4d0023_WYG_019-23a"/>
之雷岡也三子其㓜曰寔秘書省正字早夭二女長適<lb/>
進士劉好禮次適烏程主簿張次道孫二十五人或為<lb/>
邑長郡掾矣曽孫十五人諸孫皆好學保家者銘曰<lb/>
　公之先　世隴西　入於閩　家建溪　尚書公<lb/>
　仕金陵　公留侍　孝蒸蒸　令餘干　民治安<lb/>
　非罪去　不再冠　秩春宫　歸於洪　繼先徳<lb/>
　避牆東　無苟圖　無妄干　朱紫侍　節義完<lb/>
　今已矣　塟新里　李氏也　視章水<lb/>
<pb n="KR4d0023_WYG_019-23b"/>
　　　宋贈大理寺丞朱君墓誌銘<hi>并序</hi>
君諱信其先邾人戰國時并於楚漢初以任俠聞季布<lb/>
歸之以解主仇名熏灼於天下孝武徙山東甲族實諸<lb/>
陵遂移名數長安雲自平陵以峭直顯名博居杜陵以<lb/>
材敏稱職為漢名臣焉世祖南陽浮與祐俱自南陽為<lb/>
佐命晉宋之際齡石以權勇輔義集勲疆場世有英<lb/>
特發聞京輦唐室之季遂家大梁今占籍開封府陽<lb/>
武縣户牖鄉曽祖諱洪五代俶撓仕塗榛梗與道沉浮<lb/>
<pb n="KR4d0023_WYG_019-24a"/>
不齅驕餌祖諱敬安鄭州别駕生一男一女女適陜府<lb/>
右司馬贈少府少監隴西李咸秩封河南縣君男諱昭<lb/>
澤應毛詩學究舉不第早亡即君之文考也自曽門<lb/>
以來以氣義自守君以竒節終之河南君之子李公穆<lb/>
以諫議大夫叅知政事於君為外兄弟終不於此時屈<lb/>
節一圖進取嘗署計䑓右職以勞當遷供奉禁庭矣子<lb/>
友直明經及第君即自解去從容子舍其淡泊榮味如<lb/>
此然踈財好義重許可廣交募其游皆英俊有名之士<lb/>
<pb n="KR4d0023_WYG_019-24b"/>
也友直歴官至虞部貟外郎要津提擢繄君之舊其知<lb/>
人之明又如此卒以子登朝再贈大理寺丞女二人長<lb/>
適孔氏次適東染院副使趙承諤孫男二人長曰濟中<lb/>
書堂後官檢校尚書水部貟外郎次曰從政早亡孫女<lb/>
三人長適左班殿直路昭吉其次亦早亡濟字伯仁少<lb/>
孤而倜儻多識當世典故復廣交契克紹祖烈卜𦵏得<lb/>
慶歴二年太嵗壬午閏九月二十七日丁酉凡八柩同<lb/>
遷於開封府祥符縣開府鄉東韓村之大塋君與夫人<lb/>
<pb n="KR4d0023_WYG_019-25a"/>
呉氏同窆朝廷以恩賻錢五萬将𦵏即以虞部府君之<lb/>
狀託天章閣侍講王洙撰次其羙復以君之狀伻來索<lb/>
辭濟之遊皆在朝聞人籍籍居顯仕矣襄事孝誠之極<lb/>
而以文見屬故不克譲乃為銘曰<lb/>
　猗與君子　韜光抱器　進退以道　交游以義<lb/>
　不苟勢榮　不屑禄累　起家有承　拂衣無愧<lb/>
　時人蹈道　身䝉其利　明哲樹善　世福其嗣<lb/>
　烏經卜吉　牛眠善地　銘以掩幽　為子孫識<lb/>
<pb n="KR4d0023_WYG_019-25b"/>
　　　宋故馮翊縣太君王夫人墓誌銘<lb/>
夫人姓王氏金陵人也父諱某仕李主為如京使王師<lb/>
渡江既黜唐命革用其俊授右班殿直夫人徽柔懿淑<lb/>
克謹女訓自丱捴即幹母蠱棖闑之内壹以付之其慈<lb/>
明孝愛出於資性閨門整飭動協儀矩族姻罔不尚其<lb/>
節焉嘗因季春墓祭出見親之貧者即解衣衣之母曰<lb/>
衣豈妄得何遽與人對曰紛華非性所適且憐其窶甚<lb/>
杼軸可完宗親不可携也母繇此益竒之凡四時蒸嘗<lb/>
<pb n="KR4d0023_WYG_019-26a"/>
夫人必手鑰壹室牢饌醆醴葅腥脯醢潔器異齊以備<lb/>
其物常曰祀享人之大事故湏嚴潔以表至誠㓜懐異<lb/>
節率皆此類年十九歸於戸部郎中許氏事其姑如其<lb/>
母而加謹焉怡聲下色調膳扇枕雖隆冬癉暑必躬親<lb/>
之未甞一委媵妾之手室中舉案侃侃如也姑亡不食<lb/>
三日冐絰被縗動必以禮其族婦有賢而孝者族人齒<lb/>
之必曰何如王氏其愛慕也如此其與兄伯同居事其<lb/>
姒如姑之存嵗入地征月入官奉悉歸兄伯之室簪毫<lb/>
<pb n="KR4d0023_WYG_019-26b"/>
不以自名嬰孩之費一請於其姒曰世母在吾何敢專<lb/>
其謙譲之性然也户部府君逺宦十年夫人足不踰閫<lb/>
夫伯俱亡撫養諸孤均若已出聚居且百口恩意怡怡<lb/>
一亡間言訓誨子姪目見成立夫人再封邑臨沂以夫<lb/>
封馮翊以子封享夀八十以寳元元年嵗次戊寅十一<lb/>
月某日終於海陵私第子五人偕舉進士長曰恂通州<lb/>
司户叅軍次曰恢大理寺丞知常州晉陵縣次曰怡秦<lb/>
州司理叅軍次曰元殿中丞次曰平累舉未第女二人<lb/>
<pb n="KR4d0023_WYG_019-27a"/>
長適虞部郎中知撫州田慶逺次適職方貟外郎知永<lb/>
州張楚孫幾人亦各材俊卜𦵏得某年月日與户部府<lb/>
君合祔禮也某元之執故為銘曰<lb/>
　猗與哲婦　生此南國　始勵柔淑　以植女徳<lb/>
　衷勤孝懿　以光壼則　終篤慈愛　以宣賢式<lb/>
　族人以和　母訓以飭　諸子咸仕　出於風力<lb/>
　佳城鬱鬱　義聲亡極<lb/>
　　　宋故殿中丞黄公墓表<lb/>
<pb n="KR4d0023_WYG_019-27b"/>
公諱珙字希珍其先楚人春申之後世居江夏或係為<lb/>
公輔或時號竒童前史詳之此不復叙占名數於衡陽<lb/>
有年矣曽門諱璠大門諱承禄潜徳不顯髙蹈林泉考<lb/>
諱徘樂道奉佛中年戒殺遂絶葷血鄉曲稱為居士公<lb/>
以清素自勵兼通内外典而留意篇詠嘗云聖世右文<lb/>
興治旁羅寒俊家有令子弟不可不訓之以學而起其<lb/>
家當是時子姪四人悉趨黨塾義方之教劘琢有成公<lb/>
喜而為詩曰門闌自有子孫榮章獻太后上僊之明年<lb/>
<pb n="KR4d0023_WYG_019-28a"/>
二子同年進士擢第越再牓猶子師尹繼㨗詞科既而<lb/>
二子陞朝以禋祀恩及譲官回授五被命至殿中丞朱<lb/>
衣銀魚湖外嚮儒盛矣徳門賢範遂為稱首公嘗謂儒<lb/>
術以飾躬佛法以理性故其崇奉西教逾於先君誦金<lb/>
剛般若經四萬卷雖資質方直而好行隂徳每以善行<lb/>
誨人嘗自吟曰但将貧作富秪以道為懷有欲休持戒<lb/>
無欺便是齋君子謂之知言公以嘉祐七年二月辛丑<lb/>
考終命於衡之私舘享年七十五疾病彌年精爽不亂<lb/>
<pb n="KR4d0023_WYG_019-28b"/>
其奉行衆善無忘正念者歟太夫人許氏其夀九十夫<lb/>
人許氏累封長夀縣君内助於公下訓諸子主蘋蘩之<lb/>
祀著閨闈之則長子師道屯田郎中通判廣州仲子師<lb/>
說舉進士不第先公二年卒季子師旦屯田員外郎桂<lb/>
陽監使並承公積善以取科級謹於率履咸以清白材<lb/>
幹聞大司田君復深於佛性棲心事外有髙世之風焉<lb/>
縁公及夫人年髙偕不樂逺去庭闈朝議韙而從之女<lb/>
適同郡郴州司法李日宣孫五人長鎮次鈞太廟齋郎<lb/>
<pb n="KR4d0023_WYG_019-29a"/>
廣城啟期錡女孫九人重孫四人重女孫三人以其年<lb/>
十一月庚申𦵏公於東郊里墅之東五里虎龍山先塋<lb/>
之中方𦵏有日矣嗣子走其中親進士羅友諒持其郡<lb/>
倅都官莫君及所撰行状伻來乞銘表於墓阡頃嵗某<lb/>
經制廣西大司田君時為桂倅婉謀正論日䝉開益公<lb/>
及夫人皆板輿迎侍至郡升堂獲見折節相歡一日之<lb/>
素於兹久矣及今經畧廣東君復倅南海蓋以便於定<lb/>
省故十年之間連倅二郡不自以為滯非孝誠發中孰<lb/>
<pb n="KR4d0023_WYG_019-29b"/>
能如此秩滿既歸罹此荼毒湖湘之間豈無文士特縁<lb/>
雅故見託斯文然雖藻思荒落其敢辭哉銘曰<lb/>
　為善致祥　乃天之常　其身用光　其家用昌<lb/>
　忠恕之賢　後裔綿綿　立石松阡　以永其傳<lb/>
　　　宋故大理寺丞知梅州王君墓碣銘<lb/>
王氏之盛於天下舊矣以望别族者秦之郡五漢之郡<lb/>
一十六公之望實出太原自司馬氏南渡而諸王世為<lb/>
輔弼梁永寧郡公侍中尚書令僧辯生顗顗生珪唐正<lb/>
<pb n="KR4d0023_WYG_019-30a"/>
觀中宰相以亮直稱為名臣珪子敬直尚南平公主拜<lb/>
駙馬都尉坐事貶死嶺南子孫留者因為曲江著姓雖<lb/>
世襲簮紳不絶而禄卑不得譜於國史曽大父諱某大<lb/>
父諱當劉氏自即尊號族人仕者皆得羙官獨父子幅<lb/>
巾髙蹈不齅其餌考諱臨字嘉謀皇朝以鄉邑器望署<lb/>
潮州司里叅軍卒官公諱式字用之十四而孤耿介自<lb/>
立以學行見稱舉進士得秘書省校書郎歴廣州䖍州<lb/>
南安軍司理叅軍入朝除大理寺丞知吉州永新縣以<lb/>
<pb n="KR4d0023_WYG_019-30b"/>
能聞明年移知梅州景祐五年七月卒於治所享年六<lb/>
十五公沉厚方直敦尚名教自㓜孤至白首貫以一節<lb/>
舊制嶺表按察官嵗調郡縣掾佐闕員取進士再舉明<lb/>
經三舉下入太常第者試攝其事三載不瘝厥職乃送<lb/>
吏部為品官邦人自為南選常才趨之唯恐不及公嘗<lb/>
喟然曰曲江自文獻公後士大夫鮮復以科第取顯爵<lb/>
於朝豈南方以此選誘人為卑耶吾為州黨項領期於<lb/>
展力從官詎宜碌碌齒其間由是自弱冠捧鄉老書遊<lb/>
<pb n="KR4d0023_WYG_019-31a"/>
塲屋三十年終不屈意暨上第時母夫人猶在堂升堂<lb/>
拜嘉閭里始歸其髙焉今天子初踐祚在諒闇不待祥<lb/>
禫即臨軒急於採擷天下俊異而曲江聫翩六人中第<lb/>
皆公之力六人即公及子陶餘若靖軰悉嘗趨函丈焉<lb/>
郡守嘉尚縷陳其事乞改公所居之鄉曰興文里曰折<lb/>
桂詔可其奏邦邑榮之三為决曹掾以清慎自守發擿<lb/>
姦伏湔洗良善期於詳允獄無隠情雖苛吏把其上狡<lb/>
胥穴其下不敢簮毫奪其理卒以雪枉改官其宰永新<lb/>
<pb n="KR4d0023_WYG_019-31b"/>
也俗固好訟而當官者復侵渙之公一皆痛刮其弊民<lb/>
戴之如父母焉公始掾南海遭内難解官在始衰之年<lb/>
而致毁過制遂以氣恙到梅之三月疾作不及成政而<lb/>
捐舘舍公志尚髙潔義不苟合訓子弟有常檢接僚友<lb/>
無戲言聞人之善談不虚口其不善者疾如仇讎真所<lb/>
謂古之君子也夫人余氏鄉邦令望明淑賢懿上奉其<lb/>
姑下撫其族於公内助為多二子長曰陶信州軍事推<lb/>
官次曰防亦舉進士孫男六人孫女五人皆㓜公之初<lb/>
<pb n="KR4d0023_WYG_019-32a"/>
䘮也引柩西還藁𦵏其郊居之側至某年某月某日以<lb/>
禮襄事於興文鄉折桂里厚富原以靖幸而交其父子<lb/>
間兼師友之重使來索銘以表其墓乃銘曰<lb/>
　韶山之秀　發為俊茂　清識懿文　南州領袖<lb/>
　人趨禄仕　不羞苟得　公獨夷由　决於翰墨<lb/>
　五試文昌　晩成之光　三掾决曹　罔私毫芒<lb/>
　明照隠詆　民不寃死　入奏天子　乃丞大理<lb/>
　試政蒲蘆　五栁䨇鳬　鋤强息弱　百里以蘇<lb/>
<pb n="KR4d0023_WYG_019-32b"/>
　朞年成績　部符嶺阨　車茵未温　卧簀巳易<lb/>
　旌旐西還　霜凄露漙　福不盈皆　俄歸九原<lb/>
　惟公之徳　倜儻殊特　身雖云亡　留為軌則<lb/>
　詞學起家　義方教子　有詔旌之　文鄉桂里<lb/>
　胡為石彦　累世弗顯　才不誰知　卒於遐逺<lb/>
　勢薄地寒　不貴不年　廷尉髙門　在於後昆<lb/>
　　　宋故殿直蘇府君墓誌銘<lb/>
府君諱繼字傳之其先葢祝融之裔為周寰内卿士故<lb/>
<pb n="KR4d0023_WYG_019-33a"/>
為武功著姓唐僖宗幸蜀扈駕而西者徙名數於成都<lb/>
祖諱厚仕蜀至尚食使考諱進之為蜀牙兵校長蜀亡<lb/>
孟氏之臣例署東宫官得副率府君以父任累遷殿直<lb/>
太平興國中授深州安平寨主是時北虜嵗擾邊安平<lb/>
雖名堡障宿兵不滿數百援師不集則禍至常不測或<lb/>
勸府君辭勿行府君曰平時既食其禄急辭其難非人<lb/>
臣節吾不耻於死而耻以此生遂寓家他所而獨之安<lb/>
平明年虜以兵夜襲寨城果以無援遂至䧟沒享年七<lb/>
<pb n="KR4d0023_WYG_019-33b"/>
十五帥臣諱援兵稽期誣以不備敵聞繇是雖死王事<lb/>
而贈典不及吁忠義其難行哉子咸熈南京留守判官<lb/>
孫二人長曰安世尚書屯田貟外郎次曰昌世太廟齋<lb/>
郎以嘉祐二年十月庚午並舉王父母考妣四䘮歸𦵏<lb/>
於揚州江都縣興寧鄉馬坊原府君與夫人許氏同藏<lb/>
俾作銘於幽宫銘曰<lb/>
　常人宴安　唯禄與利　君子所狥　曰忠與義<lb/>
　既食其食　夷險一致　履危忘難　雖死不避<lb/>
<pb n="KR4d0023_WYG_019-34a"/>
　守帥䝉上　唯善之蔽　贈典不加　忠魂無愧<lb/>
　福不在身　在乎來裔　吁嗟九原　古人之繼<lb/>
　　　宋故南京留守判官贈都官郎中蘇公墓誌銘<lb/>
公諱咸熈字太和其先胙土於蘇為周卿士故代為武<lb/>
功人曽門諱厚以唐末翠華西幸避兵至蜀仕蜀至尚<lb/>
食使因為成都人祖諱進之從孟昶歸朝授東宫副率<lb/>
考諱繼殿直深州安平寨主契丹犯寨陷焉公以大平<lb/>
興國八年明經擢第授邠州定平尉㑹朔易帥耻於援<lb/>
<pb n="KR4d0023_WYG_019-34b"/>
兵不出痛詆安平失守公縁坐謫澧州未幾義士疏其<lb/>
狀天子憫焉詔釋之調綏州司法叅軍太宗割綏銀畀<lb/>
夏國徙隰川尉秩滿遷建州松溪令改宣州南陵母䘮<lb/>
去官服除授欣州秀容令州将轉運使以治状聞遷寧<lb/>
州軍事判官歴單州團練均蘄防禦荆南節度南京<lb/>
留守判官景祐二年七月辛夘以疾終南京享夀七十<lb/>
五公性淳氣直亷謹自守所歴十二官未嘗一掛於法<lb/>
口不言人非其有過者款言諭之人亦信伏常語子孫<lb/>
<pb n="KR4d0023_WYG_019-35a"/>
曰吾少孤無貲徒力學祈寸禄以飬母母終飬矣又<lb/>
得衣食爾子孫吾自足矣豈能以諂言諛色干權貴以<lb/>
求進乎且貧無苞苴耻學術數何以取合於人吾老於<lb/>
從事不自愧也人雖不知曽不一露鋒頴真吏隠君子<lb/>
哉徳之積而福不享於身者將鍾其後乎夫人汝氏封<lb/>
頴川縣太君子二人安世舉進士屯田貟外郎廣西轉<lb/>
運使昌世太廟齋郎女三人長適黄州麻城尉費中<lb/>
黄次適建州進士呉淵次適合州進士袁務孫五人台<lb/>
<pb n="KR4d0023_WYG_019-35b"/>
文舉進士永州推官詳文太廟齋郎懿文炳文彦文未<lb/>
仕公初自秀容令赴選奏舉引見例進京秩一夕子壻<lb/>
呉淵夢人呼公為判官及見果得賔幙其從事六州皆<lb/>
為判官公志本恬素及事符夢寐益加退譲焉疾亟之<lb/>
際自言吾夢於城北自擇隂地幽冥所安無累後代又<lb/>
言生平守官未嘗過誤惟邠州一獄有差適夢之帝所<lb/>
辨之得請矣文字在吾懐中親戚恠其譫言就索文字<lb/>
公曰七月十日來看至日果不禄焉及今卜𦵏之原果<lb/>
<pb n="KR4d0023_WYG_019-36a"/>
在城北以嘉祐二年十月庚午與夫人汝氏合𦵏於揚<lb/>
州之江都縣興寧鄉馬坊里屯田君以靖同年進士又<lb/>
同官於洪於桂故託銘遺懿以掩幽戸銘曰<lb/>
　學行由已　窮通在命　人貪苟得　公惟守正<lb/>
　内脩㢘謹　外絶奔競　識髙位下　非徳之病<lb/>
　嗣職熾昌　有家克盛　九原可作　百代輝映<lb/>
　<lb/>
　<lb/>
<pb n="KR4d0023_WYG_019-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集卷十九<lb/>
</p>
<p>
</p>
  </div>
</body>
</text>
</TEI>
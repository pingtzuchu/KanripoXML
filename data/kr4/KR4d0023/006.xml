<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻六</head>
    <p>
<pb n="KR4d0023_WYG_006-1a"/>
欽定四庫全書<lb/>
　武溪集巻六　　　　　　　宋　余靖　撰<lb/>
　　記<lb/>
　　　潯州新成州學記<lb/>
桂林之南州郡以十數潯為善地鬱江東注上無氛惡<lb/>
蠻溪獠洞不際其境民之從化豈間然哉國家題期敷<lb/>
佑丕冒嶺海偃革櫜弓七紀于兹亦甞詔牧守立庠序<lb/>
以崇化厲賢為本而吏喜文法自進故於教育之道缺<lb/>
<pb n="KR4d0023_WYG_006-1b"/>
然慶歴紀元之七禩京兆杜君應之被詔守土下車三<lb/>
日進謁先聖祠宫既而笏立周視見其庭堂卑隘像設<lb/>
墮剥冕皇服章不中程式瑚簋之制䙝雜常用攝齊摳<lb/>
衣居無容席乃喟然歎曰明經進士之科其待賢也久<lb/>
矣州人未嘗預太常之第者盖教之不至也乃大相厥<lb/>
土而營學宫卜郛之東龜則食焉肆命從事刁君紓以<lb/>
董其勞鴟屋衮服正厥王禮配食從祀各列像次為堂<lb/>
乎東尊師教也築宫于西潔齋祠也翼以二序布為校<lb/>
<pb n="KR4d0023_WYG_006-2a"/>
舍旦坐塾門人知所觀廟學既成明年仲春行釋菜之<lb/>
儀爵坫爼房罍雲洗海丹髹矩艧一範之禮奠幣飲福<lb/>
仰登俯退相者肄習其容濟濟諸生袍鞹陪列終事越<lb/>
翌日經師執帙以正厥位聴徒就席坐立以齒出䂓入<lb/>
矩啓憤發悱州人觀者知邦君以齊魯周孔之教而為<lb/>
政先與夫束刑名争尋常以圖進者異矣先是邦之秀<lb/>
士白玘等聚而議曰君之丕訓于我而廣其黌樂育俊<lb/>
民俾邦其昌我不可以不賛其成願以私錢十萬佐官<lb/>
<pb n="KR4d0023_WYG_006-2b"/>
之費故是役也不發帑金不誅民財而人用休息已事<lb/>
俾以状來謁記予謂杜君上以宣朝廷嚮學之意下以<lb/>
成州里興賢之本能使逺邦學者異時取名爵於朝當<lb/>
自今始真善教者可記也哉<lb/>
　　　洪州新置州學記<lb/>
三代之制天子之學曰辟廱諸侯曰泮宫黨遂所居必<lb/>
有庠序釋菜之奠其來舊矣盖孔子之道萬世師表故<lb/>
昔唐氏尊之以王爵奉之以時祀而禮用祭菜夫祭菜<lb/>
<pb n="KR4d0023_WYG_006-3a"/>
之義本於太學存廟而廢學者禮之失也大江之西處<lb/>
都㑹而山水佳者洪為率郡之造秀以文獲仕嵗有人<lb/>
焉固冝興學校以寵其俗景祐改元之明年天水趙槩<lb/>
叔平以祠曹副郎兼東壁圖書之職來守是邦翦弊擿<lb/>
蠧樹立羣善和氣被境庭無宿奸乃思本朝一祖二宗<lb/>
承平八十年垂白耉老不識攻守之器今上復好文以<lb/>
守成業而學校之風未甚流布殆於守臣之闕請遂露<lb/>
奏豫章介在江左為支郡凖的援南西二都暨上始封<lb/>
<pb n="KR4d0023_WYG_006-3b"/>
之國為比即其祠宫願建黌舍詔從之繇是葺舊模新<lb/>
補敗増卑廣其壖垣峻其亷陛或易椽而朽或築基而<lb/>
營起橈為隆變蔀為豐寢殿奕奕儼然南面龍袞珠旒<lb/>
備乎王章自髙第弟子至漢魏大儒坐而侍壁而立于<lb/>
堂于廡列像有次考室百楹以處生徒凢大夫士庶人<lb/>
之子為俊士者皆許逰焉仍乞上庠鏤版書以賦其時<lb/>
習給間田五百畝以充其日廩選文行之士觀察推官<lb/>
陳肅揔其衆而謹其號令事由中覆咸得請焉又俾設<lb/>
<pb n="KR4d0023_WYG_006-4a"/>
色之工以夏商周車服珪璧梡爼彛斚之器見於經禮<lb/>
者繪之講論之堂使朝夕觀焉孟子所謂樂得英才而<lb/>
教育之者其是之謂乎鳩工於三月庚子告成於八月<lb/>
庚申役用卒徒不勞於民賦以羡材不歛於衆而克成<lb/>
焉噫漢襲秦令以太守領郡而泮宫之制闕焉其或著<lb/>
理効稱循吏大抵謹繩墨挾鈎距尚威刑以束縛人耳<lb/>
能知學校為教民之本者惟文翁唱之於蜀故司馬相<lb/>
如王褒之徒用文章揄揚漢美與三代相照耀於先後<lb/>
<pb n="KR4d0023_WYG_006-4b"/>
者文翁之力也後人復聲而和者亡㡬焉盖學校之益<lb/>
人也緩威刑之取名也速故為政者有所趨焉今叔平<lb/>
以文學舉進士而升鼎科以器識居宦途而歴顯仕復<lb/>
能敦大教之本儲詩書而萃英髦以尊聖育賢為事夫<lb/>
其逺大安可量哉與夫徼福於神盛祠廟者異矣又豈<lb/>
知洪人戴之不若文翁之於蜀耶某以上書忤㫖貶筠<lb/>
州道出大府目是懿績故為之記云皇宋景祐丙子嵗<lb/>
十月日建<lb/>
<pb n="KR4d0023_WYG_006-5a"/>
　　　饒州新建州學記<lb/>
漢襲暴秦之餘治定五世乃刋著功令建郡國之學以<lb/>
育雋秀文翁作守巴蜀克變其風比於齊魯褎然稱為<lb/>
循吏之首者謹詔令善條教也國家承五朝之季剗僭<lb/>
薙偪祖功宗徳翺翔四裔今上興葺治本二紀于兹乃<lb/>
詔郡縣立學祥延褒愽是嵗都官副郎清河張君自南<lb/>
海倅車移守鄱陽舉遺修要事亡不緝一日集其僚而<lb/>
謀曰今天子思得賢俊基固太平詔啓黌校以廣聲教<lb/>
<pb n="KR4d0023_WYG_006-5b"/>
郡國當以新書從事庸副上意且古之教者以學校為<lb/>
本卿佐修之於國父老修之於鄉旦而里父坐塾上以<lb/>
視民之出暮視其入以朂怠者又師氏保氏以徳行書<lb/>
射共訓于民鄉之秀者移之於邑邑移於國國以聞於<lb/>
天子皆學之制也善為政者固當先之矧奉天子之詔<lb/>
乎先是郡先聖祠宫㨂幹隳剥前守亦嘗相土而未遑<lb/>
締搆也君於是即其基於東湖之北偏而經營之郡之<lb/>
秀民聞是謀者争出家以助其費乃命從事之賢曰胡<lb/>
<pb n="KR4d0023_WYG_006-6a"/>
宗堯属城之良曰朱琬籍而司之得資三百五十萬於<lb/>
是令畚築購楩梓利匠器程工力度堂室謹儲峙朱墨<lb/>
之督一本規矩逺枕城闥取乎居國之陽傍晲湖光象<lb/>
乎雍水之半嚴爼豆之習以隆乎禮正師資之位以傳<lb/>
其經萃乎群賢貫之六藝悉三代之遺則也乙酉仲夏<lb/>
始庀其役越朞年而有成凡為屋百二十楹晝講夜習<lb/>
各有攸居又市美田三頃以賦其日廩仍奏署属縣宿<lb/>
儒胡寧以為其表率真君子樂育英材之意也移其意<lb/>
<pb n="KR4d0023_WYG_006-6b"/>
以及於天下其善豈可量哉文翁范侯不得獨擅美於<lb/>
前史矣<lb/>
　　　雷州新修郡學記<lb/>
三王四代質文殊迹圖治之本惟學為先閭有塾堂巷<lb/>
有校室矧於郡國其可廢耶本朝一祖三宗以聖繼聖<lb/>
夷落之外威無不讋海㝢之内澤無不浸先皇帝頻詔<lb/>
郡縣謹貢條精里選廣生員敞黌舍講經藝崇儒術然<lb/>
而州邑之吏或迷於簿領或急於進取故於承流宣化<lb/>
<pb n="KR4d0023_WYG_006-7a"/>
有不至者海康郡瀕海之樂郊也地域雖逺風俗頗淳<lb/>
聖訓涵濡人多嚮學頒條者怠於誘導無乃上格明詔<lb/>
下辜羣望乎殿省丞掲陽林君奕世儒家被服文翰既<lb/>
奉休命出守是邦樂得材賢而教育之乃援前詔廣學<lb/>
宫而新之相地考古必就少陽之位春秋釋菜則先聖<lb/>
先師之像不可不嚴也朝夕講誦則函丈接武之堂不<lb/>
可不廣也羣翔博習則居處不可不荘也勸勤黜惰則<lb/>
號令不可不肅也将俾其稽古力行以孝顯其親以道<lb/>
<pb n="KR4d0023_WYG_006-7b"/>
致其君不徒習威儀考聲病而已矣今天子紹堯舜之<lb/>
明内修曽閔之行揔攬權綱旁求俊乂固應弛弓旌空<lb/>
巖穴以收四方秀茂之傑益闡先王夷易之道也諸生<lb/>
當體賢太守之意以副國家崇學求賢之詔也書來丐<lb/>
詞敢以此規嘉祐八年九月日記<lb/>
　　　康州重修文宣王廟記<lb/>
古者立學必行釋奠之禮天子諸侯皆親臨之周人祀<lb/>
周公魯人祀孔子為先聖自漢以來遂採用魯禮盖三<lb/>
<pb n="KR4d0023_WYG_006-8a"/>
王之道備於周堯舜文武之道備於孔子故後世無以<lb/>
易之而加崇焉孔子之教與天子正朔相左右以被四<lb/>
海雖庠序廢興靡常而廟食不絶者教之存焉耳康州<lb/>
在嶠南千里北人踰嶠而至者率以南方暑濕憂畏疾<lb/>
瘧隕穫于内尅日月以計歸冝乎政之或未暇緝也殿<lb/>
省丞李君仲求被命到郡自以壮年䝉國委用得守土<lb/>
宇不復計逺邇若向之為者凢可以濟當時利後人者㒺<lb/>
不營度焉先是郡無黌舍纔建廟室以應令奉祠耳廟<lb/>
<pb n="KR4d0023_WYG_006-8b"/>
在子城西偏廣不占畝棟幹庳陋不稱明徳且郡枕鬱<lb/>
江下流其源數千里其𣲖十數以合而東每春夏積雨<lb/>
流潦瀦匯浸淫毁民廬舍率走髙以避江怒携細擁弱<lb/>
坌入廟下瀆慢神宇非嚴師尊教之意也廼相爽塏去<lb/>
郡東五里而近得紫極宫之故基而鼎新之殿堂門序<lb/>
凡五十楹先聖先師及世所謂十哲者皆扶土為像于<lb/>
殿以致恭七十子而下又設色肖形于廡以存制仍齒<lb/>
博士弟子之位于堂以肄經凡廟學之式參備焉既卒<lb/>
<pb n="KR4d0023_WYG_006-9a"/>
工抨圖來京師以謂記属予有出壃之役而不克書其<lb/>
明年得罪為郡又明年廼閲舊訊而誌之廟之成以慶<lb/>
歴癸未嵗董其役者端溪尉王該進士樂其成而來居<lb/>
者百餘人云<lb/>
　　　興國軍重修文宣王廟記<lb/>
孔子抗帝王之法於六經而百世宗之故其血食與學<lb/>
校無窮然教之興衰存乎其時惟至治之代其道乃大<lb/>
在漢四葉始建郡國之學而進儒術在唐六帝乃克用<lb/>
<pb n="KR4d0023_WYG_006-9b"/>
王禮而尊夫子五代兵革雖祀典不廢羽籥絃頌之音<lb/>
盖寝矣聖宋在宥七紀于兹今上纂三聖之丕烈綜御<lb/>
大器息武行文澤浸八荒常以隻日視朝雙日講學間<lb/>
嵗程文擢多士故天下靡然知所嚮焉郡諸侯獨大府<lb/>
劇部能以營葺黌舍為請率報聞從之餘或専於督獄<lb/>
賦政而未遑暇朝廷亦置之不問在其自視何如耳興<lb/>
國軍者本𨽻武昌以摘山皷鐵之利遂建軍壁故廟學<lb/>
草創而不完景祐受冊之明年太原王君以成均博士<lb/>
<pb n="KR4d0023_WYG_006-10a"/>
知軍事剛斷柔惠敷和於下剔去蠧螫民懷其生柅車<lb/>
期年簡肅成政乃謂其僚曰古之善教自學校始家塾<lb/>
黨庠職在鄉老况今領縣立社以有兹土人不知學何<lb/>
以示教先聖先師之祠而不若淫昬之鬼何以示徳二<lb/>
者皆為政所當先也惟舊祠在牙城之西風隤雨隙不<lb/>
自撑梧先生弟子居無容席之地嵗率常祀俯仰其間<lb/>
實所病焉於是度費飭材以萃百工罷不急之用而用<lb/>
之不瘡於民不割於公而霈然餘力以克有成露寢奕<lb/>
<pb n="KR4d0023_WYG_006-10b"/>
奕負隂嚮明龍巻玉璪顒昂其象亷陛嚴峻庭序閎廓<lb/>
凢爵於唐讃於先朝作配從祀及得圖形太學者塑坐<lb/>
繪立咸備其制向之不如制者悉俾新之筵開黌堂以<lb/>
登師儒局列校室以來雋秀是焉者處于東偏又為二<lb/>
庫藏賜書以朂生徒之業櫝禮器以謹春秋之祀是焉<lb/>
者居于西偏學之稽古先乎制度乃案三代車旂器服<lb/>
圖之屋壁使來者觀之煥然在前祀之有齋致其䖍恭<lb/>
復築齋室于宫之南湖光上照山翠欲滴太虚之庭垢<lb/>
<pb n="KR4d0023_WYG_006-11a"/>
慮可滌事神誨人之道備矣新宫既就而行禮其中邦<lb/>
人怡然知學校之所以為教也賔僚以書來俾為記将<lb/>
伐石而刻之以永其夀年昔魯人美僖公遵伯禽之法<lb/>
能修泮宫播在詩頌盖以能修其宫又修其化故國人<lb/>
思樂泮水而往觀之禮有飲酒飬老之儀兵有受成告<lb/>
克之事咸在泮焉則化民成俗之道捨此宜何先哉王<lb/>
君能尊仲尼無窮之教宣當世所宜之治修詞宫建學<lb/>
館知為政之本故不敢讓而記<lb/>
<pb n="KR4d0023_WYG_006-11b"/>
　　　惠州海豐縣新修文宣王廟記<lb/>
夫敎化之本自學校始學校之興自鄉遂始周人有鄉<lb/>
先生遂大夫分掌其令以謹其習而薦其賢能焉鄉校<lb/>
所建則有皮弁之薦小雅之歌以享先聖先師古之道<lb/>
也自秦人蠶食六國廢周之令詩書之教輕於蟣蝨漢<lb/>
興雜霸學者惟集于長安郡縣之學寝㣲矣唐室雖欲<lb/>
尊儒而不得其本春秋祭菜専為孔子祠宫已事而逡<lb/>
鬱生荆棘因循其弊以至于今矧今之縣令惟以斷笞<lb/>
<pb n="KR4d0023_WYG_006-12a"/>
杖督賦租為稱職耳其能勸學以警俗者㡬何哉吾友<lb/>
譚君初命為海豐民守農畝吏守曹事闔境恬然夜亡<lb/>
犬聲下車朞年政既成矣乃曰習爼豆所以敦風俗興<lb/>
學校所以勵善良嚴祀事所以教肅祗考前計所以辨<lb/>
制度古之建學必居公宫南之左明堂亦學也在國之<lb/>
陽縣雖小亦國也子男之制其可忽哉舊有廟學處之<lb/>
西偏編竹覆葵以為其宫隙雨霾風以昬其像嵗二月<lb/>
上丁率諸生祗其常事跼蹐庭下退與諸生謀建新廟<lb/>
<pb n="KR4d0023_WYG_006-12b"/>
而崇學館諸生聞之願傾私楮以賛其成遂状其事得<lb/>
請於州徙祠舍於邑之東南隅伐山歛材易葵以瓦冕<lb/>
服玉璪儀容大備顔子西嚮以為先師十哲坐塑以為<lb/>
從祀丹朱其器以薦乎牢醴堊白其堂以業乎講誦工<lb/>
既畢遣書請詞以識之夫素王之道猶天地之大日月<lb/>
之明江海之浸隂陽之變日用於百姓而不知其仁澤<lb/>
及於萬世而不為其私口頌目訾不加損益所以尊而<lb/>
奉之者教之所存焉耳今海壖逺國王化廣被夫子之<lb/>
<pb n="KR4d0023_WYG_006-13a"/>
道同其汙隆興葺黌舍希風鄒魯此亦政之所存焉耳<lb/>
乃書之以示於後康定二年六月日記<lb/>
　　　筠州髙安縣重修縣署記<lb/>
國家以縣令専調選部用人為輕故難理之邑皆命寺<lb/>
監少署丞佐之官以為之長由保任得寺省官者必之<lb/>
兩川以廷謝日為次未之兩川而之他處則為權入大<lb/>
江之西縣不滿五十難理者三十以風波之險獄訟之<lb/>
繁人固畏之而不來其來以權入為資久者或踰年少<lb/>
<pb n="KR4d0023_WYG_006-13b"/>
者三數月其闕也又三數年民之病所以痼而不瘳者<lb/>
其由是乎為政尚然室屋頽圯其誰顧之哉髙安劇邑<lb/>
也籍在難理中皇上以景祐冠年之初髙陽許君舉進<lb/>
士登甲科得秘書省校書郎試治茲邑故得久於其政<lb/>
君啓迪中道斵姦搆窮罪之所在雖强必刈志有所守<lb/>
雖威不移吏畏其明而罔欺民信其令而必從滿三嵗<lb/>
朝廷嘉其成績就増秩為廷尉平不易其地君之始至<lb/>
也上漏下濕不蔽風雨越二載庭無留事乃議為署以<lb/>
<pb n="KR4d0023_WYG_006-14a"/>
卜攸寧取材計工皆於農隙踰年而後成民無勞焉翬<lb/>
飛鳥革百堵之興一本於制度晝訪夕修四時之居各<lb/>
為其區處至於室容宴豆亭張射侯可以序賔可以觀<lb/>
徳古君子之事也向使踰年而去則於是署也不暴歛<lb/>
以成之則隳其基必也守宰之不數易觀此可以知政<lb/>
矣署既成俾予記之不敢為讓景祐五年十月日記<lb/>
　　　楚州鹽城南場公署壁記<lb/>
國家循漢舊制籠山海之藏以佐經用海濵斥鹵至廣<lb/>
<pb n="KR4d0023_WYG_006-14b"/>
而民食至急故歛散之權不可不専其法一緩則奸人<lb/>
大賈擅之矣此所謂與奪貧富之柄也淮場負海置鹽<lb/>
亭者州軍五<hi>楚海通泰漣水也古曰直今曰場然今尚呼亭竈直户</hi>轉贍桐栢以<lb/>
南踰九江及荆衡之郊凡六十餘州最天下之鹽嵗入<lb/>
息錢三十五萬萬而淮海之鹽息錢實二十萬萬其富<lb/>
國也博矣故牢盆禁地必擇官以董之自計相及其佐<lb/>
及主計于外者迭舉潔亷幹濟之士以充其選然自建<lb/>
元迄今殆且千稔而尚有遺利者豈廢置不常當官者<lb/>
<pb n="KR4d0023_WYG_006-15a"/>
未之思乎景祐初太史吴公<hi>遵路</hi>漕淮南粟兼制置使公<lb/>
事乃奏言楚之鹽城造鹽之場七皆售縣倉亭竈棊列<lb/>
相去且百里掌出納者以倉為主而不出郛郭故私煑<lb/>
盗販散漫不能禁請分南五場傅海七十里命一官督<lb/>
察之俾火伏可見私煑可禁天子是其議可其奏公因<lb/>
舉殿直曹元素莅焉其收果溢舊數秩既滿今三司副<lb/>
使張公存復舉曹君供奉以續其職曹君生貂蟬之族<lb/>
而能以清勤自飭才為人知官無遺事是将復大其家<lb/>
<pb n="KR4d0023_WYG_006-15b"/>
者也欲書名於署以謹其始且為他時之誌以書來請<lb/>
遂記之云寶元元年十二月日記<lb/>
　　　楚州團練推官㕔壁記<lb/>
漢制部從事佐刺史提政綱而舒巻之其編氓勞逸群<lb/>
吏善否錢刀盈縮獄犴邪正無慮朱出墨入咸得婉美<lb/>
其畫白府而損益焉有唐天寶之後宿兵四郊分建元<lb/>
戎以屏王室大者擁旄而制數郡其次持節而顓一州<lb/>
各立監佐輔其條教然郡曹掾不得聞軍謀軍尉於民<lb/>
<pb n="KR4d0023_WYG_006-16a"/>
事亦如之兼而賛者必求文雅之士為其上賔故叅謀<lb/>
幕府㳂使名而命之山陽楚之東都北繚淮東負海漕<lb/>
渠貫中天下輻輳者半四逹用武之國南走廣陵為大<lb/>
府故持節者不得制旁郡團練之名得於此矣皇朝命<lb/>
文吏領州将懲諸侯之専也賓佐之任委於選部累資<lb/>
計考不由辟召而主禮輕矣先是團練推官受署之館<lb/>
位得其表接賔客分曹局列厨廐容妻子各有攸處前<lb/>
居是官者才譾而權不足郡都尉縁隙而豪奪之徙居<lb/>
<pb n="KR4d0023_WYG_006-16b"/>
河亭才庇風雨近市而囂焚巢而危孰謂官庭返隘民<lb/>
舍枝梧湫底何以觀政蘭陵蕭君江左之秀由進士擢<lb/>
第再命而佐楚㑹某人為太守仁賢協賛綱領克振民<lb/>
得和氣軍無怨聲議政之暇謀及居室乃根源前事上<lb/>
白廷中願遷爽塏以正民之瞻視詔可其奏乃擇地於<lb/>
子城之東南隅出帑金市山材興卒徒利工器一毫不<lb/>
取於民間費府緡若干萬考室若干上棟下宇可以避<lb/>
燥濕髙閎厚垣可以卜清曠噫世之處官局者苟非因<lb/>
<pb n="KR4d0023_WYG_006-17a"/>
循卑陋則興役動衆疲勞下民矣今蕭君革因循之弊<lb/>
絶罷勞之役而安厥居愈見其兼濟之能也異時享大<lb/>
名器佐王之國則觀其佐東諸侯之政斯得之矣若乃<lb/>
楶梲輪奐亭圃嘉美本無意於華侈故畧之明道二年<lb/>
五月日記<lb/>
　<lb/>
　<lb/>
　<lb/>
<pb n="KR4d0023_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武溪集巻七</head>
    <p>
<pb n="KR4d0023_WYG_007-1a"/>
欽定四庫全書<lb/>
　武溪集巻七　　　　　　　宋　余靖　撰<lb/>
　　寺記<lb/>
　　　筠州新砌街記<lb/>
予至筠州之明年道者僧體謙䄂謁及門既坐遂言本<lb/>
永嘉人寓筠二年去居廬山筠之崇善者曰吳太元命<lb/>
之復來募衆得錢一千萬召工鑿山陶土得石與磚若<lb/>
干千萬砌成大道北斷於江其南西繚於闤闠凡若干<lb/>
<pb n="KR4d0023_WYG_007-1b"/>
萬尺横渠暗竇為橋以通之凡若干所喜捨之士以道<lb/>
計者自五百尺至百尺凡若干人以錢計者自三十萬<lb/>
至一萬凡若干人一萬而下不可勝計所得錢不以簮<lb/>
毫自私皆寄某氏之帑朱出墨入悉某氏主之麻衣草<lb/>
屩以董衆役暮宿甄舍饑食於施者家凡若干年而工<lb/>
畢乞書其事而誌之吁今夫地征物賦官司列榜笞謹<lb/>
期㑹上監下督民猶有靳固而逋負者至以西方之教<lb/>
一呼於衆則發畜積割珍愛欣然無所惜其故何哉盖<lb/>
<pb n="KR4d0023_WYG_007-2a"/>
儒以禮法御當世使人遷善而去惡佛以因果誨未來<lb/>
使人脩福而避禍然世有積善而遇禍積惡而䝉福者<lb/>
雖有仁智無如之何釋之徒則曰彼前世之所為今獲<lb/>
其報耳今世之脩報在來世又言沒有天堂地獄苦樂<lb/>
之趣次序纎悉故無刑而威無爵而勸歸之者如川之<lb/>
流壅之不停去之不竭其為教大抵若是其有竊佛之<lb/>
權愚弄於衆財未入手先營其私衣華暖居宏麗噉甘<lb/>
脆極力肆意無畏憚者十六七焉彼上人者獨弊衣糲<lb/>
<pb n="KR4d0023_WYG_007-2b"/>
食苦其行而外其利又能得開信同心成此利益使夫<lb/>
趨官曹遊旅肆者出滓泥入清凈之境真奉佛事勵戒<lb/>
行而好方便者也誌之無愧詞<lb/>
　　　韶州翁源縣凈源山躭石院記<lb/>
古之學佛者内樂空寂以照自性外作饒益以濟群動<lb/>
故行脩於已而功施於物雖巖居穴處草衣木食委去<lb/>
浮累超然獨徃而萬家之城十室之聚率有信嚮仰為<lb/>
開導由是攀蘿躡靄棧險梁深異人所居必立精舍躭<lb/>
<pb n="KR4d0023_WYG_007-3a"/>
石院者翁川之列刹也山川葱鬰杳絶紛囂泉石幽竒<lb/>
足以躭翫唐大中三年有僧法光爰此剪茅衆為築室<lb/>
去華摭實遂以躭石為名劉氏𤓰剖亂離斯瘼鍾唄之<lb/>
聲幾乎息矣開寳初因其故號遷於上潭香火僅在風<lb/>
幡無託不有廢也其何以興天聖中今住持慧周同檀<lb/>
越巢廸等相與謀曰佛之示權也大矣人之起信也久<lb/>
矣察榮悴者知其果視禍福者存乎應崇善者有精進以<lb/>
篤其脩畏罪者有懴悔以寡其過多藏者有布施以破<lb/>
<pb n="KR4d0023_WYG_007-3b"/>
其惑念往者有追奉以廣其孝是知民之閭井不可一<lb/>
日而違塔廟也既而同焉者募異焉者勸富焉者資巧<lb/>
焉者力其相土也則疊岫賔挹澄溪帯附其度材也則<lb/>
百堵雲搆四阿翬飛其設像也則金璧睟容天龍善衞<lb/>
其據境也則珍木彌望佳氣襲人真崇福之秘宇絶塵<lb/>
之幽致也苟非智者創謀善人恊規孰能與於此哉巨<lb/>
石如屏泉淙於下可以爽精靈可以滌塵慮命名之始<lb/>
其在兹乎就崖礱琢傳之不朽皇祐元年八月日記<lb/>
<pb n="KR4d0023_WYG_007-4a"/>
　　　廬山承天歸宗禪寺重脩寺記<lb/>
佛氏之權大矣三乘十二分之教雖所説不同同歸於<lb/>
化人為善人天龍鬼無不歸仰故一一城邑一一聚落<lb/>
一一川原一一巖岫未嘗無刹也俗無華裔土無沃塉<lb/>
十室之居萬里之逺鍾梵之聲相聞世人不厭其多夫<lb/>
惟羣動外誘則其智昏一念内息則其心寂習浮圖者<lb/>
定慧發光以戒為本故居城廓之憒吏不若山林之閑<lb/>
曠也天下溪山之秀江國為最塔廟之嚴廬阜為勝近<lb/>
<pb n="KR4d0023_WYG_007-4b"/>
不接於塵坌逺弗託於巖嶮曉叅夕問無非佛事歸宗<lb/>
田焉本晉右將軍王逸少之宅也壇宇雖改墨池猶存<lb/>
天竺耶舍尊者振錫來居遂作布金之所江左六代至<lb/>
於隋唐揔以律儀莫窮譜系正元中江州刺史李渤與<lb/>
智常禪師為雲霞之交兼師友之契爰開法席革以禪<lb/>
規常禪師馬祖之嗣風韻殊特初有日者言師相有異<lb/>
表師聞之曰吾學佛者異欲何求遂以沙眯其目輙有<lb/>
流星之應時人因其瞼赤呼為赤眼道人四方來學不<lb/>
<pb n="KR4d0023_WYG_007-5a"/>
下千衆自是燈燈相繼於今二十三世矣皇朝景徳三<lb/>
年以誕聖節名承天賜為寺額仍冠歸宗之號叢林之<lb/>
盛少能比擬棟幹之隆幾及千間皇祐初譆出之災鬰<lb/>
為煨燼長老慧南既痛已身逄此壊相又思成性莊嚴<lb/>
當由我興於是精勤再造同於經始未終厥志奄先歸<lb/>
寂妙圓禪師自寳昔嘗衆請在十八世矣諸方道目推<lb/>
為禪伯苐以雲居久隳綱領徙猊座而振之及是緇黄<lb/>
共議還師故處人之求舊羣情胥恱智者獻謀匠者獻<lb/>
<pb n="KR4d0023_WYG_007-5b"/>
藝富者獻財壯者獻力土毛所入日用所資衆竭其誠<lb/>
簮毫無隠逺者伐山近者陶土而紺宇巍然巧思鋪金<lb/>
寓形設色而寳像儼然惜其能事未終倐亦避去道宜<lb/>
紹之亦才數稔今長老慧通嗣揔清衆極力興脩凡陂<lb/>
而未平基而未構噐之未具像之未完月綴嵗葺工無<lb/>
暫捨期於大備又加飾焉素不至樸嚴不及麗香火所<lb/>
䖍賔主所止經行作務羣居獨息各為區域莫非僧儀<lb/>
愚嘗謂臣庻之家雖五世相韓七貂仕漢子孫能保故<lb/>
<pb n="KR4d0023_WYG_007-6a"/>
居者鮮矣至於禪宗佛宇或時遷代易而鐘唄巾盖不<lb/>
絶者何哉選於衆擇其能而授之乃克起弊補廢而永<lb/>
厥世也必因夫大患難大災害然後見哲匠之才謀菩<lb/>
提之願力古今已然之勢也故十三年之間繼擇開士<lb/>
而見寺制周焉監寺僧松思寳師之門人也遣价馳書<lb/>
數千里匃詞為記不獲讓而志之嘉祐八年十月日記<lb/>
　　　廣州南海縣羅漢院記<lb/>
孔子曰可與適道未可與權則知道者聖人之中正也<lb/>
<pb n="KR4d0023_WYG_007-6b"/>
守常而不可變權者聖人之輕重也應變而隣於譎權<lb/>
之時用大矣哉佛氏生於西域與諸華土壤斷絶殆將<lb/>
萬里其滅度後且千嵗摩騰竺法蘭始持其書踰葱嶺<lb/>
東土當時未之識也廼繹漢明秘夣以肖其像復築鴻<lb/>
臚外館以居其徒紬其梵音以通華言諷誦講説日漸<lb/>
月漬自是迄今又且千嵗天下之俗雲蒸波委秀眉之<lb/>
老毁齒之童服役其事惟恐在後百户之邑十家之鄊<lb/>
鐃皷梵唄未嘗可闕其故何哉盖佛以大權寵萬化歸<lb/>
<pb n="KR4d0023_WYG_007-7a"/>
於至理而已其為教也禁殺伐斷淫妄崇布施重懴悔<lb/>
性命之説付之通博之士因果之論精入鬼神之域使<lb/>
賢者務脩愚者生怖同歸於善也且夫蠉飛蠕動含生<lb/>
之倫莫不畏苦而趨樂圓手方足最靈之品莫不跂髙<lb/>
而好勝而况血氣充於内嗜欲誘於外不足而後爭有<lb/>
餘而後肆欺誣巧偽皆欲勿為而不能已也非權曷以<lb/>
誘之哉嗚呼人羊相噉生死循環一念作惡流入胎卵<lb/>
有知之所同懼也髙貲厚産逐利不休暫持所愛則獲<lb/>
<pb n="KR4d0023_WYG_007-7b"/>
福報常情之所樂為也欺天㒺上造惡者衆攝心自悔<lb/>
罪即消滅衆人之所願聞也死喪之哀五情潰亂聞有<lb/>
遺教俾其熏脩能餉亡者往生善處則雖捐軀破産無<lb/>
所靳吝孝子之不忘其親也廼知浮屠塔廟相望於野<lb/>
不為過矣南海諸越之冠邑也畨禺大府節制五嶺秦<lb/>
漢以來號為都㑹邑即郡治俗雜五方史牒誌之此無<lb/>
預焉邑之南有里曰豐衍村曰平洲山曰莠羅院曰羅<lb/>
漢自劉氏歸命里落荒榛院之餘基鬰為茂草然而名<lb/>
<pb n="KR4d0023_WYG_007-8a"/>
在郡圖未削也至天禧中聖化翔洽踰五十載國無横<lb/>
賦民有常業生聚既衆倉廩既實亡者必有悼也而不<lb/>
知其所之存者必有脩也而不知其所嚮耋艾同議香<lb/>
火為歸爾時檀越麥延紹等五十餘人列名請今住持<lb/>
僧法宗建刹奠居以奉西方之教繇是相山林視原隰<lb/>
基爽塏宅閑曠令元龜而恊謀仰定星而考室罄已所<lb/>
有惟力是視募衆所得一簮不私餙土以寄䖍故斵礱<lb/>
縹碧以極尊崇之數倚席以待衆故節梲輪奐以開討<lb/>
<pb n="KR4d0023_WYG_007-8b"/>
論之地一飯之約擊鐘而示嚴四方之來折床而忽拒<lb/>
茂松嘉樹莫非手植締構繕完其亦勤矣却視城闕塵<lb/>
囂不來前瞻海潮法音如在真物外之幽絶也人地相<lb/>
髙衆所推擇遂選為縣僧首凡僧之董領教門者國曰<lb/>
統曰録郡曰正縣曰首苟非才出輩類孰能得之法宗<lb/>
師本郡人姓陳氏㓜以經業自進長以戒行自守遂能<lb/>
闡揚佛事化其聚落咸使信嚮稱為一邑之首噫彼上<lb/>
人者僻居海嶼不求聞達至於志有所立行有可取人<lb/>
<pb n="KR4d0023_WYG_007-9a"/>
則戴之以為領䄂自脩者可以勸人其信矣乎康定辛<lb/>
已嵗予以縞冠南來得其狀而書之既誌佛之權且警<lb/>
夫怠者云耳<lb/>
　　　韶州樂昌縣寳林禪院記<lb/>
上士冥心而履道其次崇善以濟物道充於内而迹彰<lb/>
於外物應於邇而名聞於逺所以諮事而察其言尋聲<lb/>
而索其實一家之譽必用之於鄉一鄉之秀必升之於<lb/>
國盖善惡起諸已毁譽成諸衆擇賢採異用此術也今<lb/>
<pb n="KR4d0023_WYG_007-9b"/>
夫推自稠人之中陞於髙座之上巍然當室之白以師<lb/>
道自處使同袍濟濟北面就列拜起趨揖如事君父若<lb/>
非深識懸觧領悟性相舂容一音發矇去惑者衆多之<lb/>
心豈易伏哉越人右鬼而劉氏尤佞於佛故曲江名山<lb/>
秀水膏田沃野率歸於浮屠氏郡之屬邑曰樂昌去縣<lb/>
郛四十里有院曰寳林地靈境勝一邑之冠逺郊近落率<lb/>
來瞻仰故嘗登延開士主其熏脩於戲棲山林以遂其<lb/>
髙遁江海以安其閑幽人竒士所以擊節而爭往也又<lb/>
<pb n="KR4d0023_WYG_007-10a"/>
况有棟宇以資其偃息有菑畬以奉其饘粥果能擇得<lb/>
聞人以付之俾其發揚佛事開導氓俗奉行諸善共避<lb/>
衆惡此乃因髙閒之適成兼濟之利者也今長老圓祐<lb/>
師福州懐徳人姓陳氏學頓放於黄梅山顯宗禪師服<lb/>
勤二十年晝問夕叅遂探幽揵乃曰未脱自縳安能度<lb/>
人即謀南歸以卜終焉之計惟兹寳林之衆屡易師長<lb/>
而莫能興葺以延四方於是計使鄒公覃逺聽博採得<lb/>
師於䖍之慈雲遂迎以來俾尸其衆時景祐三年也先<lb/>
<pb n="KR4d0023_WYG_007-10b"/>
是院制度狹小不克稱於其名殿陛庳下堂奥淺仄居<lb/>
才數畝面臨廻照影過亭午則暑氣鬰勃坐者揮汗至<lb/>
於末光師以日廩之餘悉付營造易其堂殿負隂向陽<lb/>
増築厥基殆逾百堵伐山陶土剞劂圩墁之工百役自具<lb/>
不假外狥居者執畚而同力來者掛錫而如歸夏開南<lb/>
榮冬塞墐户無復往時之陋也乃知擇得其人為利自<lb/>
博但無意侵漁能守厥舊已足佳矣矧能指無脩之要<lb/>
以悟自性精有為之勤以勵後學此而不記將孰記哉<lb/>
<pb n="KR4d0023_WYG_007-11a"/>
康定二年九月日記<lb/>
　　　韶州淨源山定慧禪院思長老自造壽塔銘<lb/>
夫鴻鵠翔於青雲之上魚龍潛於深泉之下安其性也<lb/>
人之處林野樂閑曠棲神養和保終性命得其適也古<lb/>
之達士者皆自為秘噐壽室以卜返其之宅周官有冡<lb/>
人墓大夫掌其禁令與其位數然世人尚以死為諱獨<lb/>
䝉莊氏昌言矯俗云富者苦身疾作多積財而不盡用<lb/>
貴者夜以繼日思慮善否不若死者無君於上無臣於<lb/>
<pb n="KR4d0023_WYG_007-11b"/>
下雖南面王之樂不能過也莊生之言盖猶佛氏所云<lb/>
厭生死苦樂涅槃樂者歟佛之去世天下之國分其齒<lb/>
骨爪髮舍利而藏之為塔於其上奉之如其存後之學<lb/>
佛而終者皆塔而不墳從象教也今淨源長老名邵思<lb/>
姓李氏曲江都渚人於曹溪南華寺出家受具既而歎<lb/>
曰身居曹溪漫不知其門域當自愧其名遂起遊方之<lb/>
念天台南岳無不之也最後見洞山聰和尚得悟入之<lb/>
要以歸焉州以近郭名藍宜擇知宗乘者統領其衆遂<lb/>
<pb n="KR4d0023_WYG_007-12a"/>
召師居之晝登師座夕啓虚室以延學徒各以其儀寺<lb/>
之西數百歩有崗蜿蜒盤屈左右峯巒擁抱其前平敞<lb/>
可愛乃即崗之南麓為竁穴陶甓以田系其傍上而側<lb/>
設𡑞道以入又於其上屋之為塔之形曰吾將歸骨於<lb/>
此前搆草堂數楹署曰寳福之庵日自䇿杖往來其間<lb/>
又熂其西北原樹以松柏仍得土之可墾者數十畝墾<lb/>
之取其苗子為香火之用屢登吾門乞詞將伐石而鑱<lb/>
之以自誌云嘗與朋友私議今夫㗖聲利爭尋常者桑<lb/>
<pb n="KR4d0023_WYG_007-12b"/>
榆末光彯撇其氣然尚身戀珪組手握牙籌計生興利<lb/>
不知止息苟能觧擿外累以死為歸而休其心者亦足<lb/>
嘉矣孟堅書臝葬有為為之也自漢以來文士或自誌<lb/>
以掩幽室今思師不攻外典且畏予之去而固求先銘<lb/>
其側某亡叔葬其西原故嘗登是崗乃為銘曰<lb/>
　生滅無本　是為佛性　心境皆遣　同歸於靜<lb/>
　不諱其死　是逹真理　性同虚空　體魄歸此<lb/>
　　　韶州開元寺新建浴室記<lb/>
<pb n="KR4d0023_WYG_007-13a"/>
釋氏之為道也兼濟於人不待乎逹獨善之樂不專於<lb/>
窮以悲智為脩者也悲之為言仁之端也能與衆多作<lb/>
大饒益去大患難獲大安穏視物之累如身之憂建功<lb/>
而不祈賞益善而不祈報此悲者之為也智之為言介<lb/>
之徒也守靜黙捨欣厭居市朝而非顯宅山林而非晦<lb/>
身同夣幻性等空虚離五藴超三有此智者之為也韶<lb/>
於嶺外為望州盧祖印心之域故寺最衆僧最多然郛<lb/>
郭之居初無衆浴開元寺者精藍之甲也比蒭延吉以頭<lb/>
<pb n="KR4d0023_WYG_007-13b"/>
陁苦行勸募依信量力出貨聿圖勝果乃於寺東南之<lb/>
外壝相善地市<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>材購梓人售陶工積勤營構用成温<lb/>
室八桂僧道䕫勾稽其簿矢謨於康定落成於慶歴之<lb/>
某年五日為期一具湯沐熏脩者得以涓潔塵垢者得<lb/>
以滌蕩至者欣欣真兼濟之事也先是州跨二江通以<lb/>
浮梁夏潦暴怒嵗苦漂泆人用艱渉户煩科督吉師居<lb/>
河之湄極力紏率伐材以横大航冶鐡以絡連鏁新而<lb/>
維之衆獲其便方輈並轡如履康莊積霖漲波不能衝<lb/>
<pb n="KR4d0023_WYG_007-14a"/>
齧非悲智所樂何以及此月華琳禪師叢林之宗工也<lb/>
以書來抵廬陵謁詞為誌吉師曹溪人姓侯氏十六受<lb/>
具徧遊名山禪學通悟琳師稱之今受衆請為住持主<lb/>
云慶歴六年六月日記<lb/>
　　　韶州重建東平山正覺寺記<lb/>
詩人之詠曰鳶飛戻天魚躍于淵盖言上下至也翔極<lb/>
于髙?極于深則性之適矣山林之士豈不樂夫曠逺<lb/>
哉湘之南峽之北山莽連屬而韶居其交東平為其望<lb/>
<pb n="KR4d0023_WYG_007-14b"/>
山富乎髙深者也剪荆構宇靡詳厥初舊傳韋宙大夫<lb/>
碑云劉總尚書出家於此賜號大覺較其年名地域乃<lb/>
與本傳不同㑹昌之世例䝉擯毁咸通中知宗大師慧<lb/>
寂再肅僧儀恢復兹地四方來學緇褐千人寂師前住<lb/>
仰山時號小釋迦者是也門人道圓扣閽奏牘以東平<lb/>
勝地知宗名流興復靈境願頒𠡠額乾符二年錫名𢎞<lb/>
祖禪院改賜澄虚太師并紫方袍以寵之及其委蛻謚<lb/>
曰智通塔曰妙光劉主因之嘗割曲江之豐樂乳源龍<lb/>
<pb n="KR4d0023_WYG_007-15a"/>
歸三鄊民租以贍堂衆國家題期五緯敷佑四海出日<lb/>
入月罔不率服野無屯師里無暴征吏良政清人用休<lb/>
息故攝心奉佛者沛然有餘力矣然而作大饒益興大<lb/>
功利建造崇立顯揚佛事苟非戒行涓潔衆所欽矚者<lb/>
其成之固亦難矣開寳中刺史潘公懐裕嘗擇名徳而<lb/>
績用弗成至道中火禁弗嚴鬰攸為患尺椽寸瓦煨燼<lb/>
無餘本寺徒弟徙厥基而新之咸平元年𠡠賜正覺寺<lb/>
額然綱領不振膏膄之土侵牟者大半矣天聖初州命<lb/>
<pb n="KR4d0023_WYG_007-15b"/>
禮僧紹登恢隆祖席緝復未完而順寂焉提㸃刑獄林<lb/>
公升酷好禪學遂請今禪師得彬開堂續燈景祐五年<lb/>
也彬師化州石龍人兒童戲玩即好經梵之聲少年遊<lb/>
方徧叅尊宿得法要於廬山羅漢院祖印大師侍執巾<lb/>
瓶十有八載屢齎山儀中闈進貢朝士稱其機㨗既受<lb/>
衆請居山也到山食訖即召田客具畚挿尋知宗故基<lb/>
斷茆結庵以聞於州符報從之明年盡復嚚人侵地籍<lb/>
所餘以募梓人瓬人伐材埏埴不煩而備噫佛氏之制<lb/>
<pb n="KR4d0023_WYG_007-16a"/>
閎矣像有䲭屋堂有猊座人不以為忲畫楹而居擊鐘<lb/>
而食人不以為侈天為兠率山為補陁人不以為誕施<lb/>
者惟恐不得豐其用匠者惟恐不能肆其巧金仙之權<lb/>
何其盛哉先是山去民居三十里指四峯以為境東名<lb/>
靈隠南曰大䧺西號月輪北為獅子且知宗嘗聚學徒<lb/>
千餘故其制度得以閎肆窮毫溢楮所不能既若乃禪<lb/>
機祖學緇素所推名木竒樹方俗所異非關興構闕而<lb/>
不録第誌嵗月而已皇祐元年四月日記<lb/>
<pb n="KR4d0023_WYG_007-16b"/>
　　　廬山歸宗禪院妙圓大師塔銘<lb/>
禪師諱自寳廬州合肥人姓吳氏生有竒相㓜不同俗<lb/>
弱齡出家壽州普寜禪院智柔大師授以經律初具戒<lb/>
臘已抱出羣之見躡履遊方遍叅知識蘄州五祖山戒<lb/>
禪師駙馬都尉李公遵朂素所友善叢林匠石禪流所<lb/>
宗見師之來則曰大乘器也許其入室置水投針理存<lb/>
黙識得彼心要聲問翕然尋至筠州洞山自唐而來謂<lb/>
之洞上長老曉聰有名江左韙師通悟堪囑後事乃白<lb/>
<pb n="KR4d0023_WYG_007-17a"/>
於州願以法席傳之四方禪學聞風逺至户外待次毎<lb/>
至宵分擅施委積庫司常餘百萬黄檗山者唐相裴休<lb/>
所施莊田舊贍五百餘衆近嵗僧纔數十而饘粥弗充<lb/>
移師揔之清衆日増而資用豐足其為人信向如此江<lb/>
南號為江山佳麗甲於天下其巖岫峻㧞磅礴千里者<lb/>
廬阜為最梵刹相照其間名古佛道場者山之陽則曰<lb/>
歸宗據雲水之都要山之西則有雲居覧泉石之幽邃<lb/>
皆學佛者之所輻凑統領苟非其人則去者半矣今麗<lb/>
<pb n="KR4d0023_WYG_007-17b"/>
正直院祖君無擇河東部憲程君師孟並著好賢樂善<lb/>
之名繼守南康軍祖召師臨歸宗程徙師主雲居咸率<lb/>
羣官列名而邀之所至選擇名僧自隨為其羽翼故學<lb/>
徒加衆厨廩加豐提唱宗乘言出意表啐喙之機不渉<lb/>
名相或縱或奪遂至無言嗣其法而居師席處名山者<lb/>
不可勝數其服人心如此厥後以舟楫往來衣冠之士<lb/>
至星子者咸欲見之故再蒞歸宗從衆願也其在峒山<lb/>
時嘗自甓壽藏為終焉之計矣後二十嵗凡四徙禪席<lb/>
<pb n="KR4d0023_WYG_007-18a"/>
而終於歸宗乃知有才徳者無意於隠顯而人自歸之<lb/>
名自從之觀師之出處真無求於人古之有道者也初<lb/>
以駙馬李公薦其名而賜紫方袍皇祐中特恩賜號妙<lb/>
圓大師至和元年十月二十八日示疾十一月一日齋<lb/>
畢辭衆端坐示寂十八日全身入塔俗壽七十七僧臘<lb/>
五十一既没六年門人松思以狀來乞銘乃銘曰<lb/>
　彼上人者　叢林獨歩　激揚宗㫖　慈心廣度<lb/>
　言發其機　俾之自悟　人得其要　直趨覺路<lb/>
<pb n="KR4d0023_WYG_007-18b"/>
　横杖而來　捨筏而去　吁嗟妙圓　人天仰慕<lb/>
　　　廣州烏龍山覺性禪院草堂記<lb/>
伽藍之制寢室曰方丈十方皆然也番禺之東去郡郛<lb/>
十里而近有山曰烏龍院曰覺性長老僧曰法持剪髮<lb/>
為頭陁題其寢曰草堂視其迹似好異者察其所為則<lb/>
禪心而戒行衲中之雋也不遊聚落將十稔矣語必誠<lb/>
願人多信向不祈甘美而鼎餁常豐不尚華侈而丹素<lb/>
無廢夫道充諸已伏之必衆行敦於内而聞之必逺曰<lb/>
<pb n="KR4d0023_WYG_007-19a"/>
緇曰素未有不始於脩者也或者謂無脩無證乃欲屏<lb/>
去因果混同善惡則與夫愚暗貪恚者何以異哉殊不<lb/>
知無散亂心是無思也無染著心是無為也故雖智空<lb/>
境寂而不捨方便嚴餙佛刹納人於善兹所以為衆所<lb/>
歸也迹之同異可畧矣嘉祐八年正月丙寅行春至此<lb/>
既歸而筆之<lb/>
　<lb/>
　<lb/>
<pb n="KR4d0023_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武溪集巻七<lb/>
</p>
<p>
</p>
  </div>
</body>
</text>
</TEI>
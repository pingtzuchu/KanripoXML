<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻十一</head> <lb/>
    <p>
<pb n="KR4i0063_WYG_011-1a"/>
欽定四庫全書<lb/>
　全閩詩話巻十一<lb/>
　　　　　　　　　　兖州府知府鄭方坤撰<lb/>
　羽士　緇流<lb/>
　　張湛<lb/>
控鶴仙人名屬仁乃天台元虛老君華真仙師第七子<lb/>
也嘗駕鶴至武夷時魏王子騫與張湛等禱雨龍潭而<lb/>
仙人適至騫等具懇遂獲甘霖湛因獻詩曰武夷山上<lb/>
<pb n="KR4i0063_WYG_011-1b"/>
武夷君白馬垂鞭入紫雲空裡只聞三奠酒龍潭波上<lb/>
雨紛紛屬仁見子騫等丰骨異常訪道精確乃遣何鳯<lb/>
兒往天台取仙籍檢視具載子騫與湛等先以飲酒過<lb/>
度忤黄元真人謫居此山八百年後仍得蛻骨仙化因<lb/>
授以九品丹書<hi>武夷山志</hi>
　　徐登<lb/>
閩國西嶽名山其山有如寳蓋浮空所以名為髙蓋神<lb/>
仙徐君登兄弟姊妹七人同隠於此世莫知也迄于乾<lb/>
<pb n="KR4i0063_WYG_011-2a"/>
封時歳乃因東嶽霍童山趙君昞出彼杳冥來於絶頂<lb/>
白岩樵者戢步林間伏形巖下見趙與徐酌東岩水剝<lb/>
枯桑皮二人飲罷俱醉臥焉良久昞起語登曰吾當先<lb/>
去子亦速來登曰鳯立烟霄迥桃香碧澗逢言畢不見<lb/>
樵者出山初疑𤣥夢復似前生至於儀封二年上元之<lb/>
旦果見登兄弟姊妹化于壇上並如蟬蛻上昇詳于鳯<lb/>
立之年果應鶴化之䜟登所居宅在仙壇之上藥竈丹<lb/>
井今尚存焉按漢書登傳云登物故昞東入章安章安<lb/>
<pb n="KR4i0063_WYG_011-2b"/>
令惡其惑衆收殺之則二人並無昇仙事鳯立烟霄桃<lb/>
香碧澗殆非漢時人語意宋邑令黄敘所記云爾姑存<lb/>
其說<hi>閩書</hi>
　　許碏<lb/>
許碏唐時髙陽人自稱髙陽酒徒少舉進士不第學仙<lb/>
於王屋山遍遊名山嘗至武夷絶頂題云許碏自峨山<lb/>
尋偃月子到此又題詩云閬苑花前是醉鄉踏翻王母<lb/>
九霞觴羣仙拍手嫌輕薄謫向人間作酒狂或詰之曰<lb/>
<pb n="KR4i0063_WYG_011-3a"/>
我為就宴崑崙失儀見謫衆目為顛後忽乗雲去<hi>武夷山志</hi>
　　吳崇岳<lb/>
吳崇岳泉州人為龍興觀道士辟穀多年嘗登其宫松<lb/>
梢禮拜處松枝可六七十尺福建漕使周謂因請隨行<lb/>
抵於徳化縣縣治之東有古松一株髙八九十尺上有<lb/>
鶴巢乃命崇岳登之輕若猿狖容易直上出鶴巢之外<lb/>
端身飛步手無攀援就纎枝拜如平地其松枝柔軟隨<lb/>
步低昻畧無損處謂乃為詩贈曰楮為冠子布為裳吞<lb/>
<pb n="KR4i0063_WYG_011-3b"/>
得丹霞壽最長混俗性靈常樂道出塵風格早休糧枕<lb/>
中經妙誰傳與肘後方新自寫將百尺松梢幾飛步鶴<lb/>
栖枝上禮虚皇太平興國中詔見<hi>郡閣雅談</hi>
　　李陶真<lb/>
李陶真東京人熈寧末至武夷居一曲止止菴出牒示<lb/>
人乃唐開元時所給衆皆笑之好吹鐵笛毎作穿雲裂<lb/>
石之音值臘節道士各招飲李俱赴之諸房笛聲一時<lb/>
同發衆駭之後又居建平里之通仙巖一日留詩别衆<lb/>
<pb n="KR4i0063_WYG_011-4a"/>
云毛竹森森自剪裁試吹一曲下瑶臺當途不遇知音<lb/>
者拂袖白雲歸去來衆聞笛聲隠隠漸逺不知所適<hi>武夷</hi>
<hi>山志</hi>
　　丘公<lb/>
丘公名代失傳在九曲靈峰左石室修煉一日坐化留<lb/>
詩曰本是瀛洲仙子徜徉𤣥化洞天笑指蓬萊歸去沖<lb/>
飛直入蒼烟今名其洞為丘公洞<hi>武夷山志</hi>
　　王文卿<lb/>
<pb n="KR4i0063_WYG_011-4b"/>
建寧縣鳯山迎釐觀宣和中有一道士來遊觀中貼二<lb/>
符於壁旁書云召和氣作融風神府末吏王文卿書又<lb/>
題詩云不肖年少日仰服誌公名恨不生羽翼裹糧問<lb/>
道情既而風馬牛蹤跡遊神京遂失平昔願至今猶飲<lb/>
聲此行謁𤣥元邂逅瞻神形令人遂解體後嗣皆豪英<lb/>
可以光大教振我三元情<hi>閩書</hi>
　　裴道人<lb/>
紹興中有人自稱江東裴道人頭戴通草花行歌於市<lb/>
<pb n="KR4i0063_WYG_011-5a"/>
曰好酒喫三盞好花揷一枝思量今古事安樂是便宜<lb/>
一日於北山石嵌中端坐而逝<hi>泉州府志</hi>
　　白玉蟾<lb/>
紫帽山有金粟洞唐元徳真人鄭文叔居此有道術有<lb/>
羽士寓書文叔文叔握粟犒使歸視精金也宋寧宗御<lb/>
書金粟洞刻於石白玉蟾詩白雲亂山深復深洞口枯<lb/>
樹鳴幽禽玉雪影梅春寂寞琅風韵竹夜蕭森海流城<lb/>
外青羅帶巖聳天邊碧玉簪憶著仙人鄭文叔淚隨夕<lb/>
<pb n="KR4i0063_WYG_011-5b"/>
照落平林<hi>閩書</hi>
先生姓葛諱長庚字白叟福之閩清人母夢食一物如<lb/>
蟾蜍覺而分娩時大父董教瓊管是生於瓊蓋紹興甲<lb/>
寅三月之十五日七歳能詩賦背誦九經父亡母改適<lb/>
先生師翠虛陳泥丸學道得太乙刀圭之妙九鼎金丹<lb/>
之書長生久視之術紫霄嘯命風霆之文出有入無飛<lb/>
昇隠顯之法始棄家從師游海上至雷州繼白氏後改<lb/>
姓名白玉蟾嘉定癸酉翠虚假水解於臨漳復出於武<lb/>
<pb n="KR4i0063_WYG_011-6a"/>
夷悉受諸𤣥秘先生盡得其旨乃披髪佯狂遍走名山<lb/>
有旨召見遁而去壬午孟夏伏闕言天下事阻不得達<lb/>
十月至臨江軍之江月亭飲酣袖出一詩與諸從游未<lb/>
及展玩巳躍身江流中諸從游疾呼援溺先生出水面<lb/>
揺手止之皆謂巳水解矣是月又見於融州老君洞由<lb/>
是度桂嶺返三山復歸於羅浮紹定已夘冬或傳先生<lb/>
解化於旴江先生常有詩云待我年當三十六青雲白<lb/>
鶴是歸期以歳計之似若相符逾年人皆見於隴蜀又<lb/>
<pb n="KR4i0063_WYG_011-6b"/>
未嘗死莫知其所終<hi>彭耜白玉蟾傳</hi>
楊升菴云白玉蟾詠燕鞦韆節後初相見祓禊人歸有<lb/>
所思此二句不媿詞人<hi>詞統</hi>
白玉蟾事陳翠虚九年始得其道蓬頭洗足一衲敝甚<lb/>
喜飲酒未見其醉博洽羣書出言成章文不加㸃大字<lb/>
草書若龍蛇飛動兼善篆隸尤妙梅竹常自贊云千古<lb/>
蓬頭洗足一生服氣飱霞笑指武夷山下白雲深處吾<lb/>
家<hi>尚友錄</hi>
<pb n="KR4i0063_WYG_011-7a"/>
一人以十八學士軸獻豪士甚愛之許以百金及數畫<lb/>
中止得十七人却還之其人抱軸而泣於途遇白玉蟾<lb/>
問以故玉蟾題詩於上曰臺閣崢嶸倚碧空登瀛學士<lb/>
久遺蹤丹青想出忠良手不畫當年許敬宗仍獲百金<lb/>
<hi>半庵夕話</hi>
諸葛琰以任子累官邵武軍光澤尉閩冦弄兵山谷州<lb/>
郡騷動琰提步兵轉鬭不旬日授首真徳秀上其事於<lb/>
朝進階儒林郎琰聰邁豪放居官清貧家居與白玉蟾<lb/>
<pb n="KR4i0063_WYG_011-7b"/>
相善蟾贈之詩有指㸃篇書說向誰武侯之後獨君奇<lb/>
許瓢却大堯天小嚴瀨應髙漢座卑之句<hi>閩書</hi>
葛長庚自號白玉蟾閩人也居武夷山中嘉定間詔徵<lb/>
赴闕館太乙宫封紫清明道真人嘗至武昌賦酹江月<lb/>
懐古云漢江北瀉下長淮洗盡胸中今古樓櫓横波征<lb/>
鴈逺誰見魚龍夜舞鸚鵡洲雲鳯凰山月付與沙頭鷺<lb/>
功名何處年年惟見春絮非不豪如周瑜壯如黄祖亦<lb/>
逐秋風度野草閒花無限數渺在西山南浦黄鶴樓人<lb/>
<pb n="KR4i0063_WYG_011-8a"/>
赤烏年事江漢亭前路浮萍無據水天幾度朝暮<hi>詞苑叢談</hi>
白玉蟾本姓葛名長庚嘉定末詔徵赴闕對御稱旨命<lb/>
館太乙宫一日不知所往海瓊集賀新郎詞昔在神霄<lb/>
府是上皇嬌惜便自酣歌醉舞來此人間不知歳仍是<lb/>
酒龍詩虎<hi>南宋雜事詩註</hi>
白玉蟾幼敏慧十歳應神童科主司命賦織機詩即應<lb/>
聲曰大地山河作織機百花如錦栁如絲虚空白處做<lb/>
一匹日月雙梭天外飛其後屢試不第拂袖入羅浮得<lb/>
<pb n="KR4i0063_WYG_011-8b"/>
洞𤣥雷法能呼召雷雨生平文思汪洋頃刻數千言善<lb/>
詩其草書有龍翔鳯翥之勢復遍遊名山後至武夷曽<lb/>
講法於沖佑之采隠堂居止止菴嘉定間召對稱旨館<lb/>
太乙宫一日不知所往詔封紫清明道真人有瓊琯集<lb/>
行世<hi>武夷山志</hi>
　　陳氊頭<lb/>
紹興末福州有丐者陳氊頭不知何許人衣裳垢弊不<lb/>
與人接語形容尤極穢濁然未嘗梳髮而頭無蟣虱未<lb/>
<pb n="KR4i0063_WYG_011-9a"/>
嘗澡浴而身不臭多處於安泰橋之西偏以破絮自蔽<lb/>
僅能容膝口中常吐一物於掌瑩白正圓玩弄不已或<lb/>
為人所窺則笑而復吞之蓋内丹也若坐若臥動經月<lb/>
餘不出乞食驀然一出則奔走不少駐張圓覺頗識其<lb/>
異遺之詩曰釋氏三千金世界道家十二玉樓臺不知<lb/>
雲鶴歸何處空使氊頭夜臥堦後數年失其所在<hi>夷堅志</hi>
　　馮觀國<lb/>
馮觀國邵武人遊方外遇異人得内丹之法自稱無町<lb/>
<pb n="KR4i0063_WYG_011-9b"/>
畦道人寓宜春二年言人吉凶盡驗或有誚其醉狂者<lb/>
觀國以詩謝曰踏遍紅塵四百州幾多風月是良儔朝<lb/>
來應笑酡顏叟道不相侔風馬牛紹興中端坐而逝<hi>閩書</hi>
　　張道人<lb/>
福唐張道人多與人言偈語人禍福如徐神公言法華<lb/>
既過無不神驗然亦時有戲劇警動小人者郡有胥魁<lb/>
其性剛悍素為郡人所惡偶以年勞出職既府謝而出<lb/>
躍馬還家道逢道人衝突而過既内不自安下馬挽張<lb/>
<pb n="KR4i0063_WYG_011-10a"/>
且求偈言張於茶肆取紙大書與之曰畜生騎畜生兩<lb/>
箇不相爭坐者只管坐行者只管行胥覽之大慚而退<lb/>
予兒時嘗聞魏處士隠居陜府有孔目官姓王者好為<lb/>
惡詩嘗至東郊舉示魏又言其精於屬對魏甚苦之而<lb/>
不能却也一日忽有數客訪魏而王至云某夜得一聨<lb/>
似極難對能對者當輸一飯㑹衆請其句云籠床不是<lb/>
籠床蚊厨乃是籠床方竊自稱奇而魏即應聲曰我有<lb/>
對矣可以孔目不是孔目驢紂乃是孔目一座稱快王<lb/>
<pb n="KR4i0063_WYG_011-10b"/>
即拂衣而出終身不至草堂也蓋小人僣妄不可堪忍<lb/>
雖大修行人與大雅君子箭在機上不得不發也<hi>春渚記聞</hi>
　　王與敬<lb/>
王與敬號秋崖三山人居武夷山嘗在雲州求雨大應<lb/>
城中有妖治之頓滅當事薦於朝授號至道𤣥應通妙<lb/>
法師至大間乞還山有句云依然拂袖歸山去止止菴<lb/>
前伴白雲<hi>武夷山志</hi>
　　彭日隆<lb/>
<pb n="KR4i0063_WYG_011-11a"/>
彭日隆號隠空崇安人初為萬年宫新戒遇異人傳授<lb/>
雷法禱雨極驗剏和陽道院於九曲虞文靖公集為之<lb/>
記初未嘗學問讀清淨經有悟信口吟咏頗有理致嘗<lb/>
自贊云五五二十五只管從頭數到底一也無松梢月<lb/>
當午卒時正七十五歳<hi>武夷山志</hi>
　　俞震齋<lb/>
俞震齋沙人秘傳符籙精五雷祈禱術同時有黄天𤣥<lb/>
者住持宜福觀亦能此術洪武二十年省城大旱藩司<lb/>
<pb n="KR4i0063_WYG_011-11b"/>
召二人祈雨既至分東西立壇私約曰吾二人雨當有<lb/>
辨乃以書符硃墨二硯分投水缸中須臾雨至一壇水<lb/>
黒一壇水紅時有贈之詩曰三日登壇三日雨一聲號<lb/>
令一聲雷<hi>閩書</hi>
　　沽飲道人<lb/>
福州安翁者以市酤為業常有道人沽飲輒去不償直<lb/>
翁亦不責久之道人來㑹翁曰良意久不酬今幸枉過<lb/>
乞遂偕行翁許之須臾至一山下草菴中成賓主畢道<lb/>
<pb n="KR4i0063_WYG_011-12a"/>
人曰有一道友去此甚近亦有仙術僕往邀請共君相<lb/>
娛可乎翁喜諾道人遂去久不來翁且餒顧室中蕭然<lb/>
無供具惟破釜在壁下餘飯可升許仰視屋梁上懸橘<lb/>
數顆壁上張畫梅一軸翁不勝餒取釜中飯食訖道人<lb/>
適至曰道侣不遇無以為款不陋貧居可遂留數日耳<lb/>
翁懇辭道人再三曰煩君逺臨無以相贈奈何翁曰可<lb/>
掇壁間畫耳道人曰此吾道友之物奈何與君君既相<lb/>
愛吾當搨之耳既覆之以手拭之宛然如畫因題其上<lb/>
<pb n="KR4i0063_WYG_011-12b"/>
曰為買東平酒一巵邇來相㑹話仙機壺天有路容人<lb/>
到凡骨無緣化鶴飛莫道烟霞愁縹緲好將家國認希<lb/>
夷可憐寂寞空歸去休向紅塵說是非翁持此遂别迷<lb/>
道不知所向問野中人曰福州離此四日程耳翁始悟<lb/>
遇仙悵怏而歸翁後以壽終於家云<hi>異林</hi>
　　卓晚春<lb/>
卓晚春莆人生嘉靖間自號無山子亦曰上陽子人呼<lb/>
為小仙幼孤無資行丐於市八歳善算籌指掌上雖千<lb/>
<pb n="KR4i0063_WYG_011-13a"/>
萬不爽言休咎事皆奇中初不識字十四能詩十六善<lb/>
草書當道聞其名召見之輒與抗禮少時蓬跣履霜著<lb/>
黒麻布裙及長冬寒或贈之緼矣顧雖霜夜必露宿石<lb/>
上或日走浴溪涘飲水十數甌曰漂我紫金丹也時莆<lb/>
中冦疫頻仍甲寅歳託言北征過江橋謂人曰我去後<lb/>
橋石折莆陽變矣丙辰橋石果折壬戌遂有陷城之變<lb/>
其先知如此後蛻化於杭州淨慈寺小仙所為詩曰天<lb/>
上逍遥卓晚春桃源深處老乾坤倒騎黄鶴歸滄海脚<lb/>
<pb n="KR4i0063_WYG_011-13b"/>
帶青天幾片雲唐順之作小仙草書歌有瓌譎東海黄<lb/>
公符蒼古太廟姬王瑑藤纒老樹千尺挂鷹攫寒厓百<lb/>
鳥愞之句<hi>閩書</hi>
　　癡頥子<lb/>
武夷汪道人自號癡頥子又號麗陽嘉靖初修真于接<lb/>
筍峰遺蛻葬于峰之石壁予游武夷得汪手錄吟稿一<lb/>
册中多佳句有答葉東林云柴扉終日對雲闗何事遊<lb/>
人興未䦨花雨正迷蝸角競茶烟初歇鶴聲殘閒儲白<lb/>
<pb n="KR4i0063_WYG_011-14a"/>
石資荒歉旋種丹田不屬官近獲兩枝歐冶劍請君夜<lb/>
傍斗牛看又如石榻枕泉眠竹影柴門留月浴金丹又<lb/>
如紫檀匣鎖𤣥中印白玉縧懸肘後符又如曉炊石鼎<lb/>
三歐雪午枕山屏一縷烟絶句如幔亭峰下寒雲外流<lb/>
水飛花送小舠夜宿山房清不寐紫簫吹徹月雲髙又<lb/>
如赤壁𤣥堂水火交青山旋繞白雲㘭枕琴臥誦黄庭<lb/>
罷新月鉤簾傍鶴巢絶無烟火食氣<hi>筆精</hi>
　　天柱峯樵者<lb/>
<pb n="KR4i0063_WYG_011-14b"/>
嘉靖間有田父於武夷天柱峯下遇一樵者坐談久之<lb/>
問父曽見仙乎父曰未也所謂仙窟特虚語耳樵者笑<lb/>
出袖中詩一紙與之其詩云曽買金陵酒一巵與君相<lb/>
共話𤣥機壺天有路容人到凡骨無緣化鶴飛莫道烟<lb/>
霞愁縹緲好將鄉國認依稀可憐寂寞空歸去休向紅<lb/>
塵說是非以紙示人忽風過字跡皆滅父自是不食不<lb/>
眠浪跡雲水不知所終<hi>武夷山志</hi>
　　東觀道士<lb/>
<pb n="KR4i0063_WYG_011-15a"/>
顧野王舊宅在建寧東觀有道士題詩云天上歸來鬢<lb/>
巳皤故山涼月在松蘿自傳一曲廣陵散幾見桑田生<lb/>
白波正徳庚辰改觀為建安學宫桑田之嘆其先䜟歟<lb/>
<hi>筆精</hi>
　　粲和尚<lb/>
元和十二年觀音菩薩大慈悲力欲化陜右示現為美<lb/>
女人見其姿貌風韵欲求為配女曰我亦欲有所歸但<lb/>
一夕能誦普門品者事之黎明徹誦者二十餘輩女曰<lb/>
<pb n="KR4i0063_WYG_011-15b"/>
女子一身豈能配衆可誦金剛經至旦通者猶十數人<lb/>
女復不允更授以法華經七巻約三日通至期獨馬氏<lb/>
子能通經女令具禮成婚馬氏迎之女曰適體中不佳<lb/>
俟少安相見客未散而女死馬乃葬之數日有老僧杖<lb/>
錫謁馬氏問女所由馬氏引之葬所僧以杖撥之屍已<lb/>
化雄黄金鎖子之骨存焉僧錫挑骨謂衆曰此聖者憫<lb/>
汝等障重故垂方便化汝耳宜善思因免墮苦海語訖<lb/>
飛空而去泉州粲和尚贊曰丰姿窈窕鬢欹斜賺煞郎<lb/>
<pb n="KR4i0063_WYG_011-16a"/>
君念法華一把骨頭挑去後不知明月落誰家<hi>感應傳</hi>
　　靈雲禪師<lb/>
福州靈雲志勤禪師本州長溪人也初在溈山因見桃<lb/>
花悟道有偈曰三十年來尋劒客幾回葉落又抽枝自<lb/>
從一見桃花後直至如今更不疑溈覽偈詰其所悟與<lb/>
之符契囑曰從緣悟達永無退失善自護持<hi>指月錄</hi>
　　僧義存<lb/>
雪峰難提塔義存禪師所預造自序曰夫從緣得者始<lb/>
<pb n="KR4i0063_WYG_011-16b"/>
終成壊非從緣得者歴刼常堅堅則在壊則損雖然離<lb/>
散未至何妨預置者哉所以石室未函搬土為龕諸事<lb/>
已備脚北頭南比至其時横山睡酣塔後黄滔為作銘<lb/>
者也蘸月池旁有古杉乃閩王審知與義存手植皆數<lb/>
十圍義存植者直而參天閩王植者樛而逮地水磨磨<lb/>
下絶雀初義存題云菴前永日無狼子磨下終年絶雀<lb/>
兒至今信然<hi>閩書</hi>
唐懿宗咸通六年七月雪峰祖師登象骨山曰真吾居<lb/>
<pb n="KR4i0063_WYG_011-17a"/>
也乃誅茅為菴學徒翕然其山屬侯官縣環控四邑峭<lb/>
拔萬仞先冬而雪盛夏而寒因以雪峰名焉師住山後<lb/>
嘗作詩曰光隂迅速暫須臾浮世何能得久居出嶺年<lb/>
登三十二入閩早是四旬餘他非不用頻頻舉巳過還<lb/>
須旋旋除報與滿朝朱紫道閻王不怕佩金魚<hi>小草齋詩話</hi>
　　僧師貴<lb/>
福州白鹿師貴禪師問牛頭未見四祖時百鳥銜花供<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見後為甚麽不來師曰曙色未分人盡望及乎天曉<lb/>
<pb n="KR4i0063_WYG_011-17b"/>
也如常<hi>閩書</hi>
　　僧如體<lb/>
福州芙蓉山如體禪師僧問如何是古人曲調師示頌<lb/>
曰古曲發聲雄今時韵亦同若教第一指祖佛盡迷蹤<lb/>
<hi>閩書</hi>
　　僧神祿<lb/>
瑞峰院神祿禪師久為瑞巖侍者後開山創院學侣依<lb/>
附有偈曰蕭然獨處意沈吟誰信無絃發妙音終日法<lb/>
<pb n="KR4i0063_WYG_011-18a"/>
堂惟靜坐更無人問本來心<hi>閩書</hi>
　　師郁<lb/>
僧問如何是隨色摩尼珠師曰青黄赤白曰如何是不<lb/>
隨色摩尼珠曰青黄赤白問維摩與文殊對談何事曰<lb/>
惟有門前鏡湖水清風不改舊時波<hi>閩書</hi>
　　僧懐濬<lb/>
秭歸僧懐濬不知何所人乾寧初知來識往皆有神驗<lb/>
刺史于公以其惑衆繫而詰之乃以詩代通狀云家在<lb/>
<pb n="KR4i0063_WYG_011-18b"/>
閩山西復西其中歳歳有鶯啼如今不在鶯啼處鶯在<lb/>
舊時啼處啼又詰之復有詩云家在閩山東復東其中<lb/>
歳歳有花紅而今不在花紅處花在舊時紅處紅守異<lb/>
而釋之詳其詩意似在海中得非杯渡之流乎<hi>北夢瑣言</hi>
　　僧契盈<lb/>
契盈者閩僧也從吳越王登綠波亭王曰三千里外一<lb/>
條水契盈曰十二時中兩度潮人以為切對<hi>五代詩話</hi>
　　僧法輝<lb/>
<pb n="KR4i0063_WYG_011-19a"/>
泉州開元寺法輝禪師禪餘頗以詩自娛與吕縉叔石<lb/>
聲叔陳原道釋居億居全為同社嘗題憲師壁曰逺浸<lb/>
谿光碧寒生松檜隂漁舟驚暮雨髙吹入秋林此境長<lb/>
年在吾師靜隠心<hi>閩書</hi>
　　僧惠崇<lb/>
國朝浮圖以詩名於世者九人故時有集號九僧詩今<lb/>
不復傳矣余少時聞人多稱其一曰惠崇餘八人者忘<lb/>
其名字也予亦畧記其詩有云馬放降來地鵰盤戰後<lb/>
<pb n="KR4i0063_WYG_011-19b"/>
雲又云春生桂嶺外人在海門西其佳句多類此其集<lb/>
巳亡今人多不知有所謂九僧者矣是可嘆也當時有<lb/>
進士許洞者善為詞章俊逸之士也因㑹諸詩僧分題<lb/>
出一紙約曰不得犯此一字其字乃山水風雲竹石花<lb/>
草雪霜星月禽鳥之類於是諸僧皆閣筆洞咸平三年<lb/>
進士及第時無名子嘲曰張康渾裹馬許洞閙裝妻者<lb/>
是也<hi>六一詩話</hi>
歐陽文忠公詩話載宋朝詩僧九人時號九僧詩其間<lb/>
<pb n="KR4i0063_WYG_011-20a"/>
惠崇尤多佳句有百句圖刻石於長安甚有可嘉者<hi>隠居</hi>
<hi>詩話</hi>
九僧詩極不多崇到長安有人游曲江少草入未央深<lb/>
之句為時所稱崇非但能詩畫亦有名世謂惠崇小景<lb/>
者是也畫史紛紛何足數惠崇晚出吾最許荆公詩云<lb/>
爾<hi>宋稗類鈔</hi>
僧惠崇不但繪事精妙詩句亦清逺有氷雪松霞之韵<lb/>
嘗作句圖書其所最得意如嶺暮春猿急江寒白鳥稀<lb/>
<pb n="KR4i0063_WYG_011-20b"/>
掩門清桂老出定白髭長鳥歸杉墮雪僧定石沈雲空<lb/>
潭聞鹿飲疎樹見僧行磬㫁蟲聲出峯迴鴈影沈繁霜<lb/>
衣上積殘月馬前低移家臨醜石租地得靈泉殘月楚<lb/>
山曉孤烟江廟春松風吹髪亂巖溜濺棋寒雲殘僧掃<lb/>
石風動鶴歸林禽寒時動竹露重忽翻荷埜人傳相鶴<lb/>
山吏學彈琴地遥羣馬小天濶一鵰平河分岡勢㫁春<lb/>
入燒痕青地形吞蜀盡江勢抱蠻迴露下牛羊靜河明<lb/>
桑柘空霜多秦朩逈雲盡漢山孤夜閒潮動舸秋迥月<lb/>
<pb n="KR4i0063_WYG_011-21a"/>
臨城葉落風中盡蟲聲月下多扇聲猶泛暑井氣忽生<lb/>
秋湘雲隨鴈㫁楚路背人遥闗河雙髩白風月一燈青<lb/>
松風傳夕磬溪霧擁春燈圭竇先知曉盆池别見天孤<lb/>
雲還靜境逺籟發秋空古戍生烟直平沙落日遲來時<lb/>
雲擁衲别夜月隨笻古朩風烟盡寒潭星斗深<hi>宋稗類鈔</hi>
惠崇詩有劍靜龍歸匣旗閒虎繞竿其尤自負者有河<lb/>
分岡勢㫁春入燒痕青時人或有譏其犯古者嘲之河<lb/>
分岡勢司空曙春入燒痕劉長卿不是師兄多犯古古<lb/>
<pb n="KR4i0063_WYG_011-21b"/>
人詩句犯師兄進士潘閬常謔之曰崇師爾當憂獄事<lb/>
吾去夜夢爾拜我爾當歸俗耶惠崇曰此乃秀才憂獄<lb/>
爾惠崇沙門也惠崇拜沙門倒也秀才得無詣沙門島<lb/>
耶<hi>温公詩話</hi>
冦萊公一日延詩僧惠崇於池亭探鬮分題丞相得池<lb/>
上栁青字韵崇得池上鷺明字韵崇默遶池逕馳心於<lb/>
杳冥以搜之自午及晡忽以二指㸃空微笑曰巳得之<lb/>
巳得之此篇功在明字凡五押之俱不倒方今得之丞<lb/>
<pb n="KR4i0063_WYG_011-22a"/>
相曰試請口舉崇曰照水千尋迥棲烟一㸃明公笑曰<lb/>
吾之栁功在青字巳四押之終未愜不若且罷崇詩全<lb/>
篇曰雨絶方塘溢遲徊不復驚曝翎沙日暖引步島風<lb/>
清及㫁句云主人池上鳯見爾憶蓬瀛<hi>湘山野錄</hi>
惠崇善為寒汀烟渚瀟灑虚曠之狀世謂惠崇小景畫<lb/>
家多喜之故魯直詩云惠崇筆下開江面萬里晴波向<lb/>
落暉梅影横斜人不見鴛鴦相對浴紅衣東坡詩云竹<lb/>
外桃花三兩枝春江水暖鴨先知蔞蒿滿地蘆芽短正<lb/>
<pb n="KR4i0063_WYG_011-22b"/>
是河豚欲上時舒王詩云畫史紛紛何足數惠崇晚出<lb/>
吾最許沙平水淡西江浦鳬鴈靜立將儔侣皆謂其工<lb/>
小景也<hi>韵語陽秋</hi>
東坡言僧詩要無蔬筍氣固詩人龜鑑今時誤解便作<lb/>
世網中語殊不知本分家風水邉林下氣象蓋不可無<lb/>
若盡洗去清拔之韵便與俗同科又何足尚齊已云春<lb/>
深遊寺客花落閉門僧惠崇云曉風飄磬逺暮雪入廊<lb/>
深華實相副顧非佳句耶<hi>西清詩話</hi>
<pb n="KR4i0063_WYG_011-23a"/>
唐僧詩云河分岡勢㫁春入燒痕青有僧嘲其蹈襲云<lb/>
河分岡勢司空曙春入燒痕劉長卿不是師兄偷古句<lb/>
古人詩句犯師兄此雖戲言理實如此作詩者豈故欲<lb/>
竊古人之語以為已語哉景意所觸自有偶然而同者<lb/>
蓋自開闢以至於今只是如此風花雪月只是如此人<lb/>
情物態<hi>鶴林玉露</hi>
　　僧文兆<lb/>
宋九釋詩惟惠崇師絶出嘗有河分崗勢㫁春入燒痕<lb/>
<pb n="KR4i0063_WYG_011-23b"/>
青之句傳誦都下籍籍喧著餘緇遂寂寥無聞因忌之<lb/>
乃厚誣其盜閩僧文兆以詩嘲之曰河分崗勢司空曙<lb/>
春入燒痕劉長卿不是師兄偷古句古人詩句犯師兄<lb/>
<hi>湘山野錄</hi>
宋時詩僧最多如秘演惟儼參寥善權輩皆與歐蘇秦<lb/>
黄友善故名重一時又有九僧者同出宋初其詩皆學<lb/>
賈島周賀瀛奎律髓中有南越文兆宿西山精舎云西<lb/>
山乗宿興靜稱寂寥心一徑杉松老三更雨雪深草堂<lb/>
<pb n="KR4i0063_WYG_011-24a"/>
僧語息雲閣磬聲沈未遂長栖此雙峯曉待尋<hi>稗史彚編</hi>
　　僧可仕<lb/>
東坡言僧家詩要無蔬荀氣此為太著相者道耳要之<lb/>
世間神情境物與詩合者莫過於僧若舎方外之蹤而<lb/>
逐烟花綺麗之塲不但失本來面目亦且墮惡道而不<lb/>
知天聖間閩僧可仕有送僧詩云一鉢即生涯隨緣度<lb/>
歳華是山皆有寺何處不為家笠重吳天雪鞋香楚地<lb/>
花他年訪禪室寧憚路岐賖雖小乗語亦自楚楚若以<lb/>
<pb n="KR4i0063_WYG_011-24b"/>
蔬筍氣病之非知詩者如洪覺範詩已收一霎臥龍雨<lb/>
忽起千巖攧鷂風麗句妙於天下白髙才俊似海東青<lb/>
非不奇也如醜惡何<hi>小草齋詩話</hi>
　　僧朋多<lb/>
洪州西山與滕王閣相對一僧盡覽詩板告郡守曰盡<lb/>
不佳因朗吟曰洪州太白方積翠倚穹蒼萬古遮新月<lb/>
半江無夕陽守異之遣出閩僧有朋多詩如虹收千嶂<lb/>
雨潮展半江天又曰詩因試客分題僻棋為饒人下著<lb/>
<pb n="KR4i0063_WYG_011-25a"/>
低亦巧思也<hi>中山詩話</hi>
古今詩話云南方浮屠能詩者多士大夫鮮有汲引多<lb/>
汨没不顯福州僧有詩百餘篇其中佳句如虹收千嶂<lb/>
雨潮展半江天不減古人也苕溪漁隠曰此一聨乃軆<lb/>
李義山詩虹收青嶂雨鳥没夕陽天所謂屋下架屋者<lb/>
非不經人道語不足貴也<hi>漁隠叢話</hi>
　　僧懐璉<lb/>
懐璉漳州陳氏子住明州育王山賜號大覺禪師住持<lb/>
<pb n="KR4i0063_WYG_011-25b"/>
東京仁宗皇帝與為法喜游和宸翰詞句甚多然皆蹤<lb/>
跡上語初不敢出新奇宏妙之言至觀平日所作則驚<lb/>
絶之句甚夥<hi>林間錄</hi>
大覺璉禪師學外工詩舒王少與游嘗以其詩示歐公<lb/>
曰此道人作肝臟饅頭也舒王不悟其意歐公曰是中<lb/>
無一㸃菜氣璉蒙仁廟賞識留住東京禪院甚久嘗作<lb/>
偈乞還山云千簇雲山萬壑流閒身歸老此峯頭殷勤<lb/>
願祝如天壽一炷清香滿石樓<hi>冷齋夜話</hi>
<pb n="KR4i0063_WYG_011-26a"/>
　　僧可遵<lb/>
福州僧可遵好作詩暴所長以蓋人叢林貌禮之而心<lb/>
殊不然嘗題詩湯泉壁間東坡遊廬山偶見為和之遵<lb/>
曰禪庭誰立石龍頭龍口湯泉沸不休直待衆生塵垢<lb/>
盡我方清冷混常流東坡曰石龍有口口無根龍口湯<lb/>
泉自吐吞若信衆生本無垢此泉何處覓寒温遵自是<lb/>
愈矜伐客金陵佛印元公自京師還過焉遵作詩贈之<lb/>
曰上國歸來路幾千渾身猶帯御爐烟鳯凰山下敲篷<lb/>
<pb n="KR4i0063_WYG_011-26b"/>
詠驚起山翁白晝眠元戲答曰打睡禪和萬萬千夢中<lb/>
趨利走如烟勸君打快修禪定老境如蠶已再眠元詩<lb/>
雖少藴藉然一時快之<hi>冷齋夜話</hi>
僧可遵者詩本凡惡偶以直待衆生總無垢之句為東<lb/>
坡所賞書一絶於壁間繼之山中道俗隨東坡者甚衆<lb/>
即日傳至圓通遵適在焉大自矜詡追東坡至前途而<lb/>
途中又傳東坡三峽橋詩遵即對東坡自言有一絶却<lb/>
欲題三峽之後旅次不及書遂朗吟曰君能識我湯泉<lb/>
<pb n="KR4i0063_WYG_011-27a"/>
句我却愛君三峽詩道得可嚥不可潄幾多詩將竪降<lb/>
旗東坡既悔賞拔之誤且惡其無禮因促駕去觀者稱<lb/>
快遵方大言曰子瞻護短見我詩好甚故妬而去徑至<lb/>
棲賢欲題所舉絶句寺僧方礱石刻東坡詩大詬而逐<lb/>
之山中傳以為笑<hi>老學菴筆記</hi>
　　仁王寺僧<lb/>
福州仁王寺有僧喜唱望江南一日忽題壁曰不嫌夫<lb/>
壻醜亦勿厭深村但得一回嫁全勝不出門或曰此僧<lb/>
<pb n="KR4i0063_WYG_011-27b"/>
欲出世矣言於當路延主一刹未久若有不樂者又題<lb/>
云當初只欲轉頭銜轉得頭銜轉不堪何似仁王髙閣<lb/>
上倚欄閒唱望江南李内翰元善每稱此二絶倦遊輒<lb/>
曰吾欲唱望江南矣<hi>後邨詩話</hi>
此與不暇唱渭城語相似而僧詩特佳<hi>居易錄</hi>
　　僧圓悟<lb/>
崇安髙善院圓悟和尚法性圓徹學貫儒釋嘗和晦菴<lb/>
梅詩有可憐萬朩凋零後屹立風霜慘淡中之句又贊<lb/>
<pb n="KR4i0063_WYG_011-28a"/>
晦菴像云巖巖泰山之聳浩浩海波之平凜乎秋霜澄<lb/>
肅温其春陽發生立天地之大本極萬物之性情傳先<lb/>
聖之心印為後人之典刑順寂之日晦菴哭以詩曰一<lb/>
别人間萬事空焚香瀹茗悵相逢不須更話三生石紫<lb/>
翠參天十二峯悟又善畫喜作竹石號枯崖<hi>閩書</hi>
　　僧天石<lb/>
天石福州侯官水西石松寺僧紹興十年天石栽松三<lb/>
本於石上自刻石云一與寺門作名實二與山林作標<lb/>
<pb n="KR4i0063_WYG_011-28b"/>
致三與游人作隂涼題詩云偃葢覆巖石歳寒傲霜雪<lb/>
深根蟠茯苓千古飽風月寺初名石嵩後名石松以此<lb/>
<hi>續髙僧傳</hi>
　　僧倚遇<lb/>
倚遇禪師住法昌在分寧北千峯萬壑古屋數間火種<lb/>
刀耕衲子至者皆不堪其枯澹坐此成單丁開爐日輒<lb/>
以一力撾鼔陞座曰法昌今日開爐行脚僧無一個唯<lb/>
有十八髙人緘口圍爐打坐不是規矩嚴難免見諸人<lb/>
<pb n="KR4i0063_WYG_011-29a"/>
話墮<hi>古懽錄</hi>
　　僧徳豐<lb/>
僧徳豐三山人有重陽詩云戰盡今秋見太平西風多<lb/>
作北風聲不吹烏帽吹氊帽籬下黄花笑不成鐘山長<lb/>
老舉以自代答云耿耿孤吟對古梅忽傳軍將送書來<lb/>
倚崖枯朩摧殘甚虚負陽和到一回竟不赴<hi>山房隨筆</hi>
　　文謙<lb/>
文謙閩縣人十一歳出家遊吳越歴金陵住台之洪福<lb/>
<pb n="KR4i0063_WYG_011-29b"/>
寺振揚宗教洪武初召對稱旨久之語其徒曰吾將去<lb/>
矣援筆書偈云有世可辭是衆生見無世可辭是如來<lb/>
見踏倒須彌廬虚室無背面端坐而化有秋懐次韵詩<lb/>
命晉昔聞千矢賜拜韓今見一軍驚地連赤縣成中阻<lb/>
水入黄河總未清幾莖素髮殊方病半幅鄉書故國情<lb/>
洛下傷時同賈誼成都買卜似君平<hi>靜志居詩話</hi>
　　僧祖庭<lb/>
祖庭和尚初事儒聞天界宗泐來復名往師之居東林<lb/>
<pb n="KR4i0063_WYG_011-30a"/>
菴嘗賦詩諷時士云除却淵明賦歸去更無一個肯休<lb/>
官有語錄行於叢林<hi>閩書</hi>
　　僧正淳<lb/>
正淳字古心閩縣人洪武中詩僧有咏苔詩青如蚨血<lb/>
染頹垣漢寢唐陵幾㫁魂莫笑貧家春寂莫漸隨積雨<lb/>
上青門<hi>閩書</hi>
　　僧笑堂<lb/>
巖僧有笑堂與其徒二人皆名能詩笑堂詩如海天一<lb/>
<pb n="KR4i0063_WYG_011-30b"/>
色雙鴈去山月半規猿自啼佳句也<hi>閩書</hi>
　　僧大圭<lb/>
釋大圭晉江人博極儒書兼精内典常曰不讀東魯論<lb/>
不知西來意自號夢觀有夢觀集及紫雲開士傳常作<lb/>
窮箴曰家無其饔君子不窮徳不有諸已其窮也恥彼<lb/>
何人斯饑乎陳之都其善自謀即衆人不如<hi>閩書</hi>
泉州東禪寺用平禪師與釋大圭善其殁也大圭祭之<lb/>
文曰公以碩朴謙而彌尊遇人以徳亦莫不親春風無<lb/>
<pb n="KR4i0063_WYG_011-31a"/>
言勾萌津津厥行孔淑維道之醇人徒知之謂鳴以文<lb/>
公推緒餘黼黻其身四方問奇繭足造門公志堅髙却<lb/>
掃深雲室曰寒趣藝惟松筠<hi>閩書</hi>
大圭字恒白晉江人泉州開元寺僧有夢觀集恒白語<lb/>
法侣云不讀東魯書不知西來意此逃墨歸儒之言也<lb/>
嘗題山居云山色宜茅屋松風滿飯盂湖中泛月云偶<lb/>
臨湖坐得嘉樹欲傍花行無小船均饒風致<hi>靜志居詩話</hi>
　　源潭<lb/>
<pb n="KR4i0063_WYG_011-31b"/>
侯官雪峯山有二十四景天順中寺僧源潭作也雪峯<lb/>
云瑶臺凍合深迷路玉樹花開半雜松藍田庄云分水<lb/>
逺從寒澗落隔雲常見夕陽舂一洞山云松逕月斜巢<lb/>
鶴唳石門雲濕雨龍還無字碑云剝落舊紋惟蘚迹糢<lb/>
糊新篆是蝸涎萬松闗云琥珀氣浮成翠靄黄金花落<lb/>
混香泥梯雲嶺云雲開鳥道層層險路入松門步步通<lb/>
蘸月池云弄珠神女乗空去臨鏡嫦娥倒影看閩中詩<lb/>
僧此為上乗<hi>筆精</hi>
<pb n="KR4i0063_WYG_011-32a"/>
　　僧天印<lb/>
天順間延津天寧寺天印禪師年四十足不出闗至八<lb/>
十一歸寂謂衆曰吾寂後三年某日有星自東飛入西<lb/>
葬吾時也僧徒寄肉身於篙中三年蠅蚋不侵及期有<lb/>
星大如斗從東入西遂葬之所著黄蘖心要天印語錄<lb/>
徹空内集直透禪微嘗和永明山居詩有云穿來冷鐵<lb/>
多年衲坐破寒龕幾片氊風寒夢醒巢松鶴日暖藤牽<lb/>
挂樹猿鴈將舊侣穿雲去鴉引新雛背雨過寒燈一盞<lb/>
<pb n="KR4i0063_WYG_011-32b"/>
半間屋夕磬三聲幾箇山槿籬土暖花開早竹版泥深<lb/>
筍出長澗水喧空懸瀑布巖松挂月展氷輪皆警句也<lb/>
<hi>筆精</hi>
　　僧明秀<lb/>
明秀侯官人嘉靖中鐘山寺僧有哭鄭善夫詩少谷髙<lb/>
人無曰起百年清淚幾時收嗚呼滄海談詩夜翻作延<lb/>
陵掛劍秋<hi>閩書</hi>
　　僧道盛<lb/>
<pb n="KR4i0063_WYG_011-33a"/>
道盛字覺浪閩人住金陵天界寺浪公早登猊座聲動<lb/>
楚越之交白蓮之社不少宗雷青豆之房恒多龍象詩<lb/>
如清明微雨後花鳥亂飛時苦竹常遮徑髙松自護闗<lb/>
足稱天籟清機也<hi>靜志居詩話</hi>
　<lb/>
　<lb/>
　<lb/>
　<lb/>
<pb n="KR4i0063_WYG_011-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻十一<lb/>
</p>
<p>
</p>
  </div>
</body>
</text>
</TEI>
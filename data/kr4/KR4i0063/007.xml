<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻七</head> <lb/>
    <p>
<pb n="KR4i0063_WYG_007-1a"/>
欽定四庫全書<lb/>
　全閩詩話巻七<lb/>
　　　　　　　　　　兖州府知府鄭方坤撰<lb/>
　明<lb/>
　　鄭善夫<lb/>
鄭善夫字繼之閩縣人𢎞治乙丑進士除戸部主事理<lb/>
滸墅闗正徳初逆瑾亂政力告得請築少谷草堂於金<lb/>
鼇峰作遲清亭以見志焉居六載起改禮部祠祭武皇<lb/>
<pb n="KR4i0063_WYG_007-1b"/>
南狩與諸曹郎黄鞏等跪闕門泣諫杖闕下尋復乞歸<lb/>
嘉靖初用薦起南刑部改稽勲郎中好遊名山峻陟冥<lb/>
搜經時忘返再得請走浙弔孫太初于道塲山中畢遊<lb/>
越山水八月而後返其赴召也便道游武夷深入九曲<lb/>
絶糧抱病放舟南下抵家而卒年三十九其徒髙瀫傅<lb/>
汝舟為庀棺斂太守汪文盛葬焉有少谷山人集十巻<lb/>
林尚書貞恒撰福州誌刺少谷詩専倣杜時匪天寳地<lb/>
逺拾遺以為無病而呻吟以毅皇帝時政觀之視天寳<lb/>
<pb n="KR4i0063_WYG_007-2a"/>
何如猶曰無病呻吟則為臣子者必將請東封頌巡狩<lb/>
而後可乎甚矣尚書之傎也顧華玉稱繼之詩氣秀巖<lb/>
谷雖才韵弗充而古言精思霞映天表黄清甫曰繼之<lb/>
才故沈鬱去杜為近過為摹倣幾喪其真壽陵之步亦<lb/>
可稱工奚必邯鄲也合兩家之評觀之繼之之所就為<lb/>
可知矣<hi>明詩統</hi>
鄭善夫字繼之福州人仕至南京驗封郎中氣秀巖谷<lb/>
發情聲詩雖才韵未充而古色精言髙映霞表飄飄然<lb/>
<pb n="KR4i0063_WYG_007-2b"/>
有逍遥逺舉之志好遊名山嘗入武夷鴈蕩峻陟冥搜<lb/>
都忘内顧養疴自逺逡巡郎署樂負髙標殆輕人爵時<lb/>
與衢州方豪同好意泊如矣嘗與予期曰明年海上有<lb/>
紫氣東來是吾觀化至矣赴官留省中道奄殂吁亦奇<lb/>
怪也哉贊曰靈運樂遊嵇康慕仙超然驗封千載同然<lb/>
南海孕靈陽春呈響鵠性鴻情永遺遐想<hi>國寳新編</hi>
鄭善夫嘗雪中遊天臺美髯白晳毛褐筍輿戒從者勿<lb/>
言姓名人以為神仙盛傳郡中太守顧璘聞之曰此必<lb/>
<pb n="KR4i0063_WYG_007-3a"/>
吾繼之亟使人邀之善夫答以詩云客有飄飄者閒來<lb/>
湖海遊雲端尋鴈蕩雪裏過台州白業藏賢達浮槎近<lb/>
斗牛豐干漫饒舌太守是閭丘<hi>閩小紀</hi>
鄭郎中善夫初不識王儀封廷相作漫興十首中有云<lb/>
海内談詩王子衡春風坐遍魯諸生後鄭卒王始知之<lb/>
為位而哭走陳千里致奠為經紀其喪仍刻其遺文文<lb/>
人之愛名也如此<hi>藝苑巵言</hi>
鄭繼之如氷稜石骨質勁不華又如天寳父老談喪亂<lb/>
<pb n="KR4i0063_WYG_007-3b"/>
事皆實際時時感慨<hi>藝苑巵言</hi>
予家有鄭善夫批㸃杜詩其指摘疵纇不遺餘力然實<lb/>
子美之知已餘子議論雖多直觀塲之見耳嘗記其數<lb/>
則一云詩之妙處正在不必說到盡不必寫到真而其<lb/>
欲說欲寫者自宛然可想雖可想而又不可道斯得風<lb/>
人之義杜公往往要到真處盡處所以失之一云長篇<lb/>
沈著頓挫指事陳情有根節骨格此老杜獨擅之能唐<lb/>
人皆出其下然詩正不以此為貴但可以為難而已宋<lb/>
<pb n="KR4i0063_WYG_007-4a"/>
人學之往往以文為詩雅道大壊由杜老起之也一云<lb/>
杜陵只欲脫去唐人工麗之體而獨占髙古葢意在自<lb/>
成一家不肯隨塲作劇也如孟詩云當杯已入手歌妓<lb/>
莫停聲便自風度視玉佩仍當歌不啻霄壤矣此詩終<lb/>
以興致為宗而氣格反為病也善夫之詩本出子美而<lb/>
其持論如此正子瞻所謂知其所長而又知其敝者也<lb/>
<hi>焦氏筆乗</hi>
繼之在𢎞正間不襲李何餘論别開生面好盤硬語往<lb/>
<pb n="KR4i0063_WYG_007-4b"/>
往氣過其詞雖源出杜陵實有類山谷者集中感時之<lb/>
作可觀可怨頗不猶人其論詩五言云大哉杜少陵苦<lb/>
心良在斯末流但呌噪古意漫莫知鳯鳥空中鳴衆禽<lb/>
反見嗤蓋有獨立不遷之概焉當時孫鄭並稱孫非鄭<lb/>
敵朱鄭並稱朱亦非鄭匹也<hi>靜志居詩話</hi>
徐子元云少谷師杜殊乏歡悰宛然一生愁也黄清甫<lb/>
云繼之才故沈鬱去杜為近過為摹倣幾喪其真壽陵<lb/>
之步亦可稱工奚必邯鄲也謝在杭云鄭繼之一洗鉛<lb/>
<pb n="KR4i0063_WYG_007-5a"/>
華力追大雅然掊擊百家獨宗少陵呻吟枯寂之語多<lb/>
而風人比興之義絶譬之時無春而遽秋人未少而先<lb/>
老才情未肆氣格變衰樂事未陳聲淚俱下此在少陵<lb/>
為之已非得意之筆況效顰學步者哉<hi>明詩綜</hi>
鄭繼之賦才英邁往往有新語如暝烟分野色山鬼習<lb/>
人聲馬上琵琶曲流悲入漢宫二作並佳<hi>國雅</hi>
太初少谷兩家詩亦多雜宋人而鑒者莫悟<hi>楊升菴集</hi>
閩人家能佔俾而不甚工詩國初林鴻髙廷禮唐泰輩<lb/>
<pb n="KR4i0063_WYG_007-5b"/>
皆稱能詩號閩南十才子然出楊徐下逺甚無論季迪<lb/>
其後氣骨崚崚差堪旗鼓中原者僅一鄭善夫耳其詩<lb/>
雖多摹杜猶是邊徐薛王之亞林尚書貞恒修福志志<lb/>
善夫云時非天寳地匪拾遺殆無病而呻吟云至以林<lb/>
釴傅汝舟相伯仲又云釴與善夫頗為鄉論所訾過矣<lb/>
閩人三百年來僅得一善夫詩即瑕當為掩善夫雖無<lb/>
奇節不至作文人無行殆非實錄也友人陳玉叔謂數<lb/>
語却中善夫之病予謂以入詩品則為雅談入傳記則<lb/>
<pb n="KR4i0063_WYG_007-6a"/>
傷厚道玉叔大以為然林公余早年知巳獨此一叚不<lb/>
敢傅㑹此非特為善夫亦為七閩文人吐氣也<hi>藝圃擷餘</hi>
嘉靖癸未廣賊冦閩莆與難者曰王文奎女江口前王<lb/>
村人方笄被賊掠行至屋後山紿曰吾欲汲江水飲之<lb/>
約帛束衣投下死順流下海數日屍乗潮回肌體不露<lb/>
顏色如生曰詹秉直妻黄氏與其姑同為賊獲賊索金<lb/>
帛箠姑慘楚黄曰願代賊不聴殺姑黄奪賊刀自殺事<lb/>
聞並賜旌表鄭善夫作苦節行曰下南四郡三郡兵閩<lb/>
<pb n="KR4i0063_WYG_007-6b"/>
盜此日真縱横安溪莆口備慘毒殺氣上冒天為腥六<lb/>
師不法無戰情賊過一程移一程兵驕將怯往必敗疆<lb/>
塲之事誰曽經官軍畏賊逺護送民兵不教將何用坐<lb/>
遣羣羊啖虎口萬姓何辜死無訟前王少女不就擄抽<lb/>
身抱石沈江水詹家少婦賊殺姑罵賊不屈同姑死我<lb/>
歌苦節行淚下哽咽悲不止吾輩堂堂七尺軀況作男<lb/>
兒把天紀清風嶺曹溪渚長使志士哀千古吁嗟乎詹<lb/>
家少婦前王女曰王原徳妻陳氏居王莊寡居有年賊<lb/>
<pb n="KR4i0063_WYG_007-7a"/>
至盡得王莊諸婦女惟陳抗死房闥中事聞旌表鄭善<lb/>
夫為作傷哉行曰傷哉乎尚陽之南廣業之里千數茅<lb/>
茨變賊壘殺人成丘山旬月不見官軍至我思八閩十<lb/>
七衞太祖以來食盡多少官倉米一朝緩急不得分寸<lb/>
力惡用飼爾民膏髓膻風吹塵汚詩禮安能一沃滄溟<lb/>
水傷哉乎壩頭山新渡嶺婦女不行刃加頸新渡嶺壩<lb/>
頭山黄金滿意婦女還可憐蛾眉七十二竟無一下清<lb/>
風灘死生在前良獨難傷哉乎前王寡妻獨死房帷間<lb/>
<pb n="KR4i0063_WYG_007-7b"/>
令人苦憶太古時上有堯舜下皋䕫契敷五教張四維<lb/>
稷播百穀民忘饑九州分理十二牧天子端拱而無為<lb/>
四凶既誅戮六合歌雍熈畊者讓畔行讓路重門暴客<lb/>
從何來嗟彼盜賊豈無民彜犂鋤化兵誰使之傷哉乎<lb/>
聖主不作吾巳而<hi>閩書</hi>
朩蘭陂宋李長者廟迎神之詞曰負鍤兮如雪散金兮<lb/>
如泥昔斥鹵兮今穰昔董荼兮今飴明鄭善夫詩滄海<lb/>
未銷錢女恨路人惟誦李侯碑秋江極浦生寒水神至<lb/>
<pb n="KR4i0063_WYG_007-8a"/>
靈風滿素旗<hi>閩書</hi>
鄭繼之野興詩末云年來混迹漁樵下況有銅鞮伯氏<lb/>
風按春秋晉叔向其兄銅鞮伯華匿徳藏光不與叔向<lb/>
遊者罕知伯華仲尼稱之曰多聞内植進退兩尊繼之<lb/>
銅鞮句用伯華事耳向見鄭詩刻本疑其用白銅鞮故<lb/>
事改曰習氏不惟失作者本意而於題旨句法不相符<lb/>
矣板本未更因筆而出之以俟知者<hi>筆精</hi>
鄭少谷上泰陵詩云千林松檜鬱相迴永夜風生瀚海<lb/>
<pb n="KR4i0063_WYG_007-8b"/>
哀萬國昔曾瞻氣象五雲空復護崔嵬古來鳯鳥長難<lb/>
至天上龍髯定不迴苦憶焚香賜第日報恩真愧濟時<lb/>
才葢泰陵乙丑科宫中焚香祝天願得賢才以輔太平<lb/>
故云<hi>堅瓠集</hi>
李空同于公祠堂記有曰予觀今人論肅愍公事未嘗<lb/>
不酸鼻流涕焉葢傷為臣不易云夫事莫大于君出㓂<lb/>
入排遷主戰四者旦夕之勢而存亡之判也乃今人議<lb/>
則異是或見鮑莊事輒曰夫葵猶能衞其足然獨不思<lb/>
<pb n="KR4i0063_WYG_007-9a"/>
勇士不忘喪其元乎孟子曰所欲有甚於生者故生而<lb/>
有所不用也然將軍蠡留侯良功成身退天下兩髙焉<lb/>
此又何也豈所謂計免者非忠貪盛者違智歟而也先<lb/>
擁太上皇大同城下勒降也大同人登城謝曰賴天地<lb/>
宗社之靈國有君矣至宣府城下宣府人登城謝曰賴<lb/>
天地宗社之靈國有君矣至京城下京城人又謝曰賴<lb/>
天地宗社之靈國有君矣于是公颺言曰豈不聞社稷<lb/>
為重君為輕斯言也事以之成疑以之生者歟且太子<lb/>
<pb n="KR4i0063_WYG_007-9b"/>
之易南宫之錮二者有能為公恕者否耶公有不如意<lb/>
輒撫膺忿曰此一腔血竟灑何地聞其言孰非酸鼻流<lb/>
涕者而獨咎予也嗚呼傷乎傷乎此段既能明于之功<lb/>
與心又能推原致禍之由反覆變化文益奇而功益崇<lb/>
讀之真令人酸鼻也文刺史漫抄以錮南宫易太子為<lb/>
公之罪余巳辨之矣近時鄭繼之詩又曰雖重獲罪戾<lb/>
社稷功不小不知何罪戾耶可笑可笑<hi>七修類藁</hi>
　　髙瀫<lb/>
<pb n="KR4i0063_WYG_007-10a"/>
少谷居鼇峯北從之游者九人鄉黨目為十才子少谷<lb/>
詩所云一時賢士俱傾葢滿地萍蹤笑舉杯是也九人<lb/>
者髙二十二宗吕居首傅二朩虚次之餘有林九王七<lb/>
施二其名不得而詳矣宗呂家最貧少谷稱其事母至<lb/>
孝事兄至悌又稱其甘貧守節安安然人無知者葢髙<lb/>
傳為鄭門弟子之冠少谷於傅盛誇其文於髙則美其<lb/>
行云<hi>靜志居詩話</hi>
卧龍山有三石圓聳如品字名品者叩之則諸山響應<lb/>
<pb n="KR4i0063_WYG_007-10b"/>
有翠楚亭來遊者衆題刻甚多明髙瀫詩天開翠楚卧<lb/>
雲根品字中分石字門莫向此中留篆刻古來名氏蝕<lb/>
苔痕<hi>閩書</hi>
侯官髙瀫號霞居子善𨽻草八分詩畫皆逸品登岳陽<lb/>
樓殘雨數峯衡嶽曉暮雲孤樹洞庭秋亦有畫意<hi>徹賸八編</hi>
　　傅汝舟<lb/>
前丘生詩刻意學少谷子故多崛竒語句如楚樹懸猿<lb/>
直衡雲帶鴈斜宿雲長抱殿游鶴不歸松野客逢迎少<lb/>
<pb n="KR4i0063_WYG_007-11a"/>
山僧出入尊白為溟海浪青盡島夷山地濕菰蒲氣風<lb/>
生鸛鶴毛皆鎚鍊而出不肯猶人生弟汝楫有句云種<lb/>
桃求漢核食棗想齊花頗饒韵致汝楫字朩剡亦有詩<lb/>
名時號二傅或是鼇峯九人之一乎<hi>静志居詩話</hi>
武夷天心峯在火焰峯右象鼻巖左三峰屈曲毗連如<lb/>
心字之形又此地深隠為洞天中心嘉靖戊子徽人韓<lb/>
洞虚鑿荒構屋張真人彦頨扁曰天心傅汝舟詩朝登<lb/>
三仰峯夕宿天心庵乆入名山遊溪徑頗盡諳始知九<lb/>
<pb n="KR4i0063_WYG_007-11b"/>
曲外復有南山南森邃更險豁深篁倚烟嵐沙田稻翼<lb/>
翼巖桂花毿毿疎籬隔雞犬朽樹藏蜂蠶<hi>閩書</hi>
繼之同時倡和諸子有傅山人汝舟髙山人瀫林侍御<lb/>
釴許黄門天錫然皆格卑語俚不能自振獨傅差有塵<lb/>
外之語如松花風送時入口竹杖雲生常滿衣永夜松<lb/>
風掃星月經旬衾枕傍天河天風驅雲不出洞家鶴拜<lb/>
客時登堂等語亦自蹀躞可喜黄門青山對面疑無路<lb/>
黄犢出林知有村管中窺豹耳同時有林太守春澤喜<lb/>
<pb n="KR4i0063_WYG_007-12a"/>
為詩亦效法繼之林太學世璧稍後語多竒雋早卒<hi>小草</hi>
<hi>齋詩話</hi>
傅生詩淵致蕭散多發之性情其道江湖林壑神仙隠<lb/>
逸直臻其要妙上下魏晉抗聲於武德天寶之間大厯<lb/>
而還不論也<hi>少谷集</hi>
傅丁戊山人初家朱紫坊即宋陳忠肅芙蓉園故址也<lb/>
鄭繼之為題門帖云巷陋過顔老去無心朱紫園名曰<lb/>
宋秋來有意芙蓉晩歲居桂枝坊有詩云巷隠桂枝堪<lb/>
<pb n="KR4i0063_WYG_007-12b"/>
偃息家存土窟省經營<hi>筆精</hi>
鐘模石在琅玕巖前圓聳數丈類鐘形舊志云在鼓子<lb/>
峯後謬矣傅朩虚詩石如鐘鼓兩巖開竟分鼓子之一<lb/>
峯當之葢為舊説所誤兹從李志正之<hi>武夷山記</hi>
　　林春澤<lb/>
侯官林德敷春澤正德申戌進士户部主事遷員外郎<lb/>
疏諫南巡出守南安生於成化庚子至萬厯己卯一百<lb/>
歲劉中丞商御史為建人瑞坊德敷謝詩云翠旗谷口<lb/>
<pb n="KR4i0063_WYG_007-13a"/>
萬松風喘息猶存一老翁詎意䕫龍黄閣上尚憐園綺<lb/>
白雲中擎天華表三山壯醉日桑榆百歳紅願借末光<lb/>
垂晚照康衢朝暮頌華封又四年卒子應亮嘉靖乙未<lb/>
進士以戸部侍郎侍養年亦八十六卒孫如楚嘉靖乙<lb/>
丑進士工部侍郎卒年八十二<hi>堅瓠集</hi>
林旗峯公春澤成化庚子生正徳甲戌第進士歴官程<lb/>
番知府隆慶戊辰予方舉子公時八十九矣以詩賀云<lb/>
天闕桂庭光奕葉歳深瓊樹挺新枝玉壺寒露清如許<lb/>
<pb n="KR4i0063_WYG_007-13b"/>
𤣥圃春風<hi>缺</hi>未遲驥足已酬千里步鳯毛定有五雲期<lb/>
怪來野老巖棲久湯餅筵開總不知其精健乃爾萬厯<lb/>
十一年歳一百四以微疾卒前數月猶有自嘲之作云<lb/>
歳月嗟無幾形骸笑不同白眉三寸許青眼一雙朦丘<lb/>
壑烟霞外詩書夢寐中止餘腔子裏端坐主人翁公冢<lb/>
嗣少峯應亮戸部亞卿孫碧麓如楚廣東憲副三世科<lb/>
甲金紫諸羣從英妙夫公之壽巳異而精健且貴顯復<lb/>
多子孫亦古今鮮儷矣<hi>少洲詩話</hi>
<pb n="KR4i0063_WYG_007-14a"/>
百年上壽世曰徒然然或有過之者侯官林太守徳敷<lb/>
百歳有司為建人瑞坊榮之集中喜𤣥孫生詩曰傳家<lb/>
二十有三世老我百年仍四春葢即于是年卒萬厯癸<lb/>
未歳也徳敷子應亮戸部右侍郎孫如楚工部右侍郎<lb/>
<hi>靜志居詩話</hi>
公少年與鄭少谷方棠陵張崑崙為詩友應亮則少谷<lb/>
之壻也有人瑞翁詩十二巻行世<hi>閩小紀</hi>
　　林秀桂<lb/>
<pb n="KR4i0063_WYG_007-14b"/>
林秀桂幼有志行父殁事繼母盡孝正徳中應貢謁選<lb/>
時劉瑾有掛號常例秀桂曰以賂進非士也改之南雍<lb/>
托詠飛雪有狂憑風雨張聲勢亂入庭除任積堆之句<lb/>
尋行取入選堅辭不赴歸講明易學成就後進浦中論<lb/>
明經脩行之士以為稱首<hi>閩書</hi>
　　莊維春<lb/>
莊維春閩人年十三時父官瓊州維春往省之將抵海<lb/>
陾作詩曰十里至海路巳絶四面無村人獨行百夢不<lb/>
<pb n="KR4i0063_WYG_007-15a"/>
能一到此雙親猶自隔蓬瀛後官至豫章太守<hi>小草齋詩話</hi>
　　鄭逑<lb/>
閩鄭參知逑年八十四元日夢中作詩云皇極開三統<lb/>
金丹轉九還雖居人世上却巳出塵寰曉而誦之不知<lb/>
其解是歳卒<hi>小草齋詩話</hi>
　　戴大賓<lb/>
戴大賓字寅仲莆田人八歳遊泮主師指㕔上椅屬對<lb/>
云虎皮褥葢學士椅即對曰兔毫筆寫狀元坊十三中<lb/>
<pb n="KR4i0063_WYG_007-15b"/>
鄉試第三正徳戊辰年十四探花及第授翰林院編修<lb/>
無何卒<hi>耳談</hi>
𢎞治改元莆田迎春戴大賓尚幼父兄抱看有指謂守<lb/>
曰神童也守以龍飛二字令屬對戴見春牛對曰牛舞<lb/>
守不然之戴曰百獸率舞牛寧不舞乎守稱善又以虎<lb/>
皮褥葢學士椅令對戴曰兔毫筆寫狀元坊守厚賞之<lb/>
年十三魁天下考科舉時同輩見其年少謂曰小朋友<lb/>
就要做官做到何官答曰閣老衆戲出對云未老思閣<lb/>
<pb n="KR4i0063_WYG_007-16a"/>
老應聲曰無才做秀才衆閧笑知反為所傷也<hi>堅瓠集</hi>
海昌董氏二十嫁為朱俊妻三歳夫亡生子鑑甫周歳<lb/>
董水漿不入口者三日或勸曰子在而殉夫溝瀆之諒<lb/>
耳乃强起飲食晝夜哭不絶聲聞者憐之莆田戴大賓<lb/>
弔以詩曰望夫歸夫歸定何時兒啼夫不聞妻哭夫不<lb/>
知此身不惜化為石汝兒無母當怨誰芳草年年青吁<lb/>
嗟夫兮歸不歸又云兒勿哭兒哭傷母心汝翁棄汝去<lb/>
汝母愛汝不敢嗔何日兒當言何日兒當步母養兒兮<lb/>
<pb n="KR4i0063_WYG_007-16b"/>
苦復苦吁嗟兒兮莫作潘郎負阿母後鑑果能樹立當<lb/>
道為表其閭曰慈節云<hi>情史</hi>
　　黄鞏<lb/>
黄鞏字伯固官武選郎武宗有南巡之命鞏危言極諫<lb/>
疏方上同舎郎陸震讀之嘉嘆遂附名同入是時吏部<lb/>
員外郎夏良勝禮部郎中萬潮太常博士陳九川皆有<lb/>
疏諫嗣後羣臣伏闕者二百餘人武宗怒甚皆杖之以<lb/>
鞏震與良勝等倡首下鎮撫司嚴治巳鎖項械手足廷<lb/>
<pb n="KR4i0063_WYG_007-17a"/>
跽之五日正跪時衆曰天子且出鞏曰天子出吾牽裾<lb/>
死之既三加訊杖坐繫一月除名為民始鞏以職方艱<lb/>
居其弟謂鞏此時縣官北狩人心危疑兄且無仕鞏題<lb/>
其書室曰茅屋石田為生太拙鴟夷馬革自許何愚至<lb/>
是遺弟詩曰不用汝謀方至此須知我道固當然歸杜<lb/>
門著書貸米留客日中未爨晏如也嘉靖改元起大理<lb/>
寺丞疏辨大禮反覆千餘言尋病卒<hi>閩書</hi>
　　方邦望<lb/>
<pb n="KR4i0063_WYG_007-17b"/>
表民與郭澄卿皆喜為詩林文恪謂郭學杜而短於才<lb/>
方學孟而學不足以充之鄉曲之言不阿所好可使掌<lb/>
邦國之志矣<hi>靜志居詩話</hi>
　　蔡景榕<lb/>
蔡景榕者寧徳縣諸生也頗能詩嘉靖辛酉五月倭破<lb/>
縣城擄之歸至海西道薩摩州麑塢郡髠其首奴使之<lb/>
困苦備極求死不得閱兩月賞與肥前州商得錢八千<lb/>
文而去至八月朔隨往松源山南林寺寺老僧俊可異<lb/>
<pb n="KR4i0063_WYG_007-18a"/>
而詢之景榕書大明秀才示之僧因試以芙蓉詩景榕<lb/>
援筆立就曰風來翠葢動露滴霞杯濃不與春芳競秋<lb/>
江獨逞容僧乃留之寺中命錄書經典及太平記倭國<lb/>
玉篇等書逾年景榕求歸甚切僧與衆議欲妻之且給<lb/>
以田景榕題鴈詩于便面曰金風蕭瑟碧天秋淺水平<lb/>
沙亦暫遊萬里青霄終一去野鳬無計漫相留僧知其<lb/>
意不復强之然倭頻年入冦無便可歸癸亥春乃潛命<lb/>
畜髪甲子秋有漳州通番舶至懇於僧得附歸聞於官<lb/>
<pb n="KR4i0063_WYG_007-18b"/>
仍復書後以歳薦官至隨州廣文<hi>長溪瑣語</hi>
　　王履吉<lb/>
養老新書云松蘂去赤皮嫩白者蜜漬之畧燒令蜜透<lb/>
勿太熟極香脆吳興劉司空麟自弁山寄王履吉松英<lb/>
藥餌履吉謝以詩云坦林晝永團松葢弁壑春英長藥<lb/>
苗寄我逺從丹洞口報君惟有白雲謡<hi>小草齋詩話</hi>
　　林澄<lb/>
林澄字太清侯官人年十七與同里戴貴共學館於戴<lb/>
<pb n="KR4i0063_WYG_007-19a"/>
之西軒一日購得佳書期貴分錄澄匝旬猶未卒業而<lb/>
貴五日巳繕寫成帙且㸃畫媚人澄心異之徵其故貴<lb/>
曰予女弟伯璘素閒翰墨為我分其任故速成耳時生<lb/>
未議聘而女亦未字人因隂有所屬第不敢白之父母<lb/>
一日適貴他往女刺繡簾中窺生容顏韶秀相目成者<lb/>
久之生歸西軒情不自禁乃題一詩於團扇之上云目<lb/>
似秋波鬢似雲繡簾深處見紅裙東風嫋嫋吹香氣夢<lb/>
裏猶聞百和薫女有侍兒名壽娘者頗解事值他故之<lb/>
<pb n="KR4i0063_WYG_007-19b"/>
西軒見生所題扇因攜示女女見詩知生屬意有在乃<lb/>
密賦古詩一章命壽娘寄生云妾本葑菲姿青春誰為<lb/>
主欲結箕帚緣嚴親猶未許憐君正少年胸中富經史<lb/>
相逢荷目成愁緒千萬縷咫尺隔重簾脈脈不得語願<lb/>
君盟勿渝早諧鸞鳯侣莫學楚襄王夢中合雲雨自後<lb/>
書札往還無間晨夕上元之夜女至西軒赴生期約雞<lb/>
鳴而别且訂偕老之期生因賦詩云四隣歌吹玉釭紅<lb/>
始信藍橋有路通無賴汝南雞唱曉驚回魂夢各西東<lb/>
<pb n="KR4i0063_WYG_007-20a"/>
女亦有詩云風透紗窓月影寒髩雲撩亂晚粧殘胸前<lb/>
羅帶無顏色盡是相思淚染斑蹤跡由是益密家人莫<lb/>
之覺也中秋之夕生復㑹女於繡房枕席綢繆極其款<lb/>
曲漏下四鼓甫畢餘歡而貴之家奴貴郎隂知其事持<lb/>
斧突入意有所挾而生急奔出不謂觸斧遽殞女見生<lb/>
氣絶乃取羅帕自經雙手抱生屍而死兩家父母聞之<lb/>
無不嗟悼簡其篋得詩數十首皆情至之語不忍讀竟<lb/>
焚之女兄貴素與生深交議為合葬因殯於東郊清貴<lb/>
<pb n="KR4i0063_WYG_007-20b"/>
里題曰雙鴛塚云時有文士吳子明為之銘曰璧碎珠<lb/>
沈蘭摧玉折生願同衾死期共穴塚號鴛鴦魂為蝴蝶<lb/>
華山畿英臺墓連理枝合歡樹古有之今再遇時正徳<lb/>
三年事也<hi>情史</hi>
　　伍晏<lb/>
清流伍晏𢎞治中貢為廣文能詩如草根蛙鼓吹花底<lb/>
鳥笙歌閒堦秋埽葉荒徑晚挑蔬隔寺聞僧磬微燈認<lb/>
釣舟又漁滄廟云漁滄之下潭水流漁滄之上雲悠悠<lb/>
<pb n="KR4i0063_WYG_007-21a"/>
行雲流水自今古荒城故壘行人愁龍為蛇兮䑕為虎<lb/>
腥毛臭骨皆塵土遊魂寂魄無所歸時傍寒蛩泣秋雨<lb/>
俱清雋可喜<hi>筆精</hi>
　　詹洧<lb/>
詹洧字仕潤徳化人仕髙要縣丞與王慎中講學晚歳<lb/>
造詣有得于天機流動無入不自得之趣嘗為予先子<lb/>
作洗心精舎詩髙人巳把塵心洗精舎乾坤儘廓開唯<lb/>
有一真含泰宇更無二念擾靈臺碧空雲散青天淨銀<lb/>
<pb n="KR4i0063_WYG_007-21b"/>
漢宵深寳月來浩浩淵淵神莫測氷清玉潔絶纎埃讀<lb/>
其詩知其有得於道也<hi>閩書</hi>
　　林紀<lb/>
林粤山紀善畫工詩官石城令歸與先君鄰居論交最<lb/>
密常賦二律詩寄先君于京邸云花屏一别幾經秋錦<lb/>
里長懐舊日遊邨碓溪流春月急野亭路接古雲幽虚<lb/>
名自笑身為累往事徒驚髩是愁吾道看君髙誼在暮<lb/>
烟回首思悠悠自憐野性生來僻愛住溪山㫁俗氛林<lb/>
<pb n="KR4i0063_WYG_007-22a"/>
下一笻穿鳥出沙邊半舫與鷗分野僧久别詩還寄鄰<lb/>
老頻過酒又醺目送征鴻度天碧悠悠巖際有歸雲遺<lb/>
稿散逸二詩曽書扇頭予至今寳藏之<hi>筆精</hi>
　　魏時敏<lb/>
余閱燈市有魏竹溪詩多雋永可味佚其半得之郭聖<lb/>
僕合璧焉初不知竹溪何人也載讀其序言則家學憲<lb/>
未軒先生筆乃知竹溪名時敏少游鄉校以才辟為邑<lb/>
從事治文書之暇不輟翰墨或揮毫作山水而尤篤于<lb/>
<pb n="KR4i0063_WYG_007-22b"/>
詩謁選銓曹冢宰尹公試以詩有簡拔自慚非漢吏威<lb/>
儀今喜誦周官之句深加器賞超除無錫丞復除桃源<lb/>
丞所至皆有題詠致政里居薦紳學士多與酬唱年八<lb/>
十餘未嘗一日廢吟事其五言若寄吳太守孤燈殘夜<lb/>
夢千里故人心送林郎中致仕烟雲新世態花竹舊郊<lb/>
居其七言若懐江湖故人千里宦情星拱北百年人事<lb/>
水流東秋日病起黄花籬落家家酒白鴈江天處處砧<lb/>
寄余汝盛閒吟有客知何遜獨酌無人識馬周尤為學<lb/>
<pb n="KR4i0063_WYG_007-23a"/>
憲擊節余所賞者五絶亭小貯琴聲池清蘸花影曉日<lb/>
上窓紗幽人夢初醒<hi>體息軒</hi>露濕一庭苔鴉啼長門樹寂<lb/>
寞對孤螢飛入昭陽去<hi>長門怨</hi>雪裏青山茅屋雨中芳草<lb/>
溪橋野艇空横古渡滄江自落寒潮野水渾通籬落川<lb/>
源綠繞桑麻雲裡數聲雞犬山深更有人家流水半沈<lb/>
石脚浮嵐半抹山腰閒却小亭孤棹幽人逺上雲霄<hi>俱題</hi>
<hi>畫</hi>歳晚行尋溪上春風遥憶隴頭何處一聲長笛月明<lb/>
醉倚南樓<hi>詠梅</hi>七絶郎去西湖莫賦詩詩情到處誤歸期<lb/>
<pb n="KR4i0063_WYG_007-23b"/>
妾心一似湖中藕不㫁長絲與短絲<hi>竹枝詞</hi>短籬疎雨正<lb/>
離披淡白深紅朶朶宜自計老年才思減重陽過後不<lb/>
題詩<hi>賞菊</hi>郎駕扁舟泛五湖不知湖水幾時枯願郎早過<lb/>
黄陵廟苦竹叢邊聴鷓鴣去日栽松一尺强如今已見<lb/>
倚雲長不知萬里闗山夜清夢曽無到故鄉别後衡門<lb/>
鎮不開年年春雨長莓苔東風似欲添離恨故引雙飛<lb/>
燕子來<hi>俱閨思</hi>聞說沙塲雪未乾移師又欲破樓蘭憑誰<lb/>
為借東風力吹轉三邊地不寒<hi>征婦怨</hi>社鼓聲喧送酒杯<lb/>
<pb n="KR4i0063_WYG_007-24a"/>
春風落盡一庭梅不知白首狂吟客醉飲屠蘇更幾回<lb/>
<hi>殘年</hi>煬帝宫前春巳深含烟帶雨自隂隂栁條縱有三千<lb/>
丈難繫離人一寸心嫩葉柔條拂短簷鶯啼燕語曉風<lb/>
恬傷春無計留春住怕見飛花不捲簾<hi>折楊栁</hi>五律孤館<lb/>
涼風發長天白鴈過旅懐秋易㫁鄉思夜偏多野曠雲<lb/>
連樹江寒月浸波不知楊子宅秋興近如何<hi>秋夜懐楊大使</hi>梅<lb/>
花送殘臘草色報新年客夢雞聲裡鄉心鴈影邊髪隨<lb/>
時事改酒為故人延却憶滄江上蘆花隠釣船<hi>除夜</hi>最喜<lb/>
<pb n="KR4i0063_WYG_007-24b"/>
投閒日蓴鱸正及秋鐘聲林下寺燈影水邊樓老去仍<lb/>
青眼吟多易白頭還思為客處梧雨滴鄉愁<hi>和王文偉</hi>巖風<lb/>
吹野樹溪雨浸山田自汲烹茶水誰供買酒錢苦吟方<lb/>
得句多病只貪眠不管人間事清閒過歳年<hi>除夕宿大雲院</hi>清<lb/>
貧終不厭未老亦宜休楊栁閶門曉蒹葭笠澤秋園蔬<lb/>
乗雨種林果帶霜收感慨應懐古題詩上虎丘<hi>寄姑蘇劉欽謨</hi>
風雨越江邊郵亭對夜眠鄉心孤島迥客思一燈懸論<lb/>
舊懐他日談詩記往年離魂將别夢幾度到臨川尋幽<lb/>
<pb n="KR4i0063_WYG_007-25a"/>
臨絶壑春望倚晴䦨舉世情皆薄謀生道更難雲邊雙<lb/>
闕迥林下一官寒自笑卑栖意塵冠未敢彈<hi>寄周鶴洲太守</hi>七<lb/>
律久旱村園豆麥焦鑿池引水灌田苗籬疎野竹横窓<lb/>
戸潮滿春帆礙浦橋酌酒不愁無苜蓿揮毫深喜有芭<lb/>
蕉人生適意應如此莫怪淵明懶折腰<hi>寄余汝盛</hi>㫁鴈聲寒<lb/>
隴日昏畫船撾鼓入孤村燈前感舊無書札枕上思親<lb/>
有夢魂短髪尚紆新宦牒好懐都負舊琴樽題詩却憶<lb/>
山莊下風雨瀟瀟晝掩門<hi>琴川道中</hi>鴛帳留春上錦文髙堂<lb/>
<pb n="KR4i0063_WYG_007-25b"/>
賓客賀新婚穠華似玉生蘭砌衰落如花棄草根薄命<lb/>
漫垂今日淚愁顏猶憶舊時恩班姬紈扇秋風早滿院<lb/>
蒼苔獨閉門<hi>去婦詞</hi>林屋虚寒半掩扉野情偏稱綠荷衣<lb/>
栁風乍起燕雛軟梅雨初晴荔子肥歳月無情催客老<lb/>
溪山有意待君歸浮沈世事何須問好整絲綸問釣磯<lb/>
<hi>夏日寄髙尊卿州守</hi>香閨頻蹙逺山眉不似昭君出嫁時有恨染<lb/>
斑湘浦竹多情讀罷峴山碑殘春故國難為别撫景新<lb/>
亭空對垂蓋世英雄亦如此楚歌聲㫁益堪悲橋成織<lb/>
<pb n="KR4i0063_WYG_007-26a"/>
女斂雙眉雨灑人間七夕時書寄邊鴻持舊節劍留孤<lb/>
塚對殘碑鮫人雙袖因珠濕和氏千行有玉垂笑殺步<lb/>
兵狂太甚窮途回首不勝悲<hi>效李商隠咏淚</hi>使節遥臨嶺海西<lb/>
桄榔椰葉暗春溪連村禾黍沈雲綠繞廓桑麻似掌齊<lb/>
夜月滿城無吠犬晨烟隨處有鳴雞太平氣象多吟咏<lb/>
喜雨亭前取次題<hi>寄黄文大化州</hi>萬事無心酒一瓢庭前積雪<lb/>
待春消嵇康箕踞真成癖陶令歸來懶折腰看竹熟知<lb/>
旁舎近尋詩生怕出城遥紛紛裘馬紅塵裡忙聴鐘聲<lb/>
<pb n="KR4i0063_WYG_007-26b"/>
趂早朝<hi>懶菴</hi>栗里柴桑秋正深歸舟尤喜遂初心閒情都<lb/>
付籬邊菊佳趣唯留壁上琴紅葉客來長不掃白衣人<lb/>
去自成吟一從蓮社攢眉後直向山中醉到今<hi>題淵明歸五栁</hi>
<hi>圖</hi>塞鴈驚寒下浦沙故人千里未還家暮年詩酒醫愁<lb/>
藥浮世功名過眼花白屋漫栽髙士栁青門嬾種故侯<lb/>
瓜日長社散歸來晚倚杖行吟送落霞林泉深處臥烟<lb/>
霞流水寒雲八九家江客帆檣懸網罟野人籬落帯桑<lb/>
麻案頭墨蹟兒臨帖燈下車聲婦絡紗待到春風二三<lb/>
<pb n="KR4i0063_WYG_007-27a"/>
月石爐敲火試新茶<hi>殘年書事</hi>他警句甚多不能殫述再抽<lb/>
一二以示同好如殘厯愁中盡流年夢裡過客思秋聞<lb/>
鴈鄉心夜聴潮林深芳樹合磵轉夜泉分流泉分古澗<lb/>
荒蘚上殘碑門掩花空落人閒鳥不知石壁苔侵字松<lb/>
杉鳥護林山花嚲綠髩月鏡暈青天有田皆種秫無竹<lb/>
不當樓身病仍躭酒家貧易廢詩梅開人别久書寄鴈<lb/>
來遲江沙粘野艇樓月照秋琴交情貧後見鄉夢客邊<lb/>
多天空孤鳥没江濶逺帆來野色低青嶂亭隂壓翠苔<lb/>
<pb n="KR4i0063_WYG_007-27b"/>
世途輕白髪交態重黄金帶雨隨孤艇穿林翳晚鐘川<lb/>
雲沈野色溪雨亂泉聲書帶從為草荷衣不受塵曉日<lb/>
黄泥坂春風綠草坡<hi>畫牛</hi>俗塵隨事減詩價少時無徑竹<lb/>
籠烟翠池荷戰雨喧野水帆歸浦秋山燒隔林小杓連<lb/>
雲汲方缾帶月盛<hi>蟹井</hi>旗翻曉帳雲連塞角奏寒譙月滿<lb/>
樓<hi>送都使</hi>雨餘一水當溪落嵐淨千峰入户低<hi>松門書院</hi>催我<lb/>
年光惟曉屋擾人離思是秋砧雙杵搗殘千里夢一尊<lb/>
傾盡百年心<hi>秋日偶成</hi>雉扇影分雙闕下羊車聲度百花中<lb/>
<pb n="KR4i0063_WYG_007-28a"/>
啼鳥無情過别苑飛花有意到深宫<hi>無題</hi>林隠曉嵐山半<lb/>
出湖添秋雨水平鋪<hi>西湖</hi>茶竈曉烟籠野色硯池秋雨洗<lb/>
溪聲<hi>南寺</hi>白酒熟時留客醉黄花開晚待詩催世事無憑<lb/>
蕉覆鹿禪心巳作絮沾泥<hi>送僧</hi>數㸃遥峰天地外一聲長<lb/>
笛海山秋<hi>幽居</hi>一樽酒盡空明月千里書來見古人<hi>寫懐</hi>南<lb/>
畝躬耕非管樂北窓髙臥即羲皇<hi>冬蒼草堂</hi>江上有詩楓落<lb/>
早籬東無酒菊開遲<hi>寄黄儼仁</hi>南畝雨添耕後草西齋塵掩<lb/>
讀殘書看竹有詩留野寺尋梅無路到溪橋<hi>輓林從韶</hi>庭梅<lb/>
<pb n="KR4i0063_WYG_007-28b"/>
破雪回殘夢林鳥啼春怨落暉酒杯此别憑誰共吟社<lb/>
它生得再回<hi>輓吳拙戒方伯</hi>皆婉轉切情新越可喜其為名卿<lb/>
虚左引之入林不虚也<hi>黄氏増訂筆精</hi>
　　林登桂<lb/>
近有吳韋卿者以老抱闗學杜詩積草幾千餘首而於<lb/>
潛尉林登桂休官後亦稱詩其詠瓶菊云霜枝分折後<lb/>
猶貯半瓶秋色自籬間出香從几上流差堪娛衆目寧<lb/>
許揷盈頭一勺涵餘潤能存數日幽梅都尉園看竹云<lb/>
<pb n="KR4i0063_WYG_007-29a"/>
人去秦臺竹尚青四時疑有彩雲停霜中節凜孤臣操<lb/>
地下根分貴主靈三徑隂森連舊闕半溪烟雨暗荒亭<lb/>
孫枝為染虹橋血化碧竿頭似有腥二詩為余鑒賞即<lb/>
未堪鴈行竹溪亦見莆功曹中之不乏人耳<hi>黄氏増訂筆精</hi>
　　張嘉猷<lb/>
福建張獻叔嘉猷為龍泉教諭王御史應箕亦同鄉人<lb/>
巡按至處州張欲王以出格之禮相待而王反甚倨王<lb/>
合槩府縣學官而試之張不得巳勉强就試王以秋江<lb/>
<pb n="KR4i0063_WYG_007-29b"/>
曉齋命題張落句云芙蓉最是無情物又向前溪作晚<lb/>
隂王覽之大怒痛恨入骨葢王之未遇時其母改節適<lb/>
人前溪故張辱之也次日對衆官漫然嗔罵將别一教<lb/>
官重責十五下而張亦竟署最下考左遷其所作如獨<lb/>
憐芳草别共醉菊花杯坐席流花氣征鞍拂栁絲可謂<lb/>
俊雅性嗜酒有晉人風致<hi>閩書</hi>
　　江騰鯨<lb/>
江騰鯨建陽人署教即墨轉銅陵府推官萊州府通判<lb/>
<pb n="KR4i0063_WYG_007-30a"/>
為人恬介不邀上官詞色官暇輒稱詩灑墨曰不敢以<lb/>
區區俗吏荒廢吾心也其論詩法曰詩寫性情天竅發<lb/>
而萬籟生有不得而自知者一近色相詩而俳優一著<lb/>
烟火詩而土朩一苦思索詩而酖毒一假剽竊詩而穿<lb/>
窬<hi>閩書</hi>
　　康太和<lb/>
嘉靖初莆田有逸老㑹皆鄉邦之望都憲林茂達年七<lb/>
十五憲副吳希由逸士林嘉績俱年六十七御史林季<lb/>
<pb n="KR4i0063_WYG_007-30b"/>
瓊知縣宋元翰俱年六十五憲副林有年年六十四侍<lb/>
郎鄭岳年六十三侍郎林富寺丞李廷梧亦幾六十有<lb/>
逸老詩集行於世隆慶已巳有耆老㑹太守鄭弼年七<lb/>
十八少參雍瀾年七十七太守陳敘年七十六運使林<lb/>
汝永年七十五主事柯維騏年七十四太守林允宗年<lb/>
七十二尚書康太和年七十一太和賦詩云故里重開<lb/>
耆老㑹七人五百二十三後尚書林雲同年六十九亦<lb/>
與斯㑹真太平盛事也<hi>筆精</hi>
<pb n="KR4i0063_WYG_007-31a"/>
　　洪朝選<lb/>
同安洪侍郎朝選贈侍郎鄭世威詩我昔懐古人夢寐<lb/>
想見之行行半海内如何所見希偉哉陶元亮讀書誦<lb/>
其詩斯人何真樸千古見光儀當其饑寒迫出仕良云<lb/>
宜及至恥折腰歸去復奚疑雅性本躭酒舉杯不復辭<lb/>
若還不得酒吟哦亦自怡去留曾不恡心事固易知淳<lb/>
風邈不作髙駕亦難追安知千載後公也嗣音徽長翮<lb/>
戛宇宙昻然孤鶴姿又如松與柏衆卉伏以卑往昔涖<lb/>
<pb n="KR4i0063_WYG_007-31b"/>
大藩髙論固葳㽔自知不諧俗歸臥一茅茨性亦嗜醇<lb/>
酒杯至不停揮酒酣大筆落屹屹森㦸旗時來通塞異<lb/>
脫履登君墀抗章復蹇諤立論亦恢奇今歳得賜歸還<lb/>
向江海湄昔如雲無心今如鳥倦飛宛然兩陶公千載<lb/>
結襟期<hi>閩書</hi>
　　陳震<lb/>
陳啓東震諭學寧徳嘗作詩述閩人常談云蠻音鴂舌<lb/>
語胡塗雨落翻將禍㫁呼誰信撻佻原是要怎知詐講<lb/>
<pb n="KR4i0063_WYG_007-32a"/>
却云誣<hi>吳人稱說謊也</hi>長公仔販南瓜賣李剉<hi>屋也猶言李家也</hi>門書<lb/>
老酒沽昨聴隣家罵新婦聲聲明白喚貍奴<hi>其罵聲云貌貌即貓</hi>
<hi>呌聲如吳人云杜貨也</hi>閩人聞之亦為絶倒<hi>石田雜記</hi>
　　陳安<lb/>
嘉靖初建州士人陳安性嗜酒落魄不羈好吟詠嘗作<lb/>
戒酒詩云門前冷落故人疎日日銜杯世事無寄語東<lb/>
風林下鳥春來切莫喚提壺<hi>筆精</hi>
　　陳瓚<lb/>
<pb n="KR4i0063_WYG_007-32b"/>
閩中陳成玉瓚善謔友人周行可續絃謔以詩云十分<lb/>
春色海棠開雲雨漫天暗裡來可是東君勤愛惜烟蓑<lb/>
乗夜護花臺行可多鬚故嘲之云<hi>堅瓠集</hi>
　　林燫<lb/>
林燫作閩中三公詩一為開府張公岳開府元凱倫特<lb/>
達廟廊器代工感熈明濟世懐深志直道諒難容險阻<lb/>
方歴試長驅百萬師深入不毛地鬼方難巳夷魏闕戀<lb/>
空積霧雨晦遐陬前軍大星墜青編勛業崇赤縣經綸<lb/>
<pb n="KR4i0063_WYG_007-33a"/>
秘千載峴山碑行道空垂淚一為太宰李公黙太宰風<lb/>
塵表盛名自弱冠揮麈吐清言登壇弄柔翰振羽覽徳<lb/>
輝髙舉凌霄漢既懐人倫識復負經濟幹蛾眉不見容<lb/>
貝錦紛為患凄涼梁獄書惻愴東門嘆啓事有遺規皇<lb/>
猷無共贊精忠諒若存耿耿南箕煥一為司馬張公經<lb/>
司馬文武才磊落萬夫望平生覽穰苴笑談在帷帳雲<lb/>
擾亂江東據鞍一何壯未寒息壤盟巳速中山謗哀哉<lb/>
誰為明功髙不相讓鶴唳寧復聞弓藏空惆悵三軍氣<lb/>
<pb n="KR4i0063_WYG_007-33b"/>
喑噆海嶠戈相向千秋麟閣勲終記青冥上<hi>閩書</hi>
閩縣林燫天寧寺塔寺古傳因塔莊嚴禮上方髙標出<lb/>
雲漢浩劫記隋唐縹緲聞清梵虚空散妙香直疑多寳<lb/>
湧時現佛珠光<hi>帝京景物畧</hi>
　　朱汶<lb/>
朱汶號碧潭以名家子少從父薄遊歴覽名勝退而學<lb/>
詩躭酒自放屋壁戸牖題墨皆滿貧不自謀家人誚之<lb/>
曰何物可憎徒涴牆戸曽不可食取筆硯投擲之汶不<lb/>
<pb n="KR4i0063_WYG_007-34a"/>
變也一日郡守出教訪所謂朱詩人碧潭者吏人持教<lb/>
喧問市中久乃知為汶至門强汶入謁汶衣褐衣穿袖<lb/>
而長裾濶步趨府守下與為禮汶無所不敢當其所居<lb/>
西郊僻處守獨出訪之數椽欹傾植竹撐拄坐守其下<lb/>
突烟晝濕旋拾櫧葉煨火燒筍煑茗以飲守皂隸忍饑<lb/>
詬罵門外汶若不聞於是泉人乃知有朱詩人<hi>閩書</hi>
　　江一鯉<lb/>
江一鯉號草塘家本武胄倜儻跌宕喜談孫吳豪氣逼<lb/>
<pb n="KR4i0063_WYG_007-34b"/>
人盡傾一座既與朱汶干宗亮等為詩格調清越音節<lb/>
鏘然有室數椽有園一區方塘半畝雜植花果蔬薤薹<lb/>
笠短褐攜鋤抱甕園無樊牆佳實離離盜不忍竊知為<lb/>
髙人所樹也好天良日挾策引觴詠歌倘佯其下每得<lb/>
句躍然自喜客至摘柑剝棗烹葵剖柿延款之性嗜酒<lb/>
或置酒招之造飲輒盡未嘗向人語貧有所求假<hi>閩書</hi>
　　陳鷗<lb/>
陳鷗號忘機與邑中朱汶江一鯉朱梧干宗亮結詩社<lb/>
<pb n="KR4i0063_WYG_007-35a"/>
為五子王慎中序其詩謂五子者各有奇節怪行既無<lb/>
所用于時而一力于此呌呼唱和以為極歡旁觀皆笑<lb/>
為狂謬甚或加指斥五子獨喜自得不顧也鷗少而無<lb/>
妻黄克晦為作海翁圖系之詩曰我悲我兄世不知年<lb/>
當十八巳無妃而今七十待阿誰<hi>閩書</hi>
　　王鑛<lb/>
王鑛字公范閩縣人嘉靖甲午舉人官思明府同知有<lb/>
冶山拙稿其送大行謝驛梅使琉球詩云使節分星象<lb/>
<pb n="KR4i0063_WYG_007-35b"/>
仙舟捧御函絲綸宣海嶽天地極東南服荷殊恩賜才<lb/>
推絶域堪逺人胥樂附異俗乃能諳父老相如檄詩書<lb/>
陸賈談徵牢宵踰十館穀日過三牛馬風何隔金銀氣<lb/>
不貪兩階遐格舜九扈乍聞郯専對名非黍周咨迹豈<lb/>
慚歸航應載石赴闕及傳柑國體從兹振兵威不自戡<lb/>
梅花洋信近延竚慰朋簪<hi>明詩綜</hi>
陳蕃為樂安太守郡人周璆髙潔士也前後郡守招之<lb/>
不至惟蕃能致之為置一榻去則懸之今人止用徐孺<lb/>
<pb n="KR4i0063_WYG_007-36a"/>
子事而鮮及周璆閩中王郡丞鐄有詩云南州只說徐<lb/>
髙士能使陳蕃下榻時北海更憐周隠者不將懸榻使<lb/>
人知<hi>堅瓠集</hi>
　　陳謹<lb/>
嘉靖癸丑狀元陳謹號環江授翰林修撰左遷惠州府<lb/>
推官終右春坊右中允早卒所著詩文稿軼弗傳天啓<lb/>
丙寅夏日偶翻舊帙得先生手書詩一紙貽先大令者<lb/>
先大令與先生契厚蠧蝕之餘字跡尚可辨恐日久湮<lb/>
<pb n="KR4i0063_WYG_007-36b"/>
滅謹識於後贈林心泉紀績大羅云南滇波靜陣雲微<lb/>
暫假行旌閱戰圍殺氣隨風傍戍㦸霜威凝霧護戎衣<lb/>
鯨鯢忽報吳江盡狐兔今看越嶺稀投筆勲名成指顧<lb/>
燕然莫數羽書飛幕府軍聲動太微笑談尊俎破重圍<lb/>
功勞細紀新編簡汗血環汚舊鐵衣怪洞妖氛須盡掃<lb/>
窮山水火未全稀沈寃惟仗留氷鑑霜節爭傳雨露飛<lb/>
同林心泉憲伯赴蒼梧舟行即事嶺海投荒賦式微得<lb/>
從仙侣解愁圍舟經水寺聞僧磬簾放溪風上客衣對<lb/>
<pb n="KR4i0063_WYG_007-37a"/>
奕坐忘春雨濕論文閒望暮雲稀酒䦨未盡相思話兩<lb/>
地征帆共晚飛天涯景物轉霏微多病應寛舊帶圍按<lb/>
劍知誰憐夜璧彈冠空自愧宫衣烟深野圃花容老日<lb/>
暗郊原樹影稀獨羨嚶鳴枝上鳥不因春去更分飛題<lb/>
小金山控海樓次毛東塘韻為愛層樓髙控海少維征<lb/>
棹步苔坡虚窓隔水塵難到芳草傍花景自多雨過不<lb/>
妨遊屐興風清應送扣舷歌回瞻蘇老臺前像涕淚春<lb/>
添兩岸波粤南蜃氣嘘滄海逺結樓臺駕水坡晝靜簷<lb/>
<pb n="KR4i0063_WYG_007-37b"/>
飛紅雨亂日遲幔捲白雲多孤峯突起潮頭幛好鳥長<lb/>
調樹杪歌凭几凝眸天地濶不知人世有風波登羅浮<lb/>
山悠悠歸棹度東洲獨上羅浮作勝遊征斾曉飛千嶂<lb/>
露振衣涼動一山秋蓬萊積翠侵禪閣錦繡生花映石<lb/>
樓借問仙踪何處覓採芝遥指白雲頭青霞洞新創明<lb/>
覺樓登眺洞門蘿薜鎖青霞樓閣新看近築沙謫吏逺<lb/>
尋蘇老跡探奇應訪葛仙家藥槽丹竈留真勝晴日和<lb/>
風為我賖如意好峯俱著眼仰天長嘯興無涯遊天華<lb/>
<pb n="KR4i0063_WYG_007-38a"/>
宫值雨天華佳勝近如何乗興登攀載酒過古帝宫前<lb/>
空蔓草諸賢祠裏巳新蘿鶴鳴清漢傳風逺龍起澄潭<lb/>
帯雨多四望雙流懸絶澗滿前郊野借餘波<hi>筆精</hi>
　　謝杰<lb/>
吾鄉謝大司農杰宿雲窩有詩云刀圭有分仙緣熟雞<lb/>
犬無聲午夢閒佳句也<hi>筆精</hi>
　　鄭憲<lb/>
明長樂鄭憲未第時館于大姓家東家之親以作宦自<lb/>
<pb n="KR4i0063_WYG_007-38b"/>
京還主召飲鄭與焉定位首宦鄭次之將登席宦虚讓<lb/>
鄭鄭毅然就之宦頗愠酒數巡宦指壁間畫曰先生髙<lb/>
才請各賦一絶鄭題楊太真圖曰龍顏回首顧紅顏醉<lb/>
臥東風上馬難不是侍兒扶不起只因恩愛重如山圖<lb/>
乃太真醉臥於地二宫娥扶之不勝明皇顧笑之狀故<lb/>
詩云然次題朱買臣採樵讀書詩曰一擔荆薪一束書<lb/>
且行且讀樂何如擔頭自有經綸策堪笑糟糠妾婦愚<lb/>
又題韓淮隂乞食漂母詩曰乞丐當時事本虚英雄未<lb/>
<pb n="KR4i0063_WYG_007-39a"/>
遇古誰無臨題恨殺丹青手不畫登壇拜將圖一座<lb/>
稱善宦乃愧<hi>堅瓠集</hi>
　　王慎中<lb/>
王遵巖與弟少卿惟中書來書所問作詩豈容易談<lb/>
第一要有學問次亦要才力不弱吾向贈宋仲石詩<lb/>
如起句洛陽橋外路萬里指長安今贈唐婁江如帝<lb/>
心嘉勞來户口不虚増結句如相送情無已寧因感<lb/>
遺肝莫倚鸞鳳志今當作鷙鷹皆不容易得然知之<lb/>
<pb n="KR4i0063_WYG_007-39b"/>
者少矣舊歲與方洲游山詩句句俱是風格不涉陳<lb/>
套不守言筌然方洲亦未解其妙也如取路非高足<lb/>
入山力復餘畏影在城市聊兹息茂隂此等起語如<lb/>
堪嗟二畝半促促邑中居明歸應復望惆悵使顔衰<lb/>
此等結句總是唐人中翻來都是史漢文氣一字一<lb/>
句都健吾詩自覺於古人合處不如文文則有全篇<lb/>
合或有過之者詩則不能如此然今人窺我門户則<lb/>
猶未耳<hi>閩書</hi>
<pb n="KR4i0063_WYG_007-40a"/>
漳州開元寺智海禪師法力髙勝來開堂泉州半嶺王<lb/>
慎中贈詩二章峻絶髙峰透步難黄龍三問是巖闗繡<lb/>
鴛呈出針紋隱駿馬自驚鞭影間生如靈樹契㝠符貶<lb/>
剝諸方沒破除自笑欲談詞忽喪江州鈍置老尚書<lb/>
<hi>閩書</hi>
劉淵材憾曾子固不能詩予嘗見宋人所輯唐宋八家<lb/>
詩韻則子固與焉不得謂非詩家矣評明人詩者不及<lb/>
王道思然道思五古文理精密足以嗣響顔謝而論者<lb/>
<pb n="KR4i0063_WYG_007-40b"/>
輒言文勝於詩非知音識曲者也<hi>静志居詩話</hi>
李漢號東甲仕桐鄉訓𨗳王慎中贈漢詩東甲先生愛<lb/>
静便辭官正及未衰年忘機不賭圍棊墅好飲多開種<lb/>
秫田每誇妙得閒中坐更詫無如醉後眠子夜絃歌娛<lb/>
客處一春風雨養花天紅英漸委蒼苔上白雪來侵緑<lb/>
髩邊世態無端爭夢裡人生何事勝樽前品可知矣<lb/>
<hi>閩書</hi>
　　柯維騏<lb/>
<pb n="KR4i0063_WYG_007-41a"/>
柯希齋維騏自登第後即疏病歸削跡公門二三同年<lb/>
若李太宰黙吳太宰鵬徐閣老階並不通書丁夘聞科<lb/>
舉交薦有詩云落落閒身多病餘乞歸實自肅皇初生<lb/>
來奈有雲林癖交絶全無政府書著述何功叨薦剡行<lb/>
藏巳老合懸車朩蘭孤艇烟波裏免負馴鷗與狎魚<hi>莆陽</hi>
<hi>志</hi>
　　蔡一槐<lb/>
晉江蔡公沙塘年六歳往姑夫家看燈姑夫試以對曰<lb/>
<pb n="KR4i0063_WYG_007-41b"/>
元宵燈火滿街衢即應聲曰大地文章連斗柄後十四<lb/>
中鄉試填榜矣主考慮早達不成令器故不以題名而<lb/>
猶令赴宴次科十七始中<hi>耳談</hi>
　　王佐<lb/>
王佐初知睢州值河決竭力捍禦擢南戸部員外郎中<lb/>
以忤大司農出為兩淮運同為人剛介家甚清白屏居<lb/>
年八十三矣睢人請於督學祀之名宦不知其尚在適<lb/>
移文至令徐待贈之詩曰白頭如越世赤子未忘慈百<lb/>
<pb n="KR4i0063_WYG_007-42a"/>
畝家無羨千秋食有餘亦竟以其年卒<hi>閩書</hi>
　　黄釧<lb/>
福安黄后谷釧字珍夫舉嘉靖丁酉鄉薦為溫州郡丞<lb/>
丙辰倭冦溫州將兵拒戰乗勝直進孤軍無援遂大潰<lb/>
賊脅之降叱之索之金復叱之賊怒支解寸斬之年四<lb/>
十七詔贈右參議祠祀之弇州王元美為作衣冠墓志<lb/>
先生能詩有墮樵錄野望云連朝微雨恰新晴沙草含<lb/>
風軟綠平碧水畫船歸棹去夕陽烟樹一痕清又云竹<lb/>
<pb n="KR4i0063_WYG_007-42b"/>
松疎護兩三家流水浮香帶落花樵笛數聲烟漠漠隔<lb/>
溪人散夕陽斜曉行云誰家流水石橋邊蕎麥花開白<lb/>
滿田日出柴門人未起嵐雲飛滿小樓前先生無子猶<lb/>
子嗣之蔭太學生<hi>筆精</hi>
王世貞輓詩云刲後杲卿空有舌哭回𢎞演巳無肝從<lb/>
教一蹶星同殞留得孤忠璧自完<hi>閩書</hi>
　　周石梁<lb/>
蘇東坡與朱鄂州書云昨武昌王殿直天麟見過言鄂<lb/>
<pb n="KR4i0063_WYG_007-43a"/>
岳間田野小人例只養二男一女過此則殺之尤諱養<lb/>
女以故民多鰥夫女初生輒以冷水浸殺之其父母不<lb/>
忍率閉目背面以手按之水盆中吚嚶良久乃死此風<lb/>
天下有數處閩之建陽崇安尤甚雖富家亦養二女為<lb/>
極莆田周石梁戒殺女歌云虎狼性至惡猶知有父子<lb/>
人為萬物靈奈何不如彼生男與生女懐抱一而已生<lb/>
男則收養生女顧不舉我聞殺女時其苦狀難比胞血<lb/>
尚淋漓有口不能語吚嚶水盆中良久乃得死吁嗟父<lb/>
<pb n="KR4i0063_WYG_007-43b"/>
母心殘忍一至此我因勸吾民毋輕殺其女荆釵與裙<lb/>
布未必能貧汝隨分而嫁娶男女兩得所此歌播民間<lb/>
萬姓當記取<hi>堅瓠集</hi>
　　陳昻<lb/>
白雲先生陳昻者福建莆田黄石街人也所居所至人<lb/>
皆不知何許人自隠於詩性命以之獨與馬公子用昭<lb/>
善先生詩所謂自天亡我友者即其人也莆田中倭城<lb/>
破領妻子奔豫章織草屨為日不給繼之以卜汎彭蠡<lb/>
<pb n="KR4i0063_WYG_007-44a"/>
憇匡廬山已入楚由江陵入蜀附僧舟傭爨以往至亦<lb/>
輒傭於僧遂徧歴三峽劍門之勝登峨嵋焉所傭僧輒<lb/>
死返自蜀寓江陵松滋公安巴陵諸處至金陵姚太守<lb/>
稍客之給居食久之姚太守亦死無所依賣卜秦淮或<lb/>
自牓片紙于扉為人傭作詩文巷中人有小小慶弔持<lb/>
百錢斗米與之隨所求以應無則又賣卜或雜以織屨<lb/>
而林古度與其兄楙者閩人寓居金陵一日過其門見<lb/>
所牓片紙于扉突入其室問知為莆田人頗述其平生<lb/>
<pb n="KR4i0063_WYG_007-44b"/>
一扉之内席牀缶竈敗紙退筆錯處其中檢其詩誦之<lb/>
是時古度雖年少頗曉其大意稱之毎稱其一首輒反<lb/>
面向壁流涕嗚咽至於失聲其後每過其門輒袖餅餌<lb/>
食之輒喜復出其詩泣如前居數年竟窮以死其子倉<lb/>
皇出覓棺衣舁之中野古度兄弟急走索其集無所得<lb/>
得手書五言今體一帙其自序畧云昻壯夫時尤嗜五<lb/>
言苐家貧無多古書得王右丞即誦讀右丞得杜工部<lb/>
即誦讀工部間取其所中規中矩者時或一周旋之又<lb/>
<pb n="KR4i0063_WYG_007-45a"/>
時或一折旋之含筆腐毫研精殫思今觀其五言律七<lb/>
百首則先生所學所得盡此數言矣其云末一巻為排<lb/>
律亦不存謝兆申云有集十六巻在江浦族人家論曰<lb/>
近有徐渭宋登春皆以窮而顯晦於詩然未有如昻之<lb/>
窮者也予嘗黙思公織屨賣卜傭爨傭書時胸中皆作<lb/>
何想其視世人紛紛藉藉過乎其前者眼中皆以為何<lb/>
物求其意象所在而不得吾友張慎言曰自今入市門<lb/>
見賣菜傭皆宜物色之恐有如白雲先生其人者甚矣<lb/>
<pb n="KR4i0063_WYG_007-45b"/>
有激乎其言之也<hi>静志居詩話</hi>
　　陳第<lb/>
陳第字季立連江人為學官弟子教授清漳生徒雲集<lb/>
俞都督大猷召致幕下教以古今兵法南北戰守方畧<lb/>
盡得其指要勸以武功自見曰子當為名將非一書生<lb/>
也為言於譚襄毅綸譚一見亦奇之曰俞戚之流亞也<lb/>
起家京營出守古北歴游擊將軍居薊鎮者十年薊鎮<lb/>
自隆慶初譚戚為督鎮修舉戎政邊塵不聳十有五年<lb/>
<pb n="KR4i0063_WYG_007-46a"/>
而季立為譚所知又與戚論兵抵掌相得慨然有長驅<lb/>
逺畧之志巳而俞死戚罷邊事隤廢督府私人行賈塞<lb/>
下侵冒互市金錢季立力持之督府恚將中以文法歎<lb/>
曰吾投筆從戎頭鬚盡白思傾洒一腔熱血為國家定<lb/>
封疆大計而今不可為矣吾仍為老書生耳遂拂袖歸<lb/>
里角巾蕭寺徧閱佛藏入羅浮游西樵弔宋故宫於崖<lb/>
山窮蒼梧桂林諸勝聞焦狀元弱侯老而好學裹糧來<lb/>
白門離經析疑扣擊累年弱侯嘆服以為弗如撰著甚<lb/>
<pb n="KR4i0063_WYG_007-46b"/>
富毛詩古音考其一也巳復遊嵩山而返久之乃卒季<lb/>
立不得繼俞戚之後登壇為名將卒為名儒以終其學<lb/>
通五經尤長於詩易論兵學論文章皆鑿鑿有根據萬<lb/>
厯辛亥年七十有一彚其四言五言古詩為一帙命曰<lb/>
寄心集感古之作其在萬厯中年儲危政黷之時乎昔<lb/>
人有言千載而下難以情測也<hi>静志居詩話</hi>
一齋投筆從軍受知於譚襄毅俞武襄戚武毅三公江<lb/>
陵既没論者謂武毅不宜於北徙之嶺南一齋作塞外<lb/>
<pb n="KR4i0063_WYG_007-47a"/>
燒荒行有云年年至後罷防賊出塞燒荒灤水北枯根<lb/>
朽草縱火焚來春突騎饑無食又云隆慶二載譚戚來<lb/>
文武調和費心力從前弊政頓掃除臺城兵器重修飭<lb/>
迄今一十五年間閭閻雞犬獲寧息譚今巳死戚復南<lb/>
邊境危疑慮叵測患難易共安樂難念之壯士摧顏色<lb/>
論者不引今昔觀紛紛搜摘臣滋惑又送戚都護絶句<lb/>
云轅門遺愛滿幽燕不見烽烟十六年誰把旌麾移嶺<lb/>
表黄童白叟哭天邊誦其詩扼腕於封疆之事深矣一<lb/>
<pb n="KR4i0063_WYG_007-47b"/>
齋儲書最富予嘗游閩臨發林秀才侗持其後人所輯<lb/>
世善堂書目求售燈下閱之見唐五代遺書琳瑯滿目<lb/>
如披靈威唐述之藏多平生所未見不覺狂喜秀才許<lb/>
至連江代購逾年得報書則巳散佚徒有惋惜而巳<hi>靜志</hi>
<hi>居詩話</hi>
季立繼戚俞之後為名將卒為名儒有寄心集行世咏<lb/>
懐云火用在得薪才用在識真隨宜作蟄躍龍徳乃全<lb/>
身<hi>徹賸八編</hi>
<pb n="KR4i0063_WYG_007-48a"/>
　　朱梧<lb/>
朱梧字子琴晉江人長文學好為詩自序其詩曰梧也<lb/>
少好詩既領薦三走南宫不售思脫去筆墨蹊徑就職<lb/>
為博士猖狂恣肆喜怒愉快一於是詩雖有瑕釁不屑<lb/>
彌縫稍遷楚令遽罹廢黜嗚呼梧之不達詩窮之矣雖<lb/>
然梧之不窮詩達之也梧見今人見棄於時則輒憤愠<lb/>
怨尤下者娛財作荒梧之廢也無饑寒俛仰之憂人事<lb/>
奔趨之擾謝絶過從杜門却掃毎遭時或林泉魚鳥之<lb/>
<pb n="KR4i0063_WYG_007-48b"/>
適田夫野父之儔出數言紀之長篇短章惟所欲為又<lb/>
性不喜俗人堆積蠧編於東軒北窓之下日與數千載<lb/>
間騷人文士為伍光景滿前應接不暇追念隸博士時<lb/>
好而不能専為造士司政教時専焉不能入今則専而<lb/>
且入死生不足奪況窮達乎梧所畏王遵巖氏見梧贈<lb/>
詩十篇復梧曰奧意險語殆搜神臟而破鬼膽何但仰<lb/>
參黄陳直將上闖韓孟眼中何意見此奇特嗚呼搜神<lb/>
破鬼未也奇特然哉遵巖於文章少許可彼其視一世<lb/>
<pb n="KR4i0063_WYG_007-49a"/>
能言之士直若瓦礫蛙蟬而許梧若此偽也非真也據<lb/>
以為信梧其顧長康哉然有觀梧出處憂樂之際者則<lb/>
詩果窮梧者耶果窮梧也寧詩窮梧毋梧窮詩<hi>閩書</hi>
　　陳鳴鶴<lb/>
黄讓者粵長樂儒生也嘉靖時父墓為山賊所發質其<lb/>
骨以責贖讓罄產贖而葬之乃募壯士百餘人從督府<lb/>
討賊二子啓愚啓魯死之讓出奇計斬賊首二百人降<lb/>
者一千七百有奇賊既滅推其功於諸校竟不受賞而<lb/>
<pb n="KR4i0063_WYG_007-49b"/>
去時閩陳奎以參政監軍知其事奎弟鳴鶴為作詩紀<lb/>
之云五湖東烟塵起蘆嘯一聲天欲圯七十九堡春草<lb/>
深流血轔淪成海水椎埋相遍富人墳白骨纍纍幾千<lb/>
里黄生本是縫掖儒投筆武噪張虬鬚盡將田宅結年<lb/>
少軍門借箸談隂符登峰履刃質賊壘雪恥豈顧千金<lb/>
軀二男戰死顆不蔽生也搴旗戰愈厲日落沙飛陣色<lb/>
昏鯨冦千羣一時殪幕府論功數未奇鵲印封侯非所<lb/>
計軍吏雖有言黄生保貞素怨毒既巳酬荷衣守墳墓<lb/>
<pb n="KR4i0063_WYG_007-50a"/>
定知貧賤樂富貴禍尤伏綠林奴輩利吾財先隴陳屍<lb/>
子遭戮君不見鴟夷革浮入吳江怨潮汐山田數畝屋<lb/>
數椽衡門終歳無塵跡黄生黄生真丈夫匣中長劍雙<lb/>
龍魄<hi>小草齋詩話</hi>
　　鄭堂<lb/>
閩鄭堂字汝昻者太守珞之子為諸生有詩文名而性<lb/>
滑稽自號雪樵山人郡守喪妻將斂而目不瞑堂自贊<lb/>
能祝之即髙吟曰夫人一貌玉無瑕四十年來髩未華<lb/>
<pb n="KR4i0063_WYG_007-50b"/>
何事臨終含淚眼恐教兒子著蘆花吟訖而瞑守厚禮<lb/>
之時正徳改元守一日於西湖游宴堂故衝其前導守<lb/>
怒之曰作一詩可釋汝命紙筆堂即書數苦字守大笑<lb/>
曰汝今始知苦乎堂即足成之曰苦苦苦苦苦苦天上<lb/>
皇晏駕未經年江山草朩皆垂淚太守西湖看畫船守<lb/>
亟遣之至今閩人言作戲謔詩者動曰鄭堂也<hi>閩小紀</hi>
三山鄭汝昻善詩且多滑稽貧甚一親知令廣東鄭寄<lb/>
之詩曰三尺兒童事未諳饑來强扯我襴衫老妻牽住<lb/>
<pb n="KR4i0063_WYG_007-51a"/>
輕輕語爹正修書去嶺南其人得詩一笑因厚贈之按<lb/>
青瑣集有張球獻吕許公一絶云近日厨中乏短供兒<lb/>
童啼哭飯籮空内人低語向兒道爺有新詩謁相公鄭<lb/>
之詩固有本矣<hi>閩小紀</hi>
三山士人鄭堂有逸才好譏謔有老人寫真乞題堂索<lb/>
飲題之曰精神炯炯老貌堂堂烏巾白髪龜鶴呈祥數<lb/>
年有讀之者曰此四語横讀則精老烏龜也老人毁之<lb/>
有隸卒乞門聨堂書其左曰英雄右曰豪傑其人大喜<lb/>
<pb n="KR4i0063_WYG_007-51b"/>
具饌飲乞足成之堂書之曰英雄手執苗竹片豪傑頭<lb/>
簪野雉毛其人悔恨後以詼謔黜儒為吏口占曰生員<lb/>
黜罷去充吏不怨他人只怨自絲縧員領都一般只是<lb/>
頭巾添兩翅聞者絶倒嘗為州長書門聨云架有春風<lb/>
筆門無暮夜金州長喜大加禮敬<hi>駒隂冗記</hi>
鄭堂能詩捷於占對武廟初荒遊無度人人有社稷之<lb/>
危閩僻於一隅鎮撫藩臬諸公日逐燕遊畧無介意時<lb/>
元夕大爇鼇山燈堂題一聨云鼇山北聳今宵樂聖駕<lb/>
<pb n="KR4i0063_WYG_007-52a"/>
南巡何日還諸當事因感思曰書生有國家之慮吾儕<lb/>
尚不省乎遂屏跡不出<hi>髙齋筆記</hi>
　　劉駟<lb/>
宗道講學逺師北溪其闢釋老甚嚴目佛為泥厮集中<lb/>
有同安嘆云噫嘻吁紫陽之化衰家家阿彌儒也墨衣<lb/>
墨也墨衣滿城遊遨誰我知不如歸也不如歸又游天<lb/>
蓋寺詩云若無僧寺塔直是一唐虞斯亦能言距楊墨<lb/>
者巳<hi>靜志居詩話</hi>
<pb n="KR4i0063_WYG_007-52b"/>
　　林萬潮<lb/>
林萬潮字養晦莆田人嘉靖戊戌進士司理寧波補贑<lb/>
州年三十八卒於官萬潮有奇思奏記臺使者手自削<lb/>
牘牘多古文詞其命椽作書通諸故人憑几口占各有<lb/>
意致故與唐公順之游而因得以交於羅文恭洪先其<lb/>
没也文恭為銘墓所著有贑州集七歳時作聞鼔詩誰<lb/>
擊堂前鼔如聞出地雷梅花猶未發全仗數聲催集中<lb/>
如半山斜日含青壑萬里晴空度白雲一帆淮浦晴雲<lb/>
<pb n="KR4i0063_WYG_007-53a"/>
細三月黄河春水多世人賞之<hi>閩書</hi>
　　黄天全<lb/>
黄天全字全之棄縫掖而從戚少保繼光汪司馬道昆<lb/>
游一意修古語司馬曰惟王者黄屋左纛玉食衮衣僣<lb/>
擬者為不臣端章甫路車鑾和此亦人臣盛節矣夫六<lb/>
經聖者事也沿屈左兩司馬而為騷賦史傳此亦吾人<lb/>
之端章甫鑾和也全之所為詩獨工五言古司馬序之<lb/>
曰燕也石巴也瑟牙也琴直以一音取重全之五言古<lb/>
<pb n="KR4i0063_WYG_007-53b"/>
詩一唱三嘆廣樂畢陳弗加此矣<hi>閩書</hi>
　　胡江<lb/>
夏桂洲白鷗園改賜陶真人閩人胡江題云相公御賜<lb/>
是何年又見真人築墓田行過鄰家乞新火竹籬茅舎<lb/>
只依然<hi>堅瓠集</hi>
　　田一儁<lb/>
田一儁無題詩兩朝勲業列旗常連正台階十五霜功<lb/>
格皇天誰可比只應前世有空桑為江陵奪情發也又<lb/>
<pb n="KR4i0063_WYG_007-54a"/>
春日偶感詩兩夜東風作意吹桃紅李白冠當時多情<lb/>
却恨春光少底事同林隔一枝似指張懋脩嗣脩兄弟<lb/>
若云曷少渠家一探花云爾情見乎詞<hi>國史唯疑</hi>
延平田一儁蓮花菴避暑人天獨步滌煩襟鐘磬偏能<lb/>
入客心石澗泉鳴晴亦雨松堂烟遶午常隂寒絃細向<lb/>
風前聴冷簟翻疑月下侵却恠當年飲河朔不來此地<lb/>
避招尋<hi>帝京景物畧</hi>
　　鄭鏜<lb/>
<pb n="KR4i0063_WYG_007-54b"/>
百舌鳥名閩鄭鏜題詩云生來學得百般聲長向枝頭<lb/>
弄五更只恐春隨流水去綠隂深處聴蟬鳴閩鄭鵬題<lb/>
云追逐黄鶯上苑遊穿花度栁亦風流於今巳是朱明<lb/>
景莫弄東風巧舌頭二詩必有所刺而作<hi>堅瓠集</hi>
陳圖南莫知所出有漁人舉網得物甚巨裹以紫衣如<lb/>
肉毬狀攜以還家溉釡爇薪將烹食之暨水初熱俄雷<lb/>
電繞室大震漁人惶駭取出擲地衣裂兒生乃從漁人<lb/>
姓陳名摶後藝祖召至闕問天下始終事摶對曰一汴<lb/>
<pb n="KR4i0063_WYG_007-55a"/>
二杭三閩四廣再問對曰非臣之所知也明鄭鏜題詩<lb/>
曰驢背無心大笑還壺中有藥臥空山三閩四廣英雄<lb/>
恨都付先生一夢間<hi>羣談採餘</hi>
　　王繼皋<lb/>
三伏日洗象錦衣衞官以旗鼓迎象出順承門浴響閘<lb/>
象次第入於河也則蒼山之頹也額耳昻囘鼻舒糾吸<lb/>
嘘出水面矯矯有蛟龍之勢象奴挽索據脊時時出没<lb/>
其髻觀者兩岸各萬衆面首如鱗次貝編焉然浴之不<lb/>
<pb n="KR4i0063_WYG_007-55b"/>
能須臾象奴輒調御令起云浴久則相雌雄相雌雄則<lb/>
狂福州王繼皋六月九日宣武門外看洗象詩十韻舞<lb/>
獸蒙恩澤炎蒸湯沐施金吾開衞仗玉殿輟朝儀旗鼓<lb/>
壕池漲喧闐男女窺沈浮山起伏嘘吸雨紛絲垂首欣<lb/>
先浴前蹤戀久嬉驚波魚杳杳逺影燕遲遲兩岸人如<lb/>
壁連鑣官共隨齒妨泥内石身避水中坻薄澣馴人意<lb/>
潛涵伏火時載歸毛骨悚跪上萬年巵<hi>帝京景物畧</hi>
　　詹仰庇<lb/>
<pb n="KR4i0063_WYG_007-56a"/>
清水巖有來憇亭宋嘉定中令趙彥侯鑿池引泉公暇<lb/>
則攜琴遊息於此明邑人詹仰庇詩面擁琪林翳耳喧<lb/>
玉髓鳴一時天幾色半榻鳥千聲<hi>閩書</hi>
　　謝祖<lb/>
謝祖字繩夫長樂之江田人名家子嗜酒落魄歳暮有<lb/>
所逋負縣令韓公紹繫之從獄中上詩二首韓大驚釋<lb/>
而禮焉詩曰陳情淚血叩蒼天事去人非四十年祖父<lb/>
乞骸沾帝祿兒孫落魄負官錢身長寄食丁猶斂田巳<lb/>
<pb n="KR4i0063_WYG_007-56b"/>
飛沙賦未蠲安得于公開活路此心一寸是龍泉又長<lb/>
夜漫漫夢不成譙樓禁鼓已三聲星河暗透西窓穴鈴<lb/>
柝寒生北斗城短褐不堪深淺雪單衾難度短長更何<lb/>
年早了公門賦一把鋤犁一巻經<hi>閩小紀</hi>
　　范鹿<lb/>
徐文長逸藁有詩云南海大夫歐泉州處士尤泥中雙<lb/>
綠髩詩伴兩蒼頭自注尤山人侍者范鹿能詩不減歐<lb/>
楨伯之僕惜其稿不得見也<hi>靜志居詩話</hi>
<pb n="KR4i0063_WYG_007-57a"/>
莆田尤宗謙有青衣范生能彈琴吹簫亦學為詩王弇<lb/>
州調之詩云瑶琴罷鼔紫蕭來手草新詩阿濫堆除却<lb/>
數行僮約外還應事事勝方回<hi>筆精</hi>
　　林鳯儀<lb/>
閩林九成先生名鳯儀舉孝亷作令歸落魄不羈詩興<lb/>
甚豪嘗浪游謁一故人故人曰知君能詩時聞彈棉花<lb/>
聲因指為題九成援筆立就云聲聲何處響丁東想在<lb/>
秦樓燕市中休問孤絃無古調輕彈白雪捲春風軟隨<lb/>
<pb n="KR4i0063_WYG_007-57b"/>
蜀錦宜宫製暗度金針趁夜工縱舊莫令抛擲易綈袍<lb/>
憐取故人窮令大喜因厚贈之<hi>小草齋詩話</hi>
九成復有寄臨安妓詩云曾上髙峰喚不聞尺書隨便<lb/>
寄慇懃夢從建水月中去袖自錢塘雪裡分金谷歌聲<lb/>
隨逝水石榴裙影逐行雲鶯花久負西湖約縮地功成<lb/>
再見君<hi>小草齋詩話</hi>
　　王世懋<lb/>
南山隈有霹靂巖宋元祐間白晝迅雷一聲劃開巖洞<lb/>
<pb n="KR4i0063_WYG_007-58a"/>
中有丹竈丹井其旁一石名烏鼻石明嘉靖中徐中行<lb/>
子與為汀守宗臣子相以臬帥行郡相與飲酒賦詩此<lb/>
中傳為佳蹟王世懋詩選地偏多物外情捫碑忽著故<lb/>
人名千秋霹靂開丹竈四面芙蓉出化城其二絳帳南<lb/>
過五百灘不煩絲竹有清歡金鼇對湧丹樓出石燕斜<lb/>
侵玉洞寒<hi>閩書</hi>
　　宗臣<lb/>
廣陵宗子相為閩督學歳餘卒於官僚屬生儒赴弔於<lb/>
<pb n="KR4i0063_WYG_007-58b"/>
靈几上得遺詩三首云四海相逢盡臥龍龍江夜夜採<lb/>
芙蓉我今先跨晴虹去遲爾崆峒第一峰又一謫人間<lb/>
四十年青山萬里隔蒼烟於今更返華陽洞千樹桃花<lb/>
待舉鞭又長嘯一聲歸去來玉龍髙駕綵雲迴獨留明<lb/>
月詩千首萬里寒光燭上臺<hi>閩小紀</hi>
　　林世璧<lb/>
嘉靖間閩龔大司成用卿招諸賓客及其壻林世璧同<lb/>
游鼓山風日恬朗分韻賦詩坐客皆逡巡遜讓林時巳<lb/>
<pb n="KR4i0063_WYG_007-59a"/>
醉奮筆題詩略不停思文藻横逸公及諸客讀之至眼<lb/>
中滄海小衣上白雲多之句擊節嘆曰吾不及也遂不<lb/>
復題林詩至今尚在壁間寺僧寳惜墨色如新最後徐<lb/>
孝亷惟和讀之有詩云閒尋老衲叩禪堂墨蹟淋漓滿<lb/>
上方一自題詩人去後白雲滄海兩茫茫蓋引林語也<lb/>
<hi>閩小紀</hi>
鼓山在福州城外饒有風景遊者必有詩予以不及游<lb/>
毎與土人道鼓山詩句相傳寺牆有林世璧題詩甚佳<lb/>
<pb n="KR4i0063_WYG_007-59b"/>
世璧本龔大司成女夫是日召宴賓客分韻題詩世璧<lb/>
詩先成衆遂閣筆今其長律多韻中猶有眼中滄海小<lb/>
衣上白雲多諸句膾炙人口其後徐舉人惟和讀之書<lb/>
其後曰閒尋老衲叩禪堂墨蹟淋漓滿上方一自題詩<lb/>
人去後白雲滄海兩茫茫白雲滄海正用世璧語也一<lb/>
客述其事一客笑曰題詩人固佳評詩者尤佳近有一<lb/>
仕宦客按部到此題七律曰烏喙銜鼓鎮山門又一曰<lb/>
我來皋比擁雙騶一輕薄少年續書曰烏喙<hi>音灰</hi>能鎮寺<lb/>
<pb n="KR4i0063_WYG_007-60a"/>
虎皮<hi>音被</hi>可持騶請毁三尋壁遮君半面羞大噱而罷<hi>西河</hi>
<hi>詩話</hi>
世傳林天瑞鼔山詩眼中滄海小衣上白雲多然亦尋<lb/>
常語耳故不及惟和松際窺人孤嶂月山中留客半床<lb/>
雲也天瑞詩尚有佳者如咏月云玉露清初墜天河迥<lb/>
欲流誰憐今夜月還似去年秋影逐寒雲起光緣暮杵<lb/>
留闗山千萬里偏照漢家樓秋宫詞云碧山涼月澹悠<lb/>
悠獨上髙樓望女牛昨夜西風何處起宫中無樹不知<lb/>
<pb n="KR4i0063_WYG_007-60b"/>
秋儼然青蓮少伯語也七言歌行如擣衣篇尤精謹有<lb/>
法度惜其游於酒人故不能篇篇盡美<hi>小草齋詩話</hi>
韓退之詩阿買不識字頗知書八分詩成使之寫亦足<lb/>
張吾軍或以阿買為韓擇朩非也擇朩與蔡有鄰顧文<lb/>
學皆善八分書受知於明皇並直供侍而擇朩師蔡邕<lb/>
法風流閒媚號伯喈中興明皇師之嘗書彩箋以賜張<lb/>
說今閩林世璧乃尚書林公廷㭿之孫以左書扇寄詩<lb/>
與予有曽無阿買書之句故疑而著之<hi>閩書</hi>
<pb n="KR4i0063_WYG_007-61a"/>
　　周如塤<lb/>
周所諧名如塤莆處士也足跡不出户庭苦吟弗輟未<lb/>
嘗妄與顯者遊里中鄉紳學士罕識其面故其為詩綽<lb/>
有林壑之致自作田家吟云不識市朝車馬喧殘簔弱<lb/>
笠老田園柴門去郭無多路野竹臨流自一村春雨桑<lb/>
麻終歳足清時雞犬數家存兒孫牧畜南山下為道須<lb/>
防猛虎繁可以見其逸韻矣他如風生極浦潮常白霜<lb/>
冷空林草變衰萬里寒山横積雪半汀衰草隠斜陽百<lb/>
<pb n="KR4i0063_WYG_007-61b"/>
花潭上漁竿在五栁門前鶴徑荒因嫌城市非吾土却<lb/>
傍漁家作比鄰牆壓花枝妨客過泥深苔徑喚人扶等<lb/>
句全無烟火食氣<hi>筆精</hi>
　　韓夢雲<lb/>
福清諸生韓夢雲嘉靖甲子過石湖山見遺骼掩之其<lb/>
夜夢一麗人自稱王秋英字澹容楚人也元至正間隨<lb/>
父之任遇冦石湖山投崖而死今感掩骼之恩願諧伉<lb/>
儷自是數日一至詩詞甚多明年寒食夢雲攜雞黍奠<lb/>
<pb n="KR4i0063_WYG_007-62a"/>
其墓秋英出見韓作瀟湘逢故人慢一闋云春光將暮<lb/>
見嫩栁拖烟嬌花帶霧頃刻間風雨把堂上深恩閨中<lb/>
遺事鑽火留餳都付却落花飛絮又何心挈榼提壺鬭<lb/>
草踏青盈路子規啼蝴蝶舞遍南北山頭紙灰綠醑奠<lb/>
一丘黄土嘆海角飄零湘隂凄楚無主泉扃也能得有<lb/>
情雞黍畫角聲吹落梅花又帶離愁歸去遂與夢雲同<lb/>
歸產一子萬厯癸巳年自言緣巳盡揮涕而别<hi>詞苑叢談</hi>
　　陳籥<lb/>
<pb n="KR4i0063_WYG_007-62b"/>
吾鄉嘉靖中有陳籥字徳音隠士也詩法唐人人無知<lb/>
者近其孫鴻出遺稿一帙佳句層出如山深僧餉早天<lb/>
逺鶴歸慵日影沈秋磬松聲響暮山歸心秋轉切逺夢<lb/>
老難成窓寒葉落後竹響雨來時久客依人懶虚名到<lb/>
老休行裝衝片雨歸夢落千山栖鴉驚夜火歸鴈過更<lb/>
樓殊有幽人之致<hi>筆精</hi>
　　薛欽<lb/>
薛欽字寅甫懐安人嘉靖甲午舉人太平儒學教諭有<lb/>
<pb n="KR4i0063_WYG_007-63a"/>
東山集薛君詩頗清越近於皆山樵者曹能始序徐惟<lb/>
和詩云閩自林膳部後百餘年而得鄭考功又數十年<lb/>
而得薛博士其推重若是<hi>靜志居詩話</hi>
　　江仲魚<lb/>
崇安江仲魚諸生也予從王粹夫識仲魚乙未予之武<lb/>
夷仲魚導予遊三十六峰仲魚雖經生有碩人之致武<lb/>
夷諸峰各置書帙筆硯隨意所適留連旬月衣道衣冠<lb/>
道冠又儼然羽流也仲魚善詩詩不作人間語嘗賦秋<lb/>
<pb n="KR4i0063_WYG_007-63b"/>
風懐友吟二十餘首皆道侣漁父樵夫與猿鶴而巳風<lb/>
塵之客不預焉如懐朱漁父云九溪深處似嚴灘渺渺<lb/>
風塵白眼看葉艇毎隨幽嶂出茅房孤掩落花殘芙蓉<lb/>
衣上雲千片楊栁磯頭月一竿釣罷瓦缾曽共醉滿身<lb/>
零露不知寒未幾仲魚逝矣年僅三十也毎過武夷不<lb/>
勝山陽之愴<hi>筆精</hi>
　　何其漁<lb/>
何樵仲名其漁邵之建寧人也為詩有苦思樵仲死予<lb/>
<pb n="KR4i0063_WYG_007-64a"/>
哭之詩偶檢其手稿絶句有泠然之韻梅口待渡云野<lb/>
曠微風起白蘋村居三里若比鄰江干風冷秋山暮立<lb/>
盡斜陽無渡人碧簫洞云長林籟靜自盤桓松露侵衣<lb/>
夜未殘三十六峰明月曉碧雲吹破洞簫寒山下買酒<lb/>
云隔浦漁家傍酒家漁罾掩映酒帘斜探囊恰好供歸<lb/>
興買得黄魚並杏花<hi>筆精</hi>
　　林春秀<lb/>
古田隠士林春秀字子實號雲波性嗜酒躭詩家貧不<lb/>
<pb n="KR4i0063_WYG_007-64b"/>
能取酒有友鄭鐸多良醖日往飲焉醉後則酒狂不可<lb/>
禁鄭度其量錫造一壺刻雲波二字至即盛酒飲之三<lb/>
十年如一日也林詩奇警不凡山居云但住溝西第五<lb/>
村香秔釀熟少開門家僮祇自為樵牧徑竹憑他長子<lb/>
孫雨過曉山泉噪澗花生春菜蝶穿園抱琴客到棠梨<lb/>
下夘酒猶醺藉栁根又云迴巷短垣緣枸杞古塘枯竹<lb/>
立鵁鶄壁間寫遍籬花影雲裡崩來水碓聲又云野老<lb/>
眼經門刻字漁郎親見水沈碑鄭歸泉下數年林亦髪<lb/>
<pb n="KR4i0063_WYG_007-65a"/>
種種矣毎讀其詩輒詫與人兩絶也<hi>筆精</hi>
　　黄鳯翔<lb/>
萬厯已丑冬至前二日余以叨貳春省將祇事郊壇齋<lb/>
宿署中是夜與僚長東阿于公富順李公擁榻𤣥談宵<lb/>
分乃罷既就枕四壁閴寥鼾睡甚適忽夢有遞刺者予<lb/>
誰何之則曰于尚書使者也開函睇視弗覩名姓刺中<lb/>
苐有二語云空山一淚憑誰寄萬古孤雲祇自愁讀竟<lb/>
遽覺心自駭愕通昔不寐晨起具述以告二公于公乃<lb/>
<pb n="KR4i0063_WYG_007-65b"/>
訝曰所謂于尚書者非眼中人耶予慚悚無以對少選<lb/>
浙江上奏椽來呈副封則巡撫中丞傅某所題疏也畧<lb/>
曰伏覩故少保兵部尚書臣于謙當睿皇北狩景帝嗣<lb/>
統之日内修政事盡瘁竭誠俾九鼎既危而獲安鑾輅<lb/>
既去而復返忠甚盛也遭萋斐之搆竟死非辜睿皇旋<lb/>
復悔之聖聖相承後先昭雪贈官賜諡建祠吳山恩華<lb/>
備矣惟時棅事者弗克將順徳意易名肅愍未愜衆心<lb/>
乞聖明裁改以彰顯勛慰幽魂于公覽疏顧謂予曰夢<lb/>
<pb n="KR4i0063_WYG_007-66a"/>
徵矣幽明感通一至是耶顧少保公獨見夢於公何也<lb/>
蓋予嘗陟吳山之陽謁少保祠為詩弔焉良謂有一面<lb/>
之識乎乃謂二公誦予詩有主聖臣忠語于公嘆曰公<lb/>
為少保公知已舊矣比疏下于公請改諡曰忠肅天子<lb/>
俞之於是輿論稱愜謂足妥少保公九京云<hi>異夢記</hi>
　　李贄<lb/>
袁小修嘗語予曰卓老多病寡慾妻莊夫人生一女莊<lb/>
殁後不復近女色其戒行老禪和不復是過也平生痛<lb/>
<pb n="KR4i0063_WYG_007-66b"/>
惡偽學毎入書院講堂峩冠大帶執經請問輒奮袖曰<lb/>
此時正不如攜歌姬舞女淺斟低唱諸生有挾妓女者<lb/>
見之或破顏微笑曰也强似與道學先生作伴於是麻<lb/>
黄之間登壇講學者銜恨次骨遂有宣淫敗俗之謗蟾<lb/>
蜍擲糞自其口出豈足以汚卓老哉予兄中郎以吳令<lb/>
謝病歸再起儀部卓老以為理不當復出為詩曰王符<lb/>
巳著潛夫論為問中郎到也無巳而中郎將抵國門乃<lb/>
改前句曰黄金臺上思千里為報中郎速戒途其於進<lb/>
<pb n="KR4i0063_WYG_007-67a"/>
退出處介介如此人知卓老為栁下之不恭不知其為伯<lb/>
夷之隘也卓老風骨稜稜中燠外冷參求理乗剔膚見<lb/>
骨迥絶理路出語皆刀劍上事獅子送乳香象絶流直<lb/>
可與紫柏老人相上下遺山中州集有異人之目吾以<lb/>
為卓老可以當之錄其詩附於髙僧之後傳燈所載旁<lb/>
出法嗣卓老或其儔歟<hi>閩書</hi>
温陵李贄贈利西秦詩逍遥下北溟迤邐向南征刹刹<lb/>
標名姓山山記水程回頭十萬里舉目九重城觀國之<lb/>
<pb n="KR4i0063_WYG_007-67b"/>
光未中天日正明<hi>帝京景物畧</hi>
世稱海門先生都不曽聆其作義今日始讀其所為挽<lb/>
李秃翁詩知真正學道人持論極平眼界極寛憐才極<lb/>
切其詩曰半成伶俐半糊塗惑亂乾坤膽氣麤惹得世<lb/>
人爭欲殺眉毛狼籍在囹圄又曰天下聞名李卓吾死<lb/>
餘白骨暴皇都行人莫向街頭認面目由來此老無有<lb/>
一字破綻否有一字不墮淚否<hi>梅花草堂集</hi>
　　葉向髙<lb/>
<pb n="KR4i0063_WYG_007-68a"/>
東林諸子奉福清為倫魁沙汰江河和調水火海内服<lb/>
其公忠歸田之日蘊藉風流銜左相之窪尊賭東山之<lb/>
棋墅詩品在山林臺閣之間諸體皆具<hi>静志居詩話</hi>
天主堂在宣武門内東城隅大西洋奉耶蘇教者利瑪竇自<lb/>
歐羅巴國航海九萬里入中國神宗命給廪賜第此邸福清葉<lb/>
向髙贈西國諸子詩天地信無垠小智安足擬爰有西方人來<lb/>
自八萬里言慕中華風深契吾儒理著書多格言結交皆賢<lb/>
士俶詭良不矜熈攘乃所鄙聖化被九埏殊方表同軌拘儒<lb/>
<pb n="KR4i0063_WYG_007-68b"/>
徒管窺達觀自一視我亦與之游泠然得深㫖<hi>帝京景物畧</hi>
定陵塟神宗範天合道哲肅敦簡光文章武安仁止孝<lb/>
顯皇帝葉向高謁陵詩康衢何處不歌謡五十年來荷<lb/>
帝堯泰運正當熙洽㑹乾綱獨攬聖明朝風傳天語來<lb/>
三殿日麗宸章下九霄漫説深宫娛晩歲憂勤睿慮幾<lb/>
曽消一望陵京氣鬱蔥蕭蕭松栢起悲風長留日月光<lb/>
元壤更借烟雲䕶寢宫彷彿翠華馳道裏凄凉清蹕夢<lb/>
魂中傷心最是攀髯日猶有微臣抱帝弓<hi>日下舊聞</hi>
<pb n="KR4i0063_WYG_007-69a"/>
　　鄧原岳<lb/>
吾郡在國初林子羽王孟敭軰以詩名號稱十才子翩<lb/>
翩然有大雅之音矣其後則有鄭吏部少谷自吏部殁<lb/>
而稱詩者遂少年來才士蔚起復修明其業而觀察翠<lb/>
屏鄧公之于喁鼓舞于其間雅道大振海内之求詞人於三山<lb/>
幾若縣圃之玉鄧林之材乃公尤其連城合抱者也<hi>蒼霞草</hi>
錢王祠在湧金門外進石坊折而為橋又石坊為門有<lb/>
東坡書表忠觀石刻碑亭正宇奉五王像有新建伯王<lb/>
<pb n="KR4i0063_WYG_007-69b"/>
守仁順天者存扁鄧原岳詩一畝芳祠即故邱錢王香<lb/>
火此重留水犀獨擁三千卒裘馬横行十四州畫棟秋風棲鳥雀<lb/>
青巒夜雨泣松楸英魂不散封疆異山下寒泉空自流<hi>西湖志</hi>
鼓山半巖茶色香風味當為閩中第一不讓虎邱龍井<lb/>
也雨前者每兩僅十錢其價亷甚鄧原岳詩云雨後新<lb/>
茶及早收山泉石鼎試磁甌誰知屴崱峯頭産勝却天<lb/>
池與虎邱一云國朝每歲進貢至楊文敏當國始奏罷<lb/>
之然近來官取其擾甚於進貢矣<hi>小草齋詩話</hi>
<pb n="KR4i0063_WYG_007-70a"/>
　　林堯俞<lb/>
滿井徑五尺餘清泉突出冬夏不竭好事者鑿石欄以<lb/>
束之水常浮起散漫四溢井旁蒼藤豐草掩映小亭都<lb/>
人詫為竒勝莆田林堯俞詩寒泉凝碧甃一酌冷人心<lb/>
素綆無妨短銀牀半欲沉畦渟魚藻入林影鳥巢深偶<lb/>
值池邊叟悠然似漢隂<hi>日下舊聞</hi>
亡友蒲田林嘉璣字衡者述其從祖文簡公善書法魏<lb/>
忠賢敦請不與忠賢矯詔命公題扁公大書畏天命三<lb/>
<pb n="KR4i0063_WYG_007-70b"/>
字題曰禮部尚書某奉㫖書時忠賢出餅㗖公云出手<lb/>
製公以南人不慣食麫辭忠賢方銜之公遽請歸里陛見德陵<lb/>
謂曰長尚書乃欲歸耶賜之蟒玉以公儀表頎而長也林子<lb/>
又言公五言律原出右丞誦谿堂集信衡者不我廷也<hi>静志居詩話</hi>
　　何喬逺<lb/>
閩中多鳳尾蕉相傳樹之亭中可避火災蕉性宜鐵種者每埋<lb/>
鐵其下何鏡山前軰詩云欲比麒麟能食鐵真同鳳凰不羣雞<lb/>
公自注蕉影照日其中梗虚空若無梗然亦竒聞也<hi>閩小紀</hi>
<pb n="KR4i0063_WYG_007-71a"/>
蕃薯萬厯中閩人得之外國瘠土砂礫之地皆可以種用<lb/>
以支歲有益貧下予嘗作蕃薯頌可以知其概也既又為<lb/>
之歌曰令珠而如沙人以之彈鵲令金而如泥人以之塗雘<lb/>
令朱薯而如玉山之禾瑶池之桃人以之為不死之大藥雖<lb/>
不死藥不足佐五穀吾亦不忍其禾玉山桃瑶池獨從<lb/>
羽人於丹邱坐視下界之人瘁饑啾啾而不得一嚼<hi>閩書</hi>
　　蔡復一<lb/>
同安蔡復一閏六月望立秋集張園玩月時積雨新霽<lb/>
<pb n="KR4i0063_WYG_007-71b"/>
素練隨風展鮫珠片片虛金精秋欲盛水氣雨之餘照<lb/>
葉全窺鳥翻波半起魚荷香風斷續杯影亦蕭疎積雨<lb/>
夕光暗月隨行阻修九分猶是夏一滿始登秋全領素<lb/>
娥笑新從白帝游徘徊今夜永渺渺獨予愁<hi>帝京景物景</hi>
　　林章<lb/>
曹能始云初文才士不欲以庸孝亷是處好為人排難<lb/>
解紛乃以無心獲罪謝司冦出之縲絏之中適遼海有<lb/>
警累上書進竒策願身列戎行鍊甲兵備緩急為嫉者<lb/>
<pb n="KR4i0063_WYG_007-72a"/>
所繩觸憲而死詩如客情似春草無處不堪生無家逢<lb/>
寺好多病見僧親曉烟常帶雨夜月忽啼禽千山風雨<lb/>
裏一任子規啼皆絶酸楚<hi>明詩綜</hi>
福唐林春元七歳能詩師召試之適有牧羊者指為題<lb/>
即應聲曰三百羣中步獨先有時髙呌白雲天曽從北<lb/>
海風霜裏伴過蘇卿十九年又試以對曰風翻白浪舟<lb/>
難進即答曰雪擁藍闗馬不前後舉於鄉更名章字初<lb/>
文有集行世<hi>小草齋詩話</hi>
<pb n="KR4i0063_WYG_007-72b"/>
林初文嘗在揚子江中青山口覆舟坐皮箱上見有持<lb/>
紅燈二從前過隨朩商救之又嘗夢人贈之以扇上題<lb/>
茂陵風雨四字自以為不佳後以上書得禍作蛾眉篇<lb/>
因有茂陵風雨千秋夢揚子波濤一夜悲之句<hi>閩小紀</hi>
閩林初文孝亷古度之父也嘗有送人詩云不趂東風<lb/>
不待潮渡江十里九停橈不知今夜秦淮水送到揚州<lb/>
第幾橋以示梅禹金禹金激賞之宣城有老儒丘華林<lb/>
嘗以詩質禹金但為分句讀而巳見之大恚曰林詩二<lb/>
<pb n="KR4i0063_WYG_007-73a"/>
十八字正得二十八圏吾詩字數不啻倍之乃不得一<lb/>
圏耶聞者笑之<hi>漁洋詩話</hi>
林春元才士也桀驁不羈常作蛾眉篇自述其意凡數<lb/>
千言又有渡江詞云不趂東風不待潮渡江十里九停<lb/>
橈不知今夜秦淮水送到揚州第幾橋别妓詩云畫槳<lb/>
夷猶錦纜迴美人東上鳯凰臺朝朝梳洗臨秋水一路<lb/>
芙蓉不敢開春日詩云春城栁色入東華莫惜驊騮過<lb/>
酒家記得去年江上别風吹二十四橋花才情楚楚信<lb/>
<pb n="KR4i0063_WYG_007-73b"/>
自可人子古度亦能詩<hi>小草齋詩話</hi>
　　陳勲<lb/>
陳勲字元凱閩縣人魁庚子辛丑鄉㑹榜歴文學博士<lb/>
户部郎謝病歸終日扃戸却掃嘗一至烏石山聞客聲<lb/>
即走談佳山水心輒動畏客輒不往其友董見龍嘲曰<lb/>
世皆如子直須以環堵為天地即日月山川皆為空設<lb/>
矣大笑不為意指庭間花石瓦水盆曰此非吾之五嶽<lb/>
江湖耶其意趣如此多材善畫妙有詞翰雖不出户庭<lb/>
<pb n="KR4i0063_WYG_007-74a"/>
日搰搰筆硯間有以自遣其拈筆造次必擇言不為近<lb/>
語詩入唐人室字與畫皆精妙人寳貴之見龍評曰讀<lb/>
其所作如入清溪棹曉月兩山倒影蕩漾于舲楫之下<lb/>
而空明激射如近如逺其清言瑩骨雅步繩趨不失尺<lb/>
寸斟酌於古今之間動中倫慮亦似其為人又曰元凱<lb/>
盛年獨居似王右丞終年焚香默坐寄懐清逺似韋蘇<lb/>
州然右丞有輞川差足樂元凱貧無一林亭可適卒而<lb/>
後有紹興之命視之蘇州猶為不遭然其出處語默蕭<lb/>
<pb n="KR4i0063_WYG_007-74b"/>
然韻致則二子莫之先也<hi>湧幢小品</hi>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻七<lb/>
</p>
<p>
</p>
  </div>
</body>
</text>
</TEI>
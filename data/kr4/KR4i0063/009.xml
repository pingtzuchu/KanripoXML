<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻九</head> <lb/>
    <p>
<pb n="KR4i0063_WYG_009-1a"/>
欽定四庫全書<lb/>
　全閩詩話巻九<lb/>
　　　　　　　　　　兗州府知府鄭方坤撰<lb/>
　國朝<lb/>
　　周亮工<lb/>
閩將樂歸化人以三月為小清明八月為大清明展墓<lb/>
者或小廢無敢大廢者子庚寅仲秋過其地火焰山下<lb/>
壤皆正赤紙錢遍野如雪如霞作大清明曲孤墳亦識<lb/>
<pb n="KR4i0063_WYG_009-1b"/>
歳時更短竹齊挑八月籯赤壤青松雪色紙鏞州獨作<lb/>
大清明銀瓶山下展新塋蠻榼紛將橡栗盛敢向春風<lb/>
偏認小長眠人亦畏秋聲骷髏欲共鐵犁爭閱盡春秋<lb/>
鬼不盲莫嘆雲仍渾忘却舊墳强半小清明<hi>閩小紀</hi>
志稱天下有十大名山建寧府漁梁山其一也然四方<lb/>
人與建寧人但稱武夷即取道其間者亦但稱霞嶺俱<lb/>
不及漁梁余霞嶺詩有漁梁北接大竿長之句閩人異<lb/>
之蓋未之考也閩之以漁梁入詩者自予始<hi>因樹屋書影</hi>
<pb n="KR4i0063_WYG_009-2a"/>
閩諸灘惟汀之清流九龍灘最號奇險予嘗過之作口<lb/>
號云渴龍無數截中流一葉斜從石隙浮解纜戒人咸<lb/>
莫語齊編竹著裹船頭雪花翻滚浪聲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>十八灘前九<lb/>
曲龍估客到來齊減載逆風駕起護波篷刑牲載酒拜<lb/>
龍頭安濟祠中筶亂求費盡土梢無限力過龍便自賣<lb/>
清流都將絆索換新㯶曲曲防他八面風却笑長年堅<lb/>
似鐵甘心膜拜土梢公<hi>閩小紀</hi>
朱竹初但求之楮穎間頃過劍津西山數頃琅玕丹如<lb/>
<pb n="KR4i0063_WYG_009-2b"/>
火齊乃知此君亦戲著緋為賦二詩云髙情直與晚楓<lb/>
鄰傞舞安知醉有辰舊族傳為絳縣老孫枝近作赤城<lb/>
人瀟湘淚盡終餘血淇澳花繁不是春曽在龍門柯畔<lb/>
立支離更見爨中身亂擗桃花映客酡斜批鶴頂間青<lb/>
蘿翻新競比紅兒曲截笛留吹赤帝歌酒醖宜城光未<lb/>
定冠裁薛縣色全訛遥看巖下斕斒處或是秋聲桕葉<lb/>
多<hi>閩小紀</hi>
　　崔嵸<lb/>
<pb n="KR4i0063_WYG_009-3a"/>
崔嵸字殿生閩縣人十三能詩自號西竺村童卒業陳<lb/>
徵君仲醇從父徵仲宦游吾杭刋有耕秋詩一巻古詩<lb/>
摹形長吉文深義淺近體尤纖微癄瘁有輿雨一絶云<lb/>
葉香亂打冷霏霏輿夢尋秋鴈影稀烟雨滿溪行不了<lb/>
渡頭扶傘一僧歸又舟行云春到江聲掃碧天漁船不<lb/>
繫入孤烟開窓依舊山無雪水鴨呼寒宿栁邊殊有畫<lb/>
理寒食五言云晨鐘全瘖雨春巒半養烟乃為漸近自<lb/>
然<hi>榕隂詩話</hi>
<pb n="KR4i0063_WYG_009-3b"/>
　　何其偉<lb/>
何其偉字梧子號鼎石山人著濤國别集同年陳元登<lb/>
龍淮為敘有七絶云黄文森内人吳氏死烈亂中予妻<lb/>
為存其鏡貽詩一首歸之云尚有菱花不減輝新粧幾<lb/>
度拭羅衣雖然無復嫦娥影不似他家破月歸其偉又<lb/>
著春秋胡諍<hi>榕隂詩話</hi>
　　黎士𢎞<lb/>
黎士𢎞字媿曾長汀人負岸異姿自為孤童即能讀等<lb/>
<pb n="KR4i0063_WYG_009-4a"/>
身書嗜聲詩又不好繁艷諧俗語少遊寧化李元仲之<lb/>
門稱入室弟子應試三山見曽弗人作蘭與蘭語詩為<lb/>
贄弗人大擊節且語人曰黎生漢魏之苗裔也時新建<lb/>
徐世溥有文名與梅村司業書謂今海内人士惟長汀<lb/>
黎媿曾及漢陽李文孫兩人已耳而周櫟園方伯謂黎<lb/>
自可單行若比並漢陽恐疑噲伍其為名公大人所傾<lb/>
倒若此順治甲午捷京闈屢試禮部不第需次授廣信<lb/>
司理旋以裁缺補永新令舉能其職歴官至甘山道移<lb/>
<pb n="KR4i0063_WYG_009-4b"/>
節寧夏適邊將倡亂河西一帶無固壘人心風鶴訛言<lb/>
日數起顧獨以鎮靜處之督餉籌邊治軍書毎至達旦<lb/>
八年塞上勞苦功髙迨干羽舞階膚功克奏諸公多以<lb/>
節鉞相推而屢疏陳情卒遂初服以去一畝之宮彈琴<lb/>
賦詩蕭然有以自樂幾忘當日之赤羽白旗而以身為<lb/>
長城之寄也者昔臧文仲有言賢者急病而讓夷若此<lb/>
者可不謂加於人一等歟著作甚富選家謂其古文清<lb/>
新俊逸未嘗步武前人而動與古㑹詩格隨年而變大<lb/>
<pb n="KR4i0063_WYG_009-5a"/>
抵刋落陳言清真樸老與周櫟園汪舟次諸公後先競<lb/>
爽異於以鞶悅為工者寅湖青草之奇靈洞翠華之秀<lb/>
吾於託素一集蓋悠然而觀其深矣<hi>本朝詩鈔小傳</hi>
黎士𢎞字媿曾長汀人少時賦蘭與蘭語詩投曾弗人<lb/>
弗人曰黎生漢魏之苗裔也著有託素齋集周櫟園為<lb/>
之序推崇甚至櫟園有閩茶曲媿曾作閩酒曲以配之<lb/>
云板橋官栁拂波流也勾春朝半月遊數盡紅衫分隊<lb/>
隊齎錢齊上謝公樓<hi>唐張九齡詩謝公樓上好醇酒五百青蚨買一斗今樓在城南為士</hi>
<pb n="KR4i0063_WYG_009-5b"/>
<hi>女觀臨之所</hi>長槍江米接隣香冬至先教辦壓房燈子才光<lb/>
新月好傳箋珍重喚人嘗<hi>汀俗於冬至日戸皆造酒而鄉中有壓房一種尤為珍重</hi>
<hi>藏之經時待嘉賓而後發也</hi>社前宿雨暗荆門接手東隣隔短垣直<lb/>
待韓婆風力軟一巵陽鳥各寒温<hi>長汀呼冷風為韓婆風鄉人鬻炭者戸祀</hi>
<hi>韓婆葢誤以寒為韓也值歳暖則倒置韓婆水中謂能變寒風使其炭速售陽鳥酒名釀之隔歳至陽鳥啼時</hi>
<hi>始飲者</hi>新泉短水拍香浮十斛梨香載扁舟獨讓吳兒専<lb/>
價值編蒲泥印冒蘇州<hi>上杭酒之佳者曰短水猶縮水也載貨郡中冒名三白然香氣</hi>
<hi>甘冽竟能亂真矣</hi>閒分飲部酒如潮三合東坡滿一蕉讓却登<lb/>
<pb n="KR4i0063_WYG_009-6a"/>
壇銀海子久安中戸注風消<hi>汀人以薄酒為見風消</hi>曽酌當壚細<lb/>
埔中髙帘短栁逆糟風近無人乞雙頭賣幾戸朱牌掛<lb/>
半紅<hi>上酒為雙頭其次者名半紅延邵汀三郡皆同稱</hi>誰為狡獪試丹砂却令<lb/>
紅娘字酒家怪得女郎新解事隨心亂揷兩三花<hi>釀家毎當</hi>
<hi>酒熟時其色變如丹砂俗稱紅娘過缸酒謂有神仙到門則然家以為吉祥之兆競揷花賞之榕隂詩話</hi>
茶山傳為陸鴻漸舊居陸好茶故名茶山山側有泉因<lb/>
遂目為第四泉是未嘗攷張又新煎茶記也然山因陸<lb/>
固足傳泉性甘冽又自足傳正不當以次第為髙下耳<lb/>
<pb n="KR4i0063_WYG_009-6b"/>
秋深無事與同官䇿騎相過謀搆數椽存其遺跡學佛<lb/>
人徳如慨然任之予為額其楣曰獨清書一聨於柱千<lb/>
年舊姓存前哲一掬寒泉付老僧意殊適也<hi>託素齋文鈔</hi>
水仙汀地不產一二賈客自贑地攜至汀人不識多以<lb/>
青蒜目之憶予初至張掖見民間歳首家各刳蘿菔空<lb/>
中以代盆盎一一青葱可愛私念邊西苦寒之地猶見<lb/>
水仙繁盛乃爾及就問乃蒜也里人固指水仙為蒜而<lb/>
余又誤以蒜為水仙俱可為他日笑柄當嚴冬凄𦂳百<lb/>
<pb n="KR4i0063_WYG_009-7a"/>
卉俱腓獨水仙一種標新領異結根水石之間離塵絶<lb/>
俗真不愧命名之義矣予向有句云士女行春多結伴<lb/>
仙人浪跡總浮家似上語長於下語在有意無意間而<lb/>
座客各以下語為勝要從比擬形似間論耳<hi>託素齋文鈔</hi>
道士吳嵩隠自負相人之術偶見之於鄢在公太守座<lb/>
上論予骨法合應得仙即尚爾游戲人間亦當得一百<lb/>
二十二歳予為撫掌大笑故壽太守公長歌有曰山隂<lb/>
道士跡太奇許我年歳過期頥倘果一百更二十我時<lb/>
<pb n="KR4i0063_WYG_009-7b"/>
爛醉公扶攜曽記五代間王相國溥父祚為周觀察使<lb/>
富貴極所不知者壽一術者窺其隠為之執䇿布算曰<lb/>
怪哉公乃壽至一百四十歳惟一百二十歳上春夏間<lb/>
星辰參錯畧防微恙餘皆坦途也祚顰蹙見顏色顧令<lb/>
子弟筆記之曰某月日萬勿令我噉生冷物事人生妄<lb/>
念癡腸真有如是者時幼子稚孫在側手撫而笑語之<lb/>
曰爾曹慎毋忘乃翁一百二十二歳時也近暑甚於屋<lb/>
東廂改闢窓戸以納涼氣適道士來顧既退因揀佳紙<lb/>
<pb n="KR4i0063_WYG_009-8a"/>
序次其語聊一書之粘壁<hi>託素齋文鈔</hi>
　　林古度<lb/>
林茂之詩客來自何處為言南山頭昨夜片時雨新添<lb/>
春澗流入白門云白門迢逓夕陽間千里閩天一日還<lb/>
依舊客情無别事逢人都問武夷山芳草云春風吹百<lb/>
卉草色遍相侵到處没馬足有時驚客心逺連空漢上<lb/>
寒漾碧波潯獨有明妃塚青青恨至今又孔雀菴云依<lb/>
然一茅宇宛在千竹林秦淮新漲云春雪消谿岸江潮<lb/>
<pb n="KR4i0063_WYG_009-8b"/>
上水門雪夜簡胡彭舉云今歳山城雪偏於昨夜深同<lb/>
為閉戸客故自絶相尋同喻宣仲鷲峰寺聴秋鶯云物<lb/>
候遷移愴客魂啼鶯何意戀山邨不因落葉林間滿猶<lb/>
道啼春在寺門潯陽别曹汝載云扁舟客思共閒餘分<lb/>
手那堪即到初明月中秋九江水愁人無暇作鄉書又<lb/>
雲樹見楚色詩篇聞越吟黄鳥暫啼去清風時下來右<lb/>
皆與曹能始吳非熊唱和時作刻意六朝未染楚派者<lb/>
也<hi>漁洋詩話</hi>
<pb n="KR4i0063_WYG_009-9a"/>
戊申九月十六日偶過陳翰林子端所出手鈔白雲先<lb/>
生陳昻五言律二巻讀之因憶辛丑壬寅間予在江南<lb/>
嘗與林茂之先生遊為言白雲出處甚奇時林方攜其<lb/>
萬厯甲辰以後六十年所作屬予論定予謂先生昔能<lb/>
傳一陳白雲吾獨不能傳先生乎因為披揀得百五六<lb/>
十首皆清新婉縟有六朝初唐之風施愚山過廣陵讀<lb/>
之驚曰世幾不知此老少年面目矣子真茂之知巳也<lb/>
乙已予見之金陵時兩目巳失明垂涕而别亡何遂卒<lb/>
<pb n="KR4i0063_WYG_009-9b"/>
今日讀陳詩及鍾退谷敘茂翁識陳始末感慨書之<hi>池北</hi>
<hi>偶談</hi>
詩人袁孟逸死無子夫婦寄棺於法水寺之旁上雨旁<lb/>
風暴露者十年林若撫草疏告哀莫有應者閩人林古<lb/>
度寓法水寺弔而悲之取一摺扇畫兩棺貯敗室中極<lb/>
荒涼慘淡之狀而題詩其上曰兩柩荒荒牆翣存雨淋<lb/>
日炙旁頽垣君平善卜自不料伯道無兒誰與言倘仗<lb/>
詩篇埋白骨猶憑風雨閱黄昏何時墓上真行殯千古<lb/>
<pb n="KR4i0063_WYG_009-10a"/>
山松共姓袁以扇授僧牧菴俾為募葬新安程月樵見<lb/>
而慨然出錢以庀窀穸乃得葬於袁氏祖山而古度題<lb/>
其碣<hi>梅村集</hi>
林翁茂之居金陵年八十餘貧甚冬夜眠敗絮中其詩<lb/>
有恰如孤鶴入蘆花之句方爾止寄翁詩云積雪初晴<lb/>
鳥晒毛閒攜幼女出林皋家人莫怪兒衣薄八十五翁<lb/>
猶緼袍及卒周櫟園侍郎葬之鍾山<hi>池北偶談</hi>
林茂之夏無蚊幬愚山少參自湖西製紵帳貽之恐其<lb/>
<pb n="KR4i0063_WYG_009-10b"/>
貧不能守屬予與仲調阮懐題詩其上俾無售者詩曰<lb/>
隆萬詩人林茂之江闗垂老益支離從今睡穏蘆花被<lb/>
孤鶴寧教白鳥欺茂之被裂夜寒曽有孤鶴入蘆花之<lb/>
句故云<hi>梅耦長集</hi>
林茂之窮老金陵冬夜詩云老來貧困實堪嗟寒氣偏<lb/>
歸我一家無被夜眠牽破絮渾如孤鶴入蘆花夏又無<lb/>
帷帳或遺之則舉以易米予謂暑無㡡病於寒無氊君<lb/>
能守之當為作計處士笑曰願守之以虎客皆絶倒予<lb/>
<pb n="KR4i0063_WYG_009-11a"/>
在豫章為寄紵帳書絶句其上屬同志者各題一幅不<lb/>
問知為林先生物即謂之墨守可也詩曰北窓髙臥豈<lb/>
知貧料理偏愁白髪人紵帳親題林處士草堂長伴百<lb/>
年身<hi>愚山全集</hi>
　　余懐<lb/>
余澹心莆田人居建康嘗賦金陵懐古詩不減劉賓客<lb/>
謝公墩云髙臥東山四十年一堂絲竹敗苻堅至今墩<lb/>
下瀟瀟雨猶唱當時奈何許孫楚酒樓云江南城西酒<lb/>
<pb n="KR4i0063_WYG_009-11b"/>
樓紅無數楊栁迎春風孫楚去後李白醉千年不見紫<lb/>
髯公雨花臺云雨花臺上草青青落日猶銜朩末亭一<lb/>
綫長江三里寺千年鶴唳九秋螢勞勞亭云蔓草離離<lb/>
朝送客驪駒愁唱新亭陌夜深苦竹啼鷓鴣空床獨宿<lb/>
頭皆白順治辛丑屬嚴子餐寄予廣陵予答詩云千載<lb/>
秦淮水東流繞舊京江南戎馬後愁絶庾蘭成鍾阜蔣<lb/>
侯祠青谿江令宅傳得石城詩腸㫁蕪城客<hi>漁洋詩話</hi>
李香身軀短小膚理玉色慧俊婉轉調笑無雙人名之<lb/>
<pb n="KR4i0063_WYG_009-12a"/>
為香扇墜予有詩贈之曰生小傾城是李香懐中婀娜<lb/>
袖中藏何緣十二巫峰女夢裡偏來見楚王武塘魏子<lb/>
中為書於粉壁貴陽楊龍友寫崇蘭詭石於左偏時人<lb/>
稱為三絶由是香之名盛於南曲四方才士爭一識面<lb/>
以為榮<hi>板橋雜記</hi>
尹春字子春姿態不甚麗而舉止風韵綽似大家性格<lb/>
温和談詞爽雅無抹脂障袖習氣専工戲劇排塲兼擅<lb/>
生旦予遇之遲暮之年延之至家演荆釵記扮王十朋<lb/>
<pb n="KR4i0063_WYG_009-12b"/>
至見娘祭江二齣悲壯淋漓聲淚俱迸一座盡傾老梨<lb/>
園自嘆弗及余曰此許和子永新歌也誰為韋青將軍<lb/>
者乎因贈之以詩曰紅紅記曲采春歌我亦聞歌喚奈<lb/>
何誰唱江南㫁腸句青衫白髪影婆娑春亦得詩而泣<lb/>
後不知其所終<hi>板橋雜記</hi>
青箱雜記云王安國詩好用酒樓常問子詩有幾酒樓<lb/>
余因憶甲子奉命往祭南海大雪渡潯陽江後二十二<lb/>
年作詩贈鄆城人樊裬云苦竹黄蘆滿目愁嘈嘈切切<lb/>
<pb n="KR4i0063_WYG_009-13a"/>
似江州茫茫九派多風雪憶泊潯陽舊酒樓不知安國<lb/>
見之以為何如也又陳倉有古賣酒樓東坡嘗賦詩予<lb/>
丙子再以祭告入蜀過之題一絶句云昨向宜春下苑<lb/>
遊曲江烟草似悲秋珠簾甲觀俱黄土何必陳倉賣酒<lb/>
樓故友余澹心詠孫楚酒樓云江南城西酒樓紅無數<lb/>
楊栁迎春風孫楚去後李白醉千年不見紫髯公予選<lb/>
入感舊集此亦二酒樓也<hi>分甘餘話</hi>
十七八女郎歌楊栁岸曉風殘月若在曲中則處處有<lb/>
<pb n="KR4i0063_WYG_009-13b"/>
之時時有之予作憶江南詞云江南好景本無多只在<lb/>
曉風殘月下思之祗益傷神見之不堪囘首矣<hi>板橋雜記</hi>
明日有人招弟肩輿三十里往看栁鋪灣梅花因思老<lb/>
愛青春貧愛酒尋花只當作生涯父執余澹心佳句今<lb/>
人能到乎弟眼白今人詩非過也兄自不覺耳不宣<hi>潛邱</hi>
<hi>劄記</hi>
西堂輓余曼翁絶句云生逢鼎革覩流離扺掌常談南<lb/>
渡時贏得人呼魚肚白夜臺同看黨人碑曼翁與杜于<lb/>
<pb n="KR4i0063_WYG_009-14a"/>
皇白仲調齊名號余杜白金陵市語有魚肚白染名<hi>艮齋</hi>
<hi>詩註</hi>
　　徐延壽<lb/>
崇禎已夘存永侍尊甫興公徵君訪予拂水存永方綺<lb/>
歳才藻麗逸予以孝穆期之後十餘年存永偕陳開仲<lb/>
自閩過存坐絳雲樓下摩挲沁雪石周視挿架古史舊<lb/>
文談興公與孟陽游跡余為詩曰髙人有福先歸地野<lb/>
老無謀但詛天酒罷悲吟欷歔别去是歳絳雲樓災存<lb/>
<pb n="KR4i0063_WYG_009-14b"/>
永寓書相三日之哭又七年以尺朩集請序存永之詩<lb/>
富有日新至是而大就哭曹能始長篇述陽秋詢琬琰<lb/>
富矣哉古良史也往存永談閩詩深推其友許有介頃<lb/>
游南京見有介詩毎逢佳處爬搔狂呌喜存永為知言<lb/>
乃愾然命筆為其集敘乳山道士適來告曰存永所居<lb/>
偪塞戎馬宛委江雨桑架礟車播遷困厄其詩當益工<lb/>
所就當不止此嗟夫讀有介之詩知閩之才士與存永<lb/>
爭能鬭捷者後出而愈奇聴乳山之言即存永一人之<lb/>
<pb n="KR4i0063_WYG_009-15a"/>
詩所謂見新非故者屢遷而未見其止甚矣人才之難<lb/>
盡而斯人之文心靈氣未可以終窮也<hi>梅村集</hi>
徐延壽字存永閩人徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>興公之子也家鼇峰藏書與<lb/>
曹能始謝在杭埒亂後並田園盡失之將移家湖南道<lb/>
廣陵與予定交有過燕子磯作云馮夷吹浪齧山根雲<lb/>
樹千重暗白門故壘尚聞雙燕語空江曽見六龍奔楊<lb/>
花暮雪行人路杜宇春風古帝魂扣枻中流頻喚酒客<lb/>
情難遣是黄昏<hi>漁洋詩話</hi>
<pb n="KR4i0063_WYG_009-15b"/>
　　許友<lb/>
楚人門巷瀟湘色竟陵胡君信句野航人逺鴈聲低侯<lb/>
官許有介句<hi>漁洋詩話</hi>
先生才兼三絶名盛一時漁洋山人最愛其詩尤當日<lb/>
諸名家所擊節嘆賞者不屑蹈襲前人正如俊鶻生駒<lb/>
未可施以鞲靮<hi>靜志居詩話</hi>
　　黄元啓　徐謙<lb/>
芝城髙士徐謙與同郡學博黄元啓為莫逆交徐舉丈<lb/>
<pb n="KR4i0063_WYG_009-16a"/>
夫子三年當强仕忽先後奪去自傷家赤貧無力買妾<lb/>
悲悼之餘幾作削髪入山想矣黄時官汀州廣文聞其<lb/>
變尋作書招之留署齋者月餘至除日徐力求去黄買<lb/>
舟送之臨發為治祖席酒半從容語徐曰君毋悲吾早<lb/>
為君地此來特屈君駕非徒以晤言解憂也遂入内攜<lb/>
二女郎出皆殊色徐不知所謂愕曰此何為者此君家<lb/>
何人黄笑曰將欲為君家人耳贈妾古有行者吾何遽<lb/>
不古人若君雅善風鑑就中誰可任宗祧者請擇一人<lb/>
<pb n="KR4i0063_WYG_009-16b"/>
相與枕藉乎舟中矣徐素長者逡巡力辭者久之黄正<lb/>
色言曰君煢煢終鮮兄弟今年逾四十似續之計可謂<lb/>
迫矣今日之舉有萬種傷心在勿徒作風流豪舉觀也<lb/>
徐口塞黄知其終不肯擇乃鬮書二妾名氏置瓶中設<lb/>
香几偕徐望空拜祝畢檢其一即以鼓吹送至舟中筵<lb/>
席衾帳咸備諧花燭而還妾名綠嫣年二十云附黄遣<lb/>
妾古詩非不憐卿去義在愛所輕行行不須念我自全<lb/>
友情古人贈妾應有以蛾眉何用戀知已卿當此日重<lb/>
<pb n="KR4i0063_WYG_009-17a"/>
如山仗卿不在顏色美昔發故人書感嘆復唏嘘掌珠<lb/>
連墮地渺渺獨愁予中年此事難草草以卿歸之願卿<lb/>
好早甘同夢叶熊羆明年定有嬰兒抱從今善事徐君<lb/>
子莫弄嬌癡舊相似卿曽熟讀小星詩我代風人亦如<lb/>
此又五言律二首商得心中事仗卿在此行不須疑薄<lb/>
倖豈復說多情一榻輕移去雙蛾别畫成南州春幾許<lb/>
回首暮雲平信步尋幽草無心到海棠自從花易手空<lb/>
抱月歸房栁浪鶯聲切氷壺客思長只今髙燭下不許<lb/>
<pb n="KR4i0063_WYG_009-17b"/>
照紅粧又徐謝贈妾七言四律十年三失掌中珠司馬<lb/>
青衫淚幾枯不自意君行古道竟能於我贈名姝如蘭<lb/>
風味懐千載種玉心情及薄軀俠處五陵輕換馬翩翩<lb/>
豪舉總成麄一縷宗支百感憂此行端不為風流灘髙<lb/>
千尺黿鼉怒雨積三旬草朩愁厚誼故人輕割愛淺情<lb/>
妮子漫言羞麒麟但乞天邊種非用蛾眉款白頭熊夢<lb/>
初生願莫違春來小艇弄輝輝芳洲文鳥聨拳宿鏡渚<lb/>
桃花對面飛櫓自有聲呼碧玉雲如作態捧江妃故將<lb/>
<pb n="KR4i0063_WYG_009-18a"/>
托贈卿何恨倘得寧馨歸不歸小星詩綴二南篇風雅<lb/>
由來不偶然入戸梅花能避雨當庭樛朩解含烟聲齊<lb/>
鼛鼔喧元日盤進屠蘇送客年從此螽斯能蟄蟄隆恩<lb/>
髙並海之天<hi>促膝齋類藁</hi>
　　陳一䇿<lb/>
陳一䇿字爾忱晉江人著有香雪齋七律清婉可誦夜<lb/>
宿山園云故人留宿在山園幽僻居然絶世喧萬朩叢<lb/>
中烟繞徑千峰缺處月窺軒鸛聲聒耳能醒夢虎跡闗<lb/>
<pb n="KR4i0063_WYG_009-18b"/>
心早閉門見說梅花開逺寺明朝相約過前村訪友云<lb/>
草堂新築傍苔磯城郭風塵到此稀背閃夕陽雙鳥没<lb/>
屐黏晴雪一僧歸石橋水色虚揺檻板屋梅花亂撲扉<lb/>
今日似遊人境外與君相對欲忘機<hi>榕隂詩話</hi>
　　劉芳䕃<lb/>
劉芳䕃字震蕃莆田人過姚氏園云晨起日光薄看山<lb/>
負杖行落花松徑滿流水石橋平嵐氣涼侵閣江聲晚<lb/>
度城翻嫌金谷麗此地最幽清<hi>榕隂詩話</hi>
<pb n="KR4i0063_WYG_009-19a"/>
　　黄錫衮<lb/>
黄錫衮字素公閩縣人咏秋風有落葉入寒多句<hi>榕隂詩話</hi>
　　先外祖處菴黄公<lb/>
子月望夜夢同曹膺玉至一書館清幽絶俗几硯精良<lb/>
帷間有一先生夷蹲榻上白晳清癯可望而不可即外<lb/>
一媪侍客待茶逺視簾外盆石蒙茸似予家豢魚盌對<lb/>
壁題何石二字媪笑謂曹子曰非孝亷所題乎曹方沈<lb/>
吟帷間先生呼曰二君不可無詩意在咏石也二人各<lb/>
<pb n="KR4i0063_WYG_009-19b"/>
欣然執筆予曰山根雲影罩潛魚趺坐長宜水竹居眼<lb/>
裏英雄全不識幽齋只伴古人書曹曰蒙籠望裏見維<lb/>
摩瓔珞垂肩手貝多我自何年題字去紅塵障㫁眼生<lb/>
波帷中剛稱善頓醒憶念二詩悟吾與膺玉似各有聲<lb/>
世之故在其中謹錄封此<hi>和敬堂集</hi>
陳伊斐嘗有豢養之患予因閒談偶舉眉公筆記云百<lb/>
折山中道士常檻虎初餓之後稍給飯及菜終不與肉<lb/>
久而雄心都盡遂賣與人守門大者千五百錢小者千<lb/>
<pb n="KR4i0063_WYG_009-20a"/>
錢率為定值初至猶駭牛馬後則見駒犢而驚避矣此<lb/>
事有無不可知然其理則甚耐思因為口占一絶云久<lb/>
慣豐林不治生饑來悞傍檻邊行莫言平昔欺羣鹿菜<lb/>
飯多時見犢驚嗟夫虎而至於咬菜根豈非不治生之<lb/>
過哉<hi>東窓書事</hi>
處菴忘情圭組益肆力於文章凡夫金版玉匱瑶氊怪<lb/>
牒莫不窮其要眇故搦札含毫鬱風霞之情而備雅頌<lb/>
之體其文出經入史在龍門扶風之間詩則五言古本<lb/>
<pb n="KR4i0063_WYG_009-20b"/>
於漢魏七言古近體本於盛唐渟濚含蓄麗而有則葢<lb/>
確知詩之源流利病而不為輇才諷說之所易遂能去<lb/>
其㿂結歸於雝喈嘗遊齊魯吳越之邦所至人爭傾慕<lb/>
莫不結縞紵之歡曽寓虎丘僧舎曹秋岳侍郎紀伯紫<lb/>
處士過訪皆有詩曹云怪底衰年多快遇滄波剰有濯<lb/>
纓人紀云蒼涼白石無塵跡不問千人問一人其為名<lb/>
流見推如此<hi>道山亭集</hi>
　　髙兆<lb/>
<pb n="KR4i0063_WYG_009-21a"/>
丁夘客福州飲方氏水亭時大雨即席分韵牌限七律<lb/>
詩予前四云别院樽前水榭通雙鳬唼藻近簾櫳筵前<lb/>
忽見驚濤白樹杪爭翻洗露紅適同席者鄭幾庭先輩<lb/>
髙固齋在坐間並讀余所為曼殊别誌甚感固齋因吟<lb/>
云豐臺人在翻新句小調應名洗露紅遂作洗露紅詞<lb/>
弔之幾庭復取洗露紅三字作酒政以三六翻底成牌<lb/>
者飲亦一佳話<hi>西河詩話</hi>
少陵五古如塞蘆子留花門及在鳯翔送四判官等作<lb/>
<pb n="KR4i0063_WYG_009-21b"/>
灼形勢切事情說者謂以韻語為奏議成一家之言後<lb/>
之人無能為役是固然矣予從荔鄉鄭君處得見其鄉<lb/>
前輩髙固齋荷蘭使舶歌紀述詳明見微知著直可作<lb/>
一篇籌邊䇿讀卓然與杜老代興無疑也詩云乙巳冬<lb/>
十月鈴閣日清秘撫軍坐籌邊頗及荷蘭事幕下盛才<lb/>
賢共請窺其使連騎出城隅江聲來漰濞横流蔽大舶<lb/>
望之若山墜千重列樓櫓五色飄幡幟飛廬環朩偶<hi>舶上</hi>
<hi>周遭刻朩偶如人以疑逺</hi>層檻含火器<hi>大佛郎機百/位含伏檻中</hi>畫革既彌縫<hi>外裹</hi>
<pb n="KR4i0063_WYG_009-22a"/>
<hi>牛革</hi>丹漆還塗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>每月塗伽馬漆一週故堅固</hi>叩舷同堅城連鏁足馳<lb/>
騎佇立望崇髙真非東南利某也亦賓客縋藤許登跂<lb/>
番兒候雀室探首如鬼魅<hi>上下以藤結梯雀室舶中候望之竇番兒見客緣梯從竇</hi>
<hi>探首以手援引</hi>攝衣升及半火攻炫長技烟霧横腰合雷電交<lb/>
足至<hi>客登舶施放諸砲為敬</hi>譯使前致辭此其事大義其上容千<lb/>
人方車矧並轡其人各垂手周行若沈思<hi>舶上人無事則負手閒行</hi>
<hi>竟日千周不息不測其故</hi>中央匱指南樞紐浮天地<hi>舶中央以匱閉大羅經為行舟</hi>
<hi>指南之主最鄭重</hi>鐵軸夾其間凌雲百丈植七帆恒並張八風<lb/>
<pb n="KR4i0063_WYG_009-22b"/>
無定吹<hi>帆以布凡七張之受八面之風</hi>沓施如網羅坐卧引猿臂<hi>帆繂交結</hi>
<hi>如網舶人暇升繂坐臥其中逺望之如猿猱</hi>下觀空洞底委積於焉寄<hi>舶下數層</hi>
<hi>深數丈</hi>懸釜熾飲食<hi>舶第二層以四鐵/索懸大釜作食</hi>載土滋種蒔<hi>舶面有土</hi>
<hi>種蔬</hi>但可歎博厚安能測逺邃舶師亦國臣逢迎慰臨涖<lb/>
坐我臥榻旁氍毺足明媚雕櫺障玻璃<hi>舶盡處牕皆玻瓈</hi>懸桁<lb/>
垂卥觶<hi>飲器皆以桁懸懼舟行傾仄</hi>發笥云葡萄洗盞注翡翠髙瀉<lb/>
成貫珠傳飲勸霑醉<hi>國俗行酒以傾瀉杯中成珠為禮</hi>銀槃薦瓜蔬風<lb/>
味頗浸漬<hi>瓜蔬味酸脆碧色可餐</hi>豈欲傾其釀因之窮審視明明<lb/>
<pb n="KR4i0063_WYG_009-23a"/>
簮筆邊<hi>朩為筆如冠簮而紐</hi>半巻有文字繪事江海迹水道何太<lb/>
備島嶼分微茫山川入詳委<hi>是日於其貯筆處得一巻長丈許繪畫山水各有番</hi>
<hi>字如蟻分識其下考之皆五虎門内外沿海地圖及水深淺處詰問譯人以識水停舶為對時使者相視旁皇</hi>
觀圖見包藏寧惟一驕恣上馬大橋頭目送増憂惴嗚<lb/>
呼通王貢詎可忘覬伺周防勿逡巡公其戒將吏颺去<lb/>
勢巳形禮義不足餌<hi>銷夏錄</hi>
　　黄虞稷<lb/>
龍眠方復齋先生為江南望族行七予年二十復齋巳<lb/>
<pb n="KR4i0063_WYG_009-23b"/>
六十九矣方氏諸名宿往來水繪園最久故復齋談冒<lb/>
氏掌故尤詳所言同人贈答詩文多有本集他書所不<lb/>
載者辟疆有姬人董白字小宛金陵人善書畫兼通詩<lb/>
史早卒辟疆作影梅菴憶語悼之一時名士吳園次以<lb/>
下無不賦詩以贈温陵黄俞邰虞稷二絶更佳冒見之<lb/>
哀感流涕其詩曰珊瑚枕薄透嫣紅桂冷霜清夜色空<lb/>
自是愁人多不寐不闗天末有哀鴻半床明月殘書伴<lb/>
一室昏燈霧閣緘最是夜深淒絶處薄寒吹動茜紅衫<lb/>
<pb n="KR4i0063_WYG_009-24a"/>
<hi>蓮坡詩話</hi>
毛西河答贈黄俞邰詩二首云黄金髙築不曽逢敢道<lb/>
才髙氣似龍客路經年乗下澤官齋卧日到髙舂王通<lb/>
家有三珠樹和嶠身如千丈松何幸臺城重㑹合秋宵<lb/>
一聴景陽鐘虚傳往日賦明河十載長淮未放舸秋盡<lb/>
論詩逢沈約年來講易共田何龍江過雨低紅蓼牛首<lb/>
看雲捫綠蘿建業重逢愁思逺敢言對酒不當歌按原<lb/>
詩云麗藻清詞鄴下逢西河才子氣如龍頻年變姓嘗<lb/>
<pb n="KR4i0063_WYG_009-24b"/>
為客是處移家欲賃舂又云明河咏罷添愁思故有賦<lb/>
明河及氣似龍句明河篇即淮隂所賦者一時傳誦人<lb/>
口見七古巻<hi>西河詩註</hi>
馬瑶草士英貴陽人罷鳯督時僑寓白門肆力為畫學<lb/>
董北苑而能變以已意王貽上云蔡京書與蘇黄抗行<lb/>
瑶草胸中乃亦有丘壑黄俞邰題一絶半閒亭上草離<lb/>
離尚有遺蹤寄墨池猶勝當年林甫輩弄麞貽笑誤書<lb/>
時貽上又題云秦淮往事已如斯㫁素流傳自阿淮比<lb/>
<pb n="KR4i0063_WYG_009-25a"/>
似南朝諸狎客何如江令擘牋時瑶草為後人邪揄如<lb/>
此<hi>讀畫錄</hi>
　　丁煒<lb/>
閩詩派自林子羽髙廷禮後三百年間前惟鄭繼之後<lb/>
惟曹能始能自見本色耳丁鴈水煒亦林派之錚錚者<lb/>
其五言佳句頗多如青山秋後夢黄葉雨中詩鶯啼殘<lb/>
夢後花發獨吟時花桞看憔悴江山待祓除皆可吟諷<lb/>
丁晉江人歴官湖廣按察使<hi>漁洋詩話</hi>
<pb n="KR4i0063_WYG_009-25b"/>
䖍南花鳥比中土絶異紅白梅常與桂花齊開可譜入<lb/>
風土歳時諸記丁觀察鴈水持節雙江於使院傍隙地<lb/>
構甓園雜植名卉新城王司成祭告南海道出雙江題<lb/>
甓園詩云初來甓園裡早愛甓園詩夜雨前山過青苔<lb/>
使院滋故人傾夘酒名卉發辛夷物候炎方異春風生<lb/>
桂枝鴈水有自賦鶯啼序紀事詞云閒來署東屐履見<lb/>
芭蕉覆地鎖頹牆破屋三間榱桷空存而巳淒然念前<lb/>
人退食荒涼苃舎今如此急鳩傭垂槖命僕購材于市<lb/>
<pb n="KR4i0063_WYG_009-26a"/>
壬戌之秋八月既朢乃經營爰始厥工肇先自軒房塈<lb/>
茨丹堊毋侈遍中庭名葩雜植是棠桂梅桃稱最愛霜<lb/>
枝虬舞螭翻鸞停鵠峙層軒當北别甃疎垣使園通花<lb/>
氣更别向黄柑林下結成亭子繞以䦨干䕃將櫻李徑<lb/>
鋪錦石籬牽芳荔牆隂修竹揺寒翠看深宵月色涼如<lb/>
水龜魚藻影何殊濯魄氷壺此境疑非人世檐楹既具<lb/>
燕雀還來樂在其中矣且消受素屏清几贏得身閒客<lb/>
至傳觴夢迴觀史四美或並六宜粗備彈琴灌圃皆吾<lb/>
<pb n="KR4i0063_WYG_009-26b"/>
事較陶公運甓差堪比兹園非敢為家但欲流行聊隨<lb/>
坎止此詞一出好事者爭相鈔寫遂與坡公八境臺並<lb/>
傳<hi>詞苑叢談</hi>
古平原村店中姑蘇女子題壁鷓鴣天一闋有收拾菱<lb/>
花把劍彈之句庚申春暮丁觀察之任䖍南和詞云瓜<lb/>
字初分碧玉年花枝憔悴一春前陌頭塵涴文鴛錦栁<lb/>
外風欺墮馬鬟郵壁上墨光懸柔腸百叠念鄉闗才人<lb/>
厮養千秋恨箏柱調來拭淚彈掩抑低徊頗有白香山<lb/>
<pb n="KR4i0063_WYG_009-27a"/>
商婦琵琶之感<hi>詞苑叢談</hi>
　　鄭<graphic n="KR1385" url="https://raw.githubusercontent.com/kanripo/KR-Gaiji/master/images/KR1385.png" mimeType="image/png"/>新<lb/>
鄭<graphic n="KR1385" url="https://raw.githubusercontent.com/kanripo/KR-Gaiji/master/images/KR1385.png" mimeType="image/png"/>新字鞠思閩縣人閒居云閒居何所適開巻有深<lb/>
情水性原宜澹花心故喜晴曠觀雲入定幽夢草初生<lb/>
忽聴簾前鳥聲聲解不平<hi>榕隂詩話</hi>
　　李贊元<lb/>
李贊元字巨侯龍溪人春日象山山莊云羣峯當户牖<lb/>
積翠落庭隂不入此中路安知物外心石橋通澗細烟<lb/>
<pb n="KR4i0063_WYG_009-27b"/>
火旁山深為語武陵叟桃源尚可尋<hi>榕隂詩話</hi>
　　吳第<lb/>
吳第字曰庸晉江人竟陵署中以詩代家書寄弟曰不<lb/>
久成歸耳聊先報數行真看衰相見肯為熱官忙酒可<lb/>
留新醅花須蓄晚香西園松竹下早設竹方床<hi>尺牘新鈔</hi>
　　林堯英<lb/>
莆田林堯英官户部主事名列長安十子中已未以鴻<lb/>
詞徵五七古抜奇於韓全集外間罕覯有七八篇附見<lb/>
<pb n="KR4i0063_WYG_009-28a"/>
宋尚書西陂類稿田侍郎古歡堂集和田綸霞移居詩<lb/>
云曉碾霜屑推莾車先生借地今何家街西繚垣乍墁<lb/>
堊隣人稍聚如麕麚又聞寒榮好慈竹兩行疎栁同排<lb/>
衙窓壁氷油裹藤角勁風錯迕迴帷斜指麾局室設麑<lb/>
几别置土簣藏松花香緘綵攀足鉛槧秦皮墨蹟青於<lb/>
鴉官閣有時召詩客斫鮮擊鼓周摻撾投我佳吟發逸<lb/>
響五十絙瑟搊靈媧又田郎改築懸櫟車索綯葺菼同<lb/>
山家南榮兩廂立短柵萍可飼鶴莎飼麚借問何以得<lb/>
<pb n="KR4i0063_WYG_009-28b"/>
幽曠水朝無事休朝衙西望香山隔牆角千尖萬尖雲<lb/>
袂斜遂摹清景寄寒竹破眼艷艷叢節花君才十倍頗<lb/>
驚衆坐飛虎僕揮青鴉我如江鼓久喑啞手無蜀朩寧<lb/>
堪撾讀君新詩鍊山骨直窮天巧追皇媧通惠河秋汛<lb/>
圖歌云田子爾能歕吐趵突之飛流骨格蕭爽誰與儔<lb/>
水關甃石縛亭子頗似張融岸上舟昨日戎戎山雨來<lb/>
登髙辜負冥鴻秋晨朝風色霽更好折簡報我東河遊<lb/>
紅螺為葢沙棠楫紫英黄叢置兩頭此地涆瀨數尺許<lb/>
<pb n="KR4i0063_WYG_009-29a"/>
老蛟亦或潛深湫須臾上客驅<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>出銀匼錦帕紛相糾<lb/>
輿臺趨走即揮汗榜人牽挽驚哀喉五閘迸開詄蕩蕩<lb/>
柂底下瀉如圓鷗世間樂事那有此觀者摩肩提新篘<lb/>
兩岸老樹霜拳打鳥飛不救落楓稠平頭行觴酒將半<lb/>
河干容裔揚棹謳賀老琵琶李謩笛鵁鶄翡翠聲啁啾<lb/>
各言樂極不可又閃忽側枕檣烏收憶爾昔刺湖心艇<lb/>
蓴絲巻葉凝脂柔對兹六橋渺在眼宗炳動操良悠悠<lb/>
西吳郁生亦好手鼠鬚貌得壑與丘圖成痛飲卧其下<lb/>
<pb n="KR4i0063_WYG_009-29b"/>
衆岫倒侵林塘幽讀雙江唱和集作云屋背神鵲喧晴<lb/>
朝石根老柏垂勁條望子晨星久落落忽喜稅鞅塵聲<lb/>
消左停鞭弭右鞬屬有若迸水迴赤蛟竹寮炯炯好圍<lb/>
坐<hi>時牧仲同阮亭實菴漪亭峨嵋蛟門方山集余寓齋</hi>自言清興窮遊遨䖍州二<lb/>
月春如海雜花結幛篁抽苞更躡鬱孤臺眺聽崩雲千<lb/>
丈迎飛潮砰訇雷鼓日奔吼崆峒天竺疑動揺城南官<lb/>
閣靜無事不辭佳客頻招邀共剪谿藤命虎僕江風吹<lb/>
字成青瑶顧我經游已十載螺亭入夢真湫漻把君此<lb/>
<pb n="KR4i0063_WYG_009-30a"/>
巻轉自失恨無傑句留山椒投以小詩當杜舉徑須痛<lb/>
飲訶陵醪送田子綸郎中歸省云霜信折綿江有蒹筠<lb/>
床唧唧虹孫纖司水大夫賢且亷桴棟之材楩與柟上<lb/>
言臣雯忝郎潛匏豕枲桑波俱霑歳在丁巳丹地瞻青<lb/>
蚨硯窪麟角拈移司邦計權度兼念彼杼柚空窮檐天<lb/>
子申令光炎炎曹職甫拜非久淹敢曰懐歸耽退恬小<lb/>
臣有母旬又添倚門而望蓍莢占曷月曷日將釜鬵千<lb/>
言疏入感涕漣舞綵歸寧復何嫌崇文門外出宿僉紫<lb/>
<pb n="KR4i0063_WYG_009-30b"/>
螯菊酒聊厭厭子實攻我心曲痁比飛毛羽如鶼鶼赤<lb/>
豹罽裘袪可摻貽子五色氷蠶縑旋奉板輿資帷幨白<lb/>
魚錦羹和吳鹽堂下屢舞揺初暹神房嶽頂明勾鈐人<lb/>
道約純天益謙方今土朩罷無惔東南鼯麕猶未殱母<lb/>
也寧只良辰詹水衡早待紓閭閻<hi>榕隂詩話</hi>
　　林麟焻<lb/>
康熈甲子莆田林舎人玉巗使琉球歸有竹枝詞一巻<lb/>
出以示予為錄數篇用誌一時文物之盛云手持龍節<lb/>
<pb n="KR4i0063_WYG_009-31a"/>
渡滄溟忠信應邀護百靈清比胡威臣所切觀風先到<lb/>
却金亭徐福當年採藥餘傳聞島上子孫居每逢卉服<lb/>
蘭闍問欲乞嬴秦未火書日斜沙市趁虚多村婦青筐<lb/>
藉綠莎莫惜籌花無酒盞人歸買得小紅螺匹練明河<lb/>
牛斗横鼕鼕衙鼓欲三更思鄉坐擁黄紬被靜聴盤窓<lb/>
蜥蝪聲三十六峰瀛海環怒潮日夜響潺湲樓西一抹<lb/>
青林裏露出烟蘿馬齒山射獵山頭望海雲割鮮桐酒<lb/>
醉斜曛紙錢挂道松楸老知是歡斯部落墳心齋生白<lb/>
<pb n="KR4i0063_WYG_009-31b"/>
室能虛棐几焚香把道書讀罷憑䦨笑幽獨藤牆西角<lb/>
對棕櫚廟門斜映虹橋路海鳥髙巢古柏枝自是島夷<lb/>
知向學三間瓦屋祀宣尼王居山第兔園開松櫪椶花<lb/>
倚石栽多少從官思授簡不知若個是鄒枚奉神門内<lb/>
列鵷行衆裏僉名達大荒萬里車書歸一統乗槎不見<lb/>
海波揚閟宮甍桷壓山原將享今看幾葉孫二十七王<lb/>
禋祀在釐圭錫卣見深恩譯章曽記莋都夷槃朩白狼<lb/>
歸漢時何似島王知舊典工歌三拜鹿鳴詩宗臣清俊<lb/>
<pb n="KR4i0063_WYG_009-32a"/>
好兒郎學畫宫眉十樣粧翹袖招要小垂手簪花砑帽<lb/>
舞山香望仙樓閣倚崔嵬日看銀山十二回笙鶴綵雲<lb/>
飛咫尺不教弱水隔蓬萊纎腰馬上側乗騎草圏銀釵<lb/>
折栁枝連臂哀歌上靈曲月明齊賽女君祠久稽異域<lb/>
歳將徂自笑流連似賈胡三老亦知歸意速時時風色<lb/>
相桐烏林康熈庚戌進士與林同使者為汪檢討舟次<lb/>
别撰中山沿革志若干巻進呈御覽二君皆予門人也<lb/>
<hi>池北偶談</hi>
<pb n="KR4i0063_WYG_009-32b"/>
門人林石來麟焻莆田人康熈庚戌進士自禮部郎中<lb/>
督學貴州其玉巖詩集予為序之閩舊無牡丹惟墖山<lb/>
獨有數本石來題詩云催放䑕姑花信風錦茵銀燭照<lb/>
鞓紅何當澹月慈恩寺傳徧新詞到六宫品題國色總<lb/>
尋常姚魏爭誇壓衆芳不是宣和翻舊譜何人解賞女<lb/>
真黄<hi>漁洋詩話</hi>
孫墢字艾庵浙人為福寧總兵官吳萬福客閩逆叛於<lb/>
福州以書招諸大帥墢力勸吳公斬其使絶之發兵拒<lb/>
<pb n="KR4i0063_WYG_009-33a"/>
守而賊兵奄至吳公死之墢從死林舎人石來有詩弔<lb/>
之云誓師幕府勸移兵青史應傳慷慨名死節千秋比<lb/>
袁粲肯教人笑禇淵生<hi>池北偶談</hi>
琉球天王寺有僧號瘦梅道人賦七夕詩云陶公簾外<lb/>
赤龍下漢武殿前青鳥來又萬松院僧不羈有詩云黄<lb/>
葉落三徑白雲歸數峰予門人汪翰林舟次林舎人石<lb/>
來康熈癸亥奉使其國見之石來有詩云瘦梅道者人<lb/>
不識梵夾吟題聳兩肩賦得赤龍青鳥句樊南甲乙可<lb/>
<pb n="KR4i0063_WYG_009-33b"/>
同傳浮屠亦有不羈人祗樹蕭蕭絶世塵唐體詩中風<lb/>
格好白雲黄葉鬭清新<hi>池北偶談</hi>
　　莊振徽<lb/>
莊振徽字世慎福清人登朩末亭云最喜凌虚勢風髙<lb/>
爽氣清秋光千里盡雲影亂峯生朩落舒寒色亭空納<lb/>
逺聲呼朋相坐笑無限碧江情<hi>榕隂詩話</hi>
　　魏憲<lb/>
魏憲字惟度福清人撰海内百家詩選同友宿白雲洞<lb/>
<pb n="KR4i0063_WYG_009-34a"/>
云白雲留一宿同聴海潮音漁火空江亂鐘聲隔院沈<lb/>
烟光浮半榻夜氣結層隂忽唳松間鶴能清夢裡心<hi>榕隂</hi>
<hi>詩話</hi>
　　周嬰<lb/>
周嬰字方叔莆田人撰巵林十巻援据該博偶記其數<lb/>
條可資詩話者如石尤風引元相詩罔象睢盱頻逞怪<lb/>
石尤翻動忽成災義山古意詩去夢隨川后來風竚石<lb/>
郵以石郵對川后葢奇相飛亷之屬又古咄唶歌棗適<lb/>
<pb n="KR4i0063_WYG_009-34b"/>
今日賜誰當仰視之引方言云賜盡也潘岳西征賦若<lb/>
循環之無賜維摩詰經如來鉢飯悉飽衆㑹猶故不賜<lb/>
太平廣記引啓顏錄山東人謂盡為賜是也又光明經<lb/>
食巳飽足飯不消瀃瀃與賜同予按集韵儩盡也見釋<lb/>
典瀃洩水門南史有石瀃杼山詩應思石瀃訪春泉石<lb/>
瀃清心胸不云盡義又楊用修曰唐人云君苗無姓宛<lb/>
委餘編曰君苗姓應瑒之從弟見文選注非也按陸雲<lb/>
與兄平原書云前作登臺賦極未能成而崔君苗作之<lb/>
<pb n="KR4i0063_WYG_009-35a"/>
又云君苗作愁霖賦極佳見兄文輒云欲燒筆硯曹志<lb/>
苗之婦公其婦與兒皆能作文頃借其釋詢二十七巻<lb/>
當百餘紙寫之則君苗清河族也休璉與二陸相距且<lb/>
百年其從弟安得尚存復修少年鉛槧事耶又髙似孫<lb/>
緯畧金樓子云劉子𤣥為水仙花賦時人謂不減洛神<lb/>
予固不敢望知幾云云按金樓子梁元帝也劉子𤣥知<lb/>
幾也知幾在證聖中作史通二十巻後以名類𤣥宗改<lb/>
名子𤣥在元帝後百餘年矣御覽引金樓子云劉休𤣥<lb/>
<pb n="KR4i0063_WYG_009-35b"/>
為水仙賦云云是南宋南平王鑠也水仙乃水上神女<lb/>
陶𢎞景亦有賦髙氏以休𤣥為子𤣥以水仙為花名豈<lb/>
不謬歟此類數十條皆足解頤胡元瑞陳晦伯作正楊筆<lb/>
叢等書以駁用修方叔作廣陳諗胡尤為楊氏功臣予<lb/>
按以休𤣥為子𤣥正如書家以劉徳升為景升也<hi>池北偶談</hi>
北齊房君豹有山池在歴城參軍尹孝逸將還鄴詞人<lb/>
餞宿於此自為詩曰風淪歴城水月倚華山樹時人以<lb/>
比謝氏此自北齊詩詩藪誤作中唐且訛華山為華陽<lb/>
<pb n="KR4i0063_WYG_009-36a"/>
方叔正之是矣至云猿啼洞庭樹人在朩蘭舟句格近<lb/>
六朝而方叔疵之謂是晚唐面目則謬甚吳郡皇甫少<lb/>
𤣥百泉兄弟論詩以此二語為五言極則藝苑流傳焉<lb/>
可誣也<hi>池北偶談</hi>
　　諸國樞<lb/>
諸邦協字克一綏安人康熈壬子孝亷耿逆變聞挈家<lb/>
人十四口竄跡邑西鄉石窠砦砦去城六十里丙辰冬<lb/>
王師下延平賊弟耿二率潰卒萬餘人由間道適江右<lb/>
<pb n="KR4i0063_WYG_009-36b"/>
抵石窠砦下索牛酒為犒砦中人不與且罵之賊怒攻<lb/>
砦火礟並舉砦焚無一人免者克一闔門燼焉族人順<lb/>
昌司訓國樞哭以詩云三年抗節萬山行密箐深林母<lb/>
子並誰遣多生逢浩刼直教一死重科名闔門眥決朝<lb/>
探磧枯骨飛灰夜請兵青草年年寒食路招魂惟有杜<lb/>
鵑聲國樞字在紫有青山别墅藏稿五言有草荒蕭寺<lb/>
路人倚夕陽樓七言有天空晴送羣峯翠野曠寒生落<lb/>
葉愁句<hi>榕隂詩話</hi>
<pb n="KR4i0063_WYG_009-37a"/>
　　李光地<lb/>
安溪相國詩不多作深得晉魏之遺戊辰正月疏請侍<lb/>
養遊成雲洞用朱子登蘆峯韵云溪深樵路微峰迴面<lb/>
勢盡涉亂渡雜沓探崖窮攀引邨火蔽烟樹居然成異<lb/>
畛寒篠釣沙黄奇石剝山磷霽色限霜飈清聲絶蟲黽<lb/>
昔我營兹村髙天風雪𦂳修途節又弭直逕步方窘白<lb/>
日照歸鳥和風罷征隼況是日邊書取次浮名泯有願<lb/>
劚金芝無心聨玉筍一諾在山靈乃肯為微允八風正<lb/>
<pb n="KR4i0063_WYG_009-37b"/>
鳴條四節時在蠢冠童真五六日暮命歸軫<hi>榕隂詩話</hi>
某近選詩必篇中有緣故方存不然雖做得好無闗於<lb/>
人讀了亦醖釀不出甚好意思來如此選擇自漢至宋<lb/>
不過三百餘首但觀論語中興觀羣怨及無以立専對<lb/>
四方達於政事正牆面而立等語可見聖人刪詩都是<lb/>
要有實濟杜詩細加選擇尚存五十餘首李詩却是一<lb/>
種仙氣都無收煞絶無吉凶與民同患一叚意思工部<lb/>
見元結兩首詩就那樣傾倒送朋友之官皆拳拳以忠<lb/>
<pb n="KR4i0063_WYG_009-38a"/>
君愛國為囑忠告善道非太白可比<hi>榕村語錄</hi>
選詩自應從蘇李起而以蘇冠即其詩亦當冠首骨肉<lb/>
緣枝葉結交亦有因二句便足蔽詩之義言骨肉固同<lb/>
根共命即結交之友亦非無因天下大矣何獨這幾人<lb/>
該做朋友蓋或意氣相投或徳業相勸即唐虞之五臣<lb/>
周之十亂孔子之七十二弟子皆是有因者也首句可<lb/>
該父子兄弟夫婦次句可該君臣朋友意味深厚<hi>榕村語錄</hi>
陶淵明詩有杜韓不能到處其語氣似未說明義藴實<lb/>
<pb n="KR4i0063_WYG_009-38b"/>
巳包涵在内如羲農去我久一首識見超出尋常自秦<lb/>
漢來黄老盛行都說聖賢以禮樂詩書教得人姦偽叢<lb/>
生此詩却說汲汲魯中叟彌縫使其淳黄老之說如言<lb/>
人元氣本足却被後來飲食藥餌戕賊生命不知隂陽<lb/>
之氣自初而盛而老知識開後人事錯雜嗜欲紛起亦<lb/>
理勢之自然所以用飲食藥餌者正欲保固其先天元<lb/>
氣也鳯鳥雖不至到底禮樂一新自仲尼没而微言絶<lb/>
七十子亡而大義乖老莊之學果兆焚坑之禍不知詩<lb/>
<pb n="KR4i0063_WYG_009-39a"/>
書所以明民非愚民也何罪而至此漢之伏生孔安國<lb/>
輩敦勤辛苦存此六籍如何至今又不以此為事終日<lb/>
馳驅於名利之塲不見有問津於此者下遂一筆溜到<lb/>
飲酒上去謂我若不快飲尤而效之豈不負此儒巾乎<lb/>
其溜到酒者彼何等時元亮尚敢講學立教目標榜耶<lb/>
但恨多謬誤君當恕酒人又謙得有意思謂吾之行事<lb/>
謬誤於詩書禮樂者麯蘖之托而昏冥之逃非得已也<lb/>
謝靈運鮑明逺之徒稍見才華無一免者可以觀矣<hi>榕村</hi>
<pb n="KR4i0063_WYG_009-39b"/>
<hi>語録</hi>
老杜詩說治民用兵都有幾句好說話老馬夜知道蒼<lb/>
鷹饑著人便是用兵要語知道形勢經過戰塲者所謂<lb/>
老馬選將之法也至於卒伍不過飲食勞苦體恤頒給<lb/>
他便為用如鷹饑則就食飽則颺去此使卒之要也顧<lb/>
寧人說經書後有幾部書可以治天下前漢書其一杜<lb/>
詩其一也<hi>榕村語録</hi>
文物多師古朝廷半老儒直辭寧戮辱賢路不崎嶇極<lb/>
<pb n="KR4i0063_WYG_009-40a"/>
有意味如風塵三尺劍社稷一戎衣何嘗不好然漢髙<lb/>
祖豈不如此至此四句却是貞觀致治之根道得出太<lb/>
宗擅長處當時承宇文之後文物獨盛而十八學士之<lb/>
屬半於朝廷然不聴其言雖多奚為若後進無人亦非<lb/>
長治之道詩家誰見到此然使入宋人口中便直而淺<lb/>
薄其妙在朴而雅朝廷半老儒似不成語却造句甚古<lb/>
有㫁華反朴之意<hi>榕村語錄</hi>
韓詩温柔敦厚纒綿悱惻不如工部然如所云春秋書<lb/>
<pb n="KR4i0063_WYG_009-40b"/>
王法不誅其人身則工部有不及者蓋春秋立義之最<lb/>
大處懼亂賊者懼後世之亂賊也若本人之身已為亂<lb/>
賊尚何畏於死後之誅此等實說著深微千古不刋<hi>榕村</hi>
<hi>語錄</hi>
　　李光坡<lb/>
李光坡茂夫安溪相國介弟隠居不仕潛心經學著三<lb/>
禮述注貫串明豁採摭精確可為漢儒功臣二戴諍友<lb/>
也且長於詩云詩如白沙定山家塾既集用昌黎符讀書<lb/>
<pb n="KR4i0063_WYG_009-41a"/>
城南韵云今日家塾立諸子念權輿先人勤何為望世<lb/>
有詩書謀道及謀食均要在心虛虚心且立志聖賢同<lb/>
此初低首腐爛義所滋皆蕭閭試思宇宙間頂立何不<lb/>
如聰明在生質理道在繭魚從頭讀到尾究竟莫密疎<lb/>
看來又認去意味得疎渠自然涉筆好糞壤讓孤豬疾<lb/>
急不可恃金烏與玉蜍冬寧墐向户夏豈恤蚊蛆但有<lb/>
無事頃趂程莫懐居爭此隂陽候安不超詣歟跂立與<lb/>
跨行不如分寸儲日計雖不足歳計自有餘一張時一<lb/>
<pb n="KR4i0063_WYG_009-41b"/>
弛亦莫禁切且不見南陽公長嘯於揮鋤不見闗中賢<lb/>
閒居喜聞驢此誠得道趣餘外勿菑畬達觀屈伸際造<lb/>
物有乗除何人揣摩成而不曳朝裾誰附青雲士而不<lb/>
盛聲譽沈船破釜濟棄死霸趙墟莫言時與命通塞自<lb/>
巻舒欲致明水火先齊燧共諸祖徳方煦茂善刀待躊<lb/>
躇<hi>榕隂詩話</hi>
　　彭鵬<lb/>
足下以非常之人膺非常之遇粤西巳被深仁粤東又<lb/>
<pb n="KR4i0063_WYG_009-42a"/>
入大造一時岳牧四君子以莆田為首稱良可健羨前<lb/>
奉贈拙句云孤蹤巳致層霄上羣望方殷末路中竊自<lb/>
比於他山及讀尊札有句桂性歳増惟老辣葵心晨發<lb/>
即朝陽媿我饒舌矣<hi>西陂文畧</hi>
　　毛鳴岐<lb/>
南中有相思子即紅豆一苞兩實古詩所謂紅豆最相<lb/>
思是也若建寧相思鳥則雌雄二小鳥朱脣緅羽間以<lb/>
綵翠碎語唧唧同笯而居假開樊放其一初亦忻然颺<lb/>
<pb n="KR4i0063_WYG_009-42b"/>
去既即復來稍或鍵閉則啄鍵求入萬不爽一舊傳放<lb/>
雄而留雌則然若放雌則否因競云女之無良與男之<lb/>
蚩蚩小物可騐及閩中林偉親買二鳥騐其然否則雄<lb/>
雌並然然後知從前之言皆輕薄無賴厚誣閨中非實<lb/>
錄也家明府文山有相思鳥詩四章其一云頃刻離還<lb/>
合無分雄與雌散抛紅豆子何處不相思此真能解嘲<lb/>
者頃刻無分對仗甚巧何處一作若箇亦佳<hi>西河詩話</hi>
　　傅從龍<lb/>
<pb n="KR4i0063_WYG_009-43a"/>
傅從龍閩良家子幼隨仁和縣令張玉甲張延趙驪淵<lb/>
於幕傅方十齡為伴讀學詩能畫張去任趙乞得之依<lb/>
倚貧約無嫌怨康熈已酉趙登賢書北上路至徳州趙<lb/>
病垂危傅泥首嶽神撾鼓請代時廟方演劇聚千萬人<lb/>
皆為泣下既而趙病漸巳傅不三日而殁趙痛甚攜其<lb/>
柩附糧艘歸題曰義旅傅從龍墓不敢以僕從視也傅<lb/>
有詩云岸低因水濶山小帶雲平頗有致惜遺集不傳<lb/>
<hi>曠園雜志</hi>
<pb n="KR4i0063_WYG_009-43b"/>
　　施世綸<lb/>
晉江施世綸南堂先生歴官漕督清名著天下南堂詩<lb/>
鈔二十巻如璞玉輝春蠙珠浴月琅然可誦尤工五言<lb/>
詩中有愛山移舫對隔水問花多岸火潛魚躍沙更宿<lb/>
鳥飛看雲生磵户聴雨過經樓孤城侵海角銅柱出天<lb/>
涯飛花懸隙網行雀上空階風塵雖近市心跡喜多閒<lb/>
海氣連吳越秋聲入鼓鼙水氣涼疑雨松聲瀉似濤等<lb/>
警句擬之姚少監鄭都官當不媿也子廷龍官禮部郎<lb/>
<pb n="KR4i0063_WYG_009-44a"/>
中余僚壻也曽舉南堂全集見贈<hi>蓮坡詩話</hi>
　　張逺<lb/>
張逺字超然侯官人少孤從母氏受章句輒了了稍長<lb/>
遂貫串經書大義下筆有奇氣時海氛未靖軍需旁午<lb/>
諸長吏率以箕歛為事戸有逋亡則瓜蔓及親黨先生<lb/>
以孱弱孤童猝罹此阨乃急裝作亡命計吳楚百粤萍<lb/>
踪無定處中遭逆藩煽亂道路梗塞葢音書不達者數<lb/>
年比事平返里母夫人巳棄世先生亦遂含酸茹痛窮<lb/>
<pb n="KR4i0063_WYG_009-44b"/>
人無歸琴劍飄然不復作枌榆想矣既慕琴川虞山之<lb/>
勝從卜宅焉居久之乃以上舎生領已夘科鄉薦第一<lb/>
晚得滇之祿豐令卒於官方先生之跳身出闗也身不<lb/>
名一錢顧獨挈數書簏以去雞聲茒店雪浪風颿千里<lb/>
間闗未嘗輟鉛槧弗事偶道出西江題詩滕王閣上適<lb/>
曹秋岳侍郎持節過此大加激賞亟招入芙蓉幕所至<lb/>
為延譽一日而詩名滿長安漁洋綿津二公尤深器重<lb/>
皆引之為入室弟子揚雄更有河東賦惟待吹噓送上<lb/>
<pb n="KR4i0063_WYG_009-45a"/>
天巖穴之士所由願附青雲而聲施後世也<hi>静志居詩話</hi>
張逺字超然閩縣人領康熈已夘鄉薦第一遊京師與<lb/>
竹垞初白諸人唱和甚富有集梓行初嘗挾䇿遊四方<lb/>
未有所遇登滕王閣題詩云髙閣登臨此大觀四山對<lb/>
面壓龍盤豈無詞賦驚閻帥巳把文章讓子安人世百<lb/>
年風浩浩長江千古水漫漫南州髙士今誰是有客斜<lb/>
陽獨倚䦨一達官嗟賞為之延譽詩名遂振其詠松濤<lb/>
有月明何處雨風定數聲鐘亦佳句也<hi>榕隂詩話</hi>
<pb n="KR4i0063_WYG_009-45b"/>
　　劉坊<lb/>
五月晦日蛟川齋中得鼇石寄詩代柬止記丙戌春季<lb/>
歳月不及其所寄之地憶癸酉因先君子被難之京師<lb/>
遇鼇石於季野叔祖寓舎與之談如故交者每索予沽<lb/>
火酒飲醉狂呌曰吾可以不娶哉吾先人死於忠其為<lb/>
若敖氏之鬼耶後數年以彈射鉅公詩文忌才者乗機<lb/>
煽禍叔祖暨授一叔父謀之姜西溟先生密令南還適<lb/>
陳莘學知漳浦去鼇石上杭家不逺持予書往謁陳竭<lb/>
<pb n="KR4i0063_WYG_009-46a"/>
蹷贈以娶資比辛巳再被難從西安歸東行至華隂忽<lb/>
有呼萬萬萬而西者回顧則鼇石也下馬道近狀依然<lb/>
未娶叩其所贈曰予與之人矣葢其為人不通世故亦<lb/>
不知物力之艱難視所為詩天下莫已若天下固鮮有<lb/>
若者夫與予交八九年猝遇焉則忘其字見人之急傾<lb/>
囊與之竟忘其身之未娶即今隔絶五六年不寄書而<lb/>
寄詩又不及身在何所其天機可知已嗟乎鼇石世之<lb/>
欲殺之者多矣别來所閱之人所歴之地更不知其幾<lb/>
<pb n="KR4i0063_WYG_009-46b"/>
大抵率性而行不復遇有漳浦君者詩曰我為鬼揄頻<lb/>
躑躅葢為此耶獨是鼇石廿年閱歴不為不久乃云近<lb/>
日金臺多士聚可能復作帝京游是不但不通世故且<lb/>
不知予予能為金臺中人物鼇石又何貴有予又何敢<lb/>
交於予而憶之千里萬里之外意者念吾親憂患餘生<lb/>
無以為養勸予貶損其節而為之耶而吾親亡矣隠几<lb/>
涕泣者久之答詩成復不知將寄何所<hi>氷雪集</hi>
　　林信<lb/>
<pb n="KR4i0063_WYG_009-47a"/>
前百年而居是坊後百年而官是郎逮百年而卜是藏<lb/>
鳯兮鳯兮吾與汝相將鹿原叟銘鳯硯林氏世居郡城<lb/>
鳯池坊而先塋聚葬城北五鳯山鹿原先生官鳯凰池<lb/>
者十一年鳯兮鳯兮未鳴國家之盛幾疑徳衰矣予為<lb/>
轉一語曰池上於今有鳯毛也田生甸書佳句曽標政<lb/>
事堂我來何處乞青囊眼中人與懐中璧如對先生眉<lb/>
髪光句山陳兆崙題<hi>硯史</hi>
依吾身者將及紀從吾遊者萬餘里相予書者億萬字<lb/>
<pb n="KR4i0063_WYG_009-47b"/>
是宜䇿勲酧吾子乙未四月之朔鹿原銘於警露軒按<lb/>
銘者名也銘器以自警也商盤周鼎為銘本義周寧王<lb/>
巾劒諸製乃後人偽作春秋衞大夫禮至滅邢自紀其<lb/>
功與孔悝讒鼎又創為銘勲之體班孟之勒燕然張孟<lb/>
陽之摩劍閣由此其選也故知銘辭有體合作為難後<lb/>
世雕鎪撰刻皆失本意讀鹿原舅氏此製精深古奥藴<lb/>
藉風流于銘體尤宛合古文老手非餘子所敢望應推<lb/>
壓巻乾隆已未重陽日甥道承重觀並題<hi>硯史</hi>
<pb n="KR4i0063_WYG_009-48a"/>
　　余甸<lb/>
蜀宫瓦銅綠色尤可愛白者石灰漿受日月雨露之精<lb/>
華寳色射人三百餘年舊物也甲午秋入試院與江津<lb/>
令余甸田生行㫁垣中得此田生詩絶代繁華地深秋<lb/>
細雨天宫門餘片瓦不忍憶當年隸書刻之亦可作硯<lb/>
但出自沙土耳有以翰林院編修視學蜀中者諸生金<lb/>
盡飾此相餉詭云不知何代所遺編修公以少見而受<lb/>
之厥後恚甚分投同官閔佩云<hi>邊州聞見錄</hi>
<pb n="KR4i0063_WYG_009-48b"/>
直方温栗能容受此款此製得未有端溪一片青花雲<lb/>
飛來燕市落吾手壬寅孟冬月幾朢客京城見此研於<lb/>
小市以二百四十錢購歸口占題識<hi>硯史</hi>
他山半畝佃秋烟琢得方形井地連自笑不曽持一硯<lb/>
留將片石當公田余視端州八閱月未嘗得一硯其冬<lb/>
端之人伐東西巖羣採取焉因餽片石予製井田硯並<lb/>
系以詩記於其上莘田任霞光片片罩輕烟崖别東西<lb/>
短劍連自是天公憐傲吏硯材假手遺莘田田生次韵<lb/>
<pb n="KR4i0063_WYG_009-49a"/>
<hi>硯史</hi>
　　許均<lb/>
端溪璞玉夜珠色探向驪龍頷下得吳趨孀女女媧手<lb/>
煉石如泥工翦刻蚌形琢出月初圓秋水澄江練一幅<lb/>
案傍亦有玉蟾蜍對此垂涎敢吞蝕鏤肝刻腎玉川子<lb/>
箋奏天公枉費墨何如研露寫烏絲翠袖佳人勤拂拭<lb/>
壬寅九月九日雪邨居士題余與雪邨同館閣者三年<lb/>
每敝車羸馬聨轡看天壇牡丹豐臺芍藥月夕花朝無<lb/>
<pb n="KR4i0063_WYG_009-49b"/>
勝不與内子廖則來齋舅氏女也詩翰繪事色色精工<lb/>
魏國趙管未多讓也雍正丙午臘月大雪予過訪雪邨<lb/>
圍爐擁酒掃梅花大幅雪邨發榦表姊氏圏花筆墨精<lb/>
潤極閨房之韵事詩所云滴露烏絲翠袖拂拭予皆目<lb/>
覩其事兹歳薄宦京師故人長謝回想曩年文酒縱談<lb/>
目斜燈炧時有如隔世已未九月二日與涪雲五弟夜<lb/>
坐守缾齋談都門舊話展冊題記古梅道承<hi>硯史</hi>
　　謝道承<lb/>
<pb n="KR4i0063_WYG_009-50a"/>
謝編修道承字又紹别號古梅閩縣人釋褐後謁文廟<lb/>
賦詩云六經原不為科名爵判天人在此行今日瓣香<lb/>
分獻後驅車歸去自分明<hi>榕隂詩話</hi>
光祿林氏昆季六人與予皆以文章相契中表情踰手<lb/>
足惰農二兄與予同修省志晨夕相見者三年余壽惰<lb/>
農詩有退去殘毫真似嶽吞來名酒可如淮之句惰農<lb/>
詩宗韓孟小行書蕭疎淡拖真逸品也乾隆丙辰旅櫬<lb/>
歸吳閶茗椀詩瓢此緣難續閱銘硯作如見老頰微赬<lb/>
<pb n="KR4i0063_WYG_009-50b"/>
拈花蹙口時也古梅道承<hi>硯史</hi>
秋宵不寐重讀莘田題硯諸製愴然有懐口占二絶句<lb/>
寄意遍踏蠻溪琬琰空詩人筆墨尚熊熊文昌樂府三<lb/>
千首誰為修書李浙東䍧牱一葉下閩江十硯蕭然鎖<lb/>
夜牕起剔秋釭拜東野寒風襲襲影幢幢乾隆已未秋<lb/>
九月既望道承題<hi>硯史</hi>
古梅于詩文不肯輕作余則不憚自衒且以先人窀穸<lb/>
未卜徑欲棄此一官歸營葬事師友親戚愛而見阻此<lb/>
<pb n="KR4i0063_WYG_009-51a"/>
中鬱勃不能自遂因而有觸輒吟有吟則非君無與語<lb/>
者君則似為留行似為勸駕記其和予冬至感懐有云<lb/>
令節異鄉愁裡過微名他日史中求笑渠賈傅支離甚<lb/>
猶勸靈均相九州友朋肝隔之意自可於言外得之<hi>劍虹</hi>
<hi>初稿</hi>
　　吳文煥<lb/>
吳文煥字觀侯一字劍虹長樂人其先世已居㑹城而<lb/>
身猶占縣籍甲午舉於鄉辛丑第二人及第旋假歸家<lb/>
<pb n="KR4i0063_WYG_009-51b"/>
食者久之再入史館改部曹除御史以病乞休今林居<lb/>
又三年矣劍虹落拓不羈喜讀書性尤躭酒一月曽不<lb/>
得數日醒土朩形骸似無意於當世務者然當夫酒酣<lb/>
耳熱奮袖起舞或泣或歌輒發洩其胸中之塊壘殆亦<lb/>
阮仲容石曼卿之流亞也詩最豪爽大致于蘇陸為近<lb/>
吾鄉比户能吟顧羣奉林膳部髙典籍為鼻祖聲調圓<lb/>
融千手如一如所稱晉安風雅者是已劍虹辭而闢之<lb/>
獨標雅健盤空硬語傑出於柔筋脆骨之間雄雞一聲<lb/>
<pb n="KR4i0063_WYG_009-52a"/>
天下白固未易為一二俗人言也劍虹曽有句云欲覓<lb/>
相知定文者近來沈韵比江花蓋指同里江爾熈暨同<lb/>
年沈珊友而言兹余有採詩之役輒就篋衍所藏選錄<lb/>
得數十首竊自比於江沈之列樽酒論文則更俟之異<lb/>
日<hi>静志居詩話</hi>
　　周紹龍<lb/>
江淹彩筆丘遲錦夢境流傳是也非我有端溪親付汝<lb/>
管教才子競春暉癸丑二月瑞峯題付履藏袖裏青天<lb/>
<pb n="KR4i0063_WYG_009-52b"/>
劃翠微海山歸去是耶非晚年購宅渾閒事留取三峯<lb/>
與阿暉右次同年周瑞峯京兆韻並柬謙亭世講金壇<lb/>
于振<hi>硯史</hi>
端溪初割紫雲堆望裏森森玉筍開拾似江郎山下過<lb/>
三峯我竟袖之來康熈庚子四月紹龍題瑞峯二兄丁<lb/>
酉秋過江郎山題壁上有三峯我欲袖之去留補青天<lb/>
煉五雲句予辛丑過斯地戲署其尾曰氣壓諸山雨下<lb/>
坡欲吞雲海靜風波補天自有金針在還厭三峯袖裏<lb/>
<pb n="KR4i0063_WYG_009-53a"/>
多今二十餘年矣瑞峯補天纔露一斑而即云亡予潦<lb/>
倒無成彌増媿悔兹讀銘詞回思昔年意氣之盛磊落<lb/>
英多如尋舊夢為之慨然蒼巖林正青識<hi>硯史</hi>
　　黄任<lb/>
黄任字于莘又字莘田永福人居㑹城之光祿坊弱冠<lb/>
舉於鄉屢上春官不第匆匆捧檄得粤之四㑹令莘田<lb/>
故名士無齷齪俗吏態坐是為上官所不喜劾其縱情<lb/>
詩酒不治事拂衣歸里宦槖蕭然惟端坑石數枚詩束<lb/>
<pb n="KR4i0063_WYG_009-53b"/>
兩牛腰而巳所居矮屋三楹花竹秀野圖史縱横飲饌<lb/>
裙屐間具有雅人深致最工詩菁葱韶蒨務去陳言又<lb/>
不墮澁體與秀水朱昆田髙郵李百藥同其標格閩人<lb/>
户能為詩彬彬風雅顧習于晉安一派磨礲沙盪以聲<lb/>
律圓穏為宗守林膳部髙典籍之論若金科玉律凜不<lb/>
敢犯幾于團扇家家畫放翁矣莘田逸出其間聰明淨<lb/>
氷雪欲語羞雷同可稱豪傑之士其艷體尤擅塲細膩<lb/>
温柔感均頑豔所傳秋江集香草箋諸作傅閬林前輩<lb/>
<pb n="KR4i0063_WYG_009-54a"/>
謂其實有所指擬諸玉溪之賦錦瑟元九之憶雙文杜<lb/>
書記之作青樓薄倖楚雨含情殆詩家之賦而興也然<lb/>
昔賢謂知梵志翻著襪法始可作無題詩知九方歅相<lb/>
馬法始可讀無題詩東坡詩云多生綺語磨不盡尚有<lb/>
宛轉詩人情夫詩人之情亦何所紀極哉出之宛轉藴<lb/>
之遥深可以廣騷可以參禪慧業文人吾于莘田首屈<lb/>
一指矣<hi>静志居詩話</hi>
黄任字莘田永福人壬午鄉貢官四㑹令罷歸家居食<lb/>
<pb n="KR4i0063_WYG_009-54b"/>
貧僦屋委巷七絶秀韵獨出兼饒逸氣較諸體尤為擅<lb/>
塲泰安道中云巖巖典則魯千峰玉檢金泥拜秩宗七<lb/>
十二君銷歇盡夕陽驢背話東封倡條冶葉拂瓏璁帽<lb/>
影鞭絲困午風十里棗花香不㫁行人五月出東蒙昭<lb/>
陵石蹟云際㑹風雲未足難始終恩禮羨貞觀漢家多<lb/>
少韓彭將不得銘旌一字看夢游仙云霧縠氷絲幅幅<lb/>
存故香猶染舊帷痕綵鸞歸去文簫别徹夜西風寫韵<lb/>
軒七里瀧云終日嵐光濕畫幢有時松露滴篷牕一聲<lb/>
<pb n="KR4i0063_WYG_009-55a"/>
櫓板千巖響知在諸峰未出瀧孟家堰云草店危扶老<lb/>
樹腰江頭沽酒布旗招一帆細雨西興渡正趂錢塘未<lb/>
落潮<hi>榕隂詩話</hi>
莘田豐髯秀目工書法好賓客詼嘲談笑一座盡傾罷<lb/>
官歸里壓裝惟端坑石數枚詩束兩牛腰而巳侍兒金<lb/>
櫻明艷絶世妙解文翰兼工絲竹是其千金所購酒間<lb/>
子遜舉其夜來香絶句云知隔絳紗帷暗坐謝孃頭上<lb/>
過來香風致固自不淺<hi>榕隂詩話</hi>
<pb n="KR4i0063_WYG_009-55b"/>
余以雲月硯寄泰安公公為鐫銘搨一紙寄示賦詩四<lb/>
首奉呈幾年修斧屬吳剛帶得蠻烟上玉堂一握忽生<lb/>
雲五色蓬萊新署兩三行三洞驚傳煥紫泥亦分典䇿<lb/>
到端溪丁丁宫漏絲綸筆特為寒巖一品題嘉名偶合<lb/>
在平津應象天章信有神得作西園結隣客勝他東府<lb/>
掃門人巖穴何緣到玉除十年曽此伴窮居但將膚寸<lb/>
供霖雨不上昌黎宰相書黄任<hi>硯史</hi>
一寸干將切紫泥専諸門巷日初西如何軋軋鳴機手<lb/>
<pb n="KR4i0063_WYG_009-56a"/>
割遍端州十里溪余此石出入懐袖將十年今春攜入<lb/>
吳吳門顧二娘見而悅之為製斯硯余喜其藝之精而<lb/>
感其意之篤為詩以贈並勒於硯隂俾後之傳者有所<lb/>
考焉顧家於専諸舊里淡淡梨花黯黯香芳名誰遣勒<lb/>
詞塲明珠七字端溪吏樂府千秋顧二娘誰傾幾滴梨<lb/>
花雨一灑泉臺顧二娘莘田句也哀感頑艷能移我情<lb/>
故作㫁句美之勾山兆崙筆<hi>硯史</hi>
莘田有硯癖自號十硯先生集中詠硯詩最多俱泠然<lb/>
<pb n="KR4i0063_WYG_009-56b"/>
可誦其自題青花硯云雨暗羚羊半壁昏何年浸著紫<lb/>
雲根野夫割去山窓玩認得蠻溪舊漲痕汝是端人質<lb/>
有文相將致雨更興雲而今護落持無用只寫羊欣白<lb/>
練裙又贈友人硯云秋水泠泠浸一泓下巖西洞第三<lb/>
層與君細膩風光寫麗澤如斯得未曾白石青花出水<lb/>
鮮羚羊峽口晚生烟紫雲一片剛如掌待染山隂九萬<lb/>
箋吳中林别駕作歌贈之云十硯先生淡無欲作官不<lb/>
戀五斗粟歸來傲投黄菊花俗塵不敢閒相觸叩門惟<lb/>
<pb n="KR4i0063_WYG_009-57a"/>
有陳<hi>學圃太史</hi>趙<hi>明/府</hi>予城北徐公<hi>嫺雲</hi>交倍篤室中更喜吟伴<lb/>
多饑來頓頓餐珠玉硯癖不顧千金讎詩成自謂萬事<lb/>
足今春見我絶糧詩大笑謂我未免俗相别先生二十<lb/>
日近狀直登髙士錄聞有陽翟大賈人推轂先生造門<lb/>
數先生堅臥竟不起謂此衡茅不足辱賈人歸望長者<lb/>
車寄聲無事苦踡跼囊中自有千黄金可為先生具<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
醁先生笑謂我不貧明月清風皆我屬田荒偏喜令威<lb/>
瘦水清且給陶泓浴三山作隣不待買倚閣年年眉黛<lb/>
<pb n="KR4i0063_WYG_009-57b"/>
綠此身一落阿堵中入山恐愧紅躑躅春風春雨日杜<lb/>
門把筆自譜遊仙曲<hi>榕隂詩話</hi>
莘田跋余紀行詩後云辛苦為郎君所知惟君志業古<lb/>
人期從今不寫閒風月多賦舂陵數韵詩<hi>紀行詩箋</hi>
　　郭雍<lb/>
郭雍字仲穆一字書禪福清人僑居㑹城康熈癸已舉<lb/>
人少即工詩最後乃出一帙問世而謂其友人曰吾前<lb/>
後作詩不下千篇今存其畧成章法者得律詩絶句若<lb/>
<pb n="KR4i0063_WYG_009-58a"/>
干首古風歌行僅留一二樂府絶無所解請俟十年後<lb/>
别有窺尋乃敢議及夫書禪之於詩伐毛洗髓幾三十<lb/>
年其用功不可謂不深而其言若此則信乎寸心得失<lb/>
如飲水者之冷暖自知正復索解人不得也吾鄉自林<lb/>
松址前輩雄踞詞壇銳意學杜獨標少谷空同為從入<lb/>
之門徑後進靡然從風鹵莽粗豪無復雅人深致書禪<lb/>
謝絶流品因心師古纎毫塵垢不以溷其筆端上焉者<lb/>
淡逺精微步趨王孟次亦刻露清新不失賈長江姚武<lb/>
<pb n="KR4i0063_WYG_009-58b"/>
功家法竹垞太史所云如食哀家梨止渴雖爽而不伐<lb/>
性如水精鹽進酒雖薄亦能醉人者移贈約園庶幾惟<lb/>
肖可謂鶴立雞羣而不隨人作計者也書禪素清羸畏<lb/>
寒特甚每涼風始戒即重繭襲裘圍爐墐户所以調護<lb/>
者甚至故自癸已以後心怯北地風霜絶不赴禮闈試<lb/>
迨雍正元年九月特開鄉科則大喜襆被遄征五月過<lb/>
嶺伏雨炎風舟車委頓竟暍病姑蘇以死豈非豹養其<lb/>
内而虎食其外毅養其外而病攻其内有非意計所得<lb/>
<pb n="KR4i0063_WYG_009-59a"/>
料者哉凥輪神馬蟲臂鼠肝游于物之所不得遯而皆<lb/>
存斯所稱逹生之旨矣<hi>本朝詩鈔小傳</hi>
郭雍字仲牧福清人康熈癸巳舉於鄉工詩古體學陶<lb/>
近體宗王孟五言尤稱長城有約園集行世書法規摹<lb/>
鍾王人亦髙潔拔俗讀衞霍傳云募士三河盡從軍五<lb/>
幕悲草沈天馬骨車壓漢臣脂責簿摧飛將通侯到小<lb/>
兒武皇方好戰正是奉恩時嫖姚真壯士年少喜奇功<lb/>
拔幟天驕幕飛書漢主宫老駝蹲積雪驚斾裂悲風主<lb/>
<pb n="KR4i0063_WYG_009-59b"/>
將方談笑貂裘蹴鞠中登于山云聊復登髙去仙臺一<lb/>
放歌夕陽山外盡疎雨鳥邊多秋色老如此流年傷若<lb/>
何蓬山不可接江月落松蘿<hi>榕隂詩話</hi>
　　陳純<lb/>
陳純字驥仲閩縣人有詩名久遊京師一中副車不遇<lb/>
而反詩多激楚之音題太白酒樓云我亦江南客徘徊<lb/>
濟水東江山殘照裏天地一樓中縱酒非無託工詩自<lb/>
合窮千秋無賀監春日更飄篷<hi>榕隂詩話</hi>
<pb n="KR4i0063_WYG_009-60a"/>
　　范咸<lb/>
正月元夜未字之女偷折人家花枝竹葉為人詬詈謂<lb/>
異日必得佳壻范巡方咸有詩二截女郎元夜踏蒼苔<lb/>
攀折青枝笑落梅底事含羞佯不采月明犬吠有人來<lb/>
難將心事語人知暗祝燈前有所思為是傾城顏色好<lb/>
不教開到落花時<hi>臺海見聞錄</hi>
番俗成婚後三日㑹親宴飲各婦艷粧赴集以手相挽<lb/>
面相對舉身擺蕩以足下軒輊應之循環不㫁為兩匝<lb/>
<pb n="KR4i0063_WYG_009-60b"/>
圓井形引聲髙唱互相答和揺頭閉目備極媚態范巡<lb/>
方有二絶句連臂相看笑踏歌陳詞道是感恩多劇憐<lb/>
不似弓鞋影一曲春風奈若何妙相天魔學舞成垂肩<lb/>
瓔珞太憨生分明即是西番曲齊唱多羅作梵聲諸羅<lb/>
周令鐘瑄有五絶蠻姬兩兩鬭新粧蹀<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>花隂學舞娘<lb/>
珍重一天明月夜春來底事為人忙不掄檀板不吹笙<lb/>
一㸃鉦聲一隊行氣味何如初中酒山花翠羽鬢邊横<lb/>
聨翩把袖自歌呼别樣風流絶世無番調可知輸白雪<lb/>
<pb n="KR4i0063_WYG_009-61a"/>
也應不似發寒胡野氣森森欲曙天維摩新病未成眠<lb/>
空餘無限羅伽女亂把天花散舞筵一曲蠻歌酒一巵<lb/>
使君那惜醉淋漓但令風物闗王㑹我欲從今學畫師<lb/>
<hi>臺海見聞錄</hi>
七里香木本花叢生如緋珠婆娑可愛五瓣色白香氣<lb/>
濃郁能辟瘴氣所種之地蠅蚊不生一名瓊花又名瑒<lb/>
花又名玉蕊又名山礬又名春桂范巡方詩翠葢團團<lb/>
密葉藏繁花如雪殢幽芳分明天上三珠樹散作人間<lb/>
<pb n="KR4i0063_WYG_009-61b"/>
七里香丹桂婆娑猶入俗繡毬攢簇太郎當何如瓊島<lb/>
嫣然秀采掇還傳辟瘴方又有六絶句唐昌玉蕊無踪<lb/>
跡后土瓊花再見難官閣獨餘春桂影婆娑長得月中<lb/>
看小葉荼蘼一丈餘花開五出襲瓊裾生憐青瑣無消<lb/>
息<hi>白香山玉蕊花詩不緣啼鳥春饒舌青瑣仙郎那得知</hi>難覓吹簫紫鳯車<hi>張文昌玉</hi>
<hi>蕊詩五色雲中紫鳳車尋仙來到洞仙家</hi>瑶臺原不在人間素艷何來綠玉<lb/>
鬟長見蘂珠宫裡雪只緣地近補陀山聚仙也合依稀<lb/>
似玉質濃香總不同欲向通明上封事彈文先斥妒花<lb/>
<pb n="KR4i0063_WYG_009-62a"/>
風幸留七里香名在認取山礬為寫真寄語世人休聚<lb/>
訟氷姿原不藉前塵瀛壖合是洞仙家宴賞貪看玉樹<lb/>
花賦罷新詩消受得春風何處七香車<hi>劉賓客玉蕊詩玉女來看玉樹</hi>
<hi>花異香先引七香車  臺海見聞錄</hi>
水仙花一本五六莖鮮芳絶倫粤東市上標臺灣水仙<lb/>
花頭其實產自漳州及蘇州也范巡方有詩霓裳翠袖<lb/>
剪吳綾烟霧輕籠弱不勝綽有風神凌海嶠憐他冷豔<lb/>
斵春氷銀盤皎潔還疑雪金醆嬌嬈好試燈擬與梅花<lb/>
<pb n="KR4i0063_WYG_009-62b"/>
同配食水仙王廟最相應<hi>臺海見聞錄</hi>
檳榔樹直無枝髙一二丈皮類青桐節似筠葉如椶竹<lb/>
花淡黄白色朶朶連珠香芬襲人實若棗自初秋至孟<lb/>
夏生生不絶與椰肉蔞藤同<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>灰夾啖醉人如酒張巡<lb/>
方有詩丹頰無端生酒暈朱唇那復吐脂香饑餐飽嚼<lb/>
日百顆傾盡蠻州金錯囊范巡方詩南海嗜賓門<hi>檳榔一名</hi>
<hi>賓門</hi>初嘗面覺温苦饑如中酒得飽謝朝餐種必連椰子<lb/>
功寧比稻孫瘴鄉能巳疾留得口脂痕<hi>臺海見聞錄</hi>
<pb n="KR4i0063_WYG_009-63a"/>
　　陳繩<lb/>
五鳴雞一名五更雞大如鵪鶉雄者項下有黑白文如<lb/>
太極圖每漏下一鼓即鳴三五聲土番曰標標以其音<lb/>
相似也諸羅陳司訓繩有詩標標引嗉自呼名太極平<lb/>
分自繪成二十五聲隨漏滴㡳須侵曉候雞鳴<hi>臺海見聞錄</hi>
　　藍鼎元<lb/>
藍鼎元漳浦拔貢生為人倜儻負經濟才少日即以文<lb/>
名壯歳往來海上從事諸節鎮幕府多所贊畫康熈季<lb/>
<pb n="KR4i0063_WYG_009-63b"/>
年提督施世驃之收復全臺也功第一鼎元實在行間<lb/>
相須如左右手用薦授廣州太守有臺灣近詠十首番<lb/>
俗夷情洞若觀火所謂坐而言起而可行者非若前代<lb/>
詞人徒誇山川之瑰麗賦物產之珍奇巳也詩曰東寧<lb/>
大海荒從古無人至明末羣盜窩島夷互竊踞鄭氏奄<lb/>
而有蔓延為邊忌我師撻伐張震讋及魑魅遂使瘴癘<lb/>
鄉文物漸昌熾川原靈秀開鬱勃不可閉式廓惟日増<lb/>
蹙縮非長計<hi>時有議棄近山田廬禁入番界樵採</hi>所當順自然疆理以時<lb/>
<pb n="KR4i0063_WYG_009-64a"/>
議勿因去歳亂畏噎却飯饎<hi>一</hi>去歳羣醜張揭竿三十<lb/>
萬我旅一東征倒戈雲見睍七日復全臺壺簞匝地獻<lb/>
可知入人深望雲爭革面餘孽雖時有死灰謀欲煽旋<lb/>
起即撲除夫誰與為叛當兹振遒鐸教化不容緩民心<lb/>
原猶水東西流乍變棄之鋌而走理之忠以勸<hi>二</hi>臺俗<lb/>
敝豪奢亂後風猶昨宴㑹中人產衣裘貴戚愕農惰士<lb/>
弗勤逐末趨驕惡囂陵多健訟空際見樓閣無賤復無<lb/>
貴相將事摴博所當禁制嚴威信同鋒鍔勿謂我言迂<lb/>
<pb n="KR4i0063_WYG_009-64b"/>
中心細忖度為火莫為水救時之良藥<hi>三</hi>閩學追鄒魯<lb/>
東寧昧如障當為延名儒來兹開絳帳俾知道在邇尊<lb/>
君與親上子孝及父慈友恭更亷讓從兹果力行誘掖<lb/>
端趨向其次論文章經史為醖釀古作秦漢前八家當<lb/>
醯醬制義本儒先理明氣欲王洗伐去皮毛大雅是宗<lb/>
匠此地文風靡起衰亦所望<hi>四</hi>臺地一年耕可餘七年<lb/>
食冦亂繼風災民間更蕭索今歳大有秋倉儲補云急<lb/>
穀貴慮民饑穀賤農亦惻厲禁久不弛乃利於奸墨徒<lb/>
<pb n="KR4i0063_WYG_009-65a"/>
有遏糴名其實竟何益估客既空歸裹足此寥寂何如<lb/>
撙節之一艘一百石窮年移不盡農商惠我徳幸與諸<lb/>
當途從長一籌畫<hi>五</hi>纍纍何為者西來偷渡人銀鐺雜<lb/>
貫索一隊一酸辛嗟汝為饑驅謂兹原隰畇舟子任無<lb/>
咎拮据買要津寧知是偷渡登岸禍及身可恨在舟子<lb/>
殛死不足云汝道經鷺島稽察司馬門司馬有印照一<lb/>
紙為良民汝愚乃至斯我欲淚沾巾哀哉此厲禁犯者<lb/>
仍頻頻奸徒畏盤詰持照竟莫嗔兹法果息奸雖寃亦<lb/>
<pb n="KR4i0063_WYG_009-65b"/>
宜勤如其或未必寧施法外仁<hi>六</hi>臺邑最褊小徴糧視<lb/>
鳯諸土狹賦獨重民困曷以紓臺灣田一甲内地十畝<lb/>
餘甲租八九石畝銀一錢輸將銀來比粟相去竟何如<lb/>
納粟弊多端斗斛交相瘉折色比時價加倍復何居鳯<lb/>
諸雖厚歛什百臺版圖墾多或報少以羨補不敷臺土<lb/>
瘠無曠衝壓且偏枯安得相均勻丈輕三邑俱征收同<lb/>
内地含哺樂只且<hi>七</hi>郡東萬山裏形勝羅漢門其内開<lb/>
平曠可容數十村雄踞通南北奸宄往來頻近以逋逃<lb/>
<pb n="KR4i0063_WYG_009-66a"/>
藪議棄為荆榛此地田土饒山朩利斧斤移民遷產宅<lb/>
兵之亦齗齗何如設屯戍守備為遊巡左拊岡山背右<lb/>
塞大武臀既清逸賊窟亦靖野番氛府治得屏障相需<lb/>
若齒脣<hi>八</hi>諸羅千里縣内地一省同萬山倚天險諸港<lb/>
大海通廣野渾無際民番各喁喁上呼下即應往返彌<lb/>
月終不為分縣理其患將無窮南劃虎尾溪北踞大雞<lb/>
籠設令居半線更添遊守戎健卒足一千分汛扼要衝<lb/>
臺北不空虛全郡勢自雄晏海此上䇿猶豫誤乃公<hi>九</hi>
<pb n="KR4i0063_WYG_009-66b"/>
臺灣雖絶島半壁為藩籬沿海六七省口岸密相依臺<lb/>
安一方樂臺動天下疑未雨不綢繆侮予適噬臍或云<lb/>
海外地無令人民滋有土此有人氣運不可羈民弱盜<lb/>
將據盜起番亦悲荷蘭與日本眈眈共朶頥至治大無<lb/>
外何畏此繁蚩政教消頗僻名言允在兹<hi>十赤嵌筆談</hi>
　　薛士玉<lb/>
雨歇街塵一閧清偶逢佳處便閒行野人入市惟看畫<lb/>
活水在瓶如沸笙徑可積苔容懶掃窓須厚紙莫貪明<lb/>
<pb n="KR4i0063_WYG_009-67a"/>
謝郎瑣事君能說桃葉圖開笑靨生此予過薛士玉居<lb/>
作也薛字瑞庭福清人居在鼇峰坊洒洒絶塵俗畫槅<lb/>
東西臚陳匫董能作韵語時有理解頷聨是其九日所<lb/>
題稍足成之<hi>榕隂詩話</hi>
　　張湄<lb/>
臺俗婦女靚粧入市無肩輿以傘蒙首而行時伸時縮<lb/>
以窺行人張巡方湄有詩云香車碧幰厭紛紜擁蓋微<lb/>
行擬鄂君一隊新粧相掩映紅蕖葉底避斜曛<hi>臺海見聞錄</hi>
<pb n="KR4i0063_WYG_009-67b"/>
臺地閭里詬誶輒易搆訟親到其家送檳榔數口即可<lb/>
消怨釋忿張巡方詩睚眦小忿久難忘牙角頻爭雀䑕<lb/>
傷一抹腮紅還舊好解紛惟有送檳榔<hi>臺海見聞錄</hi>
番衆不知年月以穀熟為一歳月圓為一月嘗以藤絲<lb/>
編為毬㑹社衆為蹋踘之戲與鞦韆為樂張巡方有詩<lb/>
藤毬擲罷舞鞦韆世外嬉怡别有天月幾回圓禾幾熟<lb/>
歳時頻換不知年<hi>臺海見聞錄</hi>
七夕為乞巧㑹家家設牲醴果品花粉之屬夜向簷前<lb/>
<pb n="KR4i0063_WYG_009-68a"/>
祝七娘壽或曰魁星於是日生士子為魁星㑹竟夕歡<lb/>
飲張巡方有詩露重風輕七夕涼魁星髙讌共稱觴幽<lb/>
窓還聴喁喁語花果香燈祝七娘<hi>臺海見聞錄</hi>
臺草朩經歳不萎花開無節黄巡方云予仲冬按部至<lb/>
斗六門見桃花方謝至笨港見人擎荷花數枝回署見<lb/>
榴花照眼丁河峰歳除一聨迎年蓮菊猶芳奚但梅傳<lb/>
春信獻歳瓜茄未老還同韭薦辛盤張巡方有詩少寒<lb/>
多燠不霜天朩葉長青花久妍真個四時皆似夏荷花<lb/>
<pb n="KR4i0063_WYG_009-68b"/>
慶臘菊迎年<hi>臺海見聞錄</hi>
　　陳昻<lb/>
陳昻字軒年侯官諸生富才藻尤工駢麗之言少日為<lb/>
仇家告訐謫戍山左康熈末年遇赦放歸里縱游海上<lb/>
多感懐弔古之作其詠偽鄭逸事詩云戰衂旋師返北<lb/>
轅轉教航海闢乾坤金多舊借牛皮地水漲遥通鹿耳<lb/>
門赤嵌城孤遺故壘紅夷援絶駐新屯何緣自比虬髯<lb/>
客豈昧幾先讓太原片石能容百萬人跳梁小醜踞南<lb/>
<pb n="KR4i0063_WYG_009-69a"/>
閩也知中國全歸漢妄托仙源可置身荒嶼畬田登版<lb/>
籍土酋番族雜流民開荒絶勝田横島易世相傳絶徼<lb/>
臣荒逺羇栖幸弗誅敢通叛逆約齊驅漫勞蝸戰爭天<lb/>
下先自鯨吞竊海隅三載相持誰得利千兵紛集好長<lb/>
驅彼蒼藉手平南紀曠古新増一統圖昔年亡將濟時<lb/>
才仰仗威靈涉險來地轉海鹹生淡水天回風颶起奔<lb/>
雷官軍血戰滄波沸䑕子魂銷刼火灰澳嶼全收三十<lb/>
六受降澎島㦸門開<hi>赤嵌筆談</hi>
<pb n="KR4i0063_WYG_009-69b"/>
　　周某<lb/>
建寧亦有淨慈寺寺濱溪結宇前為放生池僧房蜂綴<lb/>
林朩窈窕方袍迎客沙彌送茗亦一大選佛塲也壁有<lb/>
雲散鐘聲出逺村之句是郡人周某題予愛其理致同<lb/>
人約相屬和王霖云靜夜蒲牢喧法界遥林松火閃漁<lb/>
村王霂云潛鱗依穴初知夜倦羽衝烟亦識村陸秩云<lb/>
近灘花石盤雙徑繞屋濃隂綠一村美詞秀致均能氷<lb/>
寒於水予以屬韵不諧㥏墨而謝勉賡弱句為不施之<lb/>
<pb n="KR4i0063_WYG_009-70a"/>
檀呈慧首座裁之<hi>榕隂詩話</hi>
　　族子三才<lb/>
族子三才字廷贊别號參亭侯官人為弟子員有聲儀<lb/>
封張相公撫閩拔入鼇峰書院舉業之外兼課詩古文<lb/>
詞參亭每試必上等戊子舉於鄉癸巳成進士用薦入<lb/>
武英殿修書受知陳恪勤公試第一出為東光令連丁<lb/>
内外艱服闋補上元未之官而虧帑事發轉徙燕趙三<lb/>
十年百口嗷嗷傭硯以食晚病痿蹣跚而歸不兩月遽<lb/>
<pb n="KR4i0063_WYG_009-70b"/>
卒參亭豐頤皤腹飲饌兼數人詩才敏捷乂手即成與<lb/>
人言呐呐不出口下筆輒不能自休性畏岑寂所居之<lb/>
地賓朋滿座狂吟縱酒六博圍棊竟日夜讙呼不倦間<lb/>
閉户孤坐則伏几欠伸少焉齁聲達户外矣其興趣如<lb/>
此先君宰固安參亭時自京師來視與余兄弟唱酬比<lb/>
余居官數集名流結詩社參亭常往來其間故集中詩<lb/>
半皆同作其體格不雜晉安派間入蘇陸諸家而爽氣<lb/>
豪情湧出於筆墨之外如生駒振鬛仗馬失鳴翔鼓數<lb/>
<pb n="KR4i0063_WYG_009-71a"/>
通琴聲解穢異乎閉目揺首自詫唐音者也參亭既以<lb/>
詩名平生志業終抑鬱不得洩則一寄之於詩遇稠人<lb/>
廣座張宴命題諸人方呻吟營度參亭巳落紙如風四<lb/>
座勿諠意自得也蓋其豪情勝概一往無前故意到筆<lb/>
隨於前輩所云抑之欲其奥亷之欲其節固而存之欲<lb/>
其重者實未嘗屑屑措意一時同社諸子咸效箴規謂<lb/>
君才髙學富力敵萬人然當下筆臨文能痛自割捨乃<lb/>
佳不則易於語言未免蛟螭之雜螻蚓若昌黎氏之譏<lb/>
<pb n="KR4i0063_WYG_009-71b"/>
崔侯然者豈不可惜參亭心善其言然性之所便迅筆<lb/>
疾書兔起鶻落不能少遼緩也參亭在都日常招唫侣<lb/>
至八里庄看杏花酒酣即席賦七言古詩一章臨川李<lb/>
穆堂先生在他席見之擊節咨賞時冠蓋如雲彼此不<lb/>
相顧而散遲十年臨川總制畿輔參亭方罷官落拓循<lb/>
例修謁刺入遽延見首及杏花詩背誦不遺一字問記<lb/>
憶李生否參亭茫然久之乃省悟其後卒藉臨川力以<lb/>
完夙逋論者稱為詩人奇遇獨是元稹才子名徹禁中<lb/>
<pb n="KR4i0063_WYG_009-72a"/>
韓翃暮年詩傳御筆類皆以一聨一韻梯富貴而弋榮<lb/>
華參亭乃僅僅藉以免罪文章九命能勿誦鳯洲遺言<lb/>
而長太息也哉<hi>本朝詩鈔小傳</hi>
　　伯兄石幢先生<lb/>
伯兄石幢先生諱方城字則望先大夫蕉溪公冢子幼<lb/>
不好弄端重如成人稍長從蕉溪公學入則稟母訓不<lb/>
從他師蕉溪公教子嚴以長子屬望尤切日授經書尺<lb/>
許背誦偶訛則笞罵不少貸年二十為諸生先是病瘧<lb/>
<pb n="KR4i0063_WYG_009-72b"/>
半載嘗自言幼讀書困于程限若有物横梗胸中格格<lb/>
不快至是忽開豁心地空明病起復按前所習書皆有<lb/>
新解殆禪家所謂頓悟者機耶顧久困塲屋年四十六<lb/>
始舉雍正癸夘科鄉試又十年成進士筮仕得蜀之新<lb/>
繁邑固彈丸然密邇省㑹號稱殷繁而闗隴楚粤滇黔<lb/>
之民蜂屯蟻聚紛擾無巳先生以慈惠忠信臨之調劑<lb/>
得宜民胥悅服乾隆十年計吏舉治行尤異旋以蜀闈<lb/>
磨勘事鐫一秩先生怡然而上官深扼腕不令俶裝延<lb/>
<pb n="KR4i0063_WYG_009-73a"/>
主錦江書院蜀士聞名景附負笈者踵相接書舎至填<lb/>
溢不可容踰年竟以疾卒方坤當髫齕之歳先生巳績<lb/>
學工文籍甚邦國三冬文史嘗從講業迨弱冠薄有文<lb/>
名先生則囅然色喜引以為友毎花晨月夕塤箎迭奏<lb/>
一字未安推敲竟日風雨對床之樂自謂不讓前哲在<lb/>
都門與任釣臺陳徳泉孫沛村伍鯤扶洪月航周瑞峰<lb/>
諸公往來唱和金石爭鳴一時傳為美談顧方坤沾沾<lb/>
自喜享敝帚以千金先生則意思蕭散含毫邈然每一<lb/>
<pb n="KR4i0063_WYG_009-73b"/>
篇出逺近傳鈔幾于紙貴而先生顧退然如不勝也又<lb/>
嘗於叢臺官舎刻燭賦詩拈題得寒柝限雙字韵方坤<lb/>
先得句云遲久更疑六于喁唱或雙客皆歎其新穎及<lb/>
先生詩成則云偶作行歌互應驚好夢雙於時徐靜谷<lb/>
先生在坐乃拍案呌絶謂是題能以神韵勝斯為絶無<lb/>
僅有豈但壓倒元白巳哉其為哲匠所咨賞如此蓋嘗<lb/>
竊論先生之詩有根柢焉有興㑹焉根柢原於學問興<lb/>
㑹發於性情二者兼之而又天骨森張才鋒側出故能<lb/>
<pb n="KR4i0063_WYG_009-74a"/>
銜華佩實大放厥詞世人皆以韓蘇目之而精深華妙<lb/>
大致於坡仙為近入蜀後藻思綺合不名一格曽以將<lb/>
進酒髙軒過十數篇相寄奇古纎穠宛然長吉飛卿家<lb/>
數無老人衰颯態方竊喜為壽徵不謂曽未半年而竟<lb/>
溘然長逝隙駟不留風流頓盡掩巻不知涕之何從也<lb/>
昔篋中收季川詩中州登敏之作而近代漁洋之撰感<lb/>
舊集也亦以考功名列紙尾故方坤於詩鈔竣事之日<lb/>
敬援此例而以兹集為條理之終上視百年巳交吕攀<lb/>
<pb n="KR4i0063_WYG_009-74b"/>
嵇之不愧矣而豈阿私其所好也哉<hi>本朝詩鈔小傳</hi>
先生入闈始已夘凡八試而後遇季弟荔鄉公先取科<lb/>
第比令邯鄲偕行邑中大政事必與參考盡善及出輿<lb/>
頌翕然初先生從侍固安署多嘉賓為築雪泥居觴咏<lb/>
其間春秋勝日潔肴肅容酒數巡蕉溪公當席賦詩黄<lb/>
太夫人自帷中應之先生兄弟及賓從賡和極一時之<lb/>
盛至是與廖公耨田族姪參亭唱消寒㑹倦柝聲㫁殘<lb/>
月影微活火欲燼侍者盡散而吟興愈髙或故搆難題<lb/>
<pb n="KR4i0063_WYG_009-75a"/>
或連拈險韻旗鼓相當金石交戛然視先生兄弟詩皆<lb/>
謝弗如退自裂其稿先是壬寅癸夘先生昆季結社里<lb/>
中常主騷壇後荔鄉牧景州歌咏尤多合付剞劂曰唱<lb/>
和集藝林貴之擬之二陸<hi>九畹古文</hi>
莊子稱水之積也不厚則其負大舟也無力韓子謂水<lb/>
大而物之浮者大小畢浮又曰氣之於言猶是也水固<lb/>
可通於言乎余拙於言者也志在知言言一耳而不無<lb/>
辨有光燄有排奡有雅麗清奥有希微淡泊其諸水之<lb/>
<pb n="KR4i0063_WYG_009-75b"/>
為淪為瀾為漣漪為滄波而無定質哉少時從潘立夫<lb/>
華實錄中獲讀吾友石幢先生制義謂當吾世而有立<lb/>
言者其在斯乎乾隆二年余在什邡石幢令新繁晤於<lb/>
錦城同官雜沓余獨愛與石幢游石幢亦偷閒時時過<lb/>
我出五言古詩神似昌黎余固奇之猶謂石幢當如是<lb/>
耳是後旋離旋合離數月必合合四五月復離合時少<lb/>
而離未嘗不合六年冬余赴南充石幢恨逺離恐不可<lb/>
復合余亦恨之然自謂固巳得我石幢矣今年春王子<lb/>
<pb n="KR4i0063_WYG_009-76a"/>
質夫參軍果郡出石幢詩十巻余受視且驚且喜曰君<lb/>
胡致此盡三日讀竟古詩類曹劉間出入昌黎長歌既<lb/>
類韓又類杜亦似元白東坡排律耑效韓孟近體則盛<lb/>
晚諸家不可悉數竊念與石幢交最深知工詩不知其<lb/>
富見其富不意其大無不該如此乃知向者窺之淺也<lb/>
未幾謁大府復見石幢不暇作他語問何以詣此石幢<lb/>
曰吾於詩無不讀不久讀讀一詩過再取一詩方讀一<lb/>
詩即學為一詩似不似弗知亦弗計也嗟乎士固有窮<lb/>
<pb n="KR4i0063_WYG_009-76b"/>
年一編手摹心追常苦其不似者石幢無不似乃無不<lb/>
讀而不久讀耶吾知其所積矣源頭活水本無定質是<lb/>
以沫成淪激成瀾風行而漣漪朝宗而滄波以成其不<lb/>
測要之則惟一大何以大曰厚而巳<hi>九畹古文</hi>
余官於蜀有厚而親者曰故新繁侯鄭石幢先生先生<lb/>
有道而文博聞强識尤精為詩與弟荔鄉先生鵲起閩<lb/>
南並噉名比二陸而風流儒雅允有詩人之度故同官<lb/>
多稱石幢先生云余與先生為同年友先生善闗中劉<lb/>
<pb n="KR4i0063_WYG_009-77a"/>
九畹識先生自九畹始同時故重郡守李蔚州于碧泉<lb/>
則慕與之交予最劣先生益親予予呼曰兄尊如師先<lb/>
生愛予如弟相依如駏蛩先生之詩曰二人相對胡相<lb/>
善自不知其所以然還以質之秦中劉九畹予得於先<lb/>
生如此<hi>省齋自存草</hi>
足下詩力追古人近代所罕覯僕深愛之故亟請付梓<lb/>
期廣其傳足下謙讓未遑至謂僕阿所好久欲裁荅多<lb/>
事匆匆未暇一言前月李子枚臣自西江來與僕晤果<lb/>
<pb n="KR4i0063_WYG_009-77b"/>
郡云於潘立夫處見足下作心儀者屢矣未窺全豹深<lb/>
以為憾僕出王質夫所藏足下詩十巻相示反覆讀拳<lb/>
拳不能舎悵然而去使早付梓寧有是哉昔左思三都<lb/>
賦成一時傳寫紙貴洛陽王之渙昌齡諸所吟咏旗亭<lb/>
歌謳以故人人得而見之今既無好事者之傳寫又無<lb/>
知音伶倫被之管絃不過二三同志千里相思復以未<lb/>
經艱於流播吉光片羽徒想像於聞風契歎之餘是則<lb/>
僕所睠念而不能釋然者也<hi>九畹古文</hi>
<pb n="KR4i0063_WYG_009-78a"/>
雍正元年舉於鄉又十年捷南宫筮新邑殊無枳棲鄙<lb/>
夷意至則門庭新造一本最初念頭愛民為主作士其<lb/>
本來面目修廢墜皆有法大約政識體要簿書期㑹不<lb/>
必不疎時以人心風俗為急急而錦江玉壘適逢故物<lb/>
間亦寓之於詩其有感憤不無嘲笑隠約不為擊刺而<lb/>
寛閒清麗抒其和平託諸風雲鳥獸禽魚草朩之狀類<lb/>
沈浸濃郁時為沖逸亦見老勁故無知不知皆推仙吏<lb/>
繁江依為慈母編史訟庭遂備一邑之獻余尹定邑時<lb/>
<pb n="KR4i0063_WYG_009-78b"/>
驅車過之士安於庠農安於野商賈安於市殘堞初粉<lb/>
人靜官廨青山印堂素琴一具流溢虚窓碧草間何物<lb/>
吟弄化作輞川圖昔李良齋初不許先生吏治及署篆<lb/>
歎曰以徳化民吾見不早然則知其詩不知其政者固<lb/>
多知其政不知其表裏雅頌者亦謬也<hi>省齋自存草</hi>
晉安鄭荔鄉方坤與兄石幢方城先後成進士有却掃<lb/>
齋倡和集妥帖排奡最擅奇警荔鄉咏煖鍋云涸隂司<lb/>
頊冥寒威變俄頃夜臥衾生稜晨書筆垂綆癯儒尤貪<lb/>
<pb n="KR4i0063_WYG_009-79a"/>
食非不列杯皿朔風動地來攢眉愁齒冷嚼雪將奈何<lb/>
水懦濟以猛江南錫為用椎鑿出頑礦巧匠琢成模製<lb/>
與豆豋等燦燦白如銀飾之苗山鋌彭亨足有容那復<lb/>
分畦畛圓葢一太極幕首免露頂帖妥鼈裙垂不作鳬<lb/>
鶴脛右挈而左提兩耳弓束檠中央洞無物毋乃象廢<lb/>
井阿奴䇿火攻燄燄生稈秉離上㢲斯下於卦名為鼎<lb/>
揭視悅饞目一一皆雋永髖髀或解丁鱗鬐倘出丙受<lb/>
辛滋桂薑抽甲芼藻荇鱻薧儘收羅聶切任斜整沈焉<lb/>
<pb n="KR4i0063_WYG_009-79b"/>
星隕石浮者桃㫁梗微沫噴珠璣亂響聒蛙黽老饕恣<lb/>
大嚼衆客紛延頸下著揭長竿舉匕泛小艇蠶食豈割<lb/>
魏狼吞乃入郢藉此勸加餐何嘗礙說餅捫腹巳果然<lb/>
發言莫聴瑩側聞古之人每飯祝噎哽酸鹹洪範陳<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
羶内則警食單欠講明心疾起蛇影是物固驅寒内熱<lb/>
亦宜省動揺及齒牙燀灼延項領或作馬卿痟或嘲杜<lb/>
預癭譬彼嗜酒人腐腸終不醒寄語囑厨娘此後亟當<lb/>
屏和以冷淘槐啜以甘泉茗物候一轉移習習清涼境<lb/>
<pb n="KR4i0063_WYG_009-80a"/>
石幢和云河源始濫觴倐忽波千頃又如汲既深勢定<lb/>
繫修綆不見箸與盃因緣作器皿所以隆冬時忽亦防<lb/>
齒冷畫腹一低頭妙諦思精猛頗聞始製人含意金在<lb/>
鑛出奇衆所歡試說與公等廣州錫最佳鎔化無堅鋌<lb/>
恒苦八簋陳餖飣太分畛囫圇衆品羅共飱熱露頂簡<lb/>
便更易隨提挈走不脛有是百弗需棄之若短檠客問<lb/>
狀若何取視果井井朝列映日浮旰食輝燭秉形既異<lb/>
商盤象特摹周鼎中立銅柱標炎海勒勲永空洞嘆洪<lb/>
<pb n="KR4i0063_WYG_009-80b"/>
罏下口穴為丙烈燄生槐檀縷烟裊藻荇復有兩耳垂<lb/>
對待亦修整上圓下砥平偶爾藉雙梗方其水沸翻跳<lb/>
躑同鼃黽久乃浪益騰氣蒸緣項頸食單種種投出没<lb/>
儼泛艇攘臂無後先誰唱誰和郢絮嚃遍菜羮淋漓及<lb/>
湯餅放著興巳䦨撥灰色微瑩尚有腸未充無憂喉或<lb/>
哽復謀榾柮添火攻應再警固閉開須臾餘波蕩人影<lb/>
如是且復然饕餮宜三省竊聞物性殊薤藙各意領狗<lb/>
臊而牛<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>殆如朩有癭明者見道深昩者呼寐醒有忌<lb/>
<pb n="KR4i0063_WYG_009-81a"/>
定有宜一取須一屏淆雜毋乃傷至理柯中茗所喜此<lb/>
具工豆間闢異境<hi>榕隂詩話</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0063_WYG_009-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻九<lb/>
</p>
<p>
</p>
  </div>
</body>
</text>
</TEI>
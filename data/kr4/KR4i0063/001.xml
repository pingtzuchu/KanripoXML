<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻一</head> <lb/>
    <p>
<pb n="KR4i0063_WYG_001-1a"/>
欽定四庫全書<lb/>
　全閩詩話巻一<lb/>
　　　　　　　　　　兖州府知府鄭方坤撰<lb/>
　六朝　唐　五代<lb/>
　　郭璞<lb/>
福州郡城自無諸開建以都冶曰冶城在今府治東北<lb/>
依山置壘據將軍山甌冶池稱形勝矣晉太康三年既<lb/>
詔置郡命嚴髙治故城髙謂故城隘不足以廣聚將移<lb/>
<pb n="KR4i0063_WYG_001-1b"/>
白田渡嫌非南向圖以咨郭璞璞指其小山阜曰是宜<lb/>
城城成璞為記曰桑田為海人事更改六旬甲子當見<lb/>
其害更著重衣周迴重載鄭國歸朝重關為待鳥出朩<lb/>
空千載不昧前有雙眉重施粉黛溪澗水來盡歸於海<lb/>
主揖其客客住主在穏首東日髙山鎮寨本自添金因<lb/>
成右兌但見蛇影莫如坐亥事過方知知而未㑹龍山<lb/>
髙山光照其代巧婦能裁得令人愛若解修心得其終<lb/>
倍市籠放火聚集磊磊有一老翁手把竹䉪重添新宰<lb/>
<pb n="KR4i0063_WYG_001-2a"/>
在言不在銘曰太康之載遷揷甌基四色牢城層巒三<lb/>
徑洪許南流瑞龍地應其主螺女現對花峰千載不雜<lb/>
世代興隆諸邦萬古繁盛仁風其城形狀如鸞似鳯勢<lb/>
氣盤拏遇兵不饉遇荒不掠遇災不染其甲子滿廢而<lb/>
復興<hi>閩書</hi>
閩郡邑誌書中多載郭璞䜟武夷志載九曲溪頭有晉<lb/>
郭璞題䜟曰黄岡降勢走飛龍鬰鬰蒼蒼氣象雄兩水<lb/>
䕶纒歸洞府諸峯羅立拱辰宫林中猛虎横安跡天外<lb/>
<pb n="KR4i0063_WYG_001-2b"/>
狻猊對面崇玉珮霞衣千萬衆萬年仙境似空同璞時<lb/>
詩體便有七律便有晉安惡濫派之七律真可發一噱<lb/>
諸誌中如此類者甚多編者皆存而不刪不解其故<hi>因樹</hi>
<hi>屋書影</hi>
　　謝朓<lb/>
謝朓酬王晉安詩南中榮橘柚寜知鴻鴈飛後人不解<lb/>
此句之妙晉安即閩泉州也南中榮橘柚即諺云樹蠻<lb/>
不落葉也寜知鴻鴈飛即諺云鴈飛不到處也樹不凋<lb/>
<pb n="KR4i0063_WYG_001-3a"/>
鴈不到本是瘴鄉乃以美言之此是隠句之妙<hi>丹<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>録</hi>
　　到溉<lb/>
梁到溉為建安太守任昉與之友以詩贈之求二衫段<lb/>
云鐵錢兩當一百代易名實為惠當及時無待凉秋日<lb/>
溉答云予衣本百結閩中徒八蠶假令金如粟詎使亷<lb/>
夫貪任與到夙相賞好漫有此乞到不答之以物而答<lb/>
之以詩其風致足尚也按溉以清白自修性又率儉不<lb/>
好聲色虚室單牀旁無姬侍冠履十年一易朝服或至<lb/>
<pb n="KR4i0063_WYG_001-3b"/>
穿補百結之云諒非欺友昉之死而其子便流離不振<lb/>
亦非人可得而衣食者<hi>金罍子</hi>
杜暮秋遣興虚名但蒙寒暄問泛愛不救溝壑辱意諸<lb/>
侯數賜金耳到溉為建安任昉詩求衫段為惠當及時<lb/>
無待凉秋日溉亦答以詩予衣本百結閩中徒八蠶何<lb/>
嘗分惠今悠悠者浪以解衣推食誑人耶<hi>蓉槎蠡記</hi>
　　江淹<lb/>
江淹有遊黄蘖山一首葢江曾為浦城令遊福清之黄<lb/>
<pb n="KR4i0063_WYG_001-4a"/>
蘖山也湖州杼山西南五里亦有黄蘖山顔魯公作妙<lb/>
喜寺碑銘以為江淹賦詩之所似未詳審詩中語也江<lb/>
詩云長望竟何極閩雲連越邊已顯言一閩字矣又云<lb/>
南州饒竒怪赤縣多靈仙金峰各虧日銅石共臨天是<lb/>
山有十二峰最髙也又云陽岫照鸞采隂谿噴龍泉是<lb/>
山有龍潭九處也又云殘杌千代木翠廧萬古煙禽嗚<lb/>
丹壁上猿嘯青崖間是山至今古朩隂翳若梁代又不<lb/>
知何如其蔽虧也又云况我葵藿志松木横眼前此正<lb/>
<pb n="KR4i0063_WYG_001-4b"/>
淹為令尹時望闕而見也若湖州之黄蘖不過山清水<lb/>
秀而已與此詩全不合矣浦城縣三國呉曰呉興至唐<lb/>
始改為浦城按淹本傳宋建平王景素好士淹隨景素<lb/>
日久後黜淹為建安吳興令即今之建寜浦城令也魯<lb/>
公誤以呉興為湖州此又是一証<hi>因樹屋書影</hi>
浦城縣泉山頂有泉二派一入建溪一入處州梁江淹<lb/>
渡泉嶠詩岑崟蔽日月左右信艱哉萬壑共馳騖百谷<lb/>
爭徃來鷹隼既厲翼蛟魚亦曝鰓崩壁迭枕卧嶄石屢<lb/>
<pb n="KR4i0063_WYG_001-5a"/>
盤迴伏波未能鑿樓船不敢開百年積流水千嵗生青<lb/>
苔行行詎半景予馬以長懐南方天炎火䰟兮可歸來<lb/>
<hi>閩書</hi>
　　李白<lb/>
霍童山之香爐峰乃司馬承禎修煉之處而李太白時<lb/>
訪之承禎謂其有仙風道骨可與神遊八極之表白詩<lb/>
云家本紫雲山道風未淪落沉懐丹壑志冲賞歸寂寞<lb/>
朅來遊閩荒捫步涉禹鑿夤緣泛湖海偃蹇陟廬霍<hi>閩書</hi>
<pb n="KR4i0063_WYG_001-5b"/>
　　薛令之<lb/>
薛令之字珍君初居山聞龍吟及第開元中遷右庶子<lb/>
與賀知章並侍肅宗東宫知章自右庶子遷賔客授秘<lb/>
書監而令之以右補闕兼侍讀積嵗不遷又官次清淡<lb/>
令之題詩壁間曰明月上團團照見先生盤盤中何所<lb/>
有苜蓿長䦨干飯澁匙難綰羮稀筯易寛只可謀朝夕<lb/>
何由度嵗寒𤣥宗幸東宫見之索筆題其傍啄朩嘴距<lb/>
長鳯凰毛羽短若嫌松桂寒任逐桑榆暖令之因謝病<lb/>
<pb n="KR4i0063_WYG_001-6a"/>
徒步歸𤣥宗聞其貧命有司資其嵗賦令之量受而己<lb/>
肅宗立以舊恩詔而令之已卒因敕其村曰廉村水曰<lb/>
亷溪著明月先生集<hi>閩書</hi>
唐薛令之居靈谷草堂在福安縣山中嘗聞龍吟之聲<lb/>
後登神龍二年進士開元中累補左補闕太子侍講即<lb/>
題明月上團團之詩也<hi>名勝志</hi>
開元中東宫官僚清澹薛令之為左庶子以詩自悼曰<lb/>
朝日上團團照見先生盤盤中何所有苜蓿長䦨干飰<lb/>
<pb n="KR4i0063_WYG_001-6b"/>
澁匙難綰羮稀筯易寛以此謀朝夕何由保歲寒上幸<lb/>
東宫因題其旁云若嫌松桂寒任逐桑榆煖令之惶恐<lb/>
謝病歸每誦此未知為何物偶同宋雪嵓伯仁訪鄭墅<lb/>
鑰見所種者因得其種葉緑紫色而尖長或丈餘採用<lb/>
湯焯油炒薑鹽如意羮茹皆可風味本不惡令之何為<lb/>
厭苦如此東宫官寮當極一時之選而唐世諸賢見於<lb/>
篇什皆為左遷令之寄興恐不在此上人乃諷以去薄<lb/>
矣<hi>稗史彚編</hi>
<pb n="KR4i0063_WYG_001-7a"/>
苜蓿一名光風生罽賓國爾雅翼似灰翟今謂之鶴頂<lb/>
貮師伐宛將種歸中國西京雜記樂游苑中自生玫瑰<lb/>
樹樹下多苜蓿一名懐風時或謂之光風茂陵人謂之<lb/>
連枝草長安中有苜蓿園北人極重此味既老則以飼<lb/>
馬唐廣文嘆有盤中何所有苜蓿長䦨干䦨干横斜貌<lb/>
言既老而食之不已為可嘆也漢貴武則以飼馬唐賤<lb/>
文則以養士一物足以觀世矣<hi>堅瓠集</hi>
太姥山距州東百里而遙髙十餘里周遭四十里力牧<lb/>
<pb n="KR4i0063_WYG_001-7b"/>
録云黄帝時容成先生嘗栖之王烈蟠桃記堯時有老<lb/>
母家路旁藍練為業性喜給施有道士就母求漿母飲<lb/>
以醪道士竒之授以九轉丹砂之法服之七月七日乗<lb/>
九色龍馬仙去因相傳呼為太母山漢武帝命東方朔<lb/>
勅天下名山文乃改母為姥唐邑人薛令之詩揚靈窮<lb/>
海島選勝訪神山鬼斧巧開鑿仙蹤常徃還東甌㝠漠<lb/>
外南越𣺌茫問為問容成子刀圭乞駐顔<hi>閩書</hi>
　　繆氏子<lb/>
<pb n="KR4i0063_WYG_001-8a"/>
福安繆家峬山唐時有繆氏子七嵗能文開元間以神<lb/>
童召試賦新月詩初出如弓未上弦分明掛在碧雲邊<lb/>
時人莫道蛾眉小十五團圓照滿天有竊掘其山者流<lb/>
出淡血其人遂不顯今又呼為蛾眉山<hi>閩書</hi>
　　顧况<lb/>
閩人謂子為囝謂父為郎罷故顧况有哀囝一篇曰囝<lb/>
生閩方閩吏得之乃絶其陽為臧為獲致金滿屋為髠<lb/>
為鉗如視草木天道無知我罹其毒神道無知彼受其<lb/>
<pb n="KR4i0063_WYG_001-8b"/>
福郎罷别囝吾悔生汝及汝既生人勸不舉不從人言<lb/>
果獲是苦囝别郎罷心摧血下隔地絶天及至黄泉不<lb/>
得在郎罷前葢唐世多取閩童為閹奴以進之故况陳<lb/>
其苦以諷焉<hi>青箱雜記</hi>
予官閩中見其風俗呼父為郎罷呼子為囝顧况有詩<lb/>
云郎罷别囝囝别郎罷及至黄泉不得在郎罷前乃知<lb/>
顧况本用此方言也山谷送秦少章往餘杭從蘇公詩<lb/>
斑衣兒啼真自樂從師學道也不惡但使新年勝故年<lb/>
<pb n="KR4i0063_WYG_001-9a"/>
即如常在郎罷前唐子西詩兒餒嗔郎罷皆用况語也<lb/>
<hi>漁隠叢話</hi>
　　秦系<lb/>
秦系呈韋蘇州詩云久卧雲間已息機青袍忽著狎鷗<lb/>
飛詩興到來無一事郡中今有謝元暉系字公緒㑹稽<lb/>
人隠泉州南安九日山張建封聞系不可致就加校書<lb/>
郎自號東海釣客與劉長卿善權徳輿曰長卿自以為<lb/>
五言長城系用偏師攻之矣韋答系云知掩山扉三十<lb/>
<pb n="KR4i0063_WYG_001-9b"/>
秋魚鬚翠碧滿床頭莫道謝公方在郡五言今日為君<lb/>
休葢以五言得名久矣年八十餘嵗卒南安人號其峯<lb/>
為髙士峯<hi>全唐詩話</hi>
韋蘇州集載秦系詩自署東海釣客試秘書省校書郎<lb/>
而詩有久卧雲間已息機青袍忽著狎鷗飛之句葢系<lb/>
嘗隠泉州九日山故有東海之號青袍忽着自謂其新<lb/>
授校書郎爾故韋和詩云知掩山扉二十秋魚鬚翠碧<lb/>
弄床頭正答其意也或者乃謂青袍翠碧皆為韋發既<lb/>
<pb n="KR4i0063_WYG_001-10a"/>
失詩意又謂唐刺史不借服色則又誤矣牛叢對宣宗<lb/>
云臣今服緋是刺史所借而白樂天忠州被召時詩言之<lb/>
極詳何攷之不審耶<hi>朱子大全集</hi>
　　黄子野<lb/>
黄子野字仲唐時候官人也父周行賈於杭州子野年<lb/>
十三從於杭州其父偶適他郡以子野守舎適王伾微<lb/>
時覆舟於羅刹江子野行見之奮臂大呼曰能生得人<lb/>
者予百金於是漁者得伾子野即與以舎中装直百金<lb/>
<pb n="KR4i0063_WYG_001-10b"/>
其父歸大異之子野曰身得其名乃令父喪贏非考也<lb/>
遂去為人僕賃主人微聞救伾事義其為人隂倍其償<lb/>
乃為小賈小賈之息所得常愈於父久之既致蓄蔵以<lb/>
其半為親甘毳費以其半振貧友昆弟乃折節讀書治<lb/>
左氏春秋亡何客有勸之仕者子野不答因自悔見知<lb/>
於人遂變姓名焚毫素耕於方山其後王伾為散騎常<lb/>
侍使人召之則亡去令福州觀察處置使以物色訪之<lb/>
得之於陽岐江上有一男子扁舟披蓑獨卧雪中忽扣<lb/>
<pb n="KR4i0063_WYG_001-11a"/>
舷曰早潮初上海門開漠漠彤雲雪作堆一百六峯都<lb/>
掩盡不知何處有僧來又歌曰幾日江頭醉不醒滿天<lb/>
風雪卧滄溟定知酒伴無尋處門外松濤坐獨聴使者<lb/>
疑其子野遙呼之曰仲無恙乎子野曰唯唯於是遂達<lb/>
伾之命隨子野至深山中家徒壁立几上獨周易一巻<lb/>
子野佯喜悅與之約曰旦日雪霽㑹于傳舎旦日傳舎<lb/>
長展車待客夕時子野不至使者馳至其家則書幣封<lb/>
識如故子野已遁去矣<hi>稗史彚編</hi>
<pb n="KR4i0063_WYG_001-11b"/>
　　歐陽詹<lb/>
徳宗貞元八年是嵗壬申兵部侍郎陸贄知貢舉所取<lb/>
二十二人賈稜為首歐陽詹第三人是榜其後為宰相<lb/>
者三人王涯李絳崔羣賦題明水詩題御溝新栁<hi>登科記</hi>
歐陽詹字行周泉州晉江人弱冠能屬文天縱浩汗貞<lb/>
元年登進士第畢關試薄游太原於樂籍中因有所恱<lb/>
情甚相得及歸乃與之盟曰至都當相迎耳即灑泣而<lb/>
别仍贈之詩曰驅馬漸覺逺回頭長路塵髙城已不見<lb/>
<pb n="KR4i0063_WYG_001-12a"/>
况復城中人去意既未甘居情諒多辛五原東北晉<lb/>
千里西南秦一屨不出門一車無停輪流萍與繫瓠<lb/>
早晩期相親尋除國子四門助教住京籍中者思之<lb/>
不已經年得疾且甚乃題絶句一首顧謂女弟曰吾<lb/>
其死矣茍歐陽生使至可以是詩遺之詩曰自從别<lb/>
後减容光半是思郎半恨郎欲識比來常淚下為奴<lb/>
驗取紫羅裳絶筆而逝及詹使至女弟如言徑持歸<lb/>
京具白其事詹啓函見其詩一慟而卒故孟簡賦詩<lb/>
<pb n="KR4i0063_WYG_001-12b"/>
哭之序曰閩之英惟歐陽生以能文擢第爰始一命<lb/>
食太學之禄助成均之教有庸績矣我唐貞元年已<lb/>
卯嵗獻書相府論大事風韻清雅詞㫖切直㑹東方<lb/>
軍興府縣未暇慰薦乆之倦遊太原還來帝京卒官<lb/>
靈臺悲夫生於單貧以徇名故心専勤儉不識聲色<lb/>
及兹筮仕未知洞房纎腰之為蠱惑初抵太原居大<lb/>
將軍宴席上有妓北方之尤者屢盼於生生感悦之<lb/>
留賞累月以為燕婉之樂盡在是矣既而南轅妓請<lb/>
<pb n="KR4i0063_WYG_001-13a"/>
同行生曰十目所視不可不畏辭焉請待至都而來<lb/>
迎許之乃去生竟以蹇連不克如約過期命甲遣乗宻<lb/>
往迎妓妓因積望成疾不可為也先夭之夕謂侍兒<lb/>
曰所歡應訪我當以詩遺之甲至得之以乗空歸授<lb/>
詩於生生為之痛怨涉旬而生亦殁則韓退之作何<lb/>
蕃書所謂歐陽詹生者也河南穆𤣥道訪予嘗嘆息<lb/>
其事嗚呼鍾愛於男女素共效死何蔽之甚耶大凡<lb/>
以斷割不為麗色所汨豈若是乎古樂府詩有華山<lb/>
<pb n="KR4i0063_WYG_001-13b"/>
畿玉臺新詠有廬江小吏更相死或類於此暇日偶<lb/>
作詩以繼之云有客非北逐驅馬次太原太原有佳<lb/>
人神艷照行雲座上轉横波流光注夫君夫君意蕩<lb/>
漾即日相交歡定情非一詞結念誓青山生死不變<lb/>
易中誠無間言此為太學徒彼屬北府官中夜欲相<lb/>
從嚴城限軍門白日欲同居君畏仁人聞忽如隴頭<lb/>
水坐作東西分驚離腸千結滴泪眼雙昏本達京師<lb/>
迴駕期相追攀宿約始乖阻彼憂已纒綿柔情託<lb/>
<pb n="KR4i0063_WYG_001-14a"/>
侍兒將詩遺所歡所歡使者來侍兒因復前收淚取遺<lb/>
寄深誠祈為傳封來贈君子願言慰窮泉使者迴復命<lb/>
遲遲蓄悲酸詹生喜言施倒屨走迎門長跪聼未畢驚<lb/>
傷涕漣漣不飲亦不食哀心千百端襟情一夕空精爽<lb/>
旦日殘哀㢤浩然氣潰散歸化元短生雖别離長夜無<lb/>
阻難雙魂終㑹合兩劍遂蜿蜒丈夫早通晚巧笑安能<lb/>
干防身本苦節一去何由還後生莫沉迷沉迷喪其真<lb/>
<hi>閩川名士傳</hi>
<pb n="KR4i0063_WYG_001-14b"/>
䕫州營妓為喻迪孺扣銅盤歌劉尚書竹枝詞九解尚<lb/>
有當時含思宛轉之艷他妓者皆不能也迪孺云歐陽<lb/>
詹為并州妓賦髙城已不見况乃城中人詩今其家尚<lb/>
為妓詹詩本亦尚在妓家䕫州其先必事劉尚書者故<lb/>
獨能傳當時之聲也<hi>聞見後録</hi>
梨嶺路通衢之江山厥土宜梨宋楊億談苑云天下水<lb/>
皆東獨梨嶺水北流入廣信唐歐陽詹詩南北風煙即<lb/>
異方連峯危棧倚蒼蒼哀猿咽木傍髙處誰不沾衣望<lb/>
<pb n="KR4i0063_WYG_001-15a"/>
故鄉<hi>閩書</hi>
福平山唐林藴先世居此歐陽詹自泉詣莆與藴兄弟<lb/>
讀書築靈巖精廬亦於此作别墅焉詹客蜀門寄藴詩<lb/>
村步如延夀川原似福平自註延夀藴别墅福平余别<lb/>
墅也<hi>閩書</hi>
歐陽詹玩月詩序云月可玩玩月古也謝賦鮑詩眺之<lb/>
庭前亮之樓中皆玩月也貞元十二年甌閩君子陳可<lb/>
封游在秦寓於永崇里華陽觀予與鄉人安陽邵楚萇<lb/>
<pb n="KR4i0063_WYG_001-15b"/>
濟南林藴潁川陳詡亦旅長安秋八月十五夜詣陳之<lb/>
居修厥玩事月之為玩冬則繁霜太寒夏則蒸雲太熱<lb/>
雲蔽月霜侵人蔽與侵俱害乎玩秋之於時後夏先冬<lb/>
八月於秋季始孟終十五於夜又月之中稽於天道<lb/>
則寒暑均取於月數則蟾兎圓况埃<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>不流太空悠悠<lb/>
嬋娟徘徊桂華上浮升東林入西樓肌骨與之疎凉神<lb/>
氣與之清泠四君子恱而相謂曰斯古人所以為玩也<lb/>
既得古人所玩之意宜襲古人所玩之事作翫月詩云八<lb/>
<pb n="KR4i0063_WYG_001-16a"/>
月十五夕舊嘉蟾兎光斯從古人好共下今宵堂素魄<lb/>
皎孤凝芳輝紛四揚徘徊林上頭泛艷天中央皓露助<lb/>
流華輕風佐浮凉清泠到肌骨潔白盈衣裳惜此苦宜<lb/>
翫攬之非可將含情顧廣庭願勿沈西方<hi>唐詩紀事</hi>
髙葢山方平如葢名山也以其有歐陽詹詩亦名詩山<lb/>
其下有村曰詩村舊傳詹赴舉時母殁里人為𦵏是山<lb/>
既歸作詩哀母曰髙葢山前日影微黄昏宿鳥傍林飛<lb/>
墳前滴酒空垂淚不見叮嚀道早歸明一統志亦載是<lb/>
<pb n="KR4i0063_WYG_001-16b"/>
詩今按韓文公歐陽生哀辭則於殁時父母具存攷之<lb/>
永福縣志陳嵩詩也永福縣亦有髙葢山然郡人言詹<lb/>
子檟故居鄰詩山之下或檟詩歟<hi>閩書</hi>
歐陽詹有詩行於世聞猿云啼猿非有恨行客自多悲<lb/>
聞笛云不知吹者意何似聴人心卧屏云横琴遮逺洞<lb/>
舉手出髙峰公宇蘆云漁家合得兩三莖公退徐吟思<lb/>
倍清官滿不將歸舊隠蕭蕭留與後人聴<hi>雅言雜載</hi>
余在白門時編刻歐陽詹集自謂無遺矣偶閱全蜀藝<lb/>
<pb n="KR4i0063_WYG_001-17a"/>
文志詹有新都行云縹緲空中絲蒙蘢道傍樹翻兹葉<lb/>
間吹惹彼花上露悠揚絲意去苒蒻花枝住何計脱纒<lb/>
綿天長春日暮原本所遺尚俟續補<hi>筆精</hi>
　　林藻<lb/>
徳宗貞元七年是嵗辛未刑部侍郎杜黄裳知貢舉所<lb/>
取二十人尹樞為首林藻第十人是榜其後為宰相者<lb/>
四人令狐楚竇楚皇甫鑄蕭俛賦題珠還合浦詩題青<lb/>
雲干吕<hi>登科記</hi>
<pb n="KR4i0063_WYG_001-17b"/>
林藻青雲干吕詩曰應節偏干吕亭亭在紫氛綴霄初<lb/>
度影捧日已成文結葢祥光迥為樓翠色分還同起封<lb/>
上更似出横汾作瑞来蕃國成形表聖君徘徊如有託<lb/>
誰道比閒雲<hi>唐人試帖</hi>
泗洲嶺舊名折桂唐林藻與弟藴登第過此題詩有而<lb/>
今折得兩枝桂又向山頭聨影歸之語後有僧自泗上<lb/>
入關度嶺見水車碓磨嘆息機巧人擬泗洲和尚遂易<lb/>
是名<hi>閩書</hi>
<pb n="KR4i0063_WYG_001-18a"/>
　　林藴<lb/>
林藴仕不稱意縱酒自適多忤時政白居易以詩戒之<lb/>
曰世上如今重檢身吾儕恃酒似狂人西曹舊日多持<lb/>
論慎莫吐他丞相茵<hi>閩川名士傳</hi>
　　陳通方<lb/>
陳通方登貞元進士第與王播同年播年五十六通方<lb/>
甚少因期集撫播背曰王老奉贈一第言其日暮途逺<lb/>
及第同贈官也播恨之後通方丁家艱辛苦萬狀播㨗<lb/>
<pb n="KR4i0063_WYG_001-18b"/>
三科為正郎判鹽鐵通方窮悴求助不甚給之時李虚<lb/>
中為副使通方以詩求為汲引云應念路傍憔悴翼昔<lb/>
年喬木幸同遷播不得已薦為江西院官<hi>唐詩紀事</hi>
　　潘存實<lb/>
潘存實字鎮之漳浦人初應舉以晨光麗仙掌賦及雙<lb/>
陸子賦得名元和十三年庾承宣侍郎下試禮耕情田<lb/>
賦及玉聲如樂詩入格登第初授東宫左庶子累遷户<lb/>
部侍郎浦人登第自存實始始存實有用世志覽郭璞<lb/>
<pb n="KR4i0063_WYG_001-19a"/>
閩城記曰南臺沙合公輔即出自是凡遇自閩來者輒<lb/>
問南臺江可掲衣未也有孟嘗春申平原信陵四公子<lb/>
贊載唐文粹其詞曰四人為身萬二千人為耳目四人<lb/>
為梁萬二千人為榱桷有危可平有死可生豈彼威憑<lb/>
實惟義爭嗟乎人之家或財不自與心不自是妻不睦<lb/>
夫父不慈子而况乎萬二千士乎哉恨不覩此<hi>閩書</hi>
黄滔壺公山詩作賦前儒闕冲虚南國先省郎求牧看<lb/>
野老葺齋眠自注潘郎中存實詩云雙旌放青原吟看<lb/>
<pb n="KR4i0063_WYG_001-19b"/>
壺公翠又歐陽秬先輩與刺史蘇君書求泉山之圖為<lb/>
畫屏云壺公之髙洛陽之深夢寐所思<hi>全唐詩話</hi>
　　卲楚萇<lb/>
卲楚萇字待倫閩縣人貞元十五年試信及豚魚賦行<lb/>
不由徑詩登第為校書郎時馬侍中燧有木香亭侈麗<lb/>
楚萇作馬侍中亭子歌述之春朩遲遲古香閣窈窕佳<lb/>
人褰繡幕淋漓玉露滴紫㽔綿蠻黄鳥窺朱蕚横漢碧<lb/>
雲歌處斷滿地花鈿舞時落樹影參差斜入簷風舞淋<lb/>
<pb n="KR4i0063_WYG_001-20a"/>
漓水晶箔馬以為媿遂毁其亭由是詩名益振<hi>閩書</hi>
　　陳彦博<lb/>
陳彦博閩縣人元和四年與謝楚同為廣文生夢至一<lb/>
官司几案有尺牘如金字者謂明年進士榜見其名在<lb/>
三十二上二人皆李姓而無楚名明年果如所夢二李<lb/>
即願行仍叔也又明年楚于尹躬下擢第先是李師道<lb/>
請贖魏徵宅學士白居易言事關激勸合出朝廷師道<lb/>
何人敢掠其美憲宗然之其後有司以為試題彦博詩<lb/>
<pb n="KR4i0063_WYG_001-20b"/>
云阿衡隨逝水池館主他人天意能酬徳雲孫喜庇身<lb/>
生前由直道没後振芳塵雨露承恩日芝蘭故里春勛<lb/>
庸流奕世光彩映諸鄰共喜昇平代從兹得諌臣<hi>風雅叢談</hi>
　　周匡物<lb/>
周匡物字幾本漳州人唐元和十二年王播榜進士及<lb/>
第時以歌詩著名初周以家貧徒步應舉落魄風塵懐<lb/>
刺不偶路經錢塘江乏僦船之資久不得濟乃於公館<lb/>
題詩云萬里茫茫天塹遙秦皇底事不安橋錢塘江口<lb/>
<pb n="KR4i0063_WYG_001-21a"/>
無錢過又阻西陵兩信潮郡牧出見之乃罪津吏至今<lb/>
天下津渡尚傳此詩諷誦舟子不敢取舉選人錢自此<lb/>
始<hi>閩川名士傳</hi>
周匡物題古鏡歌有欲向髙臺對曉開不知誰是孤光<lb/>
主時宰王播見而異之元和十一年播知貢舉匡物進<lb/>
士及第為漳人登進士之始<hi>閩省通志</hi>
名第山本名天城山唐周匡物讀書此山登第後勅賜<lb/>
名第以漳人及第自匡物始也又匡物登第一時同擢<lb/>
<pb n="KR4i0063_WYG_001-21b"/>
者三十三人有贈之詩云元和天子丙申年三十三人<lb/>
同得僊今漳南五里有名第院記匡物而山又有得僊<lb/>
亭葢取贈詩語劉禹錫詩有危亭誰結據山椒名第山<lb/>
人不可招之句匡物自題云窓外捲簾侵碧落檻前敲<lb/>
竹響青冥<hi>閩書</hi>
匡物及第後謝座主云一從東越入西秦十度聞鶯不<lb/>
見春試向崑山投瓦礫便容靈沼洗埃塵悲歡暗負風<lb/>
雲力感激潛生土朩身中夜自將形影語古來吞炭是<lb/>
<pb n="KR4i0063_WYG_001-22a"/>
何人<hi>唐詩紀事</hi>
　　林傑<lb/>
林傑字智周幼而秀異言則成文年六嵗請舉童子時<lb/>
父肅為閩府大將性樂善尤好聚書又妙於手談當時<lb/>
名公多與之交及有是子益大其門亷使崔侍郎于亟<lb/>
與遷職鄉人榮之傑五嵗父攜行至王仙君覇壇戯問<lb/>
童子能詩乎傑口占云羽客已登雲路去丹爐草木盡<lb/>
凋殘不知千載歸何日空使時人掃舊壇父初不謂眇<lb/>
<pb n="KR4i0063_WYG_001-22b"/>
嵗之作遽臻於此羣親益驚異逓相傳諷自此日課所<lb/>
為未幾盈軸明年遂獻唐中丞唐既伸幅窺吟聳爾駭<lb/>
嘆命子弟延入學院時㑹七夕賦乞巧詩傑援筆曰七<lb/>
夕今宵看碧霄牛郎織女渡河橋家家乞巧望秋月穿<lb/>
盡紅絲㡬百條唐嘆曰真神童耳傑又精於琴棋草𨽻<lb/>
俱有天然不煩師授唐因與賓從棊或全局輸者令罩<lb/>
之勿觸取童子來繼終其事傑必指縦出竒往往反勝<lb/>
曲盡其妙時謂神助後復業詞賦頗振聲問有仙客入<lb/>
<pb n="KR4i0063_WYG_001-23a"/>
壺中賦云仙客以變化隨形逍遙放情處於外則一壺<lb/>
斯在入其中則萬象俱呈飛閣重樓不是人間之狀竒<lb/>
花異木無非物外之名至九嵗謁盧大夫身黎常侍直<lb/>
無不嘉奬尋就賓廡日在筵宴李侍御逺趙支使格深<lb/>
所知仰不捨斯須和趙支使詠荔支詩云金盤摘下排<lb/>
朱顆紅殻開時飲玉漿鄭副使立作竒童傳劉制置潼<lb/>
為序以貽之至年十七方結束琴書将西邁而徂<hi>唐詩紀事</hi>
林傑五嵗與父同遊王仙君壇父曰能詩乎傑曰羽客<lb/>
<pb n="KR4i0063_WYG_001-23b"/>
已登雲路去丹砂草朩盡凋殘不知千嵗歸何日空使<lb/>
時人掃舊壇又同唐中丞作七夕詩曰七夕今宵看碧<lb/>
霄牽牛織女渡河橋家家乞巧望秋月穿盡紅絲幾萬<lb/>
條唐公曰真神童也年十嵗方秋初忽有雙鶴盤空而<lb/>
下欣然下階抱得一隻父恐非常令放之鶴升而去是<lb/>
夕得疾而卒鄭立以詩哭之曰方髙未及賈生年何事<lb/>
孤魂逐逝川螢聚帳中人已去鶴離臺上月空圓<hi>古今詩話</hi>
　　李徳裕<lb/>
<pb n="KR4i0063_WYG_001-24a"/>
盤陀嶺梁山嶺也叢薄﨑峻盤桓可十里入潮廣道也<lb/>
嶺有巡檢司在焉漢南越曰蒲葵闗唐大中十二載嶺<lb/>
南節度使楊發詩南盡封陲見好山蒼蒼松桂類商顔<lb/>
誰憐後夜思鄉處白草黄茅舊漢關按唐李衛公徳裕<lb/>
貶嶺南次漳浦驛詩嵩少心期杳莫攀好山聊復一開<lb/>
顔明朝便是南荒路更上層樓望故關發移鎮南海道<lb/>
出漳浦寓止驛樓聞衛公舊題尋訪不得翌日得本於<lb/>
士人爰飭驛吏更屬其詩發詩葢次李韵也<hi>閩書</hi>
<pb n="KR4i0063_WYG_001-24b"/>
　　唐宣宗<lb/>
夕陽山在同安城南六十里上有遁跡巖真寂寺唐宣<lb/>
宗居邸時遁跡此巖三載後還京即位勅賜真寂禪寺<lb/>
云宣宗與黄蘖斷際和尚山中觀瀑聨句蘖先詠云穿<lb/>
巖越壑不辭勞到底方知出處髙宣宗續云溪澗豈能<lb/>
留得住終歸大海作波濤又詩惟愛禪林秋月空誰能<lb/>
歸去宿龍宫夜深聞法飱甘露喜在蓮花世界中按唐<lb/>
宣宗長慶中封光王唐書第稱韜晦未嘗遁跡而唐尉<lb/>
<pb n="KR4i0063_WYG_001-25a"/>
遲偓作中朝故事載宣宗憲皇少子也皇昆即穆宗也<lb/>
穆宗敬宗之後文宗武宗相次即位宣皇皆叔父也武<lb/>
宗初登極深忌焉一日㑹鞠於禁苑間武宗召上遥覩<lb/>
瞬目於中官仇士良躍馬向前曰適有㫖王可下馬士<lb/>
良命中官輿出軍中奏曰落馬已不救矣尋請為僧行<lb/>
游江表間㑹昌末中人請還京遂即位則其事固有據<lb/>
矣<hi>閩書</hi>
　　李頻<lb/>
<pb n="KR4i0063_WYG_001-25b"/>
唐詩人李頻字徳新名列唐書文藝傳才調集所載中<lb/>
流欲暮見湘烟一篇其作也懿宗時為建州刺史卒見<lb/>
神梨嶽郡人祠祀之宋紹興中封靈顯忠惠公後加靈<lb/>
佑善應王再加廣濟王又加福佑威濟信順王明洪武<lb/>
初改建州刺史之神載在祀典宋真文忠公序其詩今<lb/>
所傳梨嶽集是也詩人殁而為神未有如頻之昭昭者<lb/>
<hi>池北偶談</hi>
東溪在府城東南政和門外發源處州松源㑹松溪政<lb/>
<pb n="KR4i0063_WYG_001-26a"/>
和之水而下至城東南遶而西合甌寜西溪之水為一<lb/>
大溪南注延平抵福州入於海唐李頻東溪泛舟詩登<lb/>
岸還入舟水禽驚笑語晚葉低衆色温雲帶殘暑落日<lb/>
乗醉歸溪流復㡬許<hi>閩書</hi>
梨山上有廟唐李頻刺州時雅好此山公暇時往遊頻<lb/>
卒官父老相率𦵏之縣之永洛洲既即此山立廟宗時<lb/>
雨暘應禱累封靈佑福應威濟信順王元初於學宫作<lb/>
澤民分靈祠祀之掲佑民作祠樂歌山為鉤曲蔵神宫<lb/>
<pb n="KR4i0063_WYG_001-26b"/>
拂天雲旗掲靈風云何王陽招之東乗彼赤羆駕文熊<lb/>
飄然遨遊顧環廱帝裔隊仗王儀容手挾隋矢並和弓<lb/>
下庭考鼓兼鳴鐘銅梨白雉血在中淋漓酒肴薦和雝<lb/>
引接我士俱登庸上天翩翩策飛龍<hi>閩書</hi>
唐李頻四皓廟云東西南北人髙跡自相親天下已歸<lb/>
漢山中猶避秦龍樓曾作客鶴氅不稱臣獨有千年後<lb/>
青青廟木春頻詩寫出四皓心事而頻心事亦自可見<lb/>
後為建州刺史卒於官民懐其徳立廟梨岳至今血食<lb/>
<pb n="KR4i0063_WYG_001-27a"/>
不絶可謂千年廟木春矣<hi>筆精</hi>
　　李商隠<lb/>
義山武夷山詩只得流霞酒一杯空中簫鼓㡬時囘武<lb/>
夷洞口生毛竹老盡曾孫更不來按武夷山在今福建<lb/>
建寜府崇安縣唐地里志為江南東道山屬建州建陽<lb/>
縣嘗見武夷山志題詠之詩以義山為始考義山平生<lb/>
踪跡未至建州不知何為而有是作葢亦借山詠事也<lb/>
武夷之山不著上古至漢武帝始列祀典史記封禪書<lb/>
<pb n="KR4i0063_WYG_001-27b"/>
所謂以乾魚祀武夷君是也漢武葢好仙者豈詩為武<lb/>
宗建九天道場築望仙臺觀而發耶空中簫鼓一去不<lb/>
囘老盡曾孫無緣重見仙之不足信也明矣與穆王何<lb/>
事不重來略同若作題武夷山恐失詩意<hi>李詩箋註</hi>
龍丘途中詩云漢苑殘花别吳江盛夏来惟看萬樹谷<lb/>
不見一枝開水色饒湘浦灘聲怯建溪淚流迴月上可<lb/>
得更猨啼按龍丘秦太末縣厯代沿改不一唐貞觀中<lb/>
復置龍丘縣屬衢州唐書地里志衢州為江南道葢古<lb/>
<pb n="KR4i0063_WYG_001-28a"/>
揚州南境本呉地故前首曰呉江盛夏来也龍丘南接<lb/>
建州故次首曰灘聲怯建溪也中巻有武夷山詩武夷<lb/>
山在建州愚竊以為義山踪跡未至觀此二詩豈義山<lb/>
嘗從衢州而至建州耶本傳未載不可考也<hi>李詩箋註</hi>
　　陳黯<lb/>
虎山西北有嶺曰薛嶺嶺南唐陳黯居焉嶺北唐薛令<lb/>
之自福安徙家於此時號南陳北薛按黯字希儒父贄<lb/>
通經及第娶妻黄甚賢而生黯獨身而已黯十嵗能詩<lb/>
<pb n="KR4i0063_WYG_001-28b"/>
十三袖詩通謁清源牧其首篇詠河陽花時靣豆新愈<lb/>
牧戲之曰藻才花貌胡不詠歌應聲曰玳瑁應難比斑<lb/>
犀定不加天嫌未端正滿靣與装花由是聲名大振於<lb/>
州里十七作蘇武謁漢武帝陵廟賦便為作者推伏早<lb/>
孤事母至孝無意求仕子蔚既冠母氏勉之曰付蔚潘<lb/>
岳之筵俟爾郄詵之桂方起鄉薦求試貢闈已過不惑<lb/>
之年矣黯松姿栁態山屹波注語黙有程進退可法其<lb/>
為文章不尚竒而重切理意不偶立而重師古詩篇詞<lb/>
<pb n="KR4i0063_WYG_001-29a"/>
賦牋檄皆精尤工官試乃㑹昌乙丑逮咸通乙酉凡十<lb/>
八舉不第所著有綺蔵集同郡王肱蕭樞同邑林顥漳<lb/>
浦赫連韜福州陳蔇陳發詹雄皆一時秀士黯名價相<lb/>
埒而並不遇世嘆其屈<hi>閩書</hi>
　　薛逄<lb/>
薛老峯山頂突起向陽峯三字周樸詩薛老峯頭三箇<lb/>
字須知此與石齊生直教截㫁蒼苔色浮世人儕眼始<lb/>
明薛老薛逄也咸通中為候官令與僧靈觀游創亭其<lb/>
<pb n="KR4i0063_WYG_001-29b"/>
側人書其峯曰薛老云按逄字陶臣蒲州人㑹昌進士<lb/>
有元日田家詩南村晴雪北村梅樹裡茅簾晚盡開蠻<lb/>
榼出門兒婦去烏飛迎路女郎來想閩中詩也但唐書<lb/>
本傳未見逄令候官爾<hi>閩書</hi>
　　施肩吾<lb/>
泉郡志云東出海門舟行二日程曰彭湖嶼在巨浸中<lb/>
環島三十六如排衙然昔人多僑寓其上苫茅為廬推<lb/>
年大者為長不畜妻女耕漁為業牧牛羊散食山谷間<lb/>
<pb n="KR4i0063_WYG_001-30a"/>
各剺耳為記訟者取决於晉江縣城外貿易嵗數十艘<lb/>
為泉之外府後屢以倭患墟其地或云抗于縣官故墟<lb/>
之今鄉落屋址尚存唐施肩吾島夷行云腥臊海邉多<lb/>
鬼市島夷居處無鄉里黒皮年少學採珠手把生犀照<lb/>
鹹水即其處也今彭湖己設遊兵汛守焉<hi>泉南雜志</hi>
　　歐陽澥<lb/>
章正字孝標下第時為燕歸詩留獻庾侍郎承宣小宗<lb/>
伯得詩展轉吟諷誠恨遺才乃候秋期必當引薦庾果<lb/>
<pb n="KR4i0063_WYG_001-30b"/>
重秉禮曹孝標來年擢第羣議以為二十八字而致大<lb/>
科則名路可遵遞相礲礪也其詩曰舊壘危巢泥已落<lb/>
今年故向社前歸連雲大厦無棲處更傍誰家門户飛<lb/>
後五十年來有閩川歐陽澥者四明詹之孫也澥娶婦<lb/>
經句而辭赴舉抗節不還詩云黄菊離家十四年又云<lb/>
離家已是夢松年又云落日望鄉處何人知客情自憐<lb/>
十八年之帝郷未遇知已也亦為燕詩以獻主司鄭愚<lb/>
侍郎其詞雖為朝貴稱羨尚未第焉其詩曰翩翩雙燕<lb/>
<pb n="KR4i0063_WYG_001-31a"/>
畫堂開送古迎今幾萬囘長向春秋社前後為誰歸去<lb/>
為誰来<hi>雲溪友議</hi>
　　王肱<lb/>
王肱字用輔晉江人為文好刺譏當世以是累舉不第<lb/>
嘗著濟状一篇言濁河貫清濟濟詰其凂溷時甚竒之<lb/>
又有無題古詩一百三十首詞多悽惋<hi>閩省通志</hi>
　　蕭膺<lb/>
蕭膺字次元候官人開成進士是嵗閩中登第四人朝<lb/>
<pb n="KR4i0063_WYG_001-31b"/>
士詩云㡬人天上爭仙桂一嵗閩南折四枝自是號為<lb/>
文儒之鄉<hi>閩省通志</hi>
　　陳嘏<lb/>
陳嘏惠安人唐開成三年進士以詞賦擅名尤工篆𨽻<lb/>
宣宗嘗善其所製霓裳羽衣曲以為琬琰之器官終刑<lb/>
部郎中<hi>閩書</hi>
　　張拙<lb/>
張拙秀才因禪月大師指叅石霜霜問秀才何姓曰姓<lb/>
<pb n="KR4i0063_WYG_001-32a"/>
張名拙霜曰覔巧尚不可得拙自何來張忽有省乃呈<lb/>
偈曰光明寂照徧河沙凡聖含靈共一家一念不生全<lb/>
體現六根纔動亂雲遮破除煩惱重増病趨向真如亦<lb/>
是邪隨順世緣無罣礙湼槃生死等空花<hi>五燈㑹元</hi>
張拙秀才他無籍貫可攷只據呈石霜一偈附列宗門<lb/>
即以偈論亦是吾輩見解近時衲子作此言句者多如<lb/>
麻豆拙即寜人於寜何重乎<hi>寒支初集</hi>
　　栁逄<lb/>
<pb n="KR4i0063_WYG_001-32b"/>
莆田縣有染家巨富因醉毆兄至髙標十朩既歸鄉親<lb/>
為㑹有柳逄秀才旅遊掇席主人不樂栁生怒而題壁<lb/>
染人遂與束帛贖其詩詩曰紫綠終朝染因何不識非<lb/>
莆田竹朩貴背負十柴歸<hi>雲溪友議</hi>
　　黎瓘<lb/>
崔衮咸通間刺漳州有麻衣黎瓘者南海狂士也遊於<lb/>
漳衮禮遇之瓘頻於席上喧酗為押衙王剬所惡鄉飲<lb/>
之日諸賓悉赴客司獨不召瓘瓘作翻韵詩贈崔使君<lb/>
<pb n="KR4i0063_WYG_001-33a"/>
坐中皆大笑崔使馳騎迓之其詩曰慣向溪邊折柳楊<lb/>
因循行客到州漳無端偶觸王衙押不得今朝看飲鄉<lb/>
按刺史崔衮其押衙王剬名俱見開元寺咸通塔中<hi>閩省</hi>
<hi>通志</hi>
　　柯崇　　鄭希顔<lb/>
天復元年杜徳祥榜放曹松王希羽劉象柯崇鄭希顔<lb/>
等及第時上新平内難聞放新進士喜甚詔選中有孤<lb/>
貧之人宜令以名聞特敕授官故徳祥以松等塞詔各<lb/>
<pb n="KR4i0063_WYG_001-33b"/>
授校正制畧曰念爾登科之際當予反正之年宜降異<lb/>
恩各膺寵命松舒州人希羽歙州人甲子皆七十餘象<lb/>
京兆人崇希顔閩人皆以詩巻及第亦俱年逾耳順時<lb/>
號五老榜<hi>摭言</hi>
　　周朴<lb/>
朴唐末詩人寓於閩中僧寺假丈室以居不飲酒茹葷<lb/>
塊然獨處諸僧晨鬻卯食樸亦擕巾盂厠諸僧下畢飯<lb/>
而退率以為常郡中豪貴設供率施僧錢朴即巡行拱<lb/>
<pb n="KR4i0063_WYG_001-34a"/>
手各丐一錢有以三數錢與者朴止受其一耳得千錢<lb/>
以備茶藥之費將盡復然僧徒亦未嘗厭也性喜吟詩<lb/>
尤尚苦澁每遇景物搜竒披思日旰忘返茍得一聨一<lb/>
句則忻然自快嘗野逢一負薪者忽持之且厲聲曰我<lb/>
得之矣樵夫矍然驚駭掣臂棄薪而走遇巡徼卒疑樵<lb/>
者為偷兒執而訊之朴徐往告卒曰適見負薪因得句<lb/>
耳卒乃釋之其句云子孫何處閒為客松栢被人伐作<lb/>
薪彼有一士人以朴僻於詩句欲戲之一日跨驢於路<lb/>
<pb n="KR4i0063_WYG_001-34b"/>
遇朴在傍士人乃欹㡌掩頭吟朴詩云禹力不到處河<lb/>
聲流向東朴聞之忽遽隨其後且行士但促驢而去畧<lb/>
不囘首行數里追及朴告之曰僕詩河聲流向西何得<lb/>
言流向東士人頷之而已閩中傳以為笑或曰曉来山<lb/>
烏閙雨過杏花稀亦朴詩也<hi>全唐詩話</hi>
唐之晚年詩人無復李杜豪放之格然亦務以精意相<lb/>
高如周朴者搆思尤艱每有所得必極其雕琢故時人<lb/>
稱朴詩月煆季鍊未及成篇已播人口其名重當時如<lb/>
<pb n="KR4i0063_WYG_001-35a"/>
此而今不復傳矣予少時猶見其集其句有云風暖鳥<lb/>
聲碎日髙花影重又云曉来山鳥閙雨過杏花稀誠佳<lb/>
句也<hi>六一詩話</hi>
處士周朴有能詩名於唐末歐陽公嘗稱朴詩風暖鳥<lb/>
聲碎日髙花影重之句然此杜荀鶴詩非朴句也見唐<lb/>
風集公言少時見其集今不復傳又言鄭谷詩號雲臺<lb/>
編者今亦不行於世然今市肆實有此集二人唐史皆<lb/>
不為立傳獨朴死巢丘不屈其節自見巢傳中余家有<lb/>
<pb n="KR4i0063_WYG_001-35b"/>
朴詩百餘篇嘗為之序異日當别加搜訪遺逸為全集<lb/>
以傳於世<hi>捫蟲新話</hi>
晩唐人詩風暖鳥聲碎日髙花影重曉来山鳥閙雨過<lb/>
杏花稀元人詩布榖呌殘雨杏花開半村皆佳句也然<lb/>
總不如右丞興䦨啼鳥緩坐久落花多自然入妙盛唐<lb/>
髙不可及如此<hi>池北偶談</hi>
唐李嘉祐春思詩清明桑葉少榖雨杏花稀乃悟周朴<lb/>
詩曉来山鳥閙雨過杏花稀<hi>能改齊漫録</hi>
<pb n="KR4i0063_WYG_001-36a"/>
周朴詩古陵寒雨絶髙鳥夕陽明髙情千里外長嘯一<lb/>
聲初右張為取作主客圖<hi>唐詩紀事</hi>
閩縣薛老峰山頂突起向陽峰三字周朴詩薛老峰頭<lb/>
三箇字須知此與石齊生直教截斷蒼苔色浮世人才<lb/>
始眼明薛老薛逢也咸通中為候官令與僧靈觀遊創<lb/>
庭其側人書其峯曰薛老云偽閩癸卯嵗一夕風雨聞<lb/>
山上如數千人喧噪旦則三字倒立其年閩亡云<hi>樵書初編</hi>
周朴嘗詠蝶云可憐黄雀銜将去從此荘周夢不成至<lb/>
<pb n="KR4i0063_WYG_001-36b"/>
是為黄巢所殺人以為詩䜟後人于鄰霄臺祀之張浚<lb/>
帥閩奏請廟額曰剛顯<hi>閩大紀</hi>
　　陳陶<lb/>
陶劍浦人居南昌之西山宋齊丘守南昌因有蒲安之<lb/>
覲乃自詠云中原莫道無麟鳯自是皇家結網疎與水<lb/>
曹任畹郎中友善寄畹詩云好向明時薦遺逸莫教千<lb/>
里又靈均江南後主即位知其運祚衰替以修養為事<lb/>
故詩云乾坤見了文章懶龍虎成来印綬疎嚴尚書宇<lb/>
<pb n="KR4i0063_WYG_001-37a"/>
鎮豫章遣小妓蓮花者往西山侍陶陶殊不顧妓為詩<lb/>
曰蓮花為號玉為腮珍重尚書遣妾来處士不生巫峽<lb/>
夢虚勞神女下陽臺陶答之曰近来詩思清如月老大<lb/>
心情薄似雲已向昇天得門户錦衾深愧卓文君<hi>唐詩紀事</hi>
處士陳陶者有逸才歌詩中似負神仙之術或露王覇<lb/>
之説雖文章之士亦未足憑而以詩見志乃宣父之遺<lb/>
訓也其詩句云江湖水深淺不足掉鯨尾又云飲氷狼<lb/>
子瘦思日鷓鴣寒又云中原不是無麟鳯自是皇家結<lb/>
<pb n="KR4i0063_WYG_001-37b"/>
網疎又云一鼎雄雌金液火十年寒暑鹿麑衣寄與東<lb/>
流任斑鬢向隅終守鐵梭飛諸如此例不可殫記著癖<lb/>
書十巻聞其名而未嘗見之<hi>北夢瑣言</hi>
陶唐末自稱布衣開寶中人或見之或云已得仙矣蟬<lb/>
聲将月短草色與秋長比屋歌黄竹何人撼白榆右張<lb/>
為取作主客圖<hi>唐詩紀事</hi>
西山産靈藥陶與妻日劚而餌之而二子小字柤梨或<lb/>
問其優劣答曰味雖不同皆可於口陶有詩云磻溪老<lb/>
<pb n="KR4i0063_WYG_001-38a"/>
叟無人問閒列柤梨敎六韜葢指二子也<hi>十國春秋</hi>
南唐書陳陶傳陶所遯西山先産藥物數十種陶採而<lb/>
餌之開寶中嘗見一叟角髪被褐與一老媪貨藥於市<lb/>
獲錢則市鮓對飲旁若無人既醉行舞而歌曰籃采禾<lb/>
籃采禾塵世紛紛事更多爭如賣藥沽酒飲歸去深崖<lb/>
拍手歌或疑為陶夫婦云按此即晚唐詩人陳陶賦一<lb/>
將功成萬骨枯者觀本傳則知俗繪八仙中之藍采和<lb/>
豈人名哉以禾為和以籃為藍謬矣<hi>因樹屋書影</hi>
<pb n="KR4i0063_WYG_001-38b"/>
漢賈捐之議罷珠崖疎云父戰死於前子鬬傷於後女<lb/>
子乗亭障孤兒號於道老母寡婦飲泣巷哭遥設虚祭<lb/>
想魂乎萬里之外後漢南匃奴傳唐李華弔古戰塲文<lb/>
全用其語意總不若陳陶詩云誓掃匈奴不顧身五千<lb/>
貂錦䘮胡塵可憐無定河邊骨猶是春閨夢裡人一變<lb/>
而妙真奪胎換骨矣<hi>丹鉛録</hi>
陳陶詩可憐無定河邊骨猶是春閨夢裡人按無定河<lb/>
在今青澗縣東六十里南入黄河一名奢延水又名銀<lb/>
<pb n="KR4i0063_WYG_001-39a"/>
水輿地記唐立銀州東北有無定河即圁水也後人因<lb/>
潰沙急流深淺無定故更今名又唐陳祐詩無定河邊<lb/>
暮笛聲赫連臺畔旅人情函闗歸路千餘里一夕秋風<lb/>
白髪生<hi>丹鉛錄</hi>
陶少與水曹任畹相善寓之詩云好向明時薦遺逸莫<lb/>
敎千古弔靈均又自詠云近來世上無徐庶誰向桑麻<lb/>
識卧龍<hi>十國春秋</hi>
劍浦陳陶唐末隠西山步虚引云小隠山人十洲客莓<lb/>
<pb n="KR4i0063_WYG_001-39b"/>
苔為衣雙耳白青編為我忽降書暮雨虹蜺一千尺赤<lb/>
城門閉六丁直曉日已燒東海色朝天半夜聞玉雞星<lb/>
斗離離礙龍翼竒峭不减李賀<hi>筆精</hi>
陳陶詠竹詩青嵐帚亞思君祖緑潤編多憶蔡邕陳張<lb/>
君祖竹賦青嵐運帚碧空掃烟蔡邕竹贊云綠潤碧鮮<lb/>
紺文紫錢<hi>丹鉛錄</hi>
扶桑山有玉雞鳴則金雞鳴而後石雞鳴天下雞皆鳴<lb/>
所謂天雞也李詩半壁見海日空中聞天雞温庭筠詩<lb/>
<pb n="KR4i0063_WYG_001-40a"/>
漏轉霞髙滄海低玻璃枕上聞天雞俱用天雞耳陳陶<lb/>
詩朝天半夜聞玉雞星斗離離礙龍翼葢用玉雞矣詩<lb/>
人獨無用石雞者毋乃貴玉賤石歟<hi>稗史彚編</hi>
　　吳公<lb/>
乾寜石刻在吳塘山唐末有吳公者棄官隠於此山故<lb/>
山川村落皆以吳名元時有人淘井得石有詩字隠隠<lb/>
可辨詩云去國投兹土編茅隠舊蹤年年秋水上獨對<lb/>
數株松字大徑寸筆力遒勁末小書乾寜三年秋吳餘<lb/>
<pb n="KR4i0063_WYG_001-40b"/>
數字漫㓕不可識<hi>閩省通志</hi>
　　閩王繼鵬<lb/>
繼鵬元妃梁國夫人李氏同平章事敏之女繼鵬寵春<lb/>
鷰欲廢夫人内宣徽使叅政事葉翹諌曰夫人先帝之<lb/>
甥聘之以禮奈何以新愛易乎繼鵬不聴翹復上書極<lb/>
争繼鵬批其疏後曰春色曾看紫陌頭亂紅飛盡不禁<lb/>
秋人情自厭芳華歇一葉随風落御溝放翹歸永泰梁<lb/>
國竟廢<hi>金鳯外傳</hi>
<pb n="KR4i0063_WYG_001-41a"/>
　　韓偓<lb/>
韓偓天復初入翰林其年冬車駕出幸鳯翔偓有扈從<lb/>
之功返正初上面許偓為相奏云陛下運契中興當復<lb/>
用重徳鎮風俗臣座主右僕射趙崇可以副陛下是選<lb/>
乞迴臣之命授崇天下幸甚上嘉歎翌日制用崇暨兵<lb/>
部侍郎王贊為相時梁太祖在京素聞崇之輕佻贊復<lb/>
有嫌釁馳入請見於上前具言二公長短上曰趙崇是<lb/>
偓薦時偓在側梁主叱之偓奏曰臣不敢與大臣爭上<lb/>
<pb n="KR4i0063_WYG_001-41b"/>
曰韓偓出尋謫官入閩故偓有詩曰手風慵展八行書<lb/>
眼暗休看九局圖窓裡日光飛野馬案前筠管長蒲盧<lb/>
謀身拙為安蛇足報國危曾捋虎鬚滿世可能無黙識<lb/>
未知誰擬試齊竽<hi>摭言</hi>
偓於昭宗朝召入院試學士試文五篇萬邦咸寜賦禹<lb/>
拜昌言詩武臣授東川節度使制答佛䛒國王進貢書<lb/>
批三功臣讓圖形表<hi>金鑾宻記</hi>
朱全忠忌偓貶濮州司馬昭宗執偓手流涕曰左右無<lb/>
<pb n="KR4i0063_WYG_001-42a"/>
人矣再貶榮經尉徙鄧州司馬哀帝復召為學士還故<lb/>
官偓不敢入朝挈族来依王審知僑居南安天祐三年<lb/>
復有前命偓又辭為詩曰豈獨䲭夷解歸去五湖漁艇<lb/>
且餔糟已而梁簒唐復召亦辭不往龍徳三年卒於南<lb/>
安龍興寺自貶後以甲子歴歴自記所在其詩皆手寫<lb/>
成帙殁之日家無餘財惟燒殘龍鳯燭一器而已<hi>十國春秋</hi>
偓十嵗能詩嘗即席為詩送父友李商隠一坐盡驚富<lb/>
才情詞靡麗初喜為閨閣詩後遭故逺遁出語依於節<lb/>
<pb n="KR4i0063_WYG_001-42b"/>
義得詩人之正焉<hi>全唐詩録</hi>
山谷嘗為予言杜子美雖流離顛沛心未嘗一日不在<lb/>
本朝故善陳時事句律精深超古作者葢忠義之氣奮<lb/>
發而然韓偓貶逐後依王審知其集中所載手風慵展<lb/>
八行書眼暗休看九局圖忩裏日光飛野馬案頭筠管<lb/>
長蒲盧謀身拙為安蛇足報國危曾捋虎鬚滿世可能<lb/>
無黙識未知誰擬試齊竽其詞凄楚切而不廹不忘其<lb/>
君也<hi>潘子真詩話</hi>
<pb n="KR4i0063_WYG_001-43a"/>
偓與呉融同時為詞臣偓忠於唐為朱三面斥貶責不<lb/>
悔如捋虎鬚之句人未嘗誦似為香奩所掩及朱三簒<lb/>
弑偓羈旅於閩時王氏割據偓詩文只稱唐朝官職與<lb/>
淵明稱晉甲子異世同符予讀其集壮其志録其警聨<lb/>
於篇内三數篇自述其玉堂遭遇唐季非復承平舊觀<lb/>
而待詞臣之禮猶然存之以備金鑾記之闕<hi>後村詩話</hi>
韓偓當崔𦙍朱全忠表裏亂國獨守臣節不變寜不為<lb/>
相而在翰苑竟忤全忠貶濮州司馬事見本傳所謂報<lb/>
<pb n="KR4i0063_WYG_001-43b"/>
國危曾捋虎鬚非虚語也<hi>瀛登律髓</hi>
韓致光天復二年隨駕鳯翔冬至夜作不道慘舒無定<lb/>
分却憂蚊響又成雷是時朱全忠圍岐甚急李茂貞有<lb/>
連和之意偓之孤忠處此殆知其必一反一覆終無定<lb/>
在歟此關時事不但詠至節也<hi>瀛奎律髓</hi>
呉融韓偓同時慨嘆兵戈之間詩律精切皆善用事<hi>瀛奎</hi>
<hi>律髓</hi>
唐史偓傳貶濮州後即不甚詳吾家所得偓詩皆以甲<lb/>
<pb n="KR4i0063_WYG_001-44a"/>
子歴歴自記有天祐二年乙丑在袁州得人賀復除戎<lb/>
曹依舊承㫖詩又有丁卯年聞再除戎曹依前充職詩<lb/>
葢兩召皆辭不赴也終身不食梁禄大節與司空表聖<lb/>
畧相等惜乎唐史止書乙丑一召不為少發明之<hi>石林集</hi>
韓偓流寓閩中所作詩僅傳南臺懐古一首云無那離<lb/>
腸日九迴强舒懐抱立髙臺中華地向天邊盡南國雲<lb/>
從島上來四序有花長見雨一冬無雪却聞雷離宫紫<lb/>
氣生冠冕試望扶桑病眼開偓卒於閩其子寅亮與鄭<lb/>
<pb n="KR4i0063_WYG_001-44b"/>
文寶言偓捐館日温陵帥聞其家蔵箱笥頗多而扃鐍<lb/>
甚固發觀得燒殘龍鳯燭金縷紅巾百餘條蠟泪尚新<lb/>
巾香猶鬱乃偓為學士日視草金鑾夜還翰苑當時皆<lb/>
秉燭以送悉蔵之又文寶少游於延平見一老尼亦說<lb/>
斯事尼乃偓之妾耳第未解偓𦵏於何所也<hi>筆精</hi>
韓偓詩極清麗有手寫詩百餘篇在其四世孫奕處偓<lb/>
天復中避地泉州之南安子孫遂家焉慶歴中予過南<lb/>
安見奕出其手集字極淳勁可愛後詣闕獻之以其忠<lb/>
<pb n="KR4i0063_WYG_001-45a"/>
臣之裔得司士叅軍終於殿中丞予在京師見偓送䛒<lb/>
光上人詩亦墨跡也與此無異<hi>夢溪筆談</hi>
偓自號玉樵山人所著歌詩頗多其間綺麗得意者數<lb/>
百篇膾炙人口或樂工配入聲律粉牆椒壁竊詠者不<lb/>
可勝計行書亦可喜題懐素草書詩云怪石㑹秋澗寒<lb/>
藤挂古松若教臨水畔字字恐成龍非濳心字學作語<lb/>
不能逮此<hi>宣和書譜</hi>
釣龍臺上有盤石越王餘善釣白龍處也又名越王臺<lb/>
<pb n="KR4i0063_WYG_001-45b"/>
韓偓流寓閩中題詩云無那離腸日九迴强舒懐抱立<lb/>
高臺中華地向城邊盡外國雲從島上来四序有花常<lb/>
見雨一冬無雪却聞雷離宫紫氣生冠冕試望扶桑病<lb/>
眼開<hi>竹忩離録</hi>
韓偓昭宗時為翰林學士承㫖頗與國論為崔𦙍朱全<lb/>
忠所不容謫濮州司馬其後復官不敢入朝挈其族依<lb/>
閩中王審知嘗道沙陽㝢居天王院者嵗餘與老僧藴<lb/>
明善以詩贈之至後唐時邑令張僚為之記叙偓始末<lb/>
<pb n="KR4i0063_WYG_001-46a"/>
甚詳且述唐末亂離之事頗與唐史合予來沙陽聞之<lb/>
竊欲一觀而其碑因寺中廢為有力者取去秘不示人<lb/>
久之始得見其副本感而賦之且録偓詩巻中傳諸好<lb/>
事者云偶訪眀公大徳贈長句四韻前翰林學士承㫖<lb/>
户部侍郎知制誥韓偓上寸髪如霜袒右肩倚肩笻竹<lb/>
貌怡然懸燈深屋夜分坐移榻向陽齋後眠刮膜且揚<lb/>
三毒諭攝心徐指二宗禪清凉藥分能知否各自胸中<lb/>
有醴泉詞臣謫去墮天南詩墨從来牓寺簷好事不須<lb/>
<pb n="KR4i0063_WYG_001-46b"/>
收拾去世間遺集有香奩<hi>李忠定梁溪集</hi>
韓致光呉子華皆唐末詞臣位望通顯雖國蹙主辱而<lb/>
賦詠唱和不輟存於集者不過流連光景之語如感時<lb/>
傷事之作絶未之見當時公卿大夫往往皆如此<hi>後邨詩話</hi>
致光昭宗時以翰林承㫖謫嶺表道湖南謝人惠含桃<lb/>
詩云金鑾嵗嵗長宣賜忍淚看天憶帝都自注云毎嵗<lb/>
初進之後先宣賜學士韓子蒼謝人恵茶云白髪前朝<lb/>
舊史官風爐煮茗暮江寒蒼龍不復從天下拭淚看君<lb/>
<pb n="KR4i0063_WYG_001-47a"/>
小鳯團意本致光而語益工<hi>復齋漫録</hi>
予溺章句信有年矣誠知非丈夫所為不能忘情天所<lb/>
賦也自庚辰辛已之際迄辛丑庚子之間所著歌詩不<lb/>
啻千首其間以綺麗得意者亦數百篇往往在士大夫<lb/>
之口或樂工配入聲律粉牆椒壁斜行小字竊詠者不<lb/>
可勝計大盜入關緗帙都墜遷徙不常厥居求生草莽<lb/>
之中豈復以吟諷為意或天涯逢舊識或避地遇故人<lb/>
醉咏之暇時及拙唱自爾鳩輯復得百篇不忍棄捐隨<lb/>
<pb n="KR4i0063_WYG_001-47b"/>
時編録遐思宫體未敢稱庾信攻文却誚玉臺何必倩<lb/>
徐陵作叙粗得捧心之態幸無折齒之慚栁巷青樓未<lb/>
嘗糠粃金閨繡戸始預風流咀五色之靈芝香生九竅<lb/>
咽三危之瑞露春動七情如有責其不經亦望以功掩<lb/>
過翰林學士承㫖行尚書戸部侍郎知制誥韓偓序<hi>香奩</hi>
<hi>集自序</hi>
予自辛酉嵗戲作無題十四韻故奉常王公相國首於<lb/>
繼和故内翰呉侍郎融令狐舎人渙閣下劉舎人崇譽<lb/>
<pb n="KR4i0063_WYG_001-48a"/>
吏部王員外渙相次屬和予因作第二首却寄諸公二<lb/>
内翰及小天亦再和余復作第三首二内翰亦三和王<lb/>
公一首王小天二首二學士各三首予又倒押舊韻成<lb/>
第四首二學士笑謂予曰謹竪降旗何妍如是也遂絶<lb/>
筆是嵗十月末予在内直一旦兵起隨駕西狩文稿咸<lb/>
棄更無孑遺丙寅年九月在福建寓止有前東都度支<lb/>
院蘇暐端公挈予淪落詩稿見授中得無題一首因追<lb/>
味舊作缺亡甚多惟第二第四首彷彿可記其第三首<lb/>
<pb n="KR4i0063_WYG_001-48b"/>
才得數句而已今亦依次編之以俟他時偶獲全本餘<lb/>
五人所和不復憶省矣<hi>香奩集無題詩序</hi>
世傳香奩集江南韓熙載所為誤沈存中筆談又謂晉<lb/>
相和凝所為後貴惡其側艷嫁名於偓亦非也余家有<lb/>
唐呉融詩一集其中有和韓致光無題三首與香奩集<lb/>
中無題韻正同而偓序中亦具載其事又予曾在温陵<lb/>
於偓裔孫駉䖏見偓親書所作詩一巻雖紙墨昏淡而<lb/>
字畫宛然其裊娜多情春盡等詩多在巻中此可驗矣<lb/>
<pb n="KR4i0063_WYG_001-49a"/>
偓富於才情詞致婉麗能道人意外事固非凝所及據<lb/>
北夢瑣言云凝少年好為小詞令布於汴洛洎作相専<lb/>
令人收拾焚毁契丹入汴號為曲子相公然則凝雖有<lb/>
集名香奩與偓同乃浮艷小詞耳安得便以今世所行<lb/>
香奩集為凝作耶<hi>石林集</hi>
韓偓香奩集百篇皆艷體也沈存中筆談云乃和凝所<lb/>
作凝後貴悔其少作故嫁名韓偓耳今香奩集有無題<lb/>
詩序云予辛酉年戲作無題詩十四韻故奉常王公内<lb/>
<pb n="KR4i0063_WYG_001-49b"/>
翰呉公舎人令狐渙相次屬和是嵗十月一旦兵起隨<lb/>
駕西狩文藁咸棄丙寅嵗在福建有蘇暐以稿見授得<lb/>
無題詩因追詠舊詩缺亡甚多予按唐書韓偓傳偓嘗<lb/>
與崔嗣定策誅劉季述昭宗反正為功臣與令狐渙同<lb/>
為中書舎人其後韓全晦等刼帝西幸偓夜追及鄠見<lb/>
帝慟哭至鳳翔遷兵部侍郎天祐二年挈其族依王審<lb/>
知而卒以紀運圖攷之辛酉乃昭宗天復元年丙寅乃<lb/>
哀帝天祐二年其序所謂丙寅嵗在福建有蘇暐授其<lb/>
<pb n="KR4i0063_WYG_001-50a"/>
稿則正依王審知之時也稽之於傳與序無一不合者<lb/>
則此集韓偓所作無疑而筆談以為和凝嫁名於偓特<lb/>
未攷其詳耳筆談云偓又有詩百篇在其四世孫奕處<lb/>
見之豈非舊詩之缺亡者乎<hi>韵語陽秋</hi>
致光筆端甚髙唐之將亡與呉融詩律皆全不似晩唐<lb/>
善用事極忠憤惟香奩之作詞工格卑豈非世事已不<lb/>
可救姑流連荒亡以紓其憂乎<hi>瀛奎律髓</hi>
香奩之作為韓偓無疑也或以為和凝之作嫁名於韓<lb/>
<pb n="KR4i0063_WYG_001-50b"/>
劉潛夫誤信之攷諸同時呉融集有依韻唱和者何可<lb/>
掩哉誨淫之言不以為恥非唐之衰而然乎<hi>瀛奎律髓</hi>
髙秀實云元氏艷詩麗而有骨韓偓香奩集麗而無骨<lb/>
時李端叔意喜韓偓詩誦其序云咀五色之靈芝香生<lb/>
九竅咽三危之瑞露春動七情秀實云勸不得也勸不<lb/>
得也<hi>彦周詩話</hi>
韓偓詩牕裏日光飛野馬案頭筠管長蒲盧上句謂牕<lb/>
隙日影中多見飛塵人猶易解至次句則案頭竹管豈<lb/>
<pb n="KR4i0063_WYG_001-51a"/>
長蘆葦耶便相顧錯愕按中庸夫政也者蒲盧也舊注<lb/>
蒲盧是蜾蠃名爾雅云即細腰蜂也蜾蠃取螟蛉納書<lb/>
案筆管間以泥封之閲數日而化為螺蠃其以之證政<lb/>
舉者正以言民化之易也是以家語曰天道敏生人道<lb/>
敏政地道敏樹夫政也者蒲盧也待化而成其著待化<lb/>
而成四字明明解敏政之譬此夫子自言之且自注之<lb/>
者自宋人作章句改盧為蘆以蒲葦當之則不惟中庸<lb/>
家語爾雅毛詩俱不能解即韓冬郎一七字詩亦無解<lb/>
<pb n="KR4i0063_WYG_001-51b"/>
處矣嗟夫讀經讀詩皆不可無學如此<hi>西河詩話</hi>
香奩集云後魏時相州人作李波小妺歌疑其未備因<lb/>
補之李波小妹字雍容窄衣短袖蠻錦紅未解有情夢<lb/>
梁苑何曾自媚妬吳宫誰教牽引知酒味因令悵望成<lb/>
春慵海棠花前鞦韆畔背人撩鬢道怱怱韓偓所補似<lb/>
言閨房之意大非其實北史廣平人李波宗族强盛殘<lb/>
掠不已百姓語云李波小妹字雍容褰裾逐馬如巻蓬<lb/>
左射右射必叠雙婦女尚如此男子安可逢李安世設<lb/>
<pb n="KR4i0063_WYG_001-52a"/>
方畧誘殺之州内肅然<hi>西溪叢語</hi>
韓偓詩鵞兒唼啑梔黄觜鳯子輕盈膩粉腰不識鳯子<lb/>
定是何物有問予姑以蜨應之問者依違而己退念蔵<lb/>
書萬數不能貯心亦病也徐悟乃崔豹古今注耳謂蛺<lb/>
蝶大者為鳯子<hi>金玉詩話</hi>
子規人但知其為催春歸去之鳥葢因其聲曰歸去了<lb/>
故又名思歸鳥而不知亦為先春而鳴之鳥史記歴書<lb/>
百草奮興姊規先嘷索隠曰子規春氣發動則先出野<lb/>
<pb n="KR4i0063_WYG_001-52b"/>
澤而鳴是也韓致光春恨詩殘夢依依酒力餘城頭批<lb/>
頰伴啼烏批頰鳥即鵯頰也催明之鳥<hi>静志居詩話</hi>
唐盧延遜詩樹上諮諏批頰鳥牕間壁剝叩頭蟲王半<lb/>
山詩翳林窺搏黍藉草聽批頰元人送春詩批頰穿林<lb/>
呌新緑韓致光春恨詩云殘夢依依酒力餘城頭批頰<lb/>
伴啼烏平明乍捲西樓幙院靜初聞放轆轤批頰葢鳥<lb/>
名但不詳為何形狀耳或曰即鵯頰也催眀之鳥<hi>丹鉛總録</hi>
韓偓詩云洞門深閉不曾開横卧烏龍作妒媒又云栢<lb/>
<pb n="KR4i0063_WYG_001-53a"/>
風不動鳥龍睡時有幽禽自喚名又云遙知小閣還斜<lb/>
照羨殺烏龍臥錦茵祝鎰子權賢良窮探古詩無不貫<lb/>
通一日問予曰韓致堯詩用烏龍為何事予答白樂天<lb/>
和元㣲之夢春游詩云烏龍卧不驚青龍飛相逐當是<lb/>
犬爾子權曰何所據余戲之曰豈不聞俚語云拜狗作<lb/>
鳥龍後閲沈汾續仙傳云韋善俊擕一犬號烏龍化為<lb/>
龍棄之飛昇而去樂天致光詩未必不用此事<hi>槁簡贅筆</hi>
北都使宅舊有過馬㕔按唐韓偓詩云外使進鷹初得<lb/>
<pb n="KR4i0063_WYG_001-53b"/>
按中官過馬不敎嘶注云乗馬必中官馭以進謂之過<lb/>
馬既乗之然後蹀躞嘶鳴也葢唐時方鎮亦傚之因而<lb/>
名㕔事也<hi>温公詩話</hi>
張邦基墨荘漫録云婦人之纒足起於近世前世書傳<lb/>
皆無所自南史齊東昏侯為潘貴妃鑿金為蓮花以帖<lb/>
地令妃行其上曰此步步生蓮花然亦不言其弓小也<lb/>
如古樂府玉臺新詠皆六朝詞人纎艷之言類多體狀<lb/>
美人容色之姝麗及言妝飾之華眉目唇口要支手指<lb/>
<pb n="KR4i0063_WYG_001-54a"/>
之類無一言稱纒足者如唐之杜牧李白李商隠之輩<lb/>
作詩多言閨幃之事亦無及之者韓偓香奩集有咏屧<lb/>
子詩云六寸膚圓光緻緻唐尺短以今較之亦自小也<lb/>
而不言其弓惟道山新聞云李後主宫嬪窅娘纎麗善<lb/>
舞後主作金蓮髙六尺飾以寶物細帯纓絡蓮中作品<lb/>
色瑞蓮令窅娘以帛纒脚令纎小屈上作新月狀素襪<lb/>
舞雲中囘旋有凌雲之態唐鎬詩曰蓮中花更好雲裡<lb/>
月長新因窅娘作也由是人皆效之以纎弓為妙以此<lb/>
<pb n="KR4i0063_WYG_001-54b"/>
知札脚自五代以來方為之如熈寜元豐以前人猶為<lb/>
者少近年則人人相效以不為者為恥也<hi>輟耕録</hi>
婦人纒足不知始自何時或云始於齊東昏則以步步<lb/>
生蓮一語也然予向年觀唐文皇長孫后繡履圖則與<lb/>
男子無異又見則天后畫像其芳趺亦不下長孫可見<lb/>
唐初大抵俱然惟大歴中夏侯審詠被中睡鞋云雲裡<lb/>
蟾鈎落鳯窠玉郎沉醉也摩挲葢弓足始見此至杜牧<lb/>
詩云鈿尺纔量减四分纎纎玉筍裹輕雲又韓偓詩云<lb/>
<pb n="KR4i0063_WYG_001-55a"/>
六寸膚圓光緻緻唐尺只抵今製七寸則六寸當為今<lb/>
四寸二分亦弓足之尋常者矣因思此法當始於唐之<lb/>
中葉今又傳南唐後主為宫婢窅娘作新月樣以為始<lb/>
於此時似亦未然也<hi>野獲編</hi>
韓致堯詩白玉堂東遙見後令人評泊畫楊妃李子田<lb/>
云評泊者論貶人是非人也今作評駁者非近諸本或<lb/>
作斗薄或轉訛陡薄殊無意義萬首絶句本作評泊當<lb/>
猶近古<hi>池北偶談</hi>
<pb n="KR4i0063_WYG_001-55b"/>
梅聖俞河豚詩云春岸飛楊花永叔謂河豚食楊花則<lb/>
肥韓偓詩栁絮覆溪魚正肥大抵魚食楊花則肥不必<lb/>
河豚也<hi>詩話總龜</hi>
韓致光湖南食櫻桃詩云苦笋恐難同象七酩漿無復<lb/>
瑩蠙珠自注云秦中謂三月為櫻笋時乃知李綽秦中<lb/>
嵗時紀所謂四月十五日自堂厨至百司厨通謂之櫻<lb/>
笋厨非妄也陳無已春懐詩云老形已具臂膝痛春事<lb/>
無多櫻笋来<hi>能改齋漫録</hi>
<pb n="KR4i0063_WYG_001-56a"/>
李賀桃花亂落如紅雨韓偓杏花飄雪小桃紅桃花紅<lb/>
而長吉以雨比之杏花紅而致堯以雪比之皆可為善<lb/>
用不拘拘於故常者所以為竒不然則栁雪李月梨雪<lb/>
桃霞誰不能道<hi>静志居詩話</hi>
杜子美云魚吹細浪搖歌扇李洞云魚搖清影上簾櫳<lb/>
韓偓云池面魚吹栁絮行此三句皆言魚戲而韓為優<lb/>
<hi>捫蟲新語</hi>
五七字絶句最少而最難工雖作者亦難得四句全好<lb/>
<pb n="KR4i0063_WYG_001-56b"/>
者晩唐人與王介甫最工於此如韓偓云昨夜三更雨<lb/>
臨明一陣寒薔薇花在否側卧巻簾看四句皆好<hi>誠齋詩話</hi>
農圃家風漁樵樂事唐人絶句摹寫精矣余摘十首題<lb/>
壁間每菜羮豆飯後啜苦茗一杯偃卧松忩竹榻間令<lb/>
兒童吟誦數過自謂勝如吹竹彈絲今記於此韓偓云<lb/>
聞説經旬不啓闗藥忩誰伴醉開顔夜来雪壓前村竹<lb/>
剰看溪南㡬尺山又云萬里清江萬里天一村桑柘一<lb/>
村烟漁翁醉著無人喚過午醒來雪滿船長孫佐輔云<lb/>
<pb n="KR4i0063_WYG_001-57a"/>
獨訪山家歇還涉茅屋斜連隔松葉主人聞語未開門<lb/>
繞籬野菜飛黄蝶薛能云邵平瓜地接吾廬榖雨乾時<lb/>
偶自耡昨夜春風欺不在就床吹落讀殘書韋荘云南<lb/>
隣酒熟愛相招蘸甲傾來緑滿瓢一醉不知三日事任<lb/>
他童穉作漁樵杜荀鶴云山雨溪風捲釣絲瓦甌篷底<lb/>
獨斟時醉來睡著無人喚流下前灘也不知陸龜蒙云<lb/>
雨後沙虚古岸崩漁梁攜入亂雲層歸時月落汀洲暗<lb/>
認得山家結網燈鄭谷云白頭波上白頭翁家逐船移<lb/>
<pb n="KR4i0063_WYG_001-57b"/>
浦浦風一尺鱸魚新釣得兒孫吹火荻花中李商隠云<lb/>
城郭休過識者稀哀猿啼處有柴扉滄江白石漁家路<lb/>
薄暮歸来雨濕衣張演云鵞湖山下稻梁肥豚柵雞栖<lb/>
對掩扉桑柘影斜春社散家家扶得醉人歸<hi>鶴林玉露</hi>
松江詩話曰有松棚詩一聫曰採来猶帯煙霞氣月明<lb/>
滿地金釵細以為佳句恨不見全篇僕謂月照松影但<lb/>
見參差黒影耳安知其為金釵松葉比之金釵者謂架<lb/>
上月照暎則可不可謂地上之影也不如曰月明滿架<lb/>
<pb n="KR4i0063_WYG_001-58a"/>
金釵細此語為得前輩謂韓退之聨句中竹影金瑣碎<lb/>
之語所謂金瑣碎者非直謂竹影也謂竹間之日影耳<lb/>
以此驗之益信僕之説為然韓偓詩曰長松夜落釵千<lb/>
股此語無病李涉詩曰疎林透明月散亂金光滴此正<lb/>
退之竹影金瑣碎<hi>野客叢書</hi>
詠浴詩初似洗花難抑按終憂沃雪不勝任豈知侍女<lb/>
簾帷外賸取君王㡬餅金按趙后外傳昭儀浴帝竊觀<lb/>
之令侍女勿言投贈以金一浴賜百餅此詩尚有所諷<lb/>
<pb n="KR4i0063_WYG_001-58b"/>
謂世之為君者亦惑乎此也<hi>瀛奎律髓</hi>
意有餘而不及於䙝則風懐之作猶之可也書婦人之<lb/>
言於雅什不已卑乎故香奩之作唯取七言律六首此<lb/>
詩仙樹有花難問種御香聞氣不知名句佳尾句太猥<lb/>
<hi>瀛奎律髓</hi>
凡寫迷離之况者止須述景如小窓斜日到芭蕉半床<lb/>
斜月疎鐘後不言愁而愁自見因思韓致光空樓鴈一<lb/>
聲逺屏燈半㓕已足色悲凉何必又贅眉山正愁絶耶<lb/>
<pb n="KR4i0063_WYG_001-59a"/>
覺首篇時復見殘燈和煙墜金穂如此結句更自含情<lb/>
無限<hi>花草蒙拾</hi>
詩有銷魂者三香奩集其一也夫銷魂者即壞心田之<lb/>
謂也其曰打叠紅箋書恨字與奴方便寄卿卿詩媒詞<lb/>
逗也其曰但得暫從人繾綣何妨長任月䑃朧踰墻鑽<lb/>
穴也其曰最是斷腸禁不得殘燈影裡夢初囘旦氣梏<lb/>
亡也其曰欲把禪心銷此病破除纔盡又重生淫惡不<lb/>
悛也聞之必增益滛邪之念故當以綺語為戒<hi>堅瓠集</hi>
<pb n="KR4i0063_WYG_001-59b"/>
余嘗愛韓致光宫詞云繡裙斜立正銷魂宫女移燈掩<lb/>
殿門燕子不歸花著雨春風應是怨黄昏<hi>侯鯖録</hi>
致光醉著絶句云萬里清江萬里天一村花栁一村煙<lb/>
漁翁醉著無人喚過午醒来雪滿船葛亞卿集句云萬<lb/>
里清江萬里天一村桑柘一村煙漁翁醉睡醒又睡髙<lb/>
唱夕陽孤島邊前輩集句詩每一句取一家詩今亞卿<lb/>
全用致光前兩句極為無味又後兩句不是好句不稱<lb/>
前兩句豈若致光之渾成也杜荀鶴亦有溪興絶句曰<lb/>
<pb n="KR4i0063_WYG_001-60a"/>
山雨溪風巻釣絲瓦甌篷底獨斟時醉来睡著無人喚<lb/>
流下前溪也不知語句俱弱亦不若韓致光雅健也<hi>漁隠</hi>
<hi>叢話</hi>
丙戌之冬予初病起深居簡出終日曝背晴簷萬事不<lb/>
到自以荆公所選唐百家詩反復熟味之雖無豪放之<lb/>
氣而有修整之功髙為不及卑復有餘適中而已荆公<lb/>
謂欲觀唐人詩觀此足矣詎不然乎集中佳句世所稱<lb/>
道者不復録出唯予别所喜者命兒輩筆之以備遺忘<lb/>
<pb n="KR4i0063_WYG_001-60b"/>
七言六聨韓偓殘春云樹頭蜂抱花鬚落池靣魚吹栁<lb/>
絮行又云細水流花歸别澗斷雲含雨入孤村又訪王<lb/>
同年村居云門庭野水䙰褷鷺鄰里斷墻咿喔雞吳融<lb/>
閒望云三㸃五㸃映山雨一枝兩枝臨水花許渾山居<lb/>
云龍歸曉洞雲猶濕麝過春山草自香崔櫓春日云杏<lb/>
酪漸香鄰舍粥榆煙欲變舊爐灰<hi>漁隠叢話</hi>
閒之為義或曰月到門庭方是閒也古皆從日與閒同<lb/>
其音稍異耳閒亦人之所難得者杜牧之有云不是閒<lb/>
<pb n="KR4i0063_WYG_001-61a"/>
人閒不得願為閒客此閒行吳興因建得閒亭余性極<lb/>
愛閒而閒中不能靜處尋詩問酒灌卉調禽實無閒時<lb/>
因憶韓致堯有詩云書墻暗記移花日洗瓮先知醖酒<lb/>
期須信閒人有忙事早來衝雨覓漁師玉山樵人可謂<lb/>
同調矣<hi>静志居詩話</hi>
閩中壤狹田少山麓皆治為隴畝昔人所謂磳田也喪<lb/>
亂以来逃亡畧盡磳田蕪穢盡矣予寒食登邵武詩話<lb/>
樓詩有遺令不須仍禁火四郊茅舍久無煙之句及觀<lb/>
<pb n="KR4i0063_WYG_001-61b"/>
唐韓偓過閩中有千村冷落如寒食不見人煙只見花<lb/>
之句明張式之撫閩亦有除夜不須燒爆竹四山烽火<lb/>
照人紅之句千古有同悲也<hi>閩小紀</hi>
飛燕於太液池歌歸風送逺之曲酒酣風起揚袖曰仙<lb/>
乎仙乎帝令馮無方持后裾帬為之縐唐人艷句餘煖<lb/>
戀香韀讀之心妒况持湘江六幅耶然宫奴赤鳯早並<lb/>
温柔鄉竊之<hi>蓉槎蠡説</hi>
　　徐寅<lb/>
<pb n="KR4i0063_WYG_001-62a"/>
徐寅字夢昭博學經史尤長於賦乾寕初舉進士試止<lb/>
戈為武賦有破山加㸃擬戌無人之句侍郎李懌竒之<lb/>
擢秘書省正字寅嘗作人生㡬何賦四方傳寫長安紙<lb/>
價為髙者三日時朱全忠以梁國兼制四鎮寅投所業<lb/>
引見間無雲而雨索詩立成一絶全忠大喜一日醉誤<lb/>
觸諱全忠色變殺其主客寅大懼時全忠竊窺唐祚屢<lb/>
與李克用相攻時夢淮隂侯授以兵法寅遂作遊大梁<lb/>
以獻有千年大將感精魄以神交一眼庸奴望英風而<lb/>
<pb n="KR4i0063_WYG_001-62b"/>
膽落之語大將指韓淮隂一眼庸奴指克用也全忠讀<lb/>
之大喜令軍士誦之手酬一縑不責前慢及梁祖受襌<lb/>
再試進士第一梁祖曰是賦人生㡬何者耶三皇五帝<lb/>
不死何歸此語盍改之寅曰臣寜可無官不可改賦遂<lb/>
拂衣歸梁祖怒削其名<hi>閩書</hi>
九國志載大梁賦云客有得意還鄉遊於大梁遇郊坰<lb/>
之耆舊問今古之侯王父老曰且説當今休論徃古昔<lb/>
時之功業誰見今日之聲名有覩中一聨云遂使千年<lb/>
<pb n="KR4i0063_WYG_001-63a"/>
漢將憑吉夢以神符一眼胡奴望英風而膽喪<hi>十國春秋</hi>
寅才思敏絶黄滔為威武節度推官太祖餽以魚㑹滔<lb/>
與寅方接談即請寅為謝牋寅殊不經意援筆疾書曰<lb/>
銜諸斷索纔從羊續懸来列在琱盤便到馮讙食處時<lb/>
人大稱之有探龍集一巻雅道機要並詩八巻亦曰釣<lb/>
磯集又有賦五巻其㝡著者過驪山賦畧曰宅彼岡巒<lb/>
光斯陵闕猶驅六宫以殉葬豈言蔓草之縈結嫌示儉<lb/>
於當時更窮奢於既殁融銀液雪疏下地之江河帖玉<lb/>
<pb n="KR4i0063_WYG_001-63b"/>
懸珠皎窮桑之日月嶫嶫層層不騫不崩斯髙之喉舌<lb/>
方滑劉項之雲雷忽興軹道一朝璽獻漢家之主驪山<lb/>
三月火燒秦帝之陵斬蛇劍賦畧曰磨霜礪雲兮熒煌<lb/>
錯落伊逐鹿之英聖有斬蛇之鋒鍔葢以麾正乾坤劃<lb/>
分善惡楚國之奸雄徒爾烹若窮鱗常山之首尾胡為<lb/>
斷如朽索斯劍也哭白帝之亡符赤帝之昌雖行大義<lb/>
亦假雄鋩龜文龍藻玉鏤金装世亂將用時清則蔵十<lb/>
二年兮如我淬七十陣兮摧爾剛空山吞象之蛇豈鈋<lb/>
<pb n="KR4i0063_WYG_001-64a"/>
蓮鍔大澤銜珠之血不汚星光句踐進西施賦畧曰寶<lb/>
馬騰龍香車碾風迎織女於銀漢聘姮娥於月宫炫燿<lb/>
雲外喧騰洞中粧成而瑞玉凝彩服麗而朝霞剪紅曉<lb/>
别越溪暮歸吳苑越慮計失吳嫌進晩歌一聲兮君魄<lb/>
醉笑百媚兮君心巻坐令佞口因珠翠以興言立遣謀<lb/>
臣弃洪濤而不返勾踐乃走電驅雷星馳箭摧投醪而<lb/>
士卒皆醉嘗膽而胸襟洞開虎噬骨碎山崩卵摧楚腰<lb/>
衛鬢化為鬼鳯閣龍樓燒作灰於是命屠蘇之酒上姑<lb/>
<pb n="KR4i0063_WYG_001-64b"/>
蘇之臺伊霸業以何去俄英風之聿来御溝水賦畧曰<lb/>
重輪而瑞照紅日五色而光搖彩霞時時而翡翠埀波<lb/>
飛穿禁栁往往而鴛鴦逐浪銜出宫花他賦多類此<hi>十國</hi>
<hi>春秋</hi>
初太祖從子延彬刺泉州徐寅每同遊賞及陳郯倪曙<lb/>
等賦詩酣酒為樂凡十餘年常被病求藥物於延彬延<lb/>
彬答書善自調䕶亦可自開豁三皇五帝不死何歸葢<lb/>
舉寅人生㡬何賦語以戲之也賦云七十戰爭如虎豹<lb/>
<pb n="KR4i0063_WYG_001-65a"/>
竟到烏江三千賔客若鴛鴻難尋珠履又云南陵公子<lb/>
緑鬢改而華髪生北里豪家昨日歌而今朝哭又云常<lb/>
聞蕭史王喬長生孰見任是三皇五帝不死何歸寅賦<lb/>
膾炙人口渤海髙元固来言本國得斬蛇劍賦御水溝<lb/>
及人生㡬何賦家家皆以金書列為屏幛其珍重如此<lb/>
<hi>十國春秋</hi>
延夀溪唐徐正字寅隠此溪有延夀橋橋北有石微露<lb/>
者寅釣磯也有潭名徐潭亦以寅故寅常作斬蛇及人<lb/>
<pb n="KR4i0063_WYG_001-65b"/>
生㡬何二賦渤海髙元固入閩求識之言其國得其二<lb/>
賦家家以泥金書幛及隠此自賦詩云賦就神都振大<lb/>
名斬蛇工與樂天爭歸来延夀溪頭住終日無人問一<lb/>
聲劉克莊溪潭詩有門外青山皆我有從今不必喚徐<lb/>
潭之句夜夢寅拊背云我昔勝君昔君今勝我今有隆<lb/>
還有替何必苦相侵良一異也<hi>閩書</hi>
徐寅莆田人乾寜中進士海内多故依王審知嘆曰丈<lb/>
尺之水安能容萬斛之舟隠居終身其妻字月君有贈<lb/>
<pb n="KR4i0063_WYG_001-66a"/>
内詩中一聨云神傳尊聖陀羅呪佛授金剛般若經即<lb/>
此堪偕隠者矣寅有探龍釣磯二集作詩甚多中以東<lb/>
西南北為題<hi>湧幢小品</hi>
黄巷山唐較書黄璞所居山也璞家在福州人名其居<lb/>
巷曰黄巷後避黄巢冦徙是山下尚以黄巷名之徐寅<lb/>
黄較書閒居詩取得驪龍第四珠退依僧寺卜貧居青<lb/>
山入眼不干禄白髪盈頭猶著書<hi>閩書</hi>
徐寅先輩詩如豐年甲子春無雨良夜庚申夏足眠身<lb/>
<pb n="KR4i0063_WYG_001-66b"/>
閒不厭常来客年老偏憐最小兒又五言嵗計懸僧債<lb/>
以此知閩人苦貧貸僧而取其息自唐末已然矣<hi>劉后邨集</hi>
予友貢士徐君端衡請䟦其八世祖諱昶雍熙端拱二<lb/>
誥予既著語於雍熙之後矣因問貢士家譜君曰本徐<lb/>
彦伯之後彦伯見唐史與蘇味道李嶠崔融同時以文<lb/>
章擅名彦伯生務天寶末避亂入閩居泉州莆田縣崇<lb/>
仁里徐村務生在蒙始居延夀又五傳至先輩是為延<lb/>
夀之徐先輩晩年有歸来延夀溪頭坐終日無人問一<lb/>
<pb n="KR4i0063_WYG_001-67a"/>
聲之句今釣磯草堂猶存至曾孫以俸薄能亷官卑不<lb/>
屈為詞臣王黄州所稱葢徐氏自彦伯後種詩書遺子<lb/>
孫綿綿不絶貢士於先輩為十一世祖於曺州郡掾為<lb/>
八世祖詞章似先輩操履似郡掾其淵源所漸逺矣復<lb/>
書此於端拱誥之後<hi>後村題䟦</hi>
　　黄滔<lb/>
黄滔字文江乾寜二年進士除四門博士朱梁移國因<lb/>
歸閩不復西以監察御史裏行充威武軍節度推官王<lb/>
<pb n="KR4i0063_WYG_001-67b"/>
審知據有全閩而終其身為節將者滔規正有力焉中<lb/>
州名士避地於閩者若李絢韓偓王滌崔道融王標夏<lb/>
侯淑王拯楊承休楊贊圖王倜歸傳懿輩悉主於滔有<lb/>
泉山秀句集及文集行世洪邁序滔文贍蔚典則策扶<lb/>
敎化詩清淳手潤若與人對語郁郁有貞元長慶風祭<lb/>
陳林先輩諸文悲愴激越馬嵬館娃景陽水殿諸賦雄<lb/>
新雋永使人讀之如身生是時目攝其故楊萬里稱滔<lb/>
詩如聞新鴈一聲初觸夢半白已侵頭餘燈依古壁片<lb/>
<pb n="KR4i0063_WYG_001-68a"/>
月下滄洲遊東林寺寒三伏雨松偃數朝枝上李補闕<lb/>
諫草封山藥朝衣施衲僧退居詩青山寒帶雨古木夜<lb/>
啼猿與韓偓吳融輩並遊未知何人徐行後長者也<hi>閩書</hi>
唐昭宗乾寕二年試進士刑部尚書崔凝下二十五人<lb/>
放榜後宣詔翰林學士陸扆秘書監馮渥入内各贈衣<lb/>
一襲副及氊被於武徳殿前復試但放十五人自狀頭<lb/>
張貽範以下重落其六人許再入舉塲四人所試再下<lb/>
不許再入蘇楷其一也故挾此憾至于駁昭宗聖文之<lb/>
<pb n="KR4i0063_WYG_001-68b"/>
謚崔凝坐貶合州刺史是時國祚如贅疣悍鎮强藩請<lb/>
隧問鼎之不暇顧惓惓若此其再試也詩賦各兩篇内<lb/>
良弓獻問賦以太宗問工人朩心不正脉理皆邪若何<lb/>
道理十七字皆取五聲字依輪次以雙周隔句為韵限<lb/>
三百二十字張貽範等六人訖唐末不復綴榜葢是時<lb/>
不糊名一黜之後主司不敢再收拾也有黄滔者是年<lb/>
及第閩人也九世孫沃為吉州永豐宰刋其遺文初試<lb/>
覆試凡三賦皆在焉曲直不相入賦以題曲直兩字為<lb/>
<pb n="KR4i0063_WYG_001-69a"/>
韻釋云邪正殊途各有好惡終篇只押兩韻良弓獻問<lb/>
賦取五聲次第用各隨聲為賦格於是第一韻尾句云<lb/>
資國祚之崇崇上平聲也第二韻垂寶祚於綿綿下平<lb/>
聲也第三韻曽非唯唯上聲也第四韻露其言而粲粲<lb/>
去聲也而闕入聲一韻賦韻如是前所未有國將亡必<lb/>
多制亦云可笑矣<hi>容齋四筆</hi>
晩唐士人作律賦多以古事為題寓悲傷之㫖如吳融<lb/>
徐寅諸人是也黄滔字文江亦以此擅名有明皇回駕<lb/>
<pb n="KR4i0063_WYG_001-69b"/>
經馬嵬坡隔句云日慘風悲到玉顔之死處花愁露泣<lb/>
認朱臉之啼痕褒雲萬叠斷腸新出於啼猿秦樹千層<lb/>
比翼不如於飛鳥羽衛參差擁翠華而不發天顔愴恨<lb/>
覺紅袖以難留神仙表態忽零落以無歸雨露成波已<lb/>
沾濡而不及六馬歸秦却經過於此地九泉隔越㡬悽<lb/>
惻於平生景陽井云理昧納隍處窮泉而詎得誠乖馭<lb/>
朽攀素綆以胡顔青銅有恨也從零落於秋風碧浪無<lb/>
情寜解流傳於夜壑荒凉四面花朝而不見朱顔滴瀝<lb/>
<pb n="KR4i0063_WYG_001-70a"/>
千尋雨夜而空啼碧溜莫可追尋玉樹之歌聲邈矣最<lb/>
堪惆悵金瓶之咽處依然館娃宫云花顔縹緲欺樹裡<lb/>
之春風銀熖熒煌却城頭之曉色恨留山鳥啼百草之<lb/>
春紅愁寄隴雲鏁四天之暮碧遺堵塵空㡬踐羣游之<lb/>
鹿滄洲月在寜銷怒觸之濤陳皇后因賦復寵云己為<lb/>
無雨之期空懸夢寐終自凌雲之製能致烟霄秋色云<lb/>
空三楚之暮天樓中歴歴滿六朝之故地草際悠悠白<lb/>
日上昇云較美古今列子之乘風固劣論功晝夜姮娥<lb/>
<pb n="KR4i0063_WYG_001-70b"/>
之奔月非優凡此數十聨皆研確有情致若夫格律之<lb/>
卑則自當時體如此耳<hi>容齋四筆</hi>
黄滔省試内出白鹿宣示百官詩上瑞何曾乏毛羣表<lb/>
色難推於五靈少宣示百寮觀形奪塲駒潔光交月兎<lb/>
寒已馴瑤草列孤立雪花團戴豸慚端士抽毫躍史官<lb/>
貴臣歌詠日皆作白麟看又省試奉詔漲曲江池地脉<lb/>
寒来淺恩波注後新引將諸派水别貯大都春幽咽疏<lb/>
通處清泠迸入辰漸平連杏岸旋濶映梅津沙没迷行<lb/>
<pb n="KR4i0063_WYG_001-71a"/>
徑洲寛恣躍鱗願當舟楫便一附濟川人此題一本無<lb/>
省試字且云詔字當是試字之悞按唐制登進士後又<lb/>
有試名奉試前崔曙荆冬倩皆有奉試題是也且此試<lb/>
不用題韻似特試者况省試二字亦决有誤按此題註<lb/>
乾符二年在僖宗朝而前内出白鹿題註乾寜二年在<lb/>
昭宗朝則自乾符至乾寜約二十餘年未有乾符既中<lb/>
省試而復赴乾寜省試者也此必有一試係制試或奉<lb/>
試而題誤註作省字耳然不可考矣<hi>唐人試帖</hi>
<pb n="KR4i0063_WYG_001-71b"/>
律有嫌韻謂通韻之疑似者多用之律詩首一句以唐<lb/>
律四韻首句原不在韻例之内既非奸犯亦非兼用衹<lb/>
以韻音疑似故及之謂之嫌韻然嫌韻可通而不可轉<lb/>
如東之嫌冬有黄滔寄楊贊圖學士東堂第一領春風<lb/>
時怪關西小驥慵王建上張𢎞靖相公傳封三世盡河<lb/>
東家占中條第一峰諸詩冬之嫌東有白居易妻初授<lb/>
邑號誥身𢎞農舊縣受新封細鈿金泥誥一通皮日休<lb/>
寄滑州李副使員外兵繞臨淮數十重鐡衣才子正從<lb/>
<pb n="KR4i0063_WYG_001-72a"/>
公諸詩他韻盡然<hi>古今通韻</hi>
天祐元年翁承贊以右拾遺受詔冊王審知為瑯琊王<lb/>
賜金紫以行易其郷名里號曰文秀光賢書錦黄滔贈<lb/>
以詩有建水閩山無故事長卿嚴助是前身之語梁開<lb/>
平四年復為閩王冊禮副使滔復贈詩曰衣錦還鄉翻<lb/>
是客迴車謁帝却為歸<hi>閩書</hi>
囊山形如懸囊僧湼槃隠其下曰囊山院廟階甚為宏<lb/>
壯外有放生池唐黄滔詩山有重囊勢門開兩徑斜溪<lb/>
<pb n="KR4i0063_WYG_001-72b"/>
聲寒走澗海色月流沙菴外曾遊虎堂中舊雨花不知<lb/>
遺䜟地一一落誰家<hi>閩書</hi>
俗傳羅隠出語成䜟著有異跡若羅裳山之畫馬石深<lb/>
滬之石壁山書字及建安書筒灘所載予初尚未信其<lb/>
果此羅隠與否及讀楊文敏書筒灘記已稍信之因閲<lb/>
黄滔贈隠詩三徴不起時賢議九轉終成道者言方知<lb/>
隠學道修真人也<hi>閩書</hi>
茅鹿門先生晩喜作詩自稱半路修行語多率易次子<lb/>
<pb n="KR4i0063_WYG_001-73a"/>
國縉登第喜而口占曰堂前正索千金賞門外髙懸五<lb/>
丈旗聞者皆笑然黄滔已先之矣滔放榜詩曰白馬嘶<lb/>
風三十轡朱門秉燭一千家御試曰九華燈作三條燭<lb/>
萬乗君懸四首題以古凖今如出一手然則先生未可<lb/>
笑也<hi>湧幢小品</hi>
　　翁承贊<lb/>
承贊字文饒福清人舉唐乾寜三年進士累官右拾遺<lb/>
户部員外郎後失節為梁諌議大夫自號狎鷗翁有詩<lb/>
<pb n="KR4i0063_WYG_001-73b"/>
集一巻見唐書藝文志並晝錦集宏詞前後集共二十<lb/>
巻俱軼不傳余家收得册封閩王時律詩三十餘首中<lb/>
多佳句如忩含孤岫影牧卧斷霞隂早凉生户牖孤月<lb/>
照闗河參差鴈陣天初碧寥落漁家蓼欲紅長江月上<lb/>
魚翻鬛荒渚人稀獺印蹄松都舊日門人種路是前朝<lb/>
禪子開誠晚唐作手也<hi>榕隂新檢</hi>
翁承贊唐末為諌議大夫使福州至劍浦見舊識僧亞<lb/>
栖贈詩云蕭蕭風雨建陽溪溪畔維舟見亞栖一軸新<lb/>
<pb n="KR4i0063_WYG_001-74a"/>
詩劍潭北十年舊識華山西吟魂惜向江村老空性原<lb/>
知世路迷應笑乗軺青瑣客此時無暇聽猿啼<hi>鑑戒録</hi>
出寜越門二里曰横山迤西南為惠澤山一名獨山為<lb/>
南臺山崇阜屹立俯瞰巨潭臺上可坐百餘人舊記越<lb/>
王餘善釣得白龍於此遂築臺表瑞臺髙四丈週迴三<lb/>
十六步名釣龍臺今市㕓矣有宋米芾書全閩第一江<lb/>
山趙汝愚𨽻古南臺皆刻石上臺西有靈溝廟其地故<lb/>
名洪溝有隄名新豐市堤唐翁承贊冊封閩王審知還<lb/>
<pb n="KR4i0063_WYG_001-74b"/>
朝於此餞别承贊詩有登雲樓上方停樂新市堤邊又<lb/>
舉杯之句<hi>閩書</hi>
俗云槐花黄舉子忙翁承贊詩云雨中粧㸃望中黄勾<lb/>
引蟬聲送夕陽憶得當年隨計吏馬蹄終日為君忙乃<lb/>
知俗語亦有所自也<hi>詩話總龜</hi>
　　江為<lb/>
緗素雜記載江南野録云江為者宋世淹之後先祖仕<lb/>
於建陽因家焉予觀南史江淹傳淹濟陽考城人宋少<lb/>
<pb n="KR4i0063_WYG_001-75a"/>
帝時黜為建安吳興令終於梁天監中左衛將軍又吳<lb/>
均傳云濟陽江洪工屬文為建陽令坐事死竟陵王子<lb/>
良開西邸招文學洪以美詞藻游焉淹與洪俱出考城<lb/>
又俱仕齊梁間淹為建安吳興令而後他遷洪為建陽<lb/>
令而死於建陽疑為之系出於洪非出於淹為工詩如<lb/>
天形圍澤國秋色露人家之句極膾炙人口少遊江南<lb/>
有詩云吟登蕭寺栴檀閣醉倚王家玳瑁筵後主見之<lb/>
曰此人大是富貴家而劉夜坐夏江城等並就傳句法<lb/>
<pb n="KR4i0063_WYG_001-75b"/>
後以讒死今建陽縣之西七里有靖安寺即為之故居<lb/>
留題者甚衆惟陳師道洙一篇最佳云處士亡来㡬百<lb/>
年舊居牢落變祗園詩名長伴江山秀寃氣上摩星斗<lb/>
昏臺榭㡬人留雅句漁樵何處問曾孫當時泉石生涯<lb/>
地日暮雲寒古寺門<hi>藝苑雌黄</hi>
南唐書云江為其先宋人避亂建陽遂為建陽人為有<lb/>
題白鹿寺詩云吟登蕭寺栴檀閣醉倚王家玳瑁筵元<lb/>
宗南遷駐於寺見其詩稱美久之為由是放肆自謂俯<lb/>
<pb n="KR4i0063_WYG_001-76a"/>
拾青紫乃詣金陵求舉屢黜於有司為怏怏不能自己<lb/>
欲束書亡吳越會同謀者上變按得其狀伏罪予以二書<lb/>
考之藝苑謂後主見為詩有富貴家之語及為後以讒<lb/>
死其言悉非是當以南唐書為正也<hi>漁隠叢話</hi>
江為山水障歌云適来一觀山水障萬里江山在其上<lb/>
逺近猶如二月春咫尺分成百般象一巖嵯峨在雲際<lb/>
七賢鎮在青松裏潭水澄泓不見波孤帆晃漾張風勢<lb/>
釣魚老翁無伴侣孑然此地經寒暑灘頭坐久鬢絲垂<lb/>
<pb n="KR4i0063_WYG_001-76b"/>
手把漁竿不曾舉樹婀娜山崔嵬片雲似去又不去雙<lb/>
鶴如飛又不飛良工巧匠多分布筆頭寫出江山路垂<lb/>
栁風吹不動條樵夫負重難移歩<hi>聲畫集</hi>
江為岳陽樓詩云倚樓髙望極展轉念前途晩葉紅殘<lb/>
楚秋江碧入吳雲中來鴈急天末去帆孤明月誰同我<lb/>
悠悠上帝都<hi>唐詩紀事</hi>
江為詩竹影横斜水清淺桂香浮動月黄昏林君復只<lb/>
改二字為疎影暗香以詠梅遂成千古絶調詩字㸃化<lb/>
<pb n="KR4i0063_WYG_001-77a"/>
之妙如丹頭在手瓦礫皆金<hi>紫桃軒雜級</hi>
殘雪未消雙鳯闕新春先入五侯家晩唐張蠙詩也劉<lb/>
孟熙易殘以霽易新春以春風攘為已作遂以此得名<lb/>
人或少之然竹影横斜水清淺桂香浮動月黄昏非江<lb/>
為詩乎林君復易踈暗二字竟成千古名句所云一字<lb/>
之師與活剝生吞者有别也<hi>靜志居詩話</hi>
　　王延彬<lb/>
延彬圭之子忠懿之猶子也圭死襲其父封於泉性多<lb/>
<pb n="KR4i0063_WYG_001-77b"/>
藝而奢縱日服一巾櫛日易一汗衫能為詩亦好談佛<lb/>
理詞人禪客謁見多為所沮初圭領兵至泉州舎於開<lb/>
元寺始生延彬於寺之堂既生而有白雀一棲於堂中<lb/>
迄延彬之終方失其所在凡三十年仍嵗豐稔每發蠻<lb/>
舶無失墜者人因謂之招寳侍郎朝廷贈延彬雲中節<lb/>
度使及卒復葬雲臺山迄今閩人謂之雲臺侍中有詩<lb/>
曰兩衙前後訟堂清軟錦披袍擁鼻行雨後綠苔侵履<lb/>
迹春深紅杏鎖鶯聲因擕久醖松醪酒自煮新抽竹筍<lb/>
<pb n="KR4i0063_WYG_001-78a"/>
羮也解為詩也為政儂家何似謝宣城人多誦之<hi>稗史彚編</hi>
徐寅興化軍莆田人以秘書正字歸老鄉里既死節度<lb/>
使王延彬以詩哭之曰延夀溪頭嘆逝波古今人事半<lb/>
消磨昔除正字今何在所謂人生能㡬何延夀溪寅所<lb/>
居也<hi>詩史</hi>
泉州開元寺𢎞則禪師率性簡素不求贏餘稍食亡有<lb/>
雖王公予膏腴却不納刺史王延彬贈句有莫怪我来<lb/>
偏禮足蕭宫無箇似吾師之語<hi>閩書</hi>
<pb n="KR4i0063_WYG_001-78b"/>
　　陳貺<lb/>
陳貺閩人性淡漠孤貧力學積書至數千巻隠廬山㡬<lb/>
四十年衣食乏絶不以動心有季父為沙門時時頼其<lb/>
資給苦思於詩得句未成章已播逺近學者多師事焉<lb/>
元宗以幣致之布裘鹿鞹進止閒肆因獻景陽宫懐古<lb/>
詩云景陽六朝地運極自依依一㑹皆同是到頭誰論<lb/>
非酒濃沈逺慮花好失前機見此尤宜戒正當家國肥<lb/>
元宗稱善欲授以官貺固不受賜粟帛遣還舊隠卒年<lb/>
<pb n="KR4i0063_WYG_001-79a"/>
七十<hi>榕海詩話</hi>
貺有詩數百首骨格强梗出於常態<hi>江南野史</hi>
　　顔仁郁<lb/>
顔仁郁泉州人仕閩為歸徳場長時土荒民散仁郁撫<lb/>
之一年襁負至二年田萊闢閲三嵗而民用足有詩百<lb/>
篇宛轉回曲歴道人情邑人途歌巷唱之號顔長官詩<lb/>
其勸農詩曰夜半呼兒趁曉耕羸牛無力漸艱行時人<lb/>
不識農家苦將謂田中榖自生<hi>十國春秋</hi>
<pb n="KR4i0063_WYG_001-79b"/>
龍尋邑東有顔長官仁郁祠長官五代時能撫循其民<lb/>
使不見兵革龍尋志所刻詩百篇皆道民疾苦皇皇不<lb/>
給之狀余生三百年後奉天子命守兹邑首謁祠下因<lb/>
次韻以寄甘棠之思且使來者知我愛桐鄉之意云<hi>朱繼</hi>
<hi>芳龍尋稿</hi>
　　林無隠<lb/>
林鼎字煥文閩人父無隠鼎生於眀州大隠村初刺史<lb/>
黄晟頗好禮士無隠依之有詩名嘗為詩云雪消二月<lb/>
<pb n="KR4i0063_WYG_001-80a"/>
江湖濶花發千山道路香知言者以無隠必生貴子鼎<lb/>
仕吳越果至丞相<hi>吳越備史</hi>
　　楊鳬<lb/>
楊鳬字舄之閩人山中云背日流泉生凍早逆風歸鳥<lb/>
入巢遲<hi>雅言系述</hi>
　　陳嵩<lb/>
永福之澄潭山去城六十里五代時陳嵩居此嵩嘗出<lb/>
遊有辭父墓詩云髙葢山頭日影微野風吹動紙錢飛<lb/>
<pb n="KR4i0063_WYG_001-80b"/>
墳前滴酒空垂淚不見叮嚀道早歸萬首唐人絶句又<lb/>
作陳去疾詩按大明一統志載此詩於南安縣髙葢山<lb/>
下以為歐陽詹所作閲歐陽集無載乃知纂修當有考<lb/>
也<hi>閩書</hi>
　　江文蔚<lb/>
江文蔚建陽人長於詞賦仕南唐拜御史中丞坐劾宰<lb/>
相貶江州治柴車奉母欣然就道嘗作詩曰屈原若幸<lb/>
髙堂在終不懐沙葬汨羅<hi>尚友録</hi>
<pb n="KR4i0063_WYG_001-81a"/>
　　虞臯<lb/>
羅源虞臯者嘗鬻黄精於市偽閩龍啓中為道士陳守<lb/>
元所辱故人木當敏者挾之去供以酒肉無倦色一日<lb/>
謂當敏曰予累公多年矣請過吾廬可乎當敏笑曰爾<lb/>
安有家臯曰亦有之但拍余肩頃刻可至遂從梅嶺抵<lb/>
茅山羅喜洞以杖三叩洞門大開洞中玉堂金闕麗人<lb/>
被珠襦者百數所飲食皆非人世所有居十日而歸送<lb/>
之洞門衆吹尺八擊玉磬相和而歌曰朝為雄兮夕為<lb/>
<pb n="KR4i0063_WYG_001-81b"/>
雌天地終盡兮人生㡬時歌畢俱散當敏歸至邑乃眀<lb/>
洪武十二年矣城郭人民皆非昔日遍訪羅源無一朩<lb/>
姓者但西隅半街陳氏尚呼其住屋為木厝裡<hi>嘉話補遺</hi>
　　詹敦仁<lb/>
詹敦仁字君澤避亂隠仙遊植徳峯下上閩主繼鵬書<lb/>
累數百言繼鵬召之飲且欲留之命决叅軍事敦仁謝<lb/>
以詩有周粟縱榮寜忍食草廬頻顧漫勞思句强以袍<lb/>
笏不受已復杜門不出清源節度使留從效再辟之乃<lb/>
<pb n="KR4i0063_WYG_001-82a"/>
求監小溪場既至請升塲為縣未㡬舉王直道自代隠<lb/>
居佛耳山自號清隠<hi>十國春秋</hi>
閩詹敦仁復留從效問劉儼改名龑字音義詩云伏羲<lb/>
初畫卦蒼氏乃製字㸃畫有偏傍隂陽貴恊比古者不<lb/>
嫌名周人始稱諱始諱猶未酷後習轉多忌或援他代<lb/>
易或變文迴避濫觴久滋蔓傷心日益熾孫休命子名<lb/>
吳國尊王意[雨/單]莔□□僻壾昷<graphic n="KR2591" url="https://raw.githubusercontent.com/kanripo/KR-Gaiji/master/images/KR2591.png" mimeType="image/png"/>㷏異梁復踵已非時<lb/>
亦迹舊事<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>杰自其一<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>闖是其二鄙哉仉䁈名陋矣<lb/>
<pb n="KR4i0063_WYG_001-82b"/>
越䵎義大唐有天下武后擁神器私制迄無取古音實<lb/>
相類□□□囝星□□厓□埊缶圀及瞾□作史難詳<lb/>
備唐祚值傾危劉龑懐僭偽吁嗟毒蛟輩睥睨飛龍位<lb/>
龑儼雖同音義體殊乖致廢學媿未𢎞来問辱不棄竒<lb/>
字難雄博摛文伏韓智因誦鄙所聞敢布諸下吏從效<lb/>
得詩大加嘆服<hi>清源文獻志</hi>
　　劉乙<lb/>
鳯山安溪縣主山也五代劉乙隠其下乙字子真不知<lb/>
<pb n="KR4i0063_WYG_001-83a"/>
何許人仕閩為鳯閣舎人後隠是山與周朴詹君澤友<lb/>
所為詩有掃石雲隨帚耕山鳥傍人之句君澤嘗遣子<lb/>
琲訪之贈以詩掃石耕山舊子真布衣草履自隨身石<lb/>
崕壁立題詩處知是當年鳯閣人觀君澤所贈乙詩乙<lb/>
葢髙士也<hi>閩書</hi>
南安丸日山山麓有寺曰延福晉太康中所剙去山二<lb/>
里許其移山麓則唐大歴三年寺額歐陽四門所書也<lb/>
五代劉乙詩曾見畫圖勞健羨如今親見畫猶粗山之<lb/>
<pb n="KR4i0063_WYG_001-83b"/>
勝故可見矣寺故五十有四宋元豐問合為延福禪寺<lb/>
云<hi>閩書</hi>
　　黄子稜<lb/>
世以考亭稱文公予癸已陪巡過建陽宿麻沙見晦翁<lb/>
後人所蔵家譜知考亭是黄氏之亭後從徐存永得見<lb/>
黄詩按五季亂黄端公子稜隨父禮部尚書入閩見建<lb/>
陽山水秀麗遂家焉子稜詩云青山朩笏尚初官未老<lb/>
金魚是等閒世上㡬多名將相門前無此好溪山市樓<lb/>
<pb n="KR4i0063_WYG_001-84a"/>
晩日紅髙下客艇春波緑往還人過小橋頻指㸃全家<lb/>
都在畫圖間殁而葬於三桂里子稜乃築亭於半山以<lb/>
望其考因名曰望考文公居近其地世因以考亭稱之<lb/>
以地稱人可也以他人之考稱文公於理甚悖然公在日<lb/>
實無以此稱之者後人誤謬急當改正<hi>閩小紀</hi>
唐末侍御史黄子稜自洛陽寓居建陽東觀山築亭以<lb/>
望其父之墓曰望考亭因以名里朱文公之父韋齋先<lb/>
生愛建陽山水未及卜居公築考亭以承先志正取黄<lb/>
<pb n="KR4i0063_WYG_001-84b"/>
侍御之意後人専以考亭屬文公侍御之名湮矣人過<lb/>
小橋頻指㸃全家都在畫圖間侍御詩中句<hi>敬業堂詩註</hi>
　　鍾謨<lb/>
鍾謨建安人為李璟奉表於周孫晟遇害獨赦謨為輝<lb/>
州司馬有詩與州将云翩翩歸盡塞垣鴻隠隠初聞蟄<lb/>
户蟲渭北離愁春色裡江南家事戰塵中還同逐客糿<lb/>
蘭佩誰聴纍囚奏土風多謝賢侯振吾道免令搔首泣<lb/>
途窮後畫江為界世宗召為衛尉卿放還因作詩以獻<lb/>
<pb n="KR4i0063_WYG_001-85a"/>
畧云三年耀武羣雄伏一日囘鑾萬國春南北通歡永<lb/>
無事謝恩歸去老陪臣世宗悅<hi>談苑</hi>
　　孟貫<lb/>
閩嶺孟貫性疎野喜篇章不以名宦為意大諫楊徽之<lb/>
稱之如寄張山人草堂云掃葉林風後拾薪山雨前<hi>詩史</hi>
周世宗幸廣陵孟貫以詩獻之云不伐有巢樹多移無<lb/>
主花謂貫曰弔民伐罪何有巢無主之有遂釋褐授官<lb/>
<hi>江南野錄</hi>
<pb n="KR4i0063_WYG_001-85b"/>
孟浩然詩不才明主棄多病故人疎唐𤣥宗聞之曰卿<lb/>
自棄朕朕何嘗棄卿孟貫詩不伐有巢樹多移無主花<lb/>
周世宗聞之曰朕伐叛弔民何謂有巢無主二子正坐<lb/>
詩窮所謂轉喉觸諱<hi>漫叟詩話</hi>
　　王感化<lb/>
江南李氏樂人王感化建州人𨽻樂籍建州平入金陵<lb/>
敎坊善為詞時本鄉節制更代餞别感化前獻詩曰旌<lb/>
斾赴天臺溪山曉色開萬家悲更喜迎佛送如来至金<lb/>
<pb n="KR4i0063_WYG_001-86a"/>
陵宴苑中有白野鵲李璟令賦詩應聲曰碧雲深洞恣<lb/>
遊遨天與蘆花作羽毛要識此来棲息處上林瓊樹一<lb/>
枝髙又題怪石凡八句皆用故事但記其一聫云草中<lb/>
誤認将軍虎山上曾為道士羊<hi>談苑</hi>
緗素雜記云楊文公談苑載伶人王感化少聰敏未嘗<lb/>
執巻而多識故實口諧㨗給滑稽無窮㑹中主引李繼<lb/>
勲嚴續二相遊苑中適見繫牛於株枿上令感化賦詩<lb/>
應聲曰曽遭寗戚鞭敲角㡬被田單火燎身獨向斜陽<lb/>
<pb n="KR4i0063_WYG_001-86b"/>
嚼枯草近来問喘更無人因以譏二相也又中主徙豫<lb/>
章潯陽遇大風中主不悅命酒獨酌指北岸山問舟人<lb/>
云𤾂公山愈不懌感化獨前獻詩曰龍舟萬里駕長風<lb/>
漢武潯陽事正同珍重𤾂公山色好影斜不落夀杯中<lb/>
中主大恱賜束帛<hi>漁隠叢話</hi>
　　韋添<lb/>
偽閩中書吏韋添天字謎云露頭更一日真是艷陽根<lb/>
<hi>清異録</hi>
<pb n="KR4i0063_WYG_001-87a"/>
　　何瓚<lb/>
何瓚閩人也唐末舉進士及第後唐荘宗為太原節度<lb/>
使辟為判官荘宗每出征伐留張承業守太原承業卒<lb/>
瓚代知留守事荘宗即位拜諌議大夫已而求留守北<lb/>
京瓚與明宗有舊眀宗稱大號召還見於内殿勞問久<lb/>
之未㡬進秩僕射以為西川節度副使是時後蜀髙祖<lb/>
方以副使趙季良為腹心聞瓚代之亟奏留季良遂改<lb/>
瓚行軍司馬瓚不得已来成都初髙祖在北京為馬歩<lb/>
<pb n="KR4i0063_WYG_001-87b"/>
軍都虞侯而瓚留守太原髙祖以軍禮事瓚瓚常䋲以<lb/>
法髙祖不樂及瓚為司馬猶勉待之甚厚髙祖舉兵罷<lb/>
瓚司馬置之私第瓚飲恨而死瓚常有蜀城書事詩云<lb/>
到頭須卜林泉隠自媿無能繼卧龍題詩後十旬遂得<lb/>
篤疾<hi>十國春秋</hi>
　　黄夷簡<lb/>
夷簡閒雅有詩名在錢忠懿王俶幕中陪樽俎二十年<lb/>
開寶初太祖賜俶開吳鎮越崇文耀武功臣遣夷簡謝<lb/>
<pb n="KR4i0063_WYG_001-88a"/>
於朝將歸上謂夷簡曰歸語元帥朕已於薫風門外建<lb/>
離宫規模華壮不减江浙兼賜名禮賢宅以待李煜與<lb/>
元帥先朝者即賜之夷簡受天語俛首而歸私自籌曰<lb/>
兹事大難王或果以去就之計見决於我胡以為對迨<lb/>
歸見俶因不匿盡以天訓授之遂稱疾於安溪别業保<lb/>
身潛遁夷簡山居詩有宿雨一畨蔬甲嫩春山㡬焙茗<lb/>
旗香<hi>玉壺清話</hi>
　　鄭文寶<lb/>
<pb n="KR4i0063_WYG_001-88b"/>
鄭工部文寶謫監郢州京山縣稅過信陽軍白馬驛作<lb/>
絶句郢州工部詩集無之詩云得罪前朝出粉闈五原<lb/>
功業有誰知年餘放逐無人識白雪闗前一望時在京<lb/>
山又有寒食紆秀上人禪房詩云花時懶㸔花来訪野<lb/>
僧家勞師擊新火勸我雨前茶詩篆書刻石多寶寺中<lb/>
<hi>麈史</hi>
鄭文寶字仲賢南唐近事江表志二書其所作也律詩<lb/>
多佳句惜其全集不傳郊居云百草千花路斜風細雨<lb/>
<pb n="KR4i0063_WYG_001-89a"/>
天送枝江秦長官云官嫌容易逹家愛等閒貧送曹緯<lb/>
云小舟聞笛夜微雨養花天長安别友云杜曲花香濃<lb/>
似酒㶚陵春色老於人又緑野堂云水暖鳬鷖行哺子<lb/>
春深桃李卧開花歐陽公亟稱之謂不减王維杜甫<hi>寒夜</hi>
<hi>録</hi>
西洛故都荒臺廢沼遺迹依然見於詩者多矣惟錢文<lb/>
僖公一聨最為警絶云日上故陵煙漠漠春歸空苑水<lb/>
潺潺裴晉公緑野堂在午橋南往時嘗屬張僕射齊賢<lb/>
<pb n="KR4i0063_WYG_001-89b"/>
家僕射罷相歸洛日與賓客吟宴於其間惟鄭工部文<lb/>
寶一聨最為警絶云水暖鳬鷖行哺子春深桃李卧開<lb/>
花人謂不减王維杜甫也錢詩好句尤多而鄭句不惟<lb/>
當時人莫及雖其集中自及此者亦少<hi>六一詩話</hi>
亭亭畫舸繫寒潭直到行人酒半酣不管烟波與風雨<lb/>
載將離恨過江南嘗有人客舍壁間見此詩莫知誰作<lb/>
或云鄭兵部仲賢也然集中無有好事者或填入樂府<lb/>
仲賢當前輩未貴杜詩時獨知愛尚往往造語警㧞但<lb/>
<pb n="KR4i0063_WYG_001-90a"/>
體小弱多一律可恨耳歐陽文忠公稱其張僕射園中<lb/>
一聨以為集中少此恐公未嘗見其全編大抵仲賢情<lb/>
致深婉比當時輩流能不専使事而尤長於絶句如一<lb/>
夜西風旅鴈秋背身調鏃索征裘關山落盡黄榆葉駐<lb/>
馬誰家唱石州又江雲薄薄日斜暉江館蕭條獨掩扉<lb/>
梁燕不知人事改雨中猶作一雙飛若此等類須在王<lb/>
摩詰伯仲之間劉禹錫杜牧之不足多也<hi>蔡寛夫詩話</hi>
緱氏王子晉昇仙之地有祠在焉鄭工部文寶常題一<lb/>
<pb n="KR4i0063_WYG_001-90b"/>
絶云秋隂漠漠秋雲輕緱氏山頭月正明帝子西飛仙<lb/>
馭逺不知何處夜吹笙後晏元獻守洛過見之取白樂<lb/>
天語書其後云此詩在在處處有神物䕶持<hi>西清詩話</hi>
予于叢話前集云鄭兵部仲賢鄭工部文寶不知其果<lb/>
一人耶果二人耶今觀歐陽永叔詩話云鄭工部文寶<lb/>
於張僕射園吟詩一聨最為警絶云水暖鳬鷖行哺子<lb/>
春深桃李卧開花蔡寛夫詩話云鄭兵部仲賢歐陽文<lb/>
忠公稱其張僕射園中一聫以為集中少比即前一聨<lb/>
<pb n="KR4i0063_WYG_001-91a"/>
詩是也以此考之則文寶仲賢葢是一人名與字耳但<lb/>
工部兵部之稱不同西清詩話云緱山王子晉祠詩是<lb/>
鄭工部文寶題則工部之稱與歐公同但寛夫誤作兵<lb/>
部耳<hi>漁隠叢話</hi>
予弟姚安太守未菴慥字用能酒邊誦一絶句云亭亭<lb/>
畫舸繫春潭只待行人酒半酣不管烟波與風雨載將<lb/>
離恨過江南兄以為何人詩予曰按宋文鑑是張文潛<lb/>
詩也未菴取草堂詩餘周美成尉遲杯注云唐鄭仲賢<lb/>
<pb n="KR4i0063_WYG_001-91b"/>
詩予因嘆唐之詩人姓名隠而不傳者何限或文濳愛<lb/>
而書之遂以為文潛作耳<hi>藝林伐山</hi>
杜甫終於耒陽藁𦵏之至元和中其孫始改𦵏於鞏縣<lb/>
元微之為誌而鄭刑部文寶謫官衡州有經耒陽子美<lb/>
墓詩豈但為誌而不克遷或已遷而故塜尚存耶<hi>温公詩話</hi>
雷州及海外瓊崖多香木夷民以為槽飼雞犬鄭文寶<lb/>
詩曰沉檀香植在天涯賤等荆衡水面槎何必為槽飼<lb/>
雞犬不如煨燼向豪家<hi>談苑</hi>
<pb n="KR4i0063_WYG_001-92a"/>
郢中寺壁有鄭文寶詩親筆寒食訪僧舎云客舍愁經<lb/>
百五春雨餘溪寺緑無塵金花何處鞦韆鼓粉頰誰家<lb/>
闘草人水上碧桃流片段梁間歸燕語逡巡髙僧不飲<lb/>
客攜酒来勸先朝放逐臣<hi>詩話總龜</hi>
鄭文寶郊居云百草千花路斜風細雨天重經貶所云<lb/>
過關已躍摴蒱馬悞喘尤驚顧兎奔洛城云星沈㑹節<lb/>
歌鐘早天半上陽烟樹微贈張靈州云越絶曉殘蝴蝶<lb/>
夢單于秋引畫龍聲長安送别云杜曲花光濃似酒㶚<lb/>
<pb n="KR4i0063_WYG_001-92b"/>
陵春色老於人送人歸湘中云滿㠶西日催行客一夜<lb/>
東風落楚梅南行云失意慣中遷客酒多年不見侍臣<lb/>
花棲靈隠寺云舊井霜飄仙界橘雙溪時落海邊鷗送<lb/>
人知韶州云碧落春風老朱陵古渡頭永熙陵云承露<lb/>
氣清駒送日觚稜人靜鳥呼風邊上云鬢間相似雪峯<lb/>
外寂寥烟<hi>詩話總龜</hi>
臨潼縣靈泉觀唐華清宫也自唐迄今題詠不可紀惟<lb/>
張文定及進士楊正倫詩最佳文定詩云當時不是不<lb/>
<pb n="KR4i0063_WYG_001-93a"/>
窮奢民樂昇平少嘆嗟姚宋未亡妃子在塵埃那得到<lb/>
京華正倫詩云休罪明皇與貴妃大都衰盛兩相隨唯<lb/>
憐一派温泉水不逐人心冷暖移又鄭文寶詩云只見<lb/>
開元無事久不知貞觀用功深皆為知音所賞<hi>詩話總龜</hi>
　<lb/>
　<lb/>
　<lb/>
　<lb/>
<pb n="KR4i0063_WYG_001-93b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻四</head> <lb/>
    <p>
<pb n="KR4i0063_WYG_004-1a"/>
欽定四庫全書<lb/>
　全閩詩話巻四<lb/>
　　　　　　　　　　兖州府知府鄭方坤撰<lb/>
　宋<lb/>
　　吳激<lb/>
吳激字彦髙宋宰臣拭之子王履道外孫而米芾元章<lb/>
壻也工詩能文字畫得其婦翁筆意將命帥府以知名<lb/>
留之仕為翰林待制出知深州到官三日而卒有東山<lb/>
<pb n="KR4i0063_WYG_004-1b"/>
集十巻并樂府行於世東山其自號也出散關詩云春<lb/>
風蜀棧青山盡曉日秦川緑樹平愈甫索水墨以詩寄<lb/>
之云烟拂雲梢留淡白雲蒸山腹出深青三衢夜泊云<lb/>
山侵平野髙低樹水接晴空上下星太清宫云玉座烟<lb/>
霞春寂寂石壇星斗夜蒼蒼呈正甫云手版西山聊復<lb/>
爾角巾東第定何時逰南溪潭云竹院鳴鐘疑物外畫<lb/>
橋流水似江南飛瀑巖云數樹殘花喜春在一聲啼鳥<lb/>
覺山深詠鄭邸故伎云玉雪自知塵不染丹青難寫酒<lb/>
<pb n="KR4i0063_WYG_004-2a"/>
微醺送樂之侍郎云四海蒼生謝安石一言宣室賈長<lb/>
沙送韓鳯閣使髙麗云海東絶域皇華使天上仙官碧<lb/>
落鄉偶題云江湖欹枕夢風雪打忩時此類甚多樂府<lb/>
夜寒茅店不成眠南朝千古傷心事誰挽銀河等篇自<lb/>
當為國朝第一手而世俗獨取春從天上來謂不用他<lb/>
韻風流子取對属之工豈真識之論哉<hi>中州集</hi>
吳彦髙建州人宋宰臣拭之子米芾之壻工詩文其字<lb/>
畫得婦翁筆意㑹寜府遇老姬善琵琶自言梨園舊籍<lb/>
<pb n="KR4i0063_WYG_004-2b"/>
有感為賦春從天上來一闋云海角飄零嘆漢苑秦宫<lb/>
墜露飛螢夢囘天上金屋銀屏歌吹競舉青㝠問當時<lb/>
遺譜有絶萟鼓瑟湘靈促哀彈似林鶯嚦嚦山溜泠泠<lb/>
梨園太平樂府醉㡬度春風髩髮星星舞破中原塵飛<lb/>
滄海風雪萬里龍庭寫胡笳哀怨人憔悴不似丹青酒<lb/>
微醒對一忩凉月燈火青熒後三山鄭中卿從張貴謨<lb/>
使北日聞尚有歌之者元遺山曰曽見王防禦公玉説<lb/>
此詞句句用琵琶故實引據甚明今忘之矣<hi>詞統</hi>
<pb n="KR4i0063_WYG_004-3a"/>
先公在燕山赴北人張縂侍御家集出侍兒佐酒中有<lb/>
一人意狀摧抑可憐叩其故乃宣和小宫姬也坐客翰<lb/>
林直學士吳激賦長短句紀之聞者揮涕其詞曰南朝<lb/>
千古傷心地還唱後庭花舊時王謝堂前燕子飛向誰<lb/>
家恍然相遇仙姿勝雪宫髩堆鴉江州司馬青衫泪濕<lb/>
同是天涯<hi>容齋隨筆</hi>
彦高七言如春風蜀棧青山盡曉日秦川緑樹平烟拂<lb/>
林梢留淡白雲蒸山腹出深青山侵平野髙低樹水接<lb/>
<pb n="KR4i0063_WYG_004-3b"/>
晴空上下星竹院嗚鐘疑物外畫橋流水似江南數樹<lb/>
殘花喜春住一聲啼烏覺山深皆清新婉麗具軆中晚<lb/>
無伉厲之氣<hi>金詩選</hi>
　　康與之<lb/>
康與之在高宗朝以詩章應制與左璫狎適睿思殿有<lb/>
徽祖御畫特為卓絶上時持玩以起羮牆之悲璫下直<lb/>
竊攜至家而康適來留之飲因出示之康紿璫入取殽<lb/>
核輒書一絶於上曰玉輦宸逰事已空尚餘奎藻貯春<lb/>
<pb n="KR4i0063_WYG_004-4a"/>
風年年花鳥無窮恨盡在蒼梧夕照中璫見之大駭然<lb/>
無可奈何明日伺間叩頭請死上大怒亟取視之天威<lb/>
頓霽但一慟而巳<hi>娛書堂詩話</hi>
詞雖宜於艷冶亦不可流於穢䙝吾極喜康與之滿庭<lb/>
芳寒夜一闋真所謂樂而不淫且雖填詞小枝亦兼詞<lb/>
令議論叙事三者之妙首云霜幕風簾閒齋小户素蟾<lb/>
初上雕籠寫其節序景物也繼云玉杯<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁還與可人<lb/>
同古鼎沈烟篆細玉笋破橙橘香濃梳粧嬾脂輕粉薄<lb/>
<pb n="KR4i0063_WYG_004-4b"/>
約畧淡眉峰則陳設之濟楚肴核之精良與夫手爪顔<lb/>
色一一如見矣換頭云清聲歌㡬許低隨漫唱語笑相<lb/>
供道文書針線今夜休攻莫厭蘭膏更繼明朝又紛冗<lb/>
匆匆則不惟以色萟見長宛然慧心女子小忩中喁喁<lb/>
口角末云酩酊也冠兒未卸先把被兒烘一段温存旖<lb/>
旎之致咄咄逼人觀此形容節次必非狹邪曲里中人<lb/>
又非望宋窺韓之事真所云真個憐惜也但為其憐惜<lb/>
者亦難消受耳放翁有句云璧月何妨夜夜滿擁芳條<lb/>
<pb n="KR4i0063_WYG_004-5a"/>
恨今年寒尚淺此生差堪相匹<hi>詞筌</hi>
康伯可有聲樂府待詔金馬門凡中興粉飾治具及慈<lb/>
寜歸養兩宫歡集必假伯可之歌詠故應制之詞為多<lb/>
一日上元節進瑞鶴仙詞云瑞煙浮禁苑正絳闕春囘<lb/>
新正方半氷輪桂華滿溢花街歌市芙蓉開徧龍樓兩<lb/>
觀見銀燭星毬有爛捲珠簾盡日笙歌盛集寳釵金釧<lb/>
堪羨綺羅叢裡蘭麝香中正宜逰玩風柔夜暖花影亂<lb/>
笑聲軟閙蛾兒滿路成團打塊簇着冠兒鬭轉喜皇都<lb/>
<pb n="KR4i0063_WYG_004-5b"/>
舊日風光太平再見上皇覽之極稱賞風柔夜暖以下<lb/>
賜金甚厚<hi>詞苑叢談</hi>
慈寜殿賞牡丹時椒房受冊三殿極歡上洞達音律自<lb/>
製曲賜名舞楊花停觴命小臣賦詞俾貴人歌以為夀<lb/>
左右皆呼萬嵗詞云牡丹半拆初經雨雕檻翠幕朝陽<lb/>
嬌困倚東風羞謝了羣芳洗煙凝露向清曉步瑤臺月<lb/>
底霓裳輕笑淡拂宫黄淺擬飛燕新粧楊栁啼鴉晝永<lb/>
正鞦韆庭院風絮池塘三十六宫簪豔粉濃香慈寧玉<lb/>
<pb n="KR4i0063_WYG_004-6a"/>
殿慶清賞占東風誰比花王良夜萬燭熒煌影裡留住<lb/>
年光此康伯可樂府所載<hi>貴耳集</hi>
　　陳翔<lb/>
陳翔字子飛建陽人七嵗時劉子翬命賦燈詩援筆立<lb/>
成曰耿耿照幽房熒熒鶴熖長昔年江上女曾向乞餘<lb/>
光坐客皆奬嘆紹興中由童選進士累官國子監簿時<lb/>
韋太后既歸慈寜宫祥瑞交至獻紹興十二章其一章<lb/>
曰天意囘皇母歸戢烽燧敞宫闈朝陽赫奕明鞠衣皇<lb/>
<pb n="KR4i0063_WYG_004-6b"/>
之孝惟母慈陳仙仗薦夀巵從之冢后與庶妃奏之九<lb/>
成與咸池沓珍瑞駢福祺山陬水裔咸熙熙惟天之相<lb/>
與帝之宜千萬年無窮期一時文譽隠然動京師<hi>閩書</hi>
　　吳棫<lb/>
吳棫字才老建安人舉進士所著有書裨傳詩補音論<lb/>
語指掌考異續解楚詞釋音韻補又作字學補韵朱文<lb/>
公謂近代訓釋之學惟才老為優遂據以叶三百篇之<lb/>
韻其所作韻補武夷徐蕆為之序曰才老長鬛豐頰危<lb/>
<pb n="KR4i0063_WYG_004-7a"/>
冠大帯進止閒暇中和温厚之氣晬然見於色仁義道<lb/>
徳之音藹然見於言蕆從所從造官識之退而嘆曰古<lb/>
所謂君子儒者非斯人耶才老從容為蕆言擢第後數<lb/>
年不求官築室三間中設夫子像古書陳前謝事凝神<lb/>
以味古訓常若㳺洙泗間而稱遜聖賢前後也才老評<lb/>
論古人前後賢否優劣率能探其藴奥如與並時平生<lb/>
著書皆淵源精確自補音書成然後三百篇始得為詩<lb/>
從而考古銘箴頌歌謠諺之類莫不字順音恊其書初<lb/>
<pb n="KR4i0063_WYG_004-7b"/>
引證甚博懼其繁重稍削去獨於最古者中古者近古<lb/>
者各存三二行復有稍增損而才老沒矣<hi>閩書</hi>
毛詩補音十巻陳氏曰吳棫撰其說以為詩韻無不叶<lb/>
者如來之為釐慶之為羌馬之為姥之類詩音舊有九<lb/>
家唐陸徳明始定為釋文燕燕以南韻心沈重讀南作<lb/>
尼心切徳明則謂古人韻緩不煩改字揚之水以沃韻<lb/>
樂徐邈讀沃鬱縛切徳明亦所不載顔氏糺繆正俗以<lb/>
傅毅郊祀賦穰有而成切張衡東京賦激有吉躍切今<lb/>
<pb n="KR4i0063_WYG_004-8a"/>
之所作大畧倣此其援據精博信而有證朱晦翁註楚<lb/>
詞亦用棫例皆叶其韻棫又有韻補一書不専為詩作<lb/>
也要之古人韻緩之説最為確論不必一一改字詳見<lb/>
韻補<hi>文獻通考</hi>
　　郭朏<lb/>
郭朏字景初泉州人少有才學而性甚輕脱嘗夜出為<lb/>
醉人所誣太守詰其情狀朏笑曰諺所謂張公喫酒李<lb/>
公醉者乃朏是也太守怪其言不屈命取紙筆使作張公<lb/>
<pb n="KR4i0063_WYG_004-8b"/>
喫酒李公醉賦一首朏操紙立就其畧云事有不可測<lb/>
人當防未然何張公之飲也乃李老之醉焉清河文人<lb/>
方肆杯盤之樂隴西公子俄遭酩酊之愆太守見而大<lb/>
笑乃釋之<hi>墨客揮犀</hi>
　　陳長方<lb/>
吾友胡少明教官以王文正家所得蘭亭恵其甥王立<lb/>
之定武石刻屢經牧守私易此本信非近年撫榻失真<lb/>
者所能髣髴也紹興乙卯上元日閩人陳長方齊之題<lb/>
<pb n="KR4i0063_WYG_004-9a"/>
於笠澤寓舍系以詩曰昭陵一入見無從鐫石猶將贋<lb/>
本供八法典刑今在此華山天外立三峯不須苦恨厭<lb/>
家雞自是鹽車後月題弄筆數行書紙背莫教人喚庾<lb/>
安西此甥此舅兩風流翰墨相傳不誤投大似曹溪付<lb/>
衣鉢臨池他日㸔銀鈎<hi>蘭亭續考</hi>
　　祖秀實<lb/>
吳駿字晞逺中元豐八年進士調潞州上黨簿太宰張<lb/>
商英首加薦引知䖍化縣通判永州未㡬告老祖秀實<lb/>
<pb n="KR4i0063_WYG_004-9b"/>
以詩寄之云官路聲名二十年江鄉舊仰貳車賢推將<lb/>
事業歸塵外收得功名到酒邊解榻㡬聞招隠士炷香<lb/>
終日對韋編公朝况是登耆哲早晚蒲輪穏著鞭<hi>萬姓統譜</hi>
　　鄭㲄<lb/>
建炎已酉苖劉之變端明殿學士同簽書樞密事鄭㲄<lb/>
奏苖傅劉正彦等悖逆肆虐擅行殺戮朝庭近日差除<lb/>
多出二人之意兼聞以簽書樞密院召吕頥浩以禮部<lb/>
尚書召張浚又分張俊之兵以五百人歸陜及浚不受<lb/>
<pb n="KR4i0063_WYG_004-10a"/>
命俊不肯分所部兵遂謫浚以散官居郴州擢俊以節<lb/>
度知鳯翔皆出傅等姦謀使外無强兵謀臣内生變亂<lb/>
事不可緩遂一章乞留吕頤浩知金陵一章言張浚不<lb/>
當謫而求有胆氣謹密可共事之人得奉議郎謝嚮令<lb/>
為客旅徒步如平江見張浚等具言城中之事令嚴兵<lb/>
備大張聲勢持重緩進使其自遁無致城中之變驚動<lb/>
三宫撰杜鵑詩四句親寫令攜去執呈諸人以為信騐<lb/>
<hi>建炎復辟記</hi>
<pb n="KR4i0063_WYG_004-10b"/>
建炎間苖傅劉正彦作亂是時中丞鄭㲄密遣謝嚮如<lb/>
平江仍作詩示吕元直張徳逺二公曰杜鵑飛飛無定<lb/>
棲寄巢生子百鳥依園林花老晝夜啼安得百鳥挾以<lb/>
歸吕張得詩即起兵成復辟功詩不徒作也<hi>梅磵詩話</hi>
唐鄭谷作鷓鴣詩得名宋建炎中諫議大夫鄭㲄作杜<lb/>
鵑詩諭百官當迎乘輿反正之意稱鄭杜鵑<hi>筆精</hi>
　　梁克家<lb/>
紹興二十八年九月潮州掲陽縣治東壖梅花盛開嶺<lb/>
<pb n="KR4i0063_WYG_004-11a"/>
外梅著花固早於江浙然亦須至冬乃有之邑人甚以<lb/>
為異士子多賦詩大抵皆諂令尹時梁鄭公正為館客<lb/>
寓此齋亦賦一篇曰老菊殘梧九月霜誰家先暖入東<lb/>
堂不因造物於人厚肯放梅枝特地香九鼎爕調端有<lb/>
待百花羞澀敢言芳看來氷玉渾相映好取龍吟播樂<lb/>
章語意不凢類王沂公雖然未得和羮用且向百花頭<lb/>
上開之句明年還泉州解試第一又明年遂魁天下致<lb/>
位上宰<hi>夷堅志</hi>
<pb n="KR4i0063_WYG_004-11b"/>
梁文靖公梅花詩云九鼎爕調終有待百花羞澀敢言<lb/>
芳用王沂公之意亦魁天下位宰相然梁公之句失於<lb/>
雕琢<hi>困學紀聞</hi>
梁揆叔子解試鵰鶚離風塵詩當時無不擊節天人徑<lb/>
説鵰鶚冲天品凢禽未易倫三秋乗志氣一舉離風塵<lb/>
或者喜其自喻見志果超詣上上第幼嘗誦此一篇巳自<lb/>
迅口轉過初不覺其所以妙處及至暮年始悟高騰霄<lb/>
鳯翥下睨塞鴻賓借翥對賓無如此之巧始嘆伏不<lb/>
<pb n="KR4i0063_WYG_004-12a"/>
能自巳大凡玩古人糟粕須是字字究竟句句勘破方<lb/>
是讀書又要熟讀古人云讀書百遍其義自見又云舊<lb/>
書不厭百囘讀熟讀應須子自知<hi>螢雪叢話</hi>
　　蕭國梁<lb/>
翀峰蕭公登科嵗第一人本丞相忠定趙公故事設科<lb/>
以待草茅士凢預屬籍挂仕版者法當遜避唱名日遂<lb/>
陞蕭為榜首故蕭對御吟有名傳玉陛星辰曉澤霈金<lb/>
枝雨露春之句其謝啓云預飛龍之選淮安論次以當<lb/>
<pb n="KR4i0063_WYG_004-12b"/>
先無汗馬之勞酇侯何功而居上葢用宗室及蕭氏事<lb/>
人多稱之<hi>宋稗類鈔</hi>
福州永福縣瑞雲峰有古䜟云天寶石移瑞雲來期龍<lb/>
爪花紅狀元西東宋乾道間天寶瑞雲寺後崕石横山<lb/>
而行齧地成溪既而此石松上復生龍爪花是年蕭國<lb/>
梁魁天下鄭僑黄定繼之蕭居冲峰鄭居龜嶺黄居龍<lb/>
嶼當時詩云冲峰龜嶺與龍嶼三處山川壯矣哉相去<lb/>
其間只百里七年三度狀元來俱載府志亦海内所罕<lb/>
<pb n="KR4i0063_WYG_004-13a"/>
儷也<hi>閩小紀</hi>
　　陳元<lb/>
侯官陳元居縣之甘洲以進士第二人登科未食禄而<lb/>
卒癸志嘗載其三夢既殁二年鄉士請紫姑仙得兩大<lb/>
字曰陳元復書一詩曰月桂曽攀第二枝綠袍得意拂<lb/>
丹墀不霑雨露空歸去折斷連環多少悲葢陳巍捷之<lb/>
後方娶妻纔為夫婦月餘而永訣故卒章不能忘亦可<lb/>
哀也<hi>夷堅志</hi>
<pb n="KR4i0063_WYG_004-13b"/>
　　曽陟<lb/>
三山曽先生陟嘗寓館於陳氏七載音信不通夏月青<lb/>
衿俱歇獨處一室有道人自吳山來謂之曰子思鄉之<lb/>
切何不少歸陟曰水歸三千里㡬時得到道人剪紙為<lb/>
馬令合眼上馬以水噀之其疾如風祝曰汝歸不可久<lb/>
留須臾到家門户如舊妻令入浴易新衣陟曰我便去<lb/>
妻曰纔歸便去何不念父母妻子乎陟便上馬而行所<lb/>
騎馬足折驚寤乃身在書館中隨身衣服皆新製者道<lb/>
<pb n="KR4i0063_WYG_004-14a"/>
人亦不見惟留一藥籃中有一詩云一騎如龍送客歸<lb/>
銀鬃緑耳步相隨佳人未許輕分别不是仙翁豈得知<lb/>
<hi>泊宅編</hi>
　　鄭昌齡<lb/>
鄭昌齡字夢錫耿介不茍合秦檜當國聞其才名欲處<lb/>
以美官命客以書諭意昌齡為詩謝之有曰先生傲睨<lb/>
醉客傍不覺滂沱入醉鄉來書恐是醉中語使我大笑<lb/>
㡬荒唐後以太常寺簿召不赴<hi>閩書</hi>
<pb n="KR4i0063_WYG_004-14b"/>
　　湯莘叟<lb/>
湯莘叟少好吟詠有馬上吟夜雨洗山新緑嫩曉風吹<lb/>
杏淺紅乾幽居吟葛巾簪下無多髮茅舍門前有好山<lb/>
皆膾炙人口終饒州推官<hi>閩書</hi>
　　葉紹翁<lb/>
建安葉紹翁嗣宗靖逸集其佳句云古栁無多樹新蟬<lb/>
第一聲西湖秋晩云愛山不買城中地畏客長撑屋後<lb/>
船荷葉無多秋事晚又隨鷗鷺過殘年北關云脱衣命<lb/>
<pb n="KR4i0063_WYG_004-15a"/>
僕浣塵埃籬落人家未見梅出得城門能㡬步船頭便<lb/>
有白鷗來<hi>居易録</hi>
　　蕭徳藻<lb/>
蕭德藻字東夫閩清人所居屏山千巗競秀自號千巗<lb/>
老人楊誠齋稱云近世詩人若范石湖之清新尤梁溪<lb/>
之平淡陸放翁之敷腴蕭千巗之工致皆余所畏也<hi>閩書</hi>
蕭徳藻字東夫三山人初與楊誠齋湖湘同官誠齋盛<lb/>
稱其詩為尤蕭范陸止於福建帥參使不早死雖誠齋<lb/>
<pb n="KR4i0063_WYG_004-15b"/>
詩格猶出其下其詩苦硬頓挫而極其工次韻傅帷肖<lb/>
一聨肝腸與世苦相反巗壑嗔人不早還諸公並不能<lb/>
及起句竹間蟋蟀太多事喚得秋來籬落間最為竒峭<lb/>
姜堯章乃其壻云詩板舊在永州傳者罕焉<hi>瀛奎律髓</hi>
宋蕭徳藻號千巖閩清人以詩名於時采蓮曲云清曉<lb/>
去采蓮蓮花帶露鮮溪長須急槳不是趁前船又云相<lb/>
隨不覺逺直到暮煙中恐嗔歸得晚今日打頭風絶似<lb/>
玉臺劉後村酷稱之<hi>筆精</hi>
<pb n="KR4i0063_WYG_004-16a"/>
范石湖賞海棠云憶向宣華夜倚䦨花光姸暖月光寒<lb/>
如今蹋颯嫌風露且只銅瓶滿揷㸔宣華王蜀宫名也<lb/>
蕭千巗機杼與誠齋同但才慳於誠齋而思加苦亦一<lb/>
生屯蹇之騐同時獨誠齋奬重以配范石湖尤遂初陸<lb/>
放翁而放翁絶無一字及之今摘其律帖精詣不甚費<lb/>
硏尋者於此著語能竒怪呼天與唱酬疾走建徳國乃<lb/>
為淵明先失脚墮榛莽劉伶扶我還乾坤生長我貧病<lb/>
怨尤誰湘妃危立凍蛟背海月冷挂珊瑚枝醜怪驚人<lb/>
<pb n="KR4i0063_WYG_004-16b"/>
能嫵媚斷魂只有曉寒知百千年蘚著枯樹一兩㸃春<lb/>
供老枝絶壁笛聲那得到直愁斜日凍蜂知<hi>古梅二絶</hi>造物<lb/>
巧能相補得破慳賖與一天秋一時節到崔嵬上有底<lb/>
勲勞得給扶秋浩蕩中遥指㸃一螺許是定王城穉子<lb/>
推忩窺過鴈數峰乗隙入西軒眼冷寒梢明數㸃知他<lb/>
是雪是梅花秋陽直為田家計饒得漁村一抹紅真誠<lb/>
齋敵手也<hi>後邨詩話</hi>
蕭千巗亦師茶山有樵夫詩云一擔乾柴古渡頭盤纒<lb/>
<pb n="KR4i0063_WYG_004-17a"/>
一日頗優㳺歸來澗底磨刀斧又作全家明日謀乃寓<lb/>
茍且一時之意<hi>貴耳集</hi>
吳虎臣辨唐異聞集所載開元中道者吕翁經邯鄲道<lb/>
上邸舎中以囊中枕借盧生睡事謂此吕翁非洞賓自<lb/>
序以為吕渭之孫渭仕徳宗朝今曰開元中則吕翁非<lb/>
洞賓無可疑者而或者又以為開元恐是開成字亦非<lb/>
也開成雖文宗時然洞賓此時未可稱翁本朝國史稱<lb/>
關中逸人吕洞賓年百餘嵗而狀貌如嬰兒世傳有劍<lb/>
<pb n="KR4i0063_WYG_004-17b"/>
術時至陳摶室若以國史證之止云百餘嵗則非開元<lb/>
人明矣雅言系述有吕洞賓傳云關右人咸通中舉進<lb/>
士不第值巢賊為梗攜家隠居終南學老子法以此知<lb/>
洞賓乃唐末人此皆吳説蕭東夫吕公洞詩云復此經<lb/>
過三十年惟應巗谷故依然城南老樹朽為土簷外穉<lb/>
松青拂天枕上功名秪擾擾指端變化又𤣥𤣥刀圭乞<lb/>
與起衰病稽首秋空一劍仙第五句誤用吕翁事<hi>賓退録</hi>
　　徐錫之<lb/>
<pb n="KR4i0063_WYG_004-18a"/>
鼓山去福州府治東三十里康熙壬子六月偕歙人鄭<lb/>
珵乗竹轎往逰晨曦射人面扇以障之手指皆流汗既<lb/>
而行松隂三里達湧泉寺寺創自梁開平二年閩王審<lb/>
知所建延國師神晏居之入門山僧迎客飯香積厨尋<lb/>
挾之出探靈源洞下岩磴數十級中裂一澗跨以石梁<lb/>
下視乏水山僧語予此喝水巗也國師安禪於是惡澗<lb/>
水之喧喝之水乃倒流遂涸予為悵然旁多宋人題字<lb/>
有徐錫之者刋詩於石云重巒複嶺鎖松關只欠泉聲<lb/>
<pb n="KR4i0063_WYG_004-18b"/>
入座間我若當年侍師側不教喝水過他山辭頗清拔<lb/>
先得吾心言之矣鄭子登崱屴峯予納涼僧廊日既暮<lb/>
留宿廊下愛青松架壑信宿乃還用苕帚拂塵題名於<lb/>
壁<hi>曝書亭集</hi>
　　趙汝愚<lb/>
趙汝愚登鼓山詩江月不隨流水去天風常送海濤來<lb/>
朱文公愛之遂書天風海濤字於石令人不知趙公詩<lb/>
也<hi>丹鉛録</hi>
<pb n="KR4i0063_WYG_004-19a"/>
　　吕造<lb/>
宋進士吕造詩云閩海雲霞遶刺桐往年城郭為誰封<lb/>
鷓鴣啼困悲前事荳蔻香銷减舊容刺桐城今泉州築<lb/>
城時環城皆植刺桐故號桐城<hi>泉南雜志</hi>
　　翁㸃<lb/>
南山廣化寺有菴百餘區簷楹相摩軒檻層出如中峰<lb/>
瑞泉天宫皆號絶景宋翁㸃為諸生時讀書此寺夜醉<lb/>
擊鐘忽一人出呵詰之其人狀貌詭異㸃亦轉詰其人<lb/>
<pb n="KR4i0063_WYG_004-19b"/>
其人曰能屬對吾語汝乃云拆破磊文三石獨㸃應曰<lb/>
分開出字兩山單其人頷之曰正郎言訖不見後㸃官<lb/>
至正郎矣石獨山單皆花名也<hi>閩書</hi>
　　陳善<lb/>
秋塘陳敬甫善有雪篷夜話三巻淳熙間一豪士嘗書<lb/>
貴家扇云春風一日歸深院巫峽千山鎖暮雲有滿江<lb/>
紅詞曰三月風前花薄命五更枕上春無力上李季章<lb/>
啟云父子太史公提千古文章之印玉堂真學士躋中<lb/>
<pb n="KR4i0063_WYG_004-20a"/>
朝公輔之班送輔漢卿過考亭詩云聞説平生輔漢卿<lb/>
武夷山下啜殘羮<hi>貴耳集</hi>
　　陳彦才<lb/>
陳彦才平陽人宣和進士秦檜寓永嘉彦才與隣不謁<lb/>
也後檜再相竟以年老註邑連江彦才與檜生辰偶同<lb/>
戲作詩曰命賤安能比鉅公偶然年月與時同只因日<lb/>
上差些子甘向連江作釣翁<hi>閩書</hi>
　　王十朋<lb/>
<pb n="KR4i0063_WYG_004-20b"/>
筍江在臨漳門石塔山下宋皇祐初郡守陸廣造舟為<lb/>
梁紹興三十年陳孝則知柔二公倡令僧文繪作石橋<lb/>
長八十餘丈王十朋作石筍橋詩記之刺桐為城石為<lb/>
筍萬壑西來流不盡黄龍壑宅占上㳺呼吸風濤勢湍<lb/>
𦂳怒潮拍岸鳴霹靂淫潦滔天没畦畛行人欲渡無翼<lb/>
飛魚腹蛟涎吁可憫二三大士為時出目覩狂瀾心不<lb/>
忍小試閒居濟川手逺水孤水冦忠愍亦有山僧願力<lb/>
深解使邦人捐倉囷五丁挽石没浩𣺌萬指琢山登<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4i0063_WYG_004-21a"/>
磷辛勤填海效精衛突兀横空飛海蜃趾於千尺鮫人<lb/>
室䕶以兩傍獅子楯南通百粤北三吳擔負肩輿走騋<lb/>
牝論功不减商舟楫遺利宜書漢平凖<hi>閩書</hi>
洛陽橋名萬安橋蔡忠恵襄所造橋心有洲洲上有關<lb/>
門晉惠二邑界此江也王忠文十朋詩人行跨海金鰲<lb/>
背亭壓横空玉虹腰葢詠此關<hi>閩書</hi>
泉州府治署庭有宋太宗御製戒石銘髙宗手勅權邦<lb/>
彦等題䟦其碑尚存銘曰爾俸爾禄民膏民脂下民易<lb/>
<pb n="KR4i0063_WYG_004-21b"/>
虐上天難欺髙宗手勅近得黄庭堅所書太宗皇帝御<lb/>
製戒石銘恭味旨意是使民於今不厭宋徳也因思朕<lb/>
異時所歴郡縣其戒石多置欄檻植以花草為守為令<lb/>
者鮮有知戒石之所謂也可令摹勒庭堅所書頒降天<lb/>
下非惟刻諸庭石且令置座右為晨夕之念豈曰小補<lb/>
之哉勅後有一缶字高宗御押也權邦彦等題其後云<lb/>
云王忠文十朋有修戒石詩君以民脂膏禄爾大夫士<lb/>
脂膏飽其腹曽不念赤子貪暴以自謀誅求不知耻指<lb/>
<pb n="KR4i0063_WYG_004-22a"/>
呼有鷹犬嗜慾肆蛇豕但言民至愚孰謂天在邇昭然<lb/>
甚可畏殃必反乎爾聖訓十有六簡嚴具天理大字刻<lb/>
山骨朝夕臨坐起一念茍或違方寸寜不媿清源庭中<lb/>
石整頓自今始何敢警同僚兢兢惟勅已又有髙宗御<lb/>
製籍田碑在戒石碑之右石俱精瑩煜煜有神氣<hi>閩書</hi>
泉州郡治有忠獻堂以韓魏公生此得名云後人易以<lb/>
清署至王忠文一仍其舊詩云相出相州生此州巍巍<lb/>
勲業宋伊周後人莫要輕更改更有堂名勝此不復即<lb/>
<pb n="KR4i0063_WYG_004-22b"/>
郡圃祠祀之中有安靜堂蔡忠惠所作嘗於此書荔支<lb/>
譜忠文解官時又有復安靜堂舊額詩端明之孫字子<lb/>
强銀鈎鐵畫傳遺芳昔年作郡古平海大筆親書安靜<lb/>
堂自從宣和至乾道字與輪奐爭光芒一朝忽遭俗眼<lb/>
白毁滅名姓爭埋藏我來搜訪久乃獲老兵據為寢處<lb/>
床滌除五載塵土靣字向堂上増激昂祖為第一孫是<lb/>
似書有家法稱莆陽體具萬安頗雄壯榜與忠獻同翺<lb/>
翔因知文字乃至寶一時之厄庸何傷石鼓文有鬼神<lb/>
<pb n="KR4i0063_WYG_004-23a"/>
䕶淮西碑並日月光豈容泯滅暴秦火誰肯膾炙段文<lb/>
昌書生作郡太迂濶理財聴訟俱非長吾君若問何以<lb/>
治堂復韓蔡祠秦姜今纔五日京兆爾眷此陳迹猶未<lb/>
忘但願兹堂日安靜名與國壽俱無疆<hi>閩書</hi>
　　劉懋<lb/>
太平山三十里有寒泉林朱文公母祝夫人墓在焉寒<lb/>
泉林之右為宋劉懋母墓世傳懋越鄉授徒嵗暮得七<lb/>
金歸道逢孕婦攜兒欲赴水死問之曰夫婦不相存債<lb/>
<pb n="KR4i0063_WYG_004-23b"/>
迫到此問債㡬何曰七金即解與之及守嵗篘酒炙蝦<lb/>
夫妻相對了無愠色且為詩曰蝦小紅爐炙酒熟布裙<lb/>
篘正嵗之夜遂有續題其門曰門將金鎖鎖簾掛玉鈎<lb/>
鈎居數日有以佳壤告者曰金鈎掛玉簾形也懋以𦵏<lb/>
母而文簡爚文安炳兄弟生焉<hi>閩書</hi>
　　劉珙<lb/>
建陽劉忠肅珙少謁夢大乾神祠夢金牌上有曲巷勒<lb/>
囘風五字迨登第除諸王官上幸宫邸問諸王何業珙<lb/>
<pb n="KR4i0063_WYG_004-24a"/>
答以屬對時月照忩隙上上曰可令對斜忩抝明月諸<lb/>
王方注思間珙遽以曲巷勒囘風對上曰神語也<hi>謁夢録</hi>
　　徐夀仁<lb/>
壽仁讀書追古尤長於詩出逰遇佳山水極興乃返晚<lb/>
傍所居築坡種菊自號菊坡叟中葺數椽命菴曰夢蝶<lb/>
軒曰觀魚臺曰漉酒泉守王十朋贈之詩南方有髙士<lb/>
仁義偃王裔家山闢幽陂手不香草藝秋至有黄花采<lb/>
采滿衣袂客采酒盈尊詩出語驚世無心學淵明偶與<lb/>
<pb n="KR4i0063_WYG_004-24b"/>
淵明契<hi>閩書</hi>
　　梁龜年<lb/>
梁龜年字永之長汀人王十朋寄之詩詠歌泝水舞雩<lb/>
風氣壓當時冠與童人似賈生年更少家傳孫綽賦尤<lb/>
工孤羆傲兀深叢裡一鶚軒昻衆鳥中早取功名寄衣<lb/>
鉢古来相種出山東<hi>閩書</hi>
　　陳知柔<lb/>
孫褒字惟菴䆳於經學詞藻豐贍尤精書法嘗與人誦<lb/>
<pb n="KR4i0063_WYG_004-25a"/>
説内外典四方瞻敬值嵗晚吏索逋稅褒方講韓詩笑<lb/>
謂吏曰且候講畢因誦贈盧玉川詩曰玉川先生洛城<lb/>
裏破屋數間而己矣殊不經意陳知柔題其涵清閣詩<lb/>
曰追憶惟菴真可人詩成咳唾筆如神使登此閣一快<lb/>
寫定有銀鈎鐵畫新<hi>永春州志</hi>
　　鄭域<lb/>
宋鄭域字中卿三山人號松忩使北囘有燕谷剽聞二<lb/>
巻紀北事甚詳昭君怨詠梅一詞云道是春來花未道<lb/>
<pb n="KR4i0063_WYG_004-25b"/>
是雪來香異水外一枝斜野人家冷澹竹籬茅舍富貴<lb/>
玉堂瓊榭兩地不同栽一般開興比甚佳麗情云合是<lb/>
一釵雙燕却成兩鏡孤鸞樂府多傳之<hi>筆精</hi>
　　林彖<lb/>
宋林彖莆人工詩閒行云風搖麥壠東西浪春入郊原<lb/>
逺近花閒趂溪流到村曲斷垣喬朩兩三家即事云草<lb/>
上濃霜泫未乾曈曨初日破朝寒林中槁葉隨風去紅<lb/>
柿猶餘鳥啄殘彖號萍齋乾道間詔舉遺逸起家為迪<lb/>
<pb n="KR4i0063_WYG_004-26a"/>
功郎仙逰法華菴是其隠處<hi>筆精</hi>
　　吳錡<lb/>
永福邑東有嶽宫乃吳太博經創大門内建三清殿上<lb/>
梁日邑中諸寓公咸在吳以書梁儷語首遜給事黄公<lb/>
龜年公即領畧立解手帖濡筆作字云風馬雲車儷百<lb/>
順勾陳之衛金枝玉葉拱萬齡宸極之尊詞語鏗潤筆<lb/>
法髙古太博初見公畧不經思復疑帛書非法既而雙<lb/>
美吳始大喜心服歸語家人子姪輩曰吾邦山川之秀<lb/>
<pb n="KR4i0063_WYG_004-26b"/>
有如此者詹事王公十朋曽逰作十竒律詩五言六十<lb/>
字見公集内亡友吳信可亦有紀逰詩云曽訪神仙巖<lb/>
洞來人言偉觀似天臺藤蘿足下猿猱嘯鐘鼓聲邉日<lb/>
月開燈續佛光凝紫翠雲將蜃氣作樓臺最憐貫石神<lb/>
龍尾猶帶天東雨露囘信可諱錡永福人誠敬而疏通<lb/>
博學而和粹月旦之評最所雅重世南方以得友為喜<lb/>
納交不百日而遂隔今古嗟夫信可踐履如此而遽止<lb/>
於斯亦可悲也已追思紀録以備遺忘<hi>游宦紀聞</hi>
<pb n="KR4i0063_WYG_004-27a"/>
　　林光朝<lb/>
林光朝字謙之閩之莆田人隆興元年進士以集英殿<lb/>
修撰提舉與國宫卒光朝學於陸子正子正學於尹焞<lb/>
而光朝之學一傳為林亦之再傳為陳藻三傳為林希<lb/>
逸其師友之際如此林俊曰艾翁不但道學倡莆詩亦<lb/>
莆之祖用字命意無及者後村雖工其深厚未至也<hi>艾軒</hi>
<hi>詩鈔</hi>
林艾軒以道學名而歌行亦效長吉如疎籬短短花枝<lb/>
<pb n="KR4i0063_WYG_004-27b"/>
䦨鳩婦不鳴天雨寒横枝凍雀昨夜死水底黏魚吹不<lb/>
起盤古一笑鴻濛開神馬負圖從天來等作皆竒俊可<lb/>
喜惜其篇什不多<hi>小草齋詩話</hi>
艾軒讀江西詩云神仙本自無言説尸解由來最下方<lb/>
<hi>後村詩話</hi>
　　林亦之<lb/>
林亦之字學可盛年挾策逰四方卒不契去之紅泉謁<lb/>
林光朝而師之左右三十餘年遂為髙弟光朝卒莆人<lb/>
<pb n="KR4i0063_WYG_004-28a"/>
推亦之嗣講席光朝之學一本躬行亦之户外屨㡬半<lb/>
於師矣或勸其著書答之詩曰講學紅泉不著書只將<lb/>
心學授生徒趙汝愚帥閩辟入東井書堂待以賓友之<lb/>
禮上其學業於朝命未下卒學者稱網山先生<hi>閩書</hi>
網山林亦之學道於林艾軒喜為詩有出藍之譽其佳<lb/>
句如把酒桂山下山雲片片飛山房逢雨好人意與秋<lb/>
髙江從朩杪見秋向菊邊多林缺孤峯出簷低逺樹齊<lb/>
酒旗孤樹見書卷一山無天逺未知萍梗迹書來說在<lb/>
<pb n="KR4i0063_WYG_004-28b"/>
藕花村身如燕子年年去家在漁舟處處移不諳水土<lb/>
愁為客忽聴鄉談喜近家八州斧鉞迎行客十里旌旗<lb/>
遶暮峰年嵗却從為客盡家書長是倩人題其他歌行<lb/>
佳者尚多理學中作如此才情語指不數僂<hi>小草齋詩話</hi>
網山自海口西行可三里居民皆業漁故名宋林亦之<lb/>
嘗作亭讀書其上扁曰月魚為詩曰屋舎髙低住比隣<lb/>
活計同笭箵嫌月白螃蟹要霜紅吠犬隨村落賣魚成<lb/>
老翁地鹹耕種少海熟抵年豐<hi>閩書</hi>
<pb n="KR4i0063_WYG_004-29a"/>
烽火山在鎮東衛城外聞警舉燧之處山頂有嵌如屋<lb/>
凡三十六間名虎屋林綱山詩興來走上烽火山著足<lb/>
不定秋風寒四邊黄茅涓如雨低頭一看毛髪豎㡬年<lb/>
要到紫萊鄉大練小練並東墻如今一時在眼傍白雲<lb/>
浮水天茫茫酒䦨更欲弔虎屋無端日脚相催促一奴<lb/>
魋髻一跛足逐我下山如野鹿<hi>閩書</hi>
　　彭止<lb/>
彭止字應期自號漫者嘗謁辛棄疾值其晝寢題詩而<lb/>
<pb n="KR4i0063_WYG_004-29b"/>
去詞云棊子聲乾案接塵午窓詩夢煖於春清風不動<lb/>
堦前竹誰道今朝有故人棄疾覺遣人追之延留累月<lb/>
所為詩皆清麗典雅有刻鵠集<hi>閩書</hi>
　　梁宗範<lb/>
梁宗範字世則永福人年十三父攜謁縣宰見其神采<lb/>
秀異問所能垂拱對曰學詩宰因以所握墨竹扇命賦<lb/>
宗範援筆立就有只恐半天雷雨夜化龍應向手中成<lb/>
之句後登進士有文名<hi>閩書</hi>
<pb n="KR4i0063_WYG_004-30a"/>
　　張汰<lb/>
蟄龍潭上有洲形如半月名半月洲宋進士張肩孟居<lb/>
此其子勔六嵗誦唐詩誰把玉環分兩片半將江水半<lb/>
浮空之句以形容其勝又有張汰者七嵗不能言一日<lb/>
過此潭開口詠云蟄龍潭裡蟄潭上風波急一日飛上<lb/>
天魚蝦不相及<hi>永福縣志</hi>
　　朱文公<lb/>
胡澹菴上章薦詩人十人朱文公與焉文公不樂誓不<lb/>
<pb n="KR4i0063_WYG_004-30b"/>
復作詩迄不能不作也嘗同張宣公逰南嶽唱酬至百<lb/>
餘篇忽瞿然曰吾二人得無荒於詩乎楊宋卿以詩集<lb/>
求品題公答之曰詩者志之所至豈有工拙哉亦觀其<lb/>
志之髙下如何耳是以古之君子徳足以求其志必出<lb/>
於髙明純一之地其於詩固不學而能之至於格律之<lb/>
精粗用韻屬對比事遣詞之善否今以魏晉以來諸賢<lb/>
之作考之葢未有用意於其間者而况於古詩之流乎<lb/>
近世作者乃始留情於此故詩有工拙之論葩藻之詞<lb/>
<pb n="KR4i0063_WYG_004-31a"/>
勝言志之功隠矣又曰古今之詩凡三變葢自書傳所<lb/>
載虞夏以來及漢魏自為一等自晉宋間顔謝以後下<lb/>
及唐初自為一等自沈宋以後定著律詩下及今日又<lb/>
為一等然自唐初以前其為詩者固有髙下而法猶未<lb/>
變至律詩出而後詩之與法始皆大變以至今日益巧<lb/>
益密而無復古人之風矣故嘗妄欲抄取經史諸書所<lb/>
載韻語下及文選漢魏古詩以盡乎郭景純陶淵明之<lb/>
所作自為一編而附於三百篇楚詞之後以為詩之根<lb/>
<pb n="KR4i0063_WYG_004-31b"/>
本凖則又於其下二等之中擇其近於古者各為一編<lb/>
以為之羽翼與衛且以李杜言之如李之古風五十首<lb/>
杜之秦蜀紀行遣興出塞潼關石壕夏日夏夜諸篇律<lb/>
詩則如王維韋應物輩亦自有蕭散之趣未至如今日<lb/>
之細碎卑冗無餘味也其不合者則悉去之不使其接<lb/>
於吾之耳目而入於吾之胸次要使方寸之中無一字<lb/>
世俗言語意態則其詩不期髙逺而自髙逺矣又曰來<lb/>
諭欲潄六藝之芳潤以求真澹此誠極至之論然亦須<lb/>
<pb n="KR4i0063_WYG_004-32a"/>
先識得古今體製雅俗向背仍更洗滌得盡腸胃間夙<lb/>
生葷血脂膏然後此語方有所措如其未然竊恐穢濁<lb/>
為主芳潤入不得也近世詩人只緣不曽透得此關而<lb/>
規規於近局故其所就皆不滿人意無足深論又曰作<lb/>
詩須從陶栁門庭中來乃佳不如是無以發蕭散冲澹<lb/>
之趣無由至古人佳處又曰作詩不學六朝又不學李<lb/>
杜只學那嶢嵠底便學得十分好後把作什麽用公之<lb/>
論詩可謂本末兼該矣公嘗題廣成子像云陳光澤見<lb/>
<pb n="KR4i0063_WYG_004-32b"/>
示此像偶記李太白詩云世道日交䘮澆風變淳源不<lb/>
求桂樹枝反棲惡朩根所以桃李樹吐花竟不言大運<lb/>
有興廢羣動若飛奔歸來廣成子去入無窮門因寫以<lb/>
示之今人捨命作詩開口便説李杜以此觀之何曾夢<lb/>
見他脚板耶又言予平生愛王摩詰詩云漆園非傲吏<lb/>
自缺經世具偶寄一微官婆娑數株樹以為不可及而<lb/>
舉以語人領解者少觀此則公之所取概可見矣公嘗<lb/>
舉似所作絶句示學者云半畝方塘一鑑開天光雲影<lb/>
<pb n="KR4i0063_WYG_004-33a"/>
共徘徊問渠那得清如許為有源頭活水來葢借物以<lb/>
明道也又嘗誦其詩示學者云孤燈耿寒熖照此一忩<lb/>
幽卧聽簷前雨浪浪殊未休曰此雖眼前語然非心源<lb/>
澄靜者不能道觀此則公之所作又可概見矣<hi>鶴林玉露</hi>
澹菴有薦賢録首章謂上欲求詩人遂薦十五人以王<lb/>
庭珪為首晦翁亦以能詩薦此時伊洛之學未甚専門<lb/>
也<hi>貴耳集</hi>
予頃年經行順昌憩篔簹鋪見有題煌煌靈芝一年三<lb/>
<pb n="KR4i0063_WYG_004-33b"/>
秀予獨何為有志不就之語於壁間者三復其詞而悲<lb/>
之不知題者何人適與予意㑹也慶元丁已八月七日<lb/>
再過其處舊題故不復見而屈指歲月忽忽餘四十年<lb/>
此志真不就矣道間偶讀此書并感前事戲題絶句鼎<lb/>
鼎百年能㡬時靈芝三秀欲何為金丹嵗晚無消息重<lb/>
嘆篔簹壁上詩<hi>晦菴題䟦書參同契後</hi>
朱晦翁既以道學倡天下涵造義理言無虚文少喜作<lb/>
詩晚年居建安乃作齋居感興二十篇以反其習自序<lb/>
<pb n="KR4i0063_WYG_004-34a"/>
其意斷斷乎皆有益於學而非風雲月露之詞也予從<lb/>
吾鄉蔡元思念成誦得之其序曰予讀陳子昻感遇詩<lb/>
愛其詞㫖幽邃音節豪宏非當世詞人所及如丹砂空<lb/>
青金膏水碧雖近乏世用而實物外難得自然之竒寶<lb/>
欲效其體作十數篇顧以思致平凢筆力萎弱意不能<lb/>
就然亦恨其不精於理而自託於仙佛之間以為髙也<lb/>
齋居無事偶書所見得二十篇雖不能探索微眇追迹<lb/>
前言然皆切於日用之實故言亦近而易知既以自警<lb/>
<pb n="KR4i0063_WYG_004-34b"/>
且以貽諸同志云一曰崑崙大無外旁礴下深廣隂陽<lb/>
無停機寒暑互來徃皇羲古神聖妙契一俯仰不待窺<lb/>
馬圖人文已宣朗渾然一理貫昭晰非象㒺珍重無極<lb/>
翁為我重指掌二曰吾觀隂陽化升降八紘中前瞻既<lb/>
無始後際那有終至理諒斯存萬世與今同誰言混沌<lb/>
死幻語驚盲聾三曰人心妙不測出入乗氣機凝氷亦<lb/>
焦火淵淪復天飛至人秉元化動靜體無違珠藏澤自<lb/>
媚玉韞山含輝神光燭九垓𤣥思徹萬微塵編今寥落<lb/>
<pb n="KR4i0063_WYG_004-35a"/>
嘆息將安歸四曰靜觀靈臺妙萬化此從出云胡自蕪<lb/>
穢反受衆形役厚味紛朶頥妍姿坐傾國崩奔不自悟<lb/>
馳騖靡終畢君㸔穆天子萬里窮轍迹不有祈招詩徐<lb/>
方御宸極五曰涇舟膠楚澤周綱已凌夷况復王風降<lb/>
故宫黍離離𤣥聖作春秋哀傷實在兹祥麟一以踣反<lb/>
袂空漣洟漂淪又百年僣侯荷爵珪王章久已䘮何復<lb/>
嗟嘆為馬公述孔業託始有餘悲拳拳信忠厚毋乃迷<lb/>
先機六曰東京失其御刑臣弄天綱西園植姦穢五族<lb/>
<pb n="KR4i0063_WYG_004-35b"/>
沈忠良青青千里草乗時起陸梁當塗轉凶悖炎精遂<lb/>
無光桓桓左將軍仗鉞西南疆伏龍一奮躍鳯雛無飛<lb/>
翔祀漢配彼天出師驚四方天意竟莫囘王圖不偏昌<lb/>
晉史自帝魏後賢合更張世無魯連子千載徒悲傷七<lb/>
曰晉陽起唐祚王明紹巢封垂統已如此繼體宜昏風<lb/>
麀聚凟大倫牝晨司禍凶乾綱一以墜天樞遂崇崇向<lb/>
非狄張徒誰辦取日功云何歐陽子秉筆迷至公唐經<lb/>
亂周紀凡例孰此容侃侃范太史受説伊川翁春秋二<lb/>
<pb n="KR4i0063_WYG_004-36a"/>
三策萬古開羣蒙八曰朱光徧炎宇微隂眇重淵寒威<lb/>
閉九野陽德昭窮泉文明昩謹獨昏迷有開先㡬微諒<lb/>
難忽善端本綿綿掩身事齋戒及此防未然閉關息商<lb/>
旅絶彼柔道牽九曰微月墮西嶺爛然衆星光明河斜<lb/>
未落斗柄低復昂感此南北極樞軸遙相當太一有常<lb/>
居仰瞻獨煌煌中天照四國三辰環侍旁人心要如此<lb/>
寂感無邊方十曰放勲始欽明南靣亦恭已大哉精一<lb/>
傳萬世立人紀猗歟嘆日躋穆穆歌敬止戒<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>光武烈<lb/>
<pb n="KR4i0063_WYG_004-36b"/>
待旦起周禮恭惟千載心秋月照寒水魯叟何常師刪<lb/>
述存聖軌十一曰吾聞庖羲氏爰初闢乾坤乾行配天<lb/>
徳坤布恊地文仰觀𤣥渾周一息萬里奔俯察方儀靜<lb/>
隤然千古存悟彼立象意契此入徳門勤行當不息敬<lb/>
守思彌敦十二曰大易圖象隠詩書簡編訛禮樂矧交<lb/>
䘮春秋魚魯多瑤琴空寶匣絃絶將如何興言理餘韻<lb/>
龍門有遺歌十三曰顔生躬四勿曽子日三省中庸首<lb/>
謹獨衣錦思尚絅偉哉鄒孟氏雄辨極馳騁操存一言<lb/>
<pb n="KR4i0063_WYG_004-37a"/>
要為爾挈裘領丹青著明法今古垂煥炳何事千載餘<lb/>
無人踐斯境十四曰元亨播羣品利貞固靈根非誠諒<lb/>
無有五性實斯存世人逞私見鑿智道彌昏豈若林居<lb/>
子幽探萬化原十五曰飄颻學仙侣遺世在雲山盗啟<lb/>
元命秘竊當生死關金鼎蟠龍虎三年養神丹刀圭一<lb/>
入口白日生羽翰我欲徃從之脱屣諒非難但恐逆天<lb/>
道偷生詎能安十六曰西方論緣業卑卑喻羣愚流傳<lb/>
世代久梯接凌空虚顧盼指心性名言超有無捷徑一<lb/>
<pb n="KR4i0063_WYG_004-37b"/>
以開靡然世争趨號空不踐實躓彼榛棘途誰哉繼三<lb/>
聖為我焚其書十七曰聖人司教化黌序育羣材因心<lb/>
有明訓善端得深培天序既昭陳人文亦褰開云何百<lb/>
代下學絶教養乖羣居競葩藻爭先冠倫魁淳風反淪<lb/>
䘮擾擾胡為哉十八曰童蒙貴養正遜弟乃其方雞鳴<lb/>
咸盥櫛問訊謹暄凉奉水勤播灑擁篲周室堂進趨極<lb/>
䖍恭退息常端莊劬書劇耆炙見惡逾探湯庸言戒麤<lb/>
誕時行必安詳聖途雖云逺發軔且勿忙十五志於學<lb/>
<pb n="KR4i0063_WYG_004-38a"/>
及時起髙翔十九曰哀哉牛山朩斤斧日相尋豈無萌<lb/>
蘖在牛羊復來侵恭惟皇上帝降此仁義心物欲互攻<lb/>
奪孤根孰能任反躬艮其背肅容正冠襟保養方自此<lb/>
何年秀穹林二十曰𤣥天幽且黙仲尼欲無言動植各<lb/>
生遂德容自清温彼哉夸毗子呫囁徒啾喧但逞言詞<lb/>
好豈知神監昏曰予昧前訓坐此枝葉繁發憤永刋落<lb/>
竒功收一原馳騁今古剟華反實斯可謂志之所存者<lb/>
其中二篇論二氏之學猶若有輕重有無之辨晚學恨<lb/>
<pb n="KR4i0063_WYG_004-38b"/>
不得撰杖屨以質疑焉<hi>桯史</hi>
感興詩二十首轉陳子昂自託仙佛之髙條而為切於<lb/>
日月之實一章言伏羲肇人文皆造化自然之理二章<lb/>
言隂陽無始謂鑿死混沌者為妄三章言人心與造化<lb/>
通惟至人能體之四章言不能體造化者為形役五章<lb/>
言周哀已久孔子作春秋而司馬公乃責後世封大夫<lb/>
為諸侯非先見六章言漢衰獨孔明伸大義而帝魏之<lb/>
失當革七章言唐啟土不以正而致賊后之簒賴范太<lb/>
<pb n="KR4i0063_WYG_004-39a"/>
史聲其罪八章言隂陽常倚伏當體陽復之端九章言<lb/>
北辰居其所當體為人心之要十章言聖人刪詩定書<lb/>
皆以敬為傳心之本十一章言伏羲仰觀俯察以立象<lb/>
十二章言六經無傳而程氏作十三章言顔曽子思孟<lb/>
子傳習有要領十四章言元亨利貞之動靜以誠為主<lb/>
十五章言學仙者逆天偷生十六章言佛論緣業而繼<lb/>
之者談空虚十七章言育材失其道十八章言作聖當<lb/>
自早十九章言仁義之心當守二十章言文辭之弊當<lb/>
<pb n="KR4i0063_WYG_004-39b"/>
除<hi>黄氏日鈔</hi>
西方論緣業卑卑喻羣愚流傳世代久梯接凌空虚顧<lb/>
瞻指心性名言超有無捷徑一以開靡然世爭趨號空<lb/>
不踐實躓彼荆榛途誰哉繼三聖為我焚其書此紫陽<lb/>
闢佛詩也飄飄學仙侣遺世在雲間盜啓𤣥命秘竊當<lb/>
生死關金鼎蟠龍虎三年養神丹刀圭一入口白日生<lb/>
羽翰我欲徃從之脱屣諒非難但恐逆天理偷生詎能<lb/>
安此紫陽闢仙詩也功不在孟子之下<hi>遡園語商</hi>
<pb n="KR4i0063_WYG_004-40a"/>
愚謂人居天地間有生必有死乃理之常生順死安或<lb/>
壽或夭惟修身以俟之而巳或者偷生怖死盜竊天機<lb/>
欲為長生不死之計斯惑矣司馬温公示道人有云借<lb/>
令真有蓬萊山未免亦居天地間君不見太上老君頭<lb/>
似雪世人浪説駐紅顔朱文公感興詩云刀圭一入口<lb/>
白日生羽翰但恐逆天理偷生誰能安二公可謂達生<lb/>
死之理而安性命之常者也<hi>言鯖</hi>
或請予曰朱子感興詩比子昻感遇詩有理致予曰譬<lb/>
<pb n="KR4i0063_WYG_004-40b"/>
之青裙白髪之節婦乃與靚粧袨服之宫娥爭妍取憐<lb/>
埒材角妙不惟取笑旁觀亦且自失所守要之不可同<lb/>
日而語也彼以擬招續楚詞感興續文選無見於此矣<lb/>
故曰離之則雙美合之則兩傷要有契予言者<hi>丹鉛録</hi>
宋世五言古惟感興三十八章尚有拾遺風格雖多作<lb/>
儒流見解其體製實髙出一時梅蘇黄陳諸子各以詩<lb/>
名世無此調也茍律以唐人奚俟用修即五尺童子今<lb/>
皆能道矣夫感遇本詠懐者也伯玉唐人不能追嗣宗<lb/>
<pb n="KR4i0063_WYG_004-41a"/>
元晦宋人責以肩伯玉不已舛乎<hi>少室山房筆叢</hi>
逺㳺篇指要在願子馳堅車之句<hi>黄氏日鈔</hi>
雲谷諸詩先生寫幽居自得之樂其云天道固如此吾<lb/>
生安得寜自言不息之功如此幽居云乎哉<hi>黄氏日鈔</hi>
卜居喜雲谷之成<hi>黄氏日鈔</hi>
感春賦空同賦皆用騷體而無其愁思寄興悠逺矣<hi>黄氏</hi>
<hi>日鈔</hi>
桂林虞帝廟樂歌迎之章三一章思其所安在而後迎<lb/>
<pb n="KR4i0063_WYG_004-41b"/>
送之章三一章極其所徃而猶思文法髙妙語意無窮<lb/>
其曰渺冀州兮何有而應之曰暢威靈兮無外慨然斯<lb/>
世之意所寄焉者也<hi>黄氏日鈔</hi>
汲泉潰竒石詩末句云慨然思古人尺璧寸隂重觀詩<lb/>
至此喚醒處多<hi>黄氏日鈔</hi>
晦庵先生誦佛經詩云聊披釋氏書結之曰了此無為<lb/>
法身心同晏如又讀道書詩終朝觀道書繼之曰於道<lb/>
雖未庶已超名迹拘先生之博覽旁通葢如此然有先<lb/>
<pb n="KR4i0063_WYG_004-42a"/>
生之識則可無先生之識則惑也且此皆初巻詩多少<lb/>
年時所作晚嵗論語集序自悔昔者吾㡬陷焉豈謂此<lb/>
時此類歟不然先生他日謂昌黎自説與大顛交此是<lb/>
昌黎平生死案何嚴也近世流弊浸淫凡言吾儒者多<lb/>
隂用異端之説甚者昌言異端之不可廢而自貶吾儒<lb/>
之不及恐又誤指先生初年之詩為證故書<hi>黄氏日鈔</hi>
至日詩自叙頃以多言害道絶不作詩而詩末句云行<lb/>
迷亦已逺及此旋吾輈此悔心也然以先生晚年之學<lb/>
<pb n="KR4i0063_WYG_004-42b"/>
謂漫辭為虚費工夫則可若言以明道雖多何害耶<hi>黄氏</hi>
<hi>日鈔</hi>
西林再題謂向來妙處今遺恨萬古長空一片心此亦<lb/>
非先生晚年之學<hi>黄氏日鈔</hi>
公濟勉以教外之樂先生答詩云如云教外傳真的却<lb/>
是瞿曇有兩心就渠所嗜處喚醒此納約自牖之義也<lb/>
愚平生謂禪學為異端之異端鑿空無據自號教外正<lb/>
其自納敗缺處然未有可余之説者今見先生詩庶以<lb/>
<pb n="KR4i0063_WYG_004-43a"/>
自信<hi>黄氏日鈔</hi>
觀洪遵雙陸譜詩云近從新譜識梟盧擬喚安陽舊博<lb/>
徒只恐分隂間裏過更教人誚牧豬奴葢用陶侃摴蒱<lb/>
者牧豬奴戲之語譏之深矣頃予㑹京口有蜀人袁象<lb/>
澦舉林和靖語云平生所不能擔矢與圍棋予因謂慱<lb/>
之與弈其廢時亂日一也吾夫子云為之猶賢乎巳者<lb/>
正借無益之事以甚言無所用心之為害非真謂博弈<lb/>
之猶可為也陶威公與林和靖之説殆天生自然之對<lb/>
<pb n="KR4i0063_WYG_004-43b"/>
因合之為四句曰雙陸牧豬比圍棊擔矢同二公皆妙<lb/>
語千載仰髙風繼又反之為四句曰牧豬滋畜養擔矢<lb/>
溉禾蔬博弈何為者猶疑反不如<hi>黄氏日鈔</hi>
答袁機仲諸書袁謂河圖洛書不足信先生謂無奈顧<lb/>
命繫詞論語皆有是言袁謂邵子先天之説不足信先<lb/>
生謂自初未有畫説六畫滿處為先天伏羲所畫及卦<lb/>
成後各因一義推説則後天之學而文王所演其餘答<lb/>
卦位納甲等説纎悉具偹且寄以詩曰忽然半夜一聲<lb/>
<pb n="KR4i0063_WYG_004-44a"/>
雷萬户千門次第開若識無心涵有象許君親見伏羲<lb/>
來其意象殆有不知乎舞足蹈者袁終不從先生嘆曰<lb/>
信乎其道之窮矣<hi>黄氏日鈔</hi>
答許順之謂子韶説得儘髙儘妙處病痛愈深又一書<lb/>
近聞越州洪适欲刋張子韶經解為之憂嘆不能去懐<lb/>
半畆方塘一鑑開天先雲影共徘徊問渠那得清如許<lb/>
為有源頭活水來此詩亦見答許順之書中<hi>黄氏日鈔</hi>
聞雷詩誰將神斧破頑隂地裂山開鬼失林我願君王<lb/>
<pb n="KR4i0063_WYG_004-44b"/>
法天造早施雄斷荅羣心讀之令人感動豈為龍大淵<lb/>
輩發耶<hi>黄氏日鈔</hi>
黄雀鮓詩坐以食稻果之罪葢戲為口腹解嘲耳豈亦<lb/>
有所指而言之耶<hi>黄氏日鈔</hi>
㳺白鹿洞詩云不及楊李霸謂南唐興書院事<hi>黄氏日鈔</hi>
招隠操葢謂淮南小山初作本招隠者而使之仕後世<lb/>
皆失此意故再為申其旨又為反招隠言道義自得之<lb/>
樂時止時行無入而不自得也<hi>黄氏日鈔</hi>
<pb n="KR4i0063_WYG_004-45a"/>
東坡與客論事難在去欲客曰蘇子卿嚙雪㗖氈縮背<lb/>
出血無一語少屈可謂了死生之際矣然猶不免納婦<lb/>
生子窮居海上且爾况洞房綺疏之下乎乃知此事不<lb/>
易消除王相公旦性儉約初無姬侍其家以二直省官<lb/>
治錢真宗使内東門司呼二人者責限為相公買妾二<lb/>
人以告公公不樂然難逆上㫖遂聽之初沈倫家破其<lb/>
子孫鬻銀器直省官議以銀易之白公公曰吾家安用<lb/>
此及姬侍既具呼二人問昔沈氏器尚在可求否二人<lb/>
<pb n="KR4i0063_WYG_004-45b"/>
謝曰向私以銀易之今見在也公喜用之如素有聲色<lb/>
之移人如此以是觀之退之中秋夜琵琶筝見於張籍<lb/>
之詩范文正慶朔堂前花著于鄱陽之石刻者槩其平<lb/>
生其可勿信矣乎杜祁公衍兩帥長安其初守清儉宴<lb/>
飲簡薄倡妓不許升㕔服飾粗質袴至以布為之及再<lb/>
至筵㑹或至夜分自索歌舞或繫紅裹肚勒帛吳曽漫<lb/>
録以為公之通變予不知何也胡澹菴海外北歸飲胡<lb/>
氏園為侍姬黎蒨作詩殊累其為人朱子胡氏客館觀<lb/>
<pb n="KR4i0063_WYG_004-46a"/>
壁間詩自警云十年湖海一身輕歸對黎渦却有情世<lb/>
路無如人慾險㡬人到此誤平生為胡發也賢者於此<lb/>
且借以自警况在他人吾聞老𣆀不見可欲使心不亂<lb/>
詩末句或作男兒到此試平生春不其然今定前語為<lb/>
是善哉魯男子吾所願學者<hi>餘冬序録</hi>
胡澹庵十年貶海外北歸之日飲於湘潭胡氏園題詩<lb/>
云君恩許歸此一醉傍有梨頰生微渦謂侍妓黎蒨也<lb/>
厥後朱文公見之題絶句云十年浮海一身輕歸對黎<lb/>
<pb n="KR4i0063_WYG_004-46b"/>
渦却有情世上無如人欲險㡬人到此誤平生文公全<lb/>
集載此詩但題曰自警云余觀東坡志林載張元忠之<lb/>
説曰蘇子卿嚙雪啖氈蹈血出背可謂了死生之際矣<lb/>
然不免與胡婦生子而况洞房綺繡之下乎乃知此事<lb/>
未易消除文公之論澹庵亦猶張元忠之論蘇子卿也<lb/>
近時鄭叔友論劉項曰項王有吞嶽瀆意氣咸陽三月<lb/>
火骸骨亂如麻哭聲慘怛天日而眉容不斂是必鐵作<lb/>
心肝者然當垓下訣别之際寶區血廟了不經意惟眷<lb/>
<pb n="KR4i0063_WYG_004-47a"/>
眷一婦人悲歌悵飲情不自禁髙帝非天人歟能決意<lb/>
於太公吕后而不能决意於戚夫人杯羮可分則笑嫚<lb/>
自若羽翼已成則欷<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>不止乃知尤物移人雖大智大<lb/>
勇不能免由是言之世上無如人欲險信哉<hi>鶴林玉露</hi>
晁以道與陳叔易俱隠嵩山叔易被召出山以道作詩<lb/>
云處士何人為作牙盡攜猿鶴到京華故山巖壑應惆<lb/>
悵六六峰前只一家籍溪胡原仲除正字朱文公寄詩<lb/>
云先生去上芸香閣閣老新峩豸角冠留取幽人卧空<lb/>
<pb n="KR4i0063_WYG_004-47b"/>
谷一川風月要人看二詩相似然以道後亦出山時人<lb/>
反以此詩嘲之文公巻舒以道難進易退髙節全名師<lb/>
表百世乃知終南少室之流與有道之士正不可同年<lb/>
語也<hi>鶴林玉露</hi>
朱文公有足疾嘗有道人為施針熨之術旋覺輕安公<lb/>
大喜厚謝之且贈以詩云㡬載相扶藉瘦笻一針還覺<lb/>
有竒功出門放杖兒童笑不是從前勃窣翁道人得詩<lb/>
徑去未數日足疾大作甚於未針時亟令人尋逐道人<lb/>
<pb n="KR4i0063_WYG_004-48a"/>
已莫知其所徃矣公嘆息曰某非欲罪之但欲追索其<lb/>
詩恐其持此誤他人爾<hi>鶴林玉露</hi>
世傳滿江紅詞云膠擾勞生待足後何時是足㨿見定<lb/>
隨家豐儉便是龜縮得意濃時休進步須知世事多翻<lb/>
覆漫教人白了少年頭徒碌碌誰不愛黄金屋誰不羨<lb/>
千鍾祿奈五行不是這般題目枉費心神空計較兒孫<lb/>
自有兒孫福更不須採藥訪神仙惟寡欲以為朱文公<lb/>
所作予讀而疑之以為此特安分無求者之詞耳決非<lb/>
<pb n="KR4i0063_WYG_004-48b"/>
文公口中語後官於容南節推翁諤為予言其所居與<lb/>
文公鄰嘗舉此詞問公公曰非某作也乃一僧作其僧<lb/>
亦自號晦庵云又水調歌頭云富貴有餘樂貧賤不堪<lb/>
憂那知天路幽險倚伏互相酬請㸔東門黄犬更聴華<lb/>
亭鶴唳千古恨難收何似鴟夷子散髮弄扁舟鴟夷子<lb/>
成霸業有餘謀收身千乗卿相歸把釣魚鈎春晝五湖<lb/>
烟浪秋夜一天雲月此外儘悠悠永棄人間事吾道付<lb/>
滄洲此詞乃文公作然特敷衍櫽括李杜之詩耳<hi>鶴林玉露</hi>
<pb n="KR4i0063_WYG_004-49a"/>
朱文公嘗病女戒鄙淺欲别集古語成一書立篇目曰<lb/>
正靜曰卑弱曰孝愛曰和睦曰儉質曰寛惠曰講學且<lb/>
言如杜詩云嗟汝未嫁女秉心鬱忡忡防身動如律竭<lb/>
力機杼中凢此等句便可入正靜他皆倣此嘗以書屬<lb/>
靜春先生劉子澄纂輯迄不能成公葢欲以配小學書<lb/>
也<hi>鶴林玉露</hi>
唐人栁詩云水邊楊栁緑烟絲立馬煩君折一枝惟有<lb/>
春風最相惜殷勤更向手中吹朱文公每喜誦之取其<lb/>
<pb n="KR4i0063_WYG_004-49b"/>
興也<hi>鶴林玉露</hi>
朱文公於當世之文獨取周益公於當世之詩獨取陸<lb/>
放翁葢二公詩文氣質渾厚故也<hi>鶴林玉露</hi>
朱文公與徐賡載書云放翁詩讀之爽然近代唯見此<lb/>
人為有詩人風致如此篇初不見其着意用力處而語<lb/>
意超然自是不凡令人三嘆不能已近報又已去國不<lb/>
知所坐何事恐只是不合做此好詩罰令不得做好官<lb/>
也文公於詩頗邃故能識放翁詩佳處洛陽劉文靖公<lb/>
<pb n="KR4i0063_WYG_004-50a"/>
謂李杜只是酒徒真孟浪語<hi>池北偶談</hi>
朱子不見梅再用來字韻詩舊歲將除新嵗來梅花長<lb/>
是雪毰堆如何此日三州路不見寒葩一樹開野水風<lb/>
烟迷慘淡故園霜月想徘徊夜忩却恐勞幽夢速把新<lb/>
詩取次裁按文公以乾道三年丁亥八月如長沙訪南<lb/>
軒十一月同㳺衡岳十二月公歸建陽道中抵新喻西<lb/>
境賦詩曰北嶺蒼茫雨欲來南山騰踏翠成堆穉松遶<lb/>
麓千旗巻野水涵空一鑑開客路情懐無倥偬今晨逰<lb/>
<pb n="KR4i0063_WYG_004-50b"/>
眺且徘徊自然觸目成佳句雲影無勞更剪裁故不見<lb/>
梅詩有此篇韻三州路謂潭衡袁也<hi>瀛奎律髓</hi>
朱文公詩迫近后山登定王臺詩尾句從知爽鳩樂莫<lb/>
作雍門哀雖后山亦只如此乾道二年丁亥文公訪南<lb/>
軒於長沙所賦用事命意定格下字悉知律令雜老杜<lb/>
后山集中可也爽鳩出左傳昭公二十年<hi>瀛奎律髓</hi>
朱子九日登天湖分韻賦詩得歸字去嵗瀟湘重九時<lb/>
滿城風雨客思歸故山此日還佳節黄菊清樽更晚暉<lb/>
<pb n="KR4i0063_WYG_004-51a"/>
短髮無多休落帽長風不斷且吹衣相看下視人寰小<lb/>
祇合從今老翠微此乾道四年戊子也文公去年訪南<lb/>
軒於長沙故有此起句予嘗謂文公詩深得后山三昧<lb/>
而世人不識且如故山此日還佳節黄菊清樽對晚暉<lb/>
上八字各自為對一瘦對一肥愈更覺好葢法度如此<lb/>
虚實互換非信口信手之比也山谷簡齋皆有此格此<lb/>
詩後四句尤意氣濶達時以去年冬除樞密院編修猶<lb/>
待闕於家<hi>瀛奎律髓</hi>
<pb n="KR4i0063_WYG_004-51b"/>
朱子觀梅花開盡不及吟賞感嘆成詩二首憶昔身無<lb/>
事尋梅只怕遲沈吟窺老樹取次折横枝絶艷驚衰髩<lb/>
餘芳入小詩今年何草草政爾負幽期棐几氷壺在梅<lb/>
梢雪蘂空不堪三弄咽誰與一樽同鼻觀殘香裡心期<lb/>
昨夢中那知北枝北猶有未開叢文公詩似陳后山勁<lb/>
瘦清絶而世人不識此兩詩皆八句一串又何必晚唐<lb/>
家前頷聨後頸聨堆塞景物求工於一字二字而實則<lb/>
無味耶<hi>瀛奎律髓</hi>
<pb n="KR4i0063_WYG_004-52a"/>
性理中止採朱子詩之有性理字面者其餘好詩俱刪<lb/>
去豈知流連景物止以一二語見性情及寄託全在言<lb/>
外者其詩更妙如芣苢之篇何嘗有一字説到室家和<lb/>
平化行俗美上<hi>榕村語録</hi>
朱子上母夀詩述韋齋平生無不詳悉韋齋學問人品<lb/>
迥出人羣朱子作行述止平平叙次伊川為大中作文<lb/>
亦無一語褒揚曰先子之命云爾惟其如此所以可信<lb/>
東坡父子相命直欲凌絶古今至王荆公則竟父子相<lb/>
<pb n="KR4i0063_WYG_004-52b"/>
聖矣如何服人<hi>榕村語録</hi>
宋人用韻多錯朱子雖古詩亦不出本韻却無破綻<hi>榕村</hi>
<hi>語録</hi>
朱子每事議論都當行一㸃不錯如詩表章陶靖節文<lb/>
推史漢韓栁之類<hi>榕村語録</hi>
建陽文公之鄉也士者侈談文公如東魯之名孔子也<lb/>
書坊之書盛天下其絨毯㲲囊不名毳罽其竹可以紙<lb/>
其泉氿洌可以釀其釀行東南茶嵗三收苧嵗四收白<lb/>
<pb n="KR4i0063_WYG_004-53a"/>
雪之梨豆腐之薧以文公之詩名諸郡<hi>閩書</hi>
自雲谷過佛嶺至玉枕山考亭在其麓宋朱韋齋逰此<lb/>
愛其溪山清䆳可以卜居紹熙壬子文公成先志自崇<lb/>
安徙築時年六十一矣越年學徒益衆廣而居之名精<lb/>
舍曰竹林後更改曰滄洲前作孔子燕居廟扁堂中和<lb/>
中奉孔聖配以顔曽思孟廡壁畫濓溪明道伊川康節<lb/>
横渠洓水六先生像後増李延平為七賢文公與門徒<lb/>
晨夕禮拜而自居其右周垣之旁若廟祝然其尊奉聖<lb/>
<pb n="KR4i0063_WYG_004-53b"/>
道可謂至矣中和堂聨曰道迷先聖統學誤逺方來則<lb/>
其自任之重若有不得而辭者玉枕翠屏皆文公所命<lb/>
滄洲精舍文公實卒是間<hi>閩書</hi>
武夷之溪東流凡九曲而第五曲為㝡深葢其山自北<lb/>
而南者至此而盡聳全石為一峰抜地千尺上小平處<lb/>
微戴土生林朩極蒼翠可玩而四隤稍下則反削而入<lb/>
如方屋帽者舊經所謂大隠屏也直屏下兩麓相抱之<lb/>
中西南向為屋三間者仁智堂也堂左右兩室左曰隠<lb/>
<pb n="KR4i0063_WYG_004-54a"/>
求以待棲息朱氏隠求室詩曰晨忩林影開夜枕山泉<lb/>
響隠去復何求無言道心長<hi>稗史彚編</hi>
武夷在閩地十六洞天第五曲朱子精舍在焉作九曲<lb/>
棹歌以識其勝概云<hi>地輿志</hi>
永春小尖山西有大劇小劇二嶺邑峻嶺殊多而是嶺<lb/>
尤劇朱文公劇頭鋪詩有如何獨宿荒山夜更擁寒衾<lb/>
聽子規之句<hi>閩書</hi>
龜仙山在福安縣治西邑巨鎮也朱文公到此鄉民飯<lb/>
<pb n="KR4i0063_WYG_004-54b"/>
焉文公贈之句水雲深處神仙府黍稻豐時富庶家<hi>閩書</hi>
仙洲山兩峯並峙一尖一方下有永豐寺有密菴葢朱<lb/>
文公所頻逰者有四亭曰晝寒曰紫微曰清湍曰野鶴<lb/>
皆文公所命文公前後游詩如閩鄉饒竒山仙洲故稱<lb/>
傑擘開千丈峽寫盡一襟寒飲泉雲出袖卧嶺月流空<lb/>
陽崖驚素雪午扇怯清秋澗瀉千尋白峯囘四面青明<lb/>
滅青羅帶周遭碧玉環晴嵐染襟裾水石清肺肝雲泉<lb/>
増舊觀怒樂震寒朩雲山合匝還生霧雪澗崩騰怒吼<lb/>
<pb n="KR4i0063_WYG_004-55a"/>
雷煖翠乍看渾欲滴寒流重聽不勝清已驚素雪清人<lb/>
骨更喜蒼烟染客衣直到仙丹竒絶處晝寒亭下玉龍<lb/>
飛皆其佳句<hi>崇安縣志</hi>
蘇紹成徳化人委業天慶觀後隠北山朱文公嘗造其<lb/>
廬書亷靜二字贈之且銘其琴曰養君中和之正性去<lb/>
子忿慾之邪心乾坤無言物有則我獨與子鉤其深<hi>閩書</hi>
沈鞠山失其名字袁州宜春人由進士知錢塘嘗植菊<lb/>
數百本以自樂晚節益堅適以九月九日殁朱文公挽<lb/>
<pb n="KR4i0063_WYG_004-55b"/>
之以詩愛鞠平生不愛錢此君原是菊花仙正當地下<lb/>
修文日恰值人間落帽天生與唐詩同一脉死隨陶令<lb/>
葬千年如今忍向西郊哭東野無兒更可憐鞠山名字<lb/>
失傳建樹無攷可據者晦翁一輓詞耳然賢者不輕與<lb/>
人繹其語意徴為亷吏云<hi>杭州府志</hi>
南塘挽趙忠定公云空令考亭老垂白注離騷楊楫跋<lb/>
楚詞集注云慶元乙夘治黨人方急趙公謫死于道先<lb/>
生憂時之意屢形於色一日示學者以所釋楚詞一篇<lb/>
<pb n="KR4i0063_WYG_004-56a"/>
<hi>困學紀聞</hi>
月波臺在開化縣金錢山北宋山長江天然建朱子過<lb/>
訪作詩遺之曰潺湲流水注囘塘中作平臺受晚凉四<lb/>
面不通車馬跡一樽聊飲芰荷香韓公無復吟花島楚<lb/>
客何妨賦葯房少待須臾更清徹月華零露洗匡牀<hi>衢州</hi>
<hi>府志</hi>
劉韞字仲固歴倅三州典二郡歸隠於崇安縣南所居<lb/>
有家山堂拙致堂昉齋仙人方丈龜峰樓月波臺積芳<lb/>
<pb n="KR4i0063_WYG_004-56b"/>
園藥圃春谷香界晚蔬秋香徑曲池軒前村秀野朱晦<lb/>
翁為作十五詠以紀其勝<hi>建寜府志</hi>
敖東谷英一日山行午飯農家見壁上四絶句意甚警<lb/>
策或曰晦翁詩也一云鵲噪未為吉鴉鳴豈是兇人間<lb/>
兇與吉不在鳥聲中二云耕牛無宿草倉䑕有餘糧萬<lb/>
事分已定浮生空自忙三云翠死因毛貴龜亡為殻靈<lb/>
不如無用物安樂過平生四云雀啄復四顧燕寢無二<lb/>
心量大福亦大機深禍亦深<hi>堅瓠集</hi>
<pb n="KR4i0063_WYG_004-57a"/>
朱晦庵訪婿蔡沈不遇其女出葱湯麥飯留之意謂簡<lb/>
䙝不安晦庵題詩曰葱湯麥飯兩相宜葱補丹田麥療<lb/>
饑莫謂此中滋味薄前村還有未炊時<hi>堅瓠集</hi>
先生為絶學梯航斯文菽粟即童䝉皆能道之故先哲<lb/>
尚論者輒作道巍徳尊等語至若癖躭山水跌宏詩文<lb/>
一徃情深㡬為理學所掩惟夀昌吳氏一贊頗具隻眼<lb/>
贊云先生毎觀一水一石一草一朩稍清隂處竟日目<lb/>
不瞬飲酒不過兩山行又移一處大醉則趺坐髙拱經<lb/>
<pb n="KR4i0063_WYG_004-57b"/>
史子集之餘雖記録雜説舉輒成誦微醺則吟哦古文<lb/>
氣調清壯某所聞見則先生每愛讀屈原離騷孔明出<lb/>
師表陶淵明歸去來辭並杜子美數詩而已余今獨梓<lb/>
其題跋若干巻亦即與夀昌同欣賞云海隅毛晉識<hi>津逮</hi>
<hi>秘書</hi>
考亭先生毎飲後則以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菜供<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一出于旴江分於建<lb/>
陽一生於嚴灘石上公所供葢建陽種集有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>詩可攷<lb/>
<hi>稗史彚編</hi>
<pb n="KR4i0063_WYG_004-58a"/>
朱文公大全集同僚小集梵天寺坐間雨作已復開霽<lb/>
步至東橋玩月賦詩二首有層雲生薄晚凉雨遍空山<lb/>
之句<hi>南宋雜事詩注</hi>
朱子詩種豆豆苖稀力竭心已腐早知淮南術安坐獲<lb/>
泉布葢本草言豆腐為淮南王劉安所作者也黄豆斗<lb/>
加菉豆升磨調油滓瀝煮後㸃石膏者妙入萊菔一二<lb/>
片即不成腐漿合鹽醋入釜化紅水豆油衣掲乾者先<lb/>
浸泔水後熱之爛<hi>物理小識</hi>
<pb n="KR4i0063_WYG_004-58b"/>
朱文公刈麥詩霞觴幸自誇真一垂鉢何須問畢羅集<lb/>
韻畢羅修食也按小説唐宰相有櫻笋厨食之精者櫻<lb/>
桃饆饠今北人呼為波波南人訛為磨磨<hi>丹鉛録</hi>
檳榔生南海氣味苦辛温澁無毒消榖逐水除痰澼三<lb/>
蟲伏屍寸白朱子有㯽榔五絶卒章戲簡及之主簿云<lb/>
暮年藥裹關心切此外翛然百不貪薏苡載來縁下氣<lb/>
㯽榔收得為袪痰錦文屢切勸加餐蜃炭扶留共一盤<lb/>
食罷有時求不得英雄邂逅亦饑寒向來試吏着南冠<lb/>
<pb n="KR4i0063_WYG_004-59a"/>
馬甲蠔山得飫餐却藉芳辛來解穢雞心磊落看堆<lb/>
盤箇中有味要君参螫吻舂喉久不甘珍重人心亦如<lb/>
此莫將寒苦換春酣髙士沈迷簿領書有時紅糝綴𤣥<lb/>
鬚定知不著金盤貯兒女心情本自無<hi>廣羣芳譜</hi>
李約曰茶須慢火炙活水煎朱子詩地爐茶鐺烹活火<lb/>
一清足稱讀書者<hi>白眉故事</hi>
王孫似猴而小大僅如拳朱文公山中詩王孫逺相喚<lb/>
韓元吉武夷精舍記山故多王孫是也<hi>武夷山記</hi>
<pb n="KR4i0063_WYG_004-59b"/>
宋黄山谷有二十八宿干支詩朱文公乃云讀十二辰<lb/>
詩巻掇其餘作此聊奉一笑曰夜聞空簞嚙饑䑕曉駕<lb/>
羸牛耕廢圃時方虎圈聽豪夸舊業兎園嗟莽鹵君㸔<lb/>
蟄龍卧三冬頭角不與蛇爭雄毁車殺馬罷馳逐烹羊<lb/>
酤酒聊從容手種猴桃垂架緑養得鵾雞鳴喔喔客來<lb/>
犬吠催煮茶不用東家買猪肉<hi>羣談採餘</hi>
身閒可以養氣心閒可以養神身心俱閒與道合真韓<lb/>
退之詩曰斷送一生惟有酒尋思百計不如閒陶淵明<lb/>
<pb n="KR4i0063_WYG_004-60a"/>
曰形迹憑化徃靈府獨常閒朱晦翁曰深源定是閒中<lb/>
得妙用原從樂處生是閒一也韓不如陶陶不如朱韓<lb/>
也放陶也達陶也虚朱也實羅念菴曰影滿棠梨晝日<lb/>
長筠簾風細紫蘭香午忩睡醒無他事胎息閒中有秘<lb/>
方可謂通於閒之㫖趣者<hi>羣談採餘</hi>
朱韋齋晦庵先生父也酷信地理嘗招山人擇地問富<lb/>
貴何如山人久之答曰富也只如此貴也只如此生個<lb/>
小孩兒便是孔夫子後生晦庵果為大儒文公為同安<lb/>
<pb n="KR4i0063_WYG_004-60b"/>
主簿日民以有力强得人善地者索筆題曰此地不靈<lb/>
是無地理此地若靈是無天理後得地之家不昌<hi>堯山堂外</hi>
<hi>紀</hi>
義烏東平山有宋平昌刺史劉豪墓隆慶戊辰長至裔<lb/>
孫尚恭重修墓碑掘數尺見墳臺臺上有磚方尺許刻<lb/>
晦庵卜墓數云天聖戊辰葬此丘䕃十八紀出公侯子<lb/>
子孫孫垂不替繩繩武武永無休五百四十一年損十<lb/>
七八歳裔孫修戊辰戊辰新一石重修重修千百秋秘<lb/>
<pb n="KR4i0063_WYG_004-61a"/>
書郎朱熹書按天聖戊辰至隆慶戊辰年數良是而長<lb/>
至又恰戊辰仍孫劉仕龍在宋贈武節侯修墓裔果年<lb/>
十七嵗文公之數亦竒矣劉之曽孫煇熺皆文公門人<lb/>
故為之卜而刻之墓<hi>筆精</hi>
朱文公逰山寺逢僧談命詩云此地相逢亦偶然漫將<lb/>
牛斗話因緣時行時止非人力莫問流年祇問天<hi>樵書</hi>
朱文公云陸子靜之學自是胸中無奈許多禪何夫禪<lb/>
豈有許多般哉晚年則不然賦詩云了此無為法身心<lb/>
<pb n="KR4i0063_WYG_004-61b"/>
同晏如至無為而禪字亦無何多之與有<hi>尺牘藏弆集</hi>
丹鉛録云朱子嘗云某氣質有病多在忿懥又云某之<lb/>
質失之暴悍又云不得已有言則衝口而出必至於傷<lb/>
事而後已此亦太陽之餘證也慎按朱子平日與人論<lb/>
辨多奮發直前而乏和平委曲此不失為剛毅至于聞<lb/>
吕子約之死嘆曰子約竟齎了許多鶻突道理去矣聞<lb/>
陸象山死哭之良久曰可惜死了告子夫評品切劘在<lb/>
朋友平日則可至聞其死亡不加惋惜而以譏訕何耶<lb/>
<pb n="KR4i0063_WYG_004-62a"/>
孔子於仲由嘗曰若由也不得其死然戒之也至聞其<lb/>
死則嘆曰天祝予朱子學孔子此處大相背矣按朱子<lb/>
語類記陸子靜死先生率門人往寺中哭之既罷良久<lb/>
曰可惜死了告子此説得之文卿右朱子門人胡泳所<lb/>
記然不謂耳聞而云此説得之文卿葢記者亦有所疑<lb/>
也凡語類中門人雜記皆箋所自聞未嘗假借他人而<lb/>
此云爾則其説之譌可知竊意朱門好事惡陸氏者設<lb/>
為此言攷亭必萬萬不然而楊執以為竒貨因家語而<lb/>
<pb n="KR4i0063_WYG_004-62b"/>
波及仲尼可乎朱子生平論辨無大於鵝湖者今録三律<lb/>
於左子夀詩孩提知愛長知欽古聖相傳只此心大抵<lb/>
有基方築室未聞無址可成岑留情傳註翻榛塞著意<lb/>
精微轉陸沈珍重友朋勤切琢須知至樂在於今子靜<lb/>
詩墟墓生哀宗廟欽斯人千古不磨心涓流積至滄溟<lb/>
水拳石崇成太華岑昜簡功夫終久大支離事業竟浮<lb/>
沈欲知自下升髙處真偽先須辨只今文公詩徳義風<lb/>
流夙所欽别離三載更關心偶扶藜杖出寒谷又枉籃<lb/>
<pb n="KR4i0063_WYG_004-63a"/>
輿度逺岑舊學商量加䆳密新知培養轉深沈却愁説<lb/>
到無言處不信人間有古今方萬里云文公於二陸輩<lb/>
行仕宦皆先今陸氏兄弟詩題乃云示同志又有榛塞<lb/>
陸沈等語不遜甚矣而文公和之詞意渾厚反以䆳密<lb/>
深沈奬借之冀其自悟二家氣象居然可見按方非論<lb/>
學者而其言如此所謂塗人皆知也楊以為忿懥然乎<lb/>
否乎<hi>少室山房筆叢</hi>
益都髙朩王予從女兄之夫博雅君子也嘗遺予晦翁<lb/>
<pb n="KR4i0063_WYG_004-63b"/>
墨蹟一巻詩云風雪集嵗宴掩關聊自休今晨展遐眺<lb/>
倚此寒巖幽同雲暗空室皓彩迷林丘崩奔小澗歇飛<lb/>
舞増綢繆仰看鸞鶴翔俯視江漢流乾坤有竒變澒洞<lb/>
驚兩眸三酌不自温倚杖空㝠搜悲歌動華薄璀璨忽<lb/>
滿裘向來一杯酒浩蕩千里逰亦復有兹賞微言寄清<lb/>
酬解攜今㡬許光景逝不留懐人𦕈山嶽省已紛愆尤<lb/>
對此竒絶境一懽生百憂茫然發孤詠逺思誰能收雪<lb/>
中與林擇之祝弟登劉園之宴坐巖有懐南嶽舊逰賦<lb/>
<pb n="KR4i0063_WYG_004-64a"/>
此呈擇之屬和並寄敬夫兄乾道三年冬十二月上浣<lb/>
新安朱熹奉寄時燈下走筆右詩葢書寄南軒者昔人<lb/>
謂先生字學曹公今此書正類東坡先生巻首有柯敬<lb/>
仲題字後有歐陽圭齋及大梁班彦功跋<hi>池北偶談</hi>
公以天下所係賴之身受六經之托著書滿家望風承<lb/>
敎於門下者不可數計名斯堂也其將禮耕義種與天<lb/>
下治人情之田乎抑良農能稼而不能穡藏之名山待<lb/>
其人乎朱子之詩曰靣似凍梨頭似雪後生誰與屬遺<lb/>
<pb n="KR4i0063_WYG_004-64b"/>
經公其念經之久荒而與吾徒耡治之則當何如也<hi>朱字</hi>
<hi>綠鋤經堂記</hi>
　　蔡元定<lb/>
蔡元定字季通博學强記通術數逰朱晦翁門極喜之<lb/>
詹元善尤重之薦其傳康節之學命使定厯密院劄令<lb/>
赴行在蔡雖不應命人猶以聘君稱之晦翁以道學不<lb/>
容於時胡紘章疏並及蔡謂之妖人坐謫道州以死蔡<lb/>
善地理學毎與鄉人卜𦵏改定其間吉兇不能皆驗及<lb/>
<pb n="KR4i0063_WYG_004-65a"/>
貶有贈詩者曰掘盡人間好隴丘寃魂欲訴更無由先<lb/>
生若有堯夫術何不先言去道州<hi>談藪</hi>
紹興辛已蔡元定在顯慶堂推衍後世子孫休咎賦云<lb/>
顯慶堂將後世推子孫紹復承吾書四傳學業家還在<lb/>
五世因貪人産除纉俗流風六七代繼興遺跡八九渠<lb/>
數終輪奐猶有代御史尹仁為吹嘘厥後子沈集書經<lb/>
傳注盛行於世而孫模杭輩相繼表揚曽孫希仁以貪<lb/>
酷籍没成化丙申巡按御史尹仁入關夜夢一老人囑<lb/>
<pb n="KR4i0063_WYG_004-65b"/>
求栖身之地叩其姓名曰蔡某也及至建陽訪蔡氏子<lb/>
孫得其所傳家譜閲之見西山推演後世之詩中預有<lb/>
姓名不覺悚然即捐俸為建傳心堂葢其賦毫不爽云<lb/>
<hi>湧幢小品</hi>
趙忠定當國招蔡季通不至猶坐趙黨謫死道州偽禁<lb/>
方嚴朱文公題其墓云有宋西山先生蔡季通之墓章<lb/>
泉哭之云鵑呌春林辱贈詩鴈迴湘浦忽傳悲蘭枯蕙<lb/>
死迷三楚雨暗烟香礙九疑早日力辭公府檄暮年名<lb/>
<pb n="KR4i0063_WYG_004-66a"/>
入黨人碑烏虖季子延陵字不待鑱詞行可知是時章<lb/>
泉句律如此宜為一世所宗晚年詩太坦率㡬于鳯徳<lb/>
之衰矣<hi>後村詩話</hi>
㑹景建送蔡季通赴貶云四海朱夫子徴君獨典刑青<lb/>
雲伯夷傳白首太𤣥經有客憐孤憤無人問獨醒瑤琴<lb/>
空鏁匣絃絶不堪聽其後景建亦坐詩禍謫舂陵而卒<lb/>
<hi>後村詩話</hi>
花竹幽忩午夢長此中與世暫相忘華山處士如容見<lb/>
<pb n="KR4i0063_WYG_004-66b"/>
不覓仙方覓睡方深得黒甜三昧西山蔡季通有睡訣<lb/>
云先睡心後睡眼海庵以為此古今未發之妙然其語<lb/>
本千金方云半醉酒獨自宿軟枕頭暖葢足能息心自<lb/>
瞑目此睡訣也<hi>堅瓠集</hi>
　　嚴羽<lb/>
嚴羽字儀卿自號滄浪逋客自風騷而下講究精到即<lb/>
雜出古人之詩隠其姓名舉以相試悉能辨别其世代<lb/>
門户嘗作詩辨譬之禪乗漢魏晉與盛唐第一義也大<lb/>
<pb n="KR4i0063_WYG_004-67a"/>
厯以還小乗禪也晚唐聲聞辟支果也學漢魏晉盛唐<lb/>
者臨濟下也學大厯以還者曹洞也又論詩法有五曰<lb/>
體製曰格力曰氣象曰興趣曰音節詩品有八曰髙曰<lb/>
深曰逺曰長曰雄渾曰飄逸曰悲壯曰悽愴其用有三<lb/>
曰起結曰句法曰字眼其大概有二曰優㳺不迫曰沈<lb/>
著痛快其極致有一曰入神其自詡詩辨自謂千百年<lb/>
公案析骨還父析肉還母李杜復生不易斯言也羽詩<lb/>
雖太祖唐人然其體裁勻密詞調清壯無一語軼繩尺<lb/>
<pb n="KR4i0063_WYG_004-67b"/>
之外同時台人戴石屏深加奬重其子鳯山鳯山子子<lb/>
野半山邑人上官閬風吳潛夫朱力菴吳半山黄則山<lb/>
盛傳宗派殆與黄山谷江西詩派無異<hi>閩書</hi>
夫詩有别才非關書也詩有别趣非關理也然非多讀<lb/>
書多窮理則不能極其至所謂不涉理路不落言筌者<lb/>
上也詩者吟咏性情也盛唐諸人惟在興趣羚羊掛角<lb/>
無跡可求故其妙處透徹玲瓏不可湊泊如空中之音<lb/>
相中之色水中之月鏡中之象言有盡而意無窮近代<lb/>
<pb n="KR4i0063_WYG_004-68a"/>
諸公乃作竒持解㑹遂以文字為詩以才學為詩以議<lb/>
論為詩夫豈不工終非古人之詩也葢於一唱三嘆之<lb/>
音有所歉焉且其作多務使事不問興致用字必有來<lb/>
歴押韻必有出處讀之反覆終篇不知著到何在其末<lb/>
流甚者呌噪怒張殊乖忠厚之風殆以罵詈為詩詩而<lb/>
至此可謂一厄也然則近代之詩無取乎曰有之吾取<lb/>
其合於古人者而已國初之詩尚沿襲唐人王黄州學<lb/>
白樂天楊文公劉中山學李商隠盛文肅學韋蘇州歐<lb/>
<pb n="KR4i0063_WYG_004-68b"/>
陽公學韓退之古詩梅聖俞學唐人平澹處至東坡山<lb/>
谷始自出已意以為詩唐人之風變矣山谷用工尤為<lb/>
深刻其後法席盛行海内稱為江西宗派近世趙紫芝<lb/>
翁靈舒輩獨喜賈島姚合之詩稍稍復就清苦之風江<lb/>
湖詩人多效其體一時自謂之唐宗不知止入聲聞辟<lb/>
支之果豈盛唐諸公大乗正法眼者哉嗟夫正法眼之<lb/>
無傳久矣唐詩之説未唱唐詩之道或有時而明也今<lb/>
既唱其體曰唐詩矣則學者謂唐詩誠止於是耳得非<lb/>
<pb n="KR4i0063_WYG_004-69a"/>
詩道之重不幸歟故予不自量度輒定詩之宗㫖且借<lb/>
禪以為喻推原漢魏以來而截然謂當以盛唐為法雖<lb/>
獲罪於世之君子不辭也<hi>滄浪詩話</hi>
嚴儀卿論詩以為當如水中之月鏡中之花此詩家妙<lb/>
語也又引禪家羚羊掛角香象渡河等語見作詩者當<lb/>
不落理路不著言筌學詩者誠不可不知此意然觀王<lb/>
右丞<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川别業與積雨<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川庄作李頎題璿上人山池<lb/>
諸篇皆從實地説何曽作浮濫語今人則全無血脉一<lb/>
<pb n="KR4i0063_WYG_004-69b"/>
句説向東一句説向西以為此不落理路不著言筌即<lb/>
水中月鏡中花也此何異向癡人説夢而儀卿數語無<lb/>
乃為疑誤後人之本耶<hi>稗史彚編</hi>
遵王錢氏曰世之論唐詩者必曰初盛中晚老師豎儒<lb/>
逓相傳述揆厥所由葢創於宋季之嚴羽而成於明初<lb/>
之髙棅承譌踵繆三百年於此矣夫所謂初盛中晚者<lb/>
論其世也論其人也以人論世張燕公曲江世所稱初<lb/>
唐宗匠也燕公自岳州以後詩章悽惋傳得江山之助<lb/>
<pb n="KR4i0063_WYG_004-70a"/>
則燕公亦初亦盛曲江自荆州以後同調諷詠猶多暮<lb/>
年之作則曲江亦初亦盛以燕公系初唐也遡岳陽唱<lb/>
和之作則孟浩然應亦盛亦初以王右丞系盛唐也酬<lb/>
春夜竹亭之贈同左掖梨花之歌則錢起皇甫冉應亦<lb/>
中亦盛一人之身更歴二時將詩以人次耶抑人以詩<lb/>
降耶世之薦樽盛唐開元天寶而已自時厥後皆自鄶<lb/>
無譏者也誠如是則蘇李枚乗之後不應復有建安有<lb/>
黄初正始之後不應復有太康有元嘉開元天寶已徃<lb/>
<pb n="KR4i0063_WYG_004-70b"/>
斯世無烟雲風月而斯人無性情同歸於墨穴朩偶而<lb/>
後可也嚴氏以禪喻詩無知妄論謂漢魏盛唐為第一<lb/>
義大歴為小乗禪晚唐為聲聞辟支果不知聲聞辟支<lb/>
即小乗也謂學漢魏盛唐為臨濟宗大厯以下為曹洞<lb/>
宗不知臨濟曹洞初無勝劣也其似是而非誤入箴芒<lb/>
者莫甚於妙悟之一言彼所取於盛唐者何也不若議<lb/>
論不涉道理不事發露指陳所謂玲瓏透徹之悟也三<lb/>
百篇詩之祖也知我者謂我心憂不知我者謂我何求<lb/>
<pb n="KR4i0063_WYG_004-71a"/>
我不敢效我友自逸非議論乎昊天曰明及爾出王無<lb/>
然畔援無然歆羨誕先登於岸非道理乎胡不遄死投<lb/>
畀有北非發露乎赫赫宗周褒姒滅之非指陳乎今任<lb/>
其一知半見指為妙悟如照螢光如窺隙日以為詩之<lb/>
妙解盡在是學者沿途覓迹搖首側目吹求形影摘抉<lb/>
字句曰此第一第二義也曰此小乗大乗也曰是將流<lb/>
而為中為晚盛唐之牛跡兎徑佹乎其唯恐折而入也<lb/>
目翳者别見空華熱膓者旁指鬼物嚴氏之論詩亦其<lb/>
<pb n="KR4i0063_WYG_004-71b"/>
翳熱之病耳而其症傳染於後世舉目皆嚴氏之眚也<lb/>
發言皆嚴氏之譫也而互相標表期以藥天下之詩病<lb/>
豈不傎㦲<hi>因樹屋書影</hi>
堯峰汪鈍翁極論嚴滄浪以禪喻詩之非而於髙廷禮<lb/>
之分四唐則案以當時作詩之嵗月而駁之曰燕公曲<lb/>
江亦初亦盛孟浩然亦盛亦初錢起皇甫冉亦中亦盛<lb/>
夫詩不可以若是論也予以毛詩考之作誦之家父見<lb/>
于桓公八年來聘十五年來求車為東遷以後之人矣<lb/>
<pb n="KR4i0063_WYG_004-72a"/>
其於詩也不害其為小雅黍離行役之大夫及見西京<lb/>
之䘮亂當為東遷以前之人矣其於詩也不害其為王<lb/>
降而風故初盛中晚亦舉其大概耳而盛唐之詩實有<lb/>
不同於中晚者非獨中晚而已自漢魏及今有過之者<lb/>
乎葢論詩之氣運則為中天極盛之運而在作者心思<lb/>
所注則常有不極其盛之意所謂不涉理路不落言筌<lb/>
言有盡而意無窮譬之於禪則正所謂透徹之悟也不<lb/>
求之此而但規撫於浮響慢句以為氣象而託之盛唐<lb/>
<pb n="KR4i0063_WYG_004-72b"/>
此明嘉隆以來稱詩者之過也於前人乎何尤<hi>姜西銘集</hi>
吾友汪鈍翁不喜妙悟之論其一生病痛正坐此然儀<lb/>
卿詩實有刻舟之誚髙新寜亦然大抵知及之而才不<lb/>
逮云是嵗重陽前一日記於京邸<hi>蠶尾續文</hi>
陸士規黄陵廟詩與嚴羽聞笛詩皆絶似唐而起句皆<lb/>
出韻故選者不之及然張籍洛陽城裡見秋風何害其<lb/>
佳<hi>小草齋詩話</hi>
胡元瑞詩藪所選南宋絶句初讀之似亦可喜細玩俱<lb/>
<pb n="KR4i0063_WYG_004-73a"/>
不甚佳今摘其勝此者陸士規黄陵廟詩云東風吹草<lb/>
緑離離路入黄陵古廟西帝子不知春又去亂山無主<lb/>
鷓鴣啼嚴儀卿聞笛詩云江上誰家吹笛聲月明霜白<lb/>
不堪聽孤舟萬里瀟湘客一夜歸心滿洞庭塞下曲云<lb/>
古戍秋生畫角哀思歸泣盡望鄉臺胡天日落寒風起<lb/>
但見黄沙萬里來陸務觀采蓮云雲散青天掛玉鈎石<lb/>
城艇子近新秋風鬟霧鬢歸來晚忘却荷花記得愁雖<lb/>
格不甚馴而有言外之意書之以待法眼<hi>小草齋詩話</hi>
<pb n="KR4i0063_WYG_004-73b"/>
詩話樓在邵武東城上即望江樓宋邑人嚴羽與客戴<lb/>
石屏談詩於此世所傳滄浪詩話是也後人奉羽像祀<lb/>
於其中<hi>閩省通志</hi>
予訪滄浪先生吟巻積有嵗年康熙戊申始得宋刻于<lb/>
亡友程太史翼蒼一則幸夙願之頓酬一則感故人之<lb/>
新逝秋忩篝火展巻憮然<hi>蠶尾續文</hi>
　　嚴粲<lb/>
宋嚴粲坦叔華谷詩集一巻氣格卑弱類晚唐之靡靡<lb/>
<pb n="KR4i0063_WYG_004-74a"/>
者一二絶句差有可觀如秋入白蘋風浪生癡雲未放<lb/>
楚天晴青山湖外知何處中有斜陽一段明昨夜湖心<lb/>
共泊船一天星露宿寒烟朝來極目無洲渚知採蘋花<lb/>
何處邊稍有唐人音節華谷作詩緝林希逸以為在歐<lb/>
蘇王劉東萊諸鉅儒之上今盛傳其書又稱其五七言<lb/>
幽深夭矯意具言外觀此集殆不然也集中贈李賈詩<lb/>
云汝與吾宗好注賈與嚴滄浪逰華谷與滄浪葢有宗<lb/>
族之誼詩派相似而差不及戴石屏贈二嚴詩云前年<lb/>
<pb n="KR4i0063_WYG_004-74b"/>
得嚴粲今年得嚴羽我自得二嚴牛鐸諧鐘吕<hi>居易録</hi>
嚴氏詩緝三十六巻粲自序曰二兒初為周南召南受<lb/>
東萊義誦之不能習予為輯諸家説句析其訓章括其<lb/>
㫖使之暸然易見既而友朋訓其子若弟者競傳寫之<lb/>
困於筆劄胥命鋟之朩此書便童習耳詩之興㡬千年<lb/>
於此矣古今性情一也人能㑹孟氏説詩之法涵泳三<lb/>
百篇之性情則悠然見詩人言外之趣毛鄭以下且束<lb/>
之髙閣此書覆瓿可也袁甫曰坦叔於黍離中谷有蓷<lb/>
<pb n="KR4i0063_WYG_004-75a"/>
葛藟不用舊説獨能深得詩人優柔之意其他一章一<lb/>
句時出新意大抵宛轉有㫖趣可與言詩也已矣<hi>經義考</hi>
　　謝克仁<lb/>
謝克仁字夢得以文詞詩律游江湖間淳熙初元薦於<lb/>
鄉有題金山詩云半夜鬼神朝水府五更鼓角動揚州<lb/>
大為張于湖所知以國士畏友待之謂其文如觴濫岷<lb/>
山不舍晝夜其為蕩雲沃雨之浸夫復何疑有詩集行<lb/>
世<hi>閩書</hi>
<pb n="KR4i0063_WYG_004-75b"/>
　　陳子常<lb/>
陳子常字常翁仙遊人精於周禮如井田封建先儒所<lb/>
未發明者悉畫為圖有詩云為成者十復為終終十還<lb/>
為百里同祗為諸儒泥方法不知起數總皆縱有周禮<lb/>
解<hi>閩書</hi>
　　黄銖<lb/>
黄銖字子厚崇安人少師事劉子翬與朱熹為同門<lb/>
友少熹一嵗為文畧相上下熹毎嘆其不可企及其文學<lb/>
<pb n="KR4i0063_WYG_004-76a"/>
太史公詩喜屈宋曹劉而下及韋應物尤喜琴書𨽻法<lb/>
甚古得魏晉以前筆意其於騷詞能以楚聲古韻為之<lb/>
<hi>尚友録</hi>
　　李吕<lb/>
雲際嶺北溪水出焉宋李吕詩淩空石磴三千丈匝地<lb/>
瑤林百萬花自有眼來方見此直疑身已到仙家<hi>光澤縣志</hi>
　　鄭徳普<lb/>
鄭徳普字汝施㓜頴敏淹洽刻意為詩與趙若槸范師<lb/>
<pb n="KR4i0063_WYG_004-76b"/>
孔㳺從唱和其題靈巖云山蒸雲氣睛能雨泉挾風聲<lb/>
夏亦寒題齊雲峯云石潤黏蒼蘚澗髙流白雲咏南樓<lb/>
云鴈斷風仍急烏啼天正隂皆佳句也<hi>閩書</hi>
　　黄巖老<lb/>
堯章自號白石道人潘徳久贈詩云世間官職似摴蒱<lb/>
采到枯松亦大夫白石道人新拜號斷無繳駮任稱呼<lb/>
時黄巖老亦號白石亦學詩於千巖詩亦工時人號雙<lb/>
白石云<hi>鶴林玉露</hi>
<pb n="KR4i0063_WYG_004-77a"/>
　　黄朴<lb/>
近時都下有士人許其姓者能迎致大仙所言多竒中<lb/>
嘉定壬午之春三山黄公朴同一二朋友訪許扣功名<lb/>
大畧即書沙門光逺降先作自贊云伸脚自由屈脚自<lb/>
在不知十二部尊經不識三千條大戒醉後髙歌無障<lb/>
無礙當時若見閻王任他枷鎖杻械又一云無疑無疑<lb/>
自有東西目前行檢眼下阿鼻不認真實法性不念如<lb/>
來菩提捉取金毛獅子任教烏兎如飛後再書云黄子<lb/>
<pb n="KR4i0063_WYG_004-77b"/>
黄子文魁多士醖藉胸中十萬兵縱横筆下三千字無<lb/>
垢為朋汪公相似若得火土相逢一躍禹門浪裡後八<lb/>
年嵗在已丑黄公果大魁天下黄生於壬子魁於已丑<lb/>
實符火土相逢之句狀元局中諸公唱和詩有醖藉縱<lb/>
横一聫不差一字鬼物已先知之矣<hi>游宦紀聞</hi>
　　陳宓<lb/>
安溪視諸邑最僻深山窮谷距縣有閲五六日至者又<lb/>
氣候多燠春夏之交雨淖則河魚腹疾旱則瘴痞作焉<lb/>
<pb n="KR4i0063_WYG_004-78a"/>
俗信巫尚鬼市絶無藥有則低價以貿州之滯腐不佳<lb/>
者貧人利其亷間服不瘳則淫巫之説益信詩曰藍水<lb/>
秋來八九月芒芒山瘴一齊發時人信巫紙多燒病不<lb/>
求醫令自活<hi>陳復齋集</hi>
　　祝穆<lb/>
先君子幼孤文公朱夫子重渭陽之念實教育於家塾<lb/>
猶及親炙當時講論之益西山蔡先生勉齋黄先生特<lb/>
加敬愛先君子師事之晚年卜居建陽麻沙之南溪上<lb/>
<pb n="KR4i0063_WYG_004-78b"/>
扁於室曰南溪樟隠葢朱夫子之大書也述於文曰南<lb/>
溪樟隠記葢先君子之絶筆也又嘗規一便坐取朱夫<lb/>
子嵗寒二大字勒於其楣且係之以詩曰豫章偃蹇納<lb/>
蒼龍姿幹寜須匠石逢借重嵗寒雲谷字絶勝松拜大<lb/>
夫封觀是詩也可以知先君子固窮之志矣噫先君子<lb/>
嗜書手不釋巻見於是記者無非述其刻苦問學勉勵<lb/>
後人將欲以儒業承其家洙輒犯不韙僣以樟隠記附<lb/>
於先儒名世之作之次庶㡬託以有傳用警其子若孫<lb/>
<pb n="KR4i0063_WYG_004-79a"/>
益求所以承先志云寶祐戊午仲秋上澣孤洙涕泣謹<lb/>
跋<hi>事文類聚續集</hi>
　　黄幹<lb/>
作詩第一對病是道學何者酒色放蕩禮法所禁一也<lb/>
意象空虚不踏實地二也顛倒議論非聖非法三也議<lb/>
論杳眇半不可解四也觸景偶發非有指譬五也宋時<lb/>
道學諸公詩無一佳者至於黄勉齋登臨詩開口便云<lb/>
登山如學道可止不可已此正是譬如為山注疏耳晦<lb/>
<pb n="KR4i0063_WYG_004-79b"/>
翁詩却有不着相處然便欲以感遇擬子昻終覺不侔<lb/>
<hi>小草齋詩話</hi>
　　林希逸<lb/>
劉克莊序希逸詩宋自光朝三傳至希逸比之於師槁<lb/>
而華矣散而密矣嚴而紆矣搜索如象罔之求珠斵削<lb/>
如巨靈之施鑿經緯如鮫人之織綃及其得心應手也<lb/>
簡者如䖝魚小篆之古焉協者如韶鈞廣樂之奏焉偶<lb/>
者如雌雄二劍之合焉<hi>閩書</hi>
<pb n="KR4i0063_WYG_004-80a"/>
林希逸鬳齋十一稿入局句云寛心可要流香酒圓夢<lb/>
何須正焙茶其明皇按笛達摩渡蘆二圖長歌皆佳又<lb/>
六言蚯蚓兩頭是性桃花一見不疑了得葛藤三昧却<lb/>
叅芣苢諸詩鬳齋為林艾軒理學嫡派而詩多宗門語<lb/>
<hi>居易録</hi>
乾淳間林艾軒始好深湛之思加鍛錬之功有經嵗累<lb/>
月繕一章未就者一傳為網山林氏名亦之字學可再<lb/>
傳為樂軒陳氏名藻字元潔三傳為竹溪詩比其師槁<lb/>
<pb n="KR4i0063_WYG_004-80b"/>
乾中含華滋蕭散中藏嚴密窘狹中見紆餘<hi>劉後村題跋</hi>
　　余良弼<lb/>
余良弼順昌人子大雅與㳺敬仲同時從朱子㳺深得<lb/>
求放心之㫖兩捧鄉書良弼有教子詩云白髪無憑吾<lb/>
老矣青春不再汝知乎年將弱冠非童子學不成名豈<lb/>
丈夫幸有明忩並净几何勞鑿壁與編蒲功成欲自殊<lb/>
頭角記取韓公訓阿符<hi>萬姓統譜</hi>
　　馮取洽<lb/>
<pb n="KR4i0063_WYG_004-81a"/>
馮取洽號雙溪翁延平人題風月樓一聨一溪流水一<lb/>
溪月八面疏櫺八面風詩林皆以為秀傑之句<hi>詩人玉屑</hi>
　　翁定<lb/>
吾郡胡季昭寶慶初為大理評事應詔上書言濟邸事<lb/>
竄象郡建人翁定送行詩云應詔書聞便逺行廬陵不<lb/>
獨詫邦衡寸心只恐孤天地百口何期累弟兄世態浮<lb/>
雲多變換公朝初日盍清明危言在國為元氣君子從<lb/>
來豈願名<hi>鶴林玉露</hi>
<pb n="KR4i0063_WYG_004-81b"/>
　　郭周孚<lb/>
建安郭周孚未第時夢人以詩一聨示之云雞人唱曉<lb/>
沈潛際漢殿傳聲彷彿問郭於夢中口占續之云自慶<lb/>
寒儒千載遇夢魂先得覲天顔繼于余中榜登甲科初<lb/>
與同袍伏闕以待唱第忽聞岧嶤間有連聲長歌了不<lb/>
成詞調不覺問其旁坐有應之者曰此所謂雞人唱曉<lb/>
也郭欣然悟前詩之先定後恬于仕進官至員郎所至<lb/>
以清慎稱之<hi>春渚紀聞</hi>
<pb n="KR4i0063_WYG_004-82a"/>
　　黄子信<lb/>
黄子信長泰人嘉定中特科以文章學誼為學者師初<lb/>
調新㑹鹽場帥楊長孺以其老故心易之子信投以詩<lb/>
云六年兩度拜宸旒換得青衫白上頭飛鵲祇因無樹<lb/>
繞窮猿何暇擇林投明知着脚當來誤㡬欲抽身不自<lb/>
由安得有錢了官債便無三徑也歸休遂拂衣去長孺<lb/>
得詩恨相知之晚及歸又作詩云笑倩西風拂舊埃歸<lb/>
時行李似初來也知三載清貧好博得抽簪强健囘有<lb/>
<pb n="KR4i0063_WYG_004-82b"/>
散翁集行世<hi>閩省通志</hi>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻四<lb/>
</p>
<p>
</p>
  </div>
</body>
</text>
</TEI>
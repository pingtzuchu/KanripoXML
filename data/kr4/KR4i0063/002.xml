<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻二</head> <lb/>
    <p>
<pb n="KR4i0063_WYG_002-1a"/>
欽定四庫全書<lb/>
　全閩詩話巻二<lb/>
　　　　　　　　　　兖州府知府鄭方坤撰<lb/>
　宋<lb/>
　　陳致雍<lb/>
陳致雍莆田人仕閩為太常卿入南唐以通禮及第舊<lb/>
章典故多所諳練後歸宋開寳中除秘書監致仕徐鉉<lb/>
送以詩有三朝恩澤馮唐老萬里鄉關賀監歸之句既<lb/>
<pb n="KR4i0063_WYG_002-1b"/>
歸陳洪進辟掌書記撰海物異名志五禮儀鑑後好事<lb/>
者編次其在南唐禮官時論議為曲臺奏議<hi>閩省通志</hi>
　　龔頴<lb/>
龔頴邵武人先仕江南歸朝為侍御史自負文學少許<lb/>
人談論多所折難太宗朝知朗州士罕造其門獨丁謂<lb/>
䞇文求見頴倒屣延迓酧對終日以至忘食曰自唐韓<lb/>
栁後今得子矣異日丁獻詩於頴頴次韻和酬曰膽怯<lb/>
何由戴鐵冠祗縁昭代奨孤寒曲肱未遂違前志直指<lb/>
<pb n="KR4i0063_WYG_002-2a"/>
無聞是曠官三署毎傳朝客説五溪閒凭郡樓看祝君<lb/>
早得文塲雋况值天階正舞干<hi>青箱雜記</hi>
　　劉昌言<lb/>
劉昌言泉州人先仕陳洪進為幕客歸朝願補校官舉<lb/>
進士三上始中第後判審官院未百日為樞宻副使時<lb/>
有言其太驟者太宗不聽言者不已乃謂昌言閩人語<lb/>
頗獠恐奏對間陛下難㑹太宗怒曰我自㑹得其眷如<lb/>
此然昌言極有才思當下第作詩落句云惟有夜來蝴<lb/>
<pb n="KR4i0063_WYG_002-2b"/>
蝶夢翩翩飛入刺桐花復為啇丘記室王禹偁贈詩曰<lb/>
年來復<hi>缺</hi>事堪嗟載筆啇丘鬢欲華酒好未陪紅杏宴<lb/>
詩狂多憶刺桐花葢為是也刺桐花深紅毎一枝數十<lb/>
蓓蕾而葉頗大類桐故謂之刺桐唯閩中有之<hi>青箱雜記</hi>
世人嘗言一舉首登龍虎榜十年身到鳯凰池之句不<lb/>
知此乃宋太宗朝泉州劉昌言上吕蒙正詩也重名清<lb/>
望遍區陲恐是神仙不可知一舉首登龍虎榜十年身<lb/>
到鳯凰池廟堂只是無言者門館長如未貴時除却洛<lb/>
<pb n="KR4i0063_WYG_002-3a"/>
京居守外聖朝賢相復書誰昌言仕至工部侍郎嘗獻<lb/>
聖徳詩五十韻得君之盛未有其比<hi>閩小紀</hi>
唐書歐陽詹傳曰詹舉進士與韓愈李觀李絳崔羣王<lb/>
涯馮宿庾承宣聨第皆天下選時稱龍虎榜故先逹詩<lb/>
曰一舉首登龍虎榜十年身到鳯凰池世以為榮<hi>漁隠叢話</hi>
　　楊徽之<lb/>
楊侍讀徽之以能詩聞太宗知其名索其所著以百篇獻<lb/>
上卒章曰少年牢落今何幸叨遇君王問姓名太宗和賜<lb/>
<pb n="KR4i0063_WYG_002-3b"/>
且語近臣曰徽之文雅可尚操履端正拜禮部侍郎選十<lb/>
聨寫於御屏梁周翰詩曰誰似金華楊學士十聨詩在御<lb/>
屏風者是也其江行云犬吠竹籬沽酒客鶴隨苔岸洗衣<lb/>
僧寒食云天寒酒薄難成醉地逈樓髙易斷魂塞上云戍<lb/>
樓烟自直戰地雨常腥嘉陽川云青帝已敎春不老素娥<lb/>
何惜月長圓又云浮花水入瞿塘峽帶雨雲歸越嶲州哭<lb/>
江為云廢宅寒塘水荒墳宿草煙花夜云春歸萬年樹月<lb/>
滿九重城僧舎云偶題巖石雲生筆閒繞松庭露濕衣湘<lb/>
<pb n="KR4i0063_WYG_002-4a"/>
江舟行云新霜染楓葉皓月借蘆花宿東林云開盡菊<lb/>
花秋色老落遲桐葉雨聲寒<hi>宋稗類鈔</hi>
楊徽之侍讀奏御獻詩太宗選十聫書於御屏間僧文<lb/>
瑩嘗謂楊公必以天池浩渺滌筆於氷甌雪椀中則方<lb/>
與公詩神骨相副<hi>稗史彚編</hi>
廖融隠於衡山與逸人任鵠王正已陸蟾王元皆一時<lb/>
名士為詩相善湘守楊徽之代歸闕枉道南嶽宿融山<lb/>
齋留詩云清和春尚在歡醉日何長谷鳥隨柯轉庭花<lb/>
<pb n="KR4i0063_WYG_002-4b"/>
奪酒香初晴巖翠滴向晚樹隂凉别有堪吟處相留宿<lb/>
草堂<hi>郡閣雅談</hi>
宋初人佳句如楊徽之春望云杳杳香蕪何處盡搖搖<lb/>
風栁不勝垂江行云新霜染楓葉皓月借蘆花嘉陽川<lb/>
云青帝已敎春不老素娥何惜月長圓元夜云雪歸萬<lb/>
年樹月滿九重城徐鉉病中云向空咄咄頻書字舉世<lb/>
滔滔莫問津梁周翰山居云宿雨一番蔬甲拆春山㡬<lb/>
處茗旗香鄭文寶春郊云百草千花路斜風細雨天送<lb/>
<pb n="KR4i0063_WYG_002-5a"/>
别云杜曲花光濃似酒㶚陵春色老於人送人云滿㠶<lb/>
西日催行客一夜東風落楚梅劉師道寄别云南浦未<lb/>
傷春草碧北山仍媿曉猿驚嘆世云野馬牕邊日醯雞<lb/>
甕裡天李宗鄂春郊云一溪晩緑浮鸂鶒萬樹春紅呌<lb/>
杜鵑李維渚宫亭云故宫荒草在往事暮江流送人越<lb/>
州云風樵若耶路霜釣洞庭秋丁謂送章南云梅花過<lb/>
嶺路桃葉渡江船芭蕉云緑章封事緘初啓青鳯求凰<lb/>
尾乍開晏殊云東陽詩骨痩南浦别魂銷錢昭度村居<lb/>
<pb n="KR4i0063_WYG_002-5b"/>
云黄蜂衙退海潮上白蟻戰酣山雨来自詠云剛腸欺<lb/>
竹葉衰鬢怯菱花春晝云人歸漢后黄金屋燕在盧家<lb/>
白玉堂登樓云逺水净林色微雲生夕陽皆可誦也<hi>稗史</hi>
<hi>彚編</hi>
　　李巽<lb/>
五代之際天下割裂太祖啟運雖則下西川平嶺表收<lb/>
江南而吳越荆閩納籍歸覲然猶有河東未殄其後太<lb/>
宗再駕乃始克之海内自此一統故因御試進士乃以<lb/>
<pb n="KR4i0063_WYG_002-6a"/>
六合為家為賦題時進士王世則遽進賦曰構盡乾坤<lb/>
作我之龍樓鳯閣開窮日月為君之玉户金關帝覽之<lb/>
大悦遂擢為第一人是年李巽亦以六合為家賦登第<lb/>
賦云闢八荒而為庭衢并包有截用四裔而作藩屏善<lb/>
閉無關此亦善矣然不若世則之雄壯巽字仲權邵武<lb/>
人以蜃樓土鼓周處斬蛟三賦馳名累舉不第為鄉人<lb/>
所侮曰李秀才應舉空去空囘知席帽甚時得離身巽<lb/>
亦不較至是乃遺鄉人詩曰當年踪跡困泥塵不意乘<lb/>
<pb n="KR4i0063_WYG_002-6b"/>
時亦化鱗為報鄉閭親戚道如今席帽已離身葢國初<lb/>
猶襲唐風士子皆曵袍重戴出則以席帽自隨巽後仕<lb/>
至度支郎中兩浙轉運使卒與王禹偁相友善今小畜<lb/>
集有送李仲權赴官序即巽也<hi>青箱雜記</hi>
　　李慶孫<lb/>
錢熙字大雅南安人登甲科獻四夷来王賦萬餘言太<lb/>
宗竒之直史館熙好學善談精筆札第負氣狷躁後以<lb/>
事罷職憤恚卒嘗撰三酌酸文世稱精絶畧曰渭水凝<lb/>
<pb n="KR4i0063_WYG_002-7a"/>
碧早抛釣月之流髙嶺排青不逐眠雲之客又曰年年<lb/>
落第春風徒泣於遷鶯處處羈遊夜雨空悲於斷鴈其<lb/>
卒也鄉人李慶孫哭之曰四夷妙賦無人誦三酌酸文<lb/>
舉世傳<hi>閩書</hi>
晏元獻公雖起田里而文章富貴出於天然嘗覽李慶<lb/>
孫富貴曲云軸装曲譜金書字樹記花名玉篆牌公曰<lb/>
此乃乞兒相未嘗諳富貴者故予每咏吟富貴不言金<lb/>
玉錦繡而唯説其氣象若樓臺側畔楊花過簾幕中間<lb/>
<pb n="KR4i0063_WYG_002-7b"/>
燕子飛梨花院落溶溶月栁絮池塘淡淡風之類是也<lb/>
公嘗自以此句語人曰窮兒家有此景致也無<hi>宋禆類抄</hi>
　　黄宗旦<lb/>
黄宗旦字叔才晉江人少有神童稱其大父禹錫命賦<lb/>
早春詩有就中喜有龍門客躍出清波正待時之句見<lb/>
者異之咸平元年進士第二人晩直史館歐陽修稱為<lb/>
閩中文士<hi>閩省通志</hi>
宗旦赴闕以文贄冦萊公王元之錢若水咸見器重咸<lb/>
<pb n="KR4i0063_WYG_002-8a"/>
平初中甲科第二人與其鄉人李慶孫齊名人為語曰<lb/>
國朝才子黄宗旦天下文章李慶孫<hi>閩書</hi>
　　吳簡言<lb/>
唐都督閻公伯嶼重脩滕王閣因九日宴僚屬於閣欲<lb/>
誇其婿吳子章能文令宿搆為序時王勃省父次馬當<lb/>
去南昌七百餘里水神告其故且助風天明而至與宴<lb/>
果請諸賓為叙皆辭之至勃不辭閻不樂命吏得句即<lb/>
報至落霞與孤鶩齊飛秋水共長天一色矍然曰此天<lb/>
<pb n="KR4i0063_WYG_002-8b"/>
才也其婿慚而退世所傳時来風送滕王閣者是也宋<lb/>
吳簡言經巫山神女廟題絶句云惆悵巫娥事不平當<lb/>
時一夢是虚成只因宋玉閒唇脗流盡巴江洗不清是<lb/>
夜夢神女来見曰君詩雅正當以順風為謝明日解䌫<lb/>
一瞬數百里風行水上曰渙葢風水相遭而成文馬當<lb/>
之神助文人之風於文未成之先巫山之神助文人之<lb/>
風於詩已成之後各有攸當也<hi>樵書</hi>
　　陳從易<lb/>
<pb n="KR4i0063_WYG_002-9a"/>
陳舎人從易當時文方盛之際獨以醇儒古學見稱其<lb/>
詩多類白樂天葢自楊劉唱和西崑集行後進學者爭<lb/>
效之風雅一變謂西崑體由是唐賢諸詩集㡬廢而不<lb/>
行陳公時偶得杜集舊本文多脱誤至送蔡都尉詩云<lb/>
身輕一鳥其下脫一字陳公因與數客各用一字補之<lb/>
或云疾或云落或云起或云下莫能定其後得一善本<lb/>
乃是身輕一鳥過陳公嘆服以為雖一字諸君亦不能<lb/>
到也<hi>六一詩話</hi>
<pb n="KR4i0063_WYG_002-9b"/>
宋景文言大小孤山以孤獨為字有廟江壖乃為婦人<lb/>
狀龍圖閣直學士陳公簡夫留詩曰山稱孤獨字廟塐<lb/>
女郎形過客雖知悞行人但乞靈時稱佳句<hi>春明退朝録</hi>
王文穆罷相知杭州朝士送之詩惟陳從易學士云千<lb/>
重浪裏平安過百尺竿頭稳下来冀公愛之<hi>侯鯖録</hi>
江西俚俗罵人有曰客作兒按陳從易寄荔枝與盛參<lb/>
政詩云櫻桃真小子龍眼是凡姿橄欖為下輩枇杷客<lb/>
作兒盛問其説曰櫻桃味酸小子也龍眼無文采凡姿<lb/>
<pb n="KR4i0063_WYG_002-10a"/>
也橄欖初澁後甘下輩也枇杷核大肉少客作兒也凡<lb/>
言客作兒者傭夫也<hi>能改齋漫録</hi>
　　鄭褒<lb/>
鄭褒字成之宋初之文尚沿五代褒力脫浮華追古作<lb/>
者舉進士至都㑹詔罷徒步走徐州謁王元之贄所為<lb/>
文元之亟稱之是嵗閏在孟秋前一日煩暑特甚元之<lb/>
留褒涉秋而行褒曰褒有老母今詔下将及閩鄉人必<lb/>
以告母母氏計程而待後一日至必貽倚門之憂元之<lb/>
<pb n="KR4i0063_WYG_002-10b"/>
為褒泣賦曰褒也甌閩士文髙行益脩干名逢詔罷歸<lb/>
計解親憂咸平初登第未命卒年三十七同年為藁𦵏<lb/>
京城南時元之掌制誥復作詩哀之有集十巻行世張<lb/>
景為序謂宗尚韓吏部而體勢近之蔡襄論閩中文章<lb/>
自歐陽詹後惟推褒褒之自處亦不讓於詹云<hi>閩省通志</hi>
　　章得象<lb/>
章相性簡靜差試舉人出人為天地心賦舉子白云先<lb/>
朝嘗開封府發解出此題郭稹為解元學士豈不聞乎<lb/>
<pb n="KR4i0063_WYG_002-11a"/>
曰不知不知匆遽别出一題目教猶寒暑既非已豫先<lb/>
杼軸舉人上請題出樂記此敎乃樂敎也當用樂否應<lb/>
曰諾又一舉人云上在諒隂而用樂事恐或未便紛紜<lb/>
不定為無名子嘲曰武成廟裡沽良玉<hi>開封府舉人就武成王廟試良</hi>
<hi>玉不璪賦</hi>夫子門墻弄簸箕<hi>國學試良弓之子必學為箕賦</hi>惟有太常章得<lb/>
象往来寒暑不曾知<hi>江隣㡬雜志</hi>
章子平言其祖郇公初宰信州玉山縣以憂去服除再<lb/>
知玉山縣帶京債八百千赴任既而玉山縣數豪僧為<lb/>
<pb n="KR4i0063_WYG_002-11b"/>
償其債郇公作詩謝其僧僧以石刻流布四方而時無<lb/>
貶議者玉山有舉子徐生郇公與之逰嘗過生生置酒<lb/>
酣郇公作詩書於壁曰村醪山果簇杯盤措大家風搃<lb/>
一般今日相逢非俗客憑君莫作長官㸔<hi>東軒筆録</hi>
以屈原五月五日投汨羅江而死裹飯祀之風土記端<lb/>
午日以菰葉裹粘米栗棗灰汁煮熟謂之糭一説開元<lb/>
宫中造粉團及糭以小角弓躬之中者方食故曰角黍<lb/>
宋以菖蒲或縷或屑泛酒章郇公端午帖子云菖花泛<lb/>
<pb n="KR4i0063_WYG_002-12a"/>
酒堯樽緑菰葉縈絲楚糭香<hi>堅瓠集</hi>
端午粽子名品甚多形製不一有角粽錐粽筒粽秤鎚<lb/>
粽又有九子糭王沂公端午皇后閣子帖云爭傳九子<lb/>
糭皇祚續千春章簡公端午帖子云九子粘筩玉粽香<lb/>
五絲縈臂寶符光<hi>嵗時襍記</hi>
五月五日以五綵絲繫臂者辟鬼及兵一名長命縷一<lb/>
名辟兵繒章簡公皇帝閣帖云清曉㑹披香朱絲續命<lb/>
長一絲増一嵗萬縷獻君王又云繭館初成長命縷珠<lb/>
<pb n="KR4i0063_WYG_002-12b"/>
囊仍帶辟兵繒<hi>事文類聚</hi>
桃印本漢制以止惡氣今世端午以綵繒篆符相問遺<lb/>
亦以置屏帳之間章簡公帖子云桃印敞金扉嗚環璽<lb/>
館歸又云赤符神印穿人縷團扇鮫綃畫鳯文<hi>事文類聚</hi>
抱朴子或問辟兵之道答曰以五月五日作赤靈符着<lb/>
心前王沂公端午天人閣帖子欲謝君恩却無語心前<lb/>
笑指赤靈符章簡公帖子云自有百神長侍衛不應湏<lb/>
佩赤靈符歐陽公云五兵消以徳何用赤靈符<hi>事文類聚</hi>
<pb n="KR4i0063_WYG_002-13a"/>
荆楚人端午採艾結為人懸門户上以禳毒氣王沂公<lb/>
帖子仙艾垂門緑靈絲繞户長又云百靈扶繡户不假<lb/>
艾為人章簡公帖子云艾葉成人後榴花結子初<hi>事文類聚</hi>
端午以艾為虎形至有如黒豆大者或剪綵為小虎粘<lb/>
艾葉以戴之王沂公帖子釵頭艾虎辟羣邪曉駕祥雲<lb/>
䕶寶車章簡公云花隂轉午清風送玉燕釵頭艾虎輕<lb/>
<hi>事文類聚</hi>
五月五日有鬪百草之戯歐詩云共鬪今朝勝盈襜百<lb/>
<pb n="KR4i0063_WYG_002-13b"/>
草香章簡公帖子五蓂開瑞莢百草鬪香苕又云五日<lb/>
㸔花憐並葉今朝鬪草得宜男<hi>事文類聚</hi>
大戴禮五月五日蓄蘭為沐浴楚詞浴蘭湯兮沐芳華<lb/>
王禹玉作夫人閣帖云金縷黄龍扇蘭芽翠釡湯章簡<lb/>
公帖子菖酒朝觴滿蘭湯曉浴温<hi>事文類聚</hi>
　　丁謂<lb/>
建安北苑茶始於太宗朝太平興國二年遣使造之取<lb/>
象於龍鳯以别庶飲由此入貢至道間仍添造石乳其<lb/>
<pb n="KR4i0063_WYG_002-14a"/>
後大小龍茶又起於丁謂而成於蔡君謨謂之将漕閩<lb/>
中實董其事賦北苑焙新茶詩其序云天下産茶者将<lb/>
七十郡毎嵗入貢皆以社前火前為名悉無其實惟建<lb/>
州出茶有焙焙有三十六三十六中惟北苑發早而味<lb/>
尤佳社前十五日即採其芽日數千工聚而造之逼社<lb/>
即入貢造甚精皆載於所撰建陽茶録仍作詩以大其<lb/>
事云北苑龍茶者甘鮮的足珍四方惟數此萬物更無<lb/>
新纔吐微茫緑初沾少許春散尋縈樹遍急採上山頻<lb/>
<pb n="KR4i0063_WYG_002-14b"/>
宿葉寒猶在芳芽冷未伸茅茨溪口焙籃籠雨中民長<lb/>
疾勾萌併開齊分兩均帶煙蒸雀舌和露叠龍鱗作貢<lb/>
勝諸道先嘗祗一人緘封瞻闕下郵傳渡江濱特㫖留<lb/>
丹禁殊恩賜近臣啜為靈藥助用與上樽親頭進英華<lb/>
盡初烹氣味醇細香勝却麝淺色過於筠顧渚慚投朩<lb/>
宜都媿積薪年年號供御天産壮甌閩此詩叙貢茶頗<lb/>
為詳盡亦可見當時之事也<hi>漁隠叢話</hi>
泉州城五代時留從效重加版築傍植刺桐嵗久繁宻<lb/>
<pb n="KR4i0063_WYG_002-15a"/>
其朩髙大枝葉蔚茂初夏時開花鮮紅葉先萌芽而花<lb/>
後發則年榖豐熟亷訪丁謂至此賦詩云聞得鄉人説<lb/>
刺桐葉先花後始年豐我今到此憂民切只愛青葱不<lb/>
愛紅<hi>閩省通志</hi>
　　楊億<lb/>
楊大年年十一建州送入闕下真宗親試一詩一賦頃<lb/>
刻而就上喜令中人送中書俾宰臣再試時參政李至<lb/>
狀臣等今月某日入内都知王仁睿傳聖㫖押送建州<lb/>
<pb n="KR4i0063_WYG_002-15b"/>
十一嵗習進士楊億到中書其人來自江湖對敭軒陛<lb/>
殊無震慴便有老成葢聖祚承平神童間出也臣亦令<lb/>
賦喜朝京闕詩五言六韻亦頃刻而成其詩謹封進詩<lb/>
内有七閩波渺邈䨇闕氣岧嶤曉登雲外嶺夜渡月中<lb/>
潮斷句云願秉清忠節終身立聖朝之句<hi>湘山野録</hi>
宋初之詩沿五季卑靡之習詞多率易至楊文公大年<lb/>
始創為西崑體同時和之者有劉筠錢惟演胡宿晏殊<lb/>
晁逈諸人其詩組織工麗雖門逕自玉溪生而才富力<lb/>
<pb n="KR4i0063_WYG_002-16a"/>
强終是綦隆人物其唱和集澶淵晁氏書目中有之人<lb/>
多未見然其詩往往見於宋文鑑瀛奎律髓諸選中如<lb/>
咏漢武諸作即義山諸人不能過也今録其佳句與世<lb/>
共賞之如楊大年風来玉宇烏先覺露下金莖鶴未知<lb/>
錢思公立堠東溟邀鶴駕窮兵西極待龍媒劉承儀行<lb/>
厨㸑蠟雕胡熟永埒鋪金汗血驕晏元獻秦聲未覺朱<lb/>
絃潤楚夢先知薤葉凉宋景文風經禦冦仙逰外野識<lb/>
禆諶草創餘楊黎州人歸漢后黄金屋燕在盧家白玉<lb/>
<pb n="KR4i0063_WYG_002-16b"/>
堂宋宣獻江涵帝子翬飛閣山際真君鶴馭天丁晉公<lb/>
乞珠泉客通關市種玉仙翁寄版圖劉師道金谷路塵<lb/>
埋國艷武陵溪水泛天香李宗鄂一溪曉緑浮鸂鶒萬<lb/>
樹春紅呌杜鵑胡武平雕戈夜統千廬衛緹騎秋盤五<lb/>
柞宫諸句整麗精工其用事亦時時可取世嗤其撏撦<lb/>
義山未悉諸公耳義山詩號西崑三十六體者以義山<lb/>
及温庭筠叚成式三人俱行十六故也<hi>因樹屋書影</hi>
祥符天禧中楊大年錢文僖晏元獻劉子儀以文章立<lb/>
<pb n="KR4i0063_WYG_002-17a"/>
朝為詩皆宗向李義山號西崑體後進多竊義山語句<lb/>
賜宴優人有為義山者衣服敗敝告人曰吾為諸館職<lb/>
撏撦至此聞者歡笑大年漢武詩曰力通青海求龍種<lb/>
死諱文成食馬肝待詔先生齒編貝忍令索米向長安<lb/>
義山不能過也元獻王文通詩曰甘泉栁苑秋風急却<lb/>
為流螢下詔書子儀畫義山像寫其詩句列左右貴重<lb/>
之如此<hi>中山詩話</hi>
楊億劉筠作詩務故實而語意輕淺一時慕之號西崑<lb/>
<pb n="KR4i0063_WYG_002-17b"/>
體識者病之歐公云大年詩有峭㠶横度官橋栁叠鼓<lb/>
驚飛海岸鷗此何害為佳句予見劉子儀詩有雨勢宫<lb/>
城濶秋聲禁樹多亦不可誣也<hi>隠居詩話</hi>
咸平景徳中錢惟演劉筠首變詩格而楊文公與之鼎<lb/>
立號江東三虎詩格與錢劉亦絶相類謂之西崑體大<lb/>
率訪李義山之為豐富藻麗不作枯寂語故楊文公在<lb/>
至道中得義山詩百餘篇至於愛慕而不能釋手公嘗<lb/>
論義山詩以為包藴宻緻演繹平暢味無窮而炙愈出<lb/>
<pb n="KR4i0063_WYG_002-18a"/>
鑽彌堅而酌不竭使學者少窺其一斑若滌腸而浣胃<lb/>
是知文公之詩得於義山者為多矣又嘗以錢惟演詩<lb/>
二十七聨如雪意未成雲著地秋聲不斷鴈連天劉筠<lb/>
詩四十八聨如溪牋未破氷生硯爐酒新燒雪滿天之<lb/>
類皆表而出之<hi>丹陽集</hi>
談苑云錢劉首變詩格錢詠漢武云立堠東溟邀鶴駕<lb/>
窮兵西極待龍媒劉詠明皇云棃園法部兼畨部玉輦<lb/>
長亭復短亭工則工矣予按首變詩格者文公也文公<lb/>
<pb n="KR4i0063_WYG_002-18b"/>
亦咏漢武云力通青海求龍種死諱文成食馬肝咏明<lb/>
皇云河朔叛臣驚舞馬渭橋遺老識真龍比之錢劉尤<lb/>
老健<hi>後邨詩話</hi>
宋初詩如王元之楊大年皆守唐人法度然黄州新竒<lb/>
時有出入武夷篇篇渾雄穏重如南源院云路入藤蘿<lb/>
十里餘松窓瀟洒竹房虚燕巢新舊金人殿蟲網縱横<lb/>
貝葉書當晝風雷生洞穴欲齋猿鳥下庭除昔年曾此<lb/>
題詩住細拂流塵認魯魚送欒司農知洪州云司農搜<lb/>
<pb n="KR4i0063_WYG_002-19a"/>
粟漢名卿千里江西擁斾旌腰下金龜三品綬手中銅<lb/>
虎八州兵屬鞬牧伯趨庭見騎竹兒童塞路迎洪井主<lb/>
人今重士肻教懸榻有塵生他皆類此難以句摘至於<lb/>
表啓儷語尤極温贍<hi>小草齋詩話</hi>
楊大年錢惟演劉子儀號西崑體組織華麗楊南朝詩<lb/>
云五皷端門漏滴稀夜籖聲斷翠華飛繁星曉埭聞雞<lb/>
度細雨春塲射雉歸步試金蓮波濺襪歌翻玉樹涕沾<lb/>
衣龍盤王氣終三百猶得澄瀾對敞扉錢和云結綺臨<lb/>
<pb n="KR4i0063_WYG_002-19b"/>
春映夕扉景陽鐘動曙星稀潘妃寶釧光如晝江令花<lb/>
箋落似飛舴艋凌波朱火度觚稜拂漢紫烟微自從飲<lb/>
馬秦淮水蜀栁無因對殿幃劉和云華林酒滿勸長星<lb/>
青漆樓髙未稱情麝壁燈迴偏照畫雀航波漲欲浮城<lb/>
鐘聲但恐嚴籹晚衣帶那知敵國輕千載風流佳麗地<lb/>
盡供哀思與蘭成楊詠始皇云滄波沃日虚鞭石白刃<lb/>
凝霜枉鑄金錢云金椎漫築甘泉道匕首還隨督亢圖<lb/>
楊咏成都云漫傳西漢祠神馬已見南陽起卧龍錢云<lb/>
<pb n="KR4i0063_WYG_002-20a"/>
雨經蜀市應和酒琴到臨卭别寄情楊咏漢武云力通<lb/>
青海求龍種死諱文成食馬肝錢云立堠東溟邀鶴駕<lb/>
窮兵西極待龍媒劉云桑田欲㸔千年變瓠子先成此<lb/>
日歌皆用事精確對偶森嚴即義山丁卯不是過也豈<lb/>
可概目宋詩為陳腐哉<hi>筆精</hi>
楊文公南朝詩繁星曉埭聞雞度細雨春塲射雉歸步<lb/>
試金蓮波濺襪歌翻玉樹涕沾衣今按夜半至雞嗚埭<lb/>
及射雉乃齊事金蓮潘妃事玉樹陳後主事此雜賦南<lb/>
<pb n="KR4i0063_WYG_002-20b"/>
朝耳詩並見西崑倡酬事組織華麗葢一變晚唐詩體<lb/>
香山詩體而效李義山自楊文公劉子儀始歐梅既作<lb/>
尋又一變然歐公亦不非之而服其工<hi>瀛奎律髓</hi>
楊劉諸人師李義山可也又師唐彦謙唐詩雖雕斵對<lb/>
偶然求如一抔三尺之聨惜不多見五言叙亂離云不<lb/>
見泥函谷俄驚火建章剪茅行殿濕伐栢舊陵香語猶<lb/>
渾成未甚破碎若西崑酬唱集對偶字面雖工而佳句<lb/>
可録者殊少宜為歐公之所厭也<hi>後邨詩話</hi>
<pb n="KR4i0063_WYG_002-21a"/>
君謨以詩寄歐公公答云先朝楊劉風采聳動天下至<lb/>
今使人傾想世謂公尤惡楊劉之作而其言如此豈公<lb/>
特惡其碑版奏疏磔裂古文為偶儷者其詩之精工律<lb/>
切者自不可廢歟<hi>後邨詩話</hi>
篇章以含蓄天成為上破碎雕鎪為下如楊大年西崑<lb/>
體非不佳也而弄斤操斧太甚所謂七日而混沌死也<lb/>
以平夷恬澹為上怪險蹶趨為下如李長吉錦囊句非<lb/>
不竒也而牛鬼蛇神太甚所謂施諸廟廊則駭矣<hi>珊瑚詩話</hi>
<pb n="KR4i0063_WYG_002-21b"/>
楊大年不喜杜工部詩謂為村夫子鄉人有强大年續<lb/>
杜句者曰江漢思歸客楊亦屬對鄉人徐舉乾坤一腐<lb/>
儒楊黙然若少屈<hi>中山詩話</hi>
楊大年同陳恕讀李義山詩酷愛一絶云珠箔輕眀覆<lb/>
玉墀披香新殿鬪腰肢不須㸔盡魚龍戲終遣君王怒<lb/>
偃師嘆曰古人措意如此深妙各嘆服<hi>詩話總龜</hi>
世傳楊文公方離襁褓猶未能言一日其家人擕以登<lb/>
樓忽自語如成人因戲問之今日上樓汝能作詩乎即<lb/>
<pb n="KR4i0063_WYG_002-22a"/>
應聲曰危樓髙百尺手可摘星辰不敢髙聲語怕驚天<lb/>
上人舊見古今詩話載此一事後又見一石刻乃李太<lb/>
白夜宿山寺所題字畫清勁而大且云布衣李白作而<lb/>
此又以為楊文公作何也豈好事者竊太白之詩以神<lb/>
文公之事歟抑亦太白之碑為偽耶<hi>竹坡詩話</hi>
楊文公初為光禄丞太宗頗愛其才一日後苑賞花宴<lb/>
詞臣不得預以詩貽諸館閣曰聞帶宫花滿鬢紅上林<lb/>
絃管侍重曈蓬萊咫尺無因到始信仙凡迥不同諸公<lb/>
<pb n="KR4i0063_WYG_002-22b"/>
不敢匿以詩進呈上詰有司所以不召左右以未貼職<lb/>
例不得預即命直言院免謝令預晩宴時以為榮<hi>渑水燕談</hi>
<hi>録</hi>
真宗初詔种隠君放至闕以敷對稱㫖日既髙中人送<lb/>
中書膳諸相皆盛服俟其来种隠君韋布止長揖而已<lb/>
楊大年聞之頗不平以詩嘲曰不把一言裨萬乗祗叉<lb/>
雙手揖三公上聞之獨召楊曰知卿有詩戲种某楊汗<lb/>
浹股栗不敢匿避又曰卿安知無一言禆朕乎出一皂<lb/>
<pb n="KR4i0063_WYG_002-23a"/>
囊内有十軸乃放所奏之書也其書曰十議所謂議道<lb/>
議徳議仁議義議兵議刑議政議賦議安議危俾大年<lb/>
觀之從容奏曰臣當翊日負荆謝之<hi>湘山野錄</hi>
楊文公在館中文穆或繼至必徑出他所亦然㡬類袁<lb/>
晁故事文穆去舉朝皆有詩獨文公不作文穆辭日奏<lb/>
真廟傳宣令作詩竟遷延不送<hi>江隣㡬雜志</hi>
丁晉公嘗忌楊文公文公一日詣晉公既拜而髯拂地<lb/>
晉公曰内翰拜時髯撇地文公起視其仰塵曰相公坐<lb/>
<pb n="KR4i0063_WYG_002-23b"/>
處幕漫天時人稱其敏而有理<hi>聞見近録</hi>
楊文公在翰林以讒佯狂去職然聖眷不衰聞疾愈即<lb/>
起為郎未㡬復以判秘監召既到闕以詩賜之曰瑣闥<lb/>
往年司制誥共嘉藻思類相如蓬山今日詮墳史還仰<lb/>
多聞過仲舒報政列城歸覲後疏恩髙閣拜恩初諸生<lb/>
濟濟彌瞻望鉛槧諮詢辨魯魚祖宗愛惜人材保全忠<lb/>
賢之意如此文公後卒與冦萊公力排宫闈恊定大策<lb/>
功雖不終其盡力於國者亦可以無媿也<hi>石林詩話</hi>
<pb n="KR4i0063_WYG_002-24a"/>
冦萊公在中書與同列戲云水底日為天上日未有對<lb/>
而㑹楊大年適来白事因請其對大年應聲曰眼中人<lb/>
是面前人一坐稱為的對<hi>歸田録</hi>
石資政中立好詼諧樂易人也楊文公一日置酒作絶<lb/>
句招之末云好把長鞭便一揮石留其僕即和曰尋常<lb/>
不召猶相造况是今朝得指揮其詼諧敏㨗類如此也<lb/>
<hi>拊掌録</hi>
張季常名彛憲三與計偕不利絶意功名放懐林壑與<lb/>
<pb n="KR4i0063_WYG_002-24b"/>
楊文公世親文公自括蒼解印趨朝兩造其居贈之詩<lb/>
云叠巘參差翠繞門雕梁賀燕自成羣割雞日夕期嘉<lb/>
客種秫寒暄對此君且向東皋輸黍稷便應北闕降𤣥<lb/>
纁子真漫説耕巖石不奈聲名四逺聞<hi>萬姓統譜</hi>
楊文公深達性理精悟禪觀捐館時作偈曰漚生復漚<lb/>
滅二法本來齊要識真歸處趙州東院西<hi>青箱雜記</hi>
朱子語録云人謂楊億通禪學者以其有八角磨盤<lb/>
之句耳按北澗禪師偈云六月一日前萬象森羅替說<lb/>
<pb n="KR4i0063_WYG_002-25a"/>
禪六月一日後八角磨盤空裡走今朝正當六月一無<lb/>
位真人赤角律金毛獅子解翻身無角鐡牛眠少室十<lb/>
聖三賢總不知笑倒寒山并拾得楊億因演而為頌曰<lb/>
八角磨盤空裡走金毛獅子變作狗擬欲藏身北斗中<lb/>
應須合掌南辰後<hi>丹鉛録</hi>
楊大年因奏事論及比紅兒詩大年不能對甚以為恨<lb/>
遍訪比紅兒詩終不可得忽一日見鬻故書者有一小<lb/>
編偶取視之乃比紅兒詩也自此士大夫始多傳之<hi>夢溪</hi>
<pb n="KR4i0063_WYG_002-25b"/>
<hi>筆談</hi>
前輩嘗説北朝致祭皇后文楊大年捧讀空紙無一字<lb/>
隨自撰曰惟靈巫山一朶雲閬苑一團雪桃源一枝花<lb/>
秋空一輪月豈期雲散雪消花殘月缺伏惟尚饗仁宗<lb/>
大喜其才敏給有壮國體<hi>宋稗類鈔</hi>
占城進獅子楊文公館閣讀書進詩賀云渡海鯨波息<lb/>
登山豹霧清當時激賞<hi>江隣㡬雜志</hi>
困學紀聞云容齋五筆石尤風引陳子昻戴叔倫詩意<lb/>
<pb n="KR4i0063_WYG_002-26a"/>
其為打頭風也李義山作石郵楊文公詩亦作郵石郵<lb/>
風惡客心愁以上俱王伯厚說予謂石尤之尤作郵字<lb/>
殊勝近以用脩拈出瑯瑘伯仲亦多用之<hi>少室山房筆叢</hi>
杜甫有星落黄姑渚秋辭白帝城之句説者但見古詩<lb/>
云東飛伯勞西飛燕黄姑織女時相見意謂黄姑乃牽<lb/>
牛然不見其所出不曉黄姑之説故楊儀大年荷花詩云<lb/>
舒女清泉滿黄姑别渚通劉筠子儀七夕詩云伯勞東翥<lb/>
燕西飛又報黄姑織女期大年和云天孫已度黄姑渚<lb/>
<pb n="KR4i0063_WYG_002-26b"/>
阿母還来漢帝家皆用此事予後讀緯書始見引張平<lb/>
子天象賦云河鼓集軍以嘈雜囋張茂先李淳風等注<lb/>
云河皷三星在牽牛星北主軍皷葢天子三軍之象昔<lb/>
傳牽牛織女見此星是也故爾雅河鼓謂之牽牛又古<lb/>
詩云東飛伯勞西飛燕黄姑織女時相見黄姑即河鼓<lb/>
也音訛而然又張茂先小家賦曰九坎至牽牛織女期<lb/>
河鼓石錬注云河鼓星在牽牛北天鼓也主軍鼓主鈇<lb/>
鉞李淳風云自昔相傳牽牛織女七月七日相見者乃<lb/>
<pb n="KR4i0063_WYG_002-27a"/>
此星也予因此始知黄姑乃河鼓為牽牛之别名昔人<lb/>
云開巻有益信然<hi>墨荘漫録</hi>
魏武召穪衡為鼓吏着岑牟单絞之衣為漁陽摻撾暇<lb/>
弋篇漁陽摻撾曲名摻擊鼓法撾擊鼓槌楊文公説苑<lb/>
載穪衡鼓歌曰邊城晏開漁陽摻黄塵蕭蕭白日暗<hi>堅瓠</hi>
<hi>集</hi>
楊大年傀儡詩云鮑老當筵笑郭郎笑他舞袖太郎當<lb/>
若敎鮑老當筵舞轉更郎當舞袖長語俚而意切相傳<lb/>
<pb n="KR4i0063_WYG_002-27b"/>
以為笑<hi>後山詩話</hi>
楊大年石硯詩云得自燕臺北然則燕石亦可作硯也<lb/>
<hi>硯箋</hi>
秦竇滔妻蘇若蘭織錦迴文圖詩字止八百耳唐則天<lb/>
記云可讀二百餘篇宋楊文公題曰千詩織就囘文錦<lb/>
如此陽臺暮雨何據是可讀千首矣又起宗和尚細繹<lb/>
是篇分為七圖一百四十七段得三四五六七言詩至<lb/>
三千七百首讀者謂閨房笄褘濬發巧思標竒闘捷窮<lb/>
<pb n="KR4i0063_WYG_002-28a"/>
極工妙如此宜無有儷之者而嘉靖五年三月天台起<lb/>
復知縣潘淵進嘉靖龍飛頌内外六十四圖五百段一<lb/>
萬二千章效若蘭織錦迴文體世宗以其文字縱横不<lb/>
可辨識使寫正文再上<hi>堅瓠集</hi>
雲際山下有永慶寺寺後有陸羽泉相傳唐陸羽所鑿<lb/>
然羽實未嘗到此宋楊億詩陸羽不到此標名慕昔賢<lb/>
山麓有開元寺晉太康中建俗傳為吳吕䝉故宅<hi>閩書</hi>
真宗時日本遣使入貢詔本國建寺貢使乞詞臣撰寺<lb/>
<pb n="KR4i0063_WYG_002-28b"/>
記時直院之文多張君房代為既宣令撰記貢使待命<lb/>
而君房醉飲市樓索之不獲直院大窘後楊億改閒忙<lb/>
令曰世上何人號最忙紫微失却張君房<hi>尚友録</hi>
王安國作詩多使酒樓嘗語予曰楊文公詩有江南一<lb/>
酒樓隄栁拂人頭李白題詩徧酒樓錢昭度詩亦有長<lb/>
憶錢塘江上望酒樓人散雨千絲子詩有㡬酒樓余答<lb/>
曰吾詩有二酒樓安國曰足矣<hi>青箱雜記</hi>
　　蔡伯俙<lb/>
<pb n="KR4i0063_WYG_002-29a"/>
蔡伯俙字景蕃四嵗應童子科試誦真宗御製歌詩即<lb/>
日授守秘書正字真宗賜詩曰七閩山水多才俊三嵗<lb/>
竒童出盛時家世應傳清白訓嬰兒自得老成姿初當<lb/>
移步来朝謁方及能言便誦詩更勵孜孜圖進益青雲<lb/>
千里看前期葢伯俙名為四嵗齒未三週尋宣赴東宫<lb/>
侍仁宗皇帝讀書元符初以司農卿致仕年八十七矣<lb/>
凢食禄八十一年伯俙伴讀東宫戲圖村民蒿目菜色<lb/>
真宗適見而問對曰臣所居瘴郷其人皆然帝嗟歎久<lb/>
<pb n="KR4i0063_WYG_002-29b"/>
之程伊川上太皇太后書周公輔成王使伯禽與處真<lb/>
宗使蔡伯俙侍仁宗乃師古也乞擇臣僚家子弟十嵗<lb/>
上十二下端謹頴悟者三人侍上下左右則伯俙端謹<lb/>
可見建陽志稱蔡元定為俙後人<hi>閩書</hi>
宋真宗有賜神童蔡伯俙詩云七閩山水多才俊三嵗<lb/>
神童出盛時家世應傳清白訓嬰兒自得老成資初能<lb/>
學步来朝闕方及能言解誦詩更勵孜孜圖進益青雲<lb/>
千里有前期授秘書郎春宫伴讀伯俙福清人時嵗未<lb/>
<pb n="KR4i0063_WYG_002-30a"/>
三週也亦異矣古稱早慧者夏睪子周項槖秦甘羅漢<lb/>
張辟疆班固孔融魏曹植隋唐而後亦歴歴可舉固亦<lb/>
其生禀清秀之氣特厚然亦未有未三週者國朝解縉<lb/>
張適蘇福鄒智李東陽程敏政楊一清皆稱神童其後<lb/>
貴賤夀夭既各殊别而其人之賢否尤迥不同葢有始<lb/>
以神童見推而終與愚拙之夫同一朽腐者然則人之<lb/>
早慧尤貴於充養之力生質所禀不足恃也<hi>少洲詩話</hi>
　　李虚已<lb/>
<pb n="KR4i0063_WYG_002-30b"/>
李虚已次韻遊浄土詩苔破閒階幽鳥立草芳深院老<lb/>
僧眠二語甚佳虚已官至工侍初與曽致堯唱和致堯<lb/>
謂子之詩工矣而其音猶啞虚已惘然退而精思得沈<lb/>
休文浮聲切響之説遂再綴數篇示曽曽乃駭然嘆曰<lb/>
得之矣予謂此數語詩家大機括也工而雅不如不必<lb/>
工而響潘邠老以句中眼為響字吕居仁又有字字響<lb/>
句句響之説朱文公又以二人晩年詩不皆響責備焉<lb/>
學者當先去其啞可也亦在乎抑揚頓挫之間以意為<lb/>
<pb n="KR4i0063_WYG_002-31a"/>
脉以格為骨以字為眼則盡之<hi>瀛奎律髓</hi>
　　蘇紳<lb/>
本朝翰林蘇公紳嘗題潤州金山寺一聨云僧依玉鑑<lb/>
光中住人踏金鼇背上行時公方舉大科識者以人踏<lb/>
金鼇背上行乃榮入玉堂之兆已而果然公位止於内<lb/>
相豈亦詩之䜟耶<hi>青箱雜記</hi>
　　詹先野<lb/>
詹先野字景舒崇安人經史諸書歴覽無遺天聖四年<lb/>
<pb n="KR4i0063_WYG_002-31b"/>
領鄉薦繼應賢良後竟不仕隠居廪江之濱每嘯詠武<lb/>
夷山林間終日㤀歸人謂其有仙風道骨焉嘗賦詩曰<lb/>
武夷溪九曲曲曲好垂鈎自得江山樂何須公與侯<hi>尚友</hi>
<hi>録</hi>
　　黄通<lb/>
黄通字介夫邵武人嘉祐二年進士韓琦范仲淹薦其<lb/>
才除大理寺丞風韻瀟洒嘗騎牛吹鐡笛浩歌長嘯衆<lb/>
目為異人有賦元夕燈詩者通病其詞語未壮自作云<lb/>
<pb n="KR4i0063_WYG_002-32a"/>
秦樓十二玉梯横紫府千門夜不扃疑是嫦娥弄春色<lb/>
彩雲移下一天星世稱其雄偉<hi>閩省通志</hi>
　　謝伯初<lb/>
閩人有謝伯初者字景山當天聖景祐之間以詩知名<lb/>
予謫夷陵時景山方為許州法曹以長韻見寄頗多佳<lb/>
句有云長官衫色江波緑學士文華蜀錦張予答云叅<lb/>
軍春思亂如雲白髪題詩愁送春葢景山詩有多情未<lb/>
老已白髪野思到春如亂雲之句故予以此戲之也景<lb/>
<pb n="KR4i0063_WYG_002-32b"/>
山詩頗多如自種黄花添野景旋移髙竹聽秋聲園林<lb/>
換葉梅初熟池館無人燕學飛之類皆無媿於唐諸賢<lb/>
而仕宦不偶終以困窮而卒其詩今已不見於世其家<lb/>
亦流落不知所在其寄予詩逮今三十五年矣予猶能<lb/>
誦之葢其人不幸既可哀其詩淪棄亦可惜因録於此<lb/>
詩曰江流作險似瞿塘滿峽猿聲斷旅腸萬里可堪人<lb/>
謫宦經年應合髩成霜長官衫色江波緑學士文華蜀<lb/>
錦張異域化為儒雅俗逺民爭識挍讐郎才如夢得多<lb/>
<pb n="KR4i0063_WYG_002-33a"/>
為累情似安仁久悼亡下國難留金馬客新詩傳與竹<lb/>
枝娘典辭懸待修青史諌草當来集皁囊莫謂明時暫<lb/>
遷謫便将纓足濯滄浪<hi>六一詩話</hi>
古今来詩佳而名不著者多矣非得有心人及操當代<lb/>
文柄者表而出之與烟草同腐者何限宋歐陽文忠謫<lb/>
夷陵許州法曹謝伯初景山以詩送之云長官衫色江<lb/>
波緑學士才華蜀錦張下國難留金馬客新詩傳與竹<lb/>
枝孃明岳文肅正外謫欽天監博士馬軾送以詩云五<lb/>
<pb n="KR4i0063_WYG_002-33b"/>
嶺瘴髙烟蔽日兩孤雲濕雨鳴秋又云祭罷鱷魚歸去<lb/>
晩刺桐花外月如鈎使當時専門名家操觚腐毫未必<lb/>
能道也<hi>漁洋詩話</hi>
歐陽文忠公詩話稱謝景山之詩如園林換葉梅初熟<lb/>
不若庭草無人隨意緑也池館無人燕學飛不若空梁<lb/>
落燕泥也葢景山句意凢近似所謂西崑體而王胄薛<lb/>
道衡峻潔可喜也<hi>隠居詩話</hi>
　　王逵<lb/>
<pb n="KR4i0063_WYG_002-34a"/>
福州神光寺舊有佛湼槃像旁列十弟子有捫心按趾<lb/>
哭泣躃踊出涕失聲之狀毎嵗中元日供盂蘭盆㑹因<lb/>
怪像以招遊人寺中遂成墟市相傳謂之看死佛舊記<lb/>
閩王鏻於薛老峯西作百道階毎嵗中元郡人盛遊於<lb/>
此王祠部逵有中元宴百丈小樓詩云薛老峯前更近<lb/>
西小樓髙閣與雲齊中元酒熟中元節歸去從他醉似<lb/>
泥<hi>淳熙三山志</hi>
　　元綘<lb/>
<pb n="KR4i0063_WYG_002-34b"/>
元厚之絳平生不喜處外及以給事中領長樂親舊祖<lb/>
道都門勉以東閩盛時百貨所聚永嘉之柑烏石荔支<lb/>
珍絶天下厚之下車作詩謝之云丹荔黄柑北苑茶勞<lb/>
君誘我向天涯爭如太液池邉看池北池南總是花<hi>名賢</hi>
<hi>清話</hi>
　　程師孟<lb/>
宋治平中張伯玉守福州編户植榕熙寜以来緑隂滿<lb/>
城暑不張葢程師孟詩云三樓相望枕城隅臨去猶栽<lb/>
<pb n="KR4i0063_WYG_002-35a"/>
木萬株試問國人来往處不知曾憶使君無<hi>福州府志</hi>
閩山烏石之支也有巨篆閩山二字又名玉尺山宋守<lb/>
程師孟以光禄卿知郡嘗遊此寺石刻光禄吟臺四字<lb/>
師孟詩永日清隂喜獨来野僧題石作吟臺無詩可比<lb/>
顔光禄每憶登臨却自囘<hi>閩書</hi>
　　蔡襄<lb/>
宋慶歴初歐陽永叔余安道王素俱除諌官蔡君謨以<lb/>
詩賀曰御筆新除三諌官喧然朝野競相歡當年流落<lb/>
<pb n="KR4i0063_WYG_002-35b"/>
丹心在自古忠良得路難必有謀猷禆帝右直湏風采<lb/>
動朝端世間萬事俱塵土留取功名久逺看三人以其<lb/>
詩薦於上尋亦除諫官時號為一棚鶻<hi>見聞近録</hi>
范仲淹貶知饒州余靖上疏論救尹洙請與同貶歐陽<lb/>
修移書責司諌髙若訥皆坐貶蔡襄作四賢一不肖詩<lb/>
以紀其事四賢仲淹靖洙脩不肖指若訥也詩播都下<lb/>
士人爭傳寫之鬻書者市之頗獲厚利契丹使至宻市<lb/>
以還後張仲庸使北幽州館舎中有寫襄所作歐陽修<lb/>
<pb n="KR4i0063_WYG_002-36a"/>
詩於壁者<hi>仁宗政要</hi>
蔡君謨娶予祖姑清源君已而赴漳南幕余曾祖通議<lb/>
贈之詩曰藻思舊傳青管夢哲科新試碧雞才且依仲<lb/>
寳蓮花幕更下温郎玉鏡臺可謂佳句矣韓退之送陸<lb/>
暢詩云一來取髙第官佐東宫軍迎婦丞相府誇映秀<lb/>
士羣鳴鸞桂樹間觀者何繽紛此二詩事相類而語皆<lb/>
竒也<hi>韻語陽秋</hi>
宋蔡襄耕園驛佛桑花詩并序明道中予為漳州軍事<lb/>
<pb n="KR4i0063_WYG_002-36b"/>
判官晩秋嘗至州西耕園驛驛庭有佛桑數十株開花<lb/>
繁盛念其寒月窮山方自媚好乃作耕園驛佛桑花詩<lb/>
一首既而乘桴東下又作溪行一首慶歴七年予使本<lb/>
路眀年夏四月自汀来漳復至是驛花尚仍舊追感昔<lb/>
遊因紀前事并載舊篇龕於西壁云溪館初寒似早春<lb/>
寒花相倚媚行人可憐萬朩凋零盡獨見繁枝爛熳新<lb/>
清豔夜沾雲表露幽香時過轍中塵名園不肯爭顔色<lb/>
灼灼夭桃野水濱使軺迢逓到天涯候館遷延感嵗華<lb/>
<pb n="KR4i0063_WYG_002-37a"/>
白髮却攀臨砌樹青條猶放過墻花悲来惟有金城栁<lb/>
醉後曽乘海客槎欲問昔㳺無處所晩烟生水日沉沙<lb/>
<hi>群芳譜</hi>
蔡君謨作福守日有一書生投詩来謁云逺入青青疊<lb/>
疊峰峰前真宰讀書宫半巖冷落髙宗雨一枕凄凉吉<lb/>
甫風煙鎖豹眠閒霧露井凋鳯宿舊梧桐九龍山下英<lb/>
雄氣盡屬君家世胄中君謨異之尋令人伺其所歸至<lb/>
一山下忽不見四顧無人惟一社屋爾意其社神也<hi>墨荘</hi>
<pb n="KR4i0063_WYG_002-37b"/>
<hi>漫録</hi>
州民以寒食日踏青東郊尤盛多拾野菜煮臛亦唐人<lb/>
杏粥榆羮之意也太守以假日拉僚屬登臨蔡宻學襄<lb/>
寒食遊西湖詩山前雨氣曉纔収水際風光翠欲流盡<lb/>
處旌旗停曲岸滿潭鉦皷競飛舟浮来煙島凝相就引<lb/>
去沙禽好自由歸騎不令歌吹歇萬枝燈燭度花樓是<lb/>
時西湖競渡可知也程太卿師孟寒食游九仙烏石山<lb/>
詩有賓客相從筵已冷士民同出食猶寒通判馬益和<lb/>
<pb n="KR4i0063_WYG_002-38a"/>
有公私不禁三朝火風雨都無一日寒之句<hi>淳熙三山志</hi>
蔡君謨守泉詣飛陽廟禱雨嵗以大稔題詩廟中曰年<lb/>
年乞雨問山神羞見耕耘隴上人太守自知才徳薄彼<lb/>
蒼何事罪斯民王龜齡題其後云賢侯去久迹猶遺乞<lb/>
雨詩竒字更竒世俗妄論公政猛愛民心有彼蒼知<hi>閩書</hi>
翰林學士聶冠卿嘗於李良定公席上賦多麗詞云露<lb/>
洗華桐烟霏絲栁緑隂搖曳蕩春一色又云休辭醉明<lb/>
月好花莫漫輕擲蔡君謨時知泉州寄良定公書云新<lb/>
<pb n="KR4i0063_WYG_002-38b"/>
傳多麗詞使病夫舉首増嘆又近者有自京師言諸公<lb/>
春日多㑹於元伯園池因念昔遊輙形篇詠云緑蕖春<lb/>
水走潺湲畫閣峰巒映碧鮮酒令已行金盞側樂聲初<lb/>
認翠裙圓清遊勝事傳都下多麗新詞到海邊曾是尊<lb/>
前沉醉客天涯囘首重依然<hi>詞苑叢談</hi>
吕洞賓入峩眉山採藥著詩云太乙宫前是我家詩書<lb/>
萬巻作生涯春風醉酒不歸去落盡碧桃無限花五百<lb/>
年後當遭雷厄洞賓化青蛇隠於泉州蔡襄爐内襄鎔<lb/>
<pb n="KR4i0063_WYG_002-39a"/>
爐讀書一夕雷震判官云雷部速退無驚學士天乃開<lb/>
霽洞賓出揖曰蒙君福䕃謝以筆墨泉人嘗譏襄曰雨<lb/>
打衰雞形襄即曰脚下有龍鱗五更髙聲呌驚起世間<lb/>
人後登科仁宗朝為學士出守泉州造洛陽橋以洞賓<lb/>
筆墨為檄使𨽻之海若而告之𨽻嘆曰茫茫逺海何所<lb/>
投檄買酒酣飲醉卧海岸潮落而醒則檄已易封矣襄<lb/>
啟閲之惟一醋字襄曰神示我矣廿一日酉時興工乎<lb/>
至期潮水果三晝夜不進其日正犯九良星襄策馬當<lb/>
<pb n="KR4i0063_WYG_002-39b"/>
之曰你是九良星我是蔡端明相逢不下馬各自分前<lb/>
程遂興作無忌或上言擅開官庫襄謝恩詩云得饒人<lb/>
處且須饒曽借龍王三日潮十萬貫錢常在世我王恩<lb/>
在洛陽橋上許之橋成時人以詩頌之曰叠石為橋與<lb/>
路通恵安之北晉江東㡬時募化千家寶一旦緣成萬<lb/>
載功五尺欄杆遮巨浪兩頭華表鎮危峰往来無限行<lb/>
人口日月齊休頌蔡公<hi>堅瓠集</hi>
墨妙堂在奉先院中林少卿以東壁有蔡忠惠詩因以<lb/>
<pb n="KR4i0063_WYG_002-40a"/>
墨妙名之忠恵東壁詩曰日照溪山生翠光春深花草<lb/>
雜幽香登臨誰識遲留意門外埃塵去路長末云莆陽<lb/>
蔡襄慶歴四年二月二十日入延福寺登秦君亭觀白<lb/>
雲井訪北臺還書奉先東壁忠恵字刻在泉郡凢六三<lb/>
在寺一在州治一在郡庠一在洛陽之涘在寺者此其<lb/>
一也<hi>閩書</hi>
慶厯中蔡襄自福建轉運使召入諌垣時王逵知福州<lb/>
作詩送行首二語失傳其後六句云好将公道口去沃<lb/>
<pb n="KR4i0063_WYG_002-40b"/>
聖君心民困魚思水兵驕隼在林天涯一樽酒不為别<lb/>
離斟<hi>吕原明雜記</hi>
蔡君謨謝賜御書云臣襄伏䝉陛下特遣中使賜臣御<lb/>
書一軸其文曰御筆賜字君謨者臣孤賤逺人無大材<lb/>
藝陛下親灑宸翰推著經義俾臣佩誦以盡謨謀之道<lb/>
事髙前古恩出非常臣感懼以還謹撰古詩一首以叙<lb/>
遭遇干冐聖慈臣無任荷戴兢榮之至朝奉郎起居舍<lb/>
人知制誥權同判吏部流内銓上騎都尉賜紫金魚袋<lb/>
<pb n="KR4i0063_WYG_002-41a"/>
臣蔡襄上進皇華使者臨清晨手開寶軸香煤新法名<lb/>
與字發深㫖宸毫灑落奎鈎文精神髙逺照日月勢力<lb/>
雄健生風雲混然氣質不可寫乃知學到非天真緘藏<lb/>
自語價希代誰顧四壁嗟空貧臣聞帝舜優聖域皋陶<lb/>
大禹為其隣吁俞敇戒成典要垂覆後世如穹旻陛下<lb/>
仁明加舜禹豪英進用司鴻鈞臣襄材智最駑下豈有<lb/>
志業通經綸獨是丹誠抱忠朴常欲賛奏上古珍又聞<lb/>
孔子春秋法片言褒貶愚賢分考經内省莫能稱但思<lb/>
<pb n="KR4i0063_WYG_002-41b"/>
至理書諸紳乾坤大施入洪化將圖報效無緣因誓心<lb/>
願竭謨謀義庶禆萬一唐虞君<hi>閩書</hi>
仁宗正月十四日御樓遣中使傳宣從官曰朕非好遊<lb/>
觀與民同樂耳翼日蔡君謨獻詩云髙列千峰寶炬森<lb/>
端門方喜翠華臨宸遊不為三元夜樂事還同萬衆心<lb/>
天上清光留此夕人間和氣閣春隂要知盡慶華封祝<lb/>
四十餘年恵愛深<hi>東齋録</hi>
蔡君謨詩禁林京尹荷恩光三上需頭乞郡章蔡邕獨<lb/>
<pb n="KR4i0063_WYG_002-42a"/>
斷凢羣臣上書於天子者四一曰章二曰奏三曰表四<lb/>
曰駁議章奏需頭表駁議不需頭需頭者謂空其前幅<lb/>
以候批答也<hi>天禄識餘</hi>
張子野弔林君復詩烟雨詞亾草更青蔡君謨寄李良<lb/>
定詩多麗新詞到海邊一篇之工見之吟詠<hi>詞綜發凡</hi>
沈邈字子山弋陽人進士及第歴知福州踈爽有治才<lb/>
延舊儒講經術立課程要束以示學者蔡襄贈邈詩有<lb/>
荷葉新詞天下知之句<hi>閩書</hi>
<pb n="KR4i0063_WYG_002-42b"/>
陳少常亞以滑稽著稱蔡君謨嘗以其名戲之曰陳亞<lb/>
有心終是惡陳復之曰蔡襄無口便成衰時以為名對<lb/>
<hi>倦遊雜録</hi>
蔡君謨廣陵詩廣陵歸客嘆飛蓬懐古傷離向此中前<lb/>
世翻波那復問十年彈指已成空樓頭畫角催殘日城<lb/>
上孤鴉噪晩風井徑蕭條人不見又隨潮信渡江東亦<lb/>
宋詩中之楚楚者也他如花間行印露沾紙山下放衙<lb/>
雲滿旗春水倒行潮欲上晚雲平壓日先低空濛野色<lb/>
<pb n="KR4i0063_WYG_002-43a"/>
當樓處索莫春寒帶雨時隂雲藏月不知處急雨落天<lb/>
無數聲山色每隨朝氣變水光長共夕陽来亦稍峭健<lb/>
得温許之致惜其全璧寥寥才學筆氣尚在蘇黄之下<lb/>
<hi>小草齋詩話</hi>
君謨有遊金山寺詩云波濤圍四際臺殿起中央魚聽<lb/>
晨飱皷雲和夕炷香祜魴之後纔見斯語<hi>小草齋詩話</hi>
西湖遊覽志第三橋與西岸第四橋斜對水名花港所<lb/>
謂花港觀魚者是也蔡襄西湖晚歸詩酒到三橋月滿<lb/>
<pb n="KR4i0063_WYG_002-43b"/>
身<hi>西湖新志</hi>
東坡云僕在錢塘一日謁陳述古邀予飲堂前小閣中<lb/>
壁上小書一絶君謨真蹟也又有人和云長垂玉筯殘<lb/>
粧臉肯為金釵露指尖萬斛閒愁何日盡一分真態更<lb/>
難添二詩皆可觀後詩不知誰作也<hi>郁氏書畫題䟦記</hi>
蔡公詩云荔支纔似小青梅葢四月初作四月未有荔<lb/>
枝所謂似小青梅者乃一種早荔名火山亦有佳品熟<lb/>
以五月間人不以為貴也又一帖借六典劉茂才何人<lb/>
<pb n="KR4i0063_WYG_002-44a"/>
藏書乃富於蔡公耶騰本當作謄疑筆誤或通用也<hi>後村</hi>
<hi>題䟦蔡端明帖</hi>
蔡襄詠草詩云時平生戰地農惰入春田王禹玉謂其<lb/>
言關教化非野火燒不盡春風吹又生之比襄孫楙亦<lb/>
工詩如竹靜深留月花多不辨香曙分林影外春盡雨<lb/>
聲中皆風人所膾炙<hi>劉後村集</hi>
蔡君謨謂范文正曰公採茶歌云黄金碾畔緑塵飛碧<lb/>
玉甌中翠濤起今茶絶品其色甚白翠緑乃下者耳欲<lb/>
<pb n="KR4i0063_WYG_002-44b"/>
改為玉塵飛素濤起希文曰善<hi>珍珠船</hi>
沙隨先生嘗蓄一歙硯後有蔡忠恵題詩曰玉質純蒼<lb/>
理緻精鋒芒都盡墨無聲相如間道還持去肯要秦人<lb/>
十五城後以送汪書季路<hi>宦遊紀聞</hi>
松間喝道甚殺風景嚴維遊雲門寺云深朩鳴騶馭晴<lb/>
山耀武賁實不雅也蔡襄云欲望喬松却飛葢為聽山<lb/>
烏歇鳴騶庶㡬免俗<hi>筆精</hi>
朝奉郎李遘知興化軍時蔡君謨襄自福帥尋罷歸鄉<lb/>
<pb n="KR4i0063_WYG_002-45a"/>
病革以後事屬李守守夜夢神人紫綬金章從數百鬼<lb/>
物升㕔與守云迓代者守問何神代者復何人神曰予<lb/>
閻羅王蔡襄當代我明日蔡公薨李作挽詞有不向人<lb/>
間為冢宰却歸地下作閻王之句葢實録也<hi>泊宅編</hi>
員山之麓有大仙巖大仙者康仙也昔有賣藥自言姓<lb/>
康家在琵琶坂語竟不見後人立祠祀之唐時黄碣為<lb/>
中丞朝退毎遇之長安市中見其舉止非常揖而問焉<lb/>
自言康長史居清漳員山下後碣轉運安南過漳問員<lb/>
<pb n="KR4i0063_WYG_002-45b"/>
山康長史家安在咸曰山已在目康家不知也碣驅馬<lb/>
造祠入覩神像宛如長安市所見後碣来典郡欲移祠<lb/>
山椒一夜月明如晝小直防城使陳僚夢神衣羽衣手<lb/>
彩箋授之曰賣藥因循未得還却因躭醉到人間有心<lb/>
只戀琵琶坂無意更登山上山碣乃知宋蔡襄員山廟<lb/>
詩風雅遺芬嶽有神此山靈祀越千春彩毫佳句言猶<lb/>
在翠剡新詞意未真<hi>閩書</hi>
　　陳烈<lb/>
<pb n="KR4i0063_WYG_002-46a"/>
陳烈幼與蔡君謨同硯席後君謨鎮福唐勵精為郡嚴<lb/>
肅吏治豪髮不容一日先生徃見維舟庭下聞公嚴察<lb/>
遂不往謁留詩曰溪山龍虎盤溪水鼓角喧中宵鄉夢<lb/>
破六月夜襟寒風雨生殘樹蛟螭喜怒瀾慇勤祝舟子<lb/>
移棹過前灘庭吏録詩以呈公見遽命以記謝過曰先<lb/>
生既以詩誨之不若耳提靣教之也先生竟去公為之<lb/>
少霽威<hi>韓府名談</hi>
旴江李覯一日與處士陳烈同赴蔡君謨飲時正春營<lb/>
<pb n="KR4i0063_WYG_002-46b"/>
妓皆在後圃賣酒君謨因命以佐飲烈已不樂酒行衆<lb/>
妓方歌烈踰墻而遁覯座中賦詩曰七閩山水掌中窺<lb/>
乗興登臨看落暉誰在畫樓沽酒處㡬多鳴櫓趁潮歸<lb/>
晴来海色依稀見醉後鄉心積漸微山鳥不知紅粉樂<lb/>
一聲檀板便驚飛烈聞之遂投牒云李覯本無士行輙<lb/>
造賓筵詆釋氏為妖狐指孟軻為非聖經云非聖人者<lb/>
無法合依名教肆諸市朝君謨覽牒笑謂来者云傳語<lb/>
先生今後不復使弟子也<hi>道山清話</hi>
<pb n="KR4i0063_WYG_002-47a"/>
三山志云劉待制瑾為守元夕不問貧富毎户科燈十<lb/>
盞陳烈以詩題鼓門大燈籠云富家一盞燈太倉一粒<lb/>
粟貧家一盞燈父子相對哭風流太守知不知猶恨笙<lb/>
歌無妙曲瑾聞而謝之按晁氏客語謂蔡君謨於上元<lb/>
令民間㸃燈七盞陳烈作大燈籠書此詩其上君謨見<lb/>
之還輿罷燈與此不同攷之於史君謨與烈同時最厚<lb/>
而劉瑾為郡後三十六年晁氏之言葢或有據<hi>𢎞治通志</hi>
宋陳烈鼓山銘曰鼓屴崱峯頂特窮島夷頫封域屏閩<lb/>
<pb n="KR4i0063_WYG_002-47b"/>
東拱辰北嵗辛亥帝司赤竦神烈從陗陟搴若華揖瑶<lb/>
極呵蜚霆蹴鰲脊披雲根殫目力髙者仰深必惕謹其<lb/>
至惟古則葢烈以熙寜四年辛亥與守丁竦提刑沈紳<lb/>
同遊是山而作銘也<hi>閩書</hi>
　　陳襄<lb/>
昇山舊號飛山世傳越王勾踐時自㑹稽一夕飛来唐<lb/>
天寶中仙人任放於此昇舉因名昇山今洗藥池昇仙<lb/>
臺遺址猶存程師孟詩行處松蘿深似幄望中城郭細<lb/>
<pb n="KR4i0063_WYG_002-48a"/>
如棋清泉可惜藏巖下不作先生洗藥池陳襄和詩雲<lb/>
中直有三清路塵外都如一局棋聞欲引泉深洗藥未<lb/>
應奪我鳯凰池<hi>閩書</hi>
烏石山宿猿洞前舊有荔支樹極佳名曰洞中紅古靈<lb/>
陳襄贈湛俞詩云此去蓬莱峯頂月夢魂應到荔支園<lb/>
<hi>廣群芳譜</hi>
述古以詩見責屢不赴會復次前韻云我生孤僻本無<lb/>
隣老病年来益自珍肯對紅裠辭白酒但愁新進笑陳<lb/>
<pb n="KR4i0063_WYG_002-48b"/>
人北山怨鶴休驚夜南畝巾車欲及春多謝新詩屢推<lb/>
轂狶膏那解轉方輪公自注来詩有雲霄蒲輪之句<hi>施註</hi>
<hi>蘇詩</hi>
陳述古古城詩云蘆葦蕭踈天氣清水含山色照重城<lb/>
緑蕪何處管絃地碧落舊時鐘鼓聲三峽橋邊春雨過<lb/>
六鰲宫裡夜潮生蕭郎秦女無歸約十二瑶䑓空月明<lb/>
酷似許渾和子瞻西湖寒食詩云春隂漠漠燕飛飛可<lb/>
惜春光與子違半嶺烟霞紅斾入滿湖風月畫船歸緱<lb/>
<pb n="KR4i0063_WYG_002-49a"/>
笙一闋人何在遼鶴重来事已非猶憶去年離别處鳥<lb/>
啼花落客沾衣聲調凄婉中晩之楚楚者惜其他作全<lb/>
璧寥寥<hi>小草齋詩話</hi>
陳文恵公述古杭州喜江南梅度支至二首淡薄交情<lb/>
老更濃為君彈瑟送金鍾苧蘿香徑無人到姑射仙姿<lb/>
在處逢鸞鶴品流慚晩逹烟霞門户憶先容公餘莫放<lb/>
西湖景步步蒼苔岸岸松其二公望當年最得名畫圖<lb/>
城郭喜同羣門前碧浪家家海樓上青山寺寺雲松下<lb/>
<pb n="KR4i0063_WYG_002-49b"/>
玉琴邀鶴聽溪邊苔石共僧分情多景好知難盡且倒<lb/>
金尊任半醺杭州繁盛自前宋時巳然此詩錢塘景物<lb/>
已畧盡矣<hi>西湖志餘</hi>
　　鄭穆<lb/>
鄭穆字閎中閩士所尊四先生鄭其一也元祐初為國<lb/>
子祭酒久而請老太學諸生數千人狀詣司業又詣丞<lb/>
相府請留不報以待制奉祠將行公卿大夫多以詩贈<lb/>
之三學之士皆為詩且出祖汴東門外三獻酒再拜堂<lb/>
<pb n="KR4i0063_WYG_002-50a"/>
下辭訣而去觀者嘆息煇义從合肥王公助學王與鄭<lb/>
中表親有一編曰歸榮乃送行詩也後未見此本<hi>清波雜志</hi>
鄭待制穆字閎中福州人與劉彛陳襄皆以徳行為世<lb/>
所尊號四先生時鄭歸閩公亦有詩送之曰清曉都門<lb/>
祖帳開路人相與嘆賢哉流塵㡬翳看山眼落日休停<lb/>
别酒盃何待諸生留北闕自存遺直在東臺連江四老<lb/>
嗟誰在白首今朝只獨来<hi>孫公談圃</hi>
　　劉彛<lb/>
<pb n="KR4i0063_WYG_002-50b"/>
前剡令過昱字彦旉皇祐三年以秘書郎来知剡事連<lb/>
值嵗祲出常平錢糴米以活流民復割俸麥七十斛為<lb/>
種假超化院十餘項役饑民耕種之明年得麥五百餘<lb/>
斛民賴以活熙寜中昱已亡劉彛過故院與僧追頌欷<lb/>
歔見民有談及公者無不泣下因作詩題院壁曰良田<lb/>
十頃接晴煙曾假過矦救旱年俸麥一車開徳濟流民<lb/>
千里荷生全人嗟逝水今亡已俗感遺風尚泫然獨對<lb/>
老僧談舊事斜陽春色漫盈川<hi>嵊縣志</hi>
<pb n="KR4i0063_WYG_002-51a"/>
　　徐陟<lb/>
徐陟年未冠挾所為文入京師見孫何何大加嘆賞上<lb/>
其奏議五十巻召試㑹有家難不赴時丁謂當國陟不<lb/>
肯見作詩寄意有止渇當擇水暫憇須芳隂之語擢<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>
符二年進士累官永州判官陟雖老於諸侯賓佐而氣<lb/>
不少衰猶練邊事嘗作白馬謠數百言以勵邊将有君<lb/>
恩山嶽重汝命鴻毛輕之句<hi>閩書</hi>
　　蘇隨<lb/>
<pb n="KR4i0063_WYG_002-51b"/>
蘇隨晉江人嘉祐二年為愽羅令忽屏騶從遊羅淳山<lb/>
因酣睡覺題詩云夢乘鸞鳯到仙家侍女風流魏月華<lb/>
琥珀杯傾千載酒琉璃瓶種四時花金函藏籙文刋玉<lb/>
石壁題名篆㸃砂一枕北忩初睡覺日移門外栁隂斜<lb/>
遂棄官歸家<hi>小草齋詩話</hi>
　　黄孝先<lb/>
宗衮嘗賞黄子温詩子温名孝恭天聖八年登進士第<lb/>
為大理寺丞失官其從兄子思亦善詩詠懐曰日者未<lb/>
<pb n="KR4i0063_WYG_002-52a"/>
知裴令貴世人争笑穪生狂重午曰風簷燕引五六子<lb/>
露井榴開三四花子思名孝先天聖三年登進士第終<lb/>
太常博士<hi>春明退朝録</hi>
宿州妓張玉姐字温卿色藝冠一時沈子山為獄掾最<lb/>
所鍾愛罷官途次南京念之不忘為剔銀燈一闋云一<lb/>
夜隋河風勁霜混水天如鏡古栁長隄寒烟不起波上<lb/>
月無流影那堪懶聽踈星外離鴻相應須信道情多足<lb/>
病酒未到愁腸還醒數叠蘭衾餘香未減甚時枕鴛重<lb/>
<pb n="KR4i0063_WYG_002-52b"/>
並教伊須更将盟誓後言約定其後明道中張子埜黄<lb/>
子思相繼為掾尤賞之偶陳師之求古以光禄卿来掌<lb/>
𣙜酤温卿遂托其家僅二年而亡才十九嵗子思以詩<lb/>
弔之云人生第一莫多情眼看仙花結不成為報兩京<lb/>
才子道好將詩句弔温卿先是子思有愛姬宜哥客死<lb/>
舟中遺言葬堤下冀他日過此得一見以慰孤魂子思<lb/>
從之作詩納棺中其斷章云恩同花上露留得不多時<lb/>
二人皆葬宿州之東<hi>能改齋漫録</hi>
<pb n="KR4i0063_WYG_002-53a"/>
黄子思云余嘗守官咸陽縣廨之後臨渭河汀嶼中連<lb/>
嵗秋有孤鴈来栖於葭葦中今嵗冬深不復至矣或已<lb/>
在繒弋或去而之他皆不可知也感而為詩題亭壁云<lb/>
天寒霜落鴈来棲嵗晚川空鴈不歸江海一身多少事<lb/>
清風明月我沾衣<hi>侯鯖録</hi>
　　林坰<lb/>
真廟朝寝殿側有古檜秀茂不羣名御愛檜然横礙殿<lb/>
簷真皇意欲去之一夕風雷轉摺其枝因以為瑞題詠<lb/>
<pb n="KR4i0063_WYG_002-53b"/>
者多唯羅源林坰唐律稱㫖賜號南華翁詩名由此大<lb/>
顯<hi>話腴</hi>
　　張伯玉<lb/>
張端公伯玉仁廟朝人也名重當時號張百杯又曰張<lb/>
百篇言一飲酒百杯一掃詩百篇也<hi>鐡圍山叢談</hi>
張端公伯玉大科成名篇什豪邁尤為清脫過姑熟見<lb/>
李太白十詠嘆美久之周流泉石間後見一水清激詢<lb/>
土人曰此水名明月泉公曰太白不題此泉将留以待<lb/>
<pb n="KR4i0063_WYG_002-54a"/>
我也公有詩曰至今千丈松猶伴數巖雪不見纎塵飛<lb/>
寒泉湛明月<hi>墨客揮犀</hi>
　　陳純<lb/>
陳純字元朴莆田人因遊桃源中秋遇玉源靈源桃源<lb/>
三夫人玉源令純舉中秋月詩純言一聨云莫辭終夕<lb/>
看動是隔年期桃源曰意雖佳但不見中秋作七月十<lb/>
五夜亦可三夫人因作詩云云純和桃源夫人作曰仙<lb/>
源嘗誤到羈思正蕭然秋靜夜方靜月圓人更圓清尊<lb/>
<pb n="KR4i0063_WYG_002-54b"/>
歌越調仙棹泛晴川幽意知多少重重類楚綿<hi>詩話總龜</hi>
　　崔唐臣<lb/>
崔唐臣閩人也與蘇子容吕晉叔同學相好二公先登<lb/>
第唐臣遂罷舉久不相問嘉祐中二公在館下一日忽<lb/>
見艤舟汴岸坐於船忩者唐臣也亟就見之邀與歸不<lb/>
可問其别後事曰初倒箧中有錢百千以其半買此舟<lb/>
徃来江湖間意所欲徃則從之初不為定止以其半居<lb/>
貨間取其贏以自給粗足即已不求有餘差愈於應舉<lb/>
<pb n="KR4i0063_WYG_002-55a"/>
覔官時也二公相顧太息而去翌日自局中還唐臣有<lb/>
留刺乃攜酒具再往謁之則舟已不知所在矣歸視其<lb/>
刺之末有細字小詩一絶云集賢仙客問生涯買得漁<lb/>
舟度嵗華案有黄庭尊有酒少風波處便為家訖不復<lb/>
再見頃見王仲弓説此<hi>避暑録話</hi>
　　陳軒<lb/>
劉氏女寜化縣人生不茹葷艷慧喜文九齡與羽人談<lb/>
道自誓不嫁及笄父母以許石城何氏子卜吉强行淡<lb/>
<pb n="KR4i0063_WYG_002-55b"/>
餙就車劉氏聚族送之甫越境忽有白鵝從天下乘之<lb/>
飛去莫窮所往衆異之剏祠乗鵝之地郡守陳軒過其<lb/>
下題詩云白鵝乗去人何在青鳥飛来信已遥若使何<lb/>
郎有仙骨也須同引鳯凰簫<hi>閩書</hi>
玉田峯下有龜山舊有寺宋陳軒讀書其中及第後重<lb/>
遊有詩山樹似添新喜色野猿猶聽舊吟聲<hi>建陽縣志</hi>
蓮花峯聳開八石若蓮花然元豐中有真覺添志大師<lb/>
居之師永春人得佛秘宻印住巖時持戒如氷雪黄庭<lb/>
<pb n="KR4i0063_WYG_002-56a"/>
堅贈詩云蒲團木榻付禪翁茶鼎熏爐與客同萬户參<lb/>
差寫明月一家寥落共清風刑部侍郎陳軒亦嘗贈之<lb/>
詩車輪馬足衮風煙競看成都萬炬燃獨我踏開庭下<lb/>
雪伴師同坐一菴禪<hi>閩書</hi>
　　阮逸<lb/>
至和中阮逸為王宫教授有宗室能詩多與逸唱和逸<lb/>
有句曰易立泰山石難枯上林栁有言其事者朝廷方<lb/>
治之㑹逸復以請求受賄事因廢斥之<hi>臨漢詩話</hi>
<pb n="KR4i0063_WYG_002-56b"/>
世傳王氏元經薛氏傳關子明易李衛公問對皆阮逸擬<lb/>
作逸嘗以私稿示蘇眀允也晁以道云逸才辨莫敵其擬<lb/>
元經等書以欺一世之人不難也予謂逸後為仇家告<lb/>
立泰山石枯上林栁之句編竄抵死豈亦有隂禍耶<hi>聞見</hi>
<hi>後録</hi>
　　　曽公亮<lb/>
曾魯公公亮自嘉祐秉政至熙寜中尚在中書年雖髙<lb/>
而精力不衰故臺諌無非之者惟李復圭以為不可作<lb/>
<pb n="KR4i0063_WYG_002-57a"/>
詩曰老鳯池邊蹲不去饑烏臺上噤無聲公亦去<hi>名臣言行</hi>
録<lb/>
黄龍山産蔬菜特美故曾魯公有飯思白石紅桃米菜<lb/>
憶黄龍紫芥心之句<hi>詩話總龜</hi>
　　栁永<lb/>
栁永崇安人字耆卿初名三變舉進士累官屯田貟外<lb/>
郎工詞章尤擅樂府仁宗誕辰太史奏老人星見永為<lb/>
醉蓬萊詞以獻語不稱㫖曰此人不宜仕宦且去填詞<lb/>
<pb n="KR4i0063_WYG_002-57b"/>
因自稱奉㫖填詞栁三變范鎮見永作嘆曰仁宗四十<lb/>
年太平鎮在翰苑不能出一語乃於耆卿詞見之而歐<lb/>
陽凱贊之曰錦為耆卿腸花為耆卿骨名章雋語笙簧<lb/>
間發王元澤追慕永才亦有頼有樂章傳樂府落落驪<lb/>
珠照今古之詠<hi>閩書</hi>
栁永字耆卿為舉子時多遊狹邪善為歌詞教坊樂工<lb/>
每得新腔必求永為詞始行於世於是聲傳一時初舉<lb/>
進士登科為睦州掾舊初任官薦舉法不限成考永到<lb/>
<pb n="KR4i0063_WYG_002-58a"/>
官郡將知其名與監司連薦之物議喧然及代還至銓<lb/>
有摘以言者遂不得調自是詔初任官須滿考乃得薦<lb/>
舉自永始永初為上元詞有樂府兩籍神仙梨園四部<lb/>
絃管之句傳禁中多稱之後因秋晚張樂有使作醉蓬<lb/>
萊詞以獻語不稱㫖仁宗亦疑有欲為之地者因置不<lb/>
問永亦善為他文詞而偶先以是得名始悔為已累後<lb/>
改名三變而終不能救擇術不可不慎予仕丹徒嘗見<lb/>
一西夏歸明官云凢有井水飲處即能歌栁詞言其傳<lb/>
<pb n="KR4i0063_WYG_002-58b"/>
之廣也<hi>避暑録話</hi>
栁永為屯田員外郎㑹太史奏老人星見時秋霽宴禁<lb/>
中仁宗命左右詞臣為樂章内侍屬栁應制栁方冀進<lb/>
用作醉蓬萊詞呈上云漸亭臯葉下隴首雲飛素秋初<lb/>
霽葉闕中天鎖葱葱佳氣嫩菊黄深拒霜紅淺近寶階<lb/>
香砌玉宇無塵金莖有露碧天如水正值昇平萬㡬多<lb/>
暇夜色澄鮮漏聲迢遞南極星中有老人呈瑞此際宸<lb/>
遊鳯輦何處度管絃聲脆太液波翻披香簾捲月明風<lb/>
<pb n="KR4i0063_WYG_002-59a"/>
細上見首有漸字色若不懌讀至宸遊鳯輦何處乃與<lb/>
御製真宗挽詞暗合上慘然又讀至太液波翻曰何不<lb/>
言波澄投之於地自此不復擢用菊荘曰栁七此遇與<lb/>
孟襄陽卿自棄朕無異始嘆人才遭際不偶不如摩詰<lb/>
以鬰輪袍為王門伶人通公主關節也<hi>詞苑叢談</hi>
栁之樂章人多稱之然大概非羈旅窮愁之詞則閨門<lb/>
滛媟之語若以歐陽永叔晏叔原蘇子瞻黄魯直張子<lb/>
野秦少遊輩較之萬萬相遼彼其所以傳名者直以言<lb/>
<pb n="KR4i0063_WYG_002-59b"/>
多近俗俗子易恱故也皇祐中老人星現永應制撰詞<lb/>
意望厚恩無何始用漸字終篇有太液波翻之語其間<lb/>
宸遊鳯輦何處與真廟挽詞暗合遂致忤旨士大夫惜<lb/>
之余謂栁作此詞借使不忤㫖亦無佳處如嫩菊黄深<lb/>
拒霜紅淺竹籬茅舎間何處無此景物方之李謫仙夏<lb/>
英公等制詞殆不啻天冠地履也世傳永嘗作輪臺子<lb/>
早行詞頗自以為得意後張子野見之云既言匆匆策<lb/>
馬登途滿目淡烟衰草則已辨色矣而後又言楚天濶<lb/>
<pb n="KR4i0063_WYG_002-60a"/>
望中未曉抑何語意顛倒如是<hi>萟苑雌黄</hi>
仁廟嘉祐中開賞花釣魚宴介甫以知制誥預坐帝出<lb/>
詩示羣臣次第屬和末至介甫日將夕矣亟欲奏御得<lb/>
披香殿字未有對時鄭毅夫獬接介甫席曰宜對太液<lb/>
池故其詩有云披香殿上留珠輦太液池邊送玉杯是<lb/>
日都下盛傳王舎人竊栁詞太液波翻披香簾捲介甫<lb/>
頗銜之<hi>西清詩話</hi>
西清詩話荆公賞花釣魚詩披香殿上留珠輦太液池<lb/>
<pb n="KR4i0063_WYG_002-60b"/>
邊送玉杯都下人以公用栁耆卿太液波翻披香簾捲<lb/>
之句予讀唐上官儀初春詩步輦出披香清歌臨太液<lb/>
乃知荆公取儀詩豈謂栁詞耶庾信春詩宜春苑中春<lb/>
已歸披香殿上作春衣長安有宜春宫此又以宜春而<lb/>
對披香矣<hi>復齋漫錄</hi>
栁三變既以調忤仁廟吏部不放改官三變不能堪詣<lb/>
政府晏公曰賢俊作曲子麽三變曰祇如相公亦作曲<lb/>
子公曰殊雖作曲子不曽道綠線慵拈伴伊坐栁遂退<lb/>
<pb n="KR4i0063_WYG_002-61a"/>
<hi>畫墁録</hi>
仁宗留意儒雅深斥浮艷虚華之文初進士栁三變好<lb/>
為滛冶歌曲傳播四方嘗有鶴冲天詞云黄金榜上偶<lb/>
失龍頭望明代暫遺賢如何向未遂風雲便爭不恣遊<lb/>
狂蕩何須論得喪才子詞人自是白衣卿相烟花巷陌<lb/>
依約丹青屏障幸有意中人堪尋訪且恁偎紅倚翠風<lb/>
流事平生暢青春都一餉忍把浮名換了淺斟低唱及<lb/>
臨軒放榜時人語之曰且去淺斟低唱何要浮名栁後<lb/>
<pb n="KR4i0063_WYG_002-61b"/>
改名永景祐元年方及第<hi>能改齋漫録</hi>
孫何帥錢塘栁耆卿作望海潮詞贈之云東南形勝三<lb/>
吳都㑹錢塘自古繁華烟栁畫橋風簾翠幙參差十萬<lb/>
人家雲樹繞隄沙怒濤捲霜雪天塹無涯市列珠璣户<lb/>
盈羅綺競豪奢重湖叠巘清佳有三秋桂子十里荷花<lb/>
羗管弄晴菱歌泛夜嬉嬉釣叟蓮娃千騎擁髙牙乗醉<lb/>
聽簫鼓吟賞烟霞異日圖將好景歸去鳯池誇此詞流<lb/>
播金主亮聞歌欣然有慕於三秋桂子十里荷花遂起<lb/>
<pb n="KR4i0063_WYG_002-62a"/>
投鞭渡江之志近時謝處厚詩云誰把杭州曲子謳荷<lb/>
花十里桂三秋那知卉木無情物牽動長江萬里愁予<lb/>
謂此詞雖牽動長江之愁然卒為海陵自斃之媒未足<lb/>
恨也至於荷豔桂香粧㸃湖山之清麗使士大夫流連<lb/>
於歌舞之樂遂忘中原是則深可恨耳因和其詩云招<lb/>
尤漫道是清謳牛渚依然一片秋却恨荷花留玉輦竟<lb/>
㤀烟栁汴宫愁<hi>鶴林玉露</hi>
仁宗朝内臣孫可久賦性恬澹年踰五十即乞致仕都<lb/>
<pb n="KR4i0063_WYG_002-62b"/>
下有居第堂北有小園城南有别墅每良辰美景以小<lb/>
車載酒優遊自適石曼卿嘗過其居題詩屯田員外郎<lb/>
栁永亦贈詩曰故侯幽隠直城東草樹扶踈一畝宫曾<lb/>
珥貂璫為近侍却紆絛褐作閒翁髙吟擁鼻詩懐壮雅<lb/>
論盱衡道氣充厭盡繁華天上樂始将踪跡學㝠鴻<hi>青箱</hi>
<hi>雜記</hi>
周月仙餘杭名妓也栁耆卿年甫二十五嵗来宰兹郡<lb/>
造翫江樓於水滸中召月仙至樓歌唱調之不從栁緝<lb/>
<pb n="KR4i0063_WYG_002-63a"/>
知與隔渡黄員外暱每夜乗舟徃来乃宻令艄人半渡<lb/>
刼而滛之月仙不得已從焉惆悵作詩一絶云自嘆身<lb/>
為妓遭滛不敢言羞歸明月渡懶上載花船明日耆卿<lb/>
召佐酒酒半栁歌前詩月仙大慚因順耆卿耆卿喜作<lb/>
詩曰佳人不自奉耆卿却駕孤舟犯夜行殘月曉風楊<lb/>
栁岸肯教辜負此時情自此日夕常侍耆卿耆卿亦因<lb/>
此日損其名<hi>情史</hi>
張子韶對策有桂子飄香之語趙明誠妻李氏嘲之曰<lb/>
<pb n="KR4i0063_WYG_002-63b"/>
露花倒影栁三變桂子飄香張九成<hi>老學菴筆記</hi>
蘇子瞻於四學士中最善少游故他文未嘗不極口稱<lb/>
善然猶以氣格為病故嘗戲云山抹微雲秦學士露花<lb/>
倒影栁屯田露花倒影栁永破陣子語也<hi>避暑録話</hi>
東坡在玉堂有幕士善歌因問我詞比栁耆卿何如對<lb/>
曰栁郎中詞只好十七八女郎按執紅牙拍歌楊栁岸<lb/>
曉風殘月學士詞須關西大漢執鐵綽板唱大江東去<lb/>
公為之絶倒<hi>吹劍續録</hi>
<pb n="KR4i0063_WYG_002-64a"/>
東坡嘲栁七云楊栁岸曉風殘月此是稍公登溷處耳<lb/>
戲為栁七反脣云大江東去浪淘盡千古風流人物死<lb/>
屍狼籍臭穢何堪<hi>詞統</hi>
東坡云世言栁耆卿曲俗非也如八聲甘州云霜風凄<lb/>
緊關河冷落殘照當樓此語於詩句不减唐人髙處<hi>侯鯖</hi>
<hi>録</hi>
栁七亦自有唐人妙境今人但從淺俚處求之遂使金<lb/>
荃蘭畹之音流入掛枝黄鶯之調此學栁之過也<hi>金粟詞話</hi>
<pb n="KR4i0063_WYG_002-64b"/>
栁屯田情語多俚淺如祝告天發願從今永無抛棄開<lb/>
元曲一派詞流之下乘者也<hi>詩辨坻</hi>
劉潛夫云耆卿有教坊丁大使意陳質齋云栁詞格不<lb/>
髙而音律諧婉詞意妥帖承平氣象形容曲盡尤工於<lb/>
羈旅行役<hi>詞綜</hi>
沈天羽云今宵酒醒何處二句耆卿為詞宗實甫為曲<lb/>
祖求其似之秦少㳺酒醒處殘陽亂鴉魏承班簾外曉<lb/>
鶯殘月<hi>詞統</hi>
<pb n="KR4i0063_WYG_002-65a"/>
朱新仲少仕江寜在王彦昭幕中有代昭彦春日留客<lb/>
致語云寒食止數日間才晴又雨牡丹葢十數種欲折<lb/>
又芳皆魯公帖與牡丹譜中全語也彦昭好令人歌栁<lb/>
三變樂府新聲又嘗作樂語曰正好歡娛歌葉樹數聲<lb/>
啼鳥不妨沉醉拚畫堂一枕春酲又皆栁詞中語<hi>揮塵後録</hi>
詩膚如凝脂凝音佞唐詩日照凝紅香白樂天詩落絮<lb/>
無風凝不飛又舞繁紅袖凝歌切翠眉愁又舞急紅腰<lb/>
凝歌遲翠黛低徐幹臣詞重省别時泪漬羅巾猶凝張<lb/>
<pb n="KR4i0063_WYG_002-65b"/>
子野詞蓮臺香燭殘㾗凝髙賓王詞想蓴汀水雲愁凝<lb/>
閒蕙帳猿鶴悲吟栁耆卿詞愛把歌㗋當筵逞遏天邊<lb/>
亂雲愁凝今多作平音失之音律亦不恊也<hi>丹鉛録</hi>
隂鏗有夜雨滴空階之句栁耆卿用其語人但知為栁<lb/>
詞耳<hi>芥隠筆記</hi>
韓少師持國每酒後好謳栁三變一曲其一句云多情<lb/>
到了多病有老婢毎聽之輙云大官體中毎與人别我<lb/>
天將風雨輒軆中不佳而貴人多晴致病耶<hi>明道雜志</hi>
<pb n="KR4i0063_WYG_002-66a"/>
宋時行都節序皆有休假惟七夕百司皆入局不准假<lb/>
有時相古朴問堂吏云七夕不作假有何典故吏應曰<lb/>
七夕古今無假時相但唯唯不知其有所侮也葢用栁<lb/>
詞七夕二郎神云須知此景古今無價<hi>委巷叢談</hi>
栁耆卿卒於京口王和甫葬之然今儀真西地名仙人<lb/>
掌有栁墓則是葬於真州非潤州也予少在廣陵有詩<lb/>
云江鄉春事最堪憐寒食清明欲禁烟殘月曉風仙掌<lb/>
路何人為弔栁屯田<hi>分甘餘話</hi>
<pb n="KR4i0063_WYG_002-66b"/>
　　鄭俠<lb/>
鄭俠字介夫福清人第進士調光州司法參軍秩滿入<lb/>
都見安石言新法非便安石不恱使監安上門㑹久旱<lb/>
俠繪門上所見流民圖發馬遞投銀臺進之神宗覽圖<lb/>
嘘唏罷新法浹日大雨用事者爭置俠擅發馬遞之罪<lb/>
編管汀州改英州哲宗立放還除泉州録事叅軍元符<lb/>
復送英州建中靖國放還復前職旋追毀前命勒停五<lb/>
年降告復將仕郎叙用俠遂不復出還鄉所存惟一拂<lb/>
<pb n="KR4i0063_WYG_002-67a"/>
故號一拂居士宣和元年忽夢鐵冠道士遺之詩視之<lb/>
乃子瞻也嘆曰吾將逝矣作詩云似此平生只藉天勝<lb/>
如過鳥在雲烟如今身畔無餘物贏得虚堂一枕眠授<lb/>
孫而卒年七十九俠少苦學其古詩踈朴老直有次山<lb/>
東野之風不得以當行格調律之<hi>西塘詩鈔</hi>
鄭俠字介夫福清人初從王安石學舉進士熙寜中監<lb/>
東京西上門有和荆公詩云何處難緘口熙寜政失中<lb/>
四方三面戰十室九家空見佞眸如水聞忠耳似聾君<lb/>
<pb n="KR4i0063_WYG_002-67b"/>
門深萬里焉得此言通時亢旱俠以本門所見流離之<lb/>
民扶老攜㓜飢寒困苦之狀呼畫工列為流民圖上獻<lb/>
之<hi>尚友録</hi>
俠少隨父官江寜讀書清凉寺閉户苦學時王安石以<lb/>
舎人居憂聞而竒之使其徒楊驥往依俠學雪寒俠讀<lb/>
書過夜半拉驥起登閣望雪酣賦浩然他日驥為安石<lb/>
誦之安石嘆賞其漏隨書巻盡春逐酒瓶開之句<hi>閩書</hi>
熙寜中鄭俠上書事作下獄悉治平時所徃還厚善者<lb/>
<pb n="KR4i0063_WYG_002-68a"/>
晏㡬道叔原皆在數中俠家搜得叔原與俠詩云小白<lb/>
長紅又滿枝築毬塲外獨支頤春風自是人間客張主<lb/>
繁華得㡬時裕陵稱之即令釋出<hi>侯鯖録</hi>
俠性清儉布衣糲食終其身平居進止必以禮法閨門<lb/>
怡然不肅而治喜賓客藥敎訓嗇用廣施鄉里敬之暇<lb/>
日聞子姪誦詩考槃之義曰弗諼者弗忘君之惡弗過<lb/>
者弗過君之朝弗告者弗告君以善碩人之於君有巻<lb/>
巻之不忍也故永矢以絶之俠嘆曰是何言歟古之人<lb/>
<pb n="KR4i0063_WYG_002-68b"/>
在畎畆不忘其君况於賢者一不用而忿戾若是哉葢<lb/>
弗諼者弗忘君也弗過者弗以君為過也弗告者弗以<lb/>
告它人也其存心如此俠雖流落頓挫之餘一話一言<lb/>
未嘗忘君云<hi>東都事畧</hi>
先生雖淪落齟齬未嘗少有怏怏見政役繁興民物嗷<lb/>
嗷但嚬顣而已亦不形於言嘗作觀棋詩百言句句有<lb/>
為如傍觀饒好著當局奈嗔言坐觀成敗者安得不驚<lb/>
魂憂國之思深矣<hi>榕隂詩話</hi>
<pb n="KR4i0063_WYG_002-69a"/>
鄭介夫喜作詩多至數千篇謫英州遇赦得歸有句云<lb/>
未言路上舟車費尚欠城中酒藥錢絶似王元之也<hi>老學</hi>
<hi>菴筆記</hi>
西塘先生集九巻宋福清鄭介夫俠著萬歴中其鄉人<lb/>
葉文忠公向髙得秘閣本刻於金陵按先生集南渡後<lb/>
凢三刻今本乃第四刻也先生之人所謂浩然之氣至<lb/>
大至剛其詩文亦如之大抵似石守道而無其怒張呌<lb/>
呶之習有徳之言仁者之勇彷彿見之古詩如古交行<lb/>
<pb n="KR4i0063_WYG_002-69b"/>
呈子京等篇在樂天東野之間近體和荆公何處難忘<lb/>
酒一章令奸邪九原之下猶當慚汗先生子壻即艾山<lb/>
林光朝也<hi>居易録</hi>
宣化元年夢客有稱鐵冠道人者遺之詩視之乃蘇子<lb/>
瞻也先生與蘇子瞻同貶嶺外以風節相髙見於唱酬<lb/>
子瞻在海外號鐵冠道人其詩云人間真實人取次不<lb/>
離真官為憂君失家因好禮貧門䦨多杞菊庭檻盡松<lb/>
筠我友迂踈者相從恨不頻窹而嘆曰吾將逝矣作詩<lb/>
<pb n="KR4i0063_WYG_002-70a"/>
二首云薄食延殘喘麤衣覆病身貧居避風雨仁義保<lb/>
天鈞似此平生只藉天勝如過鳥在雲烟如今身畔無<lb/>
餘物贏得虚堂一枕眠授其孫而卒<hi>福清縣志</hi>
鄭俠初謫真陽並舎植桃李花實甚盛既去則不生其<lb/>
再至也穠艷如初至是又絶不生矣英人以為有徳所<lb/>
致尤思慕之有挽先生詩云昔日雲天曾泣雨明年桃<lb/>
李又傷春時以為能紀其實<hi>福清縣志</hi>
　　蘇頌<lb/>
<pb n="KR4i0063_WYG_002-70b"/>
劉丞相莘老殿試時蘇丞相子容為詳定官子容後尹<lb/>
南京莘老復僉判在幕中相與歡甚元祐初莘老自中<lb/>
司入為左丞子容猶為翰林學士承㫖及莘老遷黄門<lb/>
子容始為左丞莘老宿東省嘗以詩寄子容云膺門早<lb/>
嵗預登龍僉幕中間託下風敢謂彈冠煩貢禹毎思移<lb/>
疾避胡公葢記前事而子容答之有末路自驚黄髮老<lb/>
平時曾識黒頭公之句當時以為盛事又三年莘老既<lb/>
相而罷子容始踐其位云<hi>石林詩話</hi>
<pb n="KR4i0063_WYG_002-71a"/>
韓康公得解過省殿試皆第三人其後為執政自樞宻<lb/>
副使叅知政事拜相及再宰四遷皆在熙寜中此前輩<lb/>
所未有也蘇子容挽詞云三登慶歴三人第四入熙寜<lb/>
四輔中<hi>石林燕語</hi>
宋桐隂舊話載韓絳發解過省殿試皆第三以元祐三<lb/>
年三月薨皆三數故蘇公頌挽詩有三登慶歴三人第<lb/>
之句葢異事也可談載何執中第五㣲時從人筮窮達<lb/>
其人曰公莫第五何曰然其人拊掌大笑連稱竒絶因<lb/>
<pb n="KR4i0063_WYG_002-71b"/>
云公凢遇五即有喜慶後何以熙寜五年鄉薦余中榜<lb/>
第五人及第五十五嵗隨龍崇寜五年作相每遷官或<lb/>
生子非五年即五月或五日元困學齋雜鈔云轉運田<lb/>
特秀大定十九年進士善作詩所居里名半十行第五<lb/>
以五月五日生小名五兒二十五嵗鄉府省殿四試皆<lb/>
中第五年五十五八月十五卒往往造物之戲人有<lb/>
如此<hi>金罍子</hi>
蘇子容愛元白劉賓客輩詩如汝洛唱和皆徃徃成誦<lb/>
<pb n="KR4i0063_WYG_002-72a"/>
苦不愛太白輩詩曽誦汝洛集九日送人云清秋方落<lb/>
㡌子夏正離羣以為假對工夫無及此聨又舉劉夢得<lb/>
送李文饒再鎮浙西詩以為最着題<hi>詩話總龜</hi>
魏收有庯峭難為之語人多不知其義文潞公以問蘇<lb/>
子容子容曰向聞之宋元憲云事見朩經葢梁上小柱<lb/>
取其有曲折峻峭之勢耳言人之儀矩可喜者曰庯峭<lb/>
就乃用此事作詩為謝曰髙宴初陪聽鼓鼙清談仍許<lb/>
奏揮犀自知伯起難庯峭不及淳于善滑稽舞奏未終<lb/>
<pb n="KR4i0063_WYG_002-72b"/>
花十八酒行先困玉東西荷公徳度容狂簡故敢忘懐<lb/>
去町畦<hi>宋禆類鈔</hi>
　　吕恵卿<lb/>
趙鑑堂朝野遺事云吕吉甫在趙韓王南園京師丐人<lb/>
風乞兒者持大扇造吕求詩吕即書扇上云無人肯作<lb/>
除非乞没藥堪醫最是風求乞害風都占斷筭来世上<lb/>
少如公<hi>賔退録</hi>
揚州吕吉甫觀文宅乃晉鎮西將軍謝仁祖宅也在唐為<lb/>
<pb n="KR4i0063_WYG_002-73a"/>
法雲寺有雙檜存焉猶當時物也劉禹錫有詩云雙檜蒼<lb/>
然古貌竒含烟吐霧鬰參差晚依禪客當金殿初對将<lb/>
軍映畫旗龍象界中成寶葢鴛鴦瓦上出髙枝長明燈<lb/>
是前朝熖曽照青青年少時吉甫家居時檜尚依然李<lb/>
之儀端叔用夢得詩韵云故迹悲凉古木竒相公庭下<lb/>
蔚相差霜根半露出林虎畫影全舒破賊旗寶界曽囬<lb/>
鋪地色節麾逺映插雲枝劉郎風韻知誰敵儒帥端能<lb/>
表異時建炎兵火樹遂亡予後到鄉里訪其遺迹不可<lb/>
<pb n="KR4i0063_WYG_002-73b"/>
得矣<hi>墨莊漫録</hi>
蘇子美詩笠澤鱸肥人膾玉洞庭橘熟客分金吕吉甫<lb/>
詩魚出清波庖膾玉菊含寒露酒浮金吕勝於蘇葢人<lb/>
客兩字雖無亦可<hi>復齋漫録</hi>
樂天詩相爭兩蝸角所得一牛毛後之使蝸角事悉稽<lb/>
之而偶對各有所長吕吉甫云南北戰爭蝸兩角古今<lb/>
興廢貉同丘山谷云千里追奔兩蝸角百年得意大槐<lb/>
宫又云功名富貴蝸兩角險阻艱難酒一杯洪龜父云<lb/>
<pb n="KR4i0063_WYG_002-74a"/>
一朝厭蝸角萬里騎鯨背<hi>髙齋詩話</hi>
王景亮與隣里仕族浮薄子數人結為一社純事嘲誚<lb/>
士大夫無問賢否一經諸人之目無有不被不雅之名<lb/>
者嘗號其里為猪嘴闗元祐間吕恵卿察訪東京吕天<lb/>
姿清瘦每説話輒以雙手指畫社人目為説法馬留時<lb/>
邵箎以上殿泄氣出知東平邵髙鼻圈鬚髯社人目為<lb/>
泄氣師子王景亮又從而凑為七字對曰説法馬留為<lb/>
察訪泄氣師子作知州恵卿大銜之因諷部使者發以<lb/>
<pb n="KR4i0063_WYG_002-74b"/>
他事舉社皆虀粉矣葢口之為業非獨發人隂私敗人<lb/>
成事賈憎歛怨禍亦及之<hi>桐江詩話</hi>
　　方慎從<lb/>
方慎從慎言之弟歴知弋陽懐寜同安淮安導江蘭溪<lb/>
六縣潮漳嘉三州再知漳州守漳之日適慎言守泉旌<lb/>
旄相望二州榮之曾孫禧殿中侍御史初慎從在嘉州<lb/>
手植荔枝於郡圃賦詩留取清隂待子孫至大觀中禧<lb/>
持節按蜀郡學父老稱詩為賀<hi>樵書</hi>
<pb n="KR4i0063_WYG_002-75a"/>
　　徐九思<lb/>
徐九思字公謹調蘄水尉歴知雙流宣州南陵三縣趙<lb/>
抃唐介交薦入判三司坐忤時相通判廣州神宗召對<lb/>
面賜褒諭王安石以其譏議新法附司馬光坐廢十餘<lb/>
年元祐初召為江淮等路發運使致仕寓居浙西世稱<lb/>
姑蘇十老九思其一也初唐介謫英州其夕雷震九思<lb/>
送之詩有忠讜若教無竄逐姦邪何計竊安榮最是中<lb/>
宵雷激烈為君特地發寃聲之句仁宗聞之遂召介還<lb/>
<pb n="KR4i0063_WYG_002-75b"/>
<hi>閩書</hi>
　　楊蟠<lb/>
楊蟠字公濟以詩知名歐陽修贈詩有卧讀楊蟠一千<lb/>
首乞渠秋月與春光之句元祐中蘇軾知杭州蟠為通<lb/>
判與軾唱酬居多有集二十卷<hi>閩書</hi>
　　柯述<lb/>
柯述南安人嘗倅漳賑饑有惠政有二異鵲来巢㕔上<lb/>
秩滿移居鵲亦隨之暨歸飛翔數十里喧噪彷徨蘇軾<lb/>
<pb n="KR4i0063_WYG_002-76a"/>
以詩紀焉其詩曰昔我先君子仁孝行於家家有五畆<lb/>
園么鳯集桐花是時烏與鵲巢鷇可俯拏憶我與諸兒<lb/>
飼食觀羣呀里人驚異瑞野夫笑而嗟云此方乳哺甚<lb/>
畏鳶與蛇手足之所及一物不敢加主人若可信衆鳥<lb/>
不我遐故知中孚化可及魚與豭柯矦故循吏悃愊真<lb/>
無華臨漳所全活數等江干沙仁心格異族雙鳥棲其<lb/>
衙但恨不能言相對空楂楂善惡以類應古語良非誇<lb/>
君㸔彼酷吏所至號鬼車<hi>閩書</hi>
<pb n="KR4i0063_WYG_002-76b"/>
　　　孫升<lb/>
公在汀州避謗罕作詩有云慈竹笋抽疑夏籜朩犀花<lb/>
發認春香此一聨道盡汀州景物<hi>孫公談圃</hi>
　　吳育<lb/>
吳春卿參政以資政殿大學士知河南過郭店謁文靖<lb/>
公墓云漢相巖巖真國英門庭曽是接諸生陽秋談論<lb/>
四時具河嶽精神一座傾議者以為頗盡文靖儀觀論<lb/>
議云<hi>紫薇詩話</hi>
<pb n="KR4i0063_WYG_002-77a"/>
襄陽峴山羊公祠有石幢一枚凡六面髙六尺每靣濶<lb/>
九寸有葢有座又幢一卧峴山上其文可辨者十三字<lb/>
曰石于山巔播清芬而不已餘盡漫漶末云開國男張<lb/>
九齡撰前一幢詩可辨者三首尚書工部員外郎直龍<lb/>
圖閣知襄州事王洙七言古詩給事中知蔡州事吳育<lb/>
絶句羊公千載得清吟芳迹雖遙契昔心更與峴山為<lb/>
故事凛然風格照来令尚書屯田員外郎知光化軍事<lb/>
李宗易律詩叔子祠荒嵗已深異時賢守重登臨峴山<lb/>
<pb n="KR4i0063_WYG_002-77b"/>
岑寂瞻風槩漢水靈長想徳音奉詔始聞新締葺有知<lb/>
那復嘆湮況又刋翠琰留南夏先後功名照古今其端<lb/>
眀殿學士尚書禮部侍郎李淑諸人詩皆缺<hi>池北偶談</hi>
　　吳充<lb/>
神宗朝詔修仁英兩朝國史開局日詔史院賜筵時吳<lb/>
冲卿為首相提舉二府及修史官就席上成詩賦冲卿<lb/>
唱首云蘭臺開史局玉斚賜君餘賓友求三事規摹本<lb/>
入書汗青裁倣此衰白盍歸歟詔許從容㑹何妨醉上<lb/>
<pb n="KR4i0063_WYG_002-78a"/>
車王禹玉云曉下金門路君筵聽召餘簮纓三夀客筆<lb/>
削兩朝書身老雖逢此恩深盡醉歟傳聞訪餘事應走<lb/>
使臣車元厚之云殿帷昕對罷省户雨隂餘詔賜堯罇<lb/>
酒人探禹穴書䕫龍方客右班馬葢徒歟徑醉俄歸弁<lb/>
雲西見日車王君貺云累聖千年統編年四紀餘官歸<lb/>
柱史筆經約魯麟書班馬才長矣仁英道偉歟恩招宴<lb/>
東觀釃酒荷盈車馮當世云天宻叢雲曉風清一雨餘<lb/>
三長太史筆二典帝皇書接武知何者霑恩匪幸歟吐<lb/>
<pb n="KR4i0063_WYG_002-78b"/>
茵平日事何憚汚公車曽令綽云御府攽醇釀君恩錫<lb/>
餕餘賜筵遵故事紬史重新書燕飲難偕此風流不偉<lb/>
歟素飱非所軄媿附相君車宋次道云二聖垂鴻烈天<lb/>
臨四紀餘元台来率屬賜㑹寵刋書世業叨榮甚君恩<lb/>
可報歟衮衣相照爛歸擁鹿鳴車王正仲云上聖思論<lb/>
著前言摭緒餘瓊筵初賜醴石室載紬書徽範貽来者<lb/>
成功念昔歟欲知開局盛門擁相君車黄安中云禮攽<lb/>
三事宴史發兩朝餘偶綴金閨彦来紬石室書法良司<lb/>
<pb n="KR4i0063_WYG_002-79a"/>
馬否辭措子游歟盛事逢衰嬾重須讀五車林子中云<lb/>
調元台極貴頒宴帝恩餘昔副名山録今裁史觀書天<lb/>
心憂作者國論屬誰歟寂寂懐鉛客容瞻相府車可見<lb/>
一時人物之盛真跡今蔵禹玉孫曉處嘗出以示明清<lb/>
曉云史院賜宴唱和國朝故事也<hi>揮塵後録</hi>
　　方子容<lb/>
方子容南圭為惠州太守適東坡謫居於此雅相友善<lb/>
其詩刻猶存今東坡集中有和方南圭寄迓周文之三<lb/>
<pb n="KR4i0063_WYG_002-79b"/>
首最後一首云此生真欲老墻隂却掃都忘嵗月深㧞<lb/>
薤已觀前守政摘蔬聊慰古人心風流賀監常吳語憔<lb/>
悴鍾儀獨楚音治狀兩邦俱第一頴川歸去肯重臨<hi>閩省</hi>
<hi>通志</hi>
　　黄通<lb/>
黄通閩人累舉不第作官數任年將耳順鎖㕔應舉或<lb/>
嘲云老妓舞柘枝剰員呈武藝<hi>江隣㡬雜志</hi>
　　徐常<lb/>
<pb n="KR4i0063_WYG_002-80a"/>
徐常敭歴州縣所至有聲每慕二宋為人而與蘇氏兄<lb/>
弟遊從甚久嘗有詩云事業要須師二宋文章端是學<lb/>
三蘇長蘇嘗稱其為天下竒男子<hi>閩書</hi>
　　章惇<lb/>
章子厚初生時父母欲不育浸於水盆後復舉之既長<lb/>
工詩文為時所重出守湖州嘗以詩二首寄東坡東坡<lb/>
和云方丈仙人出渺茫髙情猶愛水雲鄉功名誰使連<lb/>
三捷身世何緣得兩㤀早嵗歸休心共在他年相見話<lb/>
<pb n="KR4i0063_WYG_002-80b"/>
偏長只因未報君恩重清夢時時到玉堂絳闕雲臺總<lb/>
有名應須極貴又長生鼎中龍虎黄金賤松下龜蛇綠<lb/>
骨輕霅水未渾纓可濯弁峰初見眼應明兩巵春酒真<lb/>
堪羨獨占人間分外榮前詩言其出𣺌茫而終貴顯後<lb/>
詩言其好爐火而餌茯苓皆善謔也子厚得詩不樂數<lb/>
日<hi>菊坡叢話</hi>
章子厚與劉子先友善子先守姑蘇以新醖洞庭春寄<lb/>
子厚子厚答詩云洞霄宫裏一閒人東府西樞舊老臣<lb/>
<pb n="KR4i0063_WYG_002-81a"/>
多謝姑蘇賢太守殷勤分送洞庭春後契濶十年子厚<lb/>
拜相亦不通問子厚寄書言其相忘逺引之意子先以<lb/>
詩謝之曰故人天上有書来責我疎愚喚不囘兩處共<lb/>
瞻千里月十年不寄一枝梅塵泥自與雲霄隔駑馬難<lb/>
追騕褭才莫謂無心向門下也曾終夕望三台子厚得<lb/>
書大喜召為户部侍郎<hi>堅瓠集</hi>
鄱陽胡詠之朝散生平好道元符初嘗於信州弋陽縣<lb/>
見一道人青巾葛衣神氣特異因揖而延之對飲道人<lb/>
<pb n="KR4i0063_WYG_002-81b"/>
指取大白滿飲無筭曰君有從軍之行去否胡悚然曰<lb/>
當去葢是時欲就熙河帥姚䧺之辟也道人曰西陲方<lb/>
用師好去索紙書詩曰濟世應須不世才調羮重見用<lb/>
鹽梅種成白璧人何處熟了黄粱夢未囘相府舊開延<lb/>
士閣武夷新築望仙臺青雞唱徹函關曉好捲㳺幃歸<lb/>
去来授詠曰為我以此寄章相公且曰章相公好箇人<lb/>
又錯了路逕也詠叩其説但云未可立談詠問其姓名<lb/>
亦不肯言但曰吾早晚亦㳺邊可復相見夜艾詠曰先<lb/>
<pb n="KR4i0063_WYG_002-82a"/>
生可就此寢曰吾歸邸中只在河下乃拂衣去明日遣<lb/>
人徃諸邸尋問皆云未嘗有道人因告縣令徧邑物色<lb/>
竟無曾見者詠至京師見王駙車詵具告以此欲持詩<lb/>
謁子厚詵曰慎不可上方以邊事倚辦相公丞相得此<lb/>
必堅請去上必疑怪詰其所以然君且得罪詠以為然<lb/>
徑趨姚幕從取青唐暨還朝則子厚已去矣他日子厚<lb/>
北歸聞有此詩就詠求之其真本已為駙車奄有乃録<lb/>
寄之子厚見詩嘆曰使吾早得此詩去位乆矣豈復有<lb/>
<pb n="KR4i0063_WYG_002-82b"/>
今日之事乎<hi>墨莊漫録</hi>
熙寜中章子厚奉詔城沅州時陶弼知辰州贈詩云善<lb/>
戰無如新息侯漢兵纔渡緣<hi>缺</hi>州愛君輓我陶溪粟直<lb/>
到䍧牱水口頭詩刻今在沅州洪江寨寨正與䍧牱水<lb/>
相直<hi>東臯雜録</hi>
長沙國漢髙帝始王吳芮芮將梅鋗時以益陽梅林為<lb/>
家號梅山後為蠻王扶氏據之至宋熙寜六年章惇諭<lb/>
平五寨分其地為二始以下梅山地安化縣屬武安軍<lb/>
<pb n="KR4i0063_WYG_002-83a"/>
惇有梅山歌云開梅山開梅山梅山萬仞摩星躔捫蘿<lb/>
鳥道十步九曲折時有僵朩横崖巔肩摩直下視南嶽<lb/>
迴首蜀道猶平川人家迤邐見板屋火耕磽确多畬田<lb/>
穿堂之鼓堂壁懸兩頭擊鼓歌聲傳長藤酌酒跪而飲<lb/>
何物爽口鹽為先白巾裹髻衣錯結野花上果青垂肩<lb/>
如今丁口漸繁息世界雖異如桃源熙寜天子聖慮逺<lb/>
命將傳檄令開邊給牛代種使開墾植桑種稻輸緡錢<lb/>
不持寸刃得地一千里主道蕩蕩堯為天大開庠序明<lb/>
<pb n="KR4i0063_WYG_002-83b"/>
禮教撫柔新俗威無専小臣作詩備雅樂梅山之崖詩<lb/>
可鐫此詩可勒不可冺頌聲千載長潺潺<hi>湖廣總志</hi>
冷齋夜話云章子厚謫海康過貴州南山寺寺有老僧<lb/>
名奉忠蜀人也自眉山来欲渡海見東坡不及因病於<lb/>
此寺子厚宿山中邀與飲忠欣然從之又以蒸蛇勸食<lb/>
之忠舉筯噉之無所疑子厚曰子奉佛戒乃食蒸蛇何<lb/>
哉忠曰相公愛人以徳何必見誚已而倚檻㸔層雲子<lb/>
厚曰夏雲多竒峰真善比類忠曰曾記夏雲詩甚竒子<lb/>
<pb n="KR4i0063_WYG_002-84a"/>
厚使誦之忠曰如峰如火復如綿飛過微隂落檻前大<lb/>
地生靈乾欲死不成霖雨漫遮天<hi>漁隠叢話</hi>
　　蔡確<lb/>
蔡持止少於泗州道中山寺讀書僧厭其久書舍有竹<lb/>
書一絶壁間云忩前翠竹兩三竿瀟洒風吹滿院寒常<lb/>
在眼前君莫厭化成龍去見應難已有宰相氣味蔡作<lb/>
相其詩尚存先子經過嘗見之<hi>過庭録</hi>
蔡確車葢亭詩一案朝論忿爭凢理確者皆坐確黨免<lb/>
<pb n="KR4i0063_WYG_002-84b"/>
黜劉器之至謂確包藏禍心睥睨兩宫按揮麈録吳處<lb/>
厚始謟事確後以推治舒亶獄為確所怒確既守安州<lb/>
處厚知漢陽兩人益交惡㑹漢陽吏至安州確問處厚<lb/>
近况吏誦其秋興亭詩云雲共去時天杳杳鴈連来處<lb/>
水茫茫確笑曰猶亂道如此吏歸以告處厚怒曰我文<lb/>
章蔡確乃敢譏笑耶㑹安州有舉子販米至漢陽規免<lb/>
和糴乃謁縣令陳當且言離鄉里時蔡丞相作車葢亭<lb/>
詩十章舟中有本歸舟以詩送之處厚得詩於當遂箋<lb/>
<pb n="KR4i0063_WYG_002-85a"/>
注上之謂其子柔嘉曰二十年深讐今報之矣其子問<lb/>
知其詳泣曰此非人所為大人何以自立於世處厚悔<lb/>
悟遣健歩賸給緍錢追之則文書已投矣然則處厚與<lb/>
確不過語言責望遂造大獄確之為人固死有餘罪然<lb/>
告訐一倡卒兆搢紳之禍可嘆也<hi>鈍翁類藁</hi>
蔡確以弟碩贓敗謫守安州夏日登車葢亭作此十絶<lb/>
時吳處厚知漢陽軍箋注以聞其畧云五篇涉譏諷何<lb/>
處機心驚白鳥誰人怒劍逐青蠅以譏讒譛之人葉底<lb/>
<pb n="KR4i0063_WYG_002-85b"/>
出巢黄口閙波間逐隊小魚忙譏新進用事之人睡起<lb/>
莞然成獨笑方今朝廷清眀不知確笑何事矯矯名臣<lb/>
郝甑山忠言直節上元間按郝處俊安陸人封甑山公<lb/>
唐髙宗欲遜位天后處俊上疏諌此事正在上元三年<lb/>
今皇太后垂簾遵用章獻明肅故事確指武后以比太<lb/>
后又云嘆息思公俯碧灣按詩綠衣我思古人實獲我<lb/>
心者衞莊姜妾上僣而作也確以處俊為古人又嘆息<lb/>
而思之其意可見沈沈滄海㑹揚塵謂人夀㡬何尤非<lb/>
<pb n="KR4i0063_WYG_002-86a"/>
佳語宣仁盛怒令確分晰終不自明坐貶新州大臣得<lb/>
罪度嶺自持正始<hi>堯山堂外紀</hi>
朱彧可談蔡詩有睡起莞然成獨笑句處厚注云未知<lb/>
蔡確此時獨笑何事又彧父帥廣崇寜元年正月㳺蒲<lb/>
澗見㳺人簮鳯尾花因作口號中一聨孤臣正泣龍須<lb/>
草㳺子空簮鳯尾花葢以被遇先朝自傷流落監司指<lb/>
此句為罪誣注云契勘正月十二日哲宗皇帝已大祥<lb/>
豈是孤臣正泣之時讒口可畏如此既不得笑又不得<lb/>
<pb n="KR4i0063_WYG_002-86b"/>
哭以是知車葢亭一案器之輩疾惡未能免乎已甚矣<lb/>
<hi>東都事畧䟦</hi>
持正守安州夏日登車葢亭作十絶句為吳處厚箋注<lb/>
得罪謫新州其間一絶云紙屏石枕竹方床手倦抛書<lb/>
午夢長睡起莞然成獨笑數聲漁笛在滄浪殊有閒適<lb/>
自在之意<hi>漁隠叢話</hi>
飽食緩行新睡覺一甌新茗侍兒煎脱巾斜倚䋲床坐<lb/>
風送水聲来枕邊丁崖州詩也細書妨老讀長簟惬昏<lb/>
<pb n="KR4i0063_WYG_002-87a"/>
眠取簟且一息抛書還少年半山翁詩也相對蒲團睡<lb/>
味長主人與客兩相忘須臾客去主人覺一半西忩無<lb/>
夕陽放翁詩也讀書已覺眉稜重就枕方欣骨節和睡<lb/>
起不知天早晚西忩殘日巳無多吳僧有規詩也老讀<lb/>
文書興易䦨須知養病不如閒竹床瓦枕虚堂上卧㸔<lb/>
江南雨後山吕滎陽詩也紙屏石枕竹方床手倦抛書<lb/>
午夢長睡起莞然成獨笑數聲漁笛在滄浪蔡持正詩<lb/>
也予習嬾成癖每遇暑晝必須偃息客有嘲孝先者我<lb/>
<pb n="KR4i0063_WYG_002-87b"/>
必以此自解然每苦枕熱展轉數四後見前輩言荆公<lb/>
嗜睡夏月常用方枕或問何意公云睡氣蒸枕熱則轉<lb/>
一方冷處此非真知睡味未易語此也<hi>齊束野語</hi>
蘇文忠以作詩下獄自黄州再起遍歴侍從然其詩為<lb/>
不知者咀味以為有譏訕遂出守錢塘来别文潞公公<lb/>
曰願君至杭州少作詩恐為不善者誣謗再三言之臨别<lb/>
上馬潞公笑曰若還興也便有箋云時吳處厚取蔡安<lb/>
州詩作注以上安州遂被禍故潞公有箋云之戲又云<lb/>
<pb n="KR4i0063_WYG_002-88a"/>
願君不忘鄙言某雖老悖然所謂者希之嵗不妨也善<lb/>
之言<hi>明道雜志</hi>
蔡持正謫新州侍兒從焉名琵琶常養一鸚鵡甚慧丞<lb/>
相呼琵琶即扣一響板鸚鵡傳呼之琵琶逝後誤扣響<lb/>
板鸚鵡猶傳言丞相大慟感疾不起嘗為詩云鸚鵡言<lb/>
猶在琵琶事已非傷心瘴江水同渡不同歸<hi>侯鯖録</hi>
　　陳睦<lb/>
陳睦熙寜間為監察御史天聖以来髙麗職貢稍闕至<lb/>
<pb n="KR4i0063_WYG_002-88b"/>
是連嵗修貢中國之使不踰海者㡬百年始命門下侍<lb/>
郎安燾往聘擇為副者皆畏蹜不行及命睦睦慨然無<lb/>
難色神宗曰卿奉命即行可嘉特賜仙花金帯睦使還<lb/>
奏言本朝故事惟寶文閣直學士以上乃服金帯前以<lb/>
使事不敢辭今願還所賜特㫖令服之後錢勰楊景畧<lb/>
欲援例竞弗許後睦出知潭州東坡以詩送之云華清<lb/>
縹緲浮髙棟上有纈林藏石甕一杯此土初識君千巖<lb/>
夜上同飛鞚君時年少面如玉一飲百觚嫌未痛白鹿<lb/>
<pb n="KR4i0063_WYG_002-89a"/>
泉頭山月出寒光潑眼如流汞朝元閣上酒醒時卧聽<lb/>
風鸞鳴鐵鳯舊㳺空在人何處二十三年真一夢我得<lb/>
生還雪髯滿君亦老嫌金帯重有如社燕與秋鴻相逢<lb/>
未穏還相送洞庭芳草渺無際天柱紫葢森欲動湖南<lb/>
萬古一長嗟付與騷人發嘲弄<hi>閩省通志</hi>
陳睦字和叔嘉祐六年第進士初和叔為兩浙提刑嘗<lb/>
駁勘裴氏婢夏沈香獄差秀州倅張若濟重勘夏沈香<lb/>
遂坐死杜陳戚三椽亦得衝替公時倅杭賦詩送之云<lb/>
<pb n="KR4i0063_WYG_002-89b"/>
殺人無騐中不快此恨終身恐難了葢指和叔若濟云<lb/>
兹送和叔所述者止少時登臨相從而已並無一語及<lb/>
其人則不與之意可見<hi>蘇詩施註</hi>
　　吳處厚<lb/>
余皇祐壬辰嵗取國學解試律設大法賦得第一名樞<lb/>
宻邵公元翰林賈公黯宻直蔡公杭修注江公休復為<lb/>
攷官内江公尤見知語予曰滿場程試皆使蕭何惟足<lb/>
下使蕭規對漢約足見其追琢細膩又所問春秋策對<lb/>
<pb n="KR4i0063_WYG_002-90a"/>
答詳備及賦押秋茶之宻用唐宗赦受縑事諸君皆不<lb/>
見云只有秦法繁於秋茶宻於凝脂然則君何出余避<lb/>
席歛袵自陳逺方寒士一旦程文誤中甄采因對自文<lb/>
選策秀才文有解秋茶之宻網唐宗赦受縑事出杜佑<lb/>
通典唐書即入載公大喜又曰滿場使次骨皆作刺骨<lb/>
對凝脂惟足下用杜周傳作次骨又對吹毛只這亦煁<lb/>
作解元予再三遜謝是舉登科名在行間授臨汀獄椽<lb/>
公作詩送余曰太學魯諸生南州漢椽卿故鄉千里外<lb/>
<pb n="KR4i0063_WYG_002-90b"/>
丹桂一枝榮莫嘆功名屈難將力命爭他年重射策詞<lb/>
句太縱横葢公欲激予應大科故也樞宻邵公亦蒙屢<lb/>
加論薦嘗謂予詩淺切有似白樂天一日閲相國寺書<lb/>
肆得馮瀛王詩一帙而歸以語公公曰子詩格似白樂<lb/>
天今又愛馮瀛王將来捻取個豁逹李老遂皆大笑然<lb/>
予賦才鄙拙不能强為豪爽今齒已老而詩格定時時<lb/>
遣興實有李老之風足見公之知言也熙寜中予辟定<lb/>
武管勾機宜文字公時牧鄆州附所作詩一大軸并寄<lb/>
<pb n="KR4i0063_WYG_002-91a"/>
予詩曰流年直似隙中駒别後情懐懶似疎天上又頒<lb/>
新嵗歴床頭未答故人書殷勤魚鴈功曹檄狼籍杯盤<lb/>
上客魚好在仲宣家萬里從軍苦樂定何如未㡬公即<lb/>
捐館追念知巳每增感愴<hi>青箱雜記</hi>
王安國作詩多使酒樓嘗語予曰楊文公詩有江南一<lb/>
酒樓隄栁拂人頭李白題詩徧酒樓錢昭度詩亦有長<lb/>
憶錢塘江上望酒樓人散雨千絲子詩有㡬酒樓余答<lb/>
曰吾詩有二酒樓安國曰足矣葢予有題九江琵琶亭<lb/>
<pb n="KR4i0063_WYG_002-91b"/>
小詩云夜泊潯陽宿酒樓琵琶亭畔荻花秋雲沈鳥没<lb/>
事已徃月白風清江自流昔年送客西陵亦作小詩曰<lb/>
若耶溪畔醉秋風獵獵船旗照水紅後夜錢塘酒樓上<lb/>
夢魂應遶浙江東<hi>青箱雜記</hi>
安國俊邁而貌陋黒肥熙寜中與予同官於洛下嘗謂<lb/>
予曰子可作詩贈我予因援筆戲之曰飛卿昔號温鍾<lb/>
馗思道通侻還魁肥江淹善啖筆五色庾信能文腰十<lb/>
圍只知外貌乏粉澤誰料滿腹填珠璣相逢把酒洛陽<lb/>
<pb n="KR4i0063_WYG_002-92a"/>
社不管淋漓身上衣<hi>青箱雜記</hi>
富文忠公深逹性理嘗與吳處厚書託訪荷澤諸禪師<lb/>
處厚以偈戲公云是身如幻泡盡非真實相况兹紙上<lb/>
影妄外更生妄到岸不須船無風休起浪唯當清淨觀<lb/>
妙法了無像公答偈云執相誠非破相亦妄不執不破<lb/>
是名實相人皆服公精詣<hi>焦氏類林</hi>
吳處厚知漢陽軍毎謂鸚鵡洲沔鄂佳處欲賦詩未就<lb/>
一日綱吏来告覆舟吳問所在吏曰鸕鷀堰吳拊案連<lb/>
<pb n="KR4i0063_WYG_002-92b"/>
唱大竒徐曰吾經年為鸚鵡洲尋一對不得天俾汝也<lb/>
因得末减<hi>萍州可談</hi>
王榖字正叔潁川郾城人有吏才於儒學之外又寓意<lb/>
丹青多取今昔人詩詞中意趣寫而為圖繪故鋪張布<lb/>
置率皆瀟灑居郾城邑之南城有小亭下臨㶏水榜曰<lb/>
㶏景亭南通淮蔡北望箕潁川原明秀甚類江郷景物<lb/>
吳處厚曽有詩云亂鶯啼處栁飛花拍拍春流漲曉沙<lb/>
正是江南梅子熟年年離恨寄天涯榖常遊其上得助<lb/>
<pb n="KR4i0063_WYG_002-93a"/>
甚多時發其妙於筆端間耳<hi>宣和畫譜</hi>
蘇緘字宣甫性忠義喜功名皇祐中以秘書丞知英州<lb/>
值儂賊作亂他州皆不能守獨緘捍禦有功恩換閣職<lb/>
尋坐事貶房州司馬嘉祐中復官權知越州諸暨縣余<lb/>
與之同僚常贈緘詩曰燕頷將軍欲白頭昔年忠勇動<lb/>
南州心如鐵石老不挫功在桑榆晚可收後十有八年<lb/>
緘如邕管交趾叛攻城力戰䧟殁朝廷憫之贈奉國軍<lb/>
節度使賜謚忠勇則所謂忠勇之謚已先於余詩纎之<lb/>
<pb n="KR4i0063_WYG_002-93b"/>
矣<hi>青箱雜記</hi>
　　鄭叔熊<lb/>
鄭叔熊好談兵王安石贈之詩云鄭子喜論兵魁然萬<lb/>
人敵嘗持一尺箠跨馬河南北方今邊利害口手能講<lb/>
畫疑師榖城翁方畧已自得天兵巻甲老壮士不肉食<lb/>
低徊向詩書文字鋭鐫刻利名又齟齬棄置非人力黄<lb/>
塵彫罽裘逆旅同逼仄秋風吹殘汴霰雪已驚客浩歌<lb/>
隨東舟别我無慘惻閩生今好逰往往老妻息南陔子<lb/>
<pb n="KR4i0063_WYG_002-94a"/>
所慕天命豈終塞<hi>閩書</hi>
　　羅可<lb/>
羅可沙陽之碩儒也性度寛宏詞學贍麗嘗預鄉薦見<lb/>
黜於禮部遂慨然不復有進取意以疎放自適鄉人共<lb/>
以師禮事焉人有竊刈其園中蔬者可適見因躡足伏<lb/>
草間避之以俟其去又有攘殺其鷄者可乃携壺就之<lb/>
其人慚悚服罪可執其手曰與子幸同里閈不能烹雞<lb/>
以待子我誠自愧乃設席呼其妻孥環坐盡醉而歸終<lb/>
<pb n="KR4i0063_WYG_002-94b"/>
不以語人人由是相誡無犯年六十七而卒所為詩賦<lb/>
多播人口嘗作百韻雪詩其間有斜侵潘岳鬢横上馬<lb/>
良眉誠佳句也<hi>墨客揮犀</hi>
　　薛利和<lb/>
薛利和字天益興化人寶元元年進士累遷屯田員外<lb/>
郎王安石議𣙜茶欲擢利和提舉廣東茶事利和作詩<lb/>
謝之曰一路生靈陟頓貧廟堂康濟豈無人君侯若問<lb/>
茶租法請把茶租乞與民乃就通判廣州卒<hi>閩省通志</hi>
<pb n="KR4i0063_WYG_002-95a"/>
　　徐大正<lb/>
徐大正字得之甌寜人少舉進士便馬善射慷慨有氣<lb/>
畧其赴省試過釣魚臺題詩蘇東坡見之遂與定交及<lb/>
其入仕齒髮不衰輙欲處閒就幽嘗築室北山下為閒<lb/>
軒居之秦少㳺為之記而東坡為賦詩人以北山學士<lb/>
呼之又少㳺贈詩建安自古多俊髦徐子磊磊尤其豪<lb/>
論兵說劍走湖海身勤事在無所遭緑水五校已屠膾<lb/>
黒衣三衛羞徒勞歸来故山便卜築脫棄萬事輕鴻毛<lb/>
<pb n="KR4i0063_WYG_002-95b"/>
<hi>閩書</hi>
徐大正過釣臺詩云光武初從血戰囘故人長短尚論<lb/>
材中宵若起唐虞興未必先生戀釣臺<hi>尚友録</hi>
　　練葆光<lb/>
浦城練葆光亨甫年八嵗侍伯父出逰葆光以手搔頭<lb/>
伯父戲之曰猴悲摸索頭光應聲曰虎怒縱横歩又指<lb/>
道傍松曰喬松夭矯龍蛇勢葆光曰怪石巉巖虎豹形<lb/>
年十四以所業見王安石王喜之呼為小友表除崇文<lb/>
<pb n="KR4i0063_WYG_002-96a"/>
館說書從髙遵西征途中題詩云靈州城下千株栁<lb/>
忽被官軍砍作薪他日玉關歸去後將何攀折贈行人<lb/>
<hi>堅瓠集</hi>
　　廖正一<lb/>
廖正一字明畧將樂人元豐問與晁補之同榜晁贈廖<lb/>
詩云十年山林廖居士今隨詔書稱舉子文章𢎞麗學<lb/>
西京新有詩聲似矦喜山谷詩云廖矦言如不出口銓<lb/>
量今古大如斗度越崔張與二班古風蕭蕭筆追還有<lb/>
<pb n="KR4i0063_WYG_002-96b"/>
詩號白雲集元祐中召試館職除正字東坡大竒之嘆<lb/>
賞其策毎以宻雲龍茶飲之時黄秦晁張號蘇門四學<lb/>
士故名亦得亞於四學士後入元祐黨<hi>尚友録</hi>
　<lb/>
　<lb/>
　<lb/>
　<lb/>
　全閩詩話巻二<lb/>
</p>
<p>
</p>
  </div>
</body>
</text>
</TEI>
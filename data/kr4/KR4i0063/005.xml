<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻五</head> <lb/>
    <p>
<pb n="KR4i0063_WYG_005-1a"/>
欽定四庫全書<lb/>
　全閩詩話巻五<lb/>
　　　　　　　　　　兖州府知府鄭方坤撰<lb/>
　宋　元<lb/>
　　阮元齡<lb/>
乾道元年寜徳大旱官民禱而不應漳灣仕人阮元齡<lb/>
撰愬旱魃文齋禱龍湫大雨三日乃止是夕元齡夢黄<lb/>
衣使者來曰上帝命取愬魃文君請促裝元齡覺悟乃<lb/>
<pb n="KR4i0063_WYG_005-1b"/>
起齋沐録其文而焚之明日遂卒年三十五其文曰吁<lb/>
咄哉酷魃肆虐多歴時所恒暘烈熇炖燥灼煦譬堪輿<lb/>
大於一髙俎窮極萬一羅致罙弆<hi>音舉藏也</hi>百億魃屬悉持<lb/>
巨炬燹笈爍毛箇籚皴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>箇末五切籚米古切皴音胥火烈也</hi>風伯□怨<lb/>
<hi>□音篆怨音戀不靡也</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>厥貪汚<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音籚/助也</hi>動塸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>堁<hi>音課塵也</hi>出入胥<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音舉</hi>㷰雲疾雷震赫時暑九泉焦而揚塵蘋荇燎而成<lb/>
□<hi>音舉乾菜也</hi>流泉石之淵淵窘蛟龍而就肗<hi>音汝魚不鮮也</hi>粢盛<lb/>
夷於蒿艾糠粃彌於稷黍民<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而顛<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音覽愁也</hi>物妥而脯<lb/>
<pb n="KR4i0063_WYG_005-2a"/>
<hi>妥音俵落也</hi>倒懸不足以喻其急啗荼不足以擬其苦乃刲<lb/>
羊乃㿿醑<hi>㿿音亞盃也</hi>乃鳴螺乃敤鼓<hi>敤音凂擊也</hi>乃登崇丘而<lb/>
臨吉土巫咸抑揚歌間降汝汝魃百億於時處處濟濟<lb/>
衣冠盤辟俯傴亦有竒章彰我肺腑汝醉而歌汝樂而<lb/>
語巫咸受辭曰為我語我語諸甫無病斯旱無徒斯楚<lb/>
吾將倒天潢而下流吾將擊滄海而下<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音濡雨也</hi>吾將瀉<lb/>
積石之源吾將決常山之渚遲吾須臾百美俱舉人皆<lb/>
汝然歡聲噳噳閱日涉旬俯伏以佇石燕不飛商羊不<lb/>
<pb n="KR4i0063_WYG_005-2b"/>
舞縱一瓢㑹不入意杼咄哉酷魃俟吾之舉嗟魃汝來無<lb/>
念爾祖在昔帝乙孔仁宣王孔武戒五事而嘉應未符<lb/>
奉圭璧而寜莫我許春秋二百四十二年屢書不雨歴<lb/>
漢涉唐其間循良之吏聰明之主憂民重糓小心詡詡<lb/>
乃祖□然悍如蛟蜛名聲不詳談者孰數少而乳汝小<lb/>
子㐫緒遭逢聖明宜規宜矩如何不悛尤深鉏䥏<hi>音語</hi>計<lb/>
汝之辜當膏鉞斧我骨不凡行跨飛霧叩之帝閽再拜<lb/>
覼縷帝哀下民寜不震怒諒勅六丁撮汝驍䑕汝於斯<lb/>
<pb n="KR4i0063_WYG_005-3a"/>
時雖悔何補言未及既有一旱豎犴然而來剖析今古<lb/>
曰子儒者也言胡妄吐洪範之書如日之午恒暘之罰<lb/>
由僭之取方今上自朝廷下至郡府細及黔民逺逮戎<lb/>
虜或専威福或司衡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音汝</hi>倡優之飾㺄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楚楚凡庶之<lb/>
居侈於禁御乖天之和以來斯阻於我何辜而蒙我啞<lb/>
<hi>音塢</hi>淫巫不信又何足與肯彼之言疑我騰怚子殆未明<lb/>
耶主人未及應雲霧滃然而去<hi>閩書</hi>
　　林宋偉<lb/>
<pb n="KR4i0063_WYG_005-3b"/>
林宋偉字力叟永福人在太學時袁公爕無罪而與羣<lb/>
小同被蘖言去國士論不平宋偉送袁詩有云韓非老<lb/>
子還同傳乞與時人仔細看之句詩出名震輦下<hi>閩書</hi>
嘉定間北人交攻廷臣有以和戰守三策為言者謂戰<lb/>
為上策守為中策和為下策是時胡榘侍郎耑主和議<lb/>
㑹入朝時四明袁爕侍郎與胡公廷爭専主戰守議仍<lb/>
以笏擊胡公額遂下侍從臺諫集議後袁公以此辭歸<lb/>
太學諸生三百五十四人作詩以送袁公曰天眷頻年<lb/>
<pb n="KR4i0063_WYG_005-4a"/>
惜掛冠誰令今日逺長安舉幡莫遂諸生願祖帳應歌<lb/>
行路難去草豈知因害稼彈烏何事更驚鸞韓非老子<lb/>
還同傳馮仗時人品藻看今江東倉使狀元公甫即其<lb/>
子也<hi>白獺髓</hi>
　　曽從龍<lb/>
曽參預從龍赴省時館於衢之順溪題一絶云紅照西<lb/>
沈暫解鞍偶然假館豈求安新豐獨酌誰為侣坐對窓<lb/>
前竹一竿<hi>娛書堂詩話</hi>
<pb n="KR4i0063_WYG_005-4b"/>
　　林叔弓<lb/>
張乂延平人少負才入太學有聲為率性齋長既又為<lb/>
時中齋長其人眇小而好作為動以苛禮律諸生同舎<lb/>
多不平之莆田林叔弓亦輕浮之士也於是以其名字<lb/>
作詩賦各一首嘲之其警聨云身材短小欠曹交六尺<lb/>
之長腹内空虚乏劉又一㸃之墨詩警句云中分爻兩<lb/>
段風使十横斜文上元無分人前强出些曲盡形容之<lb/>
妙聞者絶倒又私試舜闢四門賦云想帝女下嬪大展親<lb/>
<pb n="KR4i0063_WYG_005-5a"/>
家之禮諒商均不肖㡬成太子之逰天子之堂九尺云<lb/>
假令晏子來朝莫窺其面縱使曹交入見僅露其頭顔<lb/>
淵具體而微賦云博我以文約我以禮望之儼然遒與<lb/>
之貌天與之形眇乎小耳亦皆叔弓之所為也<hi>齊東野語</hi>
　　李東<lb/>
李東字子賢綱族孫也受學朱文公既登第簿廬陵秩<lb/>
滿周必大餞以詩云地跨江南秀氣兼玉成界尺直方<lb/>
亷西曹久處習鑿齒髙士惟知孫子嚴<hi>閩書</hi>
<pb n="KR4i0063_WYG_005-5b"/>
　　劉裒<lb/>
伯寵武夷文士嘗宦於朝以臺評而歸有句云去日春<lb/>
蠶吐素絲歸時秋菊剝金衣沙鷗不入鴛鴻侣依舊滄<lb/>
浪遶釣磯怨而不怒之詞也<hi>詩人玉屑</hi>
　　馬子嚴<lb/>
子嚴字莊父號古洲建安人烏林行云荆州兒曹不足<lb/>
恃何物老瞞欺一世兵書浪語十三篇不料烏林出竒<lb/>
計隆凖雲孫驅伏龍紫髯强援要江東戈船植羽蔽寒<lb/>
<pb n="KR4i0063_WYG_005-6a"/>
日雪浪崩崖驚晚風行間一卒如兒戲持火絶江人不<lb/>
意灰銷漢賊終老心功入喬家少年壻君不見華容道<lb/>
旁春草生魂銷不聽車馬聲哀猿夜啼霜月冷空餘野<lb/>
燐沙邊明詩人玉屑謂此詩詞意精深不減張王樂府<lb/>
惜世無知者録遺後人共評之<hi>宋詩紀事</hi>
宋馬子嚴宿仙霞嶺詩云月影自催人起早泉聲不許<lb/>
客眠安摹寫真切余家在閩北上徃來必由斯嶺輒賞<lb/>
此句不置白玉蟾集亦載此首未知孰是<hi>筆精</hi>
<pb n="KR4i0063_WYG_005-6b"/>
建安馬子嚴莊父博涉經史工詩文尤長於詞有閨思<lb/>
鷓鴣天云睡鴨徘徊烟縷長日髙春困不成粧步欹草<lb/>
色金蓮潤撚斷花鬚玉笋香輕洛浦笑巫陽錦衣親織<lb/>
寄檀郎兒家閉户藏春色戯蝶游蜂不敢狂<hi>堅瓠集</hi>
　　陳讜<lb/>
莆陽陳讜文人也刻金字於靈壁石以壽韓侂胄至稱<lb/>
曰我王韓敗遂為言者所彈陳留題吳山三茅觀梅亭<lb/>
句云竹宻不知雲欲雨山髙盡見水朝宗繼是猶未有<lb/>
<pb n="KR4i0063_WYG_005-7a"/>
和者<hi>四朝聞見録</hi>
　　劉清夫<lb/>
劉清夫字靜甫建陽人詩學與劉子寰齊名尤長樂府<lb/>
所作多入中興選中居麻沙嘗至武夷有詠梅念奴嬌<lb/>
一詞云亂山深處見寒梅一朶皎然如雪的礫姸姿羞<lb/>
半吐斜映小忩幽絶玉染香腮酥凝冷艷客態天然别<lb/>
故人雖逺對花誰肯輕折疑是姑射神仙幔亭宴罷迤<lb/>
邐停瑤節愛此溪山供嘯咏飽玩洞天風月萬石叢中<lb/>
<pb n="KR4i0063_WYG_005-7b"/>
百花頭上誰與爭髙潔穠桃豔李不須連夜催發<hi>武夷山志</hi>
　　真徳秀<lb/>
王梅溪守泉㑹邑宰勉以詩曰九重天子愛民深令尹<lb/>
宜懐惻隠心今日黄堂一杯酒使君端為庶民斟真西<lb/>
山帥長沙宴十二邑宰於湘江亭作詩曰從來官吏與<lb/>
斯民本是同胞一體親既以脂膏供爾禄須知痛癢切<lb/>
吾身此邦素號唐朝古我輩當如漢吏循今日湘亭一<lb/>
杯酒便吹散作十分春二詩真有萬物一體之意今日<lb/>
<pb n="KR4i0063_WYG_005-8a"/>
令尹與邑宰㑹飲可亦有此懷抱否<hi>知新録</hi>
陳子長韔守瑞陽用刑甚峻西山真公勉以詩曰粉省<lb/>
郎官出把麾故人何以贈箴規孔門仁恕真心法漢史<lb/>
循良乃吏師聽訟莫嫌刀似筆愛民終見口成碑玉麟<lb/>
夜語如相問為説如今兩鬢絲與諛悅者異矣<hi>隨隠漫錄</hi>
陳子文好賑施浦城貴糴而子文賤糶之真文忠為作<lb/>
勸糶詩陽和二月春草朩皆生意那知田野間斯人極<lb/>
憔悴殷勤問由來父老各長喟富室不憐貧千倉盡封<lb/>
<pb n="KR4i0063_WYG_005-8b"/>
閉只圖價日髙弗念民已敝去年值饑荒自恨無噍類<lb/>
幸哉活至今且復遇荒嵗庶㡬一餉樂養育謝天地豈<lb/>
期新春來米榖更翔貴况又絶市無縱有濕且碎何由<lb/>
充饑腸何由飽孥累恨不死荒年免復見憂畏我聞父<lb/>
老言痛切貫心肺行行至平洲境象殊頓異白粲玉不<lb/>
如一升纔十四問誰長者家作此利益事父老合掌言<lb/>
子文姓陳氏起家本儒生疇昔樂賑施憶昨難食時巨<lb/>
室爭謀利米斗三百餘獨收七十二三都數千口受彼<lb/>
<pb n="KR4i0063_WYG_005-9a"/>
更生惠開庫質敝衣假此賑貧匱取本不取息所活豈<lb/>
勝計我曹非此翁久作溝中胔吁嗟薄俗中乃有此髙<lb/>
義吾邦賢使君愛民均㓜穉一聞平糶家褒賞無不至<lb/>
或與旌門閭或與錫金幣獨有潁川翁寵光未之被故<lb/>
作行路謠庶徹鈴齋䆳且俾殖利徒聞風黙知媿<hi>閩書</hi>
真西山帥長沙郡人為立生祠一夕有大書一詩於壁<lb/>
間者其詞云舉世知公不愛名湘人苦欲置丹青西天<lb/>
又出一活佛南極添成兩壽星㡬百年方鍾間氣八千<lb/>
<pb n="KR4i0063_WYG_005-9b"/>
春願祝修齡不須更作生祠記四海蒼生口是銘<hi>鶴林玉露</hi>
真文忠負一時重望端平更化人徯其來若元祐之洓<lb/>
水翁也是時楮輕物貴民生頗艱意謂真儒一用必有<lb/>
建明轉移之間立可致治於是民間為之語曰若欲百<lb/>
物賤直待真直院及童馬入朝敷陳之際首以尊崇道<lb/>
學正心誠意為第一義繼而復以大學衍義進愚民無<lb/>
知乃以其所言為不切於時務復以俚語足前句云喫<lb/>
了西湖水打了一鍋麵市井小兒囂然誦之<hi>癸辛雜識</hi>
<pb n="KR4i0063_WYG_005-10a"/>
文章正宗初萌芽西山先生以詩歌一門屬予編類且<lb/>
約以世教民彜為主如仙釋閨情宫怨之類皆勿取予<lb/>
取漢武帝秋風辭西山曰文中子亦以此辭為悔心之<lb/>
萌豈其然乎意不欲收其嚴如此然所謂攜佳人兮不<lb/>
能忘之語葢指公卿羣臣之扈從者似非為後宫設凡<lb/>
子所取而西山去之者大半又増入陶詩甚多如三謝<lb/>
之類多不入<hi>後村詩話</hi>
龍州劉改之詩云退一步行安樂法道三個好喜歡緣<lb/>
<pb n="KR4i0063_WYG_005-10b"/>
真西山喜誦之葢好侫惡直人之常情直言賈禍在昔<lb/>
不免故萬事道好不特司馬徳操為然即夫子亦有危<lb/>
行言孫之説真西山喜誦亦有感而然也<hi>知新録</hi>
　　王邁<lb/>
實之莆人登甲科甚有文名落魄不羈為正字日因輪<lb/>
對及故相擅權理宗宣諭曰姑置衛王之事邁即抗聲<lb/>
曰陛下一則曰衛王二則曰衛王何容保之至耶上怒<lb/>
不答徑轉御屏曰此狂生也邁後歸里自稱勅賜狂生<lb/>
<pb n="KR4i0063_WYG_005-11a"/>
嘗有詩云未知死所先期死自笑狂生老更狂又賦沁<lb/>
園春云狂如此更狂狂不已押赴瓊崖<hi>齊東野語</hi>
月峰山上有大仙巖嵗旱禱之宋傅誠築月山書院其<lb/>
下王邁詩山下聞書聲勝似聽絲竹山中嚼書味勝似<lb/>
飽梁肉絲竹無趣空有音粱肉悅口不悅心月山主人<lb/>
真好事積書連屋床横琴直面青天垂濶野滿懐月色<lb/>
娛良夜羣兒誦書鸞鶴鳴卧而聽之神思清人間樂事<lb/>
天所惜月山之樂為第一我看羣兒箇箇竒腰斤行斫<lb/>
<pb n="KR4i0063_WYG_005-11b"/>
月中枝伊渠來作月山客未肯輕和月山詩<hi>閩書</hi>
　　洪天錫<lb/>
近世敢言之士雖間有之然能終始一節明目張膽言<lb/>
人之所難者絶無而僅有曰温陵洪君天錫君疇一人<lb/>
而已公在閩閫日嘗書桃符云平生要識瓊崖面到此<lb/>
當堅鐡石心葢其剛勁之氣未嘗一日少沮也<hi>齊東野語</hi>
　　潘牥<lb/>
潘牥字庭堅落筆不凡有鐔津懐舊詞云怕見倚䦨干<lb/>
<pb n="KR4i0063_WYG_005-12a"/>
閣下溪聲閣外山空有舊時山共水前歡暮雨朝雲去<lb/>
不還想是躡飛鸞月下時時認珮環月又漸低霜又下<lb/>
更䦨折得梅花獨自看<hi>後邨詩話</hi>
庭堅才髙氣勁讀書五行俱下終身不忘作文未嘗起<lb/>
草尤長於古樂府年六七嵗時嘗和人詩云竹纔生便<lb/>
直梅到死猶香識者已知其不永其論巴陵一疏至今<lb/>
人能論之以此終身坎壈焉劉潛志其墓云公論如元<lb/>
氣兮入人之肝脾有一時之榮辱兮有千載之是非昔<lb/>
<pb n="KR4i0063_WYG_005-12b"/>
在有周兮觀孟津之師於叩馬之諌兮曰扶而去之彼<lb/>
八百國之同兮不能正一士之異嗚呼此所謂世教兮<lb/>
所謂民彜正謂此也<hi>齊東野語</hi>
潘庭堅題嶽麓寺道鄉臺曰坡仙不謫黄黄應無雪堂<lb/>
道郷不如新此臺無道鄉青山非其人山靈能頡頏一<lb/>
落名勝手境與人俱香悲吟倚空寂臨眺生慨慷道鄉<lb/>
不可作承君不可忘<hi>困學紀聞</hi>
馬光祖知高郵軍適值管軍官榮全率衆叛據城縱軍<lb/>
<pb n="KR4i0063_WYG_005-13a"/>
刼掠與同黨王安等飲宴有妓毛惜惜不服趨侍全痛<lb/>
責之惜惜云妾雖賤妓不曽服侍反臣全遂斬之秋崖<lb/>
方岳作義娼傳閫臣以聞特封英烈夫人潘庭堅詩云<lb/>
淮海艷姬毛惜惜蛾眉有此萬人英恨無七首學秦女<lb/>
向使裹頭真杲卿玉骨花顔城下土氷魂雪魄史間名<lb/>
古今無限腰金者歌舞筵中過一生<hi>知新録</hi>
宋趙汝談直玉堂詩云宫井城鴉欲動時春猿夢斷北<lb/>
山移攬衣擬草歸田賦猶是金蓮燭半枝潘牥陪祀詩<lb/>
<pb n="KR4i0063_WYG_005-13b"/>
云玉天無滓月光寒霽色分明在露盤一夜九重全不<lb/>
寐時敎中使捲簾看雋永有味不似宋格<hi>筆精</hi>
　　徐範<lb/>
宋三山徐範字彜甫慶元中與楊宏中劾韓侂胄編管<lb/>
逺方禁錮志乗及綱鑑稱為六君子然未傳能詩也嘗<lb/>
登太行山云茫茫逺樹隔烟霏獵獵西風振客衣山雨<lb/>
未晴嵐氣濕溪流欲盡水聲微囘車廟古丹青老碗子<lb/>
城荒草朩稀珍重狄公千載意馬頭重見白雲飛範登<lb/>
<pb n="KR4i0063_WYG_005-14a"/>
嘉定進士通判澤州官終朝奉大夫實不肖族祖也詩<lb/>
所傳者僅此耳見河南通志<hi>筆精</hi>
　　廖衡<lb/>
廖衡順昌人六嵗能屬文縣尉催租見之命吟雨中山<lb/>
茶有淚多陳后愁離殿浴出楊妃困倚䦨之句尉喜甚<lb/>
尉湖外人時方得家書復出駢語洞庭消息寄來遲衡<lb/>
應聲曰巫峽夢魂歸去早尉大竒之名聞郡守檄縣禮<lb/>
遣至試以詩迎題立就婉麗可喜即赴鄉舉主司得其<lb/>
<pb n="KR4i0063_WYG_005-14b"/>
文置在第三守私易之自是絶意功名終老林壑<hi>閩書</hi>
　　林洪<lb/>
泉南林洪字龍發號可山肄業杭泮粗有詩名理宗朝<lb/>
上書言事自稱和靖七世孫冒杭貫取鄉薦刋中興以<lb/>
來諸公詩號大雅復古集亦以已作附於後時有無名<lb/>
子作詩嘲之曰和靖當年不娶妻只留一鶴一童兒可<lb/>
山認作孤山種正是𤓰皮撘李皮葢俗語以强認親族<lb/>
者為𤓰皮撘李樹云<hi>梅磵詩話</hi>
<pb n="KR4i0063_WYG_005-15a"/>
林可山稱和靖七世孫不知和靖不娶已見梅聖俞序<lb/>
中矣姜石帚嘲之曰和靖當年不娶妻因何七世有孫<lb/>
兒若非鶴種並梅種定是𤓰皮撘李皮石帚之詩特甚<lb/>
於郭崇韜李環之撾戒之<hi>隨隠漫録</hi>
向游武夷六曲訪止止師偶雪天得一兎無庖人可製<lb/>
師云山間只用薄批酒醬椒料沃之以風爐安座上用<lb/>
水少半銚候湯響一杯後各分以筯令自筴入湯擺熟<lb/>
啖之乃隨宜各以計供之因用其法不獨易行且有團<lb/>
<pb n="KR4i0063_WYG_005-15b"/>
欒暖熱之樂越五六年來京師乃復於楊泳齋伯昺席<lb/>
上見此恍然去武夷如隔一世楊勲家嗜古學而清苦<lb/>
者宜安此山林之趣因作詩云浪湧晴江雪風翻晚照<lb/>
霞日憶山中味多忘貴客家<hi>山家清供</hi>
蓮花中嫩房截底剜穰留其孔以酒漿香料和魚塊實<lb/>
其内仍以底坐甑内蒸熟或中外塗以蜜出楪用漁父<lb/>
三鮮供之向在季春坊席上曽受此供得詩云錦瓣金<lb/>
房織㡬重逰魚何事得相容湧身既入花房去好似華<lb/>
<pb n="KR4i0063_WYG_005-16a"/>
池獨化龍季大喜送端硯一枚龍墨五笏<hi>山家清供</hi>
　　敖陶孫<lb/>
陶孫字器之一字臞翁福清人淳熙庚子鄉薦第一慶<lb/>
元已未登進士主通州海門縣簿教授漳州辟酒所幹<lb/>
官改廣東轉運司主管文字用薦改簽書平海軍節度<lb/>
判官兼内外宗正簿轉奉議郎主管華州西嶽卒年七<lb/>
十四所與逰趙汝讜楊長儒李韶林公遇劉克莊皆一<lb/>
時知名之士有臞翁詩二巻<hi>南宋詩選</hi>
<pb n="KR4i0063_WYG_005-16b"/>
初朱文公在經筵以耆艾難立講除外祠先生送篇有<lb/>
曰當年靈壽杖只合扶孔光趙丞相謫死先生為甲寅<lb/>
行以哀之語不渉權臣也或為律詩托先生以行京尹<lb/>
承望風㫖急遽捕先生微服變姓名去當是時先生少<lb/>
壯忠憤鳴號於都邑衆大之區㡬不免矣卒幸免既退<lb/>
既老呫嗶於寂寞之濱隻字半句不易為人致然先生<lb/>
名益重託先生以行者益衆而江湖集出焉㑹有詔毁<lb/>
集先生卒不免嗚呼前世以言語得罪者多矣種豆觀<lb/>
<pb n="KR4i0063_WYG_005-17a"/>
桃往哲深戒至本朝列聖好文憐才騷人雅士徃徃以<lb/>
文墨受知簡齋放翁詩嘗驗矣先生之詩主乎忠孝不<lb/>
主乎刺議送朱哀趙之作發於性情義理之正顧藏稿<lb/>
不輕出真詩未為先生福而贋詩乃為先生禍鳴呼悲<lb/>
夫<hi>劉後村集</hi>
先生起寒苦涉憂患明練世務居官多可書而談者目<lb/>
以名儒自有載籍以來悉記覽亂籖叢書搜硏抄纂竒<lb/>
字粤義穿抉呈露諸文皆有竒骨可行世傳逺而人獨<lb/>
<pb n="KR4i0063_WYG_005-17b"/>
誦其詩<hi>劉後村集</hi>
趙忠定既以議者之言去國善類多力爭而逐韓平原<lb/>
之權遂張公議譁然日有懸書北闕下者捕莫知主名<lb/>
太學生敖器之陶孫亦有詩其間曰左手旋乾右轉坤<lb/>
羣公相扇動流言狼胡無地歸姬旦魚腹終天痛屈原<lb/>
一死固知公所欠孤忠賴有史長存九原若遇韓忠獻<lb/>
休説渠家末代孫一時都下競傳既乃知其出於器之<lb/>
平原聞之亦不之罪也器之後登進士第今猶在選調<lb/>
<pb n="KR4i0063_WYG_005-18a"/>
中<hi>桯史</hi>
桯史謂趙忠定既以人言投荒善類多力争被逐而韓<lb/>
侂胄之權遂張公議譁然謗書日懸闕下雖加疏捕莫<lb/>
得其名太學生敖器之亦有詩末云九原若遇韓忠獻<lb/>
休道渠家末代孫葢侂胄乃韓忠獻琦曽孫也一時都<lb/>
下競為傳寫侂胄雖知出器之手亦不之罪器之後登進<lb/>
士按器之成是詩墨未乾而壁已輿去器之恐易服逃<lb/>
去變姓名侂胄逐始成進士此云侂胄不之罪未之考<lb/>
<pb n="KR4i0063_WYG_005-18b"/>
也器之閩人<hi>因樹屋書影</hi>
慶元初韓侂胄既逐趙忠定太學諸生敖陶孫賦詩于<lb/>
三元樓云云方書於樓之朩壁壁已不復存陶孫知捕<lb/>
者至急更行酒者衣持煖酒具下捕者與交臂問敖上<lb/>
舍在否對以若問太學秀才耶飲方酣陶孫亟亡命歸<lb/>
走閩後登乙丑第<hi>四朝聞見録</hi>
寶紹間中興江湖集出劉潛夫詩云不是未三能跋扈<lb/>
只緣鄭五欠經綸又云東風謬掌花權柄却忌孤髙不<lb/>
<pb n="KR4i0063_WYG_005-19a"/>
主張敖器之詩云梧桐秋雨何王府楊栁春風彼相橋<lb/>
曽景建詩云九十日晴春景少一千年事亂時多當國<lb/>
者見而惡之並行貶斥<hi>鶴林玉露</hi>
寶慶元年轉奉議郎賜緋魚袋主管華州西嶽廟年七<lb/>
十二矣異時交游類當世聞人至是旁落將盡又少娶<lb/>
崑山沈氏嚴之如賓奉祠之年適甫悼亡室無妾媵躬<lb/>
執炊爨稍有俸錢買田二畦築室一區深居簡出客至<lb/>
從户内搖手謝絶之所與徃還同里林公遇連江李韶<lb/>
<pb n="KR4i0063_WYG_005-19b"/>
莆田劉克莊二三君子而已間有佔俾則之寂寞之野<lb/>
時謂金璧易求其片言難致也然詩名益重托者益衆<lb/>
故江湖集出而有詔毁之矣卒年七十四合沈氏葬祔<lb/>
東臯先塋劉文定題曰臞菴敖先生墓其銘議郎之秩<lb/>
華山之廟既嗇於少復奪之老卓哉臞翁疇昔自號掲<lb/>
之碑顔以配貞曜今遺文真者僅僅一二大都善名理<lb/>
而世則多其言詩云<hi>閩書</hi>
閒暇日與弟姪輩評古人諸名人詩魏武帝如幽燕老<lb/>
<pb n="KR4i0063_WYG_005-20a"/>
將氣韻沈雄曹子建如三河少年風流自賞鮑明逺如<lb/>
饑鷹獨立竒矯無前謝康樂如東海楊㠶風日流麗陶<lb/>
彭澤如絳雲在霄舒巻自如王右丞如秋水芙蕖倚風<lb/>
自笑韋蘇州如園客獨繭暗合音徽孟浩然如洞庭始<lb/>
波朩葉微脫杜牧之如銅丸走坂駿馬注坡白樂天如<lb/>
山東父老課農桑事言言皆著實元微之如李龜年說<lb/>
天寶遺事貌悴而神不傷劉夢得如鏤氷雕瓊流光自<lb/>
照李太白如劉安雞犬遺響白雲覈其歸存恍無定處<lb/>
<pb n="KR4i0063_WYG_005-20b"/>
韓退之如囊沙背水惟韓信獨能李長吉如武帝食露<lb/>
盤無補多慾孟東野如埋泉斷劍卧壑寒松張籍如優<lb/>
工行鄉飲時有詼氣栁子厚如髙秋獨眺霽晚孤吹李<lb/>
義山如百寶流蘇千絲鐡網綺宻環妍要非自然本朝<lb/>
蘇東坡如屈注天潢倒連滄海變眩百怪終歸雄渾歐<lb/>
公如四瑚八璉正可施之宗廟荆公如鄧艾縋兵入蜀<lb/>
要以險絶為功山谷如陶𢎞景祗詔入官析理談𤣥而<lb/>
松風之夢故在梅聖俞如關河放溜瞬息無聲秦少㳺<lb/>
<pb n="KR4i0063_WYG_005-21a"/>
如侍女步春終傷婉弱後山如九臯獨唳深林孤芳沖<lb/>
寂自姸不求識賞韓子蒼如梨園按樂排比得倫吕居<lb/>
仁如散聖安禪自然竒逸其他作者未易殫陳獨唐杜<lb/>
工部如周公制作後世莫能擬議此評子姪得之為多<lb/>
外自寫兩紙其一以遺莆陽劉潛夫其一以遺同舍朱<lb/>
仁叔二公皆知詩者且其語亹亹逼人故為之書嘉定<lb/>
八年夏至後二日長樂敖陶孫<hi>宋人小集</hi>
宋季敖陶孫字器之嘗作詩譏韓侂胄坐斥著有詩評<lb/>
<pb n="KR4i0063_WYG_005-21b"/>
自漢魏至宋皆隨人譬喻楊用修引入丹鋸録題曰孫<lb/>
器之評詩不知為敖姓誤為姓孫也敖實閩之福清人<lb/>
今後裔繁盛<hi>因樹屋書影</hi>
升菴外集載孫器之評詩一則而稱定陶孫器之夏振<lb/>
叔云按其人姓敖名陶孫而器之其字也楊誤以敖陶<lb/>
為地而改敖為定以合郡邑之名與誤認劉徳升為劉<lb/>
景升索㓜安為管㓜安者同一可笑<hi>因樹屋書影</hi>
敖陶孫器之臞翁集古詩歌行頗有盛時江西風氣其<lb/>
<pb n="KR4i0063_WYG_005-22a"/>
詩評尤為談萟家所推引<hi>居易録</hi>
　　林興宗<lb/>
宋嘉定寶祐間叛將李全駐兵山東之山陽驕悍難制<lb/>
戕許國逐姚翀殺命士茍夢玉杜耒士大夫視山陽不<lb/>
啻如蛇鄉虎落時莆人林興宗景復授法曹以徃時論<lb/>
壯之安晚鄭公在瑣闥餞行有詩云淮海轅門立竒士<lb/>
要看左袒為劉時葢勉其盡節也景復到任後改淮安<lb/>
令辛夘春全破通泰犯揚州為王師掩擊殪城下其妻<lb/>
<pb n="KR4i0063_WYG_005-22b"/>
楊姑姑懼朝廷必討遂掃衆盡俘執南官北去景復羈<lb/>
囚山東凡十年挺節無所汙安晚餞詩可無負矣信菴<lb/>
趙公遣問物色損金貲得之以反縣國印與告身俱存<lb/>
趙公奏乞旌擢以勸盡節者朝廷錄用官至曲江守景<lb/>
復北地詩云最是北來詩料少地寒難得見梅花形容<lb/>
變盡頭如雪不改當時一寸心江湖間多稱之<hi>梅磵詩話</hi>
　　劉淮<lb/>
韓侂胄居太廟三茅之旁後山為閲古堂為閲古泉舊<lb/>
<pb n="KR4i0063_WYG_005-23a"/>
名青衣有青衣童兒見泉上故名為流觴曲水泉自青衣<lb/>
下注於池凡有十二折旁砌以瑪瑙泉流而下瀦于閱<lb/>
古堂渾涵數畝有桃坡十有二級夜宴則殿巖用紅燈<lb/>
數百出於桃坡之後以燭之其雲巖之最竒者曰雲岫<lb/>
侂胄居之既久嵗累月積剔竒抉勝窈窕渟深疑為洞<lb/>
天福地之居不類其為在天衢咫尺舊皆寧壽觀中地<lb/>
也韓敗有㫖盡給還寜壽復為禁地建陽劉淮賦詩云<lb/>
寶蓮山下韓家府鬱鬱沈沈深㡬許主人飛頭去和戎<lb/>
<pb n="KR4i0063_WYG_005-23b"/>
緑户雕牆鎖風雨九世卿家一朝覆太師之誅魏公辱<lb/>
後車不信有前車突兀眼前看此屋<hi>四朝聞見録</hi>
　　劉克莊<lb/>
劉克莊字潛夫莆陽人後村其號學於真西山以蔭入<lb/>
仕除潮倅遷建陽令移仙都嘗詠落梅有東君謬掌花<lb/>
權柄却忌孤髙不主張讒者箋其詩以示柄臣由此閒<lb/>
廢十載因有病後訪梅絶句云夢得因桃却左遷長源<lb/>
為栁忤當權幸然不識桃並栁也被梅花累十年初趙<lb/>
<pb n="KR4i0063_WYG_005-24a"/>
紫芝徐道暉諸人擺落近世詩律斂情約性因狹出竒<lb/>
合於唐人時謂四靈體格後村年甚少刻琢精麗與之<lb/>
並驅已而厭之謂諸人極力馳驟纔望見賈島姚合之<lb/>
藩而已欲息唐律専造古體趙南塘曰不然言意深淺<lb/>
存人胸懐不繫體格若氣象廣大雖唐律不害為黄鐘<lb/>
大吕否則手操雲和而驚飈駭電猶隠隠絃撥間也後<lb/>
村感其言而止然自是思益新句愈工涉歴老練布置<lb/>
濶逺論者謂江西苦於麗而冗莆陽得其法而能痩能<lb/>
<pb n="KR4i0063_WYG_005-24b"/>
淡能不拘對又能變化而活動葢雖㑹衆作而自為一<lb/>
家者也<hi>宋詩鈔小傳</hi>
陸夫人之賢畧似予妻世間悍婦不死乃使二婦死耶<lb/>
覽巻凄然繫以小詩一夕死生異百年甘苦同孤身操<lb/>
井臼愁殺老梁鴻<hi>後村題䟦陸氏墓誌</hi>
司馬温公王荆公曽南豐最推尊揚雄以為不在孟軻<lb/>
下至朱文公作通鑑綱目乃始正其附王莽之罪書莽<lb/>
大夫揚雄死莽之行如狗彘三尺童子知惡之雄肯附<lb/>
<pb n="KR4i0063_WYG_005-25a"/>
之乎劇秦美新不過言孫以免禍耳然既受其爵禄則<lb/>
是甘為之臣僕矣獨得辭莽大夫之名乎文公此筆與<lb/>
春秋爭光麟當再出也劉潛夫詩云執㦸浮沈計未疎<lb/>
無端著論美新都區區所得能多少枉被人書莽大夫<lb/>
予謂名義所在豈當計所得之多少若以所得之少枉<lb/>
被惡名為恨則三公之位萬鐘之粟所得倘多可以甘<lb/>
受惡名而為之乎此詩頗礙義理予不可以不辨<hi>鶴林玉露</hi>
徐仲車謂尊官重禄人之所好也安肯曰吾不才吾辱<lb/>
<pb n="KR4i0063_WYG_005-25b"/>
其位甚者亡人之國危人之天下不顧也鄭綮可謂知<lb/>
其量矣後村詩謂未必朱三能跋扈祗因鄭五欠經綸<lb/>
朱温之簒崔栁諸人之罪也於鄭綮何譏焉<hi>困學紀聞</hi>
後村劉克莊絶句云新剃闍黎頂尚青滿村聽講法華<lb/>
經那知世有彌天釋萬衲如雲座下聽謂小道易惑衆<lb/>
而不知有大道也又云刮膜良方直萬金國醫曽費一<lb/>
生心誰知髽髻攜籃者也有盲人問善鍼謂精藝難成<lb/>
而小藝亦可售也又云黄童白叟徃來忙負鼓盲翁正<lb/>
<pb n="KR4i0063_WYG_005-26a"/>
作塲死後是非誰管得滿村聽說蔡中郎亦可感嘆云<lb/>
<hi>歸田詩話</hi>
劉後村詩云興亡畢竟緣何事専罪清談恐未公此名<lb/>
言也<hi>稗史彚編</hi>
寶慶間李知孝為言官與曽極景建有隙每欲尋釁以<lb/>
報之適極有春詩云九十日春晴景少百千年事亂時<lb/>
多刋之江湖集中因復改劉子翬汴京紀事一聫為極<lb/>
詩云秋雨梧桐皇子宅春風楊栁相公橋及劉潛夫黄<lb/>
<pb n="KR4i0063_WYG_005-26b"/>
巢戰塲詩云未必朱三能跋扈都緣鄭五欠經綸遂皆<lb/>
指為謗訕押歸聽讀同時被累者如敖陶孫周文璞趙<lb/>
師秀及刋詩陳起皆不得免焉由是江湖以詩為諱者<lb/>
兩年<hi>齊東野語</hi>
或謂作詩使事必用六朝已上為古此語亦拘墟不足<lb/>
信要之唐宋事須選擇用之不失古雅乃可如劉後村<lb/>
詩専用本朝故實畢竟欠雅如錬句豈非林處士鬻書<lb/>
莫是穆參軍艱虞夷甫方謀窟老嬾堯夫少出窩未愛<lb/>
<pb n="KR4i0063_WYG_005-27a"/>
潘郎呼作友便教米老拜為兄山房惜未從公擇書局<lb/>
聞曽擬道原立志如歐母生兒似富公野人只識羮芹<lb/>
美相國安知食筍甘事先白𫝊求閒後銜似温公約史<lb/>
年公閒去伴种司諫我懶思尋靖長官清於坡老逰杭<lb/>
市儉似乖厓在劍州軍皆歌范老民各像乖厓賈董竒<lb/>
才無地立歐蘇精鑒與人同安知李廌揮門外不覺劉<lb/>
㡬入彀中此類數十聨皆宋事也後見後村四六亦然<lb/>
<hi>池北偶談</hi>
<pb n="KR4i0063_WYG_005-27b"/>
范曄作東漢史為方士立傳如左慈之事妖怪特甚君<lb/>
子所不道而乃大書特書之何其陋也曹子建辨道論<lb/>
曰世有方士吾王悉所招致甘陵有甘始廬江有左慈<lb/>
陽城有郄儉善辟榖悉號數百嵗所以集之魏國者誠<lb/>
恐此人挾姦究以欺衆行妖惡以惑民豈復欲觀神仙<lb/>
於瀛洲求安期於邊海釋金輅而顧雲輿棄文驥而求<lb/>
飛龍哉子建此論其識過范瞱逺矣漢武帝刻意求仙<lb/>
至以愛女妻方士可謂顛倒之極末年乃忽悔悟曰世<lb/>
<pb n="KR4i0063_WYG_005-28a"/>
豈有仙者節食服藥差可少病耳此論却甚確近時劉<lb/>
潛夫詩云但間方士騰空去不見童男入海囘無藥能<lb/>
令炎帝在有人曽哭老𣆀來<hi>鶴林玉露</hi>
嘉定辛已三月金人圍黄州黄州守何大節字中立召<lb/>
僚佐告之曰城危矣而救不至諸君多有親老且非守<lb/>
土之臣可以死可以無死乃各予以差出之檄使為去<lb/>
計自取郡印佩之誓以死守一夕輿兵忽奔告曰城陷<lb/>
矣擁之登車纔出門金兵已紛集大節竟自沈於江未<lb/>
<pb n="KR4i0063_WYG_005-28b"/>
一月又陷蘄州守李誠之字茂卿手殺其妻子奴婢然<lb/>
後自殺官屬多死之朝廷褒贈誠之且為立廟而寜宗<lb/>
帝紀書大節棄城遁二人皆出太學劉潛夫詩云淮堧<lb/>
便合營雙廟太學今方出二儒又云世俗今猶疑許逺<lb/>
君王原未識真卿葢為中立解嘲然等死耳茂卿果決<lb/>
是以全節中立遲懦是以敗名忠臣義士可以鑒矣<hi>鶴林</hi>
<hi>玉露</hi>
近時豫章嘗於孺子亭前賣酒劉潛夫題詩云孺子亭<lb/>
<pb n="KR4i0063_WYG_005-29a"/>
前揷酒旗游人那解薦江蘺白鷗欲下還飛起曽見當<lb/>
年解榻時帥聞之亟令住賣嘉定間臨安西湖上三賢<lb/>
堂亦賣酒太學士人題詩云和靖東坡白樂天㡬年秋<lb/>
菊薦寒泉如今徃事都休問且為官司趁酒錢府尹聞<lb/>
之亦愧而止<hi>鶴林玉露</hi>
後村詩自萇𢎞至劉蕡為十臣尹伯竒至唐寜王為十<lb/>
子伯夷至司空圖為十節許由至汾亭釣者為十隠荀<lb/>
卿至王通為十儒孟之反至劉琨為十勇廣成子至孫<lb/>
<pb n="KR4i0063_WYG_005-29b"/>
思邈為十仙瞿曇至誌公為十釋衛姜至廬江小吏妻<lb/>
為十婦召南媵至栁家婢為十妾毛遂至周戴為十豪<lb/>
鬼谷子至蒯通為十辨墨翟至李衛公為十智韓起至<lb/>
桑維翰為十貪尹氏至馮道為十憸巷伯至張承業為<lb/>
十嬖神農至韓伯休為十醫巫咸至袁天綱為十卜項<lb/>
槖至阿買為十穉漆室女至靈照為十女各五言四句<lb/>
寄意而已其臚列未當也<hi>湧幢小品</hi>
劉克莊詠落梅東君謬掌花權柄却忌孤高不主張讒<lb/>
<pb n="KR4i0063_WYG_005-30a"/>
者箋其詩以示柄臣由此閒廢十載集中有贈陳起詩<lb/>
陳侯生長繁華地却以芸香自沭薰錬句豈非林處士<lb/>
鬻書莫是穆叅軍雨簷兀坐忘春去雪案清談至夜分<lb/>
何日我閒君閉肆扁舟同泛北山雲陳即刋江湖集以<lb/>
售與劉同坐罪者<hi>南宋雜事詩注</hi>
紹定庚寅春汀冦入譙趙守竄殿司禆將胡斌領弱卒<lb/>
二百巷戰矢盡力拆易雙鐡鞭所殺尤衆死焉坐執雙<lb/>
鞭屢日不僵民賴其力多獲竄免守臣王埜聞於朝贈<lb/>
<pb n="KR4i0063_WYG_005-30b"/>
武節大夫賜廟額忠勇劉後村詩云士各全軀命惟侯<lb/>
視死輕張巡鬚盡怒先軫面如生短刃猶梟冦空弮尚<lb/>
背城新祠簫鼓盛人敬此神明<hi>隨隠漫録</hi>
予涉世齟齬毎誦歐公平生名節為後生描畫畧盡之<lb/>
言輒為慨然晚逐於朝交㳺皆棹臂去惟湯伯紀寄詩<lb/>
云唐朝空自貴宏詞科目何嘗得退之掌制徒聞誇子<lb/>
厚殘編僅見命敦詩堪嗟實録無先傳太息淮西有後<lb/>
碑寄語莆田紫微老文章葢世例如斯余固不足以當<lb/>
<pb n="KR4i0063_WYG_005-31a"/>
此詩然在西掖草制七十不止一首伯紀未之見爾<hi>後村</hi>
<hi>詩話</hi>
劉原父與永叔相友善然原父常言好箇歐九可惜不<lb/>
讀書仁宗嘗問宰執劉敞何如魏公極稱其才歐對曰<lb/>
劉敞文亦未佳其博雅足重也二公似以名髙相失後<lb/>
村江西道中詩云毎嘲介甫行新法常恨歐公不讀書<lb/>
浩嘆諸劉今已矣路傍喬朩日蕭疎<hi>池北偶談</hi>
宋真徳秀建陽縣賑糶倉記曰建陽縣自諸侯用始置<lb/>
<pb n="KR4i0063_WYG_005-31b"/>
倉藏米㡬四千石市直翔則糶平則止民歌舞之未㡬<lb/>
而大弊寶慶元年劉侯克莊實來覈舊藏不能五之一<lb/>
乃斥經費之餘財凡三于餘緡為糴本迄明年秋積米<lb/>
凡四千斛有竒懼來者莫之繼書其倉之兩扉曰聊為<lb/>
吾民留飯盌豈無來者續心燈<hi>斯文正統</hi>
翁靈舒有詩名劉後村贈以詩有云徧問諸郎皆冠帶<lb/>
自言别業可漁樵<hi>尚友録</hi>
陳簡齋目疾詩云不怪叅軍騎瞎馬但妨中散送飛鴻<lb/>
<pb n="KR4i0063_WYG_005-32a"/>
曽茶山齒脱詩云政恐麴生真作祟可成髯部頓成疎<lb/>
又云落勢今年殊未已衹應從此並無餘范石湖耳鳴<lb/>
詩云牛蟻誰知牀下闘雞蠅任向夢中鳴劉後村髮脫<lb/>
詩云論為城旦寜非怒度作沙彌亦自佳穉子笑翁簮<lb/>
栢葉侍兒諱老匣菱花種種老態備矣<hi>小草齋詩話</hi>
金陵後湖西南洲有郭璞墓四周皆水浪齧苔侵不可<lb/>
復辨宋劉後村詩云先生精數學卜穴未應疎因捋虎<lb/>
鬚死還尋魚腹居如何師鬼谷却去友靈胥此理憑誰<lb/>
<pb n="KR4i0063_WYG_005-32b"/>
詰人方𦵏寶書葢笑璞擇地之不審也<hi>小草齋詩話</hi>
予少時有落梅詩為李定舒亶輩箋註㡬陷罪罟後見<lb/>
梅花輒怕見畫梅花亦怕然不能不為補之作跋小兒<lb/>
觀儺又愛又怕予於梅花亦然<hi>後村題䟦</hi>
寶慶初史彌逺廢立之際錢唐書肄陳起宗之能詩凡<lb/>
江湖詩人皆與之善宗之刋江湖集以售劉潛夫南岳<lb/>
稿與焉宗之詩有云秋雨梧桐皇子府春風楊栁相公<lb/>
橋哀濟邸而誚彌逺本改劉屏山詩句也或嫁為敖臞<lb/>
<pb n="KR4i0063_WYG_005-33a"/>
庵器之所作言者併潛夫梅詩論列劈江湖集板二人<lb/>
皆坐罪於是詔禁士大夫作詩如孫花翁季蕃之徒改<lb/>
業為長短句紹定癸已彌逺死詩禁始開潛夫為病後<lb/>
訪梅絶句云夢得因桃却左遷長源為栁忤當權幸然<lb/>
不識桃並栁却被梅花累十年又云一言半句致魁台<lb/>
前有沂公後簡齋自是君詩無警策梅花窮殺㡬人來<lb/>
又云春信分明到草廬呼兒沽酒買溪魚從前弄月嘲<lb/>
風罪即日金雞已赦除時潛夫廢閒恰十年矣其詩格<lb/>
<pb n="KR4i0063_WYG_005-33b"/>
本卑晚而漸進如原詩飄如遷客來過嶺墜似騷人去<lb/>
赴湘枝疎似被金刀剪片細疑經玉杵殘二聫皆費粧<lb/>
㸃氣骨甚弱如憶真州梅園詩次韻方孚若瀑上種梅<lb/>
窓龎之韻至於十首今無可選後集梅絶句至百首謂<lb/>
之百梅如方烏山澄孫諸人各和至百首頗不無贅而<lb/>
亦有竒者唯此可備梅花大公案也<hi>瀛奎律髓</hi>
劉後村集趙禮部和予梅詩十絶送林録叅韻雜之萬<lb/>
如詩中殆不可辨别課一詩以謝更無一㸃涴鉛華狀<lb/>
<pb n="KR4i0063_WYG_005-34a"/>
出氷枝糝玉葩十絶頓令儂北面萬如元住子東家自<lb/>
羞貧女釵邊朶難傍宫人額上花縱使北風如鐡勁未<lb/>
妨雪月照槎牙按禮部當是趙時煥寓居泉州林録参<lb/>
當是林觀後四句有所諷自羞貧女釵邊朶言詩之淡<lb/>
者難傍宫人額上花言詩之艷者北風雪月二句以喻<lb/>
夫臨患難而不可奪也然後村詩未為全淡葢出處之<lb/>
際亦似未然萬如居士李縝字伯玉李雲龕之子朱文<lb/>
公作墓誌稱其有文十巻梅百詠寓泉州後村初為石<lb/>
<pb n="KR4i0063_WYG_005-34b"/>
塘林同林合賦梅花百絶未知有萬如詩後見之乃謂<lb/>
萬如詩如漢宫洞簫梨園羯皷用事精切下字清新音<lb/>
節流麗有二宋王仲至晏叔原之風惜其太脂粉視陳<lb/>
簡齋便自邈然後村又自謂所賦如樵歌牧唱姸詞巧<lb/>
思不及李逺甚即此詩五六意也然以予觀之梅花詩<lb/>
清痩瀟灑近年莫如尤延之雖楊誠齋陸放翁亦頗浮<lb/>
肥矣後村之言良是其詩未臻乎粤地也<hi>瀛奎律髓</hi>
後村逰淨居菴詩不來陪客語應恐壊禪心母處歸全<lb/>
<pb n="KR4i0063_WYG_005-35a"/>
少師邊悟已深云云為人之女離其母不顧而屈從老<lb/>
尼果何所悟耶不來陪客恐壞禪心如此則見所欲而<lb/>
此心亂耶讀此詩為婦人出家者之戒後村殆弄筆頭<lb/>
學晚唐詩詩似唐人而語意鑿脫予故備論之<hi>瀛奎律髓</hi>
後村劉公名克莊字潛夫此老將及老馬老妓詩其少<lb/>
作也見南嶽第一稿著題本難措手後村初學晚唐既<lb/>
知名丞相鄭清之奏賜進士出身賈似道當國仕至尚<lb/>
書端明詩文諛鄭及賈已甚晚節詩欲學放翁才終不<lb/>
<pb n="KR4i0063_WYG_005-35b"/>
逮對偶巧而氣格卑惟老妓詩題差易故傳者多今具<lb/>
如左籍中歌舞昔馳聲憔悴猶存態與情愛説舊官當<lb/>
日寵偏呼狎客少時名薄鬟已脫梳難就半被常空睡<lb/>
不成却羡隣姬門户熱隔牆張燭到天明此詩八句語<lb/>
意俱工然亦䙝矣<hi>瀛奎律髓</hi>
初但選老將至老吏七首今加以老奴老妾老兵三首<lb/>
足為十首予嘗謂後村詩其病有三曰巧曰冗曰俗而<lb/>
格卑不與焉此三詩可見矣金瘡常有些兒痛俗也樂<lb/>
<pb n="KR4i0063_WYG_005-36a"/>
器全抛曲譜生俗也曽陪太尉斟還唱猶記司空眼與<lb/>
聲冗也自從毁齒初成券直至長鬚尚不冠巧也又每<lb/>
人名單是一字尤不可法<hi>瀛奎律髓</hi>
白樂天陳簡齋之目張文潛曽茶山之齒范石湖之耳<lb/>
加以後村髪秃詩可發一笑然後村詩不及諸公<hi>瀛奎律髓</hi>
寶祐六年戊午後村年七十二元日第二首末句卧聞<lb/>
兒女誇翁健詩句年光一様新是年四月程訥齋罷相<lb/>
丁大全繼之危亂始此自鄭清之殁吳潛謝方叔董槐<lb/>
<pb n="KR4i0063_WYG_005-36b"/>
併為五相並不能用後村賈似道入乃招致之為尚書<lb/>
端明而歸景定四年癸亥正旦予寓行在所聞劉朔齋<lb/>
與後村在朝論詩後村年已七十七矣今忽復二十年<lb/>
<hi>瀛奎律髓</hi>
後邨詩欠變格寒食漢寢唐陵無麥飯山蹊野徑有梨<lb/>
花一聨殆近前輩句法<hi>瀛登律髓</hi>
上巳詩山隂修竹水邊麗人一聨亞于趙昌父紹定五<lb/>
年壬辰詩後村年四十六閒居莆中所以言俊逰亦恐<lb/>
<pb n="KR4i0063_WYG_005-37a"/>
是前身皆思舊事也<hi>瀛奎律髓</hi>
淳祐十二年壬子有九日詩去年辛亥後村在朝為秘<lb/>
書監直玉堂九月十日宣鎖有六絶句其冬鄭丞相清<lb/>
之卒去國恰近一年家居之樂亦何至村酤草塞瓶乎<lb/>
周益公四六有云朝趨鳯闕綰五組之光華夕侣漁舟<lb/>
披一簔之襤縷文人之言例過實也尾句却笑痴人妄<lb/>
分别何曽未必勝劉伶猶不能忘情於榮進者<hi>瀛奎律髓</hi>
理宗聖學髙明尤工於文周漢國公主薨誌銘詔楊平<lb/>
<pb n="KR4i0063_WYG_005-37b"/>
齋撰挽詩以劉後村為第一詩曰孝謹親顔悅温恭婦<lb/>
徳修鵲橋方紀節鸞扇忽驚秋魯筆王姬卒湘絃帝子<lb/>
愁願言寛聖抱况返蕊宫逰賜館恩通内妃塋詔卜隣<lb/>
來應是仙佛去尚戀君親望送龍綃濕封崇鶴表新不<lb/>
能秉彤管羞媿作詞臣<hi>庶齋老學叢談</hi>
劉後村詠十老謂老僧老道老農老醫老巫老吏老妓<lb/>
老儒老將老馬也老吏詩云少諳刀筆老尤工舊貫新<lb/>
條問便通闘智固應雄鶩輩論年亦合作狙公孫魁明<lb/>
<pb n="KR4i0063_WYG_005-38a"/>
有堪瞞處包老嚴猶在套中祇恐閻羅難抹過鐡鞭他<lb/>
日鬼臀紅此詩痛快鐡鞭打鬼臀乃章子厚語移以用<lb/>
之老吏奸譎亦足以寒其膽也<hi>堅瓠集</hi>
東坡守杭元夕獨行入僧室了無燈火留詩有不把琉<lb/>
璃閒照佛之句清於坡老逰杭市劉後村句也<hi>栁漁詩鈔</hi>
古人詠貓絶句甚多而用意各别黄山谷乞貓詩云秋<lb/>
來䑕輩欺貓死窺甕翻盆攪夜眠聞道貍奴將數子買<lb/>
魚穿栁聘銜蟬喻小人得志冀用君子之意劉子亨云<lb/>
<pb n="KR4i0063_WYG_005-38b"/>
口角風來薄荷香緑隂庭院醉斜陽向人只作猙獰勢<lb/>
不管黄昏䑕輩忙語涉訕刺劉潛夫云古人養客乏車<lb/>
魚今爾何功客不如食有溪魚眠有毯忍教䑕嚙案頭<lb/>
書語稍含蓄而督責亦露陸務觀云裹鹽迎得小貍奴<lb/>
盡䕶山房萬巻書慚愧家貧策勲薄寒無氊毯食無魚<lb/>
庶乎厚施薄責而報者自愧惟劉伯温云碧眼烏圓食<lb/>
有魚仰看蝴蝶坐堦除春風漾漾吹花影一任人間䑕<lb/>
化鴽真豁達含容法禁不施而奸宄自化信乎王佐才<lb/>
<pb n="KR4i0063_WYG_005-39a"/>
也<hi>委巷叢談</hi>
王實之邁莆陽人丁丑第四人及第劉後村賀啓云聲<lb/>
名早著不數黄香之無雙科目小低猶壓杜牧之第五<lb/>
元化孕此五百年之間氣同輩立於九萬里之下風又<lb/>
云朱雲折檻諸公慚請劍之言陽子哭庭千載壯裂麻<lb/>
之語一葉身輕何去之勇五丁力盡而挽不囘有謫仙<lb/>
人駿馬名姬之風無杜少陵冷炙殘盃之態麗人歌陶<lb/>
秀實郵亭之曲好事繪韓熙載夜宴之圖擁通徳而著<lb/>
<pb n="KR4i0063_WYG_005-39b"/>
書命便了以沽酒又贈之詞云天壤王郎數人物方今第<lb/>
一談笑裡風霆驚座雲烟生筆落落元龍湖海氣琅<lb/>
琅董相天人策問如何十載尚征衫諸侯客其重之如<lb/>
此<hi>詞苑叢談</hi>
隆興間魏勝戰死淮隂孝宗追惜之一日諭近臣曰人<lb/>
才取用而後見使魏勝不因邊釁何以見其才如李廣<lb/>
在文帝時是以不用使生高帝時必將有大功矣其後<lb/>
放翁贈劉改之曰李廣不生楚漢間封侯萬户宜其難<lb/>
<pb n="KR4i0063_WYG_005-40a"/>
葢用阜陵語也改之大喜以為善名我異時劉潛夫作<lb/>
沁園春曲云使李將軍遇髙皇帝萬户侯何足道哉又<lb/>
祖放翁之語也<hi>齊東野語</hi>
生子當如孫仲謀句稼軒用之南鄉子後村用之沁園<lb/>
春不許第三人吞剝<hi>詞統</hi>
閆古古在濟南有詩云四圍松竹山當面一望樓臺水<lb/>
半城雖本白太傅燈火萬家樓四面星河一道水中央<lb/>
實難甲乙也劉後村亦云地占百弓全是水樓無一面<lb/>
<pb n="KR4i0063_WYG_005-40b"/>
不當山予少時在濟南亦有句云郭邊萬户皆臨水雪<lb/>
後千峯半入城今前集不載<hi>池北偶談</hi>
錢塘公歴官華膴後房無巾櫛之侍壬申五月孑焉失<lb/>
儷其時年未五十也索處之際時有吟詠以遣悲懐命<lb/>
其集曰獨旦葢有感於予美亡此誰與獨旦之詩取以<lb/>
自矢將守是以終身焉吁今田舍之子尚以多收易婦<lb/>
朝拜官而夕買妾世俗相習以為宜然亦有外託方雅<lb/>
之名内多邪侈之行者求如公之重倫守義確乎不奪<lb/>
<pb n="KR4i0063_WYG_005-41a"/>
於聲色其孰能之以故進可以辦國退不難束身而詩<lb/>
之工其餘事矣或曰李玉溪韓致堯之徒將不得以稱<lb/>
詩耶予觀玉溪自述云夙聞妙喻常在道塲可使國人<lb/>
共保展禽酒肆無疑阮籍劉後邨讀金鑾宻記有云小<lb/>
窓細讀金鑾記始信香奩别屬人韓李諸君豈真聲色<lb/>
之徒耶誦其詩而不考其人其不惑於浮薄之論者鮮<lb/>
矣<hi>雄雉齋文鈔</hi>
　　江鉌<lb/>
<pb n="KR4i0063_WYG_005-41b"/>
江鉌字貴叔崇安人聰敏絶人十嵗應童子科賦並蒂<lb/>
梅詩聞者嘆賞紹定中與兄鎔再舉於鄉後受業魏了<lb/>
翁遂高卧廬山講明正學嘗賦隋隄栁詩云錦纜龍舟<lb/>
萬里來醉鄉繁盛忽塵埃空遺兩岸千株栁雨葉風花<lb/>
作恨媒<hi>閩書</hi>
　　陳璣<lb/>
陳璣字介行永春人學問該貫尤長於詩信筆立成出<lb/>
人意表嘗有讀易詩云從此不除窓外草要觀天地發<lb/>
<pb n="KR4i0063_WYG_005-42a"/>
生心又曰須信生生是真易疎籬依舊竹生孫<hi>閩書</hi>
　　留元剛<lb/>
泉之紫㡌山有高人嘗作梅花湯餅供初浸白梅檀香<lb/>
末水和麫作餛飩皮每一叠用五出鐡鑿如梅花様者<lb/>
鑿取之侯煮熟乃過於雞清汁内每客上二百餘花可<lb/>
想一食亦不忘梅後留玉堂元剛亦有詩恍如孤山下<lb/>
飛玉浮西湖<hi>山家清供</hi>
　　潘用中<lb/>
<pb n="KR4i0063_WYG_005-42b"/>
嘉熙丁酉福建潘用中隨父候差於京邸潘喜笛毎父<lb/>
出必於邸樓凭欄吹之隔牆一樓相距二丈許畫欄綺<lb/>
窓朱簾翠幕一女子聞笛聲垂簾窺望久之或掲簾露<lb/>
半面潘問主人知為黄府女孫若是月餘潘與太學彭<lb/>
上舍聨輿出郊值黄府十數轎春游歸路窄過時相挨<lb/>
其第五轎乃其女孫也轎窓皆半推四目相視不逺尺<lb/>
餘潘神思飛揚若有所失作詩云誰教窄路恰相逢脉<lb/>
脉靈犀一㸃通最恨無情芳草路匿蘭含蕙各西東暮<lb/>
<pb n="KR4i0063_WYG_005-43a"/>
歸吹笛時月明見女捲簾凭欄潘朗誦前詩數過適父<lb/>
歸遂寢黄府館賓晏仲舉建寜人也潘明往訪邀歸邸<lb/>
樓縱飲横笛見女復垂簾潘因曰對望誰家樓也晏曰<lb/>
即吾館寓所窺主人女孫㓜從吾父學聰明俊爽且工<lb/>
詩詞潘愈動念晏去女復掲簾半露潘醉狂取胡桃擲<lb/>
去女用帕子裹桃復擲來帕子上有詩云欄杆閒倚日<lb/>
偏長短笛無情苦斷腸安得身如輕燕子隨風容易到<lb/>
君旁潘亦用帕子題詩裹胡桃復擲去云一曲臨風值<lb/>
<pb n="KR4i0063_WYG_005-43b"/>
萬金如何難買玉人心君如解得相如意比似金徽更<lb/>
恨深女復以帕題詩裹胡桃擲來擲不及樓墜於簷下<lb/>
潘急下樓取之為店婦所拾矣潘以情告懇求得之帕<lb/>
上詩云自從聞笛苦匆匆魄散魂飛似夢中最恨粉牆<lb/>
髙幾許蓬萊弱水隔千重遂令店婦往道殷勤女厚遺<lb/>
婦囑勿泄且曰若諧酬更不薄未幾潘父遷去與鄉人<lb/>
同邸潘忽忽不樂厭厭成病展轉兩月不愈一日語彭<lb/>
上舍曰吾其殆哉吾病非藥石所能愈乃告以故曰即<lb/>
<pb n="KR4i0063_WYG_005-44a"/>
某日郊逰所遇者也彭告之父父憂之既而店婦訪至<lb/>
潘寓曰自官人遷後女病垂死母於枕中得帕究知其<lb/>
故今願以女適君如何潘不敢諾未㡬晏仲舉至具道<lb/>
父母真意適彭亦至遂語潘父竟偕伉儷奩具巨萬焉<lb/>
前詩喧傳都下達於禁中理宗以為竒遇時潘與黄皆<lb/>
年十六也<hi>剪燈新話</hi>
　　劉濟<lb/>
劉濟字應徐有詩名嘗題趙必漣梅花莊云莊後莊前<lb/>
<pb n="KR4i0063_WYG_005-44b"/>
千萬枝元方題扁季方詩何當把酒對花樹坐到參横<lb/>
月落時有日行辨明徳辨行世<hi>閩書</hi>
　　章才邵<lb/>
章才邵性喜賦詩嘗題嚴子陵釣臺云短棹夷猶七里<lb/>
灘人亡依舊水光寒漢家名節君知否盡在先生一釣<lb/>
竿時以為佳作<hi>建寜府志</hi>
　　　林喬<lb/>
林喬泉州人頗有記問初㳺京庠淳祐丙午宗學時芹齋<lb/>
<pb n="KR4i0063_WYG_005-45a"/>
與太學禔身齋爭妓魏華喬挾府學諸僕為助遂成<lb/>
大閧押徃信州聽讀因與時貴游從賡唱放浪狎邪題<lb/>
詩於茶肆云斗州無頓閒身處時向梅花走一遭士論<lb/>
薄之<hi>癸辛雜識</hi>
　　彭巖肖<lb/>
彭巖肖嗜學不倦詩文窺韓杜户庭搯肝劌腎無一字<lb/>
輕綴縣尹楊補植清獻梅命賦云清獻堂前樹無枝可<lb/>
著春豈知三百載復有種花人慶元中領鄉薦前輩咸<lb/>
<pb n="KR4i0063_WYG_005-45b"/>
以老成禮之<hi>閩書</hi>
　　朱復之<lb/>
建人朱復之字㡬仲多材藝為詩有思致初夏云忽聽<lb/>
夏禽三五弄新紅突過石榴枝秋日云紅蕖老去羞明<lb/>
鏡推讓朱榮上蓼梢視趙紫芝一樹木犀供夜雨清香<lb/>
移在菊花枝之句尤覺工緻<hi>後村詩話</hi>
　　趙庚夫<lb/>
趙庚夫字仲白居莆田舉進士不第以宗子取應得右<lb/>
<pb n="KR4i0063_WYG_005-46a"/>
選不得志而殁其平生志業無所洩一寓於詩遇廣座<lb/>
稠賓張宴命題諸人方嚬呻營度庚夫飛筆滿軸神色<lb/>
自得也其詩既多自刪取五百首哀藏之既没劉克莊<lb/>
擇百篇為山中集屬趙以夫序而傳焉今其可見者如<lb/>
鶴食從妻給花窠課子耡絶糧緣買硯止酒為躭書佳<lb/>
句也<hi>閩書</hi>
仲白于古體寓其髙逺于大篇發其精博于短章窮其<lb/>
要妙<hi>劉後村䟦</hi>
<pb n="KR4i0063_WYG_005-46b"/>
趙仲白嵗除即事詩連夜縫紉辦今朝杵臼頻買花簮<lb/>
穉女送米贈窮隣宦薄惟名在年華與嵗新桃符新句<lb/>
好恐動徃來人方萬里云趙仲白寓居興化軍趙紫芝<lb/>
為晚唐詩仲白亞之末句太自矜<hi>瀛奎律髓</hi>
紹興末曾茶山卜居於越得禹迹寺東偏空舍十許間<lb/>
居之手種竹盈庭日讀書賦詩其中公平生清約不營<lb/>
尺寸之産所至寓僧舍蕭然不蔽風雨公詩有曰手自<lb/>
栽培千箇竹身常枕藉一床書葢寓居時所賦也公年<lb/>
<pb n="KR4i0063_WYG_005-47a"/>
雖髙吟咏猶不輟莆田趙仲白讀公詩集有詩云茶山<lb/>
八十二癯仙千首新詩手自編吟到瘴烟因避冦貴登<lb/>
從橐只棲禪新於月出初三夜淡比湯煎第一泉咄咄<lb/>
逼人門弟子劍南已見祖燈傳葢山隂陸務觀實從公<lb/>
學詩陸有劍南集行世故末句及之<hi>梅磵詩話</hi>
　　戴復古<lb/>
戴復古字式之紹定中任邵武軍學教授有學行工詩<lb/>
與郡人嚴粲嚴羽相善有别邵武諸故人詩白髪亂紛<lb/>
<pb n="KR4i0063_WYG_005-47b"/>
紛鄉心逐海雲此行堪一哭無復見諸君老馬尋歸路<lb/>
孤鴻戀舊羣酒䦨何處笛今夜不堪聞<hi>閩書</hi>
　　陳日照<lb/>
安南國王陳日照者本福州長樂邑人姓名為謝升卿<lb/>
少有大志不屑為舉子業間為歌詩有云池魚便作鯤<lb/>
鵬化燕雀安知鴻鵠心類多不羈語好與博徒豪俠㳺<lb/>
屢竊其家所有以資妄用遂失愛其父其叔乃獨異之<lb/>
毎加囘䕶㑹其家有燕集羅列器皿頗盛至夜悉席巻<lb/>
<pb n="KR4i0063_WYG_005-48a"/>
而去徃依族人之仕湖湘者至半途呼渡舟子所須未<lb/>
滿毆之中其要害舟遽離岸謝立津頭以俟聞人言舟<lb/>
子已殂因變姓名逃去至衡為人所捕適主者亦閩人<lb/>
遂隂縱之至永州久之無聊授生徒自給永守林岊亦<lb/>
同里頗善遇之居無何有邕州永平寨巡檢過永一見<lb/>
竒之遂挾以南寨居邕宜間與交趾隣近境有棄地數<lb/>
百里每慱易則其國貴人皆出為市國相乃王之壻有<lb/>
女亦從而來見謝美少年悅之因請以歸令試舉人謝<lb/>
<pb n="KR4i0063_WYG_005-48b"/>
居首選因納為壻其王無子以國事授相相又昏老遂<lb/>
以屬壻以此得國焉自後屢遣人至閩訪其家或以為<lb/>
事不可料不宜與之通竟以嵗久難以訪問返命焉其<lb/>
事得之陳惟善僉樞云<hi>齊東野語</hi>
　　翁邁<lb/>
翁邁字和沖崇安人年十二為郡舉首邑侯歐陽竦試<lb/>
而竒之郡守元暕以其穉齡不甚加禮且叩所讀何書<lb/>
邁曰近講相䑕之詩暕異其言尚意其詞采未逮及宴<lb/>
<pb n="KR4i0063_WYG_005-49a"/>
鹿鳴乃遣小妓索詩邁賦云年方十三四嬌羞嬾舉頭<lb/>
舞餘駒皎皎歌罷鹿呦呦近座香先噴持盃玉更柔高<lb/>
唐人去逺誰與話風流守火稱賞<hi>閩書</hi>
　　魏几<lb/>
魏几字天隨從林光朝以克已復禮問光朝曰五湖明<lb/>
月因以穎悟賦丹霞夾明月有半白在梨花之句人以<lb/>
半白梨花郎目之<hi>閩書</hi>
　　陳垓<lb/>
<pb n="KR4i0063_WYG_005-49b"/>
陳漫翁監轉般倉與鎮江守喬平章爭一事平章乞囘<lb/>
避漫翁得嶽祠吏持牒索囘文漫翁就書一絶云硯乾<lb/>
筆秃墨糊塗半夜敲門送省符擲得么么監嶽廟恰如<lb/>
輸了選官圖<hi>吹劍圖</hi>
　　鄭寀<lb/>
福安福源山下有穆洋宋鄭寀所居寀嘗侍理宗因言<lb/>
其居在北山築有澄菴理宗御書北山澄菴賜之時有<lb/>
分縣之請擇韓陽坂為治所論未定宷因獻詩韓陽風<lb/>
<pb n="KR4i0063_WYG_005-50a"/>
景世間無堪與王維作畫圖四顧羅山朝虎井一條帶<lb/>
小繞龜湖形如丹鳯飛銜印勢似蒼龍卧吐珠此處不<lb/>
堪為縣治更於何處拜皇都理宗許之因題扇賜答曰<lb/>
秋思太華峯頭雪晴憶巫山一片雲去國歸來猶未得<lb/>
詩篇遙贈北山君韓陽坂即今縣治也<hi>閩書</hi>
　　陳經<lb/>
陳經字叔綸知福清縣首務教化歴官循州知欽封二<lb/>
州工詩文一時文士若趙汝讜敖陶孫危稹傅伯成皆<lb/>
<pb n="KR4i0063_WYG_005-50b"/>
推服之威恵廟建通仙樓衆屬經記經對客援筆以丈<lb/>
夫當廟食仙人好樓居為發端楊長孺帥廣得其封州<lb/>
軫民訓兵二詩謝之曰一封無已帖兩首樂天詩<hi>閩書</hi>
　　李杜<lb/>
李杜字元白自號棗坡志尚恬退常與劉後村唱和其<lb/>
詩警句有曰眼花天易曉足繭路偏長又曰蠟屐齒消<lb/>
因雨久朱簾額動覺風來又曰轎角拂簷氷溜斷車轅<lb/>
碾路雪泥分一時誦之<hi>閩書</hi>
<pb n="KR4i0063_WYG_005-51a"/>
　　楊珂<lb/>
楊珂長泰人自號竹溪胸懐灑落倘佯林壑有夜泛西<lb/>
湖詩明月欺人醉不知夜深偷入讀書幃好將松户牢<lb/>
關鎖留此春光莫放歸<hi>閩書</hi>
　　留碩<lb/>
宋留碩字季膺丞相正之子也官南恩州勸農詩云春<lb/>
風勾引出郊行小隊迢迢草路平自笑田蕪不歸去三<lb/>
千里外勸人耕<hi>筆精</hi>
<pb n="KR4i0063_WYG_005-51b"/>
　　林駉<lb/>
林駉寜徳人清修苦學景炎元年以易魁鄉薦江古心<lb/>
漕江西駉謁之試之曰盍以一而至十為賦破乎應聲<lb/>
曰四後五六一先二三七八九而至十偶竒位而揲参<lb/>
古心稱賞著書授徒隣境爭迎師之<hi>閩書</hi>
　　丘葵<lb/>
丘葵字吉甫居海嶼中因自號釣磯有魏秀才者逸其<lb/>
名隠浯江之上葵贈詩二章其一屋茅蕭索泣寒䖝獨<lb/>
<pb n="KR4i0063_WYG_005-52a"/>
自吟詩學已工敗葉能令溝水黒亂雲不放夕陽紅半<lb/>
生辛苦空儒服一嵗蹉跎又朔風不意窮鄉有竒事暮<lb/>
春得拜席門翁其二月淡蓬門掩候蟲窮通底解問天<lb/>
工茶烹粟面紛紛白燈吐花心灼灼紅屡改新吟添硯<lb/>
水宻糊舊稿䕶窓風相逢莫道龎公老覽鏡先慚似老<lb/>
翁其人有太上隠者之風不可使冺冺也<hi>閩書</hi>
邑人張曰益訪釣磯故居記畧同遵海而南巨島錯列<lb/>
小嶝於諸島若浮漚而丘釣磯先生産其上因是以有<lb/>
<pb n="KR4i0063_WYG_005-52b"/>
名萬歴壬子夏予約友徃訪之舟及懸崖之下見白沙<lb/>
數武有泉出沙石間酌而飲之爽發於口更攝衣緣崖<lb/>
上從西南行里許㠎嶸多石或峭或圓如珠如璧沙有<lb/>
蒼然出者天與方石周二尺許琢為弈局中一道鐫萬<lb/>
機分子路一局笑顔囘十字已遭斵没獨萬機分及囘<lb/>
字完明可摹而且甚工葢先生手筆<hi>閩書</hi>
　　陳公榮<lb/>
陳公榮長樂人初逰太學景炎元年同子宗傳族子老<lb/>
<pb n="KR4i0063_WYG_005-53a"/>
成募兵勤王蒲壽庚作亂泉州㓜帝舟自泉趨潮逾年<lb/>
張世傑㑹師討壽庚公榮兵赴之老成戰没詔贈御史<lb/>
臺簡法公榮挽老成詩曰邊城將星落浩蕩烟塵黄我<lb/>
亦在陣行生死未可量涕滂感永訣激烈摧肝腸昔爾<lb/>
仗雄劍志在清八荒神武埒頗牧竒計如平良遇賊奮<lb/>
英果逐殺何其强氣數乗人事竟向鋒刃僵忠魂薄日<lb/>
月耿耿萬古光雖云獲死所國恥猶未忘便應作厲鬼<lb/>
仇讐罄殺傷詞悲壯可讀也<hi>閩書</hi>
<pb n="KR4i0063_WYG_005-53b"/>
　　林同<lb/>
子真性純孝父寒齋病左右侍湯藥至不忍入州應舉<lb/>
嘗赴胄試自里抵家得詩一巻十之九皆思親之言年<lb/>
未四十慨然罷舉志尤潔非躬耕不食植梅百株日哦<lb/>
其下<hi>後邨題䟦</hi>
　　徐經孫<lb/>
宋淳熙三山志閩中寺始晉太康之紀因終晉世益二<lb/>
寺而巳越二百載齊之寺一梁之寺十七陳之寺十三<lb/>
<pb n="KR4i0063_WYG_005-54a"/>
隋之寺三唐自髙祖至文宗二百二十二年寺三十九<lb/>
至宣宗四十一懿宗一百二僖宗五十六昭宗十八殫<lb/>
窮土朩絢寫宫省極天下之侈矣王氏有閩更加營繕<lb/>
増寺二百六十七費耗過之自屬吳越首尾三十七年<lb/>
建寺亦二百二十一入宋頽風弊習侵入骨髓富民翁<lb/>
媪傾施貲産以立院宇者無限葢慶歴中通至千六百<lb/>
二十五所云宋末安撫徐經孫福州即景詩潮田種稻<lb/>
重收榖道路逢人半是僧城裡三山千簇寺夜間七塔<lb/>
<pb n="KR4i0063_WYG_005-54b"/>
百枚燈閩中舊寺之多可以想見<hi>閩書</hi>
　　翁巻<lb/>
宋翁巻黄蘖山詩天下兩黄蘖此中山是真碑看前代<lb/>
刻僧值故鄉人一宿禪房雨經時客路塵將行更曕禮<lb/>
十二祖師身巻永嘉人詩言僧值故鄉人謂天臺僧也<lb/>
<hi>閩書</hi>
　　文天祥<lb/>
百辟巖在福寜境宋少帝航海入閩集勤王師於此文<lb/>
<pb n="KR4i0063_WYG_005-55a"/>
天祥自鎮江亡歸追至則少帝已入復州矣故天祥長<lb/>
溪道中詩有宫殿扄春仗衣冠鎖月游傷心今北府遺<lb/>
恨古東洲之句今按名巖百辟猶舜至上虞今有地名<lb/>
百官也<hi>閩書</hi>
　　李瓘<lb/>
度宗戊辰龍飛狀元興化陳文龍同郡李瓘太學貫道<lb/>
齋上舎係第三甲正奏名於唱名之後乞以本身官致<lb/>
仕恩例盡以囘贈父母上書畢辭先聖及三魁同舍出<lb/>
<pb n="KR4i0063_WYG_005-55b"/>
錢塘門脱緑袍挂於門之上泛舟而去時三魁同舍皆<lb/>
送别瓘有詩云人言學古須入官我謂學易而官難平<lb/>
生透出夢覺關本來面目祗儒酸吾親不俟若為懽不<lb/>
如歸去卧林間殿前三策罄忠肝多謝皇恩天地寛戲<lb/>
衫䣃了白衣還扁舟飛過子陵灘前修亦有逋與摶聖<lb/>
世許之俱寛閒何物种放太厚顔山鬼移文伐其姦此<lb/>
行無復出閩山休音息影谷之盤今朝釀酒酹雩壇便<lb/>
向錢塘門挂冠<hi>古杭雜記</hi>
<pb n="KR4i0063_WYG_005-56a"/>
　　謝翺<lb/>
謝翺字皋羽慕屈平託逺逰乃號晞髪子福之長溪人<lb/>
文丞相開府延平翺以布衣諮議參軍丞相卒亡匿所<lb/>
至輒感哭挾酒登浙江子陵釣臺設丞相主亭隅再拜<lb/>
號哭以竹如意擊石歌曰魂朝往兮何極暮歸來兮關<lb/>
水黒化為朱鳥兮有咮焉食歌畢竹石俱碎詳西臺慟<lb/>
哭記欲為文冢瘞之臺南後徃來杭睦間與方韶卿鳯<lb/>
吳子善思齊等厚乙未以肺疾死囑妻劉以文與骨授<lb/>
<pb n="KR4i0063_WYG_005-56b"/>
之方有許劍録其㑹友之所名汐社取晚而信也每執<lb/>
筆遐思身與天地俱忘語人曰用志不紛鬼神將避之<lb/>
古詩頡頏昌谷近體則卓鍊沈著非長吉所及也<hi>晞髪集鈔</hi>
臯父性耿介不以貧累人所居産薪若炭率秋暮載至<lb/>
杭易米卒嵗少裕則資逰江海訪前代故實著宋史補<lb/>
唐詩人無傳者三十餘篇傳近世隠逸數篇歲甲午與<lb/>
杭人鄧牧相遇㑹稽結為方外友牧因為言杭大都㑹<lb/>
文士輩出予知若干人盍徃見之旬日别去逮牧歸杭<lb/>
<pb n="KR4i0063_WYG_005-57a"/>
君已挈家錢塘江上所從逰皆前所聞者其信好學也<lb/>
乙未秋牧薄游山水間君病篤望牧不至懐以詩曰謝<lb/>
豹花開桑葉齊戴勝芊生草藥肥九鎖山人歸未歸葢<lb/>
絶筆於此<hi>鄧牧謝臯羽傳畧</hi>
謝翺冬青引註冬青樹山南陲九日靈禽居上枝知君<lb/>
種年星在尾根到九泉䕶龍髓恒星書隕夜不見七度<lb/>
山南與鬼戰願君此心無所移此樹終有開花時山南<lb/>
金粟見離離白衣人拜樹下起靈禽啄粟枝上飛第一<lb/>
<pb n="KR4i0063_WYG_005-57b"/>
句第二句蘭亭山在越城之南有天章寺即冬青所識<lb/>
之地張兼云遺骸瘞蘭亭山後種冬青樹為識鄭元祐<lb/>
云林霽山得髙孝兩朝骨為兩函貯之歸葬於東嘉按<lb/>
霽山詩水到蘭亭轉嗚咽不知真帖落誰家則已明言<lb/>
葬蘭亭矣元祐既載其詩乃不深維其義何其粗也第<lb/>
三句冬青之上有鳥來巢以記異也知者唐玉潛詩遙<lb/>
遙翠葢萬年枝上有鳯巢下龍穴其記事同也謂之鳯<lb/>
謂之靈禽不敢以凡鳥斥言之九日者皋羽過越臺而<lb/>
<pb n="KR4i0063_WYG_005-58a"/>
哭之之時也第四句尾在析朩之次謂葬年是戊寅也<lb/>
發陵之年羅靈卿云戊寅十二月十二日孟兼亦同之<lb/>
而貝瓊穆陵行以為至元二十一年周宻以為二十二<lb/>
年八月則是甲申乙酉也陶九成謂元下江南丙子至<lb/>
乙酉立國十載法制已明安得有發陵事雖辨其非乙<lb/>
酉然無確據何不以是詩為證也况臯羽作此在丙戌<lb/>
若是乙酉則相去不及一年其事方新不如此為追憶<lb/>
之詞矣第五句龍髓即六陵之骨也王修竹造石函六<lb/>
<pb n="KR4i0063_WYG_005-58b"/>
刻紀年一字為號高孝兩陵則霽山所收餘四陵玉潛<lb/>
與諸人分任之章祖程曰餘骸棄草莽中霽山以草囊<lb/>
拾取又聞理宗顱骨為北軍投湖水中購之漁者而得<lb/>
之盛以二函則是霽山所云雙匣猶傳竺國經者一匣<lb/>
為諸陵棄骨一匣為理宗之顱與鄭元祐云高孝兩朝<lb/>
骨者相背觀後穆陵之骼得自北平則祖程之説為謬<lb/>
第六句第七句此言收骨之艱難也恒星晝隕言發陵<lb/>
在晝夜不見者諸人夜徃覓骨不能即得七度鬼戰者<lb/>
<pb n="KR4i0063_WYG_005-59a"/>
凡經七夜或七歴險事也第八句第九句開花時猶鄭<lb/>
思肖望陳宜中從占城至也第十句蘭亭山後葬處其<lb/>
地多桂知者霽山詩有金粟堆前㡬吠鴉可證九日桂<lb/>
猶未謝故云見離離杜詩金粟堆前松栢裡謂明皇泰<lb/>
陵在金粟山也故即以金粟堆為陵寢之名第十一句<lb/>
第十二句此臯羽自叙與玉潛同拜陵下之景拜起而<lb/>
靈禽飛也宋陵收骨事山隂王脩竹英孫所為而唐玉<lb/>
潛林霽山為之先後葢修竹富而好客玉潛霽山皆在<lb/>
<pb n="KR4i0063_WYG_005-59b"/>
其門張孟兼所謂享諸少年造六石函皆脩竹事也鄭<lb/>
元祐所謂背竹籮為丐者章祖程所謂草囊采藥則玉<lb/>
潛霽山事也其後知玉潛者以其事實之玉潛知霽山者<lb/>
以其事實之霽山因時忌諱故私記有異同耳若原其<lb/>
本末則修竹在霽山玉潛之上其時同事不止二人霽<lb/>
山集中有鄭朴翁而楊維楨云楊璉真伽發陵事翺春<lb/>
隂移冥轉之功則臯羽亦在其中也<hi>閩書</hi>
臯羽江上别友詩云相看仍慟哭欲學晉諸賢戍近風<lb/>
<pb n="KR4i0063_WYG_005-60a"/>
鳴柝江空雨送船朔雲侵别色南雪憶歸年擬共耡青<lb/>
朩無為俗事牽<hi>西臺慟哭記註</hi>
福唐黄坤五語予晞髪集近世行本多遺漏曽抄畜二<lb/>
十餘首皆刻板所無予聞之心徃恨其不攜行笈得一<lb/>
見也從子愚中自苕上潘氏抄得晞髪近稿一帙為發<lb/>
狂喜原集古詩大半此多近體屈蟠沈鬰吐茹竒艷皆<lb/>
世所未覩豈即黄春坊所謂歟然黄云二十餘首而此<lb/>
篇有五十首數既不合且此著晞髪道人近稿當是末<lb/>
<pb n="KR4i0063_WYG_005-60b"/>
年未定殘草别為一巻流傳人間又非刻本零星遺漏<lb/>
比也然則黄氏二十餘首又不知何詩矣惜春坊云亡<lb/>
不得一質證之此帙附天地間集十餘首即臯羽所編<lb/>
當時諸公詩也按本傳有二巻此亦不完書潘氏藏本<lb/>
為陸子傳手蹟有題識子傳名師道吳人<hi>晞髪近藁鈔</hi>
謝臯羽晞髪集詩皆精緻竒峭有唐人風未可例於宋<lb/>
視之也予尤愛其鴻門宴一篇天雲屬地汗流宇杯影<lb/>
龍蛇分漢楚楚人起舞本為楚中有楚人為漢舞鸊鵜<lb/>
<pb n="KR4i0063_WYG_005-61a"/>
淬光雌不語楚國孤臣泣俘虜君看楚舞如楚何楚舞<lb/>
未終聞楚歌此詩雖使李賀復生亦當心服李賀集中<lb/>
亦有鴻門宴一篇不及此逺甚可謂青出於藍矣元楊<lb/>
廉夫樂府力追李賀亦有此篇愈不及皋羽矣其他如<lb/>
短歌行秦淮没日如没鶻白波搖空濕弦月舟人倚棹<lb/>
商聲發洞庭脫朩如脱髪建業水云太白入月魚腦减<lb/>
武昌城頭鼓紞紞海上曲云水花生雲起如葑神龍下<lb/>
宿藕絲孔明河篇云牽牛夜入明河道淚滴相思作秋<lb/>
<pb n="KR4i0063_WYG_005-61b"/>
草婺女神頭玩月華星君冡上無啼鳥俠客吳歌云潮<lb/>
動西風吹杜荆離歌日夜斗西傾似飛廟下蛇含草青<lb/>
拭吳鈎入匣鳴效孟郊體云牽牛秋正中海白夜疑曙<lb/>
野風吹空巢波濤在孤樹律詩如驛花殘楚水烽火到<lb/>
交州夜氣浮秋井隂花冷碧田山鬼下茅屋野雞啼苧<lb/>
蘿戍近風鳴柝江空雨送船隣逋燈下索鄉夢戍邊囘<lb/>
柴關當太白藥氣近樵青暗光珠母徙秋影石花消下<lb/>
方聞夕磬南斗掛秋河雖未足望開元天寶之蕭牆而<lb/>
<pb n="KR4i0063_WYG_005-62a"/>
可以據長慶寶歴之上座矣集多臯羽手抄濕字多作<lb/>
溼葢從古字溼之省史子堅𨽻格載漢碑有此字觀者<lb/>
弗識或改為沄非<hi>丹鉛録</hi>
謝皋羽為宋末詩人之冠其學李賀歌詩入其室而不<lb/>
蹈其語比之楊鐡崖葢十倍矣小絶句如牽牛秋正中<lb/>
海白夜疑曙野風吹空巢波濤在孤樹絶妙可傳郊島<lb/>
不能過也<hi>丹鉛録</hi>
元詩所以一變乎宋者謝皋羽之功也明詩所以知宗<lb/>
<pb n="KR4i0063_WYG_005-62b"/>
夫唐者高廷禮之功也<hi>小草齋詩話</hi>
天地間集一巻宋謝翺皋羽編自文信國及家鉉翁文<lb/>
及翁謝疊山鄭協柴望徐直方何新之王仲素謝鑰陸<lb/>
壡何天定王曼之范協吳子文韓竹坡林景怡凡十七<lb/>
人詩僅二十首按宋文憲公作臯羽傳天地間集五巻<lb/>
此太寥寥即臯羽之友如吳思齊翁登仇逺之屬皆無<lb/>
一字當是不完之書也附晞髪道人近集一巻詩四十<lb/>
八首刻畫晚唐酸澁無足録惟山帶去年雪春來何處<lb/>
<pb n="KR4i0063_WYG_005-63a"/>
峰一聨差佳豈才盡耶抑刪去之詩而後人摭拾之者<lb/>
耶<hi>居易録</hi>
晞髪集吳山謁祠詩吳山坊頂戴髙祠禁地凄涼江水<lb/>
悲却是北人題記壁迤南耆舊獨無詩<hi>南宋雜事詩注</hi>
　　鄭思肖<lb/>
鄭所南先生福州連江人宋太學上舎應博學宏詞科<lb/>
剛介有立志㑹天兵南叩闕上疏犯新禁衆爭目之由<lb/>
是遂變今名曰肖曰南義不忘趙北面他姓也隠居吳<lb/>
<pb n="KR4i0063_WYG_005-63b"/>
下一室蕭然坐必南向嵗時伏臘望南野哭而再拜乃<lb/>
返人莫識焉誓不與朔客交徃或於朋友座上見有語<lb/>
音異者便引去人咸知其狷潔亦弗為怪工畫墨蘭不<lb/>
妄與人邑宰求之不得聞先生有田三十畝因脅以賦<lb/>
役取先生怒曰頭可砟蘭不可畫嘗自寫一㢧長丈餘<lb/>
髙可五寸許天真爛熳超出物表題云純是君子絶無<lb/>
小人深山之中以天為春過齊子芳之書塾云此世但<lb/>
除君父外不曽别受一人恩寒菊云禦寒不藉水為命<lb/>
<pb n="KR4i0063_WYG_005-64a"/>
去國自同金鑄心其忠肝義膽於此可見晚年究竟性<lb/>
命之學以壽終<hi>輟耕録</hi>
所南詩云不知今日月但夢宋山川又題寒菊詩寜可<lb/>
枝頭抱香死不曽吹落北風中吳人好事者為鍥其所<lb/>
為錦錢集者行於世<hi>閩書</hi>
宋既亡鄭所南改名思肖隠居長洲之承天寺終身不<lb/>
娶時時向南慟哭爰作心史沈於寺之狼山房井中歴<lb/>
四百餘年至崇禎戊寅仲冬僧濬眢井而其書始出鐡<lb/>
<pb n="KR4i0063_WYG_005-64b"/>
函重匱錮以堊灰啓之則楮墨猶新有咸淳大義中興<lb/>
等集久久書及雜文其夏駕湖晚步詩云豈獨吳王事<lb/>
可憐人生囘首縂凄然空嗟落日猶如夢不記東風㡬<lb/>
換年寶駕跡消前古地菱歌聲斷晚來船如今城郭多<lb/>
遷變茅屋荒頽草積烟春日登臨詩云城頭啼鳥隔花<lb/>
鳴城外逰人傍水行遙認孤㠶何䖏去栁塘烟重不分<lb/>
明春詞云春氣暄妍御夾紗玉釵雙裊緑雲斜倚闌看<lb/>
遍庭前樹盡是枝頭結子花懐友云今日尊前忽憶君<lb/>
<pb n="KR4i0063_WYG_005-65a"/>
為憐秋事又平分坐來凝睇西風久過盡天邊數片雲<lb/>
春日逰承天寺云野梅香軟雨初晴來此閒聽笑語聲<lb/>
不管少年人老去春風嵗嵗闔閭城閨怨云畫眉夫壻<lb/>
客逰梁獨理瑤琴山水長莫上翠樓憑檻望陌頭無數<lb/>
碧垂揚睡覺有云千古英雄人不見一樓風雨夢初囘<lb/>
空中變化觀龍見世上凄涼誤鳯來又鳯凰身宇宙<lb/>
麋鹿性山林天下皆秋雨山中自夕陽等句其感慨一<lb/>
寓之於詩又有隠居謠曰布衣暖菜羮香詩書滋味長<lb/>
<pb n="KR4i0063_WYG_005-65b"/>
<hi>堅瓠集</hi>
所南性嗜詩題蘭云玉佩清風挽不囘暮雲長合楚王<lb/>
臺青春好在幽花裏招得香從筆硯來<hi>梧溪集</hi>
鄭思肖侍父來吳素不娶孑然一身念念不忘君如過<lb/>
徐子方書塾不知今日月但夢宋山川題菊云寜可枝<lb/>
頭抱香死不曽吹落北風中精墨蘭自更祚後為蘭不<lb/>
畫土根無所憑藉或問其故則云地為人奪去汝不知<lb/>
耶趙孟頫才名重當世思肖惡其受元聘遂與之絶孟<lb/>
<pb n="KR4i0063_WYG_005-66a"/>
頫數往候之終不得見臨終囑其友唐東嶼曰思肖死<lb/>
矣煩為書一牌位當云大宋不忠不孝鄭思肖語訖而<lb/>
絶年七十八宋社既墟適意緇黄自稱三外野人嘗著<lb/>
大無工十空經一巻空字去工而加十宋字也寓為大<lb/>
宋經自題其後云臣思肖嘔血三斗作此後當有巨眼<lb/>
識之<hi>姑蘇志</hi>
　　蔣粹翁<lb/>
九蓬山其㝡髙峰葱翠雄峙者龍馬峰也宋末太學生<lb/>
<pb n="KR4i0063_WYG_005-66b"/>
蔣粹翁先世家此山之下舍側有龍潭所養牝馬入潭<lb/>
而浴生駒焉龍首馬身狀如河圖父老語之曰此馬與<lb/>
龍媾瑞物也昔仲尼筆削六經而麒麟出今晦翁表章<lb/>
四書而龍馬生葢其應乎粹翁先世聞之甚喜養馬殊<lb/>
謹後牧放林中竟失所在粹翁詩有千載聖人閩海出<lb/>
喜看龍馬亦騰驤之句<hi>閩書</hi>
　　倪文一<lb/>
倪文一字元芳福安人咸淳間由進士知清流縣元兵<lb/>
<pb n="KR4i0063_WYG_005-67a"/>
南下遂隠居山林世祖徴之不起嘗作詩曰編籬已種<lb/>
淵明菊鑿沼還栽茂叔蓮後以壽終<hi>尚友録</hi>
　　鄭伯淵<lb/>
鄭伯淵號秋浦急公好義邑青衿半出其門咸淳六年<lb/>
邑大旱伯淵年七十餘徒歩至福源潭為民祈禱翌日<lb/>
大雨如注明年又旱亦如之邑有三溪嵗久壅塞伯淵<lb/>
捐金發粟協衆力復之居民感其徳有詩曰十里清溪<lb/>
流活水連村緑稼有甘霖羅川野叟千年史秋浦先生<lb/>
<pb n="KR4i0063_WYG_005-67b"/>
一片心<hi>閩書</hi>
　　蒲壽<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>
宋季益廣二王從福州行都航海幸泉州駐驆港口守<lb/>
臣蒲壽庚距城不納壽庚武人寡謀其計皆其兄夀<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>
所籌畫壽<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>仕宋知吉州逆計宋事已去辭不赴壽庚<lb/>
迎降及殱淮兵誅宗室皆<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>隂謀部署决策既定佯著<lb/>
黄冠野服入法石山下自稱處士示不臣二姓之意而<lb/>
宻畀壽庚以蠟丸裹降表命善水者由水門潛出納款<lb/>
<pb n="KR4i0063_WYG_005-68a"/>
於唆都既而元以壽庚歸附之功授官平章開平章省<lb/>
于泉州富貴冠一時壽<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>亦居甲第一日有二書生踵<lb/>
門自云從潮州來求謁處士閽人以處士方書寢弗為<lb/>
白生曰願得紙筆書姓名俟覺敢煩一投閽人取紙筆<lb/>
遂各賦詩一首詩曰梅花落地㸃蒼苔天意商量要入<lb/>
梅蛺蝶不知春去也雙雙飛過粉牆來劍㦸紛紜扶主<lb/>
日山林寂寞閉門時水聲禽語皆時事莫道山翁縂不<lb/>
知書畢不著姓名拂袖而去壽<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>既覺閽人以詩進惶<lb/>
<pb n="KR4i0063_WYG_005-68b"/>
汗失措大恚不早白遂遣人四出追之竟不復見<hi>𢎞治通志</hi>
蒲壽<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>宋咸淳七年知蒲州性儉約於民一毫無所取<lb/>
建曽井汲水二缾置座右人頌曰曽氏井泉千古冽蒲<lb/>
侯心事一般清<hi>尚友録</hi>
　　陳普<lb/>
普字尚徳寜徳人居石堂山下淳熙間朱紫陽嘗過石<lb/>
堂異其風土曰後數十年此中當出儒者普生淳祐甲<lb/>
辰鷓鴣百數繞屋七嵗時坐田間有白鷺飛止有士人<lb/>
<pb n="KR4i0063_WYG_005-69a"/>
戲語之曰汝能賦一詩乎應聲曰我在這邊坐爾在那<lb/>
里歇青天無片雲飛下數㸃雪士人竒之<hi>元詩三集</hi>
陳普古田女詩序吾州近郭五六縣土風悉如老杜所<lb/>
賦䕫州而郭尤甚毎慚無以答四海兄弟之詰問一日<lb/>
來古田見傍縣一二十里内於揷秧時亦如之以為三<lb/>
時惟此時最忙不可不為夫子之助也其説則甚善而<lb/>
其事則未可愚以為不如其已也皆吾人也作詩以道<lb/>
之幸其一聽作華夏人豈不足以美吾東南一隅哉詩<lb/>
<pb n="KR4i0063_WYG_005-69b"/>
云昔年過饒州一事獨希差清川俗婦人以晝不以夜<lb/>
上流濯垢膩下流汲歸舍供佛與事尊共用如啗蔗朝<lb/>
昏賣魚蝦晴雨親耕稼樵採與負戴咸與夫並駕流汗<lb/>
浴豈非失禮事可訝我時適逆旅一見為汗下欲言不<lb/>
可得况敢加譏罵靜惟天下事無邊可悲咤一從文王<lb/>
没聲教不踰華巴兠與閩粤至今愧華夏男不耕稼穡<lb/>
女不専桑柘内外悉如男遇合多自嫁雲山恣歌謠湯<lb/>
池任騰藉揷花作牙儈城市稱雄霸梳頭半列肆笑語<lb/>
<pb n="KR4i0063_WYG_005-70a"/>
皆機詐新竒弄濃粧㑹合持物價愚夫與庸奴低頭受<lb/>
淩跨吾閩自如此他方我何暇福州縣十三予幸窮崖<lb/>
下十里近郭縣此俗獨未化一日來古田拔秧適初夏<lb/>
青裙半絞札水泥和撥迓事事亦不惡位分無假借三<lb/>
王二帝年人倫宻無罅冀方古當塗豐水今滻㶚見惡<lb/>
如豺狼嗜禮如膾炙固無期桑中亦無舞臺榭一國皆<lb/>
若狂一年惟有蜡盛年事耕織斑白可休暇習見宜如<lb/>
常驟異良以乍勸君但勤饁兹事宜永謝倘能用吾言<lb/>
<pb n="KR4i0063_WYG_005-70b"/>
雞豚願同社又李良玉見賡有此風久矣是乃方伯連<lb/>
帥之職吾輩且當從俗之説再用前韻北人見颶風掀<lb/>
箥嗟真差君子逢不若白畫成黒夜日月同一天寜復<lb/>
殊次舍禮義無乖夷悦心悉如蔗披沙欲出金惡莠為<lb/>
害稼朝歌與勝母賢者同囘駕中為去偏倚庸但無怪<lb/>
訝安敢亢亢方却無伈伈下禮不慮咈違義不恤怒罵<lb/>
恭惟秦漢前禮樂止河華七閩底處所目不覩韶夏食<lb/>
才美馬甲衣僅知檿柘應無鴈幣聘寧識棗修嫁歴漢<lb/>
<pb n="KR4i0063_WYG_005-71a"/>
晉至唐談口無可藉令孜與思朂畏作貂璫霸第從常<lb/>
衮來始識不逆詐珠玉滿面前猶或迷光價一二百年<lb/>
來驊騮漸知跨述古與介夫各有詩書暇晦翁黄勉齋<lb/>
遂以教天下昔時蠻𨽻國今作齊魯化沂風藹暮春弦<lb/>
誦殷長夏蹡蹡多規行穆穆親衡迓方喜地無偏又喜<lb/>
才不借獨餘男女俗缺漏留微罅未能秣駒漢頗礙雪<lb/>
驢㶚有心即知禮有口皆思炙男女既冠笄屋宇仍臺<lb/>
榭朝夕曉凊温春秋能社蜡溱洧秉蕳逰此日何可假<lb/>
<pb n="KR4i0063_WYG_005-71b"/>
禮自標枝來心無傾葢乍風流與衣冠猶當軼王謝田<lb/>
漁非女事詩以告同社<hi>閩書</hi>
唐書宦官楊思勗羅州石城人田令孜蜀人也而宋陳<lb/>
石堂普皆以為福州人七閩轉海即洙泗僅有令孜與<lb/>
思勗令人不忍讀史書不勝林壑溪山辱此石堂詠閩<lb/>
中詩也按唐時諸道進私白閩中為盛坐是閩多閹杜<lb/>
宣猷來福建為觀察使毎寒食遣吏分祭其先壟時謂<lb/>
宣猷為敕賜墓户然則思勗令孜大抵然矣私白者閹<lb/>
<pb n="KR4i0063_WYG_005-72a"/>
兒也<hi>閩書</hi>
　　真山民<lb/>
偶于陳㓜儒案上檢破册一帙糜爛醯難前後俱損失<lb/>
不存姓氏㓜孺云此册得之邵武仁壽寺僧寮中多佳<lb/>
句如蜂王衙早晚燕子社春秋烟碧栁出色燒青山返<lb/>
魂白沙難認月黄葉易為霜棠醉風扶起栁眠鶯喚醒<lb/>
檻低簷礙月窓破紙吟風與鷗分渚泊邀月共船眠窓<lb/>
月燈昏見巖泉雨歇聞花影掃不去草根鋤又生風竹<lb/>
<pb n="KR4i0063_WYG_005-72b"/>
有聲畫石泉無操琴許猿分野果留鶴守雲林水清明<lb/>
白鷺花落失青苔飛花逰蕩子古朩老成人途窮身是<lb/>
累痛定語猶悲葉新林掛緑花落地生香蕉葉巻舒雨<lb/>
鳩聲問答春七言如雲開逺嶂碧千疊雨過落花紅半<lb/>
溪塵書邀我共髙閣濁酒勸人歸故鄉碑因藤蔓無完<lb/>
字城為田侵失舊基氣増浙左霜威勁面帶終南山色<lb/>
寒書猶能看未為老詩亦莫吟方是閒寛著庭除貪貯<lb/>
月少栽竹樹要看山廊下蝸粘沿砌蘚佛前蜂戀揷瓶<lb/>
<pb n="KR4i0063_WYG_005-73a"/>
花青山隔絶市朝面白髪消磨豪傑心雕鏤花栁春無<lb/>
迹沐浴山川雨有恩花影忽生知月到竹梢輕響覺風<lb/>
來皆自創新意雖有酸饀氣亦可喜向不知誰作近讀<lb/>
元人詩中有真山民一巻即此詩也山民西山先生裔<lb/>
<hi>筆精</hi>
　　熊禾<lb/>
道源堂在建陽宋乾道中朱子建熊禾詩伊洛何年此<lb/>
道南道源堂上意誰參古文夫子遺經六建學文公精<lb/>
<pb n="KR4i0063_WYG_005-73b"/>
舍三落落此生徒苦志悠悠吾道豈空談是邦頼有賢<lb/>
師帥扶植斯文首晦菴<hi>閩省通志</hi>
先生之論詩曰靈均之騷靖節子美之詩痛憤憂切皆<lb/>
自其肺肝流出故可傳也不然雖嘔心㝠思極其雕鎪<lb/>
冺冺何益先生言此葢已得詩之本原矣<hi>元詩選</hi>
　　劉濩<lb/>
劉濩字聲之三山人嘗以經學教授錢塘鄜州劉師魯<lb/>
與交最乆殁後門人瞿士𢎞集其遺文師魯為序其首<lb/>
<pb n="KR4i0063_WYG_005-74a"/>
金華黄侍講晉卿跋其後曰聲之同時輩流人物凋落<lb/>
殆盡士𢎞得師魯以為聲之不朽之託獨惜其所纂録<lb/>
殊有未備以僕所藏聲之遺墨校之集所不載者五七<lb/>
言古律詩猶有十二首輒書而歸之俾置巻中僕所不<lb/>
及知者固不止此也嘗與聲之爐亭夜話贈詩有云昭<lb/>
代尊經術先生尚布衣晉卿之推服先生者至矣<hi>元詩三選</hi>
　　洪巖虎　洪希文<lb/>
希文字汝質莆田人其父巖虎號吾圃宋貢士為興化<lb/>
<pb n="KR4i0063_WYG_005-74b"/>
敎諭希文其次子也巖虎與坐萬山中朝晡盂飯燒芋<lb/>
咬菜相倡和無愠色巖虎有集曰軒渠希文因自號續<lb/>
軒渠集巖虎卒嗣為郷先生郡之名族争致西席郡庠<lb/>
聘為訓導大賓延請無虚嵗卒時年八十有五以生平<lb/>
攷之當生於前至元壬午卒於至正丙午實與元代相<lb/>
終始郡人林以順謂其詩得意處皆自肺腑流出至於<lb/>
造語鍊字之法頗費工夫易隠卓器之曰吾圃試校㳺<lb/>
洋翁季枕邊談詩以僧敲未敢一言定鳥過曽安㡬字<lb/>
<pb n="KR4i0063_WYG_005-75a"/>
來之句授之夜卧三皷聞書聲云有子定知吾事足貧<lb/>
家頗覺此聲佳志喜云甫譏失學難為比琰見趨庭喜<lb/>
可知所謂是父是子自成一家機軸者也<hi>元詩選</hi>
汝質集中警句如題靈巖廣化寺云佳句不隨飛鳥盡<lb/>
名山可想屬僧多守嵗云沈香已帶寅前氣臘酒初聞<lb/>
子後香水仙花云月明夜色玉連鎖露冷秋莖金屈巵<lb/>
夏政齋權府再舉留莆郡鎮守云作賦重逰前赤壁題<lb/>
詩一笑再𤣥都雪髭云功名不建頭顱老日月如馳髀<lb/>
<pb n="KR4i0063_WYG_005-75b"/>
肉生幽居云舊書餘草風搜遍好樹開花月送來官築<lb/>
城垣起衆墳石云凄其死者無歸路羞與讎人共戴天<lb/>
皆自成一家機軸酷肖其父所謂以似以續是也<hi>元詩選䟦</hi>
　　方瀾<lb/>
方瀾字叔淵莆陽人隠居吳中自少時不娶閉門讀書<lb/>
訓徒以自給後至元已夘卒年七十有七平日喜吟咏<lb/>
然不茍作友人樊士寛録其五言詩若干首其詩句如<lb/>
咏樂天云以詩為佛事隨地學山居臨平道中云煖容<lb/>
<pb n="KR4i0063_WYG_005-76a"/>
時借酒寒力曉欺綿梅花云香能占夜月春不棄茅檐<lb/>
夜雨云萬緒集雙鬢百年堪㡬愁皆從苦吟得之朱澤<lb/>
民曰壯年厭世紛嵗暮少知已即其人亦可知也<hi>元詩選</hi>
　　翁某<lb/>
至元間宋文丞相有子出為郡教授行數驛而卒人皆<lb/>
作詩以悼之閩人翁某一聨云地下修文同父子人間<lb/>
讀史各君臣獨為絶唱<hi>輟耕録</hi>
　　黄鎮成<lb/>
<pb n="KR4i0063_WYG_005-76b"/>
黄鎮成字元鎮弱冠即慨然以聖賢道學自勵學者號<lb/>
存齋先生至正間築室城南名南田耕舍作詩寫懷曰<lb/>
白日不停馭頽波竟東馳忽忽年嵗改念此將安歸我<lb/>
欲驅車行太行路嶮巘我欲駕方舟滄海無津涯豈不<lb/>
顧行邁出門慎所之有田南山下可以供盛粢中廬在<lb/>
中田可以談書詩上探羲皇際下及商周時賢聖尚淪<lb/>
落微生亦何疑懷哉羨門子千載以為期部使者相繼<lb/>
論薦授江西儒學提舉不應以壽終所著有尚書通攷<lb/>
<pb n="KR4i0063_WYG_005-77a"/>
周易通義中庸章㫖性理發䝉秋聲集<hi>閩書</hi>
元黄鎮成元鎮秋聲集四巻予愛其秋風詩云秋風淅<lb/>
淅生庭柯蕭蕭朩落洞庭波紅樹夕陽蟬噪急白蘋秋<lb/>
水鴈來多王孫不歸怨芳草山鬼欲啼牽女蘿蒹葭蒼<lb/>
蒼白露下望美人兮將奈何又李仲明秋山小景云家<lb/>
住夕陽三峽口人行秋雨二崤間不知何處真堪畫移<lb/>
得柴門對楚山五曲精廬云歌棹曽窮九曲源精廬迢<lb/>
遞隠屏前閒尋五曲樵溪上三十六峰秋滿船甚有風<lb/>
<pb n="KR4i0063_WYG_005-77b"/>
調按謚法通攷鎮成邵武人至正間諡貞文處士<hi>居易録</hi>
越王臺在邵武城東北世傳越王㳺獵之所樵牧者時<lb/>
得古瓦皆羅紋鴈翅扣之鏗如金石元黄鎮成詩北平<lb/>
山上越王城獵騎如雲此駐兵瓦礫不隨塵土化市㕓<lb/>
空逐海田更鴻泥雪㸃深無跡鴈翅羅紋碎有聲訪古<lb/>
獨來舒望眼萬峰浮翠入空明其下古烏阪城在焉蕭<lb/>
子開建安記越王築六城以拒漢烏阪其一也郡人名<lb/>
其地曰故縣<hi>閩書</hi>
<pb n="KR4i0063_WYG_005-78a"/>
鄭鏗字子聲攻詩尤善於畫鏗死黄鎮成有詩懐之云<lb/>
能畫能詩鄭廣文丹成揮手謝塵氛不知笙鶴逰何處<lb/>
留得瀟湘一片雲<hi>閩書</hi>
元季詞人輩出而邵武有黄鎮成詩多竒警秋聲集十<lb/>
巻佳句叠出如王孫不歸怨芳草山鬼欲啼牽女蘿銕<lb/>
檄召雷秋雨足瑤壇謁帝夜雲髙逰山采藥辭家早掃<lb/>
石看雲出洞遲青山盡處海門濶紅日上來天宇低花<lb/>
竹一家巢絶頂烟塵九㸃認齊州潮來估客船歸市月<lb/>
<pb n="KR4i0063_WYG_005-78b"/>
上人家水浸空惜梨棗朽腐尠有覩其全篇者<hi>筆精</hi>
　　楊載<lb/>
虞伯生先生集楊仲𢎞先生載同在亰日楊先生毎言<lb/>
伯生不能作詩虞先生載酒請問作詩之法楊先生酒<lb/>
既酣盡為傾倒虞先生遂超悟其理繼有詩送袁伯長<lb/>
先生桷扈駕上都以所作詩介他人質諸楊先生先生<lb/>
曰此詩非虞伯生不能也或曰先生嘗謂伯生不能作<lb/>
詩何以有此曰伯生學問髙余曽授以作詩法餘莫能<lb/>
<pb n="KR4i0063_WYG_005-79a"/>
及又以詣趙魏公孟頫詩中有山連閣道晨留輦野散<lb/>
周廬夜屬槖之句公曰美則美矣若改山為天野為星<lb/>
則尤美虞先生深服之故國朝之詩稱虞趙楊范掲焉<lb/>
范即徳機先生梈掲即曼碩先生傒斯也嘗有問於虞<lb/>
先生曰仲𢎞詩如何先生曰仲𢎞詩如百戰健兒徳機<lb/>
詩如何曰徳機詩如唐臨晉帖曼碩詩如何曰曼碩詩<lb/>
如美女簮花先生詩如何笑曰虞集乃漢庭老吏葢先<lb/>
生未免自負公論以為然<hi>輟耕録</hi>
<pb n="KR4i0063_WYG_005-79b"/>
初吳興趙魏公孟頫在翰林得仲𢎞所為文極推重之<lb/>
由是文名隠然動京師凡所撰述人多傳誦史稱其文<lb/>
章一以氣為主而其詩尤有法度自其詩出一洗宋季<lb/>
之陋云臨江范亨父序其詩曰仲𢎞天禀曠達氣象𢎞<lb/>
朗開口論議直視千古每大衆廣集占紙命辭敖睨横<lb/>
放盡意所止衆方拘拘已獨坦坦衆方紆餘己獨馳駿<lb/>
馬之長坂而無留行要一代之傑作也<hi>元詩選</hi>
楊仲𢎞載一日逰鳯凰山過宋大内獨步微吟尋香問<lb/>
<pb n="KR4i0063_WYG_005-80a"/>
玉泫然興感至披香閣址拾得玉牌一事上有鐫詞云<lb/>
内人曉起怯春寒輕掲珠簾看牡丹一把栁絲收不得<lb/>
和風搭在玉闌干楊為之憮然<hi>堅瓠集</hi>
仲𢎞詩前輩以宗陽宫望月一首為絶唱詩云老君臺<lb/>
上涼如水坐看氷輪轉二更大地山河微有影九天風<lb/>
露寂無聲蛟龍並起承金榜鸞鳯雙飛載玉笙不信弱<lb/>
流三萬里此身今夕到蓬瀛<hi>元詩選</hi>
中興中字去聲杜詩漢家新數中興年楊仲𢎞詩一代<lb/>
<pb n="KR4i0063_WYG_005-80b"/>
人才頗中興此字概無平聲中酒中字平聲如氣味如<lb/>
中酒濁賢清聖時中之皆平聲此字概無平聲近人用<lb/>
二字往往交誤<hi>池北偶談</hi>
　　祖浩然<lb/>
祖浩然浦城人至元二十年建安政和有黄華之亂浩<lb/>
然母為官軍所擄去之廿有八年母寄信曰在河南問<lb/>
來人不能名其地於是浩然之生三十有三年矣亟告<lb/>
父徃求之往復奔走幾遍河南諸州卒得之唐州境上<lb/>
<pb n="KR4i0063_WYG_005-81a"/>
奉以來歸楊載以其事與朱壽昌大相類為之求詩以<lb/>
傳之掲徯斯詩浦城孝子身姓祖自憐性命如糞土生<lb/>
才五嵗遭亂離有母更被官軍虜零丁二十八春秋母<lb/>
縱得生何處求天地茫茫明月恨江山漠漠白雲愁忽<lb/>
得母書驚母在看書未盡淚先流書云流落河南縣河<lb/>
南蹋遍無由見唐州境上忽相逢白髪蕭蕭霜滿面誰<lb/>
知喜極情轉悲旁人更問初别時千生萬死到今日始<lb/>
為母子東南歸<hi>閩書</hi>
<pb n="KR4i0063_WYG_005-81b"/>
　　連文鳯<lb/>
元至正間浦江吳清翁渭有月泉吟社預於丙戌小春<lb/>
月望命題至正月望收巻用好紙楷書謄副聘謝翺為<lb/>
考官三月三日掲曉收二千七百三十五巻選中二百<lb/>
八十名首名羅公福吟社中人詩限五七言律刻至六<lb/>
十名止皆有詩賞者也第一名公服羅一縑七文筆五<lb/>
帖墨五笏餘遞差詩以春日田園雜興為題公福詩云<lb/>
老我無心出市朝東風林壑自逍遙一犂好雨秧初種<lb/>
<pb n="KR4i0063_WYG_005-82a"/>
幾道寒泉藥旋澆放犢曉登雲外壠聽鶯時立栁邊橋<lb/>
池塘見説生新草已許吟魂入夢招李西涯懐麓堂詩<lb/>
話亦載此事言此集未及見予家有藏本因録出之然<lb/>
佳句甚多不獨公福也公福本姓連名文鳯吾閩人字<lb/>
伯正號應山偽名羅公福集中皆不著的名<hi>筆精</hi>
送詩賞小劄羅公福云伏以月泉舊社久盟湖海之交<lb/>
春日新題賸寫田園之興得周南而正始可冀北之空<lb/>
羣執事振響武林舒翹文苑種秧澆藥已朝市之無心<lb/>
<pb n="KR4i0063_WYG_005-82b"/>
放犢聽鶯更池塘之入夢杼機自别冠冕為宜某心所<lb/>
甚欣手之不釋詩成奪錦誦珠玉者扇然禮以為羅媿<lb/>
瓊瑤則多矣餘如𤣥穎並致篚筐<hi>月泉社刻</hi>
　　劉邊<lb/>
劉邊字近道建安人與同邑虞韶虞廷碩毛直方四人<lb/>
齊名所著有自家意思集及讀史摭言若干巻月泉吟<lb/>
社分賦春日田園雜興詩近道有句云耕鋤曉雨有餘<lb/>
地應接東風無暇時吳清翁極賞嘆之<hi>元詩三集</hi>
<pb n="KR4i0063_WYG_005-83a"/>
　　彭炳<lb/>
彭炳字元亮崇安人留心經學詩倣陶栁喜與海内豪<lb/>
傑逰歴齊秦至都下聞昌平隠者何得之名遂往謁焉<lb/>
由是知名駙馬烏谷孫事以師禮至正中徴為端本堂<lb/>
説書不就有集一巻如明河夜無聲茅亭四檐月璧樹<lb/>
落秋子風吹白雲起之句真不減柴桑愚溪品致也<hi>元詩</hi>
<hi>三集</hi>
　　楊稷<lb/>
<pb n="KR4i0063_WYG_005-83b"/>
楊稷字宗璉好古慕學隠居不仕至正間邑庠缺官令<lb/>
强聘攝學事以義理行誼為教所著有田家樂歌人能<lb/>
誦之其詩曰田家樂田家樂樂在堯天事耕鑿大兒北<lb/>
隴種白雲小兒南澗飲黄犢婦姑談笑課蠶桑深夜寒<lb/>
機響茅屋<hi>閩書</hi>
　　林清<lb/>
三山林清者諭徳誌之祖也避元不仕匿姓名隠居山<lb/>
寺太守一日入寺中見清儀表不羣問曰能詩乎曰能<lb/>
<pb n="KR4i0063_WYG_005-84a"/>
即以八音為題清應聲曰金紫何曽一掛懐石田茅屋<lb/>
自天開絲竿釣月江頭住竹杖桃雲嶺上來匏實曉收<lb/>
栽藥圃土花春長讀書臺革除一㸃浮雲慮朩筆題詩<lb/>
酒數杯太守驚異因與徃來無間一夕忽論海濱人物<lb/>
因曰若林清者雄才碩徳惜未見其人林不覺嘆息守<lb/>
曰君殆林清耶林曰若清者公安得見之此吾所以有<lb/>
感也明日再往訪之已不知所之矣<hi>閩小紀</hi>
　　陳楠老<lb/>
<pb n="KR4i0063_WYG_005-84b"/>
陳楠老政和人至元元年以鄉貢進士授涵江書院山<lb/>
長轉雲莊書院山長至正間棄官歸嘗過萬竹菴題詩<lb/>
曰青山迴望合萬竹凈娟娟寶殿晴光冷瑤階翠色妍<lb/>
龍吟明月夜鶴舞早秋天坐聽涼風發軒櫺響澗泉<hi>閩書</hi>
　　陳旅<lb/>
元揚州陳新甫生日出紅玉杯飲客莆田陳衆仲旅賦<lb/>
詩云崑崙東阿含海日石中玉子如日赤神工夜發昆<lb/>
吾刀剜作雙杯盛酒喫蟠桃初開緱母家丹露滴入芙<lb/>
<pb n="KR4i0063_WYG_005-85a"/>
蓉花廣陵公子酒如海年年顔色襯朝霞<hi>堅瓠集</hi>
　　盧琦<lb/>
塗嶺在觀音山北元時有要束朩者為嶺巡檢遷莆田<lb/>
尉邑人盧琦贈之詩曰將軍有英氣負劍逰南荒曽陪<lb/>
繡衣客經踏烏臺霜戎閫拔才雋奔走殊勿遑屬時臨<lb/>
漳郡羣盜方獗猖匹馬汗如雨戰袍北風涼奮身良間<lb/>
關許國誠慨慷茂績固當酬小試焉足償菱溪枉車轍<lb/>
司警驛道傍莅政肅初令頹綱日更張月靜鼯鼠驚山<lb/>
<pb n="KR4i0063_WYG_005-85b"/>
暝狐鬼藏編户復溪事在在樂嵗康所居傍林塢訟簡<lb/>
白晝長鄰家稻田肥子舍芸編香優㳺有㫖趣於焉度<lb/>
年光夕露集野草秋風在垂楊解装欲何之作尉壺山<lb/>
陽莆民喜公至夾道相迎將泉人惜公去所懷未渠央<lb/>
民俗豈不殊善化端有方願言頌政謠毋庸咏離章他<lb/>
日登要津萬里誰能量觀是詩也豈非儀封夷門之流<lb/>
歟<hi>閩書</hi>
壺山一名蓬壺嘗出土兵元尹盧琦詩匹馬重尋蓬鳥<lb/>
<pb n="KR4i0063_WYG_005-86a"/>
路東風二月栁花香曉風滿笠人耕隴夜雨孤燈客卧<lb/>
床<hi>永春縣志</hi>
泉州惠安盧圭齋名琦字希韓登元至正進士令永春<lb/>
改寧徳所著有圭齋詩集嵗久弗傳近惠安莊户部徴<lb/>
甫蒐而梓之誤入鴈門薩天錫詩六十餘首薩詩世有<lb/>
傳本較者一時未之攷耳亟當釐正不然恐後世以圭<lb/>
齋為齊丘之盜化書也盧詩自佳如嵐氣滿林晴亦雨<lb/>
溪聲近驛夜如秋潮生逺浦孤㠶小雨過蒼崖古朩寒<lb/>
<pb n="KR4i0063_WYG_005-86b"/>
小橋跨澗村舂急老樹吹花野店香暮雲松徑僧歸寺<lb/>
夜雨蓬窓客在船門掩落花春去後夢囘殘月酒醒時<lb/>
梧葉㡬畨深夜雨梅花一樹短籬霜清典可詠元詩多<lb/>
纎弱若圭齋者實有唐調者也<hi>筆精</hi>
　　宋介夫<lb/>
宋香陳紫所從出核有斧㾗予驗之實然樹在宋氏宗<lb/>
祠後至正戊戌六月宋介夫遺百顆與盧希翰並搨蔡<lb/>
公詩墨一紙不和蔡韻有多情故舊偏憐我一種甘香<lb/>
<pb n="KR4i0063_WYG_005-87a"/>
更可人宋祖芳名傳不滅蔡公妙跡玩猶新之句亦刻<lb/>
於石永樂以後樹漸枯死今其世孫宋比玉烏山屋傍<lb/>
尚有一樹大數十圍樹腹已空可坐四五人相傳是其<lb/>
孫枝云<hi>閩逰志</hi>
　　王翰<lb/>
王翰字用文先世本齊人没於西夏元初從下江淮以<lb/>
領兵千户鎮廬州家焉翰年十六襲父官領所部有能<lb/>
名省府交薦除廬州府治中改福州路尋以同知升理<lb/>
<pb n="KR4i0063_WYG_005-87b"/>
問官綜理永福羅源二縣擢福建江西行省郎中平章<lb/>
陳有定據守全閩留居幕府敬且憚之表授潮州路總<lb/>
管督兼循梅惠三州陳氏敗浮海抵交古界不果屏居<lb/>
永福之觀獵山自號友石山人蘀冠卉服葛履繩帶與<lb/>
樵童牧豎田夫漁父雜處如是者十年辟書再至嘆曰<lb/>
女豈可更適人哉時長子偁纔九嵗屬其友人吳海且<lb/>
賦詩見志云昔在潮陽我欲死宗嗣如絲我無子彼時<lb/>
我死作忠臣覆祀絶宗良可恥今年辟書親到門丁男<lb/>
<pb n="KR4i0063_WYG_005-88a"/>
屋下三人存寸刃在手顧不惜一死却了君親恩遂自<lb/>
引决年四十六時明洪武戊午之二月也用文將家子<lb/>
有古烈士風晚年隠忍林壑尤以詩自娛廬陵陳仲述<lb/>
謂皆心聲之應而非茍然炫葩組華者比遺稿即其子<lb/>
偁所掇拾偁永樂中為簡討以能詩名<hi>元詩選</hi>
　　陳有定<lb/>
有定既㨿有閩中地陳友諒方國珍等來攻悉力拒敵<lb/>
屢立戰功時大都道絶嵗遣貢舶由海道取登萊以達<lb/>
<pb n="KR4i0063_WYG_005-88b"/>
元主嘉之戊申明將湯和兵逼延平以書諭降有定大<lb/>
㑹諸將殺使者取血置酒中慷慨飲之誓以死報明兵<lb/>
夾水而陣戰不利乗城死守城破坐省堂按劍仰藥天<lb/>
大雷雨復甦及送京師瞑目就銅馬而死臨没有詩云<lb/>
失勢非人事重圍㦸似林乾坤今已老不死舊臣心子<lb/>
宗海聞父被執泣曰父為忠臣子豈不能為孝子耶遂<lb/>
自將樂來同赴京師就死<hi>閩省通志</hi>
陳有定元末倡義勤王太祖恨其不歸附置之重辟髙<lb/>
<pb n="KR4i0063_WYG_005-89a"/>
岱王世貞郭造卿嘉其忠各為立傳有定據閩有功於<lb/>
閩閩郡志皆出林宗伯司空二公之手林氏世沐國恩<lb/>
自不宜為有定作傳得數君紀之實不冺其忠義耳有<lb/>
定雖起行伍而亦能詩送趙將軍云縱横薄海内不愴<lb/>
别離顔幾載飄零意秋風一劍寒及被收之後作詩云<lb/>
失勢非人事重圍㦸似林乾坤今已老不死舊臣心<hi>筆精</hi>
有定以農家子起傭伍目不知書及據八郡數招致文<lb/>
學知名士如閩縣鄭定廬州王翰之屬留置幕下麤渉<lb/>
<pb n="KR4i0063_WYG_005-89b"/>
文史習為五字小詩皆有意理<hi>明史稿</hi>
元至正末陳有定據閩入寜徳過栖雲忠烈祠入謁叩<lb/>
已當為天子神懸箕書詩云將軍何事訪山家火冷爐<lb/>
灰漫煮茶若問聖明吾豈敢只能療病與驅邪有定不<lb/>
懌而去<hi>長溪瑣語</hi>
　<lb/>
　<lb/>
　全閩詩話巻五<lb/>
</p>
<p>
</p>
  </div>
</body>
</text>
</TEI>
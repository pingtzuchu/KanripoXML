<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻八</head> <lb/>
    <p>
<pb n="KR4i0063_WYG_008-1a"/>
欽定四庫全書<lb/>
　全閩詩話巻八<lb/>
　　　　　　　　　　兖州府知府鄭方坤撰<lb/>
　明<lb/>
　　曹學佺<lb/>
明三百年詩凡屢變洪永諸家稱極盛微嫌尚沿元習<lb/>
迨宣徳十子一變而為晚唐成化諸公再變而為宋𢎞<lb/>
正間三變而為盛唐嘉靖初八才子四變而為初唐皇<lb/>
<pb n="KR4i0063_WYG_008-1b"/>
甫兄弟五變而為中唐至七才子已六變矣乆之公安<lb/>
七變而為楊陸所趨卑下竟陵八變而枯槁幽冥風雅<lb/>
掃地矣獨閩粤風氣始終不易閩自十才子後惟少谷<lb/>
小變而髙傅之外寥寥寡和若曹能始謝在杭徐惟和<lb/>
輩猶然十才子調也粤自五先生後惟蘭汀小變而歐<lb/>
楨伯黎維敬區用孺子猶是五先生調也能始與公安<lb/>
竟陵往還倡和而能皭然不滓尤人所難<hi>静志居詩話</hi>
徐禎卿洞庭葉未下瀟湘秋欲生一篇非太白不能作<lb/>
<pb n="KR4i0063_WYG_008-2a"/>
千古絶調也曹學佺亦有秦淮送别一篇云疎籬豆花<lb/>
雨逺水荻蘆烟忽弄月中笛欲開江上船情致殆不減<lb/>
徐徐五集中有一絶云渺渺太湖秋水濶扁舟搖動碧<lb/>
琉璃松陵不隔東南望楓落寒塘露酒旗曹一絶可以<lb/>
相敵新林浦云夾岸人家映栁條𤣥暉遺跡草蕭蕭曾<lb/>
為一夜青山客未得無情過板板<hi>池北偶談</hi>
七言律聯句神韻天然古人亦不多見如髙季迪白下<lb/>
有山皆遶郭清明無客不思家楊用修江山平逺難為<lb/>
<pb n="KR4i0063_WYG_008-2b"/>
畫雲物髙寒易得秋曹能始春光白下無多日夜月黄<lb/>
河第㡬灣近人節過白露猶餘熱秋到黄州始解<lb/>
涼𤓰步空江㣲有樹秣陵天逺不宜秋釋讀徹一<lb/>
夜花開湖上路半春家在雪中山皆神到不可湊泊<lb/>
<hi>香祖筆記</hi>
謝在杭云曹能始詩以淺淡情致為工不甚學盛唐然<lb/>
其送西安太守云長安西望路漫漫泰華峰隂日色寒<lb/>
長樂故宫秦輦絶未央前殿漢鐘殘月明渭水浮三輔<lb/>
<pb n="KR4i0063_WYG_008-3a"/>
花滿驪山繡七盤京兆風流誰不羨時從閨閣畫眉看<lb/>
大厯以來罕見斯語予謂此詩尚非石倉極境在杭學<lb/>
七子者故獨醉心於此耳<hi>閩小紀</hi>
閩中曹能始在閩末以詩人稱有得家信詩驟驚函半<lb/>
損幸露語平安時在平逺臺飲次道此各以為佳獨一<lb/>
客謂露字不如賸字之當大抵平安註函外損餘曰賸<lb/>
若内露不必巧值此字矣及予歸寓寓客五六人夜坐<lb/>
飲為述其語衆復稱佳中一客又曰不用兩語不必接<lb/>
<pb n="KR4i0063_WYG_008-3b"/>
露不屬損賸便拙鑿説詩之各有意見如此<hi>西河</hi>
<hi>詩話</hi>
㑹城迎春土牛必於閩忠懿王廟前乞土始成曹能<lb/>
始有迎春詩馬從太守分驂去牛向前王乞土來<hi>閩小紀</hi>
閩中近製墨紗燈精巧異常海争重之之曹能始曾<lb/>
於杭州逢元夕人家有張此燈者乃邀友人同詠能<lb/>
始詩云質裂横疑水光生薄似苔憑將彩筆畫認作剪<lb/>
刀裁鳥向空中度花從鏡裏開細看若無力不畏曉風<lb/>
<pb n="KR4i0063_WYG_008-4a"/>
催諸子罷唱<hi>筆精</hi>
明萬厯中年以後迄啓禎間無詩惟侯官曹能始宗伯<lb/>
詩得六朝初唐之格一時名士如吳兆徐桂林古度輩<lb/>
皆附之然海内宗之者尚少吳梅村所折服惟臨川湯<lb/>
先生義仍與先生二人而已能始官四川參政與監司<lb/>
謁撫按必於館中别設一几隸人置書几上對衆一揖<lb/>
即就几披閲不交一言其孤亢如此晚年大節如江萬<lb/>
里尤不可及<hi>池北偶談</hi>
<pb n="KR4i0063_WYG_008-4b"/>
葉進卿云能始詩刻意三百篇取材漢魏下及王韋其<lb/>
㫖沈以深其節紆以婉其辭清泠而曠絶其初為衆所<lb/>
譁乆而世稱之朱鬱儀云能始天才典贍研請精深軒<lb/>
輊三唐吐納漢晉貌境必似造語斯真氣峭以潔而操<lb/>
調極平意鍜以鍊而摛詞若樸興㑹所至神情獨往<hi>明詩</hi>
<hi>綜</hi>
有俗僧欲遊鵝湖以巻子徧求諸貴人贈詩閩中能能<lb/>
始學佺題一絶云性内本無文字障縦躭山水亦支離<lb/>
<pb n="KR4i0063_WYG_008-5a"/>
我曽一宿鵝湖寺峰頂禪師不要詩<hi>孑菴雜錄</hi>
學佺雅志著述有石倉諸集及天下名勝志十二代詩<lb/>
選西峰字說皆盛行於世明亡自經死遺有生前一管<lb/>
筆死後一條繩之句<hi>閩省通志</hi>
友人能始曹君七齡受書千言倒覆對客善答果之敏<lb/>
逢人解題鳯之義莫不謂干莫有立㫁之鋒騏驥有立<lb/>
至之足髫年得雋忽播芳名綺歳登朝遂膺華譽文章<lb/>
乃其宿業詞翰為其本來積歳稍深好學彌篤丹鉛黒<lb/>
<pb n="KR4i0063_WYG_008-5b"/>
槧終日隨身緗帙縹囊無時去手植之八斗曽之書倉<lb/>
方之爾祖殆無過焉其計部長安也則有薊門之什其<lb/>
廷尉陪京也則有金陵之集其乞寧親之假也則有芝<lb/>
社之詠其參紫微之省也則有入蜀之篇詞氣舂容自<lb/>
然中律才情雅贍蔚爾名家至於山水蕩其性靈丘壑<lb/>
鼓其幽致毎形賦詠輒記練箋山則岱岳匡廬峨眉鴈<lb/>
宕水則太湖彭蠡灧澦西湖寄興殊深託懐愈逺篇章<lb/>
日富記撰尤繁騷客至則如歸標雅壇之赤幟緇流從<lb/>
<pb n="KR4i0063_WYG_008-6a"/>
之若赴固佛國之金湯故交游盡海内之名流隨喜極<lb/>
震旦之寳刹其丰神也如此其才調也如彼誠吾黨之<lb/>
俊流清時之偉器也<hi>紅雨樓集</hi>
　　謝肇淛<lb/>
謝肇淛字在杭長樂人萬厯壬辰進士除湖州推官量<lb/>
移東昌遷南京刑兵二部轉工部郎中管河張秋作北<lb/>
河紀畧詳載河流原委及歴代治河利病談河工者考<lb/>
焉陞雲南參政歴廣西按察使至右布政林若撫曰在<lb/>
<pb n="KR4i0063_WYG_008-6b"/>
杭詩以年進下菰集司理吳興作也坐論需次真州有<lb/>
鑾江集移東昌有居東集格調漸工然其詩亦止於此<lb/>
嘗有寄予詩云曽從紫氣識龍文忽見新詩過所聞老<lb/>
去自慚牛馬走書來猶問鹿麋羣春城樹色連吳苑夜<lb/>
雨鴻聲呌海雲荔子輕紅榕葉綠相期同拜武夷君在<lb/>
小草堂全集中晚年所作聲調宛然不復進矣予觀閩<lb/>
中詩國初林子羽髙廷禮以聲律圓穏為宗厥後風氣<lb/>
沿襲遂成閩派大抵詩必今體今體必七言磨礲娑盪<lb/>
<pb n="KR4i0063_WYG_008-7a"/>
如出一手在杭近日閩派之眉目也在杭故服膺王李<lb/>
巳而醉心於王伯穀風調諧合不染呌囂之習蓋得之<lb/>
伯穀者為多在杭之後降為蔡元履變閩而之楚變王<lb/>
李而之鍾譚風雅凌夷閩派從此熸矣<hi>稽古堂集</hi>
在杭格不聳髙而詩律極細其持論亦平如于鱗元美<lb/>
敬美子與伯玉皆所傾心漫興詩云徐陳里閈久相親<lb/>
鍾李湖湘非我隣丸泥久巳封函谷怕見江東一片塵<lb/>
徐指孝亷惟和山人興公陳謂文學汝大孝亷幼孺山<lb/>
<pb n="KR4i0063_WYG_008-7b"/>
人振狂是時景陵派已盛行而在杭能距之又云石倉<lb/>
衣鉢自韋陶吳越從風赤幟髙若問老夫成底事雪山<lb/>
銀海瀉秋濤此則在杭自任匪淺矣<hi>靜志居詩話</hi>
萬厯已丑予與徐惟和下第過杭州六和塔愛其幽靜<lb/>
各賦一詩欲題壁間而寺僧號呼奈何浪疥吾壁吾且<lb/>
取水滌之予笑不復題越三載予拜吳興司李行部至<lb/>
杭詢之則寺僧懼罪逸去久矣余大笑因復題云雙旌<lb/>
五馬遶江城驚起山僧合掌迎三載重來渾似夢終軍<lb/>
<pb n="KR4i0063_WYG_008-8a"/>
原是棄繻生<hi>小草齋詩話</hi>
謝在杭十餘歳時學為詩有人持蘇武牧羊圖者即為<lb/>
題云沙滿旃裘雪滿天節旄零落海雲邊上林飛鴈來<lb/>
何晚空牧羝羊十九年<hi>閩小紀</hi>
謝在杭肇淛小草齋詩話殊多憒憒啓發人意處絶少<lb/>
如云詩境貴虚故仙語勝釋釋語勝儒夫仙語如歩虛辭<lb/>
等最易厭釋語入詩最近雅今乃反之豈非强作解事<lb/>
者惟所云王右丞律選歌行絶句種種臻妙圖繪音律<lb/>
<pb n="KR4i0063_WYG_008-8b"/>
獨步一時尤精禪理晚居輞川窮極山水園林之樂唐<lb/>
三百年詩人僅見此耳如云明詩逺過於宋又云本朝<lb/>
僅數名家力追上古然刻畫摹擬已不勝其費力矣其<lb/>
他作者如林上乗雋語人不數篇要其究竟尚不及宋<lb/>
宋人有實學而本朝多剽竊故也右二條自相矛盾當<lb/>
以後論為允又云國初詩林鴻髙啓尚矣鴻一意盛唐<lb/>
而啓雜出元白長吉夫鴻之為盛唐贋鼎耳安得與啓<lb/>
並稱而且語有軒輊此真齊人之知有管晏而巳又云<lb/>
<pb n="KR4i0063_WYG_008-9a"/>
李西涯樂府野狐外道夫西涯樂府雖變體自是天地<lb/>
間一種文字弇州晚年尚爾服膺遽斥之為野狐外道<lb/>
可乎約畧駁正數端以例其餘至外篇雜篇以下多載<lb/>
晚唐五代宋元詩無可采者正與劉後村詩話同耳<hi>香祖</hi>
<hi>筆記</hi>
東坡有吃語詩云故居劍閣隔錦官柑果薑桂交荆菅<lb/>
奇孤甘掛汲古綆僥覬敢揭金鈎竿巳歸耕稼供藁秸<lb/>
公貴幹蠱髙巾冠更改句格各謇吃姑固狡獪加間闗<lb/>
<pb n="KR4i0063_WYG_008-9b"/>
又戲武昌王居士詩云江干髙居堅闗扃犍耕躬稼角<lb/>
掛經篙竿擊舸菰茭隔笳鼓過軍雞狗驚解襟顧景各<lb/>
箕踞擊劍賡歌幾舉觥荆笄供膾愧攪聒乾鍋更戛甘<lb/>
瓜羹内覬字當音改繫字當音計愧字當音貴不然當<lb/>
易此三字予友人舉孝亷口吃惟流音念不正一日雨<lb/>
中予與徐興公各賦絶句為吃人念不得詩以遺之予<lb/>
得二首云綠栁龍樓老林蘿嶺路涼露來蓮漏冷兩淚<lb/>
落劉郎又棃嶺連連路蘭陵累累樓琉璃憐冷落郎輦<lb/>
<pb n="KR4i0063_WYG_008-10a"/>
懶來留興公得一首云留戀蘭陵令淋漓兩淚流嶺蘿<lb/>
涼弄籟路栁綠連樓<hi>文海披沙</hi>
在杭題吳興海天閣飛閣接天都珠宫控太湖山光圍<lb/>
百雉野色入三吳水落琴聲盡雲崩塔勢孤東南多王<lb/>
氣回首起栖烏徐興公云雲崩塔勢孤句為時人傳誦<lb/>
鄭翰卿寄詩云翠荇青蒲碧浪湖裁詩對酒憶人無謝<lb/>
郎近日縱横甚尚有雲崩塔勢孤<hi>堅瓠集</hi>
李本寜云在杭樂府豐約文質適得其中五古贍而不<lb/>
<pb n="KR4i0063_WYG_008-10b"/>
俳華而不靡七古音節鮮明氣勢沈鬱律詩比耦精嚴<lb/>
絶句意在筆先韻在言外大都率循古法而中有特造<lb/>
體無所不備變無所不盡今詩道向衰余將以在杭為<lb/>
砥柱焉張幼于云在杭蓄藻于建安騰聲于慶厯希躅<lb/>
于少陵泛駕于長慶兼綜潘陸妙契陶韋其辭婉以麗<lb/>
其氣雄以健其攄思優以雋其援事典以則其振響和<lb/>
以平既美才情尤深寄興<hi>明詩綜</hi>
劉邦彥有五夜元宵詩十三夜云近喜元宵雪更晴千<lb/>
<pb n="KR4i0063_WYG_008-11a"/>
門翠竹結髙棚珠簾半捲將團月玉指初調未合笙新<lb/>
放華燈連九陌舊傳金鑰啓重城少年結伴嬉遊去遮<lb/>
莫雞聲下五更十四夜云燈光漸比夜來饒人海魚龍<lb/>
混暮潮月照梅花青瑣闥烟籠楊栁赤欄橋香車過去<lb/>
抛珠果寳騎重來聽玉簫共約更深歸及早大家明日<lb/>
看通宵十五夜云一派春聲送管絃九衢燈燭上薫天<lb/>
風回鼇背星毬亂雲散魚鱗璧月圓逐隊馬翻塵似海<lb/>
踏歌人盻夜如年歸遲不厲金吾禁爭覓遺簪與墜鈿<lb/>
<pb n="KR4i0063_WYG_008-11b"/>
十六夜云次第看燈屬舊傳寳箏重按十三絃人心未<lb/>
必今宵别兎魄還如昨夜圓尚覺繁華誇樂土何須廣<lb/>
樂聽鈞天追歡莫羨兒童健靜對梅花憶往年十七夜<lb/>
云繡簾窣地護輕寒明月來遲鳯蠟殘風掃烟花春爛<lb/>
漫雲沈星斗夜䦨珊醉敲馬鐙還家去誰抱龍香隔院<lb/>
彈試看燒燈如白日鼇山無影海漫漫萬厯已酉予在<lb/>
閩中與徐興公各有此詩予詩云千枝鳯蠟一時懸共<lb/>
道元宵勝去年人影漸隨香霧合月輪還讓彩燈圓虹<lb/>
<pb n="KR4i0063_WYG_008-12a"/>
橋乍起揺星斗錦幛初開試管絃更說閩山香火勝魚<lb/>
龍百戲列齋筵綵棚髙結紫霞標火樹銀花第二宵兔<lb/>
魄却疑今已滿燈花還比夜來饒翠翹浮月盤龍動玉<lb/>
勒嘶風寳馬驕士女喧闐春似海更祈圓滿到明朝舞<lb/>
鳯蟠龍百戲陳寒空如水湧氷輪三千世界團欒夕十<lb/>
萬人家富貴春碧海有天皆紫霧錦城無地不紅塵行<lb/>
遊漫道今宵永漏咽銅壺夜又晨銀燭花開月漸遲看<lb/>
來已減一痕絲莫言燈市將殘夜只當蟾光欲滿時驄<lb/>
<pb n="KR4i0063_WYG_008-12b"/>
馬壁車尋舊路紅牙檀板變新詞春光一夕都衰謝浪<lb/>
蝶遊蜂尚未知春色䦨珊事漸非賞心誰復惜芳菲敲<lb/>
䦨禁鼓月初上踏遍殘燈人已稀楊栁舞多調綠綺芙<lb/>
蓉燄少落紅衣六街尚有餘香在拾得遺簪信馬歸徐<lb/>
興公詩云瑞靄濛濛夜色虚千門萬戸放燈初銀蟾未<lb/>
滿光猶薄絳蠟新燃跋有餘一曲梅花調玉管六街油<lb/>
壁試香車星河半落歌聲歇剰有春風拂綺疏向夕燒<lb/>
燈未盡歡今宵重出九衢看買來玉勒聨鑣度抱得銀<lb/>
<pb n="KR4i0063_WYG_008-13a"/>
箏促柱彈楚舞三千爭卜夜秦樓十二不知寒髙唐乍<lb/>
醒行雲夢又見東窓日一竿處處鼇山燭影揺春風同<lb/>
賞可憐宵火龍列挂烟中市寳馬爭穿月下橋金縷齊<lb/>
翻遊女曲紅樓髙弄玉郎簫香塵擾擾雞聲急陌上行<lb/>
人拾翠翹鳯燭燒多淚漸灰漏聲催出月輪來金吾不<lb/>
比前宵弛寳扇還同昨夜開再撥檀槽和紫霧重移蓮<lb/>
步踏香埃人心不厭燈殘夕歌舞猶尋百尺臺九陌猶<lb/>
然挂九枝嫦娥來看寳燈遲堂前玉斚無心醉花裡瑶<lb/>
<pb n="KR4i0063_WYG_008-13b"/>
笙不耐吹遊子淒涼愁永夜美人惆悵惜芳時魚龍百<lb/>
戲銀花合又是春風隔歳期<hi>小草齋詩話</hi>
蘇東坡云無事此靜坐一日是兩日若活七十年便是<lb/>
百四十可謂得靜之理矣近來任達者更之曰無事此<lb/>
游戲一日是三日若活七十年便是二百一其語雖達<lb/>
然恐不能勝蘇語也予有躭書之癖常悔早年玩愒日<lb/>
月近者痛自刻厲又戲演前語云無事常讀書一日是<lb/>
四日若活七十年便二百八十然恐名根未除又是一<lb/>
<pb n="KR4i0063_WYG_008-14a"/>
重魔障但性之所近各適其適<hi>文海披沙</hi>
謝在杭小影一幀予得見於鼇峰坊薛士玉家豐頥隆<lb/>
凖粹容充悅姬人桃葉就其所執之巻而舒之流觀盻<lb/>
睞翩若燕翔童子煮茶石鼎沸聲與松籟互答葢曽鯨<lb/>
所寫也考公居東集有雪夜寄侍兒詩又有壬寅元日<lb/>
寄桃葉侍兒詩又有客中夢桃葉侍兒詩鑾江集中又<lb/>
有六憶詩寄桃葉侍兒又代答詩則公之繾綣於桃葉<lb/>
者深矣同時徐惟和有侍兒名紫玉見幔亭集<hi>榕隂詩話</hi>
<pb n="KR4i0063_WYG_008-14b"/>
在杭小草齋遊燕下菰居東鑾江諸集而外有五雜組<lb/>
文海披沙西吳枝乗滇畧百粵風土記支提山志長溪<lb/>
瑣語薛士玉悉以贈予薛妻是其𤣥孫故能道其家世<lb/>
今皆微落板亦散亡矣手抄文集及所輯郡國職林諸<lb/>
攷尚在士玉家<hi>榕隂詩話</hi>
貞吉王孫過餘干詩云餘汗城頭雲泊天琵琶洲下水<lb/>
如弦推篷理詠隨州句落日平沙似往年謝在杭宿弋<lb/>
陽云羣峰迴合俯清溪寂寞荒城古渡西惟有女牆秋<lb/>
<pb n="KR4i0063_WYG_008-15a"/>
月在只今猶照夜烏啼二詩皆用劉隨州句畧無痕迹<lb/>
余近過弋陽亦效顰云俯憶文房舊日題餘干水落弋<lb/>
陽溪平沙渺渺孤城在朝暮猶聞山鳥啼<hi>筆精</hi>
　　徐熥<lb/>
徐熥字惟和父㭿以易學名家仕永寜令熥數上公車<lb/>
不第與其弟<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>肆力詩歌諸體並擅所著幔亭集二十<lb/>
巻又歴選閩中諸先輩詩十二巻名晉安風雅<hi>閩書</hi>
晉安風雅凡十二巻自洪永迄萬厯總二百六十餘人<lb/>
<pb n="KR4i0063_WYG_008-15b"/>
凡例云閩得什六侯官長樂各得什一懐福共得什一<lb/>
古田永福連江僅得什一若羅源閩清則風氣未開或<lb/>
有待也序謂不論窮達顯晦皆因詩采拾至於野狐外<lb/>
道格律稍畔者雖有梁竇之權不敢濫厠片語為雅道<lb/>
蟊賊<hi>榕隂詩話</hi>
惟和力以唐人為圭臬七絶原本王江寜聲諧調暢情<lb/>
至之語誦之蕩氣迴腸<hi>靜志居詩話</hi>
月仙者武林名妓也戊子冬閩縣徐惟和北上過而眷<lb/>
<pb n="KR4i0063_WYG_008-16a"/>
之越數夕予至妓詢徐孝亷不去口翊歳下第復過竟<lb/>
諧繾綣徐作詩云匆匆相見未分明别後逢人便寄聲<lb/>
萬里歸期看乳燕一春心事付流鶯栁枝猶記當年曲<lb/>
豈蔻難消此夜情搗盡𤣥霜三萬杵夢中還見舊雲英<lb/>
越三年上計復過其地則月仙死矣<hi>小草齋詩話</hi>
徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>與鄧道協簡足下謂僕藏生荔枝於巨竹中至冬<lb/>
春不變神其說啓後世之惑此非僕之臆說也三山元<lb/>
宵最盛而神廟中各出珍奇生荔留至春時往往目擊<lb/>
<pb n="KR4i0063_WYG_008-16b"/>
之家兄元夕詞有云閩山廟裏賽靈神水陸珍羞滿案<lb/>
陳最愛鮮紅盤上果荔枝如錦色猶新此一證也足下<lb/>
居與閩山最近試詢之鄉長老則知吾言之不誣矣<hi>荔枝</hi>
<hi>譜</hi>
吾郡中似當以徐惟和為冠其才情聲調足伯仲髙季<lb/>
迪所微憾者古體稍不及耳鄧汝髙喜為雄聲其源葢<lb/>
出歴下陳幼孺工麗婉至却自中晚得來三者皆巨擘<lb/>
也皆相次夭折悲夫<hi>小草齋詩話</hi>
<pb n="KR4i0063_WYG_008-17a"/>
徐惟和有友鄭君大豪爽滑稽喜遊山水嘗至武夷折<lb/>
筍峰峰有三梯鄭登其一懼而下恐為衆笑乃令從者<lb/>
細記景物歸而詫曰吾登折筍矣詰之一一不謬又數<lb/>
年惟和復至武夷宿折筍峰有詩懐君大云幾人白首<lb/>
困塵氛垂老看山獨有君莫道年髙筋力少芒鞋曽踏<lb/>
一梯雲君大見詩大恚曰道人負我道人負我蓋當時<lb/>
深囑道人勿泄其事至是見一梯之語疑為得其情也<lb/>
具言所以聞者皆為絶倒<hi>小草齋詩話</hi>
<pb n="KR4i0063_WYG_008-17b"/>
筆叢謂唐人骰子近方寸凡四㸃當加緋者或嵌相思<lb/>
子其中温庭筠詩云玲瓏骰子安紅豆入骨相思知也<lb/>
無相思子即今紅豆也愚按嶺南閩海有相思朩歳久<lb/>
結子色紅如豆大故名相思子毎一樹結子數斛非即<lb/>
紅豆也惟和兄子夜歌云紅豆落深坑到底相思子亦<lb/>
沿襲温語之誤<hi>筆精</hi>
朱竹古無所本起於明初宋仲温有一巻不知何人筆<lb/>
髙季迪題水龍吟云淇園丹鳯飛來幾時留得參差翼<lb/>
<pb n="KR4i0063_WYG_008-18a"/>
簫聲吹㫁綵雲忽墮碧雲猶隔想是湘靈淚彈多處血<lb/>
痕都積看蕭疎瘦影隔簾欲動應是落花狼籍莫道清<lb/>
髙也俗再相逢子猷還惜此君未老歳寒猶有少年顏<lb/>
色誰把珊瑚和烟換去琅玕千尺細看來不是天工却<lb/>
是那春風筆此巻舊為王太史家物徐惟和收得之珍<lb/>
若重寳自題其後云根如頳虬髯葉如丹鳯尾有時截<lb/>
作釣魚竿珊瑚亂拂桃花水有時擲杖化為龍白日青<lb/>
天赤鱗起能將紅霧變蒼烟產在朱明幾洞天須臾絳<lb/>
<pb n="KR4i0063_WYG_008-18b"/>
節生彤管只向松間滴露研<hi>詞苑叢談</hi>
國初唐肅題陶穀郵亭圖云紫鳯檀槽綠髪娼玉堂見<lb/>
慣可尋常作歌未必腸能㫁明日聽歌更㫁腸先兄惟<lb/>
和曽題秦弱蘭一首足為陶學士解嘲莫笑郵亭一夜<lb/>
春此身原巳落風塵韓家亦有如花女枕畔衣裳著向<lb/>
人<hi>筆精</hi>
　　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
錢遵王云興公博學工文善隸書萬厯間與曹能始狎<lb/>
<pb n="KR4i0063_WYG_008-19a"/>
主閩中詞盟後進皆稱興公詩派南損齋云興公聚書<lb/>
至數萬巻所居鼇峰麓客從竹間入環堵蕭然而牙籖<lb/>
四圍縹緗之富卿侯不能敵也其攷據精覈詩自樂府<lb/>
歌行及近體無所不備<hi>明詩綜</hi>
嚴儀卿論詩謂詩有别才非闗學也其言似是而實非<lb/>
不學牆面安能作詩自公安竟陵派行空疎者得以藉<lb/>
口果爾則少陵何苦讀書破萬巻乎興公藏書甚富近<lb/>
已散佚予嘗見其遺籍大半㸃墨施鉛或題其端或跋<lb/>
<pb n="KR4i0063_WYG_008-19b"/>
其尾好學若是故其詩典雅清穏屏去粗浮淺俚之習<lb/>
與惟和足稱二難以此知興觀羣怨必學者而後工今<lb/>
有稱詩者問以七畧四部茫然如墮雲霧顧好坐壇坫<lb/>
說詩其亦不自量矣<hi>靜志居詩話</hi>
元人施鈞咏淚云獺髓空勞補舊痕離筵歌罷忽沾巾<lb/>
半江湘竹斑斑雨三月棃花㸃㸃春字濕錦機啼戍婦<lb/>
珠明綃室泣鮫人琵琶滴到情深處洗盡青衫幾掬塵<lb/>
林方懋和云傾天東注欲成河千載湘筠怨未磨易水<lb/>
<pb n="KR4i0063_WYG_008-20a"/>
寒風人逺去西州斜日客重過痕添玉筯消紅頰濕透<lb/>
羅襦掩翠蛾最是潯陽醉司馬琵琶聽後恨偏多予在<lb/>
請室云有目憐雙瞀桔槔出巳枯多惟堪盥面貴不肯<lb/>
成珠冷濺階前雨悲翻夜半烏三年麻服血得到故園<lb/>
無而徐隠君<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>楚雨滴分和氏璞漢風吹上李陵衣句<lb/>
尤傑出惜不記其全<hi>因樹屋書影</hi>
春申君因李園而進園妺於楚王竟為園所殺唐張祜<lb/>
詩云薄俗何人議感恩諂容卑跡賴君門春申還道三<lb/>
<pb n="KR4i0063_WYG_008-20b"/>
千客寂寞無人殺李園杜牧詩烈士思酬國士恩春申<lb/>
誰與快寃魂三千賓客皆珠履欲使何人殺李園近吳<lb/>
郡林若撫詩云豫讓心銜國士恩斬衣猶可快寃魂春<lb/>
申亦有三千客至竟何人死棘門皆未足以定三千客<lb/>
之罪也園既進妹生子時朱英勸春申殺園不聽且曰<lb/>
李園弱人也僕又善之未幾死於棘門是春申之計失<lb/>
矣客何能為徐興公有詩云食客三千盡在門各穿珠<lb/>
履耀平原寃魂地下多遺恨不許朱英殺李園庶幾為<lb/>
<pb n="KR4i0063_WYG_008-21a"/>
三千客卸罪<hi>因樹屋書影</hi>
髙景倩齋頭啖鑛玉荔枝賦得漢人名謝肇淛詩夏季<lb/>
布華筵鑛玉陳蕃枝輕黄香四座殷朱浮青絲出井丹<lb/>
液涼雪竇融凝脂楊盧植上苑桃李廣西陂未若三伏<lb/>
生微寒朗侵肌吾曹操彩筆揮霍光陸離餘甘寧可忘<lb/>
向子長相思徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>詩江陳萬年種夏景丹顆垂檀欒布<lb/>
鑛玉香甘始當時千枚乗露摘盆子盛纍纍諦審食其<lb/>
實核焦延壽宜楊盧植太酢青李尋傷頤綺疏受殘照<lb/>
<pb n="KR4i0063_WYG_008-21b"/>
林髙相蔽虧盤桓譚轉劇三伏湛涼颸<hi>廣羣芳譜</hi>
宋徽宗繪事極精題咏者衆今摘其可采者康與之題<lb/>
花鳥云玉輦宸遊事巳空尚餘奎藻繪春風年年花鳥<lb/>
無窮恨盡在蒼梧夕照中成廷珪題白頭翁云梔子紅<lb/>
時人正愁故宫衰草不勝秋西風吹落青城月啼得山<lb/>
禽也白頭張來儀題桂枝圖云玉色官瓶出内家天香<lb/>
濃淡月中葩六宫總愛新涼好不道金風捲翠華汪廣<lb/>
洋題雙鴛圖云蘆葉青青水滿塘文鴛晴臥落花香不<lb/>
<pb n="KR4i0063_WYG_008-22a"/>
因羌管驚飛起三十六宫春夢長周仲方題雙燕圖云<lb/>
江南簾幙重重雨艮嶽河山處處花兩地舊巢傾覆盡<lb/>
西風萬里入誰家徐興公題墨蘭圖云嫩蘂疎枝寫澤<lb/>
蘭宣和御墨半凋殘國香莫道蕭條甚北地風霜不耐<lb/>
寒<hi>小草齋詩話</hi>
趙子昻畫馬題詠亦多而佳者較少惟李文正東陽云<lb/>
宋家龍種墮燕山猶在秋風十二閑千載畫圖非舊價<lb/>
任他評品落人間黄方伯澤云黒髪王孫舊宋人汴京<lb/>
<pb n="KR4i0063_WYG_008-22b"/>
回首已成塵傷心忍見長城飲何事臨池又寫真徐處<lb/>
士<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>云宋室王孫粉墨工銀鞍玉勒貌花驄天閒十二<lb/>
真龍種空自驕嘶向北風雖含譏刺而筋骨不露<hi>小草齋詩</hi>
<hi>話</hi>
元季嘗發亞父塚獲寳劍一國初劉玉詩云雲龍山下<lb/>
路縈迴亞父墳邊戲馬臺寳劍却隨金盌出定知曽教<lb/>
項莊來近徐興公亦有詩云魚膓三尺氣如虹未遂鴻<lb/>
門殺沛公神物千年猶欲吼肯教長閉九原中<hi>小草齋詩話</hi>
<pb n="KR4i0063_WYG_008-23a"/>
林丙卿福清人生平倜儻好遊俠邪遇當意揮千金不<lb/>
顧劉姬鳯臺者年十五有聲教坊貴游爭慕之姬不與<lb/>
狎一見丙卿歡甚託以終身丙卿破數百金納為妾久<lb/>
之丙卿遊吳越間道聞姬死慟哭幾絶疾馳抵燕日夜<lb/>
哀痛刻玉為主提攜不去左右為賦長短句題玉上曰<lb/>
入時倒郎懐出時對郎面隨郎南北復東西芳草天涯<lb/>
空繞遍勝寫丹青圖勝妝水月殿玉魄與香魂都在此<lb/>
一片願作巫山枕畔雲願作盧家梁上燕莫似生前輕<lb/>
<pb n="KR4i0063_WYG_008-23b"/>
别離教人看作班妃扇歳丁酉丙卿去燕復游西粵僦<lb/>
舟東下為舟人陳亞三所殺沈其屍於江掠其貲以去<lb/>
蒼梧林司李丙卿友也半夜忽見婦人稱寃狀因邏卒<lb/>
嚴捕禦人者卒搜亞三槖得玉主司理大驚窮索餘黨<lb/>
伏辜求得屍顏面如生肌肉不損觀者異之葉太史傳<lb/>
其事予為作玉主行燕山幻出蛾眉質翠羽鳴璫金屈<lb/>
膝就中百萬倚門倡若箇輕盈稱第一傾城少女長劉<lb/>
家十五妖嬈未破瓜到處名姬羞粉黛一時佳冶避鉛<lb/>
<pb n="KR4i0063_WYG_008-24a"/>
華櫻脣半啓飄金縷百囀嬌喉鸎乍乳間拂朱絃奏鳯<lb/>
凰時抛紅豆調鸚鵡對客閒參湖上禪桃花重製蜀中<lb/>
箋芙蓉學繡相思枕榆莢羞看買笑錢五陵俠客紛無<lb/>
數爭進千金求一顧妾貌雖同解語花妾心已作沾泥<lb/>
絮風流閩海說林郎年少曽登游冶塲黄金盡買纒頭<lb/>
錦贏得聲名遍教坊明珠欲換娉婷女金谷園中貯歌<lb/>
舞滿眼無人荷目成劉姬一見心相許結束歡然出狹<lb/>
邪九枝銀燭七香車鴛鴦忽比雙飛翼菡萏俄開並蒂<lb/>
<pb n="KR4i0063_WYG_008-24b"/>
花珊瑚寳玦流蘇帳蜀錦紫絲縈步障占㫁春風歳復<lb/>
年秦箏趙瑟搊相傍可憐行樂在須臾夫壻長游入五<lb/>
湖膏沐懶施雲鬢亂空床獨守夜燈孤春花秋月無情<lb/>
去誤妾佳期等閒度婉意柔情孰與伸千愁萬恨憑誰<lb/>
訴明河耿耿路迢迢望絶音書嘆寂寥紅頰毎於愁處<lb/>
損朱顏多向暗中凋思君不見令人老栁葉雙眉畫慵<lb/>
掃香魂渺渺落黄泉玉骨纍纍瘞香草人傳消息五湖<lb/>
西夫壻傷情掩面啼碧沼游魚乖比目雕梁飛燕失雙<lb/>
<pb n="KR4i0063_WYG_008-25a"/>
栖哀絃絲㫁聲難續死别生離成一哭沈思無計表深<lb/>
情售得連城舊明玉磨礲朗潤復輝光賦得悲哀句短<lb/>
長中間自鏤芳卿字未下金刀先㫁腸錦囊裝貯殷勤<lb/>
記鎮日重重牢繫臂東西南北但身隨旦夕何曽暫相<lb/>
離攜向蒼梧萬里游逢人開取淚先流鷓鴣呌月悲長<lb/>
夜蛤蚧鳴風感素秋江頭忽遇探丸客化作杜鵑歸不<lb/>
得黄昏野魅泣精靈暮雨遊燐啼怨魄玉主飄零何處<lb/>
歸芳魂長繞粵江飛夜臺飲恨重相見朽骨含寃事巳<lb/>
<pb n="KR4i0063_WYG_008-25b"/>
非蒼梧司李眠官閣忽覩仙姬來綽約含怨含顰若有<lb/>
詞半羞半怯如相託索索隠風毛骨寒分明環珮韵珊<lb/>
珊漸聽嗚咽聲初逺起視星河病欲殘心知非幻仍非<lb/>
夢定有幽魂抱深痛綵線縫裾獲赭衣驟看玉主神驚<lb/>
動由來此物屬林郎刻玉題詩為悼亡珍藏久識依懐<lb/>
袖流落何因在異鄉傷心細向公庭鞫舊鬼呼哀新鬼<lb/>
哭始覺孤身入虎牙更悲俠骨填魚腹詎信蛟龍不忍<lb/>
吞隨波逐浪幾朝昏千秋重閱曹旴事九辨難招屈子<lb/>
<pb n="KR4i0063_WYG_008-26a"/>
魂吁嗟此事何奇絶名姓從兹播西粵真邀白日照重<lb/>
泉果有嚴霜飛六月片玉堪將恩遇酬死生肝胆在紅<lb/>
樓方知白璧能伸恨不獨青萍解報仇<hi>徐興公集</hi>
錢起贈隣居齊六詩云雞聲共林巷燭影隔茅茨于鵠<lb/>
題隣居云蒸棃常共竈澆薤亦同渠傳履朝尋藥分燈<lb/>
夜讀書髙季迪贈隣友云林近書燈露溪迴酒舫通放<lb/>
鳬長合隊移竹毎分叢傅朩虚贈隣人馬水莆云樓迥<lb/>
常分月牆低不隔花陳軒伯贈隣友云夜泉皆屋後曉<lb/>
<pb n="KR4i0063_WYG_008-26b"/>
塔共窓中趙仁甫題隣舍云戸外分垂栁牆頭過落花<lb/>
又徐鎧喜李少保卜隣云井泉分地脈砧杵共秋聲梅<lb/>
堯臣贈鄰居云籬根分井口壁隙透燈光皆能摹寫真<lb/>
切者也予與隣友吳元化交最密戲題十韵云草舎相<lb/>
隣並幽居隔短垣山光齊列屋樹蔭兩遮園碧露篝燈<lb/>
影香聞壓酒尊花分粘戸片苔長過籬根碩䑕均偷果<lb/>
驕龍互守門萟蔬先得種蒔竹易移根蛛網牽簷近雞<lb/>
羣鬬柵繁不窺家室好時聽笑聲喧賽社輪僮僕摶沙<lb/>
<pb n="KR4i0063_WYG_008-27a"/>
狎子孫杜華與王翰朝夕往來煩<hi>筆精</hi>
落花詩始於二宋漢皋佩冷臨江失金谷樓危到地香<lb/>
將飛更作迴風舞巳落猶存半面粧誠絶唱也余襄公<lb/>
云金谷巳空金步障馬嵬徒見舊香囊至國朝作者愈<lb/>
甚多至三十首矣文徵仲云丹葩漂泊明妃淚綠葉差<lb/>
池杜牧情沈啓南云錦里門前溪可浣黄陵廟裏鳥還<lb/>
啼近歳滇中馬弢叔云武陵路别迴漁艇金谷春深落<lb/>
妓釵影揺團扇愁班女艷逐微波度洛妃山東于文若<lb/>
<pb n="KR4i0063_WYG_008-27b"/>
云紅樓白日憐珠墜青塚黄昏痛玉埋吾鄉董叔允云<lb/>
拂地霓裳迴妙舞凌波羅襪冷香魂楚妃腰細難勝雨<lb/>
漢女身輕合避風建溪魏君屏云馬嵬妃死香猶在垓<lb/>
下人亡血未乾余少時亦曽賦十首有云麗華魂散胭<lb/>
脂井闗盻香消燕子樓雖皆效法二宋然比興之體亦<lb/>
自俊麗可傳也<hi>筆精</hi>
徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>閒居詩未春豫借看花騎欲雨先徵種樹書足稱<lb/>
雅致<hi>香泉偶贅</hi>
<pb n="KR4i0063_WYG_008-28a"/>
吾閩劍津山川奇秀多鍾喆人尤溪為劍屬邑岩壑幽<lb/>
勝水朩清華山有九仙靈蹟白鶴銜果墜地食之者辟<lb/>
穀得仙至今侈為美談啓文黄先生產於其鄉少穎敏<lb/>
博覽羣書工舉子業隸籍膠庠先後試輒髙等屢戰棘<lb/>
闈雖淹抑而志猶未衰一經庭訓聿啓後昆今歳年週<lb/>
花甲族黨稱觴為賀趙生十五寫松石圖以致祝予忝<lb/>
世誼乃為之歌曰吾聞泰山之松髙百尺老榦盤挐傍<lb/>
奇石喬柯映日捲龍鱗素髓經霜凝琥珀丈人介壽比<lb/>
<pb n="KR4i0063_WYG_008-28b"/>
松齡天陵偃蓋長青青採取脂肪堪服食延年何必羨<lb/>
椿靈<hi>紅雨樓集</hi>
烏石山有宿猿洞怪石森聳昔有老翁畜一猿毎夜輒<lb/>
宿洞中唐季大築城垣隔此洞於城外宋熙寧中湛郎<lb/>
中俞棄官歸隠於此程大卿師孟篆書宿猿洞三字於<lb/>
石徑尺許洞前舊有荔枝樹極佳名曰洞中紅古靈陳<lb/>
襄贈湛俞詩云此去蓬萊峰頂月夢魂應到荔枝園羅<lb/>
源林迥詩云荔枝影裏安吟榻菡萏香中繫釣舟國朝<lb/>
<pb n="KR4i0063_WYG_008-29a"/>
廢為叢塚荔樹已無存矣謝肇淛有句云湛侯當年拂<lb/>
衣歸卜築喜就城南陲菡萏香風垂釣裏荔枝寒影對<lb/>
僧時予亦有詩云怪石髙於雉堞齊昔人曽此卜幽栖<lb/>
白楊滿地髑髏出蒼蘚上崖名姓迷夜雨徒聞山鬼哭<lb/>
秋風不見野猿啼荔枝樹死洞門塞行到此中生慘淒<lb/>
壁上諸名公題刻具存無人修復良可慨也<hi>筆精</hi>
宋徽宗繪畫題咏者多含譏刺髙季迪題畫眉百合圖<lb/>
云百合無殘六合塵汴京啼鳥怨無人不知風雪龍沙<lb/>
<pb n="KR4i0063_WYG_008-29b"/>
地還有圖中此樣春又題宣和畫云御翰親題賞畫工<lb/>
疎枝野鳥怨秋風那知回首宣和殿物色淒涼與畫同<lb/>
釋宗泐題小鵲圖云落日黄塵五國城中原回首幾含<lb/>
情巳無過雁傳家信獨有松枝喜鵲鳴又雪江獨棹云<lb/>
艮嶽秋深百卉腓邉塵吹滿衮龍衣淒涼五國城邊路<lb/>
得似寒江獨棹歸張璨題墨蘭云御墨淋漓寫楚蘭披<lb/>
圖却憶政宣間分明一種湘絫怨萬里青城似武闗夏<lb/>
忠靖題墨竹云寳殿無心論治安碧窓著意寫琅玕枝<lb/>
<pb n="KR4i0063_WYG_008-30a"/>
枝葉葉真瀟洒爭耐金人不愛看又無名氏題石榴云<lb/>
金風吹綻絳紗囊零落宣和御墨香猶喜樹頭霜露少<lb/>
南枝有子殿秋光王元美題馬圖云天閑萬里盡權奇<lb/>
寫出丹青意自悲長白山頭三萬匹可憐龍種一雄嘶<lb/>
康與之題花鳥云玉輦宸遊事巳空尚餘奎藻繪春風<lb/>
年年花鳥無窮恨盡在蒼梧夕照中項忠題鸜鵒圖云<lb/>
五國城邊掩淚時汴梁宫闕了無遺爭如鸜鵒知春意<lb/>
猶占東風第一枝楊森題草書云艮嶽風清玉几涼閒<lb/>
<pb n="KR4i0063_WYG_008-30b"/>
將心事學鍾王當時肯草勤民詔不使金人到大梁予<lb/>
題秋江獨釣圖鏡水無波釣艇閒人間治亂豈相闗金<lb/>
風忽動黄沙暗不見中原萬歳山又題墨蘭圖嫰蕋疎<lb/>
花寫墨蘭宣和御墨半凋殘國香莫道蕭條甚北地風<lb/>
霜不耐寒<hi>筆精</hi>
楊鐵厓嘗論四老人者秦皇漢帝之不可迹而招者也<lb/>
使為子房一呼而至子房之奴不翅也豈足為四老人<lb/>
哉子房之所呼者老人之贋者也葢子房一時巧術借<lb/>
<pb n="KR4i0063_WYG_008-31a"/>
人間四老以動漢廷如優孟之衣冠面目髭髩為叔敖<lb/>
而出者漢祖驚見以為真而太子之羽翼遂成豈料其<lb/>
為贋也哉漢廷諸人罔有覺者墮良之計深矣太史公<lb/>
闕而不錄其知良之所為歟唐李頻題四皓詩云龍樓<lb/>
曽作客鶴氅不稱臣尊之也予曽游桃源有詩云種得<lb/>
桃花洞裏居子孫相約事耕鋤采芝笑殺龎眉叟輕出<lb/>
南山翼漢儲正謂四老人未宜輕出商山不如秦人之<lb/>
髙蹈也<hi>筆精</hi>
<pb n="KR4i0063_WYG_008-31b"/>
國初王澤題宋髙宗所書杜詩云江頭宫殿日遲遲朝<lb/>
退千官黙坐時春盡龍沙無鴈度素縑只寫少陵詩髙<lb/>
壁云萬里龍沙信不通江頭虚築上皇宫中興謀畧無<lb/>
心定較得臨池筆法工吾鄉陳參藩全之題髙宗鸚鵡<lb/>
云隴山鸚鵡說還鄉中使傳宣出禁牆漠北有人歸不<lb/>
得思鄉愁比隴山長予題敗荷鶺鴒圖云游宴湖山啓<lb/>
御園紹興粉本至今存弟兄急難龍沙北不獨悲鳴痛<lb/>
在原<hi>筆精</hi>
<pb n="KR4i0063_WYG_008-32a"/>
　　先曽祖孟麐公<lb/>
鄭邦祥一名紱字孟麐著述甚富今其家所藏玉蟬菴<lb/>
散編不過千百中之什一也先生遇不酬才年不符志<lb/>
早歳即以詩名見推閩俗最重反馬壻娶婦後擇吉日<lb/>
雙返外家治具甚設卜所以延賓其人者餘兄弟子姓<lb/>
環而觀新壻所為先生娶於謝謝本著姓妻兄在杭先<lb/>
生早貴顯矣是日主其事預使傳言曰吾輩文人不可<lb/>
學世俗新親窠臼請聮名句以光嘉禮先生時年甫十<lb/>
<pb n="KR4i0063_WYG_008-32b"/>
八慨應曰諾於是豆登既行觴酌既設一人呼韵則一<lb/>
人操筆墨就主賓前伸紙請書書訖即去循環迭進不<lb/>
踰晷刻是日所成至八十韵執事者奔走頗以為煩而<lb/>
主賓之意常若有餘滿堂觀者傳為盛事於是先生遂<lb/>
與在杭謝公能始曹公惟和興公二徐公主持斯文為<lb/>
騷壇弁冕口誅筆擊與世之號為眉目者不能無齟齬<lb/>
謝曹既早達二徐又早謝諸生獨先生尚淹沈黌序竟<lb/>
陵督學閩南昌言於衆曰吾往南中他無可喜者惟必<lb/>
<pb n="KR4i0063_WYG_008-33a"/>
將鄭孟麐抑置劣等且痛抶之亦足以豪矣語流聞至<lb/>
閩先生念弟子員自不宜與學使者抗在杭先生時方<lb/>
伯粤西遂往依之凡所游歴無不於詩焉發之天啓癸<lb/>
亥除日韶陽溪上忽得句云五千歸路纔過半四十行<lb/>
年尚待三語亦無大沈痛而不知其為䜟也先生早年<lb/>
著述為曹能始先生採入十二代詩選兵燹後此書罕<lb/>
覯即所譁為盛事若八十韵者亦久巳聲希響絶傳其<lb/>
軼事如左一謦一欬正可於冠裳劍佩外求之耳<hi>劍虹續稿</hi>
<pb n="KR4i0063_WYG_008-33b"/>
鄭孟麐先生以驚世越俗之才稱謝天池公快壻與武<lb/>
陵先生鴈行弱冠博極羣書管鏤五色著述最富惜中<lb/>
道失御未竟令子有二室二銘兩博士承志遜學為時<lb/>
師表恨遭兵以來柴桑副墨津逮杳然所流傳人間者<lb/>
片鱗隻羽耳邇來二銘苦心搜求僅得初年所作及嶠<lb/>
遊草數巻予得借觀其詩皆沈博絶麗在當日諸詞壇<lb/>
之上所謂嶠南者即武陵能始二公宦游地先生雲屐<lb/>
所至與之唱和為多此幅予壻孚世轉丐於故家壊簏<lb/>
<pb n="KR4i0063_WYG_008-34a"/>
中乃先生送謝公以繕部還朝墨蹟也細楷精工㸃畫<lb/>
不茍中間剥落尚墜片版先輩名蹟傳逺之難如此非<lb/>
孝子慈孫永慕神感何以能刮垢磨光傳看奕世乎又<lb/>
得石倉先生遺筆合為雙美石倉先生遺筆合為乃<lb/>
以忠節終今二三公共在斯軸恍似當年一堂倡予和<lb/>
汝時凡得仰觀莫不肅然生敬而况其子子孫孫哉<hi>和敬</hi>
<hi>堂集</hi>
　　鄭琰<lb/>
<pb n="KR4i0063_WYG_008-34b"/>
朱小姬名葵其先姑蘇人母夢人以犀釵投其懐感而<lb/>
孕乃小字犀生四嵗父客宛洛間不返母又善病值嵗<lb/>
饑徙之檇李檇李富人王姓者與其母故中表稍周貸<lb/>
之巳而富人又以貲入京貧益甚母利人金賣為俞家<lb/>
姬故又名俞葵時年十二玉膚雪理風骨媚人喜閉戸<lb/>
焚香鼔琴為哀鳳之音聞者淒絶乆之入武林閩鄭翰<lb/>
卿方僑居西湖夏日偕友人陳伯孺坐長隄綠隂中見<lb/>
小艇載紅粧者知為葵招與語悦之葵亦慕鄭名士遂<lb/>
<pb n="KR4i0063_WYG_008-35a"/>
與俱歸陳伯孺贈蔡詩云相逢剛道不魂銷抱得雲和<lb/>
曲未調蓮子有心張靜婉栁枝無力董嬈嬈春風綺閣<lb/>
流蘇帳夜月髙樓碧玉簫莫憶西隣松柏下㫁腸只合<lb/>
在今宵居月餘葵繾綣不捨鄭乃出犀簪為贈葵見之<lb/>
曰此吾母夢徴也或者其天乎鄭因出重貲聘之葵既<lb/>
遂遂屏去艷飾親女紅與鄭居吳山之麓且半載值月<lb/>
妓周麗卿者以他事被逮翰卿與杭守令皆雅交乃以<lb/>
二絶為之從臾卒得脱詩云不掃蛾眉黯自傷誰憐多<lb/>
<pb n="KR4i0063_WYG_008-35b"/>
病老徐娘腰支賸有梅花瘦刺史看時也㫁腸妾家朱<lb/>
樓垂栁邊閒人湖上逗春烟使君打鴨渾閒事一夜鴛<lb/>
鴦飛上天及翰卿攜家入沼溪俞之假父素無賴窺鄭<lb/>
逆旅乃募惡少數十人邀諸途奪姬歸閉幽室中葵㫁<lb/>
髮矢曰吾寜有死不受辱人卒不敢犯之斡卿鳴之當<lb/>
道檄下一令君雜治之令曰曩君為他人居間乃有打<lb/>
鴨驚鴛鴦語不意遂成奇䜟因捕治諸惡少寘之法而<lb/>
㫁葵歸鄭遂判詞云俞氏良婦也麗籍期年願得好逑<lb/>
<pb n="KR4i0063_WYG_008-36a"/>
而偕老鄭卿才子也傾貲三斛將攜淑女以于歸何期<lb/>
梟獍之無良㡬致鳯鸞之失偶相如滌器臨卭令甚耻<lb/>
之襄王行雲巫峽夢不虚也凌霄琰氣幸逢合浦之珠<lb/>
向日葵心堪並章臺之栁鴛鴦諧波面之歡行看比翼<lb/>
鬼蜮潛水中之影敢復含沙任將一片雲帆攜作八閩<lb/>
春色蘇長公原自風流祗借數言為三尺韓夫子豈長<lb/>
貧賤用聫雙璧以百年後十年葵生三子皆韶秀徐興<lb/>
公寄之詩云秋葉何須倩作媒畫堂紅拂肯憐才滎陽<lb/>
<pb n="KR4i0063_WYG_008-36b"/>
公子遺鞭過湘浦佳人解珮來繡戸星稠盃合卺王閨<lb/>
春蚤鏡安臺祇緣十斛明珠換掌上於今有蚌胎蓼菴<lb/>
髙太史曰朱小姬義不辱卒歸鄭生身名俱完即烈丈<lb/>
夫奚讓焉令君翩翩有斐哉其文之詞也<hi>情史</hi>
福清鄭翰卿琰客於西寧侯邸第晝夢黄衣少年邀至<lb/>
廡下共飲忽有一麗人至少年起舞歌春逰之曲曰芳<lb/>
草多情王孫未歸遲我良朋東風吹衣麗人乃作迎風<lb/>
之舞春春愁之曲曰金衣公子話春愁㡬度留春更不<lb/>
<pb n="KR4i0063_WYG_008-37a"/>
留昨日漫天吹栁絮玉人從此懶登樓飲正歡少年駭<lb/>
然曰文羌校尉至矣見一人綠袍張目突至前罷席而<lb/>
寤起視庭中牡丹一花初放有葉蝶繞之則少年也一<lb/>
螳螂集蕉葉上是為文羌校尉麗人則牡丹花神也是<lb/>
年西寜侯夢<hi>明詩綜</hi>
　　張復亨<lb/>
張陽生者名復亨郡諸生也能詩而名不顯丙午嵗始<lb/>
與予定交一再執臂而陽生遂以疫死年未三十也遺<lb/>
<pb n="KR4i0063_WYG_008-37b"/>
稿散佚予從友人處拾其北征一集有游西湖云山翠<lb/>
湖光晝染緋珠宫縹緲晚鐘㣲僧尋三竺沿隄過鶴認<lb/>
孤山背水歸橋影亂分公子棹荷香輕著美人衣繁華<lb/>
不醉飄零客愁聴啼鵑又夕暉又上寧夏黄開府登壇<lb/>
十載拜西征部落争傳建節名虎竹嚴分秦斥堠狼烟<lb/>
初㫁漢長城蔔萄月上降羌舞苜蓿風寒戰馬鳴幕席<lb/>
能容前箸借少年原是棄繻生又魚窺法座澄波淨龍<lb/>
起空山宿雨腥寄食應尋彈鋏侣埋名終託鼓刀屠春<lb/>
<pb n="KR4i0063_WYG_008-38a"/>
隂香徑宫蕪沒烟㫁松橋岸栁疎五言如花開招客至<lb/>
松老著書成晚晴催積雪殘雨入輕寒雨聲分夜話岸<lb/>
火對愁眠皆警句也<hi>筆精</hi>
　　林宗大<lb/>
林宗大字時中邑諸生也屏居邨落不及城市好吟咏<lb/>
人無知焉獨與予兄弟交最歡沒後遺稿散落偶得數<lb/>
首亦自有致送人尉西蜀云百仞髙峰入縣門官閒何<lb/>
處不君恩莫將萬里思家淚落盡巴江一夜猿又范増<lb/>
<pb n="KR4i0063_WYG_008-38b"/>
墓云鴻門玉玦計難行楚漢雌雄勢巳成何待彭城方<lb/>
發憤可知亞父亦虚名孤墳不濺英雄淚落日堪傷鸛<lb/>
雀聲此去赤松應咫尺白雲千載壯留城<hi>筆精</hi>
　　商家梅<lb/>
商孟和父令西楚自父任所攜貲入金陵因遊曲中作<lb/>
秦淮詩二十首甚麗又贈妓詩可憐十二峰頭雨化作<lb/>
秦淮八月波句或戲改之云可憐㡬兩江西錁買得秦<lb/>
淮一箇波曲中謂在在行者曰波老<hi>露書</hi>
<pb n="KR4i0063_WYG_008-39a"/>
　　陳价夫　陳薦夫<lb/>
宋韓無咎以紹興甲子寓建安夏大水舉家蕩覆㡬危<lb/>
僅脱杜受言提舉茶事募人拯之作詩自唁云孤城雨<lb/>
脚暮雲平不覺魚龍自滿庭託命已甘同朩偶置身端<lb/>
亦似羸瓶浮江却羡鴟夷子弄月常憂太白星當日乗<lb/>
槎便仙去故人應在曲江靈萬厯巳酉夏五月廿五日<lb/>
建安亦大水城邑漂蕩陳太史五昌陳山人仲湊陳茂<lb/>
才价夫皆宿驛中夜中倉皇起乗屋梁得免价夫有詩<lb/>
<pb n="KR4i0063_WYG_008-39b"/>
紀之云嵗已酉夏五友人陳伯全攜家逺赴闕取道將<lb/>
之燕陸行至潭城阻雨遂不前還車暫止宿廨宇隣長<lb/>
川日入洪水來平地聲潺湲頃刻數丈餘漸沒城東偏<lb/>
屋舍俱漂蕩垣墻悉摧顛樹杪罥床第梁間跨鞍韀壚<lb/>
竈雜汚圊蛙黽集危椽浮海苦無筏渡河那得船孰云<lb/>
巢可營安得藤攀緣所賴洄洑中版柵相勾連攀援稍<lb/>
獲濟幸不垂蛟涎我來附軿輜薄言同止旃徒懐五嶽<lb/>
興擬入曾孫筵何期逆陽侯不復㑹子騫牛馬既莫辨<lb/>
<pb n="KR4i0063_WYG_008-40a"/>
懐襄竟誰愆人生若浮萍那比金石堅嗟我七尺軀豈<lb/>
應丘壑填大匏本無用自合全天年夸詡笑河伯望洋<lb/>
嘆無邊未見北海涯空使面目旋鴟夷汎溟涬伯鯉湮<lb/>
重泉屈子竟沈湘申徒甘赴淵倚伏毎不爽名實何相<lb/>
懸歴陽化湛湖滄海為桑田至人自不溺大浸徒稽天<lb/>
風波在平地安得常晏然畏途縱自戒倏忽頻推遷危<lb/>
哉行路難何必論九埏不如息行役杖䇿還丘㕓所以<lb/>
宗少文穨然髙枕眠<hi>小草齋詩話</hi>
<pb n="KR4i0063_WYG_008-40b"/>
宋吕雪屋贈陳隠父子有句云人羨杜閒生杜甫天教<lb/>
蘇頲繼蘇瓌予以庚戌歳得元孫友人陳伯孺贈予云<lb/>
慙長慙卿終不惡生𤣥生運總多奇用祖孫父子事皆<lb/>
切當<hi>筆精</hi>
閩縣陳幼孺孝亷偶之延平謁陸太守志孝其伯父憲<lb/>
副同年也拒不許見適有楚孝亷李某挾憲臺書來謁<lb/>
陸倉皇張宴禮甚恭幼孺上以詩云莫作青衫老腐儒<lb/>
黄堂那許拜階除投來名刺留中久死後年情到底疎<lb/>
<pb n="KR4i0063_WYG_008-41a"/>
失路鯫生歸去夜同袍嘉客宴回初始知天府聨名籍<lb/>
不及霜臺薦士書陸大慚時楊叔向為大參駐節延津<lb/>
聞其詩厚款之結為莫逆<hi>閩小紀</hi>
詩有不用正面故作反筆側筆而題意愈爾沈痛者明<lb/>
詩如陳薦夫宫詞云雖言逐隊向長門十載何曽識至<lb/>
尊命薄不教人見妒始知無寵是君恩李至清題五栁<lb/>
圖云淒慘江城栁萬條淡烟疎雨夜蕭蕭輕柔不似先<lb/>
生節逢著東風便折腰皆能反題立意自出機杼别見<lb/>
<pb n="KR4i0063_WYG_008-41b"/>
峭致<hi>香泉偶贅</hi>
陳幼孺工麗宛至却自中晚得來與徐惟和鄧汝髙皆<lb/>
巨擘也相次夭折悲夫<hi>小草齋詩話</hi>
　　林子真<lb/>
林生子真讀書烏石山房往返里巷間有一姝素服淡<lb/>
粧倚門露半面曰徐徐行誰氏郎君耶林愕然猝無可<lb/>
語行道之人復沓至目招而過之陽顧侍兒言他事侍<lb/>
兒心知微指志其居歸令復往通殷勤因訪隣嫗知為<lb/>
<pb n="KR4i0063_WYG_008-42a"/>
張璧娘璧娘者良家女也于歸半歳夫亡璧娘光麗艷<lb/>
逸妖冶動人里中少年聞其新寡競委禽焉張皆不受<lb/>
獨竊窺林心悅而好恐不得當也張所居後即山山上<lb/>
折而數十武即林讀書處張即期以旦日踏青來㑹時<lb/>
載酒游者趾相錯張出諸游者薄而觀之林亦混其中<lb/>
各自引嫌不交一語而歸林鬱鬱不自得乃賦詩云秋<lb/>
波頻轉瞥檀郎脈脈低徊暗㫁腸只為傍人羞不語縞<lb/>
衣縹緲但聞香張所居粧臺上有複閣枕山麓甚秘是<lb/>
<pb n="KR4i0063_WYG_008-42b"/>
夕張使侍婢引林匿其中夜靜張篝燈至遂為長夜之<lb/>
歡平明林從山麓而出如是者累月而張亦時詣林讀<lb/>
書山房謔浪綢繆無所不至無何林移家臨汀就父公<lb/>
署臨别之夕不復與言但極歡痛飲而已明日登車徑<lb/>
去久之張始知林去逺忽忽若有亡又以林去不為一<lb/>
言感想懊恨遂成沈疴因作詩一章以寄云黄消鵝子<lb/>
翠消雅簟拂層氷帳九華裙縷褪來腰束素釧金鬆盡<lb/>
臂纒紗牀前弱態眠新栁枕上迴鬟壓落花不信登牆<lb/>
<pb n="KR4i0063_WYG_008-43a"/>
人似玉㫁腸空盻宋東家林得詩始知其病惟日飲泣<lb/>
因附書問起居且與為約而張於數日前死矣使者歸<lb/>
言其狀林失聲投地幾不自勝因作悼亡二絶云有客<lb/>
何來自越城聞君去伴董雙成相期總在瑶池㑹不向<lb/>
人間哭一聲潘岳何須賦悼亡人間無驗返魂香更憐<lb/>
三載窮途淚猶灑秋風一萬行明年林自臨汀歸閩過<lb/>
張所居塵網粧樓燕鳴故壘而張巳埋玉西郊矣林自<lb/>
是不復讀書舊館復賦感舊詩二章曰落梅到地夜無<lb/>
<pb n="KR4i0063_WYG_008-43b"/>
聲㡘挂空階碎月明徙倚朱䦨人不見雙懸清泪聴寒<lb/>
更梅花歴落奈愁何夢裡朱樓掩淚過記得去年今夜<lb/>
月美人吹入笛聲多張好音尤善吹簫曽詣林書室倚<lb/>
梅三弄故林詩及之<hi>情史</hi>
謝皋羽鴻門宴一篇可泣鬼神楊用修極稱之又有楊<lb/>
亷夫韓仲邨繼作稍不及也予友林子真復擬一首云<lb/>
翳雲埋空日色黄一龍一蛇閒相將指天有約君莫舞<lb/>
後入者臣先者王此日鴻門判生死戰塲咫尺華筵裏<lb/>
<pb n="KR4i0063_WYG_008-44a"/>
漢王若失我為擒寳玦無光玉劍起覆巵壯士怒酒醺<lb/>
芒碭山北愁歸雲一雙玉斗正飛屑漢王間道馳至軍<lb/>
奇峭可喜不減亷夫仲邨也<hi>筆精</hi>
賦詩不祥人以為䜟驗之良然予友林子真少年有雋<lb/>
才甲辰暮春晦日諸同社集王永啓塔影園作送春詩<lb/>
子真有句云花為離愁魂易㫁栁當别泪眼難開衆詫<lb/>
為工不久逝矣<hi>筆精</hi>
　　林希哲<lb/>
<pb n="KR4i0063_WYG_008-44b"/>
林希哲宋香詩曰吾莆名果鮮荔枝君謨有譜世所知<lb/>
陳紫方紅固為貴宋香品彚尤珍奇六月炎歊日正長<lb/>
累累綠葉垂絳囊薫風微度疎林晚比鄰猶覺聞清香<lb/>
核上儼若斤斧痕兹事奇怪難評論云是當年巢冦亂<lb/>
欲伐其枝投爨焚皤皤老嫗以身庇天然幻出斯靈異<lb/>
至今又歴數百年後人培植常留意<hi>荔枝譜</hi>
　　吳仲聲<lb/>
枉寄扇頭佳什泠泠大雅之音再誦香雪新篇趙璧隋<lb/>
<pb n="KR4i0063_WYG_008-45a"/>
珠燦然驚目如綠野暫看盟獨鶴紫宸還說夢非熊千<lb/>
聲爆竹催殘臘萬叠烟波滯去身剔罷紅燈愁剪素敲<lb/>
殘明月怨流黄盤惟苜蓿頻沽酒齋有芙蓉且擁氈可<lb/>
謂七言長城僕所佩誦不忘者又不獨何穉孝所賞五<lb/>
言數聨已也<hi>紅雨樓尺牘</hi>
　　陳言<lb/>
陳言字于庭善詩長集句評者謂其裁錯揉合匠意經<lb/>
營若八金在鑪五絲就軸無牽比析湊之狀抱奇不偶<lb/>
<pb n="KR4i0063_WYG_008-45b"/>
落魄江湖一日過滁上石惟信郡齋商訂風雅吐露胸<lb/>
中之奇已放舟東下道潯陽望匡廬經采石弔李謫仙<lb/>
探靈谷牛首奇勝石口占贈之曰西華山人海上來獨<lb/>
騎黄鶴楚江隈秣陵秋興三千首又駕天風過鳯臺<hi>閩</hi>
<hi>書</hi>
　　陳仲溱<lb/>
陳仲溱字惟秦侯官人性拙直寡言笑與人交接言辭<lb/>
少拂即掩耳而去詩苦求工不愜意不止毎出其詩示<lb/>
<pb n="KR4i0063_WYG_008-46a"/>
人以手按紙手顫口吟人或誦其詩口喃喃與相應和<lb/>
其自喜如此<hi>明詩綜</hi>
　　郭天中<lb/>
聖僕孤情絶照迥出流俗購畜古法書名畫不事生產<lb/>
専精篆隸之學窮厓㫁碑搜訪撫搨閉戸宴搜寢食都<lb/>
廢故人泰和楊嘉祚守維揚延致聖僕贈遺數千金斥<lb/>
以買歌姬數人購書畫古物并散給諸貧交緣手而盡<lb/>
諸姬中有朱玉耶工山水師董北苑李陀那工水仙直<lb/>
<pb n="KR4i0063_WYG_008-46b"/>
逼趙子固疏牕棐几菜羹疏食談諧既暢出二姬清歌<lb/>
以娛客或邀髙人程孟陽輩流覽㸃染指授筆法鍾伯<lb/>
敬贈詩曰姬妾道人侣敦彞貧士家亦實錄也<hi>明詩綜</hi>
莆田郭天中太學石鼓詩鼓非石霣者星文非鼓勒者<lb/>
銘焚外書刪外經經雅頌書典刑隸秦漢徑睒庭篆龍<lb/>
鳥藍㳛青臼謝杵舂㪬停嵌辭金波畫零我拜手神之<lb/>
聽<hi>帝京景物畧</hi>
　　陳衎<lb/>
<pb n="KR4i0063_WYG_008-47a"/>
陳衎字磐生與徐興公同入曹能始閬風樓詩社而賦<lb/>
才懦鈍光焰鬱而不舒其自敘比于春草蔓生秋蟲孤<lb/>
響良亦自得之言<hi>靜志居詩話</hi>
　　陳遯<lb/>
陳遯字鴻節閩之侯官人少為諸生忽忽不得志一日<lb/>
盡發篋衍中應舉文字及所著衣巾燔之逃入越王山<lb/>
中以釣弋自娛者二年出為村夫子教授復弃去家貧<lb/>
從人借書口吟手寫窮日繼晷作為歌詩髙歌長嘯視<lb/>
<pb n="KR4i0063_WYG_008-47b"/>
鄉人如無也鄉人益惡之貸富人金為逺遊觀泰山日<lb/>
出遊嶧陽拜闕里登戲馬臺涉淮渡江抵陪京覽故宫<lb/>
軒渠自喜謂少陵壯遊莫巳若也過桃葉渡遇曲中諸<lb/>
姬揄長袂侻薄裝酒䦨促坐目眙手握以為果媚已也<lb/>
命酒極宴流連宿昔槖中裝盡矣還寄食于僧院故人<lb/>
黎博士贈百金遣遊錫山途中遇何人自稱公安袁小<lb/>
修穉弟邀與同載夜發篋盜其金亡去益大困臥病于<lb/>
江上李生家亡友何季穆賞其詩載歸虞山具湯沐視<lb/>
<pb n="KR4i0063_WYG_008-48a"/>
藥食旬月乃强起季穆偕過予山中賦詩飲酒相樂也<lb/>
季穆為庀衣裝送之于㫁橋痛哭而别自後不復相聞<lb/>
亦未知其存亾今年忽訪予于虎丘握手道故喜劇而<lb/>
涕問其年長予二歳耳素髮被領兩目兠眵觀鴻節而<lb/>
吾衰可知也出其詩則巻帙日益富曹能始為採入十<lb/>
二代詩選中矣鴻節之詩用物博使事切鍊句穏譬之<lb/>
于膳烹羊炰鼈右腴割鮮非餖飣之具也譬之于酒縹<lb/>
清醇酎三釀五齊非糟醨之屬也傳有之學猶殖也誦<lb/>
<pb n="KR4i0063_WYG_008-48b"/>
詩百篇讀賦千首古學之不講久矣詩可以觀其鴻節<lb/>
之謂乎鴻節詩能始選者為工五七言今體尤工贈能<lb/>
始七言長句至八十韵多矣哉古未有也鴻節將行予<lb/>
為畧次其生平與其出游之槩以敘其詩且以為别屬<lb/>
其歸也以質諸能始<hi>稽古堂集</hi>
　　康彥登<lb/>
康彥登字元龍又字孟擔閩縣諸生為人慷慨負氣一<lb/>
言不合輒拂袖去嘗遊歴邊塞無所遇有朔方游稿年<lb/>
<pb n="KR4i0063_WYG_008-49a"/>
二十六貧困以死賦詩好自改竄不成篇輒棄去萬厯<lb/>
間稱七才子彥登其一也<hi>明詩綜</hi>
　　張松茂<lb/>
探花王剛中為御史出巡福建尤溪張松茂與隣女金<lb/>
媚蘭私通被獲到官王見簷前蛛網懸蝶指謂張曰汝<lb/>
能賦此免罪張即應聲曰只因賦性太顛狂遊徧花叢<lb/>
覓異香今日誤投羅網裏脫身還藉探花郎王又指竹<lb/>
簾命金賦之遂吟曰綠筠劈破條條直紅線相連眼眼<lb/>
<pb n="KR4i0063_WYG_008-49b"/>
奇只為如花成片叚遂令失節致參差王稱賞見二人<lb/>
供狀俱未議婚即判云佳人才子兩相宜致福端由禍<lb/>
所基判作夫妻永諧老不勞鑽穴隙相窺人目為王方<lb/>
便云<hi>醒睡編</hi>
　　林少白<lb/>
北史紀楊五伴侣詩最拙惡市日傳寫以售人及唐王<lb/>
氏見聞所記楊錚秀才故作落韻或醜穢語取人笑玩<lb/>
裝修巻軸投謁王侯到者無不倒屣雄藩大幕爭馳車<lb/>
<pb n="KR4i0063_WYG_008-50a"/>
馬迎之竊謂士人無賴作此伎倆餬口真千古罕見近<lb/>
乃有閩之莆田人林少白者刻稿行京師俚拙之極見<lb/>
者無不噴飯予幼時曾覩其集記其贈一吳中周山人<lb/>
者云蘇州城外有虎丘蘇州城内出老周圖畫張張勝<lb/>
之冕楷書字字叶天球葢俱取周姓也其後四句則忘<lb/>
之矣一時公卿貴戚延為上賓乞其咳唾以博歡笑葢<lb/>
無日不飽五侯鯖也其自序云予號少白非少家父白<lb/>
齋也家父不知詩書何足少哉葢老母夢太白而生予<lb/>
<pb n="KR4i0063_WYG_008-50b"/>
故號少白以少太白也予疑其詐狂貢媚後聞其人曽<lb/>
為諸生見斥貧寠無計乃出奇北遊葢奸人之尤也孰<lb/>
意楊錚衣鉢直傳此人哉<hi>野獲編</hi>
有一邊道轉御史中丞作除夕詩云幸喜荆妻稱太太<lb/>
且斟柏酒樂陶陶葢部民呼有司眷屬惟中丞以上得<lb/>
呼太太耳故幸而見之歌詠讀者大為絶倒然此特近<lb/>
于俚鄙耳至若閩人林少白有作即為衆所傳誦如宋<lb/>
人日出桌八脚之類最多好事故為鏤板書價一旦騰<lb/>
<pb n="KR4i0063_WYG_008-51a"/>
踴貿者如市蓋人喜得之用為笑資耳亦詩道一惡刼<lb/>
也<hi>甲乙剰言</hi>
　　崔世召<lb/>
槎翁陳梁記曰崔徵仲使君以限字韵箱見貽既立約<lb/>
之次日為鶴亭載功之始集予寓是役也使君賞幽首<lb/>
輸俸錢為之同社徐仲陵經理焉皆處士知已也而崔<lb/>
長君非石暨趙雪舟恰以是日來自閩楊若朩恰以是<lb/>
日來自禾顧霖調恰以是日訪使君于湖上咸集予寓<lb/>
<pb n="KR4i0063_WYG_008-51b"/>
既飯命舠往謁處士遂攜限字箱試之使君雪舟若朩<lb/>
仲陵各得五言古霖調得七言絶非石得五言絶予得<lb/>
四言古使君有却似花時媚幽塘進煖航騷臺荒臥栁<lb/>
萋藻擁寒床之句雪舟有征驂經麓始命屐擬為誰覓<lb/>
岸呼漁艇鈎鱗過硯池之句若朩有壓韵索紆險披荆<lb/>
憐寢竹之句仲陵有冷岫懐偏洽孤岑筆鬭奇及香滿<lb/>
雲蒸眼粧蕪雪著眉之句霖調有望舒孤嶺愜𤣥暉登<lb/>
臺響結九皋飛之句非石有欲憇先坡美移軒赴鶴汀<lb/>
<pb n="KR4i0063_WYG_008-52a"/>
之句予有主客雅泛興仰梅叟之句雖倉率一時字有<lb/>
限制而各如情事亦復勝彥書以記之<hi>韵史</hi>
崔孝亷徵仲貽余新梓問月樓詩中多儁語贈州同王<lb/>
九皋云笑我無魚歌幸舎憐君有蟹領監州送劉之罘<lb/>
將軍云射虎功髙偏不賞雕龍才老竟如斯贈陶嗣養<lb/>
云鳥留書法皆成篆龍是文心不用雕贈王藎卿再舉<lb/>
子云搗盡𤣥霜原得偶捧來明月本成雙弔謝皋羽云<lb/>
魂隨宋寢冬青樹墓傍嚴陵古釣磯煅鍊工巧詞壇之<lb/>
<pb n="KR4i0063_WYG_008-52b"/>
射雕手也<hi>筆精</hi>
　　宋珏<lb/>
宋珏字比玉莆田人家世仕宦不屑從鄉里衣冠浮湛<lb/>
徵逐年三十負笈入太學遊金陵走吳越徧交其賢士<lb/>
大夫初從人扇頭見程孟陽荔枝酒歌行求七載始識<lb/>
孟陽遂以兄事之因孟陽以交予長身玉立神情軒舉<lb/>
開顏談笑不立崖岸其胸中涇渭井如也善八分書規<lb/>
橅夏承碑蒼老雄健骨格斬然畫出入二米仲圭子久<lb/>
<pb n="KR4i0063_WYG_008-53a"/>
不名一家而又汎愛施易不自以為能事酒酣歌罷筆<lb/>
騰墨飛或即席賦詩或當筵染翰書窓涴壁淋漓戲劇<lb/>
或醒而自謂無以加又或旦而忘其誰作也人以是多<lb/>
易而親之滯淫旅人默默不自得客死吳門其卒也孟<lb/>
陽撫之乃瞑而就含予與孟陽欲留葬虞山不果返葬<lb/>
後十餘年金陵顧夢游入閩哭其墓乞余為文代石以<lb/>
表之比玉為詩才情爛漫信腕疾書不加持擇詩成亦<lb/>
不留稿余取其荔枝詞一首以為近古人諷諭之遺今<lb/>
<pb n="KR4i0063_WYG_008-53b"/>
其遺稿刻于金陵者其里人所掇拾非比玉意也<hi>明詩統</hi>
莆田宋珏字比玉善八分而小詩亦工嘗記其一絶云<lb/>
來時梅瘦未成花别後垂楊金作芽他日相思如見畫<lb/>
板橋西望是吾家<hi>漁洋詩話</hi>
予與吳楚友人嘗荔枝酒戲作一詩紀之我有一尊酒<lb/>
已是隔年藏泥頭雖未開繞屋生幽香日夕遲所歡緘<lb/>
固不忍嘗夫君自逺來下馬坐我牀逺行應渴饑得無<lb/>
思瓊漿感此開泥頭盥手稱一觴君問此何酒是名十<lb/>
<pb n="KR4i0063_WYG_008-54a"/>
八娘暑月辨色起裛露提筠筐梢頭掇繁星樹底敷鞶<lb/>
囊初卸紫羅襦後脫絳紗裳薌澤異蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>膚理等雪霜<lb/>
浴之以<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁肌骨日清涼一酌袪世慮再酌澆仙腸三<lb/>
酌風滿腋吹君將翺翔願君且勿翔為君歌短章妾本<lb/>
水晶毬今成琥珀光無由觀上國老死守炎方茗艼不<lb/>
成曲惆悵情内傷<hi>荔枝譜</hi>
又與周六郎嘗荔枝酒詩一首釀得荔枝酒泥頭為汝<lb/>
開香風繞屋散翠色撲罌來擬茗春初芥方花雪後梅<lb/>
<pb n="KR4i0063_WYG_008-54b"/>
一斟三贊嘆坐看玉山頽<hi>荔枝譜</hi>
又荔酒初熟紀事傳釀瓊漿法丁寧授老妻色純精種<lb/>
火味辣慎封泥缸面收新漉甕頭驗舊題世間何物比<lb/>
應與岕茶齊<hi>荔枝譜</hi>
丙寅秋日歸故園噉龍眼有極佳者因隨意作一詩紀<lb/>
之以示姪孫廷翼諸人今記其一平昔輕旁挺不堪荔<lb/>
作奴今知奴有等賢蠢亦多途方回及陶峴自比常奴<lb/>
殊外裹黄金飾中懐白玉膚劈破皆走盤顆顆夜光珠<lb/>
<pb n="KR4i0063_WYG_008-55a"/>
更憐核似漆湛湛小兒矑龍目與虎目比喻何其愚但<lb/>
恨荔熟時主在奴不俱安得共盤敦床頭捉刀夫際此<lb/>
清秋候晶晶空滿盂尼父思伯玉使乎復使乎<hi>荔枝譜</hi>
　　林尚炅<lb/>
燕京歌妓劉鳯臺以艷名一時今上丙子宣城沈君與<lb/>
吾鄉馮開之俱以公車入燕與之遊後沈馮同為子丑<lb/>
廷㑹二元而劉委身于閩中福清人林尚炅林本賈人<lb/>
字丙卿與沈馮二公俱相善至戊子年劉死於燕林方<lb/>
<pb n="KR4i0063_WYG_008-55b"/>
賈於武林聞訃星馳以北馮以謫居在家為詩送之曰<lb/>
昔年曽醉美人家却恨花開又落花司馬青衫舊時淚<lb/>
因風吹不到琵琶其感慨甚深林不以為忤比入都迎<lb/>
劉嫗厚養之刻玉為主書鳯臺名而題長短句于背曰<lb/>
入時倒郎懐出時對郎面隨郎南北復東西芳草天涯<lb/>
空繞徧勝寫丹青圖勝粧水月殿玉魄與香魂都在這<lb/>
一片願作巫山枕畔雲願作盧家梁上燕莫作生前輕<lb/>
别離教人看作班姬扇因抱玉主自隨晝則供食夕則<lb/>
<pb n="KR4i0063_WYG_008-56a"/>
附枕仍攜以賈于四方偶至粤西為劇盜陳亞三等所<lb/>
戕而沈其尸于江㑹同邑人亦林姓者為梧州府推官<lb/>
習聞玉主事適亞三等以他事捕至拷掠不服及搜槖<lb/>
中得玉主始駭曰此吾里林丙卿物汝何從得之盜始<lb/>
吐實得林尸于江斂而歸之盜盡伏辜時謂非玉主則<lb/>
林寃終不白劉葢得請于冥司以報林始終之誼也林<lb/>
之姻家葉少宰巳為丙卿傳紀其事而予又聞于林之<lb/>
姪號經宇者因記其畧如此<hi>野獲編</hi>
<pb n="KR4i0063_WYG_008-56b"/>
　　丁起濬<lb/>
丁起濬字哲初晉江人萬厯壬辰進士歴官刑部侍郎<lb/>
歸田以病終為人沈默有幹局崇禎初予有閣訟烏程<lb/>
藉上寵勢張甚鞫治浙闈事御史郎署莫敢作爰書侍<lb/>
郎奮筆起草抉摘其原奏凜如秋霜烏程雖咆哮無以<lb/>
難也及其入相謝病歸遂不復起哲初初不以詩名林<lb/>
茂之曰亦知哲初有古驛一燈深之句乎相與徘徊吟<lb/>
咀求得其全什楓落吳江冷古人以五字傳不朽余錄<lb/>
<pb n="KR4i0063_WYG_008-57a"/>
此詩亦可以酬哲初於九京矣詩云古驛一燈深蕭蕭<lb/>
車馬臨薄寒添暝色入夜動鄉心戒寢預愁夢喜晴翻<lb/>
量隂首塗才此夕忽漫話家林<hi>明詩綜</hi>
　　戴燝<lb/>
長泰戴方伯燝詞林宗工也題三蘇詞云一門父子三<lb/>
詞客千古文章四大家極為妥貼<hi>閩小紀</hi>
　　張于壘<lb/>
張童子于壘字凱甫龍溪人友人燮字紹和之子也紹<lb/>
<pb n="KR4i0063_WYG_008-57b"/>
和舉鄉榜以方聞受薦舉號曰徵君童子年七歳賦詩<lb/>
有明月小池平之句年十四紹和攜之入閩與徐興公<lb/>
諸賢即席分韵童子倚几立成四坐閣筆巳復侍紹和<lb/>
徧遊吳越三楚所至皆有詩年二十二而殁紹和以文<lb/>
章自命所著詩文集凡數百巻予驚怖其浩汗不能錄<lb/>
也錄童子詩一首使人知紹和有子如古之九齡與𤣥<lb/>
者亦因是以存紹和云<hi>稽古堂集</hi>
　　謝兆申<lb/>
<pb n="KR4i0063_WYG_008-58a"/>
晉江黄監丞明立序耳伯集稱其喜交異人購異書摭<lb/>
異聞自墳典丘索經緯流畧稗官璅語靡不甄錄交游<lb/>
既廣槖中裝半以佞佛半以市書有三十乗留僧舎巳<lb/>
散佚予嘗入閩購其手鈔張伯雨詩與世所傳者迥别<lb/>
惜乎三十乗者悉蕩為烟塵矣耳伯詩非不銳意法古<lb/>
奈其辭鬱而不舒葢耳伯踰嶺游吳首以詩文請業於<lb/>
劉子威未免問道於盲宜其所就止此學者擇師誠不<lb/>
可不慎爾<hi>靜志居詩話</hi>
<pb n="KR4i0063_WYG_008-58b"/>
　　林士造<lb/>
莆陽林士造字吾宗太守鳴盛子也少年能詩未幾發<lb/>
狂疾夭死登烏石訪太虚上人云老僧髙臥處幽絶到<lb/>
人稀半榻無長物空山獨掩扉竹疎常漏日苔古欲侵<lb/>
衣相送斜陽在清風滿翠微游牛首山云野刹半空齋<lb/>
山深路屢迷經聲參鳥韻塔影印雲梯倚䇿追前跡磨<lb/>
厓認舊題諸峰看不極惆悵夕陽西送人之衡陽云依<lb/>
微草樹接汀洲一葦臨河送逺遊幾處啼猿湘水暮一<lb/>
<pb n="KR4i0063_WYG_008-59a"/>
行寒鴈洞庭秋霜前古寺疎鐘急雪後空山亂瀑流明<lb/>
到故人因下榻郡齋無日不淹留惜其稿不傳<hi>因樹屋書影</hi>
　　何璧<lb/>
玉長任俠見知於黄陂張濤張後開府遼東將疏薦以<lb/>
布衣拜大將㑹罷鎮乃止濤卒入楚哭之遂以病死亦<lb/>
矜奇之士也寄友詩云士到出山誰不賤術惟游世最<lb/>
難工足當阮生之泣矣<hi>靜志居詩話</hi>
　　黄景昉<lb/>
<pb n="KR4i0063_WYG_008-59b"/>
相君務去陳言専尚新警其近體尤雕繪如侍楚王宴<lb/>
云隆凖衣冠髙帝後夥頥宫闕大江濱登太和絶頂云<lb/>
天野星躔包兩戒國朝嶽瀆視三公南臺燕集云仙家<lb/>
閬苑琉璃浦禹貢揚州篠蕩田贈友云少從魯國稱男<lb/>
子家近茅山得異人壽樊叟云公餘穉子燒松液酒半<lb/>
材官舞蔗竿集北郭草堂云誰邀玉佩神仙客自唱清<lb/>
歌菩薩蠻答友云枚叔賦遊梁上苑伏生書重漢西京<lb/>
寄友云以吾一日長乎爾如此三星粲者何要不作沿<lb/>
<pb n="KR4i0063_WYG_008-60a"/>
襲語<hi>靜志居詩話</hi>
城隍廟市月朔朢念五日東弼教坊西逮廟墀廡列肆<lb/>
三里圖籍之曰古今彝鼎之曰商周匜鏡之曰秦漢書<lb/>
畫之曰唐宋珠寳象玉珍錯綾錦之曰滇粤閩楚吳越<lb/>
者集市之日族族行而觀者六貿遷者三謁乎廟者一<lb/>
晉江黄景昉廟市詩黄金百如意但向燕市趨燕市何<lb/>
所有燕市何所無大寮青琅玕中使錦氍毹呵聲填道<lb/>
路競過波斯胡波斯坐上頭呼使碧眼奴朩客來秦地<lb/>
<pb n="KR4i0063_WYG_008-60b"/>
鮫人出海隅兼復善拂拭手爪自然殊十榻十氊圍問<lb/>
君何所需買琴得蛇跗買劍得鹿盧雙玉謂之㲄五㲄<lb/>
謂之區釵頭金鳯子飾以明月珠仙家髙靺鞨石室富<lb/>
珊瑚珊瑚何離離枝葉自相扶金膏差大國水晶如小<lb/>
邾是日正三五傾城爭此途如在玉山行不覺白日晡<lb/>
好物好售主大家各歡娛譬彼燕市中荆卿遇狗屠一<lb/>
客獨憔悴似復是吾徒探囊無一物手但捋髭鬚終日<lb/>
空摩挲為彼所揶揄歸來自怨怒自悔身為儒<hi>帝京景物畧</hi>
<pb n="KR4i0063_WYG_008-61a"/>
文皇求張三丰愈切而張愈固自匿學道宜秉宿根秦<lb/>
皇漢武空褰裳濡足況别有所假借求之乎即復嵾嶺<lb/>
輝煌何足動神仙一盻予嘗過之詩云金碧酬初願龍<lb/>
池動殺機當年方外客也護首陽薇頗自淡中<hi>國史唯疑</hi>
追維辛巳壬午時沸如蜩螗天子疑於上黨與成乎下<lb/>
温陵二相同日入政府當遇巷之時正人獲罪如石齋<lb/>
公禍幾難測東厓先生經筵申救必霽而後巳於是毎<lb/>
不自安不旋踵謝歸所留連往復于本朝之故一切寄<lb/>
<pb n="KR4i0063_WYG_008-61b"/>
意于單詞寸牘中名曰國史唯疑其文約其旨該顧甚<lb/>
惜不以示人獨留其副於髙雲客氏雲客公之髙足弟<lb/>
子也滄桑之後雲客以授林同人吉人兄弟同人又授<lb/>
鄭宫允幾亭及予于是三山始有抄本凡四家先是公<lb/>
林居余小子曽趨侍甌安館累晨夕貽詩有聲名轉大<lb/>
憂方始文網多繁夢未安之語葢猶有叠山對客之恨<lb/>
焉韜光以來更歴二十餘載山川如故夢若隔塵手捧<lb/>
遺編撫膺四涕<hi>和敬堂集</hi>
<pb n="KR4i0063_WYG_008-62a"/>
黄東崖相國和予寄周芮公先生詩中一聨曰徵書鄭<lb/>
重眠飱損法曲淒涼涕淚横知已之言讀之感歎<hi>梅村集詩</hi>
<hi>註</hi>
　　黄文煥<lb/>
黄文煥字維章永福人天啓乙丑進士為文淹博無涯<lb/>
涘歴知海陽番禺山陽三縣皆有聲崇禎中召試擢翰<lb/>
林院編修時黄道周以論楊嗣昌陳新甲得罪逮問詞<lb/>
連文煥遂與道周同下詔獄獄中箋注楚詞聴直八巻<lb/>
<pb n="KR4i0063_WYG_008-62b"/>
陶詩析義二巻既釋獄乞身歸里别道周詩云自聞鈎<lb/>
黨獨行憂痛哭批鱗泪未休欲格君心甘濺血不教漢<lb/>
祚付清流雷霆怒盡天迴笑生死移時我掉頭今日全<lb/>
軀同去國莫將厨俊傲林丘<hi>閩省通志</hi>
　　蔡道憲<lb/>
江門自序悔後集云悔後者何前日妄作詩今而後悔<lb/>
也悔後而復有集者何吾但能焚前日之詩今日之作<lb/>
且輯之以俟後日之再悔也其虚懐可見詩雖音節未<lb/>
<pb n="KR4i0063_WYG_008-63a"/>
諧而清婉越俗如移竹已抽三尺筍種桃爭發一庭花<lb/>
又湘水清紫藤花落魚子生皆不失為佳句<hi>靜志居詩話</hi>
　　莊際昌<lb/>
際昌雅善談謔風發泉流四座厭心兼通祿命醫藥形<lb/>
家之書人服其多才尤曠達自築生壙題曰羹𤣥真息<lb/>
鐫詩其傍曰百年忙半逝四大本歸虚竟年五十二亦<lb/>
詩䜟也<hi>閩書</hi>
　　張利民<lb/>
<pb n="KR4i0063_WYG_008-63b"/>
張利民字能因侯官人崇禎庚辰進士除桐城知縣擢<lb/>
戸科給事中晚披緇入山自稱田中和尚有野衲詩畧<lb/>
先生牽絲之日值張獻忠來攻危同纍卵而以忠義激<lb/>
勸將士執所佩刀斬白雞以血灑地曰諸公有二心者<lb/>
視彼又折矢誓曰利民今日藉諸公力堅守有功不以<lb/>
上聞者有如此矢將士咸感泣獻忠百計攻之不克賴<lb/>
黄得功援師至城以獲全宰邑三年治行推天下第一<lb/>
當其墨守無暇作詩詩多行遯後作情辭悽戾惜其未<lb/>
<pb n="KR4i0063_WYG_008-64a"/>
醇<hi>靜志居詩話</hi>
　　林汝元<lb/>
林汝元閩王粹夫家青衣錫山俞汝成輯盛明百家詩<lb/>
錄青衣一人南海李英也曹能始十二代詩集更益以<lb/>
二人扶溝李佸内鄉馬來如余錄詩綜又益一人閩林<lb/>
汝元也聞閩中青衣善詩者不止汝元尚有陳香初陳<lb/>
竹逸鄭蘭子三人未詳其名<hi>靜志居詩話</hi>
林汝元者閩王粹夫家青衣也工書善為詩其溪行云<lb/>
<pb n="KR4i0063_WYG_008-64b"/>
雪壓梅花破霜侵楓葉稀林間黄犢臥沙際白鷗飛水<lb/>
急灘聲亂溪迴樹影微前峰新月吐樵採踏歌歸别家<lb/>
云悵别不能歡他鄉出户間欲游千里逺難計幾時還<lb/>
宿是雲邊店行經雪裡山悠悠溪上水雙泪共潺湲送<lb/>
人云落朩亂蕭蕭休嗟去路遥馬經山縣市舟趁海門<lb/>
潮楓葉含霜醉梅花破雪嬌不禁離别泪頻逐朔風飄<lb/>
京口夜泊云隠隠漁歌隔岸聴娟娟新月照中泠江南<lb/>
風景今宵始回首瓜州一抹青塞下曲云廿年征戰事<lb/>
<pb n="KR4i0063_WYG_008-65a"/>
沙塲一劍歸來兩鬢霜未博封侯君莫笑邉塵生骨幾<lb/>
還鄉洪江夜泊云潮迴沙白夕陽天錦水江邊獨繫船<lb/>
新月一輪秋色淡美人雙立玉樓前他如棃花連嶂白<lb/>
桃雨落溪紅佛燈明滅夜香供有無時落葉錢塘渡新<lb/>
梅歙縣城青羊投洞去𤣥鶴遶壇回㫁橋餘積雪古道<lb/>
半飛沙風敲疎竹渾疑雨雪壓寒梅不辨花古廟丹楓<lb/>
過客路空山黄葉定僧禪日暮亂維南浦楫夜深長聴<lb/>
隔山鐘綠栁青驄沽酒肆紅粧畫槳採蓮舟幾欲青而<lb/>
<pb n="KR4i0063_WYG_008-65b"/>
壓藍矣惜未經陶鑄而為巨賈所羅代為典記得意之<lb/>
語半為他人掩取無何而卒<hi>小草齋詩話</hi>
　　陳香初　陳竹逸　鄭蘭子<lb/>
閩陳香初陳竹逸鄭蘭子皆許生青衣俱能詩香初送<lb/>
客澄江楓葉老㫁岸菊花低竹逸村居古墓棃花鸜鵒<lb/>
雨荒原麥穗鷓鴣天蘭子村居月明黄葉路花隠赤欄<lb/>
橋皆楚楚有致因樹屋書影云尤喜蘭子曠地夕陽多<lb/>
之句謂其壓倒二陳<hi>榕隂詩話</hi>
<pb n="KR4i0063_WYG_008-66a"/>
　　懐林<lb/>
李卓吾侍者懐林甚穎慧病中作詩數首袁小修隨筆<lb/>
載其一絶云哀告太陽光且莫急如梭我有禪未參念<lb/>
佛尚不多亦可念也<hi>堅瓠集</hi>
　　黄虞龍<lb/>
黄監丞居中子虞龍字俞言少負逸才作落花水中鴈<lb/>
字詩各數十首長老嘆異未及艾而卒嗜酒及書作書<lb/>
酒詩云我自呼書傖君當恕酒人池上酌君酒山中讀<lb/>
<pb n="KR4i0063_WYG_008-66b"/>
我書蟹佐持螯酒牛供挂角書安得中山千日酒載來<lb/>
惠子五車書杯中有聖方中酒天上無仙不讀書亦可<lb/>
想見其風致也<hi>閩省通志</hi>
　　李世熊<lb/>
元仲鏤錯見長澄濾不足昔人謂陸士衡胸中書太多<lb/>
能痛割捨乃佳元仲亦犯此症句若幽栖云浮雲揮袖<lb/>
起明月入懐多病中作云懐人惟故鬼作客在家鄉則<lb/>
灑然可誦也<hi>靜志居詩話</hi>
<pb n="KR4i0063_WYG_008-67a"/>
　　曾異撰<lb/>
鐵佛殿在開元寺東下有古井偽閩時為藏經院括銅<lb/>
億萬觔鑄辟支佛像髙數丈御史黄滔有記明曾異撰<lb/>
榜其楹曰古佛由來皆鐵漢凡夫但說是金身<hi>閩省通志</hi>
　　黄道周<lb/>
詞臣無言責居無咎無譽之地需次待遷而巳迨石齋<lb/>
先生入翰苑與上虞同年倪文貞公俱自任天下之重<lb/>
崇正去邪盡忠補過引裾折檻九死不迴先生詩所云<lb/>
<pb n="KR4i0063_WYG_008-67b"/>
親從霹靂推車過又得滂沱自在春葢實錄也及退而<lb/>
講學於杭則大滌洞天於閩則蓬萊峽少長咸集遐邇<lb/>
具來監史主賓琴瑟鐘磬庶幾濓洛之遺風焉先生璣<lb/>
象之學詞義深奥後生或昧其指歸詩才亦未免蹖駮<lb/>
要其光焰不啻萬丈也曲周路皓月過銅山弔先生詩<lb/>
云道徳公自重文章公自深若夫軍旅事似非公所任<lb/>
用違其才此百世所惋惜者<hi>靜志居詩話</hi>
漳州黄道周京師物繁蒼蠅為最爰伸樊棘别成小言<lb/>
<pb n="KR4i0063_WYG_008-68a"/>
何來遽集此相扇爾繁徒赤豆分餘鬼皂衣散短儒寒<lb/>
香驅不誡炙熱合羣呼終日煩搔洗依呵祇路隅詎解<lb/>
四方語偏知有醜情愠於看瑣瑣逢彼動營營不復顧<lb/>
人面何須通姓名針頭腥氣在狗茍自昆兄稱文白鳥<lb/>
氏守義𤣥駒家楚服爾何有英聲卿自嘉尋羶從入幕<lb/>
選鼻坐髙衙拔劒無須怒幽隂蝎虎义<hi>帝京景物畧</hi>
黄石齋先生蔡夫人名潤石字玉卿工書法與先生逼<lb/>
似康熈庚辰春得其楷書律詩一巻楷法稍雜分隸題<lb/>
<pb n="KR4i0063_WYG_008-68b"/>
云偶寄夏太守時山中聞警崇禎丙子秋八月蔡氏玉<lb/>
卿書於石養山中詩多崇禎中魔道語葢先生作也<hi>居易</hi>
<hi>錄</hi>
近見漳浦先生律詩多用比興寓意深渺但其中使事<lb/>
多僻用意過晦氣格不類盛唐反似李義山錦瑟一詩<lb/>
又未審得比興之正否也以愚度之覺律體必兼比興<lb/>
始深渾變化而自杜以外求之古人合者殊少<hi>澹寧堂集</hi>
黄石齋先生貽先中允公詩二章其一章云心可知無<lb/>
<pb n="KR4i0063_WYG_008-69a"/>
怨途窮未倒行隂晴隨小鳥毒苦共蒼生故事經開眼<lb/>
留人别㸃睛江河終日計豈有不澄清又一章云癯遯<lb/>
無清嘯通途得雅舂舊冠誰合度扁帶若為容蹙國看<lb/>
𤣥兔遊師恣赤松驚心非一事旦晚又秋蛩<hi>香草齋詩話</hi>
　　陳鴻<lb/>
侯官陳鴻字叔度家貧無人物色之能始石倉園在洪<lb/>
塘中有淼閣集諸同人為詩叔度有一山在水次終日<lb/>
有泉聲句能始嘆賞為之延譽因即以石倉為居停名<lb/>
<pb n="KR4i0063_WYG_008-69b"/>
其詩曰秋室篇取李長吉秋室之中無俗聲也丙戌之<lb/>
變能始殉節叔度年七十二不能自存以貧病死無子<lb/>
不能葬戊子予入閩時客以其詩來予悲其蒿露謂客<lb/>
曰予任其葬子任其詩因助以金凂諸生徐存永董其<lb/>
事先是莆田布衣趙十五名璧亦工詩善作畫所謂枯<lb/>
朩竹石類閩人珍之然性孤僻不多為人作惟山房寺<lb/>
壁則淋漓潑墨與叔度先後死亦不能葬存永因舉十<lb/>
五之棺與叔度合墓於小西湖之側予為書碑曰明詩<lb/>
<pb n="KR4i0063_WYG_008-70a"/>
人陳叔度趙十五合墓客刻叔度集予為之序板式精<lb/>
好傳之南中莫不知閩有陳叔度矣十五不多為詩無<lb/>
傳者<hi>因樹屋書影</hi>
　　胡上琛<lb/>
胡上琛字席公閩縣人年十六襲廕都指揮使嘗過易<lb/>
水賦懐古詩云一死酬知已丈夫非所難至今過易水<lb/>
遺恨悞燕丹明亡上琛與妾劉氏易服北向再拜作詩<lb/>
有孝既存宗忠惟盡職欲求死所於斯為得數語其妾<lb/>
<pb n="KR4i0063_WYG_008-70b"/>
亦題壁云嚴粧朝大士大士亦低眉死忠君得所殉節<lb/>
妾安辭上琛時年三十七妾甫二十並端坐飲藥死<hi>閩省</hi>
<hi>通志</hi>
　　徐尚卿<lb/>
徐尚卿南平人萬厯戊午舉人崇禎間守劍州甫涖任<lb/>
獻冦突至尚卿謀守禦兵僅五十有奇賊渡河破昭化<lb/>
請援不至尚卿以鹽庫諸務分屬領之而繫印左肘曰<lb/>
此君命也存亡與共親登陴督士民守禦矢石俱盡城<lb/>
<pb n="KR4i0063_WYG_008-71a"/>
陷乃北面再拜曰臣力竭矣以血書襟帶云孤城不可<lb/>
守仗節死君恩䑕竄豈無計殊羞衾影存自經於城樓<lb/>
上賊入戒勿毁其衣冠<hi>閩省通志</hi>
　　丁之賢<lb/>
何梅選綏安兩布衣集其一為丁之賢字徳峰崇禎中<lb/>
流冦起西北布衣挾䇿入都門客南司空邸第思欲獻<lb/>
書闕下言兵事㑹司空罷官歸秦中挾布衣與俱書不<lb/>
果上布衣至秦中則固請於司空厚為資裝齎十日糧<lb/>
<pb n="KR4i0063_WYG_008-71b"/>
短衣匹馬循賀蘭山出長城訪求古戰陣營壘日與朔<lb/>
方豪傑畫沙聚米釃酒横槊為擣賊巢之計謀甫合而<lb/>
李自成陷西安破潼關明社遂以亡布衣念家有老母<lb/>
脫身南下有王將軍者建牙汀州聞布衣名招致幕下<lb/>
復稍稍資給之贈以一婢小字海蠻生一子未幾王將<lb/>
軍别調去布衣偕海蠻窮老無所聊賴僦屋城東桃花<lb/>
溪上客至樵蘇不爨清談而巳家貧不能具紙筆所為<lb/>
詩多草書厯日背上字漫漶不可識認没後邑令秋浦<lb/>
<pb n="KR4i0063_WYG_008-72a"/>
檀光熿為斂而葬之書其碑曰詩人丁布衣之墓之賢<lb/>
在秦中時曽刻詩百餘首五言若林壑秋摧葉江鄉夜<lb/>
聚航<hi>夜泊儀真</hi>平沙含月迥逺火雜星明<hi>曉度沙苑</hi>河流當晉曲<lb/>
山勢出秦平<hi>登潼闗城樓</hi>七言若潼闗東抱成金陡灞水西<lb/>
來作御溝<hi>西京懐古</hi>皆清峭刻露餘可誦者亦希<hi>榕隂詩話</hi>
　　朱國漢<lb/>
朱國漢字為章晚號獨星居士少孤事母以孝聞崇禎<lb/>
甲申變聞狂走登故越王臺址北向號慟累日夜不休<lb/>
<pb n="KR4i0063_WYG_008-72b"/>
悉焚棄其素業託於賈人以自晦歴吳越涉荆豫往來<lb/>
燕趙齊魯郊與僮僕傭儈共甘苦權子母所至遇古忠<lb/>
臣名賢祠廟墟墓掬石泉摘山花俯伏拜奠歌詩憑弔<lb/>
有騷人之遺意五言若烽火夷陵道氷霜息壤城<hi>荆門道上</hi>
綠蒲畬客飲紅葉女郎樵<hi>新羅道中</hi>鋤芝沿鹿去拾橡伴狙<lb/>
歸<hi>田居秋興</hi>七言若無情漳水流何極垂死奸雄意可憐<hi>銅雀</hi>
<hi>臺故址</hi>烟霞滅没三山外江海蒼茫一氣中<hi>金山晚眺</hi>九秋鴈<lb/>
帶斜陽雨一路鴉啼濁浪河<hi>寓樓</hi>皆極鍛鍊<hi>榕隂詩話</hi>
<pb n="KR4i0063_WYG_008-73a"/>
　　陳侍御<lb/>
閩中陳侍御典南畿學政甚得士心正徳間以諫去國<lb/>
諸生皆作詩送之獨朱良有詩最為傳誦其詩云春風<lb/>
露冕出郊原落日停驂望國門抗疏要談天下事謫官<lb/>
應過海南村湯湯江漢羇人淚納納乾坤聖主恩歴試<lb/>
古來名節士為言身屈道尤尊識者以為不下李師中<lb/>
送唐御史也<hi>堅瓠集</hi>
　　趙教諭<lb/>
<pb n="KR4i0063_WYG_008-73b"/>
惠安歐知縣與泉學趙教諭飲酒知縣將教諭姓氏為<lb/>
聨云趙先生飲酒一走便消教諭亦將知縣姓答云歐<lb/>
大尹徵糧合區全欠<hi>堅瓠集</hi>
　　薛太守<lb/>
福清薛生為予言乃祖刺吳淞一孝亷以文呈閱置之<lb/>
案上批其牘曰醋醋葢以其酸甚也是孝亷明年亦及<lb/>
第作詩寄之曰寄語淞江賢太守於今二醋已酸牙乃<lb/>
祖隨投刻以去嗟夫齒歳升沈豈能意度尊前往日隨<lb/>
<pb n="KR4i0063_WYG_008-74a"/>
地排塲玉堂脆薄之嘲渴睡殘燈之戲一時惡語結怨<lb/>
終身巳自古而然矣<hi>仁恕堂筆記</hi>
　　陳御史　王參政<lb/>
延平府上九里黯淡灘有神廟極靈舟人到此作福此<lb/>
灘下水最險陳御史㑹試時過此詩云黯淡灘兮黯淡<lb/>
灘上時容易下時難吾儕本是龍門客見此波濤膽亦<lb/>
寒王參政詩云不去燒香獻楮錢應知廟裏有神仙人<lb/>
間莫作虧心事黯淡灘頭醉倒眠<hi>示我周行</hi>
<pb n="KR4i0063_WYG_008-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻八<lb/>
</p>
<p>
</p>
  </div>
</body>
</text>
</TEI>
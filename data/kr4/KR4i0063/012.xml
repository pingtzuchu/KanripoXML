<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻十二</head> <lb/>
    <p>
<pb n="KR4i0063_WYG_012-1a"/>
欽定四庫全書<lb/>
　全閩詩話巻十二<lb/>
　　　　　　　　　　兗州府知府鄭方坤撰<lb/>
　神仙　鬼怪　雜綴<lb/>
　　武夷君<lb/>
武夷君地官也相傳於八月十五日大㑹村人於武夷<lb/>
山上置幔亭化虹橋通山下村人既往是日太極玉皇<lb/>
太姥魏真人武夷君三座空中告呼村人為曾孫汝等<lb/>
<pb n="KR4i0063_WYG_012-1b"/>
若男若女呼至乃命鼔師張安陵等作樂行酒令歌師<lb/>
彭令昭唱人間可哀之曲其詞曰天上人間兮㑹合疎<lb/>
稀日落西山兮夕鳥飛歸百年一餉兮志與願違天宫<lb/>
咫尺兮恨不相隨<hi>武夷山記</hi>
　　莊君平<lb/>
福有道人嘗見老叟同室歳餘告之曰吾莊君平也取<lb/>
一書授之天明叟出不歸視其書皆修身度世之說今<lb/>
但記其語云事業與功名不直一杯水<hi>夷堅志</hi>
<pb n="KR4i0063_WYG_012-2a"/>
　　西乾廟神<lb/>
宋葉堯蓂建溪人未第時乞靈於西乾夢王者賜詩云<lb/>
十日隂沈雨皇都喜乍晴浪平龍角穏風細馬蹄輕後<lb/>
南宫放榜之日乆雨乍晴果擢髙第<hi>小草齋詩話</hi>
　　九龍道士<lb/>
宋濟龍王廟在鐵石洞口名九龍宋蔡襄守泉州時有<lb/>
布衣投謁自稱寧化九龍道士頃忽不見取刺觀之得<lb/>
詩一首逺逺青青叠叠峯峯峯真宰讀書翁半空冷落<lb/>
<pb n="KR4i0063_WYG_012-2b"/>
髙宗雨一洞淒涼吉甫風溪隠豹眠寒霧露井凋鳳宿<lb/>
舊梧桐九龍山下英雄氣盡屬君王宇宙中明年襄過<lb/>
謁廟亦答以詩宋時清流尚屬寧化故謂寜化九龍道<lb/>
士也<hi>閩書</hi>
　　青衣童<lb/>
宋王諮諮弟誥並讀書福平山諮誥俱擢第諮尉古田<lb/>
誥令歸善當兄弟讀書是間時忽有青衣童指階前桂<lb/>
云試同梅福尋真隠聊為東坡問故居後言皆驗盖古<lb/>
<pb n="KR4i0063_WYG_012-3a"/>
田山梅福嘗隠之而恵州東坡謫居在焉歸善恵屬也<hi>閩書</hi>
　　回仙<lb/>
回仙巖在招賢里一石突起髙數十丈下創佛室有僧<lb/>
名秀者嘗見一道人來遊啖以筍朗吟畢以手畫石作<lb/>
回仙巖三字而去其詩云天風扶我上崔嵬此是登臨<lb/>
第二回長嘯一聲山谷應山靈知是道人來<hi>羅源縣志</hi>
　　恵應廟神<lb/>
邵武惠應廟神初封佑民公建中靖國元年建陽江屯<lb/>
<pb n="KR4i0063_WYG_012-3b"/>
里亦立祠事之士人江衍謁祠下夜夢往溪南之神宇<lb/>
聞歌聲閽者止之曰公與夫人方坐白雲障下調按新<lb/>
詞汝勿遽進少選神命呼衍問曰汝得此詞否衍恐懼<lb/>
謝曰世間那復可聞神曰此黄鐘之錦纒絆也乃誦其<lb/>
詞曰屈曲新隄占㫁滿村佳氣畫簷兩行連雲際亂山<lb/>
叠翠水回環岸邊樓閣金碧遥相倚栁隂低艷映花光<lb/>
美好昇平為誰初起大都風物只由人舊時荒壘今日<lb/>
香烟地衍驚覺即錄而傳之然無有能歌者<hi>異聞總錄</hi>
<pb n="KR4i0063_WYG_012-4a"/>
　　九鯉湖山<lb/>
江西舒修撰芬孝亷時詣祠謁夢五宿無有題壁間去<lb/>
曰千里尋真意自䖍五宵無夢見無緣神仙不識人間<lb/>
事歸去揮毫作狀元至莒溪假寐中夢一叟酬之曰千<lb/>
里尋真未作䖍五宵無夢豈無緣神仙不洩人間事歸<lb/>
去揮毫作狀元<hi>閩書</hi>
鄧朴予里人家陽邏嘗祈夢於九鯉仙夢人吟曰蝴蝶<lb/>
花叢戯功名在竹間不省所謂已中正徳丁夘鄉試簡<lb/>
<pb n="KR4i0063_WYG_012-4b"/>
公霄者邑令也之鄂城阻雪過其家鄧避不出公銜之<lb/>
後公以大中丞節鎮浙省而鄧方倅其屬郡九月菊盛<lb/>
開蝴蝶滿廨宇郡守張席集諸僚方訝候暖而軍門牒<lb/>
下乃部民訟鄧詞也竹間簡也方悟夢語即日挂冠<hi>耳談</hi>
　　箕仙<lb/>
箕仙之卜不知起於何時自唐宋以來即有紫姑之説<lb/>
矣今以箕召仙者里巫俗師即士人亦或能之大率其<lb/>
初皆本於游戲幻惑以欺俗人而行之既乆似亦有物<lb/>
<pb n="KR4i0063_WYG_012-5a"/>
憑焉蓋游鬼因而附之吉凶禍福間有奇中即作者亦<lb/>
不知其所以然也余友人鄭翰卿最工此戲萬厯庚寅<lb/>
辛夘間吾郡瘟疫大作家家奉祀五聖甚嚴鄭知其妄<lb/>
也乃詐箕降言陳真君奉上帝勅命専管瘟部諸神令<lb/>
即立廟於五聖之側不時文書下城隍及五聖愚民翕<lb/>
然崇奉請卜無虚日適閩獄失囚召箕書曰天網固難<lb/>
漏人寰安可逃石牛逢鐵馬此地可尋牢無何果於石<lb/>
牛驛鐵馬舖中得之名遂大譟逺近祈禳雲集時有同<lb/>
<pb n="KR4i0063_WYG_012-5b"/>
事數人皆余友也余笑問之諸君亦自詫不知其何以<lb/>
中也洎數年諸君倦於應酬術漸不靈矣然里中兒至<lb/>
今不知其偽也<hi>閩書</hi>
福州西闗外轉華菴壁上有箕仙詩一幅云綠雲出洞<lb/>
又入洞白鶴上山復下山道人此日歸何處雲自無心<lb/>
鶴自還字體龍蛇飛動不類人工<hi>閩小紀</hi>
隆慶間閩嶼有求箕仙者書一詩云赤甲依稀稀舊戰<lb/>
屯斜陽衰草記家村千秋壁灑英雄血萬嵗堂開忠義<lb/>
<pb n="KR4i0063_WYG_012-6a"/>
魂成旅未能慚巻土車書猶喜正中原平生事業全無<lb/>
補自信身完天地恩問其姓名不答不知其何鬼也<hi>小草</hi>
<hi>齋詩話</hi>
　　林玠<lb/>
侯官林廷珪玠天順壬午年二十領鄉薦至成化乙酉<lb/>
弟廷玉瑭亦領薦同赴㑹試至鵝湖驛玠得疾瑭扶以<lb/>
歸甫及門卒其魂鬱不散家人每接之夢寐彷彿聞其<lb/>
聲迹靈几聞器物或自動乃如紫姑神法置箕布灰于<lb/>
<pb n="KR4i0063_WYG_012-6b"/>
几箕輒自舉遂令人扶之箕運不休就視則皆詩文也<lb/>
别父母有句云如今我已終天别何計能酬寸草心别<lb/>
兄弟云鴻鴈層雲憐隻影池塘芳草憶殘春别妻云寄<lb/>
言與爾無他説節義氷霜不可虚賦書樓極目云清風<lb/>
揺動硯池雲飛鴻㸃破江山影觀蓮云呼童泛飲酒對<lb/>
此紅芳傾若人巳仙去此花空自馨作文贈序凡七十<lb/>
餘首家人次以成編自名之曰靜菴遺玉序之有曰玉<lb/>
之體雖藏于山而其徳自弗冺焉蓋以自況也初箕動<lb/>
<pb n="KR4i0063_WYG_012-7a"/>
成文之時親友臨者毛髪竦豎乆之則答問如平生矣<lb/>
如是年餘乃巳塘後為御史提學南畿語人如此而其<lb/>
妻守志果不虚氷霜之戒云<hi>雙槐嵗抄</hi>
　　吳師禹<lb/>
成化中侯官吳師禹結屋呉嶼每月夜載酒呼漁翁十<lb/>
數輩酣飲髙歌至嘉靖間吳巳物故士人張君夀者舟<lb/>
泊吳嶼忽上流一翁盪漿而歌曰蓼香月白醒時稀潮<lb/>
去潮來自不知除却醉眠無一事東西南北任風吹君<lb/>
<pb n="KR4i0063_WYG_012-7b"/>
壽刺舟與語翁曰我吳師禹也邀君壽至其家酒行復<lb/>
賦詩云世路無媒君莫悲開闌看取牡丹枝姚黄魏紫<lb/>
俱零落能得春風有㡬時夜䦨就寢旦覺乃在叢莽中<lb/>
所賦詩箋觸手成灰矣<hi>明詩綜</hi>
　　永福溪鬼<lb/>
侯官唐澞微時泊舟永福溪夜聞二鬼共語一鬼吟詩<lb/>
曰隨波逐浪滯孤魂白骨沈沙漾水痕㡬寸柔腸魚齧<lb/>
㫁不闗今夜聽啼猿又一吟曰饑烏隨我棠棃道雨打<lb/>
<pb n="KR4i0063_WYG_012-8a"/>
風吹棃樹老寒食何人奠一巵髑髏戴土生春草既復<lb/>
相謂曰明日鐵帽生至當得代矣明日澞候之果有戴<lb/>
釜濟者澞苦挽之且告之故得止至夜二鬼復語曰今<lb/>
日鐵帽生乃為唐參政所救奈何唐聞大喜遂請道士<lb/>
作章度鬼越數日坐齋中彷彿見二人來謝後果官至<lb/>
參政<hi>閩小紀</hi>
　　董槐<lb/>
閩董槐者萬厯間人也能文强記十七而殁父母傷之<lb/>
<pb n="KR4i0063_WYG_012-8b"/>
甚槐遂形見能為母護湯藥他人間亦見之後殯于里<lb/>
之龍山墓樹往往蟲齧成字或蟻緣土為字皆成詩句<lb/>
末必云行仙董郎其詩有云原南原北綠如烟萬囀干<lb/>
嬌鳥可憐擷得榆錢盈兩袖春風散買自年年又云壠<lb/>
頭流水樹頭鶯㫁續聲低月又明誰道泉扄無曉日陽<lb/>
臺無比夜臺清又云薜蘿未擬裁衣服躍冶何曽入夢<lb/>
思螢亂夜空猿鳥寂山前長坐月西移如此甚多後三<lb/>
年蟻於墳上作董郎升化四字自後絶無詩矣<hi>閩小紀</hi>
<pb n="KR4i0063_WYG_012-9a"/>
　　莘七娘<lb/>
莘七娘五代時人從夫征討夫没于明溪鄉七娘葬焉<lb/>
而即居于明溪七娘死合夫葬人莫之靈也明溪者延<lb/>
汀接境要道是有巡檢司驛驛左七娘葬處一夕客假<lb/>
館驛中夜聞吟詩聲甚悲客驚異使反之再誦琅然其<lb/>
詞曰妾身本是良家女幼習女工及書史笄年父母常<lb/>
愛憐遂使良人作鴛侣五季亂離多冦盜良人被命事<lb/>
征討因隨奔逐道途間忽染山氣命喪夭軍令嚴肅行<lb/>
<pb n="KR4i0063_WYG_012-9b"/>
𦂳急良人命没難收拾獨將骸骨葬明溪數尺孤墳空<lb/>
寂寂屈指經今二百年四時絶祀長蕭然未能超脫紅<lb/>
塵路妾心積恨生雲烟達旦客語隣並書其詞壁間去<lb/>
自是鄉人構室墓前祀之禱祈響應每有草冦攻掠屢<lb/>
獲神助宋嘉定中勅封惠利夫人復加福順夫人相傳<lb/>
六月十一日為神誕自宋元迄今士庶䖍恭賽饗毋敢<lb/>
少懈宋文天祥題廟詩曰百萬貔貅掃虎狼家山萬里<lb/>
受封疆男兒若不平强敵死愧明溪莘七娘<hi>閩書</hi>
<pb n="KR4i0063_WYG_012-10a"/>
　　石真妃<lb/>
羅源紫霄巖有二女神號石真妃靈顯頗著二妃者羅<lb/>
源徐公里石氏女也姊曰月華妺曰雪英皆有姿色涉<lb/>
書史五季末處州青巾賊作亂二女被擄義不受辱相<lb/>
繼投河死宋時林孝子戅孫入山採樵遇二女明粧儼<lb/>
然肅入其家延茶久之吟咏閒雅月華有百尺潺湲探<lb/>
禹穴寸心皎潔付陶泓雪英有肉芝勝比蓮花鮓甘露<lb/>
何如竹葉濃之句謂戅孫曰吾石氏女遭難而死上帝<lb/>
<pb n="KR4i0063_WYG_012-10b"/>
憫吾貞烈勅吾為火部曜靈真妃吾妺為水部風毒真<lb/>
妃封此巖為紫霄巖命吾主之俗呼曰石八娘巖是也<lb/>
君以孝聞今雖貧不久當貴已而相别送出戅孫回望<lb/>
無復人宇矣<hi>涉異志</hi>
　　紫姑<lb/>
元至順辛末間福建亷訪使密蘭沙求仙紫姑降筆云<lb/>
刀筆相從四十年非非是是萬千千一家富貴千家怨<lb/>
半世功名百世愆牙笏紫袍今巳矣芒鞋竹杖任悠然<lb/>
<pb n="KR4i0063_WYG_012-11a"/>
有人問我蓬萊事雲在青山水在天<hi>堅瓠集</hi>
　　某寺僧母<lb/>
閩某寺僧某母年老窶無所歸日止于寺之天王廟從<lb/>
其子乞食其子與約云每食時喚母一聲須母應乃下<lb/>
食又須日織一草屨如是者三年一日織屨次聞喚云<lb/>
阿娘來忽隨口出偈云呌一聲來應一聲應的就是本<lb/>
來人如今不用頻相喚萬丈寒潭徹底清顧謂其子曰<lb/>
無復須汝粥飯矣遂跏趺而逝<hi>吹景集</hi>
<pb n="KR4i0063_WYG_012-11b"/>
　　劉妙清<lb/>
棘隠菴者宋女道人劉妙清所結白玉蟾記丹樞先生<lb/>
結廬五曲之奥扄户絶粒有女道人來訴所以求道之<lb/>
狀遂歴試以恬淡清苦復語以風俗惡薄又言居巖谷<lb/>
之難女道人答曰糲粒可以糜敝紈可以衣藜藿可以<lb/>
餐榾柮可以煨但欲覓片地可以安茅茨無使雨我頭<lb/>
無使霜我肌父母未生前寒暑何所思枯骨既火後無<lb/>
復可訴饑山中巳如此辨道亦所宜俄而道果成鸞鶴<lb/>
<pb n="KR4i0063_WYG_012-12a"/>
滿空飛先生笑曰入道之易如窮猿投林叛道之易如<lb/>
游魚躍涯汝能終始吾何幸焉於是亦作數椽附先生<lb/>
之廬名曰棘隠蓋取何仙姑幽居山林間荆棘隠此身<lb/>
之句<hi>武夷山志</hi>
　　洪聖保<lb/>
將軍巖在瀨溪上宋洪氏女名聖保者居之聖保和同<lb/>
志頌曰一箇巖龕萬物周塵中擾擾到無由儂家儘有<lb/>
居山意問著依前隔數州聖保居巖十餘載年五十於<lb/>
<pb n="KR4i0063_WYG_012-12b"/>
惠安龍泉出家布衣一食或絶粒逾年皇祐季冬鄉人<lb/>
夜深聞音樂聲次早潔髪更衣而卒<hi>閩書</hi>
　　夢中宫女<lb/>
福州士人李慎言字希古嘗夢至一處水殿中觀宫女<lb/>
戲毬山陽蔡繩為之傳敘其事甚詳有抛毬曲十餘詞<lb/>
皆清麗今獨記兩闋<hi>夢溪筆談</hi>
予少從李慎言希古學自言昔夢中至一宫殿有儀衞<lb/>
中數百妓抛毬人唱一詩覺而記得三首云侍宴黄昏<lb/>
<pb n="KR4i0063_WYG_012-13a"/>
未肯休玉階夜色月如流朝來自覺承恩最笑倩傍人<lb/>
認繡毬又云隋家宫殿鎖清秋曽見嬋娟颺繡毬金鑰<lb/>
玉簫俱寂寂一天明月照髙樓又云堪恨隋家幾帝王<lb/>
舞裀揉盡繡鴛鴦如今重到抛毬處不是金爐舊日香<lb/>
<hi>侯鯖錄</hi>
　　董芸香<lb/>
辛酉之歳十月既朢予與諸客游玉華洞酒既酣藉草<lb/>
而臥夢入一莎徑行可百步許見一華表朱榜金書曰<lb/>
<pb n="KR4i0063_WYG_012-13b"/>
瑶華洞天予憶是必真仙之居因蹤而入見宫殿一所<lb/>
金碧熒煌制度閒麗兩觀迥絶而門扄閉不可得入沈<lb/>
吟一絶云翠微臺殿濕紅雲五粒髙松寄鶴羣銀鑰巳<lb/>
扄苔蘚合不知何處寄茅君乃沿西墉而行墉外有流<lb/>
水一帶夾岸植奇花美竹極清可鑒毛髪又多白石青<lb/>
蒲有一女奴青衣紺裳雙鬟翠蛾據石磯而澣予方諦<lb/>
視女奴輟澣斂衣拜曰子非林郎耶妾之女郎待子久<lb/>
矣幸毋惜一往顧妾當為子通刺予驚愕唯唯女奴從<lb/>
<pb n="KR4i0063_WYG_012-14a"/>
一便門而入少頃出曰女郎倩妾請肅客予踵其武而<lb/>
入路經後苑奇卉異朩皆人世所無過冷然御風之館<lb/>
道華萼葆光之樓至怡神亭亭西偏有天葩軒軒中碼<lb/>
碯石几上有紫雲端硯一方兔毫筆二枝𤣥圭一笏宣<lb/>
和灑金粉箋數幅書集一册顏曰霞光集女奴曰子姑<lb/>
止此予拱竢斯須女奴掖一女年可二八冠翠雲之冠<lb/>
衣霞綃之衣姿容端麗精彩炫燿向予再拜予答禮巳<lb/>
延坐於西席女坐東席女奴以白玉甌饋茶味極清芬<lb/>
<pb n="KR4i0063_WYG_012-14b"/>
茶罷予因前席請曰塵凡下士厠跡瑶宫敢請仙真姓<lb/>
字女曰妾之嚴父瑶華洞主葆素真君董其姓處㸃其<lb/>
字妾乃第三女小字芸香也嚴君階列地仙職司文衡<lb/>
凡文人才子詩文佳者皆錄於霞光集以備上帝觀覽<lb/>
妾嘗觀君之詩數十首其一鳥鏡天淨萬花潭雨香與<lb/>
檄雨古壇暝禮星寒殿開之句尤為嚴君之所稱賞是<lb/>
以知君姓字頃者嚴君巡視武夷洞天未歸既荷見遇<lb/>
願求雅作乃令女奴研墨捧筆以俟予謙讓殊久乃揮<lb/>
<pb n="KR4i0063_WYG_012-15a"/>
翰書曰白玉仙源隔紫霞人間有路入瑶華絳囊倘示<lb/>
餐松訣長向天壇掃落花女子覽詩笑曰佳則佳矣然<lb/>
子方以文章宦達揚名於世辟穀之事俟時至方可議<lb/>
耳乃援筆而和若不搆思而詩立就曰天葩芳艷絢雲<lb/>
霞自愧才非萼綠華待得塵緣收拾盡鳯笙同奏碧桃<lb/>
花予覽畢忽聞鐃吹之音閽者報曰真君歸矣女子辭<lb/>
謝而逝予返出户猶墜萬仞之淵而覺向視諸客猶枕<lb/>
藉未起予黙識其事而不敢洩既罷㑹夜宿耕禮軒追<lb/>
<pb n="KR4i0063_WYG_012-15b"/>
賦是事云赤欄鳥道掛雲烟寤入瑶華小洞天塵念一<lb/>
萌仙境閉桃花流水自年年翌日避客閒遊先跡履夢<lb/>
中所行之徑宛然如故但阻一潭深不可測旁皆石徑<lb/>
巉巖陟不可攀緣潭中有赬鯉數尾浮沈自若予曰古<lb/>
人尺素因鯉而傳得非天假其便耶乃製一詩投之淵<lb/>
曰曽入瑶華洞裏來天葩軒檻絶纎埃玉笙未奏青鸞<lb/>
曲山下碧桃空自開忽有雙魚銜箋而入如吹黍久見<lb/>
一蠟上浮有詩云天葩小院敞銀屏鵲散天河逗客星<lb/>
<pb n="KR4i0063_WYG_012-16a"/>
欲識别來幽思苦晚峯長想黛眉青予覽畢精神惚惚<lb/>
如失尋所得蠟箋乃一黄葉字亦尋滅緩步怏怏而歸<lb/>
<hi>鳴盛集</hi>
　　王秋英<lb/>
嘉靖中福清諸生韓夢雲過石湖山見遺骸哀而掩之<lb/>
是夜宿藍田書舎一麗人斂袵拜燈下曰妾王秋英字<lb/>
澹容楚人也父徳育元至正間以兵曹郎參軍入閩妾<lb/>
從父之官遇冦投厓死荷君子厚徳惠及骼胔是亦宿<lb/>
<pb n="KR4i0063_WYG_012-16b"/>
世緣也遂定情焉生一子曰鶴算萬厯癸已言塵緣巳<lb/>
盡揮淚而别詩曰兩年歡㑹夢魂中聚散人間似轉蓬<lb/>
歳月無情催去燕闗河有信寄來鴻劍沈延浦光終合<lb/>
瑟鼓湘靈調自工他日扁舟尋舊約夕陽疎影楚雲東<lb/>
<hi>明詩綜</hi>
韓生所遇女子曰王秋英能詩長篇短詠落筆數千言<lb/>
皆臻理致其詠某貞婦詩曰芳心未可輕行露髙節何<lb/>
須怨凱風其憶生云洞裏仙人路不遥洞庭烟雨晝瀟<lb/>
<pb n="KR4i0063_WYG_012-17a"/>
瀟莫教吹笛城頭閣尚有銷魂烏鵲橋莫訝鴛鸞㑹有<lb/>
緣桃花結子已千年塵心不釋藍橋路信是蓬萊有謫<lb/>
仙朝暮雲驂閩楚闗青鸞信不㫁塵寰乍逢仙侣抛桃<lb/>
打笑我清波照霧鬟諸篇為人所誦生始命賦萬鳥鳴<lb/>
春即成四律今便以名集計十餘巻<hi>耳談</hi>
　　莆田女鬼<lb/>
萬厯初莆田有王太守良臣者築園亭郊外且傾圯矣<lb/>
崇禎中邑諸生梁鼎鐘假為學舎有女夜至自稱太守<lb/>
<pb n="KR4i0063_WYG_012-17b"/>
女鼎鐘與之定情逾三年一夕别去作詩以贈生曰側<lb/>
側復力力與君長嘆息出入自苦愁單情還相憶<hi>明詩綜</hi>
　　荔支神<lb/>
福建官譚微之元符末出郊見一園荔支垂熟微之採<lb/>
食少憇樹下朦朧中夢至一室美人盛服出迎攜手而<lb/>
入飲間吟云妾身原在粤閩間六月南州始薦盤肉嫩<lb/>
色嬌丹鳯髓皮枯稜澀紫雞冠咽殘風味清心渴嚼破<lb/>
天漿沁齒寒却憶當年妃子笑紅塵一騎過長安<hi>廣異記</hi>
<pb n="KR4i0063_WYG_012-18a"/>
　　鶉怪<lb/>
蔡元長京既貴享用侈靡喜食鶉每預畜養之烹殺過<lb/>
當一夕夢鶉數千訴於前其一前致詞云食君廩中粟<lb/>
作君羹中肉一羹數百命下箸猶未足羹肉何足論生<lb/>
死猶轉轂勸君宜勿食禍福相倚伏觀此可為饕餮而<lb/>
暴天物之戒<hi>庚溪詩話</hi>
論語疏公冶長辨鳥語唶唶嘖嘖白蓮水邊有車覆粟<lb/>
車脚淪泥犢車折角收之不盡相呼共啄蔡京嗜鶉烹<lb/>
<pb n="KR4i0063_WYG_012-18b"/>
殺過當一夕夢數千鶉訴於前一鶉前致詞食君廩中<lb/>
粟作君羹中肉一羹數百命下箸猶未足羹肉何足論<lb/>
生死猶轉轂怪哉雀能四言鶉能五古似欲以詩専家<lb/>
者<hi>榕槎蠡說</hi>
　　妖䑕<lb/>
成化二年長樂士人陳豐獨坐山齋梁上二䑕相鬭忽<lb/>
墜為二老翁長可五六寸對坐劇飲聲如小兒既而有<lb/>
二女子歌舞勸酬其歌詞云天地小如喉紅輪自吞吐<lb/>
<pb n="KR4i0063_WYG_012-19a"/>
多少世間人都被紅輪誤又歌曰去去去此間不是留<lb/>
儂處儂住三十三天天外天玉皇為儂養兒女酒既䦨<lb/>
乃合為一大䑕向士人作拱揖狀而去<hi>静志居詩話</hi>
　　仙壇䜟<lb/>
蕭梁有王霸者王氏逺祖也居福州怡山為道士常云<lb/>
吾子孫當王于此方乃為䜟瘞壇下光啓中爛柯道士<lb/>
徐𤣥景劚地獲其詞曰樹枯不用伐壇壊不須結不滿<lb/>
一千年自有系孫列又曰後來是三王潮水蕩禍殃巖<lb/>
<pb n="KR4i0063_WYG_012-19b"/>
逢二乍間未免有銷亡子孫依吾道代代封閩疆解者<lb/>
以潮水蕩禍殃謂潮除禍患開基業也巖逢二乍間謂<lb/>
陳巖逢潮未幾而亡也代代封閩疆謂潮與審知兩世<lb/>
也<hi>十國春秋</hi>
　　上藍䜟<lb/>
洪州上藍院和尚失其名精於術數所言輒驗常於唐<lb/>
末著䜟云石榴花發石榴開葢暗伏晉漢之姓也再言<lb/>
石榴者明享祚不過二世也王審知齋供豫章問國休<lb/>
<pb n="KR4i0063_WYG_012-20a"/>
咎和尚以十字回報云不怕羊入屋只怕錢入腹時楊<lb/>
行密方盛常有併吞東南之志審知嘆曰腹者福也得<lb/>
非福州之患不在行密而在錢氏乎至延羲之亂江南<lb/>
來伐兩浙乗之福州果為錢氏所有<hi>全唐詩紀</hi>
　　湼槃䜟<lb/>
湼槃唐末人名文炬福州黄氏子生時火裏開蓮既長<lb/>
出家口吐異光發言成䜟歴歴如券嘗曰生吾前者非<lb/>
聖人生吾後者非聖人吾去世六十年後當有無邊身<lb/>
<pb n="KR4i0063_WYG_012-20b"/>
菩薩來治此國聴吾偈曰小月走爍爍千落及萬落處<lb/>
處鳯離穴家家種葵藿又為人語莆中事曰吾所居地<lb/>
不動干戈又曰烏石山前官職綿綿又曰白湖腰欲㫁<lb/>
莆陽朱紫半水遶壺公山此時大好看後人解其語云<lb/>
小月走者趙也爍爍火徳王也鳯離穴藩鎮散也種葵<lb/>
藿人耕耘也無邊身廣大也莆陽比事世言藝祖自無<lb/>
邊身菩薩以誓願救來世者未有所出當俟尋討彼未<lb/>
見䜟言也藝祖登極以建隆庚申去其示滅於唐光化<lb/>
<pb n="KR4i0063_WYG_012-21a"/>
戊午蓋年六十二也五季雲擾莆不及兵留從効陳洪<lb/>
進先後歸順民用安堵故言不動干戈也烏石山前官<lb/>
職綿綿者九大姓居山下也白湖腰欲㫁者熈寧時㫁<lb/>
水為橋也水遶壺公山者李宏築朩蘭陂成也凡湼槃<lb/>
䜟驗皆此類也<hi>閩書</hi>
黄公度興化人既為大魁郡人同登第者幾三十人予<lb/>
一日於江路茶肆小憇繼一士人坐側因揖之且詢其<lb/>
鄉里云興化落第人也予因謂之曰仙里既今歳出大<lb/>
<pb n="KR4i0063_WYG_012-21b"/>
魁而登科之數復甲天下是可慶也其人嘆息曰昔黄<lb/>
湼槃有䜟語云拆了屋換了椽朝京門外出狀元初徐<lb/>
鐸振夫作魁時改建此門近軍為變城門焚毁太守復<lb/>
新四門而此門尤増崇麗黄居門外區市中而左右六<lb/>
人同遇雖一時盛事亦皆前定非人力所能較也<hi>春渚紀聞</hi>
　　留從効䜟<lb/>
閩王氏亡國留從効繼領留務雖稱藩南唐實雄據一<lb/>
隅先是妙應大師黄湼槃有䜟云先打南後打北留取<lb/>
<pb n="KR4i0063_WYG_012-22a"/>
清源作佛國後清源果有干戈之擾為從効姓名之應<lb/>
又留坡人陳智廣者中和初居九座山不茹葷所言禍<lb/>
福必驗留從効待之甚厚常有䜟云卯下田力交連井<lb/>
中坐二十年從効果據泉州如其言而後滅<hi>全唐詩紀</hi>
　　山海諺<lb/>
閩中諺山上麞海下鯧又方言山食鷓鴣麞海食馬鮫<lb/>
鯧盖兼美<hi>閩書</hi>
　　橘黄諺<lb/>
<pb n="KR4i0063_WYG_012-22b"/>
莆田諺曰橘子黄醫師藏<hi>明詩綜</hi>
　　陸建州謡<lb/>
陸長源字詠之呉人諧易無威儀而清白自將其刺史<lb/>
建州民歌之曰陸貟外今我州郡我州郡泰令我戸口<lb/>
裕令我活計大陸使君陸使君令我家不分令我馬成<lb/>
羣令我稻滿囷後為汝州刺史送車二乗曰吾祖罷魏<lb/>
州有車一乗圖書半之吾媿不及先人矣<hi>閩書</hi>
　　閩王謡<lb/>
<pb n="KR4i0063_WYG_012-23a"/>
光啓中陳巖為福建觀察使童謡曰潮水來山嚴没潮<lb/>
水去矢口出其後王潮果代巖而審知襲位乃其應也<lb/>
時又有謡曰騎馬來騎馬去蓋光啓丙午國亡之應也<lb/>
王審知治城城有錢文惡之命剗去而其文愈明又有<lb/>
謡曰風吹楊葉鼓山下不得錢來兵不罷後福州軍校<lb/>
李仁福殺帥自立而歸款於金陵既而又叛李璟璟攻<lb/>
之仁福又求救於錢塘比錢塘兵至而江南圍解獲其<lb/>
將楊匡業乃其應也<hi>青箱雜記</hi>
<pb n="KR4i0063_WYG_012-23b"/>
　　潑菜謡<lb/>
蔡京童貫用事當時謡曰打破筒潑了菜便是人間好<lb/>
世界<hi>宋稗類鈔</hi>
　　蘿蔔精謡<lb/>
蔡侍郎準少時常有二人見於馬前百方禳禬不能遣<lb/>
慶厯二年生京而一人不見又二年生卞乃俱滅元符<lb/>
末都城童謡云家中兩個蘿蔔精撞著潭州海藏神至<lb/>
崇寧中賣餞餡又有一包菜之語其事皆驗而京於靖<lb/>
<pb n="KR4i0063_WYG_012-24a"/>
康初貶死長沙豈潭州海藏亦驗於此耶<hi>閩省通志</hi>
　　團社謡<lb/>
元至正十七年正月諸鄉各起團社吞併田土民怨有<lb/>
謡云吾儂生長莆山曲三尺茅簷四尺屋大男終歳食<lb/>
無鹽老婦蒸藜淚盈掬阿郎辛苦學弄兵年年販鹽南<lb/>
海濱擔頭有鹽兵一束羣行大隊驚四隣邇來紅巾掠<lb/>
州縣沃野平民不知戰賢哉太守死作灰勇矣林僧命<lb/>
如線林僧一戰功業單䇿馬東走來莆山山人躑躅喜<lb/>
<pb n="KR4i0063_WYG_012-24b"/>
相遇邀我鄰社東南旋我鄰我社輕死士苦竹長鎗兼<lb/>
丈五自我行刼出社來社甲吹螺整行伍時維癸巳夏<lb/>
五月暍暑微民正愁絶螺聲隠隠入郭門白斾央央下<lb/>
林樾饑兒寡婦常諮諮老弱奔走趨道隅<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬翻羽動<lb/>
天哭虎豹掉尾何時需空城一炬灰燼後車葢歸來仍<lb/>
白授阿娘垢面迎相公西鄰椎牛換新酒酒酣拍掌浩<lb/>
浩歌天地雖大如吾何女兒朝餐饜粱肉走卒出市陳<lb/>
干戈市人纍纍喪家狗路上相逢盡纒首儒巾驚駭迎<lb/>
<pb n="KR4i0063_WYG_012-25a"/>
先鋒小兒號哭畏郎吼老翁再拜乞見憐自從亂後無<lb/>
一錢舎人官買雞豕盡有田未種蠶未眠先鋒拔刀倍<lb/>
嗔怒縛得老翁出門去妻兒哭泣投社官願獲生全拜<lb/>
君賜社官㸃頭兒始懽年來錢鈔交莫慳爾田倘入莆<lb/>
社籍爾屋老稚從居安我田我廬不足惜應當門户誰<lb/>
出入生男願作社中吏生女願作先鋒妾胡然太府亶<lb/>
不聰有書輒上莆社公柏臺主人任刀筆札札按覆皆<lb/>
相同向來壊地方萬里比屋豪華皆武士五侯同封不<lb/>
<pb n="KR4i0063_WYG_012-25b"/>
足誇一家十輪未為易匹夫勢轉千乗强驅役百姓如<lb/>
驅羊編民貢稅入私室小大驅合無邊方手提文印緣<lb/>
衣者饑食無魚出無馬流離安集無定期蓬蒿獵獵荒<lb/>
城下道旁遺老問行人泰安有社民未貧行人蹙額皆<lb/>
相語我聞公社吏更仁前年泰安掠城邑未曽入城先<lb/>
報捷前師失利後師奔一市横屍更稠叠至今大厦環<lb/>
州宫一門公相皆弟兄豺狼盤踞食人肉一叱一咤風<lb/>
雲生我聞有命不敢告俯首未言膽先破老翁聞此雙<lb/>
<pb n="KR4i0063_WYG_012-26a"/>
淚垂風雨洗天何日到<hi>福寧州志</hi>
　　築城謡<lb/>
至正二十一年十月泰安社築城是時凡橋道墳墓盡<lb/>
毁掘莫敢誰何民作謡傷之云袁君袁君誠兒嬉東山<lb/>
之下築城池掘人塚石叠牆塹占民田土開營基欲謀<lb/>
於此肧霸業井蛙尊大情何癡役民荷鍤任犁穴無骸<lb/>
不露堪歔欷前人盡辭長夜室天隂露冷涼楸悲山中<lb/>
獨存袁氏墓若堂之封何巍巍又見若坊若夏屋芙蓉<lb/>
<pb n="KR4i0063_WYG_012-26b"/>
築城芳菲飛無歸之鬼欲託處游目一見動所思鬼靈<lb/>
相率語其下主人肅入安便宜衆鬼夜深苦啼哭主人<lb/>
慰勉甘其詞惟桑與梓焉有舊顛危自合相扶持兒孫<lb/>
祭掃同爾享佳城爽塏同爾歸且敘平生受苦語又奚<lb/>
深夜啼悲為衆鬼致詞恤久逺天地循環何所期城池<lb/>
恐為他人得他人又嫌牆塹卑發號令民更増築吾家<lb/>
巳破牆無基恐人掘石及君墓嗟予與君俱無依<hi>福寧州志</hi>
　　開田謡<lb/>
<pb n="KR4i0063_WYG_012-27a"/>
至正二十四年開王埕田令人四方射矢所及悉為社<lb/>
田民怨有謡云山巍巍兮無麥原白麫細粉常盈盈林<lb/>
森森兮無桑柘錦繡綾羅色相亞出門見嶺不見江案<lb/>
前羅列皆鱸魴兒童吼閧南山下剰逐牛羊與驢馬山<lb/>
妻嘻笑臨堂前滿頭珠翠垂翩翩自言獲功始三載勝<lb/>
如仕宦數十年但願魁冦未殄滅與我増財廣買山間<lb/>
田<hi>福寧州志</hi>
　　提學謡<lb/>
<pb n="KR4i0063_WYG_012-27b"/>
嘉興譚昌言為福建提學人有投私書者概不發試竣<lb/>
題數行裹原書復之閩人語云來一封去兩封以為不<lb/>
信視郵筒<hi>明詩綜</hi>
　　南平民頌<lb/>
真寳蒙古人由崇安主簿擢政和達魯花赤改調南平<lb/>
政和人集其政績曰泰和善政錄既至南平民為歌曰<lb/>
真彝齋早不來田棄稼穡家棄孩天之復從民欲彜齋<lb/>
下車悍吏逐風雨適時歳成熟彜齋真寳號也後官至<lb/>
<pb n="KR4i0063_WYG_012-28a"/>
監察御史<hi>閩書</hi>
　　刻石頌<lb/>
蔡真元延祐中任興化尹士民刻石頌之曰游洋山水<lb/>
髙且清蔡侯作宰稱神明不貪以昩如壺氷不反以側<lb/>
如衡平田野以闢學校興盜賊以息獄訟清棹楔謂何<lb/>
先民旌義廩謂何窮餓矜磨崖有石我鐫銘彼來嗣者<lb/>
監典刑<hi>閩書</hi>
　　石壁篆文<lb/>
<pb n="KR4i0063_WYG_012-28b"/>
唐開元中漳泉二州分疆界不均互訟於臺制使不能<lb/>
㫁迨數年辭理紛亂終莫之决於是州官焚香告於天<lb/>
地山川以祈神應俄雷雨大至霹靂一聲崖壁中裂所<lb/>
競之地拓為一逕髙千尺深僅五里因為古道壁中有<lb/>
古篆六行二十四字皆廣數尺雖約此為界人終莫識<lb/>
貞元初流人李協辯之曰漳泉兩州分地太平永安龍<lb/>
溪山髙氣清千年不惑萬古作程所云永安龍溪者兩<lb/>
郡界首鄉名也<hi>太平廣記</hi>
<pb n="KR4i0063_WYG_012-29a"/>
　　永福石篆<lb/>
右在福州永泰縣觀音院後山上世俗多傳以為僊篆<lb/>
太常博士黄孝立閩人也嘗為予言其山無名上多頑<lb/>
石無復鐫刻之蹟如人以手指畫泥而成文文隨圓石<lb/>
之形環布之如車輪循環莫知其首尾又言孝立嘗至<lb/>
廣州見南蕃人以夷法事天日夕焚香拜金書字號為<lb/>
天篆者正類此然不能曉也今人亦有以道家之言譯<lb/>
之者曰勤道守三一中有不死術亦莫知其是非也<hi>集古</hi>
<pb n="KR4i0063_WYG_012-29b"/>
<hi>錄</hi>
　　于山石字<lb/>
九仙山麓居民嘗淘井出石一片廣踰尺縱尺五六寸<lb/>
有文九行云我有一莊園寄在于山邊于山九道士呼<lb/>
名為九仙輒然來相賀磊老自相傳李公來戰日此無<lb/>
二一物只有一積金寄在于山莊不在中山中只在隴<lb/>
西郡我住東西城莊在于山下有人若不信但看碑中<lb/>
話只看于山松于山金出現不在路旁只在中隴西拾<lb/>
<pb n="KR4i0063_WYG_012-30a"/>
得無分張時人莫笑金泥師拾得金泥也有富語多鄙<lb/>
俚又有一石末有太和二年字文云吾年乙丑金圍一<lb/>
片寄在山前在山左臂不歸庚申須歸乙未留傳子孫<lb/>
衣錦次第時人見碑吾今在世按太和乃晉廢帝年號<lb/>
碑語不可解字跡婉秀似晉人風度<hi>林來齋金石考</hi>
　　縣治石銘<lb/>
宋慶厯四年秘書丞張緯出宰莆田再新縣中堂其基<lb/>
太髙不與他室等治之使平得石銘長五尺濶如之按<lb/>
<pb n="KR4i0063_WYG_012-30b"/>
之無刋鏤痕乃墨蹟也其文曰石敢當鎮百鬼壓災殃<lb/>
官吏福百姓康風教盛禮樂張唐大厯五年四月十日<lb/>
縣令鄭押字記並有石符二枚具存自唐大厯五年至<lb/>
宋慶厯四年墨蹟如新亦一奇事也<hi>青瑣集</hi>
　　熊博古塚銘<lb/>
熊博為建州刺史寓治建陽嘗乗舟江上見山岸崩囓<lb/>
處有棺將墜博使人往視之則有銘焉其詞曰筮卦吉<lb/>
龜卦凶三十年後洪水衝欲陷不陷被藤縛欲落不落<lb/>
<pb n="KR4i0063_WYG_012-31a"/>
被沙閣五百年後遇熊博博感嘆為移葬他里後仕至<lb/>
工部尚書<hi>湧幢小品</hi>
　　沈彬壙銘<lb/>
沈彬同安人嘗指葬穴於長泰縣恭順里曷山之旁以<lb/>
示家人後開壙有漆燈一盞以石為臺壙頭有銅牌篆<lb/>
文云佳城今巳開雖開不葬埋漆燈猶未滅留待沈彬<lb/>
來後有狀元沈晦者即其苗裔也<hi>古今詩話</hi>
　　韓熈載妻墓銘<lb/>
<pb n="KR4i0063_WYG_012-31b"/>
大觀初有危氏葬於西塔山踰月雨過視墳側有痕掘<lb/>
之得銀杯二銅水缶及鏡一又得埋銘石其文曰琅琊<lb/>
王氏女江南熈載妻丙申閏七月葬在石城西云按熈<lb/>
載北海人南唐時為中書侍郎有才氣多藝能談笑風<lb/>
流為當時冠然少年疎傲老忽細謹畜妓四十輩縱其<lb/>
與客雜居曰以自汙避禍後主短其少檢貶右庶子分<lb/>
司東都乃盡斥諸妓後主喜留為秘書監俄復故官欲<lb/>
遂大用之而去妓悉還今未知熈載妻是姓王與否豈<lb/>
<pb n="KR4i0063_WYG_012-32a"/>
在四十餘人之列者乎<hi>夷堅志</hi>
　　罾浦坊<lb/>
罾浦坊地名河東初郡人有詩曰疑是分開混沌初奔<lb/>
奇走秀兩相於等閒開圃多栽竹行到人家盡讀書宴<lb/>
飲直嘗千户酒盤餐惟候兩潮魚九華峯頂真仙宅罾<lb/>
浦坊中出輔車<hi>閩書</hi>
　　髙蓋山<lb/>
髙蓋為閩中佳山雖左僻名勝往往逺從游覽吟題甚<lb/>
<pb n="KR4i0063_WYG_012-32b"/>
富有一聨云雲幄護壇仙世界水簾遮室佛家風時人<lb/>
賞之以為能㸃出山中眼目云<hi>游宦紀聞</hi>
　　南浦<lb/>
南浦以江淹名舊志載詩一首甚佳不知何人所作詩<lb/>
曰南浦春流漲綠波溶溶漾漾浴鷗多銷魂尚記江淹<lb/>
賦碧草青苔送别何<hi>浦城縣志</hi>
　　逃奴嶺<lb/>
政和有逃奴嶺縣志云嶺名不知何義舊傳詩云憶昔<lb/>
<pb n="KR4i0063_WYG_012-33a"/>
炎劉法網疎季生當醢却傭逋至今猶號逃奴嶺簇簇<lb/>
人家誰姓朱蓋不知其義而借用季布事今按建安志<lb/>
梅福煉丹響山其徒陳先生嘗竊食之福怒持劍逐先<lb/>
生先生逃入浮玉洞乃捨之今洞名逃奴意陳先生經<lb/>
斯嶺矣<hi>閩書</hi>
　　分水驛<lb/>
夢筆驛乃江淹舊居有題絶句云一宵短夢驚流俗千<lb/>
載髙名掛里閭遂使晚生矜此意癡眠不讀半行書又<lb/>
<pb n="KR4i0063_WYG_012-33b"/>
有書建州崇安分水驛一絶云江南三月巳聞蟬麥熟<lb/>
梅黄繭作綿料得故園烟雨裏輕寒猶作養花天詩有<lb/>
風人遺意惜不知作者姓氏也<hi>堅瓠集</hi>
　　沙溪<lb/>
興化沙溪驛有詩題壁云沙溪祇是舊沙溪今日重來<lb/>
路欲迷獨有暮鴉知我意白雲深處盡情啼<hi>座右編</hi>
　　臨江軍驛舎<lb/>
紹聖中有人過臨江軍驛舎題二詩不書姓名時貶東<lb/>
<pb n="KR4i0063_WYG_012-34a"/>
坡毁上清宫碑令蔡京别撰詩云李白當年謫夜郎中<lb/>
原不復漢文章納官贖罪何人在壯士悲歌淚兩行又<lb/>
云晉公功業冠皇唐吏部文章日月光千載㫁碑人膾<lb/>
炙不知世有叚文昌<hi>侯鯖錄</hi>
　　上元張燈<lb/>
上元有燈毬燃燈弛門禁自唐先天始本州准假例三<lb/>
日舊例官府及在城乾元萬歳大中慶城神光仁王諸<lb/>
大刹皆掛燈毬蓮花燈百花燈琉璃屏及列置盆燎惟<lb/>
<pb n="KR4i0063_WYG_012-34b"/>
左右二院燈各三或五並徑丈餘簇百花其上燈䗶燭<lb/>
十餘炬對結綵樓爭靡鬭艷又為紙偶人作緣竿履索<lb/>
飛龍舞獅之像縱士民觀賞朱門華族設看位東西衙<lb/>
廊外通衢大路比屋臨觀仍弛門禁逺鄉下邑來者通<lb/>
夕不絶有綵山州向譙門設立巍峩突兀中架棚臺集<lb/>
俳優娼妓大合樂其上渡江後停寢紹興元年張丞相<lb/>
浚為帥復作自是不廢有觀燈舊例太守以三日㑹監<lb/>
司命僚屬招郡寄居者置酒臨賞既夕太守以燈炬千<lb/>
<pb n="KR4i0063_WYG_012-35a"/>
百郡妓雜戲迎往一大刹中以覽勝州人士庶却立跂<lb/>
望排衆爭觀為樂本州司理方孝能詩街頭如晝火山<lb/>
紅酒面生鱗錦障風佳客醉醒春色裡新粧歌舞月明<lb/>
中<hi>淳熈三山志</hi>
　　建灘<lb/>
海寧查侍讀嗣瑮同梅定九朱字綠張青雨過建灘作<lb/>
詩曲盡形險今錄其八首初登清流船船小防内首一<lb/>
龕不盈丈兀兀坐夘酉及經火燒灘灘淺尚堪受此地<lb/>
<pb n="KR4i0063_WYG_012-35b"/>
昔嶮峽山根蟠地厚傳聞用火攻石爛洩水口一線鑿<lb/>
凶門乖龍渴逾吼榕城百水驛硉矹十八九直宜捨舟<lb/>
楫復事馬牛走一笑謝長年毁車吾巳久似罄衆灘石<lb/>
力聚堆一門寧知跬步間溪轉石愈繁大者各磊落五<lb/>
嶽分位尊小者尤縱横八陣連雲屯此方昔割據局促<lb/>
開乾坤霸氣鬱未消石勢猶併吞撫兹一長嘆恃暴安<lb/>
足存積隂埋幽壑灣澴萬古黒形氣所軋成變幻謝繩<lb/>
墨位置喻人工並非造化力欲以五字詩竭意作鐫刻<lb/>
<pb n="KR4i0063_WYG_012-36a"/>
有如草間虎屢射鏃不没安得煉石手叱汝變五色石<lb/>
勢逞雄傑欲遣水鬱盤水從排空來鐵梢不可攔有時<lb/>
千百丈掣電飛雲端有時五三折陡起尺咫間兩怒各<lb/>
未平白晝蛟龍搏舟子力難恃應變須神完倒䌫挽逆<lb/>
篙如作壁上觀決計在針鋒脫險過彈丸水亦自相鬭<lb/>
直立髙於屋我舟擲水底低受浪不足如逢吞舟魚突<lb/>
過滿魚腹驚雷雜風雨眩轉失耳目一躍出重圍天晴<lb/>
山水綠山形乍開豁灘怒似少息蕩槳聊咿啞夷猶弛<lb/>
<pb n="KR4i0063_WYG_012-36b"/>
腕力我亦覽幽賞微吟意稍適有石聲砉然忽破船底<lb/>
入水面石可防水中石難測君子慎履坦索塗須擿埴<lb/>
造舟爾何人㫁朩如紙薄常恐遭魚龍未足當一攫豈<lb/>
知逢擊觸善受賴柔弱百折付一招繞指霹靂作彎環<lb/>
象運鼻屈曲蛇赴壑招招真吾友性命卬汝託下水例<lb/>
買米上水例買鹽買米利無幾買鹽贏倍添利多非汝<lb/>
福官府禁最嚴貪心溺不戢終恐罹髠鉗往來各有欲<lb/>
輕取巳不亷擇利莫若輕米賤汝勿嫌<hi>榕隂詩話</hi>
<pb n="KR4i0063_WYG_012-37a"/>
　　閩中寺<lb/>
建州山水奇秀剏寺落落相望偽唐建安寺三百五十<lb/>
一建陽二百五十二浦城一百七十八崇安八十五松<lb/>
溪四十一闗隸五十二僅千區杜牧江南絶句云南朝<lb/>
四百八十寺謂是金陵<hi>詩話總龜</hi>
　　銀倀<lb/>
朱元芳族人家閩邵汀山峪中得窖金銀器歸忽忽穢<lb/>
甚不可禁且小口時有瘛厥長老云是流賊窖金時常<lb/>
<pb n="KR4i0063_WYG_012-37b"/>
困苦一人至求死不得約之曰為我守窖否其人應許<lb/>
復苦之如是數四應許閉之窖中遇金者祭度而後可<lb/>
朱氏如教上章曰汝為賊守久當我得此金度汝命巳<lb/>
而穢淨病巳朱氏用富有中表周氏遇此度之終不能<lb/>
得也反其金窖中昔聞虎倀兹為作銀倀詩死仇為仇<lb/>
守倀爾何其愚試語穴金人此術定何如<hi>寄園寄所寄</hi>
　　鳯咮硯<lb/>
東坡鳯咮古硯銘云帝規武夷作茶囿山為孤鳯翔且<lb/>
<pb n="KR4i0063_WYG_012-38a"/>
嗅下集芝田啄瓊玖玉乳金沙散虚竇殘璋㫁璧澤而<lb/>
黝治為書硯美無有至珍驚世初莫售黒眉黄眼争妍<lb/>
陋蘇子一見名鳯咮坐令龍尾羞牛後余至富沙按其<lb/>
地里武夷在富沙之西隸崇安縣去城二十餘里北苑<lb/>
乃龍焙每歳造貢茶之處即與武夷相去逺甚其言帝<lb/>
規武夷作茶囿者非也想當時傳聞不審又以武夷山<lb/>
為鳯凰山故有山為孤鳯翔且嗅之句其實北苑茶山<lb/>
乃名鳯凰山也北苑土色膏腴山宜植茶石殊少亦頑<lb/>
<pb n="KR4i0063_WYG_012-38b"/>
燥非硯材余屢至北苑詢之土人初未嘗以此石為硯<lb/>
方悟東坡為人所誤耳若劍浦黯淡灘有一種石黒眉<lb/>
黄眼自舊人以為硯余意鳯味硯必此灘之石然亦與<lb/>
武夷相去逺矣<hi>漁隠叢話</hi>
北苑茶冠天下歳貢龍鳯團然不得鳯凰山咮潭水則<lb/>
不成潭中石蒼黒堅緻如玉以為硯與筆墨宜世初莫<lb/>
知也熈寧中太原王頥始發其妙吾兄子瞻始名之然<lb/>
石性薄厚者不及寸最後得此長博豐碩葢石之傑子<lb/>
<pb n="KR4i0063_WYG_012-39a"/>
瞻方為易傳日效於前與有功焉銘曰陶土塗鑿崖石<lb/>
𤣥之蠧穎之賊涵清泉閟重谷聲如銅色如鐵性滑堅<lb/>
善凝墨棄不取長嘆息招伏羲揖西伯發秘藏與有力<lb/>
非相待誰為出<hi>欒城集</hi>
　　天冠千佛<lb/>
支提山華嚴寺去霍童二十里寺前有五龍潭禱雨神<lb/>
應按華嚴經東南有處名山號曰支提從昔以來諸菩<lb/>
薩衆於中止住現有菩薩名曰天冠與其眷屬諸菩薩<lb/>
<pb n="KR4i0063_WYG_012-39b"/>
衆一千人俱常在其中而演說法山在霍童萬山中週<lb/>
迴數十里茂林蔽日古朩生斑四面拱翠絶無烟火東<lb/>
聨髙蓋山西接那羅延窟南入化成林界北距紫芝峯<lb/>
常有祥雲覆其頂時夜放光現未常有經云天下有五<lb/>
法界天地水風火兹為天界云宋大梁王平國詩羣峯<lb/>
翠擁古禪闗夾道松篁五月寒欲識天冠真隠處白雲<lb/>
架頂鎖金壇主簿陸游詩髙明每慣習鑿齒巨眼適逢<lb/>
支道林共語不知紅燭短對床空嘆白雲深現前鐘鼔<lb/>
<pb n="KR4i0063_WYG_012-40a"/>
何曾隠匝地毫光不用尋欲識天冠真面目鳥啼猿嘯<lb/>
總知音<hi>閩書</hi>
　　石船<lb/>
石船山在洛陽江頂奇石横挿山巔形類船然令葉春<lb/>
及詩石船髙駕碧山頭似畏風波急暮流十二時中平<lb/>
地起問君何事不堪愁又朩蘭為楫桂為橈南接端明<lb/>
學士橋我自虚舟人不識海門風雨日瀟瀟令錚錚强<lb/>
項蓋自感而作<hi>惠安縣志</hi>
<pb n="KR4i0063_WYG_012-40b"/>
　　漁榔<lb/>
馬嶺又名甲嶺宋偽學禁起晦菴朱子過泰寧宿是地<lb/>
小均李氏遺琴一張為書恂如二大字以去琴之隂有<lb/>
鐫刻首横漁榔二字下分兩行書之曰襏襫夫須蕭然<lb/>
萬物之表槁項黄馘闖然一葦之杭與鷗鸕而物化發<lb/>
山水之天光潛鱗出聴是謂漁榔後歴數家傳以為寳<lb/>
<hi>閩書</hi>
　　荔枝<lb/>
<pb n="KR4i0063_WYG_012-41a"/>
閩士赴科臨川人赴調㑹京師旗亭各舉鄉產閩士曰<lb/>
我土荔枝真壓枝天子釘坐真人天下安有並駕者撫<lb/>
人不識荔枝之未腊者故盛主楊梅閩士不忿遂成喧<lb/>
競旁有滑稽子徐為一絶云閩誇玉女含香雪吳美星<lb/>
郎駕火雲草朩無情爭底事青明經對赤參軍<hi>貴耳集</hi>
金釵雙捧玉纎纎星宿光芒動滿奩解笑詩人誇博物<lb/>
祇知紅果味酸甜曾子固荔枝詩也白樂天荔枝詩曰<lb/>
津液甘酸如醴酪杜子美詩云紅顆甜酸秖自知故前<lb/>
<pb n="KR4i0063_WYG_012-41b"/>
詩譏二公也政和初閩中貢連珠者移植禁中次年結<lb/>
實不減土出道君御製詩云玉液乍凝仙掌露絳紗初<lb/>
脫水晶丸蓋體物之工矣時羣臣皆應制焉<hi>墨莊漫錄</hi>
　　柚<lb/>
柚大而麤柑橘中最下品也福延間多有之花亦奇大<lb/>
三月間開香氣甚郁余嘗有詩云最好南平三月景滿<lb/>
城微雨柚花香<hi>閩部疏</hi>
　　壑源茶<lb/>
<pb n="KR4i0063_WYG_012-42a"/>
蘇黄二公皆有詩稱道壑源茶蓋壑源與北苑為隣山<lb/>
阜相接纔二里餘其味甘香特在諸私焙之上東坡和<lb/>
曹輔寄壑源試焙新芽詩云仙山靈雨濕行雲洗遍香<lb/>
肌粉未勻明月來投玉川子清風吹破武林春要知玉<lb/>
雪心腸好不是膏油首面新戲作小詩君一笑從來佳<lb/>
茗似佳人山谷謝送碾賜壑源揀茶詩云矞雲從龍小<lb/>
蒼璧元豐至今人未識壑源包貢第一春緗奩碾香供<lb/>
玉食睿思殿東金井欄甘露薦椀天開顏橋山事嚴庀<lb/>
<pb n="KR4i0063_WYG_012-42b"/>
百局補衮諸公省中宿中人傳賜夜未央雨露恩光照<lb/>
宫燭左丞似是李元禮好事風流有涇渭肯憐天祿校<lb/>
書郎親敕家庭遣分似春風飽識大官羊不慣腐儒湯<lb/>
餅腸搜攪十年燈火讀令我胸中書傳香巳戒應門老<lb/>
馬走客來問字莫載酒文昌雜錄云庫部林郎中說建<lb/>
州上春採茶時茶園人無數擊鼔聲聞數里然一園中<lb/>
才間壟茶品已相逺又况山園之異耶<hi>漁隠叢話</hi>
　　芽茶槍旗<lb/>
<pb n="KR4i0063_WYG_012-43a"/>
凡芽茶數品最上曰小芽如雀舌鷹爪以其勁直纎銳<lb/>
故號芽茶次曰中芽乃一芽帶一葉者號一槍一旗次<lb/>
曰紫芽一芽帶兩葉者號兩旗一槍其帶三葉四葉者<lb/>
皆老矣芽茶早春極少景徳中建守周絳為補茶經言<lb/>
芽茶只作早春馳奏萬乗嘗之可矣故一槍一旗纔號<lb/>
芽茶最為挺特王金陵送人長閩詩云新茗齋中試一<lb/>
旗謂揀芽也<hi>北苑貢茶錄</hi>
　　進茶<lb/>
<pb n="KR4i0063_WYG_012-43b"/>
陸羽茶經裴汶茶述皆不載建品唐末然後北苑出焉<lb/>
宋開寳間始命造龍團以别庶品厥後丁晉公漕閩乃<lb/>
載之茶錄蔡忠惠又造小龍團以進東坡詩云武夷溪<lb/>
邊粟粒芽前丁後蔡相籠加吾君所乏豈此物致養口<lb/>
體何陋耶茶之為物滌昏雪滯於務學勤政未必無助<lb/>
其與進荔枝桃花者不同然充類至義則亦宦官宫妾<lb/>
之愛君也忠惠直道髙名與范歐相亞而進茶一事乃<lb/>
儕晉公君子之舉措可不謹哉<hi>鶴林玉露</hi>
<pb n="KR4i0063_WYG_012-44a"/>
世言團茶始於丁晉公前此未有也慶厯中蔡君謨為<lb/>
福建漕使更製小團以充歳貢元豐初年建州又製密<lb/>
雲龍以獻其品髙於小團而製益精矣曾文昭詩云莆<lb/>
陽學士蓬萊仙製成月團飛上天又云密雲新樣真可<lb/>
喜名出元豐聖天子論者謂君謨學行政事髙出一世<lb/>
獨貢茶一事比於宦官宫妾之愛君而閩人勞費於茶<lb/>
貽禍無窮蘇長公亦以進茶譏君謨有前丁後蔡之言<lb/>
云<hi>堅瓠集</hi>
<pb n="KR4i0063_WYG_012-44b"/>
　　協韻<lb/>
四方聲音不同形於詩歌往往多礙其來久矣如北方<lb/>
以行作形故列子直以太行山為太形又如居姬與以<lb/>
髙俄等音古今文士皆作協韻雖釋文亦然禮記何居<lb/>
注云居音姬列子何姬却注云音居其他詩文與以吕<lb/>
累之類尤多近世士大夫頗笑閩人作賦協韻云天道<lb/>
如何仰之彌髙殊不知蘇子由蜀人也文集第一巻嚴<lb/>
碑長韻磨訛髙豪何曹荷戈亦相間而用云<hi>二老堂詩話</hi>
<pb n="KR4i0063_WYG_012-45a"/>
四方之音有訛者則一韻盡訛如閩人訛髙字則謂髙<lb/>
為歌謂勞為羅秦人訛青字則謂青為萋謂經為稽蜀<lb/>
人訛登字則一韻皆合口吳人訛魚字則一韻皆開口<lb/>
他倣此中原惟洛陽得天地之中語音最正然謂絃為<lb/>
𤣥謂𤣥為絃謂犬為遣謂遣為犬之類亦是不少<hi>老學菴筆</hi>
<hi>記</hi>
　　紅酒<lb/>
酒之種類多矣有以綠為貴者白樂天所謂傾如竹葉<lb/>
<pb n="KR4i0063_WYG_012-45b"/>
盈尊綠是也有以黄為貴者老杜所謂鵝兒黄似酒是<lb/>
也有以白為貴者樂天所謂玉液黄金巵是也有以碧<lb/>
為貴者老杜所謂重碧酤新酒是也有以紅為貴者李<lb/>
賀所謂小槽酒滴真珠紅是也今閩廣間所釀酒謂之<lb/>
紅酒其色殆類胭脂酉陽雜俎載賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>家蒼頭能别水<lb/>
常乗小艇於黄河中以瓠<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>接河源水以釀酒經宿色<lb/>
如絳名為崑崙觴是又紅酒之尤也<hi>韻語陽秋</hi>
　　酒帘<lb/>
<pb n="KR4i0063_WYG_012-46a"/>
王達以祠部外郎知福州尚氣自矜福唐有當壚老媪<lb/>
嘗釀美酒士人多飲其家有舉子謂曰吾能與媪致十<lb/>
數千媪信乎媪曰倘能之敢不奉教因俾媪市布為一<lb/>
酒帘題其上曰下臨廣陌三條濶斜倚危樓百尺髙又<lb/>
謂曰太守若出呵道者必令媪卸酒帘但佯若不聞俟<lb/>
太守行馬至帘下即出卸之如見責稽緩即推以事故<lb/>
謝罪而已必問上酒帘詩句何人題寫但云某嘗聞飲<lb/>
酒者好誦此二句言是酒望子詩媪遂託善書者題於<lb/>
<pb n="KR4i0063_WYG_012-46b"/>
酒旗上自此酒售數倍王果大喜呼媪至府與錢五千<lb/>
酒一斛曰賜汝作酒本詩乃王咏酒旗詩也平生最為<lb/>
得意<hi>稗史彚編</hi>
　　清流船<lb/>
錢塘吳中林廷華以中書舎人通守興化數年去職僑<lb/>
居蕭寺穿穴賈孔著二禮疑義數十巻其集有龍山歐<lb/>
冶金鼇見山南臺皆在閩時作也清流船十首云五篙<lb/>
何處賦招招一片雲帆近大橋生怕横山溪水急開船<lb/>
<pb n="KR4i0063_WYG_012-47a"/>
趂得午時潮<hi>横山橋溪水東下船必乗潮而西乃得濟</hi>篷如半月壓船舷只<lb/>
許侏儒自在眠桅脚開窓方尺五居然小有洞中天荒<lb/>
村破曉一雞鳴朝日山頭漸次明不似惜花春起早擁<lb/>
衾徐聴戛鍋聲<hi>天明爨者戛鍋舟人乃起</hi>不為和羹佐傅巖何曽忘<lb/>
味有蘇髯上游玉粒成觔換水口闗頭爭食鹽<hi>上游鹽價甚昻</hi>
<hi>舟人多私載覓利水口設闗巡查許貯食鹽五十觔</hi>如㦸如刀千萬峯羊腸鳥道<lb/>
水溶溶鐵梢公自誇能事不怕崚嶒石有鋒花豬肥肉<lb/>
玉如昉還買河魚一尺强菡萏灘髙明日過晚來先獻<lb/>
<pb n="KR4i0063_WYG_012-47b"/>
九龍王<hi>舟人専祀九龍王葢九龍灘神</hi>鐵脚層氷未覺寒百錢水袴費<lb/>
艱難赤身不怕陽侯怪笑踏波濤過淺灘<hi>水袴長不滿尺入水穿之</hi>
村醪無過壓茅柴秫米朝蒸甕晚開一飯便浮三大白<lb/>
餔糟不待漉巾來樵蘇水畔一舟横留得青山客不爭<lb/>
柯斧滿林誰是主白雲深處聴丁丁上水艱難千里多<lb/>
柴枝米粒易消磨今朝到岸都歡喜小武當山一笑過<lb/>
<hi>山在浦城縣南  榕隂詩話</hi>
　　鐵佛殿石<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>
<pb n="KR4i0063_WYG_012-48a"/>
福州開元寺在城中小山上而寺包於山所謂三山見<lb/>
三山藏者此一藏山也其山名芝山又名欏山相傳以<lb/>
本山欏朩為寺因山有怪鑄鐵佛鎮之又名鐵佛殿殿<lb/>
後香積有大石<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>長二丈横二尺强髙三尺勒以字云<lb/>
僧有餘等十人回何宅法事錢七貫蕨山弟子倪先與<lb/>
室王四孃捨五貫勸緣僧以慈捨二貫霖化二貫同造<lb/>
石<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>及棧尾澗永安厨下作緣大觀二年五月日題按<lb/>
大觀宋徽宗年號此亦五六百年舊物且題字亦甚古<lb/>
<pb n="KR4i0063_WYG_012-48b"/>
其所云回法事錢者即西廂所云回施者也勸緣僧即<lb/>
募緣僧也化者抄化也特不知棧尾澗是何物或曰棧<lb/>
即筧可承水者間以石為之因承水之末故曰尾水然<lb/>
不可考矣時見者多題詩壁間有五絶頗佳曰蓮磵銷<lb/>
紅字苔錢洗碧流不虞香積下尚有石綱留然惜無姓<lb/>
字<hi>西河詩話</hi>
　　通應子魚<lb/>
莆陽通應子魚名著天下蓋其地有通應侯廟廟前有<lb/>
<pb n="KR4i0063_WYG_012-49a"/>
港港中魚最佳今人必求其大可容印者謂之通印子<lb/>
魚故荆公亦有詩云長魚俎上通三印此傳聞之訛者<lb/>
<hi>遯齋閒覽</hi>
魚通印之語本出於王荆公送張兵部知福州詩長魚<lb/>
俎上通三印之句蓋以福州瀕海多魚其大如此初不<lb/>
指言為子魚也東坡始以通印子魚對披綿黄雀乃借<lb/>
子字與黄字為假對耳山谷所云子魚通印蠔破山蓋<lb/>
承而用之陳正敏遯齋閒覽云其地有通應廟廟前港<lb/>
<pb n="KR4i0063_WYG_012-49b"/>
中子魚最佳王初寮詩通印子魚鹽透白正采其說郡<lb/>
人黄處權云興化子魚去城五十里地名迎仙者為上<lb/>
所產之處土名謂之子魚潭而巳初無通應港之名有<lb/>
天神祠賜額曰顯應乃遯齋所指之廟者亦非通應也<lb/>
潭傍又有小祠一間卑陋之甚農家以祠田神好事欲<lb/>
實遯齋之說遂粉刷一扁妄標曰通應廟側題五小字<lb/>
曰元祐某年立此尤可笑且用神廟封額以名土物他<lb/>
處未嘗有也<hi>容齋四筆</hi>
<pb n="KR4i0063_WYG_012-50a"/>
韓子蒼謝泉州連使君寄子魚絶句驛騎持書自海傍<lb/>
開籃剰喜子魚香紅螺紫蛤俱羞避獨許渠儂近酒觴<lb/>
子魚味鹽止可噉水飯若作酒品之物殊無風味子蒼<lb/>
之言誤矣<hi>漁隠叢話</hi>
　　光餅<lb/>
榕城市有光餅相傳為戚繼光行軍時所作中林有詩<lb/>
云餅師曉爇紅爐炭光餅羅羅出火熯初疑穿破沈郎<lb/>
錢<hi>餅有孔如錢黄色</hi>還如壓扁韓嫣彈聞昔南唐戚將軍禦倭<lb/>
<pb n="KR4i0063_WYG_012-50b"/>
逺走東海岸三軍千里裹糧來徵發往往悞朝爨特作<lb/>
此餅散軍中一串隨身掛鎧釬干戈衝斥任鯨吞臨陣<lb/>
含餔和血汗身經百戰兵不饑士氣激發倍驍悍以此<lb/>
克奏保障功東南半壁推屏翰將軍去今二百年餅式<lb/>
依然傳里閈此餅因冒將軍名婦䜿知名日相喚我生<lb/>
太平不知兵出謀不翅肉食漢朝來市得數十枚一時<lb/>
恣啖早過半朶頥最喜得真味入座無事求鹽蒜有時<lb/>
為客添肥甘裹食呼童割膴胖飽餐閒聴餅家謳鼔腹<lb/>
<pb n="KR4i0063_WYG_012-51a"/>
遊行樂無算走筆書成光餅歌饌經補作新公案<hi>榕隂詩話</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0063_WYG_012-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻十二<lb/>
</p>
<p>
</p>
  </div>
</body>
</text>
</TEI>
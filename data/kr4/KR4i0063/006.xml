<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全閩詩話巻六</head> <lb/>
    <p>
<pb n="KR4i0063_WYG_006-1a"/>
欽定四庫全書<lb/>
　全閩詩話巻六<lb/>
　　　　　　　　　　兖州府知府鄭方坤撰<lb/>
　明<lb/>
　　張以寧<lb/>
張以寧學士奉使安南御製詩送之至則其國王陳日<lb/>
煃卒其世子日堅遣陪臣阮亮求詔璽以寧不許曰此<lb/>
吉禮非凶事也且既易世矣當以奉聞因留居洱江俾<lb/>
<pb n="KR4i0063_WYG_006-1b"/>
人往諭之安南世子遂復遣陪臣杜順卿來告訃太祖<lb/>
喜以寧稱任使親為祭文遣吏部主事林唐臣翰林編<lb/>
修王亷往祭安南王復御製詩八章並璽書褒賜之稱<lb/>
其控忠貞之氣奮守節之剛又安南人以揖為禮以寧<lb/>
始教之稽首長跽璽書並以能化殊俗美之北還道卒<lb/>
詔有司返柩其家所在致祭給歳祿恤妻子以寧亮直<lb/>
通敏亷謹自將臨終口詹曰覆身惟有黔婁被垂槖都<lb/>
無陸賈金有翠屏集行世<hi>閩書</hi>
<pb n="KR4i0063_WYG_006-2a"/>
承旨重峰送别詩云君家重峰下我家大溪頭君家門<lb/>
前水我家門前流摹倣太白可稱合作李方伯楨題雙<lb/>
燕圖寄人詩云君家吟溪北我家郡北西君家梁間燕<lb/>
我家梁間棲周尚書忱送人詩云我家白沙渚君家桐<lb/>
江頭我家門前水亦向桐江流當皆從此出可知是作<lb/>
膾炙當時<hi>靜志居詩話</hi>
大河以北之水多從直沽入海此即古者九河入海之<lb/>
處地勢卑下遇霖潦直與海平昔人嘗欲因其填淤置<lb/>
<pb n="KR4i0063_WYG_006-2b"/>
稻田以足賦今府境諸水類以直沽為壑張以寧直沽<lb/>
詩野濼天低水人家時兩三鴈聲連漠北魚味勝江南<lb/>
雪擁蘆芽短寒禁栁眼緘持竿吾欲往拙宦爾何堪<hi>日下</hi>
<hi>舊聞</hi>
張以寧題爛柯山圖詩云人說仙家日月遲仙家日月<lb/>
轉堪悲誰將百歳人間事只換山中一局棋<hi>堯山堂外紀</hi>
張以寜以元學士入明嘗過焦磯廟題詩壁上云碧殿<lb/>
紅櫺翠浪間江風縹緲動烟鬟神雞不逐雲中去啼殺<lb/>
<pb n="KR4i0063_WYG_006-3a"/>
清秋月滿山後再過之有人改其末句云神雞忍逐他<lb/>
人去羞殺清秋月滿山以寧大慚遂刮去其詩<hi>小草齋詩話</hi>
張以寧志道元泰定進士仕國子祭酒洪武間由薦舉<lb/>
復為學士素有文名遺詩二巻宋濓劉三吾陳璉為之<lb/>
敘宋稱其豐腴而不流於叢冗雄削而不失於麄厲清<lb/>
圓而不涉於浮巧委蛇而不病於細碎為一代之奇作<lb/>
劉稱其節制似栁宏放似韓蘇醺經飫史吞吐百代為<lb/>
一代之完音陳稱其雄健沈鬱者可追漢魏清婉俊逸<lb/>
<pb n="KR4i0063_WYG_006-3b"/>
者足配盛唐今觀集中果亦不類常調宜表出之以示<lb/>
來學<hi>詞林人物考</hi>
淮西閫帥夏貴以至元丙子附明授中書左丞至已夘<lb/>
薨有弔以詩曰自古誰不死惜君遲四年問君今日死<lb/>
何似四年前元學士古田張以寧以洪武二年徵為原<lb/>
官四年卒與夏貴畧相似<hi>筆精</hi>
國初詩派西江則鎦泰和崧閩中則張古田志道泰和<lb/>
以雅正標宗古田以雄麗樹幟江西之派中降而歸東<lb/>
<pb n="KR4i0063_WYG_006-4a"/>
里歩趨臺閣其流也卑冗而不振閩中之派旁出而宗<lb/>
膳部規模唐音其流也膚弱而無理予錄二公之詩竊<lb/>
有嘆焉江閩之士其亦有當於吾言乎<hi>明詩綜</hi>
　　藍仁<lb/>
網巾之制相傳明孝陵微行見之於神樂觀遂取其式<lb/>
頒行天下冠禮加此以為成人三百年未之改然題咏<lb/>
者寡獨藍靜之有三詩其一詩賦網巾白頭難掩雪霜<lb/>
蹤纎手穿成絡索同映帶暮年微矍鑠遮藏秋色久髼<lb/>
<pb n="KR4i0063_WYG_006-4b"/>
鬆牽絲祇訝蛛臨戸覽鏡翻愁鶴在籠便與黄花相見<lb/>
好不愁破帽落西風其二詩謝劉蘭室見惠而作一云<lb/>
故人於我最相親分惠青絲作網巾鏡裏形容加束縛<lb/>
眼中綱目細條陳少遮白髪安垂老轉襯烏紗障俗塵<lb/>
更與籜冠藜杖稱世間還有葛天民一云故人念我鬢<lb/>
毛疎結網裁巾寄敝廬白雪盈簪收巳盡烏紗著紙畫<lb/>
難如門臨寒水頻看鏡籬掩秋蓬不用梳昨日客來應<lb/>
怪問衰容欲變少年餘<hi>靜志居詩話</hi>
<pb n="KR4i0063_WYG_006-5a"/>
靜之昆仲切磨塤篪迭奏和平雅澹詞意融怡語不雕<lb/>
鎪氣無脂粉出乎性情之正而有太平之風惜其不列<lb/>
承明著作浮湛閭里傲睨林泉有達士之襟懷無騷人<lb/>
之哀怨即屢更患難而心恒裕如要其所作皆治世之<lb/>
音也<hi>明詩綜</hi>
二藍學文於武夷杜清碧學詩於四明任松卿其體格<lb/>
専法唐人間入中晚蓋十子之先閩中詩派實其昆友<lb/>
倡之藍澗仕而藍山隠其戲題絶句云朝野文章自不<lb/>
<pb n="KR4i0063_WYG_006-5b"/>
同壤歌何敢敵黄鐘山林别有鈞天奏長在松風澗水<lb/>
中然其述懐詩云無才甘下位有識笑庸人又云何事<lb/>
漁磯棄空煩鵲印隨又有甲寅仲冬攝官詩題則靜之<lb/>
亦不終於山林者也集有蔣易張榘二序易字師文自<lb/>
號橘山真逸嘗選皇元風雅榘字孟方自號雲松樵者<lb/>
靜之贈詩云文宗曾子固篆逼李陽氷惜其著作罕傳<lb/>
矣<hi>靜志居詩話</hi>
藍靜之紙帳詩云數幅秋藤拂地齊匡牀閒對竹爐低<lb/>
<pb n="KR4i0063_WYG_006-6a"/>
山中一枕梅花月不識雞聲送馬蹄<hi>筆精</hi>
二藍集閩人無知者何氏閩書藍仁有藍山集藍智有<lb/>
藍澗集竹垞嘗輯入詩綜中以為十子之先閩中詩派<lb/>
實其昆友倡之集本合刻吳明經焯嘗於吳門買得藍<lb/>
山集是洪武時刋有蔣易張榘二序與竹垞言脗合而<lb/>
藍澗究不可購徐惟和輯風雅時二藍闕焉則此集之<lb/>
亡久矣<hi>榕隂詩話</hi>
　　藍智<lb/>
<pb n="KR4i0063_WYG_006-6b"/>
武夷藍明之名智永樂中辟為廣西僉憲與兄布衣靜<lb/>
之齊名詩詞俊逸雅有唐風嘗見其書銅雀臺瓦詩於<lb/>
建陽友人處可泣鬼神詩云曹瞞騁志吞劉社銅雀臺<lb/>
髙瞰中夏徒知扼腕有臥龍豈料垂涎已司馬萬里河<lb/>
山尚出師九原魂魄歸何時清秋風雨滿陵樹落日笙<lb/>
歌空繐帷翠蛾紅袖恩情絶廢塚荒臺狐兔穴空餘片<lb/>
瓦落人間千載姦雄磨未滅<hi>筆精</hi>
　　夏秦<lb/>
<pb n="KR4i0063_WYG_006-7a"/>
嘉靖中泉紳莊用賓于石鼓神廟東旁設主以祀其鄉<lb/>
先正之賢者曰夏秦曰蔡居陽率鄉人行鄉約其中約<lb/>
規甚嚴至於桃李垂街田疇被畝人和盜絶一時為盛<lb/>
夏秦字西仲元季進士不知何許人避亂居此郡守胡<lb/>
器與部使者多造其廬洪武十六年召至京師以老乞<lb/>
歸簞瓢屢空處之晏如有送郡守詩離筵對芳草去路<lb/>
遶青山日暮雙旌逺邦人拭淚看時稱為二十顆真珠<lb/>
用賓奉祀之日為文以祭曰幸隻字之見貽雖兼金而<lb/>
<pb n="KR4i0063_WYG_006-7b"/>
莫擬<hi>閩書</hi>
　　瞿莊<lb/>
出寧越門二里曰横山迤西南為南臺山崇阜屹立俯<lb/>
瞰巨潭閩王無諸廟在焉廟循漢制王西坐夫人東坐<lb/>
洪武十年布政使葉茂禱雨有應以聞中書下禮官議<lb/>
從神故封稱漢閩越王之神右參政瞿莊為文刻石系<lb/>
之詩曰炎荒之隅閩海濱赫熛照耀光郁分維王奕葉<lb/>
神禹孫首驅虎豹鋤荆榛殿此荒服保黎民斡旋機軸<lb/>
<pb n="KR4i0063_WYG_006-8a"/>
轉化鈞謳歌來歸赤帝尊鐵騎汗血趨崑崙手扶烈日<lb/>
開冥昏彤弓玈矢昭殊勲草朩衣被生陽春漸磨風教<lb/>
俗以淳秀民挺拔宜人文甘棠蔽芾森若雲翼翼遺廟<lb/>
今尚存歳時報祀羅酒罇手薦薫鬱香苾芬翕張造化<lb/>
參乾坤神靈赫若搏桑暾<hi>閩書</hi>
　　林廷綱<lb/>
林廷綱洪武初承太祖親擢吏科給事中寵遇日隆嘗<lb/>
侍游江間殿太祖首唱詩二句曰江間小殿與雲齊梁<lb/>
<pb n="KR4i0063_WYG_006-8b"/>
上新添燕子泥公承旨足成之曰雉扇曉開紅日近龍<lb/>
衣春濕彩雲低旌旗影裡貔貅息斧鉞門前騏驥嘶簪<lb/>
筆詩成同拜舞太平天子賜新題又承旨作春江漁父<lb/>
圖親題於殿壁間曰浩蕩乾坤一釣徒絲綸終日倚菰<lb/>
蒲桃花浪暖魚堪膾桑柘春深酒可酤歳月不知蓬髩<lb/>
改江湖真與世情疎熊羆不入君王兆四海於今重帝<lb/>
謨後賜名恒忠<hi>閩小紀</hi>
　　夏太和<lb/>
<pb n="KR4i0063_WYG_006-9a"/>
夏太和字伯陽福清人洪武中舉明經任本縣訓導陞<lb/>
南國子監助教侍講經筵太祖喜曰真老儒士也因乞<lb/>
骸骨賜詩以榮其歸詩云千林掃作一番黄只有芙蓉<lb/>
獨自芳喚作拒霜名未稱思量却是最宜霜<hi>閩省通志</hi>
　　莊希俊<lb/>
國初有莊希俊者閩人生元季不仕聖祖龍興辟倅臨<lb/>
洮擢濟南太守有擊壤集一巻其詠牡丹云亭臺幽處<lb/>
鎖芳菲一捻春姿百寳圍色借丹砂連曉瑩肌生紅玉<lb/>
<pb n="KR4i0063_WYG_006-9b"/>
藹晴暉風飄香入玻璃酒露潤光添錦繡幃毎殢遊人<lb/>
歸興晚接䍦倒著步蟾輝繞屋清隂玉樹連春深花笑<lb/>
雨餘天紅潮醉臉施輕粉綠慘愁蛾掃翠烟合榭天香<lb/>
風細細半窓鸞影月娟娟清平一曲稀人和且向樽前<lb/>
問絳仙獨掃蒼苔坐錦叢金尊綠酒蘸輕紅鶴翎濕露<lb/>
梳晴日蝶翅黏香趁曉風粉黛藏羞綃帳裡丹青難寫<lb/>
素屏中醉來捲幔窺明鏡似約仙娥在月宫半酣夘酒<lb/>
醉斜曛綽約宫粧自不羣膏雨弄晴新賜浴薫風煦暖<lb/>
<pb n="KR4i0063_WYG_006-10a"/>
暗飄芬錦襠珠佩垂腰衱玉葉瓊枝壓髩雲麗質厭隨<lb/>
桃李列殿春獨舞絳羅裙詠紅梅云綺雲散綵篆烟斜<lb/>
萬象光中雨寳花碧玉明珠天女珮青樓珠箔美人家<lb/>
蘭堂夜暖流蘇帳蓬府春生伏火砂回首桃溪顏色早<lb/>
巳隨流水泛殘霞夜來微雨浥芳叢洗淨鉛華笑靨紅<lb/>
飛觀簾開迎海日廣庭鸞舞落天風霓裳光動歌聲裡<lb/>
繡被香溫醉夢中坐久忽驚清露冷恍疑身在蕊珠宫<lb/>
膏雨收晴布暖曛芳姿步出萬花羣鳯冠髙簇看新艷<lb/>
<pb n="KR4i0063_WYG_006-10b"/>
雞舌初含吐異芬羅襪輕塵凌洛浦歌臺緩響遏卿雲<lb/>
可憐飛燕嬌無力莫遣東風蕩繡裙又灞橋風雪一絶<lb/>
六花飛壓帽簷低十里西風楊栁堤詩興不知何處去<lb/>
蹇驢空過灞橋西又題漁樵問答云漁翁繫船清溪濱<lb/>
樵夫息肩臨水瀕欣然抵掌坐磐石苦樂何妨同討論<lb/>
漁翁問樵長所苦朝去暮來冒風雨層巒絶壁難躋攀<lb/>
幽徑荒林足豺虎何如一葉隨中流風清月白涼颼颼<lb/>
瓦甌蓬底動春酌去去來來長自由樵夫答云誰所慍<lb/>
<pb n="KR4i0063_WYG_006-11a"/>
雨笠烟簔足風韵曉來腰斧入山林晚去舒遲忘逺近<lb/>
行行且誦復歌歌暮去朝來樂更多擔柴入市換春酒<lb/>
醉來和月眠春坡樵夫復問漁翁苦窄窄孤篷無定宇<lb/>
風波旦夕相喧豗短棹長篙那得主何如林下長嬉遊<lb/>
或薪或棫忘春秋時來即作㑹稽守命薄從教空白頭<lb/>
漁翁答言余所樂蓼岸蘋洲隨意泊女兒浦口日初長<lb/>
新婦磯頭潮未落齁齁一枕篷底眠醒來猶在蘆花邊<lb/>
人間若訪𤣥真子何異隨流覓水仙兩言問答皆云爾<lb/>
<pb n="KR4i0063_WYG_006-11b"/>
苦樂平分忘彼此相攜一笑暮雲横坎遇流行隨所止<lb/>
詩皆清麗直抒胸臆亦足傳也<hi>黄氏増訂筆精</hi>
　　黄麟<lb/>
黄麟字伯厚莆田人以文學薦對大廷稱旨賜第一人<lb/>
授翰林應奉冬至祀圜丘御製門聨云大明日月光天<lb/>
徳洪武山河壯帝居麟佯狂踢仆之上怒麟奏曰此陳<lb/>
後主句天朝效之不既羞乎上曰爾便易之麟口占曰<lb/>
乾坤一統歸洪武日月雙輪照大明上稱善一日亂髮<lb/>
<pb n="KR4i0063_WYG_006-12a"/>
敝冠以朝上命械繫之麟應聲曰髪亂冠不正頭中蟣<lb/>
蝨多若能皆剃盡願唱太平歌上解其意宥之命作京<lb/>
城曉望詩麟即奏曰清晨獨上鳯凰臺極目乾坤氣壯<lb/>
哉萬里江流連海濶五湖樓閣倚天開金門鐘響千官<lb/>
擁玉筍班分萬馬回聖主無為崇治化衣冠濟濟總英<lb/>
才上大喜賜帽帶紵絲不受拜疏乞歸從之<hi>閩書</hi>
　　鄭文華<lb/>
鄭文華國初以薦辟為廣東僉事題齋自勵曰一貧未<lb/>
<pb n="KR4i0063_WYG_006-12b"/>
必饑寒死百病皆因飽煖生<hi>閩書</hi>
　　俞應則<lb/>
趙宋第十六飛龍元朝降封瀛國公元君召公尚公主<lb/>
時承錫宴明光宫酒酣伸手扒金柱化為龍爪驚天容<lb/>
元君含笑語羣臣鳯雛寧與凡禽同侍臣獻謀將見除<lb/>
公主泣淚沾酥胸幸脫虎口走方外易名合尊沙漠中<lb/>
是時明宗在沙漠締交合尊情頗濃合尊之妻夜生子<lb/>
明宗隔帳聞笙鏞乞歸行宫養為嗣皇考崩時年甫童<lb/>
<pb n="KR4i0063_WYG_006-13a"/>
元君降詔移南海五年乃歸居九重憶昔宋祖受周禪<lb/>
仁義綽有三代風至今兒孫主沙漠吁嗟趙氏何其隆<lb/>
此詩舊錄於鄉人趙指揮問其所從來云得之上虞布<lb/>
衣素鉉未知何人作也後於王元真學正家見福建閩<lb/>
縣志書始知為閩人俞應則所作若其事則備載錢塘<lb/>
瞿宗吉歸田詩話及袁忠徹臺符外藁然忠徹以此為<lb/>
虞伯生作則非也玩味詩中至兒孫主沙漠之句似言<lb/>
元君避歸朔漠後事應則其國初人歟記此以俟知者<lb/>
<pb n="KR4i0063_WYG_006-13b"/>
<hi>稗史彚編</hi>
　　王褘<lb/>
王褘字子充官起居注忤旨出判漳嘗作漳南十詠詩<lb/>
曰漳水南邊郡閩鄉到此窮地偏冬少雪海近夜多風<lb/>
百粤山川屬三吳景物同昔賢遺化在千載紫陽翁此<lb/>
地多烟瘴時清喜漸除阻山猶賊盜並海盡鹽魚田稻<lb/>
春秋種園薑伏臘需不才叨郡倅廩祿頗贏餘奢儉仍<lb/>
民俗纎華亦土工杯盤簫鼓裏燈火綺羅中茉莉頭圍<lb/>
<pb n="KR4i0063_WYG_006-14a"/>
白檳榔口嚼紅良宵上元節紈扇巳揺風近歳兵戎後<lb/>
民風亦稍衰番船收港入畬酒入城遲綠暗桄榔樹青<lb/>
懸橄欖枝薫風荔子熟舊數老楊妃可是閩南徼陽多<lb/>
氣候先麥收正月盡茶摘上元前綠筍供春饌黄蕉入<lb/>
夏筵南風吾所適久住亦相便文物如鄒魯斯言信不<lb/>
誣科名唐進士道學宋先儒祠宇依山曲遺書布海隅<lb/>
風流今孰繼林子亦其徒是處方言别漳南覺更强兒<lb/>
童皆喚囝男女總稱儂不雨猶穿屐因暄盡佩香人人<lb/>
<pb n="KR4i0063_WYG_006-14b"/>
牙子紫都為嚼檳榔山秀英靈聚溪清爽氣開水晶疑<lb/>
石髓月彩耀珠胎珉紫裁為硯犀花解作盃最憐沙上<lb/>
草顔色在根荄試上南樓望羇愁覺易消兩溪遥合港<lb/>
大海暗通潮白露垂青野丹霞映碧霄夢神曽獻吉日<lb/>
暮不堪招郡署經年久吾來為一新重門森畫㦸别駕<lb/>
儼朱輪榕葉軒隂晚梅花閣氣春祇憐去國逺為政愧<lb/>
能循<hi>閩書</hi>
　　丁顯<lb/>
<pb n="KR4i0063_WYG_006-15a"/>
洪武乙丑㑹試命翰林待詔朱善前助教聶鉉為考試<lb/>
官取中式四百七十二人黄子澄第一練子寧次之皆<lb/>
監生也第三名花綸乃浙江新解首及殿試有司奏綸<lb/>
第一子寧次之子澄又次之先一夕上夢殿前一鐵巨<lb/>
釘綴白絲數縷悠颺日下覺以語左右莫知其為何祥<lb/>
及拆狀元巻乃花綸也上嗛其不叶夢取第二人為首<lb/>
巳而得丁顯巻姓名與夢相符遂擢為狀元顯時年二<lb/>
十八子寧次之綸又次之三人皆拜修撰而第二甲馬<lb/>
<pb n="KR4i0063_WYG_006-15b"/>
京齊麟為編修吳文及三甲蔡福南為檢討子澄抑置<lb/>
三甲為翰林庶吉士久之亦授修撰云或傳童謡曰黄<lb/>
練花花練黄上惡其語以綸及子澄年少髙科故抑之<lb/>
也顯字彥偉建陽人徳業文章無聞焉嘗得其題蘭窓<lb/>
詩云公子善居室猗蘭蔚東窓素榮浥輕露冷風振芬<lb/>
芳流玩引日夕恍若臨沅湘豈不艷桃李懿兹王者香<lb/>
況逢同心友結佩森翺翔嘉名既云錫詠言列篇章持<lb/>
謝二三子徳馨尚無忘顯後獲譴歸終於修撰<hi>雙槐歳抄</hi>
<pb n="KR4i0063_WYG_006-16a"/>
　　張顯宗<lb/>
張顯宗進士及第建文時為祭酒靖難後既歸附矣尋<lb/>
以嘗募兵江西謫戍興州永樂五年起為交趾左布政<lb/>
使七年卒官水東日記載張顯宗狀元及第時髙皇夢<lb/>
雙絲墜地後為祭酒陞工部右侍郎往江西起義兵不<lb/>
知所終寧化令懐集人陳統以為顯宗之卒因被召而<lb/>
仰藥發疽而交趾之行又以從征而往蓋攷其家乗及<lb/>
日記遺事云然而稱顯宗江西募兵之舉此時有千萬<lb/>
<pb n="KR4i0063_WYG_006-16b"/>
人吾往之氣被謫交州從征交南所以忍死間闗不就<lb/>
匹夫之諒者其志有在至於新命甫加遽爾即世似夷<lb/>
齊之恥周粟清流人戸部郎鄧向榮亦稱顯宗蒙難正<lb/>
志箕疇以明首陽苦節周鼎以尊今攷顯宗洪武二十<lb/>
四年及第第二人非狀元也交趾布政使與從征交南<lb/>
卒於官下與仰藥發疽國載家乗未知孰的苐顯宗有<lb/>
交趾夜坐偶成詩云天外蟾光透短櫺寒氊獨坐適幽<lb/>
情園林花朩多開落寰宇英雄幾謝榮莽操懿温猶有<lb/>
<pb n="KR4i0063_WYG_006-17a"/>
跡蕭曹房杜祇存名鑒觀往事渾如許何用紛紛智力<lb/>
爭令陳統稱顯宗遺文詞氣温醇典雅不露圭角而獨<lb/>
微見其意於夜坐之聨此充養有道之士予以為此詩<lb/>
無論服官從征皆涉於訕蒙召仰藥豈詩禍歟姑志以<lb/>
待尚論者<hi>閩書</hi>
　　林鴻<lb/>
林鴻字子羽福清人洪武初以人材薦授將樂縣儒學<lb/>
訓導歴禮部員外郎性脫落不善仕年未四十自免歸<lb/>
<pb n="KR4i0063_WYG_006-17b"/>
閩中善詩者數十才子鴻為之冠十才子者閩鄭定侯<lb/>
官王褒唐泰長樂髙棅王恭陳亮永福王偁及鴻弟子<lb/>
周𤣥黄𤣥時人目為二𤣥者也鴻之論詩大指謂漢魏<lb/>
骨氣雖雄而菁華不足晉祖𤣥虚宋尚條暢齊梁以下<lb/>
但務春華少秋實惟唐作者可謂大成然貞觀尚習故<lb/>
陋神龍漸變常調開元天寳間聲律大備學者當以是<lb/>
為楷式閩人言詩者率本之鴻<hi>曝書亭集</hi>
林子羽以薦至京師應試賦龍池春曉詩名動京師既<lb/>
<pb n="KR4i0063_WYG_006-18a"/>
歸家從者如雲毘陵浦舎人源聞其名往見之鴻不出<lb/>
使弟子周𤣥黄𤣥往見之問其來意曰欲為詩耳因出<lb/>
所作二𤣥讀之至雲邊路遶巴山色樹裏河流漢水聲<lb/>
驚曰此吾家詩也因白鴻出見之定交而去<hi>閩小紀</hi>
閩南林鴻師法盛唐唐臨晉帖殆逼真矣惜唯得其貌<lb/>
耳時若危徳華名髙子羽格調秀峻唐泰髙棅周𤣥王<lb/>
恭俱清雅又任道不知何許人亦秀俊<hi>詩話</hi>
林子羽鳴盛集専學唐袁凱在野集専學杜葢皆極力<lb/>
<pb n="KR4i0063_WYG_006-18b"/>
摹擬不但字面句法並其題目亦效之開巻驟視宛若<lb/>
舊本然細味之求其流出肺腑卓爾有立者指不能一<lb/>
再屈也宣徳間有晏鐸者選本朝詩亦名鳴盛詩集其<lb/>
第一首林子羽應制曰堤栁欲眠鶯喚起宫花乍落鳥<lb/>
銜來葢非林最得意者則其他所選可知<hi>懐麓堂詩話</hi>
唐有舞馬祿山使舞不就而戮之昭宗時又有猿賜以<lb/>
緋衣謂之猴部頭朱温既篡引坐側猿急擲號裂衣温<lb/>
叱殺之此世皆知也若宋亡崖山時有白鷳見幼主崩<lb/>
<pb n="KR4i0063_WYG_006-19a"/>
哀鳴躑躅竟墜水死元有駕象太祖登極不肯拜跪竟<lb/>
死殳下國初林子羽有義象行𢎞治間張庭實有白鷳<lb/>
歌嗚呼可以人而不如鳥與舞馬駕象緋猿乎其義象<lb/>
行云有象有象來大都大江欲渡心咨且誘之既渡獻<lb/>
天子拜跪不與衆象俱象奴勸之拜怒鼻觸象奴賜酒<lb/>
不肯飲浦之亦不餔屹然十日受饑渴俛首垂淚憤且<lb/>
吁天子命殺之衆官束手不敢屠侍衞傳宣呼壯士披<lb/>
甲各執丈二殳象戰久不克兵捷象乃殂憶昔君王毎<lb/>
<pb n="KR4i0063_WYG_006-19b"/>
巡幸象當法駕行天衢珊瑚錯落明月珠被服美錦紅<lb/>
氍毹紫泥函封載玉璽萬樂爭擁羣龍趨玉璽歸沙漠<lb/>
龍亦歸鼎湖所以老象心南來誓死骨為枯嗟爾食祿<lb/>
人空負七尺軀髙髙白玉堂赫赫黄金符伊昔軒冕今<lb/>
泥塗嗟爾食祿人不若飯豆芻象何潔爾何汚天子垂<lb/>
衣治萬世俾全象徳行天誅嗚呼象兮古所無嗚呼象<lb/>
兮古所無<hi>稗史彚編</hi>
閩中十子子羽稱巨擘焉而循行矩步無鷹揚虎視之<lb/>
<pb n="KR4i0063_WYG_006-20a"/>
姿此猶翡翠蘭苕方塘曲渚非不美觀未足與量江海<lb/>
之大<hi>靜志居詩話</hi>
鍾伯敬評林鴻經綺岫故宫詩云此等歌行妙在與盛<lb/>
唐酷肖而其不甚妙處亦在與盛唐酷肖當其未肖也<lb/>
求其肖及其肖又當脫其肖肖與不肖之間詩之道過<lb/>
半矣芬謂此可為近人好言盛唐者作一指南夫詩各<lb/>
有性情興㑹以勉强規摹古人古人未必似也而巳之<lb/>
性情興㑹已失矣吾不知未有盛唐之先而漢魏而風<lb/>
<pb n="KR4i0063_WYG_006-20b"/>
騷古人其從何規摹之乃竟不可磨滅耶夫亦可以悟<lb/>
矣<hi>香泉偶贅</hi>
堤栁欲眠鶯喚起宫花未落鳥銜來一聨謂林非最得<lb/>
意則可其氣韵終是髙超不得抑之也<hi>說詩樂趣</hi>
林員外諸體皆工五律尤勝置唐錢劉間不復辨别七<lb/>
言如珠林霽雪明山殿玉澗飛流帶苑牆氣色髙華風<lb/>
骨遒爽<hi>詩藪</hi>
林子羽鳴盛集廬陵劉子髙序其詩窺陳拾遺之閫奥<lb/>
<pb n="KR4i0063_WYG_006-21a"/>
駸駸開元之盛風吳興倪桓又擬為大厯十子以今觀<lb/>
之在國初真足名一家矣<hi>詞林人物考</hi>
林鴻寓郡城洪武中薦授訓導超拜膳部員外郎嘗為<lb/>
僧吟白蓮云淡月瑶池夜微風太華隂翠翻擎露葢玉<lb/>
冷墜波簪一洗有為法應同不染身誰能招惠逺結社<lb/>
向東林又贈行脚僧云朝衡暮復嵩那識白雲蹤度磧<lb/>
逢馴象浮河抗毒龍衲經何限雪山過幾多峰年老無<lb/>
筋力方懐故國松閩當國初詩法尚沿宋元之故至鴻<lb/>
<pb n="KR4i0063_WYG_006-21b"/>
始以唐人音調倡鳴鄉黨遂為一時風雅之宗同時如<lb/>
唐泰黄濟周𤣥黄𤣥鄭定髙廷禮王恭林敏吳海林伯<lb/>
璟鄭迪王偁諸人羽翼先後丕然變其文風於此一鄉<lb/>
開來之功亦不可冺云<hi>少洲詩話</hi>
子羽詩文一洗元人纎弱之習為開國宗派第一萬厯<lb/>
初袁太守景從馬參軍用船同選十才子詩雖復精勤<lb/>
不無罣漏如人分滄海色江轉白雲痕山鐘知寺逺海<lb/>
月憶家貧落日扁舟去秋風萬里心重關逢雪度走馬<lb/>
<pb n="KR4i0063_WYG_006-22a"/>
見星移郢樹侵吳近淮流入海長古栁垂春蔓沙河急<lb/>
暮流三軍隨虎竹萬里度龍沙古戍兵成壘春湟雪作<lb/>
花谿橋寒吐月驛樹晚藏烟關雲遮越㫁海雨入吳深<lb/>
皆五言佳境何以去之又七言如雲邊夜犬鳴沙驛海<lb/>
上寒山出郡城殘烟野戍聞寒笛落日楓林見驛梅南<lb/>
粤雲來螺浦白東甌天接虎門蒼蘇小門前人散後灞<lb/>
陵橋上燕來時江田未熟晴蕪曉館樹新涼夕鳥喧淮<lb/>
邊落朩南天盡江上寒雲北鴈飛寒山月落青楓晚野<lb/>
<pb n="KR4i0063_WYG_006-22b"/>
戍霜空白鴈晴疎砧舊館空江上逺火人家積雨中亂<lb/>
山背水孤城晚獨樹臨闗一葉秋如此蒼辣警策豈全<lb/>
首精力更有不及之處亦在所刪何也葢作文易選文<lb/>
難作者遇倦則不作人人能之選者未免牽强耳故多<lb/>
疎畧害事也<hi>槎上老舌</hi>
林員外子羽才思藻麗如遊魚潛水翔鳶薄天髙下各<lb/>
適性情五言如燈影秋雲裏書聲晚磬中有似塔影挂<lb/>
清漢鐘聲扣白雲信不在大厯下也<hi>國雅</hi>
<pb n="KR4i0063_WYG_006-23a"/>
林子羽曉起空庭寂無人衣上有殘月塞上逢故人出<lb/>
塞難為客逢君似到家江心亭江心絶島晴浮出雨外<lb/>
孤雲濕倦飛送僧衲經鴈蕩千峯雪定入峨眉半夜鐘<lb/>
<hi>徹賸八篇</hi>
　　髙棅<lb/>
髙棅字彦恢長樂人永樂初自布衣召入翰林為待詔<lb/>
更名廷禮别號漫士乆之遷典籍性善飲喜談謔工書<lb/>
畫尤専於詩嘗采唐人所作以體類從依世次定品目<lb/>
<pb n="KR4i0063_WYG_006-23b"/>
初唐為正始盛唐為正宗為大家為名家為羽翼中唐<lb/>
為接武晚唐為正變為餘響方外異人等為傍流書成<lb/>
曰唐詩品彚凡九十巻拾遺十巻又擇其尤合格者為<lb/>
唐詩正聲十二巻論者謂其詩音節可觀神理未足然<lb/>
棅之言曰予夙躭詩恒欲窺唐人之藩籬首踵其域如<lb/>
墜終南萬叠間茫然弗知其所往然後左攀右涉晨躋<lb/>
夕覽下上登頓進退周旋厯數十年厥中僻蹊通莊髙<lb/>
門邃室厯厯可指數葢其學之専如是終明之世館閣<lb/>
<pb n="KR4i0063_WYG_006-24a"/>
宗之<hi>曝書亭集</hi>
廷禮擬唐如薛稷鍾紹京之雙鈎終下真蹟一等五古<lb/>
若長空一飛鴈落日千里至夜色不映水㣲風忽吹裳<lb/>
銜杯雙樹間百里見海色飛雨一峰來㣲雲度疎竹不<lb/>
失唐人遺韵<hi>静志居詩話</hi>
廷禮博學能文工書晝尤長於詩所輯有唐詩品彚其<lb/>
序言有唐三百年詩體備美矣興於始成於中流於變<lb/>
侈於終竊不自揆偶心前哲摭採羣英載觀諸家選本<lb/>
<pb n="KR4i0063_WYG_006-24b"/>
詳畧不侔立意造論各該一端惟近代襄城楊伯謙唐<lb/>
音集頗能别體製之終始審音律之正變然而李杜大<lb/>
家不錄岑劉古調僅存張籍王建許渾李商隠律詩載<lb/>
諸正音髙適王昌齡五言稍見遺響毎一披讀未嘗不<lb/>
嘆息於斯由是逺覽窮搜審詳取捨分體從類定其品<lb/>
目别其始終正變各立序論以弁其端爰自貞觀至天<lb/>
祐通得六百二十人凡詩五千七百六十九首總題曰<lb/>
唐詩品彚學詩者要當以數十百篇之詩隠其姓名知<lb/>
<pb n="KR4i0063_WYG_006-25a"/>
其孰初盛孰中孰晚何者為王楊盧駱何者為沈宋何<lb/>
者為陳拾遺何者為李杜何者為孟儲二王髙岑常劉<lb/>
韋栁何者為韓李張王元白郊島辨盡諸家剖晰毫芒<lb/>
方是作者<hi>閩書</hi>
髙棅曰今試以數十百篇之詩隠其姓名以示學者須<lb/>
要識得何者為初唐何者為盛唐何者為中唐為晚唐<lb/>
又何者為王楊盧駱又何者為沈宋又何者為陳拾遺<lb/>
又何為李杜又何為孟為儲為二王為髙岑為常劉韋<lb/>
<pb n="KR4i0063_WYG_006-25b"/>
栁為韓李張王為元白郊島之製辨盡諸家剖晰毫芒<lb/>
方是作者此英雄大言欺人爾鴻運升降雖天不能齊<lb/>
聲氣變趨雖聖不能挽醇醨巧拙得世道之闗濃淡偏<lb/>
全定人品之概足矣倘索瘢於垢雖神手豈無旁落之<lb/>
倪若披沙求金即末代亦有掩古之筆安能銖量寸較<lb/>
以紙上陳言遽欲定三百年之人物哉試以此語還質<lb/>
之棅棅亦未必遽了了也<hi>小草齋詩話</hi>
宋元論唐詩不甚分初盛中晚故三體鼓吹等集率詳<lb/>
<pb n="KR4i0063_WYG_006-26a"/>
中晚而畧初盛覽之憒憒楊仲𢎞唐音始稍區别有正<lb/>
音有餘響然猶未暢其説間有舛謬迨髙廷禮品彚出<lb/>
而所謂正始正宗大家名家羽翼接武正變餘響皆井<lb/>
然矣獨七言古詩以李太白為正宗杜子美為大家王<lb/>
摩詰髙達夫李東川為名家則非是三家者皆當為正<lb/>
宗李杜均之為大家岑嘉州而下為名家則確然不可<lb/>
易矣<hi>香祖筆記</hi>
五言古詩漢魏而下其響絶矣六朝至初唐祇可謂之<lb/>
<pb n="KR4i0063_WYG_006-26b"/>
半格又曰近體作者本自曉分品者亦能區别髙棅選<lb/>
唐詩正聲首以五言古詩而其所取如陳子昻故人江<lb/>
北去楊柳春風生李太白去國登兹樓懐歸傷暮秋劉<lb/>
眘虚滄溟千萬里日夜一孤舟崔曙空色不映水秋聲<lb/>
多在山皆律也而謂之古詩可乎譬之新寡之文君屢<lb/>
醮之夏姬美則美矣謂之初笄室女則不可於此有盲<lb/>
妁取損礶而充完璧以白練而為黄花茍有孱壻必售<lb/>
其欺髙棅之選誠盲妁也近見蘇刻本某公之序乃謂<lb/>
<pb n="KR4i0063_WYG_006-27a"/>
正聲其格渾其選嚴噫是其孱壻乎<hi>丹鉛總錄</hi>
髙廷禮棅少與同郡陳亮王恭為布衣交著詩數百篇<lb/>
號曰嘯臺集洪武初入翰林為待詔遷典籍著詩數巻<lb/>
號曰木天集為人惇厚有至性事親以孝聞善與人交<lb/>
無新故賢愚一也其為山水畫極工客從廷禮求之輒<lb/>
自戲曰令我作無聲詩耶以此稱廷禮有二絶云<hi>玉堂叢語</hi>
林真士長樂人工山水與髙棅友善棅題真士畫云楚<lb/>
雲天外數峰青春水桃花滿洞庭落日樓臺明鏡裡欲<lb/>
<pb n="KR4i0063_WYG_006-27b"/>
停瑶瑟候湘靈<hi>閩書</hi>
劉有源永樂中為長樂簿翰林典籍髙棅贈以詩有云<lb/>
此邦訟少自無為惟侯之徳能撫綏臨民不忍鞭笞苦<lb/>
判筆無容人吏欺公餘時復開仙館坐對白雲心共逺<lb/>
首石泉聲送酒涼當山秋色當忩晚落日琴臺聽奏絃<lb/>
清風松下唱酬篇諸公且以同坐嘯百里何妨枉大賢<lb/>
其才韻可見也<hi>閩書</hi>
髙漫士摹米南宫方方壺妙絶一時李文正初賞識之<lb/>
<pb n="KR4i0063_WYG_006-28a"/>
曰異日當為名家在翰苑二十年求者日至酬應無遺<lb/>
嘗自題所圖有興酣不自惜之句<hi>悦生近語</hi>
　　王偁<lb/>
孟揚平生氣節髙勁議論英發文章偉博書法遒妙學<lb/>
士解大紳嘗稱其人品在蘇長公之列文亦相類至於<lb/>
詩則凌轢盛唐使眉山見之未必不避竈而煬也所著<lb/>
有虚舟集至今海内重之<hi>詞林人物考</hi>
吉水解學士縉天質甚美為文不屬草頃刻數千言不<lb/>
<pb n="KR4i0063_WYG_006-28b"/>
難一時才名甚譟時杭有王洪希範呉有王燧汝玉閩<lb/>
有王偁孟揚常有王達達善皆官翰林四人者詞翰流<lb/>
麗孟揚嘗謂希範曰解學士名聞海内吾四人者足以<lb/>
撐柱東南半壁識者謂為知言<hi>懸笥瑣探</hi>
孟揚才名與解大紳相伍其獲罪亦同然詩格華整逺<lb/>
勝學士聞當日有明詩選惜無從見之<hi>靜志居詩話</hi>
　　王恭<lb/>
王恭字安中寓居長樂採樵行歌自號皆山樵者文廟<lb/>
<pb n="KR4i0063_WYG_006-29a"/>
時修永樂大典鄭定髙廷禮交薦之强起至京年六十<lb/>
餘矣同郡王偁戲謂曰君無以㑹稽章綬故來耶恭答<lb/>
曰山中斧柯幸自無恙大典成試詩髙第授翰林典籍<lb/>
不就歸益徜徉丘壑足跡殆遍有詩數十巻廬陵解縉<lb/>
稱其布衣蕭然不慕榮寵强起決去若朝陽孤鳳<hi>閩書</hi>
林衡者云皆山善得中唐之韻如渭水寒流秦塞晚灞<lb/>
陵殘雨漢原秋他鄉見月長為客别路逢霜半在船鳥<lb/>
外明河秋一葉天涯涼月夜千峰雲歸獨樹天邊小雪<lb/>
<pb n="KR4i0063_WYG_006-29b"/>
罷孤峰鳥外青驛館夜殘明堠火市樓霜曉度寒砧椶<lb/>
櫚葉上驚新雨砧杵聲中憶故園幾處移家驚落葉十<lb/>
年歸夢在孤舟家臨故苑長洲樹鐘度寒山半夜船帆<lb/>
飛楚水舟中飯夢繞淮山樹裏行均有大厯十子遺音<lb/>
<hi>明詩綜</hi>
袁景文以白燕詩得名然如月明湘水初無影雪滿梁<lb/>
園尚未歸翻不若琴川時大本之珠簾十二中間捲玉<lb/>
翦一雙髙下飛也顧光逺以白鴈詩得名然如錦瑟夜<lb/>
<pb n="KR4i0063_WYG_006-30a"/>
調氷作柱玉闗曉度雪侵衣亦不若王安中之夜雨蘆<lb/>
花看不定夕陽楓樹見初飛也安中整練不及子羽而<lb/>
風華跌宕多縹緲之音固似勝之<hi>静志居詩話</hi>
元鄧善之題淵明像云詩中甲子春秋筆籬下黄花雨<lb/>
露秋便向斜川頻載酒風光不似義熙時又貢泰父詩<lb/>
云竹杖芒鞵白鹿裘山中甲子㡬春秋呼童檢㸃門前<lb/>
柳莫放飛花過石頭明閩王典籍恭詩云束帯何須見<lb/>
督郵寧辭五斗便歸休秋風㡬度黄花酒醉看飛鴻過<lb/>
<pb n="KR4i0063_WYG_006-30b"/>
石頭彭學士華詩云解組歸來雪髩飄呼童滴露寫前<lb/>
朝丁寧莫取江頭水恐是金陵一夜潮沈石田詩云典<lb/>
午山河已莫支先生歸去自嫌遲寄奴小草連天綠剛<lb/>
剩黄花一兩籬五詩皆有韻致<hi>堅瓠集</hi>
　　鄧定<lb/>
國初鄧布衣定題昭君出獵圖云傳呼莫射南飛鴈欲<lb/>
寄平安到漢家一時傳詠以為絶唱然元陸子方昭君<lb/>
詞云勸君莫射南飛鴈欲寄思鄉萬里書巳先道之矣<lb/>
<pb n="KR4i0063_WYG_006-31a"/>
按子方詩又云誰知塞外風塵貌不似昭陽殿裡人則<lb/>
東方虬詩單于浪驚喜無復舊時容已先之矣信哉詩<lb/>
不蹈襲之為難也<hi>小草齋詩話</hi>
　　林枝<lb/>
林枝字昌達閩縣人號古平山人有效顰集自十才子<lb/>
外能詩而不與其列者有趙迪景哲林紹淳裕鄭文霖<lb/>
汝衆林敏漢孟陳本叔固及枝也昌達集不傳徐興公<lb/>
家有老儒手錄明初詩今歸林鹿原予借觀錄之寄彭<lb/>
<pb n="KR4i0063_WYG_006-31b"/>
韞玉詩云空齋牢落事寥寥荏苒年光逝水消憶得當<lb/>
時分袂處栁花如雪過江橋<hi>靜志居詩話</hi>
　　黄𤣥<lb/>
林子羽倡風雅於八閩從之游者頗衆而獨矜許二𤣥<lb/>
為入室弟子其贈𤣥之詩云予也夙穎悟十五始知文<lb/>
冥心三十年尋源頗知津探奇始有得服膺如獲珍逝<lb/>
將覺後生庶以酧先民青衿二十徒達者惟黄𤣥持此<lb/>
欲有授二𤣥乃其人然二子詩太荏弱句續字凑不能<lb/>
<pb n="KR4i0063_WYG_006-32a"/>
成家似非孟揚漫士皆山之伍南皮李氏稱二子詩託<lb/>
興悠逺殊不爾也<hi>靜志居詩話</hi>
　　周𤣥<lb/>
周𤣥字又𤣥一字微之閩縣人永樂初以文學徵授禮<lb/>
部員外郎其詩瓌奇悲壯嘗賦掲天謡論者以為不減<lb/>
李賀初遊長樂令蒼頭肩書數千巻止髙廷禮家别去<lb/>
盡棄其書曰在吾腹中矣所著有宜秋集<hi>閩省通志</hi>
王孟揚挽微之詩未嘗言其無嗣而趙景哲哭微之詩<lb/>
<pb n="KR4i0063_WYG_006-32b"/>
云可恨傳家無令子空憐許國有孤忠又云幽薊一官<lb/>
成永訣東甌三載慕清風則微之無後而卒於官矣惜<lb/>
夫<hi>鼇峯集</hi>
　　鍾明徳<lb/>
閩縣人邵京實字仲堅務學而尚隠洪永間名宿若葉<lb/>
鉞林玉鍾耆徳明徳任宗仁林延孫吳忠皆為道誼交<lb/>
有過從即相與唱和為樂詞皆清雅遺稿散逸弗傳明<lb/>
徳為京實題山居十六詠僅存山屏秋月詩云浩歌起<lb/>
<pb n="KR4i0063_WYG_006-33a"/>
舞不成眠清寒入骨疑欲仙山風吹夜露華滴一聲孤<lb/>
鶴秋連天赤石暮霞詩云巖前昔日仙人家仙人結廬<lb/>
煉丹砂火光照石石為赤祇今暮暮流紅霞巫頂飛雲<lb/>
詩云白雲飛去山色深白雲飛歸山色隂時來時去自<lb/>
今古山亦無語雲無心有人結廬古巫頂白石支頭卧<lb/>
雲影清宵雲起隨飛龍行雨歸來人未醒<hi>𢎞治通志</hi>
　　方用晦<lb/>
方用晦莆田人善詩學醫於蜀人虞仲文其察病治不<lb/>
<pb n="KR4i0063_WYG_006-33b"/>
治率一言決莆中名能醫者皆廢自號杏翁所著有杏<lb/>
林肘後方傷寒書脈理精微書傳世用晦詩如哭郭維<lb/>
楨山人破屋瀛洲上清貧獨可憐書存無子讀詩好有<lb/>
僧傳葬卜中元夜墳臨北漈邊窮交共白首莫贈買山<lb/>
錢凄㫁可誦也<hi>閩書</hi>
　　楊榮<lb/>
閩有貧生客京師饑寒瀕死然頗善丹青不能售一錢<lb/>
因以兩幅獻於楊文敏公榮公題其上而還之詩云誰<lb/>
<pb n="KR4i0063_WYG_006-34a"/>
家老屋枕溪濆十里青山半是雲此處更無塵跡到祇<lb/>
應啼鳥隔花聞其二云小橋流水漾晴沙䇿杖歸來日<lb/>
未斜昨夜東風花落盡一林髙樹鎖烟霞明日張此畫<lb/>
於市價遂湧起人爭延致因而饒裕<hi>閩小紀</hi>
東楊詩頗温麗上擬西楊不及下視南楊有餘<hi>靜志居詩話</hi>
　　趙迪<lb/>
錢遵王云俞憲百家詩以迪為山人徐庸湖海耆英集<lb/>
載迪元夕應制詩徐泰皇明風雅云宜陽人官吏部侍<lb/>
<pb n="KR4i0063_WYG_006-34b"/>
郎未詳孰是然景哲非山人明矣<hi>明詩綜</hi>
景哲五古學唐人而得其丰韵二𤣥逺遜之不知當日<lb/>
何以不列十子之目遵王據二徐氏辯景哲非山人其<lb/>
實不然福州林孝亷佶獲徐興公所藏鈔本鳴秋集有<lb/>
景泰五年迪仲子壯後序中云先人值時多故投老林<lb/>
泉而同時閩人鄭閻公望鄭闗公啓郭厪敬夫均有輓<lb/>
鳴秋山人詩則宜陽人官吏部侍郎賦元夕應制詩者<lb/>
自是别一人矣壯懐安人中宣徳十年鄉試官南海知<lb/>
<pb n="KR4i0063_WYG_006-35a"/>
縣具載閩省賢書<hi>靜志居詩話</hi>
趙迪字景哲閩縣人工水墨山水師法二米王恭題其<lb/>
畫云濡毫不見米南宫墨客猶傳寳晉風應有離情何<lb/>
處著盡隨殘雨上青楓可以知其風旨矣<hi>閩畫記</hi>
趙山人景哲郭椽史子章興洽情真並是逸才趙如殘<lb/>
雨挂空江作又飛花香度樓前月作亦佳甚<hi>國雅</hi>
鳴秋先生系出宋室林尚黙為序未嘗談及讀其寫懐<lb/>
詩有云衣冠有恨先王後家世應從南渡來則先生誠<lb/>
<pb n="KR4i0063_WYG_006-35b"/>
天水之裔苐未攷何王之後耳再讀鄭公望輓鳴秋詩<lb/>
有白湖小隠入雲間之句則先生又隠居白湖其子姓<lb/>
今未知誰是也<hi>鼇峯集</hi>
　　黄澤<lb/>
黄旂山名澤字敷仲閩之侯官人永樂辛夘以詩魁省<lb/>
闈壬辰成進士超拜河南參政擢浙江左轄以憂去再<lb/>
奪情前後在浙十餘年奏罷無徵米百三十六萬石七<lb/>
冶課銀九萬兩劾罷貪守令五十七人竟為其黨所中<lb/>
<pb n="KR4i0063_WYG_006-36a"/>
逐之去時正統六年也亡何土朩變起大盜充斥而公<lb/>
先憂之計驗歸田後一意著述時與文人韻士頡頏唱<lb/>
酬其詩間雜俚語雖未脫宋元習氣然清揚瀟散婉而<lb/>
多風不作窮愁拂鬱語今錄其五言古幽居發長嘆嘆<lb/>
彼東隣姬芳年得佳壻跬步無暌離光隂<hi>缺</hi>逝水雲鬢今<lb/>
成絲良人没沙漠訃聞如不知開窓拂鸞鏡染黛描雙<lb/>
睂自矜新寵盛却笑傍人癡古來漆室女何事傾<hi>缺</hi>葵<lb/>
我廬旂山陽我墓旂山麓薄田百畝餘亦足供饘粥有<lb/>
<pb n="KR4i0063_WYG_006-36b"/>
廬可庇棲有墓足埋玉人生百年身譬彼髙堂燭聖人<lb/>
恒戒盈達士貴知朂嗟嗟旂山翁永言保清福五言律<lb/>
雨歇夕陽斜孤舟掛落霞城頭聞戍角海口見人家衰<lb/>
鬢驚秋葉歸心逐暮鴉今宵何處泊棹月入蘆花<hi>直沽晚渡</hi>
臨安多沃土宜麥復宜蠶塔影錢王墓鐘聲淨土菴吳<lb/>
衣輕白苧越果重黄柑父老何為者官亭候使驂<hi>臨安即景</hi>
扁舟上石灘沙淺水痕乾白首忘機久清時謝病難篷<lb/>
牕孤月暝鄉夢五更殘明發常山道霜風拂面寒<hi>塔溪夜泊</hi>
<pb n="KR4i0063_WYG_006-37a"/>
臺閣雲霄上蒼蒼日鑒臨莫張虞氏網須辨漢郎金臣<lb/>
道如弦直君恩若海深南歸返初服永遂老農心<hi>出獄</hi>風<lb/>
塵遊歴久天與老來閒去國長憂國還山少出山人烟<lb/>
秋水外釣艇夕陽間不是無交接雲深戸自闗<hi>歸自紹興</hi>七<lb/>
言律鼇峯雪霽喜春和仙佩翩翩候晚過玉宇無雲留<lb/>
璧月星橋有路上銀河九重閶闔喧簫鼔十二街衢度<lb/>
綺羅深荷幸生堯舜世年年侍宴沐恩波<hi>戊戌元夕</hi>江水微<lb/>
茫漾綠波花前勸酒唱離歌郎心似水東流急妾貌如<lb/>
<pb n="KR4i0063_WYG_006-37b"/>
花奈别何孤棹斜陽郎去逺重門細雨妾愁多封侯早<lb/>
佩黄金印百歳光隂一織梭<hi>惜别</hi>帝城漏盡禁鐘清玉珮<lb/>
瑲瑲進列卿風捲龍旂開鹵簿雲隨鳯輦出蓬瀛班分<lb/>
銀燭移花影樂奏仙韶繞仗聲侍宴丹霄歸獨後垂鞭<lb/>
紫陌馬蹄輕<hi>早朝</hi>無諸城外雨初收江栁依依暫繫舟上<lb/>
國風雲憐逺别故山花朩憶同遊簾垂畫省晨開閣門<lb/>
掩孤村夕倚樓返棹重來尋舊好一樽相候碧溪頭<hi>别友</hi>
天風吹袂上層臺雲外湖山次第開帆影暝垂孤鳥没<lb/>
<pb n="KR4i0063_WYG_006-38a"/>
秋聲遥帶暮潮來玩花池涸餘衰栁響屧廊空半綠苔<lb/>
寂寞不須傷往事登臨且醉菊花杯<hi>九日登靈岩山</hi>水落蘇堤<lb/>
見㫁橋栖霞嶺下駐蘭橈東西兩樹悲風起南北諸陵<lb/>
王氣消遺廟殘碑春寂寂卧麟芳草雨瀟瀟古今多少<lb/>
登臨恨半付江雲半海潮<hi>岳王廟</hi>龍躍雲飛幸有期託交<lb/>
況在布衣時九重詔向桐江起五夜星從御榻移碧海<lb/>
天空鴻去逺彤庭春晚鳯歸遲如今寂寞荒臺上烟雨<lb/>
冥濛濕釣絲<hi>嚴先生祠</hi>逺山迢遞上青霄回首吳城路轉遥<lb/>
<pb n="KR4i0063_WYG_006-38b"/>
十載功名勞夢寐半生蹤跡媿漁樵蒼苔古道連危棧<lb/>
曲澗流嘶擁㫁橋明出棃闗歸興動隔溪喜見朩蘭橈<lb/>
<hi>自浙回閩</hi>客懐寥落嘆離居況復他鄉遇歳除積水連天帆<lb/>
影没平蕪飛雪鴈行疎何須凍筆題愁劄未必浮雲蔽<lb/>
太虚霄漢春來多雨露九重應見鳯銜書<hi>淮陽除夕</hi>柴門雨<lb/>
過稻花香獨步松隂趁晚涼上疏謫來憐賈誼辭封歸<lb/>
去想張良山中有豹藏深霧渭曲何人釣夕陽昏黒莫<lb/>
行林外路淋漓草露濕衣裳<hi>雨後晚步</hi>屴崱峯髙紫翠深閒<lb/>
<pb n="KR4i0063_WYG_006-39a"/>
隨飛錫到雲林橋邊草露霑行屐磵外松風度梵音霄<lb/>
漢昔勞青嶂夢烟霞今遂白頭心忘形共了三生約蓮<lb/>
社相過日抱琴<hi>遊鼓山寺</hi>落職南歸逸興多倚雲閒唱伐檀<lb/>
歌新開池館移松菊舊隠巖扉剪薜蘿細雨半坡黄犢<lb/>
草清風一棹白鷗波林泉隔㫁紅塵夢不識春城有綺<lb/>
羅<hi>山莊即事</hi>誰搗霜藤換絳紗更將凍墨洒寒花剡溪人去<lb/>
芳魂㫁庾嶺春歸别夢賖欹枕醉疑雲蕩漾擁衾吟愛<lb/>
月横斜清風不逐豪華盡流落山林處士家<hi>梅花紙帳</hi>一氣<lb/>
<pb n="KR4i0063_WYG_006-39b"/>
初分水最先龍湫源出此山巔塘開太液池邊石波漾<lb/>
滄溟鏡底天濕漲溶溶紅杏雨晴生淡淡綠蕪烟品題<lb/>
今入歐蘇筆長得清名在簡編<hi>石塘春波</hi>禹㑹諸侯在㑹稽<lb/>
何緣隣境得𤣥圭松烟浥露薫龍腦花氣凝香入麝臍<lb/>
半笏穹隆從地起一峯突兀與天齊羣英接武青雲上<lb/>
俯視衡嵩㟝嶁低<hi>雙墨鍾英</hi>衰軀漸覺病來侵炎溽蒸人更<lb/>
不禁解渴每思氷在澗閉門還怯暑銷金涼飄落葉疑<lb/>
秋早月滿虚堂喜夜深四海蒼生共憔悴濟時誰解作<lb/>
<pb n="KR4i0063_WYG_006-40a"/>
甘霖<hi>病中苦熱</hi>石仙潭下買荒原林麓周圍十畝園竹塢疎<lb/>
籬新院落桃花流水舊溪源青山對酒晴移席綠樹垂<lb/>
隂晝掩門浮世纎塵飛不到此中此意自忘言<hi>山居</hi>十二<lb/>
天閑閬苑西奚官調護異狻猊氷刀不剪青絲尾月斧<lb/>
曽修碧玉蹄陪直毎知依仗立向人多是隔花嘶幾回<lb/>
賜浴龍池上一道芳塵過御堤<hi>三<g n="騣-凶+_鬯-匕">]□</g>圖</hi>叠嶂迢遥擁畫屏<lb/>
凌雲寳刹耀丹青長廊人設松花供丈室僧翻貝葉經<lb/>
夜永禪燈光耿耿春深祗樹影亭亭隨緣且了三生約<lb/>
<pb n="KR4i0063_WYG_006-40b"/>
不管流年兩鬢星<hi>瞿曇古刹</hi>新種南園玉一叢半含粉籜半<lb/>
揺風數聲戛戛龍吟水片影翩翩鳯下空獨伴蒼松霜<lb/>
後綠肯依繁杏日邊紅白頭野老歌淇澳清節相依保<lb/>
始終<hi>顧侍御翠竹園</hi>七言絶門巷蕭條白髪新古來憂道不憂<lb/>
貧一尊獨向東籬坐却愛黄花似故人<hi>初冬病起</hi>七言歌行<lb/>
炎精沈赤龍死五陵松柏號秋雨鑾輿幸許謀已成天<lb/>
下紛紛各為主先生自是人中豪頡頑管樂輕孫曹雲<lb/>
窩久蟄一朝起三軍奔走隨旌旄間闗隴蜀忘勞瘁欲<lb/>
<pb n="KR4i0063_WYG_006-41a"/>
掃妖氛剪吳魏五丈隂霾暗將星江流不盡當年涙凜<lb/>
凜英魂今有無錦城冷落故宫蕪汗青千載芳名在塵<lb/>
世空驚八陣圖<hi>題諸葛武侯像</hi>南溟息上人深居絶塵想鋤雲<lb/>
種青松松隨白雲長禪心何悠悠開樓坐閒敞微風天<lb/>
上來朩末動清響初疑琴聲絃上起非角非商亦非徵<lb/>
又疑山陽鐵笛聲嗚嗚雙蛟夜泣寒潭水清如𤣥都仙<lb/>
人騎鸞上玉京疾如長江風帆日走三千里疾而徐廢<lb/>
庭涼夜吹笙竽芭蕉巻綠雨聲碎池荷瀉露驚游魚疏<lb/>
<pb n="KR4i0063_WYG_006-41b"/>
而數九皋月冷聞孤鶴蕭蕭黄葉階下飛簌簌風泉澗<lb/>
邊落隂晴風雨聲隨變老衲聴之渾不厭俗耳昏聾豈<lb/>
解聞塵眸茫昧何由見騑騑四牡皇華使公餘偶向名<lb/>
山去松下逢人問所之相邀直到雲深處琳宫寳刹何<lb/>
崔嵬髙樓百仞雲中開徂徠秀色滿窓户虬枝戛戛鳴<lb/>
春雷須臾坐定風轉息萬籟無聲山寂寂上人索我聴<lb/>
松詩醉墨淋漓掃樓壁詩成相對巳忘言松月娟娟松<lb/>
露滴<hi>題息上人聴松樓</hi>金門朝啓初日紅珊珊環珮揺春風宰<lb/>
<pb n="KR4i0063_WYG_006-42a"/>
臣稽首上邊報綸音煥發徵才雄賢侯自是三槐裔文<lb/>
武全才冠當世品士論兵邁古風搴旗斬將多奇計清<lb/>
晨受脤辭帝京百官出餞金陵城龍旗髙拂野天迥鼉<lb/>
鼓長擊江湖平樓船六月來南楚雞犬不驚民晏堵虬<lb/>
髯劍士氣成虹碧眼材官力如虎交城到日瘴烟收馬<lb/>
箠投江江不流伐謀悉聴將軍令敵愾深紆聖主憂旬<lb/>
宣有道風行草殱厥渠魁慎天討散財發粟拔沈微耄<lb/>
倪共慶來蘇早九重注意在遺黎露布應將大筆題請<lb/>
<pb n="KR4i0063_WYG_006-42b"/>
看漢代麒麟閣為問元勲孰與齊<hi>上征夷王將軍</hi>括蒼之山凌<lb/>
紫烟石門丹洞遥相連飛湍千尺瀉寒玉晴峯萬葉開<lb/>
青蓮何人甲第山之麓鳯舞龍飛長在目暮靄朝雲繞<lb/>
座浮髙梧疎竹依窓綠公餘對此塵慮消輕裘緩帶風<lb/>
飄飄芸香積案書千巻花影當簾酒一瓢君不見謝安<lb/>
石瀟洒東山恣登歴又不見康樂侯政成好入山中遊<lb/>
將軍愛山不出戸借此翠色供吟眸笑予亦有林泉癖<lb/>
海内名山徧行跡明當振珮上蓬萊浩蕩天風送飛舄<lb/>
<pb n="KR4i0063_WYG_006-43a"/>
括山青遥相憶<hi>題余將軍惜翠軒</hi>我志在遺安卜築得前嶼門<lb/>
巷隔塵囂靜中有真趣别築亭臺大宅西閒時登眺拂<lb/>
烟霓臺江逺樹雲邊㫁屴崱晴峯鳥外低鳯岡春雨莓<lb/>
苔綠旗壠秋雲長在目南風小圃荔枝紅香露平疇晚<lb/>
禾熟沙浦寒流漾碧潮樟林斜日度歸樵漁樵不作簪<lb/>
纓夢蹤跡何由到市朝石林昏青嶂曉鶴在雲松魚在<lb/>
沼白髪柴門長子孫江湖故舊歸來少喬朩蒼蒼舊縉<lb/>
紳諸郎守道莫憂貧牀頭萬巻遺書在期爾清修繼古<lb/>
<pb n="KR4i0063_WYG_006-43b"/>
人<hi>題前嶼莊</hi>沙上蠏何横行爪甲纎利雙睛明江湖取食日<lb/>
巳飽香膏凝雪光熒熒自矜老大無驚駭豈料秋容暗<lb/>
中改易牙調味喜清新玉甕橙虀竟成醢巍巍廊廟姿<lb/>
竊權蔽光彩君不見沙上蠏<hi>沙上蠏</hi>君不見河陽地煖桃<lb/>
花紅繁英著雨餘空叢又不見湘江蘋蓼含秋色一夕<lb/>
微霜竟蕭瑟浮艷紛紛不耐看曽似孤芳雪中白石根<lb/>
鐵幹氷玉胎皴皮半裂封莓苔暗香浮動風前度疎影<lb/>
横斜月下來列仙雜沓朝丹闕羽蓋霓旌起超忽醉乗<lb/>
<pb n="KR4i0063_WYG_006-44a"/>
鶴馭下瑶臺無數遺珠落香雪山澤癯宫苑腴照水懸<lb/>
巖體總殊楊王筆意久寂寞當塗太守今有無羨君家<lb/>
住西湖西萬頃湖光映書屋氣接孤山一脈春眼空浮<lb/>
世千鐘粟豈料功名自有期十年薇省髩成絲老天堅<lb/>
爾青青實金鼎和羮想未遲<hi>題梅花</hi>松頭鶴髙且清縞衣<lb/>
𤣥裳朱頂明林空月冷萬籟息仰天引頸而長鳴長鳴<lb/>
飛入青雲表俯視鵾鵬一毫渺鸞臺鳯閣春沈沈不重<lb/>
仙禽重凡鳥瑶池有水亦有芝不飲不啄心如癡飄然<lb/>
<pb n="KR4i0063_WYG_006-44b"/>
直返故巢去白雲却訝歸來遲新巢漸多松最密此鳴<lb/>
彼和甘岑寂諸雛長大毛骨奇儀表天朝還有日<hi>白鶴歌</hi>
漁翁家住青溪上生來不帶封侯相早年結得白鷗盟<lb/>
梗跡萍蹤甘蕩漾桃花源頭春水生執篙童子船邊撑<lb/>
綸竿在手隨所適眼中萬事鴻毛輕江村亥日人為市<lb/>
聒耳煩囂算微利蒲帆半幅西復東似厭炎塵上衣袂<lb/>
新蓴長葉鱸漸肥瓦缸酒熟銜杯時推篷見月如有待<lb/>
傍舟何事歸來遲同雲作霰風飄忽披簔獨釣寒江雪<lb/>
<pb n="KR4i0063_WYG_006-45a"/>
直鈎無餌那得魚坐對空山笑衰拙滄浪濁滄浪清濁<lb/>
斯濯足清濯纓桐江一絲扶九鼎至今青史流芳聲<hi>漁父</hi>
<hi>詞</hi>君不見花與栁嫩綠嬌紅隨處有無情惟解賞芳菲<lb/>
誰信芳菲易衰朽又不見松竹梅玉幹瓊枝產深谷幽<lb/>
人擬結歳寒盟移種庭前蔭書屋嚴冬草朩皆零落三<lb/>
樹蒼蒼宛如昨我心相配金石堅甘抱長材老丘壑九<lb/>
重恩下徵賢詔萬里青雲豁長嘯濟時事業須早為廟<lb/>
廊未可輕年少<hi>題歳寒三友</hi>公以直道被讒一去不復廢居<lb/>
<pb n="KR4i0063_WYG_006-45b"/>
三十年不忘憂國其清風勁節所謂薑桂老猶辣者鄧<lb/>
汝髙閩中正聲徐惟和晉安風雅概末之及豈遺集久<lb/>
湮不獲寓目耶余特為表出以志髙山之仰云<hi>黄氏増訂筆精</hi>
　　馬鐸<lb/>
狀元馬鐸少時夢中有語之者曰雨打無聲鼓子花不<lb/>
省所謂後與同邑林誌同舉進士誌髙才鄉㑹皆第一<lb/>
殿試時忽夢馬踏其首以是怏怏爭於上前上曰朕有<lb/>
一對對佳者狀元也曰風吹不響鈴兒草馬即對以夢<lb/>
<pb n="KR4i0063_WYG_006-46a"/>
語而誌思竭不能於是得賜狀元<hi>禆史彚編</hi>
長樂舊有首石山鳴出大魁十羊成市狀元來之䜟至<lb/>
永樂壬辰其山大鳴適三寳太監駐軍十洋街人物輳<lb/>
集如市其年邑人馬鐸狀元及第戊戌首石又鳴邑人<lb/>
李騏狀元及第<hi>稗史彚編</hi>
　　林震<lb/>
林震字起龍福建長泰人性質穎悟幼有大志讀書九<lb/>
龍山見宋陳堯叟詩云人生五馬貴山有九龍游之句<lb/>
<pb n="KR4i0063_WYG_006-46b"/>
遂續云極品何榮貴須先占狀頭及長每開巻輒曰尼<lb/>
父韋編三絶豈可少間學問該博果狀元及第<hi>狀元圖考</hi>
　　鄭居貞<lb/>
鄭居貞河南左參政永樂初坐與方孝孺友善論死方<lb/>
孝之為漢中教授也居貞作鳯雛行贈之曰翩翩紫鳯<lb/>
雛羽翮備五彩徘徊千仞翔餘音散江海於是覽徳輝<lb/>
濟濟鏘環佩天門何嵳峩羣山久相待晨沐晞朝陽夜<lb/>
息飲沆瀣如何復西飛去去秦關外岐山諒匪遥啄食<lb/>
<pb n="KR4i0063_WYG_006-47a"/>
良自愛終當巢阿閣庶以鳴昭代右坐黨死者七人劉<lb/>
瑞王髙鄭公智鄭居貞林嘉柔黄希範廖鏞夫君子以<lb/>
同道為朋古固有恥不與其黨者居貞諸公不廢君臣<lb/>
之義又全朋友之交不亦烈丈夫哉<hi>羣談採餘</hi>
　　林真<lb/>
林真字汝實號朩菴莆田人遷居閩縣永樂乙酉舉人<lb/>
以薦選庶吉士侍書經筵出知慈溪江寧宜興三縣有<lb/>
越王臺一首屠龍人去幾時歸空有髙臺對夕暉回首<lb/>
<pb n="KR4i0063_WYG_006-47b"/>
舊時歌舞地年年春草鷓鴣飛<hi>明詩綜</hi>
　　林謹夫<lb/>
閩忠懿王及夫人任氏初葬於閩縣靈岫鄉鳯池山後<lb/>
唐長興三年改葬永福山今蓮花峰是也宣徳四年有<lb/>
屯軍三十人盜發王塚壙門甚堅鑿上角一孔以巨繩<lb/>
腰一人先下忽中絶呼之不應衆愕然乃以松脂燃火<lb/>
照壙中用長梯魚貫而入見先入者死矣壙制廣如屋<lb/>
前祀王像几列五供罏瓶燭臺皆以金玉為之後寢紅<lb/>
<pb n="KR4i0063_WYG_006-48a"/>
棺二王與夫人也隨將器物珍寳盜出死者之妻夢其<lb/>
夫泣告發塚時先入被大蛇咬死欲分盜物一半其妻<lb/>
以夢告羣盜不肯控於管屯百户王傑傑受賂不問又<lb/>
控於懐安縣典史朱玉得其金鐲玉帶又不問復控於<lb/>
憲司副使李素僉事鄒穆窮治其事捕盜繫獄典史大<lb/>
怖以為匿帝王物欲自縊或教以自首乃以金鐲玉帶<lb/>
呈官郡諸生王琨者稱王後裔當領所盜物有司未之<lb/>
信閱其家譜壙中物悉載焉按譜追物物畢出堂上懸<lb/>
<pb n="KR4i0063_WYG_006-48b"/>
王畫像方面大耳巨目弓鼻紫面修髯儼然可畏有水<lb/>
碗瑩如金色不識為何寳召回回人辨之曰此玻璃鏡<lb/>
也壙中盜物藏庫以十之一併畫像與王琨領回王墓<lb/>
官為修治時庫役鄭浩督工為予言親見壙中懸棺推<lb/>
之即動棺蓋為盜所開隨即封固墳前石人石獸製極<lb/>
工巧嗟嘆久之乃為詩曰蓮花之峯髙入雲巍峩下有<lb/>
前王墳松圍翁仲如相語草暗麒麟似出羣當時卜築<lb/>
嗟埋玉春色開殘紅躑躅曉雨初晴呌鷓鴣寒烟欲掩<lb/>
<pb n="KR4i0063_WYG_006-49a"/>
遊麋鹿惜昔朱連兩搆兇層城如昨霸圖空故宫總付<lb/>
蒼茫外羨道都歸寂寞中寢園秘器期千古宣徳初年<lb/>
發行伍金罏瓈椀落人間玉帶真容歸御府吾聞發者<lb/>
三十人一人墜死其妻嗔互相告首殞囹圄無人得脫<lb/>
王憾伸所幸官司即修繕舊時塋域皆安奠富沙派出<lb/>
來中州蘋藻時思致明薦惟王秀挺英雄姿保障東西<lb/>
建鼔旗軍中王氣誠非偶五百年來徳政碑古松老樹<lb/>
多遺愛濯濯英靈宛如在後來勿學屯田軍踏破苔花<lb/>
<pb n="KR4i0063_WYG_006-49b"/>
慎勿再<hi>如齋類稿</hi>
　　盛福<lb/>
盛福字伯祈長溪人宣徳間任上虞訓導服闋赴闕上<lb/>
親試端陽閱武詩福援筆立就云藝苑天開紫禁中聖<lb/>
皇親閱武臣功追風駿馬騰金電繞日驤龍絢綵虹毬<lb/>
擊半空星錯落楊穿百步氣豪雄百年際此昇平日天<lb/>
保賡歌四海同大稱旨擢國子學錄仍降勅褒奬<hi>長溪瑣語</hi>
　　林㙱<lb/>
<pb n="KR4i0063_WYG_006-50a"/>
林方伯㙱由粤西左藩歸省適太夫人臥病躬侍湯藥<lb/>
甫六日棄世人以為孝誠所感免喪後遂不出曰三江<lb/>
漁隠吾素志也乃約桐山陳貢士文厚僉憲文用仙居<lb/>
學諭葉茂才時乗扁舟載酒為秋江泛月之遊倡和有<lb/>
詩成集視世態榮辱升沈漠如也所居之南築圃鑿池<lb/>
環植花朩以供清吟構堂乎中匾曰乃逸亭曰志正曰<lb/>
二樂曰天心水面予敬訪公一造其所公留夜飲笙歌<lb/>
達旦猶未停聲也<hi>林文安公集</hi>
<pb n="KR4i0063_WYG_006-50b"/>
　　陳週<lb/>
陳週字仲昌嗜學問通春秋好為詩所居石潭之上種<lb/>
竹萬箇結廬栖隠嘗倚竹而歌曰脩竹兮青青中虚兮<lb/>
外直素節兮貞姿寒暑兮一色泠冷風兮朝夕余舎之<lb/>
兮焉適<hi>閩書</hi>
　　朱永崇<lb/>
朱永崇黄石牆頭人壽百歳子良仁八十六良徳八十<lb/>
八姪良善八十五良典八十六孫廷佐八十九廷鳯八<lb/>
<pb n="KR4i0063_WYG_006-51a"/>
十五曾孫子翼八十六子源八十八崇自為聨句云眼<lb/>
前白髪皆孫子門外青松是故人姪孫宏謹八十七謹<lb/>
子宜獻九十六宜清八十三邦光九十九光子時和和<lb/>
子藩卿俱八十二卿子登雲雲子子咸俱八十三郡守<lb/>
朱衮扁邦光之堂曰五世同春曾姪孫子錫七十八錫<lb/>
長子光騰七十九次子光逺八十一應奎八十三應舉<lb/>
八十周翰八十二應春士鎮俱幾八十今地名壽鄉云<lb/>
<hi>興化郡誌</hi>
<pb n="KR4i0063_WYG_006-51b"/>
　　吳稔<lb/>
吳稔字時耕嘗賦廬山瀑布詩有入雲聲作雨映地色<lb/>
涵秋之句初試鄉闈不利中年被薦為訓導以母老不<lb/>
就晚築草菴蒔菊千餘本花時招致名流賞玩窮日因<lb/>
以菊泉自號<hi>閩書</hi>
　　朱坻<lb/>
政和之蓮花峯下有護國禪院宋朱松尉縣父退林公<lb/>
森來就養卒官舎時方臘亂道梗權厝院西廡外後竟<lb/>
<pb n="KR4i0063_WYG_006-52a"/>
葬焉其八世孫坻有謁墓詩鬱鬱佳城二百年一番瞻<lb/>
拜一潸然種松來借僧家路薦藻猶收縣尉田春水池<lb/>
塘添驟雨夕陽巖樹抹横烟芒鞋竹杖無人識深媿絃<lb/>
歌失舊傳<hi>閩省通志</hi>
　　田頊<lb/>
桃水嶺縈迴可五十里自嶺址至巔凡三叠皆數百丈<lb/>
迴視數十里中川原隠隠溝塍棋布如在雲霄間邑人<lb/>
田頊詩丹溪嶺頭流水濺濺上有石蹊盤雲造天嶺頭<lb/>
<pb n="KR4i0063_WYG_006-52b"/>
流水㶁㶁西下祁寒晨登凍顏為赭髙山多風刮膚裂<lb/>
脣斧氷作麋指詘不伸熊蝟窟棲鳥鵲林號馬瘏不前<lb/>
客行奈何<hi>尤溪縣志</hi>
　　林文<lb/>
葉孟禎惠安人永樂丁酉舉人司訓髙州念親老陳情<lb/>
乞歸省隨改授泉州朝夕子舎備盡孝養邑有陳御史<lb/>
者横甚鄉里苦之公上書陳狀御史坐削籍惠安人皆<lb/>
徳之莆田林太史文有送歸省詩後四句云江燕迎人<lb/>
<pb n="KR4i0063_WYG_006-53a"/>
語山雲傍馬飛到家歡侍日應著老萊衣<hi>湧幢小品</hi>
　　陳真晟<lb/>
陳白沙贈陳布衣先生詩云千載武夷峯伊誰事幽討<lb/>
垂老赴江山懐賢薦蘋藻多謝泉南翁神交願傾倒聊<lb/>
將一瓣香寄向君懐抱其跋云泉南陳布衣先生者其<lb/>
學以子朱子為宗予嘗聞陳蒙菴及周進士梁石粗得<lb/>
其大致而恨不能與接今年秋予過江西訪張廷祥内<lb/>
翰乃知先生曩歳亦常有意於不肖值予在京師行至<lb/>
<pb n="KR4i0063_WYG_006-53b"/>
潮弗果今因鄉友余習之之官莆田賦此詩贈之蓋特<lb/>
借以寓景仰之思云耳先生殁白沙寄詩輓之云武夷<lb/>
為約後垂死又三年明月羅浮外髙樓鎮海前獨疑何<lb/>
面目相望此山川忽報龍巖訃乗春欲理船末云拙詩<lb/>
一章奉煩龍巖掌教致之布衣陳先生柩前以表哀悼<lb/>
之忱布衣先生予雅敬慕久矣是歳有書約余遊武夷<lb/>
冀得一㑹今弗及矣可勝悼哉<hi>陳布衣集後</hi>
　　郭厪<lb/>
<pb n="KR4i0063_WYG_006-54a"/>
郭厪字敬夫福州人有鏡湖清唱徐興公云敬夫吾鄉<lb/>
隠君子百年來罕有知者其題青舖嶺絶句云家林想<lb/>
在空濛外一帶螺江隠翠微又有門前湖白與山青分<lb/>
攜空過白湖亭之句其所居當在白湖螺浦之間與趙<lb/>
景哲相隣並也<hi>明詩綜</hi>
　　姚銑<lb/>
姚銑字孟聲宣徳初授刑科給事中正統間遷兵科都<lb/>
給事中扈從北征死土朩之難銑儀貌端偉器局夷曠<lb/>
<pb n="KR4i0063_WYG_006-54b"/>
入仕歴二十餘年傔傔遷一級竟卒王事方其急時寄<lb/>
家人詩云許國丹心今日盡輸忠白骨幾時還<hi>閩書</hi>
　　王佐<lb/>
王佐宫詞芙蓉帳冷減容光愁倚熏籠嬾著床寒氣逼<lb/>
人眠不得鐘聲催月下迴廊按是詩載廷用集中侯官<lb/>
曹能始十二代詩采之游用之夢蕉詩話謂南寧伯毛<lb/>
舜臣留守南都灑埽舊内見别院牆壁多舊宫人題詠<lb/>
年久剝落不可辨識其一署曰媚蘭仙子書即此詩末<lb/>
<pb n="KR4i0063_WYG_006-55a"/>
二句也當出好事者傅㑹不然裕陵定都北京之後康<lb/>
陵未南巡以前安有宫人以廷用詩書之南内壁乎<hi>靜志</hi>
<hi>居詩話</hi>
　　丁暉策<lb/>
丁暉策宋知幾之裔也博洽經史正統間為兇渠所獲<lb/>
刼之為主簿曰不從刃上汝頭矣暉策為詩曰我祖知<lb/>
幾特奏名區區也解苦窮經青雲路杳身難到白刃芒<lb/>
寒膽乍驚地下修文知有分兵中主簿愧無能髙堂老<lb/>
<pb n="KR4i0063_WYG_006-55b"/>
母無人養懇向麾前丐一生賊笑釋之<hi>閩書</hi>
　　沈源<lb/>
沈源授南御史時留都諸勲貴怙寵恣行源㸃視團操<lb/>
一繩以三尺諸勲貴不能堪因交疏詆坐貶盧氏令至<lb/>
縣政教盛行當道特薦大用而源卒矣源博極羣書製<lb/>
作甚富然少傳於世其自詠詩有云明月滿船無薏苡<lb/>
清風一擔有圖書恬澹簡逺可概見也<hi>閩書</hi>
　　王申<lb/>
<pb n="KR4i0063_WYG_006-56a"/>
王申建陽人有才而輕薄鄉人游必舉連生二女作湯<lb/>
餅王必與席至于三慚不招客王贈詩曰數年生女必<lb/>
相邀今席如何不見招但願君家常弄瓦弄來弄去弄<lb/>
成窰<hi>笑史</hi>
　　周瑩<lb/>
周瑩字次玉有文名坦夷不拘世故正統中進士歴撫<lb/>
州知府歸閒居三十年莆之詩學自瑩振之年四十時<lb/>
作擬放歸詩云二十居官四十歸急流勇退世應稀投<lb/>
<pb n="KR4i0063_WYG_006-56b"/>
閒故里蘭紉佩戲綵髙堂錦製衣林下新開延客館水<lb/>
邊豫拂釣魚磯是非不管人間事長弄扁舟看鶴飛<hi>閩書</hi>
　　陳㷆<lb/>
陳㷆字文厚領成化鄉薦才豪氣逸脫畧世故上公車<lb/>
不偶輒㫁家累去義溪十里營桐山而居蕭然一榻嘯<lb/>
歌酣適善行草書其詩有叩竹聲寒天地秋拂鬚目送<lb/>
滄江晚之句<hi>閩省通志</hi>
　　徐岳<lb/>
<pb n="KR4i0063_WYG_006-57a"/>
金雞嶺有興慶寺成化間有徐氏子名岳年七歳從其<lb/>
父與客遊寺客戲題詩命岳和之岳即題云松菊寒仍<lb/>
秀梅花冷更香夜來三尺雪清曉玉為堂又云風雨惜<lb/>
春殘閒庭獨閉闗白雲飛去盡還我舊青山客嘆服亟<lb/>
自刮所題岳所題壁間書亦蒼勁有法至今尚存<hi>閩書</hi>
　　賴世隆<lb/>
九龍灘上下二十餘里毎過一灘兩岸石峽如闕水中<lb/>
石髙可數丈如龍横截其間屈曲如之𤣥乗舟直下一<lb/>
<pb n="KR4i0063_WYG_006-57b"/>
似墜天稍失手即百能不救凡舟至此須沽酒市牲拜<lb/>
禱龍王舟人更取竹編篛葉裏船頭以拒浪倩本土最<lb/>
能者為之攔䕶然後敢下耆舊傳聞宋元時舟楫不通元<lb/>
陳有定始鑿以運汀糧然張籍寄元汀州詩有為郡暫<lb/>
辭雙鳯闕全家逺過九龍灘之句則唐時已行舟矣明<lb/>
成化十八年令凌寀冬時募工鑿去惡石灘勢少殺然<lb/>
中有十八灘終為險迅故俗云九龍十八灘邑人賴世<lb/>
隆詩九龍之險無與比江淮河海風波爾豈如此水怪<lb/>
<pb n="KR4i0063_WYG_006-58a"/>
石多朝夕無風波自起天劈地闢幾春秋何人作俑先<lb/>
泛舟畏途一開不可塞至今來往行人愁憶昨乗槎秋<lb/>
壑竭清流挽至龍頭歇朝來減載覓擔夫舟中無物輕<lb/>
如葉舵頭夾起䕶波篷左右絆索俱新椶舵師不敢自<lb/>
放去又尋本土人梢龍宰牲酌酒龍王廟拜禱龍王求<lb/>
好筶祭罷潛身急上船相戒舟人勿言笑一篙撐入碧<lb/>
潭心中流喝采呼神明遥觀龍下浪花滚喧天萬壑春<lb/>
雷鳴青山兩岸開圖畫銀河一道當中瀉槎牙古朩遮<lb/>
<pb n="KR4i0063_WYG_006-58b"/>
雲霄天日無光晝如夜峽口初過第一龍禹門三汲髙<lb/>
更雄船從天上跌落地回頭白雪翻晴空第二龍中長<lb/>
且大狂瀾駭浪奔澎湃梢呼舵應疾若飛生死須臾不<lb/>
停待三龍纔過四龍迎滿船浪入舟人驚欲求小路逃<lb/>
性命倚天石壁難飛騰五龍曲折憂回柁六龍峻瀨防<lb/>
危禍亂濤勢合如山束船行水底鑽將過嶺下擔夫已<lb/>
過磯息肩岸上待多時行近溪村日將反停橈裝載具<lb/>
午炊暫時蘇息難久駐龍上梢公别我去急流數里至<lb/>
<pb n="KR4i0063_WYG_006-59a"/>
七龍俗傳魘怪留神蹤莫言此龍易與爾前後覆溺在<lb/>
眼中八龍崎嶇尤可畏浪髙石大難迴避九龍出峽到<lb/>
安沙船内人人皆賀喜維舟上岸扣溪隣典衣沽酒如<lb/>
更生斜陽無事同暢飲夢魂半夜猶頻驚起來篷上觀<lb/>
山色龍裡月沈雲氣黑所經歴歴皆可陳悔奉親軀臨<lb/>
不測<hi>閩書</hi>
　　王勝<lb/>
正統間福建都司王勝博學能文亷介自持出巡則齎<lb/>
<pb n="KR4i0063_WYG_006-59b"/>
食自隨人呼為菜王一日有千户奉白金不受命造亭<lb/>
衞北名却金明年勝到亭題曰每因性褊遭彈劾四十<lb/>
年過不動心匣内惟存三尺劍囊中肯受四知金平生<lb/>
節操何曽改半㸃秋毫孰敢侵今對此亭堪駐馬仰天<lb/>
無媿發長吟時海道副使李顒曰孔子忍渴盜泉之水<lb/>
曾子迴車勝母之閭惡其名也暮夜金不受義也何必<lb/>
求聞於人因題云懐金相送獨能辭髙構華亭照路岐<lb/>
不比當年胡刺史平生清節畏人知<hi>堅瓠集</hi>
<pb n="KR4i0063_WYG_006-60a"/>
　　岳正<lb/>
岳季方以閣臣出為興化太守城中有水自西來堰而<lb/>
滙之立石為記題小西湖三字遒勁有韻媚曹石者因<lb/>
騰謗書彭惠安郡人也力明無他僅得致仕公薨几上<lb/>
一紙飛下中有一絶句云年來為戀小西湖塵世飄飄<lb/>
一幻軀日下雲生扶拄杖天邊露滴掛氷壺宛然手筆<lb/>
其子亟入公舊書室見硯有墨汁筆潤如新<hi>湧憧小品</hi>
岳文肅正知興化鑿小西湖賦詩有林巒清似滴城郭<lb/>
<pb n="KR4i0063_WYG_006-60b"/>
隠如無句書生林照戒石工留似字勿刻工以照言告<lb/>
公公親詣問故照謝徐曰似與如未免合掌更以欲字<lb/>
何如公撫掌大喜再拜謝之贈以束帛<hi>名勝志</hi>
　　柯潛<lb/>
芝山峭石巑岏草樹蓊鬱為海濱勝處山巔舊有菴曰<lb/>
萬松學士柯潛嘗讀書於此潛重遊詩眼底皆親舊相<lb/>
邀訪白雲好山看不了名酒飲都醺晴旭移花影輕鷗<lb/>
獲水紋莫談人世事詩思正紛紛<hi>閩書</hi>
<pb n="KR4i0063_WYG_006-61a"/>
　　彭韶<lb/>
彭公以左僉都御史巡視浙江兼理鹽法憐亭户之苦<lb/>
繪八圖上進各系以詩雖未盡工然有元次山舂陵示<lb/>
官吏二詩風骨若臨江詞一篇慷慨激烈信足以起頑<lb/>
懦其云後來姦佞儒巧言自粉飾叩頭乞餘生毋乃非<lb/>
直筆葢指修實錄者而言攷髙皇帝實錄一修於建文<lb/>
元年五月至三年十二月書成再修於靖難後至永樂<lb/>
元年六月書成迨九年復修至十六年五月書成文皇<lb/>
<pb n="KR4i0063_WYG_006-61b"/>
帝實錄修自洪熈元年五月至宣徳五年正月書成四<lb/>
次纂修總裁楊東里一人均與焉即如書傳㑹選許觀<lb/>
景清實預纂修之列今刋本猶書其名而實錄去之則<lb/>
建文諸臣在洪武中嘉言懿行概從刪削而顛倒其是<lb/>
非可知巳彭公所指斥殆為東里言之乎<hi>靜志居詩話</hi>
　　陳音<lb/>
陳太常音在京師酷貧所居與顧侍郎清相比常於牆<lb/>
上作輪竿以便投詩名曰詩鈎詞林傳為佳話<hi>莆陽志</hi>
<pb n="KR4i0063_WYG_006-62a"/>
陳少卿音文學士也用心於内而於外多愚態𢎞治間<lb/>
與李西涯諸名公最善嘗傳神而衣服非制凂西涯贊<lb/>
之李曰其容甚肖其鬢甚齊其貌則是其衣則非必須<lb/>
蓬其鬢更其衣陳師召之像庶幾雖然中之美不在於<lb/>
外之威歟贊雖近謔而有至理存焉<hi>七修類稿</hi>
西涯嘗得良馬以贈師召師召騎入朝歸至門成詩二<lb/>
章怪而還其馬西涯問故師召曰吾舊所乗馬朝回必<lb/>
成六詩今馬止成二詩非良也西涯笑曰馬以善走為<lb/>
<pb n="KR4i0063_WYG_006-62b"/>
良此固非良耶師召唯唯復騎而去<hi>堅瓠集</hi>
莆田陳師召音號媿齋有盲馬售錢六百李西涯諗之<lb/>
以詩戲曰六百青蚨十里才忍將筋骨付塵埃驚魂已<lb/>
脫池邊險往事無勞塞上猜<hi>師召已連失二馬</hi>斗酒杜陵堪再<lb/>
醉千金郭隗幸重來知公自是忘機者一笑能令萬事<lb/>
該<hi>堅瓠集</hi>
白雲觀元大極宫故墟出西便門一里觀中塑丘真人<lb/>
像白晳無鬚眉都人正月十九日致酹祠下謂之燕九<lb/>
<pb n="KR4i0063_WYG_006-63a"/>
節莆田陳音重九白雲觀詩長春宫殿鎖寒烟駐馬斜<lb/>
陽古樹邊白鶴不歸人影外黄花仍發酒杯前龍山峴<lb/>
石參軍帽藍水寒山子美篇聚散幾回時序别令人對<lb/>
此一茫然<hi>帝京景物畧</hi>
　　鄭紀<lb/>
尚書無詩名然如古塹斜連江樹没饑烏低傍野人飛<lb/>
橋頭雨歇溪初溜天際雲收山漸多亦自琅然可誦<hi>靜志</hi>
<hi>居詩話</hi>
<pb n="KR4i0063_WYG_006-63b"/>
小孤嶼上有程氏八老堂尚書鄭紀贊珠江之濆叟八<lb/>
人棣蕚聨輝六百春葛天無懐渾噩民寄跡烟霞心隠<lb/>
淪結社銜杯迭主賓壎篪唱酬樂天真謳歌熙皞沐皇<lb/>
仁觀風採俗獻帝闉<hi>閩書</hi>
　　林瀚<lb/>
文安公父元美中永樂辛丑進士仕至撫州守以循良<lb/>
聞公有子九人康懿文僖官皆至尚書諸孫為尚書者<lb/>
復二人其他階大夫郎者不數焉門閥可云盛矣公嫻<lb/>
<pb n="KR4i0063_WYG_006-64a"/>
於制舉藝吾鄉姚處士澣裒集明一代時文三百八十<lb/>
家特推公為之首詩不耐深思然一門濟濟儒雅風流<lb/>
不特三世五尚書有集而巳<hi>靜志居詩話</hi>
平山宋少帝航海時駐兵於此以其崎嶇鏟而平之林<lb/>
瀚平山懐古詩翠輦金輿載恨遊豈緣南越覓丹丘鐘<lb/>
聲落日孤村寺海色西風萬里舟王氣銷沈天地老沙<lb/>
塵溟漠古今愁傷心最是濓江水還繞行宫麓下流有<lb/>
九曲山有薫風隴南華峯蓬萊橋錦繡谷逍遥臺俱有<lb/>
<pb n="KR4i0063_WYG_006-64b"/>
篆隸石刻甚佳<hi>閩書</hi>
三山林亨大得第四男李西涯用舊韻賀之云莫謂三<lb/>
山道路賖人間仙果不論瓜筵前㑹客犀錢散醉裏題<lb/>
詩蠟炬斜三鳯豈須誇薛氏八龍今已半荀家他時細<lb/>
說熊羆夢夜榻流連到幾茶<hi>堅瓠集</hi>
　　林廷模　林煜<lb/>
少府秋江公廷模長史小江公煜兩江宦跡所至綽有<lb/>
賢聲父子相繼生於宦族自束髪固已漸陶於菁華漱<lb/>
<pb n="KR4i0063_WYG_006-65a"/>
潤乎芳澤加以懸車既早山林日長益得肆力於詞章<lb/>
究觀作者之意今觀其詩思髙興逺其氣韻藹然而和<lb/>
平其才藻斐然而色澤秋江之題東溪如閒垂嚴子釣<lb/>
晴放米家船渡江如晴沙明鳥跡腥水帶蛟涎寄百鍊<lb/>
如半榻白雲垂紙帳一簾香雪落崖梅小江之題病僧<lb/>
如榻留雲共宿身與鶴同癯話别如歸騎衝寒雪閒心<lb/>
夢野田述懐如紅樹影中閒聴鳥白雲堆裡偶逢僧皆<lb/>
五七言佳境於閒淡平易中而時出其精鍊奇警之韵<lb/>
<pb n="KR4i0063_WYG_006-65b"/>
譬之王謝子弟貴遊簡逺時吐清言翩翩然氣韻自别<lb/>
也<hi>王懋復三幻集</hi>
昔屈原賦離騷托漁父之詞以自況終之以滄浪之詠<lb/>
莊生寓言於漁父重以苦心勞形為戒葢遺形骸超物<lb/>
累榮華得失不攖其心惟漁者得之故古之達人毎寄<lb/>
意焉今觀兩江之詩有曰美人在逺道舉世無知音青<lb/>
天一輪月照我平生心曰夜窓蕉葉雨秋岸蓼花風此<lb/>
其襟懐風致似非瑣瑣然苦心而勞形者又曰樽酒斜<lb/>
<pb n="KR4i0063_WYG_006-66a"/>
陽閒放棹㫁磯春水靜垂綸則與漁父之意何異<hi>羣談採餘</hi>
　　林廷玉<lb/>
林都憲廷玉咏酒詞云米明王原掌奇門印麯將軍㑹<lb/>
擺迷魂陣水郎中穏坐雲安鎮柴令公傳示蘭陵信祭<lb/>
遵壺矢威李白蠻書令那愁城攻破難逃命詼諧可喜<lb/>
也公善擘窠書口山勝處多存手蹟有詩集行世<hi>筆精</hi>
周濓溪為廣南提刑廣人因於西湖創濓溪書院前種<lb/>
白蓮扁曰愛蓮其前為提學㕔事後池漸淤塞林廷玉<lb/>
<pb n="KR4i0063_WYG_006-66b"/>
為廣督學令人佃地植禾以取稅焉有無名子題詩壁<lb/>
上云當日紅蕖蘸碧波薫風時節一來過於今景色非<lb/>
前度誰道先生又愛禾林公見之大笑亟命植蓮建亭<lb/>
云<hi>小草齋詩話</hi>
洪武間張彥倫有咏愁詩警策可誦來何容易去何遲<lb/>
半在胸中半在眉門掩落花春去後窓含殘月酒醒時<lb/>
濃如野外連天草亂似空中惹地絲除却五侯歌舞地<lb/>
人間無處不相隨又成化中侯官林粹夫廷玉有咏愁<lb/>
<pb n="KR4i0063_WYG_006-67a"/>
塞鴻秋詞云妒離情輾轉相迱逗惹羇懐來往閒交搆<lb/>
對菱花怕照容顏瘦數歸鴻難展眉峯皺秋風葉落時<lb/>
夜雨燈昏候那其間淚濕香羅袖<hi>堅瓠集</hi>
林粹夫醉中戲作清江引慨世曰世上人心真個歹牽<lb/>
鬼街頭賣與了白尚書瞞過陳員外漢鍾離看見通不<lb/>
倸没嘴葫蘆就地滚好歹休相問花粧扮戲棚紙做盛<lb/>
錢囤陳摶華山閒打盹春花正紅春酒美多少蟠桃㑹<lb/>
休做看財奴枉著金銀累死到黄泉纔是悔勝水名山<lb/>
<pb n="KR4i0063_WYG_006-67b"/>
和我好每日相尋討人情上苑花世事襄陽砲霎時間<lb/>
虛飄飄都過了<hi>堅瓠集</hi>
林廷玉挑燈杖詩云檠椀常存竹朩莖餘功時或賴扶<lb/>
傾却憐形體纎還短能使光芒暗復明天上長庚原有<lb/>
焰人間太乙又騰精心燈聞說無明滅何用區區得擅<lb/>
名<hi>堯山堂外紀</hi>
　　吳鏘<lb/>
侯官吳仲和鏘舉成化甲辰進士宰揭陽流冦陷治謫<lb/>
<pb n="KR4i0063_WYG_006-68a"/>
南海衞幕時陳白沙唱道東南往叩之適送一閫帥出<lb/>
遂投刺陳以其衞幕也竟拒之仲和大書㕔壁云考亭<lb/>
亭下蹟荒蕪野鳥庭中獨自呼欲向白沙問真處越人<lb/>
曽笑楚人愚復見壁間懸漁父晒網圖又題一絶云扁<lb/>
舟一葉抵天涯罷釣歸來晒晚霞莫道水邨兒女拙也<lb/>
曽梳洗揷金花書畢而去白沙見詩悵恨追之不及<hi>堅瓠</hi>
<hi>集</hi>
　　趙珤<lb/>
<pb n="KR4i0063_WYG_006-68b"/>
趙珤字徳用宋宗懿王徳昭後也成化初領鄉薦第一<lb/>
明年第進士授官刑曹同考㑹試擢廣東提學僉事卒<lb/>
於官嘗登厓山見張𢎞範勒石紀滅宋年月題詩其後<lb/>
曰觸目警心憶徃事乾坤回首不勝悲鐫功勒石張𢎞<lb/>
範不道原來是漢兒時人稱之珤既尚氣節又名知文<lb/>
其同考㑹試得謝文正公遷巻薦置選首以郎故為翰<lb/>
林諸公所壓而珤批謝巻曰狀元拜相必此人也<hi>閩書</hi>
　　崔昌<lb/>
<pb n="KR4i0063_WYG_006-69a"/>
閩寧徳崔用吉昌知河源縣甫三年求歸作詩曰此心<lb/>
原不為官縻當道云胡不允辭貪餌游魚隨釣去知還<lb/>
倦鳥傍巢飛除兇幸喜韜戈甲拯溺還須緩蠒絲幾度<lb/>
欲歸歸未得故園松菊繫遐思尋以憂歸不起林居二<lb/>
十年未嘗以私干人時頗稱之<hi>駒隂冗</hi>
　　林聰<lb/>
正統間杭教授陳某年長而髪鮮矣時方伯艾英最為<lb/>
多鬚乃舊知也艾故以一事籠絡之教授乗氣進司與<lb/>
<pb n="KR4i0063_WYG_006-69b"/>
講艾乃謾曰陳教授數莖細髪無髻可施陳隨口應曰<lb/>
艾方伯一臉鬍髯何須如此又成化間司馬陜西楊鼎<lb/>
一日與司冦福建林聰㑹坐林戲曰胡兒十歳能騎馬<lb/>
葢楊多鬚而年少之故楊答曰癩子三年不似人林在<lb/>
位已久而閩地有癩也<hi>七修類稿</hi>
　　李黙<lb/>
嘉靖辛亥有無名子揭詩於朝堂曰侍郎一載擢天官<lb/>
蠟等超陞固有緣屬下晚生門簿寫部前嚴示衆人看<lb/>
<pb n="KR4i0063_WYG_006-70a"/>
曽嗔厨役捶三十為謝當塗借八千反覆小人逢敵手<lb/>
始援終陷勢應然<hi>堅瓠集</hi>
　　周瑛<lb/>
周瑛字梁石莆田人成化已丑進士仕至四川布政使<lb/>
有翠渠類稿林雨可云先生奇語奇情出之簡易嘗自<lb/>
題稿云老去歸平淡時人或未知當為定評<hi>明詩綜</hi>
履霜操母兮兒憎父兮兒怒跼蹐天地㦧不知其故父<lb/>
在髙堂兒在郊圻曩興履霜踵血淋漓荷衣不煖楟食<lb/>
<pb n="KR4i0063_WYG_006-70b"/>
不飽不即捐溝壑念我父母父本兒愛母本兒憐一朝<lb/>
放逐實兒之愆維鳥有鷇維蟲有臝父兮母兮其或歸<lb/>
我羅子應云韓子履霜操覺伯奇有怨怒之氣未免害<lb/>
義若翠渠作一篇之内吉甫惑於後妻之失既不可掩<lb/>
伯奇傷已自訟不敢怨怒而覬父母自省之意亦明詞<lb/>
婉意切足補韓子之失與拘幽操並讀可謂一忠一孝<lb/>
也矣<hi>明詩綜</hi>
　　鄭蒲澗<lb/>
<pb n="KR4i0063_WYG_006-71a"/>
閩鄭蒲澗有三禽言詩云快快揷禾清明穀雨天氣和<lb/>
田中水滿未可揷轉眼便是人催科快快揷禾子歸子<lb/>
歸胡不歸田園既蕪屋成灰遲遲吾行當訴誰王門抱<lb/>
瑟不如抱竽吹鬚髪改筋力衰不歸不歸更何為提葫<lb/>
蘆沽美酒三百青銅何處有桃花落盡杏花殘十分春<lb/>
色今無九縱遇採樵人勒馬空迴首況又多年失孟光<lb/>
一斗誰為藏之久休聴提壺休飲酒殊警策可誦<hi>堅瓠集</hi>
　　林俊<lb/>
<pb n="KR4i0063_WYG_006-71b"/>
楊應寧云見素詩宗子美晚乃出入黄山谷陳無已間<lb/>
初視之若有隠澁語久而咀嚼悠然有餘味焉王元美<lb/>
云林待用如太湖中頑石非不具微致無乃癡重<hi>明詩綜</hi>
正徳中見素林公俊以右都御史命平蜀冦未幾即乞<lb/>
休時閹宦與佞倖用事故也空同李夢陽以詩寄公云<lb/>
錦水啼鶯起巴山春望微干戈滿眼急江漢一身歸花<lb/>
送琴書色霜留斧鉞威所傷豺虎亂公也惜鷗機諸葛<lb/>
能安蜀穰苴本善兵向來優詔起翻作急流行老益丹<lb/>
<pb n="KR4i0063_WYG_006-72a"/>
心壯憂堆白髪驚祇憐川父老涕泣挽歸旌二詩摹寫<lb/>
公盡矣<hi>稗史彚編</hi>
林藴唐末就試試合浦還珠賦思之未得忽假寐有人<lb/>
告之曰何不云珠去勿珠還也覺而異之即用其語遂<lb/>
登第後見素林公俊有族父康為亷州二守見素以詩<lb/>
寄之曰破荒詞賦落人間水異川精兩媿顏今日雲仍<lb/>
居此地祇令珠去勿珠還蓋用前事云<hi>閩小紀</hi>
莆田林待用俊聞宸濠反即範錫為佛郎機銃式並火<lb/>
<pb n="KR4i0063_WYG_006-72b"/>
藥方遣人間道遺王伯安書至王巳擒濠因作佛郎機<lb/>
行有云佛郎機誰所為截取比干腸裹以鴟夷皮老臣<lb/>
忠憤寄所洩震驚百里賊膽披<hi>堅瓠集</hi>
　　鄭昭<lb/>
鄭昭字養晦閩之惠安人系出莆朱氏襲母姓以子苑<lb/>
馬卿一龍封主事贈中憲大夫所著小園抱甕錄有蠧<lb/>
朩賦何穉孝司空刻之文徵矣予錄其桃源行云當年<lb/>
父老苦秦苛扶攜去種武陵桃種桃父老死巳久只有<lb/>
<pb n="KR4i0063_WYG_006-73a"/>
兒孫食土毛後來漁者因迷路忽入桃源驚指顧殷勤<lb/>
相訊果云何從此諄諄各言故我為先世避秦來種桃<lb/>
自活山之隈世世但知桃有實年年不問今何時花開<lb/>
葉落長如此地析天分豈所知漁人為道秦不久鹿因<lb/>
為馬死劉手炎精尋蝕復重光四百餘年有九有三龍<lb/>
鼎峙難久居五馬渡江晉室餘紛紛戎馬彌寰宇我要<lb/>
避秦曷去諸一聞此語共愀然自是人間别有天既脫<lb/>
秦人狼虎口又免漢魏幾倒懸爾今逺來可共處倘若<lb/>
<pb n="KR4i0063_WYG_006-73b"/>
辭歸勿浪語此中奇隠六百年未許外人來遊此漁郎<lb/>
謂我有妻兒不得久留遂去之一行一顧一表識去後<lb/>
重來失路岐世人便作神仙道神仙蹤跡豈人到古來<lb/>
避世深谷中豈獨商山有四皓吁嗟世變日異常在處<lb/>
無非爭奪塲不是深居何有鄉胡能不見網羅傷手植<lb/>
園竹云嗟我先人舊卜居四圍未有一枝竹鷦鷯巢林<lb/>
鼹飲河環堵蓬蒿豈問俗邇來學古手移栽甫及二年<lb/>
笋抽玉咫尺琅玕迸地穿須臾不覺仞有六居然孫子<lb/>
<pb n="KR4i0063_WYG_006-74a"/>
傍母生孫子自髙母自却一年勝似一年髙四時無改<lb/>
幽軒綠孤風凜凜迫古人夷齊不食周家粟西晉七賢<lb/>
願卜隣李唐六逸思改築嗟予無事時玩之日食何須<lb/>
更有肉此身雖瘦道自清敢望對之仍大嚼森森君子<lb/>
立園東安得異時鸞鳯宿古人以竹比兒孫我今作歌<lb/>
歌淇澳二詩清真簡逺超然塵壒之外課子及孫有處<lb/>
世寧須辭爵祿立身全賴有詩書之句今孫又煥以名<lb/>
進士官瑣闥能世其家云<hi>黄氏増訂筆精</hi>
<pb n="KR4i0063_WYG_006-74b"/>
　　黄仲昭<lb/>
僉事以詞臣建言宜有巖巖氣象而詩特和易近人其<lb/>
謫居寫懐也有云一片歸心留不住非因故國有蓴鱸<lb/>
其歸田雜詠也有云悔殺昔年成底事紅塵鞭馬聴朝<lb/>
鐘其淡於世味也可見巳初自號未軒羅彝正謂曰君<lb/>
之未予知之吾道未至於孔孟吾功未至於伊周吾民<lb/>
未至於唐虞君之未也若士未大夫大夫未公卿則衆<lb/>
人之未也晚居下皋築俱樂亭更號退巖居士云<hi>靜志居詩</hi>
<pb n="KR4i0063_WYG_006-75a"/>
<hi>話</hi>
永樂六年太常博士劉履節奉命正祀典謂文天祥忠<lb/>
於宋室而燕市乃其死節之所請祠祀從之祠堂三楹<lb/>
前為門又前為大門祠之西為懐忠㑹館江右士夫歳<lb/>
時聚㑹於此以祭公者也宣徳四年保定李庸為府尹<lb/>
重拓其祠信國所著有日錄吟嘯集指南錄集杜詩並<lb/>
刋板祠中黄仲昭謁祠詩故宫芳草泣銅人滄海樓船<lb/>
是紫宸赤手欲擎西墜日丹心誓掃北來塵山河萬里<lb/>
<pb n="KR4i0063_WYG_006-75b"/>
雙垂淚廟宇千年獨愴神翹首燕山知幾仞至今髙節<lb/>
共嶙峋<hi>日下舊聞</hi>
　　徐貞一<lb/>
政和徐貞一號𤣥虚子能詩嘗過仙霞闗闗吏訝其異<lb/>
服執之貞一瞪目不答吏繫之郵亭迨夜紿守者出袖<lb/>
中出大筆書二絶於壁云一劍凌空海色秋玉皇賜宴<lb/>
紫虚樓醉來跨鶴須彌頂指㸃培塿見十洲碧殿歌傳<lb/>
阿濫堆玉笙吹徹海桃開仰天一嘯江風發笑接白雲<lb/>
<pb n="KR4i0063_WYG_006-76a"/>
歸去來乗夜遁去晨起盛傳仙人至闗走看墨跡不絶<lb/>
於道<hi>筆精</hi>
　　余伯宜<lb/>
余伯宜建寧人幼善屬文尤工詩綠隂移席就黄鳥隔<lb/>
簾聞半山雲遏磬深竹雨留禽翠低垂雨竹綠碎受風<lb/>
蕉皆其警句<hi>閩書</hi>
　　余鎡<lb/>
余鎡以貢入太學奏南雍賦其咏韓信詩云可憐千古<lb/>
<pb n="KR4i0063_WYG_006-76b"/>
英雄將生死都歸兩婦人<hi>閩書</hi>
　　傅凱<lb/>
南安傅行人凱方使夷域謁夢九鯉湖問出使事有孺<lb/>
子歌曰青草流沙六六灣黙識之比至夷王設宴請曰<lb/>
小國有一對語請天使屬之曰黄河躍浪三三曲傅即<lb/>
舉夢語應聲夷王驚服久之葢中國黄河九曲而夷域<lb/>
有流沙三十六灣彼自謂知吾華之勝而吾乃悉彼疆<lb/>
界之詳用是悚讋<hi>異林</hi>
<pb n="KR4i0063_WYG_006-77a"/>
　　許天錫<lb/>
黄門奉使安南却其贐賦詩云菁茅又喜重包貢薏苡<lb/>
何須滿載歸比歸劉瑾疑其金多不知其不受餽也黄<lb/>
門之死瑾矯詔逮問潛遣人殺之而撰府志者或謂其<lb/>
自經或謂是夜尚草疏皆謬當以世宗實錄為正鄭少<lb/>
谷詩云風流不見許黄門遺字丹青閣上存却留詩句<lb/>
車盤驛黄犢青山何處村盖黄門過車盤驛曾題詩壁<lb/>
間有青山對面疑無路黄犢出林知有村之句為時所<lb/>
<pb n="KR4i0063_WYG_006-77b"/>
稱謝在杭亦有詩紀其事<hi>静志居詩話</hi>
許黄門正徳中奉使安南于僧寮中得枯朩一片狀若<lb/>
山峰黄門厚酬主僧攜歸閩中自刻詩云萬年朩精化<lb/>
青年瘦骨不朽沈江洲江洲水急魚龍湫神物始出隨<lb/>
迴流玲瓏崒嵂誰能鎪山僧得之溪峒酋蠻荒僻逺絶<lb/>
賞鑒朩爾韜晦誰怨尤洞江先生好事者邂逅願脫千<lb/>
金裘古今琴材出爨下拔爾幸免為人槱風厓雨谷偕<lb/>
我老無復夢想仍丹丘嵗乆流落士夫家巳百年不知<lb/>
<pb n="KR4i0063_WYG_006-78a"/>
寶惜棄之泥滓予友髙景倩博物好古見而賞識<lb/>
遂乞以歸洗刷塵垢置之齋中名其齋朩山同<lb/>
社俱有詩紀其事然竟不知何朩也金陵姚允<lb/>
初觀察海南得一石如朩有枝云出之海中予<lb/>
曾見之<hi>筆精</hi>
　　陳琛<lb/>
先生反身自檢少不慊志痛自刻責或為之箴或為之<lb/>
誡朝夕觀省嘗誦孟子三自反之言謂其英氣太露終<lb/>
<pb n="KR4i0063_WYG_006-78b"/>
不如顔子淵程伯淳之氣象深厚尤為可愛故其詩曰<lb/>
春風面目對人好秋水心情到處安英氣有些還害事<lb/>
銘盤朝夕願希顔又曰未能一日勤三省每到中宵念<lb/>
百非何物厭甘翻作苦㡬時戰勝得心肥又作誡曰斯<lb/>
人亦人我何埃塵尤物為媒斵喪吾真若不猛克俯仰<lb/>
愧怍一戰而勝夢寐亦樂<hi>門人事述</hi>
呉尚書東湖廷舉於陳紫峰為前輩以道義意氣㤀<lb/>
年相友一日上疏乞歸而猶掌部篆先生以詩諷之<lb/>
<pb n="KR4i0063_WYG_006-79a"/>
此去看花猶半吐何人完筆肯遲留東湖公亦傾心相<lb/>
咨自述其所以不即行之故而曰知己寥寥誰可告去<lb/>
處惟先生道明徳立於生交雖淺而愛則深教曰宜速<lb/>
生不日行矣教曰宜遲生如諸老言便候朝報也<hi>蔡存㣲事</hi>
<hi>實</hi>
　　張岳<lb/>
襄恵初釋褐與林希元陳琛談理學時目為泉州三狂<lb/>
始以言禮忤永嘉繼忤貴溪分宜幸以功名終文治武<lb/>
<pb n="KR4i0063_WYG_006-79b"/>
功所至登績詩其餘技然如宛宛西飛日餘光照我裳<lb/>
江空流日華白石光凌亂理深物有悟興極感相因幽<lb/>
篁迷舊蹊回磴拒飛轍㣲風萬里隂落日半江烟非熟<lb/>
精文選理者不能作也<hi>静志居詩話</hi>
龍泉山北有員常院院東北麓大石上石痕濃淡隠<lb/>
隠成山字怪偉可喜也張岳詩突兀石痕古蒼茫字畫<lb/>
分千秋誰辨此我輩發竒聞<hi>閩書</hi>
　　張經<lb/>
<pb n="KR4i0063_WYG_006-80a"/>
襄愍死非其罪郡志寃之國史白之東吳錢氏以為東<lb/>
南之論殊不然傳聞異詞不可不覈以予所聞趙文華<lb/>
病篤命禱其平生所陷六人襄愍其一則文華已心悔<lb/>
其誣且與楊忠愍同日死於市公論亦可定矣其詩特<lb/>
清婉無拔劍横槊氣<hi>靜志居詩話</hi>
閩張大司經懸車日久忽有倭亂起公總督公行止未<lb/>
決聞里人能以箕召仙者命卜之神良久不至忽然箕<lb/>
旋轉如風食頃乃止大書曰吾闗雲長也留詩曰萬里<lb/>
<pb n="KR4i0063_WYG_006-80b"/>
縱横事已空戰袍裂盡血猶紅夜來空有思鄉夢雨暗<lb/>
闗河路不通書畢而去公殊惡之然逼於朝命遂出破<lb/>
賊後果為趙文華所譛棄市<hi>閩小紀</hi>
都城黄金臺出朝陽門循壕而南至東南角巋然一土<lb/>
阜是也日薄崦嵫茫茫落落弔古之士登斯臺者輒低<lb/>
徊睠顧有千秋之想張半洲詩燕王本意築金臺祇謂<lb/>
能收濟世才何事荆軻終逺去空憐樂毅不歸來平沙<lb/>
古嶂河山在落日鳴琴草朩哀三輔雲晴瞻北極九重<lb/>
<pb n="KR4i0063_WYG_006-81a"/>
宫闕自天開<hi>日下舊聞</hi>
　　林希元<lb/>
林希元作面皮薄歌其題曰利見齋分巡自稱面皮薄<lb/>
不㑹做無亷恥事深契予心歌以自慰人生莫得面皮<lb/>
薄皮薄一事做不著心頭纔有半分虧十分面赤害羞<lb/>
辱官中不曾持一文歸來稱貸無所獲常時或可强支<lb/>
持凶年無錢那得穀宗姻知我别稱貸為我所累多怨<lb/>
讟始信厚皮之人百做美為馬為牛皆不避歸來金銀<lb/>
<pb n="KR4i0063_WYG_006-81b"/>
滿箱篋腴田美宅任意置凶年土荒田宅賤此時仍獲<lb/>
萬倍利相爾面皮太薄人苦樂何啻差萬里如今欲作<lb/>
厚皮人富貴榮華可立致只為面皮生定不可易欲作<lb/>
令人復羞死不如且留一個名好與後人上青史見齋<lb/>
見齋當世之人面皮幾尺厚何爾與我獨相似<hi>閩書</hi>
　　林景清<lb/>
林景清閩縣人成化已亥冬以鄉貢北上歸過金陵院<lb/>
妓楊玉香年十五色藝絶羣喜讀書不與俗偶獨居一<lb/>
<pb n="KR4i0063_WYG_006-82a"/>
室貴游慕之即千金不肯破顏姊曰邵三亦一時之秀<lb/>
景清與之狎飲于瑶華之館因題詩曰門巷深沈隔市<lb/>
喧湘簾影裡篆浮烟人間自有瑶華館何必還尋弱水<lb/>
船又曰朱翠行行間碧簪羅裙淺淡映春衫空傳大令<lb/>
歌桃葉爭似花前倚邵三明日玉香偶過見之擊節嘆<lb/>
賞援筆續曰一曲霓裳奏不成强來别院聴瑶笙開簾<lb/>
覺道春風暖滿壁淋漓白雪聲題甫畢適景清至投筆<lb/>
而去景清一見魂銷堅持邵三而問三曰吾妺也彼且<lb/>
<pb n="KR4i0063_WYG_006-82b"/>
簡對不偶詩書自娛未易動也景清强之乃與同至其<lb/>
居穴壁潛窺玉香方倚床竚立若有所思頃之命侍兒<lb/>
取琵琶作數曲景清情不自禁歸館寄以詩曰倚牀何<lb/>
事斂雙蛾一曲琵琶帶恨歌我是江州舊司馬青衫染<lb/>
得淚痕多玉香答之曰銷盡爐香獨掩門琵琶聲㫁月<lb/>
黄昏愁心正恐花相笑不敢花前拭淚痕明日景清以<lb/>
邵三為介盛飾訪之一見交歡恨相知之晚也景清詩<lb/>
曰髙髻盤雲壓翠翹春風並立海棠嬌銀箏象板花前<lb/>
<pb n="KR4i0063_WYG_006-83a"/>
醉疑是東吳大小喬玉香詩曰前身儂是許飛瓊女伴<lb/>
相攜下玉京解佩江干贈交甫畫屏涼夜共吹笙夜既<lb/>
䦨邵三避酒先歸景清留宿軒中則玉香真處子也景<lb/>
清詩曰十五盈盈窈窕娘背人燈下卸紅粧春風吹入<lb/>
芙蓉帳一朶花枝壓衆芳玉香詩曰行雨行雲待楚王<lb/>
從前錯怪野鴛鴦守宫落盡鮮紅色明日低頭出洞房<lb/>
居數月景清將歸玉香流涕曰妾雖娼家身常不染顧<lb/>
以陋質幸侍清光今君當歸勢不得從但誓潔身以待<lb/>
<pb n="KR4i0063_WYG_006-83b"/>
令此軒無他人之迹君異日幸一過妾也景清感其意<lb/>
與之引臂約盟期不相負遂以一清名其軒賦鷓鴣天<lb/>
一闋留别曰八字嬌蛾恨不開陽臺今作望夫臺月方<lb/>
好處人相别潮未平時僕巳催聴囑付莫疑猜蓬壺有<lb/>
路去還來毶毶一樹垂絲栁休傍他人門户栽玉香亦<lb/>
以鷓鴣天答之曰郎是閩南第一流胸蟠星斗氣横秋<lb/>
新詞宛轉歌纔畢又逐征鴻下碧樓開錦䌫上蘭舟見<lb/>
郎歡喜别郎憂妾心正似長江水晝夜隨郎到福州景<lb/>
<pb n="KR4i0063_WYG_006-84a"/>
清遂訣别歸閩音信不通者六年至乙已冬景清復攜<lb/>
書北上舟泊白沙忽於月中見一女子獨行沙上迫視<lb/>
之乃玉香也且驚且喜問所從來玉香曰自君别後天<lb/>
各一方魚水懸情懐思日切是以買舟南下期續舊好<lb/>
不意於此邂逅耳景清喜出望外遂與聨臂登舟細敘<lb/>
疇昔景清詩曰無意尋春恰遇春一回見面一回新枕<lb/>
邊細說分離後夜夜相思入夢頻玉香詩曰鴈杳魚沈<lb/>
各一天為君終日淚潸然孤篷今夜烟波外重訴琵琶<lb/>
<pb n="KR4i0063_WYG_006-84b"/>
了宿緣吟畢悲啼不能自止天將曙遂不復見景清疑<lb/>
懼累日及至金陵首訪一清軒門館寂然惟邵三縞素<lb/>
出迎泣謂景清曰自君去後妹閉門謝客或有强之萬<lb/>
死自誓竟以思君之故遂成沈疾一月之前死矣景清<lb/>
聞之大駭入臨其喪拊棺號慟是夜獨宿軒中吟詩曰<lb/>
往事凄涼似夢中香奩人去玉臺空傷心最是秦淮月<lb/>
還對深閨燭影紅因徘徊不寐惘惘間見玉香從帳中<lb/>
出唏嘘良久亦吟曰天上人間路不通花鈿無主畫樓<lb/>
<pb n="KR4i0063_WYG_006-85a"/>
空從前為雨為雲處總是襄王曉夢中景清不覺失聲<lb/>
呼之遂隠隠而没云<hi>情史</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0063_WYG_006-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全閩詩話巻六<lb/>
</p>
<p>
</p>
  </div>
</body>
</text>
</TEI>
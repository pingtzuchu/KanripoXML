<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>獨醉亭集巻下</head> <lb/>
    <p>
<pb n="KR4e0062_WYG_003-1a"/>
欽定四庫全書<lb/>
　獨醉亭集巻下<lb/>
　　　　　　　　　　　　明　史謹　撰<lb/>
　　五言絶句<lb/>
　　　蘭竹圖<lb/>
采采石上蘭蕭蕭水邊竹各抱夷齊心清風激流俗<lb/>
　　　題竹<lb/>
忩户晝蕭森空堦凝緑隂不縁冰雪裏焉識歲寒心<lb/>
<pb n="KR4e0062_WYG_003-1b"/>
　　　題畫<lb/>
樹擁溪邊閣山浮雨後嵐白頭歸未得畫裏看江南<lb/>
　　　題玩月仕女<lb/>
獨立長門裏徘徊無所親可憐前殿月不照後宫人<lb/>
　　　觀花有感<lb/>
澗畔花無數榮枯各有時先開復先謝莫羨向陽枝<lb/>
　　　題雪景<lb/>
寒樹老空山雲根碧蘚斑野船纔近岸疑向剡溪邊<lb/>
<pb n="KR4e0062_WYG_003-2a"/>
　　　題畫<lb/>
古樹雲烟合遥山紫翠浮白頭林下客應伴赤松游<lb/>
　　　鴛鴦圖<lb/>
頭白兩文禽和鳴多好音韓朋墳上樹雙宿到如今<lb/>
　　　題畫<lb/>
林壑晝冥冥松蘿覆野亭一塵飛不到門外數峰青<lb/>
　　七言絶句<lb/>
　　　春山行樂圖<lb/>
<pb n="KR4e0062_WYG_003-2b"/>
四海無波六合清諸公乗暇樂昇平杏花村外東風裏<lb/>
醉拂吟鞭並轡行<lb/>
　　　奉天殿朝囘<lb/>
春風淡蕩御烟微玉珮成行栁下歸共浴恩波還共散<lb/>
紫薇花下換朝衣<lb/>
　　　直房聞桂香<lb/>
松隂池館晝偏涼何處飄來桂子香起傍雕闌看秋色<lb/>
廣寒宫殿近昭陽<lb/>
<pb n="KR4e0062_WYG_003-3a"/>
　　　曉望鍾山<lb/>
勢蟠龍虎翠髙低樹色蒼蒼接鳳池宿霧漸消雲散盡<lb/>
金烏飛上萬年枝<lb/>
　　　過虎踞闗<lb/>
闗路盤盤繞翠微巗花澗草競春輝晚來醉拂吟鞭過<lb/>
山氣濛濛欲染衣<lb/>
　　　題捕魚圖<lb/>
罷釣歸來日已昏荻花吹雪暗江村此生不是甘貧賤<lb/>
<pb n="KR4e0062_WYG_003-3b"/>
留得清風遺子孫<lb/>
　　　送鄧太守<lb/>
典郡曽為百里侯中心元只慕伊周今朝五馬西南去<lb/>
重使三苗識鄧攸<lb/>
　　　立春日試筆<lb/>
蒼蒼初日照樓臺元氣淋漓遍九垓不是梅花露消息<lb/>
人間何處識春來<lb/>
　　　蜀山道中<lb/>
<pb n="KR4e0062_WYG_003-4a"/>
盤盤鳥道接峨眉劍閣横空北斗低羇思不堪過半夜<lb/>
萬山深處一猿啼<lb/>
　　　過瀼西<lb/>
天涯春盡强提攜百丈牽江過瀼西誰識少陵憂國恨<lb/>
東風處處杜鵑啼<lb/>
　　　過巫山<lb/>
一劍長懸萬里身偶經巫峽又逢春路傍多少娉婷女<lb/>
誰是襄王夢裏人<lb/>
<pb n="KR4e0062_WYG_003-4b"/>
　　　白帝城晚眺<lb/>
城郭荒涼秋氣深江山如畫一登臨中原自有劉文叔<lb/>
應笑公孫錯用心<lb/>
　　　題墨葡萄<lb/>
誰冩秋風月下枝摩挲醉墨尚淋漓白頭常侍心中事<lb/>
只有涼州刺史知<lb/>
　　　中秋夜對月<lb/>
一池樹影壓青天萬籟無聲月正圓多少詞臣争折桂<lb/>
<pb n="KR4e0062_WYG_003-5a"/>
不知誰在郤詵先<lb/>
　　　宣和金桃鸚鵡圖<lb/>
葉底金桃似彈懸隴禽雙啄味初全披圖自識宣和筆<lb/>
流落人間幾百年<lb/>
　　　竹枝便面<lb/>
廣寒宫裏碧琅玕葉葉清風起暮寒自有凌霜髙節在<lb/>
敲門未許俗人看<lb/>
　　　得家書<lb/>
<pb n="KR4e0062_WYG_003-5b"/>
萬里來從青海頭開封未讀涙先流書中不盡心中事<lb/>
只恐看時我更愁<lb/>
　　　題南楚才妻寫容寄夫圖<lb/>
欲整雲鬟意轉慵却調花露冩芳容慇懃寄與天涯客<lb/>
休作陽臺夢裏逢<lb/>
　　　題琅邪山圖<lb/>
緑樹隂隂石徑斜諸峰羅立帶琅邪雲深亭觀知多少<lb/>
誰是廬陵太守家<lb/>
<pb n="KR4e0062_WYG_003-6a"/>
　　　題馬圖<lb/>
猛氣如雲不受羈時清放牧華山西自憐今日無人顧<lb/>
空向奚奴振鬛嘶<lb/>
　　　送陳士常<lb/>
蕭蕭行李出邊城曙色初分栁外亭今日送君翻愧我<lb/>
劍鋒磨盡尚飄零<lb/>
　　　客夜<lb/>
雁呌寒空月滿江無邊鄉思正難降西風不待人驅遣<lb/>
<pb n="KR4e0062_WYG_003-6b"/>
又送秋聲入夜忩<lb/>
　　　題畫<lb/>
平湖雨過水雲腥暑氣全消<hi>原闕</hi>亭野老放船何處去<lb/>
不知山色上衣青<lb/>
　　　桃葉渡<lb/>
重經古渡立斜曛愁見桃花兩岸春欲向東風唱桃葉<lb/>
江邊怕有别離人<lb/>
　　　九日<lb/>
<pb n="KR4e0062_WYG_003-7a"/>
烏帽籠頭髪似銀厭騎羸馬踏紅塵今朝又醉秦淮酒<lb/>
共挿黄花少故人<lb/>
　　　湘江夜泊<lb/>
扁舟載月下三湘露渚風來杜若香一片秋聲無處著<lb/>
和愁散入水雲鄉<lb/>
　　　湘潭縣<lb/>
石田茅屋路東西乗興還堪一杖藜雲氣忽來山不見<lb/>
滿林春雨鷓鴣啼<lb/>
<pb n="KR4e0062_WYG_003-7b"/>
　　　黄陵廟阻風<lb/>
黄沙捲霧暗前灘風吼雷聲控百蠻此處波濤原自異<lb/>
祖龍何必赭其山<lb/>
　　　九日<lb/>
病骨秋來似凍蠅好山空憶去年登今朝對景成惆悵<lb/>
勉上西樓第一層<lb/>
碧䦨干外楚江濱一片秋光雨後新多少登髙林下客<lb/>
不知誰是去年人<lb/>
<pb n="KR4e0062_WYG_003-8a"/>
　　　題碧桃錦鳩圖<lb/>
一枝和露倚琅玕髣髴𤣥都雪後看何處飛來雙野鳥<lb/>
花間喚雨立春寒<lb/>
　　　曉過洞庭湖<lb/>
渺渺湖光接素秋雁聲嘹嚦滿汀洲孤舟喚醒還家夢<lb/>
楓葉蘆花一片愁<lb/>
　　　午日瞿塘觀競渡<lb/>
龍舟一葉戯蒼茫畫楫齊操忽怒瀧俄頃翻身𦵏魚腹<lb/>
<pb n="KR4e0062_WYG_003-8b"/>
醉魂慙訴汨羅江<lb/>
　　　聞猿<lb/>
幾處空山嘯月明不堪聞過兩三聲誰知萬里南遷客<lb/>
一夜孤舟夢不成<lb/>
　　　聞子規<lb/>
聲聲何苦勸人歸不管行人聽轉悲十二峰前雲樹裏<lb/>
幾畨啼到月明時<lb/>
　　　題畫<lb/>
<pb n="KR4e0062_WYG_003-9a"/>
數株烟栁緑毿毿兩岸青山起暮嵐多少天涯未歸客<lb/>
却從畫裏看江南<lb/>
　　　王真人雪中惠鵝<lb/>
雪滿千山却負期只縁塵事苦相羈扣門忽辱羲禽贈<lb/>
來自山隂洗墨池<lb/>
　　　小孤山<lb/>
江漢東來第一闗孤髙如劍許猿攀雲深知有仙娥廟<lb/>
落日鐘聲出半山<lb/>
<pb n="KR4e0062_WYG_003-9b"/>
　　　陽臺<lb/>
南控衡廬北劍闗千年遺跡後人攀不知夢裏人何處<lb/>
為雨為雲過别山<lb/>
　　　䕫府<lb/>
險過咸陽百二闗捫蘿猶憶舊時攀却憐井底公孫述<lb/>
虚築層城據此山<lb/>
　　　雪山闗<lb/>
羸驂憶度雪山闗鳥道穿雲次第攀莫怪阮生曽慟哭<lb/>
<pb n="KR4e0062_WYG_003-10a"/>
前程猶有萬重山<lb/>
　　　題明妃出塞圖<lb/>
琵琶聲斷雪紛紛三月龍沙不見春囘首漢宫雲一片<lb/>
承恩今日是何人<lb/>
　　　題太真吹笛圖<lb/>
日色斜明五鳳樓阿環吹笛按涼州餘音杳逐行雲去<lb/>
散作開元天下愁<lb/>
　　　題秋林讀書圖<lb/>
<pb n="KR4e0062_WYG_003-10b"/>
不隨麟鳳謁虞廷獨坐林間味六經風葉向秋俱落盡<lb/>
隔江遥見數峯青<lb/>
　　　題桃源圖<lb/>
仙境縈逥一水通人家住處絶塵蹤漁郎忽到驚相問<lb/>
猶説當年避祖龍<lb/>
　　　江樓晚眺<lb/>
一汀紅蓼亂飛鷗兩岸蘆花覆釣舟此景合教誰管領<lb/>
水邊人在夕陽樓<lb/>
<pb n="KR4e0062_WYG_003-11a"/>
　　　九日次周縣宰韻<lb/>
映水芙蓉簇絳霞水邊開宴坐臨花秋娘老去風流盡<lb/>
繫臂猶懸一縷紗<lb/>
　　　題虎圖<lb/>
目光如電氣如雲獨踞松隂嘯夕曛莫道横行為己任<lb/>
漢家自有李將軍<lb/>
　　　題馬圖<lb/>
沙場百戰已成功萬里歸來汗血空莫道邦家無惠養<lb/>
<pb n="KR4e0062_WYG_003-11b"/>
滿川苜蓿雁來紅<lb/>
　　　題鶺鴒圖<lb/>
止則同原飛則鳴野花芳草共怡情幽禽尚有相親意<lb/>
何況人間弟與兄<lb/>
　　　口號次韻<lb/>
萬壑烟嵐晝未乾半空和翠滴衣寒老夫至此還吟眺<lb/>
繫馬松隂暫卸鞍<lb/>
　　　掬月軒<lb/>
<pb n="KR4e0062_WYG_003-12a"/>
闌外芳塘半畆寛波心月上湧金盤酒醒盥潄天光裏<lb/>
捧得銀蟾掌上看<lb/>
　　梁臺六詠<lb/>
　　　赤峰晴雪<lb/>
峰頭雲散日初昇色露微霞雲尚凝囘首謝安髙卧處<lb/>
石床蘿磴玉層層<lb/>
　　　太湖落雁<lb/>
粼粼淺碧露漚沙兩岸楓林接斷霞數㸃征鴻雲際落<lb/>
<pb n="KR4e0062_WYG_003-12b"/>
暗傳秋信入蘆花<lb/>
　　　天印夕陽<lb/>
山形如印閣晴空翠壓秦淮秀所鍾幾度登臨斜日裏<lb/>
白雲紅樹影重重<lb/>
　　　古城曉景<lb/>
草暗頺垣似斷峰孤村遥帶夕陽春無邊烟樹重重合<lb/>
多少人家紫翠中<lb/>
　　　野渡横舟<lb/>
<pb n="KR4e0062_WYG_003-13a"/>
漠漠江流際碧天烟村漁屋斷堤連孤舟盡日無人渡<lb/>
長繫蘆花淺水邊<lb/>
　　　秦淮漁笛<lb/>
一堤烟栁集昬鴉兩兩漁舟渡淺沙短笛自吹無調曲<lb/>
暗驚栖雁入蘆花<lb/>
　　龍潭八景<lb/>
　　　三江觀潮<lb/>
一痕忽起勢崔嵬直上三江吼怒雷紅蓼灘頭斜日裏<lb/>
<pb n="KR4e0062_WYG_003-13b"/>
恍疑鼇戴雪山來<lb/>
　　　七星禮斗<lb/>
七星山色翠㝠㝠玉宇瓊樓護六丁夜半天壇明月上<lb/>
道人獨自禮寒星<lb/>
　　　華麓尋真<lb/>
兩峰蒼翠接三茅路入雲深去轉遥惆悵茅君不可見<lb/>
却從樵子問王喬<lb/>
　　　栁灣待渡<lb/>
<pb n="KR4e0062_WYG_003-14a"/>
篙師倚棹傍寒蘆力倦操持不受呼多少行人將有適<lb/>
不知誰是仲尼徒<lb/>
　　　官橋送别<lb/>
百尺飛梁接大堤栁隂常見駐輪蹄香塵忽起行人去<lb/>
水自東流日自西<lb/>
　　　水驛維舟<lb/>
一堤烟栁翠沈沈畫鷁如雲繋栁隂白髪篙師閒理棹<lb/>
就中還有濟川心<lb/>
<pb n="KR4e0062_WYG_003-14b"/>
　　　花洞埀綸<lb/>
巗際雲霞仕巻舒水邊洲渚自縈紆誰知數尺苔磯上<lb/>
介甫曾來學釣魚<lb/>
　　　旗山散牧<lb/>
苜蓿連天萬馬肥望中如在華山西龍媒應歎無人識<lb/>
頻向奚奴振鬛嘶<lb/>
　　　端午<lb/>
鶴髪埀肩尺許長離家三十五端陽兒童見説渾驚訝<lb/>
<pb n="KR4e0062_WYG_003-15a"/>
却問何方是故鄉<lb/>
　　　題畫魚<lb/>
鰣魚赤鯶動成羣戲月波間集藻根時節到來留不住<lb/>
盡隨雷雨過龍門<lb/>
　　　送吳克全<lb/>
渡頭一舸發金陵東望雲間幾日程莫倚身閒頻唱和<lb/>
杜紅蘅碧總離情<lb/>
　　　端午有感<lb/>
<pb n="KR4e0062_WYG_003-15b"/>
憶昔彤庭預宴時千官行到近天威今朝寂寞林泉下<lb/>
不忍重看舊賜衣<lb/>
　　題瀟湘八景<lb/>
　　　洞庭秋月<lb/>
波光萬頃浸長空桂子香飄逺近風一夜馮夷眠不稳<lb/>
廣寒移在水晶宫<lb/>
　　　烟寺晚鐘<lb/>
山含暝色䕶招提隱隱踈鐘隔翠微一百八聲鳴樹杪<lb/>
<pb n="KR4e0062_WYG_003-16a"/>
銀蟾初上鵲驚飛<lb/>
　　　江天暮雪<lb/>
一色彤雲控百蠻江村漁火有無間扁舟逺泊黄蘆岸<lb/>
疑是山隂訪戴還<lb/>
　　　瀟湘夜雨<lb/>
黿鼉出沒吼烟濤墨色江雲不斷飄喬口橘州何處是<lb/>
滿汀蘆荻夜蕭蕭<lb/>
　　　平沙落雁<lb/>
<pb n="KR4e0062_WYG_003-16b"/>
逺落汀洲陣勢分風嘹月唳不堪聞扁舟多少天涯客<lb/>
腸斷鄉闗又夕曛<lb/>
　　　逺浦歸帆<lb/>
洞庭湖上岳陽樓闌外波光接素秋數㸃征帆天際落<lb/>
不知誰是五湖舟<lb/>
　　　山市晴嵐<lb/>
緑隂夾道樹重重人雜漁樵逺近通囘望酒家山色裏<lb/>
青帘斜颺落花風<lb/>
<pb n="KR4e0062_WYG_003-17a"/>
　　　漁村夕照<lb/>
鷓鴣聲斷雨初晴渡口風來水氣腥村北村南齊晒網<lb/>
釣舟閒在夕陽汀<lb/>
　　　題抱琴圖<lb/>
童子攜琴過野橋松隂夾路草蕭蕭知君不是花奴手<lb/>
未必侯門肯見招<lb/>
　　　耕樂圖<lb/>
瘠田數畆九峰間暮耔朝耘不放閒雲滿緑簔微醉後<lb/>
<pb n="KR4e0062_WYG_003-17b"/>
自騎黄犢看青山<lb/>
　　　墨梅<lb/>
渴龍夜飲鵝池水噴落孤山雪後枝不是清香暗浮動<lb/>
黄昬庭院有誰知<lb/>
　　　次郭公子韻<lb/>
曽經紫塞射鴐鵝臂挽雕弓膂力多日暮據鞍南望處<lb/>
碧天無際海無波<lb/>
憶向龍池看鬭鵝無邊春色上衣多歸來醉坐三山頂<lb/>
<pb n="KR4e0062_WYG_003-18a"/>
笑指銀蟾浴海波<lb/>
洗硯池頭帖換鵝翠雲軒外晚山多座中知有金門客<lb/>
聲譽應齊馬伏波<lb/>
　　　寄郭揮使<lb/>
君到金臺已暮秋鵷鸞同集鳳池頭不知野老含情處<lb/>
日落秦淮獨倚樓<lb/>
　　　題海棠白頭<lb/>
日落華清王氣收海棠妖艶不知秋花梢一夜西風急<lb/>
<pb n="KR4e0062_WYG_003-18b"/>
啼得山禽也白頭<lb/>
　　　題淵明圖<lb/>
堤邊楊栁舞秋風籬下黄花發露叢莫笑歸來巾漉酒<lb/>
風光不是義熈中<lb/>
　　　題雪景<lb/>
山排玉劍倚髙寒路遶瓊臺萬木攢一白不分天逺近<lb/>
却從何處望長安<lb/>
　　　題畫<lb/>
<pb n="KR4e0062_WYG_003-19a"/>
隔岸青山擁翠螺野禽啼處夕陽多漢庭累下徴賢詔<lb/>
未許先生老釣蓑<lb/>
　　　送袁太常省墓<lb/>
鄱陽湖上豫章城萬壑千厓列翠屏白髪太常歸祭掃<lb/>
西風烟樹幾長亭<lb/>
　　　題畫<lb/>
十年羸馬厭西東髀肉全消鬢若蓬幸得棲身魚鳥畔<lb/>
酒酣濯足聽松風<lb/>
<pb n="KR4e0062_WYG_003-19b"/>
　　　題宣和風竹圖<lb/>
塵迷艮嶽淡無輝尚捲珠簾冩竹枝三百年餘重玩賞<lb/>
孤梢還帶北風吹<lb/>
　　　寄徐德器<lb/>
石頭城下楚江邊有客言囘鄂渚船寄語故人徐孺子<lb/>
白頭相見在何年<lb/>
君居鄂渚我秦淮每辱魚牋慰客懐何日相逢重握手<lb/>
山南山北試青鞋<lb/>
<pb n="KR4e0062_WYG_003-20a"/>
　　　水邊芙蓉<lb/>
不隨桃李競春光開向西風壓衆芳恰似湘娥初睡醒<lb/>
强臨秋水照紅粧<lb/>
　　　廢宅梅花<lb/>
門徑蕭然遍草萊寒梅一樹倚風開可憐香影無人顧<lb/>
只有山禽自往來<lb/>
　　　題黄葵花<lb/>
玉顔憔悴鬢鬅鬆自有傾陽一段忠來向野人庭院裏<lb/>
<pb n="KR4e0062_WYG_003-20b"/>
道家粧扮立薫風<lb/>
　　　扇上梅花<lb/>
月滿長空夜氣寒暗香微度碧闌干翠禽喚醒羅浮夢<lb/>
折得南枝掌上看<lb/>
　　武當八景<hi>以下遺稿不分體</hi>
　　　天柱凌雲<lb/>
諸峯羅立翠蓮開天柱當中冠五臺勢挿銀河逾萬仞<lb/>
頂摩黄鵠倚三台丹光夜向琳宫出雲氣朝從華嶽來<lb/>
<pb n="KR4e0062_WYG_003-21a"/>
我憶憑髙望鄉國一盃滄海隔蓬萊<lb/>
　　　玉虚環翠<lb/>
寳殿珠宫䕶六丁一塵不染晝㝠㝠樹環松檜千層碧<lb/>
山立芙蓉四面青落日風聲隨虎豹虚簷雲氣走雷霆<lb/>
道人不管人間事自拂烟霞採茯苓<lb/>
　　　五龍披霧<lb/>
萬壑千厓曉霧消琳宫𢎞敞映仙桃路通絶頂青㝠濶<lb/>
鳳噦朝陽紫殿髙林下每看羊化石松間時見鶴歸巢<lb/>
<pb n="KR4e0062_WYG_003-21b"/>
我今欲借登山屐來訪安期不憚勞<lb/>
　　　九渡鳴泉<lb/>
深谷藏源逺近通下連諸澗盡朝宗飛空自響鈞天樂<lb/>
震地偏驚啓蟄龍濶處倒涵山嶽影渡邊多見鹿麋蹤<lb/>
幾畨過雨扶笻聽髣髴濤聲起萬松<lb/>
　　　南岩削壁<lb/>
岩前流水帶龍腥石上靈芝到處生絶壁倚空非禹鑿<lb/>
髙蘿懸幄自天成嵐飛翠雨林梢滴鶴載瑶笙月下鳴<lb/>
<pb n="KR4e0062_WYG_003-22a"/>
知有仙宫烟霧裏樵歌長答歩虚聲<lb/>
　　　紫霄層巒<lb/>
山繞琳宫列畫圖天然形勢一仙都翠嵐忩户藏丁甲<lb/>
白晝風雲忽有無羽客夜歸騎一虎仙禽曉過引雙雛<lb/>
何時得造烟蘿徑石上同尋九節蒲<lb/>
　　　雷洞發春<lb/>
古洞深沈萬木遮洞中初轉阿香車已知太乙行時令<lb/>
不覺春光動物華甘雨頓青原上草仙桃漸吐日邊花<lb/>
<pb n="KR4e0062_WYG_003-22b"/>
明朝擬欲尋芳去先向新宫覔少霞<lb/>
　　　璚臺霽曉<lb/>
層臺屹立楚天西曙色遥分石徑危玉兔已沈千仞壁<lb/>
金烏飛上萬年枝露凝仙掌雲猶濕花覆天壇影漸移<lb/>
中有長生餐玉者徃來不許世人知<lb/>
　　　元夕宴史廣文宅<lb/>
五十年餘鶴髪翁喜逢今夕宴黌宫雕闌月轉三更後<lb/>
火樹花開一氣中歌吹暗驚幽鳥夢爐烟輕度落梅風<lb/>
<pb n="KR4e0062_WYG_003-23a"/>
座中俱是天涯客安得明年此㑹同<lb/>
　　　雪霽登龍潭驛樓<lb/>
飛樓百尺倚青㝠與客憑闌雪已晴山繞華陽銀作樹<lb/>
雲開鐵甕玉為城寒禽向日渾無語暗谷流泉覺有聲<lb/>
一舸明朝又西去還陪鵷鷺入蓬瀛<lb/>
　　　飲中賦<lb/>
歲月渾如東逝波醉鄉深處喜頻過手中不荷劉伶鍤<lb/>
耳畔常聞薤露歌天地有情終寂寞功名無分欲如何<lb/>
<pb n="KR4e0062_WYG_003-23b"/>
却憐皓首求仙客終日惺惺錬紫河<lb/>
　　　經人鮓瓮<hi>灘名</hi>
逺承仙詔出烏蠻春色相隨萬里還一舸又經人鮓瓮<lb/>
全家如過鬼門闗舟師捩柁倉皇際魚腹埋身頃刻間<lb/>
到岸不須談徃事且宜攜酒看青山<lb/>
　　　謁黔寧王廟<hi>廟有塑像</hi>
冠冕遵王制祠堂枕野池喜令蠻父老復覩漢威儀傑<lb/>
棟星河近虚簷薜荔埀亂峰排劍㦸髙樹擁旌旗奕葉<lb/>
<pb n="KR4e0062_WYG_003-24a"/>
承恩重平生出計竒功勲齊馬援德量並韓琦天意深<lb/>
留眷秋聲逺送悲故山依日月新冢卧熊罷猿鶴雖無<lb/>
主鷦鷯各有枝峩峩光萬丈千古照邊陲<lb/>
　　　浮休室為頴上人賦<lb/>
自悟身同不繋舟借棲禪室扁浮休眼中生死輕如葉<lb/>
世上榮枯信若漚金谷已聞樵牧唱蘇臺終見鹿麋遊<lb/>
幾畨醉坐三生石天地為棺總不憂<lb/>
　　　騶虞行<lb/>
<pb n="KR4e0062_WYG_003-24b"/>
逺帶仁風出郊藪素質𤣥文世希有形雖似虎德如麟<lb/>
肯讓狻猊出其右將軍乗暇獵秋風唾手擒來亦天授<lb/>
天生異物表禎祥一見終當入靈囿聖徳浩蕩侔西周<lb/>
將軍勇氣横九秋所至不用興戈矛桑麻遍野民<lb/>
無憂況逢此獸應時出光被四表聞歌謳昔年見<lb/>
畫誰能識今見真形世無匹雙睛閃電氣成虹一尾<lb/>
横空勢如㦸雖云四足疾於鳥不使驊騮共槽櫪卞<lb/>
莊馮婦皆歎息逺視傍觀股應栗却從昭代致昇平<lb/>
<pb n="KR4e0062_WYG_003-25a"/>
龍馬還當負圖出<lb/>
　　　題畫<lb/>
雨餘山色翠如苔樹杪寒烟濕未開童子無端掃紅葉<lb/>
隔林知有故人來<lb/>
　　　題畫<lb/>
竹樹蕭蕭帶夕陽無邊秋意滿瀟湘雁聲忽起黄蘆岸<lb/>
多少征人憶故鄉<lb/>
　　　碧嶂歸雲送友之江西<lb/>
<pb n="KR4e0062_WYG_003-25b"/>
萬仞匡廬倚碧空無邊雲氣盡隨龍晝還忽鎖千厓翠<lb/>
夕散仍栖五老松冷䕶石泉微有影亂迷巢鶴竟無蹤<lb/>
君今復向雲深去屏跡當居第一峰<lb/>
　　　題畫<lb/>
亂峰如劍挿天青颯颯涼飊樹底生一鳥不鳴雲散盡<lb/>
無人收拾萬松聲<lb/>
　　　贈日夲㢘上人<lb/>
一别扶桑路俄驚二十秋暫逢皆白首相顧各青眸就<lb/>
<pb n="KR4e0062_WYG_003-26a"/>
裏諸天近行邊一念休出山應掃迹渡海不須舟雨過<lb/>
龍歸鉢經殘月滿樓尚期他世㑹聊共此生浮猿鳥陪<lb/>
吟眺乾坤任去留堂堂天竺境都在汝心頭<lb/>
　　　謝歐陽御史送筆<lb/>
蒙恬製作久塵埃今日勞君逺寄來毫帶風霜分玉兔<lb/>
管含光彩出烏臺題詩忽有驚人句草檄慚無倚馬才<lb/>
還與墨卿同篋貯奎光夜夜燭三台<lb/>
　　　懐郭揮使<lb/>
<pb n="KR4e0062_WYG_003-26b"/>
池上芙蓉盡著花樹頭霜葉半成霞此時遥想金臺客<lb/>
日倚闌干望翠華<lb/>
　　　長淮道中<lb/>
獨騎官馬過長淮滿目青山日又斜人在故鄉終是客<lb/>
鳥歸深樹却為家牧童渡水還乗犢蘆葉吟風不當笳<lb/>
行遍殊方今白首未知何處是天涯<lb/>
　　　環清樓<lb/>
勢接星河帶逺村曲闌髙棟浄無氛地隣瀛海三吳盡<lb/>
<pb n="KR4e0062_WYG_003-27a"/>
水合玻璃四面分鵷侣賦詩雲際立鳳笙吹月座中聞<lb/>
有時不欲鈎簾坐厭聽漁歌唱夕曛<lb/>
　　　水雲深處<lb/>
一室如舟住水雲四邊蘆葦接蒼旻渾無田産供王賦<lb/>
只有漁郎作故人蘋汎晴光鷗卧雪波涵秋影雁來賓<lb/>
明朝去約乗槎叟醉過柴門莫厭頻<lb/>
　　　送蔣院判隨駕赴京<lb/>
出門馬上氣如雲笑拂征袍雨露新家住龍潭連漢苑<lb/>
<pb n="KR4e0062_WYG_003-27b"/>
身隨鶴駕謁楓宸羽林十萬無虗士驛路五千有故人<lb/>
遥想朝囘多暇日黄金臺上醉青春<lb/>
　　　雪酒為金粟公賦<lb/>
碧落無聲散玉塵片時盈尺擁籬根掃歸銀甕渾同色<lb/>
釀出璚漿不見痕陶榖謾勞烹活火杜康未許恃專門<lb/>
豈知祥瑞成狂藥偏稱吾家老瓦盆<lb/>
　　　挽鄱陽屈孺人<lb/>
鶴髪蕭蕭雪滿肩偶嬰斯疾竟長捐塵迷寳鏡鸞無影<lb/>
<pb n="KR4e0062_WYG_003-28a"/>
夣斷瑶池骨已仙薜荔簾櫳添暝色梧桐院落冷秋烟<lb/>
老來愧我長為客何日生芻置墓前<lb/>
　　　題鵪鶉圖<lb/>
飽食秋菰已倦飛羽毛映日錦䙰褷一生自信無常處<lb/>
枸杞叢邊却暫棲<lb/>
　　　過東塘<lb/>
兩岸菰蒲長翠苗一溪春水緑迢迢曉來流出殘紅去<lb/>
知是吳山雪盡消<lb/>
<pb n="KR4e0062_WYG_003-28b"/>
　　　耕訓堂<lb/>
買田築室傍清溪夜誦朝耕不厭疲耒耜方閒還就館<lb/>
子孫受業恐違時居非陋巷心同樂生作堯民志不移<lb/>
醉後復乗黄犢去滿身山色自吟詩<lb/>
　　　友耕堂<lb/>
屏迹西疇逺避名眼中世事羽毛輕犂鋤作伴無榮辱<lb/>
仁義為途絶送迎萬疊好山牛背看一蓑春雨隴頭耕<lb/>
有人荷钁來相訪不是嚴光即管寧<lb/>
<pb n="KR4e0062_WYG_003-29a"/>
　　　慈樂堂<lb/>
庭前萱草翠離離堂上慈親鶴髪垂花覆板輿春宴後<lb/>
鶴迎苔砌晚逰時兩行玉樹冰霜潔萬朶蟠桃日月遲<lb/>
見説飛仙來獻壽鳳笙龍管隔雲吹<lb/>
　　　題畫<lb/>
兩岸雲山列素屏倚闌吟眺雪初晴自知不應飛熊兆<lb/>
野飯魚羮過一生<lb/>
　　　題蘇李泣别圖<lb/>
<pb n="KR4e0062_WYG_003-29b"/>
君持漢節晨登路致使孤臣心獨苦愁雲結恨晦天山<lb/>
淚眼相看别河滸共陷邊塵十九年君獨南歸享茅土<lb/>
邊風蕭蕭征馬鳴飛沙暝遏哀笳聲此去誰知是死别<lb/>
臣心有恨終難明徒憐埋骨塞雲裏不得隨君歸漢庭<lb/>
　　　題雪景<lb/>
憶承仙詔出雲林馬踏瑶花尺許深螘酒頻從官舍飲<lb/>
貂裘不畏苦寒侵千章玉樹為幢列萬里彤雲接地隂<lb/>
今卧衡門無一事雪山相對雪盈簮<lb/>
<pb n="KR4e0062_WYG_003-30a"/>
　　　題桂花鴝鵒<lb/>
金粟吹香萬木秋露華凝葉翠雲稠家童不敢私攀折<lb/>
知有寒臯在樹頭<lb/>
　　　題水仙花<lb/>
冰為肌骨玉為容時有天香散逺風欲就馮夷飱石髓<lb/>
鳴璫聲度月明中<lb/>
　　　凝翠軒為丁子剛作<lb/>
曲曲雕闌鎖翠雲湘簾髙捲四無鄰緑隂到座日當午<lb/>
<pb n="KR4e0062_WYG_003-30b"/>
蒼雪堕衣秋滿身風響珮環驚宿鳳地深苔蘚絶香輪<lb/>
老來袁粲思吟賞直造何曽問主人<lb/>
　　　壽萱堂為陳公鼐賦<lb/>
聞君裔出元龍後家住毗陵歲云久新築髙堂扁壽萱<lb/>
種萱無數開當牖花間獻壽列璚筵日照斑衣錦雲覆<lb/>
翡翠盤行阿母桃水晶盃汎麻姑酒慈顔有喜風生席<lb/>
一片萱花共春色試聽諸孫祝眉壽笑看薊子摩銅狄<lb/>
吳山對面天與髙越女停歌鶴同立君家孝悌人間識<lb/>
<pb n="KR4e0062_WYG_003-31a"/>
共保慈顔比金石年年獻壽向花間囘首椿庭淚沾臆<lb/>
　　　題栁塘雙燕<lb/>
楊栁隂隂水漫陂栁花吹雪㸃烏衣日長畫棟營巢倦<lb/>
故逐東風上下飛<lb/>
　　　題梅竹聚禽圖<lb/>
成湯至德同天壤復向郊原祝羅網頓令禽鳥樂幽棲<lb/>
嶰谷羅浮任來徃林梢雪霽層隂開衆鳥忽送春聲來<lb/>
雲霄萬里絶鷹隼随意飲啄無驚猜君不見隴山鸚鵡<lb/>
<pb n="KR4e0062_WYG_003-31b"/>
居深麓悞入虞羅見羈束雖向雕籠置此身丹荔金桃<lb/>
勝粱肉不如爾輩花間宿<lb/>
　　金陵八景<lb/>
　　　鍾阜朝雲<lb/>
山形髙立翠芙蓉岩際晴雲萬朶封起映朝陽成五色<lb/>
化為霖雨鎖千峰飛揚或亂松間鶴舒巻長隨洞底龍<lb/>
欲訪招提無處覔數聲惟聽隔林鐘<lb/>
　　　石城霽雪<lb/>
<pb n="KR4e0062_WYG_003-32a"/>
石露苔㾗雪漸晞晨光相映晃朝衣千章璚樹為幢列<lb/>
一路彤雲映日飛陣影度壕鴉散墨女牆開凍玉生輝<lb/>
忽乗瘦蹇尋梅過多少人家尚掩扉<lb/>
　　　龍江夜雨<lb/>
黒雲拖雨過長汀恍若驪珠散紫清聲到枕邊驚蝶夢<lb/>
風回蓬底帶龍腥漁燈隱隱孤村暗蘆葉蕭蕭兩岸鳴<lb/>
已覺夜深還淅瀝滿懷羇思不堪聽<lb/>
　　　鳳臺秋月<lb/>
<pb n="KR4e0062_WYG_003-32b"/>
萬里無雲月正中倚闌人在廣寒宫數行雁落天邊影<lb/>
一曲笙傳鶴背風香拂几筵飄桂子露含光彩滴梧桐<lb/>
夜深轉覺清無寐卧看氷輪碾碧空<lb/>
　　　天印樵歌<lb/>
夾路青山擁翠螺每聞樵唱隔烟蘿暗驚鶴夢穿雲杪<lb/>
細答松聲出澗阿幾度半酣扶杖聽有時一曲傍林過<lb/>
晚來弛擔長松下復和岩前扣角歌<lb/>
　　　秦淮漁笛<lb/>
<pb n="KR4e0062_WYG_003-33a"/>
一汀紅蓼綴殘霞兩兩漁舟泊淺沙横笛共吹無調曲<lb/>
隔林驚散並棲鴉聲囘野岸沈蛟室響拂江風起浪花<lb/>
多少天涯未歸客夜深聽罷却思家<lb/>
　　　烏衣夕照<lb/>
深巷迢迢接九垓巷南巷北盡樓臺簾櫳自放斜陽入<lb/>
王謝難隨燕子來花鬭春光雲錦簇山含暮景畫圖開<lb/>
幾畨醉拂吟鞭過樹影重重壓翠苔<lb/>
　　　白鷺春波<lb/>
<pb n="KR4e0062_WYG_003-33b"/>
一江晴緑漾微波頃刻平堤雨夜過暖汎桃花隨畫鷁<lb/>
倒涵樹影拂銀河羣鷗卧藻堆殘雪雙鷺窺魚立細莎<lb/>
何日繫舟楊栁岸酒酣濯足聽漁歌<lb/>
　　　題范蠡歸湖圖<lb/>
吳山嵳峩翠如洗吳王宫殿空中起鳳管鸞笙到處聞<lb/>
共説繁華世無比前溪一夜越兵來衘枚競入姑蘇臺<lb/>
西子含啼出宫掖吳王抱恨埋蒿萊一代竒勲歸范蠡<lb/>
片時雪盡夫椒恥位重名髙不受封入湖自號䲭夷子<lb/>
<pb n="KR4e0062_WYG_003-34a"/>
只縁烏喙難容物致使將軍就髙潔兩岸青山畫裏看<lb/>
數行白鷺烟中没洞庭笠澤隨所之慣聽漁笛鷗邊吹<lb/>
却憐文種不料事烏喙之心終見疑<lb/>
　　　題宣和竹上班鳩<lb/>
憶傍龍樓喚雨時羽毛映日錦䙰褷忽驚艮岳烽烟起<lb/>
來向淇園自在棲<lb/>
　　　南浦漁舟<lb/>
縱横如葉傍汀沙誰識張騫海上槎白鷺行邊長作市<lb/>
<pb n="KR4e0062_WYG_003-34b"/>
黄蘆深處即為家雲迷短棹穿荷葉笛弄西風起浪花<lb/>
幾度雨晴歸晒網鴛鴦浦口夕陽斜<lb/>
　　　題史婦鄒氏貞節巻<lb/>
逺逐良人出塞門忽驚風雨暗乾坤身加劍㦸心彌壯<lb/>
名重邱山死亦存烈氣曉衝青塞日貞魂夜貫紫臺雲<lb/>
我今撫巻題詩處深愧明妃負漢恩<lb/>
　　　山房獨坐次韻<lb/>
一身苦無蒂兩鬢霜華侵大藥雖可餌筋力終難任因<lb/>
<pb n="KR4e0062_WYG_003-35a"/>
之倦遨逰斷此來去心危坐見鍾山烟蘿鬱沈沈草堂<lb/>
雖已矣勝槩猶至今對景沽濁醪自酌還自斟既非髙<lb/>
陽徒肯效莊舄吟野菊散幽香清風滌煩襟日暮興已<lb/>
闌脱巾掛松隂雲端見飛鳥東西各投林微物尚有托<lb/>
歸途邈難尋黙然忽自怡耳畔聞跫音<lb/>
　　　病起寓懐<lb/>
藥裹方抛雪滿簮山房獨坐晝沈沈試嘗臘蟻心先怯<lb/>
欲掃松花力未禁倚樹閒看蝴蝶舞思鄉因聽鷓鴣吟<lb/>
<pb n="KR4e0062_WYG_003-35b"/>
興來偶訪隣翁去桃李園林半緑隂<lb/>
瘦骨如松喜遇春短笻扶我步苔茵蓬門瀟洒多車轍<lb/>
義路荒蕪少故人樹帶烟霞添暝色天留猿鶴伴閒身<lb/>
臨風自讀囚山賦非媿儀曹作外臣<lb/>
　　　送羽士陸大年住院<lb/>
華髪蕭蕭物外身南來住院不憂貧池邊呪劍伏龍虎<lb/>
月下高歌泣鬼神鳩杖獨行山路逺氅衣初製鶴翎新<lb/>
東鄰喜有王摩詰醉過琳宫不厭頻<lb/>
<pb n="KR4e0062_WYG_003-36a"/>
　　　冩懷<lb/>
四十餘年多病身厭騎駑馬踏紅塵明朝欲掛朝冠去<lb/>
神武門前未許人<lb/>
　　　題湖山佳處巻<lb/>
斯跋先生水心裔宅近青山傍湖水無邊勝槩自天成<lb/>
一覽渾如畫屏裏澗畔松留野鶴棲座中人看孤雲起<lb/>
或逢鄰叟來同席聊共逍遥不拘禮就吹長笛和樵歌<lb/>
復釣游鱗換春蟻閑來自倚闌干立山簇芙蓉繞湖碧<lb/>
<pb n="KR4e0062_WYG_003-36b"/>
虎嘯猿吟隔薜蘿漁村野店依蘆荻我憶曽來借鳬舄<lb/>
水北山南恣遊歴白鷺和鷗渚上飛翠嵐帶雨林梢滴<lb/>
莫謂桃源可避秦此中便有仙凡隔<lb/>
　　　栁莊為朱德辰賦<lb/>
數株婀娜拂雲青一室蕭然逺利名人物儼如陶令宅<lb/>
風光不是亞夫營暖烟夾道清明近香雪飛空穀雨晴<lb/>
何日杖藜容直造為君沽酒聽新鶯<lb/>
　　　送朱廣文之京<lb/>
<pb n="KR4e0062_WYG_003-37a"/>
花落江堤燕子還又攜行李上長安闗藏楊栁聞雞度<lb/>
山簇芙蓉立馬看已有清風留絳帳豈無長榮對金鑾<lb/>
他年恐應三鱣兆不向黌宫老一官<lb/>
　　　送主事張聲伯之京<lb/>
離歌唱罷上吳船行李蕭蕭只舊氊已拜秋官經十載<lb/>
復登雲路逺三千鶯啼御苑花迎珮馬度深河栁拂鞭<lb/>
遥想朝囘無事日壯懷應賦逺遊篇<lb/>
　　　題江湖勝覽圖<lb/>
<pb n="KR4e0062_WYG_003-37b"/>
終身未肯老莬裘逺挾長才歴九州行李獨攜歐冶劍<lb/>
壯懐應作馬遷遊南經禹穴凌天姥北上邯鄲入帝丘<lb/>
勝水名山俱覽畢白頭慈母望歸舟<lb/>
　　　寄思闇吳相公<lb/>
氣吐虹霓兩鬢皤逺臨鍾阜駐鳴珂霜飛綉斧豺狼息<lb/>
天近烏䑓雨露多自有丹心扶日月已無清夢入烟蘿<lb/>
幾畨山岳曽揺動因向都亭攬轡過<lb/>
　　　題畫<lb/>
<pb n="KR4e0062_WYG_003-38a"/>
空山雲濕有龍氣絶壁春深無鳥啼採藥欲尋劉阮去<lb/>
桃花風度白沙溪<lb/>
　　　山齋寓意<lb/>
幽軒俯碧澗瀟灑異風俗門巷絶輪鞅庭除帶松菊雖<lb/>
云世慮逺委棄同草木臘社㑹髙年晨昏課童僕謬䝉<lb/>
朝士薦被此微名縛自慚樗散才束帶事簡牘一朝念<lb/>
歸旋揮手謝鴻鵠萬事忽若遺忻然恣逰矚烟霞不改<lb/>
色流水清可濯貴賤只如此長歌候樵牧<lb/>
<pb n="KR4e0062_WYG_003-38b"/>
　　　題雪景<lb/>
六出深封行路難朝來人迹斷空山野船纔到寒汀下<lb/>
疑是前溪訪戴還<lb/>
　　　狂叟<lb/>
或談勢利或談𤣥一串摩尼領上懸口不茹葷縁信佛<lb/>
心多懷詐黙欺天市㕓自負居三世論孟何曽讀半篇<lb/>
翻笑二疏無見識去辭官祿守林泉<lb/>
　　　送陳公子之蜀省墓<lb/>
<pb n="KR4e0062_WYG_003-39a"/>
君今祭掃向岷峨萬里還從鳥道過墓入松楸微有路<lb/>
人逢故舊已無多東風草色迷翁仲落日猿聲出薜蘿<lb/>
應念椿庭垂白久錦城雖好莫蹉跎<lb/>
　　　暮春述懷<lb/>
老來筋力怕逢迎閒倚東風玩物情十載虚名蝴蝶夢<lb/>
一春客况子規聲周遊自信神為馬養拙何妨筆代耕<lb/>
却笑揚雄甘寂寞校書天祿勉偷生<lb/>
　　　早春登樓次金文鼎韻<lb/>
<pb n="KR4e0062_WYG_003-39b"/>
厯盡﨑嶇鬢已斑夕陽樓上倚層闌闗心尚怯瞿唐險<lb/>
出路休歌蜀道難竹本龍鍾猶傲雪栁能媚嫵不禁寒<lb/>
只今四海昇平日何待區區上治安<lb/>
　　四景爲主事司叔端賦<lb/>
　　　黌舍窮經<lb/>
身寄黌宫歲月深六經奥㫖足搜尋曽聞太乙燃藜夜<lb/>
因識先生苦用心耳目漸知霄漢近頭顱未受雪霜侵<lb/>
明年擬謁金鑾去仙桂飄香滿上林<lb/>
<pb n="KR4e0062_WYG_003-40a"/>
　　　蟾宫折桂<lb/>
十載寒窗業已成逺攜書劍入蓬瀛一枝丹桂鼇頭折<lb/>
萬里青雲足下生壯志不隨秋色老恩袍遥映日華明<lb/>
郄詵去後無消息君復當居第一名<lb/>
　　　銀臺觀政<lb/>
夜親燈火究遺經朝列臺端近上卿豈惜勤勞觀異政<lb/>
要成功業化蒼生聲名漸覺如山重懷抱從來似水清<lb/>
他日定隨鵷鷺去五雲深處沐恩榮<lb/>
<pb n="KR4e0062_WYG_003-40b"/>
　　　粉署含章<lb/>
男子從來志四方胸含至德已成章昔年曽覽銀臺政<lb/>
今日應爲粉署郎劍在豐城終變化珠藏合浦自輝光<lb/>
一朝養就凌霄翮佇看飛騰入廟廊<lb/>
　　　送蘇秀才還吳<lb/>
萬木霜餘葉盡殷敝裘季子又思還長亭草色東西堠<lb/>
落日猿聲逺近山琴瑟舊曽居爨下驊騮終見入天閑<lb/>
到家已覺春闈近黄巻青燈莫放閒<lb/>
<pb n="KR4e0062_WYG_003-41a"/>
　　　梅月軒<lb/>
軒前種梅梅已髙花下玩月枝相交瘦蛟擎珠出海底<lb/>
寒蝶倦舞棲林梢誰邀姑射下蓬島我跨蟾蜍吹鳳匏<lb/>
醉吟香影不成寐老鶴一聲鳴九臯<lb/>
　　　題朱德辰蔗境東還巻<lb/>
匹馬嘶寒出鳯池好山處處碧相隨暮年喜遇還鄉日<lb/>
佳境渾同啖蔗時已應虎頭千載語安愁鶴髪滿肩垂<lb/>
望中漸覺先塋近行李無端莫放遲<lb/>
<pb n="KR4e0062_WYG_003-41b"/>
　　　宴王將軍宅<lb/>
甲第俯南郊將軍屢見招地連吳分野人似漢嫖姚嶺<lb/>
樹紅相合庭松翠不凋興來移席飲踏月夜吹簫<lb/>
　　　春暉堂<lb/>
暘谷雲關曙色濃蒼蒼初日映簾櫳暖昇寥廓春無際<lb/>
花壓闌干影萬重喜奉慈幃榮暮景還憑大藥駐衰容<lb/>
登堂此日來稱壽願比虞山第一峰<lb/>
　　　遊翠微寺<lb/>
<pb n="KR4e0062_WYG_003-42a"/>
身老難拘束間過祇樹林鹿當春草卧猿抱夕陽吟雲<lb/>
氣生禪榻松風遏梵音一僧纔坐定門外落花深<lb/>
　　　和謝同知九日陪鐵史宴湖亭<lb/>
㑹稽鐵史謫仙才共宴湖亭菊正開逺水接天飛白雁<lb/>
好山倒影落金杯已同謝朓題詩畢不見王𢎞送酒來<lb/>
猶憶去年沈醉後鉄龍吹上越王臺<lb/>
　　　松石軒<lb/>
知君舊是山林友新搆層軒傍鍾阜一徑縈逥入萬松<lb/>
<pb n="KR4e0062_WYG_003-42b"/>
黛色參天蔽星斗松根白石卧如羊忽過雲來勢如走<lb/>
平生愛松仍愛石節操同堅諒難易設拜當時笑米公<lb/>
哦詩幾度聞斯立採得茯苓還共煮老駐童顔即仙侣<lb/>
誰從勾漏問丹砂幸遇陶公爲地主同來坐石聽松風<lb/>
赤日行天不知暑<lb/>
　　　寄叔端司相公<lb/>
憶乗巨浪出雲津竟逐風雷過禹門身帶卿雲登粉署<lb/>
座留仙客醉金樽夜深不作烟霞夢天近常沾雨露恩<lb/>
<pb n="KR4e0062_WYG_003-43a"/>
感激髙情遥念我幾畨騎馬到孤村<lb/>
　　　竹窩爲司叔端賦<lb/>
以竹名窩竹爲瓦先生樂道居其下清風一枕傲羲皇<lb/>
眼底榮枯總虚假座中趣味如安樂我亦曽來共盤礴<lb/>
無邊清氣貯心胸琴響松風雨鳴瀑黄州竹樓今已無<lb/>
杜陵茅屋埋烟蕪二老仙遊去不返至今清譽聞江湖<lb/>
先生之窩可相繼地位清髙逺華麗時聞松桂起秋聲<lb/>
一片笙竽繞簷際<lb/>
<pb n="KR4e0062_WYG_003-43b"/>
　　　覽翠軒為周經厯賦<lb/>
濂溪有餘裔卜壤依林泉長松落圓隂逺岫排青蓮公<lb/>
餘拄笏坐逈絶塵慮牽嵐光遍軒楹草色逺郊原覽之<lb/>
日成趣不覺時序遷欲招陶淵明共賦歸來篇<lb/>
　　　送屈給事歸省鄱陽<lb/>
郎官歸省詔初頒玉珮鏘鏘曉出闗日下暫辭金馬署<lb/>
夢中猶憶紫宸班孤帆破浪飛晴雪五老横空擁翠鬟<lb/>
喜奉雙親榮暮景塤箎迭奏舞衣斑<lb/>
<pb n="KR4e0062_WYG_003-44a"/>
　　　環翠軒爲江文初題<lb/>
文初先生住天目種竹千竿繞茅屋髙者昂然拂霄漢<lb/>
低者森然䕶簾幙座中渾無塵俗氣深處自有鸞鳯宿<lb/>
先生曵杖時吟眺蒼雪無聲落烏帽百年世事了無聞<lb/>
三伏炎光豈能到醉坐石磴如巢雲襟懐不異長庚老<lb/>
嶰谷篔簹眼中小<lb/>
　　　黃河<lb/>
朝爲川暮成堤發源逺自崑崙西濁流揚波聲慘悽走<lb/>
<pb n="KR4e0062_WYG_003-44b"/>
沙埋船命斯須下有神龍䕶明珠隂火夜映青玻瓈無<lb/>
人爲招翟乾祐平夫此險安羣黎<lb/>
　　　謝江文初惠筆<lb/>
有客清晨來扣門長揖贈我中書君數枝彤管截寒玉<lb/>
凛凛霜氣凌秋雲小試銀牋價應倍𤣥霜漬毫凝石髓<lb/>
未經草檄動朝端猶記題詩泣山鬼感君之德安敢忘<lb/>
速令收貯歸文房明朝更寫換鵝帖字體不用遵鍾王<lb/>
　　　焦湖烟樹送友還江西<lb/>
<pb n="KR4e0062_WYG_003-45a"/>
湖上風光過雨初路分燕尾入平蕪烟中野樹晴猶合<lb/>
渡口人家望欲無隱見白鷗沈逺浦微分青斾隔寒蘆<lb/>
君今至此重臨眺似玩王維水墨圖<lb/>
　　　復古堂爲江文初賦<lb/>
司諫雲孫鬢已斑徃來湖海不辭難新居搆近三天竺<lb/>
故國遥臨七里灘别後幾畨勞夢寐歸時還欲製綸竿<lb/>
一生自有松篁操合向林泉老歲寒<lb/>
　　　贈楊彦常<lb/>
<pb n="KR4e0062_WYG_003-45b"/>
我家吳門枕江浙君住錢唐近南越長安道上忽相逢<lb/>
手握青藜鬂如雪雖云蹤迹類浮雲不向人間附炎熱<lb/>
蓬閬羣仙久相待醉後常期浴東海手攀若木㺯金烏<lb/>
却把珊瑚作薪採歸來自卧三天竺静守𤣥闗處幽獨<lb/>
白雲爲衾石爲枕五粒松脂勝粱肉却憐吾輩繋樊籠<lb/>
未暇栖身向麋鹿<lb/>
　<lb/>
　　獨醉亭集巻下<lb/>
</p>
<p>
</p>
  </div>
</body>
</text>
</TEI>
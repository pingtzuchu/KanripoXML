<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>獨醉亭集巻上</head> <lb/>
    <p>
<pb n="KR4e0062_WYG_001-1a"/>
欽定四庫全書<lb/>
　獨醉亭集巻上<lb/>
　　　　　　　　　　　　　明　史謹　撰<lb/>
　　五言古詩<lb/>
　　　遊吳氏耕樂軒<lb/>
延陵有一士卜壤螺山陬松蘿䕃層軒桑麻被崇邱忻<lb/>
然遂棲息焉用營莵裘朝耕隴頭雲暮飯欄中牛心曠<lb/>
市朝逺地偏松菊幽良時恒見招探玩成久留我非荷<lb/>
<pb n="KR4e0062_WYG_001-1b"/>
蓧羣子焉沮溺流青雲一蹭蹬虞坂淹驊騮眷兹以爲<lb/>
托所貴良無憂<lb/>
　　　登仲宣樓<lb/>
我來自東吳萬里赴西蜀道經江陵縣故舊延我宿置<lb/>
酒城南樓慇懃慰飄泊仲宣不可招景昇恒寂寞憑髙<lb/>
啟煩襟原野聊縱目前程既修阻後㑹安可卜少長各<lb/>
盡歡盃行敢辭速彼此曠達士焉能受羈束浩歌發清<lb/>
商涼飊振林木矯首望中原青雲猶漠漠安得羽翼齊<lb/>
<pb n="KR4e0062_WYG_001-2a"/>
飛翔接鴻鵠<lb/>
　　　遊郭氏隱居<lb/>
結廬面青山藩籬帯林莽悠然逺塵境吟玩恣心賞嘉<lb/>
樹䕃芳池𤣥蟬發清響遂兹平生懐豈在軒楹敞榴紅<lb/>
映扉吐苔緑縁堦上嗟我行路人適來解塵鞅取君鳴<lb/>
琴彈聊慰烟霞想<lb/>
　　　髙唐驛<lb/>
久客厭舟居衝寒步沙磧披榛得微路偶值髙唐驛忩<lb/>
<pb n="KR4e0062_WYG_001-2b"/>
前十二峰峨峨倚天碧其左連荆衡其右控梁益宋玉<lb/>
不可招陽臺渺無迹驛樓枕其下𢎞敞冠斯邑驛宰吾<lb/>
故人相逢話疇昔<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>我向茅茨問我今何適慷慨具殽<lb/>
酒侯鯖雜梨栗情真覺易醉出門衆山夕猿鳥互哀鳴<lb/>
松風亦蕭瑟雖云志四方還洒楊朱泣<lb/>
　　　摩尼嶺<lb/>
昔聞摩尼嶺今次摩尼驛自分天地來險障西南域山<lb/>
高日色冷悲風慘松栢人烟渺何處我心恒戚戚空畏<lb/>
<pb n="KR4e0062_WYG_001-3a"/>
豺虎飱行人自相食吁嗟㣲命存苦被瘴癘襲生者含<lb/>
瘡痍死者委荆棘骨肉不相保棄擲如瓦礫眷兹飄零<lb/>
際沈痛迫胸臆去家日已逺前程杳難極蔽體無完衣<lb/>
充腸但梨栗徘徊秋風前倚劒三歎息<lb/>
　　　下馬坡<lb/>
危峰戴孤驛㣲路掛絶頂蕭蕭林影交慘慘日色㝠經<lb/>
過必下馬同行不堪並雖云有騏驥徤步何由騁俯首<lb/>
視平川落落深如穽顧兹間闗際豈不念鄉井少憩嘉<lb/>
<pb n="KR4e0062_WYG_001-3b"/>
木隂神魂覺蘇醒松風蕭瑟來吹我衣裳冷緬想青雲<lb/>
衢黙黙徒延哽<lb/>
　　　夏日睡起<lb/>
清夏晝方永齋居寡紛縈髙樹落圓隂好鳥流逺聲對<lb/>
此孰云遣睡恬惬中情非效宰予寢自得莊周靈適與<lb/>
幽獨㑹栩栩夢友生正叙契濶言覺來邈無憑處世固<lb/>
如此慎勿勞吾形<lb/>
　　　過黒松塹<lb/>
<pb n="KR4e0062_WYG_001-4a"/>
盤盤萬松塹山勢如井陘連峰枕其外險阻由天成層<lb/>
隂蔽長空日影寒易傾悲風四邊起猿鳥相哀鳴我從<lb/>
中國來至此心魂驚骨肉雖在眼相看共吞聲慚爲阮<lb/>
生慟努力趣前程西南露天光喜若辭幽冥穿雲摘橡<lb/>
栗逺趂狙公行辛酸不忍棄所賴全吾生俯首視大荒<lb/>
山要值郵亭隔林見酒家百錢沽一升價髙亦不辭吾<lb/>
將慰飄零<lb/>
　　七言古詩<lb/>
<pb n="KR4e0062_WYG_001-4b"/>
　　　宿山家<lb/>
落葉飄紅覆茅屋嘵步層岡縱吟目前山後山相倚伏<lb/>
東村西塢皆樵牧童穉長閑税粮足身無羈絆如野鹿<lb/>
白頭老翁過淳朴邀我松隂具醽醁盤中之殽但黄獨<lb/>
自云僻處非城郭勸我加飱當粱肉物雖傷廉情匪薄<lb/>
醉來欲卧無茵褥夢繞烟蘿枕雲宿<lb/>
　　　九江周廣文松隱軒<lb/>
濂溪雲孫號松隱平生愛松不愛窘一軒深構萬松間<lb/>
<pb n="KR4e0062_WYG_001-5a"/>
掌管林泉事幽屏常嗔稚子問生涯每接山翁醉吟詠<lb/>
老鶴梳翎立故巢閑雲不雨棲髙頂昔年約我爲比隣<lb/>
青袍尚被烟霞身今日經過縱談笑坐我石磴如巢雲濤<lb/>
響應疑九江濶勢高不見廬山尊乃知梁棟在郊藪未入<lb/>
廊廟隨荆榛忽辱髙情慰懷抱日暮開筵面芳草東風<lb/>
吹雨過林梢一片徂徠碧雲繞<lb/>
　　　卧遊軒爲曽日章賦<lb/>
先生足迹半天下行髙翻覺交逰寡萬里相逢滇海濱<lb/>
<pb n="KR4e0062_WYG_001-5b"/>
華髮蕭蕭不盈把築室螺峰遍卧遊眼㡳榮枯塞翁馬<lb/>
長松夾道青摩空松下偃息羲皇同一時復起<hi>原闕</hi>
<pb n="KR4e0062_WYG_001-6a"/>
　　　雲南<lb/>
城南雙塔髙嵯峨城北千山如湧波隔斷中原萬餘里<lb/>
耳邊無處聞絃歌我來正值兵戈後厭聽邊聲出刁斗<lb/>
壯士沈雄細栁營豈效棘門空赳赳金戈鐵馬擁雲霧<lb/>
顧爾羣兇如培塿軍中大將漢武侯氣吐虹霓横素秋<lb/>
七擒七縱平其酋殺氣慘淡空中收羣氓趂虛出方物<lb/>
蒟醬莋馬隨氂牛蠻語侏離若禽鳥笑聽華言不諳曉<lb/>
縱横跋扈無尊卑翻覺王臣眼中小囘首令人憶中國<lb/>
<pb n="KR4e0062_WYG_001-6b"/>
拔劍髙歌倚天立碧雞蒼蒼元氣濕梁王宫殿爲荆棘<lb/>
鷓鴣朝鳴狐夜集金滿床頭總何益不如一醉杏花村<lb/>
濯足昆明看山色<lb/>
　　　觀出獵<lb/>
滇陽地濶平如掌銀漢無雲氣清朗五陵公子獵秋風<lb/>
快馬踏沙蹄不響三千徤兒意氣同手撚羽箭腰懸弓<lb/>
殺聲日暮動南極逺近一過山林空良犬争馳疾於電<lb/>
狡兔嗚呼命如線蒼鷹脫鞲雲際來擊落鴐鵝翅爲劍<lb/>
<pb n="KR4e0062_WYG_001-7a"/>
旌旗翩翩晚明滅黄塵漲天笳鼔咽青兕𤣥熊馬上䭾<lb/>
争還喜似成功捷山河混一昇平乆此樂何須印如斗<lb/>
視我區區草莽臣壯心不在諸公後<lb/>
　　　搗衣曲<lb/>
西風落梧桐涼透紗忩裏無限玉闗情暗逐風聲起梧<lb/>
桐落盡芙蓉衰含愁强整邊城衣妾心如絲爲君理頭<lb/>
緒雖多終自持篋笥紛紛出素帛染紫翻紅費顔色雙<lb/>
杵搗砧空外鳴聲聲盡是閨中力火燃金斗熨貼平紉<lb/>
<pb n="KR4e0062_WYG_001-7b"/>
針補綴對短檠自把腰身試寛窄恐君不稱平生情妾<lb/>
心用盡君應識願君著時須愛惜<lb/>
　　　畫馬歌<lb/>
房公平生愛揮洒醉掃驊騮動朝野致使無心入神妙<lb/>
聲名不在韓曹下復爲何人冩此圖意態深穩皆良駒<lb/>
奚官森列不敢騎仗退畏脱黄金羈青騘衮塵赤驃嘶<lb/>
落花繽紛滿大堤後來八疋亦殊相可與八駿争驅馳<lb/>
天上人間遺筆迹華山之陽若雲集鳳膺龍眷總相似<lb/>
<pb n="KR4e0062_WYG_001-8a"/>
苜蓿連天暮雲碧<lb/>
　　　送張子宜赴京<lb/>
樂圃先生我鄉里天外相逢官濟濟闕下公卿半老儒<lb/>
朝朝待漏金門裏君獨胡爲入瘴烟王事賢勞同一體<lb/>
渥洼神駒暫挫辱蒿萊槁死終爲恥孔明固棄南陽居<lb/>
謝傅亦作東山起馮唐仕漢經兩朝有才不用空老矣<lb/>
人生濟遇自有時莫歎沈淪百僚底今朝重著祖生鞭<lb/>
直上鵬程萬餘里匹馬寒嘶劍閣風斷雲時送巫山雨<lb/>
<pb n="KR4e0062_WYG_001-8b"/>
豈無詞賦擬髙唐長劍還須向天倚東望蓬萊縹緲間<lb/>
龍樓鳳閣參差峙翰林耆舊皆名公相見論心盡終始<lb/>
此時問我煩致申毋惜安緘寄雙鯉<lb/>
　　　東郊行<lb/>
君不見昆明池東一片土半是桑麻半陵墓華屋山邱<lb/>
今古人長夜漫漫終不寤殘魂零落無所依白草黄沙<lb/>
共朝暮鄉闗近者憑誰訴逺者多年未聞訃可憐白骨<lb/>
陷重泉親老兒單豈能顧隂風慘慘集烏鳶落日蕭蕭<lb/>
<pb n="KR4e0062_WYG_001-9a"/>
走狐兔斷碑無文牛礪角野燒穿林烟結霧應笑人生<lb/>
不識察黄金愈多心愈慕百年到底將如何貴賤皆爲<lb/>
草頭露<lb/>
　　　遊清涼寺分得已字韻<lb/>
梵王樓閣西山裏滿目嵐光翠如洗一塵不動晝冥冥<lb/>
萬壑松聲座中起逺公方丈居上頭仲舒先生邀我遊<lb/>
置酒張筵縱談笑聽得河漢西南流醉倚䦨干望南北<lb/>
風景晴來自春色蓬萊蒼蒼元氣濕五色雲髙蔽南極<lb/>
<pb n="KR4e0062_WYG_001-9b"/>
王母桃花雲際開看花亦有𤣥都客予今忝作烟霞侣<lb/>
一卧林泉幾寒暑今朝㑹合須盡歡有酒重傾醉當止<lb/>
屈平不飲徒爲耳李白劉伶在何許但見長江天際來<lb/>
萬古茫茫流不已<lb/>
　　　聽琴<lb/>
髙堂流月明萬籟不到耳座中有客元龍孫爲我焚香<lb/>
彈緑綺初調春鳥鳴宛轉似得春風情再弄秋風起離<lb/>
鴻聲斷衡陽渚師孔雖云亡君今得其㫖須臾忽變風<lb/>
<pb n="KR4e0062_WYG_001-10a"/>
雨來飛湍急瀨争喧豗又變文姬胡笳拍中語離車出<lb/>
闗聲繞指移宫換羽恨綿綿盡在君臣數絃裏猗蘭久<lb/>
不操大雅乆不聞請君爲我拂拭彈南薫使我一聽清<lb/>
心魂落花飛絮春紛紛<lb/>
　　　江雨軒<lb/>
江雲慘淡江樹黒殷殷雷聲震蛟室老龍怒挾風雨來<lb/>
恍若驪珠散空碧已知涼氣入桃笙不覺秋聲起蘆荻<lb/>
漁艇縱横木葉飛雪山巃嵸銀濤立黿鼉出没吼烟霧<lb/>
<pb n="KR4e0062_WYG_001-10b"/>
鴻雁離披立沙磧軒中美人驚夢囘畫思詩情滿胸臆<lb/>
欲賦陽臺朝暮情當用子美春秋筆須㬰風定雨乍息<lb/>
自倚闌干觀八極江南江北若混沌金山焦山如水黒<lb/>
米老難移書畫船志和不㺯烟波笛我尋酒伴扣柴門<lb/>
落紅滿地無行迹<lb/>
　　　雲潛<lb/>
君不見金華山中牧羊子踪迹何曽到城市一身深隱<lb/>
萬重雲天地爲家任生死朝飱九節蒲暮採五粒松或<lb/>
<pb n="KR4e0062_WYG_001-11a"/>
招安期生乗雲訪壺公道逢赤松子翩翩來九峰醉拂<lb/>
松花卧松影白雲爲衾石爲枕恍疑身在水晶宫夢斷<lb/>
瑶臺不知冷結廬白雲裏逍遥白雲中嚥漱元氣呼吸<lb/>
清風與道翺翔變化無窮吁嗟黄公不可從鍾鼎山林<lb/>
各天性我欲獻賦蓬萊宫<lb/>
　　　白帝城<lb/>
孤城嶄巖枕魚復四面皆山少平陸白鹽赤甲近相峙<lb/>
下控荆蠻上巴蜀赤符天子中興時乃是公孫子陽築<lb/>
<pb n="KR4e0062_WYG_001-11b"/>
躍馬成都僭稱帝隗囂雖附非心服囘首英雄草頭露<lb/>
城下瞿塘險如故孔明八陣尚依然千載猶疑鬼神䕶<lb/>
經過半是南遷客躡磴捫蘿覽陳迹不知何處是陽䑓<lb/>
一片寒烟鎖荆棘落日空聞野猿嘯況乃無家百憂集<lb/>
速宜沽酒向城沽醉倚江樓看山色<lb/>
　　　登岳陽樓<lb/>
翼翼飛樓枕沙磧倒影滄波壓蛟室百尺雕闌接斗牛<lb/>
倚闌人在空中立隔岸君山翠如洗軒皇舊迹空蘭芷<lb/>
<pb n="KR4e0062_WYG_001-12a"/>
古木長含謝豹聲斷雲時送陽臺雨樓前風景渾如昔<lb/>
兔走烏飛換朝夕欲倩城南老樹精喚起囘仙吹鐵笛<lb/>
百年過眼如蜉蝣不用長懐天下憂呼童沽酒下船去<lb/>
明日再登黄鶴樓<lb/>
　　　鸚鵡洲阻風<lb/>
南風乍休北風起船頭浪花洒船尾夢斷瑶䑓雪滿衾<lb/>
不知身在黄蘆渚自起推篷望南北波浪蹴天雲墨色<lb/>
汀鷺沙鷗四散飛飢腸何處求鮮食却怪扁舟兩漁叟<lb/>
<pb n="KR4e0062_WYG_001-12b"/>
輕忽風波重餬口身委蛟龍悔已遲得魚竟不思囘首<lb/>
洲上人家晝掩扄老樹怒挾秋濤聲禰生之骨已化土<lb/>
千載空遺鸚鵡名<lb/>
　　　林岫軒<hi>為張賓睗賦</hi>
泖湖之南季鷹宅林際參差數峰碧一塵不到晝冥冥<lb/>
萬壑松聲洒虛壁座中賓客多老蒼談笑怒詈皆文章<lb/>
興來脫帽如羲皇緑酒倒㵼崐崙觴聽君髙歌爲君飲<lb/>
不管烏兔空中忙醉捲湘簾對山坐落葉無聲滿身墮<lb/>
<pb n="KR4e0062_WYG_001-13a"/>
囘看天際鶴雙歸衝散松頭雲數朶君今自是仙中人<lb/>
緑玉拄杖蓮花巾朝遊蒼梧暮雲門以神爲馬尻爲輪<lb/>
歸來攜書謁紫宸命掌國賦安黎民誰知邂逅長安道<lb/>
我貌君容各衰老何年問字來軒中共拂烟霞拾瑶<lb/>
草<lb/>
　　　松雪軒<lb/>
九龍山髙倚天碧萬箇長松各千尺蔣詡巢雲居上頭<lb/>
我來須用登山屐長鑱卧苔劚苓罷北風怒號雲墨色<lb/>
<pb n="KR4e0062_WYG_001-13b"/>
頃刻瑶花捲地來敝裘不禁寒氣襲松間琢白聲摩空<lb/>
彷彿置我瓊林中虬枝難辨䕶巢鶴鳩杖或遇尋梅翁<lb/>
知君從此號松雪興趣頗類吳興公呼童禦寒列尊俎<lb/>
松雪交輝映忩户笑談渾在水晶宫賦詠惟誇少陵父<lb/>
醉折松枝掃松雪石鼎烹茶待明月松風忽起雪凌亂<lb/>
畫思詩情總竒絶爲君冩作雙清圖掛向髙堂奪炎熱<lb/>
　　　陪景章諸公遊城南蘭若<lb/>
鍾山之南山上頭蘭若倚空金碧浮一丈斑簾捲秋色<lb/>
<pb n="KR4e0062_WYG_001-14a"/>
白雲似水簷前流座中之人五雲吏醉賦登樓立雲際<lb/>
筆驚風雨落蠻箋字走龍蛇出天意聲名自此輕元白<lb/>
賦罷髙歌鬼神泣落葉無聲捲地來石䦨干外西風急<lb/>
　　　王孟端古木圖<lb/>
九龍山人畫枯木老氣峥嶸壓山岳囘枝屈鐵苔蘚交<lb/>
白日清風動林壑老夫愛此凌雲勢豈獨堪為廟廊具<lb/>
秋來用汝作靈槎我欲乗之上天去<lb/>
　　　題花下乳犬圖<lb/>
<pb n="KR4e0062_WYG_001-14b"/>
一犬吠一犬黙項帶金鈴背花立宋㹱韓盧世難得二<lb/>
犬英姿亦無匹他年見汝獵平原狡兔妖狐定無迹<lb/>
　　　題栁塘雙鷺圖<lb/>
緑楊堤畔寒塘側雙鷺窺魚水邊立爾心在魚魚未知<lb/>
爾網潛張爾焉識蘆葦蕭蕭葉半枯此身還若在江湖<lb/>
如何只作鳬鷖伴不向三山覔鳳雛<lb/>
　　　金粟軒<hi>佛書金粟如來即維摩詰也</hi>
三槐公子蘭亭族宅近青山帶林麓賸栽仙桂入雲髙<lb/>
<pb n="KR4e0062_WYG_001-15a"/>
中構層軒扁金粟四面繁隂若環堵光風何異清虚府<lb/>
天香時傍石闌飄老鶴常爲素鸞舞涼飊出樹秋滿身<lb/>
金粟雨地鋪文茵已知香色總虚幻造化所致非由人<lb/>
客來自把湘簾捲香露滴衣覺寒淺半世雖同蝶夢醒<lb/>
一枝終占鼇頭選醉向花前玩明月月色天香兩竒絶<lb/>
不識人間一㸃愁前身恐是維摩詰<lb/>
　　　題雪山圖<lb/>
憶昔登樓玩飛雪不在匡廬定吳越今年復上鳳凰臺<lb/>
<pb n="KR4e0062_WYG_001-15b"/>
一色梨花遍岩穴興來不受仙人呼對此雪意親臨摹<lb/>
半幅生綃不盈尺俄出萬里江山圖瓊林際天雲墨色<lb/>
林下茅茨斷人跡渡口長閒訪戴舟隴頭不見尋梅客<lb/>
寒泉落澗流無聲東山西山横素屏中有仙都接圓嶠<lb/>
瓊樓玉宇髙峥嶸石徑縈迴帶瑶草<hi>原闕</hi>
<pb n="KR4e0062_WYG_001-16a"/>
　　　　楓橋夜月行送友人張逢吉自金陵歸吳<lb/>
　　　　省墓<lb/>
石頭城西白鷺洲樓船朝發江雨收汀花岸草競春色<lb/>
山鳥處處鳴鈎輈把酒看山下吳㑹東風吹花拂旌斾<lb/>
長洲苑外見楓橋彷彿滄溟露鼇背夜倚䦨干玩明月<lb/>
二十年來幾圓缺今夕重過一惘然月還如舊形容别<lb/>
橋邊蕭蕭數株栁月掛梢頭夜方乆當時張繼已無聞<lb/>
惟有華鯨月中吼東望先塋片雲隔九峰如劍參差碧<lb/>
<pb n="KR4e0062_WYG_001-16b"/>
君今祭掃向雲深清夢還臨鳳池側<lb/>
　　五言律詩<lb/>
　　　遊清涼寺<lb/>
冥色䕶樓臺隂雲晝未開始聞圓澤去復遇逺公來古<lb/>
徑依山轉清猿向晚哀一塵無處著花雨遍蒼苔<lb/>
　　　遊王羽士山房<lb/>
落日半樓明琳宫事事清山横萬古色鶴帶九臯聲易<lb/>
作神仙侣難忘父子情道人因識我未肯説長生<lb/>
<pb n="KR4e0062_WYG_001-17a"/>
　　　九日吳羽士招飲<lb/>
列坐古松根莓苔作錦茵共傾黄菊酒半是白頭人野<lb/>
巴輕籠霧秋光不染塵興來同一醉何必正烏巾<lb/>
　　　至武昌<lb/>
幾年江海客一命寄孤舟乍到燃犀渚思登玩月樓山<lb/>
川非故國風景入中秋安得如椽筆飄然賦逺遊<lb/>
　　　荆州闗帝廟<lb/>
華夏無雙士存亡鎮此州未涓龎德恨已中吕公謀古<lb/>
<pb n="KR4e0062_WYG_001-17b"/>
徑松隂合雄刀殺氣收我來増感慨日暮更遲留<lb/>
　　　西山精舍為文先生賦<lb/>
憶造烟霞境如登吏隱亭捲簾千樹碧拄笏萬峰青磵<lb/>
户蜂留蜜松巢鶴堕翎今朝銀漢上清夢繞柴扃<lb/>
　　　雪山闗<lb/>
樹杪路千盤山深白晝寒人行飛鳥上猿嘯暮雲端漸<lb/>
覺吳門逺方知蜀道難瘦妻翻顧我一歩一長歎<lb/>
　　　七星闗<lb/>
<pb n="KR4e0062_WYG_001-18a"/>
萬里投南徼層闗度七星嶺雲和瘴黒木葉向冬青路<lb/>
逺家難問愁多酒易醒相逢但樵牧何以慰飄零<lb/>
　　　次趣上人病中韻<lb/>
卧病維摩室驚聞兩月過故人方外少鄉思枕邊多古<lb/>
竈燃松竹香烟出薜蘿興來聊賦詠清婉逼隂何<lb/>
　　　飲陳氏幽居<lb/>
落葉下蕭蕭幽居逺市朝偶成投轄飲不待致書招塞<lb/>
雁衝寒過山雲傍檻飄此身何所似天地一漁樵<lb/>
<pb n="KR4e0062_WYG_001-18b"/>
　　　題畫<lb/>
風景似東吳山川過雨初人家多傍水稚子盡諳漁雁<lb/>
唳白蘋渚帆開青草湖異鄉今見畫歸興起蓴鱸<lb/>
　　　客中寒食<lb/>
天地一身在頭顱五十過流年消壯志舊業寄烟波春<lb/>
色花邊盡鶯聲栁外多無家拜先壠空有泪成河<lb/>
　　　張飛廟<lb/>
威名埀萬古勇力冠當時義釋巴東守身傾帳下兒荒<lb/>
<pb n="KR4e0062_WYG_001-19a"/>
祠臨澗壑髙樹擁旌旗囘首三分國何人賦黍離<lb/>
　　　黃牛廟<lb/>
怪石欹髙岸荒祠接斷厓人烟兼鳥獸舟楫控江淮古<lb/>
木如幢列羣峰似劍排雖云飄泊際還可試青鞋<lb/>
　　　出巫峽<lb/>
厯險下中流非同雪夜舟灘聲兩岸石楓葉萬家秋雲<lb/>
雨襄王夢江山宋玉愁一時經數驛幾日到神州<lb/>
　　　宿鼎湖<lb/>
<pb n="KR4e0062_WYG_001-19b"/>
萬里東歸客今宵宿鼎湖野禽鳴渴旦隣境接蒼梧多<lb/>
病閒詩侣長醒厭酒徒囘看天際月同我寸心孤<lb/>
　　　遊山分得淵明杜甫次韻<lb/>
吾思陶靖節寵辱未嘗驚有酒遂斟酌無心校死生歸<lb/>
來三徑在老去一身輕囘首風塵際秋光似宦情<lb/>
　　　又<lb/>
少陵湖海士詩就鬼神驚去國同王粲憂時過賈生才<lb/>
名山嶽重富貴羽毛輕此際無由見空含萬古情<lb/>
<pb n="KR4e0062_WYG_001-20a"/>
　　　次袁外史病中韻<lb/>
金門袁外史一病近如何藥裹闗心久霜華㸃鬢多喜<lb/>
眠身尚怯斷飲氣傷和松下時行樂逢人强笑歌<lb/>
　　　又<lb/>
金門袁外史詩句逼隂何性癖交遊少心閒制作多硯<lb/>
池分雨露丹鼎駐羲和稍待身無恙還來聽醉歌<lb/>
　　　自述次文鼎韻<lb/>
養拙住山林霜華兩鬢深已無軒冕志長抱歲寒心子<lb/>
<pb n="KR4e0062_WYG_001-20b"/>
藉醫爲業予憑賦賣金近來無别事老病日侵尋<lb/>
　　　渡江<lb/>
解纜過江南呼童莫掛帆山花紅簇錦堤栁碧拖藍風<lb/>
景雖堪畫吾曹也不凡投鞭與擊楫何必此時談<lb/>
　　　送偶武孟<hi>軒名江雨</hi>
昔向三山去今從二水過白頭爲客久青眼閲人多夜<lb/>
月思江雨春衫製越羅相逢仍告别髙興在烟波<lb/>
　　　挽沈大年<lb/>
<pb n="KR4e0062_WYG_001-21a"/>
在世誰無死惟公實可憐兩喪猶未舉一疾竟長捐禍<lb/>
福元相倚存亡亦付天新阡淮海北舊隱石城邊淚洒<lb/>
延陵劍心摧子敬氊雲山含爽氣野樹黯秋烟壯筆遺<lb/>
鸚鵡衷情托杜鵑丹房塵漠漠華表月娟娟幙府哀劉<lb/>
表詞林失仲宣愁看行樂處芳草日芊芊<lb/>
　<lb/>
　<lb/>
　<lb/>
<pb n="KR4e0062_WYG_001-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　獨醉亭集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>獨醉亭集巻中</head> <lb/>
    <p>
<pb n="KR4e0062_WYG_002-1a"/>
欽定四庫全書<lb/>
　獨醉亭集巻中<lb/>
　　　　　　　　　　　　明　史謹　撰<lb/>
　　七言律詩<lb/>
　　　蜀山道中<lb/>
塞上秋光向晚多無邊勝槩入吟哦太行舊畏羊腸險<lb/>
驛路今從鳥道過眼底故人無鮑叔軍中諸將有㢘頗<lb/>
羇愁忽共雲烟集幾處猿聲出薜蘿<lb/>
<pb n="KR4e0062_WYG_002-1b"/>
　　　宿洞庭廟<lb/>
山勢如龍入洞庭仙人樓閣倚青冥鐘聲縹緲連三界<lb/>
雲氣蒼茫護六丁蝴蝶夢囘山月曉鯉魚風起浪花腥<lb/>
無因得受還丹術自把長鑱採茯苓<lb/>
　　　寄題平仲微松雨軒<lb/>
繞屋長松數里深樓船載雨憶登臨錢塘水濶吞鯨海<lb/>
天目山髙冠虎林草色簾櫳烟淡淡秋聲樓閣翠沉沉<lb/>
欲期剪韭思重到三十年來負此心<lb/>
<pb n="KR4e0062_WYG_002-2a"/>
　　　冶城山對月<lb/>
松露埀珠滴紫苔長空萬里絶纎埃未聞蕭史吹笙過<lb/>
先見嫦娥送月來老鶴夢隨天籟醒野猿聲入楚雲哀<lb/>
此時得會陶𢎞景共馭飊輪出九垓<lb/>
　　　送陳光逺還清平<lb/>
雁帶秋聲出寒雲荻花吹雪暗江濱去沽白下橋邊酒<lb/>
來送清平衛裏人五兩風髙催畫鷁九溪山險入蒼旻<lb/>
誰知腰下龍泉劍曽逐文淵洗瘴塵<lb/>
<pb n="KR4e0062_WYG_002-2b"/>
　　　送布政李昌祺之廣西<lb/>
逺别金臺向百蠻路經五嶺更千山要陪馬援題銅柱<lb/>
肯學班超厭玉闗荔子枝頭鸚鵡緑桄榔葉底鷓鴣斑<lb/>
定知此去爲霖雨清夢猶聨玉笋班<lb/>
　　　覽勝樓為偶武孟賦<lb/>
聞説君家青海頭山川勝處起層樓地連南極通三島<lb/>
簾捲西風見十洲仙侣賦詩秋興濶鯨魚鼓鬛浪花浮<lb/>
何時立我髙寒外醉拂銀河摘斗牛<lb/>
<pb n="KR4e0062_WYG_002-3a"/>
　　　送屠先生<lb/>
雲際重登檇李船紛紛離思滿山川十年為客雙蓬鬂<lb/>
千里還家一舊氊南浦斜陽芳草色東風啼鳥落花天<lb/>
烟霞故舊如相見毋惜登臨費酒錢<lb/>
　　　送程原道<lb/>
一劍東還舊路㣲寸心遥逐五雲飛只縁霄漢沾恩久<lb/>
轉覺烟霞入夢稀蜀道猿聲隨去騎闗河秋色上征衣<lb/>
懸知别後懐君處吟倚層樓送夕暉<lb/>
<pb n="KR4e0062_WYG_002-3b"/>
　　　過揚州<lb/>
長空開霽晚霞明篷底淮山隔岸青鴉散黒雲為陣勢<lb/>
楓飄紅雨作秋聲蕃釐玉樹應無種東閣官梅尚有名<lb/>
惆悵牧之招不得與誰同醉竹西亭<lb/>
　　　禪舫為順上人賦<lb/>
一室為舟絶五隂白雲如水繞䦨深暗超彼岸元非楫<lb/>
静載真空即是心鉢吐龍光疑蜃氣風傳梵唄作潮音<lb/>
我來只擬曺溪路笑指青山問寳林<lb/>
<pb n="KR4e0062_WYG_002-4a"/>
　　　壽蔵為顧静趣賦<lb/>
預尋一穴近西州松梓蒼蒼接素秋舉世有誰曽不死<lb/>
此身於我復何憂穿林每設生前祭與客當從醉裏遊<lb/>
多少學仙頭白士至今無處覔瀛洲<lb/>
　　　瞻日軒<lb/>
太乙扶輪碾碧空羲和隨駕馭蒼龍寸心永向同葵萼<lb/>
一念難忘在聖躬暖射卿雲成五色髙升暘谷眩雙瞳<lb/>
猶思侍立鵷行内花壓宫袍影萬重<lb/>
<pb n="KR4e0062_WYG_002-4b"/>
　　　日晷為布政張紞賦<lb/>
刻石為盤㫖趣深循環消息系分隂一彈指内成朝暮<lb/>
十二時中換古今静遞青春囘禁栁暗移白髪上朝簪<lb/>
陽城舊制今零落誰識周公苦用心<lb/>
　　　題朱淑真斷腸集<lb/>
兔絲引蔓倚蓬蒿縱得春風只共髙一旦死生雖有托<lb/>
百年懐抱竟無聊新詩釋悶腸堪斷香骨埋泉恨未消<lb/>
若比采鸞才更逸此身終得遇文簫<lb/>
<pb n="KR4e0062_WYG_002-5a"/>
　　　萬松軒為楊宗彛賦<lb/>
萬箇長松繞屋青倚䦨如在草𤣥亭秋聲出樹曉無迹<lb/>
雲氣入簾風滿庭花脫故枝堪釀酒鶴眠髙頂自梳翎<lb/>
他年許我相鄰住同把長鑱採茯苓<lb/>
　　　過曲靖<lb/>
曲靖猶傳漢古城城頭畫角帶邊聲夜郎東據山排㦸<lb/>
蜀道西連樹擁旌射利邊氓誰畏死荷戈戍卒盡知耕<lb/>
不堪下馬添惆悵落日烽烟幾處生<lb/>
<pb n="KR4e0062_WYG_002-5b"/>
　　　題滕王閣圖<lb/>
峥嶸飛閣枕江流每説重登已白頭萬里山河連上國<lb/>
三王文賦動南州春風花影迷蝴蝶夜月龍光燭斗牛<lb/>
憶上雕闌最髙處浦雲山雨不勝愁<lb/>
　　　九日<lb/>
萬里飄零十二秋不堪頻倚夕陽樓壯懐空擲班超筆<lb/>
乆客誰憐季子裘瘴雨蠻烟朝暮景平蕪蔓草古今愁<lb/>
酒酣欲盡登髙興强折黄花挿滿頭<lb/>
<pb n="KR4e0062_WYG_002-6a"/>
　　　笻竹寺看山茶<lb/>
老僧邀我看山茶葉底枝頭盡著花雪後園林張繡幄<lb/>
雨餘顔色醉丹砂芙蓉寂寞空成恨芍藥風流豈足誇<lb/>
來歳未知誰共賞金尊無酒更宜賖<lb/>
　　　九日遊雲南太華寺<lb/>
滇陽十載過重陽忘却登髙在異鄉紅葉山川多勝槩<lb/>
金仙樓閣自凄涼逢僧盡是能詩客邀我同登選佛場<lb/>
囘首故園天萬里劍峰處處割愁腸<lb/>
<pb n="KR4e0062_WYG_002-6b"/>
　　　問湛上人病<lb/>
一住烟霞歲月深老來無柰病魔侵不聞弟子傳三咒<lb/>
自對維摩戲五禽天地為棺終有分死生如夢不闗心<lb/>
扶藜强出禪房去欲掃松花力未禁<lb/>
　　　煮雪軒為陶别駕賦<lb/>
自掃氷花煮月團恨無佳客駐雕鞍香浮石鼎瓊瑶化<lb/>
春入詩懐宇宙寛學士謾誇風味别將軍不放酒杯乾<lb/>
庭前一白休烹盡宜與詩人醉後看<lb/>
<pb n="KR4e0062_WYG_002-7a"/>
　　　蜀山圖為寗緫制畫并題<lb/>
峭壁懸厓翠入天蠶叢開國已茫然錦江東去龍門險<lb/>
劍閣西來鳥道懸丞相陣圖沙磧裏少陵詩興草堂前<lb/>
分明舊日經行處似覺猿聲到耳邊<lb/>
　　　武林秋色圖<lb/>
憶曽駐馬立斜曛滿目清愁逺近分蔓草平蕪和靖宅<lb/>
淡烟踈栁岳王墳湖光縹緲涵飛雁畫思蒼茫接斷雲<lb/>
囘首君家天目下滿山紅葉正紛紛<lb/>
<pb n="KR4e0062_WYG_002-7b"/>
　　　山居和茅山張外史韻<lb/>
長松隂處蘚斑斑松下柴門晝不闗一片山光來鳥背<lb/>
數聲漁唱隔溪灣洞天不雨雲常濕閬苑無書鶴自閒<lb/>
憶訪茅君騎虎去紫簫吹月過前山<lb/>
　　　贈吳羽士<lb/>
風月情懐槁木形飄然無碍亦無生暫辭洞府來為客<lb/>
不道丹臺已著名松下剪雲縫鶴氅花間滴露寫鵝經<lb/>
夜深毎陟天壇去獨禮虚皇候五更<lb/>
<pb n="KR4e0062_WYG_002-8a"/>
　　　題古木囘岩樓<lb/>
踏遍諸方已倦遊螺峰佳處結層樓蒼厓翠壁相回互<lb/>
野鶴孤雲自去留一枕松聲都作雨半簾山色正宜秋<lb/>
我來頓悟三生夢不用尋師問石頭<lb/>
　　　挽黄仲量<lb/>
一冬卧病楚江邊忽跨青騾入紫烟舉世有誰曽不死<lb/>
先生於我獨堪憐魂歸故國三千里身寄儒林五十年<lb/>
今日吞聲向蘿屋不知清淚落寒氊<lb/>
<pb n="KR4e0062_WYG_002-8b"/>
　　　到任席間呈府中僚友<lb/>
六品初除入應天府中僚友盡英賢循良總出龔黄右<lb/>
契合應居管鮑前愧我不才霑聖澤感君留意錫長筵<lb/>
誰知萬里青田鶴得與鵷鸞會日邊<lb/>
　　　御栁<lb/>
暝接長門鎖鳳池青青總是向陽枝花飛閣道春雲度<lb/>
隂轉宫廊淑景移黛色參差凝雨露翠條揺曵拂旌旗<lb/>
一生只被東風惱不與人間贈别離<lb/>
<pb n="KR4e0062_WYG_002-9a"/>
　　　早朝<lb/>
迢迢紫陌動鳴珂不斷香風透越羅龍虎山川分曙早<lb/>
鳳凰樓閣受春多鐘聲逺度青冥濶雲影髙移采仗過<lb/>
自笑白蘋洲畔客偶陪鵷鷺浴恩波<lb/>
　　　送鄒庶子使安南<lb/>
曉承仙詔出龍墀萬里安南入馬蹄氣捲風雲隨使節<lb/>
檄傳威信服雕題桄榔樹底蠻烟合銅鼓聲中越鳥啼<lb/>
來歲還家惟劍在怕將薏苡作文犀<lb/>
<pb n="KR4e0062_WYG_002-9b"/>
　　　奉天殿早朝<lb/>
隔花初扣景陽鐘濟濟千官謁漢宫香動椒蘭浮仗外<lb/>
身隨鵷鷺入班中采霞漸出瀛洲曙玉珮齊鳴上苑風<lb/>
同祝君王千萬壽聲囘嵩祝接層空<lb/>
　　　駕幸朝天宫次韻<lb/>
鶴駕逺臨三島地從臣車馬動浮空衣沾花雨香猶濕<lb/>
樂奏雲和日正中虎士豈無班定逺禮官還有叔孫通<lb/>
白髪廣成蒙顧問幾時乗驥入崆峒<lb/>
<pb n="KR4e0062_WYG_002-10a"/>
　　　送術士徐牧<lb/>
書祕青囊㫖趣㣲偶從天外識丰儀命推大撓占星後<lb/>
卦起羲皇立極時禍福由來相倚伏江湖何必歎驅馳<lb/>
今朝復起東歸興别我山房乞贈詩<lb/>
　　　送郭揮使之青州<lb/>
西風獵獵捲雙旌路入青徐接杳㝠落日斷猿南北堠<lb/>
淡烟踈栁短長亭匣中劍氣横秋白馬首山光接寒青<lb/>
聞説先翁仙去逺至今聲譽重邊廷<lb/>
<pb n="KR4e0062_WYG_002-10b"/>
　　　登醉仙樓<lb/>
百尺䦨干接斷崖登臨忘却在天涯交情老去年年别<lb/>
秋色晴來處處佳松鼔翠濤驚燕雀歌飄金縷落秦淮<lb/>
座中有客多才思賦就登樓一悵懐<lb/>
　　　送御史周叔冶重使西蜀<lb/>
繡斧皇皇下九天循行重過錦城邊江流㵼碧龍門險<lb/>
驛路横空鳥道懸頓使春光囘草木信知風力動山川<lb/>
郡中此日豺狼盡騘馬還朝又隔年<lb/>
<pb n="KR4e0062_WYG_002-11a"/>
　　　送立恒中上人<lb/>
隻履初從日本來遊方逺到鳳凰臺誰知就裏三千界<lb/>
不著人間半㸃埃白馬䭾經隨杖錫蒼龍卧鉢起風雷<lb/>
今朝又謁諸天去花雨隨身出九垓<lb/>
　　　和御醫張逢吉韻<lb/>
霄漢程途任去留故山誰伴赤松遊百年行李雙龍劍<lb/>
一代文章五鳯樓扈駕慣騎天廏馬在官難狎海門鷗<lb/>
長安道上春風裏邂逅相看盡白頭<lb/>
<pb n="KR4e0062_WYG_002-11b"/>
　　　題城南草堂<lb/>
婁水茫茫帶逺郊水邊茅屋枕山㘭花隂鹿過苔留迹<lb/>
谷口松寒鶴䕶巢白酒但謀同輩飲青雲應絶故人交<lb/>
幾畨約我來看竹徑造柴門不用敲<lb/>
　　　送月滄海之天界寺<lb/>
手䇿笻枝出故鄉寳花隨處落天香老夫未奉徴賢詔<lb/>
開士先登選佛場兩岸蟬聲紅葉樹半盂山菓赤松粮<lb/>
懸知到日還思我吟倚層樓送夕陽<lb/>
<pb n="KR4e0062_WYG_002-12a"/>
　　　朝散登樓<lb/>
日髙齊散紫宸班鵷鷺成行栁下還邀我速過雙鳳闕<lb/>
登樓同看六朝山勢蟠龍虎雲初浄樹飽風霜葉自殷<lb/>
應笑白頭王記室每憑䦨檻憶鄉闗<lb/>
　　　渡江<lb/>
曉發龍江第一程諸公同濟似登瀛海門日上千峰出<lb/>
桃葉波平一棹輕横鎖已沈王濬筏投鞭難阻謝𤣥兵<lb/>
片時喜得東風便囘首鍾山隔鳳城<lb/>
<pb n="KR4e0062_WYG_002-12b"/>
　　　送袁徐二真人之京次韻<lb/>
並趨金馬出林臯鶴背參差逐鳳翺每遇安期同食棗<lb/>
不知方朔慣偷桃簫聲夜度青㝠濶雲氣晨開紫殿髙<lb/>
囘首故園歌舞地百年生死一鴻毛<lb/>
　　　黄陵廟<lb/>
寂寂荒祠俯洞庭隂隂黄竹鷓鴣聲重華不返千年駕<lb/>
二女空含萬里情苔色蝸涎虚畫壁騷人遷客遍題名<lb/>
無端注目蒼梧野落日愁雲幾處生<lb/>
<pb n="KR4e0062_WYG_002-13a"/>
　　　屈原廟<lb/>
江邊遺廟掩松筠簷際雲霞互吐吞地接武闗龍去逺<lb/>
梟臨阿閣鳯難存湘蘭日老春風珮楚些誰招月夜魂<lb/>
留得生前諸制作千年光焰燭乾坤<lb/>
　　　九月一日過長沙<lb/>
去歲今朝入大梁今秋今夕渡瀟湘乾坤萬里雙蓬鬂<lb/>
烟雨孤舟一醉鄉子鵩賦成悲賈誼霜筠泪在憶娥皇<lb/>
未知九日經何處贏得江湖説漫郎<lb/>
<pb n="KR4e0062_WYG_002-13b"/>
　　　題長沙李芾廟<lb/>
新築祠堂湘水邊春風臨眺總堪憐公身就死非徒耳<lb/>
我輩題詩是偶然骨肉盡隨烟燼滅聲名猶共斗牛懸<lb/>
宋家不是無良將自古興亡夲在天<lb/>
　　　寓意<lb/>
微雲斂雨天氣清松聲出樹秋泠泠牕户長含薜蘿色<lb/>
溪流或帶蛟龍腥一官到手不可避萬事投我徒勞形<lb/>
飄然曳杖出門去無數好山江上青<lb/>
<pb n="KR4e0062_WYG_002-14a"/>
　　　秋日述懐次韻<lb/>
萬木驚秋葉漸稀静探造化見𤣥機邵雍寳悟先天理<lb/>
伯玉元知舊日非樹擁秣陵千障合雲閒蕭寺一僧歸<lb/>
漢廷累下徴賢詔未許嚴陵老釣磯<lb/>
　　　畣王賓旭縣宰次韻<lb/>
我著烟簔釣海濱子還花縣謁慈親盈虧有數應同月<lb/>
聚散無憑却類塵丹鳳樓前辭采仗紫騮馬上看青春<lb/>
逢人莫問蘭亭事俛仰之間跡已陳<lb/>
<pb n="KR4e0062_WYG_002-14b"/>
　　　澂江府<hi>蛙上樹杪而鳴</hi>
山勢如屏四面遮人烟寥落静無譁草中罝兔暗埋網<lb/>
船上打魚惟用义蠻女負薪花壓鬂瘴雲欲雨樹鳴蛙<lb/>
府中官長皆耆舊幾度登臨並八車<lb/>
　　　遊清涼寺次曹文彛韻<lb/>
步入烟霞數里深路之絶頂到禪林天連蜀道山横翠<lb/>
日射虞淵浪湧金心逺不聞花外鳥風來自響壁間琴<lb/>
白頭子建詩先就坐向三生石上吟<lb/>
<pb n="KR4e0062_WYG_002-15a"/>
　　　遊王羽士山房<lb/>
句曲山中外史家清幽聊可試芒鞋爐燒翠竹烹春茗<lb/>
槃飣黄精作午齋老鶴如童當户立羣峰似劍隔江排<lb/>
此中自有長生路不學劉伶死便埋<lb/>
　　　至潁州<lb/>
逺自長沙至潁州山川寥落倦登樓將軍昔慕馮陽夏<lb/>
<hi>音賈</hi>太守今逢郭細侯雁陣低空梁苑暮荻花飛雪野塘<lb/>
秋明朝行李河南去弔古先從艮嶽遊<lb/>
<pb n="KR4e0062_WYG_002-15b"/>
　　　挽鄭母崔氏<lb/>
身寄閨房七十年偶嬰斯疾竟長捐羅幃空掩梧桐月<lb/>
泉室寒封薜荔烟黄鵠有歌傳死後采鸞窺鏡憶生前<lb/>
束芻未及升堂置目斷湖山一惘然<lb/>
　　　江上阻風<lb/>
雪浪排空接海門孤舟三日阻龍津曹瞞曽堕周郎計<lb/>
王𨗳難遮庾亮塵鷗散白雲沈逺浦花飛紅雨送殘春<lb/>
篙師整纜候明發仍謁荒祠問鬼神<lb/>
<pb n="KR4e0062_WYG_002-16a"/>
　　　題蘭軒舊隱<lb/>
軒以蘭名趣自髙光風九畹在庭臯結鄰蕭艾傷尼父<lb/>
紉佩沅湘憶楚騷三逕有花司晚節一生無夢妒凡桃<lb/>
憑䦨每挹清芬處還想先翁結構勞<lb/>
　　　送瓚上人住草堂寺<lb/>
一片烟霞鎖萬松周顒故宅此山中鄉時冠蓋俱陳迹<lb/>
今日樓臺是梵宫鍾阜過雲生濕翠寳花飛雨落晴空<lb/>
白頭開士今來住盡喜名山得逺公<lb/>
<pb n="KR4e0062_WYG_002-16b"/>
　　　峽中和裴日英韻<lb/>
酒酣聊復岸烏紗影堕船忩見落花雪浪堆中經萬里<lb/>
野猿聲裏過三巴相劉諸葛非凡器帝蜀公孫是井蛙<lb/>
我向百蠻君入楚片時分手各天涯<lb/>
　　　送鄭雍言歸越省墓<lb/>
親𦵏寧波隔片雲君居白下近金門死生異路同天壤<lb/>
詩禮傳家有子孫歸鶴自鳴華表月穹碑半蝕紫苔痕<lb/>
今朝去設墦間祭宿草平蕪一斷魂<lb/>
<pb n="KR4e0062_WYG_002-17a"/>
　　　題迎慈堂巻<lb/>
家住鄞城近海陬忽驚風雨命如漚母投淮甸三千里<lb/>
子落蠻烟二十秋别後死生無處問心中哀痛幾時休<lb/>
今朝喜遇鍾山下塵暗荆釵雪滿頭<lb/>
　　　過沈大年故居<lb/>
茅齋寂寂鎖寒烟今日經過一惘然霜葉飄丹侵甕牖<lb/>
雨苔添緑上堦磚遊鳴江左詞林内身葬淮南桂樹邊<lb/>
轉首百年成夢幻謫仙宜向酒家眠<lb/>
<pb n="KR4e0062_WYG_002-17b"/>
　　　題覽翠樓<lb/>
竹裏髙軒對冶城望中渾似醉翁亭雲連松檜參差碧<lb/>
山接秦淮逺近青野菓餉猿還抱子渚蒲留鶴自梳翎<lb/>
客來每共鈎簾坐滿目嵐光酒半醒<lb/>
　　　重遊清涼寺<lb/>
十年不到此禪林乗興重遊雪滿簪路上翠微知日近<lb/>
鳥啼烟樹覺春深逺公偏愛能詩客陶令元無結社心<lb/>
醉倚闌干縱吟目不知清氣滿胸襟<lb/>
<pb n="KR4e0062_WYG_002-18a"/>
　　　秋日冩懐次韻<lb/>
黄鶴磯頭放棹歸野人送酒蠏初肥坐臨白鳥宜髙酌<lb/>
夢斷青雲已倦飛橘柚山林秋色老江湖耆舊曉星稀<lb/>
此時最憶平松雨何處長吟送夕暉<lb/>
一春為客向秋歸紫蟹黄柑處處肥野水難容鷗獨占<lb/>
長空不礙鶴髙飛樹頭嵐氣晴猶滴郭外人烟逺更稀<lb/>
囘首澄江浄如練至今猶憶謝𤣥暉<lb/>
　　　送行上人住寒山寺<lb/>
<pb n="KR4e0062_WYG_002-18b"/>
曉帯慈雲下九天寒山寺裏去談𤣥㸃頭或悟岩前石<lb/>
咒水還開鉢底蓮滿目江山非故國隨身宫殿隔人烟<lb/>
經過未必無張繼吟聽鐘聲落夜船<lb/>
　　　壽述夫次韻<lb/>
置身岩壑養修齡大器終須待晚成學繼紫陽傳二子<lb/>
席懸綘帳坐三經螺杯獻酒逢華誕鶴髪同筵叙舊情<lb/>
歌罷鹿鳴微醉後碧桃花外月初生<lb/>
石比心腸鶴比齡内丹養就外丹成三偷桃子憐方朔<lb/>
<pb n="KR4e0062_WYG_002-19a"/>
重識麻姑許蔡經細雨落花寒食節平蕪蔓草異鄉情<lb/>
明年此日重相慶只恐青雲足下生<lb/>
　　　寄袁外史<lb/>
黄金散盡鬂雙皤醉倚東風强笑歌詩酒光隂應有限<lb/>
江湖耆舊已無多春囘藥草庭交翠暝入窗紗竹滿坡<lb/>
此際深懐袁外史青牛何日到烟蘿<lb/>
　　　獨步<lb/>
鶴髪埀肩懶著巾晚涼獨步楚江濱一帆暝色鷗邊雨<lb/>
<pb n="KR4e0062_WYG_002-19b"/>
數尺笻枝物外身習巧未逢醫拙手聞歌先識採蓮人<lb/>
笑看斥鷃飛翔去樂處蒿萊别有春<lb/>
　　　遊天界寺<lb/>
行隨山色向招提林壑清幽待賦詩地暖漸生眠鹿草<lb/>
松枯欲折挂猨枝學飛乳燕還巢速趺坐髙僧出定遲<lb/>
笑我白頭車馬客座中無酒却攢眉<lb/>
　　　寄静學蔣院判次韻<lb/>
白髪相如興欲飄毫端才氣接神飊丹心捧日朝臨殿<lb/>
<pb n="KR4e0062_WYG_002-20a"/>
玉珮穿花午散朝為伴但知龍劍在看山未惜馬蹄遥<lb/>
醉來或坐溪邊石喚取東坡貯月瓢<lb/>
紅葉紛紛檻外飄忽驚庭樹起商飊貂裘季子懐鄉國<lb/>
鶴髪文翁老漢朝衣帶卿雲三島近夢囘賓館一身遥<lb/>
何時拂袖南歸日共醉安期海上瓢<lb/>
　　　寄滁州陳太守<lb/>
名重江湖厯事多醉翁亭下駐鳴珂一書不負兒童約<lb/>
五袴重聞父老歌目斷華山頻入夢心同淮水浄無波<lb/>
<pb n="KR4e0062_WYG_002-20b"/>
他年報政趨金馬驛路争看皂蓋過<lb/>
　　　題滁州袁先生清輝堂<lb/>
高堂迢遞水雲邊夢斷繁華覺地偏烟草一川飛白鷺<lb/>
溪山萬疊擁青蓮嵐光翠滴林梢雨爽氣晴添石竇泉<lb/>
我欲登臨來借榻為君重賦卜居篇<lb/>
　　　暮春述懐次韻<lb/>
為客金陵二十年愁來況近落花天隂雲帶雨連山脊<lb/>
濕氣成嵐滴樹顛鄰屋有聲敲石火野禽無語避茶烟<lb/>
<pb n="KR4e0062_WYG_002-21a"/>
此時若遇孫陽顧雖服鹽車不受鞭<lb/>
未到飛熊應兆年身無根蔕摠由天陶潛為設生前祭<lb/>
張旭何妨醉後顛明月梅花千樹雪東風楊栁萬條烟<lb/>
近嬰疴癢何曽説恐犯麻姑袖裏鞭<lb/>
老去行春憶少年落花門巷子規天髙陽有路尋山簡<lb/>
蘭若無人識大顛敝服懸鶉存舊賜御香盈袖隱爐烟<lb/>
歸來借得支公馬瘦骨如山不忍鞭<lb/>
　　　過胡汝器墓<lb/>
<pb n="KR4e0062_WYG_002-21b"/>
新營廬墓近西州下馬來為半日留雙鵲有靈巢棟宇<lb/>
九泉無路絶交游溪流緑漲桃花雨山色青含謝豹愁<lb/>
惆悵英魂招不得白頭清淚洒松楸<lb/>
　　　題逺歸圖<lb/>
疋馬嘶寒曉渡江無邊秋色樹蒼蒼三千歸路雁為伴<lb/>
七十餘年親在堂行李但懸歐冶劍征衣猶帶薊門霜<lb/>
雖經險阻何曽説男子從來志四方<lb/>
　　　謝郭舍人贈斑竹杖<lb/>
<pb n="KR4e0062_WYG_002-22a"/>
感君贈我碧琅玕尺度齊眉諒不慳鄉日曽沾妃子淚<lb/>
至今猶帶鷓鴣斑清晨琢句花邊倚瘦影拖雲月下還<lb/>
從此不憂歧路險天台廬阜任躋攀<lb/>
　　　謝郭舍人贈蠟梅<lb/>
郭相名園近上林蠟梅開遍搃如金花含正氣氷霜怯<lb/>
色占中央雨露深枝上逺疑黄蝶綴鬂邊惟稱玉人簮<lb/>
折來為乏瓊琚報聊托微言表寸心<lb/>
　　　遊清涼寺<lb/>
<pb n="KR4e0062_WYG_002-22b"/>
翠微深處梵王宫四壁嵐光雨後濃陶令無官宜入社<lb/>
鳥窠有道愛巢松天花時著庭前檜雲氣長隨鉢底龍<lb/>
倚遍闌干歸路晚隔花聞扣蔣陵鐘<lb/>
　　　寄助教史九韶<hi>宋孝宗書丹桂堂三字賜史洁</hi>
君卧湘江已十年我今猶住五雲邊溧陽分泒元同譜<lb/>
行李隨身各舊氊松下長留看院鶴客邊誰送買山錢<lb/>
隆興宸翰須珍重夜夜奎光燭九天<lb/>
老氣如雲不受羈挈家遥向五湖西青蒲尚憶先翁諫<lb/>
<pb n="KR4e0062_WYG_002-23a"/>
丹桂難忘御手題海國音書無雁寄烟蘿門巷有猿啼<lb/>
明朝理棹來相訪應把瀟湘作剡溪<lb/>
　　　寄王東白次韻<lb/>
東望三茅歸興濃羅衣元不受霜風放歌空谷長騎虎<lb/>
濯足秋潭不避龍爐裏有丹雙鬂緑日邊栽杏萬株紅<lb/>
幾畨採藥雲深去白鶴看家似玉童<lb/>
　　　韓信廟<lb/>
長空鳥盡將軍死無復中原入馬蹄身向九泉還屬漢<lb/>
<pb n="KR4e0062_WYG_002-23b"/>
功超諸將合封齊荒涼古廟惟松栢咫尺長陵又鹿麋<lb/>
此日深憐蕭相國竟無一語到金閨<lb/>
　　　人日過石頭城<lb/>
今歳喜逢人日晴老夫乗興出郊行孤雲作伴隨藜杖<lb/>
一路看山到石城烟草暗埋周顗恨荒村猶負莫愁名<lb/>
蜀州刺史今何在無復題詩慰客情<lb/>
　　　送范生歸吳兼柬張以道<lb/>
江頭楊栁翠如烟逺客歸登栁下船桃葉波平千嶂曉<lb/>
<pb n="KR4e0062_WYG_002-24a"/>
鯉魚風起一㠶懸鄉闗近海皆名郡禾黍盈疇盡義田<lb/>
聞説秋來鱸正美白頭張翰許同筵<lb/>
　　　耕讀為朱坦翁賦<lb/>
隴上開雲學治生桑麻繞屋帶書聲漢廷已自聞諸葛<lb/>
遼海無人識管寧牛背雨晴山萬疊螢忩月冷夜三更<lb/>
今朝得意趨金馬萬里雲霄緩轡行<lb/>
　　　題雲軒<lb/>
一室蕭然近翠微白雲為伴日相怡無心舒巻常依榻<lb/>
<pb n="KR4e0062_WYG_002-24b"/>
有客登臨合賦詩冷䕶青松迷鶴夢輕隨白鳥渡鵝池<lb/>
春來每<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>䦨干立落盡楊花總不知<lb/>
　　　答殷尚質次韻<lb/>
聞説先生事廣成相逢猶未解塵纓平蕪蔓草天涯路<lb/>
流水行雲物外情鳩杖待看他日賜雞壇不負舊時盟<lb/>
顧余亦是瀛洲客命落人間一羽輕<lb/>
　　　題松石軒<lb/>
青松為友石為鄰石上哦詩不厭頻避雨昔曽來帝子<lb/>
<pb n="KR4e0062_WYG_002-25a"/>
化羊何處覔仙人一林雲氣藏龍虎四壁風聲走鬼神<lb/>
採得茯苓還共煮肯教雙鬢白如銀<lb/>
　　　贈相士<lb/>
雙瞳為鑑鬢蕭蕭朝野尋常閲俊髦已許唐生知蔡澤<lb/>
却慚延賞慢韋臯夢依苕霅東吳近名動江湖北斗髙<lb/>
前日到山䝉下顧喜余垂老脱青袍<lb/>
　　　述懷次金文鼎韻<lb/>
鶴髪無多懶著冠松間倚杖立春寒花飄金粉香猶濕<lb/>
<pb n="KR4e0062_WYG_002-25b"/>
露滴蘿衣翠不乾鄉信有時重疊寄古方因病再三看<lb/>
近來屢㑹髙陽客盡説山翁酒量寛<lb/>
昔年曽著進賢冠燕寢凝香畫㦸寒新製朝衫雲錦合<lb/>
舊題歌扇墨花乾上林日暖聽鶯轉建業山髙立馬看<lb/>
却羨侯門老賔客一生懐抱五湖寛<lb/>
　　　曉出金陵懐朝中諸友<lb/>
曉出金門下九霄路經桃葉向三苗雲拖雁影沉江樹<lb/>
馬帶雞聲過野橋離思暗生紅蓼岸故人多在紫宸朝<lb/>
<pb n="KR4e0062_WYG_002-26a"/>
此行又是三年别誰念風霜襲敝貂<lb/>
　　　覽秀樓<lb/>
百尺飛樓萬仞山吟邊終日捲簾看殘霞擁樹作秋色<lb/>
空翠襲衣生暮寒况遇茅君為地主合教𢎞景掛朝冠<lb/>
何時動我登臨興來倚西風十二闌<lb/>
　　　青溪道中<lb/>
路接秦淮燕尾分落花飛絮晝紛紛麗華妖血埋春草<lb/>
卞相忠魂貫夜雲塔聳長干當馬見鳥鳴摶黍隔溪聞<lb/>
<pb n="KR4e0062_WYG_002-26b"/>
還經謝傅歌遊地古木蕭蕭掛夕曛<lb/>
　　　過岳州<lb/>
昔年為客住山阿今日之官馬上過一路香風飄桂子<lb/>
半湖落日送漁歌擘藏老樹純陽識胸伏竒兵小范多<lb/>
囘首忽思鶴鳳侣松聲蕭瑟響鳴珂<lb/>
　　　登樓晚眺次韻<lb/>
並馬登臨望九畿層樓髙處與天齊六朝勝槩遺江左<lb/>
三峽雲山接瀼西縱飲緑醅寒力勁醉歌金縷夕陽低<lb/>
<pb n="KR4e0062_WYG_002-27a"/>
明朝何處重攜手黄四娘家花滿蹊<lb/>
層樓髙處望京畿異服殊音職貢齊白象來經銅柱北<lb/>
紫駞生係玉闗西花含露萼知春淺雲度風林覺樹低<lb/>
囘首謝安歌舞地空遺蔓草接荒蹊<lb/>
　　　謝郭公子送桂花佳茗<lb/>
鳳團髙潔桂香清逺辱深情寄野亭螢案晝分金粟影<lb/>
竹爐夜響翠濤聲小山有賦縁招隱陸羽無官合著經<lb/>
多少紅塵遊冶客結鄰蕭艾日沉㝠<lb/>
<pb n="KR4e0062_WYG_002-27b"/>
　　　送金文鼎<lb/>
秦淮江上石城西愁見征帆掛夕暉君向金臺應有托<lb/>
我居白下欲誰依山囘古色雲初浄樹攪離情葉半稀<lb/>
同是青田未歸鶴豈知今日又分飛<lb/>
　　　挽景文偉<lb/>
絶域歸來幾萬程偶嬰斯疾卧延平青騾忽報蓉城去<lb/>
白鶴空依蕙帳鳴驛路斷雲隨旅櫬闗河落日照銘旌<lb/>
今朝歸葬吳山側淚洒雞壇憶舊盟<lb/>
<pb n="KR4e0062_WYG_002-28a"/>
　　　題包節婦巻<lb/>
夫𦵏泉臺繼舅姑淚珠流石眼應枯心存節孝鬼神識<lb/>
月照簾幃形影孤罷舞青鸞長掩鏡停歌黄鵠為聞烏<lb/>
詩成使我添惆悵颯颯悲風響翠梧<lb/>
　　　送朱生囘廣陵<hi>分得僧字韻</hi>
路出金陵向廣陵北風吹鬢曉寒増江山自慣供吟眺<lb/>
鷗鷺何曽管廢興汀畔繫舟紅葉樹水邊歸寺白頭僧<lb/>
到家未欲歌招隱應待虞廷玉帛徴<lb/>
<pb n="KR4e0062_WYG_002-28b"/>
　　　戱贈劉公子<lb/>
我掛朝冠事逺遊君居建業近瀛洲朱顔不作麒麟楦<lb/>
白日都消燕子樓雲鎖澗松迷鶴睡雨添春水帶花流<lb/>
今朝已息天台念仙籍無人肯見收<lb/>
　　　題滄浪清玩亭<lb/>
滄浪亭子萬松西路繞汀沙接翠微向屬巢由為地主<lb/>
至今泉石有光輝公餘拄笏聞猿嘯日暮鈎簾看鶴歸<lb/>
多少白頭名利客經過猶未解征衣<lb/>
<pb n="KR4e0062_WYG_002-29a"/>
　　　送魏御史<lb/>
北上金臺去路遥車輪齊動馬蕭蕭霜飛豹尾威嚴肅<lb/>
山接烏桓影動揺執簡夜看青塞月入班朝侍紫宸朝<lb/>
想囘江左觀風處攬轡重過白下橋<lb/>
　　　賦氷中㙮影<lb/>
帝堯仁德被江湖氷結禎祥似畫圖雲母屏中藏世界<lb/>
水晶宫裏見浮屠黄金作範終難鑄白璧如山孰敢沽<lb/>
多少蒼生共瞻仰聲囘銀漢動山呼<lb/>
<pb n="KR4e0062_WYG_002-29b"/>
　　　冬至<lb/>
異鄉冬至又今朝囘首家山入夢遥漸喜一陽從地復<lb/>
却憐羣沴逐氷消梅含露蕊知迎臘栁拂宫袍憶俟朝<lb/>
多少故人承宴賞五雲堆裏聽簫韶<lb/>
　　　送友分得采石夜月<lb/>
蛾眉亭外月初髙采石江頭夜泬寥萬頃金波迷宿鷺<lb/>
數聲鐵笛舞潛蛟仙人跨鯉應難捉使客乗槎或可招<lb/>
君去定知重玩賞不愁霜露襲征袍<lb/>
<pb n="KR4e0062_WYG_002-30a"/>
　　　挽蔣静學院判<lb/>
郭隗臺邊海子濆丹房寂寂鎖秋雲報君未遂生前志<lb/>
歸𦵏重承死後恩墓夾松楸深雨露名因賦頌滿乾坤<lb/>
尚遺三徑鍾山下忍聽仙禽唳夕曛<lb/>
　　　别陸伯瞻<lb/>
吕公磯畔漢江東偶值雲間陸士龍海上幾年推獨步<lb/>
天涯今日又相逢江楓換色秋容老山雨催詩别興濃<lb/>
我向淮南君適楚夕陽囘首隔千峰<lb/>
<pb n="KR4e0062_WYG_002-30b"/>
　　　題王羽士山房壁<lb/>
夾道松隂曉正濃松間倚杖立東風静觀天地元無我<lb/>
不怕羲和善御龍萬壑暗雲芝草緑一簾春雨杏花紅<lb/>
與君就覔陶𢎞景知在三茅第幾峰<lb/>
　　　送楊參政之廣東<lb/>
身辭玉仗下青霄逺赴羊城不憚勞囊受賜金輕陸賈<lb/>
文鳴當世法儀曹驛藏楊栁蠻烟合路入梅花庾嶺髙<lb/>
多少蒼生霑化雨南溟從此息波濤<lb/>
<pb n="KR4e0062_WYG_002-31a"/>
　　　送陳進士<lb/>
匹馬嘶寒出萬山冶城北上翠孱顔烟霞故舊無多外<lb/>
落日猿聲萬木間白帝祠荒迷塞草金牛路逺接秦闗<lb/>
誰知驢背能詩客獻賦曽趨玉笋班<lb/>
　　　蠟梅<lb/>
蹤跡平生逺市朝暗香時動鬱金袍夢囘羌管風光别<lb/>
身近羅浮地位髙不見翠禽啼月下却疑黄蝶綴林梢<lb/>
知名雖有孤山客未肯相過結淡交<lb/>
<pb n="KR4e0062_WYG_002-31b"/>
　　　月蝕<lb/>
出海銀蟾一鑑圓天狼俄擾失嬋娟耳交鐘鼓心尤切<lb/>
輪缺山河影漸偏玉兔無聲閒杵臼素娥潛迹渺雲烟<lb/>
掃除喜遇飛亷至依舊清光萬古懸<lb/>
　　　送鄧道録致仕還鄉<lb/>
逺辭玉仗下青霄千里還家豈憚勞暗叱風雷隨劍起<lb/>
舊栽松桂入雲髙榴皮畫鶴猶能舞羽扇為舟不用操<lb/>
却笑紅塵來往客百年生死一鴻毛<lb/>
<pb n="KR4e0062_WYG_002-32a"/>
　　　謝克一蔣院判送菊<lb/>
團團月朶間鵝黄嫰蕊踈葩次第芳逺辱髙情憐白首<lb/>
平分秋色過丹房花前暫舞嗟寒蝶林下相依有拒霜<lb/>
幾度醉扶藜杖看只疑門徑是柴桑<lb/>
　　　題昌陽書舍<lb/>
繞舍新栽九節蒲涼隂覆幔雨晴初引年不用松喬術<lb/>
明目宜精孔孟書葉長鳳毛深雨露根蟠虬脊重璠璵<lb/>
我來笑指庭交翠疑是濂溪舊隱居<lb/>
<pb n="KR4e0062_WYG_002-32b"/>
　　　歸田<lb/>
拂袖歸來夢始安貂裘敝盡雪盈冠一林柿葉供書翰<lb/>
兩部蛙聲不屬官佳境漸從閒處入老懐應比舊時寛<lb/>
山房釀得松花酒長供漁樵作淡歡<lb/>
　　　送金御史<lb/>
九載烏臺著豸冠忽看報政上長安鵬程逺奮三千里<lb/>
驥足終歸十二閑自有風霜隨繡斧豈無禮樂對金鑾<lb/>
到家想近黄花節登遍秦淮醉裏山<lb/>
<pb n="KR4e0062_WYG_002-33a"/>
　　　石城霽雪送李進士<lb/>
春意初囘季子裘又攜行李上神州羣雞唱曉辭官舍<lb/>
疋馬嘶寒過石頭雲散白衣迷粉堞山排玉劍隱譙樓<lb/>
城邊不見青青栁聊贈梅花慰别愁<lb/>
　　　送陳叔振之安南<lb/>
路入三湘過五溪逺陪上將伐雕題旌旗蔽野三軍肅<lb/>
鼓角連營萬馬嘶洗滌河山歸大統宣揚威信服羣黎<lb/>
明年奏凱東還日處處春風越鳥啼<lb/>
<pb n="KR4e0062_WYG_002-33b"/>
　　　竹雪軒<lb/>
一塵不動晝㝠㝠萬竹堆瓊繞四横恍若梨雲迷嶰谷<lb/>
還疑栁絮暗柯亭月明不見青鸞影風起微聞玉珮聲<lb/>
何日杖藜容直造六花堆裏扣柴扃<lb/>
　　　元日寓意<lb/>
試捲湘簾雪已晴北風猶作怒濤聲池冰映日鋪雲母<lb/>
簷溜乗寒結水精歸老已無霄漢志擇交因見死生情<lb/>
扶笻起傍梅花立數萼含香尚未傾<lb/>
<pb n="KR4e0062_WYG_002-34a"/>
　　　題松忩聽雪巻<lb/>
六出隨風散紫㝠庭前俄失萬松青踈簾堕影覺微響<lb/>
落葉有聲無此清萬慮已空心似水一塵不染色鋪瓊<lb/>
晚來聽罷呼童掃要把長鑱取茯苓<lb/>
　　　送徐先生<lb/>
一幅征帆掛栁隂客邊送客忍分襟鳳孤暫失三山侣<lb/>
驥老終存萬里心汀卧白鷗知浪静花飛紅雨覺春深<lb/>
别來使我添惆悵落日哀猿幾處吟<lb/>
<pb n="KR4e0062_WYG_002-34b"/>
　　　送金生喪母還鄉<lb/>
千里家山抱恨還落梅如雪㸃征鞍慈親異世音容逺<lb/>
孤子何時淚血乾鯉躍冰花思澤凍烏啼宰木慘霜寒<lb/>
想應去設墦間祭石上新銘不忍看<lb/>
　　　省庵<lb/>
髙堂搆在赤城西誰識先生獨坐時一念不欺天地合<lb/>
八忩長静薜蘿埀閒中光景知難駐就裏工夫莫放遲<lb/>
此意了然應自得笑看庭草翠離離<lb/>
<pb n="KR4e0062_WYG_002-35a"/>
　　　宴甘氏梅雪軒<lb/>
朝來領鶴訪林逋六出飛瓊滿徑鋪玉樹有花春寂寞<lb/>
碧忩無影畫糢糊眼中頓覺添竒觀席上還堪著老夫<lb/>
元是水晶宫裏客置身今夕在冰壺<lb/>
　　　渡湘江<lb/>
逺乗一舸渡江鄉風景蕭蕭帶夕陽古樹有巢鳩借宿<lb/>
野花無主蝶偷香驚心忽見山排戟留客時聞燕語檣<lb/>
惆悵騷魂招不得空依蘆葦望三湘<lb/>
<pb n="KR4e0062_WYG_002-35b"/>
　　　題晚翠堂<hi>排律</hi>
髙堂迢遞萬松間鬱鬱虬枝繞畫䦨要與林泉留勝概<lb/>
不隨蒲柳共凋殘雲歸自鎖巢間鶴竹近常聞月下鸞<lb/>
盡日濤聲來樹杪無邊詩思入毫端花飄金粉香猶濕<lb/>
葉墮蒼髯露未乾掃徑毎遲佳客至劚苓常寄老夫餐<lb/>
羅浮仙子應同操句曲真人擬掛冠更愛冰霜揺落後<lb/>
獨留黛色倚髙寒<lb/>
　獨醉亭集巻中<lb/>
</p>
<p>
</p>
  </div>
</body>
</text>
</TEI>
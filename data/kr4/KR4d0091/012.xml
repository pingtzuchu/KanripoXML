<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_012-1a"/>
淮海集巻之十二<lb/>
　　　　　　　　　　　　秦　觀　少㳺<lb/>
　　　序篇<lb/>
臣聞春則倉庚鳴夏則螻蟈鳴秋則寒蟬鳴冬則雉鳴<lb/>
此數物者㣲眇矣然其候未至則寂寞而無聞既至則<lb/>
日夜鳴而不已何則隂陽之所鼓動四時之所感發氣<lb/>
變於外則情迫於中雖欲不鳴不可得也淮海小臣不<lb/>
聞廟堂之議帷幄之謀獨耳剽目采頗知當世利病之<lb/>
所以然者嘗欲輸肝膽效情素上書於北闕之下則又<lb/>
念身非諫官職非御史出位犯分重煩有司之誅隠忍<lb/>
逡巡而不敢發幸陛下發德音下明詔使大臣任舉賢<lb/>
良方正能直言極諫之士將修祖宗故事而親策於庭<lb/>
<pb n="KR4d0091_SBCK_012-1b"/>
嗚呼此亦愚臣效鳴之秋也輒忘踈賤條其意之所欲<lb/>
言者爲三十篇以獻惟陛下財擇焉其目曰以意寓言<lb/>
以言寓文示變化之所終始使天下曉然知之作國論<lb/>
瑟不鳴二十五絃各以其聲應轂不運三十幅各以其<lb/>
力旋黙則治語靜則制動作主術急不極則緩不生緩<lb/>
不極則急不成一僨一起如環無端作治勢二篇以地<lb/>
爲險山川是資以兵爲險不厭通逹作安都自信者不<lb/>
避嫌自許者不求合倚而容之績乃可底作任臣二篇<lb/>
衆賢聚於本朝姦人之所不利巧爲詆誣以幻羣聼作<lb/>
朋黨二篇鳥有鳳魚有鯤超絶之材宜見闊畧作人材<lb/>
楊墨塞路孟氏所攘申商崛興莫或汝遏作法律二篇<lb/>
得與失爲鄰利與害同門非至精莫之能分作論議二<lb/>
<pb n="KR4d0091_SBCK_012-2a"/>
篇爵禄者所以勵世磨鈍科條品目其可不悉作官制<lb/>
二篇善治水者以四海爲壑善治財者以天地爲資國<lb/>
之大計於是乎在作財用二篇料敵之虛實若别牛馬<lb/>
應變之倉卒如數一二非有道之士不能作將帥以寡<lb/>
覆衆來如風雨去如絶絃作竒兵美言可以市三寸之<lb/>
舌勝百萬之師作辨士機㑹之來間不容髪匪龜匪鏡<lb/>
其能勿失作謀主心不治則神擾氣不養則精喪治心<lb/>
養氣四術自得作兵法愚民弄兵依阻山谷銷亡不時<lb/>
或為大釁作盗賊三篇党項㣲種盗我靈武逾八十年<lb/>
天誅不迄作邊防三篇東西為緯南北為經織者就綜<lb/>
而文成其詳在彼其略在此作序篇<lb/>
　　　國論<lb/>
<pb n="KR4d0091_SBCK_012-2b"/>
臣聞古之人君以其祖考之志而升黜人材弛張法度<lb/>
者多矣太上忘言其次有言其下不及言何則昔舜舉<lb/>
十六相去四㓙肇十有二州皆堯志也而精誠所動神<lb/>
化所移不待告之以言而天下曉然固已心知其本末<lb/>
此所謂太上忘言者也<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>庚之遷毫武王之代商所以<lb/>
從先王之業承文考之志也而浮言横議二三不一至<lb/>
以其遷伐之意託於詞令丁寧而告于庭委曲而誓諸<lb/>
野然後民始恱然而服從此所謂其次有言也秦孝公<lb/>
用商君之説變法令易風俗所以修繆公之業成獻公<lb/>
之志也然未嘗以其變法之意告民疑而不服則痛法<lb/>
以繩之此所謂其下不及言者也夫秦之不及言固無<lb/>
足道而舜之忘言又不可以遽及然則後世人君有以<lb/>
<pb n="KR4d0091_SBCK_012-3a"/>
祖考之命而升黜人材弛張法度者安得不法<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>庚武<lb/>
王之有言哉陛下即位以來圖任元老眷禮名儒屏棄<lb/>
姦臣投竄刻吏所以照臨海内甚盛罷青苗之使廢市<lb/>
易之司削保甲之條刋免役之令至於摘山煑海冶鑄<lb/>
之事他日吏縁以為姦者臨遣信臣更定其法所以加<lb/>
惠元元甚厚臣竊聞之凡此大功數十淹速輕重雖出<lb/>
於聖母之裁成其大槩則皆先帝之末命也然大道之<lb/>
行小人所不利或作為詆欺之言悖亂羣聽以為先帝<lb/>
之道陛下當終身奉以周旋而數年之間遽聽一二大<lb/>
臣更張㡬盡異乎所謂父作之子述之者矣自非明智<lb/>
不惑之士往往聞其説而疑之嗚呼此殆陛下不法<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>
庚武王有言之過也夫子之事父其生也養志為大養<lb/>
<pb n="KR4d0091_SBCK_012-3b"/>
口體次之其殁也繼志為大述事次之知述事而不知<lb/>
繼志猶養口體而不養志也非所以為逹孝秦皇漢武<lb/>
皆以蓋世之氣闢闔宇宙之材并吞諸侯攘却胡粤若<lb/>
以功業言之則始皇之英偉傑特又非武帝之可比也<lb/>
然而萬世之下號始皇為暴主稱武帝為賢君秦祚遽<lb/>
傾漢基益大者何哉二世不變始皇之事孝昭能改武<lb/>
帝之法故也向使先帝晚年於人材法度初無升黜之<lb/>
心弛張之意陛下猶當繼其志不述其事又况親承於<lb/>
末命乎臣願陛下具以意作爲明詔丁寧反覆如古訓<lb/>
誥誓命之文布告天下咸使聞之則小人雖有詆欺之<lb/>
言不能以疑衆矣然後被之於詩章傳示無窮以明德<lb/>
意使後世皆知成先帝之功者陛下也豈不休哉<lb/>
<pb n="KR4d0091_SBCK_012-4a"/>
　　　主術<lb/>
臣聞人主之術無他其要在乎能任政事之臣與議論<lb/>
之臣而已政事之臣者宰相執政和隂陽萬物宰制百<lb/>
辟鎮撫四夷與天子經綸於帷幄之中者也議論之臣<lb/>
者諫官御史學術知古始器識通世務奮不顧身與天<lb/>
子辦曲直爭是非者也今天下之事有執政之臣以行<lb/>
之有議論之臣以言之則人主可以弁冕端委而無所<lb/>
事不然則雖弊精神竭筋力以夜繼日猶無益也臣請<lb/>
以用人一事明之士大夫以名列於仕版者蓋以萬計<lb/>
有智者有愚者有賢者有不肖者若智與賢則功利之<lb/>
所從興也愚與不肖則罪害之所從起也夫人主以一<lb/>
身之思慮一耳目之聰明而當天下功罪利害之機非<lb/>
<pb n="KR4d0091_SBCK_012-4b"/>
有政事之臣則百官之進退柰何而不亂也然人之難<lb/>
知久矣實愚而似智實智而似愚者有之實賢而似不<lb/>
肖實不肖而似賢者有之申以親疎之異重以好惡之<lb/>
偏夫以天下之智愚賢不肖而付之於二三大臣之手<lb/>
非有議論之臣則進退當否柰何而知之也雖然政事<lb/>
之臣者人主之股肱議論之臣者人主之耳目任政事<lb/>
之臣而忽諫官略御史猶股肱便利而耳目盲瞶也任<lb/>
議論之臣而輕宰相薄執政猶耳目聰明而股肱折也<lb/>
要之二者不可偏勝使之適平而已漢成帝用王鳯為<lb/>
大將軍政事大小皆自鳳出天子曾不一舉手京兆尹<lb/>
王章言之為鳳所陷罪至大逆故陽朔之後天下以言<lb/>
為諱唐明皇用李林甫為相十有九年顓政用事補闕<lb/>
<pb n="KR4d0091_SBCK_012-5a"/>
杜進上書斥為下邽令由是諫諍路絶此則任政事之<lb/>
臣太勝也漢武帝擢嚴助朱買臣吾丘夀王司馬相如<lb/>
東方朔之徒於左右朝廷有政事輒令助等與大臣辨<lb/>
論大臣數絀唐德宗晚年宰相唯奉行詔書所與圖事<lb/>
者李齊運裴延齡韋渠牟而已此則任議論之臣太勝<lb/>
也臣聞仁祖時天下之事一切委之執政羣臣無得預<lb/>
者除授或不當雖貴戚近屬㫖從中出輒為固執不行<lb/>
一旦諫官列其罪御史數其失雖元老名儒上所眷禮<lb/>
者亦稱病而賜罷政事之臣得以舉其職議論之臣得<lb/>
以行其言两者之勢適平是以治功之隆過越漢唐與<lb/>
成康相先後蓋繇此也陛下即位以來圖任老成屬以<lb/>
事屢下明詔使中外大臣舉諫官薦御史保任骨鯁以<lb/>
<pb n="KR4d0091_SBCK_012-5b"/>
備獻納之科可謂得人主之要術矣願鑒漢唐之弊專<lb/>
取法於仁祖常使两者之勢適平足以相制而不足以<lb/>
相勝則陛下可以弁冕端委而無事矣<lb/>
　　　治勢上<lb/>
臣聞御天下之術必審天下之勢不審其勢而巳信臆<lb/>
決行其所謂道守其所謂法則雖有剛嚴果斷之材或<lb/>
失而為刻深慈恵惻隱之意或壞而為姑息何則設之<lb/>
不當也夫聖主之於天下豈嘗有意用術哉天下有彊<lb/>
勢吾則有寛術天下有弱勢吾則有猛術非彊非弱天<lb/>
下無勢非寛非猛吾亦無術蓋無勢者天下之常勢而<lb/>
無術者天下之至術也雖然御彊勢者必以寛而彊之<lb/>
弊實生於寛御弱勢者必以猛而弱之弊實生於猛何<lb/>
<pb n="KR4d0091_SBCK_012-6a"/>
則昔漢之文景承髙祖開創之後接呂氏蹀血之餘除<lb/>
誹謗去肉刑减笞法定箠令可謂寛矣而諸侯逆命夷<lb/>
狄侵邊孝武不勝其憤力攘匃奴誅兩粤大臣相繼而<lb/>
入獄二千石連頸而伏誅巫蠱之禍至於夫婦父子之<lb/>
間而不相保由是言之豈非强之弊實生於寛耶昔唐<lb/>
肅宗噐本刻深以刑名自喜安史之亂來歸者戮於獨<lb/>
柳之下待罪者斃於縲紲之中可謂猛矣而慶緖荐興<lb/>
思明復起代宗深鑒其事舎脇從之罪緩汚染之誅至<lb/>
於封豕長蛇無所懲艾忠臣義士切齒不平王室陵夷<lb/>
之漸蓋基於此由是言之豈非弱之弊實生於猛耶是<lb/>
故救强之弊必於崇寛之時救弱之弊必於尚猛之日<lb/>
夫强弱之相乘寛猛之相代猶東之有西晝之有夜理<lb/>
<pb n="KR4d0091_SBCK_012-6b"/>
之所必至事之所固然也顧昧者不知耳昔陵陽嚴詡<lb/>
將去頴川謂掾史曰我以柔弱召必選剛猛代到將有<lb/>
僵仆者矣及何並至郡首治鍾威趙季李𣢾之獄果如<lb/>
詡言以詡並觀之則天下之勢可以前百年而預定古<lb/>
者刑罰世輕世重不為定論文王之時闗市譏而不征<lb/>
周公成王之時則闗市有征矣至凶年然後㢮之推此<lb/>
類而言則先王之法度大抵皆審天下之勢而為之者<lb/>
也傳曰政寛則民慢慢則紏之以猛猛則民殘殘則㢮<lb/>
之以寛寛以濟猛猛以濟寛政是以和夫傳所謂和者<lb/>
則臣之所謂聖人之至術者歟<lb/>
　　　治勢下<lb/>
臣聞祖宗之時天下新脫割據戰伐之禍天厭久亂俱<lb/>
<pb n="KR4d0091_SBCK_012-7a"/>
欲無為而又掃除煩苛之患足以深結海㝢之心削平<lb/>
僣偽之威足以逆折姦俠之氣當是時天下之勢如元<lb/>
氣在乎混淪之中固莫得而名已逮嘉祐之後習安玩<lb/>
治為日既久大臣以厚重相髙小臣以苟簡自便肉食<lb/>
者鄙未能逺謀誰能無偷朝不及夕故先皇即位之始<lb/>
大講法度作而新之覈名實以興百辟攘夷狄以布威<lb/>
靈有司奉行於中使者刺舉於外此真得所謂以猛政<lb/>
救緩勢之術也元豐之後執事者矯枉過直矜鉤距以<lb/>
為法術任惠文以取媮快上下迫脇民不堪命故陛下<lb/>
即位之始黜鍜鍊之吏逐聚歛之臣登老臣於散地擢<lb/>
忠鯁於謫籍平寃獄振乏餒與天下休息此真得所謂<lb/>
以寬政解急勢之術也而比日已來執事者又將矯枉<lb/>
<pb n="KR4d0091_SBCK_012-7b"/>
而過直矣何告訐詆欺之言率然敢陳而王體未嚴也<lb/>
嚮背異同之見各自為守而國論未决也蠻夷猾夏寇<lb/>
賊姦宄隱忍羈縻冀其自罷而天誅未迄也推此言之<lb/>
天下之緩急雖曰未見而固已胚渾於冥冥之中矣夫<lb/>
致先帝之用猛術者嘉祐之緩勢也致陛下之用寛術<lb/>
者元豐之急勢也今又矯枉過直則勢必復緩緩甚則<lb/>
術又將出於猛矣猛術一用天下固已震動若再用緩<lb/>
則安危之計未可知也何則天下之勢猶一人之身緩<lb/>
而救之以猛猶闗鬲不通而涌泄之也其急而觧之以<lb/>
寛猶虚中暴下而𥙷養之也𥙷養至平則可以已矣平<lb/>
而不已則又將至於闗鬲不通再加涌泄正氣必傷重<lb/>
被猛術國本必伐故曰安危之計未可知也臣願陛下<lb/>
<pb n="KR4d0091_SBCK_012-8a"/>
遏逋慢之原杜懈㢮之漸明詔内外一乎中和使天下<lb/>
之緩勢不得而成緩勢不成則後世雖有猛術不可得<lb/>
而用之<lb/>
淮海集卷之十二<lb/>
<pb n="KR4d0091_SBCK_012-8b"/>
</p>
<p>
</p>
  </div>
</body>
</text>
</TEI>
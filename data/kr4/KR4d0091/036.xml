<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_036-1a"/>
淮海集卷之三十六<lb/>
　　　　　　　　　　　　秦　觀　少游<lb/>
　　　鮮于子駿行狀<lb/>
公諱侁字子駿其先成湯之裔箕子封于朝鮮子仲食<lb/>
采扵于爲鮮于氏世家漁陽唐初詔為閬州刺史殁于<lb/>
官子孫家焉遂為閬中人開元時仲通叔眀節制两川<lb/>
叔眀以功賜姓李氏後復故姓扵公十二世祖也曽祖<lb/>
演祖瓘皆不仕父至自號隠居先生為蜀名儒以公贈<lb/>
金紫光祿大夫母趙氏追封安徳郡太夫人公自少莊<lb/>
重不茍力學有文鄉黨異之年二十登景祐五年進士<lb/>
科調京兆府櫟陽縣主簿到官數月丁外艱服除授江<lb/>
陵府右司理參軍慶暦中天下大旱有詔中外臣僚實<lb/>
<pb n="KR4d0091_SBCK_036-1b"/>
封言事公上書推災變所興有四一曰言不從二曰厥<lb/>
咎僣三曰欲得不明四曰上下皆蔽言甚切直移歙州<lb/>
歙縣令歙俗喜訟善持吏長短吏稍繩以法輒得罪去<lb/>
公爲黟又甞攝婺源其治皆爲諸邑最豪强畏之改著<lb/>
作佐郎知河南府伊闕縣事遷祕書丞通判黔州未行<lb/>
改通判綿州左綿逺郡自守將以下皆日課吏卒供薪<lb/>
炭芻豆𬞞菓而贏取其直公到悉罷之守將已下聞之<lb/>
亦罷其風遂絶清獻趙公使蜀首薦之朝轉屯田員外<lb/>
郎賜五品服英宗初為皇嗣公上䟽言儲號未正横置<lb/>
未宜今皇嗣初定未聞選經術識慮之士以擁䕶羽翼<lb/>
乞妙選賢徳以為宫僚陛下清躬小有寢食不順朝夕<lb/>
左右固惟婦寺願復漢侍中之職令二府悉休宿衛覃<lb/>
<pb n="KR4d0091_SBCK_036-2a"/>
恩遷都官員外郎通判保安軍何公郯帥永興辟公簽<lb/>
書其節度判官㕔公事改職方員外郎覃恩轉屯田郎<lb/>
中代還用三司使薦除蔡河撥發神宗初即位詔中外<lb/>
直言闕失公應詔言十六事其目曰納諫諍以輔德訪<lb/>
多士以圖治嚴法令以制世崇節儉以富民明黜陟以<lb/>
考實去貪暴以崇厚重臺諫以委任選監司以督姦閲<lb/>
守宰以求治慎遷易以去弊重根本以圖固復選舉以<lb/>
澄源申武備以警姦治軍旅以除患謹邊防以重内練<lb/>
将帥以禦戎其末曰願陛下事兩宫以孝待大臣以禮<lb/>
侍從知其邪正近習防其姦壬上愛其文出以示御史<lb/>
中丞滕元發曰此文不減王陶東宫舊臣上所信重故<lb/>
以公擬之而陶亦雅相知甞薦公明經術知治體切直<lb/>
<pb n="KR4d0091_SBCK_036-2b"/>
不阿宜備顧問後為三司使又奏為其判官不從熈寧<lb/>
初有詔侍從之臣各舉所知范蜀公時為翰林學士以<lb/>
應詔除利州路轉運判官執政有沮議者上曰鮮于某<lb/>
有文學執政曰陛下何以知之上曰有章䟽在執政乃<lb/>
不敢言王荆公用事公上䟽言時政之失曰可為憂患<lb/>
者一可為太息者二其它逆治體而起人心者不可槩<lb/>
舉又曰陛下聰明過扵文帝而群臣無賈生之才西方<lb/>
議用兵公以兵將未擇闗陜無年未宜輕動乃移書勸<lb/>
安撫使宜如李牧守鴈門故事逺斥堠謹烽火堅壁清<lb/>
野使寇無所獲宻戒諸路選將訓兵蓄鋭俟時湏其可<lb/>
擊而圖之安撫使不能用師果無功未㡬慶州兵叛闗<lb/>
中震擾巴峽以西皆警成都守與部使者爭議發兵屯<lb/>
<pb n="KR4d0091_SBCK_036-3a"/>
要處書檄旁午扵塗公一皆止之示以無事蜀人遂安<lb/>
公以劒門形勢之地當分權以制内外今帥劒南者舉<lb/>
全蜀之權以畀之非便宜循唐制成都益昌各自置帥<lb/>
以消姦雄窺伺之心書累上不報是時初作助役青苗<lb/>
之法詔諸路監司各定所部役錢之數轉運使李瑜欲<lb/>
以四十萬緍為額公以利路民貧用二十萬緍足矣與<lb/>
瑜論不合各具利害以聞上是公議謂判司農寺曽布<lb/>
曰鮮于某所定利路役書可爲諸路法遂罷瑜而以公<lb/>
爲轉運副使兼提舉常乎農田水利差役事而青苗之<lb/>
法獨乆之不行執政怪焉亟遣吏問狀公曰詔書稱願<lb/>
取即與利路之民無願取者豈可强與之邪嵗滿有㫖<lb/>
再任及罷又留之轉都官郎中西京左藏庫使知利州<lb/>
<pb n="KR4d0091_SBCK_036-3b"/>
事周永懿貪暴不法前使者憚其凶狡置不敢問公具<lb/>
得其姦贓即遣吏就捕械送于獄永懿竟除名編管衡<lb/>
州初利州以兼益利路兵馬都監故事武臣爲守至是<lb/>
公上言乞堂選文臣知州事别置路分都監以懲永懿<lb/>
之弊又言劒門闗葭萌寨使臣兼知縣事類多不習文<lb/>
法宜各置令專領邑事詔皆報可遂為定制其他深計<lb/>
逺畫公私便之而人所不及者盖不可悉數十餘年使<lb/>
者有欲變其法者父老泣曰老運使之法何可變也盖<lb/>
公之猶子師中嘗使利路故民以老運使别之公奉使<lb/>
九年閬為名郡方新法初行諸路騷動而公平心處之<lb/>
鄉人無異議者今翰林蘇公以謂上不害法中不傷民<lb/>
下不廢親為三難云移京東西路轉運副使過闕陛見<lb/>
<pb n="KR4d0091_SBCK_036-4a"/>
靣賜三品服遷司封郎中時河決曹村梁楚之地被害<lb/>
公移檄諸郡具爲科條所以拯救之術甚備議者或謂<lb/>
決河東流入海自其本性宜勿復塞公曰東州平衍兗<lb/>
鄆單濟曹<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>諸河其所歸納惟梁山張澤兩濼夏秋霖<lb/>
潦猶能爲害矧縱大河衝注扵中則諸郡生聚其為魚<lb/>
乎乃作議河一篇數千言上之又乞下澶州早行閉塞<lb/>
上皆嘉納初京東分東西兩路後以財用虗贏不相通<lb/>
和詔復合為一路升公為轉運使更盡領其事召還賜<lb/>
對勞問甚厚上欲留公京師而公固求守郡遂除知揚<lb/>
州事官制行換朝請大夫未㡬坐舉吏受賕免降為朝<lb/>
散大夫方在譴中又聞故吏以賕敗者或勸公宜懲前<lb/>
事自陳公曰吾專刺舉十二年所任吏四百餘人寧盡<lb/>
<pb n="KR4d0091_SBCK_036-4b"/>
保其徃耶然既已薦之扵朝豈可反覆為自全計卒不<lb/>
首也復朝請大夫管勾西京留守司御史臺公之在西<lb/>
京也今樞宻范公亦領臺事而司馬温公提舉崇福宫<lb/>
三人相得歡甚搢紳慕其㳺及二聖臨御圖任老成扵<lb/>
是拜温公為門下侍郎起范公帥環慶復除公為京東<lb/>
轉運使温公曰子駿不當使外顧東土承使者聚歛之<lb/>
後民不聊生煩子駿往救之耳比公行又謂所親曰福<lb/>
星往矣安得百子駿布在天下乎公至則奏罷萊蕪利<lb/>
國監鐵冶乞變塩法依河北路通商逐勾當公事之刻<lb/>
薄者二人發濰州守姦贓東人大悦又言髙麗朝貢可<lb/>
令瀕海州郡為禮不煩朝廷若其自欲商賈聽往閩越<lb/>
州麗人無以辭矣召還為太常少卿三省太常㑹議神<lb/>
<pb n="KR4d0091_SBCK_036-5a"/>
宗配享功臣或欲用王荆公呉正憲公者公曰富文忠<lb/>
公勲德終始天下具知宜配食議遂定因上言本朝舊<lb/>
制配享雖用二人宜如唐用郭子儀故事止用富公一<lb/>
人詔從之元祐元年明堂禮畢拜右諫議大夫既拜命<lb/>
即以辨邪正之説為獻其言君子小人相為消長之理<lb/>
甚備又言近嵗人物衰少凡一官有缺差擬為艱宜許<lb/>
六曹寺監長史各舉僚屬嚴其論薦之法亦以見逹官<lb/>
之所舉而執政大臣可以優游論道蓋宰相擇臺省長<lb/>
官臺省長官薦舉僚屬知人安民之道於斯爲得自保<lb/>
甲之法行民以藝能入等授班行者即爲官戸免役時<lb/>
祥符縣至一鄉止有一戸可差公言僥倖太甚宜依進<lb/>
納官例充役如故湏其陞朝乃免有㫖治諫官直廬不<lb/>
<pb n="KR4d0091_SBCK_036-5b"/>
得與東兩省相通以防漏泄公上言昔漢武帝甞命文<lb/>
學之士遞宿禁中凡公府欲行之政俾之閲視辨論中<lb/>
外相應以義理之文故文章爾雅訓詞深厚炳然與三<lb/>
代同風唐太宗臨御毎遇宰相平章事必命諫官俱入<lb/>
小有頗失隨即箴規故正觀之治企及三代今乃屏置<lb/>
諫官使與兩省不相徃還恐非朝廷開言路以副聖上<lb/>
納諫之義又劾大臣不宜輔郡者請加譴黜以示天下<lb/>
其餘乞復制舉分經義詩賦為兩科以求人材罷大理<lb/>
獄以省事罷帳司檢法以省官嚴出官之法減特奏名<lb/>
人數以抑濫進再言京東鹽禁不便宜弛以利民許蔡<lb/>
河撥發統制縣道以便程督罷戎瀘保甲以䘏民力行<lb/>
浙中舊法以省漕運復三路義勇以寛保甲沙汰學官<lb/>
<pb n="KR4d0091_SBCK_036-6a"/>
以熄異議事多施行明年春以病不任朝謁乞郡數賜<lb/>
告不俞章三上乃拜集賢殿修撰知陳州事仍有㫖滿<lb/>
嵗除待制夏五月辛未終于州寢享年六十有九累勲<lb/>
柱國賜爵清源縣男前數日語諸子曰吾心無不足者<lb/>
惟以不得歸老陽翟别著易説為恨無它言公忠亮果<lb/>
斷出扵天性自小官以至進擢數上書言天下事咸具<lb/>
利害移諫官御史其言或用或不用未甞小加損益為<lb/>
政以經術自輔所至有迹其去民追思之熈寧元豐之<lb/>
間士大夫騖扵功利更其素守者多矣公雖屢更使指<lb/>
而屹然扵新進少年之中號為正人晚登侍從益厲鋒<lb/>
氣知無不言在職九十餘日所言當世之務略盡嗚呼<lb/>
使公不疾病且死得大用扵時其勲業豈易量哉然公<lb/>
<pb n="KR4d0091_SBCK_036-6b"/>
起諸生仕爲諫官供奉仗内言聽計行天下受其賜比<lb/>
夫當軸處中初無益於縣官者蓋得失相萬也由是言<lb/>
之雖病疾且死弗克大用於時亦可以無憾矣喜推轂<lb/>
士士之游其門者後皆知名治經術有師法論注多出<lb/>
扵新意晩年爲詩與楚辭尤精泰山孫復甞與公論春<lb/>
秋歎曰今世學經術未有如公者蘇翰林讀公八詠自<lb/>
謂欲作而不可及讀公元誦以謂有屈宋之風今天子<lb/>
賜之詔書亦曰學足以邇古才足以御今智足以應變<lb/>
强足以守官深於經術逹扵人情又曰金石之節皓首<lb/>
不衰則公之徳善扵是可考也所著文集二十卷傳二<lb/>
十巻周易聖斷七卷典説一卷治世讜言七卷諫垣奏<lb/>
藁二卷刀筆集三卷其餘未編次者尚多娶陳氏太常<lb/>
<pb n="KR4d0091_SBCK_036-7a"/>
寺太祝藩之女恭儉婉嫕治家有法封某君前公一年<lb/>
終男五人復早卒頡河南府偃師縣尉群鳯州司法參<lb/>
軍綽假承務郎焯未仕皆有學行而頡尤自立士大夫<lb/>
多稱之女四人長早卒次適趙氏次適蒲氏皆前卒次<lb/>
適永安縣主簿張球孫男一人崧孫女二人公兩得任<lb/>
子恩皆以予兄之子故焯猶未仕凡嫁内外親族之女<lb/>
若干人諸孤將以某年某月某日葬于頴昌府陽翟縣<lb/>
大儒鄉髙村之原前期頡以書走汝陽請狀公之行義<lb/>
將乞銘扵知公者某被遇最厚又甞辱薦扵朝義不敢<lb/>
辭輙加論次而公之行能謀議過人者甚多難以具舉<lb/>
取其可考不誣繫國家之大者著之以告夫當世之君<lb/>
子云<lb/>
<pb n="KR4d0091_SBCK_036-7b"/>
　　　徐君主簿行狀<lb/>
君姓徐氏諱某字成甫其先㤗州興化人逺祖湘自興<lb/>
化徙揚州之高郵家焉湘生嗣嗣生亮亮扵君曽祖也<lb/>
咸不仕祖元吉有厚徳鄉人尊愛之終扵髙郵軍司理<lb/>
父格前通州司戸參軍參軍磊落豪縱不耐細務自司<lb/>
理之沒事計多以委君家既右族金錢邸第甲扵一鄉<lb/>
公私歛施交錯重復君操其綱維批贅補隙抉剔含負<lb/>
日縱月收市笥么麽無所遺漏扵是參軍以爲能謂所<lb/>
親曰吾有子矣將不復與家事熈寧某年以入粟試將<lb/>
作監主簿又五年始至京師授潭州寧鄉主簿皆非其<lb/>
好也君事親至孝四時甘新未進不以輙甞待昆弟族<lb/>
人一主扵恩義叔父某為不恱者所構刺史惑之㑹有<lb/>
<pb n="KR4d0091_SBCK_036-8a"/>
人誣君笞殺家奴刺史大怒以君屬吏諷并致其叔君<lb/>
曰罪縁某不繇叔也榜脅萬端不服獄吏嘉之爲請扵<lb/>
刺史得脫友人以貧不能葬其親者君聞之曰是余過<lb/>
也即爲買田出錢以辦䘮事而友人之親得葬者五䘮<lb/>
此其可見者也至扵字親族之孤急交遊之難頼其施<lb/>
者甚衆而能諱不自言雖妻子有不得而知者矣雅性<lb/>
寛厚給使皁隷或時犯之殊不介意婚姻之事不幸至<lb/>
扵甚難處者君指顧從容顔色不變而事以兩全繇此<lb/>
見其材智度量信有以過人者焉頗渉傳記隂陽醫藥<lb/>
筭術之學無所不窺晩節尤厭人事思與佛侶處士杖<lb/>
屨相從𬞞食清淡為忘年之計惜乎未及而卒矣實熈<lb/>
寧八年閏月十八日也享年四十一初娶張氏有賢徳<lb/>
<pb n="KR4d0091_SBCK_036-8b"/>
前君若干年卒更娶蔡氏節行益竒君病殆時至取毒<lb/>
藥自引後君二日卒扵是又見所以刑諸家者也子男<lb/>
五人曰文通文仲文剛文饒文昌女三人曰文羙文英<lb/>
文柔初君好學問聚書幾萬卷欲舉進士而父祖不從<lb/>
乃嘆曰子當讀書女必嫁士人其後四子藝葉蔚然有<lb/>
成而文通尤自立又以文羙妻余如其志云葬有日矣<lb/>
文通泣謂余曰惟先人行義可質諸幽眀不幸以多貲<lb/>
之故士大夫以嫌自戒者或不能究言諸孤良懼泯滅<lb/>
盍爲我圖之余既相與泣下因掇其尤著白者為行狀<lb/>
以俟夫自信之君子考而誌焉<lb/>
　　　蔡氏夫人行狀<lb/>
夫人姓蔡氏楚州山陽人故潭州寧鄉主簿徐君諱某<lb/>
<pb n="KR4d0091_SBCK_036-9a"/>
之妻而守祕書省校書郎致仕諱中正之女也㓜聰敏<lb/>
有才藝父母獨竒愛之異於他女年十四適同郡環生<lb/>
生故疾病成禮十六日而卒夫人雖㓜居䘮事舅姑孝<lb/>
謹如成人已而其舅又卒爲之斬衰𬞞食誦佛經無復<lb/>
更嫁意扵是其母與諸昆弟率親族數十人即環館奪<lb/>
之曰若十四而適人十六日而夫死爲夫之䘮三年舅<lb/>
之䘮又三年若爲人婦亦至矣又不欲更嫁無迺過乎<lb/>
且環父子俱亡嗣若雖欲守志將誰與居夫人悲哀迫<lb/>
不得已遂去環氏一年而歸徐君徐君髙郵人號佳士<lb/>
所與遊者皆一時之豪夫人既得賢夫所爲益進宗族<lb/>
甚重之俄而君病且殆夫人曰身踐二庭女子之辱也<lb/>
矧又如此生復何聊吾其決矣因不食潜使一媪市砒<lb/>
<pb n="KR4d0091_SBCK_036-9b"/>
霜紿曰吾侍君疾將佩之以厭惡氣媪爲市與之遂以<lb/>
自服家人大驚亟求觧藥以進夫人曰是豈復欲生耶<lb/>
趨使持去强之終不肯下徐君沒二日而夫人亦卒矣<lb/>
卒之日里巷相傳皆歎曰異哉若人者豈前古所謂烈<lb/>
女者歟時熈寧八年閏月二十日也年三十九夫人性<lb/>
卓犖斬斬不爲兒女事既生大家而所適又皆富贍金<lb/>
繒服玩取足扵身餘輒以散親族作佛事無一毫愛惜<lb/>
既死篋中索然徐君前娶張氏妾生一女一男夫人所<lb/>
出才一女而巳既撫諸子猶已之子又奉張母虞氏時<lb/>
節勞問如已母故其卒也諸子洎虞氏及余哭之如君<lb/>
云仲兄繩亦以操行知名扵時出殯自山陽屢來因得<lb/>
訊夫人之舊事而并余之所見書焉<lb/>
<pb n="KR4d0091_SBCK_036-10a"/>
　　　圓通禪師行狀<lb/>
師諱懐賢字潜道俗姓何氏温州永嘉人也在襁褓中<lb/>
能合掌僧坐父母異之時郡之西山有僧嗣仁修西方<lb/>
白蓮淨觀行甚髙衆歸之勤號嗣仁社主乃以師從社<lb/>
主出家天禧二年普度天下僧遂落髪受具戒時年四<lb/>
歳也師既得法器又㓜得髙僧爲之依歸藝行日進同<lb/>
軰無與比者有講肄輒往聽未㡬盡傳其學及長慨然<lb/>
有游方之志即辭社生去遍參知識所至處延居上遊<lb/>
最後見逹觀禪師曇頴扵潤之因聖遂得其法皇祐初<lb/>
潤守王公琪雅聞師名乃具禮請傳法於甘露而太平<lb/>
之繁昌亦以隱靜召師以甘露近城邑而隱靜僻在深<lb/>
山中遂從太平繁昌之請開堂扵郡之瑞竹院初師從<lb/>
<pb n="KR4d0091_SBCK_036-10b"/>
瑞新禪師遊十有二年具知宗門承襲賓主之事自謂<lb/>
無以復加矣比至逹觀㑹中聞所開示類皆世縁俗諦<lb/>
或雜以嵬瑣談諧之言又甞以事斥一僧去毎升堂輙<lb/>
追罵至累日猶不已師心陋之乃潜詣文室請逹觀曰<lb/>
爲人天師當只説法柰何預以世俗間事且僧有過斥<lb/>
去則巳矣何足追罵至累日乎逹觀頷而不荅師因此<lb/>
省悟至是以信香嗣逹觀法云居隱靜七年王公移守<lb/>
金陵復召師以清凉辭不赴眀年逹觀自眀州雪竇徙<lb/>
金山之龍游州人乃以雪竇召師既行道過龍游留一<lb/>
月㑹逹觀示寂潤州之衣冠緇素因以狀詣郡守請止<lb/>
師繼焉而龍游主者故事當禀扵朝廷郡守以白部使<lb/>
者上之報可龍游自火災之後棟宇灰燼瑞新禪師實<lb/>
<pb n="KR4d0091_SBCK_036-11a"/>
中興之功未既而卒師至修新公故事大興土木積八<lb/>
年殿堂廊廡皆具今宫室之盛冠絶淮海者蓋始扵新<lb/>
而成扵師然其地當孔道客至無虛日師頗厭之熈寧<lb/>
元年遂謝去隱扵金牛山去丹陽縣數十里人迹罕至<lb/>
事委其徒覺澄主之師一切不問庭養猿鶴孔雀鸚鵡<lb/>
白鷴皆就掌取食號五客各爲一詩贈之士大夫欲相<lb/>
見者就山中訪焉三年劉公述謫守九江以圓通召師<lb/>
師素聞匡廬山水之富常以未至爲恨得䟽欣然從之<lb/>
題詩壁間而其卒章云歳晚當期返竹門至圓通一年<lb/>
果謝去復還金牛眀州復以雪竇來請固以疾辭史館<lb/>
刁公約謂師曰雪竇東南名山明覺逹觀嗣居其地二<lb/>
十年間請者三至可謂勤矣今又不赴無乃孤其望乎<lb/>
<pb n="KR4d0091_SBCK_036-11b"/>
師素厚刁公心善其説遂登舟由海道去北轉海門遇<lb/>
大風卒起風檣摧敗夜漂至慈溪之東岸舟破從者百<lb/>
餘人皆散走師獨安坐水中不動從者還救之乃免居<lb/>
雪竇一年復謝去還金牛以元豐五年九月甲午示寂<lb/>
俗夀六十七僧臘六十三覺澄等即以某月丁未葬師<lb/>
于金牛之西壠累墳遂塔焉師操行卓越而遇人有恩<lb/>
意雖對賔客未嘗與衆異饌夜輒從衆僧寢于堂中不<lb/>
入丈室雅性樂施所得金錢繒帛率縁手盡其徒以此<lb/>
歸之又多才藝工於詩字畫有法間居絶口不掛事事<lb/>
雖交至錯出處之晏然無不集者當時賢士大夫聞其<lb/>
風皆傾意願與之㳺始用參知政事髙公若訥奏賜紫<lb/>
方袍又用節度使李公端愿奏賜號圓通大師凡十被<lb/>
<pb n="KR4d0091_SBCK_036-12a"/>
請從之者四皆天下名山巨刹道化方行輒託事隱去<lb/>
州郡雖欲挽而留之不可得也弟子五十有五人所著<lb/>
詩頌文集凡五卷又撰次其自少至老出處之迹一篇<lb/>
號穉耄典記以自見云謹狀<lb/>
　　　録寳林事實<lb/>
寳林禪院始於宋元徽中浮圖惠基得郡人皮道輿所<lb/>
施宅因山以造梁大同中賜號寳林寺唐㑹昌中廢乾<lb/>
符中復興更號應天寺本朝因之其山一名寳林一名<lb/>
飛來一名龜山上有鰻井歳旱禱雨輒應事見圖記熈<lb/>
寧十年八月丙申一夕火棟宇灰燼十月給事中集賢<lb/>
修撰程公來領州事登其山故址而歎悼之於是郡之<lb/>
衣冠緇素數十人詣州自陳請修復故幸公為具其事<lb/>
<pb n="KR4d0091_SBCK_036-12b"/>
以聞逾月賜號寳林禪院遂以明年三月興工復率僚<lb/>
屬親至其上勸勞之衆皆感激思奮奔走承事下至刮<lb/>
摩塼石之技咸盡其能而貧富各以財力施其制蓋即<lb/>
山巔為多寳塔塔有環屋其北為羅漢殿殿旁如塔之<lb/>
制其南䧏而夷山腹為法堂法堂之東為寢堂又東為<lb/>
方丈又降而南得平地為佛大殿殿有兩㢘以逹于東<lb/>
西序前爲三門其左則鍾樓幡刹厨庫之所相望也其<lb/>
右則轉輪經藏僧堂之所相屬也繚以髙垣甃以方甓<lb/>
未踰再期而金石土木之觀侈於舊三倍都人士女俯<lb/>
仰瞻歎疑有神鬼相之凡呉越之間塔廟以火廢者其<lb/>
復未有如寳林之遽者也蓋越之城南左右數十里疾<lb/>
馳屹立皆屬於秦望而秦望又率其左右之山因鑑水<lb/>
<pb n="KR4d0091_SBCK_036-13a"/>
謁于越越城之中能與秦望為主客者凡三山卧龍寳<lb/>
林蕺山也卧龍為郡守所治而蕺山少東不能正受奉<lb/>
望之謁是越之形勢自卧龍已下未有如寳林者其地<lb/>
如此宜其廢不踰時而復興矣方寺之未火時便房曲<lb/>
道各自為家山川之勝蔽虧隔閡者十六七而前世詞<lb/>
臣才士如元稹李紳徐浩之徒猶誦歎不巳見於篇章<lb/>
矧今制度一新神工天巧廓然披露可以岸巾憑几而<lb/>
盡得之使數子而在其所誦歎又可知巳然則前日之<lb/>
廢豈非所以為今日之興乎公一日率賓客至其上顧<lb/>
謂觀曰寳林之中興天也余何力焉雖然不可使其事<lb/>
掩抑不少槩見於世前日賜號革為十方集賢孫公既<lb/>
為之記矣今棟宇垂備將乞文於集賢林公子亦與見<lb/>
<pb n="KR4d0091_SBCK_036-13b"/>
吾事者也盍摭厥實以請庻幾二集賢之文相與傳於<lb/>
無窮不亦韙歟觀承命掇其大槩并公之意而次之號<lb/>
曰寳林事實以獻諸集賢云<lb/>
　　　代蔡州進銀絹狀<lb/>
大鈞播物難酬坱北之恩墜露增流以致眇㣲之意前<lb/>
件物山澤所寳箱篚攸資屬兹誕聖之辰式備充庭之<lb/>
貢<lb/>
　　　代蔡州進瑞麥圖狀<lb/>
勘㑹本州自春已來屢得雨澤已於某月日具狀奏聞<lb/>
訖今來二麥並已成熟地無髙下所收斗斛數倍當年<lb/>
及諸縣節次申送致麥苖有一莖二穗或三穗其多有<lb/>
至五穂者甚多父老等皆云數十年來無此豐熟亦未<lb/>
<pb n="KR4d0091_SBCK_036-14a"/>
甞見有麥苗一莖至數穂者以此見二聖臨御已來功<lb/>
化日新利興害去善氣克塞致此嘉應臣待罪郡守目<lb/>
覩其事不敢隱黙謹畫成圖子一本隨狀上進以聞謹<lb/>
奏<lb/>
　　　代薦蔡奉議奏狀<lb/>
竊以管下居住具位蔡駟少以文翰見推流輩仕宦所<lb/>
至皆有能聲安貧守道恬於進取有士如此豈敢不言<lb/>
伏望聖朝特賜考察擢充臺省清要任使<lb/>
淮海集卷之三十六<lb/>
<pb n="KR4d0091_SBCK_036-14b"/>
</p>
<p>
</p>
  </div>
</body>
</text>
</TEI>
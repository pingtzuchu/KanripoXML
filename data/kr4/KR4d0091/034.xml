<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_034-1a"/>
淮海集卷之三十四<hi>賛䟦</hi>
　　　　　　　　　　　　秦　觀　少㳺<lb/>
　　　龍丘子真賛<lb/>
惟龍丘子以大塊為輿元氣為駒放意自娛逰行六區<lb/>
世莫我踈亦莫我親追配古者葛天之民<lb/>
　　　李潭漢馬圖賛<lb/>
前一馬驪就樹摩癢百駭佳快厥意可想中間四馬或<lb/>
顧或嬉飲嚙自如不相瑕疵㝡後一騂尾鬛奮驚背而<lb/>
號鳴若聞其聲寛間之鄉水逺草長無覊無縶樂未渠央<lb/>
　　　南都法寳禪院一長老真賛<lb/>
欲老不老八反九倒昔是西庵今為法寳文雅䑓邊清<lb/>
冷池畔大地山河且舉一半<lb/>
<pb n="KR4d0091_SBCK_034-1b"/>
　　　建隆慶和尚真賛<lb/>
大因縁十八年結跏座帶刀眠汝鼻孔未遼天呼我作<lb/>
無事禪<lb/>
　　　書王蠋後事文<lb/>
古之世有不去商紂之虐君以從周武之聖臣而守死<lb/>
西山者其人曰伯夷伯夷者孔子稱為仁孟子稱為聖<lb/>
不在乎學者能道之也古之人有不愛刳身戮尸之患<lb/>
以求盡忠極節扵其君者其人曰比干比干者孔子稱<lb/>
爲仁孟子稱為賢不在乎學者能道之也古之人有不<lb/>
愛将軍之印不願萬家之封引身即死以明君臣之大<lb/>
義而求自附扵伯夷比干之事者其人曰王蠋王蠋無<lb/>
孔子孟子之稱而其名亦不獲自附扵伯夷比干焉學<lb/>
<pb n="KR4d0091_SBCK_034-2a"/>
者亦不可不道也當燕人之破齊齊王走莒也臨菑之<lb/>
地汶篁之疆為齊者無幾也齊之臣平居腰黄金結紫<lb/>
綬論議人主之前者一旦狼顧鳥竄分散四出不逃而<lb/>
去則屈而降無一人為其君出身抗賊以全齊者方是<lb/>
時王蠋齊之布衣也積徳累行退耕於野口未嘗食君<lb/>
之粟身未甞衣君之帛獨以謂生於齊國世為齊民則<lb/>
當死於齊君乃奮身守大節守區區之畫邑以待燕人<lb/>
燕人亦為之却三十里不敢近其後燕將畏蠋之賢念<lb/>
蠋之在而齊之卒不㓕也數為甘言㗖之曰我將以子<lb/>
為將封子以萬家不者屠畫邑蠋曰忠臣不仕二君正<lb/>
女不更二夫國亡矣蠋尚何存今刼之以兵誘之以將<lb/>
是助桀為虐也與其無義而生固不若烹乃經其頭於<lb/>
<pb n="KR4d0091_SBCK_034-2b"/>
木枝自奮絶脰而死士大夫聞之皆太息流涕曰王蠋<lb/>
布衣也義不北靣於燕况在位食禄者乎於是乃相與<lb/>
迎襄王於莒而齊之殘民始感義奮發閉城城守人人<lb/>
莫肯下燕者故莒即墨得數戰不亡而田單卒能因其<lb/>
民心奮其智謀却數萬之衆復七十餘城王蠋激之也<lb/>
始予讀史記至此未甞不為蠋廢書而泣以謂推蠋之<lb/>
志足以無憾於天無怍於人無欺於伯夷比干之事太<lb/>
史公當特書之屢書之以破萬世亂臣賊子之心柰何<lb/>
反不為蠋立傳其當時事迹乃㣲見於田單之傳尾使<lb/>
蠋之名僅存以不失傳而不足以暴天下甚可恨也且<lb/>
夫聶政荆軻之匹徒能瞋目攘臂奮然不顧以報一言<lb/>
一飯之徳非有君臣之讎而懐匕首䄂鐵椎白日殺人<lb/>
<pb n="KR4d0091_SBCK_034-3a"/>
以䘮七尺之軀者太史公猶以其有義也而為之立傳<lb/>
以見後世後世亦從而服之曰壯士蘇秦張儀陳軫犀<lb/>
首左右賣國以取容非有死國死君之行朝為楚卿暮<lb/>
爲秦相不以慊於心太史公猶以其善說也而為之立<lb/>
傳以見後世後世亦從而服之曰竒材以至韓非申不<lb/>
害之徒刑名之學也猶以原道附之老𥅆淳于髠鄒衍<lb/>
田駢慎到接予環騶奭之徒迂闊之士也猶以為多學<lb/>
而附之孟子然則世有殺身成仁如王蠋之事者獨不<lb/>
當傳之以附扵伯夷之後乎噫昔者夫子作春秋其大<lb/>
意在扵正君臣嚴父子使當時君臣正父子嚴則春秋<lb/>
不作矣後世愚夫庸婦一言一行近似者皆當筆之春<lb/>
秋况夫卓然有補世敎者得無特書之屢書之乎此予<lb/>
<pb n="KR4d0091_SBCK_034-3b"/>
所以為太史公惜也<lb/>
　　　書輞川圖後<lb/>
元祐丁卯余為汝南郡學官夏得腸癖之疾卧直舍中<lb/>
所善髙符仲携摩詰輞川圖視余曰閱此可以愈疾余<lb/>
本江海人得圖喜甚即使二兒從旁引之閱於枕上怳<lb/>
然若與摩詰入輞川度華子岡經孟城坳憇輞口莊泊<lb/>
文杏舘上斤竹嶺並木蘭砦絶茱茰沜躡槐陌窺鹿柴<lb/>
砦返扵南北垞航欹湖戱栁浪濯欒家瀬酌金屑泉過<lb/>
白石灘停仍里館轉辛夷塢抵漆園幅巾杖屨棊奕茗<lb/>
飲或賦詩自娱忘其身之匏繫於汝南也數日疾良愈<lb/>
而符仲亦為夏侯太冲來取圖遂題其末而歸諸髙氏<lb/>
　　　髙無悔䟦尾<lb/>
<pb n="KR4d0091_SBCK_034-4a"/>
無悔將家子為人沈鷙有竒略習知邉事結髪與羗人<lb/>
戰大小數十遇未嘗敗北斬級捕虜獲牛馬槖馳動以<lb/>
萬計與其兄館使皆為邉人所推號二髙云元豐五年<lb/>
延師與二詔使城永樂問於無悔對曰永樂羗人必爭<lb/>
之地而無險阻無水泉一日冦至何以能守詔使大怒<lb/>
以為沮議遣歸延安既城永樂羗人數十萬奄至城中戍<lb/>
者纔三萬人舘使謂詔使曰虜衆十倍於我若其盡至<lb/>
不可當也我甞破其衆於無定河川今前隊囂甚有懼<lb/>
我心及未定擊之雖衆可走詔使不許曰王者之師不<lb/>
鼔不成列舘使以足頓地曰事去矣已而城外圍數重<lb/>
諸將出戰無生還者俄奪我水寨城中穿井數十皆不<lb/>
獲泉士卒飢渇困甚不能執兵城遂䧟二詔使及舘使<lb/>
<pb n="KR4d0091_SBCK_034-4b"/>
皆死之於是議者皆以二髙料敵有古良將之風惜乎<lb/>
詔使之不能用也元祐二年余為汝南學官被詔至京<lb/>
師以疾歸無悔亦以失邉帥意徙内地鈐轄此郡兵馬<lb/>
相從扵城東古寺日飲無何絶口不挂時事余酒酣悲<lb/>
歌聲震林木無悔嗔目熟視髪上衝冠人多恠之余二<lb/>
人者自若也無悔一日出諸公所與尺牘自韓魏公以<lb/>
下百餘番屬余䟦尾余欣然濡筆因以永樂之事載之<lb/>
庻幾見諸公所以稱道無悔者非虛語也<lb/>
　　　裴秀才䟦尾<lb/>
裴本秦之别姓自漢以來世有顯者在唐尤為望族五<lb/>
房之裴為宰相者十有七人裴氏衣冠於斯為盛而東<lb/>
眷房晉公度實唐第一等人君晉公之裔孫也少篤學<lb/>
<pb n="KR4d0091_SBCK_034-5a"/>
鋒氣銳甚頗有志於天下之事巳而舉進士屢不中乃<lb/>
嘆曰人生如寄耳用是區區者為哉扵是退居許之陽<lb/>
翟葛巾藜杖日閱佛書惟以專精神養夀命為事元祐<lb/>
三年冬君之弟朝散君通判蔡州君自陽翟籃輿過之<lb/>
踰月而去將行謂朝散君曰吾絶意世間事久矣比閱<lb/>
簏中故人書札見麻温故郎中昔所贈詩憮然感心不<lb/>
能自巳聞秦少㳺方爲此郡學官願因弟丐一言庻幾<lb/>
異時有知我者余聞而嘆之昔馬援南征謂官屬曰吾<lb/>
從弟少㳺常哀吾慷慨多大志曰士生一世但取衣食<lb/>
裁足乗下澤車馭款段馬為郡掾吏守墳墓鄊里稱善<lb/>
人斯可矣致求贏餘但自苦耳當吾在浪泊西里虜未<lb/>
滅之時下潦上霧毒氣薫蒸仰視飛鳶跕跕墮水中卧<lb/>
<pb n="KR4d0091_SBCK_034-5b"/>
念少㳺平生時語何可得也朝散君起家四十爲郎聲<lb/>
聞籍甚所謂功名富貴蓋未易量而君羸老疾病卧扵<lb/>
衡茅之下氣息奄奄僅屬既不求人知人亦莫君知者<lb/>
弟兄出處異矣然以二馬觀之二裴之事孰爲得失哉<lb/>
麻君慱雅君子其所以稱道君者宜不謬後之君子讀<lb/>
其詩者可以知君少時之志而讀余文者可以識君莫<lb/>
年之心云<lb/>
　　　録壯愍劉公遺事<lb/>
壯愍劉公未顯時凡三與賊遇始爲常州無錫縣尉有<lb/>
梟賊劉鐵槍者起浙西轉擾諸郡捕盗官不能制公一<lb/>
日霑醉夜歸適報鐵槍入境遂乗酒赴之與賊接戰手<lb/>
殺鐵槍及其徒五人餘悉散走部使者上其功改大理<lb/>
<pb n="KR4d0091_SBCK_034-6a"/>
評事後知果州南充縣丁先太師憂觧官東還道出興<lb/>
州境上遇群賊奄至掠其行李發之惟文書百餘帙布<lb/>
數匹賊魁詈其徒曰此窮官人何足劫公時在後聞變<lb/>
馳至瞋目叱之賊衆披靡俄發三矢輒斃三人餘遂遁<lb/>
去雍帥冦萊公表其事詔遷官知瀘州後移倅汝隂過<lb/>
安陸遇故人留飲家屬先行復遇盗劫倒槖得一銀釦<lb/>
劒洎一䃋石腰帶持去後賊敗於齊安獄具法歸贓於<lb/>
主有司以聞時陜西轉運使員缺執政方以公進擬真<lb/>
宗曰是人爲郡守而止有一䃋石帶廉可知也遂除公<lb/>
行狀墓誌及國史本傳皆載無錫及興州事獨安陸一<lb/>
節遺而不書元祐壬申歳公之子隰州使君某與余會<lb/>
扵京師甞道公之遺事具以天禧中劄示余因論次之<lb/>
<pb n="KR4d0091_SBCK_034-6b"/>
附於中劄之後以補史氏之缺云<lb/>
淮海集卷之三十四<lb/>
</p>
<p>
</p>
  </div>
</body>
</text>
</TEI>
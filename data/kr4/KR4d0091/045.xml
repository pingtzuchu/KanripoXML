<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_045-1a"/>
淮海後集巻之四<lb/>
　　　　　　　　　　　　秦　觀　少游<lb/>
　　　秋興九首<lb/>
　　　　擬韓退之<lb/>
逍遥北忩下百事逺客慮無端葉間蟬催促時節去愁<lb/>
起如亂絲縈纒不知緒日月豈得已還復役朝暮人生<lb/>
均有得悲歎我不悟春秋自天時感憤亦真趣<lb/>
　　　　擬孟郊<lb/>
曉風有暴信暮蟬無好聲曉風與暮蟬自與時節爭獨<lb/>
客辭故鄉推車謁梁城梁城道迢遞區區役吾生不如<lb/>
歸舊山藜藿安性情<lb/>
　　　　擬韋應物<lb/>
<pb n="KR4d0091_SBCK_045-1b"/>
坐投林下石秋聲出疎林林間鳥驚棲豈獨傷客心物<lb/>
亦有代謝此理共古今鄰父縮新醅林下邀同斟癡兒<lb/>
踏吳歌婭姹足訛音日落相攜手涼風快虛襟<lb/>
　　　　擬李賀<lb/>
魚鱗甃空排嫩碧露桂梢寒挂團璧白蘋風起吹北忩<lb/>
尺鯉沉沒斷消息燕子將鶵欲歸去沈郎病骨驚遲暮<lb/>
濃愁茫茫寄何處萬里江南芳草路<lb/>
　　　　擬李白<lb/>
芙蓉露濃紅壓枝幽禽感秋花畔啼玉人一去未囘馬<lb/>
梁邊燕子三見歸江頭白蘋老波底尺書不來空相望<lb/>
斜吹疎雨濕秋江霜風暗引芙渠香石上菖蒲三尺長<lb/>
綠頭鴨兒棲萍草採蓮女郎笑花老木蘭船上動江水<lb/>
<pb n="KR4d0091_SBCK_045-2a"/>
不覺鴛鴦帶波起<lb/>
　　　　擬玉川子<lb/>
南州有病客起卧北忩下玉兎㘅光照清夜故人别我<lb/>
京洛遊不寄一行三改秋秋色變冷客裘薄漸覺衣袂<lb/>
寒颼颼作詩欲寄君未語先有愁不如呼童起危坐北<lb/>
忩下一杯寛我千日憂眼前俗事何擾擾此夕盡向杯<lb/>
中休何必懷黄金印兮爵通侯<lb/>
　　　　擬杜子美<lb/>
紫領寛袍漉酒巾江頭蕭散作閑人悲風有意催林葉<lb/>
落日無情下水濱車馬憧憧諸道路市朝衮衮共埃塵<lb/>
覔錢稚子啼紅頰不信山翁篋笥貧<lb/>
　　　　擬杜牧之<lb/>
<pb n="KR4d0091_SBCK_045-2b"/>
皷鼙夜戰北窓風霜葉鋪堦疊亂紅一叚新愁驚枕上<lb/>
幾聲悲鴈落雲中眼前時節看馳馬日下生涯寄斷蓬<lb/>
弟妹别來勞夢寐杳無消息過江東<lb/>
　　　　擬白樂天<lb/>
不因霜葉辭林去的當山翁未覺秋北里酒錢煩屢索<lb/>
南州詩債懶頻酬欲歌金縷羞紅粉擬挿黄花避白頭<lb/>
底事登臨好時節等閑收拾許多愁<lb/>
　　　金山晩眺<lb/>
西津江口月初弦水氣昏昏上接天清渚白沙茫不辨<lb/>
只應燈火是漁船<lb/>
　　　病中<lb/>
踈簾薄幔對青燈鸜鵒喧喧自轉更風雨渺漫人卧病<lb/>
<pb n="KR4d0091_SBCK_045-3a"/>
地爐湯鼎更悲鳴<lb/>
　　　聞鴈懐邵仲恭<lb/>
楚澤吳天去未遲煩君且傍蒜山飛白袍居士如相問<lb/>
為説緇塵欲滿衣<lb/>
　　　冬蚊<lb/>
蚤蠆蜂䖟罪一倫未如蚊子重堪嗔萬枝黄落風如射<lb/>
猶自傳呼欲噬人<lb/>
　　　白馬寺晩泊<lb/>
濛濛晚雨暗囘塘逺樹依微不辨行人物漸稀踈磬斷<lb/>
綠蒲叢底宿鴛鴦<lb/>
　　　霅上感懐<lb/>
七年三過白蘋洲長與諸豪載酒游舊事欲尋無處問<lb/>
<pb n="KR4d0091_SBCK_045-3b"/>
雨荷風蓼不勝秋<lb/>
　　　和程給事贈虞道判六首<lb/>
刀圭雲母具晨飡門對三層歩斗壇夜考鶴經分七九<lb/>
曉占歲氣辨黅丹<lb/>
火棗交梨近可飡不須地肺及天壇龜藏坎海毛皆緑<lb/>
鳯宿离宫色自丹<lb/>
紫府沉沉掩夜闗竹隂清掃月中壇歲星偷得桃枝碧<lb/>
董奉栽成杏子丹<lb/>
囊中王色已經飡醉拂絲桐坐杏壇應笑倦游塵滓客<lb/>
鬢毛蕭瑟事鈆丹<lb/>
漢武遊心縹緲間文成五利盡登壇何如屈曲韓夫子<lb/>
不羡神君白玉丹<lb/>
<pb n="KR4d0091_SBCK_045-4a"/>
使君本住道家山時訪元都太古壇隂惠已能追許令<lb/>
治功不獨過韋丹<lb/>
　　　處州閑題<lb/>
清酒一杯甜似蜜美人雙鬂黒如鴉莫誇春色欺秋色<lb/>
未信桃花勝菊花<lb/>
　　　春詞絶句五首<lb/>
蒲萄裀暖蕙薰微紅日窺軒睡覺時人倦披衣雙燕出<lb/>
青絲髙罥木蘭枝<lb/>
弱雲亭午弄春嬌髙柳無風妥翠條懶讀夜書搔短髮<lb/>
隔垣時聽賣餳簫<lb/>
都城春富百花披長憶人歸駐馬時淺色御黄應好在<lb/>
為誰還發去年枝<lb/>
<pb n="KR4d0091_SBCK_045-4b"/>
風驅白雨洗園林蔽地飛花一寸深狂紫浪紅俱已矣<lb/>
老春雖在亦何心<lb/>
顚毛漸脱風情少匣劍空存俠氣銷人逺地偏無酒肉<lb/>
春深花鳥謾相撩<lb/>
　　　秋詞二首<lb/>
雲惹低空不更飛班班紅葉欲辭枝秋光未老仍微暖<lb/>
恰似梅花結子時<lb/>
無數青莎繞玉階夕陽紅淺過墻來西風莫道無情思<lb/>
未放芙蓉取次開<lb/>
　　　齊逸亭<lb/>
燄發郎君更不歸故亭蕭瑟異當時玉笙金管渾如夢<lb/>
只有梅花三四枝<lb/>
<pb n="KR4d0091_SBCK_045-5a"/>
　　　春日<lb/>
殘臘渺茫雲外日新春彷彿夢中來雪霜便覺都無力<lb/>
只見桃花次第開<lb/>
　　　雪中寄丹元子<lb/>
隂風一夜攪青冥風定紛紛雪片零想見玉清真境上<lb/>
白虛光裏誦黄庭<lb/>
　　　宿乾明方丈<lb/>
漫天白雪無端現佛室夜艾烏更啼相逢解頥足自慰<lb/>
勿語俗子念心攜<lb/>
　　　新開湖送孫誠之有龍見于東北因成絶句<lb/>
狂客走影暗悠悠<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>萏吹風五月秋黄綬不為無氣概<lb/>
蒼龍隨尾送行舟<lb/>
<pb n="KR4d0091_SBCK_045-5b"/>
　　　呈李公擇<lb/>
青箋擘處銀鈎斷紅袂分時玉筯懸雲脚漸收風色緊<lb/>
半規斜日射歸船<lb/>
　　　落日馬上<lb/>
日落荒阡白霧深紫騮嘶顧出踈林囘頭已失來時路<lb/>
杳杳金盤墮翠岑<lb/>
　　　次韻參寥三首<lb/>
武陵漁子入花源但見秦人不得仙㑹有黄鸝鳴翠柳<lb/>
何妨白眼望青天<lb/>
長安仕路與雲齊倦僕羸驂不可躋但得玄暉曽折簡<lb/>
何須平子更安題<lb/>
且折花枝醉復醒人間時節易崢嶸屠龍肯自羞無用<lb/>
<pb n="KR4d0091_SBCK_045-6a"/>
畫虎從人笑不成<lb/>
　　　和書天慶觀賀祕監堂三首<lb/>
老仙舊地枕東城古木參天警畫聲我亦願為方外友<lb/>
風流何必並時生<lb/>
史君平昔慕髙清一到祠堂意一新户外黄冠應指㸃<lb/>
公應便是謫仙人<lb/>
衣屨蕭條氣久清豪家門舘未嘗行朱甍碧瓦何從得<lb/>
疑有隂兵夜助成<lb/>
　　　和書觀妙菴<lb/>
龍瑞宫中種玉人誅茅結室傍秋雲自言洞裡山川别<lb/>
此處千分未一分<lb/>
　　　早春題僧舎<lb/>
<pb n="KR4d0091_SBCK_045-6b"/>
東園紫梅初破藟北澗綠水方通流歸去一春花月夢<lb/>
定應常在此中遊<lb/>
　　　盆池釣翁<lb/>
誰刻仙材作釣翁尺池終日釣微風令人却憶鴟夷子<lb/>
散髮五湖狂醉中<lb/>
　　　賞酴醿有感<lb/>
春來百物不入眼唯見此花堪斷腸借問斷腸緣底事<lb/>
羅衣曾似此花香<lb/>
　　　首夏<lb/>
節物相催各自新癡心兒女挽留春芳菲過盡何須恨<lb/>
夏木隂隂正可人<lb/>
淮海後集巻之四<lb/>
</p>
<p>
</p>
  </div>
</body>
</text>
</TEI>
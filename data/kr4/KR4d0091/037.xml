<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_037-1a"/>
淮海集卷之三十七<hi>書</hi>
　　　　　　　　　　　　秦　觀　少游<lb/>
　　　上王岐公論薦士書<lb/>
門下相公閣下某淮海一介之士行能無取比汲汲焉<lb/>
惟犬馬之養是營釡鍾之禄是干行年三十有七矣而<lb/>
脂韋汩沒徳不加充學不加進可謂無以别於常人者<lb/>
豈復有意求知於搢紳先生之門㦲此者先人之友喬<lb/>
君執事奉使呉越道過淮南具言常辱相公齒及名氏<lb/>
屬喬君喻意使進謁於門下夫布衣之賤獲見知於宰<lb/>
相此古人所以書亟上日掃門而求者也顧某之不肖<lb/>
何以辱此幸甚幸甚然甞聞之禍莫大於蔽賢福莫長<lb/>
於薦士漢武之大臣其功莫如衛霍其酷莫如張湯青<lb/>
<pb n="KR4d0091_SBCK_037-1b"/>
去病之後侯失國除其傳不過一再而湯之子孫茅土<lb/>
相襲逮乎東京何㦲一身之功過不足以易天下之利<lb/>
害故青去病受蔽賢之禍而湯獲薦士之福雖㣲二三<lb/>
子古之人其孰不然㦲一沐三握髮一飯三吐哺起以<lb/>
待士猶恐失天下之賢人蓋其封於少昊之墟曲阜廟<lb/>
食者三十有四世其别封者又爲凡蔣邢茅胙祭之國<lb/>
夫周公之求賢豈有意於求福㦲天之報施自當然耳<lb/>
伏惟相公輔先帝已來隂陽調和廢政具舉吏民効職<lb/>
夷狄賔貢其度數聲名文物之盛粲然與唐虞同風逮<lb/>
承顧命立今天子宗社至計定於從容已事缺然若無<lb/>
所與其功德可謂冠百辟而通神明矣當此之時雖持<lb/>
尊飬嚴却客踈士固於盛致未可云損然猶區區訪諏<lb/>
<pb n="KR4d0091_SBCK_037-2a"/>
發於至誠如某之不肖尚掛左右之餘論又况盛徳尊<lb/>
行魁奇儁偉之才乎誠推所以辱賜不肖之意思天下<lb/>
所謂盛徳尊行魁奇儁偉之才抱能而不試已用而未<lb/>
顯者兼收並進之使朝野内外才能各當其分無一人<lb/>
失其所者則相公雖不求於天天之所以報王氏之子孫<lb/>
者當不下於周公矣惟相公察焉干冐鈞嚴俯伏惟命<lb/>
不宣<lb/>
　　　上吕晦叔書<lb/>
五月日進士秦某謹再拜獻書知府大資閤下某聞天<lb/>
下之功成於器識來世之名立扵學術古之大臣以道<lb/>
事君不可則止未始有意於功名然其器識學術慱大<lb/>
而精㣲則功名巋然與時自至雖欲深閉固拒揮而去<lb/>
<pb n="KR4d0091_SBCK_037-2b"/>
之不可得也昔漢昭宣之時霍光以宿衞之臣任漢室<lb/>
之寄大器將傾徐起而正之神色不變此其器識實有<lb/>
以過人者然操持國柄不知消息盈虛之運身死肉未<lb/>
及寒而宗族滅矣則學術不明之弊也其後順桓之間<lb/>
李固以一時名儒位居三事扼姦臣之吭而奪其氣此<lb/>
其學術真有古之遺風然易舉輕發不能定大計於無<lb/>
形至爭以口舌申之書幐事固不就身亦隨之喪焉則<lb/>
器識不宏之弊也非特二子為如此大抵西漢之士器<lb/>
識優於學術故多成功而名不足東漢之士學術優於<lb/>
器識故多令名而功不成夫君子以器為車以識為馬<lb/>
學術者所以御之耳西漢之士如環舍之車駕以駃騠<lb/>
驅通道上峻阪無所不可然而日暮途逺倒行逆施者<lb/>
<pb n="KR4d0091_SBCK_037-3a"/>
有焉東漢之士如豆泰氏持䇿攬轡圓旋中規方折中<lb/>
矩然而車弊馬羸轉薄於險阻之間則固已敗矣某狂<lb/>
妄甞以此說推論歴世豪傑之士又以黙觀當今之時<lb/>
而搢紳先生有告某者以謂器足以任天下之重識足<lb/>
以致無窮之逺學足以探天人之賾術足以偶事物之<lb/>
變如古之所謂大臣非閤下不足以與於此又曰閤下<lb/>
之道如元氣行乎渾茫之中其發為風霆雨露者特糟<lb/>
粕耳某時方食聞之投匕箸而起遂欲身從服役之後<lb/>
求備掃洒之列而困於無介紹莫獲自通竊伏淮海抱<lb/>
區區之願缺然未厭者有年矣比者天幸閤下來守是<lb/>
邦而某丘墓之邑實隷麾下是以輙忘賤陋取其不腆<lb/>
之文録在異卷贄諸下執事又述其願見之說為書先<lb/>
<pb n="KR4d0091_SBCK_037-3b"/>
焉夫大冶無棄金大陶無棄土江海不却水王侯不遺<lb/>
士某雖不能廉小謹曲以自託於鄉閭然古人所以處<lb/>
廢興而擇去就者竊甞講其一二矣儻閤下不賜拒絶<lb/>
而辱收之請繼此以進干冐台嚴俯伏待命不宣<lb/>
　　　謝王學士書<lb/>
史院學士閤下某愚不自揆竊甞以謂衣冠而稱士者<lb/>
冝有以異於流俗而以古人自期故凡方冊所載簡牘<lb/>
所存不見則巳茍有見焉未甞不熟誦其文精覈其義<lb/>
縱觀其形勢而私掇其英華敝精神勞筋力不能自休<lb/>
已者十年於兹矣然志大而才不揜事左而身益困每<lb/>
觀今時偶變投隙之士操數寸之管書方尺之𥿄無不<lb/>
拾取青紫為宗族榮耀而已獨碌碌抱不售之器以自<lb/>
<pb n="KR4d0091_SBCK_037-4a"/>
濵於飢寒鄉人憫其愚而笑之干禄少年至指以為戒<lb/>
雖某亦自疑焉因計曰劒工之惑劒劒之似莫耶者惟<lb/>
歐冶能名其種玉工之眩玉玉之似碧蘆者惟猗頓不<lb/>
失其情夫宗工碩儒亦後進之歐冶猗頓也何重惜一<lb/>
見以質其胷中之疑乎於是試取其所為文投執事而<lb/>
諸公見之乃大稱借以為非世俗之所知復激勸之使<lb/>
卒其業故前輩諸公在東南者多得與之游焉然某之<lb/>
私意尚有所不滿者獨以未見閤下也前日復衣食所<lb/>
迫求試有司遂得進謁左右屬賔客盛集不獲薦其區<lb/>
區方謀繼見而閤下固已得其鄙文於從游之間伏䝉<lb/>
猥賜薦寵以為可教亦如諸公所云某於是自決不疑<lb/>
亦知前志之不謬俗議之不足䘏而古人為可信也古<lb/>
<pb n="KR4d0091_SBCK_037-4b"/>
之人有立行著書而舉世莫或知者猶業之如故以俟<lb/>
後之君子况不至於是者耶天不為人惡寒而輟其冬<lb/>
地不為人惡險而易其廣君子不以小人之匈匈而易<lb/>
其行某雖不肖竊誦此乆矣自擯棄以來尤自刻勵深<lb/>
居簡出幾不與世人相通獨念昨出都時㑹閣下在告私<lb/>
懐惓惓有所未畢適有西行之便故復略而陳之并以近<lb/>
所爲詩文合七篇獻諸執事伏惟閣下道徳文章為一時<lb/>
君子之所望鄙陋之迹固已獲進扵前日矣宜更賜指<lb/>
教水導而木植之使駑驂蹇服知所趨向不繆於先進<lb/>
之迹亦君子樂育人材之義也惟深賜憐察幸甚幸甚<lb/>
　　　謝曾子開書<lb/>
㕜院學士閤下某不肖竊伏下風之日乆矣顧受性鄙<lb/>
<pb n="KR4d0091_SBCK_037-5a"/>
陋又學習迂闊凡所辛苦而僅有之者率不與世合以<lb/>
故分甘委棄不敢輙欵於搢紳之門比者不意閤下於<lb/>
遊從之間得其鄙文而數稱之士大夫聞者莫不竊疑<lb/>
私怪以為故嘗服役於左右而某未甞一望閤下之履<lb/>
舄也竊觀今之士子峩冠大帶求試於有司殆五六千<lb/>
人學宫儒舘以教育自任者無慮百數其因緣親故以<lb/>
為介紹談説道真以為䞇獻善詞令以干謁者俛理色<lb/>
以叩閽人冐汙忍恥僥倖人之已知者迹相仍䄃相屬<lb/>
也然而得善遇者十無五六與之進而教誨者十無二<lb/>
三至於許之以國士之風借之以齒牙餘論者蓋百無<lb/>
一二焉其售愈急其價愈輕亦其勢之然也某與閤下<lb/>
非有父兄之契姻黨鄉縣之舊介紹不先贄納不前謁<lb/>
<pb n="KR4d0091_SBCK_037-5b"/>
者未甞知名閽人莫識其靣而閤下獨見其骫骳之文<lb/>
以為可教因曲推而過與之傳曰鳴聲相應仇偶相從<lb/>
人由意合物以類同嗚呼閤下之知某某之受知於閤<lb/>
下可謂無愧乎今之人矣前日甞一進謁於執事屬廹<lb/>
東下不獲繼見以盡所欲言旋觸聞罷遂無入都之期<lb/>
燕居間處獨念無以謝盛意之萬一輙因西行之便略<lb/>
陳固陋并近所為詩賦文記合七篇獻諸下執事伏惟<lb/>
閤下既推借之於其始宜成就之於其終數灌溉以茂<lb/>
其本根削垢翳以發其光明不間踈賤而教之以書使<lb/>
晩節未路獲列於士君子之林則某與閤下非特無愧<lb/>
於今之人又將無愧於古之人矣古語有云烹牛而不<lb/>
鹹敗所為也此言雖小可以喻大惟閤下裁之<lb/>
<pb n="KR4d0091_SBCK_037-6a"/>
　　　與喬希聖論黄連書<lb/>
某比聞公以眼疾餌黄連至數十兩猶不已不知果然<lb/>
否審如所聞殆不可也某頃年血氣未定頗好方術之<lb/>
説讀醫經數年甞記釋者云服黄連苦參乆而反熱甚<lb/>
以為不然後乃信之蓋五味入胃各歸其所喜故酸先<lb/>
歸肝苦先歸心甘先歸脾辛先歸肺鹹先歸腎入肝則<lb/>
為温入心則為熱入肺則為清入腎則為寒入脾則為<lb/>
至隂而血氣兼之皆謂增其氣不已則臟氣有所偏勝<lb/>
有所偏勝則必有所偏絶黄連苦參性雖大寒然其味<lb/>
至苦入胃則先歸於心乆而不已則心火之氣勝火勝<lb/>
則熱乃其理也眼疾之生本於肝之熱肝與心為子母<lb/>
夫心為子肝為母心火也肝亦火也腎孤臟也人嘗患<lb/>
<pb n="KR4d0091_SBCK_037-6b"/>
一水不勝二火今病本于肝而乆餌苦藥使心有所偏<lb/>
勝是所謂以火救火命之曰益多其不可亦明矣夫藥<lb/>
所以療疾其過也適所以為疾聞比初作時十已損其<lb/>
七八正宜節藥慎䕶飲食以俟其自平非如決疣潰癰<lb/>
可以忽然一朝去也輙具以進惟留意而聽之無忽<lb/>
　　　與鮮于學士書<lb/>
昨䝉左右不以觀之不肖猥賜論薦以備著述之科假<lb/>
借過當伏増悚懼觀重惟結髮以來明公以先人之故<lb/>
比諸子弟而教誨之受性狂妄動取悔尤常恐一旦䝉<lb/>
擯絶則内傷先人之聞上負門下之義死不瞑目敢圖<lb/>
始終假借以及於此賜非望始榮幸寔深論報無緣愧<lb/>
懼滋甚韓退之與陳給事書云始之以日隔之踈加之<lb/>
<pb n="KR4d0091_SBCK_037-7a"/>
以不專之望以不與者之心而聽忌者之説閤下之門由<lb/>
是無愈之跡矣觀之去門下于今七年明公自留臺奉<lb/>
使京東入為九列進拜諫議大夫供奉仗内士因緣介<lb/>
紹有候門墻希望明公一顧者肩相摩跡相接也觀以<lb/>
聲聞過情深為同進所忌閉闗却掃罪惡日聞然則明<lb/>
公之門宜其無觀之迹矣而詔書比下明公首以觀充<lb/>
賦乃知君子之所為自有常度豈以顯晦數䟽而易其<lb/>
意哉汝南雖當孔道人事絶少風氣和平魚稻𬞞果不<lb/>
减於淮海士子亦樂於相從養親讀書之計極為安便<lb/>
但創置之官居處什物之類百色皆無自供職已來千<lb/>
乞營繕殆無須臾之閑乆不獲進左右之問緣此故也<lb/>
伏望垂悉幸甚<lb/>
<pb n="KR4d0091_SBCK_037-7b"/>
自承拜命即欲致左右之問屬守將驟易日迫賤事乃<lb/>
爾後時皇恐無地議者謂今中書舎人皆以伯仲繼直<lb/>
西垣前世以來未有其事誠國家之羙非特衣冠之盛<lb/>
也除書始下中外欣然舉酒相屬况如觀者自先舎人<lb/>
已來獲備服役之列其為慶慰何可勝言引領門仞但<lb/>
有傾倒而已<lb/>
　　　婚書<lb/>
蚤年擁彗甞趨大丞相之門末路紬書實佐先翰林之<lb/>
事重以世毋出扵伯姜既事契之乆敦宜婚姻之申結<lb/>
敬承佳命增慰夙心<lb/>
淮海集卷之三十七<lb/>
</p>
<p>
</p>
  </div>
</body>
</text>
</TEI>
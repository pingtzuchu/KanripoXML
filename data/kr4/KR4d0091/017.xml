<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_017-1a"/>
淮海集巻之十七<lb/>
　　　　　　　　　　　　秦　觀　少㳺<lb/>
　　進䇿<lb/>
　　　兵法<lb/>
臣聞御兵者將而將所以御之者法兵不得將與無兵<lb/>
同將不知法與無將同盖㫁木為棋刓革為鞠亦皆有<lb/>
法况於帥無罪之人披堅執銳從事於萬死一生之地<lb/>
哉兵之有法猶人之有精神魂魄也精神失守䰟喪而<lb/>
魄奪則雖有七尺之軀死無日矣何則所以使形者亡<lb/>
也故知兵有法正行無間不知而將是謂妄行古之論<lb/>
兵者多矣大率不過有四一曰權謀二曰形勢三曰隂<lb/>
陽四曰技巧然此四術者以道用之則為四勝不以道<lb/>
<pb n="KR4d0091_SBCK_017-1b"/>
用之則為四敗事同而功異不可不察也何以知其然<lb/>
也昔孫臏伏萬弩於馬陵之下魏軍至而伏發龎㳙死<lb/>
焉王恢伏車騎材官三十萬於馬邑之旁匈奴覺之而<lb/>
去恢以自殺此則用權謀之異也馬服君救閼與既遣<lb/>
秦間巻甲而趨之二日一夜遂破秦軍曹公追劉先主<lb/>
一日一夜行三百里敗於烏林此則用形勢之異也西<lb/>
伯將獵卜之曰獲霸王之輔果得太公望而克啇漢武<lb/>
卦諸將貳師最吉因以為將卒䧏匈奴此則用隂陽之<lb/>
異也申公巫臣教吴以車戰呉是以始通上國房琯用<lb/>
車以抗禄山賊投芻而火之王師奔潰此則用技巧之<lb/>
異也豈非以道用之則為四勝不以道用之則為四敗<lb/>
乎雖然所謂道者何也治心養氣而巳矣盖心不摇扵<lb/>
<pb n="KR4d0091_SBCK_017-2a"/>
死生之變氣不奪於寵辱利害之交則四者之勝敗自<lb/>
然洞見如形影入於水鏡之中是兵法之大要也夫鏃<lb/>
金羽鶚以為矢傅膠合<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>以為弓天下所同也而羿為<lb/>
善射服在箱驂在旁制以銜轡之利而加以鞭䇿之威<lb/>
天下之所同也而王良為善御是何也其所以用之者<lb/>
道也今世之學兵法者肩相摩𬒮相屬雖其精粗不同<lb/>
然率向之所謂四術而已至於治心養氣之道則以為<lb/>
書生之語而不與焉嗚呼是守弓矢與馬而欲為羿王<lb/>
良也<lb/>
　　　盜賊上<lb/>
臣聞治平之世内無大臣擅權之患外無諸侯不服之<lb/>
憂其所事乎兵者夷狄盜賊而已夷狄之害士大夫講<lb/>
<pb n="KR4d0091_SBCK_017-2b"/>
之詳論之熟矣至於盜賊之變則未嘗有言之者夫豈<lb/>
智之不及哉其意以為不足恤也天下之禍嘗生於不<lb/>
足恤昔秦既稱帝以為六國已亡海内無足復慮為秦<lb/>
患者獨胡人耳於是使䝉恬北築長城却匈奴七百餘<lb/>
里然而陳勝吴廣之亂乃起扵行伍阡陌之間由此言<lb/>
之盜賊未嘗無也夫平盜賊與攘夷狄之術異何則夷<lb/>
狄之兵甲馬如雲矢石如雨牛羊橐駞轉輸不絶其人<lb/>
便習而整其器犀利而精故方其犯邊也利速戰以折<lb/>
其氣盜賊則不然險阻是憑抄奪是資亡命是聚勝則<lb/>
烏合非有法制相縻敗則獸遯非有恩信相結然掲竿<lb/>
持挺郡縣之卒或不能制者人人有必死之心而已故<lb/>
方其群起也速戰以折其氣勿廹以携其心盖非速戰<lb/>
<pb n="KR4d0091_SBCK_017-3a"/>
以折其氣則緩而勢縱非勿廹以携其心則急而變生<lb/>
今夫虎之為物嘯則風生怒則百獸震恐其氣暴悍可<lb/>
殺而不可辱故捕虎之術必先設機穽旁置網罟撞以<lb/>
利㦸射以强弓鳴金皷而乗之不旋踵而無虎矣至虵<lb/>
與䑕則不然雖其毒足以害人而非有風生之勇其貪<lb/>
足以蠧物而非有震恐百獸之威然不可以驟而取者<lb/>
以其急則入於窟穴而已故捕虵䑕之術必環其窟穴<lb/>
而伺之薫以艾注以水彼將無所得食而出焉則尺捶<lb/>
可以制其命夷狄者虎也盜賊者虵䑕也虎不可以艾<lb/>
薰而水注虵䑕不可以弓射而㦸撞故曰平盜賊與攘<lb/>
夷狄之術異也雖然盜賊者平之非難絶之為難平而<lb/>
不絶其弊有二不可不知也盖招䧏與竆治是已夫患<lb/>
<pb n="KR4d0091_SBCK_017-3b"/>
莫大於招降禍莫深於竆治何則凡盜賊之起必有梟<lb/>
桀而難制者追討之官素無竒略不知計之所出則往<lb/>
往招其渠帥而降之彼姦悪之民見其負罪者未必死<lb/>
也則曰與其俛首下氣以甘饑寒之辱孰若剽攘攻刼<lb/>
而不失爵禄之榮由此言之是乃誘民以為亂也故曰<lb/>
患莫大於招降凢盜賊之首既已伏其辜矣而刀筆之<lb/>
吏不能長慮却顧簡節而踈目則往往竆支黨而治之<lb/>
廹脅之民見被汚者之不免也則將曰與其嬰錮金木<lb/>
束手而受斃孰若遯逸山海脱身而求生由此言之是<lb/>
驅民以為亂也故曰禍莫深於竆治且王者所以感服<lb/>
天下者惠與威也仁及有罪則傷惠戮及不辜則損威<lb/>
威惠兩失而欲天下心畏而力服尭舜所不能也夏書<lb/>
<pb n="KR4d0091_SBCK_017-4a"/>
曰殱厥渠魁脅從㒺治舊染汚俗咸與維新蓋渠魁盡<lb/>
殺而不赦則足以奪姦雄之氣脅從汚染不治而許其<lb/>
自新則足以安反側之心夫如是天下之人孰肯舍生<lb/>
之塗而投必死之地哉嗚呼先王已亂之道可謂至矣<lb/>
　　　盜賊中<lb/>
臣聞自古盜之所以興皆出於仍嵗水旱賦歛横出徭<lb/>
役數發故愚民為盜弄兵於山海險阻之間以為假息<lb/>
之計自陛下即位以來輕徭役薄賦歛善氣既應年糓<lb/>
胥熟是宜外户不閉道不拾遺而郡縣之間枹皷或驚<lb/>
逰徼旁午未見休已者何也以臣思之盖不任吏之弊<lb/>
也夫任法不任吏為弊至多而於盜賊尤甚何則今盜<lb/>
賊之法可謂宻矣强盜得財滿匹及傷人者輙棄市殺<lb/>
<pb n="KR4d0091_SBCK_017-4b"/>
一家三人以上若支解人者論如律案問欲舉者得减<lb/>
重論殺併徒伴及告獲它盜者䧏除其罪為之囊槖通<lb/>
行飲食者從末减若文致於法而人心不厭者輙讞考<lb/>
之若此之類與夫捕獲亡逸賞罰之格凢數十條然皆<lb/>
畫一之制也夫民之所以為盜賊者其情不一或閭里<lb/>
惡少自負其氣椎埋皷鑄不復齒於平人或驕兵惰卒<lb/>
竆苦無聊亡命嘯聚或執左道轉相誑惑以為徒黨或<lb/>
困於饑寒迫於逋負剽奪衣食以延一日之命或故吏<lb/>
善家子失計隨流輕舉妄動若此之類特盜賊之大情<lb/>
耳其間夤縁曲折可矜可疾者盖不可勝數夫以畫一<lb/>
之法御不可勝數之情而吏莫敢為輕重則宜殺而生<lb/>
宜生而殺者有之矣吏果於生殺而不察其宜則威惠<lb/>
<pb n="KR4d0091_SBCK_017-5a"/>
不行盜賊所以充斥也臣嘗觀古之能吏盜賊之課尤<lb/>
異者其術不過數端而已盖有使吏民雜舉少年惡子<lb/>
鮮衣凶服之人悉籍記之一旦收捕納於虎穴中者尹<lb/>
賞之治長安也有明設購賞令相斬捕吏追胥有功而<lb/>
上名尚書調𥙷縣令者張敞之治膠東也有耳目具知<lb/>
主名區處竆里空舍坐語未訖捕吏已至者趙廣漢之<lb/>
治京兆也有擇縣之豪傑用以為吏一旦竊發則移書<lb/>
詭責取辦其人者朱博之治渤海也有置正五長閭里<lb/>
阡陌有非常吏輙聞知姦不得舍者韓延夀之治頴川<lb/>
也省遣發之兵罷捕逐之吏單車獨行務以徳化撫之<lb/>
而安之者龔遂之治瑯琊也此數子者可謂善治盜賊<lb/>
矣然以今日之法繩之則彼將皇恐救過之不暇尚何<lb/>
<pb n="KR4d0091_SBCK_017-5b"/>
功名之有哉何則非賊殺不辜則故縱反者也夫以龔<lb/>
遂韓延夀張敞朱博趙廣漢尹賞為吏於今之時猶不<lb/>
能最盜賊之課又可責於常人乎為今計者莫若寛法<lb/>
而任吏稍重郡守之權責以大綱而略其小過凡重法<lb/>
之地皆慎擇其人聼於法外處置盜賊有司覆按不得<lb/>
劾以出入其所賜緝捕緡錢使得益以醸酒賞格之外<lb/>
得酒數百石亦足以布設耳目而畜養爪牙如此則守<lb/>
臣之威權稍重而盜賊可以清矣王嘉曰國家有急取<lb/>
辦於二千石尊重難危乃能使其下嗚呼二千石能使<lb/>
其下則雖有黄巾赤眉無足畏也<lb/>
　　　盜賊下<lb/>
臣聞盜賊之起小則蜂屯蟻聚虜掠閭里大則擅名號<lb/>
<pb n="KR4d0091_SBCK_017-6a"/>
攻城邑取庫兵釋死罪殺掠吏民然皆無足深慮如臣<lb/>
前説計足以辦所可深慮者其間有豪俊而巳何則人<lb/>
之有豪俊猶馬之有驥犬之有盧雖上觀下獲一日千<lb/>
里而縱踶嚙之變亦可畏也昔周亞夫得劇孟喜曰吳<lb/>
楚舉大事而不求劇孟吾知其無能為也天下騷動大<lb/>
將得之隱如一敵國云唐縱朱克融北還盧龍未㡬軍<lb/>
亂遂復失河朔夫孟克融皆匹夫耳而得失去就之間<lb/>
繫吴楚之成敗為河朔之存亡以此言之盜賊之間而<lb/>
有豪俊豈不為可深慮也㢤臣以為銷亡大盜之術莫<lb/>
大乎籠取天下之豪俊天下豪俊為我籠取則彼卒材<lb/>
䑕軰雖有千百為群不足以置齒牙之間矣國家取人<lb/>
之制其選髙者惟制䇿進士夫豪傑之士固有文武縱<lb/>
<pb n="KR4d0091_SBCK_017-6b"/>
横之間無不可者椎魯少文獨可以任之大事者使天<lb/>
下豪傑皆文武縱横之才二科足以取之若有椎魯少<lb/>
文之人則不可得而取之矣是制䇿進士所得之外不<lb/>
能無遺材也臣嘗為朝廷患之未知所處有搢紳先生<lb/>
告臣曰漢法郡縣秀民推擇為吏考行察廉以次遷𥙷<lb/>
或至扵二千石入為公卿古者不専以文詞取人故得<lb/>
士為多黄覇起扵卒史薛宣奮扵書佐朱邑選於嗇夫<lb/>
邴吉出於獄史其餘名臣循吏由此而進者不可勝數<lb/>
唐自中葉以後方鎮皆選列校以掌牙兵是時四方豪<lb/>
傑不能以科舉自達者皆争為之往往積功以取旄鉞<lb/>
雖老姦宿盜或出其中而名卿賢將如髙仙芝封常清<lb/>
李光弼來瑱李抱玉叚秀實之流所得亦巳多矣王者<lb/>
<pb n="KR4d0091_SBCK_017-7a"/>
用人如江河江河之所趨百川赴焉蛟龍生焉及其去<lb/>
而之他則魚鼈無所還其體而鯢鰍為之制今世胥吏<lb/>
牙校皆奴僕庸人者無他以朝廷不用也今欲用胥吏<lb/>
牙校而胥吏行文書治刑獄錢糓其勢不可棄鞭撻鞭<lb/>
撻一行則豪傑不出於其間故凡刑者不可用而用者<lb/>
不可刑朝廷若採唐之舊制使諸路監司郡守其選士<lb/>
人以𥙷衙職課之以鎮税埸務督捕盜賊之類有公罪<lb/>
則贖焉使長吏得薦其材者第其功閥書嵗月使得出<lb/>
仕比任子而不以流外限其所至朝廷察其尤異者擢<lb/>
用數人則豪傑英偉之士漸出於此塗而姦猾之黨可<lb/>
得而籠入也臣嘗思之逆銷盜賊之術未有以過於此<lb/>
者竊取其説以獻惟陛下裁擇之<lb/>
<pb n="KR4d0091_SBCK_017-7b"/>
　　　　綖按富鄭公蘇長公論彌盗嘗有此說秦公<lb/>
　　　　謂有搢紳先生如臣者其實指蘇公殆非設<lb/>
　　　　言也<lb/>
淮海集巻之十七<lb/>
</p>
<p>
</p>
  </div>
</body>
</text>
</TEI>
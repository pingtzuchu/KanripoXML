<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_024-1a"/>
淮海集巻之二十四<lb/>
　　　　　　　　　　　　秦　觀　少游<lb/>
　　傳<lb/>
　　　浩氣傳<lb/>
氣之為物至矣其在陽也成象而為天其在隂也成形<lb/>
而為地陽沴於上則日月星辰之光悖隂沴於下則草<lb/>
木山川之精變氣也者天之所以旋地之所以運也况<lb/>
於人乎夫氣之主在志志之主在心心者神之合也志<lb/>
者精之合也氣者魄之合也神虧則精不復精弊則魄<lb/>
不寕君子虛心以養志弱志以養氣故能外探事物之<lb/>
奥内安性命之情浩然無際與道自㑹豈特通體乎天<lb/>
地同精於隂陽而巳哉嗚呼氣之為物亦已至矣此公<lb/>
<pb n="KR4d0091_SBCK_024-1b"/>
孫丑所以問之悉而孟子所以告之詳也凡進以禮退<lb/>
以義動而智静而仁者皆性也窮通之有數廢興之不<lb/>
常者皆命也君子審去就之分循得䘮之理以盡其性<lb/>
則寵辱於巳猶蚊䖟之一過死生於已猶夜旦之一易<lb/>
皆命之偶然者也烏足槩其心哉故曰夫子加齊之卿<lb/>
相得行道焉雖由此覇王不異矣如此則動心否乎對<lb/>
曰否我四十不動心傳曰色盛者驕力盛者奮未可以<lb/>
語道也二十曰弱弱則未足以窮理三十曰壮壮則未<lb/>
足以盡性所以窮理盡性四十其時也四十而不能斯<lb/>
亦不足畏也已故於四十曰不動心孟子所謂不動心<lb/>
孔子所謂不惑者也不以内蔽外故曰不惑不以物役<lb/>
已故曰不動心不惑者未必知命也故孔子五十而後<lb/>
<pb n="KR4d0091_SBCK_024-2a"/>
知命不動心未必知義也故告子猶以義為外焉然則<lb/>
孟子遂無喜怒哀樂之情乎曰非也吾之所謂不動心<lb/>
者即有而無即實而虛其於外也應而不遷其於中也<lb/>
受而無止雖終日言猶不言終日為猶不為也安可以<lb/>
喜怒之形哀樂之發而累其所謂不動者耶君子固有<lb/>
以與人同亦有以與人異所同者外所異者内也自其<lb/>
同者視之則孟子之勇有似於孟賁不動心有似於告<lb/>
子故曰若是則夫子過孟賁逺矣對曰是不難告子先<lb/>
我不動心夫矢石相攻鋒刃相搏壮士遇之雄入而不<lb/>
顧彼得全於勇猶若是况得全於道者乎故刺其膚而<lb/>
不撓注於目而不逃其思巳也一毫之挫若市朝之撻<lb/>
其視人也萬乘之尊若褐夫之賤無嚴諸侯惡聲至必<lb/>
<pb n="KR4d0091_SBCK_024-2b"/>
反之此北宫黝之養勇也視彊如弱進不量敵之大小<lb/>
㑹不慮勝之中否曰舎豈能為必勝哉能無懼而巳矣<lb/>
此孟施之養勇也昔曽子事親主於養志子夏之門人<lb/>
先於洒掃應對而已舎之所養者本也故似曽子之約<lb/>
黝之所養者末也故似子夏之詳由二子觀之則本固<lb/>
宜可以勝末約固宜可以勝詳由君子觀之則三子之<lb/>
養皆氣而已未足以知義也故曰夫二子之養勇未知<lb/>
其孰賢然而孟施舎守約也夫知勇而巳者有時而窮<lb/>
知勇知怯者無時而屈自反而不縮雖褐寛慱吾不惴<lb/>
焉所謂知怯者也自反而縮雖千萬人吾往矣所謂知<lb/>
勇者也夫曽子之守約所以異於孟施舎之守氣者豈<lb/>
有他哉勇而能怯與義偕行而已矣故曰孟施舎之守<lb/>
<pb n="KR4d0091_SBCK_024-3a"/>
氣又不如曽子之守約也然則不言子夏何也曰黝養<lb/>
勇之詳固不若舎所養之約舎似曽子而不及則黝之<lb/>
不若子夏從可知矣盖黝之與舎可謂不動心而與夫<lb/>
告子之養者同矣曽子子夏可謂知義而與夫孟子之<lb/>
所養者亦有以同之也故夫丑問不動心之道而告以<lb/>
四子之養勇則孟子所以異於告子者固巳存乎其間<lb/>
矣言心之聲也心氣之主也不得於本固可以勿求諸<lb/>
末不得於文則不可以勿求諸實故曰不得於心勿求<lb/>
於氣可不得於言勿求於心不可而有以知告子所求<lb/>
者外也人以心為君以志為帥以氣為師以體為國君<lb/>
欲虛而静帥欲知而專師欲和而勇國欲實而彊四者<lb/>
自正治之美也四者失道而亂莫大焉故曰志氣之帥<lb/>
<pb n="KR4d0091_SBCK_024-3b"/>
也氣體之充也以言志立於心而足以率氣氣役於志<lb/>
而足以實體志有彊有弱故以帥言之氣一滿一虛故<lb/>
以充言之夫帥之所適師之所從也志之所之氣之所<lb/>
止也故曰志至焉氣次焉帥不專則鋭師不能以取勝<lb/>
師不和則良帥不能以有功志之與氣亦猶是也故曰<lb/>
特其志無暴其氣夫有尤物足以移人一物之玩且或<lb/>
䘮志况情偽之感利害之攻乎孟子曰此天之所以與<lb/>
我者先立乎其大者則其小者不能奪也持其志之謂<lb/>
也朝氣鋭晝氣墮暮氣歸朝暮之變且或動其氣况自<lb/>
少而壮自壮而老乎孔子曰君子有三戒無暴其氣之<lb/>
謂也雖然此猶有待也若夫縱心而動順性而游處衆<lb/>
枉不失其直與天下並流而不流其域若然者無持志<lb/>
<pb n="KR4d0091_SBCK_024-4a"/>
之念有持志之功有暴氣之迹無暴氣之患彼且烏乎<lb/>
待哉既曰志至焉氣次焉又曰持其志無暴其氣何也<lb/>
盖可以善惡邪正乆而遷者志也而亦足以害氣可以<lb/>
喜怒哀樂驟而干者氣也而亦足以害志故曰氣壹則<lb/>
動志志壹則動氣凡物壅之則壹而相與欝散之則疏<lb/>
而相與通蹶者動之逆也趨者動之順也逆順不同皆<lb/>
非志使之然也氣而巳矣故曰今夫蹶者趨者是氣也<lb/>
而反動其心氣以心為本反者所以復本也夫知言然<lb/>
後可以不惑養氣然後可以不動心詖滛邪遁之辭莫<lb/>
不思見所謂知言也至大至剛以直養而無害則塞于<lb/>
天地之間所謂養氣也外不惑於人内不動於巳雖孟<lb/>
子之長又何以加于此故曰敢問夫子惡乎長對曰我<lb/>
<pb n="KR4d0091_SBCK_024-4b"/>
知言我善養吾浩然之氣天下之理固有可以言論者<lb/>
固有可以意致者可以言論則言之也易可以意致則<lb/>
言之也難故曰何謂浩然之氣曰難言也言之雖難猶<lb/>
為可言者爾彼言之所不逮意之所不一者又烏可以<lb/>
言言耶大者氣之體也剛者氣之用也氣之體不可圍<lb/>
故曰至大氣之用不可屈故曰至剛夫晝動則氣擾夜<lb/>
息則氣安此人情之常愚智之所同也君子外不勞精<lb/>
於事内無思慮之患抵時投隙以自得為功故雖晝動<lb/>
曽不異於夜息衆人反是雖一夜之静且或不能息也<lb/>
矧旦晝之所為此非天之所與者殊也不能以直養氣<lb/>
使之無害而已矣夫能以直養氣率理而往循命而趨<lb/>
不為貧賤富貴之所移威武之所屈則俛仰之近六合<lb/>
<pb n="KR4d0091_SBCK_024-5a"/>
之逺固無適而不得矣豈不全其所謂浩然者耶老子<lb/>
曰天地之間其猶槖籥乎虛而不屈動而愈出氣之養<lb/>
也亦猶是矣故曰以直養而無害則塞于天地之間然<lb/>
則亦有出于天地者乎曰方其配義則塞于天地之間<lb/>
而已矣及其配道則固有出于天地者也虛形萬物所<lb/>
道謂之道因緣無事天下之理得謂之徳理生昆群兼<lb/>
愛無私謂之仁列蔽度宜謂之義徳非道不神仁非義<lb/>
不立自義而入於天則極於道自道而出於人則極於<lb/>
義氣之養也直而推之則無不宜此其所以配義也擴<lb/>
而充之則無不在此其所以配道也集者自然而至也<lb/>
夫所謂配者豈固有因而求合於彼乎直而推之無不<lb/>
宜擴而充之無不在則自然與之合矣故曰配義與道<lb/>
<pb n="KR4d0091_SBCK_024-5b"/>
又曰是集義所生非義襲而取之也以其自然故於集<lb/>
曰生以其有因故於襲曰取心有餘曰慊腹不足曰餒<lb/>
慊則有裕於中而餒則有求於外老子曰聖人之治虚<lb/>
其心實其腹盖虛其心者所以欲其慊實其腹者所以<lb/>
惡其餒故曰無是餒也又曰行有不慊於心則餒矣孟<lb/>
子之所以數闢告子何也曰君子惡似而非者使天下<lb/>
之人善如堯惡如桀㣲君子其誰不知天下之所以不<lb/>
知者疑似之間也邪與正同門情與偽同鄰至精莫之<lb/>
能分是以君子懼焉彼告子之不動心誠有似於孟子<lb/>
然而以生為性以義為外使天下相率而從之則将求<lb/>
性於形而求義於物矣此其所以闢之也故曰告子未<lb/>
甞知義以其外之也豈唯於告子之若是乎其所以距<lb/>
<pb n="KR4d0091_SBCK_024-6a"/>
楊墨者亦如此而已矣夫所謂正心者有無為而自正<lb/>
者有有意而正之者聖人之心如衆籟然冷風則小和<lb/>
飄風則大和厲風濟則衆竅為虛其應物也如是而巳<lb/>
所謂無為而自正者也彼衆人則不然有所距有所受<lb/>
有所将有所迎一事之至必欲正其心以應之弊弊然<lb/>
若操五寸之矩一尺之規以求合乎天下之形器者焉<lb/>
吾見夫心勞於中智盡於外而形器之不能合也此所<lb/>
謂有意而正之者也故曰必有事焉而勿正心夫知天<lb/>
而不知人者無以與俗交知人而不知天者無以與道<lb/>
逰夫既有意而正其心矣則於事也豈免以命廢力而<lb/>
以人勝天者乎故曰勿忘勿助長以命廢力是忘之也<lb/>
以人勝天是助之也荘子曰善養生者若牧羊然視其<lb/>
<pb n="KR4d0091_SBCK_024-6b"/>
後者而鞭之又曰為天下者亦奚以異於牧馬者哉亦<lb/>
去害馬者而已然則君子之修身治天下鞭其後去其<lb/>
害可也必欲弊精神而求益勞智慮而逺成則命之分<lb/>
有所不安而害且至矣故曰以為無益而舎之者不耘<lb/>
苖者也助之長者揠苖者也非徒無益而又害之嗚呼<lb/>
人之於性也豈欲揠而使長哉亦去其害性者而已不<lb/>
平謂之陂有過謂之滛畔於正謂之邪逃其本謂之遁<lb/>
蔽於一隅者其言不平故詖辭知其所蔽䧟於一曲者<lb/>
其言有過故滛辭知其所䧟離道者其言畔正故邪辭<lb/>
知其所離術窮者其言逃本故遁辭知其所窮此四者<lb/>
淺深固殊然以一邪説之家則足以具之矣楊墨之類<lb/>
是也夫為我者智也兼愛者仁也雖孟子之道亦未始<lb/>
<pb n="KR4d0091_SBCK_024-7a"/>
離乎此而二氏之所以失者知其一不知其二有見於<lb/>
此無見於彼而巳矣若此者謂之蔽其弊也為已者至<lb/>
於不㧞一毛兼愛者至於摩頂放踵徃而不知反焉若<lb/>
此者謂之䧟其甚也則為楊者反以仁為失已為墨者<lb/>
反以智為失物始於毫末之差終以千里之繆亦其理<lb/>
之然也若此者謂之離又其甚也則為已者至於無君<lb/>
兼愛者至於無父無父無君是禽獸也若此者謂之窮<lb/>
其於言也蔽而後滛滛而後邪邪而後遁其於心也蔽<lb/>
而後䧟䧟而後離離而後窮亦其序也以心對政則心<lb/>
為内政為外以政對事則政為大事為小生於内必形<lb/>
於外故曰生於其心害於其政發於大必及於小故曰<lb/>
發於其政害於其事孔子曰聖人之作易也将以順性<lb/>
<pb n="KR4d0091_SBCK_024-7b"/>
命之理然則君子之所以有言者豈固拂其所有而彊<lb/>
其所無哉亦述性命之理而已矣唯如此是以前乎吾<lb/>
者可以稽之而不悖後乎吾者可以俟之而不惑何者<lb/>
命無異性性無異理故也故曰聖人復起必從吾言矣<lb/>
然則又曰作於其心害於其事作於其事害於其政聖<lb/>
人復起不易吾言矣何也盖前則因知言而發原邪説<lb/>
之所起也後則以楊墨而言闢邪説之既成也原邪説<lb/>
之所起者以理言之也故曰生曰發而先政後事闢邪<lb/>
説之既成者以事言之也故曰作而先事後政理藏於<lb/>
無形則疑於可違故曰必從事見於有迹則疑於可變<lb/>
故曰不易其言雖殊考之各有所當也雖然彼邪説者<lb/>
其所謂道亦吾之道也其所謂徳亦吾之徳也道徳與<lb/>
<pb n="KR4d0091_SBCK_024-8a"/>
吾同而所以與吾異者倚於一偏蔽於一曲如僚之於<lb/>
丸秋之與奕各師其習而不能相通是以君子疾之焉<lb/>
耳楊子曰適堯舜文王者為正道非堯舜文王者為他<lb/>
道正與他雖不同然而莫非道也而後世之學者徒見<lb/>
君子之疾之也遂以為彼之所謂道徳非吾所謂道徳<lb/>
者焉則亦巳過矣然則孟子論不動心之道而止及於<lb/>
知言養氣何也曰能知言則不惑於外能養氣則不動<lb/>
於内外不為邪説之所干内不為妄情之所溺則吾之<lb/>
心也復何為哉以此事上以此臨下退居而閒游進為<lb/>
而撫世固無施而不可此孟子之深意也盖體合於心<lb/>
心合於氣氣合於無則介然之有唯然之音逺在八荒<lb/>
之外近在眉睫之間來干我者我必知之况詖滛邪遁<lb/>
<pb n="KR4d0091_SBCK_024-8b"/>
之辭乎潜行不窒蹈火不熱行乎萬物之上而不慄是<lb/>
純氣之守也况卿相之位覇王之權乎雖然是道也豈<lb/>
唯聖人有之天下莫不有也是其道與之命天與之性<lb/>
晝而動夜而息者曷甞不與聖人同乎惟其外不能知<lb/>
言内不能養氣是以予之則驚奪之則怨惛於操捨之<lb/>
際汩於寵辱利害之交氣與魄俱擾志與精俱弊而心<lb/>
與神俱亡若然者雖一語嘿一嚬笑設之或不當也况<lb/>
治身以及家治國以及天下乎嗚呼聞孟子之風可以<lb/>
興起矣<lb/>
淮海集巻之二十四<lb/>
</p>
<p>
</p>
  </div>
</body>
</text>
</TEI>
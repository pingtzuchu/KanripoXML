<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_019-1a"/>
淮海集巻之十九<lb/>
　　　　　　　　　　　　秦　觀　少㳺<lb/>
　　進論<lb/>
　　　晁錯論<lb/>
臣聞世之論者皆以為漢用爰盎之謀斬晁錯以謝天<lb/>
下為非是以臣觀之漢斬錯七國之兵所以破也何則<lb/>
勝敗之機繫於理之曲直理直則師壮師壮勝之機也<lb/>
理曲則師老師老敗之機也故善戰者戰理昔晉欲報<lb/>
楚之惠退師三舍軍吏以為師老子犯曰師直為壮曲<lb/>
為老豈在乆乎若子犯可謂善戰理矣盖不退師則背<lb/>
惠食言而曲在晉師退而楚不還則曲在楚我直彼曲<lb/>
所以勝也漢斬晁錯之事何異於此夫漢之諸侯連城<lb/>
<pb n="KR4d0091_SBCK_019-1b"/>
數十地方千里雖號彊大然則皆髙帝之封也一旦用<lb/>
錯計擿其罪過而削奪之則天下忿然皆有不直漢之<lb/>
心當此之時諸侯直而漢曲故吴王得以藉口反也然<lb/>
吴王即山鑄錢煮海為鹽以其子故招致天下亡命欲<lb/>
為反者三十餘年其稱兵也發憤削地以誅錯為名耳<lb/>
漢斬錯而兵不罷則逆節暴露天下亦忿然有不直七<lb/>
國之心當此之時諸侯曲而漢直故太尉得以破其兵<lb/>
也雖然漢之斬錯也其謀發於爰盎盎與錯有隙故世<lb/>
之論者以錯死為寃此正樓緩所謂以母言之則為是<lb/>
以妻言之則為妬夫言之者異而其意同也就使盎與<lb/>
錯素無眦睚之嫌其為漢計亦當出此然則漢不斬錯<lb/>
柰何即七國之兵未易破也何以知之以唐安禄山之<lb/>
<pb n="KR4d0091_SBCK_019-2a"/>
事可知也方明皇之時姦臣楊國忠用事天下皆切齒<lb/>
不平故禄山以誅國忠為名而反是時唐若斬國忠以<lb/>
謝天下則禄山安得而至長安乎惜其不知此至賊入<lb/>
潼闗人神共怒然後為陳元禮之所殺也由是觀之漢<lb/>
不斬錯則七國之兵豈易破哉或曰王思禮之徒嘗以<lb/>
此勸哥舒翰用其計留卒三萬守闗悉精鋭渡滻水以<lb/>
誅君側禄山可遂破乎曰不然漢斬晁錯事出景帝爰<lb/>
盎發其端而巳故足以激忠義之氣而折姦雄之心使<lb/>
翰雖斬國忠事不出於人主亦不能感動天下秪足以<lb/>
危身矣尚為禄山之成敗哉故斬國忠以破禄山事非<lb/>
明皇不可為也<lb/>
　　　韋元成論<lb/>
<pb n="KR4d0091_SBCK_019-2b"/>
臣觀韋元成等議漢宗廟之事未嘗不竊笑之以為此<lb/>
乃不達時變腐儒之論也何則禮非天䧏地出出於人<lb/>
心而巳合於先王之迹而不合於人心君子不以為禮<lb/>
也夫事死如事生事亡如事存古今之情一也上古之<lb/>
世生養之具未備巢居而穴處食草木之實鳥獸之肉<lb/>
飲其血茹其毛則祭其先也亦不過薦毛血於中野而<lb/>
巳中古以來養生之具漸偹範金合土以為臺榭宫室<lb/>
以炮以燔以烹以炙以為醴酪夫以備者自奉而以不<lb/>
備者奉其先則非人心之所安也於是始制宗廟之禮<lb/>
祭祀之儀故有天下者事七世日有祭月有祀時有享<lb/>
嵗有貢始終有歸其物則天之所生地之所長茍可薦<lb/>
者莫不咸在夫豈求勝扵上古之世哉盖以謂不如是<lb/>
<pb n="KR4d0091_SBCK_019-3a"/>
則人心怵焉而不安此制禮之本意也昔惠帝作複道<lb/>
叔孫通因請以為原廟又嘗出逰扵離宫因請獻櫻桃<lb/>
夫原廟與諸果之獻前此未嘗有而通輙以為請者知<lb/>
制禮之本意則可以義起之也彼元成等不然徒見漢<lb/>
之宗廟祭祀不合六藝之文遂欲一切毁之不知六藝<lb/>
之文中古之事也上古之事不可盡行扵中古中古之<lb/>
事豈可盡行扵後世哉古者君子將營宫室宗廟為先<lb/>
廐庫次之宫室為後將毁宫室廐庫為先宗廟為後何<lb/>
則營之先親而後身毁之先身而後親可知也漢之制<lb/>
度不合於六藝之文者多矣彼元成等徒知陵廟園寢<lb/>
便殿祭祀之為過而不知神仙長年合歡増成飛廉象<lb/>
玉之為過也知廟在郡國月㳺衣冠之為非而不知千<lb/>
<pb n="KR4d0091_SBCK_019-3b"/>
門萬户之宫神明通天之臺離宫别舘百有餘區之為<lb/>
非也元帝初元中雖以侈異嘗罷角抵上林宫餘希御<lb/>
幸者而永元中幸長揚射熊館布車騎大獵則是宫室<lb/>
宴享之亊未能如禮也宫室宴享非禮則置而不議宗<lb/>
廟祭祀非禮則議而毁之漢之祖宗神靈不存則巳神<lb/>
靈若存能不發怒於子孫乎元帝寢疾而夣祖宗譴責<lb/>
也豈非以此乎史稱元帝少而好儒及即位用元成等<lb/>
為宰相而孝宣之業衰焉後世遂以儒為不足用嗚呼<lb/>
以元成等議宗廟祭祀之事言之元帝所用者盖腐儒<lb/>
耳安得真儒用之哉<lb/>
　　　石慶論<lb/>
臣聞漢武帝既招英俊程其器能用之如不及内修法<lb/>
<pb n="KR4d0091_SBCK_019-4a"/>
度外攘胡粤封泰山塞決河朝廷多事丞相李蔡嚴青<lb/>
翟趙周公孫賀劉屈釐之屬皆以罪伏誅其免者平津<lb/>
侯公孫洪牧丘侯石慶而巳平津以賢良為舉首用經<lb/>
術取漢相辯論有餘習文法吏事其免固宜牧丘鄙人<lb/>
耳為相已非其分又以全終何也盖慶之終於相位非<lb/>
其才智之足以自免也事勢之流相激使然而已矣何<lb/>
則夫君之與臣猶隂之與陽也隂勝而僣陽則發生之<lb/>
道缺陽勝而偪隂則刻制之功虧僣實生偪偪亦生僣<lb/>
兩者無有是謂太和萬物以生變化以成方武帝即位<lb/>
之始富於春秋武安侯田蚡以肺腑為丞相權移主上<lb/>
上滋不平特以太后之故隠忍而不發當此之時臣强<lb/>
君弱隂勝而僣陽武安侯既死上懲其事盡收威柄於<lb/>
<pb n="KR4d0091_SBCK_019-4b"/>
掌握之中大臣取充位而巳稍不如意則痛法以繩之<lb/>
自丞相以下皆皇恐救過而不暇當此之時君强臣弱<lb/>
陽勝而偪隂夫豪傑之士類多自重莫肯少殺其鋒鄙<lb/>
人則唯恐失之無所不至也當君强臣弱陽勝偪隂之<lb/>
時雖有豪傑安得而用雖用之安得而終然則用之而<lb/>
終者惟鄙人而後可也慶為相時九卿更進用事不闗<lb/>
決於慶慶醇謹而巳在位九嵗無能有所正言嘗欲治<lb/>
上近臣反受其過上書乞骸骨詔報反室自以為得計<lb/>
既而不知所為復起視事嗚呼此其所以見容於武帝<lb/>
者歟夫慶終於相位是田蚡之所致也故曰事勢之流<lb/>
相激使然而已矣然則平津之免何也洪之才術雖不<lb/>
與慶同日而語至於朝奏暮議開其端使人主自擇不<lb/>
<pb n="KR4d0091_SBCK_019-5a"/>
肯面折廷争公卿約議至上前皆背其約以順上㫖如<lb/>
此之類則與慶相去為㡬何耶洪與慶為人不同其所<lb/>
以獲免者一也盖是時非特丞相也如東方朔枚臯司<lb/>
馬相如嚴助吾丘夀王朱買臣主父偃之屬號為左右<lb/>
親幸之臣而亦多以罪誅唯相如稱疾避事朔臯不根<lb/>
持論以此獲免由是觀之武帝之廷臣鄙人者多矣豈<lb/>
特慶也哉故淮南王謀反惟憚汲黯好直諫守節死義<lb/>
至説公孫洪等如發䝉耳嗚呼如黯者可謂豪傑之士<lb/>
也<lb/>
　　　張安世論<lb/>
臣聞張安世匿名迹逺權勢自前史皆以為賢以臣觀<lb/>
之安世亦具臣耳賢則未也何則有大臣者有具臣者<lb/>
<pb n="KR4d0091_SBCK_019-5b"/>
有姦臣者天下之士於道可進則請於君而進於道可<lb/>
退則請於君而退進退在道而不在我進之不從退之<lb/>
不聼去而巳此之謂以道事君不可則止大臣者也進<lb/>
賢而不能固退不肖而不能必取充位而已具臣者也<lb/>
同乎已雖不肖必與異乎巳雖賢必擠専為利而已此<lb/>
姦臣者也安世身為漢之大臣與聞政事當天下進賢<lb/>
退不肖之責而竊竊焉専為匿名迹逺權勢之事進之<lb/>
不從退之不聽也能致為臣而去乎臣知安世之不能<lb/>
也盖安世與霍光同功一體之人其女孫敬又霍氏之<lb/>
外屬婦也光得薨而子禹謀反夷宗族敬尚相坐宣帝<lb/>
雖赦之而安世心不自安顧上懲愽陸之顓方貪權勢<lb/>
在巳是以深思熟計欲以自媚於上故每定大政已决<lb/>
<pb n="KR4d0091_SBCK_019-6a"/>
輙移病出聞有詔令乃驚使吏之丞相府問焉謂其長<lb/>
史曰明主在上賢不肖較然臣下自修而巳何知士而<lb/>
薦之嗚呼其視姦臣則有間矣豈大臣之所以事君者<lb/>
乎臣故曰安世則具臣矣賢則未也昔伊尹之相湯曰<lb/>
阿衡周公之相周曰太宰衡者所以權萬物之輕重而<lb/>
歸於平宰者所以制百味之多寡而適於和惟其和平<lb/>
而巳矣故為重為多者無所扵徳為輕為寡者無所扵<lb/>
怨衡宰之工實無心也伊尹周公所以事其君者如此<lb/>
曽若安世逺權勢者乎雖號不同而其於有心則同也<lb/>
昔叔向被囚祈奚免之叔向不告免焉而朝范滂被繫<lb/>
霍諝理之滂往候之而不謝管氏奪伯氏駢邑三百沒<lb/>
齒無怨言諸葛亮廢廖立李平及亮卒立泣涕平致死<lb/>
<pb n="KR4d0091_SBCK_019-6b"/>
嗚呼國之大臣其好賢也如祈奚之扵叔向霍諝之扵<lb/>
范滂其疾惡也如管仲之扵伯氏諸葛之於廖立李平<lb/>
則名迹之或匿或見權勢之或逺或近皆可以兩忘矣<lb/>
山濤為吏部拔賢進善時無知者身歿之後天子出其<lb/>
奏扵朝然後知群才皆濤所進而王通以為宻不以仁<lb/>
予之也嗚呼知通之不與濤則知臣之不與安世矣<lb/>
淮海集卷之十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_044-1a"/>
淮海後集巻之三<hi>詩</hi>
　　　　　　　　　　　　秦　觀　少游<lb/>
　　　次韻孔彦常舍人曝書<lb/>
上帝圖書府傳觀詔特容嘉賓蒼佩玉盛饌紫駞峰散<lb/>
帙牙籖亂開函錦襲重君羮如可請願備北堂供<lb/>
　　　次韻莘老<lb/>
妙齡隨計日紺髮度闗年較藝先豪俊飛聲動眇綿祕<lb/>
書窺甲乙密室詣温宣已叶半千運仍親尺五天御香<lb/>
春晩炷宫蠟夜深燃漢殿螭頭筆岐藩幕下蓮孔鸞人<lb/>
共貴蘭蕙世皆憐附尾方瞠若提刀獨砉然皂囊封細<lb/>
札青簡續遺編壁府深難造龍媒雋莫先大農參奏計<lb/>
宗伯與興賢玉鉉行真即金甌忽浪傳两輪苕上駕百<lb/>
<pb n="KR4d0091_SBCK_044-1b"/>
丈剡中牽荏苒馮唐老淹回賈傅還星霜俄九換金竹<lb/>
遽三遷皷吹呉雲外旌旛楚水壖經綸殊未倦憂患復<lb/>
相連惡草空摇毒群蝸謾汚涎松筠終不易雨露竟無<lb/>
偏憔悴千株橘荒凉二頃田幾書借船帖屢廣絶交篇<lb/>
禪譽推龎藴親評主閔騫懶因閑處極樂向静中全嵗<lb/>
月黄塵裏鶯花白髪前氷臺清照底玉海湛無邉身世<lb/>
尤飛隼功名眇蜕蟬蕉心難固待楮葉謾勞鐫佇續清<lb/>
都夢還隨濁世緣泉虬淹已久風翮去應便預想朝元<lb/>
處簮裾立萬仙<lb/>
　　　送陳太初道錄<lb/>
先生簮紱後世系本綿瓜駐馬生枯骨回車濟病虵帶<lb/>
雲眠酒市和月醉漁家落日千山路西風一枕霞幾年<lb/>
<pb n="KR4d0091_SBCK_044-2a"/>
流俗笑一旦五侯誇碁惜春深日琴憎雨後蛙背因書<lb/>
字曲髪為注經華地轉東淮水天回比斗車新宫黄道<lb/>
近舊隠白雲遐顧我身多累逢君意謾誇空提方士劒<lb/>
未上客星槎何日同歸去重飛九轉砂<lb/>
　　　贈蘇子瞻<lb/>
嘆息蘇子瞻聲名絶後先衣冠傳盛事兄弟固多賢感<lb/>
慨詩三百流離路八千直心羞媚黽忠力欲回天縲紲<lb/>
終非罪江湖祗自憐饑寒常併日疾病更連年明主無<lb/>
終棄西州稍内遷奏言深意苦感泣内人傳前席須宣<lb/>
室非熊起渭川君臣悦相遇願上角招篇<lb/>
　　　次韻安州晩行寄傳師<lb/>
投暮安州北蒼煙亂眼昏茅茨人外路砧杵月邊村野<lb/>
<pb n="KR4d0091_SBCK_044-2b"/>
水飛雲薄空林噪雀繁幾人堪此樂逢客莫輕論<lb/>
　　　題五柳亭<lb/>
結構依流水新題五柳亭登臨有遺味攀折不勝情隔<lb/>
岸閭閻皷遶軒舟舫横<lb/>
　　　觀寶秫塔張燈次胡瑗韻<lb/>
飛來峰上塔然密奉慈觀互照三山冢分輝七寶欄勢<lb/>
擎金界迥影蘸玉奩寒次第邊烽舉髙低祭燭攅虹旌<lb/>
排陣堞火傘御靈官魏乘珠千顆隋㠶錦萬端華敷連<lb/>
藏海光集匝宫壇冏冏連青昊熒熒逼翠巒月卿秋抒<lb/>
思星將夜濡翰繼聽鈞天奏尤知屬和難<lb/>
　　　還自湯泉十四韻<lb/>
嵗晩倦城郭聮驂度嶪峩天黄雲脚亂村黒鳥翎訛潦<lb/>
<pb n="KR4d0091_SBCK_044-3a"/>
水侵生路晴天落慢坡澄江練不巻温井鑑新磨漁火<lb/>
分星逺沙鷗散㸃多覇祠題玉筯龍窟受金波琬琰存<lb/>
吳事兒童記楚歌孤龕瘦居士雙塔盞頭陁飛䑕鳴深<lb/>
穴胡蜂結巧窠晩參圓白足昏梵禮青螺雲馭沉荒甃<lb/>
仙舂沒淺莎杖藜從莫逆談笑入無何滲澹日連霧蕭<lb/>
騷風轉阿華清俄夢斷回首失煙蘿<lb/>
　　　辨才法師嘗以詩見寄繼聞示寂追次其韻<lb/>
遥聞隻履去翛然詩翰纔收數月前江海盡頭人滅度<lb/>
亂山深處塔孤圓憶登夜閣天連鴈同看秋崖月破煙<lb/>
尚有衆生未成佛肯超欲界入諸禪<lb/>
　　　次韻公闢州宅月夜偶成<lb/>
　　　　其一<lb/>
<pb n="KR4d0091_SBCK_044-3b"/>
新秋過雨月如霜緩足蓬萊徹上方翠木玲瓏藏寶界<lb/>
白煙濃淡鎻華堂書名越艷誰興發角動單于自感傷<lb/>
山似卧龍天似水却疑身在海中央<lb/>
　　　　其二<lb/>
繚繞千重雨後凉月含秋色上東方風催絡緯歸金井<lb/>
月轉檀欒䕃畵堂游目騁懐佳興發感時撫事壯心傷<lb/>
歸來枕簟清無夢卧看明星到未央<lb/>
　　　次韻公闢即席呈太虛<lb/>
與君鄰並共烟霞乘興時時過我家更漏一新聞曉角<lb/>
門闌數級看秋花湖山對値全如買風月相期不用賖<lb/>
頼有醉毫吟更苦他年分作句圖誇<lb/>
　　　次韻公闢將受代書蓬萊閣<lb/>
<pb n="KR4d0091_SBCK_044-4a"/>
城連湖岸水為闗旦暮樵風自徃還龜負寶林新佛地<lb/>
龍蟠使宅老仙山平生仕宦今何得終日登臨獨未閑<lb/>
嵗滿徘徊難遽别就中瀟洒異人間<lb/>
　　　次韻公闢聞角有感<lb/>
一聽胡笳動越吟聲潜地底氣逾深千宫月色單于曲<lb/>
萬里天光魏闕心秉燭何人猶把盞挑燈有女正穿針<lb/>
早寒時節黄昏後更逐西風應逺玷<lb/>
　　　寄公闢<lb/>
憶昔都門手一擕春禽初向苧蘿啼夢回金殿風光别<lb/>
吟到銀河月影低舞急錦腰迎十八酒醒玉盞照東西<lb/>
何時得遂扁舟去邂逅從君訪剡溪<lb/>
　　　呈公闢<lb/>
<pb n="KR4d0091_SBCK_044-4b"/>
東歸行路歎賢哉碧落新除寵上才白傅林塘隨畫去<lb/>
吳山花鳥入詩來唱酬自有微之在談笑應容逸少陪<lb/>
除此兩翁相見外不知三徑為誰開<lb/>
　　　奉和莘老<lb/>
童子何知幸最深久班籍湜奉登臨挾經屢造芝蘭室<lb/>
揮麈常聆金玉音黄巻香焚春晼晩絳紗人散夜蕭森<lb/>
明朝只恐絲綸下囘首青雲萬里心<lb/>
　　　中秋口號<hi>并引一云雲山閣白語</hi>
伏以四難并得既為尊俎之佳期五福具膺實號搢紳<lb/>
之盛事矧中秋之届候宜公燕之交歡恭惟判府大資<lb/>
身遇聖神家傳將相時應半千之運論歸尺五之天姓<lb/>
名久在於金甌方面暫分於玉節浮堦飛閣引南國之<lb/>
<pb n="KR4d0091_SBCK_044-5a"/>
佳人豪竹哀絲奏西園之清夜<lb/>
雲山簷楯接低空公宴初開氣鬱葱照海旌旛秋色裏<lb/>
激天皷吹月明中香槽旋滴珠千顆歌扇驚圍玉一叢<lb/>
二十四橋人望處台星正在廣寒宫<lb/>
　　　致政通議口號<hi>并引一作秋燕口號</hi>
竊以五福具膺實搢紳之盛事四難并得亦尊俎之佳<lb/>
期恭惟致政通議馬鶴英姿鼎槐華胄身見六朝之盛<lb/>
位登兩省之崇北陌東阡時命青牛之駕左圖右史日<lb/>
從赤松之遊判府左丞神嶽殊鍾星躔異稟方面雖分<lb/>
於玉節姓名已覆於金甌舉白飛觴極水陸四方之饌<lb/>
彈絲擊石盡賓主一時之歡<lb/>
秋空畫隼照新晴符隱庵前小隊停玉斚金醪通繾綣<lb/>
<pb n="KR4d0091_SBCK_044-5b"/>
鳯笙龍管入青冥靚粧釃酒花侵席寶獸呀香霧滿庭<lb/>
太史應占豫州分上台星近老人星<lb/>
　　　口號<lb/>
美酒忘憂之物流光過隙之駒不稱人心十事常居八<lb/>
九得開口笑一月亦無二三莫思身外無窮且賭尊前<lb/>
見在功名富貴何異楚人之弓城郭人民問取遼東之<lb/>
鶴付與香鈿畫皷盡歡美景良辰欲奏長謡聊陳短韻<lb/>
平原居士今無影鸚鵡空洲誰舉杯猶有漁陽摻檛皷<lb/>
為君醉後作輕雷<lb/>
　　　悼王子開五首<lb/>
　　　　其一<lb/>
我昔官房子長懐忠穆賢里無行馬第山有卧牛阡當<lb/>
<pb n="KR4d0091_SBCK_044-6a"/>
代三公後惟君五福全桐棺逺歸祔追舊幾澘然<lb/>
　　　　其二<lb/>
早爾金閨彦頎然玉筍班周旋三友益零落十年間轣<lb/>
轆靈輀動悠揚素旐還暮年還抱愛應復辨追攀<lb/>
　　　　其三<lb/>
蕭散竹林風平生約略同官班嵇叔夜年軰晉安豐民<lb/>
詠濡須政朝推胊䏰功九原無復作埋玉恨何窮<lb/>
　　　　其四<lb/>
南浦維舟訪東堂抵榻眠後期猶指日輕别遂終天墨<lb/>
妙今初貴詩名久已傳清風如未墜諸子更翩翩<lb/>
　　　　其五<lb/>
已矣知無憾賢愚共此途白駒馳白日黄髪掩黄壚和<lb/>
<pb n="KR4d0091_SBCK_044-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_032-1a"/>
淮海集巻之三十二<lb/>
　　　　　　　　　　　　秦　觀　少游<lb/>
　　　謝雨文<lb/>
謹以清酌庻羞之奠敢昭告于某神惟大荒落陽氣浸<lb/>
驕沮傷天和怒風鳴條川池既耗土山行焦念土之毛<lb/>
民慘不聊祗奉明命爰率我僚禱雨于神恵此東臯日<lb/>
走祠下莫敢告勞神享其誠精祲且交油然作雲遂不<lb/>
崇朝其散如絲其沃如膏焦巻一變蔚爲美苗罷遣兒<lb/>
曹無復呌號巫覡反室蔵緘鼓簫秋成可期玉燭遂調<lb/>
樽有㫖酒豆有嘉殽拜貺于神神鑒其昭尚饗<lb/>
　　　代獲賊祭諸廟文<lb/>
謹以清酌庻羞之奠告于某神之靈乃者群盗竊發剽<lb/>
<pb n="KR4d0091_SBCK_032-1b"/>
刼閭里逰魂疆埸境内騷然頼神威靈咸伏其辜鯨鯢<lb/>
既殱民以休靖敢用牲酒以荅神休尚饗<lb/>
　　　代蔡州赦後省賽文<lb/>
維今月日徳音<hi>云云</hi>謹以清酌庻羞之奠告于某神祗<lb/>
奉綸言徧修羣祀導迎善氣加恵元元敢不蒸進酒牲<lb/>
備嚴薦獻以承休命神其鑒之尚饗<lb/>
　　　代祭歐陽夫人文<lb/>
吁嗟夫人出于華宗來嬪髙門實配文忠惟我文忠一世<lb/>
之師道徳餘事發爲文辭如天有斗如嵗有春四方以<lb/>
正萬物爲新吁嗟夫人其徳惟稱内宗外姻俱承厥慶<lb/>
文忠前薨朝野涕瀾今夫人逰士亦永歎矧在敝族晚<lb/>
通姻好承凶矍然舉室驚悼新鄭之原文忠之塋歸合有<lb/>
<pb n="KR4d0091_SBCK_032-2a"/>
期千車送行守土汝南征駕莫遑敬致薄辭以奠一觴<lb/>
　　　代祭韓康公文<lb/>
嗚呼我宋受命網羅群英諸夏用康百餘年間異人間<lb/>
出左右辟王公以盛徳出入四朝文武自将入為上宰<lb/>
厥有丕績盟府是蔵出為長城臨制萬里姦變銷亡伯<lb/>
氏仲氏迭秉國鈞榮莫與亢功成事畢奉身而退與道<lb/>
翺翔嵗在執徐爰請于朝言還許昌百官奉㫖祖道供<lb/>
張于國之陽禮未及行遽即窀穸漠然聲光二聖震驚<lb/>
法駕臨奠哀動周行哲人其萎實舍于許里門相望遲<lb/>
公之歸執爵承飲稱夀公堂承訃泫然涕泗横集精逰<lb/>
出疆許道如砥喬木交覆比通大梁不見安輿乃見䘮<lb/>
車人且䀌傷悲來填膺辭不成文聊侑一觴<lb/>
<pb n="KR4d0091_SBCK_032-2b"/>
　　　祭酺神文<lb/>
比者善氣始應霖潦屢䧏溝壑流通事既有望矣而越<lb/>
自雨闕以來飛蝗蔽天敢爲妖孽土之毛髪所過爲盡<lb/>
嗚呼其不仁也哉大旱之後而得霖雨是天有意於恤<lb/>
民也惟爾有神亦當上承天意驅率醜類入于江海自<lb/>
求多福無或違天以速愆咎<lb/>
　　　登第後青詞<lb/>
竊以天運至神固不期於報効羣生多故實有賴於祈<lb/>
欀敢伸悃愊之私仰凟髙明之鑒伏念臣生而固陋長<lb/>
更屯竒奔走道塗常數千里淹留埸屋幾二十年既利<lb/>
欲之未忘在過愆而奚免深懼風霆之譴竊萌豺獺之<lb/>
心乃與母親戚氏爰自往年願修醮事今則猥塵科第<lb/>
<pb n="KR4d0091_SBCK_032-3a"/>
叨預仕途豈㣲軀之克堪皆造物之冥賜輒取甲寅之<lb/>
嵗祗就海陵之宫依按靈科酬還素志伏願上真昭荅<lb/>
列聖顧懐増夀考於慈親除禍殃於眇質私門安燕無<lb/>
疾病之潜生官路享通絶謗傷之横至臣無任<lb/>
　　　代蔡州進興龍節功徳䟽<lb/>
貝葉㣲言善㑹權而歸實蘂珠妙㫖能却老以延年方<lb/>
兹誕聖之晨可託効愚之意恭趨精宇嚴備淨筵梵唄<lb/>
徹於紫霄龍蘭鬰乎藻井皇帝陛下伏願皇圖鞏固睿<lb/>
筭増新下感羣生與松椿而共茂上通列宿將箕翼以並明<lb/>
　　　代蔡州正賜庫功徳䟽<lb/>
嵗功告備方圖歸報之因誕節届期當具祝延之禮爰<lb/>
修勝㑹用逹愚衷初入寳樓不假善財之彈指遍行香<lb/>
<pb n="KR4d0091_SBCK_032-3b"/>
飯何煩金粟之遺人助以風林水鳥之音雜以玉珮金<lb/>
鐺之韻皇帝陛下伏願聖躬如月宸筭後天日聞萬嵗<lb/>
之呼嵗受千金之鑒<lb/>
　　　興龍節䟽二道<lb/>
號登元祐鬰佳氣以横流節遇興龍藹頌聲而並作非<lb/>
具祝延之禮莫輸歸報之誠爰詣梵坊仍趨真境儼朱<lb/>
紫以具在布紛緇而畢臻合覺背塵探寳王之妙敎長<lb/>
生久視發藏室之靈篇萬物循而其聲不窮四海竭而<lb/>
此飯無盡庻因勝㑹稽致愚誠皇帝陛下伏願睿命増<lb/>
新皇圖鞏固警蹕所至日聞嵩嶽之呼文軌攸同嵗効<lb/>
封人之祝<lb/>
電昔繞樞協氣已蟠於穹壤葵今向日頌聲復溢於華<lb/>
<pb n="KR4d0091_SBCK_032-4a"/>
戎恭詣寳坊廣延緇侣致上方香積之饌開西土貝葉<lb/>
之文妙㑹惟修愚衷斯罄伏願睿圖鞏固神筭増隆日<lb/>
月無私永照臨於下土風雲不間常感㑹於中天<lb/>
　　　代蔡州進生辰功徳䟽<lb/>
格王休旦夷夏同曕文母誕辰天人合慶非具祝延之<lb/>
禮莫輸歸報之誠肆就寳坊具伊蒲之盛饌遂延緇侣<lb/>
閲貝葉之真文梵音清越以干雲香穗縈回而成蓋庻<lb/>
憑妙㑹稍逹愚衷皇太后伏願景命逾新清躬益固導<lb/>
迎戩榖豈惟如月之就盈增續年齡將見後天而難老<lb/>
　　　神宗皇帝晏駕功徳疏<lb/>
宫車晏駕率土崩心爰輸殞裂之誠用結精嚴之㑹伏<lb/>
願皇靈妙湛天仗超摇大圓鑒中既證無生之忍妙髙<lb/>
<pb n="KR4d0091_SBCK_032-4b"/>
峰上更旋不退之輪慶逮邦家澤流寰海<lb/>
　　　髙郵長老開堂䟽<lb/>
棒頭取證尤爲瓦解氷消喝下承當未免龍頭蛇尾况<lb/>
乃不快漆桶無孔鐵鎚徒認影以迷頭但抱贓而呌屈<lb/>
豈知填溝塞壑無非碧眼胡僧積嶽堆山盡是黄面老<lb/>
子伏惟和尚脚根㸃地鼻孔遼天真匠子之銓鎚實作<lb/>
家之鑪韛諸方舉唱要湏十字縱横大衆證明但看一埸敗闕<lb/>
　　　寳林寺開堂疏<lb/>
彌勒開門惟善財而能入毗耶丈室非摩詰以難居寳<lb/>
林禪院南宋遺區東呉勝槩本惠休繙經之地實澄觀<lb/>
隷業之坊法水灣環妙峰孤秀下奩玉鑑㴠日月於昏<lb/>
明傍穴金蚪化風雷於呼吸既川源之綉錯仍丹艧之<lb/>
<pb n="KR4d0091_SBCK_032-5a"/>
鼎新飛閣浮堦就山爲勢方疏圓井因木成姿即之而<lb/>
智慧生望之而塵勞破九重鴈塔現多寳之莊嚴萬石<lb/>
鯨鍾示觀音之方便久非開士難稱覺埸大師雅稱聖<lb/>
箭素號禪闗投虎峰而出家遇龍浮而得法祖師衣鉢<lb/>
昔因書壁而傳首座山林今以躍瓶而獲了無異議實<lb/>
有聖縁徃開大摠持門以繼鑠迦羅眼<lb/>
　　　乾明開堂疏<lb/>
竊以離塵求覺已乖調御之心即幻見真方契飲光之<lb/>
望聖因時逺人與法差執空而取者依一精明任相而<lb/>
求者認四顛倒守癡禪爲定力運乾慧爲慈光習以自<lb/>
欺久則難變既安邪觧沉迷有漏之因宜得正宗開示<lb/>
無生之忍昭慶上人洞該真際圓證法空於旋流轉徙<lb/>
<pb n="KR4d0091_SBCK_032-5b"/>
之途得妙湛摠持之力反聞聞性體已徧於塵沙自覺<lb/>
覺他功未周於毫刹輒勤三請願繼一音説現在心作<lb/>
將來眼<lb/>
　　　醴泉開堂䟽<lb/>
毛端寳刹曽何新故之常天下大禪安有去來之累惟<lb/>
古佛廟實今醴泉自百年香火之餘治一國風煙之際<lb/>
塔閟連環之玉骨殿藏及錦之貝文然而飛鳥㘅花空<lb/>
存勝境真珠撒帳未遇明師逮軍旅之荐興獲法筵之<lb/>
初啓芳公長老少通敎相晩悟宗乘宻行則鄉黨之所<lb/>
依歸妙法則天龍之所回向逰方既久竚海滋深願辭<lb/>
臃腫之居亟返歸來之駕爲談不三以度爲邉<lb/>
淮海先生文集巻之三十二<lb/>
<pb n="KR4d0091_SBCK_032-6a"/>
</p>
<p>
</p>
  </div>
</body>
</text>
</TEI>
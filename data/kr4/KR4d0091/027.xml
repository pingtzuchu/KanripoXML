<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_027-1a"/>
淮海集巻之二十七<lb/>
　　　　　　　　　　　　秦　觀　少游<lb/>
　　表<lb/>
　　　代謝勑書奨諭表<lb/>
臣某言今月日進奏院逓到勑書一道伏䝉聖恩以臣<lb/>
云云特賜奨諭者捕翦兇徒葢守臣之常職降頒温詔<lb/>
實聖世之異恩祗服寵靈重增愧懼中謝伏念臣禀材<lb/>
緜薄受性顓愚因縁肺腑之親昧冐藩宣之寄浩穰十<lb/>
邑每懐曠敗之虞僶俛再朞敢起覬覦之望憶昨㐫年<lb/>
乏食狂盗干誅初䑕竊於村墟俄鴟張於道路殺傷吏<lb/>
卒攘奪印章居民以此震驚列郡為之騷動至煩廟論<lb/>
申命使車輟悍將於山東募驍兵於隴右尚且遊魂疆<lb/>
<pb n="KR4d0091_SBCK_027-1b"/>
場假息朝昏臣志欲掃除日思方略忽知嚢槖之處近<lb/>
在掌股之間竊以為稽討蕩則荏苒而蜂屯待㑹合則<lb/>
張皇而烏散遂令募吏潜引將兵從間道以兼行指孤<lb/>
巢而突擊渠魁格鬬既就殱夷餘黨散亡尋皆殄㓕臣<lb/>
既不能如子賤任德使民不忍欺又不能如龔遂却兵<lb/>
致盗亦皆罷仰慙睿化方虞黜責之嚴豈謂宸音遽有<lb/>
旌嘉之寵此葢伏遇皇帝陛下聖仁天覆盛德海<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>欲<lb/>
庶職之咸修雖微勞其必録是致鈆刀之割亦膺衮字<lb/>
之褒臣敢不効螢爝之光竭犬馬之力誓麋捐於軀命<lb/>
期補報於恩私臣無任<lb/>
　　　代謝加勲封表<lb/>
宗祀以配上帝盛禮載陳大封而錫善人彜章具舉寵<lb/>
<pb n="KR4d0091_SBCK_027-2a"/>
靈誤逮媿懼交深<hi>謝中</hi>伏念臣學術本迂器能素拙徒屬<lb/>
休明之運獲參英俊之遊發金匱石室之藏討論何補<lb/>
承神州赤縣之乏瘝曠偶逃晩自喉舌之司亟更管轄<lb/>
之任辱甄收之已過知報稱之尤難比出近藩猶通祕<lb/>
籍㑹考我將之頌頗稽公玉之圖路寢爰開總章斯寓<lb/>
涓季秋而精享肅羣后以駿奔熈事備成既盡情文之<lb/>
典湛恩汪濊遂周中外之臣曽是孤蹤亦膺殊祉崇勲<lb/>
遽進真食驟増奉綸綍以凌競仰雲天而隕越此盖伏<lb/>
遇皇帝陛下天仁丕冐海德包<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>尚記惷愚嘗陪於國<lb/>
論更憐衰晩方守於郡章俾異數之併加示純禧之均<lb/>
畀丼泉緬邈難望屬車之塵清都䆳嚴徒夢鈞天之奏<lb/>
　　　代賀元㑹表<lb/>
<pb n="KR4d0091_SBCK_027-2b"/>
十三月為正前既稽於夏道二千石上夀仍參用於漢<lb/>
儀盛旦載逢彛章具舉<hi>賀中</hi>伏惟皇帝陛下財成天地參<lb/>
並神明命羲和之二官謹春秋之五始調和元氣撫御<lb/>
中區肆屬春王之朝肇修元㑹之禮雞人呼旦庭燎有<lb/>
光外則虎賁羽林嚴宿衛之列内則謁者御史肅班行<lb/>
之容漏未盡而車輅陳蹕既鳴而鼓鍾作應龍髙舉雲<lb/>
氣畢從北極上臨星宿咸拱受四海之圖籍拜萬國之<lb/>
衣冠嵗月日時於焉先正聲明文物粲爾可觀邁康王<lb/>
鄴宫之朝揜髙帝長樂之事藹頌聲而並作鬰恊氣以<lb/>
横流臣比逺天光遽更年籥職拘藩國莫曕龍衮之升<lb/>
心折宸居但想獸樽之列瞻望闕庭<hi>云云</hi>
　　　代工部文侍郎謝表<lb/>
<pb n="KR4d0091_SBCK_027-3a"/>
入司太僕巳慚稱效之虚進貳冬官尤愧選掄之誤顧<lb/>
叨塵之巳甚念辭避之弗容承命惟驚撫躬以懼<hi>謝中</hi>伏<lb/>
念臣身承家訓世受國恩荷先朝特逹之知䝉二聖生<lb/>
成之賜左選都司之要既獲備員内閣祕殿之嚴更容<lb/>
通籍以至外專兩郡内閲三卿徒為嵗月之淹莫見事<lb/>
功之舉方虞罷黜退伏於田廬敢意推遷遽陪於法從<lb/>
材微任過恩重報難此盖伏遇盛德海㴠至仁天覆以<lb/>
臣父某歷四朝而被遇登三事以退居知父子至情欲<lb/>
慰桑榆之景念君臣難遇遂收菅蒯之才豈惟一敝族<lb/>
之榮時乃百執事之勸臣敢不鞭䇿駑蹇淬礪鈍頑以<lb/>
捐軀報國之誠為竭力事親之義<lb/>
　　　代中書舍人謝表<hi>孫君孚</hi>
<pb n="KR4d0091_SBCK_027-3b"/>
臣某言伏奉制命除臣中書舍人仍改賜章服者䝉恩<lb/>
承乏方懐曠職之憂拜命為真更竊非才之愧寵榮遽<lb/>
逮驚懼交増伏以三省之興實先朝之盛典西禁之任<lb/>
尤當代之要津上潤色於訓詞下稽參於政理自非文<lb/>
章妙絶可先諸子之鳴吏術精通能最羣工之課則何<lb/>
以當文士之極任備宰相之屬官如臣者地胄素寒資<lb/>
材尤戅以童子雕蟲之技偶得科名用司空城旦之書<lb/>
嘗更州縣比從柱後擢立螭頭閱嵗月之推移乏毫分<lb/>
之稱効惟虞罷斥歸耕寂寞之濱豈謂遭逢入直禁嚴<lb/>
之地光增末路望過初心此盖伏遇皇帝陛下在宥中<lb/>
區統和元氣上則承周太姒求賢之意下則納召康公<lb/>
用士之言耆老畢歸俊英咸事鏌鎁滿庫未忘一割之<lb/>
<pb n="KR4d0091_SBCK_027-4a"/>
鈆刀驊騄成羣不棄十駕之駑馬遂令㧞擢爰及鈍頑<lb/>
臣敢不敬佩德音恪居官守竭心思之逮及効耳目之<lb/>
聞知經宿進碑敢效矜夸於近世累年無草願希慎宻<lb/>
於前人臣無任感天荷聖激切屏營之至<lb/>
　　　代中書舍人謝上表<lb/>
左螭清近顔無咫尺之違右掖峻嚴言有絲綸之出皆<lb/>
一時之妙選為四海之聳觀承命震驚撫躬愧懼伏念<lb/>
臣縉紳末胄淮海孤生弓必為箕嘗奉父兄之教枘不<lb/>
量鑿莫為姻黨之容自亦笑其闊迂人或憐其狂直分<lb/>
丼常調望絶顯途屬二聖之載營收羣英而自助巍然<lb/>
大老皆歸圖任之中蕞爾小才亦備兼收之數越從戎<lb/>
幕擢預憲臺猥陳狂瞽之言屢瀆髙明之聽間嘗罷去<lb/>
<pb n="KR4d0091_SBCK_027-4b"/>
旋復召還惟是七年之間遂叨兩制之列而况訓詞之<lb/>
任政教所原除授不當者得以論而封還指麾或慝者<lb/>
得以白而改正號為要地當慎選掄豈伊鄙人所能堪<lb/>
克此盖伏遇太皇太后德配任姒道稽唐虞用檝以濟<lb/>
大川斷鼇而立四極雖節儉正直在位若羔羊之時而<lb/>
思念憂勤進賢如巻耳之際致令頑鈍誤辱寵靈臣敢<lb/>
不慎出王言審求國體非特修異日祖宗之事亦以信<lb/>
平生師友之謀報德未期悵念嵗時之晩捐軀有處敢<lb/>
懐家室之私<lb/>
　　　代南京謝上表<lb/>
訓詞失當宜正嚴誅恩貸特優止從外補任忝别都之<lb/>
重職叨祕殿之華祗荷寵靈載深感涕伏念臣猥以一<lb/>
<pb n="KR4d0091_SBCK_027-5a"/>
介之賤誤䝉二聖之知本出書生朝無黨援屡為御史<lb/>
身有怨仇間雖竊於科名實不長於文字因縁寵數冐<lb/>
昧班聯既不能被命固辭以防涯分之過又不能先時<lb/>
引去以避賢俊之升滿器難持孤根易毁及越樽而求<lb/>
治果代斵以致傷然猶冐文儒弄翰之名玷侍從均勞<lb/>
之地省循備至僥倖實多此盖盛德海涵至仁天覆念<lb/>
甞更於任使遽未忍於棄捐雖去掖廷猶分宫鑰天都<lb/>
甚邇常瞻佳氣之鬰葱鄉國非遥益見湛恩之汪濊永<lb/>
期糜潰用報生成<lb/>
　　　代中書舍人謝上表<lb/>
方為左史注二聖之起居遽入西臺命百官之進退顧<lb/>
叨塵之巳甚念辭避之莫容仰對寵靈伏深震懼竊以<lb/>
<pb n="KR4d0091_SBCK_027-5b"/>
周分内史出王命之䇿書漢列從官參相臣之辨論後<lb/>
世放其遺意制此近班職分四禁之嚴事押六曹之重<lb/>
必得或遲或速文兼枚馬之長知古知今學擅髙崔之<lb/>
富然後可以與紫薇之進畵賛黄閤之調和如臣者門<lb/>
地素寒資才尤戅早更州縣奉司空城旦之書晩玷班<lb/>
聨任柱下惠文之事初無補報祗取怨尤身投韁鎻之<lb/>
中足寄風波之上惟虞罷斥復奔走於東西豈意推遷<lb/>
備論思於朝夕光增末路望過初心此盖伏遇<hi>闕文</hi>
　　　代謝曆日表<lb/>
被命守藩方念闕庭之逺䝉恩告朔重驚嵗月之新仰<lb/>
服訓詞俯増愧汗伏惟欽崇天道敬授人時頒太史之<lb/>
占前謹清臺之課候罷諸家之疏逺正厯世之繆差上<lb/>
<pb n="KR4d0091_SBCK_027-6a"/>
考鄧平法取黄鍾之妙下參一行術推大衍之微斗建<lb/>
龍躔於焉有序珠連璧合由是可窺豈惟百辟之奉行<lb/>
足使四夷之承用臣猥縁寄委叨奉寵靈宣布詔條預<lb/>
識金穰之嵗省觀風俗不疑綘老之年<lb/>
淮海集巻之二十七<lb/>
<pb n="KR4d0091_SBCK_027-6b"/>
</p>
<p>
</p>
  </div>
</body>
</text>
</TEI>
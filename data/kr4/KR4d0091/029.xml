<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_029-1a"/>
淮海集卷之二十九<lb/>
　　　　　　　　　　　　秦　觀　少游<lb/>
　　　代賀王右丞啓<lb/>
伏審光奉明恩進升左轄伏惟慶慰恭以左丞太中夙<lb/>
鍾間氣早擅英聲學窮游夏之淵源文列班楊之伯仲<lb/>
周旋不撓出處可觀共推天下之中庸自得賢人之簡<lb/>
易其退也如陂萬頃撓不濁而澄不清其進之若火一<lb/>
然用彌明而宿彌壯大任斯降貴名益昭曉逹吏方戴<lb/>
胄旋更於二轄潤飾儒術平津即至於三公某辱在陶<lb/>
鈞<hi>云云</hi>
　　　代賀胡右丞啓<lb/>
伏審光奉明恩進升右轄伏惟慶慰恭以右丞太中抱<lb/>
<pb n="KR4d0091_SBCK_029-1b"/>
英傑之器屬休明之期智無不照而御之以寛學無不<lb/>
窺而守之以約待時藏器未嘗枉尺而直尋肆筆成書<lb/>
帷欲琢雕而復朴風采凛乎其可畏議論坦然而易行<lb/>
俄鑿枘之相投遽嚢錐之頴出擢丞御史人無間言進<lb/>
轄文昌朝有故事面折廷爭巳聞國士之風内平外成<lb/>
行見大儒之効某叨分符節<hi>云云</hi>
　　　代賀京西運判啟<lb/>
伏審光奉睿恩榮分漕計恭惟慶慰恭以運判道師古<lb/>
始識造淵微身兼數器而用之以時學備諸家而守之<lb/>
以約討論不乏嘗編簡以成圖俯仰無心任摘山之變<lb/>
法屢奉三年之最亟更一道之權舉屬史以傾心竚前<lb/>
旌之入境矧是右輔實惟奥區南則控引於荆揚西則<lb/>
<pb n="KR4d0091_SBCK_029-2a"/>
轉輸於秦雍奉嚴陵寢備繕河防於措置以為難在選<lb/>
掄而尤重登車攬轡初承使者之風結綬懐金行被從<lb/>
官之召<lb/>
　　　賀京西運使啟<lb/>
伏審光奉宸恩榮分漕計伏惟慶慰恭惟運使知周事<lb/>
變識照幽微梃忠鯁之一心兼縱横之數器英摽特出<lb/>
早膺神聖之知劇任屢更果見事功之立比繇太府來<lb/>
領外臺回卿月之餘光動使星之異色邸音初播屬部<lb/>
增欣蹔駕輕軺坐使邦財之阜佇歸法從進謀王體之嚴<lb/>
　　　代賀簽書趙樞宻啟<lb/>
伏審光膺睿命進貳鴻樞伏惟慶慰恭以樞宻太中器<lb/>
猷宏博學術精微敏識照於未然竒節見於已試犯顔<lb/>
<pb n="KR4d0091_SBCK_029-2b"/>
逆㫖屢輸汲黯之忠别嫌明疑力折董宏之妄進退周<lb/>
旋而可度艱難險阻而不渝俄被召以旋歸遽干霄而<lb/>
直上粤自卿曹之貳進陪樞筦之崇邸音播騰士論欣<lb/>
快亟聞趙武越四等以將上軍行見千秋以一言而取<lb/>
宰相某叨分符節<hi>云云</hi>
　　　代賀蔡相公啟<lb/>
光膺制書榮還内殿伏惟慶慰恭以判府觀文相公道<lb/>
貫精微智周事變以文章擅一時之譽以器業結萬乘<lb/>
之知姚元崇入賛鴻鈞初聞逺略霍子孟逮承顧命益<lb/>
見忠謀勲業顯隆夷夏歡頌惟三郡均勞之乆當二聖<lb/>
圖舊之勤既奉綸言復青氈之舊物竚瞻繡衮反黃閤<lb/>
之故居某猥辱異知欣承嘉命屬繆分於符竹阻祗慶<lb/>
<pb n="KR4d0091_SBCK_029-3a"/>
於門闈系頌實深敷宣罔既<lb/>
　　　代賀司馬相公啟<lb/>
顯奉明恩進陞上宰老成登用區夏均驩竊以大河之<lb/>
渾持寸膠不能以止積嵗之旱待霖雨然後乃蘇故當<lb/>
大有為之時必得非常人之輔伏惟相公望隆一代節<lb/>
著四朝力足以扶持顛危風足以興起貪懦青天白日<lb/>
奴隷亦知其明璞玉渾金鑒識莫名其器果符物論克<lb/>
享天心伊尹得君耻一物之失所姚崇作相陳十事而<lb/>
後為姦邪失匕箸而自驚忠義引壺觴而相慶<hi>夙某</hi>叨記<lb/>
省方預陶甄欣衆正之路開信太平之責塞願稽故事<lb/>
就封富民之侯請與諸生更上得賢之頌<lb/>
　　　代賀胡右丞知陳州啓<lb/>
<pb n="KR4d0091_SBCK_029-3b"/>
均逸中臺承流右輔地接日畿之重職兼禁殿之華凡<lb/>
在庇庥所同欣抃恭以某人智周事變道本神明學窮<lb/>
游夏之淵源文列傳班之伯仲霜雪既至知松栢之後<lb/>
彫鳥雀或鳴見鷹鸇之必擊既丞御史遂轄文昌語黙<lb/>
惟時獨任天下之事卷舒以道有古大臣之風邸音播<lb/>
騰士類聳歎矧是淮陽之郡實惟太昊之墟風氣和平<lb/>
獄訟稀少屈英游而卧治徯惠政之立成騰實飛聲巳<lb/>
應半千之用賛元經體竚歸尺五之天某夙以單微甞<lb/>
䝉題品念使旌之在望嗟吏役之攸拘<lb/>
　　　賀錢學士啓<lb/>
被渥帝宸升華儒館伏惟慶慰恭以學士天資英發地<lb/>
習髙嚴翻然鵠止於碧梧卓爾珠遺於滄海申之以聞<lb/>
<pb n="KR4d0091_SBCK_029-4a"/>
見之洽重之以探討之精咸五登三出屬休明之運駢<lb/>
四儷六尤多絶妙之詞敏疾擅枚臯之風雅徤得子長<lb/>
之體倚馬可待下筆不休所以特受眷於先朝屢見稱<lb/>
於元老矧冊府校讎之號洎刑曹勾稽之司惟實與名<lb/>
既清且要熊掌兼魚飱之美自古為難羔裘加豹飾之<lb/>
華於今葢寡緬彼文學之貴見乎諸吏之中雖出異恩<lb/>
實繇公議芸臺畵省諒難嵗月之淹鼇禁掖垣行復風<lb/>
雲之㑹<lb/>
　　　代賀提刑啓<lb/>
光奉宸恩就持憲節伏惟慶慰恭以提刑器識深宏材<lb/>
猷敏邵進退必度於義夷險不易其誠程輦轂之工徒<lb/>
亟聞善状督江湖之冶鑄益著能聲既累效於事功肆<lb/>
<pb n="KR4d0091_SBCK_029-4b"/>
就分於使指矧兹右輔實號要區士林承命以欣愉屬<lb/>
部望風而悚跂傳車夙駕暫煩僕御之勞法從進聯諒<lb/>
非嵗月之乆<lb/>
　　　代回胡右丞年節啓<lb/>
天端肇正人統全生實萬類引逹之期乃四序調和之<lb/>
始恭以某官受時間氣為國寳臣天資英發而持之以<lb/>
謙地胄髙華而守之以約履兹獻嵗茂擁休祥治譽藹<lb/>
聞已備賜環之寵恩靈下逮行膺錫馬之蕃頌願之私<lb/>
敷宣罔既<lb/>
　　　代回吕吏部啓<lb/>
宻室飛灰見陽生於本律清臺課候知日起於初躔恭<lb/>
惟某官望重本朝材髙當世一時千載韋平之遇巳稀<lb/>
<pb n="KR4d0091_SBCK_029-5a"/>
四世五公袁楊之興未艾既承召節仍屬嘉辰宜戩榖<lb/>
之駢臻顧頌言而何既<lb/>
　　　代謝中書舍人啓<lb/>
一時承乏方慙越爼以代庖數月為真更愧操刀而製<lb/>
錦才微任過恩重報艱切以三省之興實先朝之盛典<lb/>
四禁之任尤當代之要津上則潤色於典謨訓誥誓命<lb/>
之文下則稽參於吏户禮兵刑工之事自非詞章妙絶<lb/>
吏術精通何以特被選揚預從班於仗内遂叨任使專<lb/>
外制於筆端如某者少也鈍頑長而屯賤請鄰祭竈聊<lb/>
為寄食之資賣劒買牛行作歸耕之計豈意千齡之㑹<lb/>
誤䝉二聖之知猥從宂貟屬居言責雖奮身不顧頗摧<lb/>
當路之豪彊而燭理未明莫正本朝之缺失日求罷退<lb/>
<pb n="KR4d0091_SBCK_029-5b"/>
聊避謗譏忽叨左史之除俄冐西垣之選曽非踴躍冶<lb/>
金偶就於莫耶惟是青黄溝木遂成扵犧象此蓋伏遇<lb/>
某官道師古始識造㡬微成就人才為今天下之計主<lb/>
張善類有古名臣之風肆令衰病之餘獲預禁嚴之列<lb/>
某敢不温尋舊學激勵晩途作漢文章何敢望相如之<lb/>
輩正唐鹽法庶㡬為處厚之徒過此以還未知所措<lb/>
　　　代賀運使啓<lb/>
伏審光奉制函榮分漕計伏惟慶慰恭以運使郎中器<lb/>
猷宏敏道術精微資之以問學之優侈之以聞見之愽<lb/>
持綱憲府風聲豈畏於悍彊賛治天官冰鑑無私於微<lb/>
眇惟兹右輔寔號奥區禄廪兵食之資異時或屈陵寝<lb/>
河防之費他路所無肆輟名郎出為膚使符檄未加於<lb/>
<pb n="KR4d0091_SBCK_029-6a"/>
一道威名已肅扵列城外斡邦財頗欝縉紳之論進謀<lb/>
王體諒非嵗月之淹<lb/>
　　　代賀提刑落權發遣字啓<lb/>
榮膺睿㫖寵進華資伏惟慶慰恭以提刑風猷妙敏襟<lb/>
韻踈明智無不燭而待之以寛謀無不周而斷之以必<lb/>
傑出名臣之後藹居膚使之前持節陜關倉廪扵焉充<lb/>
實按刑淮海囹圄為之虗空屬右輔之浩繁屈髙材而<lb/>
刺舉既被賜環之寵仍䝉増秩之榮詔音播騰士論欣<lb/>
快嵩山汝水既乆滯於星軺金馬玉堂佇歸聨扵法從<lb/>
　　　謝胡晉侯啓<lb/>
伏審光奉明恩寵登上第伏惟慶慰恭以新恩先輩器<lb/>
猷閎愽問學淵深挺生旌表之門優入英雄之彀臂折<lb/>
<pb n="KR4d0091_SBCK_029-6b"/>
惟九終號良醫璞獻者三竟為美瑞雖邅廻之可歎建<lb/>
遭際以尤榮而觀者昔陪綘帳之生近被棘闈之屬兒<lb/>
寛早嵗嘗為禇大之徒夢得晩年飜作竒章之客矧惟<lb/>
季弟又獲同年交情既重於他人喜氣亦殊扵他日追<lb/>
惟二紀有同夢寐之遊復㑹一時如閲簡編之事未修<lb/>
鄙牘遽辱華緘感佩之私敷陳罔既<lb/>
　　　代參寥與鍾公實啓<lb/>
伏承較藝數竒獻書遇合起家戎幕受職儒宫榮動一<lb/>
時寵踰三舍伏惟歡慶竊以文髙徐樂才贍馬周性理<lb/>
内融事機旁照扣角負鼎無羡昔人轉海回天復聞今<lb/>
日某夙親談讌猥與從㳺覩此盛隆竊深欣忭<lb/>
淮海集巻之二十九<lb/>
</p>
<p>
</p>
  </div>
</body>
</text>
</TEI>
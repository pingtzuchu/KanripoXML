<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_007-1a"/>
淮海集卷之七律詩<lb/>
　　　　　　　　　　　　秦　觀　少游<lb/>
　　徳清道中還寄子瞻<lb/>
投暁理竿栧溪行耳目醒蟲魚各蕭散雲日共晶熒水<lb/>
荇重深翠烟山疊亂靑路囬逢短榜崖㫁點孤翎叢薄<lb/>
開羅帳淪漪寫鏡屏踈籬窺窅窕支港泛笭箵逺溆依<lb/>
㣲見哀猱㫁續聽夢長天杳杳人逺樹㝠㝠旅思揺風<lb/>
斾歸期數月蓂何時燃蜜炬復聽閤前鈴<lb/>
　　次韻子由題斗野亭<lb/>
滿市花風起平堤漕水流不堪春觧手更為晩停舟上<lb/>
埭天連鴈荒祠木蔽牛杖藜聊復爾轉眄夕烟浮<hi>詩云子由</hi>
<hi>飮食隨魚蠏封疆八斗牛風波方在眼轉覺此生浮細雨添春色㣲風静閘流勞生兩蓬鬢生計一扁舟</hi>
<pb n="KR4d0091_SBCK_007-1b"/>
　　鮮于子駿使君生日<lb/>
往昔髙堂夢熊羆兆吉占氣鍾西蜀秀時應仲秋嚴江<lb/>
漢揮犀尾風雲下筆尖㣲辭追屈宋精義到黄炎操履<lb/>
森寒栢名聲耿夜蟾擊彊鵰鶚徤治劇鸊鵜銛使者旌<lb/>
旄易将軍印綬添鴛鴻随歩武虎豹入韜鈐錦覆郎官<lb/>
綬<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>垂太守䄡兩行分蜜炬十里上珠簾禮士常懸榻<lb/>
誅姦或奮髯雨堂昬綘帳風帙亂牙籖銀漢星𥘉换金<lb/>
莖露已霑歡聲連北固壽邑亘東漸麗句充文几奇香<lb/>
牣玉奩簮紳五福具罇爼四難兼賤子真殊幸清標獲<lb/>
屢覘誤蒙雕朽木猥辱畫無鹽嘉運方熈洽英才豈滯<lb/>
淹佇公歸法從行道慰民瞻<lb/>
　　輦下春晴<lb/>
<pb n="KR4d0091_SBCK_007-2a"/>
樓闕過朝雨參差動霽光衣冠紛禁路雲氣繞宫牆亂<lb/>
絮迷春闊蔫花困日長經旬牽酒伴猶未獻長揚<lb/>
　　睡起<lb/>
睡起東軒下悠悠春緒長爬搔失幽囀欵欠墮危芳蛛<lb/>
網留晴絮蜂房受晩香欲㝷𥘉斷夢雲霧巳㝠茫<lb/>
　　次韻莘老𥘉至湯泉二首<lb/>
夾路山重複參天樹老蒼一區成小市數埒引温湯洗<lb/>
沐同幽客餔飱就𣑽坊未輸朝市子斗酒得西凉<lb/>
年華行巳老林莾尚葱蒼地勝連龍洞泉温注鬼湯人<lb/>
風逺城市鍾𣑽近僧坊九夏来投錫捿心應更凉<hi>詩云莘老</hi>
<hi>茂宰藹休政道人棲淨坊怳如豋十地熱惱頓清凉川谷閟深阻天時正莽蒼聊同不速客来浴自然湯</hi>
　　過六合水亭懷裴博士次韻三首<hi>次莘老</hi>
<pb n="KR4d0091_SBCK_007-2b"/>
昔同裴慱士酌酒俯庭柯晩岫潭潭碧風池瑟瑟波蒼<lb/>
崖遺老没白首故人過轉眄成陳迹勞生可奈何<lb/>
晩憇孤亭上羸驂繫斷柯荒門寒帶路空檻闊增波往<lb/>
事青山在餘生白鳥過誦言成絕語亹亹迫隂何<lb/>
折柳相從地重來失舊柯林光延晩照岸影動㣲波隔<lb/>
浦檀欒密當簷翡翠過主人成異物搔首奈情何<lb/>
　　懷孫子實<lb/>
舉眼趨浮末斯人獨好脩靑春三不惑黄卷百無憂玉<lb/>
出方流潤鸞停翠竹幽相思自成韻不必寄西郵<lb/>
　　對淮南詔獄二首<lb/>
一室如懸磬人音盡不聞老兵随卧起漂毋給朝曛樊<lb/>
雉思秋野鞲鷹望暮雲念歸忘食事日減臂環分<lb/>
<pb n="KR4d0091_SBCK_007-3a"/>
淮海行揺落文書亦罷休風霜欺獨宿燈火伴㝠搜笳<lb/>
動朱樓曉參横粉堞秋更拚飛鏡破應得大刀頭<lb/>
　　次韻荅米元章<lb/>
嗜好清無滓周旋粲有文揮毫春在手岸幘海生雲花<lb/>
鳥空撩我蓴鱸正屬君惟應讀䳄蜺差不愧王筠<lb/>
　　宿參寥房<lb/>
鄉國秋行暮房櫳日巳暝驚風多犯竹破月不藏星鉤<lb/>
箔簷花動抄書燭燼零非關相見喜自是眼長靑<lb/>
　　次韻蒋頴叔南郊祭告上淸儲祥宫<hi>七韻二十</hi>
特起朝陽内祠宫極䆳淸髙䆫闚玉女巨闑守昌明盛<lb/>
掩秦諸畤雄逾漢兩京垣横天上𬗋洲露海中<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>黄帝<lb/>
𥘉龍躍中原罷虎爭樵夫亦談道行旅不持兵此地修<lb/>
<pb n="KR4d0091_SBCK_007-3b"/>
禳禬于時保利亨栢梁災未㡬陳寳詔重營御帑金繒<lb/>
出慈闈服玩并摽題動宸翰撰次屬鴻生玉刻黄冠印<lb/>
金書祕殿名妙經藏洞觀真籙佩威盟仙溜花間静瓊<lb/>
枝物外榮肇禋承帝祉肆青順民情天施寜論報風行<lb/>
不計程近傳聞磬管時或見旄旌海嶽朝雙闕星辰集<lb/>
上楹禮如尊太一事異寵文成大似圓丘報長扵至日<lb/>
迎侍臣来祭告法駕欲時行釐事通元氣髙真逹孝誠<lb/>
慶增黄帝系壽續太隂精西北夷門峻東南輦路傾雲<lb/>
行博山氣風卷歩虚聲符貺方期應英髦各彚征謳歌<lb/>
興法從行見泰階平<lb/>
　　次韻米元章齋居即事<lb/>
庭木㕠株茂盆池一掬慳支頥魚出樂入眥鳥知還老<lb/>
<pb n="KR4d0091_SBCK_007-4a"/>
境行将及仙書讀未閑因君歌鳳過通昔夢歸山<lb/>
　　次韻酬陳傳道<lb/>
白髪三冬學青衫八尺身誰知人上傑聊作吏中循揮<lb/>
翰通元氣開編友古人寄聲張氏子曲逆豈長貧<lb/>
　　次韻傳道自適兼呈都司芸叟學士<lb/>
楚國陳夫子周南頗滯留弊𫀆披槁葉瘦馬兀扁舟藥<lb/>
餌過三㐲文書散百憂何人共禪恱居士有浮休<lb/>
　　擬郡學試東風觧凍<lb/>
寳歷開新歲春囬斗柄東漪生天際水凍觧日邉風浩<lb/>
蕩依蘋起侵㝷帶雪融江河霜練静池沼玉奩空魚藻<lb/>
雍容裏雲霄俯仰中更無舟楫礙從此百川通<lb/>
　　駕幸太學<lb/>
<pb n="KR4d0091_SBCK_007-4b"/>
原廟𥘉更十二章還輿詔蹕幸諸庠法天璧水遥迎仗<lb/>
應夜深衣不亂行風動四夷将遣子禮行三舎遂賓王<lb/>
前知此舉追虞氏果有球音發舜堂<lb/>
　　題閻求仁虚樂亭三首<hi>前二首莘老</hi>
禪房幽構徑彎環噪鵲鳴鳩盡日閑隱几㝠濛超物表<lb/>
畫圖髣髴見林間褰簾雲吐池中月岸幘天横竹外山<lb/>
秋興巳闌成麗句板輿時此慰慈顔<lb/>
長官平昔嗜林丘僧與開亭待勝逰脩竹囬環扶碧瓦<lb/>
小池方折轉淸流春深鶗鴂催詩句夜静蟾蜍入酒舟<lb/>
只恐政成留不得縣人空此憶常㳺<lb/>
誰構新亭近翠㣲似教陶令狎天機池光引月来簷廡<lb/>
竹影䟽風到客衣愛酒有時擕玉斚無絃聊自拂金徽<lb/>
<pb n="KR4d0091_SBCK_007-5a"/>
人間此樂應無㡬肯向良辰與物違<lb/>
　　懷李公擇學士<lb/>
一辭行斾楚亭臯㡬為豋臨掛欝陶蓬斷草枯時節晚<lb/>
山長水逺夢魂勞流傳玉刻皆黄絹早晚金閨報大刀<lb/>
宣室方疑鬼神事順風行看駛鴻毛<lb/>
　　次韻二首<lb/>
靑髮從逰各白𫀆老来邂逅更陶陶尺書繼月傳雙鯉<lb/>
相見何時詠百勞諌草十年聊閣筆坐棠三郡不更刀<lb/>
靈崖濼水堪行樂時事紛紛劇蝟毛<lb/>
畫船京口見停橈蕭洒渾疑謝與陶但把好山供勝踐<lb/>
不将餘論掛塵勞諌垣天上經焚草藩國年来屢夢刀<lb/>
北路近傳新政美未嘗因物疆吹毛<lb/>
<pb n="KR4d0091_SBCK_007-5b"/>
　　題湯泉二首<lb/>
滿斛泠泠注不竆幻塵乾慧洗皆空法流水接諸天上<lb/>
神瀵香聞一國中金粟示為除病惱䟦陀仍巳獲圓通<lb/>
馬蹄又入風埃去囬首吳吟謝迮翁<hi>逅迮翁湯泉有</hi>
温井霜寒碧甃澄飛塵不動玉奩清老翁仙去羸驂共<lb/>
太子東歸廢沼平據石聊為寳陀觀决渠還落堰溪聲<lb/>
洗腸灌頂雖殊事一洗勞生病惱輕<lb/>
　　寄題王欽之自圓庵<lb/>
誅茅北戸結圓廬從事風流入畫圖珠箔粉垣藏混沌<lb/>
葛巾藜杖造虚無春閑居士天花室晝静仙人白玉壷<lb/>
遥想吏行鳬鶩散沈烟一穗對團蒲<lb/>
　　流觴亭幷次韻二首<lb/>
<pb n="KR4d0091_SBCK_007-6a"/>
縹縹雲巒欲盡頭灑然華構别飛流朱盤㶑灔開氷鑑<lb/>
碧甃縈紆走玉虬毛骨漸驚超濁界風烟驟覺變淸秋<lb/>
更憐白足如霜句可羡溪邉六逸逰<lb/>
卧龍西畔北池頭水擘華堂瑟瑟流㡬曲漪漣盤翠帶<lb/>
一峰孤秀浴蒼虬香嚢近午清無汗素扇生凉爽入秋<lb/>
待喚畫師来貌取圖成便是竹溪逰<lb/>
　　逰龍門山次程公韻<lb/>
路轉橫塘入亂峰遍㝷瀟洒興無竆樓臺特起喧卑外<lb/>
村落随生指點中溪傍五雲清逗玉松分八面翠成宫<lb/>
歸途父老欣相語今日程公昔謝公<lb/>
　　逰龍瑞宫次程公韻<lb/>
靈祠真館閟山隈形勢相髙對越臺莓徑翠依屏上轉<lb/>
<pb n="KR4d0091_SBCK_007-6b"/>
藕花紅繞鑑中開鶴<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>寳箭排烟去龍䕶金書帶雨来<lb/>
夾道萬星攅騎火滿城争看使君囬<lb/>
　　次韻朱李二君見寄二首<lb/>
東阡北陌坐淹時偶為髙風振羽儀十丈蓮花開處逺<lb/>
三年楮葉刻成遲鬢毛但速安仁老錢粟難輸曼倩饑<lb/>
尚頼故人遥省憶發揮春色有新詩<lb/>
萬古流空一鳥沈衣冠常苦事違心七行俱下知君舊<lb/>
四者難并笑我今梅已偷春成國色雲猶憑臘造天隂<lb/>
美人綠綺煩遥贈莫致南金增永吟<lb/>
　　睡足軒二首<lb/>
長年憂患百端慵開斥僧坊頗有功地撤蔽虧僧界淨<lb/>
人除荒穢玉奩空青天併入揮毫裏白鳥時興隱几中<lb/>
<pb n="KR4d0091_SBCK_007-7a"/>
最是人間佳絶處夢殘風鐵響丁東<lb/>
數椽空屋枕淸流一榻蕭然散百憂終日掩關塵境謝<lb/>
有時開卷古人逰鳴鳩去後滄浪晩飛雨来𥘉菡蓞秋<lb/>
此處便令君睡足何湏雲夢澤南州<lb/>
淮海集卷之七<lb/>
<pb n="KR4d0091_SBCK_007-7b"/>
</p>
<p>
</p>
  </div>
</body>
</text>
</TEI>
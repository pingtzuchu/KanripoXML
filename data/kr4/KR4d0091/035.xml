<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_035-1a"/>
淮海集卷之三十五<hi>跋</hi>
　　　　　　　　　　　　秦　觀　少游<lb/>
　　　法帖通觧序<lb/>
法帖者太宗皇帝時遣使購摹前代法書集為十卷摹<lb/>
刻於板藏之禁中大臣初登二府詔以一本賜之其後<lb/>
不復賜世號官帖故丞相劉公沆守長沙日以賜帖墓<lb/>
刻二本一置郡帑一藏於家自此法帖盛行於世士大<lb/>
夫好事者又徃徃自為别本矣今可見者潭綘二郡劉<lb/>
丞相家潘尚書師旦家劉御史次莊家宗將世章家凡<lb/>
六本雖有精粗然大抵皆官帖之苖裔也頃為正字時<lb/>
見諸帖墨蹟有藏於秘府者字皆華潤有肉神氣動人<lb/>
非如刻本之枯槁也蓋雖官帖亦其糟粕耳又當時奉<lb/>
<pb n="KR4d0091_SBCK_035-1b"/>
詔集帖之人茍於書成不復更加研考頗有偽蹟濫厠<lb/>
其間至扵摽題次序乖錯逾甚士大夫以字畫小技莫<lb/>
有論次之者投荒索居無以觧日輒以其灼然可考者<lb/>
䟽記之疑者闕之名曰法帖通觧云<lb/>
　　　漢章帝書<lb/>
衛巨山云漢興而有草書不知作者姓名至<hi>帝章</hi>時齊相<lb/>
杜度號善作篇是章帝時已有草書矣然千字文者乃<lb/>
梁武帝得王羲之所書千字使周興嗣以韻次之時南<lb/>
平王偉令蕭子範亦製此文蔡逺浪釋辰宿一帖興嗣<lb/>
文也豈得為漢章帝之書耶歐陽文忠以謂前世學書<lb/>
者已有此語不獨始扵羲之按漢武帝時司馬相如作<lb/>
無將篇無復字元帝時黄門令史游作急就篇成帝時<lb/>
<pb n="KR4d0091_SBCK_035-2a"/>
將作大匠李長作元尚篇元始中揚雄作訓纂篇班固<lb/>
續之無復字皆小學家也千字文者蓋擬諸篇而作今<lb/>
急就篇之類尚有存者其詞高古讀之不問可知為漢<lb/>
人之文與興嗣所作殊不類也文忠此説殆亦可疑爾<lb/>
　　　倉頡書<lb/>
易曰上古結繩而治後世聖人易之以書契百官以治<lb/>
萬民以察蓋取諸史而説者或以為書契始扵伏羲或<lb/>
以為始扵倉頡蓋伏羲畫八卦則書契已兆至倉頡觀<lb/>
鳥迹則書契遂詳始扵伏羲而成扵倉頡爾古者八歳<lb/>
入小學故周官保氏掌國子教之六書謂象形象事象<lb/>
意象聲轉住假借也謂之小學家自至秦焚燒典籍始<lb/>
用篆隷而古文滅矣漢武時魯共王壞孔子舊宅於壁<lb/>
<pb n="KR4d0091_SBCK_035-2b"/>
中得尚書春秋論語孝經時人以不復知有古文謂之<lb/>
科斗書又北平侯張蒼獻春秋左氏傳郡國亦往往扵<lb/>
山川得鼎彞其銘則前代之古文皆自相似時王莾司<lb/>
空甄豐改定古文有謂古文竒字羲書佐書繆篆鳥書<lb/>
凡六體所謂古文者孔氏壁中書也魏初傳古文者有<lb/>
邯鄲淳衛覬甞寫淳尚書後以示淳而淳不别至正始<lb/>
中在三字不維轉失淳法因科斗之名遂効其形太康<lb/>
元年汲縣人盜發魏襄王冢得簡書十餘萬言案魏氏<lb/>
所出猶有髣髴古書亦數種其一巻論楚事者最為工<lb/>
妙齊文惠太子為雍州時盜發楚王冢亦得竹簡青絲<lb/>
綸簡廣數分長二尺皮節如新有得十餘簡者王僧䖍<lb/>
云是科斗書記周官所闕文以此論之凡稱古文者皆<lb/>
<pb n="KR4d0091_SBCK_035-3a"/>
倉頡遺法也古文雖非科斗書而世常謂之科斗者以<lb/>
其類科斗爾此帖題曰倉頡書而了不與科斗相類乃<lb/>
近大小二篆蓋可疑也<lb/>
　　　仲尼書<lb/>
魯司寇仲尼書者呉季子墓銘也銘在季子墓上其字<lb/>
皆徑尺餘唐張從紳記云舊本湮滅開元中玄宗命殷<lb/>
仲容摹搨其書以傳至大暦中蕭定又刻于石此小字<lb/>
者蓋後人依効為之者也歐陽文忠公謂孔子平生未<lb/>
甞至呉以史記世家考之其歴聘諸侯南不逾楚推其<lb/>
歳月蹤跡未甞過呉不得親銘季子之墓又其字特大<lb/>
非古簡牘所容然則季子墓銘其真者猶疑非仲尼書<lb/>
又况依倣為之者歟<lb/>
<pb n="KR4d0091_SBCK_035-3b"/>
　　　史籕李斯<lb/>
史籕者周宣王太史作大篆十五篇與古文時有同異<lb/>
先王之時天下之書同文及其衰也諸侯各自為政而<lb/>
字畫之形亦異殊矣秦兼天下丞相李斯乃奏罷不合<lb/>
秦文者而斯作倉頡篇車府令趙髙作爰歴篇太史令<lb/>
胡毋敬作愽學篇皆取史籕大篆或頗省改是為小篆<lb/>
是時天下多事篆字難成長安下士人程邈得罪繫寜<lb/>
陽十年從獄中增減大篆去其繁複奏之始皇以為善<lb/>
出邈為御史名其書曰隷書凡奏事令隷人書之故又<lb/>
謂之佐書自爾秦書有大篆小篆刻符包蚫隷書等凡<lb/>
八體焉倉頡爰歷愽學三篇至漢時閭里之師并為倉<lb/>
頡篇而籕文至建武時已六篇矣今稱史籕之迹者惟<lb/>
<pb n="KR4d0091_SBCK_035-4a"/>
岐陽石鼔文李斯之書惟㤗山詔為真蹟二世詔嶧山<lb/>
之碑近世傳者出扵徐常侍夏英公家自唐封演巳疑<lb/>
非真杜甫直謂野火焚棗木傳刻爾不知此謂史籕李<lb/>
斯二帖者何從得之也今漢碑在者皆隷字而程邈此<lb/>
帖乃是小楷觀其氣象豈敢遂信以為秦人書<lb/>
　　　鍾繇<lb/>
鍾繇賀捷表其後云建安二十四年閏月九日南蕃東<lb/>
武亭侯鍾繇上歐陽文忠公甞問孫集賢思恭云建安<lb/>
二十四年閏在何月集賢精於暦學以漢家所用四分<lb/>
乾象暦推之是歳己亥三暦皆閏十月文忠以陳夀三<lb/>
國志考與集賢之言合然文忠考魏呉二志乃權以是<lb/>
嵗閏十月方征闗羽至十二月獲之明年正月始傳首<lb/>
<pb n="KR4d0091_SBCK_035-4b"/>
至洛陽鍾繇安得扵閏十月先賀捷也由是疑此表為<lb/>
非真焉<lb/>
　　　懐素<lb/>
懐素唐僧字藏真此帖稱王右軍云吾真書可比鍾繇<lb/>
而草故不减張芝僕以為真不如鍾草不如張乂嘗見其<lb/>
一帖云漢時張芝言書為世所重非老僧莫入其體則<lb/>
懐素自謂抗張芝而過右軍矣昔桓元自謂右軍之流<lb/>
論者以比孔琳之齊髙帝謂張融曰卿書殊有骨力但<lb/>
恨無二王法荅曰非恨臣無二王法亦恨二王無臣法<lb/>
前世善書者盖甞欲與右軍抗衡矣而毎不謂公論所<lb/>
許懐素此言其果然歟歐陽文忠公甞謂法帖者乃魏<lb/>
晉時人施扵家人朋友其逸筆餘興初非用意自然可<lb/>
<pb n="KR4d0091_SBCK_035-5a"/>
喜後人乃弃百事而以學書為事如一未至至扵終老窮<lb/>
年疲弊精神而不以為苦是真可歎也懐素之徒是巳<lb/>
文忠此論可謂名言然天下之事畢竟亦何所有孰為<lb/>
可學孰爲不可學者自古以藝自名家至扵文章學術<lb/>
大功大名世所謂不朽者其人方從事扵其間也曷甞<lb/>
不棄百事而為之至扵終老竆年疲弊精神而不以為<lb/>
苦也由後世觀之其異扵懐素之學草書也幾何邪<lb/>
　　　書晉賢圖後<lb/>
此畫舊名晉賢圖有古衣冠十人惟一人舉杯欲飲其<lb/>
餘隱几杖䇿傾聽假寐讀書屬文了無霑醉之態龍眠<lb/>
李叔時見之曰此醉客圖也盖以唐竇䝉畵評有毛惠<lb/>
逺醉客圖故以名之焉叔時善畵人所取信未幾轉相<lb/>
<pb n="KR4d0091_SBCK_035-5b"/>
摹寫徧於都下皆曰此真醉客圖也非叔時疇能辨之<lb/>
獨譙郡張文潜與余以為不然此畵晉賢宴居之狀非<lb/>
醉客也叔時易其名出竒以眩俗耳余舊傳聞江南有<lb/>
一僧以貲得度未甞誦經聞有書生欲苦之詣僧問曰<lb/>
上人亦甞誦經否僧曰然生曰金剛經㡬卷僧實不知<lb/>
卒為所困即誣生曰君今日已醉不復可語請俟他日<lb/>
書生笑而去至夜僧從鄰房問知卷數詰旦生來僧大<lb/>
聲曰君今日乃可語耳豈不知金剛經一卷也生曰然<lb/>
則卷有幾分僧茫然瞪目熟視曰君又醉耶聞者莫不<lb/>
絶倒今圖中諸公了無醉態而横被沉湎之名然後知<lb/>
昔所傳聞為不謬矣雖然余懼叔時以余與文潜異論<lb/>
亦將以醉見名則余二人者將何以自觧也叔時好古<lb/>
<pb n="KR4d0091_SBCK_035-6a"/>
愽雅君子其言宜不妄豈評此畫時方在酩酊邪圖中<lb/>
諸客洎予二人孰醉孰不醉當有能辨之者<lb/>
　　　書蘭亭叙後<lb/>
蘭亭者晉右將軍㑹稽内使瑯琊王羲之逸少所書詩<lb/>
序也右軍以穆帝永和九年三月三日與太原孫統丞<lb/>
公孫綽興公廣漢王彬之道生陳郡謝安安右髙平郄<lb/>
曇重熈太原王藴發仁釋支遁道林及其子凝之徽之<lb/>
操之等四十有一人修袚褉於山隂之蘭亭酒酣賦詩<lb/>
製序用蠶繭紙䑕鬚筆書凡二十八行三百二十四字<lb/>
字有重者皆構别體而之字最多至二十許字他日更<lb/>
書數十本終無及者右軍亦自愛重留付子孫至七代<lb/>
孫智永為比丘俗呼永禪師永卒傳其書扵弟子辯才<lb/>
<pb n="KR4d0091_SBCK_035-6b"/>
才俗姓袁氏梁司空昻之玄孫唐正觀中太宗銳意學<lb/>
二王書帖摹搨殆盡惟未得蘭亭凡三召辯才詰之固<lb/>
稱荐經䘮亂亡失不知所在後遣監察御史蕭翼㣲服<lb/>
為書生以詭辯才始得之命供奉搨書人趙模韓道政<lb/>
馮承素葛貞等四人各搨數本以賜皇太子諸王近臣<lb/>
貞觀二十三年髙宗奉遺詔以蘭亭入昭陵惟趙模等<lb/>
所榻者傳於世事見何延之蘭亭記<lb/>
淮海先生文集卷之三十五<lb/>
</p>
<p>
</p>
  </div>
</body>
</text>
</TEI>
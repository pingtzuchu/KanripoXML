<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_030-1a"/>
淮海集巻之三十<hi>簡</hi>
　　　　　　　　　　　　秦　觀　少游<lb/>
　　　荅傅彬老簡<lb/>
彬老足下昨奉手教所以慰誨甚勤并䝉錄示寄蘇登<lb/>
州書并題眉山集後尊賢善道發扵誠心詞㫖清婉近<lb/>
世所希見也發函展讀殆不能釋手欽想髙風益增企<lb/>
系屢廹賤事修報後時悚愧何已然僕昧陋不能具曉<lb/>
盛意中間有未然處輒為左右具言之惟閤下恕其僣<lb/>
易幸甚幸甚閤下謂蜀之錦綺妙絶天下蘇氏蜀人其<lb/>
扵組麗也獨得之扵天故其文章如錦綺焉其説信美<lb/>
矣然非所以稱蘇氏也蘇氏之道最深扵性命自得之<lb/>
際其次則器足以任重識足以致逺至扵議論文章乃<lb/>
<pb n="KR4d0091_SBCK_030-1b"/>
其與世周旋至粗者也閤下論蘇氏而其説止扵文章<lb/>
意欲尊蘇氏適卑之耳閤下又謂三蘇之中所願學者<lb/>
登州為最優于此尤非也老蘇先生僕不及識其人今<lb/>
中書補闕二公則僕嘗身事之矣中書之道如日月星<lb/>
辰經緯天地有生之類皆知仰其髙明補闕則不然其<lb/>
道如元氣行於混淪之中萬物由之而不知也故中書<lb/>
嘗自謂吾不及子由僕竊以為知言閤下試贏數日之<lb/>
糧謁二公扵京師不然取其所著之書熟讀而精思之<lb/>
以想見其人然後知吾言之不謬也文翁哀詞杼思乆<lb/>
矣重䝉示諭尤増感愴時氣尚熱未及晤見千萬順時<lb/>
自愛因風無惜以書見及幸甚<lb/>
　　　與蘇公先生簡<lb/>
<pb n="KR4d0091_SBCK_030-2a"/>
某頓首再拜知府學士先生比參寥至奉十二月十二<lb/>
日所賜教慰誨勤至殆如服役把玩彌日如晤玉音釋<lb/>
然不知窮困憔悴之去也即日伏惟尊候動止萬福某<lb/>
鄙陋不能脂韋婉孌乖世俗之所好比迫扵衣食彊勉<lb/>
萬一之遇而寸長尺短各有所施鑿圓枘方卒以不合<lb/>
親戚游舊無不憫其愚而笑之此亦理之必然無足嘆<lb/>
者但以再世偏親皆垂白而田園之入殆不足奉裘褐<lb/>
供饘粥犬馬之情不能無悒悒爾然亦命也又將奚尤<lb/>
惟先生不棄而時賜之以書使有以自慰幸甚幸甚窮<lb/>
冬未由侍坐伏乞為國自重下慰輿情不宣某頓首再拜<lb/>
　　　同前<lb/>
頃䝉不間鄙陋令賦黄樓自度不足以發揚壮觀之萬<lb/>
<pb n="KR4d0091_SBCK_030-2b"/>
一且廹扵科舉以故承命經營彌乆不獻比縁杜門多<lb/>
暇念嘉命不可以虚辱輒冐不韙撰成繕寫呈上詞意<lb/>
蕪廹無足觀覽比之途歌野語解顔一笑可也又多不<lb/>
詳被水時事恐有謬誤并太鄙惡處皆望就垂改竄庶<lb/>
㡬觀者不至詆訶以重門下之辱素紙一軸敢兾醉後<lb/>
揮掃近文并芙蓉城詩時得把玩以慰馳情幸甚幸甚<lb/>
　　　同前<lb/>
某頓首昨所遣人還奉所賜詩書伏䝉奨與過當固非<lb/>
不肖之跡所能當也愧畏比辰伏惟尊候萬福某比侍<lb/>
親如故敝廬數間足以庇風雨薄田百畝雖不能盡充<lb/>
饘粥絲麻若無横事亦可給十七家貧素無書而親戚<lb/>
時肯見借亦足諷誦深居簡出㡬不與世人相通老母<lb/>
<pb n="KR4d0091_SBCK_030-3a"/>
家人見其如此又得先生所賜詩書稱借過當副之藥<lb/>
物亦可以湔所敗辱為不朽矣參寥時一見過他客既<lb/>
以奔軍見棄又不與之徃還因此遂絶頗得專意讀書<lb/>
學作文字性雖甚愚戅亦時有所發明差勝前時汩汩<lb/>
中也懋誠集引尋巳付邵君刻石畢寄上次黄樓賦比<lb/>
以重違尊命率然為之不意過有愛憐將刻之石又得<lb/>
南都著作所賦但深媿畏也文與可學士尚未至如過<lb/>
此當同參寥往見矣春初未侍坐間伏乞保衛尊重下<lb/>
慰惓惓不宣某再拜<lb/>
　　　同前<lb/>
某頓首再拜去冬伏奉所賜教旋又李獻甫過此甚得<lb/>
興居之詳欣慰何可勝言尋欲上狀而區區之情欲布<lb/>
<pb n="KR4d0091_SBCK_030-3b"/>
於左右者一日復一日人事無間斷而自春巳來尤復<lb/>
擾擾家叔自㑹稽得替便道取疾入京改官令某侍大<lb/>
父還髙郵又安厝亡嬸靈柩在揚州且買地趂今冬舉<lb/>
葬入夏又為諸弟輩學時文應舉而家叔至今雖巳改<lb/>
官尚滯京師未還老㓜夏間多疾病更遇嵗饑聚族四<lb/>
十口食不足終日忽忽無聊頼本欲作書詳道至今不<lb/>
果甚可笑也想公當悉此意矣即日初寒伏惟尊候萬<lb/>
福前得所賜書承用道家方士之言自冬至後屏去人<lb/>
事室居四十九日乃出又李漕傳到城都大慈寳藏記<lb/>
文誦書讀記想見公超然逸舉於形骸埃壒之外雖欲<lb/>
從之不可得也辱誨諭且令勉彊科舉如某者實無所<lb/>
有豈敢求異於時但長年頗慙為兒女子所嗤笑耳得<lb/>
<pb n="KR4d0091_SBCK_030-4a"/>
公書重以親老之命頗自摧折不復如向來簡慢盡取<lb/>
今人所謂時文者讀之意謂亦不甚難及試就其體作<lb/>
數首輙有見推可者因以應書遂亦䝉見録今復加工<lb/>
如求應舉時矣但恐南省所取又不同儻只如此恐十<lb/>
有一二可得也前寄呈亂道繼亦作得十數篇未敢附<lb/>
上子駿以公言顧遇甚厚嘗令作揚州集序并辯才法<lb/>
師見囑作龍井記言師囑作雪齋記二記皆黄魯直為<lb/>
書巳刻成尚未寄到今且録草去因便却乞并此書轉<lb/>
致髙安先生處幸甚幸甚子駿以保任不當罷去莘老<lb/>
復固辭不來此亦是無聊一事也莘老云有兩書託公<lb/>
擇寄去不知曽有書去否渠云非求荅但欲知逹否爾<lb/>
昨過此不多日然相聚甚欵未嘗無一日不數十次及<lb/>
<pb n="KR4d0091_SBCK_030-4b"/>
公昆仲也雖不求揚州為公作黄樓主人亦是吾黨中<lb/>
一段佳事某來嵗東歸時庶㡬到徐見之也黄魯直去<lb/>
年過此出所為文尤非昔時所見其為人亦稱是真所<lb/>
謂豪傑間出之士也但恨去速不得與之從容參寥在<lb/>
阿育王山璉老處極得所比亦有書來昨云巳斷吟詩<lb/>
聞說後來巳復破戒矣某數日間便西行未縁侍坐伏<lb/>
乞與時自重下慰瞻依不宣某再拜<lb/>
　　　與邵彦瞻簡<lb/>
某頓首啓日月不相貸借奉違未㡬已復清明緬惟還<lb/>
自諸邑尊履勝常欽企欽企春色遂爾藹然草木魚鳥<lb/>
各有佳意廣陵多登臨之美臨風把盞所得故應不貲<lb/>
古語有之良辰美景賞心樂事四者難并今又以風流<lb/>
<pb n="KR4d0091_SBCK_030-5a"/>
從事從文章太守游淮海佳郡豈不為七難并得乎甚<lb/>
盛甚盛邑中少所還徃杜門忽忽無以自娱但支枕獨<lb/>
卧追惟舊游而巳欲南去屬私故未能伺舟但増引悒<lb/>
不宣某頓首<lb/>
頃䝉以集瑞圖序文見屬此固盛時之事前世詞臣墨<lb/>
客所頌歎者不特為南方之美君家之祥也不腆之文<lb/>
何以稱此然重逆盛意又竊喜託名圖上以為榮故不<lb/>
敢固辭輒撰次并揚州集序寄呈中間尤惡處不惜指<lb/>
示就與改竄尤幸或要手寫可先具素令畵史圖一本<lb/>
異時渌水堂中為設清酒一樽芍藥數枝可乘醉一揮<lb/>
也揚州集序雖鄙陋然頗能道廢興遷徙之詳如無他<lb/>
文似不若寘之於前使觀者開巻便知作集之意也望<lb/>
<pb n="KR4d0091_SBCK_030-5b"/>
與使君議之仍得其集一觀幸甚幸甚<lb/>
　　　與孫莘老學士簡<lb/>
某頓首司諫學士丈丈屢奉所賜教誨慰殷勤雖父兄<lb/>
之於子弟無以過此仰荷盛意不復勝言幸甚幸甚比<lb/>
日伏惟鎮撫餘暇尊候萬福某自入夏得中暑疾去之<lb/>
不時至秋遂大作伏枕餘月今雖少間而疲頓非常氣<lb/>
息僅屬人事殆廢起居之問曠然不進於下塵職此之<lb/>
故前書聞姨婆縣君服藥甚乆徐氏弟兄及妻子皆憂<lb/>
撓不知所為近聞得僧法賔者調治巳平可勝忻慰南<lb/>
方險逺風氣固非人所安然丈丈行已二年北歸之期<lb/>
甚近更善調䕶數月即逹中州矣越州祖父得書甚安<lb/>
頃䝉教以先至㑹稽迎侍祖父還家家叔徑入都甚荷<lb/>
<pb n="KR4d0091_SBCK_030-6a"/>
留意巳封所賜教取禀於越州矣蘇黄州雖不得書然<lb/>
昨蘇子田著作過此及南來士大夫具云在黄甚能自<lb/>
處了不以遷謫介意日但杜門蔬食誦經讀書而巳昔<lb/>
之論者常患其才髙太銳今日之事尤足以成其盛德<lb/>
也前日辱齒及亂道誨喻尤詳某雖不肖請終身誦之<lb/>
矣自越歸後頗無事幸不廢所學但乆去門下聞見日<lb/>
益昏塞雖復區區卒無所得耳詩文數篇謾録呈左右<lb/>
因風更乞指喻教育之賜幸甚幸甚<lb/>
　　　與黄魯直簡<lb/>
某頓首奉違甚遽殊不盡所欲言者每覽焦尾弊帚兩<lb/>
編輙悵然終日殆忘食事昔人千里命駕良有以也嵗<lb/>
莫苦寒不審行李巳逹何地奉惟榮養吉慶昨揚州所<lb/>
<pb n="KR4d0091_SBCK_030-6b"/>
寄書中得次韻莘老斗野亭詩殊妙絶來者雖有作不<lb/>
能過也及辱手寫龍井雪齋兩記字畫尤清美殆非鄙<lb/>
文所當巳寄錢塘僧摹勒入石矣幸甚幸甚比又得真<lb/>
州所寄書及手寫樂府十月十三日泊江口篇諷味乆<lb/>
之竊已得公江上之趣矣李端叔後公十數日遂過此<lb/>
南如晉陵為留兩日斗野詩八音二十八舍歌并公所<lb/>
寄詩皆和了今録其副寄上所要子由金山詩并某所<lb/>
屬和者今奉寄八音歌次韻斗野亭黄子理憶梅花詩<lb/>
凡四首亦隨以呈聊發一笑耳皖口見公擇李六不知<lb/>
相從㡬多時恨不同此集也餘嵗就畢杜門忽忽殊無<lb/>
佳意何時展晤以盡所懐未間願與時自愛千萬千萬<lb/>
不宣某再拜<lb/>
<pb n="KR4d0091_SBCK_030-7a"/>
　　　與蘇子由著作簡<lb/>
某頓首再拜著作先生頃過南都幸一拜清重扁舟東<lb/>
下廹於同行不獲欵聽緒言以厭所願但増於悒耳比<lb/>
日苦寒伏惟尊候動止萬福某受性庸昧與世異馳昨<lb/>
廹於衣食彊出應書僥倖萬一之遇既而擯棄乃理之<lb/>
當然無足道者顧親巳老田園之入殆不足以給朝夕<lb/>
之養犬馬之情不能無堙鬰耳此外亦復何恨惟先生<lb/>
不棄時教之以書使無聊之中有以自慰幸甚幸甚未<lb/>
縁侍坐伏乞為國自頥以副輿願不宣<lb/>
某再拜不肖之迹雖復為世所棄而杜門謝客頗得專<lb/>
意讀書衡茅之下有以自適古語有之蘭生幽宫不為<lb/>
莫服而不芳某雖不敏竊事斯語但鄉閭士子類皆從<lb/>
<pb n="KR4d0091_SBCK_030-7b"/>
事新書每有所疑無從考訂而先生長者皆在千里之<lb/>
外以此良悒悒耳比因冬後輙為古詩一首寄獻下執<lb/>
事繕寫以呈雖詞意鄙廹不足以道盛德之萬一然區<lb/>
區之慕望庶㡬於此少見之伏惟少賜覽閱幸甚幸甚<lb/>
　　　與李德叟簡<lb/>
某頓首昨得遞中所寄書甚慰馳仰尋欲作報㑹得傷<lb/>
寒疾甚重不食七八日伏枕又踰月乃平遂因循至此<lb/>
黄魯直去必能道所以然也嵗莫苦寒伏惟奉養吉慶<lb/>
某去年除日還自㑹稽鄉里交朋皆出仕宦所與游者<lb/>
無一二人杜門獨居日益寡陋秋間本欲一至黄州因<lb/>
過舒奉見不意遭此疾病遂不能逺去親側頗負平時<lb/>
區區之意夫復何言别後所論者想甚多殊不寄一二<lb/>
<pb n="KR4d0091_SBCK_030-8a"/>
何也然觀所枉書詞翰妙絶足以知他皆凖此矣仰服<lb/>
仰服魯直過此為留兩日雖忽遽不盡所懐然有益於<lb/>
人多矣其弊帚焦尾兩編文章髙古邈然有二漢之風<lb/>
今時交游中以文墨自業者未見其比所謂珠玉在傍<lb/>
覺人形穢信此言也未縁展奉願與時自重慰此馳情<lb/>
十一月十五日不宣<lb/>
　　　與蘇黄州簡<lb/>
某再拜自聞被㫖入都逺近驚傳莫知所謂遂扁舟渡<lb/>
江北至呉興見陳書記錢主簿具知本末之詳以先生<lb/>
之道仰不愧天俯不怍人内不愧心某雖至愚亦知無<lb/>
足憂者但慮道途頓撼起居飲食之失常是以西鄉憫<lb/>
憫有兒女子之懐殆不能自克也比聞行李巳逹齊安<lb/>
<pb n="KR4d0091_SBCK_030-8b"/>
燕居僧坊水飲蔬食有以自適然後私所念慮一切俱<lb/>
亡且知平時有望於先生者為不謬矣彼區區所謂外<lb/>
物者又何足為左右道哉本欲便至齊安屬乆離侍下<lb/>
未可逺適問道或在秋杪也惟親近藥餌方書以節宣<lb/>
和氣臨紙於悒不盡所懐<lb/>
　　　與李樂天簡<lb/>
某頓首昨在㑹稽游雖不數然誦盛文講髙誼熟矣及<lb/>
還淮南又得所寄書詞古而義髙超然有從我於寥廓<lb/>
之意豈所謂有心相知者邪幸甚幸甚僕散漫可笑人<lb/>
也去年如越省親㑹主人見留辭不獲去又貪此方山<lb/>
水勝絶故淹留至嵗莫耳非僕本意也自還家來比㑹<lb/>
稽時人事差少杜門却掃日以文史自娱時復扁舟循<lb/>
<pb n="KR4d0091_SBCK_030-9a"/>
䢴溝而南以適廣陵泛九曲池訪隋氏陳迹入大明寺<lb/>
飲蜀井上平山堂折歐陽文忠所種栁而誦其所賦詩<lb/>
為之喟然以歎遂登摘星寺寺迷樓故址也其地最髙<lb/>
金陵海門諸山歷歷皆在履下其覽眺所得佳處不减<lb/>
㑹稽望海亭但制度差小耳僕每登此竊心悲而樂之<lb/>
人生豈有常所遇而自適乃長得志也以閤下趣尚髙<lb/>
逺非復今時舉子之比得以發其狂言他人聞之當絶<lb/>
倒矣未展晤間與時自重不宣<lb/>
　　　與參寥大師簡<lb/>
某頓首懶慢滋甚不奉問㡬一年中間屢䝉惠書賜責<lb/>
亦不加切參寥師真知我者也幸甚幸甚僕自去年還<lb/>
家人事擾擾所徃還者惟黄子理子思家兄弟子思又<lb/>
<pb n="KR4d0091_SBCK_030-9b"/>
巳分居困於俗事彦瞻每行縣輙得數日從游此外但<lb/>
杜門塊處而巳甚無佳興至秋得傷寒病甚重食不下<lb/>
咽者七日汗後月餘食粥畏風如見俗人事事俱廢皆<lb/>
縁此也比䝉録示黄州書并䟦尾幸甚觀其詞意憂患<lb/>
固未足以干其中愈令人畏服爾僕所題名此却無本<lb/>
煩囑聦師寫一通相寄為望仍并蘇公䟦尾前所寄者<lb/>
巳為端叔彊取去矣昨聞蘇就移滁州然未知實耗果<lb/>
然甚易謀見也蓋此去滁纔三程公便可輟四明之游<lb/>
來此偕往瑯瑘山水亦不減雪竇天童之勝子由春間<lb/>
過此相從兩日僕送至南埭而還後亦未嘗得書渠在<lb/>
揚州淹留甚乆時僕值寒食上冢故不得徃從之耳莘<lb/>
老壽安君竟不起子實遂丁憂逺方罹此禍故殊可傷<lb/>
<pb n="KR4d0091_SBCK_030-10a"/>
也傳師巳聞作司農簿聲聞籍甚恐旦夕得一美除公<lb/>
擇近亦得書說秋初甞至湯泉到寄老庵見顯之恨不<lb/>
與吾儕同此樂顯之恐十數日間來此為十數日之㑹<lb/>
今已到天長矣黄魯直近從此赴太和令來相訪為留<lb/>
兩日得渠新詩一編髙古妙絶吾屬未有其比僕頃不<lb/>
自揆妄欲與之後先而驅今乃知不及逺甚其為人亦<lb/>
放此葢江南第一等人物也黄詩未有力盡飜去且錄<lb/>
數篇嘗一臠足知一鼎味也又為僕手寫兩記今封去<lb/>
如辯才無擇要入石便可用此摸勒僕自病起每把筆<lb/>
如讎不知何謂得此公為我書殊増氣也其字差瘦更<lb/>
為潤色開時令盡墨為妙中間更未安及不是處但請<lb/>
就改之若開得成囑二師各寄數本李端叔在楚音問<lb/>
<pb n="KR4d0091_SBCK_030-10b"/>
不絶比如毗陵過此相見極歡揚州太守鮮于大夫蜀<lb/>
人甚賢有文僕頗為其延禮有唱和詩數篇今録一通<lb/>
去當一笑也頃聞公不作詩有一小詩奉戯又已復破<lb/>
戒矣可謂熟處難忘也聰師有書來要字序僕近日無<lb/>
好意思明年又應舉方欲就舉子學時文恐未有好言<lb/>
語今但為渠取字曰聞復葢取楞嚴所謂聞復翳根除<lb/>
者也錢塘多文士可求人為作不必須僕也蔡彦規巳<lb/>
卒闗中今歸葬山陽可傷朋友彫落如此獨有僕數人<lb/>
朴鈍落魄者無恙又多病少佳意人世良可悲耳何時<lb/>
合并以盡此懐不宣<lb/>
　　　　　　　　　　　　郡後學張綖校正<lb/>
淮海集巻之三十<lb/>
</p>
<p>
</p>
  </div>
</body>
</text>
</TEI>
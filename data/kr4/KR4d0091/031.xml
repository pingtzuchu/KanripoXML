<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_031-1a"/>
淮海集巻之三十一<lb/>
　　　　　　　　　　　　秦　觀　少游<lb/>
　　文<lb/>
　　　謁先師文<lb/>
惟公聖神所鑄號古哲人凛然髙風聞者爲起諸生不<lb/>
敏承學累年依慿餘光以得名官時方尚徳進爵既崇<lb/>
祭重報先敢忘大賜祠以薄饌公其鑒之<lb/>
　　　祈晴文<lb/>
凡物平爲福有餘爲禍雖隂陽之大猶不免焉乃季春<lb/>
以來雨霪不止漫溝甽漲川澮麥苗垂敗將弗克有秋<lb/>
是用禱于爾神惟神廟食此土當赫厥靈以福于民民<lb/>
亦將有以事神而不敢懈尚饗<lb/>
<pb n="KR4d0091_SBCK_031-1b"/>
　　　祭馬通議文<lb/>
惟公盛徳之後克承厥先不激爲髙不詭爲偏不見瑕<lb/>
玭器實渾然踐更中外垂五十年長者之風四方是傳<lb/>
始使六路國用充委旋帥二邉羌虜唯唯亳許江都下<lb/>
車風靡法度具存頌聲未已我來此邦公適厭事杖履<lb/>
阡陌優㳺卒嵗方期暇日從公逰詣孰云奄然棄我而<lb/>
逝日月飄忽端如筈絃承㐫未幾遽卜新阡惟時淮海<lb/>
春御戒旋悲鳥號木愁雲蔽川念公此行無復來還奠<lb/>
觴薦詞用訣終天尚饗<lb/>
　　　弔鏄鍾文<lb/>
嘉魚縣傍湖中比嵗大旱水皆就涸而夜常有光恠赫<lb/>
然屬天鄉人相與誌其處而掘之得古鏄鍾焉其形有<lb/>
<pb n="KR4d0091_SBCK_031-2a"/>
兩欒如合兩瓦面左右九乳總三十六牙鼓鉦舞銿衡<lb/>
旋斡之類考之不與禮合者無幾縣令施君識其寳謀<lb/>
獻之太常未果乃輸武昌庫中㑹其守觧秩佐攝事見<lb/>
而惡之曰那得背時物畜之不祥也亟命投於兵器之<lb/>
冶嗚呼物之不幸有如是邪昔九江吏盗顔忠肅之碑<lb/>
材寘其所述歐陽詹聞而弔之以詞予悲夫鎛鍾古樂<lb/>
之器先王所以被功徳而和人神審音之士至有振車<lb/>
鐸於空地而求之者非若九江碑材因人而貴也而辱<lb/>
於泥塗無所自效遇其非鑒以觸廢毁好古之士焉得<lb/>
黙黙而已乎乃作文以弔之詞曰<lb/>
嗚呼衆方之生謬形殊器更首迭尾雌雄相廢朝爲姜<lb/>
姬夕爲憔萃或竒偶之相續或九舛而一躓清餓和黜<lb/>
<pb n="KR4d0091_SBCK_031-2b"/>
刑王眇貴生犢失明得駿折髀洞所遇之參差莾循環<lb/>
於一氣傳曰黄鍾毁棄瓦缶雷鳴余始以爲不然今乃<lb/>
信之矣嗚呼鏄鍾何世所爲質不呈剛形不露竒恊律<lb/>
中度渾如天資掩抑雖久不見瑕疵爰有兩欒三十六<lb/>
乳厥音琅然小大隨叩曷所挺之壞偉而偶沉於幽陋<lb/>
辱泥塗之汚漫厭鱗鬛之腥臭嗟筍虡之一辭遽月絃絃<lb/>
之幾彀幸陽愆而水涸天日怳其復覯謂庭貢之是充<lb/>
獲效鳴於金奏何夜光之暗投卒按劒而莫售嗚呼赤<lb/>
刀大訓天球河圖秦璽漢劒趙璧隨珠犍爲之磬汾隂<lb/>
之鼎曲阜之履天澤之弧歷世相傳以華國都下至威<lb/>
斗錯刀羯鼓之捲破鏡缺符遺簮墮珥信無益於經綸<lb/>
猶見收於好事是鍾也郊廟所薦樂之紀綱統和元氣<lb/>
<pb n="KR4d0091_SBCK_031-3a"/>
舞獸儀凰令大河而更清使左角其不芒變化風俗返<lb/>
乎羲皇而乃廢於深淵出而遇毁殆藻盤之不如矧牛<lb/>
鐸之敢企此義夫志士所爲疾心而切齒也然余聞之<lb/>
隂精之純燥氣之裔雖從火革其質不變一晦一明昔<lb/>
者既然僨而復起可無畢年嗚呼鍾乎今焉在乎豈復<lb/>
爲樂激宫流羽以嗣其故乎將慿化而遷改象易制以<lb/>
周於用乎豈爲錢爲鏄爲銍爲釜以供耕稼之職將爲<lb/>
鼎爲鼐以效烹飪之功乎豈爲浮圖老子之像巍然瞻<lb/>
仰於緇素乎豈爲麟趾褭蹄之形翕然玩於邦國乎豈<lb/>
爲干越之劒氣如虹霓掃除妖氛於指顧之間乎將爲<lb/>
百鍊之鑑湛如止水别妍醜於髙堂之上乎新故相代<lb/>
未始云畢紛然殊途必有一出决不泯泯草亾木卒嗚<lb/>
<pb n="KR4d0091_SBCK_031-3b"/>
呼鏄鍾又將奚䘏<lb/>
　　　遣瘧鬼文<lb/>
䢴溝處士秋得痎瘧之疾發以景中起於毛端伸欠乃<lb/>
作其始也凄風轉雨洒然薄人其少進也如沍壑隂崖<lb/>
單衣犯雪龜穹蠖屈奄奄欲絶寒威既替熱復大來畢<lb/>
方媒毒回禄嗣災躁外渴中卧已復興欲挾斗杓東適<lb/>
浡澥酌以注嗌未足爲快徂酉盡戌淟然霑汗然後乃<lb/>
已於是處士乃澡心慮斥聰明枕石藉茅偃於洞房疲<lb/>
極而寐夢五鬼物異服醜形朱丹其髪運斤鼔槖縻綆<lb/>
注缶揮以大箑跳踉而進曰嘻良苦惟子昔年學道名<lb/>
山把握風雷與斗爭威吏兵雲屯使者火馳呼吸元氣<lb/>
懸鬼以嬉我屬蓄忿怒候間隙之日久矣孰爲爾來荒<lb/>
<pb n="KR4d0091_SBCK_031-4a"/>
唐是師跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>是友果於自爲横心肆口隨世上下金鎔<lb/>
木楺嘗於禁戒隳滅應手交親指議傳笑十九而子岸<lb/>
然恬不爲醜我屬縁是得而甘心焉於是處士驚遽若<lb/>
失所以對者衆鬼大笑處士叱之曰來汝鬼物向吾示<lb/>
汝神明之機天收其武地藏其文七緯十精亡失光耀<lb/>
而汝朋儔漫不復省瞽矇之前藻繪徒施叩宫流徴而<lb/>
瞶者勿知嘗以爲未然乃今信之蹇吾妙齡志于幽玄<lb/>
明師我違以溺竒偏疑信相寇于兹有年披收氛霧乃<lb/>
覩青天樊然故藝一昔棄捐飫食酣寢以還本源若夫<lb/>
嬪御如雲珍貨山積後房彈吹秀色可食馬有副車有<lb/>
二人所同好吾亦勿避久官無成家徒壁立彈劒而哦<lb/>
援琴自慰風埃藍縷兒女所羞人所共惡吾亦勿求好<lb/>
<pb n="KR4d0091_SBCK_031-4b"/>
惡我無與天下俱故造物之父與吾並駕而逰固非汝<lb/>
曹知也嗟汝鬼物亦道之孫經緯星辰啓隂閉陽何獨<lb/>
迷繆自䘮耿光依憑草木爲此不祥於是衆鬼相視失<lb/>
色涕泗交頥呿而不合悔其所爲稽首再拜稱弟子而<lb/>
去處士寤亦失厥疾矣<lb/>
　　　祭洞庭文<lb/>
紹聖三年十月已亥朔十一日丁卯前宣義郎秦觀敬<lb/>
以錢馬香酒茶果之奠望洞庭青草湖境上敬祭于岳<lb/>
州境内洞庭昭靈王青草安流王淵徳侯順濟侯忠潔<lb/>
侯孝烈靈妃孝感侯之神觀罪戾不肖頃縁幸㑹嘗厠<lb/>
朝列備員儒舘承乏史臣福過災生數遭重劾䝉恩寛<lb/>
貸投竄湖南老母戚氏年踰七十久抱末疾盡室幼累<lb/>
<pb n="KR4d0091_SBCK_031-5a"/>
幾二十口不獲俱行既寓浙西方令男湛謀侍南來敬<lb/>
惟諸神皆以威烈忠孝著在方冊廟食此方分風擘流<lb/>
有禱如響觀之得罪本末諸神具知願加哀憐老母異<lb/>
時經彼重湖賜以便風安然獲濟仍願神貺早被天恩<lb/>
生還鄉邑觀以疾走便道不遑躬詣祠下盡此血誠故<lb/>
修薄奠以伸悃愊心切詞迫瀆浼至靈俯企惶懼唯諸<lb/>
神明鑒之<lb/>
　　　謁宣聖文<lb/>
郡守被命于朝既至治所則必告于境内之明神禮也<lb/>
矧惟宣聖實我儒師薦見之禮敢後群祠是率僚属爰<lb/>
及士子躬趨於庭以報祀事尚饗<lb/>
　　　告狄梁公廟文<lb/>
<pb n="KR4d0091_SBCK_031-5b"/>
惟公昔以盛徳爲唐名臣嘗刺此州風流具存越王之<lb/>
禍玉石俱焚二千餘人賴公獲免宜千萬年血食兹土<lb/>
豫之子孫報仰何窮舊祠迫隘不稱明靈爰築新室以<lb/>
安貌像敢涓時日薦告于庭<lb/>
　　　告李太尉廟文<lb/>
唐之中葉盗據此方嵗行四宫天誅不訖公時銜命實<lb/>
帥西師披此姦巢市不易肆虵豕遺種化爲平民公於<lb/>
蔡人厥功懋矣廟貌雖久棟宇穿頺易而新之得是亢<lb/>
爽千秋萬嵗公其安焉<lb/>
　　　祭勾芒神文<lb/>
日窮于次嵗時肇興爰卜土牛以送寒氣惟神佐成震<lb/>
治于民有功敢稽禮經用修常祀尚饗<lb/>
<pb n="KR4d0091_SBCK_031-6a"/>
　　　代蔡州太守謁先聖文<lb/>
惟王道備天人功崇列聖大成既集六藝斯明内聖外<lb/>
王所同憲法山川鳥獸咸亦裕如萬世尊親天下通祀<lb/>
惟時士子生逢休明讀玩棄餘作爲藝業有司論定天<lb/>
澤遂覃推本所從實王芘貺敢涓時日薦見廟庭<lb/>
　　　代蔡州太守謁嶽廟文<lb/>
維神望秩岱宗實長群嶽有嚴祀事在于此邦守土之<lb/>
臣既見民吏敢羞牲酒進見于庭<lb/>
　　　代蔡州太守謁城隍文<lb/>
淮南古城形若垂瓠帶以汝水生齒實繁惟神廟食此<lb/>
土芘貺一方敢致酒牲用嚴薦見躬趨于庭疇敢後時<lb/>
　　　代蔡州祈晴文<lb/>
<pb n="KR4d0091_SBCK_031-6b"/>
謹以清酌庻羞之奠敢昭告于某神粤自去冬隂氣爲<lb/>
沴雪積袤丈逮兹獻嵗寒不時歸雪又復作道途梗塞<lb/>
物價翔踴四郊農事茫然無期是用奔走乞晴于爾明<lb/>
神廟食此土宜赫厥靈揮却慘欝屏除翳昏還我大明<lb/>
毋使斯民久罹重苦<lb/>
　　　代蔡州謝晴文<lb/>
謹以清酌庻羞之奠敢昭告于某神間者久隂不觧大<lb/>
雪荐作寒氣摠至民不聊生於是率僚属吏士奔走分<lb/>
告乞晴於神神享其誠荅以景貺閉隂啓陽變慘爲舒<lb/>
清風既發大明遂昇一方熈然僅有生意吏實不徳何<lb/>
以克堪敢憑酒殽以謝神貺<lb/>
淮海集巻之三十一<lb/>
</p>
<p>
</p>
  </div>
</body>
</text>
</TEI>
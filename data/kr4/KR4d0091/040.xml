<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_040-1a"/>
淮海集卷之四十<hi>哀挽</hi>
　　　　　　　　　　　　秦　觀　少游<lb/>
　　　大行太皇太后挽詞二首<lb/>
東朝制詔九年稱烈武功高後世興坐舉不周天柱正<lb/>
親扶暘谷日車升班行尚想延和殿羽衛俄趨永厚陵<lb/>
洛水嵩峯霄漢外百官西望涕難勝<lb/>
保扶明主自春宫萬國昇平出至公顧命一時聊共政<lb/>
思齊千古遂同風外家恩數仍長信原廟蒸嘗即治隆<lb/>
欲叙聖功歌挽者乾坤難入畫圖中<lb/>
　　　韓樞密夫人挽詞二首<lb/>
奕葉貂蟬後宗姻樂靜間從夫登兩地看子入三山舊<lb/>
像瞻揄闕遺音想佩環百年川閲水不復更西還<lb/>
<pb n="KR4d0091_SBCK_040-1b"/>
天上開華屋丘山忽返真内人歸賵盛挽者轉哀新鸞<lb/>
詔初乾墨魚軒已暗塵藹然多徳善論次有蒼珉<lb/>
　　　俞公逹待制挽詞二首<lb/>
詞埸英妙氣如虹出入青雲見事功流馬木牛通蜀漕<lb/>
葛巾羽扇破渠戎風生使者旌旄上春在將軍爼豆中<lb/>
詔墨未乾人奄忽傷心江漢日傾東<lb/>
一麾出守著威名凶訃西來上為驚玉悵笑談成昨夢<lb/>
錦囊書札見平生衣冠漸散紅蓮府鎧馬還歸細柳營<lb/>
可道風流回首盡芝蘭庭下粲朝榮<lb/>
　　　陳承事挽詞<lb/>
眀時就養寄淮壖忽歎艅艎以柩旋八尺衣冠成繪事<lb/>
百年風誼列幽鐫銘旌暮暗黄梅雨鄉路秋横碧玉天<lb/>
<pb n="KR4d0091_SBCK_040-2a"/>
遙想葬期豪傑㑹高車連軫駐新阡<lb/>
　　　永夀縣君挽詞二首<lb/>
廷尉䝉恩後蘭臺就養初大椿宜更夀流水遽焉如鸞<lb/>
錦封花誥蛛絲網板輿百年誰考徳琬琰在幽墟<lb/>
明世辭隆養哀榮道路傳賻䘮從上宰歌挽出群仙素<lb/>
幔傷秋泛青缸慘夜船玉峰歸葬處木拱鴈連天<lb/>
　　　曽子固哀詞<lb/>
皇受命而熈洽兮實千祀而一時恊氣鬱而四塞兮與<lb/>
盛徳其俱升麟鳳出而旁午兮猶氤氳而扶輿篤生我<lb/>
公兮以文章為世師公神禹之苖裔兮肇子爵而鄫封<lb/>
逮去邑而為氏兮季葉汩其南征祖騫翔而績著兮考<lb/>
踡跼而文鳴公既生而多艱兮踵祖武而好修既輕車<lb/>
<pb n="KR4d0091_SBCK_040-2b"/>
又良御兮遂大放乎厥詞發天人之奥秘兮約六藝而<lb/>
成章元氣含而未泄兮洞芒芴而窅㝠挽天河而一瀉<lb/>
兮物應手而華昌揖楊馬使先路兮咸告公曰不敢彼<lb/>
崔蔡之紛紛兮孰云窺其藩翰辰來遲而去速兮固前<lb/>
修以跋㚄方<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>礴而上征兮遽相羊而補外皇揆公之<lb/>
忠誠兮即商墟而賜環紬史諜乎東觀兮裁誥命乎西<lb/>
垣典章絶而復作兮世爭覩而快先正經緯乎終古兮<lb/>
配維斗而昭然變化詭而難常兮雖司命其或昧忽遭<lb/>
艱而去國兮遂衘哀而即世述作紛其具存兮悵爽靈<lb/>
之焉詣信百年不斯須兮猶電滅而焱逝天不憗遺一<lb/>
老兮固縉紳之所傷矧不肖以薄技兮早獲進扵門墻<lb/>
路貫江而修阻兮曾莫奠乎酒漿悲填膺而茀鬱兮聊<lb/>
<pb n="KR4d0091_SBCK_040-3a"/>
自記扵斯文<lb/>
　　　蔡氏哀詞<lb/>
惟夫人之髙誼兮真一時之女英既富有此好徳兮又<lb/>
申之以令儀帶幽蕙之縹緲兮佩明月之陸離人自操<lb/>
舎之不一兮雅獨取善以自持何報施之或<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>兮罹禍<lb/>
艱於不虞顔色炫而未暮兮所天忽以殞殂痛平素之<lb/>
偕處兮忍此奄奄而嫠居瀝哀血以自誓兮甘餌毒而<lb/>
捐軀佩珠玉以死真兮固衆女之所嗤曷卓越以不顧<lb/>
兮棄性命其如遺美不可强有兮信天資之所開要反<lb/>
心以内省兮豈或售乎人知嗟三晨之未浹兮遂俱逰<lb/>
而莫留死者有知兮羌魂魄以並逰日黄昏而不見兮<lb/>
庭室窈其無人惟哀風以歸來兮動素幔之襜襜何平<lb/>
<pb n="KR4d0091_SBCK_040-3b"/>
生之𣢾密兮遽音聲之不可尋儼遺跡以在目兮紛百<lb/>
憂而攻心豈至理不吾喻兮如意厚而悲深撫雙櫬以<lb/>
增慟兮涕漬血而洒襟已矣哉人生有死兮自前古而<lb/>
既然精魄忽其不駐兮惟修名之可延忍錄錄以寓世<lb/>
兮信烈者之所羞儻佳志之獲申兮雖奄忽其焉悼<lb/>
　　　時宣義挽詞<lb/>
奮發多難裏哀榮厚夜中妙年推正行末路見隂功風<lb/>
雨雙龍合山川弔鶴空懸知青史上又載一于公<lb/>
　　　中書侍郎挽詞二首<lb/>
崛起啇巖後清忠士論歸法知商鞅弊議折董宏非遷<lb/>
謫生華髮騫騰上紫微又騎箕尾去朝野涕空揮<lb/>
守道無夷險如公實寡仇望從烏府重官到鳯池休二<lb/>
<pb n="KR4d0091_SBCK_040-4a"/>
品追褒峻千金賻恤優搢紳終有恨王駿不封侯<lb/>
　　　吕與叔挽章四首<lb/>
舉舉西州士來為邦國華藝文尤爾雅經術自名家正<lb/>
有髙山仰俄成逝水嗟賢人各有數不獨嵗龍蛇<lb/>
數日音容隔人琴遂已虗門生應有謚國史可無書舊<lb/>
室懸蛛網遺編走蠧魚定無封禪草平日笑相如<lb/>
追惟獻嵗發春間和我新詩憶故山今日始知詩是䜟<lb/>
魂兮應已度函闗<lb/>
風流雲散了無餘天祿空存舊直廬小吏獨來開鎻鑰<lb/>
案頭塵滿校殘書<lb/>
　　　東平夫人挽章<hi>錢穆夫人</hi>
相閥風流盛王家地勢雄室中蘭作佩庭下玉成叢啼<lb/>
<pb n="KR4d0091_SBCK_040-4b"/>
鳥悲春檻荒原入夜宫遺芳得鴻筆論次詔無竆<lb/>
　　　開府李公挽章<lb/>
報國封章數論交意氣真先朝貴公子當代老成人月<lb/>
動融尊酒花催鄭驛賓誰知古原上馬鬛一朝新<lb/>
戚里薨耆舊哀榮世未如襚加三事衮奠致两宫輿鹵<lb/>
簿前衢隘歌鍾後院虗英風知不墜芝王茂庭除<lb/>
　　　孫莘老挽詞四首<lb/>
同功一體盡調元獨抱沉疴反故園壺遂暮年非不遇<lb/>
人生到此可忘言<lb/>
青春芸閤妙文詞進讀金華鬢若絲轉守七州多異政<lb/>
奉常處處有房祠<lb/>
月旦甞居第一評立朝風采照公卿門生故吏知多少<lb/>
<pb n="KR4d0091_SBCK_040-5a"/>
盡向碑隂刻姓名<lb/>
華屋丘山可柰何百年光景一投梭故人唯有羊曇在<lb/>
慟哭西州不忍歌<lb/>
　　　陳用之學士挽詞<lb/>
禮經三百鬢毛班追述先儒伯仲間誰請尚書重給札<lb/>
盡抄遺藁入名山<lb/>
岹嶢芸閤上參天直舎相依欲二年願寫此情歌挽者<lb/>
淚霑毫素不成篇<lb/>
雲臺觀者候昏明奎璧躔中失二星上界真人重離别<lb/>
隂風一夜攪青冥<lb/>
牢落公車待詔時白頭掌故更捿捿一生勤苦成何事<lb/>
只得銘旌數尺題<lb/>
<pb n="KR4d0091_SBCK_040-5b"/>
　　　滕逹道挽詞<lb/>
早嵗峩冠侍冕旒白頭淹䘏外諸侯篋中尚有東風草<lb/>
塞下曾無北顧憂心繫漢廷長入夢氣吞胡虜不防秋<lb/>
經綸未了埋黄土精爽還應屬斗牛<lb/>
江南江北奉周旋合散如雲二十年春郡勝遊花蔽馬<lb/>
夜山清話雨連天共驚萬里長城壊獨把千金寶劔懸<lb/>
平日書題多散亂呼兒尋聚一澘然<lb/>
　　　自作挽詞<lb/>
嬰釁徙竆荒茹哀與世辭官來錄我槖吏來驗我屍藤<lb/>
束木皮棺藁葬路傍陂家鄉在萬里妻子天一涯孤魂<lb/>
不敢歸惴惴猶在兹昔忝柱下史通藉黄金閨奇禍一<lb/>
朝作飄零至扵斯弱孤未堪事返骨定何時脩途繚山<lb/>
<pb n="KR4d0091_SBCK_040-6a"/>
海豈免從闍維荼毒復荼毒彼蒼那得知嵗晩瘴江急<lb/>
鳥獸鳴聲悲空濛寒雨零慘淡隂風吹殯宫生蒼蘚𥿄<lb/>
錢掛空枝無人設薄奠誰與飯黄緇亦無挽歌者空有<lb/>
挽歌辭<lb/>
　　　　　　　　　　　　　　後學張綖校正<lb/>
淮海集卷之四十<lb/>
<pb n="KR4d0091_SBCK_040-6b"/>
<pb n="KR4d0091_SBCK_040-6b"/>
</p>
<p>
</p>
  </div>
</body>
</text>
</TEI>
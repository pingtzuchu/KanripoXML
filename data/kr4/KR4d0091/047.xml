<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_047-1a"/>
淮海後集卷之六<hi>雜文</hi>
　　　　　　　　　　　　秦　觀　少游<lb/>
　　　雜說<lb/>
唐杜洤江夏人也自罷漢隂令居泗水上烈日笠首親<lb/>
督耕夫一年而食足二年而衣道兩餘三年而屋室完<lb/>
新六畜肥繁器用皆備自懇荒起家十五年為富家翁<lb/>
不假一人之力一毫之助彼嘗謂人曰夫忍耻入仕不<lb/>
困妻子衣食者幾希彼忍耻我勞力皆衣食耳顧我何<lb/>
如由功名之士觀之則誠為拘繫跔促人也若夫恬於<lb/>
進取安分潔已者葢有取焉爾<lb/>
　　　通事説<lb/>
文以説理為上序事為次古人皆備而有之後世知説<lb/>
<pb n="KR4d0091_SBCK_047-1b"/>
理者或失於略事而善序事者或失於悖理皆過也葢<lb/>
能説理者始可以通經善序事者始可以修史<lb/>
　　　蠶書<lb/>
予閑居婦善蠶從婦論蠶作蠶書<lb/>
考之禹貢揚梁幽雍不貢繭物兖篚織文徐篚玄纎纊<lb/>
青篚底纁域䋙豫篚纎纊青篚檿絲皆繭物也而桑土<lb/>
既蠶獨言於兖然則九州蠶事兖為最乎予㳺濟河之<lb/>
間見蠶者豫事時作一婦不蠶比屋詈之故知兖人可<lb/>
為蠶師今予所書有與吳中蠶家不同者皆得兖人也<lb/>
　　　種變<lb/>
臘之日聚蠶種沃以牛溲浴于川毋傷其藉廼縣之始<lb/>
審卧之五日色青六日白七日蠶已蠶尚卧而不傷<lb/>
<pb n="KR4d0091_SBCK_047-2a"/>
　　　時食<lb/>
蠶生明日桑或柘葉風戾以食之寸二十分晝夜五食<lb/>
九日不食一日一夜謂之初眠又七日再眠如初既食<lb/>
葉寸十分晝夜六食又七日三眠如再又七日若五日<lb/>
不食二日謂之大眠食半葉晝夜八食又三日健食乃<lb/>
食全葉晝夜十食不三日遂繭凡眠已初食布葉勿擲<lb/>
擲則蠶驚毋食二葉<lb/>
　　　制居<lb/>
種變方尺及乎將繭乃方四丈織萑葦範以蒼莨竹長<lb/>
七尺廣五尺以為筐建四木宫梁之以為槌縣筐中間<lb/>
九寸凡槌十縣以居食蠶時分其居糞其葉餘以時去<lb/>
之萑葉為籬勿密屈藁之長二尺者自後茨之為簇以<lb/>
<pb n="KR4d0091_SBCK_047-2b"/>
居繭蠶凡繭七日而採之居蠶欲温居繭欲凉故以萑<lb/>
鋪繭寒之以風以緩蛾變<lb/>
　　　化治<lb/>
常令煮繭之鼎湯如蟹眼必以筯其緒附于先引謂之<lb/>
餵頭毋過三系則系麤不及則脆其審舉之凡系自鼎<lb/>
道錢眼升於鏁星星應車動以過添梯乃至於車<lb/>
　　　錢眼<lb/>
為版長過鼎靣廣三寸厚九黍中其厚挿大錢一出其<lb/>
端横之鼎耳後鎮以石緒總錢眼而上之謂之錢眼<lb/>
　　　鎻星<lb/>
為三蘆管管長四寸樞以圓木建兩竹夾鼎耳縛樞於<lb/>
竹中管之轉以車下直錢眼謂之鎻星<lb/>
<pb n="KR4d0091_SBCK_047-3a"/>
　　　添梯<lb/>
車之左端置環繩其前尺有五寸當車牀左足之上建<lb/>
柄長寸有半匼柄為皷皷生其寅以受環繩繩應車運<lb/>
如環無端鼓因以旋鼓上為魚魚半出鼓其出之中建<lb/>
柄半寸上承添梯添梯者二尺五寸片竹也其上楺竹<lb/>
為鈎以防系竅左端以應柄對鼓為耳方其穿以閑添<lb/>
梯故車運以牽環繩繩簇鼓鼓以舞魚魚振添梯故系<lb/>
不過偏<lb/>
　　　車<lb/>
制車如轆轤必活其兩輻以利脱系<lb/>
　　　禱神<lb/>
卧種之日升香以禱天駟先𧖟也割雞設醴以禱婦人<lb/>
<pb n="KR4d0091_SBCK_047-3b"/>
寓氏公主葢蠶神也毋治堰毋誅草毋沃灰毋室入外<lb/>
人四者神實惡之<lb/>
　　　戎治<lb/>
唐史載干闐初無桑丐鄰國不肯出其王即求置婚許<lb/>
之將迎乃告曰國無帛可持蠶自為衣女聞置蠶㡌絮<lb/>
中闗守不敢驗自是始有蠶女刻石約無殺蠶蛾飛盡<lb/>
乃得治繭言蠶為衣則治繭可為絲矣世傳繭之未蛾<lb/>
而竅者不可為絲頃見鄰家誤以竅繭雜全繭治之皆<lb/>
成系焉疑蛾蛻之繭也欲以為絲而其中空不復可治<lb/>
嗚呼世有知于闐治絲法者肯以教人則貸蠶之死可<lb/>
勝計哉予作蠶書哀蠶有功而不免故錄唐史所載以<lb/>
俟愽物者<lb/>
<pb n="KR4d0091_SBCK_047-4a"/>
　　　書丁彦良明堂議後<lb/>
祀國事之大者歴世洪儒碩生議論考訂徃徃自相違<lb/>
戾丁俠以世家子早假蔭以官少年彊學援質有根抵<lb/>
訶詆前載惜乎未能以此獻諸朝得付有司禮官愽士<lb/>
相與校正以備一代闕文君不能姑愛惜遵養以待云<lb/>
　　　錄龍井辯才事<lb/>
熈寧九年秀州嘉興縣令陶彖有子得疾甚異形色語<lb/>
笑非復平人令患之乃大出錢財聘謁巫祝厭勝百方<lb/>
終莫能治是嵗辯才法師元浄適以事至秀法師髙僧<lb/>
也隠於錢塘之天竺山傳天台教學者數百人又特善<lb/>
呪水疾病者飲其所咒水輙愈吳人尊事之令素聞其<lb/>
名即馳詣師具狀告曰兒始得疾時見一女子自外來<lb/>
<pb n="KR4d0091_SBCK_047-4b"/>
相調笑久之俱去稍行至水濵遺詩曰生為木卯人死<lb/>
作幽獨鬼泉門長夜開衾幃待君至自是屢來且有言<lb/>
曰仲冬之月二七之間月盈之夕車馬來迎今去妖期<lb/>
逼矣未知所處願賜哀憐師乃許諾因杖䇿從至其家<lb/>
除地為壇設觀音像於中央取楊枝霑水灑而呪之三<lb/>
遶壇而去是夜兒寢安然不復如他時矣明日復來結<lb/>
跏跌座引兒問曰汝居何地而來至此答曰㑹稽之東<lb/>
卞山之陽是吾之宅古木蒼蒼師又問汝姓誰氏荅曰<lb/>
吳王山上無人處幾度臨風學舞腰師曰汝柳姓乎乃<lb/>
囅然而笑師良久呵曰汝無始已來迷已逐物為物所<lb/>
轉溺於滛邪流浪千刼不自解脱入魔趣中横生災害<lb/>
延及無辜汝今當知魔即非魔魔即法界我今為汝宣<lb/>
<pb n="KR4d0091_SBCK_047-5a"/>
説首楞嚴祕密神呪汝當諦聽痛自悔恨訟既徃過愆<lb/>
返本來清浄覺性於是號泣不復有云是夜謂兒曰辯<lb/>
才之功汝父之䖍無以加焉吾將去矣後二日復來曰<lb/>
久與子遊情不能遽捨願一舉觴為别因相對引滿既<lb/>
罷作詩一章曰仲冬二七是良時江下無緣與子期今<lb/>
日臨岐一盃酒共君千里逺相離遂去不復見予聞其<lb/>
事久矣元豐二年見辯才於龍井山問之信然<lb/>
　　　書王氏齋壁<lb/>
皇祐元年余先大父赴官南康道出九江余實生焉滿<lb/>
嵗受代猶寓止僧舍未幾代者卒叔瞻之先君來領其<lb/>
職事通家相好也至和元年叔瞻始生於南康後予迎<lb/>
老母來為汝南學官也而叔瞻亦奉大夫人閒居於郡<lb/>
<pb n="KR4d0091_SBCK_047-5b"/>
之西郭時余之先大父母先人皆捐館而叔瞻之先君<lb/>
亦沒於瀘州皇祐逮今四十一年中間豐瘁得喪死生<lb/>
休戚不可悉記獨兩家之孤各奉其母相遭于此甚可<lb/>
悲也<lb/>
　　　題彭景山傳神<lb/>
内殿崇班致仕彭崇仁字景山胷中有韜略吏事精密<lb/>
所至士大夫翕然稱之年四十不幸喪明家居無餘而<lb/>
目不可治如老驥伏櫪志未嘗不在千里聞北風則耳<lb/>
聳然自道觀之物無幸不幸以得喪觀之豈異世有所<lb/>
負耶然人之有徳慧智術者常存乎疢疾惟深也能披<lb/>
剥萬象而見已安知景山不得之沉㝠中耶<lb/>
　　　淮海閒居集序<lb/>
<pb n="KR4d0091_SBCK_047-6a"/>
元豐七年冬余將西赴京師索文藁於囊中得數百篇<lb/>
辭鄙而悖於理者輙刪去之其可存者古律體詩百十<lb/>
有二雜文四十有九從遊之詩附見者五十有六合二<lb/>
百一十七篇次十巻號淮海閒居集云<lb/>
　　　清和先生傳<lb/>
清和先生姓甘名液字子美其先本出於后稷氏有粒<lb/>
食之功其後播棄或居於野遂為田氏田為大族布於<lb/>
天下至夏末世衰有神農之後利其資率其徒徃俘於<lb/>
田而歸其倔彊不降者與彊而不釋甲者皆為城旦舂<lb/>
賴公孫杵臼審其輕重不盡碎其族徙之陳倉與麥氏<lb/>
谷氏鄰居其輕者猶為白粲與鬼薪仵已而逃乎河内<lb/>
又移于曲沃曲沃之民悉化焉曲沃之地近於甘古甘<lb/>
<pb n="KR4d0091_SBCK_047-6b"/>
公之邑也故先生之生以甘為氏始居於曹受封於鄭<lb/>
及長器度汪汪澄之不清撓之不濁有醖藉涵泳經籍<lb/>
百家諸子之言無不濫觴孟子稱伯夷清下惠和先生<lb/>
自謂不夷不惠居二者之間而兼有其徳因自號曰清<lb/>
和先生云士大夫喜與之游詩歌曲引徃徃稱道之至<lb/>
於牛童馬卒閭巷倡優之口莫不羡之以是名漸徹於<lb/>
天子一召見與語竟日上熟味其㫖愛其淳正可以鎮<lb/>
澆薄之徒不覺膝之前席自是屢見於上雖郊廟祠祀<lb/>
之禮先生無不預其選素與金城賈氏及玉巵子善上<lb/>
皆禮之每召見先生有司不請而以二子俱見上不以<lb/>
為疑或為之作樂盛饌以待之歡甚至於頭沒杯案先<lb/>
生既見寵遇子孫支庶出為郡國二千石徃徃皆是至<lb/>
<pb n="KR4d0091_SBCK_047-7a"/>
於十室之邑百人之聚先生之族無不在焉昔最著聞<lb/>
者中山宣城湓浦皆良子弟也然皆好賔客所居冠葢<lb/>
駢集賔客號呶出入無節交易之所在委積由是上疑<lb/>
其濁小人或乘間以賄入欲以逢上意而取寵一日上<lb/>
問先生曰君門如市何也先生曰臣門如市臣心如水<lb/>
上曰清和先生今乃信其清和矣益厚遇之由是士大<lb/>
夫愈從先生㳺鄉黨賔友之㑹咸曰無甘公而不樂既<lb/>
至則一坐盡傾莫不注揖然先生遇事多不自持以待<lb/>
人斟酌而後行嘗自稱沽之哉沽之哉我待價者也人<lb/>
或召之不問貴賤至於斗筲之量挈瓶之智或虚已來<lb/>
者從之如流布衣寒士一與之遇如挾纊惟不喜釋氏<lb/>
而僧之徒好先生者亦竊與先生游焉至於學道隠居<lb/>
<pb n="KR4d0091_SBCK_047-7b"/>
之士多喜見先生以自晦然先生愛移人性情激發其<lb/>
膽氣解釋其憂憤可謂能令公喜能令公怒者邪王公<lb/>
卿士如灌夫季布李景儉桓彬之徒坐與先生為黨而<lb/>
被罪者不可勝數其相歡而奉先生者或至於破家敗<lb/>
産而不悔以是禮法之士疾之如讐如丞相朱子元執<lb/>
金吾劉文叔郭解長孫登皆不悦未嘗與先生語時又<lb/>
以其士行或久多中道而變不承於初咸毁之曰甘氏<lb/>
孽子始以詐得終當以詐敗矣久之或有言先生性不<lb/>
自持無大臣輔政之體置之左右未嘗有沃心之益或<lb/>
虞以虚閑廢事上由此亦漸踈之㑹徐邈稱先生為聖<lb/>
人上惡其朋比大怒遂命有司以光禄大夫秩就封宗<lb/>
廟祭祀未嘗見遂終於鄭仕於郡國者皆不奪其官初<lb/>
<pb n="KR4d0091_SBCK_047-8a"/>
先生既失寵其交㳺往往謝絶甚者至扵毁棄素行以<lb/>
賣直自售惟吏部尚書畢卓北海相孔融彭城劉伯倫<lb/>
篤好如舊融嘗上書辨先生之無罪上益怒融由此亦<lb/>
得罪而倫又為之頌與當世為有故不著今掇其行事<lb/>
大要者著于篇<lb/>
太史公曰先生之名見於詩書者多矣而未有至公之<lb/>
論也譽之者美逾其實毁之者惡溢其真若先生激發<lb/>
壯氣解釋憂憤使布衣寒士樂而忘其窮不亦薫然慈<lb/>
仁君子之政歟至久而多變此亦中賢之疵也孔子稱<lb/>
有始有卒者其惟聖人乎先生何誅焉予嘗過中山慨<lb/>
然想先生之風聲恨不及見也乃為之傳以記<lb/>
　　　法雲寺長老然香㑹疏文<lb/>
<pb n="KR4d0091_SBCK_047-8b"/>
竊以香者妙通法性冥動聞機大則香積如來令天人而<lb/>
入戒律次則香嚴童子得羅漢而證圓通覺至性之清<lb/>
嚴破塵寰之濁穢肆求善友同結勝緣漸沉水之密圓<lb/>
斥棗膏之昏鈍䂓模既逺誓愿尤長若秣若圓得無礙<lb/>
法非煙非火轉不退輪偶就印以成文常干空而作葢<lb/>
無前後去來之際有解脱知見之因曄乎若光明之雲<lb/>
佳哉如鬱葱之氣反聞聞性八百之功徳以成自覺覺<lb/>
他億萬之河沙斯遍<lb/>
　　　越州請立程給事祠堂狀<lb/>
浙水之東七州獨越為都㑹凡七州之軍事督焉其地<lb/>
西帶江北被海多雄山傑澤有桑麻魚稻藤荈竹箭之<lb/>
饒土沃而流水清而不廹非舟車足力所㑹故其民喜<lb/>
<pb n="KR4d0091_SBCK_047-9a"/>
耕耨勤織紝尊本而薄末狡獪詆欺之弊視他州為少<lb/>
然以險阻之故豪强惡少跌宕不逞之民一失其業則<lb/>
往往什聚伍行剽攘攻刼於江海之上不時去之則蔓<lb/>
延而成大盗矣為太守者審知風俗之厚刑政並修則<lb/>
一方可以指麾而治不然雖憊力勞心猶無益也熈寧<lb/>
十年詔以給事中集賢殿修撰廣平程公知軍州事公<lb/>
素以治行稱天下越人無不踴躍竦企願見公之所為<lb/>
及至政尚簡肅不為茍且苛細之事事至而後必行亦<lb/>
無所假借發隠擿伏敏㨗如神每得所謂豪强惡少跌<lb/>
宕不逞之民草斬而獸逐之至斷絶乃已於是距吳際<lb/>
閩楚千里肅然盗賊不敢發川行途止如即其家獄訟<lb/>
衰息風雨時至仍嵗大穰乃禮賢俊仁耆孤簡練士卒<lb/>
<pb n="KR4d0091_SBCK_047-9b"/>
繕修宫寺至於郵亭刻漏為之一新頽廢偃僵斬然俱<lb/>
起然後知公之才所遇縱横無窮其所厭伏東西逆銷<lb/>
變故於未形者多矣非特越人受其賜也使行且大用<lb/>
於朝推其道於天下則其所就者又可量耶先是太子<lb/>
少保南陽趙公有惠政於越既去而公承其後故議者<lb/>
謂近世越州之政未有如二公者南陽公嘗命畵史圖<lb/>
太子少師天水趙公并公與已游從之像號三老圖而<lb/>
越之好事者遂作三老堂以寘之元豐二年公還朝郡<lb/>
之衣冠緇黄耆艾之士若干人乞留於部使者三為之<lb/>
上不報因相與泣曰公去矣其像雖存於三老堂然吾<lb/>
人之心未厭也聞公嘗帥洪福廣三郡三郡皆有生祠<lb/>
豈越獨無有今寶林院者公之所興建也若即其地為<lb/>
<pb n="KR4d0091_SBCK_047-10a"/>
堂立公之像如三郡故事以慰吾人之思不亦可乎衆<lb/>
曰然於是又以狀白使者請立公之祠堂焉是時某適<lb/>
自淮南來省親將還越人謂某曰吾州更饑歉札癘之<lb/>
後程公實撫養而教誨之去年冬福州太守司諫孫公<lb/>
嘗道于此具見其事今祠堂成有日矣謀為記宜莫如<lb/>
孫公者聞子與孫公鄉里且門人也盍摭厥實以為我<lb/>
請乎某既歎程公之政有以媚于民又嘉越人能大其<lb/>
施而推報之也乃為論次其事并州之風俗具而載之<lb/>
以備孫公之采擇焉<lb/>
　　　精騎集序<lb/>
予少時讀書一見輙能誦暗疏之亦不甚失然負此自<lb/>
放喜從滑稽飲酒者游旬朔之間把巻無幾日故雖有<lb/>
<pb n="KR4d0091_SBCK_047-10b"/>
彊記之力而常廢於不勤比數年來頗發憤自懲艾悔<lb/>
前所為而聰明衰耗殆不如曩時十一二每閲一事必<lb/>
尋繹數終掩巻茫然輙復不省故雖然有勤苦之勞而<lb/>
常廢於善忘嗟夫敗吾業者常此二物也比讀齊史見<lb/>
孫搴荅邢詞云我精騎三千足敵君羸卒數萬心善其<lb/>
説因取經傳子史事之可為文用者得若干條勒為若<lb/>
干巻題曰精騎集云噫少而不勤無如之何矣長而善<lb/>
忘庶幾以此補之<lb/>
　　　故龍圖閣直學士中大夫知成都軍府事管内<lb/>
　　　勸農使充成都府利州路兵馬鈐轄上䕶軍隴<lb/>
　　　西郡開國侯食邑一千一百户食實封三百户<lb/>
　　　賜紫金魚袋李公行狀　曾祖諱宗誼故不仕<lb/>
<pb n="KR4d0091_SBCK_047-11a"/>
　　　祖諱知至故不仕　父諱東故任江寧府漂水<lb/>
　　　縣尉累贈特進<lb/>
南康軍建昌縣李常字公擇年六十四李氏宗出唐宗<lb/>
室郇公諱逺祖濤五代時號稱名臣仕皇朝為兵部尚<lb/>
書封莒國公莒公少時仕於湖南氏有一子留江南公<lb/>
其裔孫也故今為南康建昌人公少警悟好學彊記為<lb/>
文章㨗敏初若不經意而比成粲然屬寓深逺皇祐中<lb/>
登進士甲科授防禦推官權江州軍事判官丁昌源郡<lb/>
太夫人憂解宫又丁光禄公憂服闋權宣州觀察推官<lb/>
監漣水軍轉般倉故大理寺丞知洪州奉新縣未行用<lb/>
韓公獻肅薦為三司檢法官神宗即位詔大臣舉館職<lb/>
曾宣公以公應詔召試學士院除祕閣校理編校史館<lb/>
<pb n="KR4d0091_SBCK_047-11b"/>
書籍兼太常愽士兼史館檢討置三司條例司檢詳官<lb/>
看詳中書條例權判尚書考功改右正言同管勾國子<lb/>
監公事是時王荆公輔政始作新法諫官御史論不合<lb/>
者輒斥去公上疏力詆其非以為始建三司條例司雖<lb/>
致天下之議而善士猶或與之至於均輸之論興青苖<lb/>
之法立公然取息傳㑹經㫖以為無嫌則天下固已大<lb/>
駭而善士亦不復與矣時荆公之子雱與温陵吕惠卿<lb/>
皆與聞國論凢朝廷之事三人者參然後得行公言陛<lb/>
下與大臣議某事安石不可則移而不行安石造膝議<lb/>
某事安石承詔頒焉吕惠卿献疑則反之詔用某人安<lb/>
石惠卿之所可雱不説則又罷之孔子曰禄去公室政<lb/>
在大夫陪臣執國命今皆不似之耶而其論青苖尤為<lb/>
<pb n="KR4d0091_SBCK_047-12a"/>
激切至十餘上不已於是落職通判滑州嵗餘復職知<lb/>
鄂州徙知湖州遷尚書祠部員外郎賜五品服徙知齊<lb/>
州齊故多盗公至痛懲艾之論報無虚日盗猶不止他<lb/>
日得黠盗察其可用刺為兵使直事鈴下間問以盗發<lb/>
輙得而不衰止之故曰此繇富家為之囊使盗自相推<lb/>
為甲乙官吏廵捕及門擒一人以首則免矣公曰吾得<lb/>
之矣乃令得藏盗之家皆發屋破柱盗賊遂清始公在<lb/>
武昌吳興政尚寛簡日與賓客縱酒笑詠吏民安樂之<lb/>
郡以大治於是世知公之才所值無不可也屬决河灌<lb/>
山東諸郡公捍禦有術部使者以聞降詔書奬諭從淮<lb/>
南西路提㸃刑獄遷尚書度支貟外郎坐厚善直史館<lb/>
蘇公軾得其詩文不以告罰金寄禄格行換朝散郎遷<lb/>
<pb n="KR4d0091_SBCK_047-12b"/>
朝請郎試太常少卿公去國十五年至是還朝士大夫<lb/>
喜見於色以謂正人復用也以職事對稱㫖靣賜三品<lb/>
服未幾試禮部侍郎文昌府成車駕臨幸恩遷朝奉大<lb/>
幸恩遷朝散大夫上即位覃恩遷朝請大夫試吏部侍<lb/>
郎遷朝議大夫俄試户部尚書詔百官轉對公以七事<lb/>
應詔一曰崇亷耻二曰存貢舉三曰别守宰四曰去贓<lb/>
貪五曰慎疑獄六曰擇師儒七曰修役法皆當時急務<lb/>
而其言役法尤合公論又取差免二法折衷為書上之<lb/>
以為法無新陳便民者良法也論無彼已可久者確論<lb/>
也又曰貧富俱出貲則貧者之所難堪使富者出貲貧<lb/>
者出力庶乎其可也大略如此遷中大夫除御史中丞<lb/>
兼侍讀加龍圖閣直學士初元豐河决小吳神宗以河<lb/>
<pb n="KR4d0091_SBCK_047-13a"/>
勢方趨西北難以力回詔勿復塞須其自定增立隄防<lb/>
而或者以謂非悠逺之䇿請開澶淵游河分殺水勢又<lb/>
欲自蘇村口截為隄導還故處詔遣公視之還奏非便<lb/>
又遣吏部侍郎范公百禄給事中趙公君錫覆視奏與<lb/>
公合而或者猶執前議鋭於興役　朝廷疑之至是公<lb/>
申論其弊章六七上而其役竟罷之又請分詩賦經義<lb/>
兩科以盡取士之法别自致因人為兩塗以究省官之<lb/>
術其忠言讜論葢不可以一二舉至於因時乘間導迎<lb/>
和氣者多密以啓聞故莫得而知也俄守兵部尚書固<lb/>
辭不受懇求外補章屢上遂出知鄧州數月徙成都府<lb/>
行及陜府閿鄉縣暴卒於傳舍實元祐五年二月二日<lb/>
也累勲至上䕶軍隴西郡侯公風度凝逺與人有恩意<lb/>
<pb n="KR4d0091_SBCK_047-13b"/>
而遇事彊毅不為茍合初善王荆公荆公當國兾其為<lb/>
助而詆之乃力於他人荆公嘗遣雱喻意曰所爭者國<lb/>
事少存朋友之義公曰大義滅親况朋友乎自存益確<lb/>
士論以此歸之少時讀書於廬山五老峯下白石菴之<lb/>
僧舍後身雖出仕䆠而書藏於山中如故每得異書輙<lb/>
益之至九千餘巻山中之人號李氏山房仲兄布蚤卒<lb/>
事其嫂張敬甚撫其子秉彛如已子自奉清約所俸入<lb/>
多少以賙親族捐館之日無贏貲朝廷聞之常<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>外特<lb/>
賜五十萬有文集若干巻藏于家初娶狄氏襄陽遵度<lb/>
主簿之女蚤卒贈某縣封遵度亦俊傑士寶元慶曆間<lb/>
以文章顯名再娶魏氏光禄卿琰之女亦蚤卒贈遂寧<lb/>
縣君又娶遂寧之弟封安康郡君子男四人長曰攄揚<lb/>
<pb n="KR4d0091_SBCK_047-14a"/>
州江都縣尉蚤卒次曰邍承奉郎次曰逡承務郎次曰<lb/>
迢承務郎女三人長適郢州長夀縣主簿孫端次適郊<lb/>
祀齋郎丘揖次適進士黄叔敖諸孤自閿鄉扶柩南歸<lb/>
而公之伯兄時為江南西路轉運使遂以其年十月丙<lb/>
午葬公于南康軍建昌縣千秋之原前期諸孤請狀公<lb/>
之行治而公之美實多難以具著著其出處始終之大<lb/>
者以告諸史氏謹狀<lb/>
　　　　　　　　　　　　　　後學張綖校正<lb/>
淮海後集巻之六<lb/>
<pb n="KR4d0091_SBCK_047-14b"/>
</p>
<p>
　　　　　　　　　　　　　　　謄寫吏<lb/>
　　　　　　　　　　　　　　　　　黎　儀<lb/>
　　　　　　　　　　　　　　　　　朱敬忠<lb/>
　　　　　　　　　　　　　　　　刋工<lb/>
<hi>李容宋本原</hi>
<hi>頗李/信鼎</hi>
<hi>蔣邦佐</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_020-1a"/>
淮海集巻之二十<lb/>
　　　　　　　　　　　　秦　觀　少㳺<lb/>
　　進論<lb/>
　　　李陵論<lb/>
臣聞草食之獸不疾而易藪水生之蟲不疾而易水行<lb/>
小變不失其大常也知此者可以用兵矣何則夫用兵<lb/>
之法有所謂常有所謂變什則圍之伍則攻之不敵則<lb/>
逃之兵之所謂常也以寡覆衆兵之所謂變也古之善<lb/>
用兵者雖能以寡覆衆而什圍伍攻之道未嘗忽焉所<lb/>
謂行小變而不失其大常也嗚呼李陵之所以敗者其<lb/>
不逹扵此乎兵法曰小敵之堅大敵之擒也方漢武時<lb/>
匈奴承冐頓之後號為强盛控弦百萬㡬與中國抗衡<lb/>
<pb n="KR4d0091_SBCK_020-1b"/>
衛青霍去病之徒每出塞至少不下三萬騎其多至十<lb/>
萬騎又有諸將相為應援然後有功陵乃以步卒五千<lb/>
出居延行三十日至浚稽山與單于七八萬騎接戰一<lb/>
日數十合安得而不敗哉盖陵嘗將八百騎深入匈奴<lb/>
二千餘里過居延北不見虜還又嘗將輕騎五百出燉<lb/>
煌至塩水迎貳師未聞困絶謂以少擊衆可以為常不<lb/>
知幸之不可以數也昔秦始皇問李信曰吾欲取荆將<lb/>
軍度用㡬何人而足李信曰不過二十萬人又問王翦<lb/>
曰非六十萬人不可始皇使信伐荆既而軍敗復欲使<lb/>
翦翦曰大王必不得已用臣非六十萬人不可始皇從<lb/>
之遂平荆地夫王翦豈不知以少擊衆為利哉以為小<lb/>
變不可恃大常不可失也故田單疑趙奢之用衆而奢<lb/>
<pb n="KR4d0091_SBCK_020-2a"/>
以為鏌鎁之劒肉試則㫁牛馬金試則截盤匜薄之柱<lb/>
上而擊之則折為三質之石上而擊之則碎為百嗚呼<lb/>
以王翦之事趙奢之言觀之則陵之敗也其自取之哉<lb/>
夫豪傑之士不患無才患不能養其氣而巳不能飬其<lb/>
氣則雖有竒才適足以殺其身也方陵之召見武臺天<lb/>
子欲使為貳師將輜重陵心耻之不敢言也遂請當一<lb/>
隊以分單于兵夫以陵之竒才向使少加持重則衛霍<lb/>
之功豈難繼耶而不勝一旦之憤輕用其鋒至兵敗降<lb/>
匃奴頽其家聲是以不能養其氣而巳矣或曰李陵以<lb/>
孤軍深入其亡也宜矣然則李靖以騎三千蹀血虜庭<lb/>
遂取定襄何也曰唐之擊突厥也六總管師十萬皆授<lb/>
靖節制所向輙克虜勢窘甚矣頡利諸酋皆勒所部來<lb/>
<pb n="KR4d0091_SBCK_020-2b"/>
奔所謂傷弓之禽可以虛弦下也况於勁騎三千乎與<lb/>
陵之事異矣<lb/>
　　　司馬遷論<lb/>
班固賛司馬遷以爲是非頗謬於聖人論大道則先黄<lb/>
老而後六經序㳺俠則退處士而進姦雄述貨殖則崇<lb/>
勢利而羞賤貧先黄老而後六經求古今搢紳先生之<lb/>
論尚或有之至於退處士而進姦雄崇勢利而羞貧賤<lb/>
則非閭里至愚極陋之人不至是也孰謂遷之髙才慱<lb/>
洽而至於是乎以臣觀之不然彼實有見而發有激而<lb/>
云耳孟子曰仁者人也合而言之道也楊子亦曰道以<lb/>
導之徳以得之仁以人之義以宜之禮以體之天也合<lb/>
則渾離則散盖道徳者仁義禮之大全而仁義禮者道<lb/>
<pb n="KR4d0091_SBCK_020-3a"/>
徳之一偏黄老之學貴合而賤離故以道為本六經之<lb/>
敎於渾者略於散者詳故以仁義禮為用遷之論大道<lb/>
也先黄老而後六經豈非有見於此而發哉方漢武用<lb/>
法刻深急扵功利大臣一言不合輙下吏就誅有罪當<lb/>
刑得以貨自贖因而𥙷官者有焉扵是朝廷皆以偷合<lb/>
茍免為事而天下皆以竊資殖貨為風遷之遭李陵禍<lb/>
也家貧無財賄自贖交逰莫救左右親近不為一言以<lb/>
䧟腐刑其憤懣不平之氣無所發泄乃一切寓之於書<lb/>
故其序㳺俠也稱昔虞舜窘於井廩伊尹負於鼎爼傅<lb/>
説匿於傅巖吕尚困於棘津夷吾桎梏百里飯牛仲尼<lb/>
阨於陳蔡盖遷自况也又曰士窮窘得委命此豈非人<lb/>
所謂賢豪者耶誠使鄊曲之俠與季次原憲比權量力<lb/>
<pb n="KR4d0091_SBCK_020-3b"/>
効功於當世不同日而論矣盖言當世號為修行仁義<lb/>
者皆畏避自保莫肯急扵人之難曽匹夫之不若也其<lb/>
述貨殖也稱秦始皇令烏氏倮比封君與列臣朝請以<lb/>
巴蜀寡婦清為正婦而客之為築女懐清臺盖以譏孝<lb/>
武也又云諺曰千金之子不死扵市非空言也盖遷自<lb/>
傷砥節礪行特以貧故不免扵刑戮也以此言退處士<lb/>
而進姦雄崇勢利而羞貧賤豈非有激而云哉彼班固<lb/>
不達其意遂以為是非頗謬扵聖人亦巳過矣然遷為<lb/>
人多愛不忍雖刺客滑稽佞幸之類猶屑屑焉稱其所<lb/>
長况於黄老㳺侠貨殖之事有見而發有激而言者其<lb/>
所稱道不能無溢美之言也若以春秋之法明善惡定<lb/>
邪正責之則非矣楊子曰太史公聖人將有取焉又曰<lb/>
<pb n="KR4d0091_SBCK_020-4a"/>
多愛不忍子長也仲尼多愛愛義也子長多愛愛竒也<lb/>
夫惟所愛不主於義而主於竒則遷不為無過若以是<lb/>
非頗謬扵聖人曷為乎有取也<lb/>
　　　李固論<lb/>
取天下者必有功臣守天下者必有名臣雖然有國家<lb/>
者寧無功臣不可以無名臣何則功臣以乗便逐利為<lb/>
能名臣以伏莭死義為任也昔西漢之末海内承平四<lb/>
夷賔服而王氏竊持國柄談笑而輙移之東漢之季姦<lb/>
雄崛起中原大亂而曹公睥睨神器終身不敢取臣嘗<lb/>
疑焉及讀李固與杜喬之諫門生弟子貫械腰鈇鑕願<lb/>
俱死者相屬然後始知其所以然也何則西漢多功臣<lb/>
也盖西漢自髙祖以馬上得天下不悦諸生其取人也<lb/>
<pb n="KR4d0091_SBCK_020-4b"/>
先器識所以朝多功臣則乗便逐利者衆形不便勢不<lb/>
利彼不爲也故晚節末路王鳯用事王章以直言被誅<lb/>
而天下靡然以茍患失之爲風矣其大臣如張禹孔光<lb/>
輩皆持禄取容偷爲一切之計其清節之士如龔勝郭<lb/>
欽蔣詡之徒亦不過謝病免歸而巳其風如此亂臣賊<lb/>
子奈何而有懼哉此王氏所以談笑而移之也東漢自<lb/>
光武不任功臣鋭意文士其取人也先經術所以朝多<lb/>
名臣則伏節死義者衆節之所在義之所存彼必爲也<lb/>
故晩節末路梁冀擅命固與杜<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>以死抗之而天下靡<lb/>
然以殺身成仁爲俗矣其大臣如陳蕃黄琬軰皆捐覆<lb/>
宗族以急國家之難黨錮之士如李膺任宻范滂之徒<lb/>
至連頸就誅而無愠色其俗如此亂臣賊子柰何而不<lb/>
<pb n="KR4d0091_SBCK_020-5a"/>
懼哉曹公之所以終身而不敢取也然西漢易亡而復<lb/>
興東漢難亡而易絶者何也孟子曰三代之得天下也<lb/>
以仁其失天下也以不仁故三代之君其始也雖勢強<lb/>
大非有仁心則不興及其季也雖徳失政亂非有不仁<lb/>
之罪則不絶哀成之君失徳甚矣然其事止於女寵佞<lb/>
幸而巳未犯不仁之罪也故國亡而復興桓靈之時無<lb/>
道極矣鈎黨之獄忠臣義士死者百有餘人諸所夷滅<lb/>
至不可勝數則是不仁之罪巳貫盈矣故國亡而遂絶<lb/>
此亦理之必至事之固然無足恠也嗚呼國者天下之<lb/>
大器也君臣者相與持此器者也視器之安危則知人<lb/>
之能否視國之理亂則知君臣之賢不肖以二漢論之<lb/>
報施之道其不殊也如此然則為君臣者可不戒哉<lb/>
<pb n="KR4d0091_SBCK_020-5b"/>
　　　陳寔論<lb/>
孟子曰伯夷聖之清者也桞下恵聖之和者也又曰伯<lb/>
夷隘柳下恵不恭何也盖古之君子初無意於制行其<lb/>
制行也因時而已伯夷之時天下失於太濁於是制其<lb/>
行以清桞下恵之時天下失於太潔故制其行以和雖<lb/>
然清者所以激濁也非激濁而為清是隘而已和者所<lb/>
以救潔也非救潔而為和是不恭而已故由其本而言<lb/>
之則為清為和由其弊而言之則為隘為不恭故伯夷<lb/>
桞下恵者實未嘗清未嘗和也安有隘不恭之弊哉前<lb/>
史稱中常侍侯覽託太守髙倫用吏陳寔曰此人不宜<lb/>
用而侯常侍不可違乞從外舉又中常侍張譲歸葬頴<lb/>
川雖一郡畢至而名士無往者張甚耻之寔乃獨弔焉<lb/>
<pb n="KR4d0091_SBCK_020-6a"/>
嗚呼若寔者可謂殆庶㡬於夷恵矣何則桓靈之時政<lb/>
在宦人而天下之士方以髙節相髙疾之已甚至使其<lb/>
屬無所發憤常欲以身死黨錮之禍海内塗炭者二十<lb/>
餘年豈特小人之罪哉君子亦有以取之也寔知其然<lb/>
故於用吏送塟之事稍詘其身應之所以因時救弊而<lb/>
巳其後復誅黨人張徳寔以此多所全宥則其效盖可<lb/>
見也嗚呼使東海之士大夫制行皆如寔也黨錮之禍<lb/>
何從而興乎以此言之寔殆庶㡬於夷恵信不誣矣然<lb/>
則寔為侯張而身詘也不為過則元稹之徒因䆠官以<lb/>
得宰相亦不為過歟斯不然也昔孔子於衛見南子矣<lb/>
於魯敬陽虎矣至彌子以為主我衛卿可得也則曰有<lb/>
命盖見南子敬陽虎者身可詘也不主彌子者道不可<lb/>
<pb n="KR4d0091_SBCK_020-6b"/>
詘也寔於侯張亦詘身以伸道耳豈若元稹之徒詘道<lb/>
而伸身者哉然則士大夫為道而或詘身於䆠人者亦<lb/>
可乎斯又不然也昔齊人獲臧堅齊侯使人唁之且曰<lb/>
無死堅稽首曰拜命之辱抑君賜不終始又使其刑臣<lb/>
禮於士以杙抉傷而死古之人耻其身之辱於刑也是<lb/>
故為伯夷之清而非其時者是隘而巳若陳寔之詘身<lb/>
於䆠人而非其時者是為姦而已<lb/>
淮海集巻之二十<lb/>
</p>
<p>
</p>
  </div>
</body>
</text>
</TEI>